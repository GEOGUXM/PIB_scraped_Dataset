      उपराष्ट्रपती कार्यालय

      डाटा संरक्षणासाठी चौकटीबाहेर कल्पक विचार करण्याचे उपराष्ट्रपतींचे आवाहन
      
      सायबर सुरक्षा हा तंत्रज्ञान संस्कृतीचा अत्यावश्यक भाग बनणे आवश्यक-उपराष्ट्रपती

      Posted On: 06 JUN 2019 5:45PM by PIB Mumbai

    नवी दिल्ली , 6 जून 201 9


    विज्ञान आणि तंत्रज्ञानातल्या नवनव्या प्रगतीमुळे सायबर सुरक्षेला मोठे आवाहन निर्माण होऊ शकते हे लक्षात घेऊन डाटा संरक्षणासाठी चौकटीबाहेर कल्पक विचार करण्‍याचे आवाहन उपराष्ट्रपती एम. व्यंकय्या नायडू यांनी केले आहे. कृत्रिम बुद्धीमत्ता आणि सायबर सुरक्षेचे नवे स्वरुप या विषयावरच्या दोन दिवसीय चर्चासत्राचे हैदराबाद येथे उद्‌घाटन करताना ते आज बोलत होते.


    वाढत्या सायबर गुन्ह्यांबाबत चिंता व्यक्त करतानाच सायबर सुरक्षा हा आपल्या तंत्रज्ञान संस्कृतीचा अविभाज्य भाग होणे आवश्यक असल्याचे उपराष्ट्रपती म्हणाले.


    सायबर सुरक्षेच्या पारंपारिक पद्धती आता कालबाह्य ठरत असल्याचे सांगून यांसदर्भात जगाला भेडसावणाऱ्या आव्हानांना तोंड देण्यासाठी तंत्रज्ञान आणि सॉफ्टवेअर सातत्याने अद्ययावत करण्याच्या गरजेवर त्यांनी भर दिला.


    कृत्रिम बुद्धीमत्ता आणि मशील लर्नींगमध्ये जटील प्रश्न सोडविण्याची क्षमता आहे. लघु आणि मध्यम उद्योग तसेच लहान स्वरुपातल्या व्यापारात या तंत्रज्ञानाचा वापर करण्याच्या क्षमता आपण आजमावल्या पाहिजेत असेही त्यांनी सुचवले.


    आधुनिक आणि अद्ययावत तंत्रज्ञानाच्या या युगात, संशोधन आणि विकास यामध्ये लक्षणीय गुंतवणूक करत भारताला जागतिक स्तरावर अग्रगण्य करण्याचे आवाहन त्यांनी केले.


    M.Chopade/N.Chitale/P.Malandkar


    

    
    (Release ID: 1573671) Visitor Counter : 10
    
    
      Read this release in: English