      आयुष मंत्रालय

      योग संवर्धन आणि विकासात महत्वपूर्ण योगदान देणाऱ्यांना पंतप्रधानांचा 2019 चा पुरस्कार जाहीर
      Posted On: 20 JUN 2019 4:26PM by PIB Mumbai


      नवी दिल्ली, 20 जून 201 9


      योग संवर्धन आणि विकासात महत्वपूर्ण योगदान दिल्याबद्दल गुजरातच्या राजश्री मुनी जीवनशैली, मुंगेर येथील बिहार स्कूल ऑफ योगा तसेच इटलीच्या ॲण्टोनिएटा रोझी आणि जपान योग निकेतन जपान यांना वर्ष 2019 साठीचा पंतप्रधान 2019 हा पुरस्‍कार देण्यात आला आहे. विविध वर्गवारीतील 79 नामांकनांद्वारे उपरोक्त पुरस्कारासाठी निवड करण्यात आली आहे.


      वर्ष 2016 मध्ये दुसऱ्या आंतरराष्ट्रीय योग दिनाचे आयोजन 21 जूनला करण्यात आले होते. यावेळी पंतप्रधानांनी योग विकास आणि संवर्धनामध्ये कार्य करणाऱ्यांना पुरस्कार देण्यात येणार असल्याचे जाहीर केले होते. आयुष मंत्रालयाने या पुरस्कारांबाबत मार्गदर्शिका विकसित करून दोन समित्यांद्वारे जसे की, निवड समिती (प्राथमिक मूल्यांकन) आणि मूल्यांकन समिती (ज्यूरी) पारदर्शकतेनुसार निवड प्रक्रिया अवलंबिण्यात आली. खुल्या जाहिरातीद्वारे पुरस्कारासाठी नामांकने मागविण्यात आली होती.


      निवड समितीचे अध्यक्ष, आयुषच्या सचिवांनी 79 अर्जांमधून तसेच समितीच्या स्वत:च्या अंतर्भूत प्रक्रियेद्वारे नामांकनांची निवड केली. पंतप्रधानांचे अतिरिक्त मुख्य सचिवांसह केंद्रीय सचिव या समितीचे परीक्षकपदी होते. तसेच एमईए, आयुषचे सचिव डॉ. हंसा योगेंद्र आणि डॉ. जयंत यशवंत देवपुजारी यांनी सदस्य म्हणून काम बघितले.


      उपलब्ध माहिती आणि कामगिरीद्वारे परीक्षकांनी चालू वर्षाचा पंतप्रधान योग पुरस्कार गुजरातच्या जीवनशैली अभियानाचे स्वामी राजश्री मुनी यांना वैयक्तीक वर्गवारीत राष्ट्रीय पुरस्कार, इटालीच्या ॲण्टोनिटा रोझी यांना आंतरराष्ट्रीय वर्गवारीत तसेच संघटनेच्या वर्गवारीमध्ये बिहार स्कूल ऑफ योगा आणि आंतरराष्ट्रीय संघटन वर्गवारीत जपान योग निकेतन जपानच्या नावाची शिफारस पुरस्कारासाठी करण्यात आली.


      B.Gokhale /P.Kor

    
    
    (Release ID: 1575051) Visitor Counter : 39