      उपराष्ट्रपती कार्यालय

      जीवनशैलीच्या आजारांना दूर ठेवण्यासाठी तसेच तन-मनाच्या आरोग्यासाठी योगाचा शालेय अभ्यासक्रमात अंतर्भाव करावा – उपराष्ट्रपती
      Posted On: 21 JUN 2019 5:51PM by PIB Mumbai


    नवी दिल्ली, 21 जून 201 9


    समाजात निरोगी जीवनशैलीचा प्रसार करुन चूकीच्या जीवनशैलीमुळे होणाऱ्या आजारांना दूर ठेवण्यासाठी योगाचा प्रचार व्हायला हवा, यासाठी योगाचा शालेय अभ्यासक्रमात समावेश करावा, असा सल्ला उपराष्ट्रपती एम.व्यंकय्या नायडू यांनी दिला आहे.


    आंतरराष्ट्रीय योगदिनानिमित्त नवी दिल्लीत लालकिल्ल्याच्या मैदानावर प्रजापिता ब्रह्मकुमारी विश्वविद्यालय यांनी आयोजित केलेल्या कार्यक्रमात उपराष्ट्रपती सहभागी झाले होते. योग या प्राचीन भारतीय पद्धतीमुळे केवळ शरीर सुदृढ होत नाही, तर मानसिक आरोग्यही लाभते, तसेच जीवनाला शिस्त मिळते. त्यामुळे विद्यार्थी दशेत योगाचा अंतर्भाव जीवनशैलीत केला तर निरोगी पिढी निर्माण होईल, त्यामुळे केंद्र आणि राज्य सरकारांनी शालेय अभ्यासक्रमात योगाचा समावेश करावा, असे उपराष्ट्रपती म्हणाले.


    शाळेच्या मुलांनी तसेच तरुणांनी जंकफूडपासून दूर रहावे, भारतीय पदार्थ आहारात समाविष्ट करावेत, असेही उपराष्ट्रपती म्हणाले. आज लोकांचे आयुष्य प्रचंड ताण-तणावांचे झाले असतांना संतुलित आहार योग आणि प्राणायाम नितांत गरजेचे आहे, असे नायडू म्हणाले.


    D.Wankhede/R.Aghor /D.Rane

    
    
    (Release ID: 1575238) Visitor Counter : 20
    
    
      Read this release in: English