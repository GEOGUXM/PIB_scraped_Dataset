      माहिती आणि प्रसारण मंत्रालय

      प्रादेशिक लोकसंपर्क ब्‍यूरो तर्फे आंतरराष्‍ट्रीय योगा दिवस उत्‍साहात साजरा
      Posted On: 21 JUN 2019 5:35PM by PIB Mumbai


    पुणे, 21 जून 201 9


    प्रादेशिक लोकसंपर्क ब्‍यूरो , पुणे व राष्‍ट्रीय प्राकृतिक चिकित्‍सा संस्‍थान हयांच्‍या संयुक्‍त विदयमाने आज पुण्यात कात्रज येथे “ आंतर राष्‍ट्रीय योग “ दिनाचे आयोजन करण्‍यात आले होते. लोकसंपर्क ब्‍यूरो चे अपर महानिदेशक डी. जे. नारायण या कार्यक्रमाला प्रमुख पाहुणे म्हणून उपस्थित होते. त्यांनी कार्यक्रमादरम्यान प्रास्‍ताविक करुन लोकांना “ योगा “ संबंधी जागृती केली व शुभेच्‍छा दिल्‍या , डॉ. सत्‍यलक्ष्‍मी , निदेशक , प्राकृतिक चिकित्‍सा संस्‍थान यांनी दैनंदिन जीवनात योगाचे महत्‍व विषद करत , सर्वांना ‘ योगा ’ करण्‍यासाठीची शपथ दिली.


    राष्‍ट्रीय प्राकृतिक चिकित्‍सा संस्‍थानाच्‍या तज्ञांनी उत्‍तमोत्‍तम योगाचे प्रात्‍याक्षिक सादर करत जमलेल्‍या समुदायाला योगा करण्‍या संबंधी मार्गदर्शन तर केलेचे शिवाय योगाभ्‍यास करुनही घेतला. जवळ जवळ 2 तास रंगलेल्‍या या कार्यक्रमाच्‍या सुरुवातीस लोकसंपर्क ब्‍यूरोंचे अपर महानिदेशक डी. जे. नारायण तसेच निदेशक संतोष अजमेरा आणि डॉ. सत्‍यलक्ष्‍मी , निदेशक राष्‍ट्रीय प्राकृतिक चिकित्‍सा हयांनी योगाचा संदेश देणारे , योगा चिन्‍हाने अंकित फुगे आकाशात सोडून जणू काही संपूर्ण भारतातच नव्‍हे तर विश्‍वात योगाचा संदेश दिला. या कार्यक्रमात महिलांचा सहभाग उल्‍लेखनिय होता. यावेळी लोकसंपर्कचे भरत देवमणी , डॉ. जितेंद्र पानपाटील सुनिल डहाके तसेच एकता योगा ट्रस्‍टचे श्री. नाना निवंगुणे उपस्‍थित होते.


    तत्पूर्वी सकाळी 6.30 वाजता प्रादेशिक लोकसंपर्क ब्‍यूरो च्‍या कलावंतानी “ योगा फॉर हार्ट “ हया विषयावर नाटिका सादर करुन लोकांचे मनोरंजनातून योगा करण्‍यासाठी उद्‌बोधन केले तर “ योग करें हम , योग करें “ या गीताने सांगता झाली. नेहरु युवा केन्‍द्र , एकता योगा ट्रस्‍ट , समेकित बाल विकास सेवा , महिला व बाल विकास मंत्रालय यांचे या कार्यक्रमाला सहकार्य लाभले. पुण्‍यातील जवळ जवळ 33 योगा केंद्राचे अनुयायी , शाळांचे विद्यार्थी व स्‍थानिक नागरिक असे सुमारे 3500 महिला- पुरुष विद्यार्थी व युवकांनी यात सहभाग नोंदवला.


    S.Tupe/PIB Pune /D.Rane

    
    
    (Release ID: 1575231) Visitor Counter : 106