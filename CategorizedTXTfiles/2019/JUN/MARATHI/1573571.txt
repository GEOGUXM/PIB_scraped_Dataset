      वाणिज्य आणि उदयोग मंत्रालय

      व्यापार मंडळ आणि व्यापार विकास आणि प्रोत्साहन परिषदेच्या बैठकीला वाणिज्य मंत्र्यांनी केले संबोधित
      Posted On: 06 JUN 2019 5:06PM by PIB Mumbai


    नवी दिल्ली , 6 जून 201 9


    केंद्र सरकारच्या अनुदान आणि आर्थिक मदतीवर अवलंबून न राहता उद्योग अधिक स्वयंपूर्ण आणि स्पर्धात्मक करण्यासाठी परिश्रम घ्यावेत असे आवाहन केंद्रीय वाणिज्य आणि उद्योग मंत्री पियुष गोयल यांनी उद्योग आणि निर्यात मंडळ प्रतिनिधींना केले आहे.


    व्यापार मंडळ आणि व्यापार विकास आणि प्रोत्साहन परिषदेच्या संयुक्त बैठकीला ते आज संबोधित करत हरेते. अनुदान बंद केल्यानंतर व्यवसाय वृद्धिंगत होतो असे सांगून या संदर्भात त्यांनी एलईडी बल्ब उत्पादनाचे उदाहरण दिले.


    उत्पादन मोठ्या प्रमाणात झाले की देशांतर्गत निर्मिती आणि व्यवसाय वाढतो यातूनच आयात वस्तूंना पर्याय तयार होतो आणि उत्पादनाचा दर्जाही उंचावतो असे गोयल म्हणाले.


    भारतातल्या प्रचंड मोठ्या बाजारपेठेच्या संधीचा लाभ घेता येईल या विचाराने प्रत्येक देशाला भारतात गुंतवणूक करण्याची इच्छा असल्याचे मंत्र्यांनी सांगितले. जागतिक पातळीवर आधिक उंची गाठण्यासाठी भारताने मोठी झेप घेण्याची गरज असून विकासाचे लाभ सर्व वंचित आणि शोषितापर्यंत पोहोचण्याची खातरजमा करायला हवी असेही ते म्हणाले. देशाच्या विकासासाठी सर्व संबंधितांनी संघभावनेने काम करण्याचे आवाहन त्यांनी केले.


    व्यापारातले अडथळे आणि ढासळता आर्थिक विकास यामुळे भारतासह संपूर्ण जग आव्हानात्मक काळातून जात आहे. म्हणूनच जागतिक स्तरावरचं आपले स्वप्न राखत जागतिक व्यापारातला आपला वाटा वाढविण्यावर प्रयत्न करण्याची गरज गोयल यांनी व्यक्त केली.


    वाणिज्य आणि उद्योग मंत्रालय आणि विदेश व्यापार महासंचालनालय यांनी संयुक्तपणे ही बैठक आयोजित केली आहे.


    M.Chopade/N.Chitale/P.Malandkar


    

    
    (Release ID: 1573571) Visitor Counter : 39
    
    
      Read this release in: English