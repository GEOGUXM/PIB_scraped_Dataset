      रसायन आणि खते मंत्रालय

      5 खत कारखान्यांच्या पुनरुज्जीवनामुळे देशात युरिया उत्पादन 63.5 लाख मेट्रिक टनांनी वाढेल – डी.व्ही.सदानंद गौडा
      Posted On: 21 JUN 2019 5:50PM by PIB Mumbai


    नवी दिल्ली, 21 जून 201 9


    देशात बंद झालेले पाच खत कारखाने पुनरुज्जीवित करुन पुन्हा सुरु करण्यात आले आहेत. तसेच आधुनिकीकरणातून त्यांची उत्पादन क्षमताही वाढवण्यात येईल, अशी माहिती केंद्रीय रसायन आणि खते मंत्री डी.व्ही.सदानंद गौडा यांनी दिली. राज्यसभेत एका लेखी प्रश्नाला ते उत्तर देत होते. बरवनी, गोरखपूर, सींद्री, तालचेर आणि रामगुंडम्‌ या ठिकाणी बंद पडलेल्या कारखान्यांचे पुनरुज्जीवन केले जात आहे. तसेच तेथे प्रत्येकी 12.7 लाख मेट्रिक टन क्षमतेचे युरिया उत्पादन युनिट लावले जाणार आहे, ज्यातून देशाची एकूण युरिया उत्पादन क्षमता 63.5 लाख मेट्रिक टनने वाढेल, अशी माहिती गौडा यांनी दिली. त्या पलिकडे युरियाची गरज लागल्यास त्याची आयात केली जाईल, असेही त्यांनी सांगितले.


    D.Wankhede/R.Aghor /D.Rane

    
    
    (Release ID: 1575237) Visitor Counter : 24
    
    
      Read this release in: English