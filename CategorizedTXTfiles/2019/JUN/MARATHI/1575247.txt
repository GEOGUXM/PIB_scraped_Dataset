      माहिती आणि प्रसारण मंत्रालय

      पत्र सूचना कार्यालय, गोवा तर्फे अंतरराष्ट्रीय योग दिवस साजरा
      Posted On: 21 JUN 2019 5:57PM by PIB Mumbai


    पणजी, 21 जून 2019


    गोवा राज्यातील पत्र सूचना कार्यालय यांनी क्षेत्रीय लोकसंपर्क ब्युरो व आकाशवाणी, पणजी यांच्या संयुक्त विद्यमाने पाचवा आंतरराष्ट्रीय योग दिवस साजरा केला. पत्र सूचना कार्यालयाच्या अतिरिक्त महासंचालक अर्मेलिंदा डायस, आकाशवाणी एचपीटीचे उप महासंचालक सी. के. ओमप्रकाश, आकाशवाणीचे (अभियांत्रिकी) उपसंचालक देविदास सुदामे, क्षेत्रीय लोकसंपर्क ब्युरोचे क्षेत्रीय प्रचार सहायक विकास तापकीर यांनी दीपप्रज्वलन करून कार्यक्रमाचे औपचारिक उद्घाटन केले. या वर्षीच्या योग दिनाचा विषय ‘हृदयासाठी योग’ असा आहे.


    यानिमित्ताने पसूका, आकाशवाणी, दूरदर्शन तसेच क्षेत्रीय लोकसंपर्क ब्युरोच्या अधिकारी, कर्मचारी वर्गाने तसेच कुटुंबीयांसाठी योग जागृती व प्रात्यक्षिक सत्र आयोजित करण्यात आले होते. प्रसारण सेवेतील कर्मचाऱ्यांमध्ये योग बद्दल अधिक जागृती यावी व लोकसहभाग वाढवा, असा या कार्यक्रमाचा उद्देश होता. सार्वजनिक बांधकाम विभाग गोवा राज्याच्या कर्मचारी तसेच गुरुकुल हरिद्वार पतंजली योग केंद्र, तिसवाडी तालुक्याच्या प्रभारी मुख्य योग प्रशिक्षक शीला काणकोणकर यांनी यावेळी उपस्थितांना योग मार्गदर्शन केले. मार्गदर्शन करताना त्यांनी योगासने, प्राणायाम यांचे महत्व व फायदे लक्षात आणून दिले.


    

    (पत्र सूचना कार्यालय, क्षेत्रीय लोकसंपर्क ब्युरो व आकाशवाणी, पणजी आयोजित योग दिन कार्यक्रमात मार्गदर्शन करताना योग प्रशिक्षक शीला काणकोणकर.)


    
    (पत्र सूचना कार्यालय, क्षेत्रीय लोकसंपर्क ब्युरो व आकाशवाणी, पणजी आयोजित योग दिन कार्यक्रमात उपस्थित अधिकारी व कर्मचारी वर्ग)


    पत्र सूचना कार्यालयाचे उप संचालक विनोद कुमार यांनी प्रास्ताविक केले. तसेच आकाशवाणी, पणजी केंद्राचे कार्यक्रम सहायक संचालक सिद्धार्थ मेश्राम यांनी आभारप्रदर्शन केले.


    

    ए. डायस/शिल्पा नीलकंठ/दर्शना

    
    
    (Release ID: 1575247) Visitor Counter : 15