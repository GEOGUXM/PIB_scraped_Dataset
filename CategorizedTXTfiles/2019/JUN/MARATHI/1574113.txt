      मंत्रिमंडळ

      जम्मू आणि काश्मीर मधे राष्ट्रपती राजवटीच्या कालावधीत 3 जुलै पासून सहा महिन्यांनी वाढ करायला केंद्रीय मंत्रिमंडळाची मंजूरी
      
      संसदेच्या आगामी अधिवेशनात या संबंधिचा प्रस्ताव मांडणार

      Posted On: 12 JUN 2019 8:14PM by PIB Mumbai

    नवी दिल्ली, 12 जून 201 9


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने जम्मू आणि काश्मीरच्या राज्यपालांनी राज्यातल्या स्थितीबाबत दिलेल्‍या अहवालाच्या आधारे संविधानाच्या कलम 356 (4) अन्वये तिथल्या राष्ट्रपती राजवटीचा कालावधी 3 जुलै 2019 पासून आणखी सहा महिने वाढवायला मंजुरी दिली आहे.


    प्रभाव:


    या निर्णयामुळे जम्मू आणि काश्मीरमधे राष्ट्रपती राजवट 3 जुलै 2019 पासून आणखी सहा महिने वाढवण्यात येणार आहे.


    सध्याची राष्ट्रपती राजवटीची मुदत 2 जुलै 2019 रोजी संपत असून, राज्यपालांनी राष्ट्रपती राजवट आणखी सहा महिन्यांनी वाढवण्याची शिफारस केली होती.


    अंमलबजावणी:


    संसदेची मंजुरी घेण्यासंदर्भातला प्रस्ताव संसदेच्या आगामी अधिवेशनात दोन्ही सभागृहांमधे मांडण्यात येईल.


    B.Gokhale/S.Kane /D.Rane

    
    
    (Release ID: 1574113) Visitor Counter : 33
    
    
      Read this release in: English