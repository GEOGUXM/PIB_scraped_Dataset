      पर्यावरण, वन एवं जलवायु परिवर्तन मंत्रालय

      शाळेत रोपवाटिका उपक्रम लवकरच सुरू करण्यात येईल -पर्यावरण मंत्री प्रकाश जावडेकर
      Posted On: 05 JUN 2019 7:38PM by PIB Mumbai


    पर्यावरण मंत्रालय लवकरच देशभरातील शाळांमध्ये रोपवाटिका उपक्रम सुरू करणार असून यामध्ये शालेय विद्यार्थी बियाणे पेरतील , त्याची देखभाल करतील आणि वार्षिक निकालाच्या दिवशी हे रोपटे बक्षीस म्हणून स्वीकारतील असं केंद्रीय पर्यावरण , वने आणि हवामान बदल आणि माहिती आणि प्रसारण मंत्री प्रकाश जावडेकर यांनी म्हटलं आहे . या उपक्रमात स्थानिक वन विभाग आवश्यक सहकार्य पुरवेल . या उपक्रमाच्या माध्यमातून आम्हाला शालेय विद्यार्थी आणि रोपट्यांमध्ये एक कायमस्वरूपी नातं विकसित करायच आहे असं जावडेकर म्हणाले .


    आज सुरू करण्यात आलेल्या #SelfieWithSapling अभियानाचा भाग म्हणून जावडेकर यांनी नवी दिल्लीत पर्यावरण मंत्रालयाच्या आवारात व्रूक्षारोपण केलं . यावेळी पर्यावरण राज्यमंत्री बाबुल सुप्रियो , प्रसिद्ध क्रिकेटपटू कपिलदेव , हिंदी चित्रपट अभिनेते ज ॅ की श्रॉफ आणि रणदीप हुडा आणि ख्यातनाम गायिका मालिनी अवस्थी उपस्थित होते . या सर्वांनी पर्यावरण रक्षण आणि झाडे लावण्याचा महत्व विशद करणारा संदेश दिला . जावडेकर यांनी सर्वांना या अभियानात सहभागी होण्याचे आणि रोपट्याबरोबर काढलेला सेल्फी समाज माध्यमावर टाकण्याचे आवाहन केले .


    
    देशात हजारो किलोमीटर पसरलेल्या राष्ट्रीय महामार्गाच्या दोन्ही बाजूला १२५ कोटी झाडे लावण्याच्या संकल्पाप्रति केंद्रीय परिवहन मंत्री नितीन गडकरी यांच्या वचनबद्धतेची त्यांनी प्रशंसा केली . यानंतर माध्यमांशी बोलताना त्यांनी पर्यावरण समस्या सोडवण्यासाठी लोक सहभाग हा अविभाज्य घटक असून पर्यावरण रक्षण ही लोक चळवळ व्हावी असं सांगितले . मनुष्याला जगण्यासाठी जेवढा ऑक्सिजन आवश्यक आहे , त्यासाठी त्याने संपूर्ण आयुष्यात किमान ८ ते १० झाडे लावावीत यावर त्यांनी भर दिला .


    जागतिक पर्यावरण दिन जगभरातील सर्व सरकारे , उद्योग , समाज आणि नागरिकांना शहरे आणि प्रांतातील हवेची गुणवत्ता सुधारण्यासाठी नवीकरणीय उर्जा , हरित तंत्रज्ञानाच्या नव्या संधी शोधण्यासाठी एकत्र येण्याचे आवाहन करतो . पर्यावरणाचे संवर्धन करण्याची संधी यानिमित्ताने आपल्याला मिळते . दरवर्षी ५ जून रोजी जागतिक पर्यावरण दिन साजरा केला जातो .


    यावर्षी जागतिक पर्यावरण दिनाचे यजमानपद चीन भूषवत असून वायू प्रदूषण ही यंदाची संकल्पना आहे . सध्या वायू प्रदूषण हा पर्यावरण दृ ष्ट्या आरोग्याला सर्वात मोठा धोका आहे . हवेतील प्रदूषणकारी घटक पक्षाघात , श्वसन रोग आणि फुफ्फुसाच्या कर्करोगामुळे होणार्या सुमारे एक त्रुतीयांश म्रुत्यूला तसंच ह्रुदयरोगाच्या झटक्यामुळे होणार्या एक चतुर्थांश म्रूत्यूला जबाबदार असतात . भारताने गेल्या वर्षी जागतिक पर्यावरण दिनाचे यजमानपद भूषवलं होतं , तेव्हा प्ल ॅ स्टिक प्रदूषणाला आळा घालण्यावर भर देण्यात आला होता .


    वायू प्रदूषणाबाबत काही तथ्ये

      * जगातील ९२ टक्के लोक स्वच्छ हवेत श्वास घेत नाहीत
      * वायू प्रदूषणामुळे जागतिक अर्थ व्यवस्थेवर ५ ट्रिलियन डॉलर्सचा भार पडतो .
      * २०३० पर्यंत पीक उत्पादनात २६ टक्के घट होण्याचा अंदाज

    भारताने राष्ट्रीय स्वच्छ वायू कार्यक्रम सुरू केला आहे . हे दीर्घकालीन राष्ट्रीय धोरण आहे . वायू प्रदूषण रोखणे आणि हवेच्या गुणवत्तेवर देखरेख ठेवणं हा यामागचा उद्देश आहे .


    MC/IJ/SSK

    
    
    (Release ID: 1573511) Visitor Counter : 28
    
    
      Read this release in: English
    
    
    

  
  
*