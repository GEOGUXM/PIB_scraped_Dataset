      कंपनी व्यवहार मंत्रालय

      गुंतवणूकदारांच्या हितसंरक्षणासाठी गेल्या 3 वर्षात 271 कंपन्यांविरोधात कारवाई - वित्तमंत्री
      Posted On: 25 JUN 2019 12:21PM by PIB Mumbai


    नवी दिल्ली, 24 जून 201 9


    गुंतवणूकदारांच्या तक्रारींचे निवारण करण्यासाठी कंपनी कायद्यातील विविध तरतुदींनुसार 2016-17 या वर्षात 95 कंपन्यांविरोधात 2017-18 मध्ये 101 कंपन्यांविरोधात आणि 2018-19 मध्ये 75 कंपन्यांविरोधात कारवाई सुरू करण्यात आली. केंद्रीय वित्त आणि कॉर्पोरेट खात्याच्या मंत्री निर्मला सीतारामन यांनी आज लोकसभेत लेखी उत्तरात ही माहिती दिली.


    याखेरीज शेअर बाजारात छोट्या गुंतवणूकदारांच्या हितसंरक्षणासाठी सेबीने गेल्या 3 वर्षात सेबी कायदा 1992 च्या 15-आय अंतर्गत 22 कंपन्यांविरोधात आणि सेबी कायदा 1992च्या 11 बी कलमांतर्गत 211 कंपन्यांविरोधात कारवाई सुरू केल्याचे वित्तमंत्र्यांनी सांगितले.


    2018-19 या वर्षात सेबीला थकबाकीच्या 2 , 453 तक्रारी प्राप्त झाल्या. तसेच सेबीने 2 , 746 तक्रारींचे निवारण केले. यात आधीच्या वर्षातील तक्रारींचा समावेशही आहे , अशी माहिती वित्तमंत्र्यांनी दिली.


    B.Gokhale/S.Kakade /D.Rane

    
    
    (Release ID: 1575540) Visitor Counter : 38
    
    
      Read this release in: English