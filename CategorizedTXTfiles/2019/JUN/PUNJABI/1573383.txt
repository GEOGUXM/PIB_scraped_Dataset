      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਡਾ. ਹਰਸ਼ ਵਰਧਨ ਨੇ ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਦੇ ਰੂਪ 'ਚ ਪਦਭਾਰ ਸੰਭਾਲਿਆ, ਨਿਰਮਾਣ ਭਵਨ ਵਿਖੇ ਚਾਰਜ ਸੰਭਾਲਣ ਲਈ ਸਾਈਕਲ 'ਤੇ ਪੁੱਜੇ, ਸਿਹਤ ਨੂੰ 'ਜਨ ਅੰਦੋਲਨ' ਬਣਾਉਣ ਦੀ ਅਪੀਲ ਕੀਤੀ
      ਭਾਰਤ ਵਿੱਚ 'ਸਭ ਲਈ ਸਿਹਤ' ਦੇ ਟੀਚੇ ਦੀ ਪ੍ਰਾਪਤੀ ਲਈ ਸਮਰੱਥਾ ਅਤੇ ਸੰਭਾਵਨਾ ਮੌਜੂਦ

      Posted On: 03 JUN 2019 4:56PM by PIB Chandigarh

    ਡਾ. ਹਰਸ਼ ਵਰਧਨ ਨੇ ਅੱਜ ਇੱਥੇ ਨਿਰਮਾਣ ਭਵਨ ਵਿਖੇ ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਵਜੋਂ ਚਾਰਜ ਸੰਭਾਲਿਆ । ਉਹ ਚਾਰਜ ਸੰਭਾਲਣ ਲਈ ਨਿਰਮਾਣ ਭਵਨ ਵਿਖੇ ਸਾਈਕਲ ਉੱਤੇ ਪੁੱਜੇ ਅਤੇ ਆਪਣੇ ਇਸ ਕੰਮ ਨੂੰ ਦਿਨ ਦਾ ' ਹਰਾ ਚੰਗਾ ਕਾਰਜ ' ਕਰਾਰ ਦਿੱਤਾ ।


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦਾ ਧੰਨਵਾਦ ਕਰਦੇ ਹੋਏ ਡਾ. ਹਰਸ਼ ਵਰਧਨ ਨੇ ਕਿਹਾ ਕਿ ਇਸ ਦੇਸ਼ ਦੇ ਲੋਕਾਂ ਦੀ ਸਿਹਤ ਮੋਦੀ ਸਰਕਾਰ ਦੀ ਸਰਬਉੱਚ ਪ੍ਰਾਥਮਿਕਤਾ ਹੈ । ਉਨ੍ਹਾਂ ਕਿਹਾ ਕਿ ਸਰਕਾਰ ਮੁੱਖ ਤੌਰ 'ਤੇ ਉਤਸ਼ਾਹ ਵਧਾਊ ਅਤੇ ਨਿਵਾਰਕ ਰਣਨੀਤੀਆਂ ਉੱਤੇ ਜ਼ੋਰ ਦੇਵੇਗੀ ਤਾਕਿ ਲੋਕ ਸਕਾਰਾਤਮਕ ਅਤੇ ਤੰਦਰੁਸਤ ਜੀਵਨਸ਼ੈਲੀ ਅਪਣਾਉਣ ਅਤੇ ਤੰਦਰੁਸਤ ਰਹਿਣ ।


    ਆਯੁਸ਼ਮਾਨ ਭਾਰਤ ਬਾਰੇ ਬੋਲਦੇ ਹੋਏ, ਡਾ. ਹਰਸ਼ ਵਰਧਨ ਨੇ ਕਿਹਾ ,'' ਜੋ ਗ਼ਰੀਬ ਅਤੇ ਵਾਂਝੇ ਵਰਗਾਂ ਦੇ ਲੋਕ ਪ੍ਰਧਾਨ ਮੰਤਰੀ ਜਨ ਆਰੋਗਯ ਯੋਜਨਾ (ਪੀਐੱਮਜੇਏਵਾਈ) ਦੀ ਵਰਤਮਾਨ ਲਿਸਟ ਵਿੱਚੋਂ ਬਾਹਰ ਰਹਿ ਗਏ ਹਨ ਉਨ੍ਹਾਂ ਨੂੰ ਇਸ ਦੇ ਦਾਇਰੇ ਹੇਠ ਲਿਆਉਣ ਲਈ ਅਸੀਂ ਯੋਗਤਾ ਸ਼ਰਤਾਂ ਵਿੱਚ ਸੋਧ ਬਾਰੇ ਵਿਚਾਰ ਕਰਾਂਗੇ । '' ਉਨ੍ਹਾਂ ਕਿਹਾ ਕਿ ਵੱਧ ਤੋਂ ਵੱਧ ਪ੍ਰਾਈਵੇਟ ਹਸਪਤਾਲਾਂ ਨੂੰ ਪੈਨਲ ਵਿੱਚ ਸ਼ਾਮਲ ਕਰਨ ਲਈ ਯਤਨ ਕੀਤੇ ਜਾਣਗੇ । ਉਨ੍ਹਾਂ ਇਹ ਵੀ ਕਿਹਾ ਕਿ ਸਰਕਾਰ ਆਯੁਸ਼ਮਾਨ ਭਾਰਤ ਨੂੰ ਲਾਗੂ ਕਰਨ ਵਿੱਚ ਆ ਰਹੀਆਂ ਰੁਕਾਵਟਾਂ ਨੂੰ ਦੂਰ ਕਰੇਗੀ ਅਤੇ ਇਸ ਨੂੰ ਆਮ ਆਦਮੀ ਲਈ ਵਧੇਰੇ ਪਹੁੰਚਯੋਗ ਯੋਜਨਾ ਬਣਾਵੇਗੀ । '' ਅਸੀਂ ਆਯੁਸ਼ਮਾਨ ਭਾਰਤ - ਪੀਐੱਮਜੇਏਵਾਈ ਅਤੇ ਸਿਹਤ ਅਤੇ ਵੈੱਲਨੈੱਸ ਸੈਂਟਰਾਂ (ਐੱਚਡਬਲਿਊਸੀਜ਼) ਨੂੰ ਜਨ ਮੁਹਿੰਮ ਬਣਾਉਣ ਦੀ ਕੋਸ਼ਿਸ਼ ਕਰਾਂਗੇ । 18,000 ਤੋਂ ਵੱਧ ਐੱਚਡਬਲਿਊਸੀਜ਼ ਨੇ ਕੰਮ ਕਰਨਾ ਸ਼ੁਰੂ ਕਰ ਦਿੱਤਾ ਹੈ । ਸਰਕਾਰ ਇਸ ਪ੍ਰੋਗਰਾਮ ਨੂੰ ਅਗਲੇ ਪੱਧਰ ਉੱਤੇ ਲਿਜਾਵੇਗੀ ਅਤੇ ਇਸ ਵਿੱਚ ਸੇਵਾਵਾਂ ਦਾ ਪੈਕੇਜ ਸ਼ਾਮਲ ਕਰੇਗੀ , ਦਵਾਈਆਂ ਵੀ ਮੁਹੱਈਆ ਹੋਣਾ ਯਕੀਨੀ ਬਣਾਵੇਗੀ ਅਤੇ ਟੈਲੀ-ਮੈਡੀਸਨ ਸਹੂਲਤਾਂ ਵੀ ਮੁਹੱਈਆ ਕਰਵਾਏਗੀ । ਉਨ੍ਹਾਂ ਕਿਹਾ ਕਿ ਮੁੱਖ ਜ਼ੋਰ ਆਯੁਸ਼ਮਾਨ ਭਾਰਤ ਦੇ ਦੋਹਾਂ ਖੇਤਰਾਂ ਨੂੰ ਮਜ਼ਬੂਤ ਕਰਨ ਉੱਤੇ ਦਿੱਤਾ ਜਾ ਰਿਹਾ ਹੈ ।


    ਡਾ. ਹਰਸ਼ ਵਰਧਨ ਨੇ ਜ਼ੋਰ ਦਿੱਤਾ ਕਿ ਸਿਹਤ ਨੂੰ ਇੱਕ ' ਜਨ ਅੰਦੋਲਨ ' ਬਣਾਉਣ ਲਈ ਇਸ ਵਿੱਚ ਲੋਕਾਂ ਨੂੰ ਸ਼ਾਮਲ ਕੀਤਾ ਜਾਵੇ । ਉਨ੍ਹਾਂ ਕਿਹਾ ਕਿ ਅਸੀਂ ਆਪਣੇ ਮੰਤਰਾਲੇ ਰਾਹੀਂ ਹਰ ਸੰਭਵ ਸਹਾਇਤਾ ਮੁਹੱਈਆ ਕਰਵਾ ਸਕਦੇ ਹਾਂ ਕਿਉਂਕਿ ਇਸ ਨਾਲ ਲੋਕਾਂ ਨੂੰ ਤੁਰੰਤ ਲਾਭ ਮਿਲਦਾ ਹੈ । ਉਨ੍ਹਾਂ ਅੱਗੇ ਦੱਸਿਆ ਕਿ ਭਾਰਤ ਵਿੱਚ ' ਸਭ ਲਈ ਸਿਹਤ ' ਦੇ ਟੀਚੇ ਦੀ ਪ੍ਰਾਪਤੀ ਲਈ ਸਮਰੱਥਾ ਅਤੇ ਸੰਭਾਵਨਾ ਮੌਜੂਦ ਹਨ ।


    ਡਾ. ਹਰਸ਼ ਵਰਧਨ ਨੇ ਦੇਸ਼ ਵਿੱਚੋਂ 2025 ਤੱਕ ਟੀਬੀ ਨੂੰ ਸਮਾਪਤ ਕਰਨ ਉੱਤੇ ਵੀ ਜ਼ੋਰ ਦਿੱਤਾ ਅਤੇ ਕਿਹਾ ਕਿ ਸਰਕਾਰ ਕੋਹੜ ਅਤੇ ਕਾਲਾ ਅਜ਼ਾਰ ਰੋਗਾਂ ਦੇ ਖਾਤਮੇ ਲਈ ਸਮਾਂਬੱਧ ਅਤੇ ਠੋਸ ਕਾਰਵਾਈ ਕਰੇਗੀ । ਉਨ੍ਹਾਂ ਅੱਗੇ ਕਿਹਾ ਕਿ ਸਰਕਾਰ ਜ਼ਰੂਰੀ ਵਸਤਾਂ ਦਾ ਇੱਕ ਰੋਡਮੈਪ ਤਿਆਰ ਕਰੇਗੀ ਅਤੇ ਮੈਡੀਕਲ ਉਪਕਰਣਾ ਲਈ ਇੱਕ ਵੱਖਰੀ ਨੀਤੀ ਬਣਾਵੇਗੀ ਤਾ ਕਿ ਆਮ ਜਨਤਾ ਤੱਕ ਇਨ੍ਹਾਂ ਦੀ ਪਹੁੰਚ ਹੋ ਸਕੇ । ਡਾ. ਹਰਸ਼ ਵਰਧਨ ਨੇ ਸਪਸ਼ਟ ਕੀਤਾ ਕਿ , '' ਅਸੀਂ ਸਾਰੇ ਸੋਮਿਆਂ ਦੀ ਕੁਸ਼ਲ ਵਰਤੋਂ ਕਰਨ ਲਈ ਵਚਨਬੱਧ ਹਾਂ ਤਾ ਕਿ ਇਹ ਯਕੀਨੀ ਬਣ ਸਕੇ ਕਿ ਸਿਹਤ ਉੱਤੇ ਕਿਸੇ ਦੀ ਜੇਬ ਵਿੱਚ ਹੋਣ ਵਾਲੇ ਖਰਚੇ ਘੱਟ ਹੋਵੇ ਅਤੇ ਸਾਰੇ ਨਾਗਰਿਕਾਂ ਨੂੰ ਜ਼ਰੂਰੀ ਮੈਡੀਕਲ ਸੇਵਾਵਾਂ ਪ੍ਰਦਾਨ ਕੀਤੀਆਂ ਜਾ ਸਕਣ । ''


    ਸਿਹਤ ਮੰਤਰੀ ਨੇ ਕਿਹਾ ਕਿ ਸਰਕਾਰ ਐੱਸਸੀਆਈ ਦੇ ਪੁਨਰਗਠਨ ਵਰਗੇ ਲਟਕਦੇ ਬਿਲਾਂ ਨੂੰ ਪੇਸ਼ ਕਰਕੇ ਮੈਡੀਕਲ ਸਿੱਖਿਆ ਸੁਧਾਰਾਂ ਨੂੰ ਮਜ਼ਬੂਤ ਕਰੇਗੀ । '' ਸਰਕਾਰ ਮਿਸ਼ਨ ਇੰਦਰਧਨੁਸ਼ ਦੀ ਵਰਤੋਂ ਕਰਕੇ ਮੁਕੰਮਲ ਟੀਕਾਕਰਨ ਯਕੀਨੀ ਬਣਾਵੇਗੀ ਅਤੇ ਸਾਰੇ ਬੱਚਿਆਂ ਅਤੇ ਗਰਭਵਤੀ ਔਰਤਾਂ ਦਾ 2022 ਤੱਕ ਟੀਕਾਕਰਨ ਕਰਕੇ ਉਨ੍ਹਾਂ ਦਾ ਰੋਗਾਂ ਤੋਂ ਬਚਾਅ ਯਕੀਨੀ ਬਣਾਵੇਗੀ । ਡਾ. ਹਰਸ਼ ਵਰਧਨ ਨੇ ਇਹ ਵੀ ਕਿਹਾ ਕਿ ਉਹ ਸਿਹਤ ਲਈ ਵਧੇਰੇ ਬਜਟ ਵੰਡ ਦੀ ਮੰਗ ਕਰਨਗੇ । ਉਨ੍ਹਾਂ ਨੇ ਅਧਿਕਾਰੀਆਂ ਨੂੰ ਹਦਾਇਤ ਕੀਤੀ ਕਿ ਉਹ ਉਨ੍ਹਾਂ ਰਾਜਾਂ ਨਾਲ ਵਿਸ਼ੇਸ਼ ਮੀਟਿੰਗਾਂ ਕਰਨ ਜੋ ਕਿ ਆਈਐੱਮਆਰ ਅਤੇ ਐੱਮਐੱਮਆਰ ਪ੍ਰੋਗਰਾਮਾਂ ਵਿੱਚ ਪਿੱਛੇ ਚਲ ਰਹੇ ਹਨ । ਉਨ੍ਹਾਂ ਸੁਝਾਅ ਦਿੱਤਾ ਕਿ ਸਿਹਤ ਮੰਤਰਾਲਾ ਅਤੇ ਵਿਗਿਆਨ ਅਤੇ ਟੈਕਨੋਲੋਜੀ ਵਿਭਾਗ ਦਾ ਇੱਕ ਸਾਂਝਾ ਕਾਰਜਕਾਰੀ ਗਰੁੱਪ ਕਾਇਮ ਕੀਤਾ ਜਾਵੇ ਤਾ ਕਿ ਸਿਹਤ ਖੇਤਰ ਵਿੱਚ ਨਵੀਆਂ ਖੋਜਾਂ ਹੋ ਸਕਣ ਅਤੇ ਦੋਹਾਂ ਮੰਤਰਾਲਿਆਂ ਦੇ ਸੰਸਾਧਨਾਂ ਤੇ ਸਮਰੱਥਾ ਦੀ ਵਰਤੋਂ ਹੋ ਸਕੇ । ਉਨ੍ਹਾਂ ਕਿਹਾ ਕਿ ਇਸ ਗੱਲ ਦੀ ਸਖਤ ਲੋੜ ਹੈ ਕਿ ਉਨ੍ਹਾਂ ਨੀਤੀਆਂ ਉੱਤੇ ਮੁੜ ਵਿਚਾਰ ਕੀਤਾ ਜਾਵੇ ਜੋ ਕਿ ਬਹੁਤ ਸਾਲ ਪਹਿਲਾਂ ਦੀਆਂ ਬਣੀਆਂ ਹੋਈਆਂ ਹਨ ਅਤੇ ਮੌਜੂਦਾ ਸਮੇਂ ਅਨੁਸਾਰ ਉਨ੍ਹਾਂ ਵਿੱਚ ਤਬਦੀਲੀ ਦੀ ਲੋੜ ਹੈ ।


    ਉਨ੍ਹਾਂ ਦਾ ਸਵਾਗਤ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀਆਂ ਵੱਲੋਂ ਕੀਤਾ ਗਿਆ । ਡਾ. ਹਰਸ਼ ਵਰਧਨ ਨੇ ਸ਼੍ਰੀ ਅਸ਼ਵਨੀ ਕੁਮਾਰ ਚੌਬੇ , ਸਿਹਤ ਅਤੇ ਪਰਿਵਾਰ ਭਲਾਈ ਰਾਜ ਮੰਤਰੀ ਦੀ ਮੌਜੂਦਗੀ ਵਿੱਚ ਕੰਮਕਾਜ ਦਾ ਜਾਇਜ਼ਾ ਲੈਮ ਲਈ ਇੱਕ ਸਮੀਖਿਆ ਮੀਟਿੰਗ ਵੀ ਕੀਤੀ । ਇਸ ਵਿੱਚ ਮੰਤਰਾਲਾ , ਆਈਸੀਐੱਮਆਰ , ਐੱਫਐੱਸਐੱਸਏਆਈ , ਐੱਨਐੱਚਏ , ਐੱਨਸੀਡੀਸੀ ਅਤੇ ਡੀਜੀਐੱਚਐੱਸ ਦੇ ਅਧਿਕਾਰੀ ਮੌਜੂਦ ਸਨ ।


    ***

    
    
    (Release ID: 1573383) Visitor Counter : 1