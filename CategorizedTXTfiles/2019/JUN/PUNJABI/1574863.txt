      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਵਰਲਡ ਫੂਡ ਇੰਡੀਆ’ 01 ਤੋਂ 04 ਨਵੰਬਰ, 2019 ਤੱਕ ਨਵੀਂ ਦਿੱਲੀ ਵਿੱਚ ਆਯੋਜਿਤ ਕੀਤਾ ਜਾਵੇਗਾ
      ‘ਡਬਿਲਊਐੱਫਆਈ 2019’ ਫੂਡ ਪ੍ਰੋਸੈੱਸਿੰਗ ਖੇਤਰ ਦੇ ਗਲੋਬਲ ਅਤੇ ਘਰੇਲੂ ਹਿਤਧਾਰਕਾਂ ਦਾ ਸਭ ਤੋਂ ਵੱਡਾ ਸੰਮੇਲਨ ਹੋਵੇਗਾ
      ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਉਦਯੋਗ ਹਸਤੀਆਂ ਅਤੇ ਫੂਡ ਪ੍ਰੋਸੈੱਸਿੰਗ ਕਰਨ ਵਾਲੇ ਪ੍ਰਮੁੱਖ ਦੇਸ਼ਾਂ ਰਾਜਦੂਤਾਂ ਦੇ ਨਾਲ ਮੀਟਿੰਗ ਕੀਤੀ
      Posted On: 17 JUN 2019 7:30PM by PIB Chandigarh


    ਕੇਂਦਰੀ ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰੀ, ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਕਿਹਾ ਕਿ ‘ ਵਰਲਡ ਫੂਡ ਇੰਡੀਆ 2019 ’ ਫੂਡ ਪ੍ਰੋਸੈੱਸਿੰਗ ਖੇਤਰ ਦੇ ਸਾਰੇ ਗਲੋਬਲ ਅਤੇ ਘਰੇਲੂ ਹਿਤਧਾਰਕਾਂ ਦਾ ਸਭ ਤੋਂ ਵੱਡਾ ਸੰਮੇਲਨ ਹੋਵੇਗਾ। ਅੱਜ ਮੀਡੀਆ ਨੂੰ ਸੰਬੋਧਨ ਕਰਦੇ ਹੋਏ ਉਨ੍ਹਾਂ ਕਿਹਾ ਕਿ ਡਬਿਲਊਐੱਫਆਈ 2019 ਨਵੀਂ ਦਿੱਲੀ ਵਿੱਚ 01 ਤੋਂ 04 ਨਵੰਬਰ , 2019 ਤੱਕ ਆਯੋਜਿਤ ਕੀਤਾ ਜਾਵੇਗਾ ਅਤੇ ਇਹ ਸੰਮੇਲਨ ਭਾਰਤ ਨੂੰ ਵਿਸ਼ਵ ਦੇ ਫੂਡ ਪ੍ਰੋਸੈੱਸਿੰਗ ਮੰਜ਼ਿਲ ਜਾਂ ਦੇਸ਼ ਦੇ ਰੂਪ ਵਿੱਚ ਉਜਾਗਰ ਕਰੇਗਾ ।


    ਮੰਤਰੀ ਨੇ ਅੱਜ ਡਬਿਲਊਐੱਫਆਈ 2019 ਦੇ ਕਈ ਹਿਤਧਾਰਕਾਂ ਨਾਲ ਆਯੋਜਿਤ ਬੈਠਕ ਦੀ ਪ੍ਰਧਾਨਗੀ ਕੀਤੀ । ਸਬੰਧਤ ਮੰਤਰਾਲੇ ਅਤੇ ਵਿਭਾਗ , ਪ੍ਰਮੁੱਖ ਫੂਡ ਪ੍ਰੋਸੈੱਸਿੰਗ ਕੰਪਨੀਆਂ ਦੇ ਮੁੱਖ ਕਾਰਜਕਾਰੀ ਅਧਿਕਾਰੀ ਅਤੇ ਉਦਯੋਗ ਸੰਗਠਨਾਂ ਦੇ ਪ੍ਰਤੀਨਿਧੀ ਇਨ੍ਹਾਂ ਹਿਤਧਾਰਕਾਂ ਵਿੱਚ ਸ਼ਾਮਲ ਹਨ । ਇਸ ਦੇ ਬਾਅਦ ਫੂਡ ਪ੍ਰੋਸੈੱਸਿੰਗ ਕਰਨ ਵਾਲੇ ਪ੍ਰਮੁੱਖ ਦੇਸ਼ਾਂ / ਫੂਡ ਪਦਾਰਥਾਂ ਦੀ ਖੁਦਰਾ ਵਿਕਰੀ ਕਰਨ ਵਾਲੇ ਦੇਸ਼ਾਂ ਦੇ ਰਾਜਦੂਤਾਂ / ਹਾਈ ਕਮਿਸ਼ਨਰਾਂ ਨਾਲ ਦੂਜੀ ਬੈਠਕ ਆਯੋਜਿਤ ਕੀਤੀ ਗਈ । ਇਨ੍ਹਾਂ ਬੈਠਕਾਂ ਦਾ ਮੁੱਖ ਉਦੇਸ਼ ਭਾਰਤ ਦੇ ਫੂਡ ਪ੍ਰੋਸੈੱਸਿੰਗ ਖੇਤਰ ਵਿੱਚ ਉਪਲੱਬਧ ਨਿਵੇਸ਼ ਮੌਕਿਆਂ ਉੱਤੇ ਸਲਾਹ ਮਸ਼ਵਰਾ ਕਰਨਾ ਅਤੇ ਡਬਿਲਊਐੱਫਆਈ 2019 ਵਿੱਚ ਭਾਗੀਦਾਰੀ ਬਾਰੇ ਸਬੰਧਤ ਲੋਕਾਂ ਨੂੰ ਜਾਣੂ ਕਰਵਾਉਣਾ ਸੀ । ਫੂਡ ਪ੍ਰੋਸੈੱਸਿੰਗ ਉਦਯੋਗ ਰਾਜ ਮੰਤਰੀ ਸ਼੍ਰੀ ਰਾਮੇਸ਼ਵਰ ਤੇਲੀ ਅਤੇ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀਆਂ ਨੇ ਵੀ ਇਸ ਮੀਟਿੰਗ ਵਿੱਚ ਹਿੱਸਾ ਲਿਆ ।


    ਮੰਤਰੀ ਨੇ ਹਾਜ਼ਰ ਲੋਕਾਂ ਨੂੰ ਇਹ ਜਾਣਕਾਰੀ ਦਿੱਤੀ ਕਿ ‘ ਵਰਲਡ ਫੂਡ ਇੰਡੀਆ ’ ਦਾ ਦੂਜਾ ਐਡੀਸ਼ਨ ਨਵੀਂ ਦਿੱਲੀ ਸਥਿਤ ਵਿਗਿਆਨ ਭਵਨ ਅਤੇ ਰਾਜਪਥ ਲਾਅਨਸ ਵਿੱਚ 01 ਤੋਂ 04 ਨਵੰਬਰ , 2019 ਤੱਕ ਹੋਰ ਵੀ ਵੱਡੇ ਪੈਮਾਨੇ ਉੱਤੇ ਆਯੋਜਿਤ ਕੀਤਾ ਜਾਵੇਗਾ । ਵਰਲਡ ਫੂਡ ਇੰਡੀਆ 2019 ਦੌਰਾਨ ਅਨੇਕ ਉੱਚ ਪੱਧਰੀਆਂ ਸੰਗੋਸ਼ਠੀਆਂ ਦੇ ਨਾਲ - ਨਾਲ ਪ੍ਰਦਰਸ਼ਨੀਆਂ , ਮੁੱਖ ਕਾਰਜਕਾਰੀ ਅਧਿਕਾਰੀਆਂ (ਸੀਈਓਜ਼) ਦੀਆਂ ਉੱਚ ਪੱਧਰੀ ਗੋਲਮੇਜ ਬੈਠਕਾਂ , ਕੰਟਰੀ ਸੈਸ਼ਨ , ਬੀ2ਬੀ ਅਤੇ ਬੀ2ਜੀ ਨੈੱਟਵਰਕਿੰਗ ਆਦਿ ਵੀ ਆਯੋਜਿਤ ਕੀਤੇ ਜਾਣਗੇ । ਸਾਲ 2019 ਲਈ ਮੰਤਰਾਲਾ ਦਾ ਘੱਟ ਤੋਂ ਘੱਟ 15 ਦੇਸ਼ਾਂ ਨਾਲ ਸਾਂਝੇਦਾਰੀ ਕਰਨ ਅਤੇ ਘੱਟ ਤੋਂ ਘੱਟ 80 ਦੇਸ਼ਾਂ ਦੀ ਭਾਗੀਦਾਰੀ ਸੁਨਿਸਚਿਤ ਕਰਨ ਦਾ ਟੀਚਾ ਹੈ । ਇਸ ਆਯੋਜਨ ਦੀ ਟੈਗਲਾਈਨ (ਨਾਅਰਾ) ‘ ਵਿਕਾਸ ਲਈ ਸਾਂਝੇਦਾਰੀ ’ ਹੋਵੇਗਾ ।


    ਸ਼੍ਰੀਮਤੀ ਬਾਦਲ ਨੇ ਦੱਸਿਆ ਕਿ ਵਰਲਡ ਫੂਡ ਇੰਡੀਆ 2019 ਲਈ ਤਿਆਰੀਆਂ ਪਹਿਲਾਂ ਹੀ ਸ਼ੁਰੂ ਕਰ ਦਿੱਤੀਆਂ ਗਈਆਂ ਹਨ । 11 ਤੋਂ ਵੀ ਅਧਿਕ ਅੰਤਰਰਾਸ਼ਟਰੀ ਅਤੇ 8 ਘਰੇਲੂ ਰੋਡਸ਼ੋ ਕਰਨ ਦੀ ਯੋਜਨਾ ਹੈ । ਸਾਰੇ ਸਿਖਰਲੇ ਮੁੱਖ ਕਾਰਜਕਾਰੀ ਅਧਿਕਾਰੀ (ਸੀਈਓ) ਅਤੇ ਰਾਜਦੂਤਾਂ ਨਾਲ ਅੱਜ ਆਯੋਜਿਤ ਕੀਤੀ ਗਈ ਗੋਲਮੇਜ ਬੈਠਕ ਇਸ ਤਰ੍ਹਾਂ ਦਾ ਇੱਕ ਉੱਚ ਪੱਧਰੀ ਆਯੋਜਨ ਸੀ , ਜੋ ਘਰੇਲੂ ਅਤੇ ਗਲੋਬਲ ਉਦਯੋਗ ਜਗਤ ਨਾਲ ਸੰਵਾਦ ਕਰਨ ਦੀ ਮੰਤਰਾਲੇ ਦੀ ਇੱਛਾ ਨੂੰ ਦਰਸਾਉਦਾ ਹੈ । ਉਨ੍ਹਾਂ ਕਿਹਾ ਕਿ ਅਗਲੇ ਕੁਝ ਮਹੀਨਿਆਂ ਦੌਰਾਨ ਉਨ੍ਹਾਂ ਦਾ ਮੰਤਰਾਲਾ ਸਾਰੇ ਰਾਜਾਂ ਦੇ ਨਾਲ - ਨਾਲ ਉਦਯੋਗ ਜਗਤ ਦੇ ਹੋਰ ਹਿਤਧਾਰਕਾਂ , ਖਾਸ ਤੌਰ ' ਤੇ ਸੂਖਮ , ਲਘੂ ਅਤੇ ਦਰਮਿਆਨੇ ਉੱਦਮ ( ਐੱਮਐੱਸਐੱਮਈ) ਨਾਲ ਸੰਪਰਕ ਕਾਇਮ ਕਰੇਗਾ । ਮੰਤਰੀ ਨੇ ਇਸ ਚਾਰ ਦਿਨਾ ਆਯੋਜਨ ਬਾਰੇ ਉਦਯੋਗ ਜਗਤ ਤੋਂ ਸੁਝਾਅ ਵੀ ਮੰਗੇ ।


    ਅਨੇਕ ਦੇਸ਼ਾਂ ਅਤੇ ਉਦਯੋਗਾਂ ਨੇ ਇਸ ਆਯੋਜਨ ਦਾ ਹਿੱਸਾ ਬਣਨ ਵਿੱਚ ਆਪਣੀ ਰੁਚੀ ਦਿਖਾਈ ਹੈ । ਮੰਤਰੀ ਨੇ ਰਾਜਦੂਤਾਂ ਅਤੇ ਉਦਯੋਗਾਂ ਨੂੰ ਫੂਡ ਪ੍ਰੋਸੈੱਸਿੰਗ ਸੈਕਟਰ ਨਾਲ ਜੁੜੇ ਇਸ ਵੱਡੇ ਸਮਾਰੋਹ ਦਾ ਹਿੱਸਾ ਬਣਨ ਅਤੇ ਵਿਕਾਸ ਅਤੇ ਸਮ੍ਰਿੱਧੀ (ਖੁਸ਼ਹਾਲੀ) ਲਈ ਭਾਰਤ ਵਿੱਚ ਉਪਲੱਬਧ ਵਿਆਪਕ ਅਵਸਰ ਦਾ ਸਾਖੀ ਬਣਨ ਲਈ ਸੱਦਾ ਦਿੱਤਾ ਹੈ ।


    ਮੰਤਰੀ ਨੇ ਹਾਜ਼ਰ ਲੋਕਾਂ ਨੂੰ ਸੰਬੋਧਨ ਕਰਦੇ ਹੋਏ ਕਿਹਾ, ਕਿ ਫੂਡ ਪ੍ਰੋਸੈੱਸਿੰਗ ਖੇਤਰ ਭਾਰਤ ਸਰਕਾਰ ਦੀ ‘ ਮੇਕ ਇਨ ਇੰਡੀਆ ’ ਪਹਿਲ ਤਹਿਤ ਇਹ ਦੇਸ਼ ਦੇ 6 ਸੁਪਰਸਟਾਰ ਸੈਕਟਰਾਂ ਵਿੱਚੋਂ ਇੱਕ ਹੈ ਅਤੇ ਇਸ ਦੇ ਨਾਲ ਹੀ ਇਸ ਵਿੱਚ ਭਾਰਤ ਨੂੰ ਦੁਨੀਆ ਦੇ ਇੱਕ ਪ੍ਰਮੁੱਖ ਫੂਡ ਪ੍ਰੋਸੈੱਸਿੰਗ ਮੰਜ਼ਿਲ ਜਾਂ ਦੇਸ਼ ਦੇ ਰੂਪ ਵਿੱਚ ਰੂਪਾਂਤਰਿਤ ਕਰਨ ਦੀ ਵਿਆਪਕ ਸਮਰੱਥਾ ਹੈ ।


    ਮੰਤਰੀ ਨੇ ਕਿਹਾ ਕਿ ਭਾਰਤ ਦੇ ਫੂਡ ਪ੍ਰੋਸੈੱਸਿੰਗ ਉਦਯੋਗ ਨੇ 11% ਦੀ ਵਾਧਾ ਦਰ ਨਾਲ ਬੜੀ ਤੇਜੀ ਨਾਲ ਵਿਕਾਸ ਕੀਤਾ ਹੈ , ਜੋ ਆਲਮੀ ਉਦਯੋਗ ਦੇ ਵਿਕਾਸ ਦੀ ਗਤੀ ਦੇ ਮੁਕਾਬਲੇ ਦੁੱਗਣੀ ਹੈ ।


    *****

    
    
    (Release ID: 1574863) Visitor Counter : 4
    
    
      Read this release in: English