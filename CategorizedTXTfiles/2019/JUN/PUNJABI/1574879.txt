      ਗ੍ਰਹਿ ਮੰਤਰਾਲਾ

      ਰਾਸ਼ਟਰੀ ਆਪਦਾ ਪ੍ਰਬੰਧਨ ਅਥਾਰਿਟੀ - ਐੱਨਡੀਐੱਮਏ ਨੇ ਗਾਂਬੀਆ ਦੇ ਵਫ਼ਦ ਨਾਲ ਮੁਲਾਕਾਤ ਕੀਤੀ : ਆਪਦਾ ਜੋਖਮ ਘਟਾਉਣ ਬਾਰੇ ਚਰਚਾ ਹੋਈ
      Posted On: 18 JUN 2019 3:00PM by PIB Chandigarh


    ਗਾਂਬੀਆ ਦੇ 25 ਮੈਂਬਰੀ ਵਫ਼ਦ ਨੇ ਅੱਜ ਇੱਥੇ ਰਾਸ਼ਟਰੀ ਆਪਦਾ ਪ੍ਰਬੰਧਨ ਅਥਾਰਿਟੀ (ਐੱਨਡੀਐੱਮ) ਨਾਲ ਮੁਲਾਕਾਤ ਕੀਤੀ । ਵਫ਼ਦ ਗਾਂਬੀਆ ਦੇ ਸਰਕਾਰੀ ਕਰਮਚਾਰੀਆਂ ਲਈ ਮਸੂਰੀ ਸਥਿਤ ਰਾਸ਼ਟਰੀ ਸੁਸ਼ਾਸਨ ਕੇਂਦਰ ਦੁਆਰਾ ਆਯੋਜਿਤ ਟ੍ਰੇਨਿੰਗ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣ ਭਾਰਤ ਆਇਆ ਹੈ । ਇਹ ਪ੍ਰੋਗਰਾਮ 10 ਤੋਂ 21 ਜੂਨ ਤੱਕ ਆਯੋਜਿਤ ਕੀਤਾ ਗਿਆ ਹੈ ।


    ਟ੍ਰੇਨਿੰਗ ਪ੍ਰੋਗਰਾਮ ਦਾ ਉਦੇਸ਼ ਦੋਹਾਂ ਦੇਸ਼ਾਂ ਦਰਮਿਆਨ ਪ੍ਰਸ਼ਾਸਨ ਦੇ ਖੇਤਰ ਵਿੱਚ ਪਰਸਪਰ ਅਨੁਭਵਾਂ ਅਤੇ ਕੰਮ ਕਾਜ ਦੇ ਬਿਹਤਰ ਤਰੀਕਿਆਂ ਨੂੰ ਸਾਂਝੇ ਕਰਨਾ ਹੈ । ਪ੍ਰੋਗਰਾਮ ਦੀ ਅਗਵਾਈ ਭਾਰਤ ਸਰਕਾਰ ਦਾ ਵਿਦੇਸ਼ ਮੰਤਰਾਲਾ ਕਰ ਰਿਹਾ ਹੈ ।


    ਵਫ਼ਦ ਨਾਲ ਚਰਚਾ ਲਈ ਐੱਨਡੀਐੱਮਏ ਨੇ ਆਪਦਾ ਪ੍ਰਬੰਧਨ ਬਾਰੇ ਆਲਮੀ ਪੱਧਰ ਉੱਤੇ ਅਪਣਾਏ ਜਾ ਰਹੇ ਤੌਰ ਤਰੀਕਿਆਂ , ਭਾਰਤ ਵਿੱਚ ਆਪਦਾ ਜੋਖਮ ਘਟਾਉਣ ਦੀ ਸੰਸਥਾਤਗਤ ਪ੍ਰਣਾਲੀ ਅਤੇ ਖੁਦ ਦੇ ਕੰਮ ਕਾਜ ਦੇ ਤਰੀਕਿਆਂ ਉੱਤੇ ਇੱਕ ਪੇਸ਼ਕਾਰੀ ਦਿੱਤੀ । ਇਸ ਦੇ ਬਾਅਦ ਆਪਦਾ ਪ੍ਰਬੰਧਨ ਨਾਲ ਜੁੜੇ ਮੁੱਦਿਆਂ ਉੱਤੇ ਵਿਸਤਾਰ ਨਾਲ ਚਰਚਾ ਕੀਤੀ ਗਈ ।


    ਗਿਆਨ ਅਤੇ ਕੰਮ ਕਾਜ ਦੇ ਬਿਹਤਰੀਨ ਤੌਰ-ਤਰੀਕਿਆਂ ਨੂੰ ਸਾਂਝੇ ਕਰਨਾ ਆਪਦਾ ਜੋਖਿਮਾਂ ਨੂੰ ਘਟਾਉਣ ਅਤੇ ਕਮਜ਼ੋਰ ਭਾਈਚਾਰਿਆਂ ਨੂੰ ਮਹੱਤਵਪੂਰਨ ਬਣਾਉਣ ਦਾ ਇੱਕ ਸਸ਼ਕਤ ਮਾਧਿਅਮ ਹੈ । ਬੈਠਕ ਵਿੱਚ ਹੋਣ ਵਾਲੀਆਂ ਚਰਚਾਵਾਂ ਦੋਹਾਂ ਦੇਸ਼ਾਂ ਨੂੰ ਆਪਦਾ ਜੋਖਿਮ ਘਟਾਉਣ ਦੇ ਉਨ੍ਹਾਂ ਦੇ ਯਤਨਾਂ ਵਿੱਚ ਮਦਦ ਕਰਨਗੀਆਂ ।


    *******

    
    
    (Release ID: 1574879) Visitor Counter : 5
    
    
      Read this release in: English