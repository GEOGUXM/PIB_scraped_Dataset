      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਡਾ. ਹਰਸ਼ ਵਰਧਨ ਨੇ ਨਿਪਾਹ ਵਾਇਰਸ ਲਈ ਪਬਲਿਕ ਹੈਲਥ ਉਪਰਾਲਿਆਂ ਦੀ ਸਮੀਖਿਆ ਕੀਤੀ
      ਨਿਪਾਹ ਵਾਇਰਸ ਨਾਲ ਨਜਿੱਠਣ ਲਈ ਕੇਰਲ ਸਰਕਾਰ ਨੂੰ ਹਰ ਤਰ੍ਹਾਂ ਦੇ ਸਹਿਯੋਗ ਦਾ ਭਰੋਸਾ ਦਿੱਤਾ

      Posted On: 04 JUN 2019 5:04PM by PIB Chandigarh

    ਪੁਣੇ ਦੇ ਨੈਸ਼ਨਲ ਇੰਸਟੀਟਿਊਟ ਆਵ੍ ਵਾਇਰੋਲੋਜੀ (ਐੱਨਆਈਵੀ) , ਵੱਲੋਂ ਨਿਪਾਹ ਵਾਇਰਸ ਦੇ ਇੱਕ ਸ਼ੱਕੀ ਕੇਸ ਦੀ ਪੁਸ਼ਟੀ ਕੀਤੇ ਜਾਣ ਤੋਂ ਬਾਅਦ ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ, ਡਾ. ਹਰਸ਼ ਵਰਧਨ ਨੇ ਅੱਜ ਸਵੇਰੇ 8 ਵਜੇ ਆਪਣੇ ਨਿਵਾਸ ਉੱਤੇ ਇੱਕ ਜ਼ਰੂਰੀ ਮੀਟਿੰਗ ਕੀਤੀ ।


    ਇਸ ਮੀਟਿੰਗ ਵਿੱਚ ਹੇਠ ਲਿਖੇ ਅਧਿਕਾਰੀ ਮੌਜੂਦ ਸਨ:


    1. ਸੁਸ਼੍ਰੀ ਪ੍ਰੀਤੀ ਸੂਦਨ , ਸਕੱਤਰ (ਐੱਚਐੱਫਡਬਲਿਊ)


    2. ਡਾ. ਬਲਰਾਮ ਭਾਰਗਵ , ਸਕੱਤਰ (ਡੀਐੱਚਆਰ)


    3. ਸ਼੍ਰੀ ਸੰਜੀਵ ਕੁਮਾਰ , ਐਡੀਸ਼ਨਲ ਸਕੱਤਰ (ਐੱਚ)


    4. ਡਾ. ਐੱਸ ਵੈਂਕਟੇਸ਼ , ਡੀਜੀਐੱਚਐੱਸ


    5. ਡਾ. ਸੁਜੀਤ ਕੇ ਸਿੰਘ , ਡਾਇਰੈਕਟਰ , ਐਨਸੀਡੀਸੀ ਅਤੇ


    6. ਡਾ. ਗੰਗਾਖੇਤਕਰ , ਸਾਇੰਟਿਸਟ (ਵਿਗਿਆਨੀ) ਜੀ ਅਤੇ ਮੁਖੀ ਈਸੀਡੀ , ਆਈਸੀਐੱਮਆਰ


    ਕੇਂਦਰੀ ਸਿਹਤ ਮੰਤਰੀ ਡਾ.ਹਰਸ਼ ਵਰਧਨ ਨੇ ਕੇਰਲ ਦੀ ਸਿਹਤ ਮੰਤਰੀ, ਸ਼੍ਰੀਮਤੀ ਕੇਕੇ ਸ਼ੈਲਜਾ ਨਾਲ ਗੱਲਬਾਤ ਕੀਤੀ ਅਤੇ ਤਾਜ਼ਾ ਸਥਿਤੀ ਬਾਰੇ ਚਰਚਾ ਕੀਤੀ ਅਤੇ ਉਨ੍ਹਾਂ ਨੂੰ ਕੇਂਦਰ ਸਰਕਾਰ ਵੱਲੋਂ ਹਰ ਮਦਦ ਦਾ ਭਰੋਸਾ ਦਿਵਾਇਆ । ਉਨ੍ਹਾਂ ਨੇ ਕਲ੍ਹ ਵੀ ਉਨ੍ਹਾਂ ਨਾਲ ਗੱਲਬਾਤ ਕੀਤੀ ਸੀ ।


    ਹੇਠ ਲਿਖੀਆਂ ਕਾਰਵਾਈਆਂ ਕੀਤੀਆਂ ਗਈਆਂ ਹਨ:


    * ਛੇ ਅਧਿਕਾਰੀਆਂ ਦੀ ਇੱਕ ਕੇਂਦਰੀ ਟੀਮ ਤੈਨਾਤ ਕੀਤੀ ਗਈ ਹੈ। ਜੋ ਕਿ ਮਹਾਮਾਰੀ ਜਾਂਚ ਪ੍ਰੋਟੋਕੌਲ ਸ਼ੱਕੀ ਵਾਇਰਸ ਦਾ ਜਲਦੀ ਪਤਾ ਲਗਾਉਣ , ਸ਼ੱਕੀ ਵਾਇਰਸ ਦੇ ਪ੍ਰੋਟੋਕੋਲਸ ਦੀ ਟੈਸਟਿੰਗ ਲਈ ਅਤੇ ਆਈਸੋਲੇਸ਼ਨ ਸਹੂਲਤਾਂ ਦੀ ਸਮੀਖਿਆ ਕਰਨ ਲਈ ਦਲ ਉੱਥੇ ਪਹੁੰਚ ਗਿਆ ਹੈ।


    * ਇੱਕ ਕੰਟਰੋਲ ਰੂਮ ਕਾਇਮ ਕੀਤਾ ਗਿਆ ਅਤੇ ਐੱਨਸੀਡੀਸੀ ਰਣਨੀਤਕ ਸਿਹਤ ਅਪ੍ਰੇਸ਼ਨਸ ਸੈਂਟਰ (ਐੱਸਐੱਚਓਸੀ) ਨੂੰ ਕਾਰਜਸ਼ੀਲ ਕੀਤਾ ਗਿਆ । ਕੰਟਰੋਲ ਰੂਮ ਦਾ ਫੋਨ ਨੰਬਰ 011-23978046 ਹੈ ।


    * ਨੈਸ਼ਨਲ ਇੰਸਟੀਟਿਊਟ ਆਵ੍ ਵਾਇਰੋਲੋਜੀ , ਪੁਣੇ (ਆਈਸੀਐੱਮਆਰ) ਦੀ ਇੱਕ ਟੀਮ ਮੋਨੋਕਲੋਨਲ ਐਂਟੀਬਾਡੀਜ਼ ਲੈ ਕੇ ਇਰਨਾਕੁਲਮ ਭੇਜੀ ਜਾ ਰਹੀ ਹੈ ।


    * ਐੱਨਆਈਵੀ ਤੋਂ ਇੱਕ ਟੀਮ ਨਿਪਾਹ ਵਾਇਰਸ ਦੀ ਟੈਸਟਿੰਗ ਲਈ ਭੇਜੀ ਜਾ ਰਹੀ ਹੈ । ਕੇਂਦਰੀ ਸਿਹਤ ਮੰਤਰੀ ਨੇ ਡੀਜੀ ਜੰਗਲਾਤ ਨਾਲ ਗੱਲ ਕੀਤੀ ਹੈ ਕਿ ਇਸ ਸਬੰਧ ਵਿੱਚ ਪੂਰਾ ਸਹਿਯੋਗ ਦਿੱਤਾ ਜਾਵੇ ।


    ਰਾਜ ਨੇ ਹੇਠ ਲਿਖੀਆਂ ਕਾਰਵਾਈਆਂ ਪਹਿਲਾਂ ਹੀ ਸ਼ੁਰੂ ਕਰ ਦਿੱਤੀਆਂ ਹਨ:


    * ਵਾਇਰਸ ਦਾ ਪਤਾ ਲਗਾਉਣਾ ਅਤੇ ਨਿਗਰਾਨੀ ਦਾ ਕੰਮ ।


    * ਸਿਹਤ ਵਰਕਰਾਂ , ਐਂਬੂਲੈਂਸ ਫਲੀਟ , ਡਰਾਈਵਰਾਂ ਅਤੇ ਹੋਰਨਾਂ ਲਈ ਮਿਆਰੀ ਸਮਰੱਥਾ ਵਿਕਾਸ।


    * ਹਸਪਤਾਲਾਂ ਵਿੱਚ ਸੰਕ੍ਰਮਣ ਉੱਤੇ ਕੰਟਰੋਲ ਕਰਨ ਲਈ ਕਾਰਵਾਈਆਂ । ਕੇਸਾਂ ਨਾਲ ਨਜਿੱਠਣ ਲਈ ਸਮਰਪਿਤ ਸਿਖਲਾਈ ਪ੍ਰਾਪਤ ਟੀਮਾਂ ।


    * ਸੰਸਥਾਵਾਂ ਵਿੱਚ ਤੇਜ਼ੀ ਨਾਲ ਜਵਾਬ ਦੇਣ ਵਾਲੀਆਂ ਟੀਮਾਂ ।


    * ਮੈਡੀਕਲ ਕਾਲਜ ਇਰਨਾਕੁਲਮ ਵਿਖੇ ਹੈਲਪ ਡੈਸਕ ਸਥਾਪਤ ਕੀਤਾ ਗਿਆ ।


    * ਹਸਪਤਾਲਾਂ ਵਿੱਚ ਸਮਰਪਿਤ ਸਿਖਲਾਈ ਪ੍ਰਾਪਤ ਡਾਕਟਰ , ਨਰਸਾਂ , ਪੈਰਾਮੈਡਿਕਸ । ਸਾਰੇ ਜ਼ਿਲ੍ਹਿਆਂ ਵਿੱਚ ਨਿਗਰਾਨੀ ਤੇਜ਼ ।


    * ਜਾਗਰੂਕਤਾ ਵਧਾਉਣਾ ।


    *****

    
    
    (Release ID: 1573387) Visitor Counter : 4