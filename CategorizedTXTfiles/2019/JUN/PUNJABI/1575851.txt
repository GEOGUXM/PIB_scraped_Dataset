      ਜਹਾਜ਼ਰਾਨੀ ਮੰਤਰਾਲਾ

      ਸ਼੍ਰੀ ਮਨਸੁਖ ਮਾਂਡਵੀਯਾ ਨੇ ਪ੍ਰਸਤਾਵਿਤ ਯਮੁਨਾ ਜਲ ਟੈਕਸੀ ਪ੍ਰੋਜੈਕਟ ਲਈ ਪ੍ਰਸਤਾਵਿਤ ਸੋਨੀਆ ਵਿਹਾਰ ਥਾਂ ਦਾ ਨਿਰੀਖਣ ਕੀਤਾ
      
      ਮੰਤਰੀ ਨੇ ਕਿਹਾ ਕਿ ਇਹ ਪ੍ਰੋਜੈਕਟ ਸੈਰ-ਸਪਾਟੇ ਨੂੰ ਹੁਲਾਰਾ ਦੇਵੇਗਾ ਅਤੇ ਟ੍ਰੈਫਿਕ ਦੇ ਭੀੜ-ਭੜੱਕੇ ਨੂੰ ਘਟਾਏਗਾ

      Posted On: 26 JUN 2019 2:40PM by PIB Chandigarh

    ਜਹਾਜ਼ਰਾਨੀ ਰਾਜ ਮੰਤਰੀ (ਸੁਤੰਤਰ ਚਾਰਜ ) ਸ਼੍ਰੀ ਮਨਸੁਖ ਮਾਂਡਵੀਯਾ ਨੇ ਅੱਜ ਨਵੀਂ ਦਿੱਲੀ ਵਿੱਚ ਭਾਰਤੀ ਅੰਤਰਦੇਸ਼ੀ ਜਲਮਾਰਗ ਅਧਿਕਰਣ (ਆਈਡਬਲਿਯੂਏਆਈ) ਦੇ ਯਮੁਨਾ ਜਲ ਟੈਕਸੀ ਪ੍ਰੋਜੈਕਟ ਦੀ ਸੋਨੀਆ ਵਿਹਾਰ ਸਥਿਤ ਪ੍ਰਸਤਾਵਿਤ ਥਾਂ ਦਾ ਨਿਰੀਖਣ ਕੀਤਾ । ਆਈਡਬਲਿਊਏਆਈ ਨੇ ਸੈਰ-ਸਪਾਟੇ ਦੇ ਉਦੇਸ਼ ਨਾਲ ਦਿੱਲੀ ਵਿੱਚ ਯਮੁਨਾ ਨਦੀ ਨੂੰ ਵਿਕਸਿਤ ਕਰਨ ਦਾ ਪ੍ਰਸਤਾਵ ਦਿੱਤਾ ਹੈ ।


    ਪ੍ਰੋਜੈਕਟ ਸਥਾਨ ‘ਤੇ ਗੱਲ ਕਰਦੇ ਹੋਏ ਸ਼੍ਰੀ ਮਡਾਂਵੀਯਾ ਨੇ ਕਿਹਾ ਕਿ ਯਮੁਨਾ ਜਲ ਟੈਕਸੀ ਪ੍ਰੋਜੈਕਟ ਸ਼ਹਿਰੀ ਟ੍ਰਾਂਸਪੋਰਟ ਦਾ ਇੱਕ ਨਵਾਂ ਸਾਧਨ ਹੋਵੇਗਾ। ਇਹ ਨਾ ਕੇਵਲ ਸੈਰ-ਸਪਾਟੇ ਨੂੰ ਹੁਲਾਰਾ ਦੇਵੇਗਾ, ਬਲਕਿ ਸ਼ਹਿਰ ਵਿੱਚ ਆਵਾਜਾਈ ਦੀ ਭੀੜ ਨੂੰ ਘੱਟ ਕਰਨ ਵਿੱਚ ਵੀ ਮਦਦ ਕਰੇਗਾ।


    ਯੁਮਨਾ ਜਲ ਟੈਕਸੀ ਪ੍ਰੋਜੈਕਟ ਦੀ ਕਲਪਨਾ ਇੱਕ ਏਕੀਕ੍ਰਿਤ ਵਿਕਾਸ ਪ੍ਰੋਜੈਕਟ ਦੇ ਰੂਪ ਵਿੱਚ ਕੀਤੀ ਗਈ ਹੈ, ਜਿਸ ਵਿੱਚ ਟਰਮੀਨਲ ਵਿਕਾਸ ਅਤੇ ਜਹਾਜਾਂ ਦੇ ਸੰਚਾਲਨ ਜਿਹੇ ਕਈ ਕਾਰਜ ਸ਼ਾਮਲ ਹਨ । ਪ੍ਰੋਜੈਕਟ ਦੀ ਕੁੱਲ ਲੰਬਾਈ 18 ਕਿਲੋਮੀਟਰ ਹੈ ਅਤੇ ਇਸ ਵਿੱਚ ਦਿੱਲੀ ਵਿੱਚ ਯਮੁਨਾ ਨਦੀ ਦੇ ਕਿਨਾਰੇ ਪੰਜ ਸਥਾਨ ਸ਼ਾਮਲ ਹਨ ਜਿਨ੍ਹਾਂ ਵਿੱਚ ਫਤੇਪੁਰ ਜਾਟ, ਟ੍ਰੌਨਿਕਾ ਸਿਟੀ ਅਤੇ ਦੂਜਾ ਪੜਾਅ: ਵਜ਼ੀਰਾਬਾਦ ਤੋਂ ਸੋਨੀਆ ਵਿਹਾਰ ਅਤੇ ਟ੍ਰੌਨਿਕਾ ਸਿਟੀ ਤੋਂ ਫਤੇਪੁਰ ਜਾਟ ਤੱਕ।


    ਪ੍ਰੋਜੈਕਟ ਵਿੱਚ ਯੁਮਨਾ ਵਿੱਚ ਬਹੁ-ਈਂਧਣ ਸਰੋਤਾਂ ‘ਤੇ ਜਹਾਜ਼ਾਂ ਨੂੰ ਸੰਚਾਲਿਤ ਕਰਨ ਦਾ ਵੀ ਪ੍ਰਸਤਾਵ ਹੈ, ਜੋ ਇਸ ਨੂੰ ਵਾਤਾਵਰਣ ਦੇ ਅਨੁਕੂਲ ਬਣਾਉਂਦਾ ਹੈ ।


    ਸਥਾਨ ਨਿਰੀਖਣ ਦੇ ਦੌਰਾਨ , ਸ਼੍ਰੀ ਮਡਾਂਵੀਯਾ ਦੇ ਨਾਲ ਆਈਡਬਲਿਊਏਆਈ ਦੇ ਚੇਅਰਮੈਨ , ਮੈਂਬਰ (ਤਕਨੀਕੀ) , ਆਈਡਬਲਿਊਏਆਈ ਦੇ ਚੀਫ਼ ਇੰਜੀਨੀਅਰ ਦਿੱਲੀ ਟੂਰਿਜ਼ਮ ਅਤੇ ਦਿੱਲੀ ਸਰਕਾਰ ਦੇ ਸਿੰਚਾਈ ਵਿਭਾਗ ਦੇ ਅਧਿਕਾਰੀ ਵੀ ਸ਼ਾਮਲ ਸਨ ।


    ****


    ਐੱਨਪੀ/ਐੱਮਐੱਸ
    

    
    (Release ID: 1575851) Visitor Counter : 4
    
    
      Read this release in: English