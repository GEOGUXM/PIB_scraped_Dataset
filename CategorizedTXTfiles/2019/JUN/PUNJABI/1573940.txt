      ਗ੍ਰਹਿ ਮੰਤਰਾਲਾ

      ਐੱਨਡੀਐੱਮਏ ਨੇ ਸੀਬੀਆਰਐੱਨ ਐਮਰਜੈਂਸੀਆਂ ਲਈ ਕਾਂਡਲਾ ਬੰਦਰਗਾਹ ਉੱਤੇ ਟ੍ਰੇਨਿੰਗ ਪ੍ਰੋਗਰਾਮ ਸੰਚਾਲਿਤ ਕੀਤਾ
      Posted On: 11 JUN 2019 6:37PM by PIB Chandigarh


    ਰਾਸ਼ਟਰੀ ਆਪਦਾ ਪ੍ਰਬੰਧਨ ਅਥਾਰਟੀ (ਐੱਨਡੀਐੱਮਏ) ਦੀਨਦਿਆਲ ਪੋਰਟ ਟਰਸਟ ਕਾਂਡਲਾ ਗੁਜਰਾਤ ਵਿਖੇ ਇੱਕ ਬੇਸਿਕ ਟ੍ਰੇਨਿੰਗ ਪ੍ਰੋਗਰਾਮ ਦਾ ਆਯੋਜਨ ਕਰ ਰਿਹਾ ਹੈ । ਇਹ ਟ੍ਰੇਨਿੰਗ ਪ੍ਰੋਗਰਾਮ 5 ਦਿਨਾਂ ਦਾ ਹੈ ਅਤੇ 10 ਜੂਨ ਨੂੰ ਇਸ ਦੀ ਸ਼ੁਰੂਆਤ ਹੋਈ ਹੈ । ਇਸ ਦਾ ਉਦੇਸ਼ ਬੰਦਰਗਾਹਾਂ ਵਿੱਚ ਸੀਪੋਰਟ ਐਮਰਜੈਂਸੀ ਹੈਂਡਲਰਜ਼ (ਐੱਸਈਐੱਚਜ਼) ਦੇ ਸੀਬੀਆਰਐੱਨ ਐਮਰਜੈਂਸੀ ਸਥਿਤੀਆਂ ਵਿੱਚ ਹੁੰਗਾਰਾ ਦੇਣ ਲਈ ਬਿਹਤਰ ਤਿਆਰੀ ਲਈ ਜਾਗਰੂਕਤਾ ਵਧਾਉਣਾ ਹੈ।


    ਇਹ ਇਸ ਲੜੀ ਵਿੱਚ ਚੌਥਾ ਪ੍ਰੋਗਰਾਮ ਹੈ । ਇਹ ਪ੍ਰੋਗਰਾਮ ਦੇਸ਼ ਭਰ ਦੀਆਂ ਵੱਖ-ਵੱਖ ਬੰਦਰਗਾਹਾਂ ‘ਤੇ ਆਯੋਜਿਤ ਕੀਤੇ ਜਾ ਰਹੇ ਹਨ ਤਾ ਕਿ ਐੱਸਈਐੱਚਜ਼ ਇਨ੍ਹਾਂ ਲਈ ਢੁਕਵਾਂ ਹੁੰਗਾਰਾ ਤਦ ਤੱਕ ਭਰਨ ਜਦ ਤੱਕ ਕਿ ਮਾਹਿਰ ਸਹਾਇਤਾ ਟੀਮਾਂ ਨਹੀਂ ਪਹੁੰਚ ਜਾਂਦੀਆਂ । ਇਸ ਸਾਲ ਪਹਿਲਾਂ ਐੱਸਈਐੱਚ ਦੇ ਤਿੰਨ ਬੈਚਾਂ ਨੂੰ ਮੰਗਲੌਰ , ਕੋਚੀ ਅਤੇ ਨਵੀਂ ਮੁੰਬਈ ਵਿਖੇ ਟ੍ਰੇਨਿੰਗ ਦਿੱਤੀ ਜਾ ਚੁੱਕੀ ਹੈ ।


    ਸੀਬੀਆਰਐੱਨ (ਕੈਮੀਕਲ , ਬਾਇਓਲੌਜੀਕਲ , ਰੇਡੀਓਲੌਜੀਕਲ ਅਤੇ ਨਿਊਕਲੀਅਰ) ਚੁਣੌਤੀਆਂ ਵੱਖ- ਵੱਖ ਬੰਦਰਗਾਹਾਂ ਉੱਤੇ ਵੱਡੀ ਗਿਣਤੀ ਵਿੱਚ ਰਸਾਇਣਕ , ਪੈਟਰੋਕੈਮੀਕਲਜ਼ ਅਤੇ ਹੋਰ ਸੀਬੀਆਰਐੱਨ ਏਜੰਟਾਂ ਦੀ ਵੱਡੀ ਗਿਣਤੀ ਵਿੱਚ ਆਮਦ , ਸਟੋਰੇਜ ਅਤੇ ਟ੍ਰਾਂਸਪੋਰਟੇਸ਼ਨ ਕਾਰਨ ਪੈਦਾ ਹੁੰਦੀਆਂ ਹਨ ।


    ਇਹ ਟ੍ਰੇਨਿੰਗ ਪ੍ਰੋਗਰਾਮ ਇੰਡੀਅਨ ਪੋਰਟਸ ਐਸੋਸਿਏਸ਼ਨ (ਆਈਪੀਏ). ਇੰਸਟੀਟਿਊਟ ਆਵ੍ ਨਿਊਕਲੀਅਰ ਮੈਡੀਸਨ ਐਂਡ ਅਲਾਈਡ ਸਾਇੰਸਿਜ਼ (ਆਈਐੱਨਐੱਮਏਐੱਸ) ਅਤੇ ਨੈਸ਼ਨਲ ਡਿਜ਼ਾਸਟਰ ਰਿਸਪਾਂਸ ਫੋਰਸ (ਐੱਨਡੀਆਰਐੱਫ) ਦੇ ਸਹਿਯੋਗ ਨਾਲ ਆਯੋਜਿਤ ਕੀਤਾ ਜਾ ਰਿਹਾ ਹੈ ।


    ਇਹ ਟ੍ਰੇਨਿੰਗ ਪ੍ਰੋਗਰਾਮ ਸਮੁੰਦਰੀ ਬੰਦਰਗਾਹਾਂ ਉੱਤੇ ਸੀਬੀਆਰਐਨ ਦੀ ਸੁਰੱਖਿਆ ਵਿੱਚ ਸੁਧਾਰ ਕਰੇਗਾ ਅਤੇ ਇਸ ਦੇ ਨਾਲ ਐਸਈਐਚਜ਼ ਨੂੰ ਕਿਸੇ ਵੀ ਸੀਬੀਆਰਐਨ ਐਮਰਜੈਂਸੀ ਨਾਲ ਨਜਿੱਠਣ ਵਿੱਚ ਮਦਦ ਮਿਲੇਗੀ ।


    ਇਸ ਪ੍ਰੋਗਰਾਮ ਵਿੱਚ ਲੈਕਚਰਾਂ ਤੋਂ ਇਲਾਵਾ ਫੀਲਡ ਟ੍ਰੇਨਿੰਗ ਹੋਵੇਗੀ ਜਿਸ ਵਿੱਚ ਪਤਾ ਲਗਾਉਣ ਅਤੇ ਸ਼ੁੱਧੀਕਰਨ ਦਾ ਵਿਵਹਾਰਿਕ ਪ੍ਰਦਰਸ਼ਨ ਕੀਤਾ ਜਾਵੇਗਾ ਜਿਸ ਵਿੱਚ ਪਰਸਨਲ ਪ੍ਰੋਟੈਕਟਿਵ ਇਕੁਵਿਪਮੈਂਟ (ਪੀਪੀਈ) ਦੀ ਵਰਤੋਂ ਅਤੇ ਟ੍ਰੇਨਿੰਗ ਸ਼ਾਮਿਲ ਹੋਣਗੇ । ਐੱਸਈਐੱਚਜ਼ ਨੂੰ ਸੀਬੀਆਰਐੱਨ ਐਮਰਜੈਂਸੀਆਂ ਲਈ ਲੈਸ ਕਰਨ ਤੋਂ ਇਲਾਵਾ ਟ੍ਰੇਨਿੰਗ ਪ੍ਰੋਗਰਾਮ ਵਿੱਚ ਉਨ੍ਹਾਂ ਨੂੰ ਮੈਡੀਕਲ ਫਸਟ ਏਡ ਅਤੇ ਮੁਢਲੀ ਮਨੋਵਗਿਆਨਿਕ-ਸਮਾਜਿਕ ਸਹਾਇਤਾ ਲਈ ਤਿਆਰ ਕੀਤਾ ਜਾਵੇਗਾ ।


    ਭਾਈਵਾਲ ਵਿਭਾਗਾਂ ਜਿਵੇਂ ਕਿ ਪ੍ਰਮਾਣੂ ਊਰਜਾ ਰੈਗੂਲੇਟਰੀ ਬੋਰਡ (ਏਈਆਰਬੀ) , ਭਾਬਾ ਪ੍ਰਮਾਣੂ ਖੋਜ ਕੇਂਦਰ (ਬਾਰਕ) ਅਤੇ ਰੱਖਿਆ ਖੋਜ ਅਤੇ ਵਿਕਾਸ ਸੰਗਠਨ (ਡੀਆਰਡੀਓ) ਦੇ ਮਾਹਰ ਵੀ ਹਿੱਸਾ ਲੈਣ ਵਾਲਿਆਂ ਨੂੰ ਟ੍ਰੇਨਿੰਗ ਦੇਣਗੇ ।


    ਬੰਦਰਗਾਹਾਂ ਦੇ ਸੰਚਾਲਨ ਅਤੇ ਸਾਂਭ-ਸੰਭਾਲ ਲਈ ਵੱਖ-ਵੱਖ ਏਜੰਸੀਆਂ ਦੇ ਲਗਭਗ 50 ਪ੍ਰਤੀਭਾਗੀਆਂ ਨੂੰ ਸੀਬੀਆਰਐੱਨ ਐਮਰਜੈਂਸੀਆਂ ਦੇ ਵੱਖ-ਵੱਖ ਪਹਿਲੂਆਂ ਬਾਰੇ ਟ੍ਰੇਨਿੰਗ ਦਿੱਤੀ ਜਾ ਰਹੀ ਹੈ । ਅੱਧੇ ਦਿਨ ਦੇ ਇੱਕ ਪ੍ਰੋਗਰਾਮ ਵਿੱਚ ਲਗਭਗ 200 ਕੰਮਕਾਜੀ ਪੱਧਰ ਦੇ ਸਟਾਫ ਨੂੰ ਤਿਆਰ ਕੀਤਾ ਜਾਵੇਗਾ ।

    
    
    (Release ID: 1573940) Visitor Counter : 4