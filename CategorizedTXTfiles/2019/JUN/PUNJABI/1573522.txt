      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਵਾਤਾਵਰਣ ਸੁਰੱਖਿਆ ਲਈ ਮੁਹਿੰਮ ਵਿੱਚ ਉੱਘੀਆਂ ਫਿਲਮੀ ਹਸਤੀਆਂ ਦੇ ਸ਼ਾਮਲ ਹੋਣ ਦੀ ਉਮੀਦ
      ਪ੍ਰਕਾਸ਼ ਜਾਵਡੇਕਰ ਕੱਲ੍ਹ ਮੁੰਬਈ ਵਿੱਚ ਫਿਲਮਸ ਡਿਵੀਜ਼ਨ ਪਰਿਸਰ ਵਿੱਚ ਪੌਦਾ ਲਗਾਉਣਗੇ

      Posted On: 05 JUN 2019 3:30PM by PIB Chandigarh

    ਕੇਂਦਰੀ ਮੰਤਰੀ , ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਵਾਤਾਵਰਣ ਸੁਰੱਖਿਆ ਬਾਰੇ ਜਾਗਰੂਕਤਾ ਫੈਲਾਉਣ ਲਈ ਚਲਾਈ ਜਾ ਰਹੀ ਮੁਹਿੰਮ ਨੂੰ ਅੱਗੇ ਵਧਾਉਂਦੇ ਹੋਏ #ਸੈਲਫੀਵਿੱਦਸੈਪਲਿੰਗ ਦੇ ਨਾਲ ਕੱਲ੍ਹ ਮੁੰਬਈ ਵਿੱਚ ਫਿਲਮਸ ਡਿਵੀਜ਼ਨ ਪਰਿਸਰ ਵਿੱਚ ਪੌਦਾ ਲਗਾਉਣਗੇ। ਸ਼੍ਰੀ ਜਾਵਡੇਕਰ ਭਾਰਤੀ ਸਿਨੇਮਾ ਦੇ ਰਾਸ਼ਟਰੀ ਮਿਊਜ਼ੀਅਮ ਨੂੰ ਵੀ ਦੇਖਣਗੇ, ਜਿਸ ਦਾ ਉਦਘਾਟਨ ਇਸ ਸਾਲ ਜਨਵਰੀ ਮਹੀਨੇ ਵਿੱਚ ਮਾਣਯੋਗ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਕੀਤਾ ਸੀ। ਆਪਣੀ ਯਾਤਰਾ ਦੌਰਾਨ ਉਹ ਫਿਲਮ ਉਦਯੋਗ ਦੀਆਂ ਉੱਘੀਆਂ ਹਸਤੀਆਂ ਨਾਲ ਉਨ੍ਹਾਂ ਨੂੰ ਸਥਿਰਤਾ, ਕਾਰਬਨ ਪਦਚਿੰਨ੍ਹਾਂ ਨੂੰ ਘਟਾਉਣ ਦੇ ਮਹੱਤਵ ਅਤੇ ਆਉਣ ਵਾਲੀਆਂ ਪੀੜ੍ਹੀਆਂ ਲਈ ਵਾਤਾਵਰਣ ਨੂੰ ਸੁਰੱਖਿਅਤ ਰੱਖਣ ਦੇ ਸੰਦੇਸ਼ ਦਾ ਪ੍ਰਸਾਰ ਕਰਨ ਲਈ ਉਤਸ਼ਾਹਿਤ ਕਰਨ ਲਈ ਗੱਲਬਾਤ ਵੀ ਕਰਨਗੇ।


    ਅੱਜ ਵਿਸ਼ਵ ਵਾਤਾਵਰਣ ਦਿਵਸ ਦੇ ਅਵਸਰ 'ਤੇ ਸ਼੍ਰੀ ਜਾਵਡੇਕਰ ਨੇ ਨਵੀਂ ਦਿੱਲੀ ਸਥਿਤ ਵਾਤਾਵਰਣ ਭਵਨ ਪਰਿਸਰ ਵਿੱਚ ਇੱਕ ਪੌਦਾ ਲਗਾਇਆ, ਜਿੱਥੇ ਉੱਘੇ ਕ੍ਰਿਕਟਰ ਸ਼੍ਰੀ ਕਪਿਲ ਦੇਵ,ਅਭਿਨੇਤਾ ਜੈਕੀ ਸ਼ਰੌਫ ਅਤੇ ਸ਼੍ਰੀ ਰਣਦੀਪ ਹੂਡਾ ਅਤੇ ਪ੍ਰਸਿੱਧ ਲੋਕ ਗਾਇਕਾ ਸੁਸ਼੍ਰੀ ਮਾਲਿਨੀ ਅਵਸਥੀ ਨੇ ਉਨ੍ਹਾਂ ਦਾ ਸਾਥ ਦਿੱਤਾ।


    *****
    

    
    (Release ID: 1573522) Visitor Counter : 1