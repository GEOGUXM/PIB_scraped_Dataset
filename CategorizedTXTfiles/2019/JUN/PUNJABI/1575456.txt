      ਸਿਹਤ ਤੇ ਪਰਿਵਾਰ ਭਲਾਈ ਮੰਤਰਾਲਾ

      ਕੇਂਦਰੀ ਸਿਹਤ ਮੰਤਰੀ ਡਾ. ਹਰਸ਼ ਵਰਧਨ ਨੇ ਏਈਐੱਸ ਮਾਮਲਿਆਂ ਦੀ ਸਥਿਤੀ ਦੀ ਸਮੀਖਿਆ ਕੀਤੀ
      ਕੇਂਦਰੀ ਅਤੇ ਰਾਜਾ ਦੀਆਂ ਟੀਮਾਂ ਨੇ 100 ਬੈੱਡ ਵਾਲੇ ਪੀਆਈਸੀਯੂ ਦੇ ਸਥਾਨ ਅਤੇ ਡਿਜ਼ਾਈਨ ਨੂੰ ਅੰਤਿਮ ਰੂਪ ਦੇ ਦਿੱਤਾ ਹੈ: ਡਾ. ਹਰਸ਼ ਵਰਧਨ

      Posted On: 23 JUN 2019 1:30PM by PIB Chandigarh

    ‘ ਕੇਂਦਰੀ ਅਤੇ ਰਾਜਾਂ ਦੀਆਂ ਟੀਮਾਂ ਨੇ 100 ਬੈੱਡ ਵਾਲੇ ਪੀਆਈਸੀਯੂ ਦੇ ਸਥਾਨ ਅਤੇ ਡਿਜ਼ਾਈਨ ਨੂੰ ਅੰਤਿਮ ਰੂਪ ਦੇ ਦਿੱਤਾ ਹੈ , ਜਿਸ ਨੂੰ ਕੇਂਦਰੀ ਤੌਰ ‘ਤੇ ਪ੍ਰਾਯੋਜਿਤ ਇੱਕ ਯੋਜਨਾ ਤਹਿਤ ਸਹਾਇਤਾ ਦਿੱਤੀ ਜਾਵੇਗੀ । ‘‘ ਕੇਂਦਰੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ, ਡਾ. ਹਰਸ਼ ਵਰਧਨ ਨੇ ਕੱਲ੍ਹ ਇੱਥੇ ਸਿਹਤ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀਆਂ ਨਾਲ ਬਿਹਾਰ ਦੇ ਏਈਐੱਸ ਮਾਮਲਿਆਂ ਦੀ ਸਥਿਤੀ ਦੀ ਸਮੀਖਿਆ ਕਰਨ ਦੇ ਬਾਅਦ ਇਹ ਗੱਲ ਕਹੀ । ਕੇਂਦਰੀ ਸਿਹਤ ਮੰਤਰੀ ਸਿਹਤ ਮੰਤਰਾਲਾ ਦੇ ਅਧਿਕਾਰੀਆਂ ਨਾਲ ਰੋਜ਼ਾਨਾ ਏਈਐੱਸ ਮਾਮਲਿਆਂ ਦੀ ਸਮੀਖਿਆ ਕਰ ਰਹੇ ਹਨ ।


    ਡਾ. ਹਰਸ਼ ਵਰਧਨ ਨੇ ਇਹ ਵੀ ਕਿਹਾ ਕਿ ਕੱਲ੍ਹ ਇੱਕ ਮੌਤ ਅਤੇ ਇੱਕ ਨਵੀਂ ਭਰਤੀ ਹੋਈ ਹੈ । ਉਨ੍ਹਾਂ ਨੇ ਕਿਹਾ ਕਿ ਵਰਤਮਾਨ ਵਿੱਚ ਐੱਸਕੇਐੱਮਸੀਐੱਚ ਵਿੱਚ 84 ਮਰੀਜ਼ ਹਨ ਜਿਨ੍ਹਾਂ ਵਿੱਚੋਂ 4 ਰੋਗੀਆਂ ਦੀ ਸਥਿਤੀ ਗੰਭੀਰ ਹੈ ਅਤੇ ਉਨ੍ਹਾਂ ਉੱਤੇ ਨਿਰੰਤਰ ਨਿਗਰਾਨੀ ਰੱਖੀ ਜਾ ਰਹੀ ਹੈ ।

      * ਮੰਤਰੀ ਨੇ ਕਿਹਾ ਕਿ ਪਿਛਲੇ ਇੱਕ ਹਫ਼ਤੇ ਤੋਂ ਜ਼ਿਆਦਾ ਸਮੇਂ ਤੋਂ ਮੁਜ਼ੱਫਰਪੁਰ ਵਿੱਚ ਮਲਟੀ – ਡਿਸਿਪਲਿਨਰੀ ਕੇਂਦਰੀ ਟੀਮ ਕੈਂਪ ਲਗਾ ਕੇ ਰਹਿ ਰਹੀ ਹੈ । ਉਨ੍ਹਾਂ ਜ਼ਿਕਰ ਕੀਤਾ ਕਿ ‘ ਰਾਜ ਅਤੇ ਜ਼ਿਲ੍ਹਾ ਪ੍ਰਸਾਸ਼ਨ ਦੇ ਸਹਿਯੋਗ ਨਾਲ ਸਮੁਦਾਇਕ ਪੱਧਰ ਉੱਤੇ ਸਮਾਜਕ ਅਤੇ ਵਿਵਹਾਰਕ ਬਦਲਾਅ ਦੇ ਯਤਨ ਅਤੇ ਆਰੰਭਕ ਪਹਿਚਾਣ ਅਤੇ ਪ੍ਰਾਇਮਰੀ ਦੇਖਭਾਲ ਸੁਵਿਧਾਵਾਂ ਦੇ ਪ੍ਰਬੰਧਨ ਨੂੰ ਮਜ਼ਬੂਤ ਕੀਤਾ ਗਿਆ ਹੈ । ’ ਉਨ੍ਹਾਂ ਨੇ ਇਹ ਵੀ ਕਿਹਾ ਕਿ ਐਕਿਊਟ ਇਨਸੈਫਾਲੋਪੈਥੀ ਸਿੰਡਰੋਮ ( ਏਈਐੱਸ ) ਦੇ ਕਲੀਨੀਕਲ ਪ੍ਰਬੰਧਨ ਦੀ ਮਲਟੀ – ਡਿਸਿਪਲਿਨਰੀ ਕੇਂਦਰੀ ਟੀਮ ਵੱਲੋਂ ਵੀ ਸਹਾਇਤਾ ਕੀਤੀ ਜਾ ਰਹੀ ਹੈ ਅਤੇ ਰੋਗੀਆਂ ਨੂੰ 24 ਘੰਟੇ ਇਲਾਜ , ਜਾਂਚ ਅਤੇ ਦਵਾਈ ਦੀ ਸਹਾਇਤਾ ਉਪਲੱਬਧ ਕਰਵਾਈ ਜਾ ਰਹੀ ਹੈ ।

    ਹੋਰ ਸੀਨੀਅਰ ਅਧਿਕਾਰੀਆਂ ਅਤੇ ਮਾਹਿਰਾਂ ਨਾਲ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲਾ ਦੇ ਐਡੀਸ਼ਨਲ ਸਕੱਤਰ ਅਤੇ ਮਿਸ਼ਨ ਡਾਇਰੈਕਟਰ ( ਐੱਨਐੱਚਐੱਮ ) ਸ਼੍ਰੀ ਮਨੋਜ ਝਾਲਾਨੀ ਨੇ ਐੱਸਕੇਐੱਮਸੀਐੱਚ , ਜਿੱਥੇ ਮੁਜ਼ੱਫਰਪੁਰ ਦੇ ਏਈਐੱਸ ਰੋਗੀਆਂ ਦੀ ਭਰਤੀ ਕੀਤੀ ਜਾ ਰਹੀ ਹੈ , ਸਮੇਤ ਮੁਜ਼ੱਫਰਪੁਰ ਦਾ ਦੌਰਾ ਕੀਤਾ ਹੈ ਅਤੇ ਸਥਿਤੀ ਦੀ ਸਮੀਖਿਆ ਕੀਤੀ । ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਸੰਯੁਕਤ ਸਕੱਤਰ ਸ਼੍ਰੀ ਲਵ ਅਗਰਵਾਲ ਸਮੁਦਾਇਕ ਪੱਧਰ , ਪ੍ਰਾਇਮਰੀ ਸੁਧਿਵਾ ਪੱਧਰ ਅਤੇ ਜ਼ਿਲ੍ਹਾ ਹਸਪਤਾਲ ਅਤੇ ਐੱਸਕੇਐੱਮਸੀਐੱਚ ਵਿੱਚ ਏਈਐੱਸ ਮਾਮਲਿਆਂ ਦੀ ਰੋਕਥਾਮ ਅਤੇ ਪ੍ਰਬੰਧਨ ਲਈ ਰਾਜ ਸਰਕਾਰ ਦੇ ਯਤਨਾਂ ਦੀ ਨਿਗਰਾਨੀ ਅਤੇ ਸਹਾਇਤਾ ਲਈ ਕੱਲ੍ਹ ਤੱਕ ਮੁਜ਼ੱਫਰਪੁਰ ਵਿੱਚ ਤੈਨਾਤ ਸਨ । ਕੇਂਦਰੀ ਟੀਮਾਂ ਬਿਹਾਰ ਵਿੱਚ ਉਦੋਂ ਤੱਕ ਤੈਨਾਤ ਰਹਿਣਗੀਆਂ , ਜਦੋਂ ਤੱਕ ਏਈਐੱਸ ਕਾਰਨ ਮੌਤ ਦਰ ਕੰਟਰੋਲ ਨਹੀਂ ਹੋ ਜਾਂਦੀ ।


    *****


    ਐੱਮਵੀ/ਐੱਸਕ

    
    
    (Release ID: 1575456) Visitor Counter : 3
    
    
      Read this release in: English
    
    
    

*