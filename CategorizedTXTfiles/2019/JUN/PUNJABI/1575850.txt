      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਕਿਸਾਨ ਭਾਈਚਾਰੇ ਦੇ ਹਿਤਾਂ ਦੀ ਰੱਖਿਆ ਕਰਨ ਲਈ ਵਿੱਤ ਮੰਤਰੀ ਨੂੰ ਸਹੀ ਕਦਮ ਉਠਾਉਣ ਦਾ ਸੁਝਾਅ ਦਿੱਤਾ;
      
      ਆਂਧਰ ਪ੍ਰਦੇਸ਼ ਉੱਤੇ ਵਿਸ਼ੇਸ਼ ਧਿਆਨ ਦੇਣ ਅਤੇ ਉਸ ਨੂੰ ਵਿਸ਼ੇਸ਼ ਮਦਦ ਜਾਰੀ ਰੱਖਣ ਨੂੰ ਕਿਹਾ;
      ਆਯੁਸ਼ ਮੰਤਰੀ ਦੇ ਨਾਲ ਮੁਲਾਕਾਤ ਵਿੱਚ ਯੋਗ ਨੂੰ ਲੋਕ ਲਹਿਰ ਬਣਾਉਣ ਦੇ ਕੇਂਦਰ ਸਰਕਾਰ
      ਦੇ ਯਤਨਾਂ ਨੂੰ ਸਰਾਹਿਆ;
      ਆਂਧਰ ਪ੍ਰਦੇਸ਼ ਦੇ ਕਡਪਾ ਜ਼ਿਲ੍ਹੇ ਵਿੱਚ ਪ੍ਰਸਤਾਵਿਤ ਇਸਪਾਤ ਪਲਾਂਟ ਦੀ ਤਾਜ਼ਾ ਸਥਿਤੀ
      ਦੀ ਜਾਣਕਾਰੀ ਲਈ ;
      ਵਿੱਤ ਮੰਤਰੀ, ਆਯੁਸ਼ ਮੰਤਰੀ ( ਸੁਤੰਤਰ ਚਾਰਜ ) ਅਤੇ ਇਸਪਾਤ ਰਾਜ ਮੰਤਰੀ ਨੇ
      ਉਪ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ;
      Posted On: 26 JUN 2019 2:30PM by PIB Chandigarh


    ਵਿੱਤ ਮੰਤਰੀ, ਸ਼੍ਰੀਮਤੀ ਨਿਰਮਲਾ ਸੀਤਾਰਮਣ ਨੇ ਅੱਜ ਉਪ ਰਾਸ਼ਟਰਪਤੀ ਨਾਲ ਉਨ੍ਹਾਂ ਦੇ ਆਵਾਸ ਉੱਤੇ ਮੁਲਾਕਾਤ ਕੀਤੀ । ਇਸ ਮੌਕੇ ਉੱਤੇ ਸ਼੍ਰੀ ਨਾਇਡੂ ਨੇ ਵਿੱਤ ਮੰਤਰੀ ਨੂੰ ਅਗਲੇ ਬਜਟ ਬਾਰੇ ਕੁਝ ਸੁਝਾਅ ਦਿੱਤੇ ਜਿਸ ਵਿੱਚ ਹੋਰ ਗੱਲਾਂ ਦੇ ਇਲਾਵਾ ਖੇਤੀਬਾੜੀ ਖੇਤਰ ਦੇ ਹਿਤਾਂ ਦੀ ਰੱਖਿਆ ਕਰਨ ਅਤੇ ਉਸ ਵਿੱਚ ਢਾਂਚਾਗਤ ਬਦਲਾਅ ਨਾਲ ਸਬੰਧਿਤ ਸੁਝਾਅ ਸ਼ਾਮਲ ਸਨ ।


    ਸ਼੍ਰੀ ਨਾਇਡੂ ਨੇ ਵਿੱਤ ਮੰਤਰੀ ਨੂੰ ਆਯਾਤ - ਨਿਰਯਾਤ ਨੀਤੀ ਦੀ ਸਮੀਖਿਆ ਕਰਨ ਅਤੇ ਕਿਸਾਨ ਭਾਈਚਾਰੇ ਦੇ ਹਿਤਾਂ ਦੀ ਰੱਖਿਆ ਕਰਨ ਦਾ ਸੁਝਾਅ ਵੀ ਦਿੱਤਾ ।


    ਉਪ ਰਾਸ਼ਟਰਪਤੀ ਨੇ ਵਿੱਤ ਮੰਤਰੀ ਨੂੰ ਕਿਹਾ ਕਿ ਉਹ ਚਾਹੁੰਦੇ ਹਨ ਕਿ ਆਂਧਰਾ ਪ੍ਰਦੇਸ਼ ਉੱਤੇ ਵਿਸ਼ੇਸ਼ ਧਿਆਨ ਦਿੱਤਾ ਜਾਵੇ ਅਤੇ ਉਸ ਨੂੰ ਵਿਸ਼ੇਸ਼ ਪੈਕੇਜ ਅਤੇ ਵਿਸ਼ੇਸ਼ ਮਦਦ ਜਾਰੀ ਰੱਖੀ ਜਾਵੇ। ਸਾਬਕਾ ਵਿੱਤ ਮੰਤਰੀ, ਸ਼੍ਰੀ ਅਰੁਣ ਜੇਟਲੀ ਨੇ ਰਾਜ ਲਈ ਵਿਸ਼ੇਸ਼ ਆਰਥਿਕ ਪੈਕੇਜ ਦਾ ਐਲਾਨ ਕੀਤਾ ਸੀ ।


    ਸ਼੍ਰੀ ਨਾਇਡੂ ਨੇ ਕੇਂਦਰ ਵੱਲੋਂ ਰਾਜ ਵਿੱਚ ਰਾਸ਼ਟਰੀ ਪੱਧਰ ਦਾ ਸੰਸਥਾਨ ਖੋਲ੍ਹੇ ਜਾਣ ਅਤੇ ਨਵੇਂ ਪ੍ਰੋਜੈਕਟਾਂ ਨੂੰ ਪ੍ਰਵਾਨਗੀ ਦੇਣ ਜਿਹੇ ਕਈ ਵਾਅਦੇ ਪੂਰੇ ਕੀਤੇ ਜਾਣ ਉੱਤੇ ਖੁਸ਼ੀ ਜਾਹਿਰ ਕਰਦੇ ਹੋਏ ਰਾਜ ਨੂੰ ਅੱਗੇ ਵੀ ਹਰ ਸੰਭਵ ਮਦਦ ਜਾਰੀ ਰੱਖਣ ਦੀ ਜ਼ਰੂਰਤ ਉੱਤੇ ਜ਼ੋਰ ਦਿੱਤਾ ।


    ਆਯੁਸ਼ ਮੰਤਰੀ, ਸ਼੍ਰੀ ਸ਼੍ਰੀਪਦ ਯੈਸੋਨਾਇਕ (ਸੁਤੰਤਰ ਚਾਰਜ) ਨੇ ਵੀ ਉਪ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ ਅਤੇ ਅੰਤਰਰਾਸ਼ਟਰੀ ਯੋਗ ਦਿਵਸ ਨੂੰ ਦੇਸ਼ ਅਤੇ ਵਿਦੇਸ਼ ਵਿੱਚ ਲੋਕਾਂ ਵੱਲੋਂ ਵੱਡੇ ਪੈਮਾਨੇ ਉੱਤੇ ਮਿਲੀ ਸਕਾਰਾਤਮਕ ਪ੍ਰਤੀਕਿਰਿਆ ਉੱਤੇ ਪ੍ਰਸੰਨਤਾ ਪ੍ਰਗਟ ਕੀਤੀ । ਸ਼੍ਰੀ ਨਾਇਡੂ ਨੇ ਆਯੁਸ਼ ਮੰਤਰੀ ਨੂੰ ਯੋਗ ਨੂੰ ਲੋਕ ਲਹਿਰ ਬਣਾਉਣ ਦੇ ਯਤਨ ਜਾਰੀ ਰੱਖਣ ਦਾ ਸੁਝਾਅ ਦਿੱਤਾ ।


    ਉਪ ਰਾਸ਼ਟਰਪਤੀ ਨੇ ਆਯੁਸ਼ ਮੰਤਰੀ ਨੂੰ ਰਾਜ ਦੇ ਕ੍ਰਿਸ਼ਣਾ ਜ਼ਿਲ੍ਹੇ ਦੇ ਕੋਂਡਾਪਾਵੂਲੁਰੂ ਵਿੱਚ ਕੇਂਦਰੀ ਯੋਗ ਅਤੇ ਕੁਦਰਤੀ ਚਿਕਿਤਸਾ ਖੋਜ ਸੰਸਥਾਨ ਖੋਲ੍ਹਣ ਅਤੇ ਉੱਥੇ 100 ਬਿਸਤਰਿਆਂ ਵਾਲਾ ਆਯੁਸ਼ ਹਸਪਤਾਲ ਬਣਾਉਣ ਦੇ ਕੇਂਦਰ ਸਰਕਾਰ ਦੇ ਭਰੋਸੇ ਦੀ ਯਾਦ ਦਿਵਾਈ । ਉਨ੍ਹਾਂ ਕਿਹਾ ਕਿ ਆਂਧਰ ਪ੍ਰਦੇਸ਼ ਦੇ ਆਯੁਸ਼ ਵਿਭਾਗ ਨੇ ਸੰਸਥਾਨ ਲਈ 25 ਏਕੜ ਭੂਮੀ ਮੁਫਤ ਦਿੱਤੀ ਹੈ ਅਤੇ ਇਹ ਭੂਮੀ 2018 ਵਿੱਚ ਹੀ ਕੇਂਦਰੀ ਯੋਗ ਅਤੇ ਕੁਦਰਤੀ ਚਿਕਿਤਸਾ ਖੋਜ ਪਰਿਸ਼ਦ ਵੱਲੋਂ ਰਜਿਸਟਰ ਕਰ ਦਿੱਤੀ ਗਈ ਸੀ ।


    ਇਸਪਾਤ ਰਾਜ ਮੰਤਰੀ ਸ਼੍ਰੀ ਫੱਗਣ ਸਿੰਘ ਕੁਲਸਤੇ ਨੇ ਵੀ ਅੱਜ ਉਪ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ । ਉਪ ਰਾਸ਼ਟਰਪਤੀ ਨੇ ਉਨ੍ਹਾਂ ਤੋਂ ਆਂਧਰ ਪ੍ਰਦੇਸ਼ ਦੇ ਕਡਪਾ ਜ਼ਿਲ੍ਹੇ ਵਿੱਚ ਪ੍ਰਸਤਾ‍ਵਿਤ ਇਸਪਾਤ ਪਲਾਂਟ ਦੀ ਸਥਿਤੀ ਬਾਰੇ ਜਾਣਕਾਰੀ ਪ੍ਰਾਪਤ ਕੀਤੀ । ਕੇਂਦਰੀ ਮੰਤਰੀ ਨੇ ਉਪ ਰਾਸ਼ਟਰਪਤੀ ਨੂੰ ਭਰੋਸਾ ਦਿਵਾਇਆ ਕਿ ਉਹ ਇਸ ਮਾਮਲੇ ਨੂੰ ਕੇਂਦਰੀ ਇਸਪਾਤ ਮੰਤਰੀ ਸ਼੍ਰੀ ਧਰਮੇਂਦਰ ਪ੍ਰਧਾਨ ਨਾਲ ਉਠਾਉਣਗੇ ਅਤੇ ਇਸ ਬਾਰੇ ਸੀਨੀਅਰ ਅਧਿਕਾਰੀਆਂ ਨਾਲ ਗੱਲਬਾਤ ਵੀ ਕਰਨਗੇ ।


    ----


    ਏਕੇਟੀ/ਬੀਕੇ/ਐੱਮਐੱਸ/ਆਰਕੇ

    
    
    (Release ID: 1575850) Visitor Counter : 3
    
    
      Read this release in: English