      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਅਗਲੇ 5 ਵਰ੍ਹਿਆਂ ਲਈ ਮੇਰਾ ਫੋਕਸ ਰੋਜ਼ਗਾਰ ਸਿਰਜਣ ਉੱਤੇ ਹੋਵੇਗਾ - ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ
      ਵਿਸ਼ਵ ਬੈਂਕ ਦੀ ਸਹਾਇਤਾ ਨਾਲ ਗ੍ਰਾਮ ਸਮ੍ਰਿੱਧੀ ਯੋਜਨਾ ਜਲਦ ਹੀ ਸ਼ੁਰੂ ਕੀਤੀ ਜਾਵੇਗੀ

      Posted On: 04 JUN 2019 8:00PM by PIB Chandigarh

    ਕੇਂਦਰੀ ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰੀ, ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਕਿਹਾ , ''ਅਗਲੇ 5 ਵਰ੍ਹਿਆਂ ਲਈ ਮੇਰਾ ਫੋਕਸ ਖਾਸ ਤੌਰ ‘ਤੇ ਗ੍ਰਾਮੀਣ ਖੇਤਰਾਂ ਵਿੱਚ ਰੋਜ਼ਗਾਰ ਸਿਰਜਣਾ ਉੱਤੇ ਰਹੇਗਾ ਤਾਕਿ ਕਿਸਾਨਾਂ ਦੇ ਬੱਚਿਆਂ ਨੂੰ ਕਿਤੇ ਹੋਰ ਥਾਂ ਰੋਜ਼ਗਾਰ ਨਾ ਲੱਭਣਾ ਪਵੇ । ਕਿਸਾਨਾਂ ਨੂੰ ਰੋਜ਼ਗਾਰ ਜਾਚਕਾਂ ਦੀ ਥਾਂ ਰੋਜ਼ਗਾਰ ਸਿਰਜਕ ਬਣਨਾ ਚਾਹੀਦਾ ਹੈ । '' ਉਹ ਅੱਜ ਇੱਥੇ ਅਹੁਦਾ ਸੰਭਾਲਣ ਤੋਂ ਬਾਅਦ ਮੀਡੀਆ ਨੂੰ ਸੰਬੋਧਨ ਕਰ ਰਹੇ ਸਨ ।


    ਉਨ੍ਹਾਂ ਮੀਡੀਆ ਨੂੰ ਦੱਸਿਆ ਕਿ ਮੰਤਰਾਲਾ ਵਿਸ਼ਵ ਬੈਂਕ ਦੀ ਮਦਦ ਨਾਲ ਗ੍ਰਾਮ ਸਮ੍ਰਿੱਧੀ ਯੋਜਨਾ ਉੱਤੇ ਕੰਮ ਕਰ ਰਿਹਾ ਹੈ ਅਤੇ ਜਿਸ ਨੂੰ ਜਲਦੀ ਸ਼ੁਰੂ ਕੀਤਾ ਜਾਵੇਗਾ । ਇਹ ਪ੍ਰੋਗਰਾਮ ਅਜਿਹੇ ਮਾਈਕ੍ਰੋ ਅਦਾਰਿਆਂ ਉੱਤੇ ਧਿਆਨ ਕੇਂਦ੍ਰਿਤ ਕਰੇਗਾ ਜਿਨ੍ਹਾਂ ਦੀ ਪੂੰਜੀ 10 ਲੱਖ ਰੁਪਏ ਤੋਂ ਘੱਟ ਹੋਵੇਗੀ । ਪ੍ਰੋਗਰਾਮ ਬਾਰੇ ਬੋਲਦਿਆਂ ਉਨ੍ਹਾਂ ਕਿਹਾ , ''ਇਸ ਦਾ ਉਦੇਸ਼ ਛੋਟੇ ਕਿਸਾਨਾਂ ਨੂੰ ਟਾਰਗੈੱਟ ਕਰਨਾ ਹੋਵੇਗਾ ਅਤੇ ਮੰਤਰਾਲਾ ਦਾ ਨਿਸ਼ਾਨਾ ਥੋੜ੍ਹੇ ਸਮੇਂ ਵਿੱਚ 60-70 ਹਜ਼ਾਰ ਅਜਿਹੀਆਂ ਯੂਨਿਟਾਂ ਦੀ ਸਿਰਜਣਾ ਦੀ ਸੁਵਿਧਾ ਕਰਨਾ ਹੋਵੇਗਾ । ਪਾਇਲਟ ਪ੍ਰੋਜੈਕਟ 4 ਰਾਜਾਂ ਵਿੱਚ ਚਲਾਇਆ ਜਾਵੇਗਾ ਅਤੇ ਇਸ ਉਪਰਾਲੇ ਦਾ ਬਾਅਦ ਵਿੱਚ ਵਿਸਤਾਰ ਕੀਤਾ ਜਾਵੇਗਾ । ''


    ਸ਼੍ਰੀਮਤੀ ਬਾਦਲ ਨੇ ਉਨ੍ਹਾਂ ਉੱਤੇ ਅਤੇ ਉਨ੍ਹਾਂ ਦੇ ਕੰਮ ਉੱਤੇ ਆਪਣਾ ਭਰੋਸਾ ਪ੍ਰਗਟਾਉਣ ਅਤੇ ਉਨ੍ਹਾਂ ਨੂੰ ਦੁਬਾਰਾ ਉਸੇ ਮੰਤਰਾਲਾ ਵਿੱਚ ਕੰਮ ਕਰਨ ਦਾ ਮੌਕਾ ਦੇਣ ਉੱਤੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦਾ ਧੰਨਵਾਦ ਕੀਤਾ ।


    ਆਪਣੇ ਫੋਕਸ ਖੇਤਰਾਂ ਉੱਤੇ ਹੋਰ ਵਧੇਰੇ ਜ਼ੋਰ ਦਿੰਦਿਆਂ, ਮੰਤਰੀ ਨੇ ਕਿਹਾ , '' ਐੱਨਬੀਐੱਫਸੀ ਫੂਡ ਪ੍ਰੋਸੈੱਸਿੰਗ ਖੇਤਰ ਲਈ ਹੋਰ ਫੰਡ ਪ੍ਰਦਾਨ ਕਰੇ , ਇਸ ਉੱਤੇ ਵੀ ਮੇਰਾ ਫੋਕਸ ਹੋਵੇਗਾ । ਮੈਂ ਰਾਸ਼ਟਰੀ ਫੂਡ ਪ੍ਰੋਸੈੱਸਿੰਗ ਨੀਤੀ ਉੱਤੇ ਵੀ ਜ਼ੋਰ ਦੇਵਾਂਗੀ , ਜੋ ਕਿ ਮੈਂ ਪਿਛਲੇ ਸੈਸ਼ਨ ਦੇ ਆਖਰੀ ਦਿਨ ਪੇਸ਼ ਕੀਤੀ ਸੀ । '' ਉਨ੍ਹਾਂ ਹੋਰ ਕਿਹਾ , ''ਵਰਲਡ ਫੂਡ ਇੰਡੀਆ ਲਗਭਗ ਤਿਆਰ ਹੈ ਅਤੇ ਇਹ ਪਿਛਲੀ ਵਾਰੀ ਨਾਲੋਂ ਵੱਡਾ ਅਤੇ ਵਧੀਆ ਹੋਵੇਗਾ । ਮੈਂ ਜਲਦੀ ਹੀ ਅਧਿਕਾਰੀਆਂ ਨਾਲ ਇੱਕ ਸਮੀਖਿਆ ਮੀਟਿੰਗ ਕਰਕੇ ਪਿਛਲੇ ਕੁਝ ਮਹੀਨਿਆਂ ਵਿੱਚ ਇਸ ਵਿੱਚ ਹੋਈ ਪ੍ਰਗਤੀ ਬਾਰੇ ਜਾਣਕਾਰੀ ਪ੍ਰਾਪਤ ਕਰਾਂਗੀ । ''


    ਮੰਤਰੀ ਨੇ ਨਵੇਂ ਰਾਜ ਮੰਤਰੀ ਸ਼੍ਰੀ ਰਾਮੇਸਵਰ ਤੇਲੀ ਦਾ ਸਵਾਗਤ ਕੀਤਾ ਅਤੇ ਕਿਹਾ ਕਿ ਉਨ੍ਹਾਂ ਨੂੰ ਆਸ ਹੈ ਕਿ ਉਨ੍ਹਾਂ ਦੇ ਆਉਣ ਨਾਲ ਉੱਤਰ ਪੂਰਬੀ ਖੇਤਰ ਵਿੱਚ ਫੂਡ ਪ੍ਰੋਸੈੱਸਿੰਗ ਖੇਤਰ ਨੂੰ ਹੁਲਾਰਾ ਮਿਲੇਗਾ । ਉੱਤਰ ਪੂਰਬੀ ਖੇਤਰ ਵਿੱਚ ਅਥਾਹ ਸਮਰੱਥਾ ਮੌਜੂਦ ਹੈ ਅਤੇ ਹੁਣ ਤੋਂ ਬਾਅਦ ਇਸ ਖੇਤਰ ਉੱਤੇ ਵੀ ਮੇਰਾ ਫੋਕਸ ਰਹੇਗਾ ।


    ******

    
    
    (Release ID: 1573523) Visitor Counter : 2