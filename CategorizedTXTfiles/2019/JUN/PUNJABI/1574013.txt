      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ''ਯੋਗ ਅਭਿਆਸ ਨਿਊ ਇੰਡੀਆ ਦਾ ਮੰਤਰ'' : ਪ੍ਰਕਾਸ਼ ਜਾਵਡੇਕਰ
      ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਨੇ ਅੰਤਰਰਾਸ਼ਟਰੀਯ ਯੋਗ ਦਿਵਸ ਮਨਾਉਣ ਲਈ ਦਿੱਤੇ ਜਾਣ ਵਾਲੇ ਅੰਤਰਰਾਸ਼ਟਰੀਯ ਯੋਗ ਦਿਵਸ ਮੀਡੀਆ ਸਨਮਾਨ (ਏਵਾਈਡੀਐੱਮਐੱਸ) ਪੁਰਸਕਾਰ ਦੀ ਸ਼ੁਰੂਆਤ ਕੀਤੀ

      Posted On: 08 JUN 2019 2:42PM by PIB Chandigarh

    ਸੂਚਨਾ ਅਤੇ ਪ੍ਰਸਾਰਣ ਮੰਤਰੀ , ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਨੇ ਕਿਹਾ ਕਿ ਯੋਗ ਦਾ ਅਭਿਆਸ ਅਤੇ ਪ੍ਰਚਾਰ ਸਾਨੂੰ '' ਸਵਸਥ ਜੀਵਨ , ਸਵਸਥ ਜੀਵਨ ਸ਼ੈਲੀ , ਵੈਲਨੈੱਸ(ਅਰੋਗਤਾ) ਅਤੇ ਰੋਗਾਂ ਦੀ ਰੋਕਥਾਮ ' ਵੱਲ ਲਿਜਾ ਰਿਹਾ ਹੈ । ਯੋਗ ਵਿਸ਼ਵ ਭਰ ਨੂੰ ਭਾਰਤ ਵੱਲੋਂ ਇਕ ਉਪਹਾਰ ਹੈ ਅਤੇ ਇਹ ਨਿਊ ਇੰਡੀਆ ਦਾ ਮੰਤਰ ਬਣ ਗਿਆ ਹੈ । ਪ੍ਰਧਾਨ ਮੰਤਰੀ , ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਯੋਗ ਨੂੰ ਸੰਯੁਕਤ ਰਾਸ਼ਟਰ ਨੇ ਵਿਸ਼ਵ ਪੱਧਰ ' ਤੇ ਮਾਨਤਾ ਦਿੱਤੀ ਹੈ ਅਤੇ ਲਗਭਗ 200 ਦੇਸ਼ਾਂ ਵਿੱਚ ਹੁਣ ਹਰ ਸਾਲ 21 ਜੂਨ ਨੂੰ ਇਸਦਾ ਅਭਿਆਸ ਕੀਤਾ ਜਾਂਦਾ ਹੈ ।


    ਯੋਗ ਦੇ ਭਾਰਤ ਅਤੇ ਵਿਦੇਸ਼ਾਂ ਵਿੱਚ ਪ੍ਰਚਾਰ-ਪ੍ਰਸਾਰ ਵਿੱਚ ਮੀਡੀਆ ਦੀ ਜ਼ਿੰਮੇਵਾਰੀ ਅਤੇ ਹਾਂ-ਪੱਖੀ ਭੂਮਿਕਾ ਨੂੰ ਸਵੀਕਾਰਦੇ ਹੋਏ , ਕੇਂਦਰੀ ਮੰਤਰੀ ਨੇ ਕਿਹਾ ਕਿ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਨੇ ਇਸ ਸਾਲ ਤੋਂ ਪਹਿਲਾ ਅੰਤਰਰਾਸ਼ਟਰੀਯ ਯੋਗ ਦਿਵਸ ਮੀਡੀਆ ਸਨਮਾਨ ( ਏਵਾਈਡੀਐੱਮਐੱਸ) ਦੇਣ ਦਾ ਫੈਸਲਾ ਕੀਤਾ ਹੈ । ਇਹ ਸਨਮਾਨ ਯੋਗ ਦਾ ਸੰਦੇਸ਼ ਫੈਲਾਉਣ ਵਿੱਚ ਭੂਮਿਕਾ ਨਿਭਾਉਣ ਲਈ ਦਿੱਤਾ ਜਾਵੇਗਾ । ਇਹ ਸਨਮਾਨ ਮੀਡੀਆ ਸੰਗਠਨਾਂ ( Media Houses) ਨੂੰ ਹੇਠ ਲਿਖੇ ਵਰਗਾਂ ਵਿੱਚ ਪ੍ਰਦਾਨ ਕੀਤਾ ਜਾਵੇਗਾ —


    ਅੰਤਰਰਾਸ਼ਟਰੀਯ ਯੋਗ ਦਿਵਸ ਮੀਡੀਆ ਸਨਮਾਨ (ਏਵਾਈਡੀਐੱਮਐੱਸ) ਉਨ੍ਹਾਂ ਮੀਡੀਆ ਸੰਗਠਨਾਂ ਨੂੰ ਦਿੱਤਾ ਜਾਵੇਗਾ ਜੋ ਕਿ ਪ੍ਰਿੰਟ ਮੀਡੀਆ , ਇਲੈਕਟ੍ਰੌਨਿਕ ਅਤੇ (ਟੈਲੀਵਿਜ਼ਨ ਅਤੇ ਰੇਡੀਓ) ਵਿੱਚ ਸਰਗਰਮ ਹਨ —


    ਤੇਤੀ ( 33) ਸਨਮਾਨ ਤਿੰਨ ( 3) ਵਰਗਾਂ ਵਿੱਚ ਪ੍ਰਦਾਨ ਕੀਤੇ ਜਾਣਗੇ ।


    11 ਸਨਮਾਨ 22 ਭਾਰਤੀ ਭਾਸ਼ਾਵਾਂ ਅਤੇ ਅੰਗ੍ਰੇਜ਼ੀ ਵਿੱਚ '' ਅਖ਼ਬਾਰਾਂ ਵਿੱਚ ਬਿਹਤਰੀਨ ਮੀਡੀਆ ਕਵਰੇਜ '' ਵਰਗ ਲਈ ਦਿੱਤੇ ਜਾਣਗੇ ।


    11 ਸਨਮਾਨ 22 ਭਾਰਤੀ ਭਾਸ਼ਾਵਾਂ ਅਤੇ ਅੰਗ੍ਰੇਜ਼ੀ ਵਿੱਚ '' ਟੀਵੀ ਉੱਤੇ ਬਿਹਤਰੀਨ ਮੀਡੀਆ ਕਵਰੇਜ '' ਵਰਗ ਲਈ ਪ੍ਰਦਾਨ ਕੀਤੇ ਜਾਣਗੇ ।


    11 ਸਨਮਾਨ 22 ਭਾਰਤੀ ਭਾਸ਼ਾਵਾਂ ਅਤੇ ਅੰਗ੍ਰੇਜ਼ੀ ਵਿੱਚ '' '' ਰੇਡੀਓ ਉੱਤੇ ਬਿਹਤਰੀਨ ਮੀਡੀਆ ਕਵਰੇਜ '' ਵਰਗ ਲਈ ਪ੍ਰਦਾਨ ਕੀਤੇ ਜਾਣਗੇ ।


    ਇਸ ਸਨਮਾਨ ਵਿੱਚ ਇਕ ਵਿਸ਼ੇਸ਼ ਮੈਡਲ /ਪਲੇਕ (ਤਖ਼ਤੀ)/ਟ੍ਰਾਫੀ ਅਤੇ ਇਕ ਪ੍ਰਸ਼ੰਸਾ ਪੱਤਰ ਸ਼ਾਮਲ ਹਨ ।


    ਏਵਾਈਡੀਐੱਮਐੱਸ ਲਈ ਕਵਰੇਜ ਦੀ ਮਿਆਦ 10 ਜੂਨ ਤੋਂ 25 ਜੂਨ , 2019 ਤੱਕ ਹੋਵੇਗੀ ।


    ਯੋਗ ਨੂੰ ਮਕਬੂਲ ਬਣਾਉਣ ਵਿੱਚ ਮੀਡੀਆ ਦੀ ਭੂਮਿਕਾ ਦੀ ਸਮੀਖਿਆ 6 ਜਿਊਰੀਆਂ ਵੱਲੋਂ ਕੀਤੀ ਜਾਵੇਗੀ ।


    ਸਨਮਾਨਾਂ ਦਾ ਐਲਾਨ ਕਰਨ ਤੋਂ ਬਾਅਦ ਅੰਤਰਰਾਸ਼ਟਰੀਯ ਯੋਗ ਦਿਵਸ ਮੀਡੀਆ ਸਨਮਾਨ (ਏਵਾਈਡੀਐੱਮਐੱਸ) ਸਮਾਰੋਹ ਬਾਅਦ ਵਿੱਚ ਐਲਾਨੀ ਕਿਸੇ ਢੁਕਵੀਂ ਤਰੀਕ ਨੂੰ ਆਯੋਜਿਤ ਕੀਤਾ ਜਾਵੇਗਾ । ਪੁਰਸਕਾਰ ਸਮਾਰੋਹ ਜੁਲਾਈ , 2019 ਦੌਰਾਨ ਹੋਣ ਦੀ ਆਸ ਹੈ ।


    ਮੰਤਰੀ ਦੀ ਇਸ ਗੱਲਬਾਤ ਵਿੱਚ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਦੇ ਸਕੱਤਰ ਸ਼੍ਰੀ ਅਮਿਤ ਖਰੇ ਅਤੇ ਹੋਰ ਸੀਨੀਅਰ ਅਧਿਕਾਰੀ ਵੀ ਮੌਜੂਦ ਸਨ ।


    https://www.youtube.com/embed/59xE3LVICz4


    https://mib.gov.in/sites/default/files/AYDMS%20Guidelines_1.pdf


    ***

    
    
    (Release ID: 1574013) Visitor Counter : 4
    
    
      Read this release in: Assamese , Malayalam , Urdu , English , Marathi , Hindi , Bengali , Bengali , Gujarati , Odia , Tamil , Telugu , Kannada