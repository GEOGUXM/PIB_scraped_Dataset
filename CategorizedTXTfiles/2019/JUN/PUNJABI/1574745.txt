      ਭਾਰਤ ਚੋਣ ਕਮਿਸ਼ਨ

      ਦੇਸ਼ ਭਰ ਦੇ ਸਵੀਪ ਨੋਡਲ ਅਫਸਰਾਂ ਦੀ ਮੀਟਿੰਗ ਵਿੱਚ ਅਗਲੇ ਪੰਜ ਸਾਲ ਦੀ ਰੂਪ-ਰੇਖਾ ਤਿਆਰ ਕਰਨ ਬਾਰੇ ਚਰਚਾ ਹੋਈ
      Posted On: 13 JUN 2019 12:30PM by PIB Chandigarh


    ਭਾਰਤ ਦੇ ਚੋਣ ਕਮਿਸ਼ਨ ਵੱਲੋਂ ਸਵੀਪ ਨੋਡਲ ਅਫਸਰਾਂ ਦੀ ਦੋ ਦਿਨਾ ਰਾਸ਼ਟਰੀ ਕਾਨਫਰੰਸ 10-11 ਜੂਨ 2019 ਨੂੰ ਗੁਰੂਗ੍ਰਾਮ ਦੇ ਟੇਰੀ ਰਿਟ੍ਰੀਟ ਵਿਖੇ ਆਯੋਜਿਤ ਕੀਤੀ ਗਈ ਜਿਸ ਵਿੱਚ ਲੋਕ ਸਭਾ ਚੋਣਾਂ 2019 ਦੌਰਾਨ ਅਪਣਾਈ ਗਈ ਰਣਨੀਤੀ ਅਤੇ ਆਊਟਰੀਚ ਪ੍ਰੋਗਰਾਮਾਂ ਨੂੰ ਲਾਗੂ ਕਰਨ ਬਾਰੇ ਸਮੀਖਿਆ ਕੀਤੀ ਗਈ ਅਤੇ ਅਗਲੇ 5 ਸਾਲ ਲਈ ਰੂਪ-ਰੇਖਾ ਤਿਆਰ ਕਰਨ ਬਾਰੇ ਵਿਚਾਰ ਹੋਈ ।


    11 ਜੂਨ ਨੂੰ ਸਮਾਪਤੀ ਸੈਸ਼ਨ ਵਿੱਚ 36 ਰਾਜਾਂ /ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਸਵੀਪ ਨੋਡਲ ਅਫਸਰਾਂ ਨੂੰ ਇਤਿਹਾਸਿਕ ਗਿਣਤੀ ਵਿੱਚ ਵੋਟਾਂ ਪੈਣ ਅਤੇ ਵੋਟਰਾਂ ਵਿੱਚ ਲਿੰਗਕ ਅਨੁਪਾਤ ਘੱਟ ਹੋਣ ਅਤੇ ਚੋਣਾਂ ਨੂੰ ਪਹੁੰਚਯੋਗ ਬਣਾਉਣ ਲਈ ਯਤਨ ਕਰਨ ਉੱਤੇ ਵਧਾਈ ਦਿੰਦੇ ਹੋਏ, ਚੋਣ ਕਮਿਸ਼ਨਰ ਸ੍ਰੀ ਅਸ਼ੋਕ ਲਵਾਸਾ ਨੇ ਅਧਿਕਾਰੀਆਂ ਨੂੰ ਸੱਦਾ ਦਿੱਤਾ ਕਿ ਉਹ ਸਹੀ ਭਾਵਨਾ ਵਿੱਚ ਵਿਚਾਰ ਕਰਨ ਕਿ ਹੋਰ ਕੀ ਕੁਝ ਹੋ ਸਕਦਾ ਹੈ । ਉਨ੍ਹਾਂ ਸਭ ਨੂੰ ਕਿਹਾ ਕਿ ਉਹ ਚਿੰਤਾ ਵਾਲੇ ਖੇਤਰਾਂ ਦੀ ਪਛਾਣ ਕਰਨ ਅਤੇ ਘੱਟ ਵੋਟਿੰਗ ਵਾਲੇ ਖੇਤਰਾਂ ਦਾ ਨਿਜੀ ਤੌਰ ‘ਤੇ ਦੌਰਾ ਕਰਕੇ ਲੋਕਾਂ ਦੀ ਵੋਟਿੰਗ ਵਿੱਚ ਘੱਟ ਰਹੀ ਦਿਲਚਸਪੀ ਦੇ ਕਾਰਨਾਂ ਦਾ ਪਤਾ ਲਗਾਉਣ । ਨਵੀਆਂ ਵੋਟਾਂ ਪਾਉਣ ਦੇ ਯੋਗ ਬਣੇ 18-19 ਸਾਲ ਦੇ ਵੋਟਰਾਂ ਦੀ ਰਜਿਸਟ੍ਰੇਸ਼ਨ ਅਤੇ 32% ਰਜਿਸਟ੍ਰਡ ਅਬਾਦੀ ਵਿੱਚ ਵੋਟਾਂ ਪਾਉਣ ਵਿੱਚ ਹਿੱਸਾ ਲੈਣ ਵਿੱਚ ਜੋ ਪਾੜਾ ਹੈ , ਦਾ ਜ਼ਿਕਰ ਕਰਦੇ ਹੋਏ, ਸ਼੍ਰੀ ਲਵਾਸਾ ਨੇ ਕਿਹਾ ਕਿ ਚੋਣ ਕਮਿਸ਼ਨ ਨੂੰ ਇੰਕਰੀਮੈਂਟਲ ਪ੍ਰੋਗਰੈੱਸ ਤੋਂ ਬਾਹਰ ਜਾ ਕੇ ਵੀ ਲੰਬੀ ਛਾਲ ਬਾਰੇ ਸੋਚਣਾ ਚਾਹੀਦਾ ਹੈ ਜਿਸ ਲਈ ਕਿ ਚੋਣ ਪ੍ਰਬੰਧਨ ਦੇ ਕਈ ਪਹਿਲੂਆਂ ਵਿੱਚ ਸ਼ਾਇਦ ਭਾਰੀ ਤਬਦੀਲੀਆਂ ਦੀ ਲੋੜ ਹੈ । ਸ਼੍ਰੀ ਲਵਾਸਾ ਨੇ ਅਧਿਕਾਰੀਆਂ ਨੂੰ ਕਿਹਾ ਕਿ ਉਹ ਚੋਣ ਮਸ਼ੀਨਰੀ ਤੋਂ ਪਾਸੇ ਹਟ ਕੇ ਵੀ ਲੋਕਾਂ ਨੂੰ ਮਿਲਣ ਅਤੇ ਨਵੇਂ ਵਿਚਾਰ ਜਾਣਨ ਜਿਨ੍ਹਾਂ ਨੂੰ ਇਸ ਵਿੱਚ ਸ਼ਾਮਲ ਕੀਤਾ ਜਾ ਸਕਦਾ ਹੈ ।


    ਇਸ ਤੋਂ ਪਹਿਲਾਂ ਸੀਨੀਅਰ ਡਿਪਟੀ ਚੋਣ ਕਮਿਸ਼ਨਰ ਸ਼੍ਰੀ ਉਮੇਸ਼ ਸਿਨਹਾ ਨੇ ਚੋਣ ਅਧਿਕਾਰੀਆਂ ਵੱਲੋਂ ਮੁੱਢਲੇ ਪੱਧਰ ਉੱਤੇ ਜੋ ਨਵੀਆਂ ਖੋਜਾਂ ਕੀਤੀਆਂ ਗਈਆਂ ਹਨ , ਉਨ੍ਹਾਂ ਦੀ ਪ੍ਰਸ਼ੰਸਾ ਕੀਤੀ । ਉਨ੍ਹਾਂ ਕਿਹਾ ਕਿ ਅਧਿਕਾਰੀਆਂ ਨੂੰ ਦਕਸ਼ਤਾ ਹਾਸਲ ਕਰਨ ਲਈ ਯਤਨ ਕਰਨੇ ਚਾਹੀਦੇ ਹਨ ਤਾਕਿ ਕਿਸੇ ਵੋਟਰ ਨੂੰ ਰਜਿਸਟਰ ਕਰਨ ਵਿੱਚ ਘੱਟ ਸਮਾਂ ਲੱਗੇ ਅਤੇ ਰਜਿਸਟ੍ਰਡ ਵੋਟਰ ਆਪਣੀ ਵੋਟ ਪਾ ਸਕਣ ਜਿਸ ਨਾਲ ਸਾਰੀ ਪ੍ਰਕਿਰਿਆ ਨਾਗਰਿਕਾਂ ਲਈ ਵਧੇਰੇ ਅਸਾਨ ਬਣ ਸਕੇ । ਸ਼੍ਰੀ ਸਿਨਹਾ ਨੇ ਇਹ ਵੀ ਕਿਹਾ ਕਿ ਮਾਤਰਾ ਦੇ ਨਾਲ - ਨਾਲ ਸਾਨੂੰ ਵੋਟਰਾਂ ਦੀ ਭਾਈਵਾਲੀ ਦੀ ਕੁਆਲਿਟੀ ਸੁਧਾਰਨ ਉੱਤੇ ਵੀ ਧਿਆਨ ਦੇਣਾ ਚਾਹੀਦਾ ਹੈ ।


    ਦੇਸ਼ ਭਰ ਦੇ ਸਵੀਪ ਨੋਡਲ ਅਫਸਰਾਂ ਨੇ ਆਪਣੇ ਅਨੁਭਵ , ਸਾਹਮਣੇ ਆਈਆਂ ਚੁਣੌਤੀਆਂ , ਚੰਗੀਆਂ ਪਿਰਤਾਂ ਅਤੇ ਪਹਿਲੇ ਦਿਨ ਕੀਤੇ ਗਏ ਕੇਸਾਂ ਦੇ ਅਧਿਐਨ ਸਾਂਝੇ ਕੀਤੇ । ਕਾਨਫਰੰਸ ਦੇ ਦੂਸਰੇ ਦਿਨ ਅਧਿਕਾਰੀਆਂ ਨੇ 6 ਵਿਸ਼ਿਆਂ ਉੱਤੇ ਵਿਚਾਰ ਕੀਤੀ ਜਿਨ੍ਹਾਂ ਵਿੱਚ ਨਾਜ਼ੁਕ ਖੱਪੇ , ਪਹੁੰਚਯੋਗ ਚੋਣਾਂ , ਯੁਵਾ ਅਤੇ ਲਿੰਗ , ਚੋਣ ਸਾਖਰਤਾ ਕਲੱਬ , ਭਾਈਵਾਲੀਆਂ ਅਤੇ ਸਵੈਇੱਛੁਕ ਤੌਰ ‘ਤੇ ਪੇਸ਼ ਹੋਣ ਅਤੇ ਸੋਸ਼ਲ ਮੀਡੀਆ ਦੀ ਵਰਤੋਂ ਸ਼ਾਮਲ ਸਨ ਅਤੇ ਸਵੀਪ ਦੇ ਅਗਲੇ ਪੜਾਅ ਲਈ ਰਣਨੀਤੀ ਤਿਆਰ ਕੀਤੀ ਗਈ । ਸੋਸ਼ਲ ਮੀਡੀਆ ਦਾ ਇੱਕ ਵਿਸ਼ੇਸ਼ ਸੈਸ਼ਨ ਸਵੇਰ ਵੇਲੇ ਆਯੋਜਿਤ ਕੀਤਾ ਗਿਆ ਜਿਸ ਵਿੱਚ ਦੱਸਿਆ ਗਿਆ ਕਿ ਵੋਟਰਾਂ ਨਾਲ ਟਵਿੱਟਰ ਅਤੇ ਇੰਸਟਾਗ੍ਰਾਮ ਉੱਤੇ ਪ੍ਰਭਾਵੀ ਢੰਗ ਨਾਲ ਕਿਵੇਂ ਜੁੜਿਆ ਜਾਵੇ ।


    ਕਾਨਫਰੰਸ ਦੌਰਾਨ ਜੋ ਨੁਕਤੇ ਸਾਹਮਣੇ ਆਏ ਉਨ੍ਹਾਂ ਉੱਤੇ ਸਾਲ 2020-24 ਸਵੀਪ ਪ੍ਰੋਗਰਾਮ ਦੇ ਚੌਥੇ ਪੜਾਅ ਲਈ ਵਿਸਤਾਰ ਨਾਲ ਚਰਚਾ ਕੀਤੀ ਗਈ ।


    <><><>

    
    
    (Release ID: 1574745) Visitor Counter : 3
    
    
      Read this release in: English