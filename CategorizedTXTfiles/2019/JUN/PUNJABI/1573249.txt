      ਗ੍ਰਹਿ ਮੰਤਰਾਲਾ

      ਕੇਂਦਰੀ ਗ੍ਰਿਹ ਮੰਤਰੀ ਨੇ ਰਾਸ਼ਟਰੀ ਪੁਲਿਸ ਸਮਾਰਕ 'ਤੇ ਸ਼ਹੀਦਾਂ ਨੂੰ ਸ਼ਰਧਾਂਜਲੀ ਅਰਪਿਤ ਕੀਤੀ
      'ਇਸ ਦੌਰੇ ਨੇ ਮੈਨੂੰ ਰਾਸ਼ਟਰ ਸੇਵਾ ਕਰਨ ਲਈ ਜ਼ਿਆਦਾ ਪ੍ਰੇਰਣਾ ਅਤੇ ਊਰਜਾ ਦਿੱਤੀ': ਅਮਿਤ ਸ਼ਾਹ

      Posted On: 02 JUN 2019 3:47PM by PIB Chandigarh

    ਕੇਂਦਰੀ ਗ੍ਰਿਹ ਮੰਤਰੀ ਸ਼੍ਰੀ ਅਮਿਤ ਸ਼ਾਹ ਨੇ ਅੱਜ ਨਵੀਂ ਦਿੱਲੀ ਵਿੱਚ ਰਾਸ਼ਟਰੀ ਪੁਲਿਸ ਸਮਾਰਕ 'ਤੇ ਸ਼ਹੀਦਾਂ ਨੂੰ ਸ਼ਰਧਾਂਜਲੀ ਅਰਪਿਤ ਕੀਤੀ। ਗ੍ਰਿਹ ਮੰਤਰਾਲੇ ਦਾ ਕੱਲ੍ਹ ਚਾਰਜ ਸੰਭਾਲਣ ਤੋਂ ਬਾਅਦ ਰਾਸ਼ਟਰੀ ਪੁਲਿਸ ਸਮਾਰਕ ਦਾ ਸ਼੍ਰੀ ਅਮਿਤ ਸ਼ਾਹ ਦਾ ਇਹ ਪਹਿਲਾ ਜਨਤਕ ਰੁਝੇਵਾਂ ਸੀ।


    ਕੇਂਦਰੀ ਗ੍ਰਿਹ ਸਕੱਤਰ ਸ਼੍ਰੀ ਰਾਜੀਵ ਗਾਬਾ, ਆਈਬੀ ਦੇ ਡਾਇਰੈਕਟਰ ਸ਼੍ਰੀ ਰਾਜੀਵ ਜੈਨ, ਕੇਂਦਰੀ ਹਥਿਆਰਬੰਦ ਪੁਲਿਸ ਬਲਾਂ ਦੇ ਡਾਇਰੈਕਟਰ ਜਨਰਲ ਅਤੇ ਹੋਰ ਸੀਨੀਅਰ ਅਧਿਕਾਰੀਆਂ ਨੇ ਸਮਾਰਕ 'ਤੇ ਉਨ੍ਹਾਂ ਦਾ ਸੁਆਗਤ ਕੀਤਾ।


    ਸ਼੍ਰੀ ਅਮਿਤ ਸ਼ਾਹ ਨੇ ਸੁਤੰਤਰਤਾ ਦੇ ਬਾਅਦ ਦੇਸ਼ ਸੇਵਾ ਵਿੱਚ ਪੁਲਿਸ ਕਰਮਚਾਰੀਆਂ ਦੁਆਰਾ ਕੀਤੀਆਂ ਗਈ ਕੁਰਬਾਨੀਆਂ ਨੂੰ ਯਾਦ ਕਰਦੇ ਹੋਏ 30 ਫੁੱਟ ਲੰਬੇ ਸੈਂਟਰਲ ਸਕਲਪਚਰ (ਸਮਾਰਕ) ਉੱਤੇ ਪੁਸ਼ਪਚੱਕਰ ਅਰਪਿਤ ਕੀਤਾ । ਇਸ ਤੋਂ ਪਹਿਲਾਂ, ਗਾਰਡਸ ਨੇ ਗ੍ਰਿਹ ਮੰਤਰੀ ਨੂੰ ਸਲਾਮੀ ਦਿੱਤੀ।


    ਸ਼੍ਰੀ ਅਮਿਤ ਸ਼ਾਹ ਸਮਾਰਕ ਪਰਿਸਰ ਦੀ ਬੇਸਮੈਂਟ ਵਿੱਚ ਨੈਸ਼ਨਲ ਪੁਲਿਸ ਮਿਊਜ਼ੀਅਮ ਵੀ ਦੇਖਣ ਗਏ। ਅਧਿਕਾਰੀਆਂ ਨੇ ਸ਼੍ਰੀ ਸ਼ਾਹ ਨੂੰ ਪੁਲਿਸ ਦੇ ਕਈ ਖੇਤਰਾਂ ਨਾਲ ਜੁੜੇ ਇਤਿਹਾਸ , ਬਹਾਦਰੀ ਅਤੇ ਉਪਲੱਬਧੀਆਂ ਦੀ ਜਾਣਕਾਰੀ ਦਿੱਤੀ।


    ਰਾਸ਼ਟਰੀ ਪੁਲਿਸ ਸਮਾਰਕ ਦੇ ਦੌਰੇ ਤੋਂ ਪ੍ਰਭਾਵਿਤ, ਗ੍ਰਿਹ ਮੰਤਰੀ ਨੇ ਸੈਲਾਨੀ ਪੁਸਤਕ ਵਿੱਚ ਟਿੱਪਣੀ ਲਿਖੀ:


    "ਪੁਲਿਸ ਅਤੇ ਸੁਰੱਖਿਆ ਬਲਾਂ ਦੇ 34 , 000 ਤੋਂ ਜ਼ਿਆਦਾ ਸ਼ਹੀਦਾਂ ਨੂੰ ਸ਼ਰਧਾਂਜਲੀ ਦਿੱਤੀ । ਪੁਲਿਸ ਦੀ ਸਰਬਉੱਚ ਕੁਰਬਾਨੀ ਦੇ ਕਾਰਨ ਸਾਡਾ ਮਹਾਨ ਦੇਸ਼ ਅੱਜ ਸੁਰੱਖਿਅਤ ਹੈ। ਮੈਂ ਸ਼ਹੀਦਾਂ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਪ੍ਰਤੀ ਅਤਿਅੰਤ ਸਨਮਾਨ ਪ੍ਰਗਟ ਕਰਦਾ ਹਾਂ। ਇਸ ਦੌਰੇ ਨੇ ਮੈਨੂੰ ਰਾਸ਼ਟਰ ਸੇਵਾ ਕਰਨ ਲਈ ਜ਼ਿਆਦਾ ਪ੍ਰੇਰਣਾ ਅਤੇ ਊਰਜਾ ਦਿੱਤੀ ਹੈ।"


    ***

    
    
    (Release ID: 1573249) Visitor Counter : 2