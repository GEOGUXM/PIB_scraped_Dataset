      ਗ੍ਰਹਿ ਮੰਤਰਾਲਾ

      ਰਾਸ਼ਟਰੀ ਸੰਪ੍ਰਦਾਇਕ ਸਦਭਾਵਨਾ (ਨੈਸ਼ਨਲ ਕਮਿਊਨਲ ਹਾਰਮਨੀ) ਪੁਰਸਕਾਰਾਂ ਲਈ ਨਾਮਜ਼ਦਗੀਆਂ 30 ਜੂਨ, 2019 ਤੱਕ ਖੁਲ੍ਹੀਆਂ ਹਨ
      Posted On: 07 JUN 2019 6:02PM by PIB Chandigarh


    ਸੰਪ੍ਰਦਾਇਕ ਸਦਭਾਵ ਅਤੇ ਰਾਸ਼ਟਰੀ ਏਕਤਾ ਨੂੰ ਹੁਲਾਰਾ ਦੇਣ ਵਿੱਚ ਸ਼ਾਨਦਾਰ ਯੋਗਦਾਨ ਦੇਣ ਲਈ ਪਾਤਰ ਵਿਅਕਤੀਆਂ ਅਤੇ ਸੰਗਠਨਾਂ ਤੋਂ ਰਾਸ਼ਟਰੀ ਸੰਪ੍ਰਦਾਇਕ ਸਦਭਾਵ ਪੁਰਸਕਾਰ - 2019 ਲਈ ਨਾਮਜ਼ਦਗੀਆਂ ਮੰਗੀਆਂ ਗਈਆਂ ਹਨ। ਨਾਮਜ਼ਦਗੀ ਦਾਖਲ ਕਰਨ ਦੀ ਅੰਤਿਮ ਮਿਤੀ 30 ਜੂਨ , 2019 ਹੈ। ਰਾਸ਼ਟਰੀ ਸੰਪ੍ਰਦਾਇਕ ਸਦਭਾਵ ਪੁਰਸਕਾਰਾਂ ਦੀ ਸਥਾਪਨਾ ਕੇਂਦਰੀ ਗ੍ਰਿਹ ਮੰਤਰਾਲੇ ਦੇ ਤਹਿਤ ਇੱਕ ਖੁਦਮੁਖਤਿਆਰੀ ਸੰਸਥਾ ਰਾਸ਼ਟਰੀ ਸੰਪ੍ਰਦਾਇਕ ਸਦਭਾਵਨਾ ਸੰਸਥਾਨ (ਐੱਨਐੱਫਸੀਐੱਚ) ਵੱਲੋਂ ਕੀਤੀ ਗਈ ਸੀ।


    ਰਾਸ਼ਟਰੀ ਸੰਪ੍ਰਦਾਇਕ ਸਦਭਾਵਨਾ ਪੁਰਸਕਾਰ , 2019 ਦੀ ਵਿਅਕਤੀਗਤ ਸ਼੍ਰੇਣੀ ਵਿੱਚ ਹਰੇਕ ਨੂੰ ਪ੍ਰਸ਼ੰਸਾ ਪੱਤਰ ਅਤੇ 5 ਲੱਖ ਰੁਪਏ ਤੇ ਸੰਗਠਨ ਸ਼੍ਰੇਣੀ ਵਿੱਚ 10 ਲੱਖ ਰੁਪਏ ਦਾ ਨਕਦ ਪੁਰਸਕਾਰ ਦਿੱਤਾ ਜਾਵੇਗਾ। ਵਿਅਕਤੀਗਤ ਸ਼੍ਰੇਣੀ ਵਿੱਚ ਰਾਸ਼ਟਰੀ ਏਕਤਾ ਅਤੇ ਸੰਪ੍ਰਦਾਇਕ ਸਦਭਾਵ ਦੇ ਖੇਤਰ ਵਿੱਚ ਘੱਟੋ ਘੱਟ 10 ਸਾਲ ਦੀ ਮਿਆਦ ਤੱਕ ਕੰਮ ਕਰ ਚੁੱਕੇ ਵਿਅਕਤੀਆਂ ਦੇ ਨਾਮ ਪੁਰਸਕਾਰ ਲਈ ਵਿਚਾਰ ਕੀਤੇ ਜਾਣ ਦੇ ਪਾਤਰ ਹੋਣਗੇ , ਜਦੋਂ ਕਿ ਰਾਸ਼ਟਰੀ ਏਕਤਾ ਅਤੇ ਸੰਪ੍ਰਦਾਇਕ ਸਦਭਾਵਨਾ ਨੂੰ ਹੁਲਾਰਾ ਦੇਣ ਦੇ ਖੇਤਰ ਵਿੱਚ 5 ਸਾਲ ਤੋਂ ਜ਼ਿਆਦਾ ਕੰਮ ਕਰਨ ਵਾਲੇ ਸੰਗਠਨਾਂ ਦੇ ਨਾਮਾਂ ਉੱਤੇ ਵਿਚਾਰ ਕੀਤਾ ਜਾਵੇਗਾ ।


    ਨਾਮਜ਼ਦਗੀਆਂ ਰਾਸ਼ਟਰੀ ਸੰਪ੍ਰਦਾਇਕ ਸਦਭਾਵਨਾ ਸੰਸਥਾਨ (ਐੱਨਐੱਫਸੀਐੱਚ) , 9ਵੀਂ ਮੰਜਿਲ , ‘ ਸੀ ’ ਵਿੰਗ , ਲੋਕ ਨਾਇਕ ਭਵਨ , ਖਾਨ ਮਾਰਕੀਟ , ਨਵੀਂ ਦਿੱਲੀ - 110003 ਨੂੰ 30 ਜੂਨ , 2019 ਤੱਕ ਭੇਜੇ ਜਾ ਸਕਦੇ ਹਨ। ਇਨ੍ਹਾਂ ਦਾ ਵੇਰਵਾ ਸੰਸਥਾਨ ਦੀ ਵੈੱਬਸਾਈਟ www.nfch.nic.in ਤੋਂ ਜਾਂ ਸੰਸਥਾਨ ਦੇ ਦਫ਼ਤਰ ਤੋਂ ਪ੍ਰਾਪਤ ਕੀਤਾ ਜਾ ਸਕਦਾ ਹੈ।


    *****

    
    
    (Release ID: 1573820) Visitor Counter : 1