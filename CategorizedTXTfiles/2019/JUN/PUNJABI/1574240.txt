      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਸਰਕਾਰ ਵੱਲੋਂ ਬਾਲ ਮਜ਼ਦੂਰੀ ਨਾਲ ਨਜਿੱਠਣ ਲਈ ਬਹੁ-ਪੱਖੀ ਰਣਨੀਤੀ ਅਪਣਾਈ ਗਈ -- ਹੀਰਾ ਲਾਲ ਸਮਾਰੀਆ
      ਬਾਲ ਮਜ਼ਦੂਰੀ ਵਿਰੁੱਧ ਵਿਸ਼ਵ ਦਿਵਸ ਮਨਾਇਆ ਗਿਆ

      Posted On: 12 JUN 2019 3:30PM by PIB Chandigarh

    12 ਜੂਨ , 2019 ਨੂੰ ਬਾਲ ਮਜ਼ਦੂਰੀ ਵਿਰੁੱਧ ਵਿਸ਼ਵ ਦਿਵਸ ਦੇ ਮੌਕੇ 'ਤੇ ਕਿਰਤ ਅਤੇ ਰੋਜ਼ਗਾਰ ਮੰਤਰਾਲਾ ਅਤੇ ਵੀ ਵੀ ਗਿਰੀ ਨੈਸ਼ਨਲ ਲੇਬਰ ਇੰਸਟੀਟਿਊਟ ਨੇ ਅੰਤਰਰਾਸ਼ਟਰੀ ਕਿਰਤ ਸੰਗਠਨ , ਨਵੀਂ ਦਿੱਲੀ ਦੇ ਸਹਿਯੋਗ ਨਾਲ '' ਟਿਕਾਊ ਵਿਕਾਸ ਟੀਚਾ , ਟਾਰਗੈੱਟ 8.7 ਅਤੇ ਭਾਰਤ ਵਿੱਚੋਂ ਬਾਲ ਮਜ਼ਦੂਰੀ ਦੇ ਖ਼ਾਤਮੇ ਬਾਰੇ ਰਣਨੀਤੀ ਤਿਆਰ ਕਰਨ ਲਈ ਤਕਨੀਕੀ ਸਲਾਹ ਮਸ਼ਵਰੇ '' ਦਾ ਆਯੋਜਨ ਕੀਤਾ ।


    ਬਾਲ ਮਜ਼ਦੂਰੀ ਬਾਰੇ ਵਿਸ਼ਵ ਦਿਵਸ ਸਾਲ 2019 ਦਾ ਉਦੇਸ਼ '' ਬੱਚਿਆਂ ਨੂੰ ਖੇਤਾਂ ਵਿੱਚ ਨਹੀਂ ਸਗੋਂ ਸੁਪਨਿਆਂ ਉੱਤੇ ਕੰਮ ਕਰਨਾ ਚਾਹੀਦਾ ਹੈ '' । ਇਹ ਪ੍ਰੋਗਰਾਮ ਬਾਲ ਮਜ਼ਦੂਰੀ ਨੂੰ ਖ਼ਤਮ ਕਰਨ ਲਈ ਨੀਤੀਆਂ ਘੜਨ ਉੱਤੇ ਕੇਂਦ੍ਰਿਤ ਰਿਹਾ ।


    ਸ਼੍ਰੀ ਹੀਰਾ ਲਾਲ ਸਮਾਰੀਆ ਸਕੱਤਰ , ਕਿਰਤ ਅਤੇ ਰੋਜ਼ਗਾਰ ਮੰਤਰਾਲਾ ਨੇ ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਕਿਹਾ ਕਿ ਸਰਕਾਰ ਬਾਲ ਮਜ਼ਦੂਰੀ ਦੀ ਸਮੱਸਿਆ ਨਾਲ ਨਜਿੱਠਣ ਲਈ ਇੱਕ ਬਹੁ-ਪੱਖੀ ਰਣਨੀਤੀ ਅਪਣਾ ਰਹੀ ਹੈ । ਉਨ੍ਹਾਂ ਇਸ ਗੱਲ ਉੱਤੇ ਜ਼ੋਰ ਦਿੱਤਾ ਕਿ ਬਾਲ ਮਜ਼ਦੂਰੀ ਸਮਾਪਤ ਕਰਨ ਲਈ ਵੱਖ ਵੱਖ ਨਿਯਮ ਅਤੇ ਕਾਨੂੰਨ ਲਾਗੂ ਕੀਤੇ ਜਾਣ । ਉਨ੍ਹਾਂ ਕਿਹਾ ਕਿ ਇੱਕ ਬੱਚੇ ਲਈ ਆਦਰਸ਼ ਸਥਾਨ ਉਸ ਦਾ ਸਕੂਲ ਹੈ ਨਾ ਕਿ ਕੰਮ । ਸਕੱਤਰ ਨੇ ਹੋਰ ਕਿਹਾ ਕਿ ਸਰਕਾਰ ਨੇ ਬਾਲ ਮਜ਼ਦੂਰੀ (ਰੋਕਣਾ ਅਤੇ ਰੈਗੂਲੇਸ਼ਨ ਸੋਧ ਬਿਲ , 2016) ਬਣਾਇਆ ਸੀ ਜਿਸ ਨੂੰ 1 ਸਤੰਬਰ , 2016 ਤੋਂ ਲਾਗੂ ਕਰ ਦਿੱਤਾ ਗਿਆ ਸੀ । ਹੁਣ ਕਿਸੇ ਵੀ ਕਿੱਤੇ ਜਾਂ ਪ੍ਰਕਿਰਿਆ ਵਿੱਚ 14 ਸਾਲ ਤੋਂ ਘੱਟ ਉਮਰ ਦੇ ਬੱਚੇ ਨੂੰ ਕੰਮ ਉੱਤੇ ਰੱਖਣਾ ਪੂਰੀ ਤਰ੍ਹਾਂ ਮਨ੍ਹਾਂ ਕਰ ਦਿੱਤਾ ਗਿਆ ਹੈ । ਇਹ ਸੋਧ ਅਲ੍ਹੜ (ਕਿਸ਼ੋਰ) ਅਵਸਥਾ (14-18 ਸਾਲ) ਨੂੰ ਕਿਸੇ ਵੀ ਖਤਰਨਾਕ ਕਿੱਤੇ ਜਾਂ ਪ੍ਰਕਿਰਿਆ ਵਿੱਚ ਕੰਮ ਕਰਨ ਤੋਂ ਰੋਕਦੀ ਹੈ । ਉਨ੍ਹਾਂ ਹੋਰ ਕਿਹਾ ਕਿ 2011 ਦੀ ਜਨਗਣਨਾ ਦਰਸਾਉਂਦੀ ਹੈ ਕਿ ਬਾਲ ਮਜ਼ਦੂਰੀ ਵਿੱਚ ਕਮੀ ਆਈ ਹੈ । 2001 ਵਿੱਚ ਜਿੱਥੇ ਇਹ ਗਿਣਤੀ 1.26 ਕਰੋੜ ਸੀ ਉੱਥੇ ਇਹ 2011 ਵਿੱਚ ਘਟ ਕੇ 1.01 ਕਰੋੜ ਰਹਿ ਗਈ ਹੈ ।


    *******

    
    
    (Release ID: 1574240) Visitor Counter : 2
    
    
      Read this release in: English