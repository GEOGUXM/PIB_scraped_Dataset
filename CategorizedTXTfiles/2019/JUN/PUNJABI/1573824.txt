      ਸੱਭਿਆਚਾਰ ਮੰਤਰਾਲਾ

      ਸ਼੍ਰੀ ਪ੍ਰਹਲਾਦ ਸਿੰਘ ਪਟੇਲ ਨੇ ਅੱਜ ਦਿੱਲੀ ਵਿੱਚ 'ਹਿਮਾਚਲ ਲੋਕ ਕਲਾ ਦੀ ਅਗਿਆਤ ਕ੍ਰਿਤੀਆਂ' ਦੀ ਪ੍ਰਦਰਸ਼ਨੀ ਦਾ ਉਦਘਾਟਨ ਕੀਤਾ
      Posted On: 07 JUN 2019 6:05PM by PIB Chandigarh


    ਭਾਰਤ ਸਰਕਾਰ ਦੇ ਸੱਭਿਆਚਾਰ ਅਤੇ ਸੈਰ-ਸਪਾਟਾ ਰਾਜ ਮੰਤਰੀ (ਸੁਤੰਤਰ ਚਾਰਜ), ਸ਼੍ਰੀ ਪ੍ਰਹਲਾਦ ਸਿੰਘ ਪਟੇਲ ਨੇ ਅੱਜ ਨਵੀਂ ਦਿੱਲੀ ਦੇ ਰਾਸ਼ਟਰੀ ਮਿਊਜ਼ੀਅਮ ਵਿੱਚ "ਹਿਮਾਚਲ ਲੋਕ ਕਲਾ ਦੀ ਅਗਿਆਤ ਕ੍ਰਿਤੀਆਂ" ਨਾਮੀ ਪ੍ਰਦਰਸ਼ਨੀ ਦਾ ਉਦਘਾਟਨ ਕੀਤਾ। ਇਸ ਪ੍ਰੋਗਰਾਮ ਵਿੱਚ ਆਈਸੀਸੀਆਰ ਦੇ ਡਾਇਰੈਕਟਰ ਜਨਰਲ, ਸ਼੍ਰੀ ਅਖਿਲੇਸ਼ ਮਿਸ਼ਰਾ, ਆਦਿਵਾਸੀ ਲੋਕ ਕਲਾ ਗ੍ਰਿਹ, ਗੁਰੂਗ੍ਰਾਮ ਦੇ ਡਾਇਰੈਕਟਰ, ਬੀ.ਐੱਨ ਆਰੀਅਨ ਅਤੇ ਹੋਰ ਪਤਵੰਤੇ ਵੀ ਇਸ ਮੌਕੇ 'ਤੇ ਹਾਜ਼ਰ ਸਨ।


    ਪ੍ਰਦਰਸ਼ਨੀ ਦਾ ਉਦਘਾਟਨ ਕਰਦੇ ਹੋਏ , ਸ਼੍ਰੀ ਪ੍ਰਹਲਾਦ ਸਿੰਘ ਪਟੇਲ ਨੇ ਕਿਹਾ ਕਿ ਲੋਕ ਕਲਾ ਅਤੇ ਲੋਕ ਸੱਭਿਆਚਾਰ ਕਿਸੇ ਵੀ ਸਮਾਜ ਦੀ ਹੋਂਦ ਦੇ ਅਨਿੱਖੜਵੇਂ ਅੰਗ ਹੁੰਦੇ ਹਨ ਅਤੇ ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੇ ਮਾਰਗਦਰਸ਼ਨ ਅਤੇ ਅਗਵਾਈ ਹੇਠ ਉਨ੍ਹਾਂ ਦਾ ਮੰਤਰਾਲਾ ਇਨ੍ਹਾਂ ਦੀ ਸੰਭਾਲ ਅਤੇ ਤਰੱਕੀ ਲਈ ਪੂਰੀ ਕੋਸ਼ਿਸ਼ ਕਰੇਗਾ।


    ਇਹ ਪ੍ਰਦਰਸ਼ਨੀ ਨਵੀਂ ਦਿੱਲੀ ਸਥਿਤ ਰਾਸ਼ਟਰੀ ਮਿਊਜ਼ੀਅਮ ਅਤੇ ਗੁਰੂਗ੍ਰਾਮ ਸਥਿਤ ਹੋਮ ਆਵ੍ ਫੋਕ ਆਰਟ (ਆਦਿਵਾਸੀ , ਲੋਕ ਅਤੇ ਉਪੇਖਿਅਤ ਕਲਾ ਦਾ ਮਿਊਜ਼ੀਅਮ) ਦੁਆਰਾ ਸੰਯੁਕਤ ਰੂਪ ਨਾਲ ਆਯੋਜਿਤ ਕੀਤੀ ਜਾ ਰਹੀ ਹੈ। ਇਸ ਪ੍ਰਦਰਸ਼ਨੀ ਵਿੱਚ 240 ਤੋਂ ਵੀ ਜ਼ਿਆਦਾ ਕਲਾਕ੍ਰਿਤੀਆਂ ਪ੍ਰਦਰਸ਼ਿਤ ਕੀਤੀਆਂ ਜਾ ਰਹੀਆਂ ਹਨ। ਇਨ੍ਹਾਂ ਵਿਚੋਂ 230 ਕਲਾਕ੍ਰਿਤੀਆਂ ਗੁਰੂਗ੍ਰਾਮ ਸਥਿਤ ਹੋਮ ਆਵ੍ ਫੋਕ ਆਰਟ ਦੇ ਸਵਰਗੀ ਕੇ.ਸੀ. ਆਰੀਅਨ ਦੇ ਵਿਅਕਤੀਗਤ ਜੀਵਨਕਾਲ ਸੰਗ੍ਰਹਿ ਨਾਲ ਸਬੰਧਤ ਹਨ। ਇਹ ਪ੍ਰਦਰਸ਼ਨੀ ਗੁਰੂਗ੍ਰਾਮ ਸਥਿਤ ਹੋਮ ਆਵ੍ ਫੋਕ ਆਰਟ ਦੇ ਡਾਇਰੈਕਟਰ, ਸ਼੍ਰੀ ਬੀ.ਐੱਨ. ਆਰੀਅਨ ਦੁਆਰਾ ਸੰਚਾਲਿਤ ਕੀਤੀ ਜਾ ਰਹੀ ਹੈ ।


    ਇਹ ਪ੍ਰਦਰਸ਼ਨੀ ਸੋਮਵਾਰ ਅਤੇ ਰਾਸ਼ਟਰੀ ਛੁੱਟੀ ਵਾਲੇ ਦਿਨ ਨੂੰ ਛੱਡ ਕੇ ਆਮ ਜਨਤਾ ਲਈ ਸਵੇਰੇ 10 ਵਜੇ ਤੋਂ ਸ਼ਾਮ 6 ਵਜੇ ਤੱਕ (ਮੰਗਲਵਾਰ ਤੋਂ ਸ਼ੁੱਕਰਵਾਰ) ਅਤੇ ਸਵੇਰੇ 10 ਵਜੇ ਤੋਂ ਰਾਤ 8 ਵਜੇ ਤੱਕ (ਸ਼ਨੀਵਾਰ ਅਤੇ ਐਤਵਾਰ) ਖੁੱਲ੍ਹੀ ਰਹੇਗੀ। ਇਸ ਪ੍ਰਦਰਸ਼ਨੀ ਨੂੰ ਲੋਕ 31 ਜੁਲਾਈ , 2019 ਤੱਕ ਦੇਖ ਸਕਦੇ ਹਨ।


    *******

    
    
    (Release ID: 1573824) Visitor Counter : 4