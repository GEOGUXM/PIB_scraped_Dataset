      ਕਾਰਪੋਰੇਟ ਮਾਮਲੇ ਮੰਤਰਾਲਾ

      ਕਾਰਪੋਰੇਟ ਮਾਮਲੇ ਮੰਤਰਾਲੇ ਅਤੇ ਸੇਬੀ ਨੇ ਰੈਗੂਲੇਟਰੀ ਨਿਗਰਾਨੀ ਨੂੰ ਮਜ਼ਬੂਤ ਕਰਨ ਲਈ ਸਮਝੌਤਾ ਕੀਤਾ
      Posted On: 07 JUN 2019 6:03PM by PIB Chandigarh


    ਕਾਰਪੋਰੇਟ ਮਾਮਲੇ ਮੰਤਰਾਲੇ ਅਤੇ ਭਾਰਤੀ ਸਕਿਓਰਟੀਜ਼ ਐਂਡ ਐਕਸਚੇਂਜ ਬੋਰਡ (ਸੇਬੀ) ਦਰਮਿਆਨ ਇੱਕ ਰਸਮੀ ਸਹਿਮਤੀ ਪੱਤਰ ਉੱਤੇ ਅੱਜ ਹਸਤਾਖਰ ਕੀਤੇ ਗਏ। ਅਜਿਹਾ ਦੋ ਨਿਯਾਮਕ ਸੰਗਠਨਾਂ ਦਰਮਿਆਨ ਡੇਟਾ ਦੇ ਅਦਾਨ-ਪ੍ਰਦਾਨ ਲਈ ਕੀਤਾ ਗਿਆ ਹੈ। ਇਸ ਸਹਿਮਤੀ ਪੱਤਰ ਉੱਤੇ ਕਾਰਪੋਰੇਟ ਮਾਮਲੇ ਮੰਤਰਾਲੇ ਵਿੱਚ ਸੰਯੁਕਤ ਸਕੱਤਰ, ਸ਼੍ਰੀ ਕੇ.ਵੀ.ਆਰ. ਮੂਰਤੀ ਅਤੇ ਸੇਬੀ ਦੇ ਪੂਰੇ ਸਮੇਂ ਦੇ ਮੈਂਬਰ, ਸ਼੍ਰੀਮਤੀ ਮਾਧਵੀ ਪੁਰੀ ਬੁਚ ਨੇ ਦੋਹਾਂ ਸੰਗਠਨਾਂ ਦੇ ਸੀਨੀਅਰ ਅਧਿਕਾਰੀਆਂ ਦੀ ਹਾਜ਼ਰੀ ਵਿੱਚ ਹਸਤਾਖਰ ਕੀਤੇ।


    ਇਹ ਸਮਝੌਤਾ ਅਰਥਵਿਵਸਥਾ ਦੇ ਮਹੱਤਵਪੂਰਨ ਖੇਤਰਾਂ ਨੂੰ ਪ੍ਰਭਾਵਿਤ ਕਰਨ ਵਾਲੇ ਕਾਰਪੋਰੇਟ ਧੋਖਾਧੜੀ ਮਾਮਲਿਆਂ ਦੇ ਸੰਦਰਭ ਵਿੱਚ ਨਿਗਰਾਨੀ ਦੀ ਵਧਦੀ ਹੋਈ ਲੋੜ ਨੂੰ ਧਿਆਨ ਵਿੱਚ ਰੱਖਦੇ ਹੋਏ ਕੀਤਾ ਗਿਆ ਹੈ। ਜਿਸ ਤਰ੍ਹਾਂ ਨਿਜੀ ਖੇਤਰ ਆਰਥਕ ਵਿਕਾਸ ਵਿੱਚ ਮਹੱਤਵਪੂਰਨ ਭੂਮਿਕਾ ਨਿਭਾਉਂਦਾ ਹੈ ਉਸੇ ਤਰ੍ਹਾਂ ਮਜ਼ਬੂਤ ਕਾਰਪੋਰੇਟ ਪ੍ਰਸ਼ਾਸਨ ਤੰਤਰ ਸਮੇਂ ਦੀ ਜ਼ਰੂਰਤ ਬਣ ਗਿਆ ਹੈ।


    ਤਸਵੀਰ ਵਿੱਚ: ਸ਼੍ਰੀ ਕੇ.ਵੀ.ਆਰ. ਮੂਰਤੀ , ਸੰਯੁਕਤ ਸਕੱਤਰ , ਐੱਮਸੀਏ (ਖੱਬੇ) ਅਤੇ ਸ੍ਰੀਮਤੀ ਮਾਧਵੀ ਪੁਰੀ ਬੁਚ , ਪੂਰੇ ਸਮੇਂ ਦੇ ਮੈਂਬਰ , ਸੇਬੀ (ਸੱਜੇ)


    ਇਹ ਸਮਝੌਤਾ ਹਸਤਾਖਰ ਕੀਤੇ ਜਾਣ ਦੀ ਤਾਰੀਖ ਤੋਂ ਲਾਗੂ ਹੋ ਗਿਆ ਹੈ , ਜੋ ਕਾਰਪੋਰੇਟ ਮਾਮਲੇ ਮੰਤਰਾਲੇ ਅਤੇ ਸੇਬੀ ਦੀ ਇੱਕ ਹੋਰ ਪਹਿਲ ਹੈ। ਜੋ ਮੌਜੂਦਾ ਤੰਤਰ ਰਾਹੀਂ ਪਹਿਲਾਂ ਹੀ ਸਹਿਯੋਗ ਕਰ ਰਹੇ ਹਨ। ਇਸ ਪਹਿਲ ਲਈ ਡੇਟਾ ਅਦਾਨ-ਪ੍ਰਦਾਨ ਪਰਿਚਾਲਨ ਸਮੂਹ ਦਾ ਵੀ ਗਠਨ ਕੀਤਾ ਗਿਆ ਹੈ। ਡੇਟਾ ਅਦਾਨ-ਪ੍ਰਦਾਨ ਸਥਿਤੀ ਦੀ ਸਮੀਖਿਆ ਲਈ ਇਸ ਸਮੂਹ ਦੀਆਂ ਸਮੇਂ-ਸਮੇਂ ਉੱਤੇ ਬੈਠਕਾਂ ਆਯੋਜਿਤ ਹੋਣਗੀਆਂ। ਜਿਨ੍ਹਾਂ ਵਿੱਚ ਡੇਟਾ ਸਾਂਝਾ ਕਰਨ ਦੇ ਤੰਤਰ ਵਿੱਚ ਹੋਰ ਸੁਧਾਰ ਕਰਨ ਅਤੇ ਪ੍ਰਭਾਵਸ਼ਾਲੀ ਬਣਾਉਣ ਬਾਰੇ ਵੀ ਵਿਚਾਰ-ਵਟਾਂਦਰਾ ਕੀਤਾ ਜਾਵੇਗਾ। ਇਹ ਸਮਝੌਤਾ ਦੋਹਾਂ ਨਿਯਾਮਕਾਂ ਦਰਮਿਆਨ ਸਹਿਯੋਗ ਅਤੇ ਤਾਲਮੇਲ ਦੇ ਨਵੇਂ ਯੁੱਗ ਦੀ ਸ਼ੁਰੂਆਤ ਹੈ।


    ****

    
    
    (Release ID: 1573823) Visitor Counter : 4