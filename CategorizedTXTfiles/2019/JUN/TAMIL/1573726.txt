      ஆயுஷ்

      ராஞ்சியில் நடைபெறும் 5வது சர்வதேச யோகா தின முதன்மை நிகழ்வில் 30,000 யோகா ஆர்வலர்களுக்குப் பிரதமர் தலைமையேற்கவுள்ளார்
      Posted On: 08 JUN 2019 11:43AM by PIB Chennai


    2019 ஜூன் 21ல் ஜார்கண்ட் மாநிலம் ராஞ்சியில் உள்ள பிரபாத் தாராவில் நடைபெறும் இந்த ஆண்டுக்கான சர்வதேச யோகா கொண்டாட்டங்களின் முதன்மை நிகழ்வுக்குப் பிரதமர் திரு நரேந்திர மோடி தலைமையேற்பார். இந்த நிகழ்வில், சுமார் 30,000 பேர் பங்கேற்பார்கள் என்று எதிர்பார்க்கப்படுகிறது.


    நாடு முழுவதும் சர்வதேச யோகா தினத்தைக் கொண்டாடுவதற்கு, ஆயுஷ் அமைச்சகம் ஒருங்கிணைப்பைச் செய்கிறது. கடந்த நான்காண்டுகளில் இதுதொடர்பான பல நிகழ்ச்சிகளை இந்த அமைச்சகம் வெற்றிகரமாக செய்துள்ளது.


    தனிநபர்கள், கல்விக்கூடங்கள் உள்ளிட்ட நிறுவனங்கள், அரசு அலுவலகங்கள், வணிக நிறுவனங்கள், தொழிற்சாலைகள், கலாச்சார அமைப்புகளைச் சேர்ந்த ஊழியர்கள், உறுப்பினர்கள் இவற்றோடு தொடர்புடைய மற்றவர்கள் பயனடையும் வகையில் சர்வதேச யோகா தின நிகழ்வில் இணைய இந்த அமைச்சகம் ஊக்கமளிக்கிறது.


    சர்வதேச யோகா தினத்தில் தேசிய அளவில் இரண்டு, சர்வதேச அளவில் இரண்டு என நான்கு விருதுகள் வழங்கப்படும். இதற்கு இந்த ஆண்டு 200க்கும் அதிகமான விண்ணப்பங்கள் அமைச்சகத்தால் பெறப்பட்டுள்ளன. விதிமுறைகள்படி இவை பரிசீலிக்கப்பட்டு வருகின்றன.


    தலைநகர் தில்லியில் முதன்மை நிகழ்வு ராஜபாதையில் நடைபெறும். இதுதவிர, செங்கோட்டை, நேருபூங்கா உட்பட பல இடங்களிலும் சர்வதேச யோகா தின நிகழ்வுகள் நடைபெறும்.


    *****


    
    

    ( Release ID: 1573716)


    எம்எஸ்/எஸ்எம்பி/கோமதி

    
    
    (Release ID: 1573726) Visitor Counter : 18
    
    
      Read this release in: English , Hindi , Bengali , Malayalam