      PIB Headquarters

      சென்னை விமான நிலைய இயக்குனராக திரு எஸ் ஸ்ரீகுமார் பொறுப்பேற்றார்
      Posted On: 02 JUN 2019 7:10PM by PIB Chennai


    இந்திய விமான நிலையங்கள் ஆணையத்தின் சென்னை விமான நிலைய இயக்குனராக திரு. எஸ். ஸ்ரீகுமார் (01.06.2019) அன்று பொறுப்பேற்றுக் கொண்டார். இதுவரை இப்பதவியில் இருந்த திரு. ஜி. சந்திர மௌலி மும்பையில் மண்டல செயல் இயக்குனராக (மேற்கு மண்டலம்) மாற்றப்பட்டதை அடுத்து ஸ்ரீகுமார் இப்பொறுப்பை ஏற்றுள்ளார்.


    திரு.எஸ்.ஸ்ரீகுமார், இதற்கு முன்பு, சென்னையில் மண்டல செயல் இயக்குனராக (தென் மண்டலம்) பணியாற்றி வந்தார். 1989 ஆம் ஆண்டு இந்திய விமான நிலையங்கள் ஆணையத்தில், சென்னை விமான நிலைய உதவி செயற்பொறியாளராக பணியில் சேர்ந்த இவர், சென்னை, கோழிக்கோடு, ஹைதராபாத், லக்னோ, குவஹாத்தி, திருச்சி மற்றும் புதுதில்லி விமான நிலையங்களிலும், விமான நிலையங்கள் ஆணையத்தின் தலைமை அலுவலகத்தில் பல்வேறு பொறுப்புகளை வகித்துள்ளார். இவர், திருச்சி விமான நிலைய இயக்குனராக பொறுப்பு வகித்த 2002-2009 கால கட்டத்தில்தான் திருச்சியில் புதிய ஒருங்கிணைந்த முனைய கட்டடம் செயல்பாட்டிற்கு வந்ததுடன், விமான ஓடுபாதை விரிவாக்கப் பணிகளும் மேற்கொள்ளப்பட்டது. அதன் பிறகு, வடகிழக்கு பிராந்திய பொது மேலாளராக (பொறியியல்) 2009 முதல் 2012 வரை பதவி வகித்தார். பின்னர், 2017 ஏப்ரல் வரை புதுதில்லியில், இந்திய விமான நிலையங்கள் ஆணையத்தின் தலைமையகத்தில் பொது மேலாளராகவும் (விமான நிலைய திட்டமிடல்) இவர் பணியாற்றியுள்ளார்.


    -----

    
    
    (Release ID: 1573181) Visitor Counter : 64