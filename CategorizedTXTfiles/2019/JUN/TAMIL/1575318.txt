      குடியரசுத் துணைத் தலைவர் செயலகம்

      தெலுங்கு மாநிலங்களில் எய்ம்ஸ் மருத்துவமனை அமைக்கும் பணியை விரைவுபடுத்துமாறு மத்திய சுகாதாரம் மற்றும் குடும்ப நலத்துறை அமைச்சருக்கு குடியரசுத் துணைத் தலைவர் அறிவுரை
      மின்மயமாக்கல் பணிகளை விரைவுபடுத்துமாறு மின்துறை இணையமைச்சர் (தனிப்பொறுப்பு)-க்கு குடியரசுத் துணைத் தலைவர் அறிவுரை

      Posted On: 22 JUN 2019 1:22PM by PIB Chennai

    மத்திய சுகாதாரம் மற்றும் குடும்நலம், அறிவியல் மற்றும் தொழில்நுட்பம் மற்றும் புவி அறிவியல் துறை அமைச்சர் டாக்டர் ஹர்ஷ்வர்தன், புதுதில்லியில் இன்று குடியரசுத் துணைத் தலைவரை சந்தித்தார்.


    அனைவருக்கும், குறைந்த செலவில் விரைவான மருத்துவசேவை கிடைப்பதை உறுதி செய்ய, சுகாதார அமைச்சகம் மேற்கொண்டு வரும் முன்முயற்சிகள் குறித்து அமைச்சர் ஹர்ஷ்வர்தன், திரு வெங்கய்யா நாயுடுவிடம் எடுத்துரைத்தார்.


    தெலுங்கு பேசும் மாநிலங்களில் – மங்களகிரி (ஆந்திரப்பிரதேசம்) மற்றும் பீபீ நகர் (தெலங்கானா) ஆகிய இடங்களில் இரண்டு எய்ம்ஸ் மருத்துவமனைகள் அமைக்கும் பணிகளின் முன்னேற்றம் குறித்து கேட்டறிந்த குடியரசுத் துணைத் தலைவர், இருமாநில மக்களும் பயனடையும் வகையில், இந்த இரண்டு திட்டப்பணிகளையும் விரைந்து நிறைவேற்றுமாறும் கேட்டுக் கொண்டார்.


    மத்திய எரிசக்தி மற்றும் புதிய மற்றும் புதுப்பிக்கத்தக்க எரிசக்தித்துறை இணையமைச்சர் (தனிப்பொறுப்பு) திரு ராஜ்குமார் சிங்கும், புதுதில்லியில் இன்று குடியரசுத் துணைத் தலைவரை சந்தித்தார்.


    எரிசக்தித் துறை சார்பில் மேற்கொள்ளப்பட்டு வரும் பல்வேறு திட்டப் பணிகள் குறித்து, குடியரசுத் துணைத் தலைவரிடம் அமைச்சர் எடுத்துரைத்தார்.


    எரிசக்தித் துறையில் மேற்கொள்ளப்பட்டு வரும் பல்வேறு சீர்திருத்த நடவடிக்கைகளுக்காகஇ அமைச்சரிடம் பாராட்டுத் தெரிவித்த குடியரசுத் துணைத் தலைவர், இந்தப் பணிகளை விரைவுபடுத்துமாறு கேட்டுக் கொண்டார். மின்சாரத்தின் முக்கியத்துவம் குறித்து வலியுறுத்திய அவர், இதுவரை மின்சார வசதி கிடைக்கப் பெறாத அனைத்து வீடுகளுக்கும் மின் இணைப்பு வழங்கும் பணியை விரைந்து மேற்கொள்ளுமாறும் அமைச்சரிடம் அறிவுறுத்தினார்.


    ********


    விகீ/எம்எம்/வேணி

    
    
    (Release ID: 1575318) Visitor Counter : 46
    
    
      Read this release in: English , Urdu