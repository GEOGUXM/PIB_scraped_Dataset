      நிதி அமைச்சகம்

      2019-20 நிதிநிலை அறிக்கை அச்சிடும் பணி அல்வா தயாரிக்கும் நிகழ்ச்சியுடன் தொடங்கியது
      Posted On: 22 JUN 2019 4:16PM by PIB Chennai


    மத்திய அரசின் 2019-20 பொது நிதிநிலை அறிக்கையை அச்சிடும் பணி, நிதியமைச்சகம் அமைந்துள்ள நார்த் பிளாக் வளாகத்தில், மத்திய நிதி மற்றும் கம்பெனி விவகாரத் துறை அமைச்சர் திருமதி நிர்மலா சீதாராமன் முன்னிலையில் இன்று பிற்பகல் நடைபெற்ற பாரம்பரிய முறையிலான அல்வா தயாரிப்பு நிகழ்ச்சியுடன் தொடங்கியது.


    மத்திய அரசின் 2019-20 ஆம் நிதியாண்டுக்கான நிதிநிலை அறிக்கை 05 ஜூலை 2019 அன்று தாக்கல் செய்யப்படவுள்ளது. பட்ஜெட் ரகசியங்களை காக்கும் வகையில், பட்ஜெட் தயாரிப்புப் பணியில் ஈடுபட்டுள்ள அதிகாரிகளை வெளியே செல்லவிடாமல் அலுவலகத்திலேயே தங்கவைக்கப்பட்டுள்ளனர். மத்திய நிதிநிலை அறிக்கை தாக்கல் செய்யப்படும் வரை, அதனை அச்சிடும் அச்சகம் அமைந்துள்ள நார்த் பிளாக் வளாகத்திலேயே அனைத்து அதிகாரிகளும் தங்குவதற்கும் ஏற்பாடு செய்யப்பட்டுள்ளது. மத்திய நிதியமைச்சர் நாடாளுமன்றத்தில் நிதிநிலை அறிக்கையை தாக்கல் செய்த பிறகே, இந்த அதிகாரிகள் மற்றும் ஊழியர்கள் அவர்களது குடும்பத்தினரை தொடர்பு கொள்ள முடியும்.


    அல்வா தயாரிப்பு நிகழ்ச்சியில் மத்திய நிதியமைச்சருடன், நிதி மற்றும் கம்பெனி விவகாரங்கள் துறை இணையமைச்சர் திரு அனுராக் தாகூர், நிதித்துறை செயலாளர் திரு எஸ் ஈ கார்க், வருவாய் துறை செயலாளர் திரு ஏ பி பாண்டே, நிதிச்சேவைகள் துறை செயலாளர் திரு ராஜீவ் குமார் மற்றும் முதலீடு மற்றும் அரசு சொத்துக்கள் மேலாண்மைத் துறை செயலாளர் திரு அதானு சக்ரவர்த்தி ஆகியோர் உடனுள்ளனர்.

    
    
    (Release ID: 1575316) Visitor Counter : 12
    
    
      Read this release in: English