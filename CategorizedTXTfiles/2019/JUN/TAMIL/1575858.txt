      குடியரசுத் துணைத் தலைவர் செயலகம்

      விவசாய மக்களின் நலன் காக்க நடவடிக்கைகள் எடுக்க வேண்டும்: மத்திய நிதியமைச்சரிடம் குடியரசு துணைத் தலைவர் அறிவுறுத்தல்
      மூன்று மத்திய அமைச்சர்கள் குடியரசு துணைத் தலைவருடன் சந்திப்பு

      Posted On: 26 JUN 2019 1:44PM by PIB Chennai

    மத்திய நிதியமைச்சர் திருமதி. நிர்மலா சீதாராமன், குடியரசு துணைத் தலைவர் திரு.எம்.வெங்கையா நாயுடுவை இன்று அவரது இல்லத்தில் சந்தித்துப் பேசினார். தாக்கல் செய்யப்படவுள்ள நிதிநிலை அறிக்கை குறித்து குடியரசு துணைத் தலைவர் தனது ஆலோசனைகளை அமைச்சரிடம் தெரிவித்தார். மேலும் வேளாண் துறையைப் பாதுகாக்க நடவடிக்கை எடுக்க வேண்டிய அவசியம் குறித்துப் பேசிய அவர், முக்கிய மாற்றங்களை அறிமுகப்படுத்த வேண்டும் என்று தெரிவித்தார். ஏற்றுமதி-இறக்குமதி கொள்கை குறித்து ஆய்வு செய்யுமாறு தெரிவித்த அவர், விவசாய சமூகத்தின் நலனைக் காக்க வேண்டும் என்று எடுத்துரைத்தார். ஆந்திரப்பிரதேசத்திற்குத் தொடர்ந்து சிறப்பு உதவி அளிக்குமாறு கேட்டுக் கொண்டார்.


    மத்திய ஆயுஷ் துறையின் இணையமைச்சர் (தனிப்பொறுப்பு) திரு.ஸ்ரீபத் யசோ நாயக், குடியரசு துணைத் தலைவரை இன்று சந்தித்தார். தேசிய மற்றும் உலக அளவில் சர்வதேச யோகா தினம் மிகச் சிறப்பாக கொண்டாடப்பட்டது தனக்கு மகிழ்ச்சி அளிப்பதாகத் தெரிவித்த குடியரசு துணைத் தலைவர், யோகாவை மக்களின் இயக்கமாக மாற்ற தொடர்ந்து முயற்சி எடுக்க வேண்டும் என்று கேட்டுக் கொண்டார். ஆந்திரப்பிரதேசத்தில் யோகா மற்றும் இயற்கை மருத்துவத்திற்கான மத்திய ஆய்வு நிறுவனம் அமைப்பது குறித்து அமைச்சருக்கு நினைவுப்படுத்தினார்.


    மத்திய எஃகுத் துறை இணையமைச்சர் திரு. ஃபக்கன் சிங் குலஸ்தே, குடியரசு துணைத் தலைவரை இன்று சந்தித்துப் பேசினார். அப்போது ஆந்திரப்பிரதேசத்தில் அமைக்கப்படுவதாக இருந்த எஃகு ஆலை குறித்து கேட்டறிந்தார். இந்த விஷயத்தை மத்திய அமைச்சர் திரு. தர்மேந்திர பிரதானுடனும், மூத்த அதிகாரிகளுடனும் கலந்தாலோசிப்பதாக மத்திய இணையமைச்சர் உறுதி அளித்தார்.


    **********

    
    
    (Release ID: 1575858) Visitor Counter : 47
    
    
      Read this release in: English , Urdu , Hindi , Hindi , Marathi , Punjabi