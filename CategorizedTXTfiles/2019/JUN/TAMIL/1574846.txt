      PIB Headquarters

      நாட்டின் காலணி ஏற்றுமதியில் 60% பங்கு வகிக்கும் தமிழகம்
      Posted On: 18 JUN 2019 2:50PM by PIB Chennai


    தமிழ்நாட்டில் காலணி உற்பத்தி தொழிற்சாலைகளில் ஆண்டுதோறும் 25,000 வேலைவாய்ப்புகள்


    கிண்டியில் உள்ள மத்திய காலணி பயிற்சி நிலையத்தில் எஸ்சி / எஸ்டி மாணவர்களுக்கு இலவச பயிற்சி


    மத்திய பயிற்சி நிலையத்தில் பயிற்சி பெறும் அனைத்து மாணவர்களுக்கும் உடனடி வேலைவாய்ப்பு


    இந்தியாவிலிருந்து ஏற்றுமதி செய்யப்படும் காலணிகளில் 60 % தமிழ்நாட்டில்தான் உற்பத்தி செய்யப்படுவதாக சென்னை கிண்டியில் உள்ள மத்திய காலணி பயிற்சி நிலையத்தின் இயக்குநர் திரு . கே . முரளி தெரிவித்துள்ளார் .


    சென்னையில் இன்று செய்தியாளர்களைச் சந்தித்த அவர் , திறன் மேம்பாட்டில் மத்திய காலணி பயிற்சி நிலையத்தின் சமீபத்திய சாதனைகளை எடுத்துரைத்தார் . காலணி உற்பத்தி சார்ந்த தொழில் நிறுவனங்களில் ஆண்டுதோறும் சுமார் 25,000 வேலைவாய்ப்புக்கள் உருவாகிறது என, அண்மையில் மேற்கொள்ளப்பட்ட ஆய்வுகள் மூலம் தெரியவந்துள்ளதாக அவர் கூறினார். மத்திய காலணி பயிற்சி நிலையத்தில் பயிற்சி பெறும் அனைத்து மாணவர்களும், பயிற்சியை முடித்தவுடன் உடனடி வேலைவாய்ப்பு பெறுவதாகவும் அவர் குறிப்பிட்டார். எஸ்சி / எஸ்டி விண்ணப்பதாரர்களுக்கு அனைத்து பயிற்சிகளும் இலவசமாக அளிக்கப்படுவதாகவும் திரு . கே . முரளி தெரிவித்தார் . கிருஷ்ணகிரியில் புதிதாக உற்பத்தியை தொடங்க , திட்டமிட்டுள்ள ஒரு தனியார் காலணி தயாரிப்பு நிறுவனம் மட்டும் திறன் பயிற்சி பெற்ற 10,000 தொழிலாளர்களை பணியில் அமர்த்தவுள்ளது . மேலும் இத்துறையில் ஏற்படும் வேலைவாய்ப்பு நிலவரம் குறித்து மத்திய காலணி பயிற்சி நிலையம் 2 அல்லது 3 மாதங்களுக்கு ஒருமுறை ஆய்வு நடத்துவதாகவும் அவர் குறிப்பிட்டார் . மற்ற பாடப்பிரிவுகளைச் சேர்ந்த பட்டதாரிகளும் மத்திய காலணி பயிற்சி நிறுவனத்தால் வழங்கப்படும் ஏதாவது ஒரு பயிற்சி வகுப்பில் சேர்ந்து வேலைவாய்ப்பு பெறலாம் என்றும் அவர் தெரிவித்தார் .


    நிறுவனத்தால் வழக்கமாக வழங்கப்படும் நீண்டகால , குறுகியகால மற்றும் பகுதி நேர பயிற்சிகள் தவிர , பல்வேறு மத்திய , மாநில அரசு நிறுவனங்களுடன் பங்குதாரராக இணைந்து வேலைவாய்ப்பற்ற இளைஞர்கள் மற்றும் காலணி தொழிலில் ஈடுபட்டுள்ள முறையான பயிற்சி பெறாத தொழிலாளர்களுக்கும் பயிற்சி அளிப்பதாக அவர் தெரிவித்தார் . தமிழ்நாடு திறன் மேம்பாட்டுக்கழகம் (TNSDC) தான் மத்திய காலணி பயிற்சி நிறுவனத்தின் முக்கிய பங்குதாரராக உள்ளது . கடந்த 3 ஆண்டுகளில் , தமிழ்நாடு திறன் மேம்பாட்டுக்கழகமும் , மத்திய காலணி பயிற்சி நிறுவனமும் இணைந்து , 70% பெண்கள் உட்பட 10,000 பேருக்கு பயிற்சி அளித்துள்ளன .


    அனைத்து மாவட்டங்களிலும் காலணி தயாரிப்பு தொழிலில் திறன் பயிற்சி பெற்ற தொழிலாளர்களை உருவாக்கி , வேலைவாய்ப்பு வழங்கும் நோக்குடன் , சென்னை மட்டுமின்றி , பல்வேறு மாவட்டங்களிலும் மத்திய காலணி பயிற்சி நிறுவனம் , திறன் பயிற்சிகளை அளித்து வருகிறது . இந்நிறுவனத்தால் வழங்கப்படும் 7 முக்கிய பயிற்சிகளில் , ஒரு பிரிவைச் சேர்ந்த மாணவர்கள் 6 மாத பயிற்சிக்காக லண்டனுக்கு அனுப்பி வைக்கப்படுகின்றனர் .


    பல்வேறு அம்சங்களையும் கருத்தில் கொண்டு , தமிழ்நாடு திறன் மேம்பாட்டுக்கழகம் , மத்திய காலணி பயிற்சி நிறுவனத்தை “சிறந்த பயிற்சி நிறுவனமாக” மத்திய காலணி பயிற்சி நிறுவனத்தை தேர்வு செய்துள்ள மத்திய காலணி பயிற்சி நிறுவனத்தால் வழங்கப்படும் பல்வேறு பயிற்சிகள் மற்றும் சேவைகள் குறித்த விவரங்களை அறிந்து கொள்ள www.cftichennai.in என்ற இணையதளத்தை காணவும் .


    **********

    
    
    (Release ID: 1574846) Visitor Counter : 76
    
    
      Read this release in: English