      PIB Headquarters

      பி.எஸ்.என்.எல் வழங்கும் கவர்ச்சிகரமான அபிநந்தன் – 151 ப்ளான் வவுச்சர்
      Posted On: 21 JUN 2019 5:56PM by PIB Chennai


    இந்திய அரசு தொலைத் தொடர்பு நிறுவனமான பி.எஸ்.என்.எல் தனது ப்ரீபெய்ட் மொபைல் வாடிக்கையாளர்களுக்கு கவர்ச்சிமிகு ப்ளான் வவுச்சர் அபிநந்தன் – 151-ஐ அறிமுகம் செய்துள்ளது. இந்த ப்ளான் 90 நாட்களுக்கு மட்டும் சிறப்புச் சலுகையாக அளிக்கப்படுகிறது.


    ரூ.151-க்கு அளவற்ற வாய்ஸ் அழைப்புகள் அனைத்து நெட்வொர்க்கிற்கும் (மும்பை & தில்லி உட்பட) ரோமிங்கிலும் கிடைக்கிறது. மேலும், இலவசமாக இந்த ப்ளானில் தினமும் 1GB டேட்டா & 100 SMS அனைத்து நெட்வொர்க்கிற்கும் கிடைக்கும். இவையனைத்தும் முதல் 24 நாட்களுக்கு கிடைக்கும்.


    மேற்கூறிய அனைத்து இலவசங்களுடன் இந்த ப்ளான் வவுச்சரை புதிய மொபைல் கனெக்ஷன் ப்ளான் மாற்றம் மற்றும் ப்ளான் நீட்டிப்பு என அனைத்து வகையிலும் வாடிக்கையாளர்கள் பயன்படுத்தும் வண்ணம் அளிக்கப்படுகிறது.


    குறைந்த கட்டணத்தில் சிறந்த சேவையை தனது வாடிக்கையாளர்களுக்கு உறுதிசெய்யும் வகையில் பி.எஸ்.என்.எல் செயல்பட்டு வருகிறது என்று திரு ஷீத்லா ப்ரசாத் இயக்குனர் (சி.எம்.), பி.எஸ்.என்.எல். தெரிவித்துள்ளார்.


    ************

    
    
    (Release ID: 1575243) Visitor Counter : 65
    
    
      Read this release in: English