      நிதி அமைச்சகம்

      இந்தியா மற்றும் மார்ஷல் தீவுகளுக்கு இடையேயான தகவல் பரிமாற்ற ஒப்பந்தம்
      Posted On: 06 JUN 2019 1:21PM by PIB Chennai


    கடந்த 2016 மார்ச் 18-ல் இந்திய அரசு மற்றும் மார்ஷல் தீவுகளின் குடியரசு இடையே வரி பற்றிய தகவல் பரிமாற்ற ஒப்பந்தம் மார்ஷல் தீவுகளில் உள்ள மாஜூரோவில் கையெழுத்திடப்பட்டது. இந்த ஒப்பந்தம் கடந்த மாதம் 21 ஆம் தேதியன்று அரசிதழில் பிரசுரிக்கப்பட்டது.


    இரு நாடுகளுக்கும் இடையேயான வரி சம்பந்தப்பட்ட இந்த ஒப்பந்தம் வங்கி மற்றும் உரிமையாளர் தகவல் உட்பட்ட தகவல்களை பரிமாற்ற உதவுகிறது. மேலும், வரி வெளிப்படைத் தன்மை பற்றிய சர்வதேச தர நிலைகளின் அடிப்படையில் அமைந்துள்ள இந்த ஒப்பந்தம் கோரிக்கையின் அடிப்படையில் தகவல்களை பரிமாறிக் கொள்வதற்கும், பகிர்ந்து கொள்வதற்கும் உதவுகிறது. ஒரு நாட்டின் பிரதிநிதி, மற்றொரு நாட்டில் வரி பற்றிய ஆய்வுகளை மேற்கொள்ளவும் இது உதவுகிறது.


    இந்தியா மற்றும் மார்ஷல் தீவுகளுக்கு இடையே பரஸ்பர கூட்டுறவை இந்த ஒப்பந்தம் அதிகரிக்கிறது. மேலும், வரி சம்பந்தப்பட்ட பயனுள்ள கட்டமைப்பை வழங்குவதன் மூலம் வரி ஏய்ப்பு மற்றும் வரி தவிர்ப்பை கட்டுப்படுத்துகிறது.


    *****

    
    
    (Release ID: 1573587) Visitor Counter : 50
    
    
      Read this release in: English , Urdu , Hindi , Bengali