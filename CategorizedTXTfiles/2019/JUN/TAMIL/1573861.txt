      PIB Headquarters

      சரக்குகளை நேரடியாக துறைமுகத்துக்குள் கொண்டுசெல்லும் வகையில் தூத்துக்குடி வ.உ.சிதம்பரனார் துறைமுக பொறுப்புக் கழகத்துக்கும், மத்திய சேமிப்புக் கிடங்கு கழகத்துக்கும் இடையே புரிந்துணர்வு ஒப்பந்தம் கையெழுத்து
      Posted On: 11 JUN 2019 12:45PM by PIB Chennai


    எளிதாக தொழில் செய்வதற்கான வழிவகை செய்யும் திட்டத்தின்கீழ், தூத்துக்குடியில் உள்ளவ.உ.சிதம்பரனார் துறைமுகத்துக்குள் தொழிற்சாலை பொருட்களை ஏற்றுமதி செய்வதற்காக மின்னணு முறையில் சீலிடப்பட்ட கன்டெய்னர்களை துறைமுகத்துக்குள் நேரடியாக அனுமதிக்கும் வகையில், தூத்துக்குடி வ.உ.சிதம்பரனார் துறைமுக பொறுப்புக் கழகத்துக்கும், மத்திய சேமிப்புக்கிடங்கு கழகத்துக்கும் இடையே புரிந்துணர்வு ஒப்பந்தம் கையெழுத்தானது.


    இந்த புரிந்துணர்வு ஒப்பந்தம் மூலம், தூத்துக்குடியில் உள்ள மீன்வள கல்லூரிக்கு எதிரே உள்ள வாகன நிறுத்து முனையத்தில் உள்ள 18,357 சதுர மீட்டர் அளவுக்கான இடத்தை, ஆண்டு குத்தகை வாடகை அடிப்படையில், நேரடி துறைமுக நுழைவு வசதிக்காக பயன்படுத்திக் கொள்ள முடியும். துறைமுக நேரடி நுழைவு வசதி மூலம், தொழிற்சாலைகளிலிருந்து வரும் கன்டெய்னர்களை எந்தவொரு கன்டெய்னர் சரக்கு நிலையங்களிலும் எந்தவொரு தலையீடும் இன்றி நேரடியாக கொண்டுசெல்ல முடியும். இதன்படி, சரக்குகளை கொண்டுசெல்வோர், தொழிற்சாலைகளிலிருந்து கொண்டுவரும் சரக்குகளை கன்டெய்னர் முனையத்துக்குள் 24 மணிநேரமும் நேரடியாக கொண்டுசெல்ல முடியும்.


    தற்போதைய நிலையில், தொழிற்சாலைகளில் சீலிடப்பட்ட (தாங்களாகவே சீலிடப்பட்ட)கன்டெய்னர்களை, தூத்துக்குடியில் செயல்படும் 15 கன்டெய்னர் சரக்கு நிலையங்கள் மற்றும் ஒரு


    நிலப்பகுதியில் உள்ள சரக்கு நிலையத்துக்கு (ICD) கொண்டுசெல்ல வேண்டியுள்ளது. கன்டெய்னர் சரக்கு நிலையங்கள் அனைத்தும், பணிநாட்களில் காலை 10 மணிமுதல் மாலை 5 மணிவரையும், இரவு 8 மணிவரை நீட்டித்தும் செயல்படுகின்றன. CONCOR செயல்படுத்திவரும் ஒரே ஒரு கன்டெய்னர் சரக்கு நிலையம் மட்டும் வாரத்தில் 7 நாட்களும், 24 மணிநேரமும் செயல்படுகிறது. இந்நிலையில், துறைமுகத்தில் உள்ள வாகன நிறுத்தும் முனையத்தில்


    ஏற்படுத்தப்பட்டுள்ள நேரடி அனுமதி வசதி மூலம், தொழிற்சாலைகளில் சீலிடப்படும் கன்டெய்னர்களுக்கு விரைவில் ஏற்றுமதி அனுமதி கிடைக்கும். இதேபோல, நேரமும், செலவும் குறையும்.

    
    
    (Release ID: 1573861) Visitor Counter : 62
    
    
      Read this release in: English