      PIB Headquarters

      இந்திய ஏற்றுமதியாளர் சங்கங்கள் கூட்டமைப்பின் புதிய தலைவராக திரு. சரத்குமார் ஷராஃப் தேர்வு
      Posted On: 27 JUN 2019 5:35PM by PIB Chennai


    டெக்னோகிராஃப்ட் இண்டஸ்ட்ரீஸ் (இந்தியா) நிறுவனத்தின் நிறுவனர் மற்றும் தலைவரான திரு. சரத்குமார் ஷராஃப், இந்திய ஏற்றுமதியாளர் சங்கங்கள் கூட்டமைப்பின் புதிய தலைவராக தேர்ந்தெடுக்கப்பட்டுள்ளார். திரு. ஷராஃப் ஏற்கனவே இந்த அமைப்பின் துணைத் தலைவராக இரண்டு முறையும், மேற்கு மண்டலத் தலைவராக நான்கு முறையும் பணியாற்றியுள்ளார்.


    பாம்பே ஐ.ஐ.டி-யின் முன்னாள் மாணவரும், இந்நிறுவனத்தின் நிர்வாகக் குழு உறுப்பினருமான இவர், பல்வேறு தொழில்கள் சார்ந்த ஐந்து ஏற்றுமதியாளர் மேம்பாட்டுக் கவுன்சில்களின் உறுப்பினராகவும் பணியாற்றியுள்ளார். அந்நிய வர்த்தகத்தில் 40 ஆண்டுகளுக்கும் மேற்பட்ட அனுபவம் வாய்ந்த திரு. ஷராஃப், இந்திய தொழில் கூட்டமைப்பு, இந்திய பஞ்சாலை சங்கங்கள் மற்றும் டெக்ஸ்ப்ரோஸில் அமைப்புகளின் நிர்வாகக் குழுக்களிலும் பணியாற்றியுள்ளார்.


    ஏற்றுமதியாளர்களின் நலனுக்காக குரல் கொடுத்துவரும் இவர், பல்வேறு நாடுகளில் விநியோக மையங்களை ஏற்படுத்தி, புதுமையான சந்தை அணுகுமுறைகளை மேற்கொண்டவர் ஆவார். அத்துடன், ஏற்றுமதி சார்ந்த பல்வேறு கொள்கைகளை உருவாக்குவதிலும், உரிமம் பெறுவதற்கான நடைமுறைகளில் மாற்றம் கொண்டுவரவும் பாடுபட்டவர் என்பது குறிப்பிடத்தக்கது.


    *******

    
    
    (Release ID: 1576044) Visitor Counter : 54