      PIB Headquarters

      மத்திய அரசு பணியாளர் தேர்வாணையம் ஒருங்கிணைந்த மேல்நிலைப்பள்ளி அளவிலான (10+2) தேர்வு 2018 (நிலை -1)
      Posted On: 25 JUN 2019 3:21PM by PIB Chennai


    மத்திய அரசு பணியாளர் தேர்வாணையம் (Staff Selection Commission) கணினி வழியாக, ஒருங்கிணைந்த மேல்நிலைப்பள்ளி அளவிலான (10+2) தேர்வு 2018-ஐ நடத்தவுள்ளது.


    தென்மண்டலத்தில், 1,79,849 விண்ணப்பதாரர்கள் இத்தேர்வு எழுத அனுமதிக்கப்பட்டுள்ளனர். தமிழ்நாட்டில் சென்னை, கோவை, மதுரை, சேலம், திருச்சிராப்பள்ளி, திருநெல்வேலி & வேலூர் நகரங்கள் மற்றும் ஆந்திரா, தெலங்கானா மாநிலங்களில் உள்ள மொத்தம் 20 நகரங்களில் அடங்கிய 39 மையங்களில் இத்தேர்வு நடைபெறவுள்ளது.


    தென்மண்டலத்தில் இத்தேர்வு ஜூலை 2, 3, 4, 5 மற்றும் 8ஆம் தேதிகளில் நடைபெறவுள்ளது. ஒரு நாளைக்கு 3 ஷிப்டுகள் வீதம், முதல் ஷிப்ட் காலை 10 மணி முதல் 11 மணி வரையிலும், 2வது ஷிப்ட் பிற்பகல் 1 மணி முதல் 2 மணி வரையிலும், 3வது ஷிப்ட் பிற்பகல் 4 மணி முதல் 5 மணி வரையிலும் தேர்வு நடைபெறும்.


    விண்ணப்பதாரர்கள், தங்களுக்கான தேர்வுக்கூட மின்னணு அனுமதிச்சீட்டுகளை தேர்வு தேதிக்கு 7 நாட்கள் முன்பாக இருந்து தேர்வாணையத்தின் இணையதளத்திலிருந்து பதவிறக்கம் செய்து கொள்ளலாம். இதுதொடர்பான தகவல்கள் விண்ணப்பதாரர்களுக்கு, அவர்களது செல்போன் எண்களுக்கு எஸ்எம்எஸ் மூலமாகவும், மின்னஞ்சல் மூலமாகவும் தெரிவிக்கப்பட்டுள்ளது.


    தேர்வுக்கு வரும் விண்ணப்பதாரர்கள் கைக்கடிகாரம், புத்தகங்கள், துண்டுச்சீட்டுகள், பத்திரிகைகள், மின்னணு சாதனங்கள் (செல்போன், ப்ளூ டூத், ஹெட்போன், பேனா/பட்டன்ஹோல்/உளவு கேமிராக்கள், ஸ்கேனர், கால்குலேட்டர் போன்ற கருவிகள்) போன்றவற்றை தேர்வுக்கூடத்திற்குள் எடுத்துவர அனுமதியில்லை. இதுபோன்ற பொருட்கள் வைத்திருப்பது கண்டுபிடிக்கப்பட்டால். சம்பந்தப்பட்ட விண்ணப்பதார்ர்களின் விண்ணப்பம் ரத்து செய்யப்படுவதுடன், உரிய சட்ட / குற்றவியல் நடவடிக்கையும் மேற்கொள்ளப்படும். அத்துடன், எதிர்காலத்தில் 3 முதல் 7 ஆண்டுகள் வரை தேர்வு எழுதவும் தடை விதிக்கப்படும் என தேர்வாணையம் எச்சரித்துள்ளது.


    மின்னணு அனுமதிச்சீட்டு மற்றும் அசல் அடையாள அட்டை இல்லாத விண்ணப்பதாரர்கள், தேர்வு எழுத அனுமதிக்கப்படமாட்டார்கள் என்றும் தெரிவிக்கப்படுகிறது. தேர்வு தொடர்பான கூடுதல் விவரங்களுக்கு, தேர்வாணையத்தின் தென் மண்டல அலுவலக உதவி எண்ணுக்கு (லேன்ட் லைன் 044-28251139 & மொபைல் எண் – 9444234705) தொடர்பு கொள்ளவும்.


    *************

    
    
    (Release ID: 1575559) Visitor Counter : 69
    
    
      Read this release in: English