      பிரதமர் அலுவலகம்

      ஷாங்காய் ஒத்துழைப்பு அமைப்பின் உச்சி மாநாடு 2019-ல் பிரதமர் நிகழ்த்திய உரையின் தமிழாக்கம் (ஜூன் 14, 2019)
      Posted On: 14 JUN 2019 2:30PM by PIB Chennai


    கிர்கிஸ் குடியரசின் அதிபர் மற்றும் இன்றைய கூட்டத்தின் தலைவர் அவர்களே, மற்ற நாடுகளின் அரசுத் தலைவர்களே, நண்பர்களே,


    முதலாவதாக ஷாங்காய் ஒத்துழைப்பு அமைப்பின் (எஸ்.சி.ஓ.) உச்சி மாநாட்டிற்குத் திறமை மிக்க தலைமைத்துவம் அளிக்கின்ற கிர்கிஸ் குடியரசின் அதிபர் ஜீன்பெக்கோவை வாழ்த்த நான் விரும்புகிறேன். சிறப்பான வரவேற்புக்கும், பெருந்தன்மையான விருந்தோம்பலுக்கும் கூட நான் அவருக்கு நன்றி தெரிவிக்கிறேன். எஸ்சிஓ தலைவர்கள் கூட்டத்தில் பங்கேற்பது எனக்கு மகிழ்ச்சி அளிக்கிறது. இந்த அமைப்பில் இந்தியா முழுமையாக உறுப்பினராகி 2 ஆண்டுகள் ஆகின்றன. எஸ்சிஒவின் அனைத்து நடவடிக்கைகளுக்கும் ஆக்கப்பூர்வமான பங்களிப்புகளை நாம் செய்திருக்கிறோம். சர்வதேச அரங்கில் எஸ்சிஓவின் நம்பகத்தன்மையையும், அதன் பங்களிப்பையும் அதிகரிக்க தொடர்ந்து நாம் பணியாற்றுவோம்.


    மாண்புமிகு தலைவர்களே


    இந்தியாவின் வரலாறு, நாகரிகம், பண்பாடு ஆகியவை எஸ்சிஓ பகுதியில் ஆயிரக்கணக்கான ஆண்டுகளாகத் தொடர்பு கொண்டவை. நவீன சகாப்தத்தில் சிறந்த போக்குவரத்துத் தொடர்பை நாம் பகிர்ந்து கொள்வது அவசியமாகும். இதன் அடிப்படையாக இறையாண்மைக்கு மதிப்பளித்தல், பிராந்திய ஒருங்கிணைப்பு, நல்ல நிர்வாகம், வெளிப்படைத்தன்மை, யதார்த்தம், நம்பகத்தன்மை ஆகியவை இருக்க வேண்டும். பல வகையான போக்குவரத்தோடு மக்களுடன் மக்கள் தொடர்பு என்பதும் மிகவும் முக்கியமானதாகும். பெரும்பாலான எஸ்சிஓ நாடுகளில் இணையதளம் வழியாக சுற்றுலாப் பயணிகளுக்கான விசா சேவைகள் உள்ளன.


    மாண்புமிகு தலைவர்களே


    நமது பகுதியில் ஆரோக்கியமான ஒத்துழைப்பை வலுப்படுத்துவது நமது தொலைநோக்காக இருக்க வேண்டும். சுகாதாரம் என்ற பொருளுடைய HEALTH என்பதற்கு நல்லதொரு ஒத்துழைப்பை பொருளாக கொள்ளலாம்.


    எச் – சுகாதார ஒத்துழைப்பு


    இ – பொருளாதார ஒத்துழைப்பு


    ஏ – மாற்று எரிசக்தி


    எல் – இலக்கியம், பண்பாடு


    டி – பயங்கரவாதமற்ற சமூகம்


    எச் – மனிதாபிமான ஒத்துழைப்பு


    மாண்புமிகு தலைவர்களே


    [பிஷ்கெக் பிரகடனத்தை நான் வரவேற்கிறேன். இது ஒத்துழைப்புக்கான பயன்தரத்தக்க திட்டமாகும்] இந்த உச்சி மாநாட்டை நடத்துகின்ற மாண்புமிகு அதிபர் ஜீன்பெக்கோவுக்கு நான் மீண்டும் நன்றி தெரிவிக்கிறேன். அடுத்த ஆண்டு எஸ்சிஓவுக்குத் தலைமை தாங்கவிருக்கும் அதிபர் விளாடிமிர் புடினுக்கு எனது வாழ்த்துக்களையும், பாராட்டுக்களையும் தெரிவிக்க விரும்புகிறேன். எஸ்சிஓவின் தலைமை வெற்றிகரமாக அமைய ரஷ்யக் கூட்டமைப்பிற்கு இந்தியா முழுமையான ஒத்துழைப்பை அளிக்கும் என்று நான் உறுதி கூறுகிறேன்.


    நன்றி

    
    
    (Release ID: 1575145) Visitor Counter : 68
    
    
      Read this release in: Assamese , Bengali , English , Marathi