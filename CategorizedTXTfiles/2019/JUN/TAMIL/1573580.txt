      PIB Headquarters

      ரிசர்வ் வங்கியில் ஜூன் 3 முதல் 7 வரை நிதியியல் கல்வி வாரம் அனுசரிக்கப்படுகிறது
      Posted On: 06 JUN 2019 4:51PM by PIB Chennai


    “விவசாயிகள் மற்றும் முறையான வங்கி அமைப்பின் கீழ் விவசாயிகள் பெறும் நன்மை” என்பதைக் கருப்பொருளாகக் கொண்டு ரிசர்வ் வங்கி நிதியியல் கல்வி வாரத்தை ஜூன் 3 முதல் 7, 2019 வரை அனுசரித்து வருகிறது.


    ஒட்டுமொத்த பொருளாதார வளர்ச்சிக்கு வேளாண்மையின் வளர்ச்சி முக்கியமானது. வேளாண் வளர்ச்சிக்கு நிதி ஆதாரம் ஒரு முக்கிய அம்சமாகும். விவசாயிகளுக்குத் தேவையான கடன்களை எளிதில் அவர்களுக்கு கிடைக்கும் வகையில் உரிய கொள்கைகளை உருவாக்குவதில் இந்திய ரிசர்வ் வங்கி முக்கிய பங்கு வகிக்கிறது. கடன் வழங்கல் அமைப்பு மற்றும் நிதியியல் சேர்க்கை ஆகியவற்றை வலுப்படுத்த பல்வேறு நடவடிக்கைகளை இந்திய ரிசர்வ் வங்கி சமீப காலங்களில் எடுத்துள்ளது.


    விவசாயிகளிடையே விழிப்புணர்வை ஏற்படுத்த மற்றும் நிதியியல் கல்வியறிவு செய்திகளைக் கொண்டு செல்ல அவர்கள் நலன் சார்ந்த கருத்துகளை உள்ளடக்கிய சுவரொட்டிகள் மற்றும் துண்டு பிரசுரங்கள் உருவாக்கப்பட்டுள்ளன. வங்கிகள் தங்கள் கிராமப்புற கிளைகள், நிதியியல் கல்வியறிவு மையங்கள், ஏடிஎம் மற்றும் இணையதளங்களில் இந்த சுவரொட்டிகள் மற்றும் துண்டு பிரசுரங்களை காட்சிப்படுத்த வேண்டுமென அறிவுறுத்தப்பட்டுள்ளன. விவசாயிகளிடம் அவர்களுக்குத் தேவையான நிதியியல் விழிப்புணர்வு செய்திகளைக் கொண்டு செல்ல, மையப்படுத்தப்பட்ட வெகுஜன ஊடக பிரசாரத்தை தூர்தர்ஷன் மற்றும் அகில இந்திய வானொலியில் இந்திய ரிசர்வ் வங்கி ஜூன் மாதம் மேற்கொள்ளவுள்ளது.


    இந்த நிதியியல் விழிப்புணர்வு செய்திகள், அனைத்து விவசாயிகளையும் சென்றடைய வேண்டும் என்று இந்திய ரிசர்வ் வங்கி முயற்சி மேற்கொண்டுள்ளது.


    *****

    
    
    (Release ID: 1573580) Visitor Counter : 140
    
    
      Read this release in: English