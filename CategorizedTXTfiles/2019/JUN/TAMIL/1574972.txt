      PIB Headquarters

      அஞ்சலகங்களை நவீன மயமாக்குவதில் தமிழ்நாடு முன்னோடி
      Posted On: 19 JUN 2019 5:29PM by PIB Chennai


    அஞ்சலகங்களை நவீன மயமாக்குவதில் தமிழ்நாடு முன்னோடியாகத் திகழ்கிறது என்று சுங்கத்துறை முதன்மை தலைமை ஆணையர் திரு. அஜித் குமார் தெரிவித்தார். அஞ்சல் துறை நடத்திய “தாய் அக்கர்” எனும் கடிதம் எழுதும் போட்டி, மகாத்மா காந்தியின் 150-வது பிறந்த தினத்தை முன்னிட்டு, பென்சில் கொண்டு தீட்டும் ஓவியப் போட்டி மற்றும் மதநல்லிணக்கம் குறித்த தபால் தலை வடிவமைப்பு போட்டி ஆகியவற்றில் வெற்றி பெற்றவர்களுக்கு இன்று சென்னையில் நடந்த நிகழ்ச்சியில் பரிசளித்து பேசுகையில் திரு அஜித் இதனைக் கூறினார்.


    இந்நிகழ்ச்சியில், மகாத்மா காந்தியினை பென்சிலால் வரையப்பட்டிருந்த ஓவியம் கொண்ட சிறப்பு அஞ்சல் உறை, புகழ்பெற்ற பாடகர்களின் உருவம் கொண்ட அஞ்சல் தலைகளின் தொகுப்பு ஆகியவற்றையும் திரு. அஜித் குமார் வெளியிட்டார்.


    அஞ்சல் துறை வழங்கும் பல்வேறு சேவைகளில் சிறந்து விளங்கிய மாவட்ட அஞ்சலகங்களுக்கு அறுபது விருதுகள் வழங்கப்பட்டன. இதில் அனைத்து சேவைகளிலும் சிறந்து விளங்கியதற்காக ஒட்டுமொத்த சேவை விருது புதுச்சேரி, திருச்சிராப்பள்ளி மற்றும் தென் சென்னை பிரிவு அஞ்சலகங்களுக்கு வழங்கப்பட்டது.


    12,137 அஞ்சல் அலுவலகங்கள் வாயிலாக தமிழ்நாடு அஞ்சல் வட்டம் நம் மாநிலத்தின் தொலைதூர கிராமங்களுக்கும் அஞ்சல் சேவைகளுடன் பல்வேறு வளர்ச்சித் திட்டங்களையும் கொண்டு சேர்த்துள்ளது.


    2018-19 ஆம் ஆண்டு அஞ்சலக காப்பீட்டுத் திட்டங்களுக்கான சந்தா தொகையான ரூ.1153.32 கோடி அல்லாது தமிழக அஞ்சல் துறை ரூ.1244.64 கோடி வருவாய் ஈட்டியுள்ளது. இது 16.42 சதவீத வளர்ச்சியாகும்.


    *****

    
    
    (Release ID: 1574972) Visitor Counter : 84
    
    
      Read this release in: English