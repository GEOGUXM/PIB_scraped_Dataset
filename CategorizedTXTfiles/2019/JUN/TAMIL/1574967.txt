      சுகாதாரம் மற்றும் குடும்ப நலத்துறை அமைச்சகம்

      மூளைக்காய்ச்சல் சிகிச்சை முறையை வலுப்படுத்த மத்திய மருத்துவக் குழு: டாக்டர் ஹர்ஷ் வர்தன் அமைத்துள்ளார்
      Posted On: 19 JUN 2019 12:08PM by PIB Chennai


    பீகாரில் உள்ள முசாபர்பூரில் பரவும் மூளைக்காய்ச்சல் நோய்களுக்காக அளிக்கப்படும் சிகிச்சை முறைகளை மத்திய சுகாதார மற்றும் குடும்ப நலத்துறை அமைச்சர் டாக்டர் ஹர்ஷ் வர்தன் இன்று புதுதில்லியில் மதிப்பாய்வு செய்தார். தற்போதுள்ள சூழ்நிலையை கட்டுப்படுத்துவதற்காக எடுக்கப்பட்ட பொது சுகாதார நடவடிக்கைகளையும் அமைச்சர் இந்தக் கூட்டத்தில் ஆய்வு செய்தார். பாதிக்கப்பட்ட மாவட்டங்களில் எடுக்கப்பட்ட முயற்சிகள் மற்றும் நடவடிக்கைகளை மேலும் வலுப்படுத்துவதற்காக உடனடியாக மூத்த குழந்தை மருத்துவர்கள் மற்றும் மருத்துவ உதவியாளர்கள் அடங்கிய 5 குழுக்களை அங்கு உடனடியாக அனுப்புமாறு அமைச்சர் கூறினார். ஆர்.எம்.எல். மருத்துவமனை சப்தர் ஜங் மற்றும் லேடி ஹார்டிங் மருத்துவக் கல்லூரி ஆகியவற்றின் 10 குழந்தை மருத்துவர்களும் (5 சிறப்பு மருத்துவர்கள் உட்பட) மற்றும் 5 மருத்துவ உதவியாளர்களும், 5 குழுக்களாக அனுப்பப்படுவார்கள். “இக்குழுக்கள் மருத்துவமனைகளில் நோயாளிகளுக்கு வழங்கப்படும் மருத்துவ கவனிப்பை வலுப்படுத்துவதோடு புறநோயாளிகளின் கவனிப்பையும் மேம்படுத்தும்” என்றும் டாக்டர் ஹர்ஷ் வர்தன் கூறினார்.


    மத்திய சுகாதார மற்றும் குடும்ப நலத்துறை அமைச்சகத்தின் துணைச் செயலர் திரு.லாவ் அகர்வால் தலைமையிலான உயர்மட்ட மத்தியக் குழு கடந்த 3 நாட்களாக அப்பகுதியிலேயே தங்கி அங்குள்ள நிலைமையை கண்காணித்து வருகிறது. சமூகப் பொருளாதார ஆய்வை மேற்கொண்டு பொருளாதார இணைப்பை சுட்டிக் காட்டவும் இக்குழு அமைக்கப்பட்டது” என்று மத்திய சுகாதாரத் துறை அமைச்சர் மேலும் கூறினார்.


    மேலும் பாதிக்கப்பட்டுள்ள பகுதிகளில் 24 மணி நேரமும் இயங்கக் கூடிய 10 கூடுதல் ஆம்புலன்ஸ் வண்டிகள் இயக்கப்படுகின்றன. 16 முதன்மை அதிகாரிகள் (மூத்த மருத்துவர்கள் மற்றும் 1 நிர்வாக அதிகாரி அடங்கிய குழு) பாதிக்கப்பட்ட பகுதிகளில் உள்ள ஆரம்ப சுகாதார நிலையங்களில் பணிபுரிய உள்ளனர். சுகாதார கட்டமைப்பை வலுப்படுத்துவதற்காகவும், நோயாளிகளின் போக்குவரத்திற்கு உதவுவதற்காகவும், நோயாளிகள் குடும்பத்தினரால் தனிப்பட்ட முறையில் மருத்துவமனைகளுக்கு மாற்றப்பட்டால் ஆம்புலன்ஸ் கட்டணத்தை திருப்பிச் செலுத்துவதற்கான ஏற்பாட்டையும் மாநில அரசு செய்துள்ளது.


    ****

    
    
    (Release ID: 1574967) Visitor Counter : 78
    
    
      Read this release in: English , Urdu , Hindi , Marathi , Bengali