      சுகாதாரம் மற்றும் குடும்ப நலத்துறை அமைச்சகம்

      நிபா வைரஸ் தொடர்பாக மேற்கொள்ளப்பட்ட சுகாதார நடவடிக்கைகள் குறித்து டாக்டர் ஹர்ஷ்வர்தன் ஆய்வு செய்தார்.
      Posted On: 04 JUN 2019 10:54AM by PIB Chennai


    நிபா வைரஸை கட்டுப்படுத்த கேரள அரசுக்கு அனைத்து உதவிகளும் வழங்கப்படும்.


    தேசிய வைராலாஜி நிறுவனம், நிபா வைரஸ் நோயால் பாதிப்பு இருக்கக் கூடும் என்ற சந்தேகத்தை உறுதி செய்ததை அடுத்து, மத்திய சுகாதாரம் மற்றும் குடும்ப நலத்துறை அமைச்சர் டாக்டர் ஹர்ஷ் வர்தன் தனது இல்லத்தில் இன்று காலை எட்டு மணி அளவில் அவசரக் கூட்டத்தைக் கூட்டினார்.


    கேரளாவின் சுகாதார அமைச்சர் திருமதி கே கே ஷைலஜாவுடன் பேசிய மத்திய சுகாதாரத்துறை அமைச்சர் டாக்டர் ஹர்ஷ் வர்தன், தற்போதைய நிலைமை குறித்து விவாதித்தபின், மத்திய அரசு அனைத்து உதவிகளையும் வழங்கும் என்று உறுதியளித்தார். அமைச்சர் நேற்றும், செயலரிடம் நிலைமை குறித்து கேட்டறிந்தார்.


    நிபா வைரஸை கட்டுப்படுத்த எடுக்கப்பட்டுள்ள நடவடிக்கைகள் :


      * இதற்கென அமைக்கப்பட்டுள்ள ஆறு அலுவலர்களைக் கொண்டுள்ள மத்தியக் குழு, கொள்ளை நோயியல் ஆய்வு நெறிமுறை, நோயினால் பாதிக்கப்பட்டிருக்கலாம் என்ற நபர்களுக்கு நோய் பாதிப்பு குறித்து கண்டறிதல், அதற்குரிய நெறிமுறை சோதனை மற்றும் தனிமைப்படுத்துதலுக்கான வசதிகள் குறித்து ஆய்வு செய்தனர்.


      * கட்டுப்பாட்டறை அமைக்கப்பட்டு நோய்க்கட்டுப்பாட்டுக்கான தேசிய மையத்தின் உத்திப்பூர்வ சுகாதார மையமும் முடுக்கிவிடப்பட்டது. கட்டுப்பாட்டு அறையின் எண் 011-2397 8046 ஆகும்.


      * புனேயில் அமைந்துள்ள தேசிய வைராலஜி நிறுவனத்திலிருந்து மோனோகுளோனல் ஆன்டிபாடீஸ்-யுடன் ஒரு குழு எர்ணாகுளத்திற்கு அனுப்பி வைக்கப்பட்டுள்ளது.


      * மேலும், தேசிய வைராலஜி நிறுவனத்திலிருந்து வவ்வால்களுக்கு நிபா வைரஸ் தொற்றியுள்ளதா என்பதற்கான சோதனையை மேற்கொள்ள குழு ஒன்று, இன்று அனுப்பி வைக்கப்படும். இது தொடர்பாக வனத்துறையின் தலைமை இயக்குநர் அனைத்து ஒத்துழைப்பையும் வழங்குமாறு மத்திய அமைச்சர் கேட்டுக் கொண்டுள்ளார்.


    இந்தக் கூட்டத்தில் சுகாதாரத் துறையின் பல்வேறு நிறுவனங்களின் மூத்த அதிகாரிகள் பங்கேற்றனர்.


    

    
    (Release ID: 1573414) Visitor Counter : 86
    
    
      Read this release in: English , Hindi , Bengali , Kannada , Malayalam
    
    
    

*