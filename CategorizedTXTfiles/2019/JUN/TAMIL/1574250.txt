      சுகாதாரம் மற்றும் குடும்ப நலத்துறை அமைச்சகம்

      பல்மருத்துவக் கழகத்தை மேலும் திறனூட்டுதல்
      Posted On: 12 JUN 2019 7:57PM by PIB Chennai


    பல்மருத்துவர்கள் சட்டத்தில் திருத்தங்கள்


    பல்மருத்துவர்கள் (திருத்தம்) சட்டவரைவு, 2019-க்கு மத்திய அமைச்சரவை ஒப்புதல்


    இந்திய பல்மருத்துவக் கழகத்தை மேலும் திறம்பட செயல்படச் செய்யும் வகையில், பிரதமர் திரு.நரேந்திர மோடியின் தலைமையில் கூடிய மத்திய அமைச்சரவை, பல்மருத்துவர்கள் சட்டம், 1948 (1948-ன் 16)-ல் திருத்தம் மேற்கொள்வதற்கான சட்டவரைவை அறிமுகப்படுத்த ஒப்புதல் அளித்தது. இம்முடிவு, இந்திய பல்மருத்துவக் கழக உறுப்பினர் மற்றும் மாநில மற்றும் கூட்டு மாநில பல்மருத்துவக் கழகங்களின் உறுப்பினர் ஆவது தொடர்பான பல்மருத்துவர்கள் சட்டம், 1948-ல் உள்ள பிரிவுகளில் சில திருத்தங்களை மேற்கொள்ளவும் ஒப்புதல் அளித்துள்ளது.


    திருத்தம் :


    இந்த திருத்தம், பல்மருத்துவக் கழகங்களின் மறுகட்டமைப்பிற்கு உதவுவதுடன், பல்மருத்துவக் கழகங்களில் மத்திய அரசின் உறுப்பினர்கள் மற்றும் தேர்ந்தெடுக்கப்பட்ட உறுப்பினர்கள் கட்டாயம் இடம் பெற வேண்டும் என்பதிலிருந்து விலக்களிக்கிறது.


    இம்முறையினால், உபரிநிலை குறைக்கப்படும்.


    இந்த சட்டவரைவு எதிர்வரும் நாடாளுமன்ற கூட்டத் தொடரின்போது அறிமுகப்படுத்தப்படும்.


    விபரங்கள் :


    பல்மருத்துவர்கள் சட்டம், 1948-ன் கீழ்க்கண்ட பிரிவுகளில் திருத்தம் மேற்கொள்ளப்படும் :

     1. சட்டப்பிரிவு 3-ன் உட்பிரிவு ( f)- ன் கீழ் இந்திய பல்மருத்துவக் கழகத்தின் உறுப்பினர் மற்றும்
     2. மேற்சொன்ன சட்டத்தின் சட்டப்பிரிவு 21-ன் உட்பிரிவு ( b) மற்றும் சட்டப்பிரிவு 23-ன் உட்பிரிவின் ( b) கீழ் மாநில மற்றும் கூட்டு மாநில பல்மருத்துவக் கழகங்கள்

    பின்னனி :


    சட்டத்தில் உள்ள தொடர்புடைய சட்டப்பிரிவுகளின்படி, பகுதி B- ல் பதிவு செய்த பல்மருத்துவர்கள் இந்திய பல்மருத்துவக் கழகத்தில் மத்திய அரசின் நியமன உறுப்பினராகவும் மற்றும் மாநில/கூட்டு மாநில பல்மருத்துவக் கழகங்களில் பகுதி B- லிருந்து நான்கு/இரண்டு உறுப்பினர்கள் தேர்வு செய்வதும் தேவைப்படாது. சட்டப்பிரிவுகளின்படி அவர்களது பிரதிநிதித்துவத்தை குறைக்கும் வகையில், இப்பிரிவுகளை நீக்கிட மத்திய அரசு முடிவு செய்துள்ளது. இதன் மூலம் இனிமேல் அவர்களது பிரநிதித்துவம் கட்டாயமாகாது.


    *****

    
    
    (Release ID: 1574250) Visitor Counter : 30
    
    
      Read this release in: English , Punjabi , Telugu , Kannada
    
    
    

2.