      பாதுகாப்பு அமைச்சகம்

      விமானப்படை தலைமைத் தளபதி ஸ்வீடன் பயணம்
      Posted On: 02 JUN 2019 4:49PM by PIB Chennai


    இந்திய முப்படை தலைவர்கள் குழுவின் தலைவரும், விமானப்படை தலைமைத் தளபதியுமான ஏர் சீஃப் மார்ஷல் பீரேந்திர சிங் தனோவா, 2019 ஜூன் 3 – 6 ஆம் தேதி வரை நான்கு நாள் அரசுமுறைப் பயணமாக ஸ்வீடன் செல்கிறார். ஸ்வீடன் நாட்டு விமானப்படை தளபதி விடுத்த அழைப்பின் பேரில் இந்த இருதரப்பு நல்லெண்ணப் பயணம் மேற்கொள்ளப்படுகிறது.


    அந்நாட்டில் உள்ள பல்வேறு விமானப்படை தளங்கள் மற்றும் பயிற்சிப் பிரிவுகளை பார்வையிட உள்ள விமானப்படை தலைமை தளபதி, ஸ்வீடன் விமானப் படையின் மூத்த அதிகாரிகள் உள்ளிட்டோருடன் கலந்துரையாடவும் திட்டமிட்டுள்ளார்.


    இந்தப் பயணம், இருநாட்டு விமானப் படைகளிடையே அதிகளவில் கலந்துரையாடல் மற்றும் ஒத்துழைப்புகளை மேற்கொள்ளவும், ராணுவ ஒத்துழைப்புக்கு உத்வேகம் அளிப்பதாகவும் அமையும். அத்துடன், இருநாட்டு விமானப்படைகள் இடையேயான நட்புறவை வலுப்படுத்தி, பல்வேறு பயனுள்ள பரிமாற்றங்களை மேற்கொள்ளவும் உதவிகரமாக இருக்கும்.


    ****

    
    
    (Release ID: 1573165) Visitor Counter : 90
    
    
      Read this release in: English , Urdu , Hindi , Bengali