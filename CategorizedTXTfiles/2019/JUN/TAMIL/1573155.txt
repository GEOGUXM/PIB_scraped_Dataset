      உள்துறை அமைச்சகம்

      தேசிய காவலர் நினைவுச் சின்னத்தில் மத்திய உள்துறை அமைச்சர் அஞ்சலி
      Posted On: 02 JUN 2019 2:18PM by PIB Chennai


    “ இந்த நினைவகத்திற்கு வருகை தந்தது, நமது தேசத்திற்காக பணியாற்ற எனக்கு ஊக்கத்தையும், வலிமையையும் அளிக்கிறது ": திரு. அமித் ஷ ா


    இன்று (02.06.2019) புதுதில்லியில் உள்ள தேசிய காவலர் நினைவுச் சின்னத்திற்கு சென்ற மத்திய உள்துறை அமைச்சர் திரு அமித் ஷா, காலம் சென்ற வீரர்களுக்கு மரியாதை செலுத்தினார். நேற்று உள்துறை அமைச்சகத்தில் தமது பொறுப்புகளை ஏற்றுக் கொண்ட பிறகு திரு அமித் ஷா பங்கேற்கும் முதல் பொது நிகழ்ச்சி, தேசிய காவலர் நினைவுச் சின்னத்திற்கு வருகை தந்தது என்பது குறிப்பிடத்தக்கது.


    தேசிய காவலர் நினைவுச் சின்னத்திற்கு சென்ற உள்துறை அமைச்சரை மத்திய உள்துறை செயலாளர் திரு ராஜீவ் கௌபா, புலனாய்வு அமைப்பின் இயக்குனர் திரு ராஜீவ் ஜெயின், மத்திய ஆயுத காவல் படைகளின் தலைமை இயக்குனர்கள் மற்றும் மூத்த அதிகாரிகள் வரவேற்றனர்.


    நாடு விடுதலையான பிறகு தேசத்தைக் காக்கும் பணியில் உயிர்த் தியாகம் செய்த காவலர்களுக்கு மரியாதை செலுத்தும் விதமாக, அந்த நினைவுச் சின்னத்தின் நடுவே அமைக்கப்பட்டுள்ள 30 அடி உயர நினைவுத் தூணில், திரு.அமித் ஷா, மலர் வளையம் வைத்து மரியாதை செலுத்தினார். முன்னதாக உள்துறை அமைச்சருக்கு காவலர்கள் அணிவகுப்பு மரியாதை அளித்தனர்.


    அந்த நினைவுச் சின்னத்தின் அடித்தளத்தில் அமைந்துள்ள தேசிய காவலர் அருங்காட்சியகத்தையும் திரு.அமித் ஷா பார்வையிட்டார். அங்கிருந்த உயரதிகாரிகள், காவல்துறையின் வரலாறு, துணிச்சல் மற்றும் நாட்டின் பல்வேறு பகுதிகளிலும் அவர்கள் ஆற்றிவரும் சாதனைகள் குறித்து அமைச்சருக்கு எடுத்துரைத்தனர்.


    தேசிய காவலர் நினைவுச் சின்னத்தை பார்வையிட்ட போது தாம் பெரிதும் ஈர்க்கப்பட்டதாக, அங்குள்ள பார்வையாளர் புத்தகத்தில் உள்துறை அமைச்சர் கையெழுத்திட்டார்.


    " காவல்துறை மற்றும் பாதுகாப்புப் படைகளைச் சேர்ந்த சுமார் 34,000 பேருக்கு அஞ்சலி செலுத்துகிறேன். அவர்களது மிகச்சிறந்த உயிர்த் தியாகத்தால்தான், நம்நாடு தற்போது பாதுகாப்பாக உள்ளது. உயிர்த்தியாகம் செய்த காவலர்கள் மற்றும் அவர்களது குடும்பத்தினருக்கு நான் மிகுந்த மரியாதை செலுத்துகிறேன். இங்கு வருகை தந்தது, நாட்டிற்காக பணியாற்ற எனக்கு மிகுந்த ஊக்கத்தையும், வலிமையையும் அளிக்கிறது ."


    *****

    
    
    (Release ID: 1573155) Visitor Counter : 50
    
    
      Read this release in: English , Urdu , Hindi , Bengali