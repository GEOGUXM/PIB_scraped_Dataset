      প্ৰধানমন্ত্ৰীৰ কাৰ্যালয়

      ১৭তম লোকসভা অধিৱেশনৰ প্ৰাক্ মুহূৰ্তত প্ৰধানমন্ত্ৰীয়ে প্ৰদান কৰা সংবাদ বিবৃতিৰ অসমীয়া অনুবাদ
      Posted On: 17 JUN 2019 11:42AM by PIB Guwahati


    নমস্কাৰ সতীৰ্থসকল !


    নিৰ্বাচনৰ পিছত , নতুন লোকসভা গঠনৰ পিছত আজি প্ৰথমবাৰলৈ অধিৱেশন আৰম্ভ হৈছে৷ বহু সংখ্যক নতুন সতীৰ্থৰ সৈতে আজি পৰিচয় হোৱাৰ অৱকাশ পাইছো আৰু নতুন সদস্য অহাৰ ফলত নতুন উৎসাহ , নতুন সপোনেও প্ৰাণ পাই উঠে৷ ভাৰতীয় গণতন্ত্ৰৰ বিশেষত্ব কি ? শক্তি কি ? প্ৰতিটো নিৰ্বাচনত আমি ইয়াৰ অনুভৱ কৰো৷ স্বাধীনতাৰ পিছত এই লোকসভাৰ নিৰ্বাচনত অধিক সংখ্যত ভোটদান হৈছে তথা সকলোতকৈ অধিক মহিলা প্ৰতিনিধি নিৰ্বাচিত হৈছে৷ পূৰ্বৰ তুলনাত অধিক সংখ্যক মহিলাই ভোটদান কৰিছে৷ বহু দশকৰ পিছত এখন চৰকাৰক দ্বিতীয়বাৰলৈ পূৰ্ণ বহুমতৰ সৈতে পূৰ্বতকৈও অধিক আসনেৰে নিৰ্বাচিত কৰি জনতা - জনাৰ্দনে সেৱা প্ৰদান কৰাৰ সুযোগ প্ৰদান কৰিছে৷ বিগত পাঁচ বৰ্ষৰ আমাৰ অভিজ্ঞতা এয়েই যে যেতিয়াই সদন বহিছে তেতিয়াই সৱল বাতাবৰণৰ ফলত দেশহিতৰ বাবে গ্ৰহণ কৰা নিৰ্ণয়ো সঠিক হৈছে৷ সেই অভিজ্ঞতাৰ ভিত্তিত মই আশা প্ৰকাশ কৰিছো যে সকলো দলেই যাতে উত্তম প্ৰকাৰৰ চৰ্চা , জনহিতৰ বাবে লোৱা সিদ্ধান্ত আৰু জনকাংক্ষাৰ পূৰণৰ দিশত আগবাঢ়ে৷ আমি আমাৰ যাত্ৰা আৰম্ভ কৰিছিলো ‘ সকলোৰে সৈতে , সকলোৰে বিকাশ ’ ৰ সৈতে৷ কিন্তু দেশৰ জনতাই ‘ সকলোৰে সৈতে , সকলোৰে বিকাশ ’ ৰ ওপৰত এক অদ্ভুত বিশ্বাস স্থাপন কৰিছে আৰু সেই বিশ্বাসক লৈয়েই সাধাৰণ মানুহৰ আশা আকাংক্ষা তথা সপোন পূৰণ কৰিবলৈ সংকল্প গ্ৰহণ কৰি আমি আগবাঢ়িবলৈ প্ৰয়াস কৰিম৷


    গণতন্ত্ৰত বিৰোধী থকা , বিৰোধী সক্ৰিয় হোৱা , বিপক্ষ সমৰ্থৱান হোৱা , এয়াই গণতন্ত্ৰৰ অনিবাৰ্য চৰ্ত আৰু মই আশা প্ৰকাশ কৰিছো যে বিৰোধীয়ে নিজৰ সংখ্যাক লৈ চিন্তিত হ ’ ব নালাগে৷ দেশৰ জনতাই তেওঁলোকক যি সংখ্যা প্ৰদান কৰিছে , সেয়া দিছে , কিন্তু আমাৰ বাবে তেওঁলোকৰ প্ৰতিটো শব্দই মূল্যবান , তেওঁলোকৰ প্ৰতিটো চিন্তা - ধাৰাই মূল্যৱান৷ আৰু সদনত যেতিয়া আমি আসন গ্ৰহণ কৰো , সাংসদৰ ৰূপত বহো তেতিয়া পক্ষ - বিপক্ষতকৈ অধিক নিৰপেক্ষৰ গুৰুত্ব অধিক হয়৷ আৰু মোৰ এয়া বিশ্বাস যে পক্ষ আৰু বিপক্ষৰ গণ্ডীত বিভক্ত হোৱাৰ পৰিৱৰ্তে নিৰপেক্ষৰূপত জনকল্যাণক প্ৰাথমিকতা প্ৰদান কৰি অনাগত ৫ বছৰৰ বাবে এই সদনৰ গৰিমা ঊৰ্ধলৈ নিয়াৰ বাবে প্ৰয়াস কৰিম৷ মোৰ বিশ্বাস যে পূৰ্বৰ তুলনাত এইবাৰ সদন অধিক পৰিণামদায়ী হ ’ ব আৰু জনহিতকাৰী কামৰ দ্বাৰা অধিক শক্তি , অধিক গতি আৰু অধিক সামুহিক চিন্তনৰ অৱকাশ সৃষ্টি হ ’ ব৷


    মই আপোনালোক সকলোকে আহ্বান জনাইছো যে সদনত বহু সদস্যই উত্তম প্ৰস্তাৱ দাঙি ধৰে , যুক্তি উত্থাপন কৰে কিন্তু তেওঁলোকে টিআৰপি নাপায়৷ কিন্তু কেতিয়াবা কেতিয়াবা টিআৰপিতকৈ ঊৰ্ধতো এনে সদস্যসকলে অৱকাশ লাভ কৰিব৷ যদি চৰকাৰৰ আলোচনাও কোনোৱে যুক্তিসহকাৰে সদনত কৰে আৰু সেয়া গ্ৰাহ্য হয় , তাৰ দ্বাৰা গণতন্ত্ৰ শক্তিশালী হয়৷ এই গণতন্ত্ৰক সৱলীকৰণ কৰাৰ বাবে মই আপোনালোকক আহ্বান জনাইছো৷ আৰম্ভণিতে নিশ্চয় সেই আশা - আকাংক্ষাসমূহ পূৰণ কৰিম কিন্তু ৫ বছৰলৈ এই ভাৱনাক প্ৰবল কৰি তোলাত আপোনালোকেও যোগাত্মক ভূমিকা পালন কৰে৷ আৰু যদি ভূমিকা যোগাত্মক হয় , যোগাত্মক বিচাৰ - ধাৰাক সৱলীকৰণ কৰিলে সদনতো যোগাত্মক দিশে ধাৱমান হোৱাৰ বাবে সকলোৰে ইচ্ছা হ ’ ব৷ সেয়ে মই আপোনালোক সকলোকে আমন্ত্ৰণ জনাইছো ১৭তম লোকসভালৈ ৷ আমি এই নতুন শক্তি , নতুন বিশ্বাস , নতুন সংকল্প , নতুন সপোনৰ সৈতে আগবাঢ়িম৷ দেশৰ জনসাধাৰণৰ আশা - আকাংক্ষা পূৰণ কৰাত আমি পিছ নোহহকো৷ এই বিশ্বাসৰ সৈতে আপোনালোক সকলোলৈ অশেষ ধন্যবাদ৷


    ***


    के . श् ‍ यामाप्रसाद / अरूण कुमार पी ./ तारा / एस . बी . पी /MANN

    
    
    (Release ID: 1575010) Visitor Counter : 2
    
    
      Read this release in: Urdu , Hindi , Kannada , Gujarati , Tamil , English