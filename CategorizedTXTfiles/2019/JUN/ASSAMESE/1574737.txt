      প্ৰধানমন্ত্ৰীৰ কাৰ্যালয়

      ভাৰত-কিৰ্গিস্তান ব্যৱসায়িক ফ’ৰামত প্ৰধানমন্ত্ৰীৰ ভাষণৰ অসমীয়া অনুবাদ
      Posted On: 14 JUN 2019 10:00PM by PIB Guwahati


    কিৰ্গিস্তানৰ মাননীয় ৰাষ্ট্ৰপতি শ্ৰীযুত জীনবেকভ ,


    বিনিয়োগ প্ৰচাৰ অভিকৰণৰ সঞ্চালক মাননীয় শ্ৰীযুত আদিলবেক উলু চুমকাৰবেক ,


    এফআইচিচিআইৰ অধ্যক্ষ শ্ৰী সন্দীপ ছোমানি ,


    ভাৰত আৰু কিৰ্গিস্তানৰ ব্যৱসায় , উদ্যোগ আৰু শৈক্ষিক প্ৰতিষ্ঠানৰ বিশিষ্ট প্ৰতিনিধিবৃন্দ ,


    ভাৰত আৰু কিৰ্গিজ ব্যৱসায়িক গোষ্ঠীৰ মাজত এই ব্যৱসায়িক ফ ’ ৰাম আয়োজন কৰাটো অতি আনন্দৰ কথা৷ তদুপৰি , মোৰ বিছকেক যাত্ৰাৰ দ্বিপাক্ষিক কাৰ্যসূচীও এই ব্যৱসায়িক ফ ’ ৰামৰ জৰিয়তে আৰম্ভ হৈছে৷ ই আমাৰ অগ্ৰাধিকাৰকে সূচাইছে৷ ভাৰত আৰু কিৰ্গিস্তানৰ মাজত প্ৰাচীন কালৰ পৰাই নিবিড় সাংস্কৃতিক আৰু আৰ্থিক সম্বন্ধ আছে৷ এই ঐতিহাসিক সম্পৰ্কক আধূনিক সময়ত আৰু অধিক সম্প্ৰসাৰণ কৰাৰ প্ৰচুৰ সম্ভাৱনা আছে৷ ৰাষ্ট্ৰপতি জীনবেকভ আৰু মই বিভিন্ন ক্ষেত্ৰত ভাৰত - কিৰ্গিজৰ মাজৰ সম্পৰ্কক সম্প্ৰসাৰিত কৰিব বিচাৰিছো৷ বিশেষকৈ ব্যৱসায় আৰু বিনিয়োগ ক্ষেত্ৰত অধিক সুদৃঢ় কৰিব বিচাৰিছো৷ ৰাষ্ট্ৰপতি ডাঙৰীয়াই এই ফ ’ ৰামৰ প্ৰতি নিজৰ মাগদৰ্শন দিছে আৰু ব্যক্তিগতভাৱেও ইয়াত অংশগ্ৰহণ কৰিছে৷ সেইবাবে মই তেওঁক ধন্যবাদ জনাইছো৷


    বন্ধুসকল ,


    বিশ্ব অৰ্থনীতিত দ্ৰুতগতিত পৰিৱৰ্তন আহিছে৷ স্বাভাৱিকতে ভাৰতৰ দৰে বৃহৎ অৰ্থনীতি আৰ্থিক বৃদ্ধি আৰু প্ৰযুক্তিগত বিকাশ , বিশ্বত স্থায়িত্ব আৰু আশাৰ মুখ্য কাৰক৷ ভাৰতৰ এখন বিশাল বজাৰ ব্যৱস্থা আছেই৷ আমাৰ দেশৰ যুৱ প্ৰতিভা আৰু উৎসাহী ইন ’ ভেটৰসকলে ৫ ত্ৰিলিয়ন মাৰ্কিন ডলাৰৰ অৰ্থনীতি গঢ়ি তোলাৰ ক্ষেত্ৰত আমাৰ লক্ষ্যত উপনীত হোৱাত গুৰুত্বপূৰ্ণ ভূমিকা পালন কৰিব৷


    বন্ধুসকল ,


    এইটো স্পষ্ট যে বৰ্তমান আমাৰ দ্বিপাক্ষিক বাণিজ্য আৰু বিত্তীয় অংশগ্ৰহণৰ সম্ভাৱনা কম৷ সেইবাবে ব্যৱসায়িক ফ ’ ৰামৰ এই প্ৰচেষ্টা অতি উপযুক্ত সময়ত কৰি থকা হৈছে৷ মোৰ ধাৰণা মতে ব্যৱসায় আৰু বিনিয়োগত উৎসাহ যোগাবলৈ তিনিটা অনুঘটক আছে , সেইকেইটা হৈছে — উপযুক্ত পৰিৱেশ , যোগাযোগ আৰু ব্যৱসায়ৰ পৰা ব্যৱসায় অৰ্থাৎ বি২বি আদান - প্ৰদান৷ মই ক ’ ব বিচাৰিছো যে উপযুক্ত পৰিৱেশ গঢ়ি তোলাৰ বাবে আমি দ্বৈত কৰ পৰিত্যাগ চুক্তিক চূড়ান্ত ৰূপ দিছো৷ ইয়াৰ সমান্তৰালভাৱে , দ্বিপাক্ষিক বিনিয়োগ চুক্তিক সৈ আমি সক্ৰিয়ভাৱে আলোচনা কৰি আছো৷ ইয়াৰ দ্বাৰা বিনিয়োগৰ বাবে শক্তিশালী ভেঁটী গঢ় লৈ উঠিব৷ আমি দ্বিপাক্ষিক বাণিজ্য বৃদ্ধি কৰাৰ বাবে পঞ্চবৰ্ষীয় ৰোডমেপ প্ৰস্তুত কৰিছো৷ কিৰ্গিজ গণৰাজ্য ইউৰেছিয়ান অৰ্থনৈতিক সংঘৰ সদস্য৷ আমি ইউৰেছিয়ান অৰ্থনৈতিক সংঘৰ সৈতে ব্যৱসায় বৃদ্ধিৰ বাবে অগ্ৰাধিকাৰমূলক বাণিজ্য চুক্তিৰ দিশতো কাম কৰি আছো৷


    ব্যৱসায় সুগম কৰি তোলাৰ ক্ষেত্ৰত উন্নত যোগাযোগে গুৰুত্বপূৰ্ণ ভূমিকা পালন কৰে৷ চাবাহাৰ বন্দৰে ভাৰত আৰু আফগানিস্তানৰ মাজৰ সম্পৰ্কত এক নতুন দিশৰ সূচনা কৰিছে৷ ভাৰত আৰু মধ্য এছিয়াৰ মাজত যোগাযোগ ব্যৱস্থাৰ উন্নত বিকল্প হিচাপে গঢ়ি তোলাত আমি অধিক গুৰুত্ব আৰোপ কৰিব লাগিব৷ বি২বি আদান - প্ৰদান বৃদ্ধি কৰিবলৈ আমি একাধিক প্ৰচেষ্টা হাতত লৈছো৷ চলিত বৰ্ষৰ বিছকেকত ‘ নমস্কাৰ ইউৰেছিয়া ’ বাণিজ্য প্ৰদৰ্শনীৰ আয়োজন কৰা হ ’ ব৷ ভাৰত আৰু কিৰ্গিস্তানৰ বিভিন্ন উৎপাদিত সামগ্ৰীৰ ব্যৱসায়ৰ ক্ষেত্ৰত ইখন দেশ সিখনৰ পৰিপূৰক৷ এই সকলো সূযোগ সদ্ব্যৱহাৰ কৰিব লাগে৷ বজাৰত কিৰ্গিস্তানৰ জৈৱিক সামগ্ৰীৰ ভাল চাহিদা আছে৷ ইয়াৰ পাহাৰীয়া মৌ , কাঠ বাদাম আৰু দুগ্ধজাত সামগ্ৰীৰ পৰিৱেশগত শুদ্ধতা আৰু প্ৰাকৃতিকভাৱে প্ৰস্তুত কৰা ব্যৱস্থা বিশ্ববিখ্যাত৷ সেইদৰে , কিৰ্গিস্তানত ভাৰতৰ ব্যৱসায়ী তথা বিনিয়োগকাৰীৰ বাবে ঔষধ , বস্ত্ৰশিল্প , ৰে ’ লৱে , জলবিদ্যুৎ , খনি আৰু খনিজাত দ্ৰব্য তথা পৰ্যটন খণ্ডত বিনিয়োগৰ ভাল সূযোগ আছে৷


    বন্ধুসকল ,


    মই আপোনালোকৰ সকলো আলোচনা সাৰ্থক হোৱাটো কামনা কৰিছো৷ মই কিৰ্গিস্তানৰ ব্যৱসায়িক খণ্ডৰ মুৰব্বীসকলক ভাৰতীয় উদ্যোগপতিসকলৰ সৈতে কাম কৰিবলৈ উৎসাহিত কৰিছো৷


    আপোনাক সকলোকে ভাৰতলৈয়ো এনেকৈয়ে স্বাগতম জনাইছো৷ বিমানবন্দৰত উপস্থিত হোৱাৰ লগে লগে ভাৰতীয়সকলৰ মনত এনে ভাৱ হয় যে আমি অতি ঘনিষ্ঠ আৰু আমি পুৰণি বস্তুবোৰৰ ওপৰত অধিক নিবিড় হৈ পৰো৷ যদি ভাষাৰ ক্ষেত্ৰতো অলপ ধ্যান দিও তেতিয়া কিছুমান শব্দৰ বহু সাদৃশ্য যেন লাগিব , যাৰবাবে ঘনিষ্ঠতা আৰু সহজ হৈ পৰে৷ ইয়াৰ সূযোগ দুয়োপক্ষই লওঁক আৰু দুয়োখন দেশৰ বিকাশত উদ্যোগজগত আৰু ব্যৱসায়জগতৰ বন্ধুসকলে যোগদান আগবঢ়াওক৷ এই আশাৰে আপোনালোক সকলোকে বহুত বহু শুভেচ্ছা জনালো৷


    আপোনালোক সকলোকে বহুত বহুত শুভেচ্ছা জনালো৷


    ****


    AKT/KP /DB

    
    
    (Release ID: 1574737) Visitor Counter : 3
    
    
      Read this release in: English , Marathi , Bengali , Punjabi , Tamil