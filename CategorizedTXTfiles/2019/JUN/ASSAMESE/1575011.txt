      প্ৰধানমন্ত্ৰীৰ কাৰ্যালয়

      সপ্তদশ লোকসভাৰ প্ৰথম অধিৱেশনৰ পূৰ্বে সংবাদ মাধ্যমৰ সন্মুখত প্ৰধানমন্ত্ৰীৰ বিবৃতি
      Posted On: 17 JUN 2019 11:47AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি সপ্তদশ লোকসভাৰ প্ৰথম অধিৱেশনৰ পূৰ্বে সকলো নতুন সাংসদক আদৰণি জনায়৷


    অধিৱেশন আৰম্ভ হোৱাৰ পূৰ্বে সংবাদ বিবৃতিত প্ৰধানমন্ত্ৰীয়ে কয় , ‘লোকসভা নিৰ্বাচনৰ পাছত আজি প্ৰথমটো অধিৱেশন আৰম্ভ হ’ব৷ মই সকলো নতুন সাংসদক আদৰণি জনাইছো৷ তেওঁলোকৰ সৈতে এই সংসদলৈ আহিছে নতুন আশা, নতুন আকাংক্ষা আৰু নতুন সংকল্প৷’ .


    প্ৰধানমন্ত্ৰীয়ে সপ্তদশ লোকসভাত মহিলা সাংসদৰ সংখ্যা বৃদ্ধি পোৱাত সন্তুষ্টি ব্যক্ত কৰে৷ তেওঁ কয় যে সংসদৰ কাম -কাজ নিয়াৰিকৈ পৰিচালিত হ’লে ইয়ে জনসাধাৰণৰ আশা-আকাংক্ষা পূৰণ কৰিবলৈ সক্ষম হ’ব৷


    সংসদীয় গণতন্ত্ৰত বিৰোধীৰ আৱশ্যকতাৰ প্ৰসংগও প্ৰধানমন্ত্ৰীয়ে উত্থাপন কৰে৷ তেওঁ আশা প্ৰকাশ কৰে যে বিৰোধীয়ে সংসদৰ অধিৱেশন চলি থকা সময়ত সক্ৰিয় ভূমিকা গ্ৰহণ কৰিব৷ লোকসভাত তেওঁলোকৰ সংখ্যাক লৈ বিৰোধী উদ্বিগ্ন হ ’ব নালাগে বুলিও প্ৰধানমন্ত্ৰীয়ে কয়৷


    “ সংসদলৈ আহিলে আমি পক্ষ আৰু বিপক্ষ পাহৰি যোৱা উচিত৷ আমি কেৱল নিৰপেক্ষ চিন্তা -চৰ্চাৰে দেশৰ বৃহত্তৰ স্বাৰ্থৰ হকে কাম কৰিব লাগে৷ ”— প্ৰধানমন্ত্ৰীয়ে কয়৷


    ***


    KSP/AK/MS

    
    
    (Release ID: 1575011) Visitor Counter : 2
    
    
      Read this release in: Urdu , Tamil , Kannada , Marathi , Hindi , Punjabi , Gujarati , Malayalam , English , Bengali