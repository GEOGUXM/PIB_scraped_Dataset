      প্ৰধানমন্ত্ৰীৰ কাৰ্যালয়

      বিছকেকলৈ ৰাওনা হোৱাৰ পূৰ্বে প্ৰধানমন্ত্ৰীৰ বিবৃতি
      Posted On: 12 JUN 2019 9:30PM by PIB Guwahati


    ছাংহাই সহযোগিতা সংস্থা (এছচিঅ’)ৰ বৈঠকত অংশ ল’বলৈ মই ১৩-১৪ জুনত বিছকেক(কিৰ্গিজ গণৰাজ্য)ভ্ৰমণ কৰিম৷


    আমি এই বৈঠকত বহুপাক্ষিক , ৰাজনৈতিক, নিৰাপত্তাজনিত, অৰ্থনৈতিক আৰু জনসাধাৰণৰ মাজত প্ৰত্যক্ষ সম্পৰ্কৰ প্ৰসাৰৰ ক্ষেত্ৰত বিশেষ গুৰুত্ব আৰোপ কৰো৷


    দুবছৰ পূৰ্বে এছচিঅ ’ৰ পূৰ্ণকালীন সদস্য হিচাপে অন্তৰ্ভুক্ত হোৱাৰে পৰা ভাৰতে ইয়াৰ বিভিন্ন বৈঠকত সক্ৰিয়ভাৱে অংশ লৈ আহিছে৷ কিৰ্গিজ গণৰাজ্যৰ অধ্যক্ষতাৰ প্ৰতি আমি পূৰ্ণ সহযোগিতা আগবঢ়াইছো৷


    সন্মিলনত গোলকীয় সুৰক্ষা পৰিস্থিতি , বহুপাক্ষিক অৰ্থনৈতিক সহযোগিতা আৰু আন্তঃৰাষ্ট্ৰীয় তথা ৰাষ্ট্ৰীয় গুৰুত্বৰ আন বিষয়সমূহ আলোচনা হ’ব৷ সন্মিলনৰ আজৰি সময়ত মই কেইবাগৰাকীও নেতাৰ সৈতে দ্বিপাক্ষিক বৈঠকত মিলিত হোৱাৰ পৰিকল্পনা কৰিছো৷


    ছাংহাই সন্মিলনৰ সামৰণিৰ পাছত অহা ১৪ জুনত কিৰ্গিজ গণৰাজ্যৰ ৰাষ্ট্ৰপতিৰ আমন্ত্ৰণক্ৰমে মই আনুষ্ঠানিক দ্বিপাক্ষিক ভ্ৰমণসূচী লৈ দেশখনত ভ্ৰমণ কৰিম৷


    ঐতিহাসিক আৰু সভ্যতাৰ দিশৰ পৰা সংযুক্ত ভাৰত আৰু কিৰ্গিজ গণৰাজ্যৰ মাজত এক প্ৰাচীন বন্ধুত্বপূৰ্ণ সম্পৰ্ক আছে৷ বিগত সময়ছোৱাত আমাৰ সম্পৰ্ক প্ৰতিৰক্ষা , সুৰক্ষা, বাণিজ্য আৰু বিনিয়োগ আদিৰ দৰে বিভিন্ন ক্ষেত্ৰলৈ সম্প্ৰসাৰিত হৈছে৷


    দ্বিপাক্ষিক সহযোগিতা সন্দৰ্ভত আমাৰ আলোচনাৰ উপৰি ৰাষ্ট্ৰপতি জিনবেক ’ভ আৰু মই ইণ্ডিয়া-কিৰ্গিজ বাণিজ্যিক ফ’ৰামৰ প্ৰথমখন বৈঠক যুটীয়াভাৱে সম্বোধন কৰিম৷


    মই বিশ্বাসী যে মোৰ কিৰ্গিজ গণৰাজ্য ভ্ৰমণে ছাংহাই সহযোগিতা সংস্থাৰ সদস্য ৰাষ্ট্ৰ আৰু কিৰ্গিজ গণৰাজ্যৰ সৈতে আমাৰ সহযোগিতা অধিক শক্তিশালী আৰু দৃঢ় কৰিব৷


    ***


    AKT/SH/AK/MS

    
    
    (Release ID: 1574372) Visitor Counter : 20
    
    
      Read this release in: English , Urdu , Hindi , Marathi , Punjabi , Gujarati , Tamil , Telugu , Kannada , Malayalam