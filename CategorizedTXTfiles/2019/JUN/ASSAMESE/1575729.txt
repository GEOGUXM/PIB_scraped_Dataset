      প্ৰধানমন্ত্ৰীৰ কাৰ্যালয়

      আন্তৰ্জাতিক যোগ দিৱস উপলক্ষে ৰাঁচীত বিশাল যোগচৰ্চাত প্ৰধানমন্ত্ৰীৰ নেতৃত্ব প্ৰদান
      Posted On: 21 JUN 2019 9:02AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ৰাঁচীত আন্তৰ্জাতিক যোগ দিৱস উপলক্ষে এক বিশাল যোগচৰ্চা অনুষ্ঠানত অংশগ্ৰহণ কৰে৷


    যোগাভ্যাসৰ পূৰ্বে প্ৰধানমন্ত্ৰীয়ে ভাষণ প্ৰদান কৰি কয় যে ‘‘ আমাৰ যোগৰ মূলমন্ত্ৰ হওক শান্তি , সদভাৱ তথা উন্নতি৷ ’’


    অনুষ্ঠানটোত সকলো সম্ভাষণ জনাই তেওঁ সংবাদ মাধ্যম , ছ ’ চিয়েল মিডিয়াই যোগাভ্যাসক প্ৰচাৰ কৰাত আগবঢ়োৱা অৱদানৰ শলাগ লয়৷ প্ৰধানমন্ত্ৰীয়ে কয় যে তেওঁ আধুনিক যোগক চহৰৰ পৰা গাঁৱলৈ , দৰিদ্ৰ তথা জনজাতিৰ কাষলৈ লৈ যাব বিচাৰে৷ দৰিদ্ৰ আৰু জনজাতিসকলৰ বাবে যোগ জীৱনৰ অভিন্ন অংশ হিচাপে গ্ৰহণ কৰাত তেওঁ গুৰুত্ব প্ৰদান কৰি কয় যে কিয়নো তেওঁলোকে ৰোগত আক্ৰান্ত হ ’ লে অধিক লোকচান হয়৷


    প্ৰধানমন্ত্ৰীয়ে কয় যে আজিৰ পৰিৱৰ্তিত সময়ত আমি ৰোগ প্ৰতিৰোধৰ উপৰিও কল্যাণৰ ফালেও গুৰুত্ব প্ৰদান কৰিব লাগে৷ তেওঁ কয় যে যোগে আমাক শক্তি প্ৰদান কৰে৷


    প্ৰধানমন্ত্ৰীয়ে কয় যে যোগ মানে কেৱল আমি মজিয়াত অথবা মেটৰ ওপৰত কৰা কাৰ্যসূচীয়েই নহয়৷ তেওঁ কয় যে যোগ মানে অনুশাসন , উৎসৰ্গা তথা ইয়াক আমি দৈনন্দিন অভ্যাস কৰিব লাগে৷


    প্ৰধানমন্ত্ৰীয়ে কয় যে যোগ বয়স , বৰ্ণ , জাতি , ধনী , দুখীয়া , ৰাজ্য , সীমা আদিৰ সকলোৰে ঊৰ্ধত৷ তেওঁ কয় যে যোগ সকলোৰে বাবে৷


    প্ৰধানমন্ত্ৰীয়ে কয় যে আজি শোৱনি কক্ষৰ পৰা ব ’ ৰ্ড কক্ষ , পাৰ্কৰ পৰা ক্ৰীড়াংগন , পথৰ পৰা কল্যাণ কেন্দ্ৰলৈ , সকলোতে যোগে আধিপত্য বিস্তাৰ কৰিছে৷


    শ্ৰী নৰেন্দ্ৰ মোদীয়ে কয় যে যোগ প্ৰাচীনো তথা ই আধুনিকো৷ ই ধ্ৰুৱকো আৰু ই পৰিৱৰ্তনশীলো৷


    শতিকাজুৰি যোগ একেই আছে , ই আমাৰ শৰীৰ স্বাস্থ্যৱান কৰি ৰাখে , একতাৰ ভাৱ জগাই তোলে , প্ৰধানমন্ত্ৰীয়ে এইদৰে কয়৷ তেওঁ কয় যে যোগ হ ’ ল জ্ঞান , কৰ্ম আৰু ভক্তিভাৱৰ সংমিশ্ৰণ৷


    প্ৰধানমন্ত্ৰীয়ে কয় যে বিশ্বই যোগক আকোৱালি লোৱাৰ পৰিপ্ৰেক্ষিতত এই সম্বন্ধীয় গৱেষণাসমূহত আমি গুৰুত্ব দিয়া উচিত৷ যোগক চিকিৎসা , ফিজিঅ ’ থেৰাপী আৰু কৃত্ৰিম বুদ্ধিমতা আদি বিষয়সমূহৰ সৈতে সংযুক্ত কৰা উচিত বুলি তেওঁ মন্তব্য কৰে৷


    ***


    AKT/VJ /MANN

    
    
    (Release ID: 1575729) Visitor Counter : 1
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada , Malayalam