      কেবিনেট

      
      ৩ জুলাই ২০১৯ তাৰিখৰ পৰা কাৰ্যকৰী হোৱাকৈ জম্মু আৰু কাশ্মীৰত ৰাষ্ট্ৰপতিৰ শাসন ছয় মাহলৈ বৃদ্ধিৰ বাবে কেবিনেটৰ অনুমোদন
      প্ৰস্তাৱনা পৰৱৰ্তী লোকসভাৰ অধিৱেশনত উত্থাপিত কৰা হ’ব
      Posted On: 12 JUN 2019 7:44PM by PIB Guwahati


    জম্মু আৰু কাশ্মীৰৰ ৰাজ্যপালে ৰাজ্যখনৰ স্থিতি বৰ্ণনা কৰাৰ পৰিপ্ৰেক্ষিতত প্ৰধানমন্ত্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে ভাৰতৰ সংবিধানৰ অনুচ্ছেদ ৩৫৬ ( ৪ ) ৰ অধীনত ৩ জুলাই ২০১৯ৰ পৰা কাৰ্যকৰী হোৱাকৈ জম্মু আৰু কাশ্মীৰত ছয় মাহলৈ ৰাষ্ট্ৰপতিৰ শাসন বৃদ্ধিৰ বাবে অনুমোদন প্ৰদান কৰিছে৷


    প্ৰণয়নঃ


    এই সিদ্ধান্তৰ দ্বাৰা ৩ জুলাই ২০১৯ৰ পৰা কাৰ্যকৰী হোৱাকৈ জম্মু আৰু কাশ্মীৰত ছয় মাহলৈ ৰাষ্ট্ৰপতিৰ শাসন বৃদ্ধিৰ পদক্ষেপ গ্ৰহণ কৰা হৈছে৷ ৰাষ্ট্ৰপতিৰ বৰ্তমানৰ শাসন চলিত বৰ্ষৰ ২ জুলাই তাৰিখে সমাপ্ত হ ’ ব আৰু এই ক্ষেত্ৰত ৰাজ্যপালে ৰাজ্যখনত ৰাষ্ট্ৰপতিৰ শাসন পুনৰ ছয় মাহলৈ বৃদ্ধি কৰিবলৈ পৰামৰ্শ প্ৰদান কৰিছে৷


    প্ৰণয়নঃ


    ইয়াৰ বাবে অনুমোদন বিচাৰি অনাগত অধিৱেশনত দুয়োখন সদনলৈ অনুমোদন পত্ৰ প্ৰেৰণ কৰা হ ’ ব৷


    পৃষ্ঠভূমিঃ


    জম্মু আৰু কাশ্মীৰৰ ৰাজ্যপালে ভাৰতৰ ৰাষ্ট্ৰপতিৰ সহমতত ২০ . ০৬ . ২০১৮ত জম্মু আৰু কাশ্মীৰৰ সংবিধানৰ ধাৰা ৯২ৰ অন্তৰ্গত ৰাজ্যৰ চৰকাৰী তথা বিধায়িনী কাৰ্যভাৰ চম্ভালিবলৈ ঘোষণা কৰিছিল আৰু কিছু আকস্মিক তথা পৰিণামদায়ী ব্যৱস্থা গ্ৰহণ কৰিছিল৷ আৰম্ভণিতে ৰাজ্য বিধানসভা অনিশ্চিতকালৰ বাবে স্থগিত কৰা হৈছিল আৰু ৰাজ্যপালৰ দ্বাৰা ২১ . ১১ . ২০১৮ তাৰিখে বিধানসভা ভংগ কৰা হৈছিল৷


    ৰাজ্যপালৰ দ্বাৰা ২০ . ০৬ . ২০১৮ তাৰিখে জাৰি কৰা ঘোষণা ছয় মাহৰ পিছত ১৯ . ১২ . ২০১৮ তাৰিখে ৰদ কৰা হৈছিল৷ জম্মু আৰু কাশ্মীৰৰ সংবিধানৰ ধাৰা ৯২ৰ অধীনত এনে ঘোষণা আগৰ ছমাহলৈ জাৰী ৰখাৰ ব্যৱস্থা নাই৷ সেয়ে ৰাজ্যপালৰ পৰামৰ্শ অনুসৰি তথা ৰাজ্যৰ বৰ্তমান স্থিতিৰ পৰিপ্ৰেক্ষিতত ৰাষ্ট্ৰপতিয়ে সংবিধানৰ অনুচ্ছেদ ৩৫৬ৰ অধীনত জম্মু আৰু কাশ্মীৰত ৰাষ্ট্ৰপতি শাসন প্ৰণয়ন কৰা ঘোষণা কৰে৷


    *****


    AKT/AK/MANN

    
    
    (Release ID: 1574171) Visitor Counter : 14
    
    
      Read this release in: Tamil , English , Marathi , Punjabi , Gujarati , Kannada , Malayalam