      প্ৰধানমন্ত্ৰীৰ কাৰ্যালয়

      ঝাৰখণ্ডৰ ৰাঁচীত আন্তৰ্জাতিক যোগ দিৱস উদযাপনত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 21 JUN 2019 1:17PM by PIB Guwahati


    মঞ্চত বিৰাজমান ৰাজ্যপাল দ্ৰোপদী মহোদয় , মুখ্যমন্ত্ৰী ডাঙৰীয়া , কেন্দ্ৰ চৰকাৰ আৰু ৰাজ্য চৰকাৰৰ মন্ত্ৰী তথা ঝাৰখণ্ডৰ মোৰ মৰমৰ ভাতৃ - ভগ্নীসকল৷


    আপোনালোক সকলোকে , সমগ্ৰ দেশ আৰু বিশ্বক আন্তৰ্জাতিক যোগ দিৱসৰ অলেখ শুভকামনা যাচিছো৷


    আজি এই প্ৰভাত তাৰা ময়দানৰ পৰা সমূহ দেশবাসীলৈ সুপ্ৰভাতম জনাইছো৷ আৰু আজি এই প্ৰভাত তাৰা ময়দান বিশ্বৰ মানচিত্ৰত নিশ্চয়কৈ উজ্বলি উঠিছে৷ এই গৌৰৱ আজি ঝাৰখণ্ডই লাভ কৰিছে৷ আজি দেশ আৰু বিশ্বৰ অনেক স্থানত লক্ষাধিক লোক যোগ দিৱস পালন কৰাৰ বাবে বিভিন্ন স্থানত সমবেত হৈছে , মই সকলোকে ধন্যবাদ জ্ঞাপন কৰিছো৷


    বিশ্বৰ যোগৰ প্ৰসাৰণৰ বাবে সংবাদ মাধ্যমৰ আমাৰ সহযোগী , ছ ’ চিয়েল মিডিয়াৰ সৈতে জড়িত লোকসমূহে যি উল্লেখযোগ্য ভূমিকা পালন কৰিছে , সেয়াও অধিক গুৰুত্বপূৰ্ণ , মই তেওঁলোকৰ ওচৰতো কৃতজ্ঞ৷


    বন্ধুসকল , ঝাৰখণ্ডত যোগ দিৱসলৈ অহাটো মোৰ বাবে এক সুখদ অনুভূতি৷ আপোনালোকৰ বহুতেই ৰাতিপুৱাতেই ঘৰৰ পৰা ওলাই ইয়ালৈ আহিছে , মই আপোনালোক সকলোৰে ওচৰত কৃতজ্ঞ৷ বহুতৰ মনত এই প্ৰশ্নৰ উদয় হৈছে যে পঞ্চম যোগ দিৱস পালন কৰিবলৈ , আপোনালোকৰ সৈতে যোগ দিৱস পালন কৰিবলৈ মই ৰাঁচীলৈ কিয় আহিছো৷


    ভাতৃ আৰু ভগ্নীসকল , ৰাঁচীৰ সৈতে মোৰ আপোনত্ব আছেই , কিন্তু আজি মই ৰাঁচীলৈ অহাৰ তিনিটা ডাঙৰ কাৰণ আছে৷ প্ৰথমটো হ ’ ল - ঝাৰখণ্ড অৰ্থাৎ ই হ ’ ল বন প্ৰদেশ৷ প্ৰকৃতিৰ অতি নিকটতম আৰু যোগ তথা প্ৰকৃতিৰ সামঞ্জস্যতাই মানুহক এক অনন্য অনুভৱ প্ৰদান কৰে৷ দ্বিতীয়টো ডাঙৰ কাৰণ হ ’ ল ৰাঁচী আৰু স্বাস্থ্যৰ সম্বন্ধ এতিয়া ইতিহাসত খোদিত হৈছে৷ যোৱা বছৰৰ ২৩ ছেপ্টেম্বৰ তাৰিখে পণ্ডিত দীনদয়াল উপাধ্যায়ৰ জন্ম - জয়ন্তীত ইয়াত ৰাঁচীৰ পৰা আমি আয়ুষ্মান ভাৰত যোজনাৰ শুভাৰম্ভ কৰিছিলো৷ আজি বিশ্বৰ সবাতোকৈ বৃহৎ স্বাস্থ্য সুৰক্ষা আঁচনি , প্ৰধানমন্ত্ৰী জন - আৰোগ্য যোজনা অতি কম সময়তে দুখীয়াৰ বাবে বৃহৎ সম্বল হিচাপে পৰিচিত হৈছে৷ ভাৰতীয়সকলৰ আয়ুষ্মান হিচাপে গঢ়ি তোলাত যোগৰ যি মহত্ব , তাৰ সৈতে আমি ভালদৰেই পৰিচিত , সেয়ে আজি মই ৰাঁচীলৈ বিশেষভাৱে আহিছো৷


    ভাতৃ আৰু ভগ্নীসকল , এতিয়া যোগ অভিযানক মই আৰু আমি সকলোৱে মিলি এক অন্য পৰ্যায়লৈ লৈ যাব লাগিব আৰু ৰাঁচীলৈ অহাৰ মোৰ তৃতীয়টো ডাঙৰ কাৰণ এয়াই৷


    বন্ধুসকল , যোগ আমাৰ দেশত প্ৰাচীন কালৰে পৰাই আছে , ই আমাৰ সংস্কৃতিৰ অভিন্ন অংগ৷ ইয়াত ঝাৰখণ্ডত যি ‘ ছও নৃত্য ’ হয় , তাতো আসন আৰু মুদ্ৰা প্ৰদৰ্শিত কৰা হয়৷ কিন্তু এয়াও সত্য যে আধুনিক যোগৰ যি যাত্ৰা , সেয়া দেশৰ গ্ৰামাঞ্চল আৰু আদিবাসী অঞ্চলতো সেইদৰে প্ৰৱেশ কৰা নাই , যিদৰে প্ৰৱেশ কৰিব লাগিছিল৷ এতিয়া মই আৰু আমি সকলোৱে মিলি আধুনিক যোগৰ যাত্ৰাক চহৰৰ পৰা গাঁৱলৈ , জংগললৈ , দূৰ - সুদূৰৰ অন্তিমজন মানুহলৈ লৈ যাব লাগিব৷ দুখীয়া আৰু আদিবাসীৰ ঘৰলৈ যোগাভ্যাস নিব লাগিব৷ মই যোগক দুখীয়া আৰু আদিবাসীৰ জীৱনৰ অভিন্ন অংগ কৰি তুলিব লাগিব যি ৰোগত অধিক কষ্ট পায়৷ এই ৰোগেই দুখীয়াক আৰু অধিক দুখীয়া কৰি তোলে৷ সেইবাবে এনে সময়ত যেতিয়া দেশত দুখীয়া কম হোৱাৰ গতি বৃদ্ধি পাইছে , তেওঁলোকৰ বাবেও যোগ অতিশয় গুৰুত্বপূৰ্ণ যি দুখীয়া অৱস্থাৰ পৰা বাহিৰলৈ ওলাইছে৷ তেওঁলোকৰ জীৱনত যোগাভ্যাসক অন্তৰ্ভুক্ত কৰি তেওঁলোকক ৰোগ আৰু দৰিদ্ৰতাৰ চক্ৰান্তৰ পৰা উদ্ধাৰ কৰিব লাগিব৷


    বন্ধুসকল , কেৱল সুবিধাসমূহৰ দ্বাৰা জীৱন সহজ কৰি তোলা যথেষ্ট নহয়৷ দৰৱ আৰু অস্ত্ৰোপচাৰৰ সমাধানেই পৰ্যাপ্ত নহয়৷ আজি পৰিৱৰ্তিত সময়ত ৰোগৰ পৰা ৰক্ষা কৰাৰ উপৰিও কল্যাণৰ প্ৰতিও অধিক গুৰুত্ব প্ৰদান কৰা আৱশ্যক৷ এই শক্তি আমি যোগৰ পৰা লাভ কৰো৷ এই ভাৱনা যোগৰ , প্ৰাচীন ভাৰতীয় দৰ্শনৰো৷ যোগ কেৱল এয়াই নহয় যে কেৱল আধা ঘণ্টা ভূমিত অথবা মেজত অভ্যাস কৰিলো ; যোগ হ ’ ল অনুশাসন , সমৰ্পণ , আৰু ইয়াৰ পালন সমগ্ৰ জীৱনজুৰি কৰিব লাগিব৷ যোগ - আয়ু , বৰ্ণ , জাতি , সম্প্ৰদায় , মত , পন্থ , ধনী , দুখীয়া , প্ৰান্ত , সীমাৰো ঊৰ্ধত৷ যোগ সকলোৰে হয় আৰু সকলো যোগৰ৷


    বন্ধুসকল , বিগত পাঁচ বছৰত যোগক স্বাস্থ্য আৰু কল্যাণৰ সৈতে জড়িত কৰি আমাৰ চৰকাৰে ইয়াক প্ৰতিৰোধাত্মক স্বাস্থ্য সেৱাৰ স্তম্ভ শক্তিশালী কৰাৰ প্ৰয়াস কৰা হৈছে৷ আজি আমি এয়া ক ’ ব পাৰো যে ভাৰতত যোগৰ প্ৰতি সজাগতা প্ৰতিটো কোণলৈ , প্ৰতিটো বৰ্গলৈ প্ৰদান কৰিব লাগিব - ড্ৰয়িংৰূমৰ পৰা বেডৰূমলৈ , চহৰৰ পাৰ্কৰ পৰা আৰম্ভ কৰি ক্ৰীড়া প্ৰাংগনলৈ , চুবুৰীৰ পৰা কল্যাণ কেন্দ্ৰলৈ আজি চাৰিওফালে যোগৰ অনুভৱ কৰিব পৰা হৈছে৷


    ভাতৃ আৰু ভগ্নীসকল , যেতিয়া মই দেখা পাঁও যে যুৱ প্ৰজন্মই আমাৰ এই প্ৰাচীন পদ্ধতিক আধুনিকতাৰ সৈতে জড়িত কৰি প্ৰচাৰিত আৰু প্ৰসাৰিত কৰে তেতিয়া অধিক সন্তোষ পাঁও৷ যুৱ প্ৰজন্মৰ উদ্ভাৱনী আৰু সৃজনীমূলক শক্তিৰ দ্বাৰা যোগ পূৰ্বতকৈও অধিক লোকপ্ৰিয় হৈছে , জীৱন্ত হৈছে৷


    বন্ধুসকল , আজি এই উপলক্ষে যোগৰ উত্তৰণ আৰু বিকাশৰ বাবে প্ৰধানমন্ত্ৰীৰ বঁটাৰ ঘোষণা কৰা হৈছে৷ এদল জুৰীয়ে ইয়াৰ নিৰ্ণয় কৰিছে আৰু সমগ্ৰ বিশ্ব অন্বেষণ কৰি এওঁলোকে ইয়াক সন্ধান কৰিছে৷


    যিসকল বন্ধুৱে এই পুৰষ্কাৰ পাইছে , মই তেওঁলোকৰ তপস্যা আৰু যোগৰ প্ৰতি তেওঁলোকৰ সমৰ্পণক প্ৰশংসা কৰিছো৷


    বন্ধুসকল , এই বৰ্ষৰ আন্তৰ্জাতিক যোগ দিৱসৰ বিষয় হ ’ ল ‘ হৃদয়ৰ বাবে যোগাভ্যাস ’ ৷ হৃদয়ৰ শুশ্ৰূষা আজি সমগ্ৰ বিশ্বৰ বাবে এক প্ৰত্যাহ্বান হৈ উঠিছে৷ ভাৰতত বিগত দুই - আঢ়ৈ দশকত হৃদয়ৰ সৈতে জড়িত ৰোগ বহুগুণে বৃদ্ধি হৈছে৷ দুখৰ কথা এয়েই যে অতি কম বয়সতে যুৱ প্ৰজন্মৰ মাজতো হৃদৰোগে দেখা দিছে৷ এনে অৱস্থাত হৃদয়ৰ শুশ্ৰূষা সজাগতাৰ সৈতে যোগকো প্ৰতিৰোধী অথবা চিকিৎসাৰ অংশ হিচাপে গঢ়ি তোলাটো প্ৰয়োজনীয় হৈ পৰিছে৷


    মই ইয়াৰে স্থানীয় যোগ আশ্ৰমসকলক যোগ প্ৰসাৰ কৰাৰ বাবে আহ্বান জনাইছো৷ সেয়া লাগিলে দেওঘৰৰ সিখ্যা পীঠযোগৰ আশ্ৰমেই হওক , ৰাঁচীৰ যোগদা সৎসংগ সখা মঠেই হওক অথবা অন্য সংস্থাই হওক ; তেওঁলোকে এই বৰ্ষত হৃদৰোগ শুশ্ৰূষা সজাগতাক বিষয় হিচাপে লৈ অনুষ্ঠানৰ আয়োজন কৰক৷


    আৰু বন্ধুসকল , যেতিয়াই স্বাস্থ্য উত্তম হয় তেতিয়া জীৱনত এক নতুন উচ্চতা প্ৰাপ্তিৰ আকাংক্ষা হয়৷ অৱসাদত ভাগৰি পৰা শৰীৰৰ দ্বাৰা , ভংগুৰ মনৰ দ্বাৰা সপোনো সজাব নোৱাৰি , আকাংক্ষাকো বাস্তৱায়িত কৰিব নোৱাৰি৷ যেতিয়াই আমি উত্তম স্বাস্থ্যৰ কথা কও , কিছু কথা পানী , পোষণ , পৰিবেশ , পৰিশ্ৰম - এই চাৰিটা বিষয় - খোৱাৰ বাবে বিশুদ্ধ পানী , আৱশ্যকতা অনুসৰি পোষণ প্ৰাপ্তি , পৰিবেশৰ প্ৰতি স্বচ্ছতা - বায়ু পৰিবেশেই হওক , যিকোনো কথাই হওক , আৰু পৰিশ্ৰম জীৱনৰ এক অংশ৷ সেয়ে উত্তম স্বাস্থ্যৰ বাবে এই চাৰিটা ‘ প ’ ই পৰিণাম প্ৰদান কৰে৷


    বন্ধুসকল , আজি সমগ্ৰ বিশ্বৰ যোগ দিৱস উদযাপন কৰিবলৈ সমবেত হোৱা লোকসকলক ধন্যবাদ জ্ঞাপন কৰিছো৷ সূৰ্যৰ প্ৰথম পোহৰক যোগাভ্যাসেৰে আদৰণি জনোৱাটো এক সুন্দৰ দৃশ্য৷ মই আপোনালোক সকলোকে যোগাভ্যাসক আপোনালোকৰ দৈনিক কাৰ্যসূচীৰ অংশ হিচাপে গ্ৰহণ কৰিবলৈ আহ্বান জনাইছো৷ যোগ প্ৰাচীনো হয় আৰু আধুনিকো৷ ই ধ্ৰুৱক আৰু পৰিৱৰ্তনশীলো৷ শতিকাজুৰি যোগৰ মূল ভাৱাৰ্থ একেই আছে - স্বাস্থ্যৱান শৰীৰ , স্থিৰ মন , অখণ্ডতা৷ যোগে জ্ঞান , কৰ্ম অথবা ভক্তি প্ৰদান কৰে৷ যোগে ব্যক্তিবিশেষক উন্নত চিন্তাধাৰা প্ৰদান কৰে৷


    বন্ধুসকল , যোগাভ্যাসৰ গুৰুত্ব পূৰ্বতকৈও বেছি হৈছে৷ আমি এনেকুৱা সময়ত জীৱন - যাপন কৰিছো য ’ ত জীৱনশৈলীত ৰোগ বৃদ্ধি হৈছে আৰু উদ্বিগ্নতাও বৃদ্ধি হৈছে৷ তাৰোপৰি ইয়াৰ লগতে দৈনন্দিন ব্যস্তসূচীয়েও ইয়াত অৰিহণা যোগাইছে৷ কম বয়সীয়া পুৰুষ তথা মহিলাসকলে সামগ্ৰী অপব্যৱহাৰ , মাদক দ্ৰব্যৰ প্ৰতি আসক্তি , ডায়েবেটিছ আদিৰ প্ৰতি আসক্ত হোৱা ঘটনাই মোক দুখ দিয়ে৷


    যোগে এই সমস্যাসমূহৰ সমাধান প্ৰদান কৰে৷ যোগে সমাজত মানুহৰ মাজত একতাৰ ভাৱ বৃদ্ধি কৰে আৰু ই আমাৰ সমাজৰ বিভিন্ন প্ৰত্যাহ্বান ৰোধ কৰিব পাৰে৷


    বন্ধুসকল , যোগৰ সৈতে শান্তি , সদভাৱ আদিও সংবদ্ধ হৈ আছে৷ ৫ম আন্তৰ্জাতিক যোগ দিৱস উপলক্ষে আমাৰ যোগৰ বিষয়বস্তু হওক শান্তি , সদভাৱ আৰু সমৃদ্ধি৷


    ভাতৃ আৰু ভগ্নীসকল , আন্তৰ্জাতিক যোগ দিৱসৰ আৰম্ভণীৰ পিছতে আমি অনেক পদক্ষেপ গ্ৰহণ কৰিলো যাৰ লাভ আজি আমি দেখিবলৈ পাইছো৷ ভৱিষ্যতক প্ৰত্যক্ষ কৰি আমি যোগক প্ৰত্যেক ব্যক্তিৰ জীৱনৰ অংশ হিচাপে গঢ়ি তুলিবলৈ সদভাৱৰ বাবে নিৰন্তৰে কাম কৰিব লাগিব৷ ইয়াৰ বাবে যোগৰ সৈতে জড়িত সাধক , শিক্ষক আৰু সংগঠনসমূহৰ ভূমিকা বৃদ্ধি হ ’ ব৷ যোগক কোটি কোটি লোকৰ জীৱনৰ অংশ হিচাপে গঢ়ি তুলিবলৈ মানৱ সম্পদ প্ৰস্তুত কৰা , মানৱ সম্পদৰ বিকাশ কৰাটোও অতিশয় প্ৰয়োজনীয়৷ এয়া তেতিয়াহে সম্ভৱ যেতিয়া আমি যোগৰ সৈতে জড়িত গুণগতমান আৰু সংস্থাসমূহক বিকশিত কৰিম৷ আৰু সেইবাবে আমাৰ চৰকাৰে এই চিন্তাৰ সৈতে অগ্ৰসৰ হৈছে৷


    বন্ধুসকল , আজি আমাৰ যোগক সমগ্ৰ বিশ্বই আকোৱালি লৈছে আৰু আমি যোগৰ সৈতে জড়িত গৱেষণাতো গুৰুত্ব প্ৰদান কৰিব লাগিব৷ যিদৰে আমাৰ ফোনৰ ছফ্টৱেৰ নিৰন্তৰে আপডেট হয় ঠিক সেইদৰে আমিও যোগৰ বিষয়ে বিশ্ববাসীক জনাব লাগিব৷ ইয়াৰ বাবে প্ৰয়োজনীয় হ ’ ল যে যোগক যাতে কোনো সীমাৱদ্ধতাৰ মাজত বান্ধি ৰখা নহয়৷ যোগৰ চিকিৎসা , ফিজিঅ ’ থেৰাপী , কৃত্ৰিম বুদ্ধিমতা আদিৰ সৈতে জড়িত কৰিব লাগিব৷ এয়াই নহয় , আমি যোগৰ সৈতে জড়িত ব্যক্তিগত সংস্থাসমূহকো উৎসাহিত কৰিব লাগিব , তেতিয়াহে আমি যোগৰ প্ৰচাৰ কৰিব পাৰিম৷


    আমাৰ চৰকাৰে এই আৱশ্যকতাসমূহ অনুধাৱন কৰি এনেকুৱা অনেক ক্ষেত্ৰত কাম কৰি আছে৷


    মই আপোনালোকৰ সুস্বাস্থ্য কামনা কৰাৰ লগতে পুনৰবাৰ আম্তৰ্জাতিক যোগদিৱসৰ অনেক শুভকামনা প্ৰদান কৰিছো৷ আৰু মই আশা কৰিছো যে আপোনালোক সকলোৱে , ইয়াত আজি যিসকলে যোগচৰ্চা কৰিব , তেওঁলোকে অধিক কৰিব নালাগে , ইমানেই কৰক , কিন্তু ক্ৰমান্বয়ে ইয়াৰ পৰিসৰ বৃদ্ধি কৰক৷ আপোনাৰ জীৱনত চমকপ্ৰদ লাভ দেখিবলৈ পাব৷


    মই পুনৰবাৰ আপোনালোকৰ উত্তম স্বাস্থ্যৰ বাবে শান্তি , সদভাৱ আৰু সমন্বয়যুক্ত জীৱনৰ বাবে অশেষ শুভকামনা জনাইছো৷


    আহক , এতিয়া আমি যোগাভ্যাস আৰম্ভ কৰো৷


    মই ঝাৰখণ্ডৰ চৰকাৰকো ধন্যবাদ জনাব খুজিছো কিয়নো তেওঁলোকে ইমান কম সময়ত এক বৃহৎ আয়োজন কৰিছে৷ প্ৰথমে এওঁলোকেও গম পোৱা নাছিল , দুসপ্তাহ পূৰ্বেই নতুন চৰকাৰ গঠন হোৱাৰ পিছত ৰাঁচীত এনে কাৰ্যসূচীৰ আয়োজন কৰাৰ বিচাৰ মনলৈ আহিল৷ কিন্তু ইমান কম সময়ত ঝাৰখণ্ডবাসীয়ে যি অদ্ভুত কাম কৰি দেখুৱালে , তাৰবাবে মই আপোনালোকক , চৰকাৰকো অশেষ শুভেচ্ছা জনাইছো৷


    ধন্যবাদ৷


    ****


    AKT/VJ/NS/MANN

    
    
    (Release ID: 1575727) Visitor Counter : 2
    
    
      Read this release in: English , Marathi , Bengali , Punjabi , Gujarati , Tamil , Kannada