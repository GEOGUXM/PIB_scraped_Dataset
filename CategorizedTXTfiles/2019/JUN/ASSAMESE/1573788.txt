      প্ৰধানমন্ত্ৰীৰ কাৰ্যালয়

      মালদ্বীপ আৰু শ্ৰীলংকা ভ্ৰমণৰ পূৰ্বে প্ৰধানমন্ত্ৰী মোদীৰ প্ৰেছ বিবৃত্তি
      Posted On: 07 JUN 2019 8:30PM by PIB Guwahati


    ৰাষ্ট্ৰপতি ইব্ৰাহিম মহম্মদ ছলীহ আৰু ৰাষ্ট্ৰপতি মৈত্ৰীপালা ছিৰিসেনাৰ নিমন্ত্ৰণ ক্ৰমে মই ৮ - ৯ জুন , ২০১৯ত মালদ্বীপ আৰু শ্ৰীলংকা ভ্ৰমণ কৰিম৷ পুনৰ নিৰ্বাচিত হোৱাৰ পাছত এয়া মোৰ প্ৰথম বিদেশ ভ্ৰমণ৷


    যোৱা বছৰৰ ডিচেম্বৰ মাহত ৰাষ্ট্ৰপতি ছলীহক আদৰণি জনাবলৈ পাই আমি ধন্য হৈছিলো৷ ২০১৮ৰ নৱেম্বৰত ৰাষ্ট্ৰপতি ছলীহৰ শপত গ্ৰহণ অনুষ্ঠানত উপস্থিত থকাৰ মোৰ সৌভাগ্য হৈছিল৷ মোৰ মালদ্বীপ ভ্ৰমণে সামূদ্ৰিক প্ৰতিৱেশী ৰাষ্ট্ৰ হিচাপে আমাৰ দুয়ো দেশৰ সম্পৰ্ক আৰু দীৰ্ঘদিনীয়া বন্ধুত্বৰ গুৰুত্বক প্ৰতিফলিত কৰিছে৷


    আমি মালদ্বীপক এক মূল্যবান সহযোগী বুলি জ্ঞান কৰো , যাৰ সৈতে আমাৰ ঐতিহ্য আৰু সংস্কৃতিৰ ব্যাপক মিল আছে৷ শেহতীয়াভাৱে মালদ্বীপৰ সৈতে আমাৰ দ্বিপাক্ষিক সম্পৰ্ক আৰু অধিক সুদৃঢ় হৈছে৷ মোৰ বিশ্বাস যে মোৰ এই ভ্ৰমণে আমাৰ বহুপাক্ষিক সম্পৰ্কক আৰু অধিক গভীৰ কৰিব৷


    ২০১৯ৰ ২১ এপ্ৰিলত ইষ্টাৰৰ দিনা ভয়ংকৰ সন্ত্ৰাসবাদী আক্ৰমণৰ পৰিপ্ৰেক্ষিতত দেশখনৰ চৰকাৰ আৰু শ্ৰীলংকাবাসীৰ প্ৰতি আমাৰ সহমৰ্মিতা প্ৰকাশ কৰাৰ বাবেই মই শ্ৰীলংকা ভ্ৰমণ কৰিম৷ সন্ত্ৰাসবাদৰ বিৰুদ্ধে যুঁজাৰ ক্ষেত্ৰত ভাৰতে সদায় শ্ৰীলংকাৰ কাষত থিয় দিছে৷


    বিগত পাঁচ বছৰত শ্ৰীলংকাৰ সৈতে আমাৰ দ্বিপাক্ষিক সম্পৰ্ক লেখতল ’ বলগীয়া ধৰণে আগবাঢ়িছে৷ নতুন চৰকাৰৰ শপতগ্ৰহণ অনুষ্ঠানত অংশগ্ৰহণৰ বাবে শেহতীয়া ভাৰত ভ্ৰমণৰ সময়ত মই ৰাষ্ট্ৰপতি ছিৰিসেনাক লগ পাই ধন্য হ ’ লো৷ মোৰ ভ্ৰমণৰ সময়ত শ্ৰীলংকাৰ নেতৃত্বৰ সৈতে মই বৈঠকত মিলিত হ ’ ম৷


    মোৰ বিশ্বাস যে সামূদ্ৰিক প্ৰতিৱেশী হিচাপে আমাৰ ‘ প্ৰতিৱেশী প্ৰথম নীতি ’ ৰ পৰিপ্ৰেক্ষিতত মোৰ মালদ্বীপ আৰু শ্ৰীলংকা ভ্ৰমণে আমাৰ ঘনিষ্ঠ তথা আন্তৰিক সম্পৰ্কৰ লগতে সমগ্ৰ অঞ্চলটোৰ নিৰাপত্তা আৰু বিকাশৰ দৃষ্টিভংগীক অধিক সুদৃঢ় কৰিব৷


    ******


    AKT/SH/DB

    
    
    (Release ID: 1573788) Visitor Counter : 2
    
    
      Read this release in: English , Marathi , Hindi , Tamil , Kannada