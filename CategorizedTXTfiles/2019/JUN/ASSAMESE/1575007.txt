      প্ৰধানমন্ত্ৰীৰ কাৰ্যালয়

      লোকসভাত অধ্যক্ষ হিচাপে ওম বিৰলা নিৰ্বাচিত হোৱাত প্ৰধানমন্ত্ৰীয়ে প্ৰদান কৰা আদৰণিসূচক ভাষণৰ অসমীয়া অনুবাদ
      Posted On: 19 JUN 2019 12:41PM by PIB Guwahati


    সন্মানীয় অধ্যক্ষ মহোদয় ডাঙৰীয়া , আপোনাক এই পদত আসীন হোৱা দেখি এই সদনৰ সকলো সদস্যৰ বাবে এয়া অত্যন্ত আনন্দ আৰু গৌৰৱৰ সময়৷ এই সদনৰ পুৰণি সকলো সদস্যই আপোনাৰ সৈতে ভালদৰে পৰিচিত৷ বিধায়ক হিচাপেও , ৰাজস্থানত আপুনি যি সক্ৰিয় ভূমিকা পালন কৰিছে , তাৰ জৰিয়তেও ৰাজনৈতিক জীৱনৰ সৈতে জড়িত লোকেও আপোনাৰ বিষয়ে পৰিচিত৷


    আমাৰ বাবে এয়া গৰ্বৰ বিষয় যে আজি এনে এক ব্যক্তিক আমি অনুমোদন প্ৰদান কৰিছো যি সৰ্বসন্মতিৰে নিৰ্বাচিত হৈছে৷ তেওঁ সাৰ্বজনিক জীৱনত ছাত্ৰ কালৰ পৰাই ছাত্ৰ সংগঠনৰ সৈতে জড়িত আছিল , বিশ্ববিদ্যালয়ৰ ছাত্ৰসকলৰ নেতৃত্ব প্ৰদান কৰি জীৱনৰ সৰ্বাধিক উত্তম সময় কোনো বিৰতি নোলোৱাকৈ অখণ্ড অবিৰতভাৱে সামাজিক জীৱনৰ গতিবিধিসমূহৰ সৈতে জড়িত আছিল৷ ভাৰতীয় জনতা দলৰ কাৰ্যকৰ্তাৰ ৰূপতো ছাত্ৰ আন্দোলনৰ পৰা বাহিৰলৈ আহি যুৱ মৰ্চা সংগঠনত প্ৰায় ১৫ বছৰ পৰ্যন্ত জিলাসমূহত , ৰাজ্যত আৰু ৰাষ্ট্ৰীয় পৰ্যায়ত কাম কৰিছে৷ মই বহু বছৰ সংগঠনৰ কাম কৰাৰ সুবিধা পাইছিলো আৰু সেইবাবে মোৰ সহযোগীৰ ৰূপত আমি দুয়ো একেলগে কাম কৰাৰ সুবিধা পাইছিলো৷ আৰু কোটাক আজিকালি শিক্ষাৰ কাশী বুলি অভিহিত কৰা হয়৷ যাৰ হৃদয় আৰু মগজুত কেৰিয়াৰে প্ৰাধান্য পায় তেওঁলোকে কোটাক ভাল পায়৷ কোটাত থাকিব , কোটাত পঢ়িব আৰু কোটাৰ পৰাই নিজৰ জীৱন গঢ়িব৷ ৰাজস্থানৰ এটা কোণৰ এই সৰু চহৰ আজি ক্ষুদ্ৰ ভাৰতলৈ পৰিণত হৈছে আৰু কোটাৰ এই পৰিৱৰ্তনৰ নেতৃত্ব যিয়ে প্ৰদান কৰিছে , যাৰ পদক্ষেপত এয়া সম্ভৱ হৈছে , তেওঁৰ নাম হৈছে শ্ৰীমান ওম বিৰলা মহোদয়৷


    সাধাৰণতে ৰাজনৈতিক জীৱনত আমাৰ এনেকুৱা এখন ছবি প্ৰদৰ্শিত হয় যে আমি চৌবিশ ঘণ্টাই ৰাজনীতি কৰো , উঠা - বহা কৰো , খিয়লা - খিয়লি কৰো , কোন হাৰিব কোন জিকিব এইবোৰতে ব্যস্ত থাকো৷ কিন্তু তাৰ উপৰিও এটা সত্য আছে যি কেতিয়াবা সন্মুখলৈ নাহে৷ বৰ্তমান দেশে অনুভৱ কৰিছে যে ৰাজনৈতিক জীৱনত যিমানেই অধিক মাত্ৰাত সামাজিক সেৱা অনুপাত বৃদ্ধি হয় , সমাজত সিমানেই স্বীকৃতিও লাভ হয়৷ গোড়া ৰাজনীতিৰ যুগৰ প্ৰায় অন্ত পৰিছে৷ ওম বিৰলা মহোদয়ৰ বৈশিষ্ট হ ’ ল যে তেওঁ জন প্ৰতিনিধিৰ ৰূপত ৰাজনীতিৰ সৈতে জড়িত থকাটো স্বাভাৱিক আছিল যদিও তেওঁৰ সমগ্ৰ কাৰ্যশৈলী সমাজ সেৱাতে নিবদ্ধ আছিল৷ সামাজিক জীৱনত য ’ তেই তেওঁ সমস্যা দেখা পাইছিল ত ’ তেই তেওঁ সৰ্বপ্ৰথমে উপস্থিত হৈছিল৷ মোৰ ভালকৈয়ে মনত আছে যে যেতিয়া গুজৰাটত ভয়ংকৰ ভূমিকম্প আহিছিল তেতিয়া তেওঁ বহু দিনলৈ কচ্ছত আছিল , নিজৰ এলেকাৰ যুৱ সংগীসমূহক লগত লৈ আনিছিল৷ স্থানীয় কোনো ব্যৱস্থা ব্যৱহাৰ নকৰি নিজৰ উপলব্ধ ব্যৱস্থাৰে তেওঁ দীৰ্ঘসময়লৈ সেৱা প্ৰদান কৰিছিল৷ যেতিয়া কেদাৰনাথত বান আহিছিল তেতিয়া তেওঁক উত্তৰাখণ্ডত দেখা গৈছিল৷ তাতো তেওঁ নিজৰ সংগীৰ সৈতে সমাজ সেৱাৰ কামত নামি পৰিছিল৷ নিজৰ কোটাতো যদি কাৰোবাৰ ওচৰত শীতকালি কম্বল নাথাকে তেতিয়া গোটেই ৰাতি কোটাৰ অলিয়ে - গলিয়ে ভ্ৰমণ কৰি , জন - সহযোগিতাৰে গৰম কম্বল তেওঁ প্ৰদান কৰে৷ তেওঁ এটা ব্ৰত গ্ৰহণ কৰিছিল যি সাৰ্বজনিক জীৱনত আমাৰ সকলো সাংসদৰ বাবে প্ৰেৰণাদায়ক৷ তেওঁৰ এটা ব্ৰত আছিল যে কোটাত কোনেও ভোকত শুবলগীয়া নহ ’ ব আৰু তেওঁ যি প্ৰসাদম নামৰ এক যোজনা প্ৰণয়ন কৰিছিল সেয়া আজিও কাৰ্যকৰী হৈ আছে৷ সেই প্ৰসাদম যোজনাৰ অধীনত জন - সহযোগিতাৰে ভোকাতুৰ লোকক বিচাৰি বিচাৰি তেওঁলোকক অন্ন প্ৰদান কৰাটো তেওঁৰ নিয়মীয়া কৰ্তব্য হৈ পৰিছিল৷ ঠিক সেইদৰে যদি কোনোবা দুখীয়া লোক আছে , কাপোৰ নাই , তেওঁলোকৰ বাবে তেওঁ পৰিধান যোজনা প্ৰণয়ন কৰিছিল৷ সেই পৰিধান আন্দোলনৰ অধীনত জন - সহযোগিতাৰে সামাজিক সংবেদনাৰে নিৰন্তৰে ব্ৰতী হৈ যদি কাৰোবাৰ ওচৰত জোতা নাছিল তেতিয়া জোতা সংগ্ৰহ কৰি জোতা প্ৰদান কৰা , যদি কোনোবা ৰোগাক্ৰান্ত হৈছে , কাৰোবাক যদি ৰক্তৰ প্ৰয়োজন হৈছে , কোনোবা চিকিৎসালয়ত সেৱা প্ৰদান কৰিব লাগে , সেই কাম তেওঁ কৰিছিল৷ এক প্ৰকাৰে তেওঁ নিজৰ ৰাজনীতিৰ কেন্দ্ৰবিন্দু জন আন্দোলনতকৈও অধিক জন সেৱালৈ পৰিৱৰ্তিত কৰিছি আৰু এনেকুৱা এক সংবেদনশীল ব্যক্তিত্ব আজি যেতিয়া অধ্যক্ষৰ আসনত আসীন হৈছে , তেওঁ আমাক সকলোকে অনুশাসিতও কৰিব , অনুপ্ৰেৰিতও কৰিব আৰু তেওঁৰ দ্বাৰা এই সদনে দেশৰ এজন অনুঘটক সদস্য লাভ কৰিব৷ মোৰ বিশ্বাস যে তেওঁ উত্তম প্ৰকাৰে এই কাৰ্য সমাধা কৰিব পাৰিব৷


    সদনত ভিতৰতো দেখিছো যে তেওঁ হাঁহিলেও অতি পাতলীয়া ধৰণে হাঁহে৷ তেওঁ কথা ক ’ লেও লাহেকৈ কথা কয় আৰু সেইবাবে সদনত মোৰ কেতিয়াবা ভয় লাগে যে তেওঁৰ যি নম্ৰতা , তেওঁৰ যি বিবেক , তাৰে দুষ্প্ৰয়োগ যাতে অন্যই নকৰে৷ কিন্তু আজিকালি , প্ৰথমে এনেকুৱা হৈছিল যে লোকসভাৰ অধ্যক্ষৰ সমস্যা ৰাজ্যসভাৰ অধ্যক্ষৰ তুলনাত অধিক হৈছিল৷ কিন্তু এতিয়া সেয়া বিপৰীত হৈছে৷ আমি যদি পিছৰটো শাসনকালৰ সদনৰ কথা মনত পেলাও , তেতিয়া প্ৰতিজনেই ক ’ ব যে আমাৰ যি অধ্যক্ষা মহোদয়া আছিল তেওঁ সদায়েই হাঁহিয়েই থাকিল , কাৰোবাক খং কৰিলেও পিছত হাঁহি পেলাইছিল৷ কিন্তু তেওঁও উত্তম পন্থাৰে এক নতুন পৰম্পৰাৰ সৃষ্টি কৰিছিল৷ এই সদনৰ তৰফৰ পৰা , ট্ৰেজাৰী বেঞ্চৰ তৰফৰ পৰা , শাসন পক্ষৰ সকলো দায়িত্বশীল মন্ত্ৰী পৰিষদৰ তৰফৰ পৰা মই , অধ্যক্ষ মহোদয় , আপোনাক এই আশ্বাস প্ৰদান কৰিছো যে আপোনাৰ কাম সৰল কৰাত আমাৰ যি ভূমিকা হ ’ ব সেয়া এশ শতাংশই পূৰণ কৰিম আৰু আপোনাৰ এই অধিকাৰ থাকিব যে এই বেঞ্চৰ ফালেও যদি কোনো নিয়মৰ উলংঘা কৰে , ব্যৱস্থাসমূহত বাধা প্ৰদান কৰে তেন্তে আপুনি পূৰ্ণ অধিকাৰেৰে আমাকো আপুনি সেই একে আগ্ৰহেৰেই কওক৷ আমি সেয়া স্বাগতম জনাম কাৰণ সদনৰ গৰিমা বৰ্তাই ৰখাটো অতিশয় প্ৰয়োজনীয়৷ আৰু মোৰ বিশ্বাস যে প্ৰথমে তিনি - চাৰি বছৰ ভালেৰেই যায় , নিৰ্বাচনৰ বৰ্ষটোত অলপ গৰমা - গৰমি হয় , কিন্তু আজি যেতিয়া তিনি - চাৰি মাহৰ পিছত যদি কোনো নিৰ্বাচন অনুষ্ঠিত হয় তেতিয়া এনে লাগে যে ইয়াৰ পৰাই এক বাৰ্তা প্ৰদান কৰিম৷ এনে পৰিস্থিতি আপোনাৰো দায়িত্ব অধিক হ ’ ব৷ তথাপিও ভাল চৰ্চা হওক , সকলো বিষয়ৰ ওপৰতে চৰ্চা হওক , মিলিজুলি নিৰ্ণয় গ্ৰহণ হওক , তাত আপোনাক এই সদনে সম্পূৰ্ণ সহায় কৰিব৷ এই আশাৰেই মোৰ তৰফৰ পৰা , সদনৰ তৰফৰ পৰা , ট্ৰেজাৰী বেঞ্চৰ তৰফৰ পৰা আপোনাক অলেখ শুভকামনা জনাইছো৷ ধন্যবাদ৷


    ***


    कंचन पतियाल / तारा /MANN

    
    
    (Release ID: 1575007) Visitor Counter : 7
    
    
      Read this release in: Tamil , English , Urdu , Marathi , Bengali , Punjabi