      প্ৰধানমন্ত্ৰীৰ কাৰ্যালয়

      লোকসভাৰ অধ্যক্ষ হিচাপে ওম বিৰলাৰ নিৰ্বাচনক আদৰণি প্ৰধানমন্ত্ৰীৰ
      Posted On: 19 JUN 2019 11:55AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে সপ্তদশ লোকসভাৰ অধ্যক্ষ হিচাপে শ্ৰী ওম বিৰলাৰ সৰ্বসন্মত নিৰ্বাচনক আদৰণি জনাইছে৷


    শ্ৰী ওম বিৰলাক অভিনন্দন জ্ঞাপন কৰি লোকসভাৰ ভাষণত আজি প্ৰধানমন্ত্ৰীয়ে কয় যে বিৰলাৰ দৰে এগৰাকী গণ্যমান্য ব্যক্তিক সদনৰ অধ্যক্ষ হিচাপে লাভ কৰাতো সকলো সদস্যৰ বাবে গৌৰৱৰ মুহূৰ্ত৷


    তেওঁ কয় যে শ্ৰী ওম বিৰলাই ছাত্ৰ নেতা হিচাপে কেৰিয়াৰ আৰম্ভ কৰি বহু বছৰ ধৰি ৰাজহুৱা জীৱনৰ সৈতে জড়িত হৈ আছে আৰু সমাজ সেৱা অব্যাহত ৰাখিছে৷ ৰাজস্থানৰ কোটাৰ সামগ্ৰিক উন্নয়ন আৰু পৰিৱৰ্তনত ওম বিৰলাৰ ভূমিকাক প্ৰধানমন্ত্ৰীয়ে বিশেষভাৱে উল্লেখ কৰে৷


    নৱনিৰ্বাচিত অধ্যক্ষগৰাকীৰ সৈতে দীৰ্ঘদিনীয়া সম্পৰ্কৰ কথাও প্ৰধানমন্ত্ৰীয়ে স্মৰণ কৰে৷ ভূমিকম্পৰ পাছত কাটচ আৰু প্ৰলয়ংকাৰী বানপানীৰ পাছত কেদাৰনাথৰ পুনৰ প্ৰতিষ্ঠাৰ ক্ষেত্ৰত শ্ৰী ওম বিৰলাৰ সেৱা আৰু বৰঙণিৰ কথাও প্ৰধানমন্ত্ৰী মোদীয়ে উত্থাপন কৰে৷


    প্ৰধানমন্ত্ৰীয়ে নৱনিৰ্বাচিত অধ্যক্ষগৰাকীক নিশ্চয়তা দিয়ে যে সদনৰ কাম -কাজ সফলতাৰে চলাই নিয়াত তেওঁ সকলো সদস্যৰ পূৰ্ণ সহযোগিতা লাভ কৰিব৷


    *****


    AKT/KP/MS

    
    
    (Release ID: 1575008) Visitor Counter : 8
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada , Malayalam