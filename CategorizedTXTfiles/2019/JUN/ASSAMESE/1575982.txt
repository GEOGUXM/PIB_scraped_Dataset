      প্ৰধানমন্ত্ৰীৰ কাৰ্যালয়

      ৰাজ্যসভাত ৰাষ্ট্ৰপতিৰ ভাষণৰ প্ৰতি প্ৰধানমন্ত্ৰীৰ ধন্যবাদসূচক বক্তব্য
      Posted On: 26 JUN 2019 3:54PM by PIB Guwahati


    ৰাজ্যসভাত ৰাষ্ট্ৰপতিয়ে আগবঢ়োৱা ভাষণৰ প্ৰতি আজি প্ৰধানমন্ত্ৰী শ্ৰী নৰেন্দ্ৰ মোদীয়ে ধন্যবাদসূচক বক্তব্য প্ৰদান কৰে৷ তেওঁ বিতৰ্কত অংশগ্ৰহণ তথা অৱদান আগবঢ়োৱাৰ বাবে উচ্চ সদনৰ সাংসদসকলক ধন্যবাদ জ্ঞাপন কৰে৷ তেওঁ ৰাজ্যসভাৰ প্ৰয়াত সাংসদ শ্ৰী মদনলাল ছাইনীৰ প্ৰতি শ্ৰদ্ধাঞ্জলিও নিবেদন কৰে৷


    প্ৰধানমন্ত্ৰীয়ে কয় যে ২০১৯ৰ লোকসভা নিৰ্বাচনৰ জনাদেশে নাগৰকিসকলে যে সুস্থিৰতা বিচাৰে তাকে প্ৰতিফলিত কৰিছে৷ তেওঁ লগতে কয় যে সুস্থিৰ চৰকাৰ নিৰ্বাচনৰ প্ৰক্ৰিয়া এতিয়া বিভিন্ন ৰাজ্যত দেখিবলৈ পোৱা গৈছে৷


    শেহতীয়া লোকসভা নিৰ্বাচনৰ সময়ত নিৰ্বাচনী প্ৰক্ৰিয়াৰ প্ৰশংসা কৰি প্ৰধানমন্ত্ৰীয়ে কয় যে সমগ্ৰ প্ৰক্ৰিয়াটোৰ মাত্ৰা অ পৰিমেয়৷ প্ৰধানমন্ত্ৰীয়ে একাংশ নেতাই ‘ গণতন্ত্ৰ ধ্বংস হৈ গ ’ ল ’ বুলি কোৱাটোক দূৰ্ভাগ্যজনক আখ্যা দিয়ে৷ তেওঁ সাংসদসকলক ভোটাৰ জ্ঞানক লৈ প্ৰশ্ন নকৰিবলৈ কয়৷ প্ৰধানমন্ত্ৰীয়ে লগতে কয় , “ আমাৰ নিৰ্বাচনী প্ৰক্ৰিয়া আৰু গণতন্ত্ৰক সন্মান জনোৱাটো অতি গুৰুত্বপূৰ্ণ৷ ”


    প্ৰধানমন্ত্ৰীয়ে ইলেক্ট্ৰনিক ভোটিং মেচিন ( ইভিএম ) ক লৈ প্ৰশ্ন কৰাসকলক সমালোচনা কৰে৷ তেওঁ কয় যে ইভিএমে ভোটদান কেন্দ্ৰ বন্দী কৰি লোৱা আৰু বিভিন্ন হিংসা হ্ৰাস কৰিছে৷ প্ৰধানমন্ত্ৰীয়ে কয় , “ এতিয়া নিউজত কিমান সংখ্যক ভোটদান হ ’ ল , সেয়াহে কয়৷ এয়া গণতন্ত্ৰৰ বাবে শুভ লক্ষণ৷ ” তেওঁ লগতে উল্লেখ কৰে যে ভিভিপেটে ইলেক্ট্ৰনিক ভোটিং মেচিনৰ বিশ্বাসযোগ্যতা সুদৃঢ় কৰিছে৷


    নিৰ্বাচনী সংস্কাৰৰ সন্দৰ্ভত প্ৰধানমন্ত্ৰীয়ে কয় ভাৰতৰ নিৰ্বাচনী প্ৰক্ৰিয়া সুদৃঢ় কৰিবলৈ সংস্কাৰৰ অতি আৱশ্যক৷ এই প্ৰসংগত তেওঁ ‘ এক দেশ , এক নিৰ্বাচন ’ ৰ দৰে নিৰ্বাচনী সংস্কাৰৰ সন্দৰ্ভত আলোচনা আৰু পৰামৰ্শ আগবঢ়োৱাৰ গুৰুত্বৰ কথা উল্লেখ কৰে৷


    প্ৰধানমন্ত্ৰীয়ে কয় যে কেন্দ্ৰীয় চৰকাৰে সমগ্ৰ প্ৰক্ৰিয়াৰ সৰলীকৰণৰ দিশত প্ৰচেষ্টা অব্যাহত ৰাখিছে , যিটোৱে ভাৰতীয় লোকসকলক উপকৃত কৰিব৷ তেওঁ কয় যে চৰকাৰে সাধাৰণ লোকসকলৰ সবলীকৰণত বিশ্বাস কৰে৷ তেওঁ দেশৰ নাগৰিকসকলৰ বাবে গৃহ , বিদ্যুৎ , গেছ সংযোগ , শৌচালয় ইত্যাদি সুনিশ্চিত কৰাৰ দিশত চৰকাৰে কৰি থকা কাম - কাজৰ আলোকপাত কৰে৷


    শ্ৰী মোদীয়ে সকলোকে ভাৰতক এখন পাঁচ ত্ৰিলিয়ন মাৰ্কিন ডলাৰ অৰ্থনীতিৰ দেশ হিচাপে গঢ়ি তোলাৰ দিশত কাম কৰিবলৈ আহ্বান জনায়৷ তেওঁ এই লক্ষ্যত উপনীত হ ’ বলৈ সকলো ৰাজনৈতিক দলক ইতিবাচক দৃষ্টিভংগীৰে কাম কৰিবলৈ তথা পৰামৰ্শ আৰু ধাৰণা আগবঢ়াবলৈ কয়৷


    প্ৰধানমন্ত্ৰীয়ে কয় যে শেহতীয়াভাৱে ঝাৰখণ্ডত সংঘটিত ঘটনাৰ বাবে তেওঁ অতি দুঃখিত হৈছে৷ তেওঁ কয় যে অপৰাধীসকলে দেশৰ আইন অনুসৰি উপযুক্ত শাস্তি পোৱা উচিত৷ তেওঁ কয় যে এটা ঘটনাৰ বাবে সমগ্ৰ ৰাজ্যখনক দোষ দিয়াটো শুদ্ধ নহয়৷ তেওঁ কয় যে হিংসাৰ পৃষ্ঠপোষকসকলে কঠোৰ হাতেৰে দমন কৰিব লাগিব আৰু যি ৰাজ্যতে নহওক লাগিলে এনে ঘটনাক আইন অনুসৰি কঠোৰ শাস্তি দিব লাগে৷


    প্ৰধানমন্ত্ৰীয়ে কয় যে আযুষ্মান ভাৰতক সুদৃঢ় কৰাটো প্ৰয়োজন৷ প্ৰধানমন্ত্ৰীয়ে লগতে কয় , “ আমি আমাৰ দুখীয়া লোকসকলে উন্নত আৰু সহজলভ্য চিকিৎসা লাভ কৰাটো বিচাৰো৷ ”


    প্ৰধানমন্ত্ৰীয়ে কয় যে উত্তৰ - পূবৰ ৰাজ্যসমূহৰ সমান্তৰালভাবে ৰূপান্তৰশীল জিলাসমূহৰ উন্নয়নত গুৰূত্ব প্ৰদান কৰি অহা হৈছে৷


    সহযোগিতামূলক যুক্তৰাষ্ট্ৰীয় ব্যৱস্থাৰ সন্দৰ্ভত প্ৰধানমন্ত্ৰীয়ে কয় যে “ আঞ্চলিক আকাংক্ষাৰ সৈতে ৰাষ্ট্ৰীয় উচ্চাকাংক্ষা ” থকাটো গুৰুত্বপূৰ্ণ৷


    প্ৰধানমন্ত্ৰীয়ে নাগৰিকসকলক যি যেনেকৈ পাৰে দেশৰ ভালৰ বাবে কাম কৰিবলৈ আহ্বান জনায়৷ তেওঁ সকলোকে ভাৰতক উন্নতিৰ নতুন শিখৰত উপনীত কৰোৱাৰ লগতে এখন নতুন ভাৰত গঢ় দিয়াৰ বাবে একেলগে কাম কৰিবলৈ কয়৷


    ******


    AKT/SH/SBP/DB

    
    
    (Release ID: 1575982) Visitor Counter : 14
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada , Malayalam