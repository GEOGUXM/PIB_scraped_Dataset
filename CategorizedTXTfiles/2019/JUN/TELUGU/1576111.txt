      ఆర్థిక మంత్రిత్వ శాఖ

      ఎం.ఎస్‌.ఎం.ఇల‌కు మ‌ద్ద‌తు, ఔట్‌రీచ్ ప్ర‌చారానికి ప్ర‌స్తుత ప్ర‌భుత్వం ఇప్ప‌టికే చేప‌ట్టిన చ‌ర్య‌ల‌కు కొన‌సాగింపుగా, ఎం.ఎస్‌.ఎం.ఇల‌కు రుణ అందుబాటులో పురోగ‌తి, రుణం విష‌యంలో అవి ఇప్ప‌టికీ ఎదుర్కొంటున్న స‌మ‌స్య‌లపై లోతైన విశ్లేష‌ణ చేయాల్సిందిగా అన్ని ప్ర‌భుత్వ‌రంగ బ్యాంకుల అధిప‌తుల‌ను ప్ర‌భుత్వం కోరింది. క్ర‌మ‌బ‌ద్దీక‌ర‌ణ ప్ర‌క్రియ‌స‌మ‌యంలో ఎం.ఎస్‌.ఎం.ఇలు వాటికి నిబంధ‌న‌ల ప్ర‌కారం అందాల్సిన రుణం అందని ప‌రిస్థితి ఎదుర్కోకుండా వీలైన అన్ని చ‌ర్య‌లూ తీసుకోవాల‌ని వాటిని కోర‌డం జ‌రిగింది.
      Posted On: 27 JUN 2019 6:57PM by PIB Hyderabad


    భార‌త ఆర్థిక వ్య‌వ‌స్థ‌లో సూక్ష్మ‌, చిన్న‌, మ‌ధ్య‌త‌ర‌హా పారిశ్రామిక సంస్థ‌లు కీల‌క‌పాత్ర క‌లిగి ఉన్నాయి. ఇవి దేశ జిడిపి , ఎగుమ‌తులు, పారిశ్రామిక ఉత్ప‌త్తి, ఉపాధి క‌ల్ప‌న వంటి వాటికి చెప్పుకోద‌గిన స్థాయిలో త‌మ వంతు చేయూత‌నందిస్తున్నాయి. గ‌త కొన్ని సంవ‌త్స‌రాలుగా ఈ రంగం ప‌లు విష‌యాల‌లో అడ్డంకులు ఎదుర్కొంటున్న‌ది. దీనిని దృష్టిలో ఉంచుకుని ఈ ఎం.ఎస్‌.ఎం.ఇ ల‌కు రుణ స‌దుపాయం మ‌రింత అందుబాటులోకి తేవ‌డానికి, మార్కెట్‌ను చేరువ చేయ‌డానికి, సాంకేతిక ప‌రిజ్ఞాన స్థాయి పెంపున‌కు , సుల‌భ‌త‌ర వాణిజ్యానికి, ఎం.ఎస్‌.ఎం.ఇ ఉద్యోగుల‌కు త‌గిన ఉద్యోగ భ‌ద్ర‌త‌ క‌ల్పించే విధంగా ఈ సంస్థ‌ల‌కు మ‌రింత చేరువ‌య్యేందుకు ఉద్దేశించిన ఒక ఔట్ రీచ్ కార్య‌క్ర‌మాన్ని 2018 న‌వంబ‌ర్ 2న ప్ర‌ధాన‌మంత్రి ప్రారంభించారు. ఈ ఐదు కేట‌గిరీల‌కు సంబంధించిన అంశాల విష‌యంలో 12 ప్ర‌క‌ట‌న‌లు చేయ‌డం జ‌రిగింది.


    ఇందుకు సంబంధించిన చొర‌వ‌ను ముందుకు తీసుకువెళ్లేందుకు ఔట్‌రీచ్ ప్ర‌చారం సాధించిన ఫ‌లితాల‌ను మ‌రింత సంఘ‌టితం చేయ‌డం కొన‌సాగాల‌ని భార‌త ప్ర‌భుత్వం నిర్ణ‌యించింది.ఇప్ప‌టికీ ఎం.ఎస్‌.ఎం.ఇలకు రుణం అందుబాటులో సాధించిన పురోగ‌తి, ఈ విష‌యంలో ఎదుర్కొంటున్న స‌మ‌స్య‌లపై లోతైన విశ్లేష‌ణ సాగించ‌డానికి సి.జి.ఎం, జి.ఎం స్థాయి అధికారిని ప్ర‌త్యేకంగా నియ‌మించాల్సిందిగా స్టేట్ బ్యాంక్ ఆఫ్ ఇండియా ఛైర్మ‌న్‌కు అలాగే అన్ని ప్ర‌భుత్వ రంగ బ్యాంకుల మేనేజింగ్ డైర‌క్ట‌ర్లు, సి.ఇ.ఒల‌కు అధికారిక స‌మాచారం పంప‌డం జ‌రిగింది. ఈ విశ్లేష‌ణ , త‌గిన దిద్దుబాటు చ‌ర్య‌లు తీసుకునే స‌మ‌యంలో నోడల్ జ‌న‌ర‌ల్ మేనేజ‌ర్‌, కింది అంశాల‌కు సంబంధించి అంశాల వారీగా సమాచారం సేక‌రించ‌వ‌ల‌సి ఉంటుంది.


    1) బ్యాంకుల‌నుంచి రుణం తీసుకుంటున్న ఎం.ఎస్‌.ఎం.ఇల వివ‌రాలు


    2) ఎన్‌.పి.ఎ లుగా ఉన్న ఎం.ఎస్‌.ఎం.ఇ ఖాతాల వివ‌రాలు


    3) రిజ‌ర్వ్ బ్యాంక్ ఆఫ్ ఇండియా 2019 జ‌న‌వ‌రి 1 వ తేదీ జారీ చేసిన స‌ర్క్యుల‌ర్ ప్ర‌కారం పున‌ర్ వ్య‌వ‌స్థీక‌రించిన‌, తీర్మానం చేసిన ఎం.ఎస్‌.ఎం. ఇ ఖాతాల వివ‌రాలు


    4) ప్ర‌చారం సంద‌ర్బంగా క‌వ‌ర్ చేసిన కొత్త ఎం.ఎస్‌.ఎం.ఇ ల వివ‌రాలు


    5) ఇంకా క‌వ‌ర్ చేయ‌ని ఎం.ఎస్‌.ఎం.ఇ ల వివ‌రాలు


    ఇందుకు సంబంధించిన వారం వారం నివేదిక‌ల‌ను ఆర్థిక మంత్రిత్వ శాఖ‌కు చెందిన డిపార్ట‌మెంట్ ఆఫ్ ఫైనాన్షియ‌ల్ స‌ర్వీసెస్‌కు స‌మ‌ర్పించేందుకు ఒక ప్రొఫార్మాను విడిగా ఈ పిఎస్‌.బి ల‌కు పంప‌డం జ‌రుగుతుంది. ఈ ప్ర‌చారాన్ని ఎం.ఎస్‌.ఎం.ఇ ఫైనాన్సింగ్ ఇడి ప‌ర్య‌వేక్షిస్తారు.ఎం.ఎస్‌.ఎం.ఇల‌కు మార్గ‌ద‌ర్శ‌కాల ప్ర‌కారం రుణం అంద‌వ‌ల‌సి ఉంది. అయితే క్ర‌మ‌బ‌ద్దీక‌ర‌ణ ప్ర‌క్రియ స‌మ‌యంలో ఎం.ఎస్‌.ఎం.ఇలు రుణం కోసం ఎదురుచూసే ప‌రిస్థితి ఏర్ప‌డ‌కుండా ప్ర‌భుత్వ రంగ బ్యాంకుల అధిప‌తులు చూడాల‌ని కూడా వారిని కోర‌డం జ‌రిగింది.


    ***


    

    
    (Release ID: 1576111) Visitor Counter : 56
    
    
      Read this release in: English , Hindi