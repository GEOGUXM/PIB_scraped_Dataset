      గిరిజన వ్యవహారాల మంత్రిత్వ శాఖ

      ‘ ఎస్ టీ సంక్షేమ ప‌థ‌కాల కోసం ఇ-గ‌వ‌ర్నెన్స్ ఇనిశియేటివ్స్ ’ ను ప్రారంభించిన కేంద్ర మంత్రి శ్రీ అర్జున్ ముండా
      Posted On: 12 JUN 2019 1:43PM by PIB Hyderabad


    ‘‘షెడ్యూల్డు తెగ‌ల సంక్షేమ ప‌థ‌కాల కోసం ఉద్దేశించిన ఇ-గ‌వ‌ర్నెన్స్ ఇనిశియేటివ్స్’’ ను బుధ‌వారం నాడు న్యూ ఢిల్లీ లో ఆదివాసీ వ్య‌వ‌హారాల మంత్రిత్వ శాఖ ఏర్పాటు చేసిన ఒక కార్య‌క్ర‌మం లో ఆదివాసీ వ్య‌వ‌హారాల శాఖ‌ కేంద్ర మంత్రి శ్రీ అర్జున్ ముండా ప్రారంభించారు. ఈ కార్య‌క్ర‌మానికి ఆదివాసీ వ్య‌వ‌హారాల శాఖ స‌హాయ మంత్రి శ్రీ‌మ‌తి రేణుక సింహ్ స‌రూత‌, ఎన్‌సిఎస్‌టి వైస్ చైర్ ప‌ర్స‌న్ అన‌సూయ ఉయికే, టిఆర్ఐఎఫ్ఇడి చైర్ ప‌ర్స‌న్ శ్రీ ర‌మేశ్ చంద్ మీనా, ఆదివాసీ వ్య‌వ‌హారాల మంత్రిత్వ శాఖ కార్య‌ద‌ర్శి శ్రీ దీప‌క్ ఖాండేక‌ర్ లు హాజ‌ర‌య్యారు. నూత‌న ఇ-గ‌వ‌ర్నెన్స్ ఇనిశియేటివ్స్ కు సంబంధించి ఒక ప‌వ‌ర్ పాయింట్ ప్ర‌జెంటేష‌న్ ను ఈ సంద‌ర్భం గా ప్ర‌ద‌ర్శించారు.


    మంత్రి శ్రీ ముండా ప్ర‌సంగిస్తూ ‘‘స‌బ్‌కా సాథ్‌, స‌బ్‌కా వికాస్ మ‌రియు స‌బ్‌కా విశ్వాస్’’ సిద్ధాంతానికి అనుగుణం గా షెడ్యూల్డు తెగ‌ల సంక్షేమ ప‌థ‌కాల కోసం ఇ-గ‌వ‌ర్నెన్స్ ఇనిశియేటివ్స్ ను రూపొందించిన ఆదివాసీ వ్య‌వ‌హారాల మంత్రిత్వ శాఖ యొక్క ఉమ్మడి కృషి ని ప్ర‌శంసించారు. దేశ‌వ్యాప్తం గా ఆదివాసీ స‌ముదాయాల అభ్యున్న‌తి ల‌క్ష్య సాధ‌న కు ఇ-గ‌వ‌ర్నెన్స్ కార్య‌క్ర‌మాలు తోడ్ప‌డుతాయ‌ని మంత్రి అన్నారు. మంత్రిత్వ శాఖ అమ‌లు చేస్తున్న ప‌థ‌కాల తాలూకు మునుప‌టి ల‌బ్ధిదారుల స‌మాచార నిధి ని ప్రాథ‌మ్య ప్రాతిప‌దిక‌న సిద్ధం చేయాల‌ని ఆదివాసీ వ్య‌వ‌హారాల మంత్రిత్వ శాఖ అధికారుల‌కు ఆయ‌న పిలుపునిచ్చారు. నిర్దేశిత కాలాని క‌న్నా ముందే మంత్రిత్వ శాఖ కు అప్పగించిన పని ని అధికారులు పూర్తి చేయాల‌ని ఆయ‌న స్ప‌ష్టం చేశారు.


    
    ఆదివాసీ వ్య‌వ‌హారాల శాఖ స‌హాయ మంత్రి శ్రీ‌మ‌తి రేణుకా సింహ్ త‌న ప్ర‌సంగం లో, ‘ఇ-గ‌వ‌ర్నెన్స్ ఇనిశియేటివ్స్’ ఉపయోగకరంగా ఉంటూ ఒక మైలురాయి గా నిరూపితం కాగ‌ల‌వని పేర్కొన్నారు.


    
    ఎస్‌టి ల‌కు సంక్షేమ ప‌థ‌కాల అమలుకై ఆదివాసీ వ్య‌వ‌హారాల మంత్రిత్వ శాఖ రెండు ఆన్‌లైన్ పోర్ట‌ల్స్ ను అభివృద్ధిప‌ర‌చింది. అవి.. డిబిటి ట్రైబ‌ల్ ( https://dbttribal.gov.in/ ) ; ఇంకా, ఎన్‌జిఒ గ్రాంట్స్ ఆన్‌లైన్‌ అప్లికేశ‌న్ ఎండ్ ట్రాకింగ్ సిస్ట‌మ్‌ ( https://ngograntsmota.gov.in/ ). డిబిటి ట్రైబ‌ల్ పోర్ట‌ల్ లో ప్రి-మెట్రిక్, ఇంకా పోస్ట్-మెట్రిక్ ఉప‌కార వేత‌నాల కోసం 3 ప్ర‌ధాన‌మైన మాడ్యూల్స్ ఉన్నాయి. డేటా శేరింగ్ మాడ్యుల్ ప్రధానంగా లబ్ధిదారుల సమాచారాన్ని రాష్ట్రాలు ఒకదానితో మరొకటి పంచుకోవడానికి ఉద్దేశించింది. కమ్యూనికేశన్ మాడ్యుల్ లో రాష్ట్రాలు డాక్యుమెంట్ లను అప్ లోడ్ చేసే సదుపాయం ఉంటుంది. రాష్ట్రాలు అప్ లోడ్ చేసిన డిబిటి డేటా ను నిధులను వేగంగా విడుదల చేసేందుకు ఉపయోగించుకొంటారు. మానిటరింగ్ మాడ్యుల్ లో ఎంఐఎస్ నివేదికలు, డాశ్ బోర్డు ల సదుపాయం ఉంటుంది.
    
    దీనికి తోడు, ఫెలోశిప్ ప‌థ‌కం లో భాగం గా క‌ళాశాల‌ లు మ‌రియు విశ్వ‌విద్యాల‌యాల విద్యార్థుల ప్ర‌మాణీకర‌ణ కోసం, అలాగే మూడు కేంద్ర రంగ ప‌థ‌కాలు మ‌రియు సంస్థ‌ల లో ల‌బ్ధిదారు విద్యార్థులు స‌హా సంబంధిత వ‌ర్గాలు అన్నింటి కోసం మంత్రిత్వ శాఖ ఒక గ్రీవెన్స్ మాడ్యూల్ ను కూడా అభివృద్ధిప‌ర‌చింది.
    
    ఎస్‌టి ల సంక్షేమం కోసం పాటుప‌డుతున్న స్వ‌చ్ఛంద‌ సంస్థ‌ల కు స‌హాయం ప‌థ‌కాన్ని అమ‌లు చేసేందుకు గాను ఇప్ప‌టికే అభివృద్ధిప‌ర‌చ‌డిన ఎన్‌జిఒ పోర్ట‌ల్ ను సరళతరంగా రూపుదిద్దిన దరఖాస్తు పత్రం, తనిఖీ నివేదిక మరియు ఫండ్ ప్రాసెసింగ్ మాడ్యుల్ లతో పూర్తి స్థాయి లో పున‌ర్ వ్య‌వ‌స్థీక‌రించ‌డ‌మైంది. ఈ పోర్ట‌ల్ ను 2019-20 ఆర్థిక సంవ‌త్స‌రానికి ఎన్‌జిఒ లు మ‌రియు రాష్ట్రాలు ఆన్‌లైన్ లో ద‌ర‌ఖాస్తులను దాఖలు చేయడం కోసం బుధ‌వారం నాడు తిరిగి తెర‌వ‌డం జ‌రిగింది.


    **

    
    
    (Release ID: 1574049) Visitor Counter : 34
    
    
      Read this release in: Malayalam , English , Urdu , Hindi , Bengali , Tamil