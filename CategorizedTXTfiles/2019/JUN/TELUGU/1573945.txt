      PIB Headquarters

      ఎస్‌సి/ఎస్‌టి ఉద్యోగార్థులకు ఉచిత కోర్సుల ను నిర్వహించనున్న నేషనల్ కెరియర్ సర్వీస్ సెంటర్ ఫర్ ఎస్‌సి/ఎస్‌టి స్
      Posted On: 11 JUN 2019 6:52PM by PIB Hyderabad


    ఎస్‌సి/ఎస్‌టి లకు చెందిన ఉద్యోగార్థుల కు కొన్ని ఉచిత కోర్సుల‌ ను ప్రారంభించనున్న‌ట్లు భార‌త ప్ర‌భుత్వ కార్మిక‌, ఉపాధి క‌ల్ప‌న మంత్రిత్వ శాఖ ఆధీనం లోని నేషన‌ల్ కెరియ‌ర్ స‌ర్వీస్ సెంట‌ర్ ఫ‌ర్ ఎస్‌సి/ఎస్‌టి స్ తెలిపింది. ఇంట‌ర్ మీడియ‌ట్‌, అంతకు మించిన విద్యార్హ‌త‌లు కలిగిన అభ్య‌ర్ధుల కు మొత్తం 3 కోర్సుల ను ప్రముఖ కోచింగ్ కేంద్రాల ద్వారా అందించనున్నట్లు పేర్కొంది.


    
    ఈ మూడు కోర్సుల లో మొద‌టిది శిక్షణ కోర్సు. దీనిని క్ల‌రిక‌ల్ కేడ‌ర్ పోస్టుల కోసం స్టాఫ్ సెల‌క్ష‌న్ క‌మిష‌న్‌/రైల్వే రిక్రూట్‌మెంట్ బోర్డు/ఐబిపిఎస్‌/ఎల్ఐసి త‌దితర సంస్థ‌లు నిర్వ‌హించే వివిధ పోటీ పరీక్షలకు సంబంధించి ఉద్దేశించారు. ఈ కోర్సు ను 60 మంది శిక్ష‌ణార్ధుల కు 2019 జులై 1వ తేదీ మొద‌లు 11 నెల‌ల పాటు ఈ శిక్షణ కోర్సు ను బోధించ‌నున్నారు. దీనికి గరిష్ఠ వయస్సు పరిమితి 27 ఏళ్లు.


    రెండో కోర్సు కంప్యూట‌ర్ ‘ఒ’ లెవ‌ల్ కోర్సు. ఈ కోర్సు ను 25 మంది శిక్ష‌ణార్ధుల కోసం 2019 జులై 1వ తేదీ మొద‌లు ఒక సంవ‌త్స‌రం పాటు నిర్వ‌హించి, ఎన్ ఐఇఎల్ ఐటి సర్టిఫికెట్ ను ఇస్తారు. ఈ కోర్సు లో చేరదలచే అభ్యర్థుల వయస్సు 18- 30 ఏళ్ల మధ్య ఉండాలి.

    
    ఇక మూడో కోర్సు కంప్యూట‌ర్ హార్డ్ వేర్ మెయిన్‌టెనెన్స్ కోర్సు. దీనిని 2019 ఆగ‌స్టు నెల 1వ తేదీ నుండి ఒక సంవ‌త్స‌రం పాటు నిర్వ‌హించి, ఎన్ ఐఇఎల్ ఐటి సర్టిఫికెట్ ను ఇస్తారు. ఈ కోర్సు లో చేరదలచే అభ్యర్థుల వయస్సు 18- 30 ఏళ్ల మధ్య ఉండాలి.
    
    ప్ర‌తి ఒక్క ట్రయినీ కి 1,000 రూపాయ‌ల విలువైన పాఠ్య పుస్త‌కాల‌ ను ఉచితం గా ఇవ్వడం తో పాటు నెలకు 1,000 రూపాయల స్టయిపండ్ ను కూడా ఇస్తారు . అయితే, లాడ్జింగ్ మ‌రియు బోర్డింగ్ స‌దుపాయాలు ఉండవు. అభ్య‌ర్ధుల‌/త‌ల్లిదండ్రుల వార్షిక ఆదాయం 3,00,000 రూపాయ‌ల‌ కు మించ‌కూడదు.


    
    ఎంప్లాయ్‌మెంట్ ఎక్చేంజ్ లో న‌మోదై ఉన్న, ఆస‌క్తి గ‌ల ఎస్‌సి/ఎస్‌టి అభ్య‌ర్ధులు పూర్తి చేసిన ద‌ర‌ఖాస్తు ను నేష‌న‌ల్ కెరియ‌ర్ స‌ర్వీస్ సెంట‌ర్ ఫ‌ర్ ఎస్‌సి/ఎస్‌టి, నేశ‌న‌ల్ స్కిల్ ట్రైనింగ్ ఇనిస్టిట్యూట్ క్యాంప‌స్‌ (ఇదివరకటి ఎ.టి.ఐ), విద్యాన‌గ‌ర్‌, హైద‌రాబాద్- 500 007 చిరునామా కు వెంట‌నే పంపించాలి. అభ్య‌ర్ధులు వారి ఒరిజిన‌ల్ స‌ర్టిఫికెట్లన్నింటిని, ఆధార్ కార్డు కాపీ ని, బ్యాంకు ఖాతా కాపీ ని, మూడు పాస్‌పోర్ట్ సైజ్ ఫొటోల‌ను జ‌త చేయవలసి ఉంటుంది.


    **

    
    
    (Release ID: 1573945) Visitor Counter : 29