      PIB Headquarters

      అప్పరెల్ ట్రైని౦గ్ లో తెల౦గాణ రాష్ట్ర గ్రామీణ‌ యువతకు ఉచిత శిక్షణ
      Posted On: 13 JUN 2019 7:07PM by PIB Hyderabad


    ఒక సంవత్సరం డిప్లొమా కోర్సులైన అప్పరెల్ మాన్యుఫాక్చ‌రింగ్ టెక్నాలజీ (ఎఎంటి), ఫ్యాష‌న్ డిజైనింగ్ టెక్నాల‌జీ (ఎఫ్‌డిటి) ల‌ను అభ్య‌సించ‌దలచుకొన్న మ‌హిళా విద్యార్థుల కోసం యుఎస్ఎ కు చెందిన ప్ర‌పంచ ప్ర‌ఖ్యాత దుస్తుల బ్రాండ్ జిఎపి స౦స్థ‌ స‌హ‌కారం తో 50 మ౦ది విద్యార్థినులకు మెరిట్- క‌మ్-మీన్స్ ఫ్రీ-షిప్ ను ఇవ్వ‌నున్న‌ట్లు అప్పరెల్ ట్రయినింగ్ అండ్ డిజైన్ సెంట‌ర్ (ఎటిడిసి) డైరెక్టర్ శ్రీ రవి కిషోర్ తెలిపారు.
    
    ఆర్థికంగా వెనుకబడిన‌ వ‌ర్గాల‌కు చెందిన అర్హులైన‌ మ‌హిళా విద్యార్థుల‌ను ప్రోత్సహించేందుకు జిఎపి స౦స్థ‌ ఈ ఫ్రీ-షిప్ ను తెలంగాణ రాష్ట్రం లో నివ‌సించే బాలిక‌ల‌కు ఇవ్వను౦ది. ఇంట‌ర్ మీడియట్‌/ 12వ తరగతి లో 60 శాతం, అంత‌క‌న్నా ఎక్కువ మార్కుల తో ఉత్తీర్ణ‌త‌ అనేది ఫ్రీ-షిప్ కు క‌నీస అర్హ‌త గా ఉంటుంది.. వారి వార్షిక‌ ఆదాయం సంవ‌త్స‌రానికి 2.50 ల‌క్ష‌లు రూపాయ‌లు మించ‌కూడ‌దు. ఇంట‌ర్ మీడియట్ లేదా 12వ తరగతి లో సాధించిన మార్కులను బట్టి 45,000 రూపాయ‌ల వార్షిక రుసుము లో 80 శాతం నుంచి 90 శాతం వ‌ర‌కు ఫ్రీ-షిప్ గా ఉంటుందని శ్రీ రవి కిషోర్ తెలిపారు.
    
    అప్పరెల్ ట్రయినింగ్ అండ్ డిజైన్ సెంట‌ర్ (ఎటిడిసి) భారత ప్రభుత్వ జౌళి మంత్రిత్వ శాఖ ఆధీనం లోని అప్పరెల్ ఎక్స్ పోర్ట్ ప్రమోషన్ కౌన్సిల్ తాలూకు శిక్షణ సంస్థ. హైదరాబాద్ లోని ఎటిడిసి ఫ్యాషన్ డిజైన్ అప్పరెల్ ట్రయినింగ్ అండ్ డిజైన్ సెంట‌ర్ (ఎటిడిసి) & రిటైల్ (ఎఫ్ డిఎల్) అండ్ అప్పరెల్ మాన్యుఫాక్చరింగ్ & ఆంత్రప్రన్యోర్ షిప్ (ఎఎంఇ) లో 3 సంవత్సరాల వొకెషనల్ కోర్సు( బి. వొక్.) ని అందిస్తోంది. ఈ కోర్సు లో చేరగోరే వారు ఇంట‌ర్ మీడియట్‌ లేదా 12వ తరగతి లో ఉత్తీర్ణులై ఉండాలి. ప్రవేశ రుసుము ప్రతి ఒక్క సెమిస్టర్ కు 33,500 రూపాయలు. మొత్తం 6 సెమిస్టర్ లు ఉంటాయి. ప్రవేశాలకు ఆఖరు తేదీ 15 జులై 2019. అలాగే, ఎటిడిసి ఫ్యాషన్ డిజైన్ టెక్నాలజీ (ఎఫ్ డిటి) అండ్ అపరల్ మాన్యుఫాక్చరింగ్ టెక్నాలజీ (ఎఎం టి)లో ఒక సంవత్సరం డిప్లొమా ను కూడా బోధిస్తోంది. ఈ కోర్సు లో చేరగోరే వారు ఇంట‌ర్ మీడియట్‌ లేదా 12వ తరగతి లో ఉత్తీర్ణులై ఉండాలి. ప్రవేశ రుసుము రూ.45,000. ప్రవేశాలకు ఆఖరు తేదీ 15 జులై 2019.
    
    దీనికి తోడు, ఇండస్ట్రియల్ ఇంజినీర్ ఎగ్జిక్యూటివ్ గా పూర్తి ఆశ్రమ స్థాయి ఉచిత శిక్షణ ను పొందాలంటే తెలంగాణ లోని గ్రామీణ ప్రాంతాల యువత కు ఒక గొప్ప అవకాశాన్ని కూడా అందించడం జరుగుతోంది. 6 నెలల శిక్షణ అనంతరం 14,000 రూపాయలు, అంతకు మించిన ప్రారంభిక వేతనం తో దేశం లోని రెడీమేడ్ గార్మెంట్ పరిశ్రమ లో ప్లేస్ మెంట్ కు ఆస్కారం ఉంటుంది. ఈ కోర్సు ను తెలంగాణ ప్రభుత్వ ఎంప్లాయ్ మెంట్ జనరేషన్ అండ్ మార్కెటింగ్ మిషన్ (ఇజిఎంఎం) సహకారం తో భారత ప్రభుత్వ గ్రామీణ అభివృద్ధి శాఖ డిడియు-జికెవై పథకం లో భాగం గా అమలుచేస్తోంది. ప్రస్తుతం రెండో బ్యాచ్ కు శిక్షణ ను ఇస్తున్నామని, మూడో బ్యాచ్ కోసం దరఖాస్తులను ఆహ్వానిస్తున్నామని రవి కిషోర్ అన్నారు.
    
    ఆసక్తి గల అభ్యర్థులు కి౦ద ఇచ్చిన‌ చిరునామాలో స౦ప్రది౦చవచ్చని రవి కిషోర్ తెలిపారు.
    
    ఎ.టి.డి.సి- వొకేషనల్ ఇన్‌స్టిట్యూట్‌, సర్వే నెం. 64, హోటల్ అవసా ఎదురుగా, మాధాపూర్, హైటెక్ సిటీ, హైదరాబాద్ -81, సంప్రదించవలసిన న౦బర్లు 040-23112155/56, 9611238944.
    
    
    

    
    (Release ID: 1574503) Visitor Counter : 103
    
    
      Read this release in: English