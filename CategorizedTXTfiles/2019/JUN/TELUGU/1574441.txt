      మంత్రిమండలి

      డెంటల్ కౌన్సిల్ మరింత కట్టుదిట్టం
      దంత వైద్యుల చట్టాని కి సవరణలు
      
      దంతవైద్యుల (సవరణ) బిల్లు, 2019 కి ఆమోదం తెలిపిన మంత్రివర్గం

      Posted On: 12 JUN 2019 7:56PM by PIB Hyderabad

    దేశం లో దంత వైద్య మండలి ని ఇప్పటికన్నా బలవత్తరం గా నిలపడం లక్ష్యం గా డెంటిస్టుల చట్టం, 1948 (1948 లోని 16వ నిబంధన) సవరణ కు ప్రధాన మంత్రి శ్రీ నరేంద్ర మోదీ అధ్యక్షతన జరిగిన న కేంద్ర మంత్రివర్గ సమావేశం ఆమోదం తెలిపింది. దీని వల్ల డెంటల్ కౌన్సిల్ ఆఫ్ ఇండియా, రాష్ట్ర స్థాయి డెంటల్ కౌన్సిళ్లు, జాయింట్ స్టేట్ డెంటల్ కౌన్సిల్స్ లో సభ్యత్వ నిబంధనల లో అవసరమైన మార్పులు చేసేందుకు మార్గం సుగమం అవుతుంది.


    ప్రభావం:


    ఈ సవరణ వల్ల దేశం లో డెంటల్ కౌన్సిల్స్ ను పునర్నిర్మించే అవకాశం కలుగుతుంది. ఇక మీదట డెంటల్ కౌన్సిల్స్ లో కేంద్ర ప్రభుత్వ ప్రతినిధులు, ఎన్నికైన ప్రజాప్రతినిధుల కు భాగస్వామ్యం తప్పనిసరి కాదు. ఈ బిల్లు ను రాబోయే పార్లమెంటు సమావేశాల లో ప్రవేశపెడతారు.
    
    వివరాలు:


    డెంటిస్టుల చట్టం 1948 లోని ఈ దిగువ నిబంధనల ను సవరిస్తారు.


    (i) డెంటల్ కౌన్సిల్ ఆఫ్ ఇండియా చట్టం సెక్షన్ 3 లోని క్లాజ్ (ఎఫ్) కింద డెంటల్ కౌన్సిల్ లో సభ్యత్వం; మరియు


    (ii) ఇదే చట్టం లోని సెక్షన్ 21 క్లాజ్ (బి), సెక్షన్ 23 క్లాజ్ (బి) కింద రాష్ట్ర కౌన్సిల్స్, జాయింట్ స్టేట్ డెంటల్ కౌన్సిల్స్ లో సభ్యత్వం.


    పూర్వరంగం:


    ప్రస్తుతం అమలు లో ఉన్న చట్టం లోని నిబంధనల కింద పార్ట్ బి లో నమోదైన డెంటిస్టుల ప్రతినిధుల ను కేంద్ర ప్రభుత్వ నామినీలుగాను, పార్ట్ బి కింద రాష్ట్రాలు/ జాయింట్ స్టేట్ కౌన్సిల్స్ లో నలుగురు/ ఇద్దరేసి సభ్యుల ఎన్నిక ప్రాధాన్యం కోల్పోయింది. వారి ప్రాతినిధ్యాల లో పునరుక్తి ని తొలగించడం కోసం ఇక నుండి ఆయా సభ్యత్వాలు తప్పనిసరి కాకుండా ఉండేందుకు అందుకు సంబంధించిన నిబంధనల ను తొలగించాలని కేంద్ర ప్రభుత్వం నిర్ణయించింది.


    
    **

    
    
    (Release ID: 1574441) Visitor Counter : 13
    
    
      Read this release in: Assamese , English , Marathi , Punjabi , Tamil , Kannada , Malayalam