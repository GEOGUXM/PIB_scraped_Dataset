      फाइनेंस कमीशन

      15वें वित्‍त आयोग ने कर्नाटक में आईटी विशेषज्ञों से बातचीत की
      Posted On: 24 JUN 2019 5:25PM by PIB Delhi


    15वें वित्‍त आयोग के कार्य क्षेत्र और सीमाओं के पैरा 7(5) में कहा गया है कि आयोग निम्‍नलिखित क्षेत्रों में प्रत्‍यक्ष लाभ , हस्‍तांतरण और सार्वजनिक वित्‍त प्रबंधन प्रणाली को अपनाकर बचत को बढ़ावा देकर , डिजिटल अर्थव्‍यवस्‍था को बढ़ावा देकर तथा सरकार और लाभान्वितों के बीच की परतों को हटाकर राज्‍यों के लिए कार्य निष्‍पादन के आधार पर औसत दर्जे के प्रोत्‍साहनों के प्रस्‍ताव पर विचार कर सकता है।


    इस बात को ध्‍यान में रखते हुए आयोग ने निम्‍नलिखित के साथ विस्‍तृत बातचीत की –


    · श्री नंदन नीलेकणि – भारत के विशिष्‍ट पहचान प्राधिकरण ( यूआईडीएआई ) के पूर्व अध्‍यक्ष।


    · श्री संजय जैन – जाने-माने उत्‍पाद प्रबंधन विशेषज्ञ जिनका गूगल , आधार आदि में अनुभव है , आरबीआई की भुगतान समिति के पूर्व सदस्‍य।


    · डॉक्‍टर विवेक राघवन- मुख्‍य उत्‍पाद प्रबंधक और यूआईडीएआई में बायोमीट्रिक आर्कीटेक्‍ट , जाने-माने एआई विशेषज्ञ।


    · श्री तनुज भोजवानी– सहायक , आईएसपीआईआरटी , डिजिटल अर्थव्‍यवस्‍था नीति में अनुभव और डिजिटल वस्‍तुओं पर अंतर्राष्‍ट्रीय चिंतन में योगदान।


    · डॉक्‍टर प्रमोद वर्मा – आधार और अनेक अन्‍य राष्‍ट्रीय प्रणालियों के चीफ आर्कीटेक्‍ट।


    हस्‍तक्षेपों के संभावित क्षेत्रों की जानकारी हासिल करने के लिए आयोग ने निम्‍नलिखित के बारे में विस्‍तृत विचार-विमर्श किया –


    · आईटी के विकास में तेजी और उसे बढ़ावा (क्षेत्र के आधार पर अनुदान , यदि उचित हो)।


    · डीबीटी को बढ़ावा


    · डिजिटल अर्थव्‍यवस्‍था को प्रोत्‍साहन और


    · प्रभावी सार्वजनिक वित्‍त प्रबंधन प्रणाली का कार्यान्‍वयन


    आयोग ने प्रत्‍यक्ष लाभ हस्‍तांतरण प्रौद्योगिकी को विद्युत सब्सिडी और संभावित जल सब्सिडी तक बढ़ाने की संभावना के बारे में विस्‍तृत विचार-विमर्श किया। बातचीत के दौरान डिजिटलीकरण की प्रक्रिया को सफल बनाने के लिए स्‍टैंप डयूटी के डिजिटलीकरण , अन्‍य डिजिटल भुगतानों , डिजिटल बुनियादी ढांचे के निर्माण , विकास के लिए आर्टिफिशियल इंटेलिजेंस का इस्‍तेमाल और राज्‍यों के बीच टेक्‍नोलॉजी के फासले को कम करने के बारे में चर्चा की।


    ****


    आर.के.मीणा/आरएनएम/एएम/केपी / वाईबी-

    
    
    (Release ID: 1575465) Visitor Counter : 185
    
    
      Read this release in: English