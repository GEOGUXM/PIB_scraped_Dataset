      PIB Headquarters

      പരിസ്ഥിതി ദിനാഘോഷങ്ങള്‍ കേന്ദ്രീയ ഭവനില്‍ സംഘടിപ്പിച്ചു
      Posted On: 06 JUN 2019 5:22PM by PIB Thiruvananthpuram


    ലോക പരിസ്ഥിതി ദിനത്തോടനുബന്ധിച്ച് കാക്കനാട് കേന്ദ്രീയ ഭവനില്‍ വിപുലമായ പരിസ്ഥിതി ദിനാഘോഷ പരിപാടികള്‍ സംഘടിപ്പിച്ചു. വെല്‍ഫയര്‍ അസോസിയേഷന്‍ ഓഫ് കേന്ദ്രീയ ഭവന്‍ എംപ്ലോയീസ് (വേക്ക്) ന്റെ ആഭിമുഖ്യത്തിലാണ് ആഘോഷ പരിപാടികള്‍ സംഘടിപ്പിച്ചത്. സിഐഎസ്എഫ് ഗ്രൂപ്പ് കമാന്‍ഡന്റ് ശ്രീ എസ്. സന്ദീപ് കുമാര്‍ കേന്ദ്രീയ ഭവന്‍ ജീവനക്കാര്‍ക്ക് പരിസ്ഥിതി പ്രതിജ്ഞ ചൊല്ലിക്കൊടുത്തു. തുടര്‍ന്ന് നടന്ന വൃക്ഷത്തൈ വിതരണത്തിന്റെ ഉദ്ഘാടനവും അദ്ദേഹം നിര്‍വ്വഹിച്ചു. വേക്ക് പ്രസിഡന്റ് ശ്രീ സി.ജെ. ജോസഫ് പരിസ്ഥിതി ദിനാഘോഷ പരിപാടികളിലേക്ക് ജീവനക്കാരെ സ്വാഗതം ചെയ്തു. കേന്ദ്രീയ ഭവനിലെ വിവിധ ഓഫീസുകളില്‍ നിന്നുള്ള അറുപതോളം ജീവനക്കാര്‍ പരിപാടിയില്‍ പങ്കെടുത്തു.

    
    
    (Release ID: 1573575) Visitor Counter : 1