      PIB Headquarters

      അന്താരാഷ്ട്ര യോഗാദിനം : യോഗ ഡെമോസ്‌ട്രേഷനും യോഗാഡാന്‍സും സംഘടിപ്പിച്ചു
      Posted On: 19 JUN 2019 5:55PM by PIB Thiruvananthpuram


    അന്താരാഷ്ട്ര യോഗാദിനാചരണത്തിന്റെ ഭാഗമായികേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിനുകീഴിലുള്ളകേരള - ലക്ഷദ്വീപ് മേഖലാ ഔട്ട്‌റീച്ച് ബ്യൂറോ (ആര്‍.ഒ.ബി) യുടെആഭിമുഖ്യത്തില്‍തിരുവനന്തപുരത്തെവിളപ്പില്‍ശാന്തിനികേതന്‍ സീനിയര്‍സെക്കന്ററിസ്‌കൂളില്‍യോഗ ഡെമോസ്‌ട്രേഷനും യോഗ ഡാന്‍സും നടന്നു. ശ്രീ ഒ. രാജഗോപാല്‍എംഎല്‍എ ഉദ്ഘാടനം ചെയ്തു. യോഗ ആചരിക്കുന്നതിലൂടെശരീരത്തിനാവശ്യമായവ്യായാമവും, മനസ്സിനുവേണ്ടശാന്തതയും മനുഷ്യന് ലഭിക്കുന്നുവെന്നുംഅദ്ദേഹംപറഞ്ഞു. ജാതിയുടെയോ, മതത്തിന്റെയോ ഭാഷയുടെയോവ്യത്യാസമില്ലാതെ, മതത്തില്‍വിശ്വാസിക്കുന്നവര്‍ക്കും വിശ്വാസിക്കാത്തവര്‍ക്കും ഒരു പോലെ ആചരിക്കാന്‍ പറ്റുന്ന ഒന്നാണ്‌യോഗയെന്നുംഅതുകൊണ്ടാണ് ലോകരാഷ്ട്രങ്ങള്‍ അത് സ്വീകരിക്കാന്‍ തയ്യാറായതെന്നുംശ്രീ. രാജഗോപാല്‍ചൂണ്ടിക്കാട്ടി.
    ചടങ്ങില്‍ പ്രസ്സ് ഇന്‍ഫര്‍മേഷന്‍ ബ്യൂറോതിരുവനന്തപുരംമേഖലാ അഡീഷണല്‍ ഡയറക്ടര്‍ ജനറല്‍ ശ്രീ. ഡി മുരളി മോഹന്‍ മുഖ്യാതിഥിയായിരുന്നു. ആര്‍.ഒ.ബി ഡയറക്ടര്‍ ശ്രീ. എസ്‌സുബ്രഹ്മണ്യന്‍, സ്‌കൂള്‍ പ്രിന്‍സിപ്പാള്‍ ശ്രീമതി. നിര്‍മ്മല, യോഗ ട്യൂട്ടര്‍ ഡോ. വസുന്ധര എന്നിവരും സംസാരിച്ചു.
    വിദ്യാര്‍ത്ഥികള്‍ക്കായിയോഗാ ഡാന്‍സ്, യോഗയുടെ പ്രാധാന്യംവെളിവാക്കുന്ന പാവകളി എന്നിവയും സംഘടിപ്പിച്ചിരുന്നു. 80ാളം വിദ്യാര്‍ത്ഥികള്‍ യോഗ ഡെമോണ്‍സ്‌ട്രേഷനില്‍ അണിനിരന്നു. വിദ്യാര്‍ത്ഥികളുടെ കലാപരിപാടികളുംഅരങ്ങേറി.
    ഇതോടൊപ്പംവായനാദിനത്തോടനുബന്ധിച്ച് സംഘടിപ്പിച്ച പരിപാടിആര്‍.ഒ.ബി അസിസ്റ്റന്റ് ഡയറക്ടര്‍ ശ്രീമതി. കെ എ ബീന ഉദ്ഘാടനം ചെയ്തു.
    വിദ്യാര്‍ത്ഥികളായ ആരതി സജുസ്വാഗതവും, റിഷി നായര്‍ നന്ദിയും പറഞ്ഞു.
    ചിത്രങ്ങള്‍ കൂടെ..
    അടിക്കുറിപ്പ്
    · അന്താരാഷ്ട്ര യോഗാദിനത്തോടനുബന്ധിച്ച്‌കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനുകീഴിലുള്ളറീജിയണല്‍ഔട്ട്‌റീച്ച് ബ്യൂറോ, തിരുവനന്തപുരംവിളപ്പില്‍ശാന്തിനികേതന്‍ സീനിയര്‍ സെക്കന്ററി സ്‌കൂളില്‍സംഘടിപ്പിച്ച യോഗഡെമോണ്‍സ്ട്രേഷന്‍ ഒ രാജഗോപാല്‍എംഎല്‍എഉദ്ഘാടനം ചെയ്യുന്നു. പിഐബിതിരുവനന്തപുരംമേഖലാ അഡീഷണല്‍ ഡയറക്ടര്‍ ജനറല്‍ ശ്രീ. ഡി മുരളി മോഹന്‍, ആര്‍ഒബി ഡയറക്ടര്‍ ശ്രീ. എസ്‌സുബ്രഹ്മണ്യന്‍ എന്നിവര്‍സമീപം.


    
    GK MRL-151

    
    
    (Release ID: 1575015) Visitor Counter : 4