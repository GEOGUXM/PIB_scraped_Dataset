      PIB Headquarters

      സാമ്പത്തിക സെന്‍സസ് : പരിശീലന പരിപാടിക്ക് തുടക്കമായി
      Posted On: 07 JUN 2019 4:34PM by PIB Thiruvananthpuram


    ഏഴാമത് സാമ്പത്തിക സെന്‍സസിനോടനുബന്ധിച്ച് ട്രെയിനര്‍മാര്‍ക്കുള്ള പരിശീലന പരിപാടിയുടെസംസ്ഥാനതലഉദ്ഘാടനം സംസ്ഥാന ഇക്കണോമിക്ക്‌സ്&സ്റ്റാറ്റിസ്റ്റിക്ക്‌സ് ഡയറക്ടര്‍ ജനറല്‍ ശ്രീ. വി . രാമചന്ദ്രന്‍ തിരുവനന്തപുരത്തു നിര്‍വ്വഹിച്ചു. 125 ഓളം ട്രെയിനര്‍മാര്‍ പരിശീലന പരിപാടിയില്‍ പങ്കെടുത്തു. കേന്ദ്ര സ്റ്റാറ്റിസ്റ്റിക്‌സ്, പദ്ധതി നിര്‍വ്വഹണ മന്ത്രാലയത്തിന്റെഇക്കണോമിക് സെന്‍സസ് ഡയറക്ടര്‍ ജനറല്‍ഡോ . പങ്കജ് ശ്രീവാസ്തവ ആമുഖ പ്രഭാഷണം നടത്തി.


    ഏഴാമത് സാമ്പത്തിക സെന്‍സിനുള്ള മുഖവുര, ആശയം, നിര്‍വ്വചനം എന്നിവയെക്കുറിച്ച്‌ദേശീയ സാമ്പിള്‍ സര്‍വ്വേ ഡി ഡിജി ശ്രീമതി. സുനിത ഭാസ്‌കര്‍, സാമ്പത്തിക സര്‍വ്വേയുടെചോദ്യാവലിയെക്കുറിച്ച്‌കോഴിക്കോട് റീജിയണല്‍ഓഫീസ് ഡയറക്ടര്‍ ശ്രീ. സജിജോര്‍ജ്ജ് എന്നിവരും സംസാരിച്ചു. തുടര്‍ന്ന് ഓണ്‍ലൈന്‍/മൊബൈല്‍ സംവിധാനങ്ങള്‍ ഉപയോഗപ്പെടുത്തി, സര്‍വ്വേയ്ക്ക് വേണ്ടണ്ടി തയ്യാറാക്കിയവിവരസാങ്കേതികവിദ്യയിലധിഷ്ഠിതമായ ആപ്പുകളെയും അവയുടെ ഉപയോഗത്തെക്കുറിച്ചുമുള്ള പരിശീലനവും നല്‍കി. ചടങ്ങില്‍ സി.എസ്.സി സംസ്ഥാന മേധാവി ശ്രീ. വിനോദ് കുര്യാക്കോസ് നന്ദിപറഞ്ഞു.


    സാമ്പത്തിക സെന്‍സസിലൂടെ ലഭിക്കുന്ന വിവരങ്ങള്‍സംസ്ഥാന ജില്ലാതലങ്ങളില്‍ സാമൂഹിക-സാമ്പത്തിക വികസന ആസൂത്രണത്തില്‍സുപ്രധാന പങ്ക് വഹിക്കും. ഇത്തവണത്തെ സെന്‍സസ് പ്രവര്‍ത്തനങ്ങള്‍ കേന്ദ്ര ഇലക്‌ട്രോണിക്‌സ്‌ഐ.ടി മന്ത്രാലയത്തിന് കീഴിലുള്ള സി.എസ്.സി ഇ-ഗവേണന്‍സ് സര്‍വ്വീസസ്ഇന്ത്യാലിമിറ്റഡ് എന്ന പ്രത്യേകഉദ്ദേശ്യസംവിധാനവുമായിചേര്‍ന്നാണ് നടത്തുന്നത്. വിവരശേഖരണം, ഒത്തുനോക്കല്‍, റിപ്പോര്‍ട്ട്തയ്യാറാക്കല്‍മുതലായവയ്ക്ക്‌ഐ.ടി.അധിഷ്ഠിതഡിജിറ്റല്‍ പ്ലാറ്റ്‌ഫോമായിരിക്കും ഉപയോഗിക്കുക. ഈ മാസംഅവസാനമോ അടുത്ത മാസംആദ്യമോ സാമ്പത്തിക സെന്‍സസിന്റെ ഫീല്‍ഡ്‌ വര്‍ക്ക്ആരംഭിക്കും. 2013 ലാണ്ആറാമത് സാമ്പത്തിക സെന്‍സസ് നടന്നത്.


    ***


    
    

    
    (Release ID: 1573659) Visitor Counter : 8