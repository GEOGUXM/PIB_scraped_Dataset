      PIB Headquarters

      യോഗയെ മതപരമായ ചിഹ്നമായി തെറ്റിദ്ധരിക്കരുത്; അത് മനസ്സിനെ ഏകാഗ്രമാക്കുന്ന വ്യായാമം: മുഖ്യമന്ത്രി പിണറായി വിജയന്‍
      Posted On: 21 JUN 2019 1:39PM by PIB Thiruvananthpuram


    യോഗ ഒരു മതവുമായും ബന്ധപ്പട്ട രീതിയല്ലെന്നുംയോഗാ പരിശീലനത്തെ മതപരമായ ചിഹ്നമായി തെറ്റിദ്ധരിക്കരുതെന്നുംമുഖ്യമന്ത്രി ശ്രീ. പിണറായി വിജയന്‍ പറഞ്ഞു. യോഗയെക്കുറിച്ച് ചിലര്‍ തെറ്റിദ്ധാരണ പരത്തുന്നുണ്ട്. ജാതി, മത ഭേദമന്യേ ആരോഗ്യ സംരക്ഷണത്തിനായിഎല്ലാവരുംയോഗ പരിശീലിക്കേണ്ടതാണെന്നുംമുഖ്യമന്ത്രി പറഞ്ഞു. അഞ്ചാമത് അന്താരാഷ്ട്ര യോഗാദിനാചരണത്തിന്റെ സംസ്ഥാനതല ഉദ്ഘാടനം തിരുവനന്തപുരത്ത് സെന്‍ട്രല്‍ സ്റ്റേഡിയത്തില്‍ നിര്‍വഹിക്കുകയായിരുന്നു അദ്ദേഹം. ദേശീയആയുഷ് മിഷന്‍, റീജിയണല്‍ഔട്ട്റീച്ച് ബ്യൂറോ, സംസ്ഥാന ആയുഷ്‌വകുപ്പ്എന്നിവസംയുക്തമായാണ് പരിപാടിസംഘടിപ്പിച്ചത്.


    ജീവിതശൈലിരോഗങ്ങള്‍ ചെറുക്കാന്‍ ഏറ്റവും ഫലപ്രദമായവ്യായാമമുറയാണ്‌യോഗയെന്ന്മുഖ്യമന്ത്രി പറഞ്ഞു. മറ്റുള്ളവ്യായാമമുറകള്‍ശരീരത്തിന് സൗഖ്യം നല്‍കുമ്പോള്‍ യോഗ മനസ്സിനും കൂടി ഉണര്‍വ്വ് നല്‍കുന്നു. യോഗ ജീവിതത്തില്‍ അച്ചടക്കം കൊണ്ടുവരുന്നു. അത് നമ്മുടെ ഭക്ഷണരീതിയില്‍ ക്രമീകരണങ്ങള്‍ കൊണ്ടുവരുന്നു. പെരുവിരല്‍മുതല്‍ ശിരസ്സുവരെ ശരീരത്തിന് ആവശ്യമായ എല്ലാവ്യായാമവുംയോഗ നല്‍കുന്നു-മുഖ്യമന്ത്രി പറഞ്ഞു.


    സ്‌കൂള്‍ പരിസരങ്ങളില്‍വിദ്യാര്‍ത്ഥികളെ ലക്ഷ്യമിട്ട് ലഹരി മാഫിയകള്‍ സജീവമാണെന്നുംയോഗ അഭ്യസിക്കുന്നതിലൂടെ ലഹരിക്കെതിരെ മാനസികമായ പ്രതിരോധം സാധ്യമാകുമെന്നും ശ്രീ. പിണറായി വിജയന്‍ പറഞ്ഞു. യോഗയ്ക്ക് സംസ്ഥാനത്താകെ പ്രചാരം നല്‍കാന്‍ ഗവണ്‍മെന്റ് ഉദ്ദേശിക്കുന്നുണ്ട്. ഇതിന്റെ ഭാഗമായിഎല്ലാ പ്രദേശങ്ങളിലുംയോഗ പരിശീലനത്തിനുള്ള സൗകര്യം ഗവണ്‍മെന്റ് ഒരുക്കുന്നുണ്ടെന്നുംമുഖ്യമന്ത്രി പറഞ്ഞു.


    സമ്പൂര്‍ണ്ണ യോഗ കേരളം പദ്ധതിയുടെ ലോഗോ ചടങ്ങില്‍മുഖ്യമന്ത്രി പ്രകാശനം ചെയ്തു.


    ശ്രീ. വി.എസ് ശിവകുമാര്‍എം.എല്‍.എ അധ്യക്ഷനായിരുന്നു. ആയുഷ് പ്രിന്‍സിപ്പല്‍ സെക്രട്ടറി ശ്രീ. രാജന്‍ഖോബ്രഗഡെഐഎഎസ്, ദേശീയ ആയുഷ്ദൗത്യംസംസ്ഥാന ഡയറക്ടര്‍ ശ്രീ. കേശവേന്ദ്ര കുമാര്‍ഐഎഎസ്, റീജിയണല്‍ ഔട്ട്‌റീച്ച് ബ്യൂറോഅഡീഷണല്‍ ഡയറക്ടര്‍ ജനറല്‍ ശ്രീ. ഡി. മുരളി മോഹന്‍, ഹോമിയോപ്പതി ഡയറക്ടര്‍ഡോ. ജമുന, തിരുവനന്തപുരംഗവണ്‍മെന്റ്‌ഹോമിയോപതിമെഡിക്കല്‍കോളേജ് പ്രിന്‍സിപ്പലും കണ്‍ട്രോളിംഗ്ഓഫീസറുമായഡോ. സുനില്‍രാജ്, ആയുര്‍വ്വേദ മെഡിക്കല്‍വിദ്യാഭ്യാസ ഡയറക്ടര്‍ ഇന്‍ ചാര്‍ജ്ജ്‌ഡോ. ജോളിക്കുട്ടി ഈപ്പന്‍, തിരുവനന്തപുരം നഗരസഭാ കൗസിലര്‍ ശ്രീമതി. എംവിവിജയലക്ഷ്മി, ഇന്ത്യന്‍ സിസ്റ്റംഓഫ് മെഡിസിന്‍ ഡയറക്ടര്‍ ഡോ.കെ.എസ് പ്രിയ എന്നിവര്‍ ചടങ്ങില്‍ സംബന്ധിച്ചു.


    ചടങ്ങിനു ശേഷംവിദ്യാര്‍ത്ഥികളും, പൊതുജനങ്ങളും പങ്കെടുത്ത സമൂഹയോഗാഭ്യാസം നടന്നു.
    
    AM MRL-160
    ***


    

    
    (Release ID: 1575128) Visitor Counter : 9