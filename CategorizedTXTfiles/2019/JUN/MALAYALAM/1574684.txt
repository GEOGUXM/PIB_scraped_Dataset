      രാജ്യരക്ഷാ മന്ത്രാലയം

      കാര്‍ഗില്‍ യുദ്ധത്തിന്റെ ഇരുപതാംവാര്‍ഷികം സമുചിതമായി ആഘോഷിക്കും
      Posted On: 14 JUN 2019 12:18PM by PIB Thiruvananthpuram


    കാര്‍ഗില്‍ യുദ്ധത്തിന്റെ ഇരുപതാംവാര്‍ഷികം സമുചിതമായ പരിപാടികളോടെ ഈ വര്‍ഷം രാഷ്ട്രം ആഘോഷിക്കും. അഭിമാനം, ബഹുമാനം, പ്രചോദനം എന്നീ വികാരങ്ങളോടെയാണ്‌രാഷ്ട്രംഓപ്പറേഷന്‍ വിജയ് എന്ന പേരില്‍നടത്തിയ ഈ യുദ്ധ വിജയത്തെ സ്മരിക്കുന്നത്.
    അടുത്ത മാസം 25 മുതല്‍ 27 വരെ (2019 ജൂലൈ 25-27) ജമ്മു കാശ്മീരിലെ കാര്‍ഗില്‍ജില്ലയിലെ ദ്രാസിലും, ന്യൂഡല്‍ഹിയിലുമാണ്കാര്‍ഗില്‍വിജയവുമായി ബന്ധപ്പെട്ട പ്രധാന ആഘോഷപരിപാടികള്‍ സംഘടിപ്പിക്കുന്നത്. ഇതോടനുബന്ധിച്ച് ജൂലൈ ആദ്യവാരംമുതല്‍ രാജ്യവ്യാപകമായിവിവിധ പരിപാടികള്‍ക്ക്‌രൂപം നല്‍കിയിട്ടുണ്ട്.
    കാര്‍ഗില്‍ യുദ്ധത്തില്‍ പങ്കെടുത്ത വിവിധ യൂണിറ്റുകള്‍ യുദ്ധഭൂമിയിലേക്ക് പര്യടനം നടത്തും. ടോലോലിംഗ്, ടൈഗര്‍ ഹില്‍തുടങ്ങിയവയടക്കം സമുദ്ര നിരപ്പില്‍നിന്ന് ഏറെ ഉയര്‍ന്ന പ്രദേശങ്ങളാണിവ.വിവിധ സംസ്ഥാനങ്ങളില്‍ നിന്നുള്ള എന്‍.സി.സി കേഡറ്റുകള്‍ പങ്കെടുക്കുന്ന 12 ദിവസം നീണ്ടു നില്‍ക്കുന്ന പ്രത്യേക ദേശീയോദ്ഗ്രഥന ക്യാമ്പ് ലേയില്‍ സംഘടിപ്പിക്കും. ലഡാക് മേഖലയിലെ സ്‌കൂള്‍വിദ്യാര്‍ത്ഥികള്‍ക്കായി പ്രബന്ധ മത്സരം, ചിത്ര രചനാ മത്സരം എന്നിവയും സംഘടിപ്പിക്കും.
    ഓര്‍ക്കുക, ആഹ്ലാദിക്കുക, ഓര്‍മ്മ പുതുക്കുക(Remember, Rejoice and Renew) എന്ന പ്രമേയത്തിലാണ് ഇരുപതാംവാര്‍ഷികാഘോഷ പരിപാടികള്‍ സംഘടിപ്പിച്ചിരിക്കുന്നത്. രക്തസാക്ഷികളുടെത്യാഗസ്മരണകളിലൂടെ അഭിമാനവും ബഹുമാനവും വളര്‍ത്തുക, കാര്‍ഗില്‍ യുദ്ധ വിജയത്തില്‍ ആഹ്ലാദിക്കുക, ത്രിവര്‍ണ്ണ പതാകയുടെമഹിമ സംരക്ഷിക്കാനുള്ള നമ്മുടെ നിശ്ചയദാര്‍ഡ്യം പുതുക്കുക എന്നിവയാണ് ഇതിലൂടെ ഉദ്ദേശിക്കുന്നത്.
    ലഡാക്കിലെ ജനങ്ങള്‍ക്ക് കാര്‍ഗില്‍ യുദ്ധ വിജയം ഏറെ പ്രധാനപ്പെട്ടതാണ്. രക്തസാക്ഷികളുടെ ഓര്‍മ്മയ്ക്കായി മേഖലയില്‍കൂട്ടയോട്ടം സംഘടിപ്പിക്കും. പ്രദേശത്തെ ജനങ്ങള്‍ക്കായി അമ്പെയ്ത്ത്, പോളോ മത്സരങ്ങളും സംഘടിപ്പിക്കും. സമുദ്ര നിരപ്പില്‍ നിന്ന് 11500 അടിഉയരെസ്ഥിതിചെയ്യുന്ന ലഡാക്കിലെ എന്‍.എസ്.ഡി മെമ്മോറിയല്‍ സ്‌റ്റേഡിയത്തില്‍ ഒരുട്വന്റി 20 ക്രിക്കറ്റ് ച്യാമ്പന്‍ഷിപ്പും സംഘടിപ്പിക്കും. കരസേന, വ്യോമസേന, ഇന്തോതിബത്തന്‍ ബോര്‍ഡര്‍ പൊലീസ്, ലഡാക്ക് മേഖലയില്‍ നിന്നുള്ള പ്രാദേശിക ക്ലബ്ബുകള്‍ എന്നിവര്‍ടൂര്‍ണ്ണമെന്റില്‍ പങ്കെടുക്കും.
    കാര്‍ഗില്‍വിജയ ദിവസമായ ജൂലൈ 26 ന് ദ്രാസിലെ കാര്‍ഗില്‍ യുദ്ധ സ്മാരകത്തില്‍ പുഷ്പചക്രംസമര്‍പ്പിക്കും.
    ന്യൂഡല്‍ഹിയിലെ ദേശീയ യുദ്ധ സ്മാരകത്തില്‍നിന്നുള്ള വിജയജ്വാല 11 നഗരങ്ങളും പട്ടണങ്ങളുംചുറ്റി ദ്രാസിലെത്തും. അവിടെ അത് കാര്‍ഗില്‍ യുദ്ധ സ്മാരകതത്തിലെ നിത്യജ്വാലയുമായിചേരും. ഈ ജ്വാല വഹിക്കുന്ന സംഘംവിവിധ സ്ഥാപനങ്ങളിലെ വിദ്യാര്‍ത്ഥികളുമായും പ്രമുഖ വ്യക്തികളുമായുംദേശാഭിമാന, വിദ്യാഭ്യാസ പ്രഭാഷണങ്ങള്‍ നടത്തും.
    ന്യൂഡല്‍ഹിയിലെ മനേക്ഷാ സെന്റില്‍വിരമിച്ച സെനികരെയും നിലവില്‍സേവനമനുഷ്ഠിക്കുന്ന ഉദ്യോഗസ്ഥരെയും ഉള്‍പ്പെടുത്തി ചര്‍ച്ച സംഘടിപ്പിക്കും. ഇതിനു തുടര്‍ച്ചായിജൂലൈ 27 ന് ഇന്ദിരാ ഗാന്ധി ഇന്‍ഡോര്‍ സ്‌റ്റേഡിയത്തില്‍സാംസ്‌കാരിക പരിപാടികളുംസംഘടിപ്പിച്ചിട്ടുണ്ട്.


    
    AM/MRD

    
    
    (Release ID: 1574684) Visitor Counter : 6
    
    
      Read this release in: English , Urdu , Hindi , Marathi