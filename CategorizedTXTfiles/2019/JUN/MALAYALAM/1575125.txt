      സാമൂഹ്യനീതി, ശാക്തീകരണ മന്ത്രാലയം

      ദലിത് സംരംഭകത്വത്തിന്മേലുള്ള ഗവേഷണത്തിലൂടെ ശാക്തീകരണം: ധാരണാപത്രം ഒപ്പുവച്ചു
      Posted On: 20 JUN 2019 5:05PM by PIB Thiruvananthpuram


    ദലിത് സംരംഭകത്വത്തിന്മേലുള്ള ഗവേഷണത്തിലൂടെ പട്ടികജാതി, പട്ടിക വര്‍ഗ്ഗ സമൂഹങ്ങളുടെ ശാക്തീകരണത്തിന് കേന്ദ്ര സാമൂഹിക നീതി, ശാക്തീകരണ മന്ത്രാലയത്തിനു കീഴിലുള്ള ഡോ. അംബേദ്കര്‍ ഇന്റര്‍നാഷണല്‍ സെന്ററും(ഡിഎഐസി), ദലിത് ഇന്ത്യന്‍ ചേംബര്‍ ഓഫ് കൊമേഴ്‌സ് ആന്‍ഡ് ഇന്‍ഡസ്ട്രിയും(ഡിഐസിസിഐ) ധാരണാപത്രത്തില്‍ ഒപ്പുവച്ചു. കേന്ദ്ര സാമൂഹിക നീതി, ശാക്തീകരണ മന്ത്രി ശ്രീ താവര്‍ചന്ദ് ഗേഹ്‌ലോട്ടിന്റെ സാന്നിധ്യത്തിലാണ് ധാരണാപത്രം ഒപ്പിട്ടത്. ഡിഎഐസി ഡയറക്ടര്‍ ശ്രീ അതുല്‍ ദേവ് ശര്‍മ്മയും ഡിഐസിസിഐ സ്ഥാപക ചെയര്‍മാന്‍ ശ്രീ മിലിന്ദ് കാംബ്ലേയുമാണ് ധാരണാപത്രത്തില്‍ ഒപ്പുവച്ചത്.

      ദലിത് സംരംഭകത്വം, ശാക്തീകരണം, നൈപുണ്യ വികസനം, പട്ടികജാതി, പട്ടികവര്‍ഗ്ഗ സ്ത്രീകളുടെയും യുവാക്കളുടെയും ശേഷീ വികസനം, വിവിധ ഗവണ്‍മെന്റ് പദ്ധതികള്‍ പട്ടികജാതി, പട്ടികവര്‍ഗ്ഗക്കാരുടെ സാമൂഹിക-സാമ്പത്തിക അവസ്ഥയിലുണ്ടാക്കുന്ന പ്രഭാവം തുടങ്ങിയ വിഷയങ്ങളിലുള്ള ഗവേഷണത്തിലൂടെ പട്ടികജാതി, പട്ടികവര്‍ഗ്ഗ ജനവിഭാഗങ്ങളുടെ ശാക്തീകരണമാണ് ധാരണാപത്രത്തിന്റെ ലക്ഷ്യം. സ്വന്തം ബിസിനസ്സ് ആരംഭിക്കുന്നതില്‍ പട്ടികജാതി, പട്ടികവര്‍ഗ്ഗ സമുദായങ്ങള്‍ എത്രമാത്രം ഏര്‍പ്പെട്ടിട്ടുണ്ടെന്ന് കണ്ടെത്താന്‍ ഡിഎഐസി ഈ പങ്കാളിതത്തിലൂടെ ശ്രമിക്കും. ഇത്തരത്തില്‍ ലഭിക്കുന്ന കണക്കുകള്‍ സംരംഭകത്വ സ്വഭാവം ദലിത് യുവാക്കളില്‍ പകരാന്‍ സാധിക്കാത്തത് എന്തു കൊണ്ടാണെന്ന് കണ്ടെത്താനും ഉപയോഗിക്കുന്നതാണ്.

    IE/BSN (20.06.19)

    
    
    (Release ID: 1575125) Visitor Counter : 3
    
    
      Read this release in: Hindi , English , Bengali