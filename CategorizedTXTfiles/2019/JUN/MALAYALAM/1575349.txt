      PIB Headquarters

      വൈദ്യശാസ്ത്ര ഉത്പന്നങ്ങള്‍ക്ക് വേണ്ടി മൃഗകോശകലകള്‍ ഉത്പാദിപ്പിക്കുന്നതിന് എസ്‌സിടിഐഎംഎസ്ടി-എംപിഐ സംയുക്ത സംരംഭത്തിന് തുടക്കമായി
      Posted On: 21 JUN 2019 6:26PM by PIB Thiruvananthpuram


    
    കൂത്താട്ടുകുളം എടയാറില്‍ പ്രവര്‍ത്തിക്കുന്ന മീറ്റ് പ്രോഡക്ട്‌സ്ഓഫ് ഇന്ത്യയില്‍ (എംപിഐ) സ്ഥാപിച്ചിരിക്കുന്ന ജിഎംപി ടിഷ്യുഹാര്‍വസ്റ്റിംഗ് സംവിധാനത്തില്‍ നിന്ന് വൈദ്യശാസ്ത്ര ആവശ്യങ്ങള്‍ക്ക് വേണ്ടിയുള്ള മൃഗകോശകലകളുടെശേഖരണംആരംഭിച്ചു.


    മൃഗകോശകലകളുടെശേഖരണവുമായി ബന്ധപ്പെട്ട്എംപിഐ-യിലെ ജീവനക്കാര്‍ക്ക് ശ്രീചിത്ര തിരുനാള്‍ ഇന്‍സ്റ്റിറ്റ്യൂട്ട് ഫോര്‍മെഡിക്കല്‍ സയന്‍സസ് ആന്റ്‌ടെക്‌നോളജി വിദഗ്ദ്ധ പരീശീലനം നല്‍കിയിരുന്നു. മൃഗകോശകലകള്‍ അടിസ്ഥാനമാക്കിയുള്ളവൈദ്യശാസ്ത്ര ഉത്പന്നങ്ങളായ കാര്‍ഡിയാക് പാച്ചസ്, വൂണ്ട് കെയര്‍ പാച്ചസ്, ടിഷ്യുഹൃദയ വാല്‍വുകള്‍ മുതലായവയുടെ ഉത്പാദനത്തിന് എസ്‌സിടിഐഎംഎസ്ടിക്കും ഈ മേഖലയില്‍ പ്രവര്‍ത്തിക്കുന്ന മറ്റ്‌വ്യവസായ സ്ഥാപനങ്ങള്‍ക്കുംഎംപിഐ ലിമിറ്റഡ്മൃഗകോശകലകള്‍ നല്‍കും.


    വൈദ്യശാസ്ത്ര ഉത്പന്നങ്ങളില്‍ ഉപയോഗിക്കുന്നതിനായിമൃഗകോശകലകളും മറ്റ് ഉത്പന്നങ്ങളും സംഭരിക്കുന്നതുമായി ബന്ധപ്പെട്ട അന്താരാഷ്ട്ര മാനദണ്ഡങ്ങള്‍ക്ക് (ഐഎസ്ഒ 22442 പാര്‍ട്ട് 2) വിധേയമായാണ്ഇവിടെകോശകലകള്‍ശേഖരിക്കുന്നത്. മൃഗങ്ങളെകൊണ്ടുവരുന്ന സ്ഥലം, അവയുടെ ആരോഗ്യസ്ഥിതി, കോശകലകളുടെസൂക്ഷ്മാണു സംബന്ധിയായ അവസ്ഥ (Microbial status of animal tissue) തുടങ്ങിയകാര്യങ്ങള്‍ പരിശോധിച്ച് കോശകലകള്‍ സുരക്ഷിതമാണെന്ന് ഉറപ്പുവരുത്തുന്നു.


    ഭാവിയില്‍ പരിശോധനകള്‍ക്ക് വിധേയമാക്കുന്നതിന് വേണ്ടി ഈ പ്രവര്‍ത്തനങ്ങള്‍ രേഖപ്പെടുത്തുകയുംചെയ്യുന്നുണ്ട്. വൈദ്യശാസ്ത്ര ഉത്പന്നങ്ങളുടെ നിര്‍മ്മാണത്തിന് ഉപയോഗിക്കുന്ന മൃഗകോശകലകളുടെസുരക്ഷിതത്വം ഉറപ്പാക്കാന്‍ ഇതിലൂടെ സാധിക്കും.


    ചികിത്സയ്ക്ക് ഉപയോഗിക്കുന്ന കാര്‍ഡിയാക് പാച്ചസ്, വൂണ്ട് കെയര്‍ പാച്ചസ്, ടിഷ്യുഹൃദയ വാല്‍വ്, ഡ്യൂറാപാറ്റ്മുതലായവ നിര്‍മ്മിക്കുന്നതിന് ആവശ്യമായ മൃഗകോശകലകള്‍ അന്താരാഷ്ട്ര മാനദണ്ഡങ്ങള്‍ക്ക് അനുസരിച്ച് ശേഖരിക്കുന്നതിനുള്ള സാങ്കേതികവിദ്യ എസ്‌സിടിഐഎംഎസ്ടിയാണ്‌വികസിപ്പിച്ചെടുത്തത്.


    മാംസം കയറ്റുമതിചെയ്യുന്ന പ്രമുഖ രാജ്യങ്ങളിലൊന്നാണ് ഇന്ത്യയെങ്കിലുംവൈദ്യശാസ്ത്ര ആവശ്യങ്ങള്‍ക്ക് ഉപയോഗിക്കാന്‍ തക്കവണ്ണം ഗുണമേന്മയുള്ള മൃഗകോശകലകള്‍ ലഭിക്കുന്നതിനുള്ള ഒരു സംവിധാനവും ഇതുവരെ രാജ്യത്തുണ്ടായിരുന്നില്ല. എസ്‌സിടിഐഎംഎസ്ടിയുടെ പിന്തുണയോടെഎംപിഐ ഈ രംഗത്തേക്ക് കടന്നുവരുന്നത് ചെലവ്കുറഞ്ഞ വൈദ്യശാസ്ത്ര ഉത്പന്നങ്ങളുടെ നിര്‍മ്മാണത്തിന് സഹായകമാകും.


    രാജ്യത്തെ വൈദ്യശാസ്ത്ര ഉത്പന്ന വിപണിയുടെമൂല്യം ഏകദേശം നാല് ബില്യണ്‍ ഡോളറാണ്. ഇതിന്റെ 70 ശതമാനവും ഇറക്കുമതിചെയ്യുന്നു. തദ്ദേശീയമായിവൈദ്യശാസ്ത്ര ഉത്പന്നങ്ങള്‍ വികസിപ്പിക്കുന്നതിനുള്ള എസ്‌സിടിഐഎംസ്ടിയുടെ ശ്രമങ്ങളുടെ ഭാഗമാണ് ഈ സംരംഭം. വൈദ്യശാസ്ത്ര ഉത്പന്നങ്ങളുടെ ഇറക്കുമതിയിലൂടെ രാജ്യത്തിന് ഉണ്ടാവുന്ന സാമ്പത്തിക ഭാരംകുറയ്ക്കാനും സംരംഭം ലക്ഷ്യമിടുന്നു.


    
    ND/MRL

    
    
    (Release ID: 1575349) Visitor Counter : 6