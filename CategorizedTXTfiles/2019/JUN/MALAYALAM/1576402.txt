      സ്ഥിതിവിവര, പദ്ധതി നിര്‍വഹണ മന്ത്രാലയം

      സ്റ്റാറ്റിസ്റ്റിക്‌സ് ദിനം നാളെ ആഘോഷിക്കും
      Posted On: 28 JUN 2019 5:08PM by PIB Thiruvananthpuram


    ദേശീയ തലത്തില്‍നാളെ (2019 ജൂണ്‍ 29 ശനിയാഴ്ച)സ്റ്റാറ്റിസ്റ്റിക്‌സ് ദിനമായി ആഘോഷിക്കും. ദൈനംദിന ജീവിതത്തില്‍സ്ഥിതിവിവര കണക്കുകളുടെ ഉപയോഗം ജനകീയമാക്കുക, നയങ്ങള്‍ രൂപീകരിക്കുന്നതിലും അവയ്ക്ക് ഘടനാപരമായരൂപം നല്‍കുന്നതിലുംസ്ഥിതിവിവരക്കണക്കുകള്‍ എത്രമേല്‍ സഹായകരമാണ് എന്ന് പൊതു ജനങ്ങളില്‍ അവബോധം സൃഷ്ടിക്കുക എന്നീ ലക്ഷ്യങ്ങള്‍ മുന്‍നിര്‍ത്തിയാണ് ഗവണ്‍മെന്റ്‌സ്റ്റാറ്റിസ്റ്റിക്‌സ് ദിനം ആഘോഷിക്കുന്നത്. രാജ്യത്ത്സ്ഥിതിവിവര കണക്ക് സംവിധാനം സ്ഥാപിക്കുന്നതില്‍ അമൂല്യമായ സംഭാവനകള്‍ നല്കിയ പ്രൊഫ. പി.സി. മഹലാനോബിസിനോടുള്ള ആദര സൂചകമായിട്ടാണ് അദ്ദേഹത്തിന്റെ ജന്മവാര്‍ഷിക ദിനമായ ജൂണ്‍ 29, ദേശീയ തലത്തില്‍ പ്രത്യേക ദിനമായി ആഘോഷിക്കുന്നത്.
    ഇതോടനുബന്ധിച്ച് രാജ്യമെമ്പാടും വിവിധ പരിപാടികള്‍ ആസൂത്രണംചെയ്തിട്ടുണ്ട്. മുഖ്യ പരിപാടി 2019 ജൂണ്‍ 29 ന് ന്യൂഡല്‍ഹിയിലെ വിജ്ഞാന്‍ ഭവനില്‍ നടക്കും. സ്റ്റാറ്റിസ്റ്റിക്‌സ്, പദ്ധതി നിര്‍വഹണ, ആസൂത്രണ മന്ത്രാലയങ്ങളുടെസ്വതന്ത്ര ചുമതല വഹിക്കുന്ന കേന്ദ്ര സഹമന്ത്രി റാവു ഇന്ദര്‍ജിത് സിംഗ് ചടങ്ങില്‍ അധ്യക്ഷത വഹിക്കും. കേന്ദ്ര സ്റ്റാറ്റിസ്റ്റിക്‌സ്, പദ്ധതി നിര്‍വഹണ മന്ത്രാലയങ്ങളും ഇന്ത്യന്‍ സ്റ്റാറ്റിസ്റ്റിക്കല്‍ ഇന്‍സ്റ്റിറ്റ്യൂട്ടും സംയുക്തമായിട്ടാണ് പരിപാടി സംഘടിപ്പിക്കുന്നത്. പ്രധാനമന്ത്രിയുടെ സാമ്പത്തിക ഉപദേശക സമിതി അധ്യക്ഷനും, ഇന്ത്യന്‍ സ്റ്റാറ്റിസ്റ്റിക്കല്‍ ഇന്‍സ്റ്റിറ്റ്യൂട്ട് സമിതി പ്രസിഡന്റുമായ ശ്രീ ബിബേക് ദെബ്രോയ്, രാജ്യത്തെ പ്രമുഖസ്ഥിതിവിവര ശാസ്ത്രജ്ഞനും സ്ഥിതിവിവര, പദ്ധതി നിര്‍വഹണ മന്ത്രാലയ സെക്രട്ടറിയുമായ ശ്രീ. പ്രവീണ്‍ ശ്രീവാസ്തവ, കേന്ദ്ര സംസ്ഥാന ഗവണ്‍മെന്റുകളിലെമുതിര്‍ന്ന ഉദ്യോഗസ്ഥര്‍ തുടങ്ങിയവര്‍ പങ്കെടുക്കും.
    സ്ഥിതിവിവരകണക്ക് മേഖലയിലെ ശ്രദ്ധേയമായ സംഭവനകള്‍ക്കുള്ള 2019 ലെ പ്രൊഫ. സിആര്‍ റാവു പുരസ്‌കാര ജേതാവിനെ ചടങ്ങില്‍ ആദരിക്കും. അഖിലേന്ത്യ തലത്തില്‍ ബിരുദാനന്തര വിദ്യാര്‍ത്ഥികള്‍ക്കായിസ്ഥിതിവിവരക്കണക്കുമായി ബന്ധപ്പെട്ട വിഷയത്തില്‍ നടത്തിയ തത്സമയ ലേഖന മത്സരത്തില്‍വിജയികളായവരെയും ചടങ്ങില്‍ ആദരിക്കും.
    എല്ലാവര്‍ഷവുംദേശീയതലത്തില്‍കാലിക പ്രാധാന്യമുള്ള ഒരു പ്രമേയത്തോടെയാണ്‌സ്റ്റാറ്റിസ്റ്റിക്‌സ് ദിനം ആഘോഷിക്കുക. തെരഞ്ഞെടുക്കപ്പെട്ട മേഖലകളില്‍ പരിഷ്‌കാരങ്ങള്‍ കൊണ്ടുവരിക എന്ന ലക്ഷ്യത്തോടെ ഈ പ്രമേയത്തെ കുറിച്ച്, അടുത്ത ഒരുവര്‍ഷം മുഴുവന്‍ നിരവധി സെമിനാറുകളും ശില്പശാലകളും നടത്തും. ഈ വര്‍ഷത്തെ പ്രമേയംസുസ്ഥിര വികസന ലക്ഷ്യങ്ങള്‍ എന്നതാണ്. സുസ്ഥിര വികസന ലക്ഷ്യങ്ങളിലെ നിലവിലുള്ള വിവര ന്യൂനതകള്‍ പരിഹരിക്കുന്നതിനും ഗുണപരമായ പരിഷ്‌കാരങ്ങള്‍ നടപ്പാക്കുന്നതിനും വേണ്ടിയാണ് സമഗ്രവുംവ്യക്തവുമായ ചര്‍ച്ചകള്‍ക്ക് ശേഷം ഈ വിഷയംതിരഞ്ഞെടുത്തിട്ടുള്ളത്.
    സുസ്ഥിര വികസന ലക്ഷ്യങ്ങളുടെ പുരോഗതി നിര്‍ണയിക്കുന്ന ദേശീയ അടിസ്ഥാന ഘടനാ സൂചക വികസനത്തിന്റെയുംദേശീയ തലത്തിലുള്ള സഹ ലക്ഷ്യങ്ങളുടെയുംചുമതല സ്ഥിതിവിവര പദ്ധതി നിര്‍വഹണ മന്ത്രാലയത്തിനാണ്. ഇതനുസരിച്ച് ദേശീയ അടിസ്ഥാന ഘടനാ സൂചകം, നയരൂപീകരണ വിദഗ്ധര്‍ക്കും വിവിധ പദ്ധതികളും പരിപാടികളും നടപ്പാക്കുന്നവര്‍ക്കും കൃത്യമായ മാര്‍ഗനിര്‍ദ്ദേശങ്ങള്‍ നല്കും.
    സുസ്ഥിര വികസന ലക്ഷ്യങ്ങള്‍ സംബന്ധിച്ച വെല്ലുവിളികള്‍, ഭാവി പരിപാടികള്‍ എന്നിവയെകുറിച്ച് സ്ഥിതിവിവര പദ്ധതി നിര്‍വഹണ മന്ത്രാലയംവിഷയ അവതരണങ്ങളും, ചര്‍ച്ചകളും സംഘടിപ്പിക്കും. സുസ്ഥിര വികസന ലക്ഷ്യങ്ങളെകുറിച്ചുള്ള അടിസ്ഥാന റിപ്പോര്‍ട്ട്, അടിസ്ഥാന ഘടനാ സൂചക കൈപ്പുസ്തകം എന്നിവയുടെ പ്രകാശനവും ചടങ്ങില്‍ നടക്കും. മന്ത്രാലയത്തിന്റെ മറ്റേതാനും പ്രസിദ്ധീകരണങ്ങളും പ്രകാശിപ്പിക്കും.
    2019 ലെ സ്റ്റാറ്റിസ്റ്റിക്‌സ് ദിനാഘോഷം അവിസമരണീയമാക്കുന്നതിന് നാഷണല്‍ സ്റ്റാറ്റിസ്റ്റിക്കല്‍ ഓഫീസിലെ ഫീല്‍ഡ്ഓഫീസുകള്‍, കേന്ദ്ര സംസ്ഥാന സര്‍വകലാശാലകള്‍, വകുപ്പുകള്‍ എന്നിവയാണ്‌സെമിനാറുകള്‍ സമ്മേളനങ്ങള്‍, സംവാദങ്ങള്‍, പ്രശ്‌നോത്തരികള്‍, പ്രഭാഷണങ്ങള്‍, ലേഖന മത്സരങ്ങള്‍ തുടങ്ങിയവ സംഘടിപ്പിക്കുന്നത്.
    സ്റ്റാറ്റിസ്റ്റിക്‌സ് ദിനത്തോടനുബന്ധിച്ച്പുറപ്പെടുവിച്ച സന്ദേശത്തില്‍കേന്ദ്രസ്റ്റാറ്റിസ്റ്റിക്‌സ് - പദ്ധതി നിര്‍വഹണ മന്ത്രാലയ സെക്രട്ടറി ശ്രീ.പ്രവീണ്‍ ശ്രീവാസ്തവ പ്രൊഫ. പി.സി. മഹലാനൊബീസിന്റെ സംഭാവനകള്‍ അനുസ്മരിച്ചു. 'രാജ്യത്തിന്റെസ്ഥിതിവിവര ശാസ്ത്ര സംവിധാനത്തിന്റെ പിതാവ് എന്ന നിലയിലാണ് പ്രൊഫ. പി.സി. മഹലാനൊബീസിനെ നാം അനുസ്മരിക്കുന്നത്. സ്ഥിതിവിവര ശാസ്ത്രത്തില്‍ പരിശീലനം ഗവേഷണം എന്നിവയ്ക്കായി 1931 ല്‍ അദ്ദേഹംകൊല്‍ക്കത്തയില്‍ ഇന്ത്യന്‍ സ്റ്റാറ്റിസ്റ്റിക്കല്‍ ഇന്‍സ്റ്റിറ്റ്യൂട്ട് സ്ഥാപിച്ചു. ഔദ്യോഗിക സ്ഥിതിവിവരക്കണക്കിന്റെ രണ്ടു സ്തൂപങ്ങളായ സെന്‍ട്രല്‍ സ്റ്റാറ്റിസ്റ്റിക്കല്‍ ഓര്‍ഗനൈസേഷന്‍, നാഷണല്‍ സാമ്പിള്‍ സര്‍വെഓര്‍ഗനൈസേഷന്‍ എന്നിവയും അദ്ദേഹംവിഭാവനം ചെയ്താണ്. അദ്ദേഹത്തിന്റെസ്മരണയ്ക്കായി ആഘോഷിക്കപ്പെടുന്ന ദേശീയ സ്റ്റാറ്റിസ്റ്റിക്‌സ് ദിനം ഇന്നത്തെ സ്ഥിതിവിവര വിദഗ്ധര്‍ക്ക് വലിയ പ്രചോദനമാണ്. - ശ്രീ. ശ്രീവാസ്തവ തന്റെ സന്ദേശത്തില്‍ചൂണ്ടിക്കാട്ടി.


    
    ND/MRD

    
    
    (Release ID: 1576402) Visitor Counter : 2