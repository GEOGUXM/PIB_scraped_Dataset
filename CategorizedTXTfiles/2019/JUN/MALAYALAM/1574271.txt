      മന്ത്രിസഭ

      പൊതു ഇടങ്ങളിലെ അനധികൃത താമസക്കാര്‍ക്കെതിരെ കര്‍ശനനടപടി
      Posted On: 12 JUN 2019 7:56PM by PIB Thiruvananthpuram


        പൊതുസ്ഥലങ്ങളിലെ വാസയോഗ്യമായ താമസസ്ഥലങ്ങളില്‍ അനധികൃതമായി കുടിയേറിയിരിക്കുന്നവര്‍ക്കെരിരെ കര്‍ശന നടപടി സ്വീകരിക്കുന്നതിന്റെ ഭാഗമായി പ്രധാനമന്ത്രി ശ്രീ. നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം പൊതുസ്ഥല (അനധികൃത കുടിയേറ്റം ഒഴിപ്പിക്കല്‍) ഭേദഗതി ബില്‍ 2019 മായി മുന്നോട്ടുപോകുന്നതിന് അനുമതി നല്‍കി.


        നേട്ടങ്ങള്‍:


        ഗവണ്‍മെന്റ് കെട്ടിടങ്ങളില്‍ നിന്ന് അനധികൃത കുടിയേറ്റക്കാരെ വേഗത്തില്‍ ഒഴിപ്പിക്കുന്നതിന് ഈ ഭേദഗതി സൗകര്യമൊരുക്കും. അതിലൂടെ ഒഴിവുവരുന്ന കെട്ടിടങ്ങള്‍ യോഗ്യരായ വ്യക്തികള്‍ക്ക് അവരുടെ വെയിറ്റിംഗ് ലിസ്റ്റിലെ കാലാവധി എത്തുമ്പോള്‍ നല്‍കാന്‍ കഴിയും.


        വാസയോഗ്യമായ കെട്ടിടങ്ങള്‍ ലഭിക്കുന്നതിനു വേണ്ടി കാത്തിരിക്കേണ്ട സമയം കുറയ്ക്കുന്നതിന് ഇത് സഹായിക്കും.


        പ്രത്യാഘാതങ്ങള്‍:


        പൊതുസ്ഥല (അനധികൃത കുടിയേറ്റം ഒഴിപ്പിക്കല്‍) ഭേദഗതി ബില്‍ 2017ന്റെ സ്ഥാനത്താണ് പുതിയ ബില്‍ വരുന്നത്.
        നടക്കാനിരിക്കുന്ന പാര്‍ലമെന്റ് സമ്മേളനത്തില്‍ ഇത് അവതരിപ്പിക്കും.


        നടപ്പിലാക്കല്‍:


        പൊതുസ്ഥല (അനധികൃത കുടിയേറ്റം ഒഴിപ്പിക്കല്‍) നിയമം 1971ലെ വകുപ്പ് 2, 7 എന്നിവയിലെ ഭേദഗതിയാണ് ബില്ല് ലക്ഷ്യമാക്കുന്നത്. വകുപ്പ് 2ല്‍ (എഫ്.ബി)ക്ക് മുമ്പിലായി ഉപവകുപ്പ് (എഫ്.എ)യും ഒരു പുതിയ വകുപ്പായി വകുപ്പ് 3ല്‍ 3എയ്ക്ക് താഴെയായി 3ബിയും വകുപ്പ് 7ല്‍ ഉപവകുപ്പായി 3 എയ്ക്ക് താഴെയായി ഉപവകുപ്പ് (3)ഉം കൂട്ടിച്ചേര്‍ക്കും.
        ഈ നിര്‍ദിഷ്ട ഭേദഗതികളിലൂടെ വാസയോഗ്യമായ സ്ഥലങ്ങളിലെ അനധികൃത കുടിയേറ്റങ്ങള്‍ ഒഴിപ്പിക്കുന്നതിനുള്ള ചുരുക്കം നടപടിക്രമങ്ങള്‍ എസ്‌റ്റേറ്റ് ഓഫീസര്‍ക്ക് നടപ്പിലാക്കാന്‍ സഹായിക്കും. കുടാതെ തര്‍ക്കം നടക്കുന്ന സമയത്ത് താമസിച്ചിരുന്നവരില്‍ നിന്നു കേടുപാടുകള്‍ക്കുളള നഷ്ടപരിഹാരം ചുമത്താനും കഴിയും.
        ഗവമെന്റ് കെട്ടിടങ്ങളില്‍ നിന്നും അനധികൃത കുടിയേറ്റക്കാരെ വേഗത്തില്‍ ഒഴിപ്പിക്കുന്നതിന് ഈ ബില്‍ ഗുണം ചെയ്യും. അര്‍ഹരായവര്‍ക്ക് വാസയോഗ്യമായ കെട്ടിടങ്ങളുടെ ലഭ്യത വര്‍ധിപ്പിക്കുകയും ചെയ്യും.


        പശ്ചാത്തലം:


        ഇന്ത്യാ ഗവണ്‍മെന്റിന് സര്‍ക്കാരിന്റെ സ്ഥലങ്ങളില്‍ നിന്നുള്ള അനധികൃത കുടിയേറ്റം ഒഴിപ്പിക്കേണ്ടത് 1971ലെ പി.പി.ഇ. നിയമത്തിലെ വ്യവസ്ഥകള്‍ക്കുള്ളില്‍ നിന്നുകൊണ്ടായിരുന്നു. എന്നാല്‍ ഒഴിപ്പിക്കല്‍ നടപടികള്‍ ദീര്‍ഘകാലം എടക്കുകയും അതിലൂടെ ഗവണ്‍മെന്റ് താമസസൗകര്യങ്ങള്‍ ആശ്രിതര്‍ക്ക് ലഭിക്കുതിന് കാലതമാസം എടുക്കുകയും ചെയ്യും.
        നിലവിലെ പി.പി.ഇ. നിയമം 1971 നെ പി.പി.ഇ. ഭേദഗതി ബില്‍ 2015 ആയി ഭേദഗതി ചെയ്തിരുന്നു. ഇതില്‍ ഒഴിപ്പിക്കല്‍ നടപടിക്രമങ്ങള്‍ അഞ്ചുമുതല്‍ ഏഴു ആഴ്ചവരെ സമയം എടുക്കുമായിരുന്നു. എന്നാല്‍ ഇത് അതിലും കൂടുതല്‍, ചിലപ്പോള്‍ ഒരുവര്‍ഷം വരെ, അനധികൃത കുടിയേറ്റക്കാരെ ഒഴിപ്പിക്കാന്‍ കാലതമാസം എടുത്തിരുന്നു. എന്നാല്‍ നിര്‍ദ്ദിഷ്ട ബില്ലില്‍ സ്‌റ്റേറ്റ് ഓഫീസര്‍ നോട്ടീസ് നല്‍കുക, ഷോകോസ് നോട്ടീസ് കൊടുക്കക, അന്വേഷിക്കുക തുടങ്ങിയ വിശദമായ ഒരു നടപടിക്രമവുമില്ല. അതിനൊക്കെ പകരം അദ്ദേഹത്തിനോ, അവര്‍ക്കോ ചുരുങ്ങിയ ഒഴിപ്പിക്കല്‍ നടപടി ക്രമങ്ങള്‍ ആരംഭിക്കാം.
        രാജ്യത്തെ പൗരന്മാര്‍ക്ക് വേണ്ടിയുള്ള ഗവണ്‍മെന്റിന്റെ സുതാര്യവും തടസ്സരഹിതവുമായ ഭരണത്തിന്റെ മറ്റൊരു പ്രതിഫലനം കൂടിയാണ് ഈ തീരുമാനം.


    

    
    (Release ID: 1574271) Visitor Counter : 3
    
    
      Read this release in: Assamese , English , Marathi , Punjabi , Gujarati , Tamil , Telugu , Kannada