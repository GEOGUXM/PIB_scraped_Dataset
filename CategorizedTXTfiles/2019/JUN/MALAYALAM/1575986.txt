      ഭക്ഷ്യസംസ്‌കരണ വ്യവസായ മന്ത്രാലയം

      പ്രധാനമന്ത്രി കിസാന്‍ സമ്പാദ യോജന വഴി അഞ്ചു ലക്ഷത്തിലേറെ തൊഴിലവസരങ്ങള്‍ സൃഷ്ടിക്കും
      Posted On: 26 JUN 2019 3:16PM by PIB Thiruvananthpuram


    

    പ്രധാനമന്ത്രി കിസാന്‍ സമ്പാദ യോജന വഴി 2019-20 ഓടെ 31,400 കോടിരൂപയുടെ നിക്ഷേപം സമാഹരിക്കാനാവുമെന്നാണ് പ്രതീക്ഷിക്കുന്നതെന്ന് കേന്ദ്ര ഭക്ഷ്യ സംസ്‌കരണ വകുപ്പ് സഹമന്ത്രി ശ്രീ. രാമേശ്വര്‍തെലി ലോകസഭയില്‍രേഖാമൂലം നല്‍കിയ മറുപടിയില്‍വ്യക്തമാക്കി. 104125 കോടിരൂപയ്ക്കുള്ള 334 ലക്ഷംമെട്രിക് ടണ്‍ കാര്‍ഷിക വിഭവങ്ങള്‍ കൈകാര്യംചെയ്യുന്നതിനും രാജ്യത്ത് നേരിട്ടോ, അല്ലാതെയോ 5,30500 തൊഴിലവസരങ്ങള്‍ സൃഷ്ടിക്കുന്നതിനും പദ്ധതി ലക്ഷ്യമിടുന്നതായി അദ്ദേഹം പറഞ്ഞു. 20 ലക്ഷം കര്‍ഷകര്‍ക്ക് പദ്ധതിയുടെ പ്രയോജനം ലഭ്യമാകുമെന്നും ശ്രീ. രാമേശ്വര്‍തെലി പറഞ്ഞു.
    മെഗാ ഭക്ഷ്യ പാര്‍ക്കുകള്‍, സംയോജിത ശീതീകരണ ശൃംഖലയുംമൂല്യ വര്‍ദ്ധിത അടിസ്ഥാന സൗകര്യങ്ങളും, ഭക്ഷ്യ സംസ്‌കരണത്തിനും സൂക്ഷിച്ചുവെക്കുന്നതിനുമുള്ള സൗകര്യങ്ങള്‍ സൃഷ്ടിക്കുകയുംവികസിപ്പിക്കുകയുംചെയ്യല്‍, അഗ്രോ പ്രോസസിംഗ് ക്ലസ്റ്ററുകളുടെ അടിസ്ഥാനസൗകര്യങ്ങളൊരുക്കല്‍, ഭക്ഷ്യ സുരക്ഷാ, ഗുണനിലവാര അടിസ്ഥാന സൗകര്യങ്ങള്‍ സൃഷ്ടിക്കല്‍, മനുഷ്യവിഭവശേഷിയുംസ്ഥാപനങ്ങളെയും പ്രോത്സാഹിപ്പിക്കല്‍ എന്നിവയാണ് പ്രധാനമന്ത്രി കിസാന്‍ സമ്പാദ യോജനക്കു കീഴില്‍ നടപ്പിലാക്കുന്നതെന്ന് ശ്രീ. രാമേശ്വര്‍തെലി അറിയിച്ചു.
    ഭക്ഷ്യ സംസ്‌കരണ മേഖലയില്‍ 100 ശതമാനം വിദേശ നിക്ഷേപം അനുവദനീയമാണെന്ന് കേന്ദ്ര സഹമന്ത്രി വ്യക്തമാക്കി. 2014 ഏപ്രിലിനും 2019 മാര്‍ച്ചിനുമിടയ്ക്ക് ഈ മേഖലയിലെ നേരിട്ടുള്ള വിദേശ നിക്ഷേപം 3.28 ബില്യണ്‍ ഡോളറായിരുന്നുവെന്ന് അദ്ദേഹംചൂണ്ടിക്കാട്ടി. 2017-2018 ല്‍ ഭക്ഷ്യ വസ്തുക്കളുടെചില്ലറ വല്‍പ്പന മേഖലയില്‍മൊത്തം 705 ദശലക്ഷം ഡോളറിന്റെ ഏഴുനേരിട്ടുള്ളവിദേശ നിക്ഷേപ നിര്‍ദ്ദേശങ്ങള്‍ക്ക് അംഗീകാരം നല്‍കിയെന്നും ശ്രീ.രാമേശ്വര്‍തെലി വ്യക്തമാക്കി
    AM/MRD

    
    
    (Release ID: 1575986) Visitor Counter : 29
    
    
      Read this release in: English , Urdu