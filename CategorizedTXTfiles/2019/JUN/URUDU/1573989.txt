      وزارت خزانہ

      وزیر خزانہ نے صنعت ،خدمات اور تجارتی گروپوں کے نمائندوں کے ساتھ بجٹ سے پہلے کا دوسرا تبادلہ خیال کیا
      Posted On: 11 JUN 2019 5:33PM by PIB Delhi


    نئیدہلی 12 جون۔خزانے اور کارپوریٹ امور کی مرکزی وزیر محترمہ نرملا سیتا رمن نے آنے والے بجٹ 20-2019 سے پہلے مختلف ساجھیدار گروپوں سے صلاح ومشورے کا سلسلہ شروع کردیا ہے ۔ ان کی دوسری میٹنگ صنعت ،تجارت اور خدمات سیکٹر کے گروپوں کے نمائندوں کے ساتھ ہوئی ۔


    وزیر خزانہ محترمہ نرملاسیتا رمن نے اپنے افتتاحی کلمات میں کہا کہ مرکزی حکومت نے 2014سے صنعتوں کے سلسلے میں بہت سے خصوصی اقدامات کئے ہیں ، جن کی وجہ سے مجموعی کاروباری ماحول میں خاطر خواہ بہتری آئی ہے ۔ انہوں نے کہا کہ خاص توجہ موجودہ ضابطوں کو آسان اور معقول بنانے نیز اطلاعاتی ٹکنالوجی شروع کرنے پر دی گئی تاکہ حکمرانی کو،مزید موثر بنایا جاسکے ۔انہوں نے کہا کہ اس کے نتیجے میں بھارت نے 190 ملکوں کے مابین اپنی درجہ بندی کو بہتر بناکر 77 تک پہنچادیا ہے ۔ اس طرح درجہ بندی میں اس کا نمبر جو پہلے 100 تھا وہ 23 درجے بڑھ کر 77 پر آگیا ہے ۔ یہ بات ورلڈ بینک ڈوئنگ بزنس ( ڈی بی ) کی رپورٹ برائے 2019 میں کہی گئی ہے ۔ محترمہ سیتا رمن نے یہ بھی کہا کہ کیونکہ بھارت میں 24فیصد کارکن صنعتی سیکٹر میں کام کرتے ہیں ،اس لئے صنعت کو چاہئے کہ وہ مزید ورک فورس کو اپنے اندر شامل کرے ۔


    وزیر خزانہ کے علاوہ میٹنگ میں شرکت کرنے والوں میں خزانے اورکارپوریٹ امور کے وزیر مملکت جناب انوراگ ٹھاکر ، خزانے کے محکمے کے سکریٹری جناب سبھاش سی گرگ ، اخراجات کے محکمے کے سکریٹری جناب گریش چندر مورمو ، مالیہ کے محکمے کےسکریٹری جناب اجےنارائن پانڈے ، ڈی ایف ایس کے سکریٹری جناب راجیو کمار ،ڈی آئی پی اے ایم کے سکریٹری جناب اتانو چکرورتی ،وزارت سیاحت کے سکریٹری جناب یوگیندر ترپاٹھی ، اطلاعات ونشریات کی وزارت کے سکریٹری جناب امت کھرے ،صنعت اور داخلی تجارت کے فروغ کے محکمے کے سکریٹری جناب رمیش ابھیشیک ، کامرس کے محکمے کے سکریٹری جناب انوپ وادھوا ، سی بی ڈی ٹی کے چیئر مین جناب پرمود چندر مودی ،سی بی آئی سی کے چیئر مین جناب پی کےداس ،وزارت خزانہ کے سی ای اے ڈاکٹر کے وی سبرامنین اوردیگر سینئیر افسران شامل تھے ۔


    بھارتی معیشت کو فروغ دینے کے سلسلے میں صنعت ،خدمات اور تجارتی شعبوں کے نمائندوں نے بہت سی تجاویز پیش کیں ۔ یہ تجاویز صنعتی سیکٹر ، زمینی اصلاحات ،خصوصی اقتصادی خطوں ،صنعتی پالیسی ، تحقیق وترقی کے شعبوں میں سرمایہ کاری ،ٹیکس ضابطوں کو آسان بنانے ،سیاحت کے شعبے کے امکانات سے فائدہ اٹھانے بیرونی راست سرمایہ کاری ( ایف ڈی آئی ) اشیا اور خدمات کا ٹیکس ( جی ایس ٹی ) کارپوریٹ ٹیکس ، ایم ایس ایم ای سیکٹر ، ای - کامرس ،صلاحیت سازی ،تعلیم اور صحت کی دیکھ بھال کےشعبوں ،اسٹارٹ اپس ، میڈیا اورتفریحی سیکٹر نیز غذائی اشیا تیار کرنے کی صنعت کے بارے میں تھیں۔


    صنعت ،خدمات اورتجارت کے شعبوں کے نمائندوں نے میٹنگ میں شرکت کی ، جن میں بھارتی صعنت کی کنفیڈریشن (سی آئی آئی) کے صدر جناب وکرم ایس کرلوسکر ، ایشوچیم کے صدر جناب بال کرشن گوئنکا ، ایف آئی سی سی آئی کے صدر جناب سندیپ سومانی ،ہیرے جواہرات کی برآمدات کوفروغ دینے سے متعلق کونسل کےچیئر مین جناب پرمود اگروال بھارت کی بہت چھوٹی ،چھوٹی اوردرمیانے درجے کی صنعتوں کی فیڈریشن (ایف آئی ایس ایم ای ) کے صدر جناب امینیش سکسینہ ، ہندوجا گروپ کے ڈائریکٹر جناب اجیت کمار بھارتی خواتین صنعت کاروں کی فیڈریشن (ایف آئی ڈبلیو ای ) کی صدر محترمہ رجنی اگروال ،چمڑ ے کی برآمدات سے متعلق کونسل کے چیئر مین جناب پنارونا عقیل احمد اور دیگر بہت سی معزز شخصیات شامل تھیں۔


    م ن ۔ج ۔رم


    93 U-23

    
    
    (Release ID: 1573989) Visitor Counter : 2
    
    
      Read this release in: Marathi , English , Hindi