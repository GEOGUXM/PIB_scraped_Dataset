      نوجوانوں کے امور اور کھیل کود کی وزارت

      قومی یوتھ فیسٹول
      Posted On: 27 JUN 2019 2:30PM by PIB Delhi


    نئی دہلی، 27 جون 2019 ؍ نوجوانوں کے امور اور کھیلوں کی وزارت ہر سال سوامی وویکا نند کے یوم پیدائش کے موقع پر 12 تا 16 جنوری کے دوران قومی یوتھ فیسٹول کا انعقاد کرتی ہے۔ وزیراعظم جناب نریندر مودی نے اپنے من کی بات پروگرام میں 31 دسمبر 2017 کو ملک کے نوجوان کو ہندوستان کی آواز بنانے کا تصور شیئر کیا۔ انہوں نے 12 جنوری 2018 کو 22 ویں قومی یوتھ فیسٹول کے افتتاح کے دوران اپنے خطاب میں یوتھ پارلیمنٹ منعقد کرنے کی اپنی خواہش کا اعادہ کیا ۔ اس کے مطابق سال 2019 میں قومی یوتھ فیسٹول کو قومی یوتھ پارلیمنٹ فیسٹول کے ساتھ ضم کر دیا گیا ہےاور اس کا انعقاد 12 جنوری تا27 فروری 2019 کے دوران کیا گیا تھا۔ اس کا مقصد نوجوانوں کی آواز کو سننا ، عوامی معاملات کے ساتھ نوجوانوں کو شامل کرنے کی حوصلہ افزائی کرنا ، عام شہریوں کے نقطہ نظر کو سمجھنا اور نوجوانوں کی ترقی اور فیصلہ سازی کی صلاحیتوں کو فروغ دینا تھا۔ نیشنل یوتھ پارلیمنٹ فیسٹول کا افتتاح اس وقت کےنوجوانوں کے امور اور کھیلوں کے وزیر مملکت (آزادانہ چارج) کرنل راجیہ وردھن راٹھور (ریٹائرڈ ) کے ذریعے 12 جنوری 2019 کو کیا گیا تھا۔ اس فیسٹول کا اہتمام قومی ، ریاستی اور ضلعی سطح پر کیا گیا تھاجس میں تقریباً 88 ہزار نوجوانوں کو واک ان اور ڈیجیٹل اسکریننگ کے ذریعے موقع دیا گیاجبکہ 56 فائنلسٹ کا انٹرویو ڈاکٹر بی آر امبیڈکر انٹرنیشنل سینٹر ، نئی دہلی میں نوجوانوں کے امور اور کھیلوں کے وزیر اور دیگر معزز شخصیات کی موجودگی میں 26 فروری 2019 کو منعقدہ فائنل راؤنڈ میں ممتاز جیوری ممبران کے ایک پینل کے ذریعے لیا گیا۔


    وزیراعظم جناب نریندر مودی نے نئی دہلی کے وگیان بھون میں 27 فروری 2019 کو نیشنل یوتھ پارلیمنٹ فیسٹول کے تین فاتحین کو ایوارڈ عطا کیا۔


    نیشنل یوتھ ایوارڈ جو کہ وزارت کے ذریعے ہر سال 12 جنوری کو دیا جاتا ہے، اس سال انٹر نیشنل یوتھ ڈے کے موقع پر 12 اگست 2019 کو دیا جائے گا۔کیونکہ یہ ایوارڈز 12 جنوری کو عطا نہیں کئے جا سکے تھے۔


    یہ اطلاع آج نوجوانوں کے امور اور کھیلوں کے وزیر مملکت (آزادانہ چارج) کرن رجیجو نے آج لوک سبھا میں ایک سوال کے تحریری جواب میں فراہم کی۔


    ********** ***


    ( م ن ۔ م ع ۔م ف (


    U. No. 2648


    

    
    (Release ID: 1576032) Visitor Counter : 7
    
    
      Read this release in: English , Bengali