      مالیاتی کمیشن

      پندرہویں مالیاتی کمیشن کی کرناٹک کے پنچایتی راج اداروں کے نمائندوں کے ساتھ میٹنگ
      Posted On: 24 JUN 2019 8:11PM by PIB Delhi


    نئی دہلی، 24 جون 2019 ؍ پندرہویں مالیاتی کمیشن نے اپنے اراکین اور سینئر اہلکاروں کے ساتھ چیئرمین جناب این کے سنگھ کی صدارت میں آج کرناٹک کے پنچایتی راج اداروں (پی آر آئی) کے نمائندوں کے ساتھ میٹنگ کی۔


    کمیشن کو بتایا گیا کہ آئین کے گیارہویں شیڈول میں مذکور پنچایتی راج اداروں کے سبھی 29 کام کرناٹک کے پنچایتی راج اداروں ( پی آر آئی ) کے سپرد کئے گئے ہیں او رریاست فی الحال چوتھے ریاستی مالیاتی کمیشن (19-2018 سے 23-2022) کی سفارشات کے مطابق فنڈ جاری کر رہی ہے۔


    کرناٹک میں مجموعی طور پر 6228 پنچایتی راج ادارے ہیں جن میں 30ضلع پریشدیں ، 177 تعلقہ پنچایتیں اور 6021 گرام پنچایتیں ہیں۔


    چوتھے ریاستی مالیاتی کمیشن کی سفارشات کے مطابق ،

     1. بلدیاتی اداروں کو سپرد کئے جانے والےنن لون نیٹ آؤن ریوینیو(این ایل این او آر آر) میں اضافہ کر کے اسے 19-2018 سے 23-2022 کی مدت کے دوران 42 فیصد سے 48 فیصد کیا جائے گا۔
     2. این ایل این او آر آر کا ایک فیصد برہت بینگلورو میونسپل کارپوریشن کے لئے مختص کیا جا سکتا ہے۔ باقیماندہ 47 فیصد رقم پنچایتی راج اداروں اور یو ایل بی کیلئے 75:25 تناسب میں مختص کی جا ئے گی۔(اس کا مطلب یہ ہے کہ پی آر آئی اور یو ایل بی کا حصہ بالترتیب 35 فیصد اور بارہ فیصد ہو گا۔
     3. مرکزی مالیاتی کمیشن سے ملنے والی امداد کو ریاستی تفویضات کے جزو کے طور پر شامل نہیں کیا گیا ہے۔
     4. 14ویں مالیاتی کمیشن نے 2015 سے 2020 کی مدت کے لئے بیسک گرانٹ کے طور پر کرناٹک کے لئے 3859.79 کروڑ روپئے (کل گرانٹ کا 4.64 فیصد ) اور پرفارمینس گرانٹ کے طور پر 928.87کروڑ (کل گرانٹ کا 4.64 فیصد )تفویض کیا تھا۔
     5. کمیشن نے یہ مشاہدہ کیا کہ:
      * پنچایتی راج اداروں کو بیسک اور پرفارمنس گرانٹس جاری کئے جانے کے معاملے میں بالترتیب 2016-2015 سے 19-2018 اور 17-2016 سے 18-2017 کے دوران ہر سال معمولی کمی آئی۔ 19-2018 میں پنچایتی راج اداروں کو کوئی پرفارمنس گرانٹ جاری نہیں کی گئی۔ ؎
      * ریاستی مالی کمیشن کی تشکیل وقت پر نہیں ہوئی ۔مثالی طور پر اب تک چوتھے ریاستی مالیاتی کمیشن کی تشکیل ہو جانی چاہئے تھی۔
      * چوتھے ریاستی مالیاتی کمیشن کی سفارشات کے باوجود ریاستی حکومت نے مرکزی مالیاتی کمیشن کی گرانٹ کو ریاستی تفویضات میں شامل کر دیا۔
      * 15ویں مالیاتی کمیشن کو یہ طے کرنا ہوگا کہ یہ ریاست میں تین سطحی پنچایتی راج اداروں میں سے صرف گرام پنچایتوں کے لئے گرانٹس کی سفارشات کرے گا۔ جیسا کہ 14 ویں مالیاتی کمیشن نے صرف گرام پنچایتوں کے لئے گرانٹس کی سفارش کی تھی۔ ؎

    میٹنگ کے دوران پنچایتی راج اداروں کے جو نمائندے شامل ہوئے وہ ہیں: پنچایت راج پریشت کے رکن جناب سی نارائن سوامی، کرناٹک اسٹیٹ ڈی سینٹرلائزڈ پلاننگ اینڈ ڈیولپمنٹ کمیٹی کے نائب صدر جناب وی وائی گھورپڑے، چکّا بلّا پورا
    ضلع پنچایت کے صدر جناب منجو ناتھ ، بنگلورو دیہی ضلع پنچایت کی صدر محترمہ جیمّا، رانی بنورو تعلقہ پنچایت کے صدر جناب نیلا کنٹپّا ایم کوساگرا،سوما وارا پیٹےتعلقہ پنچایت کی صدر محترمہ پشپا راجیش ، کڈبّا گرام پنچایت گبّی تعلقہ کےرکن اور کرناٹک اسٹیٹ گرام پنچایت ممبر فیڈریشن کے صدر جناب ستیش کے ایس ، پالی بیٹا گرام پنچایت ویراجپیٹے تعلقہ کے صدر جناب پی پی بوپنّا ،ڈوڈّا جالا گرام پنچایت ، بنگلورو (شمال ) کے صدر جناب مہیش کمار ایس کے ۔


    کمیشن نے سبھی پنچایتی راج اداروں کے نمائندوں کے ذریعے ظاہر کی گئی تشویش کو نوٹ کیا اور مرکزی حکومت کو اپنی سفارشات میں انہیں حل کرنے کا یقین دلایا۔


    ********** ***


    ( م ن ۔ م م ۔م ف (


    U. No.2561


    


    

    
    (Release ID: 1575499) Visitor Counter : 7
    
    
    
    
    

*