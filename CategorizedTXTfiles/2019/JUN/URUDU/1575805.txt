      جل شکتی وزارت

      ہندوستان کو سوکھے اور سیلاب سے نمٹنے کے لئے کُلی طریقہ کار اپنانے کی ضرورت ہے:شیخاوت
      Posted On: 26 JUN 2019 3:08PM by PIB Delhi


    نئی دہلی، 26 / جون۔جل شکتی کےمرکزی وزیر جناب گجیندر سنگھ شیخاوت نے آج کہا ہےکہ آب وہوا میں تبدیلی اور مانسون کی غیر یقینی صورتحال چیلنج کے طور پر ابھر کر سامنے آئے ہیں جو ہندوستان کے لئے ایک سب سے بڑا مسئلہ ہے۔جس کا ہندوستان سامنا کررہا ہے۔سیلاب کے بندوبست سے متعلق ایک ورکشاپ میں اظہار خیال کرتے ہوئے وزیر موصوف نے کہا کہ ہندوستان میں سوکھے اور سیلاب کے چیلنجوں سے نمٹنے کے لئے ایک کلی طریقہ کار اپنانے کی ضرورت ہے۔انہوں نے کہا کہ پانی سے متعلق مرکزی کمیشن(سی ڈبلیو سی) جلد ہی اپنے قیام کی 75 ویں سالگرہ منانے جارہا ہے۔لہذا ادارے کی دوراندیشی کا جائزہ لیاجاناچاہئے اور کوئی عملی حل تلاش کیا جانا چاہئے۔


    اس موقع پر اظہار خیال کرتے ہوئے جل شکتی کے وزیرمملکت جناب رتن لال کٹاریہ نے کہا کہ آسام اور شمالی بہار جیسی ہندوستانی ریاستوں کو ہر سال سیلاب کا سامنا کرنا پڑتا ہے لیکن نئی ٹیکنالوجی کے آنے کے ساتھ ہی سی ڈبلیو سی اس قابل ہوسکے گا کہ وہ تین چار دن پہلے سیلاب کے آنے کی پیشنگوئی کرسکے۔ انہوں نے کہا کہ خراب منصوبہ بندی کی وجہ سے ہمارے بہت سے شہروں میں مانسون کے دوران پانی جمع ہو جاتا ہے اور ہم اس مسئلے سے دوچار ہوتے ہیں۔ انہوں نے اپیل کی کہ مقامی اداروں کو چاہئے کہ وہ اس چیلنج پر قابو پانے کے لئے مرکزی ایجنسیوں کے ساتھ تال میل کریں۔


    حیدرآباد کے نیشنل ریمورٹ سینسنگ سینٹر( این آر ایس سی) کی تکنیکی امداد سے سینٹرواٹر کمیشن کے ذریعہ ملک میں ہر سال پانی کے اوسطا ً وسائل کا جائزہ لیا جاتا ہے اور ہندوستان میں دریا کے طاس کے پانی کی دستیابی کا اثر نو جائزہ لینے کے لئے خلائی معلومات کااستعمال کرتے ہوئے مطالعہ کیاجاتا ہے۔ملک کے 20 طاس میں سالانہ اوسطاً پانی کے ذخیرے کا 1999-20 بلین کے طور پر جائزہ لیا گیا ہے۔اس مطالعہ میں پوری طرح سائنس پر مبنی جدید ماڈلنگ ساز وسامان اور سٹیلائٹ ڈاٹا کا استعمال کیاگیا ہے۔ سی ڈبلیو سی، این آر ایس سی،انڈین میٹرو لوجیکل ڈیپارٹمنٹ( محکمہ موسمیات) کے ماہرین پر مشتمل ایک کمیٹی کی طرف سے دوبارہ جائزے کے طریقہ کار کو حتمی شکل دی گئی۔ مطالعہ کی سب سے اہم خصوصیت بارش کے پانی کو جمع کرنا،زمین کا استعمال، مانگ کا مناسب تخمینہ، سافٹ ویئر کی مدد سے طاس اور ذیلی طاس ماڈلس کا فروغ شامل ہیں۔ اس مطالعہ کا نتیجہ مناسب منصوبہ بندی کے لئے بہت سود مند ہوگا اور ملک کے پانی کے وسائل کی فروغ کے لئے بھی سود مند ہوگا۔ بعد میں جناب شیخاوت نے ایک کتاب کا اجراء کیا جس کاعنوان تھا خلائی معلومات کا استعمال۔ ہندوستان میں پانی کی دستیابی کا اثر نو جائزہ۔


    *********


    U -2611

    
    
    (Release ID: 1575805) Visitor Counter : 7
    
    
      Read this release in: English , Marathi , Hindi , Punjabi