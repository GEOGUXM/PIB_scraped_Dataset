      زراعت اور کاشتکاروں کی فلاح و بہبود کی وزارت

      وزیرزراعت جناب نریندرسنگھ تومرنے وزارت کے افسران کے ساتھ جائزہ میٹنگ کا اہتما م کیا
      
      وزیرمملکت جناب پروشوتم روپالا اورجناب کیلاش چودھری نے بھی جائزہ /پرزینٹیشن میٹنگ میں شرکت کی
      
      Posted On: 01 JUN 2019 4:13PM by PIB Delhi


    نئی دہلی ،3 ؍جون :زراعت اورکاشت کاروں کی فلاح وبہبود کی وزارت کی ذمہ داریاں سنبھالنے کے بعد وزیرزراعت ،جناب نریندرسنگھ تومر نے محکمہ زراعت کے سینیئر افسران کے ساتھ ایک جائزہ /پرزینٹیشن میٹنگ کا اہتمام کیا۔ یہ میٹنگ کرشی بھون میں محکمہ زراعت ، امداد باہمی اور کاشت کاروں کی فلاح وبہبود کے تحت منعقد ہوئی ۔ زراعت کے وزیرمملکت ،جناب پروشوتم روپالا اورجناب کیلاش چودھری بھی اس موقع پرموجود تھے ۔


    محکمہ زراعت اورکاشت کاروں کی فلاح وبہبود کے محکمے کے سکریٹری جناب سنجے اگروال نے وزرأ کاخیرمقدم کیااورانھیں محکمے کے بڑے اقدامات اورترجیحات سے آگاہ کیا۔ دیگرسینیئر افسران نے پروگراموں ، پالیسیوں اوراپنے اپنے شعبوں کی سرگرمیوں اوراداروں کے بارے میں بتایا۔ افسران سے بات کرتے ہوئے، جناب نریندرسنگھ تومرنے انھیں 2022تک کاشت کاروں کی آمدنی دوگناکرنےکےوزیراعظم کے نظریئے کی یاد دہانی کرائی اوران سے کہاکہ وہ اپنے کام کاج پر ازسرنوتوجہ مرکوز کریں اوراس نصب العین کے حصول کے لئے بطورخاص پورے انہماک کے ساتھ کام کریں ۔ وزیرموصوف نے زرعی تجارت کو فروغ دینے کے لئے ای ۔نام کو تیزی سے آگے بڑھانے اورمستحکم کرنے پرزوردیا۔ انھوں نے کہاکہ چناؤ کے دوران کئے گئے وعدوں کے معاملے میں مودی حکومت نے اپنی پہلی کابینہ میٹنگ کے دوران پی ایم کسان سمان ندھی یوجنا ،تمام کاشت کاروں کے لئے آمدنی کے ذریعہ امداد اسکیم متعارف کرانے کو منظوری دینے کے ساتھ ایک پنشن اسکیم ( پی ایم کسان پنشن یوجنا ) کو اپنی منظوری بھی دے دی ہے ،جوکاشت کاروں سے متعلق ہے ۔ انھوں نے افسران سے کہاکہ وہ مانسون اورخشک سالی جیسے حالات پرآئندہ آنے والے زرعی سیزن کے دوران باریکی سے نظررکھیں اور خبرداررہیں ۔ انھوں نے فیلڈ میں کام کرنے والے اداروں کو مستحکم کرنے اور ریاستی حکومتوں کے کاشت کاروں تک رابطہ کرنے اوراس امر کو توسیع دینے اورتال میل بنانے کی ضرورتوں پرزوردیا۔ انھوں نے وزارت زراعت کے افسران سے کہاکہ وہ اپنے اپنے متعلقہ شعبوں میں پوری دیانتداری کے ساتھ ، جذبہ باہم کے جذبے سے سرشارہوکرپوری یکسوئی کے ساتھ کام کریں تاکہ زرعی پیداوارمیں اضافہ ہواور کاشت کاروں کی فلاح وبہبود کو تقویت پہنچ سکے ۔


    زراعت کے وزرائے مملکت ،جناب پروشوتم روپالااورجناب کیلاش چودھری نے 2022تک کاشت کاروں کی آمدنی کو دوگناکرنے کے وزیراعظم کے خواب کی یاددہانی کرائی اوراس پرزوردیااورتمام افسران سے کہاکہ وہ اس مقصد کے حصول کے لئے پوری توجہ سے کام کریں ۔


    ۔۔۔۔۔۔۔۔۔۔۔۔۔۔


    U-2278

    
    
    (Release ID: 1573229) Visitor Counter : 3
    
    
      Read this release in: English , Hindi