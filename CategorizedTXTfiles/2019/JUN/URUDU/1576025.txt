      نوجوانوں کے امور اور کھیل کود کی وزارت

      کھیلوں کا کلچر
      Posted On: 27 JUN 2019 2:31PM by PIB Delhi


    نئی دہلی، 27 جون 2019 ؍ نوجوانوں کے امور اور کھیلوں کے وزیر مملکت (آزادانہ چارج) جناب کرن رجیجو نے آج لوک سبھا میں ایک سوال کے تحریری جواب میں اطلاع فراہم کی کہ مرکزی حکومت نیشنل اسپورٹس فیڈریشن (این ایس ایف ) کے ذریعے اوربراہ راست ٹارگیٹ اولمپک پوڈیم اسکیم کے تحت بین الاقوامی سطح پربہترین کھیل اور مہارت دکھانے کے لئے کھلاڑیوں کو مدد فراہم کر کے کھیلوں اور کھیلوں کے کلچر کو فروغ دے رہی ہے۔ کھیلو انڈیا اسکیم کے تحت شروعاتی سطح پر باصلاحیت کھلاڑیوں کی شناخت ، ان کی صلاحیتوں کو پروان چڑھانے ، معیاری کوچنگ اور کھیلوں کے بنیادی ڈھانچے میں بنیادی خلیج کو پر کرنے پر خصوصی زور دیا جاتا ہے۔ متعدد ہندوستانی کھلاڑیوں نے بین الاقوامی سطح پر مختلف چیمپئن شپ میں میڈلز جیت کر اپنا نام کیا۔ حکومت قومی اسپورٹس فیڈریشن (این ایس ایف) کو قومی مقابلوں کے انعقاد اور سالانہ کھیلو انڈیا مقابلوں کے انعقاد میں تعاون فراہم کر رہی ہے۔ حکومت کی کوششوں نے کھیلوں کے کلچر کو فروغ دینے میں اہم تعاون پیش کیا ہے ۔ کھیلوں کے کلچر کو فروغ دینے کا عمل مسلسل جاری ہے۔


    ********** ***


    ( م ن ۔ م ع ۔م ف (


    U. No. 2647


    

    
    (Release ID: 1576025) Visitor Counter : 6
    
    
      Read this release in: English , Bengali