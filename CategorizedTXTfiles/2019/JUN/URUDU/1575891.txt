      عملے، عوامی شکایات اور پنشن کی وزارت

      دویانگ خواتین کے لئے بچے کی نگہداشت کے لئے بھتہ
      Posted On: 26 JUN 2019 4:32PM by PIB Delhi


    نئی دہلی، 26 ؍جون،ساتویں مرکزی پے کمیشن کی سفارشات کے نفاذ کے بعد بچے کی نگہداشت کے لئے معذور خواتین کو دئے جانے والے خصوصی بھتے میں اضافہ کردیا گیا ہے۔ خصوصی بھتے کی رقم 1500 روپے ماہانہ سے بڑھاکر 3000 روپے ماہانہ کردیا گیا ہے ۔ یہ رقم بچے کی پیدائش سے لے کر بچے کی عمر دو برس مکمل ہونے تک واجب الادا ہوگی۔ یہ خصوصی بھتہ زیادہ سے زیادہ دو بڑے زندہ رہنے والے بچوں کے لئے دیا جائے گا۔ اس بھتہ میں خود کار طریقے سے ہر بار 25 فیصد کا اضافہ ہوگا جب جب مہنگائی بھتہ نظر ثانی شدہ پے شدہ اسٹرکچر 50 فیصد تک پہنچ جاتا ہے۔ یکم جولائی 2017 کی تاریخ سے یہ نافذ العمل ہے اور یہ مرکزی حکومت کے تمام معذور خواتین ملازمین، خواہ ان کی پوسٹنگ کا کوئی بھی مقام بشمول اترپردیش کے لئے لاگو ہے۔


    اس سلسلے میں سرکاری خزانے پر پڑنے والے مالی بوجھ سے متعلق کوئی خاص معلومات دستیاب نہیں ہے۔


    یہ اطلاع آج لوک سبھا میں ایک سوال کے تحریری جواب میں شمال مشرقی ریاستوں کی ترقی کے وزیر مملکت (آزادانہ چارج) ، وزیراعظم کے دفتر ، عملے ، عوامی شکایات، پنشن، جوہری توانائی اور خلاء کے وزیر مملکت ڈاکٹر جتیندر سنگھ نے فراہم کی۔


    ۔۔۔۔۔۔۔۔۔۔۔۔۔۔۔


    (م ن-م ع- ق ر)


    U- 2633

    
    
    (Release ID: 1575891) Visitor Counter : 5
    
    
      Read this release in: English , Bengali