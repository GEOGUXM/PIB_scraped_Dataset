      عملے، عوامی شکایات اور پنشن کی وزارت

      این سی جی سی اورمالدیپ سول سروسیز کمیشن نے تربیت اورصلاحیت سازی کے شعبوں میں مفاہمتی عرضداشت پردستخط کئے
      Posted On: 09 JUN 2019 9:49AM by PIB Delhi


    نئی دہلی،9جون :نیشنل سینٹرفارگڈگورننس ( این سی جی سی ) جو بھارت کا ایک سرکردہ سول سروسیز تربیتی ادارہ ہے، نے مالدیپ کے سول سروسیز کمیشن کے ساتھ ایک مفاہمتی عرضداشت پردستخط کئے ہیں ،تاکہ آئندہ 5برسوں کی مدت کے دوران ،مالدیپ کے ایک ہزارسول سرونٹس کے لئے یہاں صلاحیت سازی کی گنجائش نکالی جاسکے ۔ اس معاہدے پر 8جون ،2019کو بھارت کے وزیراعظم کے دورے کے دوران دستخط کئے گئے ہیں ۔


    مذکورہ معاہدہ اس نوعیت کا ہے جس کے تحت این سی جی سی ،مخصوص تربیتی ماڈیولس وضع کرنے کے لئے ایک ڈیزائننگ ادارے کے طورپرکام کریگا اوراسے نافذبھی کریگا اورایساکرتے وقت مالدیپ کے سول سروسیز کمیشن کی تمام ترضروریات کا لحاظ رکھے گا۔ تربیتی پروگرام کے نصاب میں ، پبلک ایڈمنسٹریشن یاعوامی انتظامیہ ، ای ۔ گورننس اورخدمات کی بہم رسانی ، پبلک پالیسی اورحکمرانی ، اطلاعاتی تکنالوجی ، ساحلی علاقوں میں ماہی گیری کے معاملوں میں اپنائے جانے والے بہترین طریقہ ہائے کار، زراعت پرمبنی بہترین طریقہ ہائے کار، اپنی مدد ازخود کرنے والے گروپوں سے متعلق پہل قدمیاں ، شہری ترقیات اور منصوبہ بندی ، انتظامیہ میں ملحوظ خاطررکھے جانے والے اخلاقیات کے اصول اور ایس ڈی جی کے نفاذ کے راستے میں حائل رکاوٹیں اورچنوتیاں جیسے امورشامل ہیں ۔ مالدیپ طے شدہ معینہ مدت کے مطابق سینیئر /ایکزیکیٹیو یا عاملہ /ثانوی انتظامیہ کی سطح کے ملازمین کو اس کے لئے نامزد کریگی ۔


    مزید برآں این سی جی سی سول سروسیز کمیشن کے ایک ذیلی ادارے یعنی سول سروسیز ٹریننگ انسٹی ٹیوٹ ، مالدیپ کو بھی اپنی جانب سے تربیتی پروگراموں کو وضع کرنے ، تربیتی مواد جمع کرنے ،ماہرین کے باہم تبادلے کا اہتمام جن کی ضرورت سول سروس کمیشن کو ہوسکتی ہے ، کے ضمن میں اپنی خدمات پیش کریگا ۔


    وزارت خارجہ تربیتی پروگراموں سے متعلق اخراجات برداشت کریگی ۔


    این سی جی سی کے ڈائرکٹرجنرل اور انتظامی اصلاحات اورعوامی شکایات کے محکمے ، حکومت ہند کے سکریٹری جناب کے وی اییپن نے کہاکہ این سی جی سی نے اپریل ،2019میں مالدیپ کے 28سول سرونٹس کو تربیت فراہم کی ہے اور اس کامیاب عمل نے دونوں ممالک کی حوصلہ افزائی کی ہے کہ وہ اپنے اس اشتراک کو مزید جلا بخشیں ۔ جناب اییپن نے کہاکہ 2019میں این سی جی سی نے کامیابی کے ساتھ بنگلہ دیش ، میانمار، گامبیااور مالدیپ کے سول سرونٹس کے لئے کامیاب تربیتی پروگراموں کا اہتمام کیاہے ۔


    ************


    ۔م ن ۔ ع آ) 10 .06.2019(


    U-2357


    

    
    (Release ID: 1573778) Visitor Counter : 3
    
    
      Read this release in: English , Hindi