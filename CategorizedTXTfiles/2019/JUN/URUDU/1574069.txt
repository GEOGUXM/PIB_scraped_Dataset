      نائب صدر جمہوریہ ہند کا سکریٹریٹ

      نئے مرکزی وزراء نے نائب صدرجمہوریہ سے ملاقات کی
      Posted On: 12 JUN 2019 4:35PM by PIB Delhi


    نئی دہلی، 12 جون / مرکزی کابینہ میں نئے وزراء نے نائب صدرجمہوریہ ہند جناب ایم وینکیا نائیڈو سے ملاقات کی اور انہیں اپنی اپنی وزارتوں کی جانب سے کی گئی سرگرمیوں سے آگاہ کیا۔


    مکانات اور شہری امور کی وزارت کے وزیرمملکت آزادانہ چارج جناب ہردیپ سنگھ پوری نے کل نائب صدرجمہوریہ سے ملاقات کی۔ اپنی بات چیت کے دوران نائب صدر نے اس بات پر اطمینان کااظہار کیا کہ اسمارٹ سٹیز اور مکان جیسی اسکیمیں بہت اچھے ڈھنگ سے شروع کی گئی ہے اور انہوں نے تجویز پیش کی کہ آنے والے مہینوں میں ان اسکیموں کے نفاذ کی رفتار میں تیزی لائی جائے اور اسی جذبے کو برقرار رکھا جائے۔


    سماجی انصاف اور تفویض اختیارات کے وزیر جناب تھاور چند گہلوت کے ساتھ اپنی میٹنگ میں جناب نائیڈو نے ہنر مندی کے فروغ ، باز آباد کاری اور معذور افراد کو بااختیار بنانے کے لئے مختلف اسکیموں کو اور زیادہ مضبوط بنانے پر زور دیا۔انہوں نے کولہا پور میں ایک پروگرام میں شرکت کے لئے وزیر موصوف کا دعوت نامہ بھی قبول کرلیا جس میں 10 ہزار سے زیادہ معذور افراد کو خصوصی امداد اور انہیں دیگر ضروری آلات فراہم کئے جائیں گے۔


    آج صبح ریلوے، کامرس و صنعت کے وزیر جناب پیوش گوئل نے بھی نائب صدر سے ملاقات کی اور جناب گوئل کے ساتھ اپنی بات چیت کے دوران نائب صدر نے انہیں مشورہ دیا کہ وہ نئے پروجیکٹ شروع کرنے سے پہلے موجودہ پروجیکٹوں کی رفتار میں اور زیادہ تیزی لائے۔


    ریلوے کے وزیر نے انہیں آندھرا پردیش میں مختلف پروجیکٹوں کی پیش رفت نیز ساؤتھ کاسٹ ریلوے زون( ویزاک زون) وینکٹم چیلم۔ ویلی کلو اور اوپولا وینی پلی ۔ چیلو پلی(کرشنا پٹنم اوبولا ویرائے پلی۔ ریل لائن پروجیکٹ، نیلور ریلوے اسٹیشن کی از سر نو ترقی کے بارے میں آگاہ کیا اور کرشنا پٹنم اور اوبولا وینی پلی اسٹیشنوں کے درمیان تمام ریلوے اسٹیشنوں پر مسافروں کی سہولتوں کے لئے اقدامات کئے جانے کے بارے میں بھی آگاہ کیا۔


    نام پورو( آندھرا پردیش)۔ ارونا کلم( تلنگانہ) ریلوے لائن کا ذکر کرتے ہوئے جناب نائیڈو نے کہا کہ 106 کلو میٹر لمبی ریلوے لائن ریاستی راجدھانی امرا وتی کے لئے رابطے کی سہولت فراہم کرے گی۔ انہوں نے کہا کہ وہ چاہتے ہے کہ دونوں ریاستیں اور مرکز ٹیم انڈیا جذبے کے تحت کام کرے تاکہ اس پروجیکٹ کی تیز رفتار کے عمل کو یقینی بنایاجاسکے۔


    ناڈی کوڈی۔ سری کلاسی ریلوے لائن پر عمل درآمد میں کچھ کوتاہیوں سے متعلق نائب صدر نے یقین دلایا کہ وہ اس پروجیکٹ پر تیز رفتار سے کام کرنے کے لئے آندھرا پردیش حکومت سے بات کریں گے۔


    مویشی پروری، ڈیری اور ماہی پروری کے وزیر جناب گری راج سنگھ نے نائب صدر سے ملاقات کی اور اپنی بات چیت کے دوران نائب صدر نے تجویز پیش کی کہ تیزی سے جاری مختلف اقدامات کے لئے معلومات حاصل کرنے کی خاطر پوٹری اور ڈیری کے ساتھ ساتھ ایکوا کلچر اور میرین کلچر میں مصروف صنعت کاروں کے ساتھ ایک ہنگامی اجلاس طلب کیاجاسکتا ہے۔جہاں دیہی معیشت اور برآمدات کو بہتر بنانے کے لئے وسیع گنجائش ہے۔


    خواتین اور بچوں کی ترقی کی مرکزی وزیر اور ٹیکسٹائل مرکزی وزیر محترمہ اسمرتی زوبن ایران نے نائب صدر سے ملاقات کی۔ نائب صدر نے تجویز پیش کی کہ بچوں سے مزدوری کرانے کا عمل ایک اہم مسئلہ ہے۔ جسے حکومت کی طرف سے کئے گئے اقدامات سے حل کیاجاسکتا ہے اور ضروری ٹھوس کارروائی سے بچوں سے مزدوری کرانے کے مسئلے کو ختم کیاجاسکتا ہے۔تاکہ بچوں کے حقوق کو فروغ دیا جاسکے۔


    ۔۔۔۔۔۔۔۔۔۔۔


    م ن۔ح ا ۔ رض


    U- 2407

    
    
    (Release ID: 1574069) Visitor Counter : 11
    
    
      Read this release in: English , Hindi , Bengali , Malayalam