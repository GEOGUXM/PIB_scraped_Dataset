      بجلی کی وزارت

      بجلی کے وزیر جناب آر کے سنگھ نے اخراج کم کرنے کے لئے تھرمل پاور بجلی گھروں کی پیداوار اور ان کی شیڈولنگ میں لچیلا پن فراہم کرنے کے عمل سے متعلق نفاذی مسائل کا جائزہ لیا
      
      قابل تجدید توانائی کی صلاحیت میں اضافہ کی حوصلہ افزائی کے لئے ضروری پالیسی سے متعلق ہر طرح کی امداد فراہم کی جانی چاہئے:جناب آر کے سنگھ

      Posted On: 13 JUN 2019 5:22PM by PIB Delhi

    توانائی اور نئی وقابل تجدید توانائی اور ہنرمندی کے فروغ نیز صنعت سازی کے وزیر مملکت (آزادانہ چارج) جناب آ رکے سنگھ نے بجلی کی وزارت کی جانب سے میکانزم سے متعلق نفاذی معاملوں پر تبادلۂ خیال کرنے اور کاربن کے اخراج کو کم کرنے نیز تھرمل پاور اسٹیشنوں سے بجلی کی پیداوار اور شیڈولنگ میں لچک فراہم کرنے کی غرض سے ایک جائزہ میٹنگ طلب کی۔ اس میٹنگ میں بجلی کے سکریٹری جناب اجے کمار بھلا، بجلی کی وزارت، ایم این آر ای، سی ای اے، سی ای آر سی، پی او ایس او سی او اور این ٹی سی کے سینئر حکام نے شرکت کی۔


    تھرمل پاور اسٹیشنوں بجلی کی پیداوار اور شیڈولنگ میں لچک فراہم کرنے یا لچک کی گنجائش کے میکانزم کا معاملہ بجلی کی وزارت کے ذریعہ اٹھایاگیا تھا۔ اس میکانزم کے تحت ایک جنریشن کمپنی قائم کی جاسکتی ہے یا خریدی جاسکتی ہے، جو ملک میں کہیں بھی قابل تجدید توانائی پیدا کرنے کی صلاحیت رکھتی ہو اور بجلی سپلائی کی موجودہ عہد بستگی کے لئے ایسی قابل تجدید توانائی کا استعمال کرسکے۔ مذکورہ میکانزم کے سہل نفاذ کے لئے کچھ ایسے مسائل ہیں جن کو حل کرنا ضروری ہے۔


    بجلی کے وزیر نے ایسے مسائل کو حل کرنے کے لئے مناسب ہدایات؍رہنما خطوط پیش کئے ہیں۔ انہوں نے کہا کہ حکومت کی توجہ ملک میں قابل تجدید توانائی کو فروغ دینے کی ہے۔ ہندوستان کی بین الاقوامی سطح پر عہد بستگی کو اجاگر کرتے ہوئے وزیر موصوف نے کہا کہ قابل تجدید توانائی کی صلاحیت بڑھانے اور حوصلہ افزائی کے لئے پالیسی سے متعلق تمام ضروری تعاون اور امداد فراہم کیا جانا چاہئے۔


    *********** ***


    ( م ن ۔ش ت ۔ ع ر (


    U. No. 2448

    
    
    (Release ID: 1574519) Visitor Counter : 9
    
    
      Read this release in: English , Hindi