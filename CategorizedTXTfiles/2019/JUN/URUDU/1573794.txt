      کامرس اور صنعت کی وزارتہ

      کامرس کے وزیر نے ہندوستانی مصنوعات کوجوابی بنیاد پر دوسرے ملکوں کی منڈیوں میں پہنچائے جانے کی ضرورت پرزوردیا ہے
      Posted On: 10 JUN 2019 1:09PM by PIB Delhi


    


    کامرس اور صنعت کے وزیر جاپان میں تجارت اور سرمایہ کاری نیز ڈجیٹل معیشت کی وزارتی میٹنگ میں شرکت کرتے ہوئے


    نئیدہلی 10 جون ۔کامرس اور صنعت نیز ریلوے کے مرکزی وزیر جناب پیوش گوئل نے 9-8 جون 2019 کو جاپان میں اباراکی کے مقام سوکوبا میں جی -20 کی دوروزہ وزارتی میٹنگ برائے تجارت اور ڈجیٹل معیشت کے موقع پر بہت سے ملکوں کے ساتھ باہمی میٹنگیں کیں ۔


    میزبان ملک جاپان اور دیگر ملکوں مثلاََ امریکہ ، برطانیہ ،چین ،فرانس ،سنگاپور ، کوریا ،اسپین ، کنیڈا ، یورپی یونین ، میکسیکو ،سعودی عرب، جنوبی افریقہ ،چلی اور آسٹریلیا کے ساتھ باہمی میٹنگوں میں جناب پیوش گوئل نے اس بات پر زور دیا کہ بھارتی مصنوعات کی بھی منڈیوں میں اسی طرح رسائی ہونی چاہئے جس طرح ہم دوسرے ملکوںکی مصنوعات کو اپنی منڈیوں میں آنے کی اجازت دیتے ہیں۔


    انہوں نے کہا کہ عالمی تجارت اور سرمایہ کاری میں سست روی ،سبھی کے لئے تشویش کا باعث ہے اور یہ اقتصادی ترقی ، پیش رفت اور روزگار کے مواقع پیدا کرنے کے عمل پر برے اثرات مرتب کرتی ہے۔


    انہوں نے تجارتی تشویش کو کم کرنے اور ہمہ قومی تجارتی نظام پر مبنی اصولوں پر اعتماد کو بحال کرنے کی ضرورت کو اجاگر کیا۔


    کامرس کے وزیر نے کہا کہ ہندوستان آزاد تجارت کے سلسلے میں کام کرنے کا پابند ہے اور وہ پوری دنیا کے لوگوں کے لئے خوشحالی لانے والے ،شمولیت والے اور ترقیاتی عمل کےسلسلے میں کام کرنے کا پابند ہے۔


    انہوں نے اس بات کا بھی اعادہ کیا کہ ڈجیٹل ٹکنالوجی کے دورمیں ترقی کے لئے خدمات کی بڑی اہمیت ہے ۔ مال تیار کرنے والے سیکٹر کو خدمت گزار بنانے کا عمل عالمی تجارت میں خدمات کی اہمیت کو آگے بڑھار ہا ہے ۔سروس سیکٹر میں بڑے پیمانے پر سرمایہ کاری کی جارہی ہے ۔ ہمیں اس سلسلے میں رکاوٹوں کو دور کرنے کی ضرورت ہے ۔


    جناب پیوش گوئل نے کہا کہ تجارت اور سرمایہ کاری میں سست روی کو دور کرنے کا ایک طریقے یہ ہے کہ ترقی پذیر ملکوں میں گھریلو اور عالمی تجارت کے معاملے میں بہت چھوٹی ،چھوٹی اور درمیانہ درجے کی صنعتوں میں بڑے پیمانے پر شرکت کی جائے کیونکہ یہ صنعتیں روزگار کے مواقع اور آمدنی پیدا کرنے کے سلسلے میں بہت اہمیت رکھتی ہیں ، جن پر لاکھوں لوگوں کی روزی روٹی کا انحصار ہے ۔


    بھارت ،جی -20 کے ملکوں پر زور دیتا ہے کہ وہ ترقی پذیر ملکوں میں بہت چھوٹی ، چھوٹی اور درمیانہ درجے کی صنعتوں میں ترجیحی طور پر رسائی فراہم کرائیں تاکہ یہ صنعتیں عالمی سپلائی چین کا ایک حصہ بن سکیں ۔


    دوروزہ اجلاس کے خاتمے پر کامرس کے و زیر نے ایک ترقیاتی ایجنڈہ پیش کرنے کے سلسلے میں پہل کرنے پر جاپان کو مبارکباددی ۔ پہلی مرتبہ ڈجیٹل معیشت اورتجارت نیز سرمایہ کاری کے وزیروں کے ساتھ ایک مشترکہ اجلاس جی -20 میں ہوا ۔جس کا مقصدڈجیٹل معیشت اورتجارت کے درمیان رابطہ پیدا کرنے پر تبادلہ خیال پیدا کرنا تھا۔ کامرس اورصنعت نیز ریلوے کے مرکزی وزیر نے دونوں اجلاسوں میں بھارت کی نمائندگی کی ۔


    جناب پیوش گوئل نے اپنی تقریر میں کہاکہ اس میں کوئی شبہ نہیں کہ ڈجیٹل ٹکنالوجیاں بڑے پیمانے پر ہماری معیشتوں پر اثر ڈال ر ہی ہیں اور جو قومیں بدلتی ہوئی ان حقیقتوں کو اپنانے میں ناکام رہتی ہیں ، انہیں پیچھے رہ جانے کا خطرہ درپیش ہے ۔ٹکنالوجیاں رکاوٹیں پیدا کرنے والی نہیں ہوسکتیں ، بشرطیکہ انہیں صحیح وقت پر بروئے کا ر لایا جائے ۔وزیر موصوف نے مزید کہا کہ روزگار اور مالیہ کم ہونے نیز مسابقت میں کمی آجانے کے سلسلے میں تشویش صحیح ہے ۔


    تجارت ،سرمایہ کاری اورڈجیٹل معیشت کے سلسلے میں ہونے والے مذاکرات سے اوساکا سمٹ ڈکلریشن میں فائدہ ہوگا،جسے 29 جون 2019 کو منظور کیا جائے گا۔


    تجارت اور ڈجیٹل معیشت کے بارے میں وزیر موصوف کے بیان کو مندرجہ ذیل لنک پر ملاحظہ کیا جاسکتا ہے:


    https://g20trade-digital.go.jp/dl/Ministerial_Statement_on_Trade_and_Digital_Economy.pdf


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2361

    
    
    (Release ID: 1573794) Visitor Counter : 17
    
    
      Read this release in: English , Marathi , Hindi , Bengali