      وزارت ماہی پروری، مویشی پروری و ڈیری

      جانوروں پر گرمی کا اثر
      Posted On: 25 JUN 2019 5:06PM by PIB Delhi


    نئیدہلی۔25؍جون۔ماہی پروری ، مویشی پالن اور دودھ کی صنعت کے وزیر مملکت جناب سنجیو کمار بالیان نے لوک سبھا میں ایک تحریری جواب میں بتایا ہے کہ زراعت اور اس سے وابستہ ذیلی موضوعات مثلاً مویشی پالن ، دودھ کی صنعت اور ماہی پروری ریاستی موضوعات ہیں۔ ماہی پروری اور مویشی پالن، دودھ کی صنعت کی وزارت اس سلسلے میں ریاستی حکومت کی کوششوں کو تقویت دیتی آئی ہے۔ تمام ریاستوں / مرکز کے زیر انتظام علاقوں کو تباہکاری انتظام اتھارٹیاں قائم کرنی ہوتی ہیں اور انہیں اس سلسلے میں طے شدہ تباہکاری انتظام منصوبے وضع کرنے پڑتے ہیں تاکہ وہ اموات اور تیزی سے بڑھتے ہوئے درجہ حرارت کے نتیجے میں پڑنے والی شدید گرمی کی وجہ سے پھیلنے والی بیماریوں اور رونما ہونے والی اموات سمیت مختلف النوع اقسام کی تباہکاریوں کا سامنا کرسکیں۔


    ابھی تک مویشی پالن کےمحکمے اور دودھ کی صنعت نے جانوروں کے تحفظ اور خشک سالی، سیلاب ، گرم ہواؤں اور لُو کے تھپیروں وغیرہ کی وجہ سے مویشیوں پر مبنی وسائل کو لاحق ہونے والے خسارے کی روک تھام کیلئے 2016 میں تباہکاری انتظام منصوبہ وضع کیا ہے۔ اس محکمے نے ایک پشوپالک کلینڈر بھی جاری کیا ہے جو کاشتکاروں کیلئے ماہانہ پیش بندیوں پر مبنی مویشی پالن مشاورت نامہ ہے اور جس میں اپریل ، مئی ، جون اور جولائی کےمہینوں کے لئے مشاورت نامے بھی شامل ہیں تاکہ مویشیوں پر بڑھتے ہوئے درجہ حرارت کے اثرات کو کم کیا جاسکے۔ شدید گرمی والے مہینوں میں کاشتکار حضرات اپنے مویشیوں کاتحفظ کرسکیں اس کے لئے بیداری پیداکرنے کی غرض سے اضافی طور پر اسے ایم کسان پورٹل کے توسط سے مختصر پیغام رسانی خدمات یا ایس ایم ایس کے ذریعے بھی ارسال کیا جارہا ہے۔


    قومی تباہکاری انتظام اتھارٹی (این ڈی ایم اے) ، حکومت ہند نے اپریل 2016 میں چلنےوالی گرم لہر سے متعلق روک تھام اور انتظام پر مشتمل لائحہ عمل بھی تیار کیا ہے جس میں مویشیوں پر شدید گرمی کے نتیجے میں مرتب ہونے والے اثرات کو کم کرنے کے عناصر بھی شامل ہیں۔ این ڈی ایم اے شدید گرمی سے متاثر ہونےوالی تمام ریاستوں اور مرکز کے زیرانتظام علاقوں کیلئے مشاورت نامے جاری کرتی ہے جس میں مویشیوں کے تحفظ کا پہلو بھی شامل ہوتا ہے۔ این ڈی ایم اے اس سلسلے میں سماجی بیداری پر بھی توجہ مرکوز کرتی ہے اور سوشل میڈیا ، پرنٹ / الیکٹرانک میڈیا ، اشتہارا ت اور شارٹ ٹی وی کمرشیل فلموں کے ذریعے بھی بیداری پیدا کرنے کی کوشش کرتی ہے تاکہ شدید گرمی سے مویشیوں کو بچایا جاسکے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2604

    
    
    (Release ID: 1575718) Visitor Counter : 1
    
    
      Read this release in: English