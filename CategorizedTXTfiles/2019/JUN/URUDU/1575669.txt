      کیمیکلز اور فرٹیلائزر کی وزارت

      ملک بھر میں جَن اوشدھی کیندروں کے توسط سے ایک کروڑ سے زیادہ
      ‘‘ سویدھا’’ سنیٹری نیپکن فروخت: ڈی وی سدانند گوڑا

      Posted On: 25 JUN 2019 4:02PM by PIB Delhi

    نئی دہلی،25؍جون۔ کیمیا جات اور کیمیائی کھادوں کے مرکزی وزیر جناب ڈی وی سدانند گوڑا نے آج لوک سبھا میں خواتین کے مابین ‘‘ سویدھا’’ سنیٹری نیپکینس کے تئیں بیداری پیدا کرنے کے لئے حکومت کے ذریعے کئے گئے اقدامات کے بارے میں ایک سوال کا تحریری جواب دیتے ہوئے بتایا کہ بیورو آف فارما پی ایس یو آف انڈیا ( بی پی پی آئی) مختلف ذرائع سے ‘‘ سویدھا’’ سنیٹری نیپکین اور ماہواری سے متعلق صفائی ستھرائی کے بارے میں بیداری لانے کا کام کر رہا ہے۔ یہ سوسائٹی پردھان منتری بھارتیہ جن اوشدھی پریوجنا ( پی ایم بی جے پی)اسکیم کو نافذ کر رہی ہے۔


    بیداری پیدا کرنے کے ان ذرائع میں اشتہارات بھی شامل ہیں۔ ان اشتہارات میں سنیما ہال کے اندر اشتہارات، بس بورڈنگز، اسٹیٹ ٹرانسپورٹ بس اسٹینڈ پر صوتی اشتہارات، ریلوے اسٹیشنوں پر ڈیجیٹل اسکرین اشتہارات اور سوشل میڈیا کے پلیٹ فارم جیسے فیس بُک، ٹوئیٹر وغیرہ کے ساتھ ساتھ ورک شاپوں کاانعقاد شامل ہیں۔


    جناب گوڑا نے کہا کہ پردھان منتری بھارتیہ جَن اوشدھی کیندروں کے ذریعے ‘‘ جن اوشدھی سویدھا’’ سنیٹری نیپکنس کی فروخت سال 19-2018 میں شروع ہوئی تھی۔ 19 جون 2019 تک بی پی پی آئی نے ملک بھر میں جن اوشدھی کیندروں کے ذریعے 1،05،43،600یونٹ ( ایک پیکٹ برابر 4یونٹ) ‘‘ سویدھا سنیٹری نیپکن’’ فروخت کئے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ م م ۔ک ا


    U- 2591


    

    
    (Release ID: 1575669) Visitor Counter : 11
    
    
      Read this release in: English