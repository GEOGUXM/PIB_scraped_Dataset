      نائب صدر جمہوریہ ہند کا سکریٹریٹ

      ہمیں اپنےتعلیمی نظام میں تبدیلی لانے کی ضرورت ہے تاکہ ہماپنے نوجوانوں کو علم، مہارت اورایسے رویے سے آراستہ کرسکیں جس کی اکیسویں صدی میں ضرورت ہے: نائب صدر جمہوریہ
      
      
      ترقی اور پیش رفت کو آگے بڑھانے کے لئے تعلیم ایک بڑے سہارے کی حیثیت رکھتی ہے
      
      تعلیم محض ’’کام چلانے والی ‘‘نہیں بلکہ’’ تبدیلی پیداکرنے والی‘‘ ہونی چاہئے
      
      ہمیں ایک مفید تعلیمی پالیسی کی ضرورت ہے ،جس میں مادری زبان اور دیگر زبانوں کو ان کی صحیح اہمیت دی جائے
      
      نائب صدر جمہوریہ نے سری ستیہ سائی انسٹی ٹیوٹ آف ہائر لرننگ کی گولڈن جوبلی تقریبات کا افتتاح کیا

      Posted On: 09 JUN 2019 12:16PM by PIB Delhi

    نئیدہلی 10 جون۔بھارت کےنائب صدر جمہوریہ جناب ایم وینکیا نائیڈو نے پورے تعلیمی نظام میں تبدیلی لانے کی ضرورت پر زور دیا ہے تاکہ نوجوانوںکو اکیسویں صدی کی ضرورتوں کے مطابق علم ،صلاحیت اور رجحانات سے آراستہ کیا جاسکے۔ وہ بنگلورو میں سری ستیہ سائی انسٹی ٹیوٹ آف ہائر لرننگ کی گولڈن جوبلی تقریبات کا افتتاح کررہے تھے۔


    کسی ادارے کے سفر میں 50 سال مکمل ہونے کو ایک ’ اہم سنگ میل‘ قرار دیتے ہوئے جناب نائیڈو نے کہا کہ یہ کامیابی سری ستیہ سائی بابا کے رواداری کے ویژن کا واضح ثبوت ہے ۔ انہوں نے کہا کہ سری ستیہ سائی بابا ایک غیر معمولی گرو اور تبدیلی لانے والے ایک ایسے رہنما تھے جنہوں نے پوری دنیا میں انسانیت کی خدمت کے لئے لاکھوں لوگوںکو سرگرم عمل بنانے کے لئے فیضان بخشا۔


    نائب صدر جمہوریہ نے کہا کہ ترقی اورپیش رفت کو آگےبڑھانے میں تعلیم ایک بڑے سہارے کی حیثیت رکھتی ہے۔ انہوں نے مزید کہا کہ قومیں اسی وقت خوشحال ہوتی ہیں جب ان کے شہری تعلیم یافتہ ہوں۔68-1964 کی کوٹھاری کمیشن کی رپورٹ کا حوالہ دیتے ہوئے ، جس میں ملک کی تعلیمی پالیسی کی وضاحت کی گئی ہے ۔ جناب نائیڈونے کہا کہ ہمارے ملک کی قسمت ہمارے کلاس روموں میں مرتب ہوتی ہے۔


    2019 کے قومی تعلیمی پالیسی کے مسودے کا حوالہ دیتے ہوئے ، جس میں بہت سے مسائل کا بڑی تفصیل کے ساتھ احاطہ کیا گیا ہے۔ نائب صدر جمہوریہ نے صلاحیت اور بھارت اور سب کی شمولیت کی ضرورت کو اجاگر کیا جس میں قومی ضرورتوںاور اخلاقیات کےدرمیان توازن قائم رہے ۔انہوں نے ہمارے ملک کے طلبا کو اس طرح تیار کرنے کی ضرورت پر زوردیا ، جو عالمی منظر نامے کے تناسب میں بہترین ثابت ہوں۔


    جناب نائیڈو نے ایک مفید لسانی پالیسی کی ضرورت کو اجاگر کیا جس میں مادری زبان اور دیگر زبانوں کو موزوں اہمیت دی جائے تاکہ ہمارے نوجوانوں کو اس ہمہ لسانی دنیا میں آگے بڑھنے میں مدد مل سکے ۔


    ہندوستان کی خواندگی کی شرح میں بہتری کو اجاگر کرتے ہوئے نائب صدر جمہوریہ نے کہا کہ اگلے چند برسوں میں ہمیں اس بات کو یقینی بنانا ہے کہ ہماری آبادی لکھ پڑھ سکے ، حساب کتا ب کرسکے اور ترقیاتی عمل میں زیادہ خود اعتمادی کے ساتھ حصہ لے سکے ۔


    نائب صدر جمہوریہ نے رائے ظاہر کی کہ ہمارے اسکول کا نظام زیادہ بچہ دوست ہونا چاہئے اور اسے ہر ایک بچے کی پیدائشی صلاحیتوں کی آبیاری کرنے والا ہونا چاہئے اور یہ کہ ہمارے اعلیٰ تعلیمی نظام میں بھی تبدیلی کی ضرورت ہے ، جس میں زیادہ توجہ تحقیق اورتعلیم میں مہارت پر ہونی چاہئے ۔ انہوں نے اس بات پر زور دیک کہ مستقبل کو تبدیل کرنے کی اہم ذمہ داری ہم سب پر اجتماعی طور پر عائد ہوتی ہے ، جس میں ہمیں ہرگز ناکامی نہیں ہونی چاہئے ۔ انہوں نے ہمیں اپنے ملک کے قیمتی ورثے سے فیضان لینے کی ضرورت پرزور دیا اور کہا کہ اس میں پوری دنیا سے بہترین افکار اور عمل کو بھی شامل کیا جانا چاہئے ۔


    یہ بات بتاتے ہوئے کہ بھارت معلومات پر مبنی ایک معیشت ہے ۔ نائب صدر جمہوریہ نے کہا کہ ہم محض لفاظی یا معیار کے اعتبار سے کم درجے کا تعلیمی نظام نہیں اپنا سکتے ۔ نائب صدر جمہوریہ نے کہا کہ ہمیں تیزی سے بدلتی ہوئی اس دنیا میں تیزرفتاری سے ترقی کرنی ہے۔ انہوں نے اور زیادہ تعداد میں تعلیمی اداروں کے قیام پر زور دیا جن میں انفرادی شخصیت کی مجموعی ترقی پر زیادہ زور دیا گیا ہو ۔ انہوں نے کہا کہ دماغ ، ہاتھوں اور دل کو بہ یک وقت مضبوط کئے جانے کی ضرورت ہے ۔


    یہ رائے ظاہرکرتے ہوئے کہ اچھی معیاری تعلیم کی وجہ سے ہی ہم اتنی ترقی کرسکے ۔ جناب نائیڈ و نے کہا کہ تعلیم ہی ہمیں جہالت ، توہم پرستی ،ہٹ دھرمی ،تعصب اور تنگ نظری سے آزادی دلا سکتی ہے ۔


    نائب صدر جمہوریہ نے کہا کہ شعوری صلاحیت کو اچھے کاموں اور رحم کے رویّوں کو ساتھ لے کر چلنا چاہئے ۔ سری ستیہ سائی بابا کے الفاظ کا حوالہ دیتے ہوئے کہ ’’ تعلیم زندگی کے لئے ہے ،صرف رہنے کے لئے نہیں ‘‘ انہوں نے کہا کہ تعلیم کو ’تبدیلی لانے والا‘ ہونا چاہئے نہ کہ صرف ’کام چلانے والا ‘۔انہوں نے تعلیم کے میدان میں مہارت کے لئے مسلسل کوشش کرنے پر سری ستیہ سائی انسٹی ٹیوٹ آف ہائر لرننگ کی ستائش کی ۔


    اس موقع پر سری ستیہ سائی انسٹی ٹیوٹ آف ہائر لرننگ کے چانسلر جناب چکرورتی اسی ادارے کے وائس چانسلر پروفیسر کے بی آر ورما ، ٹرسٹیوں جناب آر ایس رتناکر اور جناب ناگانند نیز دیگر اہم شخصیات پھی موجود تھیں۔


    نائب صدر جمہوریہ کی تقریر کا متن درج ذیل ہے:


    ’’ مجھے سری ستیہ سائی انسٹی ٹیوٹ آف ہائر لرننگ ( ایس ایس ایس آئی ایچ ایل ) کی گولڈن جوبلی تقریبات کے موقع پر آپ کے ساتھ یہاں موجود ہونے پر بڑی خوشی محسوس ہورہی ہے ۔


    اس تعلیمی ادارے کے سفر میں 50 سال مکمل ہونا اور گولڈن جوبلی منایا جانا ایک اہم سنگ میل کی حیثیت رکھتا ہے ۔


    یہ سری ستیہ سائی بابا کے رواداری کے ویژن کا واضح ثبوت ہے ۔ وہ ایک غیر معمولی گرو تھے ، جنہوں نے انسانیت کی خدمت میں سرگرمی سے شرکت کرنے کے لئے پوری دنیا کے لاکھوں لوگوںکو فیضان بخشا ۔


    وہ ایک تبدیلی لانے والے رہنما تھے جنہوں نے تعلیمی ادارے اور اسپتال قائم کئے اور دنیا کو دکھادیا کہ اقدار کی کس طرح تعلیم کے ـذریعہ آیباری کی جاسکتی ہے اور یہ کہ صحت خدمات کس طرح غریب لوگوں تک پہنچائی جاسکتی ہیں ۔


    مجھے خوشی ہے کہ یہ ادارہ جو 9 جون 1969 کو سری ستیہ سائی آرٹس اینڈ سائنس کالج کے طور پر قائم کیا گیا تھا ،اس نے اتنی زیادہ ترقی کی ہے ۔


    یہ معلوم ہوکر بے حد خوشی ہوئی کہ اس ادارے کے طلبا اپنے مادر وطن میں مختلف عہدوں پر مثلاََ مسلح افواج کے ارکان کے طور پر ، سول سروس کے افسران کے طور پر ، ایڈوکیٹ ، ججوں ، سائنسدانوں ، تحقیق کاروں ، ماہرین تعلیم ، صنعت کاروں اوردوسرے ملکوں میں رہنے والے ہندوستانیوں کے نمائندوں کے طور پر کام کررہے ہیں۔مجھے یہ دیکھ کر خوشی ہوئی ہے کہ 50 سال پہلے بابا نے جو چھوٹا سا بیج بویا تھا ، اس نے ایک ایسے تناور درخت کی شکل اختیار کرلی ہے، جس سے بے پناہ علمی فیضان حاصل ہوتا ہے اور جو چودھویں کے چاند کے موقع پر لاتعداد پھول بکھیرتا ہے ،جس سے امن اور دانشمندی کی خوشبو پھیلتی ہے۔


    اچھی تعلیم ہر ایک شخص کے لئے ، ہرایک ملک کے لئے ، ہر ایک قوم کے لئے اور پوری دنیا کے لئے اسی درخت کی مانند ہے ۔ یہ ایک لازوال خزانے کی حیثیت رکھتا ہے ۔


    تمام خزانوں میں تعلیم سب سے اہم خزانہ ہے اور یہ خزانہ انتہائی اہمیت کا حامل ہے ۔ یہ ایک بے مثال خزانہ ہے کیونکہ اس میں جتنے زیادہ لوگوں کی ساجھیداری ہوگی اتنا ہی یہ پھلے پھولے گا۔


    تعلیم ،ترقی کو آگے بڑھانے کا ایک اہم ذریعہ ہے ۔ ملک اسی وقت خوشحال ہوتے ہیں جب ان کے شہری تعلیم یافتہ ہوجاتے ہیں ۔ جائزے سے پتہ چلتا ہے کہ مشرقی ایشیا کے ملکوں میں زبردست ترقی دراصل ان کی تعلیمی پیش رفت کی وجہ سے ممکن ہوسکی ہے ۔ 2012 میں کئے گئے او ای سی ڈی کے ایک حالیہ جائزے کے مطابق اوسطاََ تقریباََ آدھی اقتصادی ترقی کا تعلق تعلیم کے تیسرے درجے کی ترقی کے سلسلے میں مزدوروںکی آمدنی میں اضافے سے ہے ۔


    68-1964 کی کوٹھاری کمیشن کی رپورٹ میں ،جس میں ملک کی تعلیمی پالیسی کی وضاحت کی گئی ہے ، اس کی ابتدا میں کہا گیا ہے کہ ہمارے ملک کی قسمت کو اصل شکل کلاس روموں میں ملتی ہے۔


    ہندوستان میں ہم لوگ ایک بڑے اصلاحی عمل سے دوچار ہیں ۔ ہم نے قومی تعلیمی پالیسی کے مسودے کے بارے میں پڑھا ہوگا ،جسے چند دن پہلے عوامی مباحثے کے لئے جاری کیا گیا ہے ۔ یہ ایک ایسی دستاویز ہے جس میں بہت سے مسائل کا تفصیلی احاطہ کیا گیا ہے ۔ اس میں ایک ایسا راستہ اختیار کرنے کی کوشش کی گئی ہے ،جس میں معیاری تعلیم تک سبھی بچوں اور نوجوانوںکی رسائی ہو ۔ اس کا نصب العین ، مہارت اور سب کو تعلیم سے آراستہ کرنا ہے ۔ اس میں قومی ضرورتوں اور اخلاقیات کے درمیان توازن پیدا کرنے کی کوشش کی گئی ہے اور ہمارے بچوں کو اس طرح کا بنانے کی کو شش کی گئی ہے کہ وہ پوری دنیا کے بہترین طلبا بن سکیں ۔ اس میں ایک مفید لسانی پالیسی کے لئے کہا گیا ہے جس میں مادری زبان کو اس کی جائز اہمیت دی جائے اور دیگر زبانوںمیں بھی مہارت پیدا کی جائے ،جس سے ہمارے بچے اس ہمہ لسانی دنیا میں ترقی کرسکیں ۔


    یہ رپورٹ ایک ایسے وقت سامنے آئی ہے ، جب بھارت کا ترقیاتی سفر ایک اہم موڑ پر پہنچ گیا ہے ۔


    آج کا بھارت نوجوانوں کا بھارت ہے ۔ اس کی 50 فیصد سے زیادہ آبادی 25 سال سے کم عمر کی ہے ، جبکہ 65 فیصد سے زیادہ آبادی 35 سال کے کم عمر کی ہے ۔


    ہمیں اس بات کو یقینی بنانا ہے کہ ہمارے بچے اورنوجوان ایسی تعلیم ،صلاحیتوں اور رویوں سے آراستہ ہوں ، جن کی اکیسویں صدی میں ضرورت ہے ۔


    اس ڈھانچے کی بنیاد مضبوط ہونی چاہئے ۔


    ہندوستان میں خواندگی کی شرح 74.04 فیصدہے ۔ نوجوانوں میں خواندگی کی شرح ، جس کا تعلق 15سے 24 سال کی عمر کے لوگوں سے ہے، 81.1 فیصد ہے ۔ ہمیں اس بات کو یقینی بنانا ہے کہ اگلے چند برسوںمیں ہماری آبادی ایسی ہوجائے ، جو لکھ پڑھ سکے ، حساب کتاب کرسکے ، اپنے مافی الضمیر کی وضاحت کرسکے اور تعلیمی عمل میں زیادہ خوداعتمادی کے ساتھ شرکت کرسکے ۔


    ہمارا تعلیمی نظام بچہ دوست ہونا چاہئے اور ایسا ہونا چاہئے جس سے ہرایک بچے کی پیدائشی صلاحیتوں کی آبیاری ہوسکے ۔


    ہمارے اعلیٰ تعلیمی نظام میں بھی تبدیلی کی ضرورت ہے ، جس میں زیادہ توجہ ،تحقیق اورتعلیم میں مہارت پر دی جائے ۔


    قومی تعلیمی پالیسی 2019 کے مسودے میں بہت سی ایسی سفارشیں کی گئی ہیں ، جن سے ملک کا تعلیمی ایجنڈہ آگے بڑھ سکے گا اور بھارت کو اعلیٰ تعلیم کے میدان میں آگے بڑھنے میں مد د مل سکے گی۔


    ان تجاویز پر ملک کے تمام ساجھیداروں کے ماہرین کو غوروخوض کرنا چاہئے ۔اس کے علاوہ ان والدین طلبا ماہرین تعلیم ، تعلیمی منتظمین او ر ان تمام لوگوں کو غوروفکر کرنی چاہئے جو ہمارے ملک کے مستقبل کی فکر رکھتے ہیں ۔


    بھائیواور بہنو!


    آج ہم معلومات پر مبنی معیشت کی حیثیت رکھتے ہیں ۔تیزی سے تبدیل ہوتی ہوئی اس دنیا میں ہم محض لفاظی یا کم درجے کے تعلیمی نظام کے متحمل نہیں ہوسکتے ۔


    چیزوں کوبہتر بنانے ، ایسے کام کرنے جو پہلے نہیں کئے گئے تھے، بہت سی چیزوں کو ہمہ وقت کرنے کے لئے ہمیں اپنے تعلیمی نظام کو دوبارہ مرتب کرنے کی ضرورت ہے ۔


    ہمارے پرانے لوگوں نے کہا تھا ’’ ساودیا یا ومکتے ( اچھی تعلیم وہ ہوتی ہے ، جو انسان کو آزاد کرائے ) تعلیم کے معاملے میں نجات کا ایک پہلو بھی کارفرما ہوتا ہے ۔ تعلیم ہمیں انتخاب کرنے ، آزادی کےساتھ سوچنے اور آزادی کے ساتھ کام کرنے کا موقع فراہم کرتی ہے ۔ اچھی معیاری تعلیم ہمیں جہالت ،توہم پرستی ، حسد ،تعصب اور تنگ نظری سے آزاد کرتی ہے ۔ یہی وہ تعلیم ہے جو اسکولوں اور کالجوں میں دی جانی چاہئے۔ یہی وہ تعلیم ہے ، جس کا خواب بابا نے دیکھا تھا۔ انہوں نے کہا تھا ’ اس ادارے میں ذریعہ تعلیم نظم وضبط ہوگا۔ پہلی ،دوسری اور تیسری زبانیں محبت ، خدمت اور سادھنا رہیں گی۔‘


    بھائیو اور بہنو!


    آپ خوش قسمت ہیں کہ اس بہترین ماحول میں تعلیم حاصل کررہے ہیں ، جس کا خواب عظیم رہنما سری ستیہ سائی بابا نے دیکھا تھا۔


    اس ادارے کی خصوصیت ،صلاحیت کی مسلسل تلاش ہے ۔ یہ ادارہ طلبا کو ایسے انسان بنانے کی مسلسل کوشش کررہا ہے ، جو ہمارے اطراف کی دنیا میں اہم کردار ادا کرسکیں ۔


    گولڈن جوبلی کے اس مقدس موقع پر میں اساتذہ ، منتظمین اور طلبا کو اس ادارے کو سری ستیہ سائی بابا کے ویژن اور مشن کے مطابق ایک عظیم ادارہ بنانے کے لئے کوشش کرنے پر مبارکباددیتا ہوں۔ مجھے یقین ہے کہ انسانی زندگیوں کو بدلنے اور ان لوگوںکی خدمت کرنے میں جنہیں ہماری مدد کی ضرورت ہے ، آپ کی کوششیں زبردست خدمات انجام دیں گی اورایک نئے بھارت اور نئی دنیا کی تعمیر میں اہم رول ادا کریں گی۔


    اوم سائی رام


    جے ہند !‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2359

    
    
    (Release ID: 1573793) Visitor Counter : 6
    
    
      Read this release in: Kannada , Tamil , English , Hindi