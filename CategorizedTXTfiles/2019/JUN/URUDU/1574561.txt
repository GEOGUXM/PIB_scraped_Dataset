      وزارات ثقافت

      وزیرثقافت جناب پرہلاد سنگھ پٹیل نے نئی دہلی میں ‘ استتو:پربھاکرباروے کی تعلیمات کا نچوڑ’کے موضوع پرمنعقد ہ نمائش کا افتتاح کیا
      Posted On: 13 JUN 2019 8:09PM by PIB Delhi


    نئی دہلی،14جون : وزیرمملکت (آزادانہ چارج ) برائے ثقافت اورسیاحت ، حکومت ہند نے نیشنل گیلری آف ماڈرن آرٹ واقع نئی دہلی میں‘‘ استتو: دی اسینس آف پربھاکرباروے ’’کی موضوع پرمنعقد ہ نمائش کا افتتاح کیاہے ۔


    میوزیم کی اہمیت کو اجاگرکرتے ہوئے وزیرموصوف نے کہاکہ عجائب گھریامیوزیم اس لئے درکارہوتے ہیں تاہم اپنے ماضی میں جھانک سکیں اوراس کے ذریعہ ہم اپنی زندگی میں ماضی سے سبق حاصل کرتے ہوئے آگے کا راستہ تلاش کرسکیں ۔ وزیرموصوف نے مزید کہاکہ عجائب گھر ہمارے اجداد کے تئیں ہمارے احترام کی ایک علامت بھی ہوتے ہیں ۔ وزیرموصوف نے مزید کہاکہ فطرت اور فنون لطیفہ کے نزدیک جاکر ہم ذہنی سکون حاصل کرتے ہیں اوراپنے دماغی وسوسوں سے چھٹکاراحاصل کرسکتے ہیں جس کے لئے ہمیں فنون اوراساتذہ کا بھی احترام کرنا ہوتاہے ۔


    ‘‘ استتو: دی اسینس آف پربھاکرباروے ’’نئی دہلی میں منعقد ہونے والی اپنی نوعیت کی پہلی نمائش ہے جو چارمنفرد ادوار میں باروے کی فنی کاوشوں کو پیش کریگی ۔ ان کے فنی شاہکار تاریخی لحاظ سے ترتیب دیئے گئے ہیں اورہرایک شاہکار باروے کے طریقہ کار کی انفرادیت کی نمائندگی کرتاہے ۔ روپ تنترملاحظہ کرکے ناظرباروے کی ابتدائی تخلیقات سے آگاہی حاصل کرتاہے جب وہ سرجے جے اسکول آف آرٹس سے وابستہ تھے اور بتریج ان کا فن تانترک فارمیشن کی شکل لے رہاتھا۔ ویورس سروس سینٹرسے ان کی وابستگی کے دوران ، اس فنکارنے جوڈیزائنیں وضع کیی اور انھیں ملبوسات کی شکل میں فن سے آراستہ کیا وہ تمام نمونے ڈیزائن سے تنترکی جانب باروے کے سفرکی جانب اشارہ کرتی ہیں اورآخرکار سوتنترتاتک آتے آتے ان کے فنی نمونے ازلی تغیرکا مظہربن جاتے ہیں ۔ جن فنی کاوشوں کا آغاز 1958میں ہواتھا ، ان سے آگے 1977تک جو شاہکارانھوں نے تخلیق کئے ، وہ سب اس نمائش کا حصہ ہیں ۔ اگلے دو حصوں میں روپ ارتھ جن سے فنکارکے ذہنی تغیرکا اظہارہوتاہے اوروہ پینٹگیں 1972سے 1988کے دوران وجود میں آئیں ان سے باروے کی باریک خلاقانہ صلاحیتوں کا اظہارہوتاہے ۔ چوتھے حصے میں روپ تتو آتاہے جوباروے کی تخلیقات کا تمثیلی پہلوپیش کرتی ہیں ۔ فرد کی مختلف شناختوں کا اظہاربھی باروے کی پینٹگوں کا ایک طرز فکر ہے اوریہ اظہار1980کے اواخرسے ان کے نقش ناتمام تک موجود ہے ۔


    مذکورہ نمائش کا ایک پرکشش پہلو روپ وچارسیکشن ہے جو باروے کی 52ڈائریوں ،کے انتخاب کا مجموعہ ہے اوراس میں ڈائری کے صفحات کی نمائش کی گئی ہے جس میں اینی میٹڈ ویڈیو، ہوبہو ڈائریوں جیسی تصاویرشامل ہیں ۔ اس کے علاوہ دستاویزات پرمبنی ٹائم لائن اورفنکار کی زندگی کے مختلف ادوار ، ریڈنگ کارنراور متعلقہ تفصیلات بھی اس نمائش کا حصہ ہیں ۔


    مذکورہ نمائش عوام الناس کے لئے 28جولائی ، 2019 تک کھلی رہے گی اور اس کی اوقات منگل سے جمعہ کے دوران صبح گیارہ بجے سے شام ساڑھے چھ بجے تک اور سنیچرواتوارکے دن صبح گیارہ بجے سے رات آٹھ بجے کے دوران مقررکئے گئے ہیں ۔ پیرکے روز یہ نمائش نہیں دیکھی جاسکے گی ۔


    ************


    ۔م ن ۔ ع آ) 14 .06.2019(


    U-2452

    
    
    (Release ID: 1574561) Visitor Counter : 3
    
    
      Read this release in: English , Hindi