      نیتی آیوگ

      راؤ اندرجیت سنگھ نے منصوبہ بندی کے مرکزی وزیر مملکت (آزادانہ چارج) کی ذمہ داریاںسنبھالیں
      
      انہوں نے کہا کہ 2022 تک نئے بھارت کے لئے کئے جانے والے کاموں پر توجہ مرکوز کی جائے گی
      
      سب کی شمولیت والی ترقی اورفروغ ہماری ترجیحات ہیں

      Posted On: 03 JUN 2019 11:58AM by PIB Delhi

    نئیدہلییکم جون۔جناب راؤ اندرجیت سنگھ نے نیتی آیوگ میں آج بتاریخ 2019 -06-03 کو منصوبہ بندی کے مرکزی وزیر مملکت (آزادانہ چارج ) کی ذمہ داریاں سنبھالیں ۔ انہوں نے کا کہ 2022 تک نئے بھارت کے لئے کئے جانے والے کاموں پر توجہ مرکوز کی جائے گی۔ مرکزی وزیر نے یہ بھی کہا کہ سب کی شمولیت والی ترقی اور ہمہ جہت فروغ ، ترجیحی میدان ہوں گے۔


    

    انہوں نے کئے گئے کاموں میں پیش رفت کے جائزے کے لئے نیتی آیوگ کےسینئیر افسران کے ساتھ ایک مختصر میٹنگ بھی کی۔


    وزیر موصوف کامختصر خاکہ حیات


    جناب راؤ اندرجیت سنگھ ہریانہ کے علاقے ریواڑی میں 11فروری 1950 کو پیدا ہوئے تھے۔انہیں 2019 کی 17ویں لوک سبھا میں گروگرام کی نمائندگی کے لئےچنا گیا ہے ۔ انہوں نےدلی یونیورسٹی کے شعبہ قانون سے ایل ایل بی کی ڈگری اور دلی یونیورسٹی کے ہندوکالج سے بی اے آنرز کی ڈگری حاصل کی ۔


    انہوں نے منصوبہ بندی کے مرکزی وزیر مملکت (آزادانہ چارج ) شہری ترقی کےوزیر مملکت ، ہاؤسنگ اور شہری غریبی دور کرنے کے وزیر مملکت کی حیثیت سے 5 جولائی 2016 سے 3 ستمبر 2017 تک خدمات انجام دیں ۔ وہ 9 نومبر 2014 سے 5 جولائی 2016 تک دفاع کے وزیر مملکت رہے ۔ انہوں نے منصوبہ بندی کے وزیر مملکت (آزادانہ چارج ) کی حیثیت سے اور 27 مئی 2014 سے 9 نومبر 2014 تک دفاع کے وزیر مملکت کے طور پر خدمات انجام دیں ۔


    لوک سبھا کے ممبر پارلیمنٹ کے طور پر یہ ا ن کی پانچویں مدت ہے ۔اس سے پہلے انہوں نے 2014 میں سولہویں لوک سبھا میں اور2009 میں 15 ویں لوک سبھا میں گروگرام لوک سبھا حلقے کی نمائندگی کی اور 2004 میں 14ویں لوک سبھا اور 1998 میں 12ویں لوک سبھا میں موہندر گڑھ لوک سبھا حلقے کی نمائندگی کی ۔ انہیں 1977 سے 1982 تک ،1982سے 1987 تک ،1991سے 1996 تک اور 2000سے 2004 تک ہریانہ کے جتوسنا ودھان سبھا حلقے کے لئے چار مرتبہ رکن اسمبلی بھی چنا گیا۔ وہ 1991سے 1996 تک ہریانہ سرکار میں کابینہ وزیر رہے اور ماحولیات وجنگلات اور میڈیکل وٹیکنیکل تعلیم کے قلمدان سنبھالے ۔ انہوں نے 1986سے 1987 تک ہریانہ میں خوراک اور سول سپلائز کے وزیر مملکت (آزادانہ چارج ) کےفرائض انجام دئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2281

    
    
    (Release ID: 1573236) Visitor Counter : 16
    
    
      Read this release in: English , Marathi , Hindi , Tamil