      کارپوریٹ امور کی وزارتت

      کمپٹیشن کمیشن آف انڈیا نے، کیمسٹس اور ڈرگسٹس ایسوسی ایشن اور دواساز کمپنیوں پر جرمانہ عائد کیا
      Posted On: 06 JUN 2019 1:05PM by PIB Delhi


    نئیدہلی 6 جون۔کمپٹیشن کمیشن آف انڈیا (کمیشن )نے مدھیہ پردیش کیمسٹس اینڈ ڈرگسٹس ایسوسی ایشن ، اندور کیمسٹ ایسوسی ایشن ، ہمالیہ ڈرگ کمپنی اور انتاس فارماسٹیکلز لمٹیڈ کے ساتھ ساتھ ان کے کچھ عہدے داروں / افسروں کو کمپٹیشن قانون 2002 (قانون ) کی شقوں کے برخَلاف پایا ہے۔


    کمیشن نے مدھیہ پردیش کیمسٹس اینڈ ڈرگسٹس ایسوسی ایشن پر 418404 روپے کا جرمانہ عائد کیا ہے جبکہ اندور کیمسٹس ایسوسی ایشن پر 39142 روپے کا جرمانہ عائد کیا ہے ۔ ان دونوں کمپنیوں پر اس قانون کی دفعہ 27 کے تحت جرمانے عائد کئے ہیں ۔ مذکورہ ایسوسی ایشنوں کے کچھ عہدے داروںکی جانب سے ادا کئے رول کو دھیان میں رکھتے ہوئے یہ جرمانے اس طرح کےعہدےداروں پر نافذ کئے گئے ہیں ۔ کمیشن نے ہمالیہ ڈرگ کمپنی اور انتاس فارماسیٹیکل لمٹیڈ کی جانب سے ظاہر کئے گئے تخفیفی عوامل کو دھیان میں رکھنے کے بعد مذکورہ کمپنیوں پر بالترتیب 185958000 روپے اور 555968000 روپے کا جرمانہ عائد کیا ہے ۔ ان کمپنیوں کے کچھ افسروں پر جرمانے عائد کئے گئے تھے ۔ البتہ کمیشن نے کچھ دیگر ایسوسی ایشنوں اور دواساز کمپنیوں کی طرف سے کوئی اختلافی ثبو ت نہیں پایا ۔


    اس کے علاوہ کمیشن نے مدھیہ پردیش کیمسٹس اینڈ ڈرگسٹس ایسوسی ایشن کو یہ ہدایت بھی دی ہے کہ وہ اپنے ممبروں کے لئے مدھیہ پردیش میں چھ ماہ کی مدت میں کم از کم پانچ مقابلہ جاتی بیداری اور تعمیل کے پروگراموں کا اہتمام کرے اور اندور کیمسٹس ایسوسی ایشن کو ہدایت دی ہے کہ وہ اندور کے ضلع میں مقابلہ جاتی ایک بیداری پروگرام کا انعقاد کرے ۔ کمیشن نے ہمالیہ ڈرگس کمپنی اور انتاس فارماسیٹیکل لمٹیڈ کو مزید ہدایت دی ہے کہ وہ ایک مقابلہ جاتی تعمیل کا پروگرام پیش کرے اور کمیشن کے سامنے تعمیل کی رپورٹ داخل کرے ۔


    یہ کارروائی اس وقت شروع کی گئی جب ایم /ایس مدھیہ پردیش کیمسٹس اینڈ ڈسٹری بیوٹرزفیڈریشن کی جانب سے کمیشن میں ایک اطلاع داخل کی ہے ،جس میں کچھ دواساز کمپنیوں سمیت مدھیہ پردیش کیمسٹس اینڈ ڈرگسٹس ایسوسی ایشن کی جانب سے قانون کی دفعہ تین کی شقوں کے برخلاف کام کرنے کا الز ام لگایا گیا ۔ الزامات یہ تھے کہ مذکورہ ایسوسی ایشنزاپنے مروجہ طریق کا رکے ذریعہ اسٹاکسٹس کی تقرری سے قبل نوآبجیکشن سرٹیفکیٹ (این اوسی ) / لیٹر آف کنسنٹ ( ایل اوسی ) مختلف دواساز کمپنیوں کو صارفین کی رسائی محدود کرکے مارکیٹ میں کمپٹیشن کو زائل اور مارکیٹ میں دواؤں کی سپلائی کو کنٹرول کررہی تھیں۔ کمیشن نے بادی النظر میں رائے بنانے کے بعد ڈائریکٹر جنرل کے دفتر کو ہدیات دی کہ وہ اس معاملے کی تحقیقات کرے ۔


    ڈائریکٹر جنرل نے اس معاملے کی تحقیقات انجام دیں تو یہ پایا کہ مذکورہ ایسوسی ایشنوںاور کچھ دواساز کمپنیوں کی جانب سے خامیاں سرزد ہوئی ہیں ۔ ڈائریکٹر جنرل نے دواساز کمپنیوں اور ایسوسی ایشنوں کے عہدےداروں / افسروں / کچھ مخصوص افراد کی بھی نشاندہی کی ہے ، جو اس قانون کی دفعہ 48 کے تحت ذمہ دار ہیں ۔


    کمیشن نے ثبوت کی بنیاد پر اور متعلقہ فریقوں کی تفصیلی رپورٹ کی ستائش کے بعد یہ پایا کہ مذکورہ ایسوسی ایشنوں اور دواساز کمپنیوں کا رویّہ اس قانون کی دفعہ تین (3) ( اے ) اور تین (3) کے علاوہ سیکشن تین (ایک ) کی شقوں کے برخلاف ہے ۔ کمیشن نے تین جون 2019 کو حکم جاری کیا ہے ۔تفصیلی حکم کمیشن کی ویب سائٹ : www.cci.gov.in پر دستیاب ہے ۔


    U-2320

    
    
    (Release ID: 1573550) Visitor Counter : 11
    
    
      Read this release in: English , Marathi , Hindi