      کیمیکلز اور فرٹیلائزر کی وزارت

      جناب من سکھ منڈاویانے جموں وکشمیرمیں کیمیاوی کھادوں کی دستیابی اورسپلائی کی صورت حال کا جائزہ لیا
      
      وزیرموصوف نے نامیاتی کاشتکاری کے طریقوں کو اپنانے پرزوردیا

      Posted On: 16 JUN 2019 7:03PM by PIB Delhi

    نئی دہلی،17جون :جہازرانی ( آزادانہ چارج ) کیمیاوی اشیأ اورکیمیاوی کھادوں کے وزیرمملکت ،جناب من سکھ منڈوایانے جموں وکشمیر میں کیمیاوی کھادوں کی دستیابی اورسپلائی کی صورت حال کا جائزہ لینے کے لئے ایک جائزہ میٹنگ کا اہتمام کیا۔ وزیرموصوف نے کہاکہ کیمیاوی کھادوں کے ذخیروں کی سہولتوں کے لئے معقول مقامات کی تلاش کی جائیگی تاکہ اس طرح کی کھادوں کا بفراسٹاک رکھاجاسکے اور فصل کے لحاظ سے جب ان کھادوں کی ضرورت منتہائے عروج پرہوتی ہے تواس وقت ان کی سپلائی کی قلت نہ ہو۔


    جناب منڈاویاکو ریاست میں فرٹیلائزر کی نقل وحمل کے مسائل سے بھی آگاہ کیاگیا۔ ان کو یہ بھی بتایاگیاکہ اضافی ریک پوائنٹس کھولنے کے علاوہ موجودہ بنیادی ڈھانچے کو منظم بنائے جانے کی ضرورت ہے ۔ وزیرموصوف نے اس سلسلے میں یقین دہانی کرائی کہ اس مطالبے پرغورکیاجائیگا۔


    وزیرموصوف نے کیمیاوی کھادیں سپلائی کرنے والی کمپنیو ں کو ہدایت دی ہے کہ وہ جموں ۔ سری نگر قومی شاہراہ کے موسم سرما اور برعکس موسمی حالات کے دوران بند ہوجانے کے پیش نظر وادی میں بطورخاص کیمیاوی کھادوں کے ذخیرے کو یقینی بنائیں ۔


    جناب منڈاویانے ریاستی زرعی پیداوارمحکمے اورکیمیاوی کھادوں کی سپلائی کرنے والی کمپنیوں کے افسران کو ہدایت دی کہ وہ کیمیاوی کھادوں کے کاروبارمیں شفافیت لانے کے لئے طے شدہ رہنماخطوط پرعمل کریں تاکہ کاشت کاروں کے لئے عمدگی کی حامل کیمیاوی کھادیں بروقت فراہم ہوسکیں ۔ انھو ں نے کیمیاوی کھادوں کے اسٹاک کے صحیح صحیح اعدادو شما رکی نگرانی کی ہدایت کی اورکہاکہ ہول سیلراورخوردہ تاجروں کو اپنے متعلقہ علاقے میں کیمیاوی کھادوں کاباقاعدہ ریکارڈ رکھناچاہیئے ۔


    کاشت کاروں کو ہمہ گیر اور نامیاتی زرعی طریقہ کارسے آگاہ کرنے کی اہمیت کو اجاگرکرتے ہوئے، وزیرموصوف نے کہاکہ کیمیاوی کھادوں کا اندھادھنداورغیردانشمندانہ استعمال انسانوں اورجانوروں دونوں کے لئے مضرہے ۔ انھوں نے کہاکہ حکومت کی جانب سے جو بھی سرگرمیاں چلائی جائیں ان میں توجہ اس بات پر ہونی چاہیئے کہ بتدریج نامیاتی کاشت کی جانب قدم بڑھائے جائیں، جس سے کہ نہ صرف صحت بخش فصل تیارہوگی بلکہ مٹی کی کوالٹی اور مجموعی فطری کیفیت بہترہوگی اورمٹی کے اندرنمی برقراررکھنے کی صلاحیت میں اضافہ ہوگا اورفصل کے لئے درکارتغذیہ جاتی عناصرکی مقدارمیں بھی بہتری واقع ہوگی ۔ اس کے لئے انھوں نے محکمہ پرزوردیاکہ وہ ریاست میں آرگینک/ نامیاتی کھادوں کے استعمال کو سرگرمی سے فروغ دیں ۔ انھوں نے محکمے سے کہاکہ ایسے زرعی ماہرین کو کام پرلگایاجائے جو ضرورت پرمبنی ٹکنالوجی کوکاشت کاری کے شعبے میں ہمہ گیرپیمانے پر اپنائے جانے کی شناخت کرسکیں ۔


    اس میٹنگ میں ریاست کے زرعی پیداوارمحکمے کے سینیئرافسران اورکیمیاوی کھادیں سپلائی کرنے والی کمپنیوں کے ذمہ داران نے حصہ لیا۔


    ************


    ۔م ن ۔ ع آ) (


    U-2475

    
    
    (Release ID: 1574757) Visitor Counter : 3
    
    
      Read this release in: English , Hindi