      نوجوانوں کے امور اور کھیل کود کی وزارت

      فٹ بال کو فروغ دینے کی پالیسی
      Posted On: 27 JUN 2019 2:31PM by PIB Delhi


    نئی دہلی، 27 ؍جون، کھیلوں کے وزیر مملکت (آزادانہ چارج) کرن رجیجو نے آج لوک سبھا میں ایک تحریری جواب میں بتایا کہ حکومت کی پالیسی ہے کہ فٹ بال کو فروغ دیا جائے ۔ حالانکہ کھیل کود ریاستی موضوع ہے اور کھیلوں کے فروغ اور اُن کی ترقی کی ذمہ داری ریاستی سرکاروں اور متعلقہ نیشنل اسپورٹس فیڈرشنوں کی ہے۔ البتہ مرکزی حکومت ان کی کوششوں کو تقویت دیتی ہے۔ آل انڈیا فٹ بال فیڈریشن فٹ بال کے لئے ایک تسلیم شدہ این ایس ایف ہے۔ آل انڈیا فٹ بال فیڈریشن کی جانب سے پیش کردہ مقابلوں اور تربیت کی بنیاد پر مرکزی حکومت نے 2018-19 میں 23.08 کروڑ روپے اور 2019-20 میں 30.00 کروڑ روپے کی مالی امداد منظور کی تھی۔ یہ آل انڈیا فٹ بال فیڈریشن کی ذمہ داری ہے کہ وہ متعلقہ ریاستی اور ضلع کے اداروں کے مشورے سے ریاست اور ضلع سطح پر ترقیاتی ترجیحات کی منصوبہ بندی کرے۔ مرکزی حکومت آل انڈیا فٹ بال فیڈریشن کی منصوبہ بندی اور ترقیاتی عمل میں مداخلت نہیں کرتی۔


    حکومت کھیلوں انڈیا اسکیم نافذ کررہی ہے اور پورے ملک کے لئے 12 ورٹیکلس قابل اطلاق ہیں۔ 12 ورٹیکلس میں سے ایک ورٹیکل، جسے امن اور ترقی کے لئے کھیل کا نام دیا گیا ہے، ملک کے بائیں بازو کی انتہا پسندی سے متاثرہ علاقوں میں کھیل کود مقابلے کرانے کے لئے وقف کیا گیا ہے۔


    ۔۔۔۔۔۔۔۔۔۔۔۔۔۔۔


    U- 26 52

    
    
    (Release ID: 1576012) Visitor Counter : 9
    
    
      Read this release in: English , Bengali