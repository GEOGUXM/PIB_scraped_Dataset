      وزارات ثقافت

      حکومت ثقافت کو فروغ دینے کیلئے ملک کے ذریعے ہر سال راشٹرسنسکرتی مہوتسووں اور مختلف ثقافتی سرگرمیوں کا انعقاد کرتی ہے: جناب پرہلاد سنگھ پٹیل
      Posted On: 24 JUN 2019 4:58PM by PIB Delhi


    نئی دہلی۔ 24 ؍جون۔ثقافت وسیاحت کے مرکزی وزیر مملکت (آزادانہ چارج) جناب پرہلاد سنگھ پٹیل نے آج (24 جون 2019) کو لوک سبھا میں ایک سوال کے تحریری جواب میں بتایا کہ اپنے ملک کے ثقافت کو فروغ دینے کیلئے حکومت ہند نے نئی دہلی میں (نومبر 2015 سے اکتوبر 2016 کے درمیان) وارانسی میں (دسمبر 2016) ، بنگلورو اور تونگ میں (مارچ 2017) ، گجرات میں (اکتوبر 2017) ، کرناٹک میں (جنوری 2018) اور مدھیہ پردیش میں ( فروری 2018) کو راشٹریہ سنسکرتی مہوتسو کااہتمام کیا ہے۔ دیگر بڑے فیسٹول اترپردیش کے شہر وارانسی میں سنسکرتی مہوتسو (فروری 2018)، اترپردیش کے شہر مگھر میں کبیر فیسٹول انہد ناد (جون 2018) اور اترپردیش کے شہر پریاگ راج میں کمبھ میلہ (جنوری سے مارچ 2019) کا بھی انعقاد کیا گیا تھا۔


    ان مہوتسووں اور فیسٹولز کے علاوہ سبھی علاقائی ثقافتی مرکز (زیڈ سی سی ) ثقافت کے فروغ کے لئے مختلف ثقافتی سرگرمیوں اور پروگراموں کا پورے ملک میں لگاتار انعقاد کرتے ہیں جس کے لئے حکومت ہند انہیں سالانہ طور پر مدد بھی دیتی ہے۔


    مختلف قسم کے علاقائی فنون لطیفہ کے تحفظ اور فروغ کے لئے اور اپنے ملک کی ثقافتی وراثت کے بارے میں لوگوں میں مزید بیداری پیدا کرنے کیلئے حکومت ہند نے سات علاقائی ثقافتی مراکز (زیڈ سی سی) قائم کئے ہوئے ہیں جن کے صدر دفاتر پٹیالہ، ناگپور، اودے پور، پریاگ راج، کولکاتا، دیماپور اور تنجاور میں ہیں۔ ثقافتی ترقی کے پروگراموں کو فروغ دینےکیلئے کولکاتا میں مشرقی زونل ثقافتی مرکز اپنی رکن ریاستوں میں مختلف ثقافتی سرگرمیوں اور تقریبات کا انعقاد کررہا ہے جن میں جھارکھنڈ بھی شامل ہے۔ای زیڈ سی سی نے19-2018 میں رویندر جینتی ، یوگ کے بین الاقوامی دن، جگن ناتھ پور مہوتسو ، سوچھتا پکھواڑہ، مہاتما گاندھی کا150واں یوم پیدائش ، کتھک و سیرائی کیلا چھاؤ رقص کی ورکشاپ ، راشٹرایکتا دیوس اور جھارکھنڈ راجیہ استھاپنا دیوس کا انعقاد کیا۔


    یہ زیڈ سی سی بہت سی اسکیموں پر عمل درآمد کررہے ہیں جن میں ملک میں ثقافتی ترقی کے پروگراموں کو فروغ دینے کیلئے نوجوان باصلاحیت فنکاروں کو ایوارڈ ، گرو ششیہ پرمپرا اسکیم ، تھیٹر میں نئی جان ڈالنے کی اسکیم، تحقیق اور دستاویزات تیار کرنے کی اسکیم، شلپ گرام اسکیم، اوکٹیو اینڈ جے اینڈ کے فیسٹولز اور ثقافتی تبادلے کے قومی پروگرام (این سی ای پی) شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ ع ن


    U-2581

    
    
    (Release ID: 1575543) Visitor Counter : 1
    
    
      Read this release in: English