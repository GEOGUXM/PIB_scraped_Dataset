      شمال مشرقی ریاستوں کی ترقی کی وزارت

      سکم کے گورنر گنگا پرساد نے ڈونر وزیر جتیندرسنگھ سے ملاقات کی
      Posted On: 14 JUN 2019 3:51PM by PIB Delhi


    نئی دہلی، 14 ؍جون،سکم کے گورنر جناب گنگا پرساد نے آج یہاں شمالی مشرقی خطے کی ترقی ( ڈی او این ای آر) کے مرکزی وزیر ڈاکٹر جتیندرسنگھ سے ملاقات کی اور انہیں لگاتار دوسری بار شمال مشرق کے لئے وزیر کے طور پر عہدہ سنبھالنے کے لئے مبارک باد دی۔


    جناب گنگا پرساد نے وزیر موصوف کے ساتھ ریاست سکم کے موجودہ سیاسی حالات کے بارے میں تبادلہ خیال کیا۔ ملاقات کے دوران گورنر موصوف نے سکم میں حال ہی میں کھلے پاکیونگ ہوائی اڈے کا معاملہ اٹھایا، جو ان کے مطابق اس کی مزید توسیع کی ضرورت ہے، تاکہ یہ زیادہ کام کرنے والا اور مفید بن سکے۔


    ڈاکٹر جیتندر سنگھ نے گورنر موصوف کو بتایا کہ سکم کو تقریبا 40 برس بعد اس کا پہلا ہوائی اڈہ ملا ہے اور وہ بھی وزیراعظم جناب نریندر مودی کی ذاتی مداخلت کی وجہ سے ، جنہوں نے اپنے ہفتہ وار پروجیکٹ فالو اپ ’’پرگتی‘‘ ویڈیوکانفرنسنگ کے دوران ریاستی انتظامیہ کے ساتھ اس کا جائزہ لیا ہے۔ وزیر موصوف نے گورنر کو یقین دلایا کہ پاکیونگ ہوائی اڈے سے متعلق باقی ماندہ مسئلے پر وزارت شہری ہوابازی کے ساتھ تبادلہ خیال کریں گے۔


    گورنر گنگا پرساد نے گزشتہ چند برسوں کے دوران ریاست میں کثیر تعداد میں آنے والے سیاحوں کی آمد پر اطمینان ظاہر کیا۔ انہوں نے کہا کہ سیاحوں کی آمد سے آمدنی کے بے مثال مواقع پیدا ہوئے ہیں۔ اگر اس کا بہتر طور پر استعمال کرسکیں تو یہ ریاست میں دوسری متعدد ترقیاتی سرگرمیوں کے لئے گیم چینجر ثابت ہوسکتا ہے۔


    ڈی او این ای آر وزار سے سکم کو تمام ممکنہ تعاون کی یقین دہانی کراتے ہوئے ڈاکٹر جتیندر سنگھ نے کہا کہ ریاست میں ریلویز کے نیٹ ورک میں توسیع کے لئے ریلوے انتظامیہ کے ساتھ بھی رابطہ قائم کیا گیا ہے۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ش س- ق ر)


    U- 2467

    
    
    (Release ID: 1574641) Visitor Counter : 8
    
    
      Read this release in: English , Hindi