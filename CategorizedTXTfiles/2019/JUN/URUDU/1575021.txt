      وزارت خزانہ

      وزیرخزانہ نے فائننشیل اسٹیبلیٹی اینڈڈیولپمنٹ کونسل ( ایف ایس ڈی سی ) کی 20ویں میٹنگ کی صدارت کی
      
      مالی ریگولیٹروں نے مرکزی بجٹ 20-2019کے لئے اپنی تجاویز پیش کیں
      Posted On: 19 JUN 2019 8:42PM by PIB Delhi


    نئی دہلی،20جون :فائننشیل اسٹیبلیٹی اینڈڈیولپمنٹ کونسل ( ایف ایس ڈی سی ) کی 20ویں میٹنگ خزانہ اور کارپوریٹ امورکی مرکزی وزیرمحترمہ نرملاسیتارمن کی صدارت میں ہوئی ۔


    ایف ایس ڈی سی کی میٹنگ میں خزانے اور کارپوریٹ امورکے وزیرمملکت ،جناب انوراگ ٹھاکر ، ریزروبینک آف انڈیا ( آربی آئی ) کے گورنر،جناب شکتی کانتا داس ، خزانے کے سکریٹری نیز اقتصادی امورکے محکمے کے سکریٹری ،جناب سبھاش چندگرگ ، مالی خدمات کے محکمے کے سکریٹری ،جناب راجیو کمار، کارپوریٹ امورکی وزارت کے سکریٹری، جناب انجیتی شرینواس ، مالیہ کے محکمے کے سکریٹری، جناب اجے بھوشن ، وزارت خزانہ کے اعلیٰ اقتصادی مشیر ، ڈاکٹرکرشنامورتی وی سبرامنین ، بھارت کے سیکوریٹیز اور ایکس چینج بورڈ کے چیئرمین، جناب اجے تیاگی ، انشورنس ریگولیٹری اینڈ ڈیولپمنٹ اتھارٹی آف انڈیا ( آئی آرڈی اے آئی ) کے چیئرمین ، جناب سبھاش چندرکھنتیا ، انسالوینسی اینڈ بینکرپٹسی بورڈ آف انڈیا ( آئی بی بی آئی ) کے چیئرپرسن ، ڈاکٹرایم ایس ساہو ، مالی خدمات کے محکمے کے ایڈیشنل سکریٹری اور پنشن فنڈ ریگولیٹراینڈ ڈیولپمنٹ اتھارٹی ( پی ایف آرڈی اے ) کے چیئرپرسن، جناب روی متل اور بھارت سرکار نیز مالی سیکٹرکے ریگولیٹروں نے بھی شرکت کی ۔


    میٹنگ میں موجودہ عالمی اورگھریلو اقتصادی صورت حال نیز مالی استحکام کے مسائل خاص طورپربینکاری اور این بی ایف سیز سے متعلق مسائل کاجائزہ لیاگیا۔


    کونسل کو فائننشیل ڈاٹا منیجمنٹ سینٹر( ایف ڈی ایم سی ) کے قیام کی پیش رفت سے بھی آگاہ کیاگیا۔ جس کا مقصد مالی سیکٹرکے لئے سائبرسیکوریٹی فریم ورک کو مستحکم بنانا اور ڈاٹا کو یکجاکرنے نیز اس کا تجزیہ کرنے کی سہولت فراہم کرناہے ۔


    کونسل نے بجٹ کے لئے مالی سیکٹرکے ریگولیٹروں کی تجاویز اوران کی رائے حاصل کرنے کے سلسلے میں بھی صلاح ومشورہ کیا ۔ تمام ریگولیٹروں میں مرکزی بجٹ 20-2019کے لئے اپنی اپنی تجاویز پیش کیں ۔


    کونسل نے آربی آئی کے گورنر کی صدارت میں ایف ایس ڈی سی کی ذیلی کمیٹی کی سرگرمیوں کا اور کونسل کی پہلے کی میٹنگوں میں کئے گئے فیصلوں پرعملدرآمدکا جائزہ بھی لیا۔


    ************


    U-2519

    
    
    (Release ID: 1575021) Visitor Counter : 4
    
    
      Read this release in: English , Hindi , Bengali