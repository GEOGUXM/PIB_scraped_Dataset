      وزیراعظم کا دفتر

      جی – 20 سربراہ ملاقات ، 2019 ء کے شانہ بہ شانہ ‘ روس – بھارت – چین ( آر آئی سی ) ’ کی غیر رسمی سربراہ ملاقات میں وزیر اعظم کے افتتاحی کلمات کا ترجمہ
      Posted On: 28 JUN 2019 6:17PM by PIB Delhi


    نئی دہلی، 28 جون /


    عالی مرتبت حضرات اور میرے دوست صدر ژی اور صدر پتن ،


    ہم تینوں ممالک نے گذشتہ برس ارجنٹینا میں سربراہ کی سطح کی ملاقات کا اہتمام کیا تھا ۔ دنیا کے اہم امور پر مفید تبادلۂ خیالات کے بعد ہم نے اس امر پر اتفاق کیا تھا کہ ہم مستقبل میں بھی ملاقات کریں گے ۔ مجھے خوشی ہے کہ میں اس آر آئی سی غیر رسمی سربراہ ملاقات میں آج آپ کا خیر مقدم کررہا ہوں ۔


    دنیا کی سرکردہ معیشتوں کے طور پر ہم لوگوں کے مابین نظریات اور خیالات کا تبادلہ ، جن کا تعلق دنیا کی اقتصادی ، سیاسی اور سلامتی صورت حال سے ہے ، از حد اہم ہے ۔ ہماری سہ فریقی میٹنگ ، جو آج منعقد ہوئی ہے ، وہ اہم عالمی موضوعات پر تبادلۂ خیالات اور تال میل قائم کرنے کا مفید ذریعہ ہے ۔


    ہم نے اس سال ماہ فروری میں چین میں منعقدہ اپنے وزرائے خارجہ کی میٹنگ میں متعدد موضوعات پر تبادلۂ خیالات کئے تھے ۔ ان تبادلۂ خیالات میں انسدادِ دہشت گردی ، بین الاقوامی طور پر حساس اور فوری توجہ کے موضوعات ، اصلاح شدہ کثیر پہلوئی نظام ، موسمیاتی تبدیلی اور آر آئی سی کے تحت تعاون شامل تھے ۔


    اب میں عالی جناب صدر ژی سے درخواست کرتا ہوں کہ وہ افتتاحی کلمات سے نوازیں


    ( صدر ژی کے افتتاحی کلمات کے بعد )


    صدر ژی آپ کا شکریہ


    اب میں عالی مرتبت صدر پتن سے درخواست کرتا ہوں کہ وہ اپنے افتتاحی کلمات سے نوازیں ۔


    ( صدر پتن آپ کا شکریہ )


    وزیر اعظم کے افتتاحی کلمات ہندی میں تھے ۔ یہ اُن کی تقریر کا مناسب ترجمہ ہے ۔


    ۔۔۔۔۔۔۔۔۔۔۔۔۔۔۔۔۔۔۔۔ ۔ ۔ ۔ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ع ا ) ( 28 – 06 – 2019 )


    U. No. 2695


    

    
    (Release ID: 1576281) Visitor Counter : 11
    
    
      Read this release in: Assamese , Bengali , English , Marathi , Gujarati , Tamil , Kannada