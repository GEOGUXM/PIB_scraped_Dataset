      کارپوریٹ امور کی وزارتت

      سرمایہ کاروں کے تحفظ کے لئے گذشتہ تین برسوں میں 271 کمپنیوں کے خلاف کارروائی کی گئی : وزیر خزانہ
      Posted On: 24 JUN 2019 6:08PM by PIB Delhi


    نئی دہلی، 24 جون 2019 ؍ سرمایہ کاروں کی شکایات کے تدارک کے لئے 17-2016 میں 95 کمپنیوں ، 18-2017 میں 101 کمپنیوں اور 19-2018 میں 75 کمپنیوں کے خلاف کمپنی قانون کے متعدد التزامات کے تحت کارروائی شروع کی گئی ہے۔ یہ بات خزانہ اور کارپوریٹ امور کی مرکزی وزیر محترمہ نرملا سیتا رمن نے آج لوک سبھا میں سوال کے تحریری جواب میں بتائی۔


    ضابطوں کا حوالہ دیتے ہوئے محترمہ سیتار من نے کہا کہ کمپنی قانون 2013 کی دفعہ 178 (5)اور 178(6) کے تحت یہ بات کہی گئی ہے کہ ہر وہ کمپنی جس کے ایک ہزار حصص دار ، ڈبینچر ہولڈرس،ڈپوزٹ ہولڈرس اور کوئی دوسرے سیکورٹی ہولڈرس ہوں وہ کمپنی کے سیکیورٹی ہولڈرس کی شکایتوں پر غور کرنے اور انہیں حل کرنے کےلئے ایک اسٹیک ہولڈرس رلیشن شپ کمیٹی (حصص دار تعلقات کمیٹی) قائم کرے گی۔


    مزید برآں کمپنیوں کے اسٹاکس کے ایکسچینجوں میں تجارت کرنے والے چھوٹے سرمایہ کاروں کے مفادات کے تحفظ کے لئے سیکیورٹیز اینڈ ایکسچینج بورڈ آف انڈیا (سیبی) نے گذشتہ تین برسوں میں سیبی قانون 1992 کی دفعہ 1-15 (ایڈجوڈیکیشن پروسیڈنگس) کے تحت 22 کمپنیوں اور سیبی قانون 1992 کی دفعہ 11بی (کمپنیوں کو ہدایات جاری کرنے کا معاملہ)کے تحت 211 کمپنیوں کے خلاف کارروائی کا آغاز کیا ہے۔


    وزیر موصوفہ نے مزید بتایا کہ مالی سال 19-2018 کے دوران سیبی کو بقایہ جات کی عدم ادائیگی کے معاملے میں 2453 شکایات موصول ہوئیں۔ جن میں سے 2746 شکایتوں کا ازالہ کیا گیا ۔ جس میں سابقہ برسوں سے متعلق شکایات بھی شامل ہیں۔


    ********** ***


    ( م ن ۔ م م ۔م ف (


    2873 U. No.


    

    
    (Release ID: 1575492) Visitor Counter : 7
    
    
      Read this release in: English , Marathi , Bengali