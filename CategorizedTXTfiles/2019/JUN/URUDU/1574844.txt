      امور داخلہ کی وزارت

      این ڈی ایم اے نے گیمبیا کے وفد سے ملاقات کی
      قدرتی آفات کے خطرات کو کم کرنے کے موضوع پرتبادلہ خیال کیا گیا
      
      Posted On: 18 JUN 2019 2:42PM by PIB Delhi


    نئیدہلی 18 جون۔قدرتی آفات کے بندوبست سے متعلق قومی اتھارٹی ( این ڈی ایم اے ) نے آج یہاں گیمبیا کے 25 رکنی وفد سے ملاقات کی۔ یہ میٹنگ 10سے 21 جون 2019 تک مسوری کے ادارے اچھی حکمرانی سے متعلق قومی مرکز کی طرف سے منعقدہ گیمبیا کے سرکاری ملازمین کے لئے خصوصی تربیتی پروگرام کا ایک حصہ تھی۔


    اس پروگرام کا مقصد انتظامیہ کےشعبے میں اپنے اپنے تجربات اوربہترین کارروائیوں سے ایک دوسرے کو آگاہ کرنا اور انہیں آپس میں مربوط کرنا تھا ۔اس کی قیادت بھارت سرکار کی وزارت خارجہ کررہی ہے۔


    مذاکرات کے موضوع مقرر کرتے ہوئے این ڈی ایم اے نے قدرتی آفات کے معاملات کے بارے میں ، نیز ہندوستان میں قدرتی آفات کے سلسلے میں خطرات میں کمی کے تعلق سے ادارہ جاتی طریق کار اور اتھارٹی کے کام کاج کے طریقوں کے بارے میں ایک مقالہ پیش کیا۔


    اس کے بعد متعلقہ مسائل پر تفصیلی تبادلہ خیال کیا گیا


    خطرات کو کم کرنے اور ایسے کمزور طبقوں کو بااختیار بنانے کے لئے معلومات کا تبادلہ اور بہترین کارروائیوں میں ساجھیداری ایک اہم ذریعہ ہے ۔ اس میٹنگ میں ہونے والے تبادلہ خیال سے قدرتی آفات کے معاملے میں خطرات کو کم کرنے کے لئے دونوں ملکوں کو ہی فائدہ پہنچے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج ۔رم


    U-2493

    
    
    (Release ID: 1574844) Visitor Counter : 19
    
    
      Read this release in: English , Hindi , Bengali , Punjabi