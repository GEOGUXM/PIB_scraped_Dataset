      وزارتِ تعلیم

      مرکزی یونیورسٹیوں کے وائس چانسلر حضرات کے ساتھ انسانی وسائل کی ترقی وفروغ کے وزیر کی میٹنگ کے دوران ترقی کے لئے ہرطرح کی امداد کی یقین دہانی
      Posted On: 13 JUN 2019 10:13PM by PIB Delhi


    نئی دہلی،14جون :انسانی وسائل کی ترقی اورفروغ کے وزیرڈاکٹررمیش پوکھریال نشنک نے نئی دہلی میں تمام مرکزی یونیورسٹیوں کے وائس چانسلر حضرات کی ایک میٹنگ کی صدارت کی ۔ اعلی ٰ تعلیم کے سکریٹری جناب آرسبرامنیم بھی اس میٹنگ میں موجود تھے ۔


    وزیرموصوف نے یونیورسٹیوں میں رائج بہترین طریقہ ہائے کارکی پیش رفت کا جائزہ لیا۔ انھوں نے موجودہ بنیادی ڈھانچے ، رکھ رکھاو اور انسانی وسائل سے مربوط پہلووں کا بھی جائزہ لیا۔ وزیرموصوف نے چانسلرحضرات کو یونیورسٹیوں کی زیادہ سے زیادہ ترقی کے لئے بھرپورامداد کی یقین دہانی کرائی ۔


    وزیرموصو ف نے اس امر پرتشویش کا اظہارکیاکہ یونیورسٹیوں میں بڑی تعداد میں اسامیاں خالی ہیں اورانھوں نے یوجی سی کو ہدایت دی کہ وہ ان خالی اسامیوں کو پرکرنے کے لئے ایک میکینزم وضع کرے تاکہ نئی نسل عمدگی کی حامل تعلیم حاصل کرسکے ۔ ڈاکٹرنشنک نے تمام یونیورسٹیوں سے یہ بھی کہاکہ وہ رینکنگ کوبہتربنانے کے لئے ایک لائحہ عمل وضع کرے ۔ انھوں نے توقع ظاہرکی کہ عمدگی کی حامل تعلیم وتحقیق فراہم کرکے بھارت تعلیم کے شعبے میں عالمی رہنما کی حیثیت حاصل کرسکتاہے ۔


    وزیرموصوف نے کہاکہ یونیورسٹیوں کوملک میں بے روزگاری کے لئے مسئلے پرقابوپانے کے لئے ہنرمندی پرمبنی اور روزگاردلانے والی تعلیم پرتوجہ مرکوز کرنی چاہیئے ۔ انھوں نے اچھے کام کے لئے بہترین کارکردگی والی یونیورسٹیوں کی ستائش کرتے ہوئے انھیں مبارکباد بھی پیش کی ۔


    ************


    ۔م ن ۔ ع آ) 14 .06.2019(


    U-2451

    
    
    (Release ID: 1574560) Visitor Counter : 5
    
    
      Read this release in: English