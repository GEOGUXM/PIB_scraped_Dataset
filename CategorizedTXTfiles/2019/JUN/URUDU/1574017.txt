      وزارت خزانہ

      جموں و کشمیر خطے میں انکم ٹیکس محکمہ پھر سرگرم
      Posted On: 11 JUN 2019 8:45PM by PIB Delhi


    نئی دلّی، 11 جون/ انکم ٹیکس کے محکمے نے گزشتہ روز تلاش اور چھاپہ ماری مہم کے تحت سری نگر کے نامور تجارتی گروپوں کے ٹھکانوں پر آٹھ اور بنگلور و دلّی میں ایک ایک جگہ چھاپے مارے۔ یہ گروپ کے ٹرانسپورٹ کے کاروبار، ریشم کی تیاری، ہاسپیٹلٹی،کشمیر کے آرٹ اور دستکاری کے نمونوں کی خوردہ تجارت میں مصروف ہے۔


    گروپ کے کسی بھی ممبر نے با قاعدہ اور سلسلہ وار ترتیب سے ا نکم ٹیکس ریٹرن داخل نہیں کی ہیں۔ گروپ نے جموں و کشمیر بینک سے ون ٹائم سیٹلمنٹ کے طور پر 170 کروڑ روپئے کا قرض حاصل کیا تھا، اور 77 کروڑ روپئے کی تشکیل نو کی تھی،جس میں سے اب تک محض 50.34 کروڑ روپئے جموں و کشمیر بینک کو واپس کئے گئے ہیں اور باقی ماندہ 27.66 کروڑ روپئے ابھی ادا کرنا باقی ہے۔ تلاشی کے دوران حاصل شدہ ثبوتو ں سے پتہ چلا ہے کہ جموں و کشمیر بینک سے یک مشت قرض جموں و کشمیر بینک کے ایک سینئر افسر کے ذریعہ لیا گیا تھا جسے متعدد بار آؤٹ آف ٹرن پرموشن مل چکے تھے۔ مزید بر آں، اس امر کا بھی انکشاف ہوا ہے کہ جموں و کشمیر بینک کو 50.34 کروڑ روپئے کی باز ادائیگی ۔۔۔۔۔۔


    تلاشی مہم کے دوران درج ذیل مجرمانہ خطا کاری کے شواہد بھی بر آمد ہوئے ہیں:۔


    * 22 کروڑ روپئے کی مالیت کی غیر اعلان شدہ جائیداد کی فروخت


    * 9.10 کروڑ روپئے کی مالیت کے ٹرانسپورٹ کے کاروبار کی فروخت کا معاہدہ


    * لسی پورہ کولڈ اسٹوریج پلانٹ کا 15-20 کروڑ روپئے کا غیر اعلان شدہ منافع۔ اس پروجیکٹ کی حقیقی لاگت 17 کروڑ روپئے کی جگہ 47 کروڑ روپئے پائی گئی ہے، حکومت سے مزید سبسڈی کے حصول کا دعویٰ کرنے کے لئے فری بل تیار کئے گئے تھے۔ اس پروجیکٹ کے لئے جموں و کشمیر بینک سے قرض لیا گیا تھا۔


    * سون مرگ میں 2.68 کرور روپئے کی غیر اعلان شدہ جائیدادیں، پہلگام میں 3.55 کروڑ رپوئے اور بنگلور میں ایک کروڑ روپئے کی مالیت کی غیر اعلان شدہ جائیدادیں۔


    * دلّی میں 1.02 کروڑ روپئے کی مالیت کی ایک دوکان شراکت داری میں خریدی گئی ۔


    تلاشی مہم کے دوران پائے گئے ڈیجیٹل شواہد ضبط کئے گئے ہیں، جن کے تجزئیے کی پیش رفت جاری ہے۔


    ۔۔۔۔۔۔


    U. 2389


    

    
    (Release ID: 1574017) Visitor Counter : 4
    
    
      Read this release in: English , Hindi