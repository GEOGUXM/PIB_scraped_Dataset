      نوجوانوں کے امور اور کھیل کود کی وزارت

      نوجوانوں کی سیرت اور شخصیت سازی
      Posted On: 24 JUN 2019 1:12PM by PIB Delhi


    نئی دہلی،24؍جون۔ نوجوانوں کے امور اور کھیلوں کے وزیر مملکت (آزادانہ چارج) جناب کرن ریجی جو نے آج راجیہ سبھا میں پوچھے گئے ایک سوال کے تحریری جواب میں اطلاع فراہم کی کہ حکومت نے سال 1969 میں کمیونٹی سروس کے ذریعے طلبہ کی شخصیت سازی کے مجموعی مقصد کے ساتھ نیشنل سروس اسکیم (این ایس ایس) کی شروعات کی۔ نیشنل سروس اسکیم نوجوانوں کے امور اور کھیلوں کی وزارت ، حکومت ہند کے تحت ایک مرکزی سیکٹر کی اسکیم ہے۔ یہ اسکیم +2 بورڈسطح پر 11ویں اور 12ویں جماعت کے طلبہ/ نوجوانوں کے علاوہ تکنیکی اداروں کے نوجوان طلبہ اور ہندوستان کے کالجوں اور یونیورسٹیوں کی سطح پر گریجویٹ اور پوسٹ گریجویٹ طلبہ کو یہ موقع فراہم کرتا ہے کہ وہ حکومت کی سرپرستی میں چلنے والی متعدد کمیونٹی سروس سرگرمیوں اور پروگراموں میں حصہ لے سکیں۔ مالی برس 20-2019 کے دوران نیشنل سروس اسکیم (این ایس ایس )کیلئے مختص بجٹ کی رقم 160 کروڑ روپے ہے۔


    راجستھان میں این ایس ایس کُل 23 یونیورسٹیوں، ایک +2 اسکول کونسل، 607 کالجوں/ تکنیکی اداروں ا ور 773+2 اسکولوں کا احاطہ کرتی ہے۔ 31 مارچ 2019 کی تاریخ میں ریاست کے اندر کُل 208000 این ایس ایس رضاکار اور 2084این ایس ایس اکائیاں ہیں۔ سال 19-2018 کے دوران این ایس ایس اکائیوں نے 1748 گاؤں/ جھگی جھوپڑیوں کو اپنایا، جبکہ 7 دنوں تک چلنے والے 1748 خصوصی کیمپوں کا اہتمام کیا، جس میں 87400این ایس ایس رضاکاروں نے شرکت کی، جبکہ اس دوران 69968 پودے لگائے گئے، 10572 یونٹ خون کا عطیہ کیا گیا۔ 16700رضاکار پلس پولیو مہم میں شامل ہوئے۔ 49 صحت /آنکھ/ ٹیکہ کاری کیمپوں کے علاوہ 23838 بیداری پروگراموں کا اہتمام کیا گیا۔ علاوہ ازیں 500 خواتین این ایس ایس رضاکاروں کو خود کی دفاع کی تربیت بھی فراہم کرائی گئی۔ مزید براں این ایس ایس رضاکار باقاعدگی کے ساتھ سرگرمیاں (کمیونٹی ورک) انجام دیتے ہیں۔ فی سال 120 گھنٹے فی رضاکار کی یہ سرگرمیاں ہوتی ہیں (اس طرح سے کُل ملا کر 2 برس میں 240 گھنٹے ہوتے ہیں)، جس میں این ایس ایس رضاکار سماجی ہم آہنگی اور بھائی چارہ قائم کرنے کے علاوہ خواندگی، صنفی مساوات، لائف اسکل ایجوکیشن، قدرتی آفات کے بندوبست، صحت، عوامی صفائی ستھرائی، ذاتی حفظانِ صحت، قدرتی وسائل کا ماحولیاتی تحفظ، تہذیبی اور تاریخی ثقافتی ورثے کے تحفظ جیسی سرگرمیوں کو انجام دیتے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ م ع ۔ک ا


    U-2557


    

    
    (Release ID: 1575454) Visitor Counter : 4
    
    
      Read this release in: English , Marathi , Bengali