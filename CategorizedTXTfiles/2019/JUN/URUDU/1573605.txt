      مکانات اور شہری غریبی کے خاتمے کی وزارت

      ہردیپ سنگھ پوری نے سوچھ سرویکشن لیگ 2020کی شروت کی
      
      سوچھ سرویکشن لیگ2020 میں گندے پانی کے ٹریٹمنٹ اور انہیں قابل استعمال بنانے، نیز فضلاتی کیچڑ کے بندوبست کے پیمانوں پر خصوصی توجہ دی گئی ہے: ہردیپ سنگھ پوری
      
      ایس ایس لیگ 2020 میں شہریوں پر مرکوز پابندی پر معقول حد تک توجہ دی جائے گی، شہری ہندوستان میں صفائی ستھرائی کو تین سہ ماہی میں یقینی بنایا جائے گا
      
      پورے سال سرویکشن-صفائی ستھرائی کا جائزہ لیا جائے گا-سروس سطح پر کارکردگی کی نگرانی کے ساتھ شہروں میں زمین سطح پر کارکردگی کا بھی جائزہ لیا جائے گا
      Posted On: 06 JUN 2019 3:12PM by PIB Delhi


    نئی دہلی؍06جون2019؍ہاؤسنگ اور شہری امور کے وزیر مملکت (آزادانہ چارج)، جناب ہردیپ سنگھ پوری نے کہا ہے کہ سوچھ سرویکشن 2020 (ایس ایس 2020)لیگ میں گندے پانی کے ٹریٹمنٹ اور انہیں دوبارہ قابل استعمال بنانے، نیز فضلاتی کیچڑ(گاد)کے بندوبست کے پیمانوں پر خصوصی توجہ دی گئی ہے۔ آج یہاں ایس ایس 2020 کی شروعات کرتے ہوئے انہوں نے کہا کہ ہندوستان کے بڑ ے اور چھوٹے شہروں میں صفائی ستھرائی کا سہ ماہی جائزہ لیا جائے گا۔اس میں سوچھ سرویکشن 2020 کے ساتھ شہری ہندوستان کے سالانہ صفائی ستھرائی سے متعلق پانچویں سروے کو مضبوط کیا جائے گا، جس کا عمل سوچھ بھارت مشن –شہری (ایس بی ایم-یو)کے تحت ہاؤسنگ اور شہری امور کی وزارت کے ذریعے جنوری-فروری2020 میں کیا جائے گا۔ہاؤسنگ اور شہری امور کی وزارت کے سیکریٹری جناب درگا شنکر مشرا ایس بی ایم(یو) کے مشن ڈائریکٹر اوروزارت کے جوائنٹ سیکریٹری جناب وی کے جِندل کے علاوہ وزارت کے اعلیٰ حکام بھی اس موقع پر موجود تھے۔ایس ایس 2020 کے افتتاح کی تقریب میں 5 لاکھ اور اس سے زائد کی آبادی والے 106 شہروں کے میونسپل کمشنروں ، ریاستوں کے پرنسپل سیکریٹریوں ، ریاست کے مشن ڈائریکٹروں نے ویڈیو کانفرنسنگ کے ذریعے شرکت کی ۔


    میکنزم کے سہ ماہی جائزے کی ضرورت پر تبادلہ خیال کرتے ہوئے جناب پوری نے کہا کہ اس بات کو یقینی بنانے کے لئے یہ عمل طرز عمل میں تبدیلی پر توجہ کے ساتھ زیادہ سے زیادہ فعال ہو، سوچھ سرویکشن پر ہر سال از سر نو وضع کیا گیا ہے، پھر بھی جو تشویش پیش کی جاتی ہے وہ یہ ہے کہ یہ شہر صرف سرو ے سے قبل اپنے آپ کو صاف کرتے ہیں اور اس کے بعد پھر خواب غفلت میں چلے جاتے ہیں، لہٰذا اس سال ہم لگاتار سرویکشن یعنی ایس ایس2020 لیگ کی شروعات کررہے ہیں، جس میں پورے سال بھر صفائی ستھرائی کا جائزہ لیا جائے گا۔ اسی طرح کا جائزہ اسکولوں اور کالجوں میں بھی لیا جائے گا اور انہیں بڑے پیمانے پر جنوری 2020ء کے سالانہ سروے میں شامل کیا جائے گا۔ایس ایس لیگ 2020 کو شروع کرنے کا مقصد کہ جب صفائی ستھرائی ہو تو سروس سطح پر کارکردگی کی لگاتار نگرانی کے ساتھ شہروں کی زمینی سطح پر کارکردگی کا مقصد حاصل کیا جاسکے۔


    سرویکشن کے انعقاد کے عمل کی وضاحت کرتے ہوئے ہاؤسنگ اور شہری امور کی وزارت کے سیکریٹری جناب درگا شنکر مشرا نے کہا کہ ‘‘ایس ایس لیگ2020، تین سہ ماہی یعنی اپریل –جون، جولائی-ستمبر اور اکتوبر –دسمبر 2019 میں کرائے جائیں گے اور ہر سہ ماہی کیلئے 2000مارکس دیئے جائیں گے۔ان کا جائزہ خدمت سطح کے 12پروگراموں میں پیش رفت کے اشاروں سے متعلق شہریوں کے جائزے کے ساتھ شہروں کے ذریعے آن لائن ایم آئی ایس کے ایس بی ایم-یو کے ماہانہ اپڈیشن کی بنیاد پر کیا جائے گا۔ یہ دونوں پیمانے شہروں کی سہ ماہی رینکنگ کا تعین کریں گے۔رینکنگ دو زمروں میں کی جائیں گی، جن کے نام ایک لاکھ اور اس سے زائد آبادی والے شہر اور ایک لاکھ سے کم آبادی والے شہر ہوں گے۔ایس ایس لیگ 2020 میں شہروں کی کارکردگی ، سہ ماہی جائزوں کے 25فیصد ویٹیج کی وجہ سے سوچھ سرویکشن 2020 میں ان کی رینکنگ کے لئے اہم ہوں گے۔انہیں جنوری 2020 میں سالانہ ہونے والے سروے میں شامل کیا جائے گا۔ اس عمل میں تمام یو ایل بی کا احاطہ کیا جائےگا، جہاں 31 دسمبر 2018ء کو یا اس کے قبل سے کام کررہے ہیں۔


    شہری صفائی ستھرائی کی حالت کو بہتر بنانے کے لئے شہروں کی حوصلہ افزائی کے پیش خیمہ کے طورپر ہاؤسنگ اور شہری امور کی وزارت نے جنوری 2016ء میں 73 شہروں کی ریٹنگ کے لئے سوچھ سرویکشن 2016ء کا انعقاد کیا گیا تھا، بعد ازاں 434 شہروں کی رینکنگ کے جنوری-فروری 2017ء میں سوچھ سرویکشن 2017ء کا انعقاد کیا تھا۔سوچھ سرویکشن کے انعقاد کا تیسرا دور 2018ء میں چلا تھا اور 66 دنوں تک چلنے والے اس سرویکشن میں پورے ملک کے 4203 شہروں کا سرویکشن کیا گیا تھا اور اس طرح یہ پوری دنیا میں سب سے بڑا ہندوستان کا ملک گیر صفائی ستھرائی سرویکشن بن گیا تھا،جس نے تقریباً 40 کروڑ افراد کو متاثر کیا تھا۔سرویکشن کے چوتھے دور میں 28 دنوں کے ریکارڈ مدت کے دوران 4237 شہروں کا احاطہ کیا گیا اور اس سلسلے میں پوری طرح ڈیجیٹلائزڈ پیپر لیس سروے کیا گیا۔ ایس ایس 2016ءمیں میسور ہندوستان کا سب سے صاف ستھرا شہر بن کر آیا اور گزشتہ تین سال کے دوران اندور میں سب سے صاف ستھرے شہر کا اپنا ٹائٹل برقرار رکھا۔سوچھ سرویکشن آج حکمرانی کا ایک طاقتور اور شفاف مشن بن گیا ہے اور اس سے سوچھ بننے کی دور میں ریاستوں اور شہروں کے مابین صحت مند مقابلے کا جذبہ پیدا ہوا ہے۔


    ایس ایس 2019 ء کی حصولیابیوں کے بارے میں بتاتے ہوئے وزیر موصوف نے کہا کہ 48 ہزار غیر رسمی کچرا بننے والوں نے پائیدار ذریعہ معاش کے طورپر اسے رسمی طورپر اپنا لیا ہے۔4.6 لاکھ صفائی کارکنوں کو طبی فوائد کی سہولیات بہم پہنچائی گئی ہے اور سوچھ منچ کے ذریعے ایک کروڑ سے زائد شہریوں نے اس مہم میں حصہ لیا ہے۔کوڑے کچرے پھینکے جانے والے 18329 مقامات کو پوری طرح بدل دیا گیا ہے اور 345کوڑے کچرے پھینکے جانے والی جگہ کو قابل استعمال بنادیا گیا ہے۔


    U: 232 3

    
    
    (Release ID: 1573605) Visitor Counter : 6
    
    
      Read this release in: English , Hindi , Bengali