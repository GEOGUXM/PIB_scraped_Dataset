      صحت اور خاندانی بہبود کی وزارت

      اوساکا، جاپان میں منعقدہ‘ جی20 ملکوں کے وزرائے صحت اور وزرائے خزانہ کے مشترکہ اجلاس’ سے ڈاکٹر ہرش وردھن کا خطاب
      
      آئیے ہم سبھی 21ویں صدی کو ایک ‘بنی نوع انسان پر مرکوز صدی’بنانے کے لیےمل کر کام کریں: ڈاکٹر ہرش وردھن

      Posted On: 28 JUN 2019 5:34PM by PIB Delhi

    ‘‘آئیے ہم سبھی 21ویں صدی کو ایک ‘بنی نوع انسان پر مرکوز صدی’بنانے کے لیےمل کر کام کریں، جس میں ایک مستحکم اور لچکدار صحت نظام، افراد اور معاشرے ہوں’’۔ یہ بات آج اوساکا جاپان میں منعقدہ جی20 ملکوں کے وزرائے صحت اوروزرائے خزانہ کے مشترکہ اجلاس سے خطاب کرتے ہوئے صحت اور خاندانی بہبود کے مرکزی وزیر ڈاکٹر ہرش وردھن نے بتائی۔ ڈاکٹر ہرش وردھن نے مزید کہا کہ ویژن کے حامل وزیراعظم جناب نریندر مودی جی کی قیادت میں حکومت ہند ‘سب کا ساتھ،سب کا وکاس، سب کا وشواس’ کے فلسفے میں یقین رکھتی ہے، جس کا مطلب ‘ملک کے ہرایک فرد کی شراکت داری اور بھروسے کے ساتھ جامع ترقی’ ہے۔ ڈاکٹر ہرش وردھن نے مزید کہا کہ ‘آفاقی صحت کوریج کو مالیات فراہم کرنا ایک چیلنج ہے۔کیونکہ زیادہ ترترقی پذیر ممالک فی الوقت اس کے لیے متحمل نہیں ہیں۔اس تناظر میں ہندوستان جی 20 کے ‘ڈاکومینٹ کی مشترکہ مفاہمت’ کی توثیق کرتاہے۔


    عالمی سطح پر وزراکی میٹنگ سے خطاب کرتے ہوئے ڈاکٹر ہرش وردھن نے کہا کہ آفاقی صحت کوریج اہداف کے حصول کے تئیں کثیر جہتی طریقہ کار اور کثیر راستے دو ایسے پہلو ہیں،جس کے بارے میں اس موضوع پر گفتگو کرتے ہوئے ہمیں ذہن رکھنا چاہیے۔انہوں نے مزید کہا کہ ‘اس سمجھ کے ساتھ ہندوستان میں خزانہ اور صحت کی وزارتیں صحت کے شعبے کے نتائج کے لیے نہایت قربت کے ساتھ مل کر کام کررہی ہیں’۔


    آفاقی صحت کوریج (یو ایچ سی)کے سلسلے میں کئے گئے ہندوستان کے بڑے اقدامات سے متعلق گفتگو کرتے ہوئے ڈاکٹر ہرش وردھن نے کہا کہ وزیراعظم جناب نریندر مودی کی بے مثال قیادت میں ہندوستان نے دنیا کا سب سے بڑا آفاقی صحت کوریج پروگرام آیوشمان بھارت (ہندوستان سدا آباد رہے) کا آغاز کیا۔یہ پروگرام نگہداشت کے طریقہ کارکواختیار کرتا ہے اور دو باہم مربوط اجزا پر مشتمل ہے۔ انہوں نے کہا کہ آیوشمان بھارت کا پہلا جزو 150,000 صحت اور ویلنس مراکز قائم کرکے امتناعی ترقی دینے والے، شفا بخش، تسکین فراہم کرنے والے اور بازآبادکاری کرنے والے ، حفظان صحت نظام کے حصول پر مرکوز ہے۔انہوں نے مزید کہا کہ صحت اور ویلنس کے ضمن میں توجہ ہندوستان کے یوگا روایتی علم ، بہتر غذا لینے،شراب اور تمباکونوشی کی روک تھام اور بدلتے ہوئے طرز زندگی سے متعلق عوامی بیداری پھیلانے پر مرکوز ہے۔ ہندوستان میں ویلنس سے متعلق ایک عوامی تحریک پہلے ہی شروع ہوچکی ہے۔


    ڈاکٹر ہرش وردھن نے مشترکہ اجلاس میں شرکت کرنے والے جی20 ملکوں کے صحت اور خزانہ کے وزرا کو مطلع کیا کہ ‘پردھان منتری جن آروگیہ یوجنا’ (وزیراعظم کی صحت کی حفاظت کی اسکیم) 107.4 ملین غریب اور پسماندہ کنبوں کو ثانوی اور تیسرے درجے کے حفظان صحت خدمات کے لیے صحت تحفظ فراہم کرتی ہے۔اس میں فی کنبہ 5,00,000 روپے سالانہ کے اسپتال کے خرچ کو یقینی بنایا گیا ہے۔


    مرکزی وزیر صحت نے مزید کہاکہ پائیدار وسائل پیدا کرنے کے لیے چار فیصدکا ایک نیا صحت اور تعلیم سیس ہندوستان میں عائدہے۔ مزید برآں انہوں نے مزید کہا کہ تمباکو مصنوعات اور کاربن والےمیٹھے مشروبات پر ٹیکس کی اعلی ترین شرحیں لگائی گئی ہیں۔


    ڈاکٹر ہرش وردھن نے آفاقی ہیلتھ کیئر کو مالیات فراہم کرنے کی شناخت کرنے کے لیے جی 20 کے رکن جاپان کی پرسیڈنسی کی تعریف کی کہ انہوں نے اس کام کو ترجیحی طور پر لیا۔انہوں نے آفاقی ہیلتھ کوریج ایجنڈے کو آگے بڑھانے میں عالمی صحت ادارہ (ڈبلیوایچ او) اور عالمی بینک کے کاموں کی ستائش کی۔ انہوں نے مزید کہا کہ ‘ہم اسٹریٹجک خریداری، خدمات کی فراہمی اور صحت کو مالیات فراہم کرنے کے لیے اختراعی اور موثر راستوں کی شناخت کرنے میں ان کے تعاون کا خیرمقدم کریں گے’۔


    ڈاکٹر ہرش وردھن نے آج اوساکا، جاپان میں سوئیٹا اسپتال کا بھی معائنہ کیا۔ انہوں نے ہاسپیٹل کے افسران کے ساتھ میڈیسن میں جدید ترین تحقیق اور ترقی مثلا نئے مرکز سے دور بلڈ پمپ اور منتقلی کے قابل دل اور پھیپھڑے کی مشینوں کے بار ے میں بھی تبادلہ خیال کیا۔


    U. No. 2689


    

    

    
    (Release ID: 1576286) Visitor Counter : 8
    
    
      Read this release in: English , Hindi