      وزارت آیوش

      وزیر اعظم رانچی میں بین الاقوامی یوگا ڈے کی خاص تقریب میں 30 ہزارشرکت کرنے والوں کی قیادت کریں گے
      Posted On: 08 JUN 2019 7:28PM by PIB Delhi


    نئی دہلی، 8 جون/ وزیر اعظم جناب نریندر مودی بین الاقوامی یوگا ڈے 2019 کی تقریبات کے خصوصی تقریب کی قیادت کریں گے جس کا انعقاد 21 جون 2019 کو پربھات تارا ،رانچی جھارکھنڈمیں کیا جائے گا۔ خاص تقریب میں تقریباً 30 ہزار لوگوں کے شرکت کرنے کی توقع ہے۔ 13 جون کو رانچی میں خاص تقریب کی جھلک پیش کی جائے گی جس میں یوگا تنظیموں اور یوگا گروؤں کے علاوہ ریاست کے کئی معززین شرکت کریں گے۔


    وزارت آیوش ملک بھر میں بین الاقوامی یوگا ڈے منانے کے لیے نوڈل وزارت ہے۔اس وزارت نے بین الاقوامی یوگا ڈے کے سلسلے میں گذشتہ چار برسوں کے دوران متعدد پروگراموں کا کامیابی کے ساتھ انعقاد کیا ہے۔ اس سال بھی بین الاقوامی یوگا ڈے کے موقع پر متعدد چھوٹی اور بڑی تقریبات کے انعقاد کا منصوبہ بنایا جارہا ہے۔


    وزارت آیوش نے مرکزی حکومت، ریاستی حکومت کی متعلقہ وزارتوں اور محکموں اور دیگر متعلقہ اداروں سے درخواست کی ہے کہ وہ 21 جون 2019 کو بین الاقوامی یوگا ڈے منانے کے لیے عوامی صحت اورخوشحالی کے شعبےمیں طویل مدتی فائدہ حاصل کرنے کے لیے قومی ترجیحات کے مطابق تال میل کے ساتھ کام کریں۔ لوگوں کی مجموعی صحت اور خوشحالی کے لیے یوگا کے بہت زیادہ فائدے کو ذہن میں رکھتے ہوئے زیادہ تر متعلقہ وزارتوں اور محکموں، ریاستی حکومتوں اور دیگر اداروں نے ایسی سرگرمیاں شروع کی ہیں جن سے بین الاقوامی یوگا ڈے کے موقع پر زیادہ سے زیادہ لوگ شریک ہوسکیں۔ سی آئی آئی، فکّی انسٹی ٹیوٹ آف کمپنی سکریٹری جیسے صنعتی اداروں کے ساتھ ساتھ سی بی ایس ای، این سی ای آر ٹی، یو جی سی، ڈی اے وی وغیرہ جیسے تعلیمی اداروں نے بین الاقوامی یوگا ڈے کی تیاری کے سلسلے میں پہلے ہی مختلف پروگرام شروع کئے ہیں۔


    اس کے علاوہ وزارت آیوش تمام لوگوں اور اداروں، جن میں تعلیمی ادارے، سرکاری ادارے، کاروباری فرمیں، صنعتیں اور ثقافتی تنظیمیں شامل ہیں، کی حوصلہ افزائی کر رہی ہے کہ وہ اپنے ملازموں، ارکان یا دیگر متعلقین کے فائدے کے لیے بین الاقوامی یوگا ڈے میں شریک ہوں۔


    اکیس جون کو بین الاقوامی یوگا ڈے کا زور ہم آہنگی کے ساتھ عوام کے یوگا کرنے پر ہوگا، جس میں ہزاروں مقامات پر لاکھوں لوگ شرکت کریں گے۔ اتنے بڑے گروپوں کے ہم آہنگی کے ساتھ یوگا کرنے کو یقینی بنانے کے لیے ہندوستان کے بہت زیادہ تجربے کار یوگا گروؤں نے مل کر کامن یوگا پروٹوکول(سی وائی پی) تیار کیا ہے۔ یہ 45 منٹ کی مدت کے لیے یوگا کے آسنوں کا ایک مخصوص سلسلہ ہے۔ سی وائی پی مختلف عمر والے اور مختلف شعبہ ہائے زندگی کے لوگوں کو ذہن میں رکھتے ہوئے ڈیزائن کیا گیا ہے۔ توقع کی جاتی ہے کہ سی وائی پی میں تربیت حاصل کرنے والوں کی یوگامیں دلچسپی پیدا ہوجائے اور وہ طویل مدت تک اس پر عمل کرتے رہیں۔ سی وائی پی کی تفصیلات والا مفت ویڈیو اور ای بک وزارت آیوش کی ویب سائٹ سے ڈاؤن لوڈ کی جاسکتی ہیں۔ وزارت انھیں مختلف شراکت دار تنظیموں کے ذریعے بھی تقسیم کرا رہی ہے۔


    وزارت آیوش کے ذریعے بین الاقوامی یوگا ڈے 2019 کی تیاری کے لیے سرگرمیاں:

     1. وزارت نے وزارت، سکریٹری (آیوش) اور دیگر عہدیداروں سے شناخت کی گئی متعلقہ تنظیموں سے بات چیت اور خطوط کے ذریعے بین الاقوامی یوگا ڈے منانے کے لیے مناسب اور مخصوص سرگرمیوں کے لیے ملک گیر پیمانے پر تحریک شروع کی ہے۔ خطوط میں مختلف مرکزی وزارتوں اور محکموں، ریاستی حکومتوں، گرام پردھانوں (تقریباً 2.5 لاکھ گاؤں کے)، یوگا اداروں، تعلیمی اداروں، چمبرس آف کامرس ، میونسپل اداروں وغیرہ کو مخاطب کیا گیا ہے۔ ان تمام متعلقہ ایجنسیوں کو بین الاقوامی یوگا ڈے کے بارے میں تاکید کی گئی ہے اور ایجنسی کی نوعیت کے لحاظ سے اس کو مختلف قسم کی سرگرمیوں کی فہرست فراہم کی گئی ہے۔ اس سلسلے میں مختلف قسم کی تیاریوں کی سرگرمیوں کے بارے میں جواب آنے شروع ہوگئے ہیں۔
     2. وزارت نے پرنٹ، الیکٹرانک اور آؤٹ ڈور اشتہار کے متبادل کو کور کرتے ہوئے ایک جامع میڈیا پلان تیار کیا ہے۔
     3. مختلف ایجنسیوں کے ذریعے منعقدہ تمام سرگرمیوں میں تعلق کو یقینی بنانے کے لیے کئی میٹنگ منعقد کی گئیں۔ ان میں سکریٹری (آیوش) کی صدارت والی بین الاقوامی یوگا ڈے کے بارے میں ایک بین وزارتی کمیٹی کی میٹنگ اور تعلیمی اداروں، صنعتی اداروں اور دیگر متعلقین کے ساتھ وزارت کے ذریعے منعقد کی گئی علاحدہ میٹنگیں شامل ہیں۔
     4. اس سلسلے میں سوشل میڈیا پلیٹ فارمس کے ذریعے مسلسل تحریک بھی چلائی جارہی ہے۔ عوام کو متعلقہ اور صحیح معلومات فراہم کرانے کے لیے وزارت کے نئے اصلاح شدہ اور انٹر ایکٹیو آئی ڈی وائی پورٹل کا بھی استعمال کیا جارہا ہے۔
     5. یوگا لوکیٹر — یوگا تربیت کاروں ، مراکز اور مفت تقریبات کی تفصیل اور عوام کے لیے نیوی گیشن کی سہولت کے ساتھ موبائل ایپلی کیشن۔
     6. بھوون ایپ— بین الاقوامی ڈے 2019 کی یوگا تقریب کے مقام، شرکا، آرگنائزر، انسٹرکٹر اور رضاکاروں کی مفصل معلومات کے بارے میں موبائل ایپلی کیشن ۔
     7. سی ایس سی کے ساتھ پہل— بھوون ایپ کے استعمال کے لیے رضاکاروں کو معلومات فراہم کرانے کے لیے 20 ہزار مراکز (نشانہ آبادی— 40 لاکھ) ویڈیو کی براڈ کاسٹنگ۔
     8. یوگا ہریالی کے ساتھ— اس سال وزارت ماحول دوست یوگا مصنوعات کے استعمال کو فروغ دے رہی ہے۔ پی وی سی اور سنتھیٹک سے تیار کیے جانے والے سامان چونکہ نقصان دہ ہوتے ہیں اور یہ ختم بھی نہیں ہوتے اس لیے عوام کو ماحول دوست مصنوعات کے استعمال کے بارے میں بیدار کرنا اور انھیں ترغیب دینا ضروری ہے۔

    وزیر اعظم کے یوگا انعامات


    ہندوستان میں بین الاقوام یوگا ڈے کی تقریبات کی ایک اہم جھلکی وزیر اعظم کے یوگا انعامات کا اعلان ہے۔ یہ انعامات یوگا کی ترقی اور فروغ میں مثالی خدمات انجام دینے والوں کو ہر سال دیئے جارہے ہیں۔ دو زمروں میں چار انعامات دیئے جائیں گے:

                  - قومی سطح پر یوگا کے فروغ اور ترقی کے لیے شاندار خدمات انجام دینے پر وزیر اعظم کا انعام (دو انعامات)
      * بین الاقوامی سطح پر یوگا کے فروغ اور ترقی کے لیے شاندار خدمات انجام دینے پر وزیر اعظم کا انعام (دو انعامات)

    اس سلسلے میں اس سال وزارت کو تقریبا دو سو نامزدگیاں، درخواستیں موصول ہوئی ہیں اور متعین طریقہ کار کے مطابق ان پر غور کیا جارہا ہے۔


    دلّی کی تقریبات:


    دلّی میں خاص تقریب راج پتھ، نئی دلّی میں ہوگی۔ اس کا انعقاد وزارت آیوش کے تعاون سے نئی دلّی میونسپل کونسل (این ڈی ایم سی) کے ذریعے کیا جائے گا۔ خاص تقریب کے علاوہ لال قلعہ، نہرو پارک، لودھی گارڈن، تالکٹورہ گارڈن، یمنا اسپورٹس کمپلیکس، سورن جینتی پارک— روہنی اور دوارکا سیکٹر 11 میں پروگراموں کا انعقاد کیا جائے گا۔


    ۔ ۔ ۔ ۔ ۔ ۔ ۔ ۔ ۔


    م ن ۔اگ۔ رض۔ را ۔


    U. No. 2350

    
    
    (Release ID: 1573733) Visitor Counter : 8
    
    
    
    
    

*