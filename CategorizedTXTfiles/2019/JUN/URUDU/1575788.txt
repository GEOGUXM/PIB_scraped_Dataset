      جہاز رانی کی وزارت

      جہاز رانی کے وزیرمملکت منسکھ منڈاویا نے مجوزہ یمنا واٹر ٹیکسی پروجیکٹ کی سونیا وہار جگہ کا معائنہ کیا
      
      مجوزہ پروجیکٹ سیاحت کو فروغ دینے کے ساتھ ساتھ ٹریفک کی بھیڑ بھاڑ کو کم کرے گا:وزیر موصوف کا بیان
      
      Posted On: 26 JUN 2019 1:17PM by PIB Delhi


    نئی دہلی، 26 / جون۔جہاز رانی کے وزیرمملکت (آزادانہ چارج) منسکھ منڈاویا نے آج نئی دہلی میں ان لینڈ واٹر ویز اتھارٹیز آف انڈیا(آئی ڈبلیو اے آئی) کے مجوزہ یمنا واٹرٹیکسی پروجیکٹ کی سونیا وہار سائیٹ کا معائنہ کیا۔واٹر ویز اتھارٹیز آف انڈیا نے سیاحت کو فروغ دینے کے مقصد سے دہلی یمنا دریا کو فروغ دینے کی تجویز رکھی ہے۔


    پروجیکٹ سائیٹ پر اظہارخیال کرتے ہوئے جناب منسکھ منڈاویا نے کہاکہ یمنا واٹر ٹیکسی پروجیکٹ شہری ٹرانسپورٹ کا ایک نیاوسیلہ ہوگا۔یہ نہ صرف سیاحت کو فروغ دے گا بلکہ اس سے شہر میں ٹریفک کی بھیڑ بھاڑ کو کم کرنے میں بھی مدد ملے گی۔


    یمنا واٹر ٹیکسی پروجیکٹ کو ایک مربوط ترقیاتی پروجیکٹ کے طور پر تسلیم کیا گیا ہے۔ جس میں ٹرمنل ترقیاتی اور ویسل آپریشنل جیسے بہت سے کام کاج شامل ہیں۔ یہ پروجیکٹ 16 کلو میٹر رقبہ کور کرے گا اور یہ وزیرآباد، سونیا وہار، جگت پور، ٹرونیکا سٹی اور فتح پور جاٹ سمیت دہلی میں یمنا دریا کے کناروں پر واقع پانچ مقامات پر مشتمل ہے۔اسے دومرحلوں میں تیار کئے جانے کی تجویز ہے، پہلے مرحلے میں سونیا وہار سے ٹرونیکاسٹی دوسرے مرحلے میں وزیرآباد سے سونیا وہار اور ٹرونیکا سٹی سے فتح پور جاٹ شامل ہیں۔


    اس پروجیکٹ کے تحت کثیر ایندھن وسیلوں کا استعمال کرتے ہوئے دریا میں جہاز چلانے کی بھی تجویز ہے۔جس سے اسے زیادہ ماحول دوست بنایا جاسکتا ہے۔


    سائیٹ( مقام) کے معائنہ کے دوران جناب منسکھ منڈاویا کے ہمراہ آئی ڈبلیو اے آئی کے چیئرمین، آئی ڈبلیو اے آئی کے چیف انجینئر،دہلی ٹورزم کے چیف انجینئر اور دہلی سرکار کے سینچائی محکمے کے افسران بھی موجود تھے۔


    *********


    U - 2611

    
    
    (Release ID: 1575788) Visitor Counter : 7
    
    
      Read this release in: Punjabi , English , Hindi