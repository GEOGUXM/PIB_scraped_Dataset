      سماجی انصاف اور تفویض اختیارات کی وزارت

      جناب تھاور چند گہلوت نے سماجی انصاف اورتفویض اختیارات کے مرکزی وزیر کا عہدہ سنبھالا
      Posted On: 04 JUN 2019 1:52PM by PIB Delhi


    نئیدہلی 4 جون۔جناب تھاورچند گہلوت نے آج سماجی انصاف اورتفویض اختیارات کے مرکزی وزیر کا عہدہ سنبھالا۔سماجی انصاف اور تفویض اختیارات کے نئے وزرائے مملکت جناب کرشن پال گرجر ، رام داس اٹھاولے اور جناب رتن لال کٹاریا نے بھی اپنے عہدوں کی ذمہ داریاں سنبھالیں ۔ محترمہ نیلم ساہنی ،سماجی انصاف وتفویض اختیارات کی وزارت مملکت کی سکریٹری ، محترمہ شکنتلا ڈی گیملن سکریٹری ڈی ای پی ڈبلیو ڈی اور وزارت کے سینئیر افسران بھی اس موقع پرموجود تھے۔


    بعد میں جناب گہلوت نے وزرائے مملکت ، وزارت کے سکریٹریوں اور سینئیر افسران کے ساتھ ، وزارت کے پروگراموں اور پروجیکٹوں کا جائزہ لینے کے لئے ایک میٹنگ کی ۔


    جناب گہلوت 18 مئی 1948 کو مدھیہ پردیش کے شہر اُجّین روپیتا (ناگدا) گاؤں میں پیدا ہوئے تھے ۔ انہیں اپریل 2018 میں راجیہ سبھا میں دوبارہ منتخب کیا گیا تھا۔ انہوں نے حکومت کی پچھلی مدت میں بھی سماجی انصاف اورتفویض اختیارات کے مرکزی وزیر کی ذمہ داریاں سنبھالی تھیں۔


    م ن ۔اس ۔رم


    U-2300

    
    
    (Release ID: 1573351) Visitor Counter : 10
    
    
      Read this release in: English , Marathi , Hindi , Bengali , Malayalam