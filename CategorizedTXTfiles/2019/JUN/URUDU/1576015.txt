      وزارت دفاع

      میک اِن انڈیا کے تحت جنگی جہاز
      Posted On: 26 JUN 2019 3:56PM by PIB Delhi


    نئی دہلی، 27 جون / وزیر دفاع جناب راج ناتھ سنگھ نے لوک سبھا میں ایک ممبر جناب ڈی کے سریش کو ایک تحریری جواب میں بتایا کہ حکومت نے میک اِن انڈیا کے تحت جنگی جہاز کی تعمیر میں پہل کی ہے ۔ انہوں نے کہا کہ ملک کی تکنیک سے تیار کیا جانے والا طیارہ بردار جہاز ، فریگیٹس ، آبدوزوں ، ڈسٹرایرس ، کور ویٹس ، سمندر ی ساحل پر گشتی بحری جہاز کے معاملے میں جہاز سازی کے اہم پروجیکٹس ہندوستان کی مختلف بندرگاہوں میں عمل آوری کے مختلف مراحل میں ہیں ۔


    انہوں نے کہا کہ بحریہ اپنے ہتھیاروں سے لیس جنگی جہازوں کو ملک میں ہی ڈیزائن کرتی ہے اور ہندوستانی بندرگاہ میں انہیں ملک کی تکنیک سے تیار کیا جاتا ہے ۔ انہوں نے یہ بھی بتایا کہ ہندوستانی بحریہ کے پاس محاذ پر لڑنے والے پیچیدہ جہازوں کے ڈیزائن بنانے کی صلاحیت ہے۔ ان جہازوں میں کورویٹس ، اسٹیلتھ ، فریگیٹس ، ڈسٹرایرس اور طیارہ بردار جہاز شامل ہیں ۔


    وزیر موصوف نے بتایا کہ ہندوستانی بحریہ کہ ضرورتوں کو پورا کرنے کے لئے حکومت کی طرف سے اقدامات کئے گئے ہیں ، جو حسب ذیل ہیں :

      * ڈی پی ایس یو شپ یارڈ کے بنیادی ڈھانچے کا استحکام
      * جنگی جہازوں کی تعمیر کی مدت کو کم کرنے کے لئے موڈیولر تعمیری ٹیکنا لوجی کا اپنایا جانا
      * بحری پروجیکٹوں میں پرائیویٹ بندر گاہ کی شرکت کے لئے پالیسی مداخلت
      * جنگی جہاز کی تعمیر کی سرگرمیوں میں مصنوعی انٹلی جنس کا فروغ

    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 2640


    

    
    (Release ID: 1576015) Visitor Counter : 1
    
    
      Read this release in: English , Bengali
    
    
    

*