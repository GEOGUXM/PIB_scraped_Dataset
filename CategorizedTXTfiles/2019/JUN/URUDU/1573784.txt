      صحت اور خاندانی بہبود کی وزارت

      بہار کے وزیر صحت جناب منگل پانڈے نے ڈاکٹر ہرش وردھن سے ملاقات کی
      
      بہار میں متعدد صحت اسکیموں اور شدید گردن توڑ بخار سنڈروم اور جاپانی گردن توڑ بخار کے بارے میں تبادلہ خیالات کیا

      Posted On: 09 JUN 2019 8:58PM by PIB Delhi

    نئی دلّی، 09 جون/ بہار کے وزیر صحت جناب منگل پانڈے نے گزشتہ روز مرکزی وزیر صحت ڈاکٹر ہرش وردھن سے ان کی رہائش گاہ پر ملاقات کی۔


    انہوں نے ریاست میں چل رہی متعدد صحت اسکیموں کے بارے میں تبادلہ خیالات کیا۔ ڈاکٹر ہرش وردھن نے جناب منگل پانڈے کے ساتھ بہار کے مظفر پور میں اکیوٹ انسیفلائٹس سنڈروم (اے ای ایس) یعنی شدید گردن توڑ بخار سنڈروم اور گیا سے جاپانی انسیفلائٹس (جے ای) یعنی جاپانی گردن توڑ بخار کے اضافے پر خبروں کا جائزہ لیا ۔ ڈاکٹر ہرش وردن نے جناب منگل پانڈے کو ریاست میں ایم ایم آر میں تخفیف کے لئے مبارک باد پیش کی۔


    مرکزی وزیر صحت نے وزارت صحت کے سینئر افسران کو ریاستی اور ضلعی حکام کے ساتھ صورت حال پر تبادلہ خیالات کرنے کی ہدایت دی خاص طور پر مظفر پور ضلع میں جون کے مہینے میں اموات کی تعداد میں حالیہ اضافے کے بارے میں صورت حال پر تبادلہ خیال کی ہدایت دی۔


    ڈاکٹر ہرش وردھن نے بتایا کہ انہوں نے وزارت کو ریاستی حکومت کے لئے امداد اور مدد میں ہر ممکن توسیع کے لئے ہدایت جاری کی ہے۔ وزارت صحت شدید گردن توڑ بخار کے سدباب کے لئے خواتین اور بچوں کی بہبود کی وزارت کے تال میل سے گلو کوز آمیز تغذیہ بخش خوراک تقسیم کر رہی ہے۔


    وزارت صحت متاثرہ اضلاع کی صورت حال پر گہری نظر رکھ رہی ہے اور ریاست میں مرکزی صحت خدمات کی اسکیموں کا جائزہ لینے کے لئے مناسب وقت پر بہار کا دورہ کیا جائے گا۔


    ریاست بہار میں جنوری، 2019 سے 8 جون تک اے ای ایس کے 48 معاملات اور 11 اموات درج کی گئی ہیں۔


    ۔۔۔۔۔۔


    U. 2355


    

    
    (Release ID: 1573784) Visitor Counter : 3
    
    
      Read this release in: English , Hindi