      کیمیکلز اور فرٹیلائزر کی وزارت

      31 مئی ، 2019 ء تک 857 کیمیاوی مرکبات کی قیمتوں کا تعین کیا جا چکا ہے : جناب ڈی سی سدانند گوڑا
      
      انسدادِ کینسر کی ادویہ کی قیمتوں میں 90 فی صد تک کی تخفیف ؛ مریضوں کے لئے 984 کروڑ روپئے کی کفایت

      Posted On: 28 JUN 2019 1:05PM by PIB Delhi

    نئی دہلی، 28 جون / کیمیاوی اشیاء اور کیمیاوی کھادوں کے وزیر جناب ڈی وی سدانند گوڑا نے آج راجیہ سبھا میں زندگی بچانے والی ادویہ کی قیمتوں پر قابو پانے کے سلسلے میں پوچھے گئے ایک سوال کا تحریری جواب دیتے ہوئے بتایا ہے کہ ایک جاری و ساری عمل کے طور پر قومی فارماسیوٹیکل پرائسنگ اتھارٹی ( این پی پی اے ) مرکبات کی قیمتوں کا ، اُس وقت تعین کرتی ہے ، جب کبھی بھی یہ مرکبات لازمی ادویہ کی قومی فہرست میں شامل کئے جاتے ہیں ۔


    وزیر موصوف نے کہا کہ این پی پی اے نے ابھی تک کیمیاوی ادویہ ( قیمتوں پر کنٹرول ) آرڈر ، 2013 ( ڈی پی سی او ) کے تحت نظر ثانی شدہ جدول میں شامل 857 ادویہ کی قیمتوں کا تعین 31 مئی ، 2019 ء تک کیا ہے ۔


    ڈی پی سی او کے تحت درج فہرست ادویہ کی قیمتوں میں کی گئی تخفیف کی تفصیلات اور اس سے پہلے ان ادویہ کی اونچی قیمتیں ، جو ڈی پی سی او کے اعلان سے قبل 2013 ء میں نافذ تھیں اور جن کا تعلق این ایل ای ایم ، 2015 ( نظر ثانی شدہ جدول ) کی تفصیلات درج ذیل ہیں :

                                                                                   
زیادہ سے زیادہ قیمتوں کے معاملے میں کی گئی تخفیف کا فی صد  درج فہرست ادویہ کی تعداد
                                                                                   
                                                                                   
                                                                                   
0<= 5%                                                     234                     
                                                                                   
                                                                                   
                                                                                   
5<=10%                                                     138                     
                                                                                   
                                                                                   
                                                                                   
10<=15%                                                    98                      
                                                                                   
                                                                                   
                                                                                   
15<=20%                                                    100                     
                                                                                   
                                                                                   
                                                                                   
20<=25%                                                    93                      
                                                                                   
                                                                                   
                                                                                   
25<=30%                                                    65                      
                                                                                   
                                                                                   
                                                                                   
30<=35%                                                    46                      
                                                                                   
                                                                                   
                                                                                   
35<=40%                                                    24                      
                                                                                   
                                                                                   
                                                                                   
40% سے زیادہ                                               59                      
                                                                                   
                                                                                   
                                                                                   
میزان                                                      857                     
                                                                                   
                                                                                   

    آج راجیہ سبھا میں جناب گوڑا نے ایک علیحدہ سوال کا تحریری جواب دیتے ہوئے ، جس کا تعلق انسداد کینسر کی ادویہ کی قیمتوں پر قابو حاصل کرنے سے تھا ، بتایا کہ این پی پی اے نے 42 منتخبہ غیر فہرست بند انسدادِ کینسر ادویہ کی قیمتوں کے سلسلے میں تجارتی منافع پر ‘‘ تجارتی منافع معقول کاری ’’ کے طریقۂ کار کے تحت 27 فروری ، 2019 ء سے قدغن لگائی ہے ۔ اس طریقۂ کار کو اپنانے کے نتیجے میں اس زمرے کی 526 برانڈڈ ادویہ کی قیمتوں میں 90 فی صد تک کی تخفیف واقع ہوئی ہے ۔ اس کے نتیجے میں مریضوں کو 984 کرو ڑروپئے کی کفایت ہو سکے گی ۔


    U. No. 2679

    
    
    (Release ID: 1576249) Visitor Counter : 6
    
    
      Read this release in: English