      نائب صدر جمہوریہ ہند کا سکریٹریٹ

      نائب صدر جمہوریہ ہند نے ڈاٹا کے تحفظ کے لیے نئے اور جدید نظریات پیش کرنے کی اپیل کی
      
      سائبر سیکورٹی کو ٹیکنالوجی کلچر کا لازمی حصہ بنانا ہوگا: نائب صدر
      
      متعدد پیچیدہ مسائل کے حل کے قابل ہیں آرٹی فیشیل انٹلی جنس اور مشین لرننگ
      
      بھارت کو جدید ٹیکنالوجی میں عالمی قائد بنا ہوگا
      
      ‘آرٹی فیشیل انٹلی جنس اور سائبر سیکورٹی میں نئی مثال’ کے موضوع پر سیمینار کا افتتاح
      Posted On: 06 JUN 2019 2:37PM by PIB Delhi


    نئی دہلی؍06جون2019؍نائب صدر جمہوریہ ہند جناب ایم وینکیا نائیڈو نے اعدادو شمار (ڈاٹا) کے تحفظ کے لئے نئے اور جدید نظریات پیش کرنے کی اپیل کی ہے، کیونکہ سائنس و ٹیکنالوجی میں ہورہی نئی پیش رفت سائبر سیکورٹی کے تعلق سے بڑا چیلنج پیش کریں گی۔


    ‘‘آرٹی فیشیل انٹلی جنس اور سائبر سیکورٹی میں نئی مثال’’ کے موضوع پر منعقدہ دو روزہ سیمینار کا افتتاح کرتے ہوئے نائب صدر جمہوریہ ہند نے بڑھتے ہوئے سائبر جرائم پر تشویش ظاہر کی اور کہا کہ سائبر سیکورٹی کو ہمارے ٹیکنالوجی کلچر کا لازمی حصہ بننا ہوگا۔ مذکورہ بالا سیمینار کا انعقاد آج حیدر آباد میں واقع سی آر راؤ ایڈوانس انسٹی ٹیوٹ آف میتھ میٹکس ، اسٹیٹسٹکس اینڈ کمپیوٹر سائنس کے زیر اہتمام ہوا ہے۔


    جناب نائیڈو نے کہا کہ پوری دنیا میں فی الحال تقریباً 8.4 ملین ملحقہ آلات کا استعمال ہورہا ہے، ایسی صورت میں سائبر سیکورٹی کا روایتی نظام فرسودہ ہوگیا ہے اور پوری دنیا میں اس سلسلے میں درپیش چیلنجوں کا مقابلہ کرنے کے لئے ٹیکنالوجی کو لگاتار اَپ ڈیٹ کرنے ، سافٹ وئیر اور حساب و کتاب کے نظام کو بہتر بنانے کی ضرورت پیدا ہوگئی ہے۔


    یہ کہتے ہوئے کہ 21ویں صدی میں رکاوٹیں پیداکرنے والی ٹیکنالوجیاں پیدا ہوئی ہیں، جن کی وجہ سے ہماری طرز زندگی میں بدلاؤ آیا ہے۔ نائب صدر جمہوریہ نے کہا کہ آرٹی فیشیل انٹلی جنس اور مشین لرننگ، ان ٹیکنالوجیوں میں کافی اہم ہیں، جن میں بے پناہ استعمال کی صلاحیت موجود ہے۔ انہوں نے کہا کہ ان ٹیکنالوجیوں میں ہمارے وقت کے متعدد پیچیدہ مسائل کو حل کرنے کی صلاحیت موجود ہے۔


    بڑے صنعتی اداروں میں آرٹی فیشیل انٹلی جنس (اے آئی) اور مشین لرننگ(ایم ایل)کے استعمال کا ذکر کرتے ہوئے جناب نائیڈو نے کہا کہ ہمیں چھوٹی اور درمیانی صنعتوں(ایس ایم ای)، چھوٹے پیمانوں کے کاروبار اور موسی کاروبار میں ان ٹیکنالوجیوں کو بروئے کار لاکر انہیں مزید فعال بنانے کے امکانات کو تلاش کرنا ہوگا۔


    نائب صدر جمہوریہ نے جدید اور نئی ٹیکنالوجی میں ہندوستان کو علمی قائد بنانے کی بھی اپیل کی، اس کے لئے تحقیق و ترقی میں نمایاں سرمایہ کاری کرنی ہوگی ۔ ہندوستان کو اپنے برآمدات کو فروغ دینا ہوگا اور جلد ہی ٹیکنالوجی کا بڑا برآمد کار بننا ہوگا۔


    یہ کہتے ہوئے کہ ہندوستان تیز رفتار ترقی کی راہ پر گامزن ہے اور 2023-2022 تک اس کی معیشت 4 کھرب امریکی ڈالر تک پہنچ جانے کی امید ہے۔ جناب نائیڈو نے کہا کہ ہندوستان کی ترقی کو ہماری غریبی ، بھوک، ناخواندگی اور امراض جیسے اہم ترقیاتی چیلنجوں کا مقابلہ کرکے اپنے عوام کی زندگی پر مثبت اثر ڈالنے کے قابل بنانے کے معاملے میں ٹیکنالوجی اور اختراع پردازی کافی اہم ہے۔


    یہ کہتے ہوئے کہ تقریباً600ملین ہندوستانی نوجوانوں کی عمر 25 سال سے کم ہے، جناب وینکیا نائیڈو نے کہا کہ آبادی میں موجودیہ نوجوان ہمارے لئے مفید ہے اور ان کے جوش وولولے کو قومی ترقی کے لئے بروئے کار لانا ہوگا۔


    نائب صدر جمہوریہ نے انسٹی ٹیوٹ کے وائرلیس کمیونیکیشن لیب اور حساب کتاب کی اعلیٰ کارکردگی والے ادارے کا دورہ کیا اور وہاں محققین، نیز موجود دیگر افراد کے ساتھ بات چیت کی۔ انہوں نے یہاں ڈاکٹر سی آر راؤ سے متعلق ایک گیلری کا بھی دورہ کیا اور کہا کہ یہ اس عظیم ملک کے عظیم سپوت ہیں، ان کی زندگی ہم سب کو ترغیب دیتی ہے۔ جناب نائیڈو نے انسٹی ٹیوٹ کے ای-لرننگ سینٹرکا بھی دورہ کیا اور وہاں محققین کے ساتھ بات چیت کی اور کہا کہ یہ لرننگ سینٹر ایک خوشحال اور پُر امن ہندوستان کے خواب کو شرمندہ تعبیر کرنے کا ایک مؤثر ذریعہ ہے۔


    اس موقع پر سی آر راؤ انسٹی ٹیوٹ کی گورننگ کونسل کے چیئرمین اور نیتی آیوگ کے رکن ڈاکٹر وی کے سرسوت، حیدرآباد یونیورسٹی کے وائس چانسلر پروفیسر اپّا راؤ پوڈل ، سی آر راؤ انسٹی ٹیو کے ڈائریکٹر پروفیسر ڈی این ریڈی، اے آر سی سی کے پروجیکٹ ڈائریکٹر کموڈور اے آنند، فیکلٹی ممبران، سائنسداں اور ریسرچ فیلو موجود تھے۔


    U: 232 2

    
    
    (Release ID: 1573607) Visitor Counter : 9
    
    
      Read this release in: English , Hindi , Marathi , Bengali