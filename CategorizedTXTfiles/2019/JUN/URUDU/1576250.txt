      ہنر مندی کے فروغ اور صنعت کاری کی وزارت

      نو جوانوں کو ہنرمند بنانے کا منصوبہ
      Posted On: 28 JUN 2019 3:42PM by PIB Delhi


    نئی دہلی، 28 جون / ہنرمندی ترقیات اور صنعت کاری کے وزیرمملکت جناب آر کے سنگھ نے آج راجیہ سبھا میں ایک تحریری جواب میں بتایا ہے کہ اِسکل انڈیا مشن کے تحت ، ہنر مندی ترقیات اور صنعت کاری کی وزارت ( ایم ایس ڈی ای ) طویل المدت اور مختصر مدتی تربیتی پروگراموں کے ذریعے نو جوانوں کو روز گار کے حصول کے لائق ہنرمندی سے آراستہ کرتی ہے ۔ وزارت پردھان منتری کوشل وِکاس یوجنا ( پی ایم کے وی وائی ) نام کی فلیگ شپ اسکیم ، جو 2015 ء میں شروع کی گئی تھی ، کے نفاذ میں مصروف ہے تاکہ ملک کے نو جوانوں کو روزگار کے حصول کے لائق ہنرمندی سے آراستہ کیا جا سکے ۔ پی ایم کے وی وائی کی کامیابی کو دیکھتے ہوئے اِس اسکیم کو 2016 ء میں ماہ اکتوبر کے دوران از سر نو نافذ کیا گیا اور اس اسکیم کا نام پی ایم کے وی وائی 2.0 ( 20-2016 ء ) رکھا گیا اور یہ پورے بھارت کے لئے وضع کی گئی ، جس کے تحت مختصر مدتی تربیتی پروگرام (ایس ٹی ٹی ) ، ماقبل سیکھے گئے ہنر کو تسلیم کرنا ( آر پی ایل ) اور خصوصی پروجیکٹ ( ایس پی ) کے ذریعے ملک بھر کے ایک کروڑ افراد کو آئندہ چار برسوں ( 20-2016 ء ) کے دوران 12000 کروڑ روپئے کے منصوبہ جاتی اخراجات کے ذریعے روزگار فراہم کرنا تھا ۔ پی ایم کے وی وائی 2.0 کے مرکزی اسپانسر شدہ اور مرکز کے زیر انتظام عنصر ( سی ایس سی ایم ) کے تحت 12 جون ، 2019 ء تک 49.10 لاکھ ( مجموعی ) امیدواران کو ملک میں تربیت فراہم کی جا چکی ہے ۔


    طویل المدت تربیت صنعتی تربیتی اداروں ( آئی ٹی آئی ) کے ذریعے فراہم کی جاتی ہے ۔ 2014 ء میں آئی ٹی آئی اداروں کی تعداد 11964 تھی ، جو 2019 ء تک بڑھا کر 14494 کر دی گئی ہے اور تربیت حاصل کرنے والوں کے اینرولمنٹ کی تعداد ، جو 15-2014 ء میں 16.9 لاکھ تھی ، وہ 19-2018 ء میں بڑھ کر 23.08 لاکھ ہو گئی ہے ۔


    U. No. 2678

    
    
    (Release ID: 1576250) Visitor Counter : 6
    
    
      Read this release in: English , Marathi