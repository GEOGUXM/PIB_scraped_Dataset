      کامرس اور صنعت کی وزارتہ

      ممبئی ڈی جی ایف ٹی میں کال سینٹر کا افتتاح
      Posted On: 24 JUN 2019 6:16PM by PIB Delhi


    نئی دہلی، 24 ؍جون،ڈائریکٹر جنرل آف فارن ٹریڈ (ڈی جی ایف ٹی) کے ممبئی کے دفتر نے برآمد کاروں اور در آمدکاروں کے شکوک ؍ پوچھ گچھ ؍ سوالات کا جواب دینے کے لئے ایک کال سینٹر قائم کیا ہے۔ اس کال سینٹر سے خارجہ تجارتی پالیسی اور بین الاقوامی تجارت کے بارے میں عام معلومات بھی حاصل کی جاسکتی ہیں ۔ اس کال سینٹر کی ذمہ داری ایک خصوصی طور پر تربیت یافتہ مخصوص اسٹاف کو سونپی گئی ہے۔ عوام کام کاج کے تمام دنوں میں صبح 10 بجے سے شام ساڑھے پانچ بجے تک : 022-20820961, 022-20820962, 022-20820963 اور 022-20820927 نمبروں پر کال سینٹر سے رابطہ کرسکتے ہیں۔


    حال ہی میں ڈی جی ایف ٹی آلوک وردھن چترویدی نے کام کاج کا جائزہ لینے کے لئے ممبئی میں ایڈیشنل ڈی جی ایف ٹی کے دفتر کا دورہ کیا ۔ انہوں نے کئی برآمدات کو فروغ دینے والی کونسلوں ( ای پی سیز) کے علاقائی چیئرمین اور ڈائریکٹروں کے ساتھ ایک میٹنگ کی صدارت کی، جس میں برآمد کاروں – درآمد کاروں کو پیش آنے والے مختلف مسائل زیر بحث آئے۔ انجینئرنگ ایکسپورٹ پروموشن کونسل کے علاقائی چیئرمین کے ایل ڈھینگرا ، کیمیکلز ایکسپورٹ پروموشن کونسل کے اجے کڈاکیہ اور فیڈریشن آف انڈین ایکسپورٹ آرگنائزیشن کے پریس مہتا بھی میٹنگ میں موجود تھے اور انہوں نے بھی اپنے خیالات کا اظہار کیا۔ برآمد ات – درآمد ات سے متعلق مسائل کے حل کے لئے صنعت سے بھی آراء طلب کی گئیں۔


    ۔۔۔۔۔۔۔۔۔۔۔۔۔۔


    (م ن- ا گ- ق ر)


    U- 2574

    
    
    (Release ID: 1575497) Visitor Counter : 6
    
    
      Read this release in: English , Hindi