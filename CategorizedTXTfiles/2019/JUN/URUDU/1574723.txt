      وزارت دفاع

      این- 32 طیارہ حادثہ:خراب موسم کی وجہ سے تلاش کی کارروائیوں میں رکاوٹ
      Posted On: 15 JUN 2019 7:50PM by PIB Delhi


    نئی دہلی، 15 جون/ حادثے کا شکار ہونے والے این-32 میں سوار لوگوں کی تلاش کی کارروائی جاری ہے۔17 آئی اے ایف، آرمی ایس ایف اور سویلین ارکان پر مشتمل بچاؤ ٹیم حادثے کی جگہ پر موجود ہے۔ لگاتار ہونے والی بارش اور زبردست بادلوں کی وجہ سے بچاؤ کے کام میں رکاوٹ پیش آرہی ہے۔ آج خراب موسم کی وجہ سے کوئی بھی ہیلی کاپٹر پرواز نہیں کرسکا۔


    ایسی صورتحال میں خصوصی طور پر اتنی اونچائی پر اور سیدھے کھڑے پہاڑ کے قریب سے ہیلی کاپٹر کی پرواز کے لیے بہت مہارت اور احتیاط کی ضرورت ہوتی ہے۔ خراب موسم کی وجہ سے پہاڑی جنگلوں کے درمیان ہیلی کاپٹروں کے تلاشی کے آپریشن میں رکاوٹ پڑ رہی ہے۔حادثے کا شکار ہونے والے این-32 پر سوار ہندوستانی فضائیہ کے اہلکاروں کے باقیات کو ہیلی کاپٹر کے ذریعے جلد از جلد وہاں سے نکالنے اور انھیں جورہاٹ میں واقع اڈے تک پہنچانے کے لیے تمام کوششیں کی جارہی ہیں۔ بچاؤ ٹیمیں انتظار کر رہیں اور موسم میں بہتری آتے ہی وہ اپنی کارروائی پھر سے شروع کردیں گی۔


    ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 15 - 06 - 2019 )


    U. No. 2474

    
    
    (Release ID: 1574723) Visitor Counter : 5
    
    
      Read this release in: English , Hindi