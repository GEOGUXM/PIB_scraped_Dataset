      وزارتِ تعلیم

      سائنٹفک مزاج اورتحقیق نئے بھارت کے لئے سنگ بنیاد فراہم کریگا۔ ڈاکٹررمیش پوکھریال
      Posted On: 12 JUN 2019 6:02PM by PIB Delhi


    نئی دہلی،13جون :انسانی وسائل کی ترقی اورفروغ کے وزیرجناب رمیش پوکھریال نے تکنالوجی سے متعلق قومی اداروں کے تمام ڈائرکٹرحضرات اور انڈین انسٹی ٹیوٹ آف انجینیئرنگ سائنس اینڈ تکنالوجی ( آئی آئی ای ایس ٹی ) ، شب پور کے سربراہ کے ساتھ نئی دہلی میں میٹنگ کا اہتمام کیاہے ۔ اعلیٰ تعلیم کے سکریٹری جناب آرسبرامنیم بھی اس موقع پرموجود تھے ۔


    مندوبین سے خطاب کرتے ہوئے وزیرموصوف نے کہاکہ تکنیکی تعلیم فراہم کرنے کے معاملے میں این آئی ٹی جیسے ادارے بہترین کرداراداکررہے ہیں ، لہذا انھیں عمدگی اورتحقیق پرمبنی تعلیم پرتوجہ مرکوز کرنی ہوگی ۔ انھوں نے کہاکہ تکنیکی تعلیم اورتحقیق کو بنیادی مسائل کو حل کرنے پرتوجہ دینی چاہیئے ۔ سائنٹفک اداروں کو ملک کی مجموعی ترقی کے عمل میں شریک ہونے کی اپیل کرتے ہوئے مجموعی ترقی کے عمل میں شریک ہونے کی اپیل کرتے ہوئے ڈاکٹرنشنک نے کہاکہ یہ تمام ترسائنٹفک اداروں کی ذمہ داری بنتی ہے کہ وہ قرب وجوار کی گاوؤں کی ترقی کے لئے کام کریں ۔ انھوں نے مزید کہاکہ صنعت اور تعلیم کے شعبے کو باہم اشتراک قائم کرناچاہیئے تاکہ روزگارفراہم کرنے والی تعلیم فراہم کرائی جاسکے ۔


    ڈاکٹرنشنک نے کہاکہ سائنٹفک مزاج اورتحقیق ایک نئے بھارت کاسنگ بنیاد ہوں گے ۔ ریاست ہائے متحدہ امریکہ اور یوروپی ممالک کی مثال دیتے ہوئے انھوں نے کہاکہ تکنیکی اداروں نے سماجی اوراقتصادی ترقی کو حقیقی شکل دینے کے لئے نظریات وخیالات کو بدلنے میں ایک اہم کرداراداکیاہے ۔ انھوں نے ہارورڈ اوریلے کی طرز پر علمأ ، فضلأ کا ایک نیٹ ورک قائم کرنے کی تجویز رکھی ہے اورکہاہے کہ اس سے نہ صرف یہ کہ اختراع کے لئے طلبأ کی حوصلہ افزائی ہوگی بلکہ وسائل بہم پہنچانے میں بھی مدد ملے گی ۔


    ملک میں آزادانہ مسابقتی ماحول کی اہمیت اجاگرکرتے ہوئے ، وزیرموصوف نے کہاکہ بھارت کو عالمی تعلیمی پلیٹ فارم پراپنا مقام بناناہوگا۔ انھوں نے بنیادی سائنس میں اچھی تحقیق پرزوردیا۔


    وزیرموصوف نے کہاکہ آئی آئی ای ایس ٹی نے تعلیم اور سائنٹفک سرگرمیوں کے شعبے میں اپنی ساکھ قائم کی ہے ۔ انھوں نے کہاکہ اب وقت آگیاہے کہ ہمیں بھارت اوربیرون بھارت دونوں جگہ سائنٹفک اداروں کے باہم اشتراک کے لئے سرگرم ہوناچاہیئے تاکہ ہم وسائل کا دانشمندانہ استعمال کرنے پرقادرہوسکیں ۔ انھوں نے کہاکہ ہمیں اس امرکویقینی بناناچاہیئے کہ قطارمیں کھڑا ہوآخری شخص تحقیق کے فوائد حاصل کرسکے ۔ 130کروڑشہریوں کی توقعات پرپورااترنے کے لئے تمام سائنٹفک اداروں کو پوری لگن اورمشن والے جوش وجذبے کے ساتھ کام کرنا ہوگا۔


    ************


    ۔م ن ۔ ع آ) 13 .06.2019(


    U-2432

    
    
    (Release ID: 1574392) Visitor Counter : 2
    
    
      Read this release in: English , Hindi