      وزارت دفاع

      رکشامنتری نے راجدھانی میں یوم یوگا تقریبا ت کی قیادت کی
      Posted On: 21 JUN 2019 9:55AM by PIB Delhi


    نئی دہلی،21جون :رکشامنتری ، جناب راج ناتھ سنگھ نے آج یہاں پانچویں بین الاقوامی یوم یوگا کے موقع پر راشٹرپتی بھون کے نزدیک شاندارراج پتھ پریوگا مشقوں میں شرکت کرنے والے ہزاروں افراد کی قیادت کی ۔ وزیراعظم نے آیوش کی وزارت میں وزیرمملکت آزادانہ چارج جناب شری پد جیسونائک کے ہمراہ رانچی میں یوگاتقریب میں قوم کی قیادت کی ۔


    یوگا کی مشقیں کرنے والے جن میں بیسیوں بچے بھی شامل تھے رکشامنتری نے کہاکہ یوم یوگا انسانی تہذیب کے لئے ایک تاریخی دن بن گیاہے ۔ یوگا پوری دنیا کو ایک ساتھ لانے میں اہم رول اداکررہاہے اور ٹوکیو سے سانفرانسسکو تک کے لوگ یوگا کے ذریعہ سورج کی صبح کی کرنوں کا استقبال کررہے ہیں ۔


    وزیراعظم جناب مودی کی ثقافتی ڈپلومیسی کی تعریف کرتے ہوئے جناب سنگھ نے کہاکہ اقوام متحدہ میں 177ملکوں نے یوم یوگا کی تجویز کی حمایت کی جو کہ ایک بے مثال عمل ہے ۔ انھوں نے ان خدشات کو دورکیاکہ یوگاکا تعلق کسی مذہب سے ہے ۔ انھوں نے کہاکہ یہ مذہب سے ماوراہے اور پوری انسانیت کے لئے ہے ۔ انھو ںنے کہاکہ یہاں تک کے اسلامی ملکوں نے بھی تجویز کی حمایت کی جواپنے آپ میں اس پوائنٹ کو ثابت کرتاہے ۔


    ماحولیات ، جنگلات اورآب وہواکی تبدیلی نیز اطلاعات ونشریات کے وزیرجناب پرکاش جاوڈیکر ، گواکے وزیراعلی ٰ جناب پرمود ساونت ، سکم کے وزیراعلیٰ ، جناب پریم سنگھ تمنگ ، ثقافت کی وزارت میں وزیرمملکت ( آزادانہ چارج )اورسیاحت کے وزارت میں وزیرمملکت (آزادانہ چارج ) جناب پرہلاد سنگھ پٹیل ، دہلی کے لیفٹیننٹ گورنرجناب انل بیجل اور بہت سے دیگر اہم شخصیات نے بھی یوگا کی مشقوں میں شرکت کی ۔


    ************


    U-2534

    
    
    (Release ID: 1575107) Visitor Counter : 16
    
    
      Read this release in: English , Hindi