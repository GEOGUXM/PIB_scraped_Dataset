      بھارتی چناؤ کمیشن

      ملک بھر کے سوئپ نوڈل آفیسرز آئندہ 5 سال کے لئے لائحہ عمل کے خاکے پر
      
      تبادلۂ خیال کی خاطر میٹنگ کریں گے

      Posted On: 13 JUN 2019 11:57AM by PIB Delhi

    نئی دہلی، 13 ؍ جون / ہندوستان کے انتخابی کمیشن نے گروگرام میں ٹیری ریٹریٹ میں 10 اور 11 جون 2019 کو لوک سبھا انتخابات کے دوران رابطہ کاری پروگرام کے نفاذ اور حکمت عملی کا جائزہ لینے اور اگلے پانچ سال کے لئے لائحہ عمل کا ایک خاکہ وضع کرنے کی غرض سے سوئپ نوڈل افسر وں کی دو روزہ قومی کانفرنس کا اہتمام کیاتھا۔


    

    11جون کو اختتامی اجلاس میں چناؤ کو قابل رسائی بنانے اور ووٹروں کی بڑی تعداد میں ووٹ ڈالنے کے عمل میں حصہ لینے، حصہ داری میں اب تک کا سب سے کم جنس فرق اور چناؤ کو آسان بنانے کے منظم کوششوں کے 36 ریاستوں اور مرکز کے زیر انتظام علاقوں کے سوئپ نوڈل افسروں کو مبارکباد دیتے ہوئے چناؤ کمشنر جناب اشوک لواسا نے افسروں کو یہ بھی تلقین کی کہ وہ اِس بات کا بھی سچے جذبے سے محاسبہ کریں کہ اور کیا کیا جاسکتا تھا۔ انہوں نے سبھی سے التجا کی کہ وہ تشویش والے علاقوں کی باریکی سے نشاندہی کریں، جن علاقوں میں کم ووٹنگ ہوئی ہے، وہاں خود دورہ کریں، تاکہ لوگوں کی کم حصہ داری کے اسباب سمجھے جاسکیں 18 سے 19 سال کے نئے مجاز ووٹروں کے رجسٹریشن میں فاصلے اور اندراج شدہ 32 فیصد لوگوں کے بیچ حصہ داری کے فرق پر گفتگو کرتے جناب لواسا نے کہا کہ چناؤ کمیشن کو اضافے سے متعلق پیش رفت سے بھی آگے بڑھ کر دیکھنا ہوگا اور لی فروگنگ کے بارے میں سوچنا ہوگا، جس کے لئے چناؤ انتظا م کے لئے متعدد پہلوؤں میں ٹھوس تبدیلی کی ضرورت ہے جناب لواسا نے افسروں سے کہا کہ وہ نئے نظریات جاننے کے لئے چناؤ مشینری کے باہر لوگوں تک پہنچے، تاکہ ان کے خیالات کو شامل کیا جاسکے۔


    اس سے پہلے سینئر نائب چناؤ کمشنر جناب امیش سنہا نے چناؤ افسروں کی جانب سے بنیادی سطح پر کئے گئے اختراعات کی تعریف کی۔ انہوں نے کہا کہ افسروں کو قابلیت حاصل کرنے کے لئے کوششیں کرنی چاہئیں، تاکہ کسی ووٹرکا اندراج کرنے اور رجسٹر شدہ ووٹر کا ووٹ کرنے میں کم سے کم وقت لگے، جس سے شہریوں کے لئے پورے عمل کو آسان اور سہولت والا بنایا جاسکے۔ جناب سنہا نے یہ بھی کہا کہ مقدار کے ساتھ چناؤ حصہ دار کی کوالٹی میں سدھار پر بھی دھیان دیا جانا چاہئے۔


    ملک بھر کے سوئپ نوڈل آفیسر اپنے اپنے تجربے ایک دوسرے کے ساتھ شیئر کرنے کے لئے جمع ہوئے تھے اور انہوں نے ایک دوسرے سے ان چیلنجوں سے بھی ایک دوسرے کو واقف کرایا، جنہیں انہیں چناؤ کے دوران سامنا کرنا پڑا۔ کانفرنس کے دوسرے دن افسروں نے 6 موضوعات پر تبادلہ خیال کیا، جن میں اہم کمیوں، قابل رسائی انتخابات، نوجوانوں اور جنس اور الیکٹرول خواندگی کلبس، پارٹنر شپ اور والنٹیئرنگ اور سوشل میڈیا کا استعمال کے علاوہ سوئپ کے اگلے مرحلے کے لئے حکمت عملی وضع کرنا شامل ہے۔ سوشل میڈیا پر ایک خصوصی اجلاس بھی صبح میں منعقد کیاگیا تھا، جس میں اس بات پر غور کیاگیا کہ کس طرح ٹوئٹر اور انسٹاگرام پر ووٹروں کے ساتھ مؤثر ڈھنگ سے رابطہ بڑھایا جاسکے۔


    کانفرنس کے دوران بلیو پرنٹس 2024-2020 کے سوئپ پروگرام کے چوتھے مرحلے کے بارے میں تفصیلی بحث کی گئی۔


    *********** ***


    ( م ن ۔ح ا ۔ ع ر (


    U. No. 2437

    
    
    (Release ID: 1574460) Visitor Counter : 13
    
    
      Read this release in: English , Hindi , Punjabi , Malayalam