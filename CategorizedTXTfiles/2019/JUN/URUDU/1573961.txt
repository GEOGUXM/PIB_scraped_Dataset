      امور داخلہ کی وزارت

      کابینہ سیکریٹری کے زیر صدارت منعقدہ این سی ایم سی کی میٹنگ میں گردابی طوفان ‘وایو’سے پیدا ہونے والی صورتحال سے نمٹنے سے متعلق تیاریوں کا جائزہ لیا گیا
      Posted On: 11 JUN 2019 6:43PM by PIB Delhi


    نئی دہلی،11جون2019؍نیشنل کرائسس مینجمنٹ کمیٹی یعنی قومی بحران بندوبست کمیٹی نے آج یہاں کابینہ سیکریٹری جناب پردیپ کمار سنہا کی صدارت میں میٹنگ کی، جس میں گردابی طوفان ‘وایو’ سے متعلق تیاریوں کا جائزہ لیا گیا۔


    ہندوستان کے محکمہ موسمیات(آئی ایم ڈی) کی پیشین گوئی کے مطابق گردابی طوفان ‘وایو’ کے ایک شدید قسم کے گردابی طوفان کی شکل میں جس کی رفتار 110 سے 120 کلومیٹرفی گھنٹہ کے درمیان ہوگی اور جس کی شدت 135 کلو میٹر فی گھنٹہ تک جاسکتی ہے، کے 13 جون 2019ء کے الصبح ویراول و دیو خطے کے آس پاس پوربندر اور مہوا کے درمیان گجرات کے ساحل سے ٹکرانے کا امکان ہے۔اس کے نتیجے میں گجرات کے ساحلی اضلاع میں بھاری بارش ہوسکتی ہے۔ اس طوفان کے نتیجے میں اونچی لہریں اُٹھ سکتی ہیں، جس کی وجہ سے دوارکا، پوربندر، جونا گڑھ، دیو، گر سومناتھ ،امریلی اور بھاؤ نگراضلاع کے نشیبی ساحلی علاقوں میں تودے کھسکتے وقت سیلاب آنے کا اندیشہ ہے۔ محکمہ موسمیات سبھی متعلقہ اداروں کو مستقل طورپر بلیٹن جاری کررہا ہے۔


    گجرات کے چیف سیکریٹری اور دمن اور دیو کے منتظمین کار کے صلاح کار نے گردابی طوفان سے نمٹنے کے لئے کئے جارہے اقدامات کے بارے میں این سی ایم سی کو مطلع کیا۔ گجرات کے چیف سیکریٹری نے بتایا کہ غیر محفوظ ساحلی علاقوں سے تقریباً 2.8 لاکھ لوگوں کو کل سے نکالا جائے گا۔میڈیا میں اعلانات کے ذریعے اور تھوک ایس ایم ایس کے توسط سے طوفان کے بارے میں لوگوں کوآگاہ کرنے کے لئے انتظامات کئے گئے ہیں۔


    ریاستی اور مرکزی ایجنسیوں کی تیاری کا جائزہ لیتے ہوئے کابینہ سیکریٹری نے ہدایت دی کہ غیر محفوظ علاقوں سے لوگوں کو محفوظ مقامات پر منتقل کیا جائے اور لازمی خوراک، پینے کا پانی اور دواؤں کا ذخیرہ کیا جائے۔انسانی جانوں کےاتلاف سے بچنے کے لئے تمام ممکنہ اقدامات کئے جارہے ہیں۔


    این ڈی آر ایف نے مقامی انتظامیہ کے اشتراک سے گجرات میں 35 ٹیموں اور دیو میں 4ٹیموں کی خدمات حاصل کی ہیں۔ایس ڈی آر ایف ، کوسٹ گارڈ ، فوج اور بی ایس ایف کی بچاؤ ٹیمیں بھی تیار ہیں۔داخلی امور کی وزارت ،ریاستی حکومتوں اور متعلقہ مرکزی ایجنسیوں کے ساتھ مستقل رابطے میں ہے۔


    گجرات اور دمن، دیو اور دادر نگر حویلی کے چیف سیکریٹریوں اور دیگر افسران نے ویڈیوں کانفرنس کے توسط سے این سی ایم سی کی میٹنگ میں شرکت کی۔داخلی امور، جہاز رانی، ریلویز ، بجلی، ٹیلی مواصلات، دفاع، ماہی گیری، آئی ایم ڈی، این ایم اے اور این ڈی آر ایف کی وزارتوں کے سینئرافسران نے میٹنگ میں شرکت کی۔


    این سی ایم سی صورتحال کا جائزہ لینے کے لئے دوبارہ میٹنگ کرے گی۔


    م ن۔ن ا۔ج


    U: 23 83

    
    
    (Release ID: 1573961) Visitor Counter : 5
    
    
      Read this release in: English , Hindi , Bengali