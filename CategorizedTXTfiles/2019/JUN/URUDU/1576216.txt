      جل شکتی وزارت

      دریائے گنگا میں گندے سیویج کے بہاؤ کو 2022 تک مکمل طور پر روک دیا جائے گا:شیخاوت
      
      ایسوچیم کا ہندوستان میں پانی کے بحران پر قابو پانے کے لیے ایک سرگرم شراکت دار کا کردار نبھانے کا وعدہ

      Posted On: 28 JUN 2019 3:02PM by PIB Delhi

    جل شکتی کے مرکزی وزیرجناب گجیندر سنگھ شیخاوت نے آج زور دے کر کہا کہ دریائے گنگا میں خام سیویج کے بہاؤ کو 2022 تک مکمل طور پر روک دیا جائے گا۔ حکومت اس ہدف کو حاصل کرنے کے لیے ایک مشن کے انداز میں کام کررہی ہے۔ آج یہاں قومی کانفرنس مع نمائش اور ایوارڈز‘پانی کا اختراعی حل’ سے خطاب کرتے ہوئے جناب شیخاوت نے کہا کہ اتراکھنڈ اور جھارکھنڈ کی ریاستوں نے پہلے ہی اس ہدف کو حاصل کرلیا ہے اور ان ریاستوں نے اس سال دسمبر تک مقدس رسومات کی ادائیگی کے لیے گنگا کو پوری طرح تیار کرنے کا وعدہ کیا ہے۔ وزیرموصوف نے مزید کہا کہ عام شہری سے لے کر کارپوریٹ تک سبھی اس مشن کو حاصل کرنے کے لیے آگے آئے ہیں۔ کیونکہ ہندوستان ایک طرف پینے کے صاف پانی کی قلت اور شاورکے ذریعے نہانے کی شکل میں 25 لیٹر پانی کی بربادی دونوں کا متحمل نہیں ہوسکتاہے۔ جناب شیخاوت نے کہا کہ وہ پانی کے صنعتی استعمال اور دریاؤں میں گندے صنعتی فضلات کے بہاؤ کو روکنے سے متعلق جامع حکمت عملی کے لیے کارپوریٹ کے ساتھ مل کر گفتگوکرنے کے لیے تیار ہیں۔انہوں نے ایسوچیم سے یہ بھی کہا کہ وہ اس بات کا پتہ لگائے کہ کتنی مقدار میں کارپوریٹ سماجی ذمہ داری ( سی ایس آر) فنڈ پانی کے مسائل پر خرچ کیا جارہاہے۔اس کے جواب میں ایسوچیم نے کہا کہ یہ فنڈ محض تین فیصد ہے۔


    جناب شیخاوت نے کہا کہ اگرچہ ہندوستان کے پاس دنیا کی کل آبادی کی 18فیصد آبادی اور اتنی ہی تعداد میں مویشیوں کا فیصد ہے۔ تاہم ہمارے پاس پانی کا حصہ چار فیصد سے بھی کم ہے اور یہ پانی کا مقدار بھی بہت زیادہ آلودہ ہے۔انہوں نے کہا کہ ملک کے ہرایک فرد کو اس بات پر غور کرنا چاہیے کہ آلودہ پانی کے لحاظ سے ہندوستان کا دنیا بھر میں 122واں مقام کیوں ہے؟


    اس بات پر زور دیتے ہوئے کہ سال 2024 تک ملک کے ہر ایک گھر میں پینے کا صاف پائپ والا پانی مہیا کرانا دریاؤں کی صفائی ستھرائی کی طرح ایک بے حدمشکل عمل ہے۔وزیرموصوف نے کہا کہ اس طرح کے کاموں کو حکومت کے اسکیموں کی طرح نہیں دیکھا جانا چاہیے۔ بلکہ پورے معاشرے کو ذمہ داری کے ساتھ آگے آنا چاہیے، تاکہ مذکورہ اہداف کو ‘روزانہ کاموں کے حساب کتاب ’کے ذریعے حاصل کیا جاسکے۔


    اپنے خطاب میں ایسوچیم کے صدر جناب بی کے گوینکا نے کہا کہ پانی ایک قومی ترجیح بن چکا ہے۔ انہوں نے مشورہ دیا کہ مرکز ، ریاستیں اور صنعت سبھی کو مل کر ایک جامع انداز میں کام کرنا چاہیے، تاکہ ہندوستان میں پانی کی قلت کے مسئلے کے لیے ایک سستا اور پائیدار حل تلاش کیا جاسکے۔ انہوں نے کہا کہ ایسوچیم اس نیک کام میں ایک اہم رول ادا کرنے کا خواہاں ہے۔انہوں نے کہا کہ ایسوچیم ایک قابل عمل حل تلاش کرنے کے لیے حکومت اور صنعت کے درمیان ایک رابطے کی حیثیت سے کام کرسکتا ہے۔


    وزیرموصوف نے ‘تھنک بلیو’ پانی کا موثر بندوبست :اختراع اور ٹیکنالوجی کے باہم مربوط کرنے کے عنوان سے ایک ای وائی-ایسوچیم رپورٹ بھی جاری کی۔


    *********** ***


    ( م ن ۔م ع ۔ ت ع (


    U. No. 2672

    
    
    (Release ID: 1576216) Visitor Counter : 5
    
    
      Read this release in: Hindi , Bengali , English , Marathi