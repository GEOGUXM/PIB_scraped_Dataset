      وزارت دفاع

      وزیردفاع جناب راج ناتھ سنگھ نے وشاکھاپتنم میں ائی این ایس شیوالک اورآئی این ایس سندھوکیرتی کاجائزہ لیا
      Posted On: 30 JUN 2019 5:40PM by PIB Delhi


    نئی دہلی ،یکم ؍جولائی :وزیردفاع جناب راج ناتھ سنگھ نے مشرقی بحری کمان کے تحت اپنے اولین دورے کے سلسلے میں 30جون ،2019 کو مشرقی سی بورڈ سے متعلق کمان اوردیگر بحری پہلووں اورساحلی سلامتی کے عناصر کاجائزہ لیااورانھیں کمان کی آپریشنل تیاریوں کی جانکاری دی گئی ۔ بعدازاں وزیرموصوف نے بھارتی بحریہ کے بحری جہازوں آئی این ایس شیوالک اوربھارتی بحریہ کی آبدوز سندھوکیرتی کاوشاکھاپتنم میں جائزہ لیا۔ یہ دونوں بحری جہازاورآبدوز اندرون ملک ڈئزائن اورتیارکئے گئے ہیں ۔ مذکورہ بحری جہازاورآبدوز کے گائیڈیڈ ٹورکے دوران رکشامنتری نے عملہ اراکین سے گفت وشنید کی ۔


    بحریہ کے عملے اوردفاعی سول ملازمین سے گفتگوکرتے ہوئے رکشامنتری نے بھارتی بحریہ کی خدمت حب وطن کے جذبے سے سرشارہوکرانجام دینے کا اعتراف کرتے ہوئے ہرایک جہازران کی ستائش کی اورکہاکہ اس عملے نے بحری خطرات کے تئیں ہمیشہ خبرداررہتے ہوئے ساحلی نگرانی برقراررکھی ہے اورہمارے ملک کے بحری مفادات کا تحفظ کیاہے ۔ انھوں نے بھارت کی ایکٹ ایسٹ پالیسی کے نفاذ کے سلسلے میں بھی بھارتی بحریہ کے اہم کردارکو اجاگرکیاہے ۔ بعدا ازاں وزیرموصوف نے بڑاکھانا کے دوران حاضرین سے گفت وشنید کی ۔ رکشامنتری کولمبی دوری تک مارکرنے والے بحری طیارے پی 81کے بارے میں بھی ان کے دہلی لوٹنے سے قبل جانکاری فراہم کی گئی ۔


    ۔۔۔۔۔۔۔۔۔۔۔۔۔۔


    ) م ن ۔۔ع آ۔)


    U-2707

    
    
    (Release ID: 1576387) Visitor Counter : 3
    
    
      Read this release in: English , Hindi