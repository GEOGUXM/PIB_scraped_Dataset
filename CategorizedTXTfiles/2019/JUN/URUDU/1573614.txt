      وزارت اطلاعات ونشریات

      گزشتہ پانچ سال میں ہندوستان کے جنگلات لگائے جانے کے رقبہ میں 5فیصد کا اضافہ ہوا ہے
      
      عوام کی شرکت کے ذریعہ آئندہ پانچ سالوں میں اسی طرح کی پیش رفت ممکن ہوسکے گی:مرکزی وزیر پرکاش جاوڈیکر کا بیان
      
      اطلاعات ونشریات کے وزیر نے این ایم آئی سی کا پہلی بار دورہ کیا

      Posted On: 06 JUN 2019 6:05PM by PIB Delhi

    نئی دہلی، 06 جون 2019 /


    اطلاعات ونشریات اور ماحولیات، جنگلات اور آب وہوا میں تبدیلی کے مرکزی وزیر جناب پرکاش جاویڈیکر نے کہا ہے کہ گزشتہ پانچ سال کے عرصے میں ہندوستان کے جنگلات کے رقبے میں ایک فیصد کا اضافہ ہوا ہے اور عوام کی شرکت سے آنے والے پانچ سالوں میں اسی طرح کی کوشش ممکن ہوسکے گی۔ انہوں نے کہا کہ ہم جب اپنی زندگی میں ایک بار آکسیجن لینے کی مقدار کا موازنہ کرتے ہیں تو ہم سب کو پودے لگانے چاہئیں اور کم از کم 10 درخت لگانے میں مدد کرنی چاہئے۔ انہوں نے کہا کہ یہ ماحولیات کے تحفظ کے لئے ایک اچھا قدم ہے۔


    ­­­­­­


    وزیر موصوف نے کل ماحولیات کے عالمی دن کی تقریبات کے حصے کے طور پر این ایم آئی سی کے ایک حصے یعنی فلم ڈویژن میں تاریخی عمارت گلشن محل کے احاطے میں تین پودے لگانے کے بعد میڈیا کے ساتھ بات چیت کے دوران یہ بات کہی۔


    اس موقع پر فلم شخصیتیں انوپم کھیر، جیکی شراف، شیام بینیگل، کرن شانتا رام، ورشا اسگاؤنکر اور دیگر لوگ موجود تھے۔ وزیر موصوف نے اس تحریک کے لئے شامل ہونے اور ایک ساتھ آنے کے لئے تمام فنکاروں کا تہہ دل سے شکریہ ادا کیا۔


    وزیر موصوف نے ماحولیات کے دن کے موقع پر عوام کی مہم #SelfiewithSapling کا آغاز کیا۔ انہوں نے ہر ایک سے اپیل کی کہ وہ ایک پودا لگائیں اور سوشل میڈیا پر پودے کے ساتھ سیلفی پوسٹ کریں۔ ماحولیات کے دن کے موقع پر جناب جاوڈیکر نے ماحولیات کے وزیر مملکت جناب بابل سپریو، مشہور سابق کرکٹ کھلاڑی کپل دیو، بالی ووڈ ہیرو جیکی شراف اور رندیپ ہڈا کے علاوہ محترمہ مالنی اوستھی کے ہمراہ نئی دلی میں ماحولیات کی وزارت کے حدود میں پودے لگائے۔


    ­­


    یہ جناب جاوڈیکر کا وزیر اعظم جناب نریندر مودی کی قیادت میں حکومت کی دوسری مدت میں کابینہ وزیر کی حیثیت سے چارج سنبھالنے کے بعد ممبئی کا پہلا سرکاری دورہ ہے۔


    اس موقع پر وزیر موصوف نے نیشنل میوزیم آف انڈین سنیما (این ایم آئی سی) فلم ڈویژن کی پہلی مرتبہ دورہ کیا، جس کا افتتاح 19 جنوری 2019 کو وزیر اعظم نے کیا تھا۔­­­­


    جناب جاوڈیکر نے تقریباً 100 فلم شخیصیتوں کے ساتھ بات چیت بھی کی۔ جو لوگ اس موقع پر موجود تھے، ان میں شیام بینیگل، سبھاش گھئی، رمیش سپی، کیتن مہتا، جبار پٹیل، کرن شانتا رام، شلپا شیٹی، ستیش کوسک، سدھارتھ رائے کپور، سچن پلگاؤنکر، دویا دتہ، پونم دھلو، ساجد ناڈیاڈ والا شامل تھے۔


    اطلاعات ونشریات کے سکریٹری جناب امت کھڑے، اطلاعات ونشریات کی وزارت کے ڈائریکٹر جنرل (مغربی زون) جناب آر این مشرا، اطلاعات ونشریات کی وزارت میں فلم کے جوائنٹ سکریٹری اشوک کمار اطلاعات ونشریات کی وزارت میں اے ڈی جی (ویسٹرن ریجن) جناب ڈی جے نارائن بھی موجود تھے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ح ا ۔ ع ر )


    U. No. 2330


    

    
    (Release ID: 1573614) Visitor Counter : 10
    
    
      Read this release in: English , Hindi , Marathi , Bengali