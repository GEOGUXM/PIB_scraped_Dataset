      سماجی انصاف اور تفویض اختیارات کی وزارت

      جناب تھاورچند گہلوت نے نشیلی اشیأ کے بے جااستعمال اوران کی غیرقانونی تجارت کی روک تھام کے بین الاقوامی دن کے موقع پر‘‘ نشیلی اشیأ کے بے جااستعمال کے خلاف 17ویں دوڑ’’کو جھنڈی دکھاکرروانہ کیا
      Posted On: 26 JUN 2019 12:43PM by PIB Delhi


    نئی دہلی،26جون :سماجی انصاف وتفویض اختیارات کے مرکزی وزیر ، جناب تھاورچند گہلوت نے نئی دہلی میں آج ( 26جون ،2019) جواہرنہرواسٹیڈیم میں ‘‘ نشیلی اشیأ کے بے جااستعمال اوران کی غیرقانونی تجارت کی روک تھام کے بین الاقوامی دن ’’ کے موقع پر ‘‘نشیلی اشیأ کے بے جااستعمال کے خلاف 17ویں دوڑ ’’ کو جھنڈی دکھا کرروانہ کیا۔ سماجی انصاف وتفویض اختیارات کے وزیرمملکت ، جناب کرشن پال گرجر، جناب رام داس اٹھاولے ، جناب رتن لال کٹاریا ، ایس جے اینڈ ای کی وزارت میں سکریٹری محترمہ نیلم ساہنی اوردیگر شخصیات بھی اس موقع پر موجود تھیں ۔ ان شخصیتوں نے بینڈ کی نمائش کرتے ہوئے علامتی چہل قدمی کی قیادت کی ۔ اس موقع پر ثقافتی شو کے ایک مظاہرے کا انعقاد کیاگیا


    اور دوڑمیں حصہ لینے کو والوں کو سرٹیفیکٹ ، انعامات اور ایوارڈز تقسیم کئے گئے ۔


    ‘‘نشیلی اشیأ کے بے جااستعمال اور ان کی ناجائز تجارت کی روک تھا م کا بین الاقوامی دن ’’ منانے کے لئے اس سالانہ تقریب ‘‘نشیلی اشیأ کے بے جااستعمال کے خلاف دوڑ’’ کاانعقاد پچھلے 16برس سے کامیابی کے ساتھ کیاجارہاہے ۔ اس کے انعقاد میں حکومت ہند کی سماجی انصاف وتفویض اختیارات کی وزار ت کے زیرسرپرستی ، ڈاکٹرسنیتا گوڈارا ( 1992کی ایشین میریتھن چیمپین ) نے رابطہ کارکی ذمہ داری انجام دی ۔ مرکزی ایجنسیوں این آئی ایس ڈی ، نارکوٹکس کنٹرول بیورو ، دہلی سرکار کے ڈائرکٹوریٹ آف پروہیبیشن کے ساتھ ساتھ دیگرمتعلقہ فریقین ، اقوام متحدہ کی ایجنسیاں اور ای این جی سی ، جی اے آئی ایل ، انڈین آئیل ، آئی ڈی ایل ، پیٹرونیٹ ، این ڈی ایم سی ، آئی ٹی ایس اورایل پی یو جیسے کارپوریٹ شراکت دار ان برسوں میں اس تقریب کی مدد کرتے رہے ہیں ۔


    یہ تقریب نشیلی اشیأ کے بے جا استعمال کے خلاف بیداری لانے کے لئے قابل قدرثابت ہوئی ہے ۔منشیات کے خلاف بیداری میں اضافے کے لئے 26جون کو منشیات کے عالمی دن مناتے ہوئے ‘پہلے سنیئے ، کو ایک ابتدائی موضوع کے طورپرچناگیاہے ۔ بچوں اورنوجوانوں کی بات سننا ان کو صحت منداورمحفوظ پرورش دینے میں ان کی مدد کے لئے پہلاقدم ہے ۔اس تقریب کو سبھی نیم فوجی دستوں ، پولیس ، رننگ کلبز ، ٹیم لیڈر، اسکولوں ، کالجوں اوراین جی اوکی بڑی مدد حاصل ہے ۔ جن کی طرف سے زیادہ سے زیادہ حصہ لینے والے شریک ہوتے ہیں ۔


    U-2608

    
    
    (Release ID: 1575733) Visitor Counter : 13
    
    
      Read this release in: English , Hindi