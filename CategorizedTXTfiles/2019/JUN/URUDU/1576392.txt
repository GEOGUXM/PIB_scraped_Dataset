      صحت اور خاندانی بہبود کی وزارت

      ڈاکٹر ہرش وردھن نے آسام میں جاپانی دماغی بخار (جے ای) کی صورتحال کا جائزہ لینے کے لئے ایک مرکزی ٹیم روانہ کی ہے
      
      ڈاکٹر ہرش وردھن نے متعلقہ لوگوں پر زور دیا ہے کہ وہ جے ای کے سلسلے میں زبردست آگاہی پروگرام شروع کریں

      Posted On: 30 JUN 2019 2:13PM by PIB Delhi

    نئیدہلییکم جولائی ۔آسام میں جاپانی دماغی بخار ( جے ای ) کے مبینہ کیسوں کے پیش نظر صحت اور خاندانی فلاح وبہبود کے مرکزی وزیر ڈاکٹر ہرش وردھن نے ریاست میں جاپانی بخار ( جے ای ) کی صورتحال کا جائزہ لینے کے لئے ایک مرکزی ٹیم روانہ کی ہے۔ انہوں نے وزارت کو یہ ہدایت بھی کی ہے کہ وہ اس سلسلے میں ریاستی حکومت کی پوری حمایت کرے اور اسے ہر ممکن امداد فراہم کرے ۔ ڈاکٹر ہرش وردھن نے کہا ’’ میں صورتحال کا قریب سے جائزہ لے رہا ہوں ۔ وزارت صحت جے ای کی روک تھام اور بندوبست کے سلسلے میں حکومت آسام کے ساتھ تال میل قائم کئے ہوئے ہے تاکہ اس بات کو یقینی بنایا جاسکے کہ اس طرح کے کیسوں میں ریاست میں اضافہ نہ ہو۔‘‘


    ڈاکٹر ہرش وردھن نے مزید کہا کہ مرکزی وزارت صحت حکومت آسام کو نگرانی اور تشخیصی آلات کے سلسلے میں تمام طرح کی لوجسٹیکل اور تکنیکی امداد فراہم کررہی ہے تاکہ جے ای کے مسئلے سے نمٹنے کے لئے حکومت آسام کو کوششوں کو مستحکم بنایا جاسکے ۔اس بات کو نوٹ کرتے ہوئے کہ جے ای کی روک تھام میں لوگوں کی شرکت اور انہیں بااختیار بناناسب سے بڑی اہمیت کا حامل ہے ۔ ڈاکٹرہرش وردھن نے تمام متعلقہ لوگوں پر زوردیا کہ وہ مختلف طبقوں کی طرف سے کئے جانے والے احتیاطی اقدامات کے سلسلے میں زبردست آگاہی مہم شروع کریں ۔


    مرکزی ٹیم کی قیادت صحت اور خاندانی فلاح وبہبود کی وزارت میں ایڈیشنل سکریٹری جناب سنجیو کمار کررہے ہیں ۔ ان کے ساتھ نئی دہلی کے نیشنل ویکٹر بارن ڈزیزیز کنٹرول پروگرام کے سینئیر افسرا ن بھی ہیں۔مرکزی وزارت صحت کی ہدایات کے مطابق یہ ٹیم حالات کا جائزہ لینے کی خاطر آج شام وہاں پہنچ جائے گی۔


    مرکزی وزارت صحت نے جے ای کی موثرروک تھام اورکنٹرول کے لئے ریاست آسام کو مندرجہ ذیل امدادفراہم کی ہے ۔

      * آسام کے تمام 27 اضلاع کو جے ای ٹیکہ کاری مہم (ایک سے 15سال کی عمر تک کے لئے ) کے تحت لایا گیا ہے ، جس کے بعد ٹیکہ کاری کے پروگرام کے ایک حصے کے طور پر معمول کی ٹیکہ کاری کی جائے گی۔
      * آسام کے 10 اضلاع ( شیو ساگر ،بارپیٹا ، ناگاؤ ، سونیت پور ، دارانگ ، اودل پوری ، بونگائی گاؤں ، کچھار ، موری گاؤں اور نلباڑی ) کو جے ای کی روک تھام اور کنٹرول کی ہمہ جہت حکمت عملی کے تحت لایا گیا ہے ۔ان اضلاع کو بالغوں کو جے ای کی ٹیکہ کاری مہم کے تحت بھی رکھا گیا ہے ۔
      * ان 10 اضلاع میں بچوں سے متعلق سات آئی سی یو ( پی آئی سی یو ) کے قیام کے لئے رقومات بھی فراہم کی گئی ہیں ۔ ان میں سے چار پی آئی سی یوز نے کام کرنا شروع کردیا ہے۔
      * جے ای کی تشخیص کے سلسلے میں اب تک 28 سینٹینل سرولینس ہوسپیٹلس کی نشاندہی کی گئی ہے اور صحت اور خاندانی فلاح وبہبود کی وزارت ریاست کو مفت تشخیصی آلات فراہم کررہی ہے ۔
      * جے ای سے متاثرہ مریضوں کی باز آبادکاری کے لئے مرکزی حکومت نے ڈبرو گڑھ میڈیکل کالج اورگواہاٹی میڈیکل کالج میں دو فزیکل میڈیسن اینڈ وی ہیبری ٹیشن ( پی ایم آر ) شعبوں کو مستحکم بنانے کے لئے رقمیں فراہم کی ہیں۔

    جاپانی دماغی بخار پانی میں پیداہونے والے مچھروں کی وجہ س ے پھیلتا ہے ۔ یہ مچھر عام طورپر چاول کے کھیتوں اور ایسے بڑے آبی ذخیروں میں ، جن میں پیڑ پودوں کی کافی تعداد ہوتی ہے ، انڈے دیتے ہیں ۔ایک جگہ سے دوسری جگہ جانے والے پرندے اور سؤر جے ای کو ایک جگہ سے دوسری جگہ پھیلانے میں ایک اہم رول اداکرتے ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2 709

    
    
    (Release ID: 1576392) Visitor Counter : 4
    
    
      Read this release in: English , Hindi
    
    
    

*