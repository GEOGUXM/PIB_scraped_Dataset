      صحت اور خاندانی بہبود کی وزارت

      ملک میں زچگی اموات کے روک تھام کو یقینی بنایا جائے گا: ڈاکٹر ہرش وردھن
      
      زچگی اموات کی روک تھام کے لئے جن آندولن ، چلانے کو تمام ماہرین امراض خواتین اور صحت سے متعلق کارکنان سے اپیل
      
      2022 تک بچوں کی ڈائریا سے ہونے والی اموات کو صفر بنانا: ڈاکٹر ہرش وردھن
      
      Posted On: 12 JUN 2019 2:10PM by PIB Delhi


    نئی دہلی، 12 جون 2019/ ہمیں اس بات کو یقینی بنانا ہوگا کہ ملک میں زچگی اموات کا کوئی واقع رونما نہ ہو۔ محفوظ زچگی کی ضرورت پر زور دیتے ہوئے صحت اور کنبہ بہبود کے مرکزی وزیر ڈاکٹر ہرش وردھن نے ملک میں تولیدگی، زچگی ، نوزائیدہ بچوں ، سن بلوغیت میں داخل ہونے والے بچے اور تغذیا تی مداخلت کی صورتحال (آر ایم این سی اے ایچ+ این) سے متعلق اعلی سطحی جائزہ میٹنگ میں یہ باتیں کہی ہیں۔ ڈاکٹر ہرش وردھن نے کہا کہ ہمارے وزیراعظم جناب نریندر مودی جی کا ایک خواب ہے کہ بچے اور حاملہ خواتین کی قابل تدارک اسباب کی وجہ سےم وت نہ ہو اور عوام ‘‘سووچھ بھارت’’ سودرڈھ بھارت (صحت مند بھارت، مضبوط بھارت یعنی سووستھ بھارت ، سورڈھ بھارت ) ’’ کے لئے اپنی تمام تر صلاحیتوں کو بروئے کار لاسکیں۔ انہوں نے کہا کہ اس خواب کا شرمندہ تعبیر کرنے کی غرض سے اپنی تمام توانائیوں کو ملا کر کام کرنا ہوگا۔


    ڈاکٹر ہرش وردھن نے کہا کہ خواتین ہمارے فعال سماج کی مستحکم ستون ہیں۔ خواتین اور بچوں کا مل کر ہماری آبادی کا بڑا حصہ بنتاہے۔ ملک کی پائیدار ترقی کا حصول صرف اسی صورت میں ممکن ہے جب ان خواتین اور بچوں کی دیکھ بھال اور پرورش و پرداخت کریں گے ۔ ہمیں اپنی پالیسیوں اور پروگراموں سے اس بات کو یقینی بنانا ہوگا کہ ملک میں زچگی سے متعلق اموات نہ ہوں۔وقت آگیا ہے کہ ہم سب ایک عوامی تحریک ‘جن آندولن’ شروع کریں تاکہ ایسی زچگی اموات کو روکا جاسکے۔ انہوں نے کہا کہ ‘ملک میں تمام ماہرین امراض خواتین اور صحت کارکنان سے وزارت صحت کے ساتھ ہاتھ ملانے اور اس سلسلہ میں ہمارے ذریعہ کی جانی والی کوششوں کو مستحکم کرنے کی اپیل کرتا ہوں۔ ’’


    انہوں نے اجتماعی طریقہ کار اپنانے کا مشورہ دیا جس میں جارحانہ بیداری مہم کے ذریعہ تیز رفتار نتائج کے اخذ کے لئے تمام وسائل کو متحد کیا جائے۔ انہوں نے کہا کہ اس بات کو یقینی بنانے کے لئے کہ مطلوبہ نتائج حاصل کرنے میں ہماری کارروائیاں اثر انگیز ہوں ، نئی حکمت عملی اپنائی جائے جس میں باریکی سے مونیٹرینگ اور نگرانی کی ضرورت ہو۔ ڈاکٹر ہرش وردھن نے افسران کو ماہرین امراض خواتین ، تغذیاتی ماہرین ، انتظامی ماہرین ، ماہرین امراض اطفال اور مختلف سرکاری محکموں پرائیوٹ سیکٹر اور سماجی اداروں کے ساتھ مجوزہ حکمت عملیوں پر غور وخوض کا مشورہ دیا ہے۔ انہوں نے یہ بھی مشورہ دیا کہ نوجوان ، نئے ڈاکٹر اس سلسلہ میں اپنے نئے نئے خیلاات پیش کریں۔


    ڈاکٹر ہرش وردھن نے یہ بھی کہا کہ ڈائریا کی وجہ سے کسی بھی بچے کی موت نہیں ہونی چاہئے۔ حکومت اس صورتحال کی روک تھام کے لئے فوری طور پر ٹھو س کوششیں کرے گی۔ انہوں نے کہا کہ 2022تک ڈائریا کی سبب بچوں کی ہونے والے اموات پر پورے طور پر روک دینے کے لئے ہماری طریقہ کار پر ازسرنو غور کرنے اور اسے مزید جارحانہ بنانے کی فوری ضرورت ہے۔ انہوں نے مزید کہا کہ ہمیں نئی حکمت عملیاں وضع کرنی ہوں گی اور نئے خیالات کی حوصلہ افزائی کرنی ہوگی تاکہ ہم ان افراد تک پہنچ سکیں جہاں اب تک نہیں پہنچ سکیں ہیں۔


    ڈاکٹر ہرش وردھن نے کہا کہ مانع امراض ویکسن کی وجہ سے متاثر نہ ہو۔ جہاں ملک نےمشن اندر دھنش شروع ہوا ہے اور اس میں اسے بہتر بنایا گیا ہے ملک میں مکمل ٹیکہ کاری کا عمل مستحکم ہوا ہے وہیں وزیراعظم جناب نریند مودی کے اس خواب کو شرمندہ تعبیر کرانے کے لئے اسے مزید جارحانہ بنانے کی ضرورت ہے تاکہ کوئی بھی بچہ تحفظاتی اقدامات سے محروم نہ ر ہ سکے۔ ڈاکٹر ہرش وردھن نے کہا کہ ہمیں مقررہ وقت کے اندر مکمل ٹیکہ کاری کا نشانہ حاصل کرنے کے لئے اپنے معمول کےطریقہ کار کو ترک کرنے کی ضرورت ہے۔ ہمیں اپنی حکمت عملہ پر نظر ثانی کرنی ہوگی اور نیا طریقہ کار اپنا نا ہوگا۔ یہ ہی وہ واحد راستہ ہے جس سے ہم اپنی ہدف کو حاصل کرسکتے ہیں۔


    انیمیا مکت بھارت ابھیان کا جائزہ لیتے ہوئے ڈاکٹر ہرش وردھن نے کہا کہ مخصوص خطے کے لئے ہمیں جدید طریقہ کار اور مداخلتوں پر مبنی پروگراموں کی ضرورت ہے۔ ہمیں اپنی نگرانی کے میکانزم کے ساتھ اپنی حکمت عملی کو مستحکم کرکے اپنا ہدف حاصل کرنا ہوگا۔ ہمیں اس پروگرام کو آگے بڑھانے کے لئے شراکت داروں کے مابین شراکت داری قائم کرنے اور انہیں مستحکم کرنے کے لئے عوامی بیداری پیدا کرنی ہوگی۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 2298


    

    
    (Release ID: 1574029) Visitor Counter : 17
    
    
      Read this release in: English , Hindi , Marathi