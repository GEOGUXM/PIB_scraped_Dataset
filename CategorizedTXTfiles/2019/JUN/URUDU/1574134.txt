      خواتین اور بچوں کی ترقیات کی وزارت

      ڈبلیو سی ڈی وزیر نے ‘‘ بچہ مزدوری کے خلاف عالمی دن – 2019 ’’ کے موقع پربچہ مزدوری کی روک تھام اور باز آباد کاری پر قومی مشاورت کا افتتاح کیا
      
      بچہ مزدوری کے خلاف جنگ کو ‘‘ جن آندولن ’’ بنانے کی ضرورت : ڈبلیو سی ڈی وزیر محترمہ اسمرتی زوبن ایرانی

      Posted On: 12 JUN 2019 3:59PM by PIB Delhi

    نئی دہلی، 12 جون / خواتین اور بچوں کی بہبود کی مرکزی وزیر محترمہ اسمرتی زوبن ایرانی نے ‘‘ بچہ مزدوری کے خلاف عالمی دن – 2019 ’’ کے موقع پر بچہ مزدوری کی روک تھام اور باز آباد کاری کے لئے اسٹینڈرڈ آپریٹنگ پروسیجر ( ایس او پی ) پر قومی مشاورت ورک شاپ کا آج نئی دلّی میں افتتاح کیا ۔ اس ایک روزہ ورک شاپ کا اہتمام بچوں کے حقوق کے تحفظ کے قومی کمیشن ( این سی پی سی آر ) نے کیا تھا ۔ اس ورک شاپ میں محنت اور روز گار کے محکمے ، خواتین اور بہبودِ اطفال وزارت کے محکمے ، کانکنی اور جیولوجی کے محکمے ، قانونی امور کے محکمے اور ریاستی کمیشنز برائے بچوں کے حقوق کے تحفظ ( ایس سی پی سی آر ) کے سینئر حکام اور تمام ریاستوں / مرکز کے زیر انتظام علاقوں کے ریاستی نوڈل افسران نے شرکت کی ۔


    اس موقع پر شرکاء سے خطاب کرتے ہوئے خواتین اور بچوں کی بہبود کی وزیر نے این سی پی سی آر ، ڈبلیو سی ڈی وزارت اور وزارت ریلوے کی ضرورت مند بچوں کو بچانے اور ان کی بازآباد کاری کے لئے اٹھائے جا رہے اقدام کی ستائش کی ۔ وزیر موصوف نے مختلف ریاستی حکومتوں کے بچہ مزدوری کے مسئلے پر سماج میں حساسیت اور نا قابل فراموش کردار کوبھی تسلیم کیا ۔ محترمہ اسمرتی ایرانی نے کہاکہ چائلڈ ویلفیئر کمیٹیز ( سی ڈبلیو سی ) کو مستحکم کرنے اور ضلع نوڈل افسران کے لئے ٹریننگ ماڈیولز تیار کرنے کی اشد ضرورت ہے ۔ وزیر موصوفہ نےیہ بھی رائے دی کہ بچہ مزدوری سے بچائے گئے ایک بچے کو صحت مند ماحول فراہم کرنے اور دوبارہ بچہ مزدوری میں نہ دھکیلنے سے محفوظ رکھنے کی ضرورت ہے۔


    ڈبلیو سی ڈی وزیر نے مزید کہا کہ بچہ مزدوری کی لعنت سے چھٹکارا پانا تبھی ممکن ہو سکتا ہے ، جب ‘ بچہ مزدوری ’ کے خلاف جنگ ، جن آندولن یا عوامی تحریک بن جائے گی اور اس کے لئے انہوں نے پڑوسی اداروں آر ڈبلیو اے اور بازار ایسوسی ایشنوں سے گزارش کی کہ وہ اس مہم میں ہاتھ بٹائیں اور اس کا حصہ بنیں ۔ انہوں نے کہا کہ ایک بچے کو کام دینا یا کام پر رکھنا سماجی شرم کا معاملہ بن جانا چاہیئے ۔


    ورک شاپ کے دوران ، این سی پی سی آر کے چیئر پرسن ، جناب پرینک کانونگو نے کہا کہ یہ مشاورت ( کنسلٹیشن ) اسٹینڈرڈ آپریٹنگ پروسیجر کی تشکیل کی سمت میں ایک صحیح قدم ہے ، جو بچوں کو بچانے اور ان کی باز آباد کاری کے طریقۂ کار کو اہم دھارے میں لانے میں مدد کرے گا ۔ انہوں نے اس بات پر بھی روشنی ڈالی کہ مذکورہ ایس او پی سے قانونی اجماع کی تخلیق میں مدد ملے گی ۔


    مزدور بچوں اور بچہ مزدوری میں ملوث مزدور کو بچانے اور ان کی باز آباد کاری کے لئے کام کر رہی ایجنسیوں کو در پیش چیلنجوں کے مدنظر ، این سی پی سی آر ‘‘ بچہ مزدوری میں ملوث بچوں کے بچاؤ اور باز آباد کاری ’’ پر ایک اسٹینڈرڈ آپریٹنگ پروسیجر تشکیل دے رہی ہے ۔


    خواتین اور بچوں کی بہبود کی وزیر نے اس عہد کہ بچوں کی مجموعی طور پر نشو و نما اور ترقی کے لئے ایک ساز گار ماحول بنایا جانا چاہیئے ، کے لئے حلف اٹھایا ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    ( م ن ۔ ش ت ۔ ع ا )


    U. No. 2403


    

    
    (Release ID: 1574134) Visitor Counter : 9
    
    
      Read this release in: English , Hindi