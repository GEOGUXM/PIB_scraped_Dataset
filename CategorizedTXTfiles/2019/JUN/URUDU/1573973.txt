      صحت اور خاندانی بہبود کی وزارت

      ڈاکٹر ہرش وردھن نے غیر متعدی بیماریوں کے بارے میں اعلیٰ سطح کی ایک جائزہ میٹنگ کی صدارت کی
      
      انہوں نے غیرمتعدی بیماریوں کے بارے میں ایک عوامی ’جن آندولن ‘ کے سلسلے میں تمام ماہرین قلب سے اپیل کی
      
      ڈاکٹر ہرش وردھن نے وزارت کوہدایت کی کہ وہ کمیاب بیماریوں کے علاج کے لئے ایک قومی پالیسی مرتب کرنے کے کام میں تیزی لائے

      Posted On: 11 JUN 2019 7:28PM by PIB Delhi

    نئیدہلی 12 جون۔صحت اور خاندانی فلاح وبہبود کے مرکزی وزیر ڈاکٹر ہرش وردھن نے کہا ہے :’’ غیر متعدی بیماریوں (این سی ڈی ) کے علاج کا عمل تیز کئے جانے کی فوری ضرورت ہے کیونکہ ان بیماریوں میں ملک میںاضافہ ہورہا ہے۔ اسے’جن بھاگیداری ‘ عوامی تحریک کے ذریعہ عمل میں لایا جاسکتا ہے ، جہاں اس معاملےسے دلچسپی رکھنے والے تمام افراد اور ساجھیداروں کی توانائی نیز معلومات کو بروئے کار لایا جاسکے ۔ میں ملک کے سبھی ماہرین قلب پر زور دیتا ہوں کہ وہ آگے آئیں اور اس جن آندولن کا حصہ بنیں تاکہ ہم ملک میں غیر متعدی بیماریوں کا کامیابی کے ساتھ مقابلہ کرسکیں ۔‘‘ ڈاکٹر ہرش وردھن کینسر ،ذیابطیس ، دل کے امراض اور دل کا دورہ پڑنے کے واقعات (این پی سی ڈی سی ایس ) کی روک تھام اور ان کنٹرول کے قومی پروگرام کا جائزہ لینے کے بارے میں اعلیٰ سطح کی ایک جائزہ میٹنگ کی صدارت کررہے تھے۔ صحت اور خاندانی فلاح وبہبود کے محکمے کی سکریٹری محترمہ پریتی سودن اور وزارت صحت کے دیگر سینئیر افسران بھی اس میٹنگ میں موجود تھے۔


    این سی ڈی پروگرام کا جائزہ لیتے ہوئے ڈاکٹر ہرش وردھن نے کہا کہ ہمیں این سی ڈی کا مقابلہ کرنے کے لئے تیز رفتاری کے ساتھ اور جارحانہ انداز میں کام کرنے کی ضرورت ہے ۔ انہوں نے کہا :’’ نئےچیلنجوں کاتقاضہ ہے کہ ہم جدید نوعیت کی حکمتہائے عملی تیار کریں اور نئے افکار نیز اختراعات کی ہمت افزائی کریں اور ان سے فائدہ اٹھائیں تاکہ کوئی بھی شخص ایسا نہ بچے ،جو ہماری خدمات سے فائدہ نہ اٹھا سکے ۔ ‘‘ مرکزی وزیر صحت نے این سی ڈیز کو مستحکم بنانے کے لئے ایک مربوط اور ہمہ شعبہ جاتی تعاون ، صحت کی دیکھ بھال اور صحت نظام میں تال میل کی تجویز پیش کی۔وزیر صحت نے کہا :’’ آدھی لڑائی تو اسی وقت جیت لی جاتی ہے ، جب لوگوں کو غیر صحتمندانہ طرز زندگی کے برے اثرات سے آگاہ کردیا جائے ۔‘‘ انہوں نے افسران کو ہدایت کی کہ وہ آگاہی کی ایک زبردست مہم شروع کریں ، جس میں صحتمندانہ طرز زندگی کے بارے میں تمام سطحوں پر لوگوں کو واقف کرایا جائے ۔ ڈاکٹر ہرش وردھن نے مزید کہا کہ منظورشدہ این سی ڈی کلینکوں اور دن میں کام کرنے والے مرکزوں کوفعال بنایا جائے ۔ انہوں نے کہا :’’ اس بات کو یقینی بنایا جائے کہ این سی ڈی کلینکوں میں دواؤں کی مناسب مقدار میں فراہمی ہو۔‘‘


    وزارت نے این سی ڈی کی مختلف سرکار ی کلینکوں میں این سی ڈیز کے لئے چلائی جانے والی تحریکوں کی تصویریں پیش کیں ۔ ڈاکٹر ہرش وردھن نے اس بات کی تعریف کی کہ ملک میں این سی ڈیز کے لئے 6.53 کروڑ سے زیادہ لوگوں کی جانچ کی گئی ہے ۔


    مرکزی وزیر صحت نے راشٹریہ آروگیہ ندھی کی مجموعی اسکیم کی صورتحال کا بھی جائزہ لیا ، جس میں راشٹریہ آروگیہ ندھی کے تین ذیلی اجزا بھی شامل ہیں ۔ ان میں مخصوص کمیاب بیماریوں کے شکار غریب مریضوں کے لئے وزیر صحت کے مالی امداد فنڈ اور کینسر پیشنٹ فنڈ بھی شامل ہیں ۔ جائزہ میٹنگ میں مرکزی وزیر صحت نے افسران کو ہدایت کی کہ وہ اس معاملے سے دلچسپی رکھنے والے تمام افراد کےصلاح ومشورے سے کمیاب بیماریوں کے علاج ومعالجے کے لئے قومی پالیسی مرتب کرنے کے عمل میں تیزی پیدا کریں ۔


    حادثات اور جلنے سے آنےوالےزخموں کی روک تھام اور بندوبست کے قومی پروگرام ( این پی پی ایم ٹی اینڈ بی آئی ) کا جائزہ لیتے ہوئے ڈاکٹر ہرش وردھن نے کہا کہ یہ بات بہت ضروری ہے کہ اس کے سلسلے میں گنجائش کو بڑھایا جائے اور سڑک پر محفوظ طریقے پر چلنے کے عمل سے عوام کو واقف کرایا جائے ۔ انہوں نے سڑک پر حفاظت کے ساتھ چلنے کے سلسلے میں ایک لائحہ عمل کو فروغ دینے کے لئے ریاستی حکومتوں نے ساتھ قریبی رابطے قائم کرنے کی تجویز پیش کی ۔


    م ن ۔ج ۔رم


    U-2385

    
    
    (Release ID: 1573973) Visitor Counter : 3
    
    
      Read this release in: English , Hindi