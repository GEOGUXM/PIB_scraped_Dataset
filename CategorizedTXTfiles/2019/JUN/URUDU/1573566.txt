      کامرس اور صنعت کی وزارتہ

      کامرس کے وزیر نے تجارت کی ترقی اور اس کے فر وغ کی کونسل اور تجارتی بورڈ کی میٹنگ سے خطاب کیا
      Posted On: 06 JUN 2019 1:11PM by PIB Delhi


    جناب پیوش گوئل تجارت کی ترقی کی کونسل اور تجارت کے بورڈ کی مشترکہ میٹنگ سے خطاب کرتے ہوئے۔


    کامرس اور صنعت اور ریلوے کے مرکزی وزیر جناب پیوش گوئل نے صنعت کے نمائندوں اور برآمداتی اداروں سے اپیل کی ہے کہ وہ مرکزی حکومت سے سبسڈیز اور گرانٹس پر انحصار بند کردیں اور صنعت کو مزید مقابلہ جاتی اور خود کفیل بنانے کے لئے جدوجہد کریں۔


    آج نئی دہلی میں تجارت کی ترقی اور اس کی فروغ کے ٹریڈ اور کونسل بورڈ کی مشترکہ میٹنگ سے خطاب کرتے ہوئے کامرس کے وزیر نے زور دیتے ہوئے کہا کہ جب سبسڈیز واپس لے لی جائیں گی تو کاروبار میں اضافہ ہوگا۔ اس تناظر میں انہوں نے ایل ای ڈی بلب کی مینوفیکچرنگ کی مثال پیش کی، جو اب زیادہ تیار کئے جانے کی وجہ سے مارکیٹ میں سستے داموں پر دستیاب ہیں۔ اس مشترکہ میٹنگ کا اہتمام کامرس اور صنعت کی وزارت اور ڈائریکٹوریٹ جنرل آف فارن ٹریڈ کی جانب سے کیا گیا تھا۔


    کامرس کے وزیر نے مزید وضاحت کی کہ جب بڑے پیمانے پر مال تیار کیا جاتا ہے تو گھریلو مینوفیکچرنگ اور کاروبار میں اضافہ ہوتا ہے، جس سے درآمد بڑھتی ہے اور مصنوعات کی کوالٹی میں سدھار بھی ہوتا ہے۔


    جناب پیوش گوئل نے ریاستی سرکاروں، ایکسپورٹ پرموشن کونسلز اور صنعتی اداروں سے بھی اپیل کی کہ وہ پوری قوت سے دنیا کے ساتھ وابستگی کے لئے تمام کوشش کریں۔ انہوں نے کہا کہ ہر ملک ہندوستان میں سرمایہ کاری کرنے کا خواہشمند ہے، تاکہ وہ ہندوستان میں بڑی مارکیٹ موقع سے فائدہ اٹھا سکیں۔ کامرس کے وزیر نے یہ بھی کہا کہ نفع بخش پیدا وار کے نشانے کا وقت ختم ہوگیا ہے۔ اب ہندوستان کو اپنی عالمی شاخ کو بہتر بنانے کے لئے چھلانگ لگانے کی ضرورت ہے اور وہ اس بات کو یقینی بنائے کہ ترقی کے فائدے صف میں کھڑے آخری شخص تک پہنچے۔ انہوں نے سبھی فریقوں سے کہا کہ وہ ملک کی ترقی کے لئے ایک ٹیم کے طور پر کام کریں۔ وزیر موصوف نے کامرس وصنعت کے سابق وزرا نرملا سیتارمن اور سریش پربھو کی جانب سے ادا کئے گئے رول کی ستائش کی، جنہوں نے گزشتہ پانچ سال کے عرصے میں کاروبار اور صنعت کو فروغ دینے کی اپنی کوششوں پر توجہ دی اور برآمدات میں اضافہ کیا۔


    جناب پیوش گوئل نے مزید کہا کہ ہندوستان اور دنیا اب تجارتی رکاوٹوں کی وجہ سے بہت سے چیلنجوں سے گزر رہی ہے اور معاشی شرح نمو نیچے آرہی ہے، لہٰذا اپنی پوزیشن برقرار رکھنے کے لئے کوششوں پر دھیان دینے کی زیادہ ضرورت ہے اور عالمی تجارت میں اضافے پر بھی زیادہ دھیان دینے کی ضرورت ہے۔ یہ فورم تمام فریقوں میں ایک قوت کے ساتھ کام کرنے کا موقع فراہم کرتا ہے، تاکہ اندرونی تجارت، صنعتی شرح ترقی اور برآمدات کے لئے فریم ورک اور نگرانی کے عمل میں سدھار کیا جاسکے۔ کامرس کے وزیر نے کہا کہ حکومت ہند کے تمام محکموں، وزارتوں اور ریاست کی تمام سرکاروں کو میکانزم کو زیادہ شفاف اور بدعنوانی سے پاک بنانے کے لئے جدوجہد کرنی ہے۔


    دن بھر چلنے والی مشترکہ میٹنگ میں شہری ہوابازی، مکانات اور شہری معاملات اور کامرس اور صنعت کے وزیر مملکت ہردیپ سنگھ پوری، کامرس وصنعت کی وزیر مملکت سوم پرکاش، نیتی آیوگ کے سی ای او ، کامرس، رینو، جہاز رانی، سڑک ٹرانسپورٹ، شہری ہوابازی، پرموشن آف انڈسٹری اور اندرونی تجارت، زراعت، انفارمیشن ٹکنالوجی، ٹیکسٹائلس، ایم ایس ایم ای اور حکومت ہند کی دیگر وزارتوں کے سکریٹریوں نے بھی شرکت کی۔ ریاستی سرکارو ں کے نمائندوں کے علاوہ صنعتی گھرانوں کے سربراہوں، برآمد کے فروغ کی کونسلوں کے نمائندوں اور ماہر تعلیم نے بھی شرکت کی۔


    بورڈ آف ٹریڈ نے غیر ملکی تجارتی پالیسی سے جڑے پالیسی معاملات پر کامرس اور صنعت کی وزارت کو مشورے دیے تاکہ ہندوستان کی تجارت کو فروغ دینے کے مقاصد حاصل کئے جاسکیں۔


    تجارت کی ترقی اور اس کے فروغ کی کونسل نے ریاستوں میں بین الاقوامی تجارت کے لئے سازگار ماحول فراہم کرنے کی خاطر بہت سے اقدامات پر ریاستی سرکاروں اور مرکز کے انتظام والے علاقوں کے ساتھ مذاکرات جاری رکھنے کی یقین دہانی کرائی ہے اور ہندوستان کی برآمد کو فروغ دینے میں ریاستوں کو سرگرم ساجھیدار بنانے کے لئے ایک فریم ورک تشکیل دینے کا بھی یقین دلایا۔


    U. No. 2325

    
    
    (Release ID: 1573566) Visitor Counter : 13
    
    
      Read this release in: English , Marathi , Hindi , Bengali , Malayalam