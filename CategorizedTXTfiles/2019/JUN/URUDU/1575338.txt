      صحت اور خاندانی بہبود کی وزارت

      مرکزی وزیر صحت ڈاکٹر ہرش وردھن نے اے ای ایس معاملوں کی صورتحال کا جائزہ لیا
      
      مرکزی و ریاستی ٹیموں نے 100 بستروں والے پی آئی سی یو کے مقام اور خاکہ کو حتمی شکل دے دیا ہے: ڈاکٹر ہرش وردھن
      
      Posted On: 23 JUN 2019 12:20PM by PIB Delhi


    نئی دہلی، 23 جون/ مرکزی وریاستی ٹیموں نے 100 بستر والے پی آئی سی یو کے مقام اور خاکہ کو حتمی شکل دے دیا ہے جسے مرکز کے ذریعہ اسپانسرڈ ایک اسکیم کے تحت امداد فراہم کی جائے گی۔ مرکزی وزیر صحت وخاندانی بہبود ڈاکٹر ہرش وردھن نے کل یہاں وزارت صحت کی اعلیٰ حکام کے ساتھ بہار کے اے ای ایس معاملوں کی صورتحال کا جائزہ لینے کے بعد یہ بات کہی۔ مرکزی وزیر صحت وزارت صحت کے حکام کے ساتھ یومیہ بنیاد پر اے ای ایس معاملوں کا جائزہ لے رہے ہیں۔


    ڈاکٹر ہرش وردھن نے یہ بھی کہا کہ کل ایک موت اور ایک نئے مریض کا داخلہ ہوا ہے۔ انھوں نے کہا کہ فی الحال 84 مریض ہیں جن میں سے چار مریضوں کی صورتحال سنگین ہے اور ان کی مسلسل نگرانی کی جارہی ہے۔


    وزیر صحت نے کہا کہ گذشتہ ایک ہفتے سے زائد دنوں سے مظفرپور میں کثیر جہتی مرکزی ٹیم کیمپ لگاکر رہ رہی ہے۔ انھوں نے واضح کیا کہ ریاستی وضلعی انتظامیہ کے تعاون سے اجتماعی سطح پر سماجی اخلاقی تبدیلی کی کوششوں اور ابتدائی شناخت نیز بنیادی صحت کی نگرانی کی سہولتوں کی انتظامات کو بہتر کیا گیا ہے۔ انھوں نے یہ بھی کہا کہ ایکیوٹ انسیفلائٹس سنڈروم( اے ای ایس) کے طبی انتظامات کثیر موضوعاتی مرکزی ٹیم کے ذریعہ بھی امداد کی جارہی ہے۔ اور مریضوں کی 24 گھنٹے مسلسل تشخیص اور دواؤں کی سہولیات فراہم کی جارہی ہیں۔


    دیگر اعلیٰ حکام اور ماہرین کے ساتھ صحت وخاندانی بہبود کے وزیر کے ایڈیشنل سکریٹری اور مشن ڈائرکٹر(این ایچ ایم) جناب منوج جھالانی نے ایس کے ایم سی ایچ جہاں مظفرپور کے اے ایس ایس مریضوں کی بھرتی کی جارہی ہے، سمیت مظفرپور کا دورہ کیا اور صورت حال کا جائزہ لیا ہے۔ وزارت صحت وخاندانی بہبود کے جوائنٹ سکریٹری جناب لوواگروال سماجی سطح پر بنیادی سہولیات نیز ضلع اسپتال اور ایس کے ایم سی ایچ میں اے ای ایس معاملوں کی روک تھام اور انتظامات کے لیے ریاستی حکومتوں کی کوششوں کی نگرانی اور امداد کے لیے کل تک مظفرپو رمیں موجود تھے۔ مرکزی ٹیم بہار میں اُس وقت تک موجود رہے گی جب تک اے ایس ایس کے باعث اموات کی شرح پر قابو نہیں پالیا جاتا۔


    ۔ ۔ ۔ ۔ ۔ ۔ ۔ ۔ ۔


    U. No. 2551


    

    
    (Release ID: 1575338) Visitor Counter : 5
    
    
      Read this release in: English , Marathi , Hindi , Punjabi