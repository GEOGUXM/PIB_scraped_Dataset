      وزارت دفاع

      اے این۔ 32: جسد خاکی ہوائی جہاز کے ذریعہ جورہاٹ پہنچائے گئے
      Posted On: 20 JUN 2019 7:37PM by PIB Delhi


    نئی دلّی، 20 جون/ ایک اے این - 32 ایئر کرافٹ طیارہ ، جس نے 03 جون، 2019 کو آسام کے جور ہاٹ ایئر فورس اسٹیشن سے اڑان بھری تھی، اپنے 13 ہوائی جانبازوں کے ساتھ لا پتہ ہو گیا تھا۔ 11 جون، 2019 کو لا پتہ اے این۔ 32 طیارے کا ملبہ اروناچل پردیش کی ایک پہاڑی کے ڈھلان پر پایا گیا اور اس حادثے میں کوئی ہوائی جانباز زندہ نہیں بچا۔ ان تمام بہادر ہوائی جانبازوں کے جسد خاکی بر آمد کر لئے گئے ہیں اور ایئر فورس اسٹیشن، جورہاٹ کو بھیج دیئے گئے ہیں۔ اس کے بعد یہ جسد خاکی ان کے آبائی شہروں کو روانہ کر دیئے جائیں گے، جہاں ان کی آخری رسومات سروس کے رسم و رواج کے مطابق ادا کی جائیں گی۔ بھارتی فضائیہ ان سو گوار کنبوں اور ان کے تمام نزدیکی پسماندگان کے ساتھ کھڑی ہے، جنہوں نے فرائض کی انجام دہی کے دوران اپنی قیمتی جانیں گنوائی ہیں،۔ بھارتی فضائیہ تلاشی اور بچاؤ آپریشنوں کے دوران غیر معمولی مدد اور حمایت کے لئے بھارتی فوج، بھارتی بحریہ، این ٹی آر او، ریاستی انتظامیہ اورعوام الناس کی شکر گزار ہے۔


    ۔۔۔۔۔۔


    U. 2535


    

    
    (Release ID: 1575166) Visitor Counter : 3
    
    
      Read this release in: English , Hindi