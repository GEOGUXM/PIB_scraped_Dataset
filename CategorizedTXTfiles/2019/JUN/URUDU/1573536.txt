      صحت اور خاندانی بہبود کی وزارت

      دلی ، اوڈیشہ ،تلنگانہ اور مغربی بنگال کے وزرائے اعلیٰ کے نام وزیر صحت کا مراسلہ ، آیوشمان بھارت - پی ایم جے وائی میںشرکت کی درخواست
      
      آیوشمان بھارت جیسی بصیرت افروز اسکیم کے فوائدتمام تر ناداروں اور کمزور حیثیت کےافراد تک پہنچنے چاہئیں: ڈاکٹر ہرش وردھن
      
      Posted On: 05 JUN 2019 8:53PM by PIB Delhi


    نئیدہلی 6 جون۔ صحت اور کنبہ بہبود کے وزیر ڈاکٹر ہرش وردھن نے وزارت صحت کی ذمہ داریاں سنبھالنے کے فوراََ بعد دلی ،اوڈیشہ ،تلنگانہ اور مغربی بنگال کے وزرائے اعلیٰ کے نام ایک مراسلہ ارسال کیا ہے اور اس کے ذریعہ ان سے گزارش کی ہے کہ و ہ حکومت ہند کی فلیگ شپ صحتی تحفظ اسکیم آیوشمان بھارت پردھان منتری جن آروگیہ یوجنا (اے بی ۔پی ایم جے اے وائی) میں شرکت کریں اور ہاتھ بٹائیں۔ انہوں نے جناب اروند کیجریوال ، جناب نوین پٹنائک اور محترمہ ممتا بنرجی سے بھی گفتگو کی ہے ، جو بالترتیب دلی ،اوڈیشہ اور مغربی بنگال کے وزرائے اعلیٰ ہیں۔ وزیر موصوف تلنگانہ کے وزیر اعلیٰ کے چندر شیکھرراؤ سے بھی گفتگو کریں گے ۔


    تینوںریاستیں اور مرکز کے زیر انتظام علاقےمذکورہ حکومت ہند کی اسکیم میں ابھی تک شریک نہیں ہوئے ہیں یعنی (اے بی ۔پی ایم جے اے وائی) میں ان کی شرکت ہونی باقی ہے ، اس سلسلے میں اظہار خیال کرتے ہوئے وزیر موصوف نے کہا کہ یہ بات ازحداہم ہے کہ آیوشمان جیسی بصیر ت افروز اسکیموں کا فائدہ ملک کے تمام نادار اور کمزور افراد تک پہنچنا چاہئے ۔ انہوں نے کہا ہے کہ وہ بقیہ ریاستوں اور مرکز کے زیر انتظام علاقوں کو بھی اس امر کو یقینی بنانے کے راغب کریں گے اور کوشش کریں گے کہ وہ اس اسکیم کے فوائدکو اپنے عوام تک پہنچائیں اور اس امر کو یقینی بنائیں کہ کوئی بھی مستحق شخص اس کے فوائد سے محروم نہ رہ جائے ۔


    اپنے مراسلے میں وزیر صحت نے کہا ہے کہ صاف وشفاف امور اور اعمال کے ذریعہ 32 ریاستوں اور مرکز کے زیر انتظام علاقوں میں نادار افراد پر مشتمل آبادی کے ایک بڑے طبقے کو اس اسکیم کے فوائد تک رسائی حاصل کرنے میں آسانی ہوئی ہے اور ان ریاستوں اور مرکز کے زیر انتظام علاقوں نے اس اسکیم کو تسلیم کرلیا ہے ۔ یہ اسکیم کامیابی کے ساتھ چل رہی ہے اور کروڑو ں لوگوں کو مالی امداد بہم پہنچا رہی ہے ۔ تمام تر افراد سے اسکیم میں شرکت کرنے کی درخواست کرتے ہوئے ڈاکٹر ہرش وردھن نے کہا کہ ریاستوں کو وسائل حاصل ہوں گے ۔قومی سطح پر رسائی آسان ہوگی ، جدید نوعیت کے تکنیکی پلیٹ فارم مہیا ہوں گے اورعالمی سطح کی تجزیاتی سہولتیں بغیر اضافی لاگت کے حاصل ہوں گی ۔ جعلی نگرانی اورکنٹرول نظام سے حفاظت ہوگی اور دیگر ریاستوں کے بہترین طریقہ ہائے کا ر کی جانکاری حاصل ہوسکے گی اور مساوی نوعیت کی حفظان صحت سہولتیں فراہم ہوں گی۔ وزیر موصوف نے کہا کہ ریاستی حکومتوں کو امداد باہمی کے اصول پرمبنی رفاقت کی بنیاد پر مالی وسائل وافر لچک کے ساتھ فراہم کرائے جائیں گے ۔


    ڈاکٹر ہرش وردھن نے اشارہ کیا کہ(اے بی ۔پی ایم جے اے وائی) کے نفاذ سے نہ صرف ریاستوں کو فائدہ ہوگا بلکہ تمام افراد اورشراکتداروں کو بھی اس کافائدہ حاصل ہوگا۔ اس اشتراک کے حتمی مستفدین ، نادار اور کمزور حیثیت کے افراد ہوں گے ۔ خدمات کی آسان بہم رسانی کی وجہ سے ریاستوں کو ہسپتالو ں کے ملگ گیر نیٹ ورک سے فائدہ حاصل ہوگا اور وہ اپنی ریاست میں بیرون ریاست سے آئے ہوئے افراد کو بھی خدمات فراہم کرسکیں گی۔ڈاکٹر ہرش وردھن نے ریاستی حکومتوں کو ان کی اپنی اسکیموں کو آیوشمان بھارت کے ساتھ مربوط کرنے کے سلسلے میں تمام تر امداد اورتعاون کی یقین دہانی کرائی ۔تاحال (اے بی ۔پی ایم جے اے وائی) کے تحت اسپتالوں میں 27 لاکھ 28ہزار 196 استفادہ کنندگان کو بھرتی کیا جاچکاہے اور تین کروڑ 56 لاکھ 7 ہزار 288 ای – کارڈ جار ی کئے جاچکے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔رم


    U-2318

    
    
    (Release ID: 1573536) Visitor Counter : 3
    
    
      Read this release in: English , Hindi , Bengali