      امور داخلہ کی وزارت

      آئی ایس معاونین کی این آئی اے کے ذریعہ گرفتاری
      Posted On: 26 JUN 2019 3:37PM by PIB Delhi


    نئی دہلی،26؍جون۔ داخلی امور کے وزیر مملکت جناب جی کشن ریڈی نے آج راجیہ سبھا میں پوچھے گئے سوال کے تحریری جواب میں بتایا کہ این آئی اے نے مرکزی حکومت کے ذریعہ دہشت گردی کے لئے ذمہ دار ٹھہرائے گئے معاملات کی تحقیقات کو لازمی کر دیا ہے۔ اس سلسلے میں، آئی ایس سے متعلق 3 معاملات درج کئے ہیں۔ ان واقعات میں کیرالہ میں (اپریل 2019) اور تمل ناڈو میں (جون 2019) میں چھاپے مارے گئے اور 4 مشتبہ افراد کو گرفتار کیا گیا۔


    گرفتار شدہ ان افراد کے قبضے سے مجوزہ تنظیم سیمی اور آئی ایس سے جڑے ہوئے جہاد کو بڑھاوا (پرو-جہادی) دینے والی کتابیں، نشریات کے علاوہ پمفلیٹس، رسالے اور پوسٹرس اور مختلف تحریری دستاویزات ؍ ادب وغیرہ برآمد ہوئے ہیں۔


    اسلامی ریاست (آئی ایس) پر پابندی لگانے اور گمراہ ہوئے نوجوانوں کو صحیح راہ پر لانے کےلئے ایک کثیر شاخی (ملٹی پرونجڈ) حکمت عملی اپنائی گئی ہے۔ ان تدابیر میں غیر محفوظ اور کمزور معاشروں کی ترقی و فروغ کے لئے اور تعلیمی اعتبار سے مستحکم کرنے پر توجہ مرکوز کرنا شامل ہے، چونکہ آئی ایس اپنی آئیڈیالوجی کو پھیلانے کےلئے سوشل میڈیا پر مبنی مختلف انٹر نیٹ استعمال کرتا ہے۔ اس لئے متعلقہ ایجنسیاں سائبر اسپیس پر نزدیکی سے نگرانی کر رہی ہیں اور ان کے خلاف قانون کے تحت کارروائی کر رہی ہیں۔ (ریڈیکلائزڈ) افراد کی ان کے کنبوں کے ہمراہ کاؤنسلنگ کا کام کیا جا رہا ہے۔


    اس کے علاوہ قومی تحقیقاتی ایجنسی (این آئی اے) اور ریاستی پولیس نے بھی آئی ایس ارکان ؍ حامیوں کے خلاف معاملات درج کئے ہیں۔ مرکزی حکومت نے اَن لاء فل ایکٹویٹیز (پریونشن) ایکٹ 1967 کے ذریعہ اپنے پہلے شیڈول میں اسلامک اسٹیٹ (آئی ایس) ؍ اسلامک اسٹیٹ آف عراق اینڈ لیوینٹ (آئی ایس آئی ایل) ؍ اسلامک اسٹیٹ آف عراق اینڈسیریا (آئی ایس آئی ایس)؍ داعش کو دہشت گردانہ تنظیموں میں شامل کیا ہے اور دہشت گردانہ تنظیم قرار دیا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ش ت ۔ک ا


    U- 2621

    
    
    (Release ID: 1575893) Visitor Counter : 2
    
    
      Read this release in: English