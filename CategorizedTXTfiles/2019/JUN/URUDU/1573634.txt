      صحت اور خاندانی بہبود کی وزارت

      ڈاکٹرہرش وردھن نے آیوش مان بھارت کے موضوع پر اعلیٰ سطحی میٹنگ کی صدارت کی
      ‘‘اس کے دونوں ستونوں کے مابین مربوط تعلق از حداہم ہے ’’
      
      ‘پی ایم جے اے وائی کے معاملے پربدعنوانی کی کوئی گنجائش نہیں ہوگی :ہرش وردھن ’
      
      اس امرکو یقینی بنایاجاناچاہیئے کہ اسکیم کے فوائد ملک بھرکے مستحقین تک پہنچیں :ہرش وردھن
      Posted On: 06 JUN 2019 6:44PM by PIB Delhi


    نئی دہلی،7جون :‘‘آیوش مان بھارت کے دونوں ستونوں کے مابین مربوط تعلق کو یقینی بنا ئے جانے کی ازحد ضرورت ہے تاکہ محترم وزیراعظم جناب نریندرمودی کے سوستھ بھارت ، سمردھ بھارت کے خواب کو شرمندہ ٔتعبیرکیاجاسکے’’ ۔ ان خیالات کا اظہار وزارت صحت اورکنبہ بہبود کے وزیر ڈاکٹرہرش وردھن نے صحت اورچاق چوبند رہنے کے مراکز ( ایچ ڈبلیوسی ) اور پردھان منتری جن آروگیہ یوجنا( پی ایم جے اے وائی ) سمیت آیوش مان بھارت کے نفاذ کی پیش رفت کے لئے منعقدہ ایک جائزہ میٹنگ کے دوران کیاہے ۔ ‘‘وزیرموصوف نے کہاکہ وزیراعظم کا نظریہ یہ ہے کہ اس اسکیم کے ذریعہ غریب ترین اور ملک کے کمزورترین افراد کی صحت کو بہتربنایاجائے ’’۔


    میٹنگ کے دوران ڈاکٹرہرش وردھن نے کہاکہ جعلسازیوں اوربدعنوانیوں کی ہرگزکوئی گنجائش نہیں ہوگی ۔ جعلسازی اور بدعنوانی کی روک تھام کے لئے مضبوط چیک اینڈ بیلنس نظام قائم کیاجائے گا اورکسی بھی طریقے کی رخنہ اندازی یاکوتاہی کو ہرگز برداشت نہیں کیاجائیگا۔ انھوں نے کہاکہ چونکہ موجودہ ٹارگیٹ گروپ ایس ای سی سی 2011پرمنحصرہے اس لئے متعدد گروپوں کے بارے میں ایسا ممکن ہے کہ وہ مستثنیٰ رہ گئے ہوں ۔ ہمیں اس اسکیم کومزید شمولیت پرمبنی اسکیم بنانے کی غرض سے کئے جانے والے سروے میں ان مستحق کنبوں کو بھی شامل کرنا چاہیئے ،جو اب تک اس دائرہ میں شامل نہیں ہوسکے ہوں ۔ ڈاکٹرہرش وردھن نے مزید کہاکہ این اے ایچ اے ٹیم کو ایسی سرکردہ ترجیحات کی ایک فہرست تیارکرنی چاہیئے، جو اس اسکیم کے دائرہ کا ر اوراس کے استعمال کو بڑھانے میں مدد گارہوں ۔ انھوں نے کہا کہ اس امرکو یقینی بنایاجاناچاہیئے کہ یہ اسکیم ہرمستحق اورضرورت مندفرد تک پہنچے ۔


    وزیرصحت نے اسکیم کی پیش رفت کی ستائش کی اور23ستمبر 2019کو اس کے آغاز کے بعد سےلے کراب تک مختصرمدت میں کئے گئے کام کی بھی تعریف کی ۔ جائزے کے ایک حصے کے طورپرڈاکٹرہرش وردھن نے ممکنہ چنوتیوں پرتبادلہ خیالات کرنے اور ایک معینہ مدت کے اندر ان کا حل نکالنے کے لئے ایک ٹاسک فورس تشکیل دینے کی تجویز بھی رکھی ۔ انھوں نے آگے زوردیکر کہاکہ تمام مستحقین کو ان کے استحقاق کے سلسلے میں اطلاعات کی فراہمی کے معاملے میں مضبوطی سے کام کیاجاناچاہیے اورانھیں یہ بتایاجانا چاہیئے کہ انھیں کون کون سے فوائد کس طرح حاصل ہوسکتے ہیں ۔ اس کے علاوہ اس امرکی کوششیں بھی کی جانی چاہیئں کہ پینل میں شامل ہسپتالوں میں عمدگی کی حامل نگہداشت فراہم کی جائے ۔ ہمیں اس اسکیم کے تحت تمام عمدہ اسپتالوں کو شامل پینل کرناچاہیئے ۔ اس امرکی کوششیں کی جانی چاہیئں کہ موجودہ مرکزی اورریاستی اسکیموں کو بھی اس اسکیم کے تحت لایاجائے ۔


    ڈاکٹرہرش وردھن نے انھیں یہ ہدایت بھی دی کہ وہ پی ایم جے اے وائی کے تحت شامل پینل ہسپتالوں کی تعداد منظم بنائیں ۔ خصوصا درجہ دوئم اور درجہ سوئم کے شہروں میں ایسا کیاجاناچاہیئے اوراس کے ساتھ ہی ساتھ اس امرکو بھی یقینی بنایاجاناچاہیئے کہ کم سے کم 200سرکردہ ہسپتالوں میں سے دوتہائی اسپتال پی ایم جے اے وائی کے تحت پینل میں شامل ہوں ۔


    36ریاستوں /مرکز کے زیرانتظام علاقوں میں سے 32میں پی ایم جے اے وائی کی عمل آوری کے لئے نیشنل ہیلتھ اتھارٹی کے ساتھ مفاہمتی عرضداشت پردستخط کردیئے ہیں ۔ان میں سے بیشترریاستوں میں اس اسکیم پر عمل آوری شروع بھی ہوگئی ہے اورباقی ماندہ ریاستوں ، دہلی ، اڈیشہ ، تلنگانہ اورمغربی بنگال کو اس اسکیم میں شامل کرنے کے لئے گفتگوجاری ہے ۔اس سلسلے میں مرکزی وزیرصحت نے چارریاستوں کے وزرائے اعلیٰ کو ایک خط لکھ کر اپنی اپنی ریاستوں میں اس اسکیم پرعوام کے لئے عمل آوری کرنے کے لئے زوردیاہے ۔ اس کے ساتھ ڈاکٹرہرش وردھن نے موجودہ ریاستی اسکیموں کے ساتھ اس اہم ترین واحداسکیم کو اپنانے کے لئے مکمل امداد وحمایت کی یقین دہانی بھی کرائی ہے ۔


    مرکزی وزیرصحت موصوف نے ایچ ڈبلیوسی کاجائزہ لینے کے دوران ہدایت کی کہ مختلف ریاستی سرکاروں کے بہترین طریقوں کو وسیع پیمانے پراختیارکیاجائے۔ انھوں نے مشورہ دیاکہ اس کے لئے ایسے‘‘ جن آندولن /سوشل موومنٹ ایمبیسڈرس ’’کی زمینی سطح پر ضرورت ہے جو اس نظام اوراس پرعمل آوری سے بخوبی واقف ہوں اورملک کے لئے کام کرنے اورخدمت کرنے کے جذبے سے مملوہوں ۔ جو پورے سماج کی اس معاملے میں حوصلہ افزائی کرسکیں اور ہرسطح پر نظام صحت کو مربوط بنایاجاسکے ۔


    اس اجلاس میں صحت وخاندانی بہبود کے امور کے وزیرمملکت جناب اشونی کمارچوبے ، ایچ ایس ڈبلیو کے محکمے کی سکریٹری محترمہ پریتی سودن ، نیشنل ہیلتھ اتھارٹی کے چیف ایکزیکیٹوآفیسر،جناب اندوبھوشن اور نیشنل ہیلتھ اتھارٹی ( این ایچ اے ) اورمرکزی وزارت صحت کے سینیئر افسران نے شرکت کی ۔


    ************


    ۔م ن ۔ ع آ) (


    U-2335

    
    
    (Release ID: 1573634) Visitor Counter : 2
    
    
      Read this release in: English , Hindi