      ماحولیات، جنگلات اور موسمیاتی تبدیلی کی وزارت

      جناب پرکاش جاوڈیکر نے ماحولیات، جنگلات اور آب وہوا کی تبدیلی کے مرکزی وزیر کا عہدہ سنبھالا
      
      جناب بابل سپریو نے وزیر مملکت کا عہدہ سنبھالا

      Posted On: 01 JUN 2019 2:17PM by PIB Delhi

    نئی دہلی،یکم جون / جناب پرکاش جاوڈیکر نے آج ماحولیات، جنگلات اور آب وہوا کی تبدیلی کے مرکزی وزیر کے طور پر عہدہ سنبھالا۔ پریاورن بھون کے دفتر میں ماحولیات کے سکریٹری جناب سی کے مشرا اور وزارت کے دیگر سینئر افسران نے ان کا استقبال کیا۔ جناب بابل سپریو نے بھی وزیر مملکت کا عہدہ سنبھالا۔


    عہدہ سنبھالنے کے بعد میڈیا کو بریفنگ دیتے ہوئے مرکزی وزیر نے کہا کہ ان کے لیے یہ گھرواپسی جیسا ہی ہے کیونکہ وہ این ڈی اے حکومت کے پہلے دور میں دو سال تک اسی وزارت میں خدمات انجام دے چکے ہیں۔ انھوں نے اس بات پر زور دیا کہ وہ یہ کوشش کریں گے کہ یہ وزارت محض ایک ضابطہ بندی کرنے والی ہی نہیں بلکہ ایک سہولت فراہم کرانے والی وزارت بھی سمجھی جائے۔ جناب جاوڈیکر نے کہا کہ ‘‘اقتصادی ترقی اور ماحولیات کے تحفظ کو ساتھ ساتھ چلنا چاہیے اور ہمیں اس سلسلے میں کام کرنے کی ضرورت ہے کہ اس جانب زیادہ زور دیا جائے۔


    عہدہ سنبھالنے کے بعد جناب پرکاش جاوڈیکر نے وزارت کے سینئر افسروں کے ساتھ ایک میٹنگ کی جہاں انھوں نے وزارت کے اہم اقدامات اور پالیسی سے متعلق معاملوں کے بارے میں بتایا۔


    مختصر تعارف


    پرکاش جاوڈیکر


    والد کا نام : جناب کے کے جاوڈیکر


    والدہ کا نام: محترمہ رنجنی جاوڈیکر


    تاریخ پیدائش : 30 جنوری 1951


    جائے پیدائش : پونے، مہاراشٹر ، ہندوستان


    ازدواجی کیفیت : شادی شدہ


    اہلیہ کا نام : محترمہ پراچی پرکاش جاوڈیکر


    بچے : دو بیٹے


    تعلیمی لیاقت : بی کام، (آنرز) یونیورسٹی آف پونے ہندوستان سے


    پیشہ : سیاست داں


    عہدہ جن پر فائز ہیں


    ماحولیات، جنگلات اور آب وہوا کی تبدیلی کی مرکزی وزیر اور اطلاعات ونشریات کے وزیر ۔


    عہدے جن پر فائز رہے (سابق)

      * انسانی وسائل کی ترقی کے مرکزی وزیر — 5جولائی 2016 سے 30 مئی 2019 تک
      * وزیر مملکت (آزادانہ چارج) — ماحولیات، جنگلات اور آب وہوا کی تبدیلی- 26 مئی 2014 سے 4 جولائی 2016 تک
      * وزیر مملکت-پارلیمانی امور26 مئی 2014 سے 9 نومبر 2014 تک
      * وزیر مملکت (آزادانہ چارج) — اطلاعات ونشریات — 26 مئی 2014 سے 9 نومبر 2014 تک
      * رکن پارلیمنٹ ، راجیہ سبھا، مہاراشٹر سے (اپریل 2018 سے)
      * رکن پارلیمنٹ، راجیہ سبھا، مدھیہ پردیش سے (جون 2014 سے مارچ 2018 تک)
      * رکن پارلیمنٹ، راجیہ سبھا، مہاراشٹر سے (مئی 2008 سے مئی 2014 تک)
      * ایگزکیٹیو پریسیڈینٹ — اسٹیٹ پلاننگ بورڈ مہاراشٹر (1995-1999)
      * قانون ساز کونسل کے رکن — مہاراشٹر پونے ڈویژن گریجویٹ حلقہ انتخاب سے 12 سال تک (1990-2002)
      * چیئرمین — ٹاسک فورس آن آئی ٹی، مہاراشٹر حکومت (1997-1999)
      * چیئرمین — ورکنگ گروپ آن ‘‘آئی ٹی فار ماسس’’، حکومت ہند (2000)
      * رکن— پریس کونسل آف انڈیا
      * رکن — پبلک اکاؤنٹ کمیٹی
      * رکن — ایچ آر ڈی کے بارے میں مستقبل کمیٹی
      * رکن — بجلی کی وزارت کے لیے مشاورتی کمیٹی
      * رکن — کمیٹی آن سب آرڈی نیٹ لیجسلیشن
      * رکن — وقف سے متعلق کمیٹی
      * رکن— دفاع کے بارے میں مستقبل کمیٹی

    سماجی کام کاج

      * چیئرمین، گرام شکتی، ایک این جی او جو کہ دیہی ترقی کے شعبے میں کام کرتا ہے
      * ضلع پونے کی ملشی تحصیل کی کولون وادی میں حکومت ہند کے واٹر شیٹ ڈیولپمنٹ پروجیکٹ کو کامیابی کے ساتھ مکمل کیا۔ (1996 سے 2000 تک)
      * بینک آف مہاراشٹر کے ذریعے شروع کئے گئے ترقیاتی پروجیکٹ کو پھر سے زندگی بخشنے کے لیے تھانے ضلع کے قبائلی علاقے میں کام کیا۔ (1978 سے 1980 تک)

    دیگر حقائق

      * بینک آف مہاراشٹر کے ساتھ 10 سال تک کام کیا (1971 سے 1981تک)
      * بینک آف مہاراشٹر کے دیہی ترقیاتی محکمے، بیماراکائی کے سیل، روزگار کو فروغ دینے کے پروگرام میں کام کیا

    حصولیابیاں

      * دیہی ترقیات اور مربوط نظریے میں بینکوں کا رول کے بارے میں ریسرچ پیپر کے لیے سر پرشوتم داس ٹھاکر میموریل نیشنل ایوارڈ
      * میڈیا لیب ایشیا پروجیکٹ کے بارے میں بات چیت کے لیے بوسٹن میں وفد کی قیادت کی۔ (2000)

    اشاعت

      * عصری موضوعات پر مختلف اخبارات میں 300 مضامین
      * بے روزگاری، دراندازی، آئی ایم ایف قرض اور دیگر سیاسی موضوعات پر متعدد کتابچے

  * U. No. 2267

    
    
    (Release ID: 1573097) Visitor Counter : 7
    
    
      Read this release in: English , Hindi
    
    
    

*