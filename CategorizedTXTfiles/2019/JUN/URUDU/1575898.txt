      کامرس اور صنعت کی وزارتہ

      ایف ڈی آئی ضابطوں میں نرمی
      Posted On: 26 JUN 2019 3:49PM by PIB Delhi


    نئی دہلی،26؍جون۔ براہ راست بیرونی سرمایہ کاری (ایف ڈی آئی) کی پالیسی پر نظر ثانی ایک مسلسل عمل ہے اور اس بات کو یقینی بنانے کے لئے کہ بھارت سرمایہ کاری کے لئے ایک پسندیدہ مقام کے طور پر بر قرار رہے، وقتاً فوقتاً ایف ڈی آئی پالیسی کی شرطوں میں تبدیلی کی جاتی ہے۔


    مختلف شعبوں میں ایف ڈی آئی کی اجازت متعلقہ وزارتوں اور محکموں، ریاستی حکومتوں، اعلیٰ صنعتی ایوانوں، انجمنوں اور دیگر تنظیموں سمیت تمام فریقوں کے ساتھ جامع صلاح و مشورے کے بعد اور ان کے خیالات اور نظریات کو دھیان میں رکھتے ہوئے دی جاتی ہے۔ مختلف شعبوں سے متعلق ایف ڈی آئی پالیسی، جس میں ہر سیکٹر کے لئے ایف ڈی آئی کی حد کو واضح کیا گیا ہے، 2017 کے ایف ڈی آئی پالیسی کے جامع سرکلر میں فراہم کی گئی ہے، جس میں وقتاً فوقتاً پریس نوٹس کے ذریعے ترمیم کی گئی ہے اور یہ صنعتی او راندرونی تجارت کے فروغ کے محکمے کی ویب سائٹ www.dipp.gov.in . پر دستیاب ہے۔


    اگرچہ ایف ڈی آئی پالیسی بیرونی سرمایہ کاری کو راغب کرنے کے لئے ایک فریم ورک مقرر کرتی ہے، لیکن امور داخلہ کی وزارت نے قومی سلامتی کے نقطۂ نظر سے تجاویز کا تجزیہ کرنے کے لئے تفصیلی رہنما خطوط مرتب کئے ہیں۔ ملک کی سلامتی سے سمجھوتہ کئے بغیر اقتصادی ترقی میں تیزی لانے کی خاطر تجاویز کا ملک کے اتحاد، علاقائی سالمیت اور اقتدار اعلیٰ کو درپیش خطرات کے امکانات کی بنیاد پر تجزیہ کیا جاتا ہے۔


    مذکورہ معلومات کامرس اور صنعت کے وزیر جناب پیوش گوئل نے آج لوک سبھا میں ایک تحریری سوال کے جواب میں فراہم کیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ و ا ۔ک ا


    U- 2635

    
    
    (Release ID: 1575898) Visitor Counter : 4
    
    
      Read this release in: English , Bengali