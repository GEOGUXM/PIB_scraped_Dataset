      پیٹرولیم اور قدرتی گیس کی وزارت

      ایل پی جی سلینڈر کے صحیح وزن کو یقینی بنانے کے لئے کئے گئے اقدامات
      Posted On: 24 JUN 2019 3:20PM by PIB Delhi


    نئی دہلی، 24 ؍جون،پیٹرولیم اور قدرتی گیس کے مرکزی وزیر جناب دھرمیندر پردھان نے آج لوک سبھا میں ایک تحریری جواب میں بتایا کہ تیل کی مارکیٹنگ کرنے والی کمپنیوں (او ایم سی) نے اطلاع دی ہے کہ باٹلنگ پلانٹوں میں ایک خود کار میکنزم کے ذریعے سلینڈر بھرے جاتے ہیں اور انہیں بھیجنے سے قبل ایک جانچ کی جاتی ہے اور ٹیمپر ایویڈنٹ سیل کے ذریعے ا نہیں سیل کیا جاتا ہے۔ حکومت او ایم سی کو ہدایت دی ہے کہ وہ اپنے ایل پی جی تقسیم کاروں کو ہدایت دیں کہ وہ اپنے گوداموں میں ایل پی جی سلینڈر کے وزن کی جانچ کریں۔ او ایم سیز نے تقسیم کاروں کو ہدایات جاری کی ہیں کہ وہ سلینڈر پہنچانے والے تمام اہلکاروں کو ایک پورٹبل وزن تولنے والی مشین کے ساتھ بھیجیں تاکہ صارفین کو سلینڈر سپرد کئے جانے سے قبل اس کے وزن کی جانچ ہوسکے۔ صارفین کو سلینڈر دئے جانے کے دوران کسی سلینڈر میں کم وزن پائے جانے کی صورت میں تقسیم کار کو اسے بدلنا ہوگا۔


    بھارت پیٹرولیم کارپوریشن لمیٹڈ (بی پی سی ایل) نے گزشتہ تین برسوں یعنی 2016-17 ، 2017-18 اور 2018-19 کے دوران مہاراشٹر ریاست میں ایک جزوی طور پر استعمال شدہ سلینڈر ؍ چوری کے سلینڈر کی سپلائی کے قائم شدہ ایک معاملے کی اطلاع دی ہے۔ جبکہ انڈین آئل کارپوریشن (آئی او سی ) اور ہندوستان پیٹرولیم کارپشن لمیٹڈ ( ایچ پی سی ایل ) نے جزوی طور پر استعمال شدہ سلینڈروں ؍ چوری کے سلینڈروں کی سپلائی کے کسی قائم شدہ معاملے کی اطلاع نہیں دی ہے۔


    تیل کی مارکیٹنگ کرنے والی کمپنیوں نے باٹلنگ پلانٹ میں تقسیم کار کے یہاں راستے میں اور گراہک کے پاس سلینڈر کے صحیح وزن کو یقینی بنانے کے لئے اقدامات کئے ہیں۔ اس سلسلے میں کئے گئے اہم اقدامات میں خراب سلینڈروں کی جانچ بھرائی سے پہلے انہیں الگ کرنا ، خود کار طریقے سے سلینڈر کی بھرائی ، کوالٹی کی جانچ ، صارفین کو بھیجے جانے سے قبل جانچ ،حکام کے ذریعے ڈلیوری کے مقام کے ساتھ ساتھ راستے میں اچانک جانچ ، انسپیکشن ؍ چھاپہ ، سلینڈر لگائے جانے سے قبل وزن اور لیکج کی جانچ ، شکایتوں کی جانچ اور غلط طریقوں کے معاملے میں وقت پر کارروائی وغیرہ شامل ہیں۔


    ۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن- ا گ- ق ر)


    U- 2566

    
    
    (Release ID: 1575496) Visitor Counter : 6
    
    
      Read this release in: English , Bengali