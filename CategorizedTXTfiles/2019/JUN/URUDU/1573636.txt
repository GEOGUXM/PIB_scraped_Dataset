      کامرس اور صنعت کی وزارتہ

      تجارت وصنعت کی وزارت نے برآمداتی فروغ اور داخلی تجارت میں ہم آہنگی پیداکرنے کا عہد کررکھا ہے: پیوش گوئل
      Posted On: 06 JUN 2019 8:25PM by PIB Delhi


    نئیدہلی 7 جون۔تجارت وصنعت اور ریلوے کے وزیر جناب پیوش گوئل نے تجارت بورڈ اور تجارتی فروغ اورترقی کی کونسل کی ایک میٹنگ کی صدارت کی اورریاستوں کے وزرائےصنعت اور وزرائے زراعت ، صنعت کاروں ، برآمداتی فروغ کونسلوں اور مرکزی حکومت کےتحت اقتصادی اوربنیادی ڈھانچہ سے متعلق وزارتوں کے نمائندگان کے ساتھ دن بھر گفت وشنید کا اہتمام کیا تاکہ برآمدات کو فروغ دینے کے ساتھ ساتھ گھریلو مینوفیکچرنگ کو بھی تقویت پہنچائی جاسکے اور تجارتی خسارہ کم سے کم لاحق ہو۔


    میٹنگ کے اختتام پر میڈیا نمائندگان سے گفتگو کرتے ہوئے پیوش گوئل نے کہا کہ وزارت اور محکمے اب حکومت کی پالیسی سے متعلق موثر نتائج کے اصول کے لئے الگ تھلگ ہوکر کام نہیں کرسکتے ۔ تجارت وصنعت کے وزیر نے مزید کہا کہ آج کی میٹنگ میں جتنے فیصلے لئے گئے ہیں ان پر آئندہ 45 دنوںکے اندر کارروائی شروع کردی جائے گی۔ انہوں نے اس موقع پر یہ بھی اعلان کیا کہ آئندہ اس سے متعلق میٹنگ 45 دنوں کے اندر ہی منعقدہوگی۔انہوں نے کہا کہ برآمد کاروںکے لئے سستی سود کی دروں پر قرض کی فراہمی کے کام کو آسان بنایا جائے گا اوریہ کام تیزی سے کیا جائے گا اورتمام بڑی بندرگاہوں پر ایکسرے اسکینروںکی تنصیب کی جائے گی اور کسٹم کلیرنس بھی آسان بنایا جائے گا۔ آئندہ تین مہینوں کے اندر فارما کے شعبے میں ٹریک اور ٹریس کے لئے مضبوط میکانزم اختیار کیا جائے گا۔ ریاستو ں کو رعایت دینے اور مرکز ی محصول اور ٹیکسوںمیں تخفیف کرنے کےلئے تین مہینوں نے اندر ایک اسکیم لائی جائے گی جسے مرحلہ وار طریقےسے تمام شعبوںمیں نافذ کیا جائے گا۔


    دن بھر چلنے والی گفت وشنید کے دوران برآمد کار حضرات نے امریکہ اور چین کے مابین تجارتی تنازعات علاقائی جامع اقتصادی شراکتداری کے تحت جاری گفت وشنید ، برآمداتی قرض کے حصول کے راستے میں دشواریوں جیسے موضوعات پر تبادلہ خیالات کئے اور اپنے نظریات رکھے۔ نئی زرعی برآمداتی پالیسی کے نفاذ سے متعلق عملی نکات لاجسٹکس کی لاگت کم کرنے ، تمام ریاستوں میں کاروبار کرنا آسان بنانے ، گھریلو مینوفیکچرنگ میں اضافہ کرنے اور درآمدات گھٹانے جیسے پہلوؤں کی شناخت کی گئی ۔ ریاستوں سے کہا گیا کہ وہ اپنی ریاست کی مخصوص ضروریات کی بالادستی کو مدنظر رکھتے ہوئے جلد از جلد حتمی شکل دیں۔ تجارت وصنعت کےوزیر نے ریاستی حکومتوں سے کہا ہے کہ وہ بہتر شفافیت اوراثر انگیزی کے لئے ون اسٹاپ آن لائن حصولیاتی پورٹل کے طور پر جی ای ایم کا آغاز کریں ۔ریاستی حکومتوں نے صنعت کاری کے فروغ اور اسٹارٹ اپ ایکو نظام کو مستحکم بنانے کے لئے اقدامات کرنے پر اتفاق کیا۔


    میٹنگ کے دوران متعدد فیصلے لئے گئے ، جو درج ذیل ہیں:

      * مانع ڈمپنگ میکانزم کے تحت درآمدات کی جانچ پڑتال کے عمل میں تیزی لائی جائے گی اور صنعتی ایسوسی ایشنوںکی مدد سے بطور خاص ایم ایس ایم ای مصنوعات پر نظررکھی جائے گی۔
      * نامیاتی مصنوعات کی برآمدات کو فروغ دینے کے لئے اقدامات کئے جائیں گے اورتمام ریاستوں میں منڈی محصول کو معقول بنانے کےلئے جائزہ لیا جائے گا۔
      * سرکردہ 50 محصولیاتی لائنوں کو جو بھارت کی 60 فیصد درآمدات پر مشتمل ہیں ، ان کا تفصیلی جائزہ لیا گا تاکہ درآمداتی انحصار کم کیا جاسکے
      * ای سی جی سی دعووں کو تیزْی سے نمٹائے گا اورصنعت کے فائدے کے لئے انہیں عوامی ڈومین کے تحت لایا جائے گا۔
      * ریاستی برآمداتی کمشنر حضرات کے ساتھ پہلے سے اعلان کردہ تاریخوں میں میٹنگوںکا اہتمام کیا جائے گاتاکہ برآمداتی بنیادی ڈھانچے سے متعلق معاملات پرتبادلہ خیالات کئے جاسکیں اورریاست وار مخصوص حکمت عملیاں وـضع کی جاسکیں ۔
      * حکومت ریاستوں کے ساتھ مل کر اعلیٰ مینوفیکچرنگ مضمرات کے لحاظ سے 50 مخصوص کلسٹر قائم کرے گی۔
      * ریلوے کی زمین جائیدادسے استفادہ کرنے اور کم استعمال میں آنے والے ریلوے اسٹیشنوں سے استفادہ کرنے کے لئے وزات تجارت وہاں گودام قائم کرنے کے امکانات تلاش کرے گی۔
      * ریاستی حکومتوں سے مشورہ کرکے مختلف اداروں کے لئے ڈیڈ منظوریوںکے نظریہ کو تقویت پہنچائی جائے گی۔فی الحال لائسنسو ں کو سالانہ بنیادوں پر توثیق کے عمل سے گزارا جاتا ہے ، اس پہلو پر بھی غور کیا جائے گا۔
      * ڈی پی آئی آئی ٹی / ڈی او سی ریاستی حکومتوںکو رینکنگ فریم ورک پر نظرثانی اورتجزیہ کرنے کے لئے راغب کرائے گا اور مینوفیکچرنگ ، برآمدات اورلاجسٹک امداد صنعت کو فراہم کی جائے گی۔
      * ڈی پی آئی آئی ٹی عوامی حصولیابی آرڈر میں میک انڈیا کے نفاذ کی گنجائش نکالنے کے لئے عوامی حصولیابی کوفروغ دینے کی غرض سے ریاستوں کی حوصلہ افزائی کرے گا۔
      * ڈی پی آئی آئی ٹی ( سی آئی آئی ، ایف آئی سی سی آئی ، ایسوچیم اورپی ایچ ڈی سی سی آئی جیسی صنعتی ایسوسی ایشنوں سمیت ) صنعت کے ساتھ مل کر کام کرے گا اور اس کےتحت آئندہ 6سے 9مہینوںکی مدت کے اندر قومی سرمایہ کاری فروغ اجتماعات کا اہتمام کیا جائے گا۔
      * روزگار فراہم کرنے والی صنعتوںکے لئے بطور خاص مخصوص سیکٹر والے کلسٹروںکو فروغ دیا جائے گا اوراسے ریاستوںاورصنعت کے ساتھ مل کر فروغ دیا جائے گا۔
      * اے پی ای ڈی اے ایک ایسا پورٹل قائم کرے گا جو ملک بھر میں ای پی او کی میز بانی کرے گااور اسے برآمدکاروں سے مربوط کرے گا۔

    اس سے قبل اپنے افتتاحی کلمات میں تجارت وصنعت کے وزیر نے آزادہندوستان کے پہلے وزیر تجارت ڈاکٹر شیاما پرشاد مکھرجی کے نظریہ کو یاد کیا جنہوں نے 1948 کی صنعتی پالیسی قرارداد کے توسط سے بھارت کی صنعت کاری کی مضبوط اساس قائم کی تھی۔ انہوں نے اس پہلو کو نمایاں کیا کہ اس بار صنعتوںکے ساتھ ملاقات کو ریاستوںکے ساتھ مربوط کیا گیا ہے تاکہ صحیح وفاقی جذبے اور مسابقتی افاقیت کی روح کے مطابق مجموعی تبادلہ خیالات ممکن ہوسکیں ۔انہوں نےزور دے کر کہا کہ صنعت کوسرکاری امداد کے انداز فکر سے ہٹ کر آگے بڑھنا چاہئے اور سبسڈی سے علیحدہ ہوجانا چاہئے کیونکہ اس سے کہیں بڑے معامالات ہیں ،جنہیں بنیادی ڈھانچہ سطح پر لانے کی ضرورت ہے ۔


    انہوں نے صنعتوںسے کہا کہ وہ مسائل کی بنیاد پر اپنی توجہ مرکوز کرے اور کوالٹی اور اثر انگیزی کے لحاظ سے ہماری مسابقتی صلاحیت میں اضافہ کرے ۔انہوں نے صنعت کو یقین دہانی کرائی کہ جہاں کہیں بھی اصل مشکلات مثلاََ قرض کی لاگت میں اضافہ ، لکویڈٹی وغیرہ کی آسان دستیابی وغیرہ حائل ہوںگی انہیں تیزی سے نمٹایا جائے گا۔ انہوں نے برآمدات کے معاملے میں حکومت کی حصولیابیوںکا ذکر کیا جو پہلی مرتبہ نصف کھرب کے نشان سے تجاوز کرگئی ہیں اور اب تک کی سب سے زیادہ برآمدات یعنی 331 بلین امریکی ڈالر کے بقدر کی برآمدات عمل میںآئی ہیں۔ کاروبار کرناآسان بنائے جانے کے معاملے میں درجہ بندی میںاضافہ ہوا ہے اور یہ 77 ویں مقام پر پہنچ گیا ہے اور یہ لاجسکٹک میں اصلاح ہوئی اور یہ 44 ویں مقام پر پہنچ گیا ہے ۔حکومت نے 25 ہزارکروڑ روپے سے زائد کی حصولیابیاں کی ہیں جن سے بڑی بچت ہوئی ہے ۔


    ہاؤسنگ اور شہری امور اور شہری ہوابازی کے وزیر مملکت (آزادانہ چارج) جناب ہردیپ سنگھ پوری اور تجارت وصنعت کے وزیر مملکت جناب سوم پرکاش اورتجارت وصنعت کے وزیر مملکت نے بھی گفت وشنید میں حصہ لیا ۔ نیتی آیوگ کے سی ای او امیتابھ کانت ، صنعت اورداخلی تجارت کے فرغ کے محکمے کے سکریٹری رمیش ابھیشیک اور تجارت کے سکریٹری انوپ وادھوان بھی اس کانفرنس میںشریک تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-2334

    
    
    (Release ID: 1573636) Visitor Counter : 9
    
    
      Read this release in: English , Hindi , Bengali
    
    
    

*