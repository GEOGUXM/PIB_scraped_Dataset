      وزارت دفاع

      انڈمان نکوبار کمان یوگا کے بین الاقوامی دن کے موقع پر سدھ گوروکا ساتھ دے گی
      Posted On: 19 JUN 2019 10:45AM by PIB Delhi


    نئیدہلی 19 جون۔انڈمان اور نکوبار کمان (اے این سی ) یوگا کے بین الاقوامی دن کی تقریب منانے کے لئے ایشا فاؤنڈیشن کے بانی سدھ گورو کا ساتھ دے گی ۔تقریبات کے علاوہ 20 اور 21 جو ن 2019 کو بیر چ گنج ، منی بے اور آئی این ایس ات کروش میں مختلف کلسٹروں میں یوگا کے اجلاس بھی ہوں گے۔ آخری دن یعنی 21 جو ن 2019 کو سدھ گورو بھارتی بحریہ کے فلوٹنگ ڈوک ( ایف ڈی این :2) پر یوگا اجلاس کی قیادت کریں گے ۔ انڈمان نکوبار کمان کے کمانڈر ان چیف وائس ایڈ مرل بمل ورما ، اے وی ایس ایم ، اے ڈی سی بھارتی فوج بحریہ ،فضائیہ ، کوسٹل گارڈ کے سینئیرافسران اور ان کے افراد خاندان کے ساتھ اس تقریب میں شرکت کریں گے۔ تقریب کے دونوں دن 800 سے زیادہ افراد اور ان کے خاندان والوں کے ان تقریبا ت میں شرکت کرنے کی امید ہے۔ یوگا سکھانے والوں کو آیوش طریق کار کے تحت تربیت دینے کی غرض سے منی بے میں 10سے 16 جون 2019 تک ایک یوگا کیمپ کا انعقاد کیا گیا تھا تاکہ اے این سی کے تمام متعلقہ افراد مختلف مقامات پر یوگا کے آزادانہ اجلاس کرسکیں ۔ امید ہےکہ سدھ گورو 20 جون 2019 کو پورٹ بلیئر پہنچیں گے اور 22 جون 2019 کو وہاں سے روانہ ہوجائیں گے۔ اپنے دورے کے موقع پر سدھ گورو اعضا کا عطیہ دینے والے کمان کے افراد کی عزت افزائی کریں گے اور وہ اے این سی کے افراد اور ان کے خاندان والوں کے ساتھ بات چیت کریں گے۔ گفتگو کے دوران بہت سے موضوعات زیر غور آئیں گے ، جن میں ڈیوٹی پر موجود وردی پوش مردوں اور خواتین کو درپیش ذاتی اور پیشہ ورانہ مسائل شامل ہیں ۔ اس بات پرزور دیا جائے گا کہ یوگا کے ذریعہ انتہائی درکار توازن اور طاقت کو کس طرح بحال کیا جائے ،جس سے مسلح افواج کو امن اور لڑائی دونوں مواقع پر اپنی بہترین صلاحیت کے اظہار کا موقع ملے ۔ سدھ گورو نے اپنے دورے سے پہلے کہا ہے :’’ انڈمان نکوبار جزائر انتہائی دوردراز اور دشوار گزار علاقوں میں شامل ہے ۔فوج کی تینوں شاخوں کی کمان کی قوم کی سالمیت کی حفاظت کرنے کی کوشش صحیح معنیٰ میں قابل تعریف ہے۔ ان فوجیوں کو یوگا کے ہتھیاروں سے لیس کرنا انتہائی ضروری ہے تاکہ ان کے اندر تبدیلی آسکے ۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج ۔رم


    U-2504

    
    
    (Release ID: 1574903) Visitor Counter : 9
    
    
      Read this release in: English , Hindi