      خلا ء کا محکمہ

      گگن یان پروجیکٹ کی حیثیت
      Posted On: 27 JUN 2019 4:15PM by PIB Delhi


    نئی دہلی، 27 ؍جون،حکومت ہند کے ذریعے منظور کردہ گگن یان پروجیکٹ، خلاء میں انسانی پرواز کے مرکز (ایچ ایس ایف سی) کے تحت کام کررہا ہے۔ گگن یان پروجیکٹ کی ٹیم کی نشان دہی کردی گئی ہے اور اس کے لئے ایک مناسب بندو بست نظام قائم کردیا گیا ہے۔ انسان کے ساتھ پرواز کے ہدف کے لئے ، جو دسمبر 2021 مقرر کیا گیا ہے ، ڈیزائن کی سرگرمیاں جاری ہیں۔


    سخت شیڈیول پر عمل در آمد کی خاطر روس اور فرانس سے انسانوں کے ساتھ پرواز کے نظام سے مدد لی جارہی ہے ، جس سے اسرو کو تجربہ حاصل ہوگا۔


    اشتراک کے خصوصی شعبوں کی نشان دہی کردی گئی ہے جن میں روس اور فرانس گگن یان کے شیڈیول کو پورا کرنے میں مدد کرسکتے ہیں۔ ماحولیات کے کنٹرول اور لائف سپورٹ نظام کے شعبے اور عملے کے انتخاب اور تربیت کے معاملے میں روس کے ساتھ تبادلہ خیال آخری مراحل میں ہیں فرانس کے ساتھ فلائٹ سرجن کی تربیت اور بائیو ایسٹرونوٹکس ، مشترکہ ترقی اور خلائی میڈیسن کے شعبوں میں تربیت کے لئے بات چیت جاری ہے۔


    یہ معلومات آج راجیہ سبھا میں شمال مشرقی خطے کی ترقی کے وزیر مملکت (آزادانہ چارج) ، وزیراعظم کے دفتر ، عملے ، عوامی شکایات اور پنشن ، ایٹمی توانائی اور خلاء کے وزیر مملکت ڈاکٹر جتیندر سنگھ نے ایک سوال کے تحریری جواب میں فراہم کیں۔


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 26 56

    
    
    (Release ID: 1576079) Visitor Counter : 8
    
    
      Read this release in: English