      کارپوریٹ امور کی وزارتت

      کارپوریٹ امور کی وزارت اور سیبی نے ضابطہ جاتی نگرانی کو مضبوط بنانے کے لئے ایک معاہدےپر دستخط کئے
      Posted On: 07 JUN 2019 6:00PM by PIB Delhi


    نئی دہلی؍07جون2019؍کارپوریٹ امور کی وزارت (ایم سی اے)اور سیکورٹیز اینڈ ایکسچینج بورڈ آف انڈیا(سیبی )نے آج یہاں دو ضابطہ جاتی تنظیموں کے درمیان ڈیٹا کے تبادلے کے لئے ایک رسمی مفاہمت نامے (ایم او یو) پر دستخط کئے۔مفاہمت نامے پر دستخط ایم سی اے کے جوائنٹ سیکریٹری جناب کی وی آر مورتی اور سیبی کی کل وقتی رکن محترمہ مدھاوی پوری بُچ نے دونوں تنظیموں کے سینئر افسران کی موجودگی میں کئے۔


    معیشت کے اہم شعبوں کو متاثر کرنے والے کارپوریٹ دھوکہ دہی کے واقعات کے تنا ظر میں اس پر نظر رکھنے کی بڑھتی ضرورت کی وجہ سے اس مفاہمت نامے پر دستخط کئے گئے ہیں۔چونکہ نجی شعبہ معاشی ترقی میں ایک اہم رول ادا کرتا ہے، ایسے میں ایک زبردست کارپوریٹ گورننس میکنزم وقت کی ضرورت بن گئی ہے۔


    اس مفاہمت نامے سے خود کار اور مستقل بنیاد پر سیبی اور ایم سی اے کے درمیان ڈیٹا اور معلومات شیئر کرنے کا راستہ ہموار ہوگا، اس سے معطل شدہ کمپنیوں، فہرست سے باہر کی گئی کمپنیوں کی تفصیلات، سیبی کے شیئر ہولڈنگ طریقہ کار اور کارپوریٹ کمپنیوں کے ذریعے رجسٹرار میں داخل کردہ مالیاتی اسٹیٹمنٹ ، کارپوریٹ سے متعلق آڈٹ رپورٹ وغیر جیسی خصوصی معلومات شیئر کی جاسکیں گی۔مفاہت نامہ اس بات کو یقینی بنائے گا کہ ایم سی اے اور سیبی دونوں میں ضابطہ جاتی مقاصد کے لئے تعلق ہے۔ ڈیٹا کے مستقل تبادلے کے علاوہ سیبی اور ایم سی اے جانچ ، معائنہ ، تفتیش اور قانونی چارہ جوئی کرنے کے مقصد سے اپنے متعلقہ ڈیٹا بیس میں دستیاب کوئی بھی معلومات طلب کرنے پر ایک دوسرے کے ساتھ تبادلہ کریں گی۔


    اس مفاہمت نامے کا نفاذ اسی تاریخ سے ہوتا ہے، جس تاریخ میں اس پر دستخط کئے گئے اور یہ ایم سی اے اور سیبی کا جاری اقدام ہے، جو کہ پہلے سے ہی مختلف موجودہ میکنزم کے توسط سے ایک دوسرے کے ساتھ اشتراک کررہے ہیں۔ اس اقدام کے لئے ڈیٹا ایکسچینج اسٹیئرنگ گروپ بھی تشکیل دیا گیا ہے، جو وقتاً فوقتاً ڈیٹا کے تبادلے کی صورتحال کا جائزہ لے گا اور ڈیٹا شیئرنگ میکنزم کی اثر انگیزی کو مزید بہتر بنانے کے لئے اقدامات کرے گا۔یہ مفاہمت نامہ دو ضابطہ جاتی تنظیموں کے درمیان امداد باہمی اور ہم آہنگی کے ایک نئے دور کا آغاز ہے۔


    م ن۔ن ا۔ن ع


    U: 234 8

    
    
    (Release ID: 1573713) Visitor Counter : 9
    
    
      Read this release in: English , Hindi