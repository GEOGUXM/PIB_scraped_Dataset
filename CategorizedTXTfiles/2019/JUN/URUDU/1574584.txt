      وزارتِ تعلیم

      فروغ انسانی وسائل کے مرکزی وزیر ڈاکٹرپوکھریال نشانک نے نئی دہلی میں ایچ آرڈی وزارت کے تحت ہندوستانی زبانوں کے اداروں کے سربراہوں کے ساتھ ایک میٹنگ کی صدارت کی
      Posted On: 13 JUN 2019 6:36PM by PIB Delhi


    نئی دہلی،14جون :فروغ انسانی وسائل کے محکمے کے مرکزی وزیر ڈاکٹررمیش پوکھریال نشانک نے نئی دہلی میں فروغ انسانی وسائل کی وزارت کے تحت سینٹرل لینگویج انسٹی ٹیوشن کے سربراہوں کے ساتھ ایک میٹنگ کی صدارت کی ۔ وزیر موصوف نے اس بات پرزوردیاکہ زبانوں سے متعلق اداروں کو بنیاد ی طورپر مضبوط اورباصلاحیت بنایاجائے ۔ اس میٹنگ میں انسانی وسائل کے فروغ کے وزیر مملکت جناب سنجے دھوترے بھی موجود تھے ۔


    ڈاکٹرنشانک نے کہاکہ ہماری توجہ تمام ہندوستانی زبانوں کے فروغ پرہے، جس کے لئے اسامیوں کو پرکیاجاناچاہیئے ۔ وزیرموصوف نے اپنی وزارت کے افسران کو ہدایت کی کہ وہ ان اداروں کے سربراہوں سے مستقل بنیاد پرمیٹنگ کیاکریں ۔


    ڈاکٹررمیش پوکھریال نشانک نے اس بات پرزوردیاکہ سنسکر ت زبان کے فروغ کے لئے مزید باصلاحیت سنسکرت ٹیچروں /پروفیسروں کی خدمات حاصل کی جائیں تاکہ قومی اور بین الاقوامی سطح پر زبان کو نئی جہت دی جاسکے ۔ وزیرموصوف نے ملک میں سنسکر ت اداروں کے نزدیک کم سے کم دو ایسے گاوں تیارکرنے کی ضرورت پرزوردیاجہاں سنسکر ت بولی جائے ۔


    ڈاکٹررمیش پوکھریال نشانک نے اس بات پرزوردیاکہ ان زبانوں کے فروغ کے لئے اختراعی راستے تلاش کئے جائیں ۔ انھوں نے کہاکہ ہندوستانی زبانوں میں تحقیق کی سخت ضرورت ہے ۔ انھوں نے یہ بھی کہاکہ ہرہندوستانی زبان کے ادب کو دوسری زبانوں میں ترجمہ کیاجائے تاکہ سب لوگ بہترین ادب سے فیضیاب ہوسکیں ۔


    ڈاکٹرپوکھریال نشانک نے کہاکہ ان کی وزارت آنے والے برسوں میں بھاشابھون قائم کریگی ۔ یہ ایک ایسی عمارت ہوگی ،جس میں تمام ہندوستانی زبانوں سے متعلق ادارے قائم کئے جائیں گے تاکہ ان زبانوں کی ترقی کے لئے کام ہوسکے ۔


    U-2459

    
    
    (Release ID: 1574584) Visitor Counter : 1
    
    
      Read this release in: English