      پارلیمانی امور کی وزارت

      وزیراعظم جناب نریندرمودی نے سیاسی پارٹیوں کے صدورکی میٹنگ کی صدارت کی
      
      وزیراعظم نے ‘ ایک ملک ، ایک الیکشن ’ کے موضوع کامطالعہ کرنے کے لئے ایک کمیٹی کا اعلان کیا

      Posted On: 19 JUN 2019 7:45PM by PIB Delhi

    نئی دہلی،20جون :وزیراعظم ، جناب نریندرمودی نے آج ( 19جون ،2019) ان سبھی سیاسی پارٹیوں کے صدور کی ایک میٹنگ کی صدارت کی ، جو پارلیمنٹ میں عوام کی نمائندگی کرتی ہیں ۔ میٹنگ میں 21پارٹی صدور نے شرکت کی ۔


    میٹنگ میں مندرجہ ذیل موضوعات پر بات چیت کی گئی :


    *پارلیمنٹ کی نتیجہ خیزی میں بہتری لانے کے طورطریقے


    *ایک ملک ، ایک الیکشن


    *آزادی کے 75ویں سال میں ایک نئے بھارت کی تعمیر


    *مہاتماگاندھی کے 150ویں یوم پیدائش کے سلسلے میں پروگرام اور عزائم


    *امنگوں والے اضلاع کی ترقی


    دفاع کے مرکزی وزیر، جناب راج ناتھ سنگھ نے اس میٹنگ کی نظامت کی ۔ پارٹی صدور نےاس کو میٹنگ بلانے کے وزیراعظم کے قدم کو سراہااور ان اہم معاملات پر ان کے نظریات جاننے چاہے ۔


    مختلف پارٹی صدورنے پارلیمنٹ کے ایوانوں کا کام کاج باربارمعطل ہونے اوراس میں رکاوٹ آنے پرتشویش ظاہرکی ۔ انھوں نے کہاکہ اس سے نتیجہ خیزی پراثرپڑتاہے اور متعلقہ دن کے معاملات پر ممبران پارلیمنٹ کے نظریات کے اظہار کے موقعوںمیں کمی آتی ہے ۔ انھوں نے زوردیکر کہاکہ بات چیت اورمذاکرات کا ماحول ، پارلیمنٹ میں ہرحال میں جاری رہنا چاہیئے ۔ میٹنگ میں شریک شخصیتوں نے اس امید کا بھی اظہارکیا کہ 17ویں لوک سبھا کے تقریباآدھے ارکان ایسے ہیں جو پہلی مرتبہ ممبرپارلیمنٹ بنے ہیں ۔ جو ایوان میں تعمیری مذاکرات کے جذبے کو آگے بڑھانے کا ایک موقع سمجھیں گے ۔


    ایک ملک ایک الیکشن ، کے موضوع پر بہت سے پارٹی صدورنے ایک ساتھ سارے انتخابات کرائے جانے کی تجویز کی حمایت کی ۔ بہت سی پارٹیوں کا یہ نظریہ بھی تھا کہ اس تجویز سبھی پہلووں کا ، کافی احتیاط کے ساتھ جائزہ لیے جانے کی ضرورت ہے ۔ جناب مودی نے کہاکہ یہ کسی ایک پارٹی کا ایجنڈانہیں ہے لیکن یہ معاملہ قومی اہمیت کا حامل ہے اور سبھی پارٹیوں کے نظریات پرغوروخوض کیاجائیگااورانھیں اہمیت دی جائیگی ۔ وزیراعظم نے اعلان کیا کہ ایک ملک ، ایک الیکشن کے معاملے پر غوروخوض کے لئے ایک کمیٹی تشکیل دی جائیگی جو مقررہ وقت کے اندر اندراپنے مشورے پیش کریگی ۔


    بہت سی پارٹیوں نے اس نظریئے کا پرزورطریقے سے اظہارکیاکہ نئی پیڑھی کو مہاتماگاندھی کی اقدار اورتعلیمات سے باخبرکرایاجاناچاہیئے ۔ اور مہاتماگاندھی کا 150ویں یوم پیدائش ایسا کرنے کے لئے ایک بہترین موقع ہے ۔ پارٹیوں کو یہ بھی خیال تھا کہ ہم اس موقع پر ملک کی ترقی کے لئے کچھ مضبوط عزائم کرسکتے ہیں ۔ اور2022 یعنی آزادی کی 75ویں سالگرہ تک کچھ نشانے مقررکرسکتے ہیں ۔


    امنگوں والے اضلاع کی ترقی کے معاملے پرسبھی پارٹیوں کے تعمیری نظریات تھے اورانھوں نے بہت سے مشورے بھی دیئے ۔ جناب مودی نے کہاکہ سبھی ریاستی سرکاروں کو چاہیئے کہ وہ اپنی اپنی ریاستوں کے سب سے زیادہ پسماندہ اضلاع کو مرکزکے رابطے میں لائیں تاکہ وہ بہترین کارکردگی انجام دینے والے اضلاع کی سطح پرآسکیں ۔انھوں نے کہاکہ اس طرح ایک نئے بھارت کامقصد 2022تک حاصل ہوجائیگا۔


    وزیراعظم نے پارٹی صدور کا شکریہ اداکیاکہ انھوں نے اس میٹنگ میں شرکت کی اورتعمیر ی مشوروں سے نوازا۔ انھوں نے کہاکہ اگلے کچھ برس ملک کو ترقی اورخوشحالی کے راستے پرگامزن کرانے کے لئے ایک تاریخی موقع کی نمائندگی کرتے ہیں ۔


    دیگرکابینی وزرأ جنھوں نے اس میٹنگ میں شرکت کی ، ان میں داخلی امورکے مرکزی وزیر جناب امت شاہ ، سڑک ٹرانسپورٹ وشاہراہوں ، اور بہت چھوٹی ، چھوٹی اوراوسط درجے کی صنعتوں کے وزیر،جناب نتن گڈکری ، زراعت اورکسانوں کی بہبود ، دیہی ترقی اور پنچایتی راج کے وزیر،جناب نریندرسنگھ تومر ، سماجی انصاف اورتفویض اختیارات کے وزیر ، جناب تھاورچندگہلوت ، پارلیمانی امور، کوئلے اورکانوں کے وزیر جناب پرہلادجوشی اوردیگرشخصیات شامل ہیں ۔


    ************


    U-2523

    
    
    (Release ID: 1575032) Visitor Counter : 1
    
    
      Read this release in: English , Marathi , Hindi , Bengali