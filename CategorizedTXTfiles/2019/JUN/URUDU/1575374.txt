      نوجوانوں کے امور اور کھیل کود کی وزارت

      کھیلو انڈیا کے ذریعے کھلاڑیوں کے انتخاب کیلئے تفصیلی اور شفاف طریقہ کار اختیار کیا گیا ہے
      Posted On: 24 JUN 2019 1:10PM by PIB Delhi


    نئیدہلی۔ 24 ؍جون۔نوجوانوں کے اُمور اور کھیلوں کے وزیر مملکت (آزادانہ چارج) جناب کرن رجیجو نے آج راجیہ سبھا میں ایک تحریری جواب میں بتایا کہ حکومت نے دو مرحلوں والے طریقہ کار کے ذریعے کھلاڑیوں کے انتخاب کی غرض سے ایک تفصیلی اور شفاف طریقہ کار اختیار کیا ہے جو صلاحیت سے متعلق اسکاؤٹنگ کمیٹی اور تربیت کیلئے صلاحیت کی شناخت اور ترقی کی کمیٹی پر مشتمل ہے۔ جن کھلاڑیوں کی شناخت کی جاتی ہے ان کااس اسکیم کیلئے انتخاب کیاجاتا ہے جس کے لئے بھارت کی کھیلوں کی اتھارٹی کے ڈائرکٹر جنرل کی صدارت میں ایک اعلیٰ اختیاراتی کمیٹی منظوری دیتی ہے۔ کھیلو انڈیا گیمز میں شرکت کے لئے کھلاڑیوں کا انتخاب ریاستی سرکاریں کرتی ہیں۔ یہ انتخاب اسکول کھیلوں ، انڈین نیشنلز کی فیڈریشن ، کھیلوں کی قومی فیڈریشنز / سینٹرل بورڈ آف سیکنڈری ایجوکیشن کے ذریعے نامزدگی اور وائلڈ کارڈ انٹریز کے ذریعے کیاجاتا ہے۔


    آئندہ بین الاقوامی مقابلوں کیلئے بھارتی کھلاڑیوں اور ٹیموں کی تیاری اور تربیت ایک مستقل عمل ہے جو تربیت اور مقابلوں کے سالانہ کلینڈر (اے سی ٹی سی) کے مطابق جاری رکھا جاتا ہے۔ یہ کلینڈ ر بھارت کی کھیلو ں کی اتھارٹی اور کھیلوں کی متعلقہ قومی فیڈریشنز کے ساتھ صلاح ومشورے سے تیار کیا گیا ہے۔ اس کے مطابق اس وزارت کی این ایس ایف کی مدد کیلئے اسکیم کے تحت کھیلوں کی قومی فیڈریشن این ایس ایف کو مالی امداد فراہم کی جاتی ہے۔ یہ امداد کوچنگ کیمپوں کے انعقاد بین الاقوامی کھیل مقابلوں میں مقابلہ جاتی موقع فراہم کرنے ، خوراک ، فوڈسپلیمنٹس ، بھارتی اور غیر ملکی کوچوں کی خدمات / سپورٹنگ عملے ، سائنٹفک اور طبی امداد کیلئے فراہم کی جاتی ہے۔ اس کےعلاوہ کھیلوں کے فروغ کے قومی فنڈ کے تحت ٹارگیٹ اولمپک پوڈیم اسکیم (ٹی او پی ایس ) کے ذریعے باقاعدہ تربیت شناخت کیے گئے کھلاڑیوں کو اس امیدکے ساتھ فراہم کی جارہی ہے کہ وہ بین الاقوامی سطح پر تمغے حاصل کریں گے۔


    U-2556

    
    
    (Release ID: 1575374) Visitor Counter : 10
    
    
      Read this release in: Bengali , Hindi , English , English , Kannada