      جدید اور قابل تجدید توانائی کی وزارت

      جناب آر کے سنگھ نے قابل تجدید توانائی کے سیکٹر سے متعلق مسائل کا جائزہ لیا اور قرضہ دینے والوں سے کہا کہ وہ آر ای پروجیکٹوں میں سرمایہ لگائیں
      
      وزیر موصوف نے آر ای سیکٹر کے لئے ترجیحی سیکٹر والی قرضہ دینے کی حد کو ختم کرنے کا مطالبہ کیا
      
      ایس ای سی آئی کا میاب بولی لگانے والوں کوطے شدہ قرضوں کی پیش کش کرے گی
      
      Posted On: 10 JUN 2019 7:07PM by PIB Delhi


    نئیدہلی 11 جون۔بجلی اور نئی نیز قابل تجدید توانائی کے مرکزی وزیر مملکت (آزادانہ چارج ) جناب آر کے سنگھ نے قابل تجدید توانائی کے سیکٹر کو درپیش مختلف مسائل کا ایک میٹنگ میں جائزہ لیا۔ اس میٹنگ میں اس معاملے سے دلچسپی رکھنے والے مختلف افراد نے شرکت کی ، جن میں ایم این آر ای کے سکریٹری ایم این آر ای ، اقتصادی امور کے محکمے ، اخراجات کے محکمے ، مالی خدمات کے محکمے ، مالیہ کے محکمے اور سرکاری / پرائیویٹ بینکوںاور مالی اداروں کے نمائندے شامل تھے۔


    میٹنگ میں فیصلہ کیا گیا کہ ایم این آر ای ترجیحی سیکٹر کی آر ای سیکٹر کے لئے قرضہ دینے کی حد کو ختم کرنے کے معاملے کی آر بی آئی کے ساتھ پیروی کرے گی۔ اس سے پی ایس بیز کی اس بات کے لئے حوصلہ افزائی ہوگی کہ وہ آر ای پروجیکٹوں کے لئے زیادہ قرضے دیں ۔


    میٹنگ میں جناب آر کے سنگھ نے بینکوں / مالی اداروں سے یہ بھی کہا کہ وہ آر ای کو بجلی کے سیکٹر سے الگ ایک علیحدہ سیکٹر کے زمرے میں رکھیں تاکہ رقومات آر ای پروجیکٹوں کے لئے آسانی کے ساتھ آسکیں ۔ انہوں نے مزید کہا کہ محصول کی موجودہ شرحیں جو آر ای پروجیکٹوں کے فراہم ہیں ،وہ پنپنے کے قابل ہیں کیونکہ آر ای پروجیکٹوں کی دیکھ ریکھ اور انہیں چلانے پر آنے والی لاگت طویل مدت میں کم ہوجائے گی۔ انہوں نے یہ بھی کہا کہ وقت گزرنے کے ساتھ ساتھ آر ای ٹکنالوجی کی لاگت کم ہوتی جارہی ہے جبکہ آر ای سازوسامان کی صلاحیت میں روز بہ روز بہتری آتی جارہی ہے ۔ اس لئے کم محصول انحراف کی حیثیت نہیں رکھتا ۔ وزیر موصوف نے بینکوں سے درخواست کی کہ وہ آر ای سیکٹر کو قرضے دینے کے معاملے میں آگے آئیں ۔


    آر ای پروجیکٹوں کے لئے زمین کی دستیابی کے مسئلے پر وزیر موصوف نے کہا کہ ایس ای سی آئی زمین کے معاملے میں ریاستی حکومتوںسے رابطہ قائم کرے گی کیونکہ یہ زمین پٹے پر حاصل کی جائے گی ، اس لئے اس کے لئے پیشگی ادائیگی کی ضرورت نہیں ہوگی۔ ایس ای سی آئی نیلامی کے موقع پر بینکوں کے ساتھ رابطہ بھی رکھے گی۔ بینکوں / مالی اداروں سے کہا گیا کہ وہ کامیاب بولی لگانے والوں کو پہلےسے طے شدہ قرضوں کی پیش کش کے لئے ایس ای سی آئی سے رابطہ رکھیں ۔


    آر ای ضرورتوں کے مسئلے پر جی ایس ٹی کے سلسلے میں بھی تبادلہ خیال کیاگیا اور مالیہ کے محکمے سے درخواست کی گئی کہ وہ جی ایس ٹی کونسل کے سامنے موزوں تجویز پیش کرے ۔


    مکانوں میں شمسی توانائی کی ذریعہ کھانا پکانے کے عمل کوفروغ دینے کے لئے آزمائشی پروجیکٹ شروع کرنے پر بھی بات چیت کی گئی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2370

    
    
    (Release ID: 1573859) Visitor Counter : 2
    
    
      Read this release in: English , Hindi