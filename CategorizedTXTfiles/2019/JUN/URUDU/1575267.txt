      نائب صدر جمہوریہ ہند کا سکریٹریٹ

      بیماریوں سے مقابلہ کرنے کے لئے اسکولی نصاب میں یوگ کو شامل کیا جائے، جسمانی تندرستی اور ذہنی توازن کو یقینی بنایا جائے:نائب صدر جمہوریہ ہند
      
      یوگ عوامی تحریک بن رہا ہے،فطرت کے بے جا استحصال سے بچا جائے
      
      لال قلعہ پر یوگ کے عالمی دن کی تقریبات میں شرکت
      Posted On: 21 JUN 2019 11:28AM by PIB Delhi


    نئی دہلی، 21 جون2019 ؍نائب صدر جمہوریہ ہند جناب ایم وینکیا نائیڈو نے یوگ کو مقبول بنانے کی ضرورت پر زور دیا ہے اور ملک میں غیر چھوت چھات والی بیماریوں کے بڑھتے ہوئے واقعات سے نمٹنے اور صحت مند زندگی کو فروغ دینے کے لئے یوگ کواسکولی نصاب میں شامل کرنے پر بھی زور دیا ہے۔


    آج یہاں تاریخی لال قلعہ میدان پر یوگ کی بین الاقوامی دن کی تقریبات میں حصہ لیتے ہوئے نائب صدر جمہوریہ نے کہا کہ صحت پر مبنی قدیم ہندوستانی پریکٹس یوگ نہ صرف جسمانی تندرستی اور ذہنی توازن کو یقینی بناتی ہے، بلکہ نظم و ضبط کی زندگی جینے کی طریقے بھی سکھاتی ہے۔ ان تقریبات کا اہتمام پرجاپتا برہما کماری وشو ودیالیہ نے کیا تھا۔انہوں نے مرکز اور مختلف ریاستی حکومتوں سے اپیل کی کہ یوگ کو اسکولی نصاب میں شامل کریں۔


    نائب صدر جمہوریہ نے کہا کہ کھانے پینے کی غلط عادتیں صحت کو نقصان پہنچا رہی ہیں۔ انہوں نے عوام کو باخبر کیا ، خاص کر نوجوانوں کو تلقین کہ وہ جنک فوڈ کھانے سے گریز کریں۔ انہوں نے کہا کہ فوراً تیار کئے جانے والے ایسے کھانے فوراً بیماری بھی لے کر آتے ہیں۔نائب صدر جمہوریہ نے کہا کہ ہمارے آباء واجداد کھانے پینے کے جو دیسی طریقے بتا کرگئے ہیں، وہ ہر موسم اور خطے کے لئے مناسب ہیں۔ انہیں نے سب لوگوں کو اپنانا چاہئے۔


    انہوں نے کہا کہ لوگ روز مرہ کی زندگی میں شدید تناؤ ڈالنے کا ذکر کرتے ہیں۔ ایسے میں انہوں نے کہا کہ یوگ کو اپنی باریک بینی کا حصہ بنایا جانا اور بھی ضروری ہوگیا ہے۔ہر ایک انسان جسمانی تندرستی حاصل کرنے کے لئے یوگ کو نہ صرف حاصل کرسکتا ہے، بلکہ بہتر زندگی کے لئے یوگ رہنمائی بھی کرسکتا ہے۔


    یوگ سادگی، ایمانداری، استقلال کے لئے لازمی ہے اور سبھی مخلوقات اور فطرت کاا حترام کرتا ہے۔ جناب نائیڈو نے کہا کہ زیادہ وسائل کو حاصل کرنے، دولت،سکھ اور طاقت کے لئے واحد جہتی حصول قدرتی وسائل کے اندھادھند استعمال کے خود غرض پر مبنی خیالات کے نتیجے میں آج ہم آب و ہوا میں تبدیلی اور بڑھتی ہوئی نابرابری کی شکل میں دیکھ رہے ہیں۔ہمیں اس خود غرضی پر مبنی خیال پر روک لگانے کی ضرورت ہے۔


    نائب صدر جمہوریہ نے کہا کہ یوگ کا مقصد توازن اور سکون ہے اور انہوں نے قدرت کے بے جا استحصال اور زیادہ خرچ سے بچنے کی ضرورت پر زور دیا۔توازن کلیدی حیثیت رکھتا ہے ۔ نائب صدر جمہوریہ نے زور دیا کہ ایسے میں بہتر مستقبل کے لئے توازن جسمانی صحت کے لئے سب سے بہتر ہتھیار ہے اور یہ سب یوگ میں مضمر ہے۔


    انہوں نے کہا کہ یوگ فطرت اور دیگر سبھی مخلوقات کے ساتھ بقائے باہم کی زندگی کے ہندوستانی طریقہ کار کی عکاسی کرتا ہے۔ جناب نائیڈو نے کہا کہ ایک سچا یوگی خود، دیگر اور ماحولیات کے ساتھ ہم آہنگ تعلقات کو فروغ دیتا ہے، جو کہ صحت مند معاشروں اور صحت مند کرہ ارض کی بنیاد تشکیل دیتا ہے۔انہوں نے مزید کہا کہ ہم کو فطرت کے ساتھ پیار کرنا چاہئے اور اس کے ساتھ رہنا چاہیے اور ہمیں ایک بہتر مستقبل کے لئے فطرت کے ساتھ جینا چاہئے۔


    دنیا بھر میں یوگ کی بڑھتی ہوئی مقبولیت پر خوشی کا اظہار کرتے ہوئے نائب صدر جمہوریہ نے کہا کہ ملک کے لئے یہ باعث فخر کی بات ہے کہ وزیر اعظم جناب نریندر مودی کی پہل کے بعد دنیا بھر میں ہر سال 21 جون کو یوگ کا عالمی دن منایا جاتا ہے۔


    نائب صدر جمہوریہ نے تقریبات میں جمع 30 ہزار سے زیادہ یوگ سادھکوں کے ساتھ کچھ یوگ آسن بھی کئے۔


    بعد میں رِتھو نیستھام فاؤنڈیشن کے چیئرمین جناب وینکٹیشور نے صحت کے لئے اچھے کھانے پینے-‘سری دھانیالو’(باجرا)کے عنوان والی ایک کتاب نائب صدر جمہوریہ کو پیش کی۔


    اس موقع پر برہم کماری کئی یوگ اداروں اور دیگر تنظیموں کے نمائندے بھی شامل تھے۔


    U: 2 541

    
    
    (Release ID: 1575267) Visitor Counter : 12
    
    
      Read this release in: English , Hindi , Marathi , Bengali