      وزارت دفاع

      12ویں ری کاپ صلاحیت سازی ورکشاپ کی مشترکہ طورپر میزبانی
      Posted On: 19 JUN 2019 3:11PM by PIB Delhi


    نئی دہلی، 19 جون2019 ؍ہندوستانی ساحلی حفاظتی دستہ کے ایڈیشنل ڈائریکٹر جنرل جناب وی ایس آر مورتھی نے آج یہاں ایشیاء میں پائریسی اور جہازوں کے خلاف مسلح قذاقی سے نمٹنے کے لئے علاقائی تعاون معاہدہ ری کاپ کےایگزیکٹیو ڈائریکٹر جناب ماسا فونی کروکی کے ساتھ دو روزہ بارہویں صلاحیت سازی ورکشاپ کا افتتاح کیا۔


    اپنی افتتاحی تقریر میں جناب مورتھی نے قذاقی اور مسلح ڈکیتی کی لعنت سے نمٹنے کے لئے مشترکہ فریم ورک کو فروغ دینے کی سمت ری کاپ آئی ایس سی کی کوششوں کو تسلیم کیا اور مختلف شراکت داروں کے درمیان معلومات کے تبادلے کو آسان بنانے کی سمت کوششوں کو بھی سراہا۔ آئی سی جی کے ایڈیشنل ڈائریکٹر جنرل نے اس حقیقت کو اُجاگر کیا کہ ری کاپ سمجھوتے کے تحت صلاحیت سازی تعاون کا ایک سب سے اہم ستون رہا ہے اور ہندوستان میں تیسری مرتبہ اس ورکشاپ کی میزبانی کرکے اس سمت میں ایک کلیدی رول ادا کیا ہے۔


    ہندوستانی ساحلی حفاظتی دستہ(آئی سی جی)ایشیاء میں پائریسی اور جہازوں کے خلاف مسلح قذاقی سے نمٹنے کے لئے علاقائی تعاون معاہدہ (ری کاپ)سےمتعلق 19 سے 20 جون 2019ء کو یہاں صلاحیت سازی سے متعلق بارہویں ورکشاپ کی انفارمیشن شیئرنگ سینٹر (آئی ایس سی) کے ساتھ مشترکہ طورپر میزبانی کرہا ہے۔


    ری کاپ پہلا علاقائی بین حکومتی معاہدہ ہے،جس کا مقصد ایشیاء کے سمندر میں قذاقی اور مسلح ڈکیتی سے نمٹنا ہے۔فی الحال 20 ممالک ری کاپ کے رُکن ہیں۔ہندوستان میں جاپان اور سنگاپور کے ساتھ مل کر ری کاپ آئی ایس سی (آر ای سی اے اے پی آئی ایس سی)کے قیام اور اسے فعال بنانے میں اہم کردار ادا کیا تھا۔مرکزی حکومت نے ری کاپ کے لئے ہندوستان کے اندر فوکل پوائنٹ کے طورپر آئی سی جی کو ذمہ داری تفویض کی ہے۔ہندوستان نے اس سے قبل نومبر 2011ء میں گوا میں اور دسمبر 2017ء میں نئی دہلی میں اس ورکشاپ کی میزبانی کی تھی۔


    ری کاپ معاہدے کے تحت اطلاعات کا اشتراک ، صلاحیت سازی اور باہمی قانونی تعاون آپسی تعاون کے تین ستون ہیں۔ سنگاپور میں ایک آئی ایس سی قائم کیا گیا ہے، جس کا مقصد معاہدے میں شامل فریقوں اور سمندری برادری کے مابین اطلاعات کا تقابل کرنا اور اسے پھیلا نا ہے۔ صلاحیت سازی ورکشاپ کا انعقاد آئی ایس سی سالانہ طورپر کرتا ہے اور معاہدے میں شامل کسی ایک فریق کے ذریعے مشترکہ طورپر اس کی میزبانی کی جاتی ہے۔اس ورکشاپ کا اصل مقصد ایشیاء میں جہازوں کے خلاف قذاقی اور مسلح ڈکیتی کی تازہ ترین صورتحال اورایشیائی ملکوں میں اس سے نمٹنے کے لئے اپنائے جارہے بہترین طورطریقوں کو مشترک کرنا ہے۔اس ورکشاپ کا مقصد قذاقی اور مسلح ڈکیتی سے متعلق مختلف امور کے بارے میں اس کے شرکاء کے درمیان معلومات کو بہتر بنا نا بھی ہے۔ان امور میں بین الاقوامی قوانین ، چارہ جوئی کا طریقہ کار ، فارنسک اور ابھرتے ہوئے خطرات شامل ہیں۔


    اس ورکشاپ میں مجموعی طورپر 19 ملکوں کے 31 بین الاقوامی مندوبین حصہ لے رہے ہیں۔اس کے علاوہ قومی حصص داروں جیسے کہ بڑی بندرگاہیں، ریاستی ، سمندری بورڈوں ، ریاستی سمندری پولس ، جہاز رانی کی ڈائریکٹوریٹ جنرل اور انڈین نیشنل شپ آنرس ایسوسی ایشن کے اہلکار بھی اس ورکشاپ میں شرکت کررہے ہیں۔


    ری کاپ آئی ایس سی کے ایگزیکٹیو ڈائریکٹر جناب ماسا فونی کروکی نے اپنے افتتاحی خطاب میں ان اقدامات کی ستائش کی جو ہندوستانی ایجنسیوں اور خصوصاً آئی سی جی کے ذریعے سمندر کے راستے جانے والے مسافروں کے لئے محفوظ سمندر کو یقینی بنانے کی سمت کی گئی ہیں۔انہوں نے اس بات سے آگاہ کیا کہ ایک دوسرے کو معلومات فراہم کرنا حکومتوں اور جہاز رانی صنعت کی مشترکہ ذمہ داری ہے اور ایک دوسرے کو معلومات فراہم کرنے کا مقصد سبھی کے لئے سود مند ثابت ہوگا۔بشرطیکہ یہ صحیح وقت پر ایک دوسرے کو فراہم کی گئی ہو اور بالکل درست ہو۔


    متعلقہ وزارتوں کے افسروں اور سفارتی کور کے ممبروں نے ورکشاپ میں شرکت کی ، جس کی مشترکہ میزبانی آئی سی جی اور ری کاپ انفارمیشن شیئرنگ سینٹر نے کی تھی۔ورکشاپ کے دوران شرکاء کو قذاقی اور مسلح ڈکیتی سے متعلق مختلف معاملات پر تربیت دی جائے گی، جن میں بین الاقوامی قوانین مقدمے کی کارروائی کے طریقوں فارنسک اور ابھرتے ہوئے خطرات شامل ہیں۔


    U: 2 5 1 2

    
    
    (Release ID: 1574970) Visitor Counter : 9
    
    
      Read this release in: Hindi , English , Bengali