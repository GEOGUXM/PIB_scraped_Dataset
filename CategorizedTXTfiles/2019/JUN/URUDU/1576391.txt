      وزارت خزانہ

      اشیا اور خدمات ٹیکس کی دوسری سالگرہ یکم جولائی 2019 کو منائی جائے گی
      Posted On: 30 JUN 2019 1:04PM by PIB Delhi


    نئیدہلییکم جولائی ۔اشیا اور خدمات ٹیکس (جی ایس ٹی ) کی دوسری سالگرہ کل منائی جائے گی۔ اس تقریب کی صدارت خزانے اور کارپوریٹ امور کے مرکزی وزیر مملکت جناب انوراگ ٹھاکر کریں گے ۔


    اقتصاری امور کے محکمے کے سکریٹری جناب سبھاش سی گرگ ، مالیہ کے سکریٹری ڈاکٹر اجے بھوشن پانڈے ، وزارت خزانہ کے سکریٹری جناب پی کے داس ، سی بی آئی سی کے چیئرمین ،سی بی آئی سی کے ممبران اور بھارت سرکار کی مختلف وزارتوں کے سینئیر افسران بھی اس تقریب میں شرکت کریں گے ۔کامرس ،تجارت اور صنعت کے ایوان کے سینئیر عہدے داران بڑی تعداد میں اس موقع پر موجود رہیں گے۔ پورے ملک میں تمام ریاستوں اور مرکز کے زیر انتظام علاقوں میں اسی طرح کی تقریبات منائی جائیں گی۔


    جی ایس ٹی کی شروعات یکم جولائی 2017 کو یعنی 30جون 2017 کی آدھی رات کو پارلیمنٹ کے سینٹرل ہال میں ایک شاندار تقریب کے دوران ہوئی تھی۔ اس لئے حکومت ، تجارت اور صنعت کے ساجھیداروں کے ساتھ مل کر یکم جولائی 2019 کو جی ایس ٹی کی دوسری سالگرہ منارہی ہے ۔


    جی ایس ٹی پر عمل درآمد چیلنجوں بھرا رہا ہے ۔ خاص طور پر ابتدائی مہینوں میں ، لیکن تجارت اور صنعت کے تعاون اور ریاستوں نیز سی بی آئی سی کے جی ایس ٹی سے متعلق حکام کی ان تھک خدمات کی وجہ سے ان چیلنجوں پر قابو پایا جاسکا اور اب جی ایس ٹی پر موثر طریقے پر کام ہورہا ہے ۔اس لئے حکومت ساتھ میں بڑھنے اور سب کو ساتھ لے کرچلنے کے سچے جذبے کی یاد میں یہ تقریب منارہی ہے ۔


    اس موقع پر ایک کتاب کا اجرا بھی عمل میں آئے گا،جس کا عنوان ہے : ’’ جی ایس ٹی فار ایم ایس ایم ای ‘‘ سی بی آئی سی کے اُن سرکردہ افسران کو ، جنہوں نے جی ایس ٹی پرعمل درآمد کے معاملے میں سخت محنت کی ہے ، جناب انوراگ ٹھاکر کی طرف سے ’جی ایس ٹی کمینڈیشن سرٹیفکیٹس‘ دئے جائیں گے ۔


    جی ایس ٹی کی شروعات بھارتی معیشت کے لئے تبدیلی لانے والا ذریعہ ثابت ہوا ہے ۔اس نے کئی طرح کے پیچیدہ باولواسطہ ٹیکس ڈھانچے کی جگہ ایک آسان ،شفاف اور ٹکنالوجی پر مبنی ٹیکس نظام قائم کیا ہے ۔جی ایس ٹی نے بھارت کو ایک واحد اور مشترکہ منڈی سے مربوط کردیا ہے اور بین ریاستی تجارت اور کامرس کی رکاوٹوں کو دور کردیا ہے ۔ٹیکسوں کی تعداد کو کم کرنے اور لین دین پر آنے والی لاگت میں کمی کے ذریعہ اس سے کاروبار کرنے کی راہ آسان ہوجائے گی اور اس سے ’میک ان نڈیا‘ اسکیم کو فروغ حاصل ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2 708

    
    
    (Release ID: 1576391) Visitor Counter : 2
    
    
      Read this release in: English , Hindi , Tamil