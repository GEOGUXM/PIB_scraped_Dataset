      کامرس اور صنعت کی وزارتہ

      آئندہ پانچ برسوں میں اعتماد کی شاہراہ پر ترقی کی گاڑی کو مہمیز کرنا ہماری ترجیح ہوگی:نقوی
      
      ہمارا ہدف پانچ کروڑ طلباء کو پردھان منتری اسکالر شپ فراہم کرنا ہے، جس میں 50 فیصد طالبات بھی شامل ہوں گی: اقلیتی امور کے وزیر کا بیان

      Posted On: 04 JUN 2019 4:55PM by PIB Delhi

    نئی دہلی؍04جون2019؍اقلیتی امور کے مرکزی وزیر جناب مختار عباس نقوی نے آج نئی دہلی میں انتودیہ بھون میں اقلیتی امور کی وزارت کے افسروں کی ایک میٹنگ کی صدارت کی۔ جناب نقوی نے زور دیا کہ آئندہ پانچ برسوں میں اعتماد کی شاہراہ پر ترقی کی گاڑی کو مہمیز کرنا ہماری ترجیح ہوگی، جس سے ہر ایک ضرورت مند کی زندگی میں خوشحالی اور خوشیوں کو یقینی بنانا ہے۔


    اقلیتی امور کے وزیر نے کہا کہ ہم کو پوری طرح محتاط اور چوکس رہنا ہے،تاکہ اس بات کو یقینی بنایا جاسکے کہ اعتماد کی اس شاہراہ پر کوئی رکاوٹ پیدا نہ ہو۔


    جناب نقوی نے کہا کہ آئندہ پانچ برسوں میں پانچ کروڑ طلباء کو پردھان منتری اسکالر شپ فراہم کرنا ہمارا ہدف ہے، جس میں 50 فیصد طالبات بھی شامل ہوں گی۔انہوں نے کہا کہ پردھان منتری اسکالر شپ کا پورا عمل ڈی بی ٹی طریقہ کار کے ذریعے زیادہ آسان اور شفاف بنایا گیا ہے۔ میٹنگ میں اقلیتی امور کے مرکزی وزیر جناب کرن رجیجو بھی موجود تھے۔


    جناب نقوی نے مزید کہا کہ‘‘3 ای’’ یعنی تعلیم ، روزگار، تفویض اختیارات کے ذریعے اقلیتوں کو سماجی، معاشی، تعلیمی طورپر با اختیار بناناہمارا ہدف ہے اور ہم اس مقصد کے حصول کے لئے سخت محنت کریں گے۔


    وزیر موصوف نے یہ بھی کہا کہ اقلیتی طبقے سے تعلق رکھنے والی لڑکیوں کی تعلیم کی حوصلہ افزائی کے لئے ملک بھر میں پڑھو-بڑھو مہم شروع کی جائے گی۔ ملک کے ان علاقوں میں جنگی پیمانے پر تعلیمی بنیادی ڈھانچہ فروغ دیا جائے گا ، جہاں لوگ سماجی، معاشی وجوہات کی بنا ء پر اپنی لڑکیوں کو اسکول نہیں بھیجتے۔


    انہوں نے کہا کہ ملک بھر میں 100 ہنرہاٹ کا اہتمام کیا جائے گا، تاکہ ماسٹر دستکاروں کو مارکیٹ اور روزگار کے مواقع فراہم کئے جاسکیں۔ انہوں نے کہا کہ ایک نظام کو بھی فروغ دیا جائے گا، تاکہ ماسٹر دستکار وں کو آن لائن ن پلیٹ فراہم کیا جاسکے، جس سے وہ ملک میں ہی تیار کرنے والے سازو سامان کو فروخت کرسکیں۔


    جناب نقوی نے مزید کہا کہ ‘‘سیکھو اور کماؤ ’’، ‘‘نئی منزل’’، ‘‘غریب نواز اسکل ڈیولپمنٹ’’، ‘‘استاد’’ جیسی ہنرمندی کے فروغ پر مبنی روزگار کی اسکیموں کو اور زیادہ کارگر بنایا جائے گا، تاکہ اگلے پانچ سالوں میں 25 لاکھ نوجوانوں کی ہنرمندی کے فروغ کو یقینی بنایا جاسکے۔


    وزیر موصوف نے کہا کہ ملک بھر میں ایک بیداری مہم شروع کی جائے گی، تاکہ 100 وینوں کے ذریعے مرکزی حکومت کی مختلف تعلیمی اور ہنرمندی کی اسکیموں کے بارے میں لوگوں کو باخبر کیا جاسکے۔ثقافتی پروگرام، نکڑ ناٹک، مختصر فلمیں اس بیداری مہم کا حصہ ہوں گی۔


    اقلیتی امور کےمرکزی وزیر جناب مختار عباس نقوی نے کہا کہ ملک بھر میں پرگتی پنچایت کا اہتمام کیا جائے گا، جہاں وہ اقلیتی امور کی وزارت کے سینئر حکام اور متعلقہ ریاستی سرکار کے افسروں کے ساتھ موجود ہوں گے۔اقلیتی امور کی وزارت نے تمام فلاحی اسکیموں میں شفافیت کو یقینی بنانے کے لئے عوام دوست سوفیصد آن لائن سسٹم فروغ دیا ہے۔ اس آن لائن سسٹم نے بچولیہ کے رول کو پوری طرح ختم کردیا ہے۔


    وزیر موصوف نے کہا کہ ممبئی، رانچی، لکھنؤ، کیرالہ میں جلد ہی زونل رابطہ میٹنگیں منعقد ہوں گی، جہاں اقلیتی امور کی وزارت کے سینئر افسران اور مختلف ریاستی سرکاروں کے وزراء اور سینئر افسران فلاحی اسکیموں کے مؤثر نفاذ کا جائزہ لیں گے۔


    U: 23 11

    
    
    (Release ID: 1573432) Visitor Counter : 8
    
    
      Read this release in: English , Hindi