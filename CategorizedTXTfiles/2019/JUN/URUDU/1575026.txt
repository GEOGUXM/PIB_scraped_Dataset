      وزارت خزانہ

      آئی جی ایس ٹی ریفنڈس کے سلسلے میں انسانوں کے ذریعے چیکنگ کا سلسلہ شروع کرنے کا مقصدبے ایمان برآمدکاروں کو خزانے کو نقصان پہنچانے سے روکنا ہے
      
      سی بی آئی سی اس بات کو یقینی بنائے گا کہ تمام ایماندار برآمد کاروں کو ان کے آئی جی ایس ٹی ریفنڈس بروقت پوری طرح خودکار ماحول میں ملنے کاسلسلہ جاری رہے

      Posted On: 20 JUN 2019 11:08AM by PIB Delhi

    نئی دہلی۔ 20 ؍جون۔بعض اخباروں نے یہ غلط تاثر قائم کیا ہے کہ آئی جی ایس ٹی ریفنڈس میں بڑے پیمانے پر دھاندلیوں کو روکنے کیلئے انسانوں کے ذریعے چیکنگ کا سلسلہ شروع کرنے سے جی ایس ٹی کے تحت برآمدکاروں کو خودکار طریقے پر ان کے ریفنڈ ملنے کے عمل کو نقصان پہنچا ہے۔ ان خبروں سے غلط تاثر پیدا ہوتا ہے کہ ایماندار برآمدکاروں کو تصدیق نیا طریقہ کار شروع کیے جانے کی وجہ سے نقصان پہنچا ہے۔


    سی بی آئی سی نے حال ہی میں اپنے کسٹم اور جی ایس ٹی مرکزوں کو یہ ہدایت کی تھی کہ وہ ان چند برآمدکاروں کی طرف سے جنہیں ’’رِسکی‘‘ سمجھا جاتا ہے ، اِن پُٹ ٹیکس کریڈٹ (آئی ٹی سی) کی فراہمی کی تصدیق کریں۔ اس وقت برآمدکاروں کی کُل تعداد تقریباً 1.42 لاکھ ہے جن میں سے صرف 5106 برآمدکاروں کے ’’رِسکی‘‘ ہونے کی نشاندہی کی گئی ہے۔ اس کا مطلب یہ ہوا کہ ’رِسکی‘ برآمدکار کُل برآمدکاروں کی تعداد صرف 3.5 فیصد ہے۔ پچھلے دو دنوں یعنی 17 جون اور 18 جون 2019 کو 925 برآمدکاروں کی طرف سے داخل کیے گئے شپنگ بلوں میں سے صرف 1436 کو روکا گیا ہے۔ روز مرہ کی بنیاد پر 9000برآمدکاروں کی طرف سے داخل کیے جانے والے تقریباً 20 ہزار بلوں کو دیکھتے ہوئے روکے گئے بلوں کی تعداد معمولی ہے۔ اس کے علاوہ ان رِسکی برآمدکاروں کو بھی برآمدکاری کی فوری اجازت دے دی جاتی ہے۔ البتہ ریفنڈ آئی ٹی سی کی تصدیق کے بعد ہی جاری کیے جائیں گے لیکن وہ بھی زیادہ سے زیادہ 30 دن کے اندر۔


    تصدیق کے اس نئے اقدام کا مقصد بے ایمان برآمد کاروں کی طرف سے خزانے کو نقصان پہنچانے او ر برآمدکاروں کی برادری کا نام بدنام کرنے سے روکنا ہے۔ سی بی آئی سی تمام جائز برآمد کاروں کو یہ یقین دلاتی ہے کہ انہیں آئی جی ایس ٹی ریفنڈس وقت پر اور پوری طرح خودکار ماحول میں ملتے رہیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ج ۔ ع ن


    U-2522

    
    
    (Release ID: 1575026) Visitor Counter : 15
    
    
      Read this release in: English , Hindi , Marathi , Bengali