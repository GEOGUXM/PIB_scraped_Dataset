      نائب صدر جمہوریہ ہند کا سکریٹریٹ

      نائب صدرجمہوریہ نے زرعی برادری کے مفادات کے تحفظ کے لئے وزیر خزانہ کو مشورہ دیا
      
      آندھراپردیش کے لئے خصوصی امداد، خصوصی توجہ اور استثنیٰ کو جاری رکھا جائے ۔نائب صدر نے وزیرخزانہ کو مطلع کیا
      
      نائب صدر نے آیوش کے وزیر مملکت کے ساتھ اپنی بات چیت میں یوگا کو عوامی تحریک بنانے کے لئے حکومت کی کوششوں کی تعریف کی
      نائب صدر نے آندھراپردیش کے کڈپّا ضلع میں مجوزہ فولاد کے پلانٹ کی نوعیت کے بارے میں معلومات حاصل کی
      تین وزراء وزیر خزانہ ، آیوش کے وزیر مملکت (آزادانہ چارج) اور فولاد کے وزیر مملکت نے نائب صدر سے ملاقات کی
      Posted On: 26 JUN 2019 1:44PM by PIB Delhi


    نئی دہلی، 26 ؍جون،وزیر خزانہ محترمہ نرملا سیتارمن نے آج یہاں نائب صدرجمہوریہ جناب ایم وینکیا نائیڈو سے ان کی رہائش گاہ پر ملاقات کی۔


    بات چیت کے دوران نائب صدر جمہوریہ نے آئند ہ بجٹ سے متعلق وزیر خزانہ کو کچھ تجاویز ور مشورے دئے۔ دیگر باتوں کے علاوہ انہوں نے اس بات پر زور دیا کہ زراعت کے تحفظ کے لئے اقدامات کئے جائیں اور بنیادی تبدیلیاں پیش کی جائیں۔


    جناب نائیڈو نے وزیر موصوف کو اس بات سے بھی مطلع کیا کہ وہ درآمد برآمد پالیسی کا جائزہ لیں اور کسانوں کے مفادات کا خیال رکھیں۔


    نائب صدر چاہتے تھے کہ وزیر خزانہ محترمہ سیتارمن آندھرا پردیش کے لئے خصوصی امداد ، خصوصی توجہ اور خصوصی استثنیٰ جاری رکھیں۔ اس سے پہلے سابق وزیر خزانہ جناب ارون جیٹلی نے آندھرا پردیش کے لئے ایک خصوصی مالی پیکج کا اعلان کیا تھا۔


    جناب وینکیا نائیڈو نے کہا کہ آندھرا پردیش کے لئے نئے پروجیکٹوں کو منظوری دی گئی ہے اور قومی اداروں کے قیام سے متعلق بہت سے وعدے پورے کئے گئے ہیں۔ جناب نائیڈو نے ان اقدامات کی تعریف کرتے ہوئے اس بات کی ضرورت پر بھی زور دیا کہ ریاست کی پوری مدد کی جائے۔


    آیوش کے وزیر مملکت (آزادانہ چارج ) جناب شری پد یسو نائک نے بھی نائب صدر جمہوریہ سے ملاقات کی ۔ ملک اور دنیا بھر میں یوگ کے عالمی دن کے لئے زبردست رد عمل پر اپنی خوشی کا اظہار کرتے ہوئے جناب نائیڈو نے آیوش کے وزیر مملکت کو مشورہ دیا کہ وہ یوگ کو ایک عوامی تحریک بنانے کے سلسلے میں کوششیں جاری رکھیں۔


    جناب نائیڈو نے آندھراپردیش کے کرشنا ضلع میں کونڈا پاولورو میں 100 بستر والے آئی پی ڈی اسپتال کے ساتھ یوگ اور نیچورو پیتھی (سی آر آئی وائی این) کے مرکزی تحقیقی انسٹی ٹیوٹ کے قیام کے لئے یقین دہانی کے بارے میں جناب شری پد یسو کو یاد دلایا۔ انہوں نے وزیر موصوف کو بتایا کہ آندھراپردیش حکومت کے آیوش کے محکمے نے مفت 25 ایکڑ زمین الاٹ کی تھی اور یہ زمین 2018 میں یوگ اور نیچورو پیتھی میں ریسرچ کی سینٹر کونسل کے تحت درج بھی کی گئی ہے۔


    نائب صدر جمہوریہ نے وزیر موصوف کو اس بات کی بھی یاد دہانی کرائی کہ انہوں نے آندھرا پردیش کے صحت کے سابق وزیر جناب کامنی سری نواس کے نام پر جلد سے جلد سنگ بنیاد کے لئے ماضی میں تجویز رکھی تھی، جنہوں نے اس معاملے میں نمائندگی کی تھی، بعد میں مرکزی وزیر کی جانب سے یہ اعلان کیا گیا تھا۔


    فولاد کے وزیر مملکت جناب بھگن سنگھ کولستے نے بھی نائب صدر سے ملاقات کی۔ جناب نائیڈو نے اُن سے آندھرا پردیش کے کڈپّا ضلع میں فولاد کے پلانٹ کے قیام کے لئے تجویز کی نوعیت کے بارے میں پوچھ تاچھ کی۔


    وزیر موصوف نے نائب صدر کو یقین دلایا کہ وہ فولاد کے مرکزی وزیر جناب دھر مندر پردھان کے ساتھ اس معاملے کو اٹھائیں گے اور سینئر افسروں کے ساتھ بھی تبادلہ خیال کریں گے۔


    ۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 26 10

    
    
    (Release ID: 1575767) Visitor Counter : 16
    
    
      Read this release in: English , Hindi , Hindi , Marathi , Punjabi , Tamil