      وزارتِ تعلیم

      مرکزی وزیر برائےفروغ وسائل انسانی ڈاکٹر رمیش پوکھریال ’نشنک‘ نے فروغ وسائل انسانی کی وزارت کے فاصلاتی تعلیم ، روسا اور ڈجیٹل کاموں کاجائزہ لیا
      Posted On: 06 JUN 2019 7:52PM by PIB Delhi


    نئیدہلی 7 جون۔مرکزی وزیر مملکت برائے فروغ وسائل انسانی ڈاکٹر رمیش پوکھریل ’نشنک ‘ نے اپنی وزارت کی اسکیموں اور پروگراموں کے جائزے کی غرض سے تیسرے مسلسل جائزہ اجلاس کا اہتمام کیا ۔ اعلیٰ تعلیم کے محکمے کے سکریٹری جناب آر سبرامنیم اور متعلقہ وزارت کے سینئیر افسران نے (1) اوپن ڈسٹینس لرننگ (فاصلاتی تعلیم ) (2) راشٹریہ اچتر شکشا ابھیان (آر یو ایس اے ) (3) فروغ وسائل انسانی کی وزارت (ایچ آر ڈی ) کے ڈجیٹل اقدامات پر اپنے پریذینٹیشن پیش کئے ۔


    مذکورہ جائزہ اجلاس میں ڈاکٹر رمیش پوکھریال نے افسران کو مشورہ دیا کہ زیر نظر اسکیموں کی زمینی سطح پر موثر عمل آوری پرتوجہ مرکو ز کی جائے ۔ہمیں اوپن ڈسٹنس لرننگ (فاصلاتی تعلیم ) کے شعبے میں تعلیم کے معیار کو بہتر بنانا چاہئے اور اوپن یونیورسٹیوں کےذریعہ دی جانے والی ڈگریوں کے اعتبار واعتماد میں اضافہ کرنے پر توجہ دی جانی چاہئے ۔اس کے ساتھ ہی وزیر موصوف نے اسکول کی سطح پر تعلیم چھوڑ جانے والے بچوں کو مرکزی تعلیمی نظام میں شامل کئے جانے پر بھی زوردیا۔


    اس سے پہلے جناب رمیش پوکھریال نشنک کو راشٹریہ اچتر شکشا ابھیان (آر یوایس اے ) میں ہونے والی نئی تبدیلیوں کے بارے میں تفصیل سے واقف کرایا گیا۔ وزیر موصوف نے اپنی وزارت کو ہدایت کی کہ فروغ وسائل انسانی کی وزارت کے جاری کردہ اصولوں کی خلاف ورزی کرنے والے الحاق شدہ اداروں کے خلاف سخت کارروائی کی جائے ۔اس کے ساتھ ہی وزیر موصو ف نے افسران کو ہدایت کی کہ ملک بھر کےتعلیمی اداروں میں خالی پڑے ہرسطح کے عہدوں پر تقرر کے لئے ایک منصوبہ عمل تیار کیا جائے ۔اس کے ساتھ ہی انہوں نے تمام تعلیمی اداروں میں اساتذہ کی لازمی تربیت پر بھی زور دیا۔


    جناب نشنک نے ایچ آر ڈی کے ڈجیٹل اقدامات پر اپنے تاثرات کا اظہار کرتے ہوئے کہا کہ ان کی وزارت ٹکنالوجی کے ذریعہ مثبت تبدیلیوں کے لئے وسیع ترامکانات کو بروئے کار لانے کی سمت میں کام کررہی ہے ۔ انہوں نے کہا کہ سَویم (ایس ڈبلیو اے وائی اے ایم ) ، نیشنل ڈجیٹل لائبریری ، آپریشن ڈجیٹل بورڈ وغیرہ جیسے منصوبوں پر مشن کے جذبے کے ساتھ کام کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-2339

    
    
    (Release ID: 1573637) Visitor Counter : 2
    
    
      Read this release in: English , Hindi