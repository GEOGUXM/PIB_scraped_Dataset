      اسٹیل کی وزارت

      اسٹیل مینوفیکچرنگ کے شعبے کو پرمسابقت بنانے کے لئے تمام اقدامات کئے جائیں گے: پیوش گوئل
      
      تجارت اور فولاد کے وزراء کی فولاد کی صنعت کے نمائندوں سے ملاقات

      Posted On: 11 JUN 2019 5:55PM by PIB Delhi

    تجارت وصنعت نیز ریلویز کے وزیر اور فولاد کے وزیر اسٹیل مینوفیکچررز ایسو سی ایشن کے ساتھ میٹنگ کرتے ہوئے


    نئی دہلی،11جون2019؍تجارت و صنعت نیز ریلویز اور فولاد کے وزیر نے فولاد کے شعبے کو درپیش چیلنجوں اور برآمد –درآمد رجحانات کے سلسلے میں آج نئی دہلی میں فولاد کی پیداوار کرنے والوں کے ساتھ ملاقات کی۔


    دونوں وزراء نے فولاد کی صنعت کو یقین دلایا کہ تجارت و صنعت اور فولاد کی وزارتیں اس بات کو یقینی بنانے کے لئے سبھی کوششیں کریں گی کہ انجینئرنگ سے متعلق اشیاء کی برآمدات آئندہ پانچ برسوں میں دوگنی اور2030ء تک 200 بلین امریکی ڈالر کے مساوی ہوجائے۔


    اس سے نہ صرف ہندوستان کی برآمدات میں اضافہ ہوگا ، بلکہ مینوفیکچرنگ کے شعبے بالخصوص ایم ایس ایم ای کے شعبے میں روزگار کے مواقع پیدا ہوں گے۔


    اگرچہ ہندوستان فولاد کا دوسرا سب سے بڑا مینوفیکچرر ہے، تاہم ہندوستان فولاد کا نیٹ امپورٹر بھی ہے۔فولاد کی صنعت اور انجینئرنگ ایکسپورٹ کونسلوں کے نمائندوں نے تجارت اور فولاد کے وزراء کے ساتھ دوسرے ملکوں کے ذریعے نافذ کئے جارہے تحفظاتی اقدامات اور ہندوستان میں اسٹیل مینوفیکچرنگ کے شعبے میں موجود صلاحیت کا خاطر خواہ استعمال نہ ہو پانے جیسے معاملات کے سلسلے میں تفصیلی تبادلہ خیال کیا۔


    پیوش گوئل اور دھرمیندر پردھان نے ایسے اقدامات پر تفصیلی تبادلہ خیال کیا، جو تجارت و صنعت اور فولاد کی وزارت غیر ضروری درآمدات کو کم کرنے اور برآمدات میں اضافہ کرنے کے لئے کرسکتی ہے۔اس میں ٹیرف اور نن ٹیرف دونوں سے متعلق امور شامل ہیں۔


    ایم ایس ایم ای شعبے کے اسٹیل مینوفیکچررز نے فولاد کی پیداوار کرنے والوں سے درخواست کی کہ وہ انہیں رعایتی قیمتوں پر خام مال سپلائی کریں، تاکہ ایم ایس ایم ای کا شعبہ بین الاقوامی بازاروں میں مسابقت کرسکے۔


    میٹنگ میں پیوش گوئل ، دھرمیندر پردھان ، فولاد کے وزیر مملکت فگن سنگھ کولستے، فولاد کے سیکریٹری ونے کمار، تجارت کے سیکریٹری انوپ ودھاون ، ڈی جی ایف ٹی آلوک وردھن چترویدی، محکمہ تجارت اور وزارت فولاد کے سینئرافسران ، ایس اے آئی ایل(سیل ) کے چیئرمین، ای ای پی سی کے سبھی اراکین، انڈین اسٹیل ایسوسی ایشن، اسٹیل میکرز ،مینوفیکچررز اور فولاد کے شعبے کی دیگر تنظیموں نے شرکت کی۔


    م ن۔م م۔ج


    U: 23 81

    
    
    (Release ID: 1573948) Visitor Counter : 4
    
    
      Read this release in: English , Hindi