      وزارت دفاع

      جناب راجناتھ سنگھ نے وزیر دفاع کا عہدہ سنبھالا
      Posted On: 01 JUN 2019 4:09PM by PIB Delhi


    نئی دہلی،یکم جون / جناب راجناتھ سنگھ نے آج وزیر دفاع کے طور پر اپنا عہدہ سنبھال لیا ہے۔ ساؤتھ بلاک میں وزارت دفاع میں آمد پر جناب راجناتھ سنگھ کا وزیر مملکت برائے دفاع جناب شری پال یسونایک ، تینوں فوجوں کے سربراہان، دفاعی سکریٹری جناب سنجے مترا، ڈی آر ڈی او کے چیئرمین جی ستیش ریڈی، سکریٹری (ڈیفنس پروڈکشن) ڈاکٹر اجے کمار اور ای ایس ڈبلیو کی سکریٹری محترمہ ایس کُٹی نے استقبال کیا۔ جناب راجناتھ سنگھ 27 مئی 2014 سے وزیر داخلہ تھے۔


    رکشا منتری جناب راجناتھ سنگھ کو وزارت دفاع اور وزارت دفاع کے چاروں محکموں یعنی محکمہ دفاع، دفاعی پروڈکشن کا محکمہ،سابق فوجیوں کی بہبود کا محکمہ اور ریسرچ اور ڈیولپمنٹ کے محکمے کی تفصیلات سے مطلع کیا گیا۔


    رکشا منتری جناب راجناتھ سنگھ نے افسروں کو ہدایت دی کہ وہ تمام ڈویژنوں کے بارے میں تفصیلی رپورٹ تیار کریں اور مطلوبہ نتائج حاصل کرنے کے لیے معینہ مدت کے ساتھ نشانے طے کریں۔


    مختصر تعارف:


    جناب راجناتھ سنگھ کا جنم 10 جولائی 1951 کو اترپردیش کے ضلع چندولی میں ہوا تھا۔ انھوں نے اترپردیش میں گورکھپور یونیورسٹی سے فزکس میں ماسٹر کی ڈگری حاصل کی۔ پیشے سے وہ ٹیچر تھے۔


    انھوں نے 1977 سے 1980 تک اور 2001 سے 2003 تک اترپردیش کی قانون ساز اسمبلی میں ایک رکن کے طو رپر خدمت انجام دی۔ وہ 1991 سے 1992 تک حکومت اترپردیش میں وزیر تعلیم رہے۔ انھوں نے 1999 سے 2000 تک مرکزی کابینہ میں سرفیس ٹرانسپورٹ کے وزیر کے طور پر خدمات انجام دیں۔ بعد میں وہ 2000 سے 2002 تک حکومت اترپردیش کے وزیر اعلیٰ رہے۔ انھوں نے مرکزی کابینہ میں وزیر زراعت کے طور پر بھی خدمات انجام دیں۔ 1994 سے 1999 تک اور پھر 2003 سے 2008 تک انھیں راجیہ سبھا کے لیے منتخب کیا گیا۔ سال 2009 میں وہ پندرہویں لوک سبھا کے لیے منتخب ہوئے تھے۔ انھوں نے 7 اکتوبر 2009 کو کمیٹی برائے اخلاقیات میں ایک رکن کے طور پر بھی خدمت کی ہے۔جناب راجناتھ سنگھ کو 27 مئی 2014 کو وزیر اعظم جناب نریندر مودی کی قیادت والی حکومت نےہندوستان کی مرکزی کابینہ میں وزیر داخلہ کے طور پر شامل کیا گیا تھا۔


    ان کی اہلیہ محترمہ ساوتری سنگھ ہیں اور ان کے دو بیٹے ہیں۔


    U. No. 2271

    
    
    (Release ID: 1573118) Visitor Counter : 4
    
    
      Read this release in: English , Hindi