      کامرس اور صنعت کی وزارتہ

      بھارت اور امریکہ کے درمیان باہمی تجارت
      Posted On: 26 JUN 2019 5:06PM by PIB Delhi


    نئی دہلی، 26 ؍جون،امریکہ کے ساتھ اشیاء اور خدمات کی باہمی تجارت میں سال 2018 میں 14.5 فیصد کا اضافہ درج کیا گیا ہے۔ اشیاء کی باہمی تجارت میں (ڈی جی سی آئی ایس کے اعداد و شمار) میں 22.4 کا اضافہ درج کیا گیا ہے جبکہ خدمات کے سیکٹر میں سال 2018 میں باہمی تجارت میں 9.3 فیصد کا اضافہ درج کیا گیا ہے (امریکی سینسز بیورو)۔


    بھارت نے (یو ایس ٹی آر کے اعداد وشمار کے مطابق) امریکہ کو سال 2018 کے دوران جی ایس پی پروگرام کے تحت 6.3 ارب ڈالر کی اشیاء برآمد کی ہیں ، جو اس سال امریکہ کو ہونے والی بھارت کی کُل برآمدات کا 12.1 فیصد حصہ ہے۔ اس میں مختلف اشیاء کا حصہ الگ الگ ہے، جو ہر انفرادی شے کی کسٹم ڈیوٹی میں 3.8 فیصد کی کمی کی وجہ سے ہے۔ اس سلسلے میں سال 2018 میں امریکہ کے لئے بھارت کی برآمدات پر جی ایس ٹی کے فوائد حاصل کئے گئے ہیں۔


    بھارت کے کامرس وصنعت کے وزیر اور امریکہ کے کامرس کے وزیر نے حال ہی میں 6 مئی 2019 کو ایک باہمی میٹنگ کی تھی ۔


    اس میٹنگ میں باہمی تشویش کے معاملات پر تبادلہ خیال کیا گیا اور تجارتی تعلقات کو مزید اونچائی تک لے جانے پر اتفاق رائے ہوا۔


    تجارت سے متعلق معاملات کسی بھی اقتصادی تعلقات کا حصہ ہوتے ہیں اور ان پر بھارت اور امریکہ کے درمیان ہونے والی باہمی تجارتی مذاکرات میں تبادلہ خیال کیا جاتا ہے۔


    مذکورہ معلومات آج لوک سبھا میں کامرس اور صنعت کے مرکزی وزیر پیوش گوئل نے ایک سوال کے تحریری جواب میں فراہم کی۔


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 2630

    
    
    (Release ID: 1575884) Visitor Counter : 13
    
    
      Read this release in: English , Bengali