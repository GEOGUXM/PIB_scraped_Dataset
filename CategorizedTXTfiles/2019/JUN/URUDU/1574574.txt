      وزارت خزانہ

      وزیر خزانہ نے بنیادی ڈھانچے کے سیکٹر کے نمائندوں اور آب وہوا کی تبدیلی سے متعلق ماہرین کے ساتھ بجٹ سے پہلے کا صلاح ومشورہ کیا
      Posted On: 13 JUN 2019 8:56PM by PIB Delhi


    نئیدہلی 14 جون۔خزانے اور کارپوریٹ امور کی مرکزی وزیر محترمہ نرملا سیتا رمن نے بنیادی ڈھانچے کے نمائندوں اور آب وہوا کی تبدیلی کے سیکٹر کے ماہرین کے ساتھ بجٹ سے پہلے کا چوتھا صلاح ومشورہ کیا ۔


    اس میٹنگ میں جن موضوعات پر خاص طور پر تبادلہ خیال کیا گیا ،ان میں بنیادی ڈھانچے کےسیکٹر مثلاََ شاہراہوں ، ریلوے ، ٹیلی کام،آٹو موبائل بشمول بجلی سے چلنے والی موٹر گاڑیوں کے لئے ترغیبات نیز قابل تجدید توانائی سمیت گرین سیکٹر میں اور زیادہ سرمایہ لگانے سے متعلق موضوعات شامل تھے ۔


    وزیر خزانہ کے ساتھ اس میٹنگ میں جن لوگوں نے شرکت کی ، ان میں خزانے اور کارپوریٹ امور کے وزیر مملکت جناب انوراگ ٹھاکر ،خزانے کے محکمے کے سکریٹری جناب سبھاش سی گرگ ، اخراجات کے محکمے کے سکریٹری جناب گریش چند ر مرمو ، مالیہ کے محکمے کے سکریٹری جناب اجے بھوشن پانڈے ، ڈی آئی پی اے ایم کے سکریٹری جناب اتانو چکرورتی ،سڑک ٹرانسپورٹ اور شاہراہوں کی وزارت میں سکریٹری جناب سنجیو رنجن ،آب وہوا کی تبدیلی کے محکمے میں ایڈیشنل سکریٹری جناب روی ایس پرساد ،ریلوے بورڈ کے چیئر مین جناب وی کے یادو ، سی بی ڈی ٹی کے چیئر مین جناب پرمودچندر مودی ،سی بی آئی سی کے چیئر مین جناب پی کے داس ،وزارت خزانہ کے سی ای اے ڈاکٹر کے وی سبرا منین اور دیگر سینئیر افسران شامل تھے۔


    دیر پا اورمستحکم مواقع پیدا کرنے کے عمل کو ذہن میں رکھتے ہوئے بنیادی ڈھانچے کےسیکٹر کے نمائندوں اور آب وہوا کی تبدیلی کے شعبے کے ماہرین کی طرف سے تجاویز پیش کی گئیں ۔ ان میں بنیادی ڈھانچے کے پروجیکٹوں پر آنے والی زیادہ لاگت پر روک لگانے ، بنیادی ڈھانچے


    کے سیکٹر کے مختلف محصولات کو معقول بنانے ،سرمایہ کاری کوفروغ دینے کے لئے ٹیکس فری بانڈز کا سلسلہ شروع کرنے زمین اکوائر کرنے کے عمل کو باقاعدہ بنانے ، گرین ٹکنالوجی ایکسی لریشن فنڈ قائم کرنے ،شمسی توانائی کے سامان کو گھروں میں تیار کرنے کی ترغیب دینے ، بجلی سے چلنے والی موٹر گاڑیوں کی صنعت کے فروغ کے لئے مالی ترغیبات دینے ، ریلوے اسٹیشنوں کا درجہ بڑھانے کے لئے فیس مقرر کرنے ، جی ایس ٹی کے مقصد سے پلانٹ اور مشینری کے زمرے میں ٹیلی کام ٹاوروں کوشامل کرنے ،بغیر کوئلے پر مبنی توانائی کوفروغ دینے ، بنجر زمین کودوبارہ استعمال کرنے بےکار سامان کودوبارہ استعمال کرنے پرزور دینے ،قابل تجدید توانائی سیکٹر کو بنیادی ڈھانچے کا درجہ دلانے ،پرانی موٹر گاڑیوں کےاستعمال کو ختم کرنے سے متعلق ضابطے تیار کرنے اور آٹو موبائل سیکٹر میں زیادہ سرمایہ کاری کی ترغیب دینے جیسی تجویزیں شامل تھیں ۔


    بنیادی ڈھانچے کےسیکٹر سے دلچسپی رکھنے والوں اور آب وہوا کی تبدیلی کے جن ماہرین نے میٹنگ میں شرکت کی ، اُن میں این ایچ اے آئی کے چیئر مین جناب نگیندر ناتھ سنہا ، انڈین ریلوے اسٹیشنس ڈیولپمنٹ کارپوریشن کے ا یم ڈی اور سی ای او جناب سنجیو کمار لوہیا ، انڈین رینیویبل ڈیولپمنٹ ایجنسی ( آئی آر ای ڈی اے ) کے ایڈیشنل سی ایم ڈ ی جناب پروین کمار سیمنٹ مینوفیکچررس ایسوسی ایشن کے صدر جناب مہندر سنگھ ، آٹو موبائل ایسوسی ایشن آف اپر انڈیا ( اے اے یو آئی ) کے صدر جناب ڈی کے ملہوترہ ، ٹی ای آر آئی کے ڈی جی جناب اجے ماتھر ، آبزرور ریسرچ فاؤنڈیشن کے نائب صدر جناب گوتم چکر مانے ،سینٹر فار پالیسی ریسرچ سے وابستہ جناب شبانی گھوش ، انٹر نیٹ سروس پرووائڈرس ایسوسی ایشن آف انڈیا کے صدر جناب راجیش چھاریا ، ٹاور اینڈ انفرا اسٹکچر پرووائڈرس ایسوسی ایشن کے ڈی جی جناب ٹی ٹی دُوا ،سوسائٹی آف انڈین آٹوموبائل مینوفیکچررس کے صدر جناب راجن وڈھیرا ،سیلولر آپریٹرز ایسوسی ایشن آف انڈیا کے جناب ورون کھنہ ،سوسائٹی آف مینوفیکچرر س آف الیکٹریکل وھیکلز (ایس ایم وی ای ) کے ایم ڈی جناب راہل شرما اور ایس بی انرجی (سافٹ بینک گروپ ) کے ایگزیکٹو ایم ڈی جناب منوج کوہلی وغیرہ شامل تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج ۔رم


    U-2455

    
    
    (Release ID: 1574574) Visitor Counter : 6
    
    
      Read this release in: English , Hindi