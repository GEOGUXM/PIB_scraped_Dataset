      خوراک کی ڈبہ بندی کی صنعتوں کی وزارت

      ورلڈ فوڈ انڈیا کا انعقاد یکم نومبر سے 04 نومبر 2019 تک نئی دلّی میں ہو گا
      
      خوراک کی ڈبہ بندی صنعت کے عالمی اور ملکی صنعت کارو ں کا سب سے بڑا اجتماع ہو گا
      
      محترمہ بادل نے خوراک کی ڈبہ بندبندی کی صنعت سے متعلق اہم ممالک کے غیر ملکی سفیروں اور صنعتی رہنماؤں سے ملاقات کی

      Posted On: 17 JUN 2019 6:51PM by PIB Delhi

    نئی دلّی، 17 جون/ خوراک کی ڈبہ بندی کی صنعت کی مرکزی وزیر محترمہ ہر سمرت کور بادل نے کہا ہے کہ ورلڈ فوڈ انڈیا (ڈبلیو ایف آئی) 2019 خورا ک کی ڈبہ بندی کی صنعت کے شعبے کا عالمی اور ملکی صنعت کاروں کا سب سے بڑا اجتماع ہو گا۔ وزیر موصوفہ نے میڈیا سے مخاطب ہوتے ہوئے کہا کہ ڈبلیو ایف آئی 2019 یکم نومبر سے 04 نومبر، 2019 تک نئی دلّی میں منعقد کیا جائے گا اور بھارت کو خورا ک کی ڈبہ بندی میں عالمی مقام کی حیثیت دلائے گا۔


    وزیر موصوفہ نے گزشتہ روز ڈبلیو ایف آئی 2019 کے شراکت داروں، خوراک کی ڈبہ بندی کی صنعت سے متعلق اہم کمپنیوں اور صنعتی ایسوسی ایشنوں سمیت متعلقہ وزارتوں اور محکموں کے سی ای او حضرات کے ساتھ ملاقات کی۔ اس کے علاوہ خوراک کی ڈبہ بندی اور خوراک کی ریٹیل فروخت کرنے والے سرکردہ ممالک کے سفیروں اور ہائی کمشنروں سے بھی ملاقات کی۔ یہ میٹنگیں بھارت میں خوراک کی ڈبہ بندی کے شعبے میں سرمایہ کاری کے مواقع کے بارے میں تبادلہ خیالات کرنے اور ڈبلیو ایف آئی، 2019 میں ان کی شرکت کے بارے میں تبادلہ خیالات کے لئے منعقد کی گئی تھیں۔ ان میٹنگوں میں خوراک کی ڈبہ بندی کی صنعت کے وزیر مملکت جناب رامیشور تیلی اور وزارت کے سینئر افسران نے بھی شرکت کی۔


    وزیر موصوفہ نے اجتماع سے خطاب کرتے ہوئے مطلع کیا کہ ورلڈ فوڈ انڈیا کے دوسرے ایڈیشن کو زیادہ بڑے پیمانے پریکم نومبر سے 04 نومبر، 2019 تک وگیان بھون اور نئی دلّی کے راج پتھ لانوں میں منعقد کرنے کا منصوبہ بنایا گیا ہے۔ ورلڈ فوڈ انڈیا 2019 متعدد اعلیٰ سطحی سیمیناروں، سرمایہ کاری کے مواقع، نمائشوں، اعلیٰ سطحی سی ای او حضرات کی گول میز بات چیت، ملکی اجلاسوں، بی 2 بی اور بی 2 جی نیٹ ورکنگ پر مشتمل ہو گا۔ سال 2019 کے لئے وزارت کا 15 ممالک کے ساتھ ساجھے داری اور کم از کم 80 ممالک کی شرکت کا نشانہ ہے۔ اس تقریب کے لئے ٹیگ لائن کا موضوع ہے ”ترقی کے لئے غیر ملکی ساجھے داری“۔


    محترمہ بادل نے بتایا کہ ورلڈ فوڈ انڈیا 2019 کے لئے تیاریاں شروع کی جا چکی ہیں۔ زائد از 11 بین الاقوامی اور 8 ملکی روڈ شو منعقد کرنے کا منصوبہ ہے۔ گزشستہ روز اعلیٰ سی ای او حضرات اور سیفروں کے ساتھ گول میز میٹنگ کا اہتمام ملکی اور غیر ملکی صنعت کاروں کے ساتھ تال میل کے وزارت کے ارادے کا مظہر ہے ۔ آئندہ چند ماہ کے دوران وزارت تمام ریاستوں اور بہت چھوٹی، چھوٹی، درمیانہ صنعتوں کے دیگر اہم حصہ داروں سے رابطہ قائم کرے گی۔ وزیر موصوفہ نے اس چار روزہ تقریب کے لئے صنعتوں سے آراء بھی طلب کیں۔


    متعدد ممالک اور صنعتوں نے اس تقریب میں شرکت کے لئے پہلے ہی دل چسپی کا اظہار کر چکے ہیں۔ وزیر موصوفہ نے سفیروں اور صنعتوں کو خوراک سے متعلق اس بڑی تقریب کا حصہ بننے اور بھارت کے ذریعہ خوش حالی اور ترقی کے مواقع کی فراہمی کا گواہ بننے کی دعوت دی ۔


    اجتماع سے خطاب کرتے ہوئے وزیر موصوفہ نے کہا کہ خوراک کی ڈبہ بندی کی صنعت حکومت ہند کے میک ان انڈیا پہل قدمی کے تحت چھ سپر اسٹار شعبوں میں سے ایک ہے اور خوراک کی ڈبہ بندی کے شعبے میں بھارت کو عالمی مقام کی حیثیت دلانے کی صلاحیت رکھتا ہے۔ انہوں نے کہا کہ خورا ک کی ڈبہ بندی کا شعبہ بھارت میں کسانوں کی آمدنی کو دو گنا کرنے کے اور خوراک کی تضیع میں تخفیف لانے کے وزیر اعظم کے نظرئیے کو کامیاب بنانے میں کلیدی حیثیت رکھتا ہے اور وزارت اس سمت میں متعدد قدم اٹھا رہی ہے تاکہ اس بات کو یقینی بنایا جائے کہ یہ نظریہ تسلیم کر لیا گیا ہے۔


    وزیر موصوفہ نے کہا کہ خوراک کی ڈبہ بندی کی صنعت نے 11 فیصد کی زبردست شرح ترقی ریکارڈ کی ہے جو کہ عالمی صنعتی رفتار کے مقابلے میں دوگنا ہے۔ اس شعبے نے تمام اہم ذیلی شعبوں کے مقابلے میں دو عددی ریکارڈ شرح ترقی حاصل کی ہے۔


    ۔۔۔۔۔۔


    U. 2488


    

    
    (Release ID: 1574836) Visitor Counter : 9
    
    
      Read this release in: Hindi , English , Punjabi , Tamil