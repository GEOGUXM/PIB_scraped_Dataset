      وزارت سیاحت

      جناب پرہلاد سنگھ پٹیل نے سیاحت کے وزیر مملکت (آزادانہ چارج) کی حیثیت سے ذمہ داری سنبھالی
      Posted On: 04 JUN 2019 2:53PM by PIB Delhi


    نئی دہلی؍04جون2019؍جناب پرہلاد سنگھ پٹیل نےآج نئی دہلی میں سیاحت کی وزارت میں وزیر مملکت (آزادانہ چارج)کی حیثیت سے اپنی ذمہ داری سنبھال لی ہے۔


    پانچ مربتہ کے ممبرپارلیمنٹ جناب پرہلاد سنگھ پٹیل مدھیہ پردیش میں دموہ لوک سبھا حلقہ سے نمائندگی کرتے ہیں۔ وہ سولہویں لوک سبھا میں بہت سی پارلیمانی کمیٹیوں کے ممبر بھی رہ چکے ہیں۔ 59 سالہ وزیر موصوف ہندوستانی ثقافت کے تحفظ ، دیہی علاقوں کی ترقی، کسانوں کی بھلائی اور کھیلوں کے فروغ سمیت سماجی اور ثقافتی سرگرمیوں میں کافی دلچسپی لیتے ہیں۔


    چارج سنبھالنے کے فوراً بعد میڈیا کے افراد سے بات چیت کرتے ہوئے وزیر موصوف نے کہا کہ ان کی وزارت سیاحت کے شعبے کو فروغ دینے کے علاوہ ملک کی ثقافتی جڑوں کو مضبوط کرنے کے لئے سرمایہ کاری کرکے نئے بھارت کے وزیر اعظم کے وژن کو پورا کرے گی۔ وزیر موصوف نے مزید کہا کہ ہندوستان ایک بڑا ملک ہے اور اس کی ثقافتی قوت بھی کافی زیادہ گہری ہیں۔ملک کی یہ زبردست ثقافتی گونا گونیت اپنے آپ میں سیاحوں کے لئے توجہ کی ایک بڑی وجہ ہے۔ مزید یہ کہ وزیر موصوف نے کہا کہ گزشتہ پانچ سالوں میں جو کام کیا گیا اسے زیادہ رفتار سے اور بہت ہی ڈھنگ سے مزید آگے بڑھا یاجائے گا۔بہت زیادہ روزگار پیدا کرنے والے سیکٹر ہونے کے ناطے ملک کی ثقافت کے فروغ اور سیاحت کے فروغ کی تشہیر پر خاص توجہ دی جائے گی اور اس کے لئے وزیر موصوف تمام شراکت داروں سے تعاون حاصل کریں گے۔


    وزیر موصوف کے بارے مزید تفصیلات نیچے دیئے گئے لنک میں دستیاب ہے۔


    http://loksabhaph.nic.in/Members/MemberBioprofile.aspx?mpsno=306


    م ن۔ح ا۔ن ع


    U: 230 4

    
    
    (Release ID: 1573417) Visitor Counter : 3
    
    
      Read this release in: English , Hindi , Malayalam