      نائب صدر جمہوریہ ہند کا سکریٹریٹ

      نائب صدرجمہوریہ ہند کی نئے مرکزی وزرأ کے ساتھ گفت وشنید
      Posted On: 13 JUN 2019 7:43PM by PIB Delhi


    نئی دہلی،14جون :مرکزی کابینہ میں منتخب نئے وزرأ کے ساتھ اپنی گفت وشنید جاری رکھتے ہوئے، نائب صدرجمہوریہ ہند ، جناب ایم وینکیانائیڈونے تین وزرأ سے الگ الگ انداز میں بات چیت کی ۔ نائب صدرجمہوریہ ہند نے بھارت کی ترقی میں متعلقہ وزارتوں کے ذریعہ اپنا تعاون دینے کے لئے وزرأ کی ستائش کی اورانھیں مشورہ دیاکہ وہ عام انسان کی زندگی کو بہتربنانے کے لئے تما م ترضروری اقدامات کریں ۔


    خوراک ڈبہ بندی اورصنعتوں کی نو منتخبہ وزیرمحترمہ ہرش سمرت کوربادل اوران کے ہمراہ وزیرمملکت جناب رامیشورتیلی نے نائب صدرجمہوریہ ہند کی رہائش گاہ پران سے ملاقات کی اوراپنی وزارتوں کے ذریعہ انجام دی گئی ترقیاتی سرگرمیوں سے انھیں آگاہ کیا اوریہ بھی بتایاکہ خوراک ڈبہ بندی کی صنعت کو بھارت میں مزید ترقی دینے کے لئے ان کی وزارت کے مستقبل کے منصوبے کیاہیں ۔ خصوصاًسرکاری ۔ نجی شراکت داری کے ذریعہ اس شعبے کو اس طریقے سے مہمیز کیاجاسکتاہے ۔


    اس موضوع پراظہارخیال کرتے ہوئے کہ خوراک ڈبہ بندی کا شعبہ جائے موقع پر کاشت کی زمین پرآمدنی میں اضافہ کا باعث ہوسکتاہے اورکاشتکاروں کوان کی آمدنی دوگناکرنے میں معاون ہوسکتاہے ، جناب نائیڈونے وزیروں کو مشورہ دیاکہ وہ کاشت کاربرادری کواس پہلوسے آگاہ کریں اورانھیں بااختیار بنائیں تاکہ کاشت کاربرادری خوراک ڈبہ بندی پرتوجہ مرکوز کرسکے اور زرعی مصنوعات کی قدروقیمت میں اضافہ ممکن ہوسکے اورخوراک ڈبہ بندی کے شعبے میں کاشت کارحضرات سرگرم شراکت دار کی حیثیت اختیارکرسکیں ۔


    ہنرمندی ترقی اور صنعت کاری کے وزیر جناب مہندرناتھ پانڈے نے بھی نائب صدرجمہوریہ ہند سے ملاقات کی اور انھیں ہنرمندی ترقیات کے سلسلے میں حکومت کی جانب سے انجام دی جانے والی سرگرمیوں اورپہل قدمیوں سے آگاہ کیاتاکہ بھارت کوآبادی کی شکل میں جوبالادستی حاصل ہے اسے بروئے کارلایاجاسکے ۔ جناب نائیڈونے وزیر موصوف کو مشورہ دیاکہ وہ ترقیاتی سرگرمیوں خصوصاہنرمندی ترقیات کو بڑھاواد یں اور صنعت وادارہ جاتی روابط کو فروغ دیں ۔ جناب نائیڈونے خیال ظاہرکیا کہ ہنرمندی ترقیات کا پہلو ایک ایساپہلو ہے جو بھارت کے مستقبل کو بدلنے کی کسوٹی ثابت ہوسکتاہے۔


    قانون وانصاف ، مواصلات اورالیکٹرانکس اوراطلاعاتی تکنالوجی کے وزیر، جناب روی شنکر پرساد سے گفت وشنید کرتے ہوئے نائب صدرجمہوریہ ہند نے آندھرپردیش میں سمیر ( سوسائٹی فارایپلائیڈمائیکروویو الیکٹرانک انجینئرنگ اینڈ ریسرچ ) کے متعلق استفسار کیا۔


    وزیرموصوف نے نائب صدرجمہوری ہند کو بتایاکہ ویزاگ کے نزدیک گمبھیرم میں 80کروڑروپے کے بقدرکا پروجیکٹ قائم کیاگیاہے اوریہ تقریبامکمل ہوچکاہے اورکام بھی کرنے لگاہے ۔ واضح رہے کہ سمیر یعنی سینٹرفار الیکٹرومیگنیٹک انوائرومنٹل ایفکٹس ( ای 3) کے قیام کے لئے وشاکھاپتنم میں سنگ بنیاد 18فروری ، 2016 کو نائب صدرجمہوریہ ہند کے ہاتھوں رکھاگیاتھا جب موصوف شہری ترقیات کے وزیر تھے ۔


    نائب صدرجمہوریہ ہند نے انتخابات سے متعلق عرضیوں کو تیزی سے نمٹانے ، فوجداری مقدمات کو تیزی سے نمٹانے پرزوردیاجن کا تعلق سنگین جرائم سے ہوتاہے انھوں نے ایک معینہ مدت کے اندر پارٹی بدلنے سے متعلق قوانین کے تحت قائم مقدمات کو بھی نمٹانے پرزوردیا۔


    ************


    ۔م ن ۔ ع آ) 14 .06.2019(


    U-2453

    
    
    (Release ID: 1574559) Visitor Counter : 2
    
    
      Read this release in: English