      صحت اور خاندانی بہبود کی وزارت

      جناب اشونی کمار چوبے نے صحت اور خاندانی بہبود کے وزیر مملکت کی حیثیت سے چارج سنبھالا، نرمان بھون پہنچنے کے لئے میٹرو میں سفر کیا
      
      ہم آیوشمان بھارت اسکیم کو ہر آدمی تک پہنچانے کی کوشش کریں گے: چوبے
      
      Posted On: 04 JUN 2019 2:39PM by PIB Delhi


    نئی دہلی؍04جون2019؍جناب اشونی کمار چوبے نے آج یہاں نرمان بھون میں صحت اور خاندانہ بہبود کے وزیر مملکت کی حیثیت سے چارج سنبھالا۔ انہوں نے سب سےقریبی میٹرو اسٹیشن(ادیوگ بھون) پہنچنے کے لئے دہلی میٹرو سے سفر کیا ، جہاں سے وہ اپنا چارج سنبھالنے کے لئے وزارت صحت کے دفتر گئے۔ چارج سنبھالنے سے پہلے انہوں نے نرمان بھون کیمپس میں پانچ پودے بھی لگائے۔


    وزیر اعظم جناب نریندر مودی کا شکریہ ادا کرتے ہوئے جناب چوبے نے کہا کہ وہ آیوشمان بھارت کے فیصلوں کو نافذ کرنے کے لئے اپنی کوششیں جاری رکھیں گے اور اب آیوشمان بھارت کے فائدے مزید آگے بڑھائیں گے، تاکہ اس کے فائدے ہر آدمی تک پہنچ سکے ۔ وہ لوگ جنہیں اب تک حکومت کے اس انقلابی پروگرام کے ذریعے خدمات حاصل نہیں ہوئیں ہیں انہیں بھی اس کے فائدے حاصل ہوں گے۔


    دوبارہ چارج سنبھالنے پر اظہار خیال کرتے ہوئے جناب چوبے نے کہا کہ ‘سرو سنتو نرامیا’ یعنی سب کے لئے صحت حکومت کی پالیسی کا حصہ ہے اور وہ اسے پورا کرنے کے لئے سبھی کوششیں کریں گے۔ انہوں نے مزید کہا کہ وزیر اعظم کا نئی دہلی کے لئے ایک تصور ہے اور اس لئے یہ ہماری ذمہ داری ہے کہ ہم نئے بھارت ایک صحت ہندوستان کے اس وژن کو پورا کرنے کے لئے کام کا عہد کریں۔ جناب چوبے نے مزید بتایا کہ ماحولیات ہماری صحت پر اثر انداز ہوتی ہے اور اس طرح ہم کو اسے صاف ستھرا ور ہرا بھرا رکھنے کے لئے کوشش کرنی چاہیئے اور اسے پیڑ پودے لگاکر ہرا بھرا رکھا جاناچاہئے، جیسا کہ آج انہوں نے کیا ہے۔ انہوں نے کہا کہ کم فاصلے کے لئے گاڑیوں کے استعمال کے بجائے پیدل یا سائیکل ایک بہتر متبادل ہے۔ اس سے نہ صرف ماحولیات کو فائدہ ہوگا، بلکہ اس سے ہماری صحت بھی بنی رہے گی۔ جناب چوبے نے ہر ایک سے اپیل کی کہ اچھی صحت بنائے رکھنے کے لئے روزانہ کم سے کم تیس منٹ پیدل یا سائیکل سے چلنے کی صحت مند عادت اپنائیں۔


    U: 2303

    
    
    (Release ID: 1573406) Visitor Counter : 4
    
    
      Read this release in: English , Marathi , Hindi , Bengali