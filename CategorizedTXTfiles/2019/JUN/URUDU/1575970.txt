      نائب صدر جمہوریہ ہند کا سکریٹریٹ

      نوجوانوں کو خصوصی مہم کے ذریعے نشیلی اشیاء کے بیجا استعمال کے خطرات سے باخبر کرائیں
      
      سول سوسائٹی اور غیرسرکاری تنظیموں کو، اس لعنت کو ختم کرنے میں حکومت کی کوششوں کا ساتھ دینا چاہئے
      
      کارپوریٹ شعبے کوبازآبادکاری کی کوششوں کیلئے سی ایس آر فنڈز مختص کرنے چاہئیں
      
      نائب صدر جمہوریہ نے نشیلی اشیاء کے بیجا استعمال اور اِن کی غیرقانونی تجارت کی روک تھام کے بین الاقوامی دن سے خطاب کیا
      
      Posted On: 26 JUN 2019 8:01PM by PIB Delhi


    نئیدہلی۔26؍جون۔نائب صدر جمہوریہ جناب ایم وینکیانائیڈو نے اسکول اور کالج کے طلبہ جیسے حساس گروپ کے مقصدسے خصوصی مہم شروع کرنے اور نشیلی اشیاء کے بیجا استعمال کے بدترین اثرات سے باخبر کرنے کیلئے کہا ہے۔ انہوں نے یہ خواہش بھی ظاہر کی کہ نچلے سماجی و اقتصادی طبقے کے نوجوانوں کی طرف خصوصی توجہ مبذول کی جائے کیوں کہ وہ انتہائی حساس ہیں اور وہ انتہائی جوکھم بھرے مختلف رویوں کا شکار ہوسکتے ہیں۔


    نشیلی اشیاء کے بیجا استعمال اور ان کی غیرقانونی تجارت کی روک تھام کے بین الاقوامی دن کے موقع پر سماجی انصاف اور تفویض اختیارات کی وزارت کی طرف سے منعقدہ ایک تقریب سے خطاب کرتے ہوئے آج ( 26-06-2019 ) جناب نائیڈو نے منشیات کے بیجا استعمال کے تشویشناک رجحان پر تشویش کا اظہار کیا اور کہا کہ یہ اندازہ ہے کہ عالمی سطح پر تقریباً 275 ملین افراد نے (64-15 سال کی عمر کے گروپ میں) 2016 میں کم سے کم ایک مرتبہ نشیلی اشیاء کا استعمال کیا گیا۔ انہوں نےعالمی صحت تنظیم ڈبلیو ایچ او کا ذکر کرتے ہوئے کہا کہ 2015 میں نشیلی اشیاء کے استعمال کے نتیجے میں تقریباً 4 لاکھ 50 ہزار افراد موت کاشکار ہوئے۔


    اس بات کا ذکر کرتے ہوئے کہ جو لوگ نشیلی اشیاء کے بیجا استعمال کے عادی ہیں، انہیں جسمانی اور دماغی بیماریوں، چوٹوں، قبل ازوقت موت اور برسوں محتاجی و معذوری کی زندگی گزارنے جیسی دشواریوں کا سامنا کرنا پڑتا ہے۔ انہوں نے اظہار خیال کیا کہ اس سے نہ صرف کنبے پر مالی بوجھ میں اضافہ ہوتا ہے بلکہ اس سے سرکاری خزانے پر بھی بوجھ پڑتا ہے۔ نیز صحت عامہ کے نظام کیلئے بھی ایک بڑا چیلنج درپیش آجاتا ہے۔


    منشیات کے بیجا استعمال سے لاحق خطرے کا ذکر کرتے ہوئے انہوں نے کہا کہ سرکاری ایجنسیوں کی کوششیں ہی کافی نہیں ہیں۔ انہوں نے سول سوسائٹی ، غیرسرکاری تنظیموں اور خود وقف کئے ہوئے افراد سے کہا کہ وہ اس لعنت کے خاتمے کیلئے حکومت کی کوششوں میں مدد کریں۔


    یہ اظہار خیال کرتے ہوئے کہ نشے کی لت کو محض ایک بیماری سمجھ کر علاج کیا جاناچاہئے، جناب نائیڈو نے کہا کہ جو لوگ نشے کے عادی ہوگئے ہیں، اُن کی کاؤنسلنگ ہونی چاہئے، انہیں بازآباد کیا جائے اور اُن کاتوجہ اور پیار محبت سے علاج کیا جانا چاہئے۔


    انہوں نے یہ بھی کہا کہ ’’والدین اور اساتذہ کی کاؤنسلنگ ہونی چاہئے اور کسی پر کلنک لگانے سے اس مسئلے کو اور بڑھاوا ملے گا۔ اور اس سے نشے کے عادی شخص کو نشہ چھوڑنے میں کسی بھی طرح کوئی مدد نہیں ملے گی۔ نائب صدر جمہوریہ نے نشے کے عادی افراد کی باز آبادکاری میں مصروف این جی او سے کہا کہ وہ انسانی ہمدردی کے ساتھ ان کا علاج کرائیں اور انہیں سماج کا ایک نتیجہ خیز فرد بنائیں۔


    اس رائے کا اظہار کرتے ہوئے کہ نوجوانوں کو نشے کے لت سے دور کرنا اور انہیں سماج کے اصل دھارے میں لاکر نتیجہ خیز بنانا، اُن کی بازآباکادی کیلئے ضروری ہے، نائب صدر جمہوریہ نے کارپوریٹ شعبے سے زور دیکر کہا کہ سی ایس آر کے تحت اس طرح کی سرگرمیوں کیلئے رقوم مختص کریں۔


    اس تقریب میں سماجی انصاف وتفویض اختیارات کے مرکزی وزیر جناب تھاور چند گہلوت، سماجی انصاف وتفویض اختیارات کے وزرائے مملکت جناب رام داس اٹھاؤلے، جناب کرشن پال گرجر اور جناب رتن لال کٹاریا، سماجی انصاف وتفویض اختیارات کے محکمے کی سکریٹری محترمہ نیلم ساہنی اور دیگر بہت سی شخصیتوں نے شرکت کی۔


    نائب صدر جمہوریہ ہند کے خطاب کا متن مندرجہ ذیل ہے:


    ’’آپ سبھی جانتے ہیں کہ 1987 سے اقوام متحدہ نے 26 جون کو نشیلی اشیاء کے استعمال اور ان کی ناجائز تجارت کی روک تھام کے بین الاقوامی دن کی شکل میں منانے کا فیصلہ کیا تھا۔ یہ دن عالمی برادری کو نشے کی لت سے نجات دلانے کے ہمارے مشترکہ عزم او رتعاون کی علامت ہے۔


    مجھے خوشی ہے کہ سماجی انصاف اور تفویض اختیارات کی وزارت کے ذریعے نشیلی اشیاء کے بیجا استعمال ، ان کے بھیانک نتائج اور ان کی غیرقانونی تجارت کے بارے میں سماج میں بیداری لانے کیلئے آج اس پروگرام کا انعقاد کیا جارہا ہے۔


    نشیلی اشیاء کے بیجا استعمال کی لعنت ایک عالمی چیلنج ہے اور ترقی یافتہ نیز ترقی پذیر ممالک اس لعنت سے دوچار ہے۔


    کسی بھی عمرکے گروپ کے لوگ نشیلی اشیاء کے بیجا استعمال کا شکار ہوسکتے ہیں۔ خاص طور پر جواں سال اور نوجوان اس لعنت کے تئیں حساس ہیں۔ حکومت اور سول سوسائٹی دونوں کی ہی یہ بڑی ذمہ داری ہے کہ وہ اس بات کی یقین دہانی کرائیں کہ اس لعنت کے امکانی شکار افراد کو نشیلی اشیاء کے بیجا استعمال کے نقصانات کے تئیں باخبر کریں اور انہیں نشیلی اشیاء کے بیجا استعمال کی لعنت سے بچائے رکھیں۔


    یہ جان کر بہت ہی حیرت ہوتی ہے کہ کچھ نشیلی اشیاء اس حد تک خطرناک ہوتی ہیں کہ کوئی شخص ان کا محض ایک مرتبہ استعمال کرکے ہی ان کا عادی ہوجاتا ہے۔ اسی طرح مجھے بتایا گیا ہے کہ نشہ چھڑانے کیلئے استعمال کی جانے والی دواؤں کا بیجا استعمال بھی ایک بڑا چیلنج بنتا جارہا ہے۔ اسکے علاوہ مزاج میں ، چپکانے والے کیمیاوی مادوں اور کاغذ پر سے سیاہی مٹانے والے کیمیاوی مادوں جیسے ، مزاج میں تلون پیدا کرنے والے نقصان دہ کیمیاوی مادو ں کو سونگھنے کے رجحان میں بھی اضافہ ہوتاجارہا ہے۔ خاص طور پر ان لوگوں میں جن کا تعلق نچلے اقتصادی طبقے سے ہے۔


    نشیلی اشیاء کے بیجا استعمال کے عادی لوگوں کا رویہ منفی ہوجانا ،ان کے کنبے ، سماج اور دنیا بھر کی حکومتوں کیلئے ایک گہری تشویش کی بات ہے ۔ یہ اندازہ لگایا گیا ہے (کہ 15 سے 64 سال کی عمرکے گروپ میں) 2016 میں تقریباً 275 ملین افراد نے نشیلی اشیاء کا کم سے کم ایک مرتبہ استعمال کیا۔ عالمی صحت تنظیم(ڈبلیو ایچ او) کے مطابق 2015 میں نشیلی اشیاء کے بیجا استعمال کے نتیجے میں تقریباً 4 لاکھ 50 ہزار افراد موت کاشکار ہوئے۔ ان میں سے ایک لاکھ 67 ہزار 500 اموات نشیلی دواؤں کے انتہائی بیجا استعمال کے سبب ہوئیں ( اصل میں برداشت سے زیادہ استعمال ) ۔


    بہت سے کیسوں میں نشیلی اشیاء کے بیجا استعمال کے عادی لوگوں کو صحت کے بڑے مسائل سے جوجھنا ہوتا ہے جیسے جسمانی یا دماغی کارکردگی میں روکاوٹ آجانا،مختلف قسم کی بیماریاں ، چوٹیں ، وقت سے پہلے موت آجانا اور برسوں معذوری کی زندگی گزارنا۔ اس سے نہ صرف کنبے پر مالی بوجھ پڑتا ہے بلکہ سرکاری خزانے پر بھی بوجھ پڑتا ہے اور یہ صحت عامہ کے نظام کیلئے ایک بڑا چیلنج بن جاتا ہے۔


    جیسا کہ آپ سبھی واقف ہیں کہ کوئی بھی نشیلی چیز چاہے یہ الکوہل ہو یا نشیلی چیز ہو یا مزاج میں تلون پیدا کرنے والا مادہ ہو، اس سے انسان کا انحصار بڑھتا ہے اور اس کا نقصاندہ استعمال خاطر خواہ موت کا سبب بن سکتا ہے۔


    الکوہل کا لگاتار بہت زیادہ استعمال لت کی شکل اختیارکرلیتا ہے۔ اس کی وجہ سے دل کی بیماری ،دل کا دورہ ، جگر کی خرابیاں اور کینسر تک وجود میں آجاتا ہے اور اس سے دل کی نالیوں ، پیٹ کے اعضاء اور جسم کی قوت مدافعت پر برا اثر پڑتا ہے۔ جب کوئی شخص ایک مرتبہ نشے کاعادی ہوجاتا ہے تو وہ اس عادت سے باہر نہیں آپاتا۔ یہاں تک کہ وہ ایسا کرنا بھی چاہے جب تک کہ اسے عادت چھڑانے کیلئے پورے طبی علاج سمیت مدد نہ دی جائے اور اس کی نفسیاتی کاؤنسلنگ نہ کی جائے۔ اسی ضمن میں بازآبادکاری کے مربوط مراکز یا آئی آر سی اے ، نشیلے مادوں کے بیجا استعمال کے عادی لوگوں کو اس لت سے دور رکھنے میں اہم کردار ادا کرتے ہیں۔ نیز یہ بہت ہی فائدے مند اور اہم ہے۔


    یہ مراکز مختلف خدمات فراہم کرتے ہیں اور نشے کی لت چھڑانے اور بازآبادکاری میں کنبوں کی مدد کرتے ہیں تاکہ افراد ، سماج کے فائدے مند ارکان کے طور پر اپنی زندگی بسر کرسکیں۔ سماجی انصاف وتفویض اختیارات کی وزارت آئی آر سی اے کو مالی اور تکنیکی مدد دےکر ، ایک صحت مند اورپُرامن سماج کے تئیں حکومت کے عزم کو پورا کرنے کی عظیم ذمہ داری میں مدد کررہے ہیں۔


    میں سماجی انصاف اور تفویض اختیارات کی وزارت کی ان کوششوں کو بھی سراہوں گا جو وہ 2018 میں نشیلی چیزوں کے بیجا استعمال کی حد اور نمونے کے سلسلے میں قومی سروے کرارہی ہے تاکہ مختلف مادوں کا استعمال کرنے والے بھارتی عوام اور نشیلی اشیاء کے بیجااستعمال کی وجہ سے پیداہونےو الی بیماریوں کے شکار افراد کاتناسب معلوم کیاجاسکے۔ سروے سے گڑبڑ پیداکرنے والے کچھ رجحانات کا انکشاف ہوا ہے ۔ تقریباً تین کروڑ دس لاکھ افراد بھانگ کی مصنوعات اور 2 کروڑ 26 لاکھ افراد افیم کی مصنوعات کے استعمال کے عادی ہیں۔


    بھارت میں نشیلی دواؤں کے استعمال کی حد اور نمونے سے متعلق صحیح معلومات حاصل کرنا بھارت میں صحت کو درپیش اس سنگین سماجی پریشانی کو حل کرنے کی منصوبہ بندی اور ایک مؤثر حکمت عملی کی جانب پہلا قدم ہے۔


    بہنو اور بھائیو!


    شروعات میں ہی اس بری لت کی روک تھام ، اس کا کارگر علاج ہے۔ ہمیں لوگوں کو خاص طور پر نوجوانوں کو نشے کی لت کاشکار بننے سے روکنا ہوگا۔ اس کے لئے ہمیں اسکولی بچوں، کالج جانے والے نوجوانوں، شہری غریبوں جیسے حساس طبقوں کے درمیان نشے کے بیجا استعمال کے تئیں بیداری لانے کیلئے خصوصی مہم چلانی ہوگی۔ کمزور طبقے کے نوجوان خاص طور پر اس خطرے کا شکار بنتے ہیں۔ ضروری ہے کہ ان کے لئے خصوصی مہم چلائی جائے۔


    شروعات میں ہی نشے کی لت کی روک تھام کیلئے والدین ، اساتذہ اور طلباء میں بیداری لانے پر زور دیاجانا چاہئے ، والدین اور اساتذہ کو یہ سمجھنا چاہئے کہ بچے کو الگ تھلگ کرنے یا اسے نیچا دکھانے سے تو مسئلہ اور بڑھے گا۔ بچے کو اس لت سے باہر نکالنے کیلئے حساسیت بہت ضروری ہے۔ نشے کی عادت کو ایک بیماری کی طرح ہی دیکھا جانا چاہئے اورجو اس بیماری میں مبتلا ہیں انہیں مشورے کی ضرورت ہے۔ انہیں حساسیت اور پیار محبت سے عام زندگی میں واپس لانے کی ضرورت ہے۔


    پیاری بہنو اور بھائیو!


    اس پریشانی کا بہترین حل اس کی روک تھام ہے۔ ہمیں لوگوں خاص طور پر نوجوانوں کو نشیلی اشیاء کے بیجا استعمال کا شکار ہونے سے روکنے کی ضرورت ہے۔ اس بات کی ضرورت ہے کہ اسکول کےطلباء جیسے حساس گروپوں پر توجہ مرکوز کرتے ہوئے خصوصی مہم چلائیں اور انہیں نشیلی اشیاء کے بیجا استعمال کے تباہ کن اثرات سے باخبر کرائیں۔


    نچلے اقتصادی وسماجی طبقے سے تعلق رکھنے والے نوجوانوں پر بھی توجہ دیے جانے کی ضرورت ہے کیوں کہ یہ لوگ بھی انتہائی حساس ہیں اور رویے سے متعلق مختلف قسم کے خطرات کے شکار ہوسکتے ہیں۔


    شروع کی عمر میں نشے کی لت کی روک تھام کیلئے توجہ اس بات پر دی جائے کہ والدین ، اساتذہ اور طلباء میں حساسیت پیدا کی جائے۔ والدین اور اساتذہ کی کاؤنسلنگ کی جانی چاہئے کہ الگ تھلگ ڈال دینا اور اس لت کو کلنک سمجھنا ، مسئلے کو اور بڑھاوا دیگا اور نشیلی اشیاء کے استعمال کے عادی شخص کو نشہ چھوڑنے میں یہ کسی طرح بھی مددگار ثابت نہیں ہوگا۔ نشے کی لت کا علاج ایک بیماری کے طور پر کیا جانا چاہئے اور جو لوگ نشیلی چیزوں کے عادی ہوگئے ہیں ان کی کاؤنسلنگ اور باز آبادکاری کی جانی چاہئے اور ان کا علاج پوری توجہ اور پیار محبت سے کیا جاناچاہئے۔


    میں وزارت کی بھی تعریف کروں گا کہ اس نے پہلی مرتبہ نشیلی اشیاء کی مانگ میں کمی لانے کیلئے قومی نوعیت کا ایک لائحہ مرتبہ تیار کیا ہے۔


    جیسا کہ پہلے ذکر آچکا ہے کہ اس کی بنیاد اسکولی تعلیم کے مرحلے میں ہی ڈالے جانے کی ضرورت ہے جب بچے کو نشیلی شے کے بیجا امکانی استعمال سے باخبر کرایا جائے ۔ انہیں روک تھام کے اقدامات اور سماجی سطح پر مداخلت کے تئیں بھی حساس بنانے کی ضرورت ہے۔


    چونکہ نوجوانوں کو نشے کی لت سے دور رکھنے اور انہیں سماج کے اصل دھارے میں شامل کرکے نتیجہ خیز بنانے کیلئے بازآبادکاری کی ضرورت ہے لہذا میں کارپوریٹ شعبے سے بھی زور دیکر کہتا ہوں کہ وہ سی ایس آر کے تحت اس طرح کی سرگرمیوں کیلئے رقوم مختص کرے۔


    مجھے یقین ہے کہ وزارت کے لائحہ عمل میں ہر ایک ضلع میں آئی آر سی اے کو یقینی بناکر اور سرکاری اسپتالوں میں نشے کی لت چھڑانے والے مراکز قائم کرکے ، نشے کی لت چھڑانے کیلئے قابل رسائی اور مناسب خرچ والے علاج کی خدمات فراہم کرنے پر توجہ دی جائے گی۔


    مجھے بتایاگیا ہے کہ سماج ان سرگرمیوں میں زیادہ سے زیادہ حصہ لے اور نشیلی اشیاء کی مانگ میں کمی آئے اس کے لئے عوام کی طرف سے تعاون کے مقصد سے وزارت کچھ منتخبہ اضلاع میں مخصوص مداخلتی پروگرام شروع کرنے کا عمل جاری رکھے ہوئے ہے تاکہ بلوغت کو پہنچنے والے حساس افراد اور نوجوانوں کو نشیلی اشیاء کے بیجا استعمال سے روکا جاسکے۔


    شراب اور نشے کی لت کا یہ مسئلہ اتنا بڑا ہے کہ صرف حکومت یا اس کی کچھ ایجنسیوں کی کوششیں کافی نہیں ہوں گی۔ اس چنوتی سے نمٹنے کیلئے غیرسرکاری تنظیموں اور اس مسئلے کے حل کیلئے خود کو وقف کردینے والے افراد اور ماہرین کا اہم رول ہوگا۔


    مجھے یقین ہے کہ نشیلے مادوں کااستعمال اور ان کی غیرقانونی تجارت کی روک تھام کے لئے بنائے جانے والے بین الاقوامی دن کے موقع پر یہ انعقاد اس سمت ایک اہم کوشش ثابت ہوگی۔ ‘‘


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2639

    
    
    (Release ID: 1575970) Visitor Counter : 4
    
    
      Read this release in: English