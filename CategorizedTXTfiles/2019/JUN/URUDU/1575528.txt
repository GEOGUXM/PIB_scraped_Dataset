      وزارت خزانہ

      عالمی بینک نے جھارکھنڈ میونسپل ترقیات پروجیکٹ کیلئے جھارکھنڈ حکومت کو 147 ملین امریکی ڈالر کے بقدر کے قرض کی فراہمی کو منظوری دی
      Posted On: 24 JUN 2019 6:39PM by PIB Delhi


    نئیدہلی۔ 24 ؍جون۔مرکزی حکومت ، حکومت جھارکھنڈ اورعالمی بینک نے یہاں 147 ملین امریکی ڈالر کے بقدر کے قرض معاہدے پر دستخط کیے ہیں ۔ یہ قرض جھارکھنڈ کے عوام کیلئے بنیادی شہری خدمات کی فراہمی میں استعمال کیا جائیگا اور اس طریقے سے اس ریاست میں مقامی بلدیاتی اداروں کے تحت انتظامی صلاحیت کو بہتر بنانے میں مدد ملے گی۔


    جھارکھنڈ میونسپل ترقیات پروجیکٹ بنیادی شہری خدمات کی فراہمی کے سلسلے میں بلدیاتی شعبے کی صلاحیت کو بہتر بنانے پر اپنی توجہ مرکوز کرے گا۔ اس کے تحت شہری خدمات مثلاً آبی سپلائی، گندے پانی کی نکاسی، نالیوں اور نالوں کے بہتر انتظام، شہری سڑکوں کو بہتر بنانے ، جھارکھنڈ شہری ترقیات بنیادی ڈھانچے سے متعلق کمپنی (جے یو آئی ڈی سی او ) اور یو ایل بی کو اپنی صلاحیت بہتر بنانے اور مستحکم کرنے میں بھی مدد فراہم کی جائے گی تاکہ شہری خدمات سے متعلق شعبے اور مالی وحکمرانی کے شعبوں میں اصلاحات متعارف کرائے جاسکیں۔


    ریاست میں تیز رفتاری سے شہری کرن کی ضرورتوں کو مدنظر رکھتے ہوئے ایسا کرنا ضروری ہے کیوں کہ یہاں تقریباً 31 ملین افراد شہری علاقوں میں سکونت پذیر ہیں اور شہری علاقوں کی آبادی میں ہونے والا اضافہ جھارکھنڈ کے 24 اضلاع میں سے 9 اضلاع میں بھارت کے دیگر علاقوں میں ہونے والے شہری ترقی کے مقابلے میں 2.7 فیصد زائد ہے۔


    اس موقع پر اظہار خیال کرتے ہوئے اقتصادی اُمور کے محکمے، وزارت خزانہ کے ایڈیشنل سکریٹری جناب سمیر کمار کھرے نے کہا کہ حکومت ہند اس امر کو تسلیم کرتی ہے کہ شہری کرن اور اقتصادی ترقیات ایک دوسرے سے مربوط پہلو ہیں ، ا س سلسلے میں ’امرُت ‘ پروگرام کے ذریعے بلدیاتی اصلاحات کا ایک جامع لائحہ عمل تیار کیا گیا ہے۔ انہو ں نے مزید کہا کہ جھارکھنڈ میونسپل ریفارم پروگرام اس سلسلے میں استحکام اور اصلاح کے لحاظ سے شہری خدمات کیلئے ایک فیصلہ کن قدم ہوگا اور ریاست میں تیز رفتار شہری کرن کو دیکھتے ہوئے یہ ازحد مناسب ہوگا اور اپنی نوعیت کے لحاظ سے یہ پروگرام اقتصادی نمو کو رفتار عطا کرے گا۔


    مذکورہ قرض معاہدے پر اقتصادی اُمور کے محکمے ، وزارت خزانہ کے ایڈیشنل سکریٹری جناب سمیر کمار کھرےنے حکومت ہند کی جانب سے او ر ایکٹنگ کنٹری ڈائرکٹر (بھارت) برائے عالمی بینک نے عالمی بینک کی جانب سے اپنے دستخط کیے۔ پروجیکٹ ایگریمنٹ پر ریاستی شہری ترقیات ایجنسی (ایس یو ڈی اے) شہری ترقیات اور ہاؤزنگ محکمہ ، حکومت جھارکھنڈ کے ڈائرکٹر جناب امت کمار نے اپنے دستخط کیے۔ جھارکھنڈ شہری بنیادی ڈھانچہ ترقیات کمپنی کے ڈپٹی پروجیکٹ ڈائرکٹر جناب اُتکرش مشرا نے بھی اپنے دستخط کیے اور عالمی بینک کی جانب سے اس کے کارپرداز ڈائرکٹر (بھارت) برائے عالمی بینک جناب شنکر لال نے بھی اپنے دستخط کیے۔


    جناب شنکر لال جو ایکٹنگ کنٹری ڈائرکٹر ہیں، انہوں نے کہا کہ گزشتہ ایک دہائی کے دوران جھارکھنڈ میونسپل خدمات کے معاملے میں ترقیات اور بہم رسانی کے معاملے میں یو ایل بی کو سرفہرست لاتا رہا ہے۔ تاہم بہت سی ایسی ناتمام اصلاحات ہیں جنہیں مکمل کیا جانا ہے اور ریاست میں سرمایہ کاری کا بھی ایک ایجنڈا درکار ہے۔ انہوں نے مزید کہا کہ اس وسیع تر پس منظر میں یہ پروجیکٹ مقامی شہری بلدیاتی اداروں کو ان کی صلاحیت مستحکم بنانے میں مدد دیگا اور میونسپل خدمات میں سرمایہ کاری کا راستہ ہموار کریگا۔


    ان میں سے بیشتر عناصر ریاست میں تمام تر 43 یو ایل بی کے لئے کھلے ہوں گے جو پروجیکٹ کے تحت طے شدہ فریم ورک کی شرطوں کو قبول کرتے ہوئے اس میں شریک ہونے پر راضی ہوں گے۔ یو ایل بی سے متعلق مندوبین اکائیوں کے تحت 3 لاکھ 50 ہزار سے زائد شہری باشندگان کو ان تمام اقدامات سے فائدہ حاصل ہوگا جن میں کم از کم 45 فیصد تعداد خواتین کی ہوگی۔ پائپ کے ذریعے پانی کی سپلائی، پائپ کے ذریعے نالوں کے پانی کو باہر نکالنے کا انتظام، موسمیات سے مطابقت رکھنے والی سڑکوں کی تعمیر اور توانائی کی بچت کرنے والی اسٹریٹ لائٹنگ سے نہ صرف یہ کہ شہری خدمات میں بہتری آئے گی بلکہ ماحولیات کے لحاظ سے بھی یہ پائیدار اور ہمہ گیر ہوں گی۔


    دو ذیلی پروجیکٹوں یعنی کھونٹی واٹر سپلائی ذیلی پروجیکٹ اور دھنباد کی سڑکوں کے سلسلے میں ذیلی پروجیکٹ سے توقع کی جاتی ہے کہ وہ جلد ہی شروع ہوں گے۔ اس کے دیگر کلیدی عناصر میں یہ پروجیکٹ شہری حکمرانی کو یو ایل بی کو اپنی تنظیمی صلاحیتیں بہتر بناکر مدد دیں گے اور ہمہ گیر پیمانے پر مالیات کا انتظام کریں گے اور جے یو آئی ڈی سی او اور کلیدی نفاذ ایجنسی کو اپنے ترقیاتی کاموں کو آگے بڑھانے میں مدد دے گی۔ پروجیکٹ کی سینئر شہری ترقیات ماہر اور ٹاسک ٹیم لیڈر وسودھا تھواکر نے کہا کہ جھارکھنڈ کو بڑے پیمانے پر بنیادی ڈھانچے کے اور شہری خدمات کے شعبے میں بڑے پیمانے پر سرمایہ کاری درکار ہے۔ اس طرح کی سرمایہ کاری کے لئے مرحلہ وار طریقہ کار اپنانا ہوگا۔ یہ پروجیکٹ بنیادی خدمات تک رسائی میں واقع فرق کو کم کرنے پر توجہ مرکوز کریگا اور ساتھ ہی ساتھ اداروں کی صلاحیتوں کو بہتر بنانے میں بھی مدد دیگا تاکہ وہ بہتر طور پر انتظامی عمل کے ساتھ مؤثر خدمات فراہم کرسکیں۔


    مذکورہ قرض جو بین الاقوامی بینک سے حاصل کیا گیا ہے وہ تعمیر نو اور ترقیات (آئی بی آر ڈی) میں استعمال ہوگا اور اس میں سات سال کی رعایتی مدت بھی شامل ہے اور یہ 22.5 برسوں میں حتمی طور پر واجب الادا ہوجائیگا۔


    U-2576

    
    
    (Release ID: 1575528) Visitor Counter : 4
    
    
      Read this release in: English , Hindi