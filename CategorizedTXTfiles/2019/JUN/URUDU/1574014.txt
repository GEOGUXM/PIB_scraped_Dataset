      وزارتِ تعلیم

      ڈاکٹر رمیش پوکھریال نشنک نے کیندریہ ودیالیہ سنگٹھن، نوودیہ ودیالیہ سمیتی، نیشنل اسکول آف اوپن اسکولنگ اور
      
      سینٹرل بورڈ آف سکینڈری ایجوکیشن کی جائزہ میٹنگ کی صدارت کی
      
      Posted On: 11 JUN 2019 8:43PM by PIB Delhi


    نئی دلّی، 11 جون/ فروغ انسانی وسائل کے مرکزی وزیر ڈاکٹر رمیش پوکھریال ’ نشنک‘ نے گزشتہ روز 11 جون کو نئی دلّی میں فروغ انسانی وسائل کی وزارت کے تحت تنظیموں کے ساتھ ایک دیگر جائزہ میٹنگ کے دور کی صدارت کی۔ کیندریہ ودیالیہ سنگٹھن (کے وی ایس)، نوودیہ ودیالیہ سمیتی (این وی ایس)، نیشنل انسٹی ٹیوٹ آف اوپن اسکولنگ (این آئی او ایس) اور سینٹرل بورڈ آف سیکنڈری ایجوکیشن (سی بی ایس ای) کے سینئر افسران نے وزیر موصوف کو اپنی اپنی تنظیموں کی جانب سے اٹھائے گئے اقدامات اور حاصل کردہ کامیابیوں کی پیش رفت سے آگاہ کیا۔


    مرکزی وزیر جناب پوکھریال نے تمام اداروں کو معیار اور صلاحیت میں اضافے کے لئے تمام خالی نشستوں کو پُر کرنے کی ہدایت جاری کی۔ وزیر موصوف نے کہا کہ تمام طلباء کو معیاری تعلیم فراہم کرانا ہماری ذمہ داری ہے۔ انہوں نے مزید کہا کہ ووکیشنل تعلیم اور ہنر مندی کی تعلیم کو تمام اداروں میں فروغ دیا جانا چاہئیے۔


    وزیر موصوف کو آئندہ منعقد ہونے والے پی آئی ایس اے امتحان کے بارے میں مطلع کیا گیا جس میں کیندریہ ودیالیہ، نوودیہ ودیالیہ اور مرکز کے زیر انتظام علاقہ چنڈی گڑھ کے اسکول حصہ لیں گے۔ وزیر موصوف نے آئندہ منعقد ہونے والے بین الاقوامی یوگا ڈے کی تیاریوں کا بھی جائزہ لیا۔


    فروغ انسانی وسائل کے وزیر نے 15 لاکھ غیر تربیت یافتہ اساتذہ کو تربیت فراہم کرنے کے لئے این آئی او ایس کی کوششوں کی ستائش کی۔ انہوں نے نیشنل انسٹی ٹیوٹ آف اوپن اسکولنگ کے بنیادی تعلیمی پروگرام کا جائزہ لیا۔ وزیر موصوف نے کے وی ایس، این وی ایس اور سی بی ایس ای کے ذریعہ حاصل کردہ کامیابیوں کے لئے ان کی بھی ستائش کی۔


    ۔۔۔۔۔۔


    U. 2388


    

    
    (Release ID: 1574014) Visitor Counter : 3
    
    
      Read this release in: English , Bengali