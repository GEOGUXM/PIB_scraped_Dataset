      صحت اور خاندانی بہبود کی وزارت

      بہار کے وزیر صحت منگل پانڈے نے ڈاکٹر ہرش وردھن سے ملاقات کی
      Posted On: 13 JUN 2019 7:17PM by PIB Delhi


    نئی دلّی، 13 جون/ بہار کے وزیر صحت جناب منگل پانڈے نے گزشتہ روز نرمان بھون میں صحت اور کنبہ بہبود کے مرکزی وزیر ڈاکٹر ہرش وردھن سے ملاقات کی۔ دونوں وزراء نے بہار کے مظفر پور میں ایکیوٹ انسیفلائٹس سنڈروم (اے ای ای) یعنی شدید گردن توڑ بخار اور بہار کے گیا میں جاپانی انسیفلائٹس (جے ای) یعنی جاپانی گردن توڑ بخار کے واقعات میں حالیہ اضافے پر تبادلہ خیالات کیا۔ جناب اشونی کمار چوبے، وزیر مملکت (صحت و کنبہ بہبود) اور وزارت صحت کی سیکریٹری محترمہ پریتی سودن بھی اس موقع پر میٹنگ میں موجود تھیں۔


    ڈاکٹر ہرش وردھن نے مشورہ دیا کہ ایک بیداری مہم چلائے جانے کی فوری ضرورت ہے خاص طور پر واقعات میں اضافے والے اضلاع میں، تاکہ والدین، دیکھ بھال کرنے والے اور دیگر عام لوگ بچوں کو نزدیکی پی ایچ سی میں علاج کے لئے بر وقت لے جانے کی ضرورت کو سمجھیں، اس سے پہلے کہ بچہ تشویش ناک صورت حال اختیار کرے۔


    مرکزی وزیر صحت نے مطلع کیا کہ وزارت کے افسران صورت حال کی با قاعدہ نگرانی کر رہے ہیں اور انہوں نے بہار کے وزیر صحت کو ہر ممکن امداد کی یقین دہانی کرائی۔


    ڈاکٹر ہرش وردھن نے مزید بتایا کہ تمام بچوں کو آئی سی ڈی ایس آنگن واڑی مراکز کے ذریعہ خوراک تقسیم کی جا رہی ہے اور غیر سرکاری اداروں کے ذریعہ گرم کھانا تقسیم کیا جا رہا ہے جس سے ان اضلاع کے بچوں کو تغذ یہ بخش خوراک کی سطح میں اضافہ کرنے میں مدد ملے گی۔


    U. 2457

    
    
    (Release ID: 1574586) Visitor Counter : 1
    
    
      Read this release in: English , Hindi