      عملے، عوامی شکایات اور پنشن کی وزارت

      ڈاکٹر جتندر سنگھ نے انتظامی اصلاحات اور عوامی شکایات کے محکمے کے لئے ایک روڈ میپ وضع کیا
      
      ای-گورننس پر قومی کانفرنس اس سال اگست میں شیلانگ میں منعقد کی جائے گی
      
      Posted On: 04 JUN 2019 2:45PM by PIB Delhi


    نئی دہلی؍04جون2019؍شمال مشرقی خطے کی ترقی کے وزیر مملکت (آزادانہ چارج)، وزیر اعظم کے دفتر میں وزیر مملکت ، عملے، عوامی شکایات اور پنشن کے علاوہ خلاء اور ایٹمی توانائی کے محکمے کے وزیر مملکت ڈاکٹر جتندرسنگھ نے کل یہاں انتظامی اصلاحات اور عوامی شکایات کے محکمے کے افسروں کی ایک میٹنگ کی صدارت کی۔ وزیر موصوف نے انتظامی اصلاحات اور عوامی شکایات کے محکمے کے لئے مستقبل کا ایک روڈ میپ وضع کیا۔


    میٹنگ کے دوران اس بات پر تبادلہ خیال ہوا کہ انتظامی اصلاحات اور عوامی شکایات کا محکمہ پبلک انتظامیہ میں برتری کو فروغ دینے اور سرکاری کام کاج کو کارگر ڈھنگ سے انجام دینے کے مقصد سے انتظامی اصلاحات اور عوامی شکایات کا محکمہ نئی پہل اور اقدامات شروع کرے گا۔


    ڈاکٹر جتندر سنگھ نے اس بات پر زور دیا کہ وزیر اعظم جناب نریندر مودی کی قیادت میں حکومت نے گزشتہ پانچ سال کے دوران کم سے کم حکومت زیادہ سے زیادہ حکمرانی کے لئے مختلف اقدامات کئے تھے۔ انہوں نے مزید کہا کہ یہ محکمہ ان پہل پر توجہ جاری رکھے گا۔ ساتھ ہی ساتھ فعال انتظامیہ فراہم کرنے کے لئے نئے اقدامات شروع کرے گا۔ ترجیحات کے بارے میں بولتے ہوئے وزیر موصوف نے کہا کہ سی پی جی آر اے ایم ایس اصلاحات کرکے شہریوں پر مرکوز انتظامیہ کو سب سے زیادہ ترجیح دی جائے گی، تاکہ شکایت کےحل کا وقت بڑھایاجاسکے اور شکایت کو نمٹانے کے کام کے معیار کو بہتر بنایا جاسکے۔ انہوں نے کہا کہ ای –گورننس پر قومی کانفرنس اگست 2019 میں شیلانگ( میگھالیہ) میں منعقد کی جائے گی، جس میں کامیابی کی داستان کی تشہیر اور ملک میں ای-گوورننس کی پیش رفت کا جائزہ لیا جائے گا۔


    ڈاکٹر سنگھ نے سینٹرل سیکریٹریئٹ کے دفتری طریقہ کار کو پوری طرح سے بدلنے پر زور دیا، تاکہ سینٹرل سیکریٹریئٹ آفس مینول پروسیجر 2019 کے اشاعت کے ساتھ سینٹرل سیکریٹریئٹ ڈیجیٹل ایج کی مانگ پوری کی جاسکے۔انہوں نے بتایا کہ ملک میں فراہم کی جارہی ای-سروسیز کی خوبی پرجائزے کے ایک بینچ مارک کے طورپر ہندوستان کا پہلا قومی ای –سروس ڈیلیوری اسسمنٹ شائع کرنا ، 10 سیکٹروں اور 50 انڈیکیٹرز کو کور کرنے والے ریاستوں کے گُڈ گوورننس کی اشاعت دیگر ترجیحات ہیں۔ ترجیحات میں ہند سرکار کے متعلقہ دفاتر اور ذیلی دفاتر میں ای- آفس کی وسعت اور ریاستی سیکریٹریئٹ میں ای –آفس پروگرام لاگو کرکے ریاستی سیکریٹریئٹ کے سدھار کے لئے ریاستی سرکاروں کے ساتھ صلاح و مشورہ شامل ہیں۔


    ڈاکٹر جتندر سنگھ نے مزید کہا کہ پبلک ایڈمنسٹریشن ایوارڈ 2019 میں پرائمنسٹر ایکسی لینس کے لئے ایوار کی تقریب وزیر اعظم کی ہدایات اور دستیابی کے مطابق منعقد کی جائے گی۔


    اس موقع پر ڈی اے آر پی جی اور پنشن کے سیکریٹری جناب کے وی ایپن اور محکمے کے سینئر افسران بھی موجود تھے۔


    U: 230 6

    
    
    (Release ID: 1573399) Visitor Counter : 2
    
    
      Read this release in: English , Hindi