      وزیراعظم کا دفتر

      بین الاقوامی یوم یوگا کے موقع پر وزیراعظم نے رانچی میں یوگا مشقوں کی قیادت کی
      Posted On: 21 JUN 2019 9:02AM by PIB Delhi


    نئی دہلی،21جون :وزیراعظم ، جناب نریندرمودی نے بین الاقوامی یوم یوگا کے موقع پرآج رانچی میں بڑے پیمانے پرکی جانے والی یوگا مشقوں میں شرکت کی ۔


    یوگا اجلاس سے فوراپہلے وزیراعظم نے اپنی تقریرشروع کرتے ہوئے کہاکہ‘‘ہماری نعرہ یوگا برائے امن ہم آہنگی اورترقی ہوناچاہیئے ’’


    اس موقع پرہرایک کو مبارکباد دیتے ہوئے انھوں نے میڈیا کے افراد اور سوشل میڈیا سے وابستہ تمام افراد کی اس رول کے لئے ستائش کی جو انھوں نے یوگا کا پیغام پھیلانے میں اداکیاہے ۔


    وزیراعظم نے کہاکہ اب وہ جدید یوگا کا پیغام شہروں سے گاوؤں اور غریبوں نیز قبائلی طبقو ں کے گھروں تک لے جاناچاہتے ہیں ۔ انھوں نے اس بات پرزوردیاکہ یوگا غریبوں اورقبائلیوں کی زندگی کا حصہ بننا چاہیئے کیونکہ بیماری کی وجہ سے یہی لوگ سب سے زیادہ پریشان ہوتے ہیں ۔


    وزیراعظم نے کہاکہ بدلتے ہوئے وقت کے ساتھ ساتھ ہمارا فوکس بھی بیماری کی روک تھام کے ساتھ ساتھ صحت مندی پرہوناچاہیئے ۔ انھوں نے کہاکہ یوگاسے ہمیں طاقت ملتی ہے ۔ انھوں نے کہاکہ یہ یوگا اورقدیم ہندوستانی فلسفے کا جذبہ ہے ۔


    وزیراعظم نے کہاکہ یوگا صرف ان مشقوں کا نام نہیں ہے جوہم زمین یاچٹائی پرتھوڑی دیر کے لئے کرتے ہیں ۔ انھو ںنے کہا کہ یوگا کا مطلب ہے نظم وضبط اور لگن اور اس پرہمیں زندگی بھرعمل کرناچاہیئے ۔


    وزیراعظم نے کہاکہ یوگا عمر ، رنگ ، نسل ، طبقے ، افکار ، ذات پات امیر یا غریب ، ملک یا سرحد کی قید سے ماوراہے ۔ انھوں نے کہاکہ یوگا کا تعلق ہرایک سے ہے ۔


    وزیراعظم نے کہاکہ آج ڈرائنگ روم سے بیڈروم تک پارکوں سے اسپورٹس کمپلکس تک اورسڑکوں سے صحت مراکز تک یوگا نے ہرایک انسان کی توجہ اپنی طرف مبذول کرائی ہے ۔


    جناب نریندرمودی نے کہاکہ یوگا قدیم بھی اورجدید بھی ہے ۔ انھوں نے کہاکہ یہ مسلسل بھی ہے اور تبدیل ہونے والا بھی ۔


    جناب نریندرمودی نے کہاکہ صدیوں سے یوگا کا جذبہ ایک ہی رہاہے ۔ یعنی صحت مند جسم ، مضبوط دماغ ، اتحاد کا جذبہ ۔ انھوں نے کہاکہ یوگا معلومات ، کام اورلگن کا مکمل امتزج ہے ۔


    وزیراعظم نے کہاکہ کیونکہ دنیا یوگا کو اپنارہی ہے ، اس لئے ہمیں اس موضوع سے متعلق تحقیق پربھی زوردیناچاہیئے ۔ انھوں نے کہاکہ یوگا ہمیں ادبیات ،فیزیوتھریپی اورمصنوعی ذہانت جیسے نظاموں سے منسلک کرتاہے ۔


    ************


    U-2532

    
    
    (Release ID: 1575109) Visitor Counter : 14
    
    
      Read this release in: Assamese , English , Hindi , Marathi , Bengali , Punjabi , Gujarati , Tamil , Kannada , Malayalam