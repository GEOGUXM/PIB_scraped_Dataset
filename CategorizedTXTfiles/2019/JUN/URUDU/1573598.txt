      کامرس اور صنعت کی وزارتہ

      کامرس کے وزیر جاپان میں گروپ-20 وزارتی میٹنگ کے لئے بھارتی وفد کی قیادت کریں گے
      Posted On: 06 JUN 2019 4:21PM by PIB Delhi


    نئی دہلی، 06 جون 2019 /


    کامرس وصنعت اور ریلوے کے مرکزی وزیر جناب پیوش گوئل تجارت اور ڈجیٹل معیشت پر گروپ-20 وزارتی میٹنگ کے لئے ہندوستانی وفد کی قیادت کررہے ہیں، جو جاپان کے سوکوبا شہر، ایباراکی پری فیکچر میں 8 اور9 جون کو منعقد ہوگی۔


    ہندوستان کے کامرس کے وزیر عالمی تجارتی صورتحال ڈبلیو ٹی او معاملات اور ڈجیٹل تجارت میں پیش رفت پر تبادلۂ خیال کریں گے۔ وہ موجودہ بین الاقوامی تجارت اور سرمایہ کاری سے متعلق شرکت کرنے والے دیگر تجارت کے وزیروں کے ساتھ بھی مذاکرات کریں گے۔ پہلی مرتبہ الیکٹرانکس، انفارمیشن ٹکنالوجی اور کامرس کی وزارت کے وزرا گروپ-20 وزارتی میٹنگ میں ڈجیٹل معیشت کے بارے میں ایک مشترکہ اجلاس میں شرکت کریں گے۔


    گروپ-20 کے تجارتی وزرا کے مذاکرات (بحث ومباحثہ) میں رسمی تبادلہ خیال کے لئے گروپ-20 چوٹی کانفرنس لیڈروں کے ایجنڈے کا ایک حصہ تشکیل دے گا اور چوٹی کانفرنس کے اعلانیے کا ایک حصہ بھی ہوگا۔


    جب سے گروپ-20 تشکیل دیا گیا ہے، ہندوستان اس کی میٹنگوں میں سرگرمی سے شرکت کررہا ہے۔ حالانکہ گروپ-20 میں کوئی عہد وابستگیاں نہیں ہیں، لیکن یہ کثیر رخی تجارتی تعلقات کے لئے ایجنڈہ تیار کرتا ہے۔


    چارج سنبھالنے کے بعد اپنے پہلے غیر ملکی دورے کے دوران جناب پیوش گوئل، میزبان جاپان سمیت شرکت کرنے والے مختلف ملکوں کے تجارتی وزیروں کے ساتھ بات چیت کریں گے۔ کامرس کے وزیر گروپ -20 کے موقع پر باہمی میٹنگیں بھی کریں گے، تاکہ تجارت اور سرمایہ کاری کے معاملوں میں ہندوستان کے اہم مفادات کا احساس دلایا جاسکے اور ترقی پذیر ملکوں کے مفادات کا دفاع کرنے کے لئے ہم خیال ملکوں کے ساتھ ایک اتحاد قائم کیا جاسکے۔


    توقع ہے کہ ڈیجیٹلائزیشن ہماری معیشتوں اور معاشروں کے لئے فائدےپیدا کرنے کا سلسلہ جاری رکھے گا اور جامع اختراعی اور انسان پر توجہ دینے والی مستقبل کے معاشرے ‘سوسائٹی 5.0 ’کے حصول میں مددگار ثابت ہوگی۔


    البتہ عالمی معاشی اور سماجی نظام کو خاطر خواہ چیلنجز کا سامنا ہے۔ تیزی کے ساتھ عالم کاری نے کچھ لوگوں میں یہ اعتماد پیدا کردیا ہے کہ وہ خاطر خواہ پیدا حاصل نہیں کررہے ہیں۔ ایسی امید ہے کہ گروپ-20 کی وزارتی میٹنگ، جو جاپان میں ہونے والی ہے، معاشی موقع کے حصول میں ایک مثبت کردار ادا کرے گی اور عالمی نوعیت کے بہت سے چیلنجوں سے نمٹے گی۔ حالیہ برسوں میں تجارت اور سرمایہ کاری نے بے مثال عالمی معاشی ترقی اور غربت کو کم کرنے میں نمایاں رول ادا کیا ہے۔


    تجارت اور ڈیجیٹل معیشت پر میٹنگ اُن وزارتی میٹنگوں میں سے ایک ہے، جو 2019 کے گروپ-20 چوٹی کانفرنس کے ساتھ جاپان میں ہورہی ہے۔ دیگر 7 وزارتی میٹنگیں ہیں، زراعت کے وزرا، خزانہ کے وزرا، سینٹرل بینک کے گورنروں کی میٹنگ، محنت اور روزگار کے وزیروں کی میٹنگ، سیاحت کے وزیروں کی میٹنگ، توانائی ٹرانزیشن سے متعلق وزارت کی میٹنگ اور پائیدار ترقی کے لئے عالمی ماحول صحت کے وزیروں کی میٹنگ اور خارجی امور کے وزیروں کی میٹنگ شامل ہیں۔


    گروپ-20، 19 ملکوں اور یوروپی یونین پر مشتمل ہے۔ 19 ملکوں میں ارجنٹینا، آسٹریلیا، برازیل، کناڈا، چین، فرانس، جرمنی، ہندوستان، انڈونیشیا، اٹلی، جاپان، میکسیکو، روسی فیڈریشن، سعودی عرب، جنوبی افریقہ، جنوبی کوریا، ترکی،برطانیہ اور امریکہ شامل ہیں۔


    گروپ-20 کے ممبران دنیا کی آبادی کے دو تہائی اور اس کی معیشت کی 85 فیصد حصے کی نمائندگی کرتے ہیں۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ح ا ۔ ع ر )


    U. No.2328


    

    
    (Release ID: 1573598) Visitor Counter : 11
    
    
      Read this release in: English , Hindi , Bengali , Malayalam