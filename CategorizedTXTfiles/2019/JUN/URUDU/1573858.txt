      ریلوے کی وزارت

      انڈین ریلوے اسٹیشن ڈیولپمنٹ کا رپوریشن (آئی آ رایس ڈی سی ) نے فرینچ نیشنل ریلویز (ایس این سی ایف) اور فرانس کی ایک ایجنسی اے ایف ڈی کےساتھ سہ فریقی سمجھوتہ کیا ہے
      
      اےایف ڈی نے ایس این سی ایف کے ذریعہ سات لاکھ یورو کی مالی امداد فراہم کرنے سے اتفاق کیا ہے تاکہ بھارت میں ریلوے اسٹیشن ترقیاتی پروگرام میں مدددی جاسکے
      
      اس سے آئی آر ایس ڈی سی یا انڈین ریلویز پر کوئی مالی ذمہ داری عائد نہیں ہوگی
      
      Posted On: 11 JUN 2019 10:41AM by PIB Delhi


    نئیدہلی 11 جون۔انڈین ریلوے اسٹیشن ڈیولپمنٹ کارپوریشن (آئی آر ایس ڈی سی ) نے دس جون 2019 کو فرانسیسی ریلوے ( ایس این سی ایف ) اور فرانس کی ایک ایجنسی اے ایف ڈی کے ساتھ ایک سہ فریقی سمجھوتہ کیا ہے۔ اس موقع پرریلوےکےوزیر مملکت جناب سریش انگاڑی اور حکومت فرانس کی یورپ نیز امور خارجہ کی وزارت کے وزیر مملکت ہز ایکسی لینسی جناب جین بیپ ٹسٹے لی مونی نیز بھارت میں ان میں فرانس کے سفیر ہز ایکسی لینسی جناب الیگزینڈر زیگلر اور دونوں ملکوں کے سینئر حکام موجود تھے۔


    اس سمجھوتے کے تحت فرانس کی ایجنسی اے ایف ڈی نے فرینچ نیشنل ریلویز ( ایس این سی ایف ) ہبز اینڈ کنکشنز کے ذریعہ آئی آر ایس ڈی سی کے ایک تکنیکی ساتھی کےطور پر سات لاکھ یورو کی مالی امداد فراہم کرنے سے اتفاق کیا ہےتاکہ بھارت میں ریلوے اسٹیشن ترقیاتی پروگرام میں مدد دی جاسکے ۔ اس سے آئی آر ایس ڈی سی یا ہبھارتی ریلویز پر کوئی مالی ذمہ داری عائد نہیں ہوگی۔


    ا س موقع پر اظہار خیال کرتے ہوئے وزیر مملکت جناب سریش انگاڑی نے کہا ’’ بھارت اور فرانس کی ریلوے کے شعبے میں ایک طویل خوشحال شراکتداری رہی ہے ۔ ماضی میں فرانسیسی ریلوے ( ایس این سی ایف ) دہلی –چنڈی گڑھ سیکشن نیز لدھیانہ اور امبالہ اسٹیشنوں کی ترقی کے جائزے میں تیزی لانے کے سلسلے میں بھارت کے ساتھ وابستہ رہا ہے ۔ مجھے امید ہے کہ موجودہ کوشش بھارت اورفرانس کے تعاون کو مزید مستحکم بنانے میں مددگار ثابت ہوگی اور اسٹیشنوں کو عالمی درجے کا بنانے میں بھارتی ریلوے کی معاونت کرے گی۔‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2371

    
    
    (Release ID: 1573858) Visitor Counter : 14
    
    
      Read this release in: Marathi , English , Hindi , Bengali , Tamil