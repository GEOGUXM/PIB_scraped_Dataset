      نائب صدر جمہوریہ ہند کا سکریٹریٹ

      ساجھا اور دیکھ بھال بھارتی فلسفے کی بنیاد ہے: نائب صدر جمہوریہ
      
      شری شری روی شنکر نے نائب صدر جمہوریہ سے ملاقات کی

      Posted On: 28 JUN 2019 4:50PM by PIB Delhi

    نئی دہلی، 28 ؍ جون، روحانی گرو اور آرٹ آف لونگ فاؤنڈیشن کے بانی شری شری روی شنکر نے آج یہاں نائب صدر جمہوریہ ہند جناب ایم وینکیا نائیڈو سے ملاقات کی۔


    نائب صدر جمہوریہ نے میٹنگ کی تفصیل کو شیئر کرتے ہوئے اپنی فیس بُک پوسٹ پر لکھا ہے کہ انہوں نے بہت سے ایسے معاملات پر جو ملک اور سماج کو درپیش ہیں، بہت کار آمد اور با مقصد بات چیت کی۔


    شری شری روی شنکر کو عدم تشدد اور آفاقی انسانی اقدار کا ایک اہم علمبردار قرار دیتے ہوئے نائب صدر جمہوریہ نے آر ٹ آف لونگ فاؤنڈیشن اور اس کے رضاکاروں کے ذریعہ پوری دنیا میں کئے جانے والے کاموں اور خدمات کی ستائش کی۔


    جناب نائیڈو نے کہا کہ آرٹ آف لونگ نے ہر چہرے پر مسکان لانے اور زندگی کو ایک تقریب بنانے کے لئے ایک نیا نظریہ شروع کیا ہے۔ انہوں نے مزید کہا کہ یہ ایک بڑا عظیم نظریہ ہے، جسے افراد اور سماج کی فلاح و بہبود میں اضافہ کیا جا ئے گا اورآخر کار انسانی جذبے کو اوپر اٹھایا جا سکے گا۔


    اس بات کا اعادہ کرتے ہوئے کہ ساجھا اور دیکھ بھال بھارتی فلسفے کی بنیاد ہے، جناب نائیڈو نے کہا کہ ہر شخص کو اس سے تحریک حاصل کرنی چاہئے اور اپنی صلاحیتوں کے مطابق سماج کی خدمت کرنی چاہئے۔


    ۔۔۔۔۔۔۔۔۔۔۔


    (م ن-و ا-ک ا)


    U- 2684

    
    
    (Release ID: 1576221) Visitor Counter : 13
    
    
      Read this release in: English , Hindi