      وزیراعظم کا دفتر

      جھارکھنڈ ، رانچی میں بین الاقوامی یوم یوگاتقریبا ت کے موقع پروزیراعظم کے خطاب کا متن
      Posted On: 21 JUN 2019 9:10AM by PIB Delhi


    نئی دہلی،21جون :جھارکھنڈ ، رانچی میں بین الاقوامی یوم یوگاتقریبات کے موقع پر وزیراعظم کے خطاب کا متن درج ذیل ہے :


    اسٹیج پرتشریف فرما گورنر، دروپدی جی ، محترم وزیراعلیٰ ، مرکزی حکومت او ر ریاستی حکومت کے وزرأ اور جھارکھنڈ کے میرے پیارے بھائیواوربہنو!


    آپ سبھی کو ، پورے ملک اور دنیا کے بین الاقوامی یوم یوگا کے موقع پرنیک خواہشات ۔


    آج اس پربھات تارامیدان سے سبھی اہل وطن کو صبح بخیر۔اورآج یہ پربھات تارامیدان دنیا کے نقشے پرضرورچمک رہاہے ۔ یہ فخرآج جھارکھنڈ کو ملاہے ۔


    آج ملک اور دنیا کے مختلف حصوں میں لاکھوں لوگ یوم یوگامنانے کے لئے الگ الگ مقام پرجمع ہیں ، میں ان سبھی کا شکریہ اداکرتا ہوں۔


    یوگ کے عالمی اشاعت میں ذرائع ابلاغ کے ہمارے ساتھی ، سوشل میڈیا سے جڑے لوگ جس طرح کا اہم کرداراداکررہے ہیں ، وہ بھی بہت اہمیت کا حامل ہے ، میں ان سے بھی تشکرکا اظہارکرتاہوں ۔


    ساتھیو، جھارکھنڈ میں یوم یوگا کے لئے آنااپنے آپ میں بہت خوش کن تجربہ ہے ۔ آپ لوگ بہت صبح ہی اپنے گھروں سے نکل کر دور دور سے یہاں آئے ہیں ، میں آپ سبھی کا ممنون ہوں ۔ بہت سے لوگوں کے دل میں آج یہ سوال ہے کہ میں پا نچواں یوم یوگا منانے کے لئے آج آپ کے ساتھ یوگاکرنے کے لئے رانچی میں کیوں آیاہوں ۔


    بھائیواوربہنو، رانچی سے میرالگاو تو ہے ہی ، لیکن آج میرے لئے رانچی آنے کی تین اوربڑی وجوہات ہیں ۔ پہلی ، جیسا کہ جھارکھنڈ کے نام سے ہی یہ اس بات کا اظہارہوتاہے کہ یہ فطرت کے بہت قریب ہے اور یوگا اور فطرت کا تال میل انسان کے اندرایک الگ ہی احساس پیداکرتاہے ۔ دوسری بڑی وجہ یہاں آنے کی یہ تھی کہ رانچی اور صحت کا رشتہ تاریخ میں درج ہے ۔ پچھلے سال 23ستمبر کو پنڈت دین دیال اپادھیائے کے یوم پیدائش کی صد سالہ تقریب سے یہاں رانچی سے ہی ہم نے آیوشمان بھارت اسکیم کی شروعات کی تھی ۔آج دنیا کی سب سے بڑی ہیلتھ کیئراسکیم ، پردھان منتری جن آروگیہ یوجنا بہت کم وقت میں غریبوں کے لئے بہت بڑی علامت بنی ہے ۔ بھارتیوں کو طویل العمربنانے میں یوگا کی جواہمیت ہے اسے بھی ہم اچھی طرح جانتے ہیں ، سمجھتے ہیں ، اس لئے بھی آج رانچی آنامیرے لئے اہمیت کا حامل ہے ۔


    بھائیواوربہنو،


    اب یوگاکی مشق کو مجھے اورہم سب کو مل کر ایک الگ سطح پرلے جاناہے اور یہی رانچی آنے کی میری تیسری اورسب سے بڑی وجہ بھی ہے ۔


    ساتھیو، یوگا ہمارے ملک میں ہمیشہ سے رہاہے ، ہماری ثقافت کا اٹوٹ حصہ رہاہے یہاں جھارکھنڈ میں بھی جو‘چھو ونرتیہ ’ ہوتاہے اس میں آسنوں اورمدراوں کااظہارکیاجاتاہے ۔ لیکن یہ بھی سچ ہے کہ بیشتریوگا کا جوسفرہے وہ ملک کے دیہی اورآدی واسی علاقے میں ابھی اس طرح نہیں پہنچاہے جیسا پہنچناچاہیئے تھا۔ اب مجھے اورہم سب کو مل کرکے یوگا کا سفرشہروں سے گاووں کی طرف ، جنگل کی طرف اور دوردراز کے آخری انسان تک لے جاناہے ۔ غریب اورآدی واسی کے گھرتک یوگاکو پہنچاناہے مجھے یوگا کو غریب اور آدی واسی کی زندگی کا بھی لازمی حصہ بناناہے کیونکہ یہ غریب ہی ہے جو بیماری کی وجہ سے سب سے زیادہ مصیبتیں اٹھاتاہے ۔یہ بیماری ہے جو غریب کواورغریب بنادیتی ہے ۔ اس لئے ایک ایسے وقت میں جب ملک میں غریبی کم ہونے کی رفتاربڑھی ہے یوگا ان لوگوں کے لئے بھی ایک بڑا ذریعہ ہے جو غریبی سے باہرنکل رہے ہیں ان کی زندگی میں یوگا کے چلن کا مطلب ہے انھیں بیماری اور غریبی کے چنگل سے بچانا ۔


    ساتھیو،صرف سہولتوں سے زندگی آسان بنانا کافی نہیں ہے ۔ دوائیاں اور سرجری کاہی مسئلے کا حل نہیں ہے ۔ آج کے بدلتے ہوئے وقت میں النیس سے بچاو کے ساتھ ساتھ ویل نیس پرہمارا زیادہ فوکس ہونا ضروری ہے ۔ یہی طاقت ہمیں یوگا سے ملتی ہے ۔ یہی جذبہ یوگا کا ہے ۔ قدیم بھارت درشن کا بھی ہے ۔ یوگا صرف تبھی نہیں ہوتا جب ہم آدھاگھنٹہ زمین یا میز پر، یادری پرہوتے ہیں ۔ یوگا ایک نظام ہے ، مکمل ہے ، اوراس کا پابندی پوری زندگی کرنا ہوتاہے ۔ یوگا ۔ عمر، رنگ ، ذات پات ، فرقہ ، نسل ، امیری ، غریبی علاقے ، سرحد کے اختلاف ، ان سب سے ماوأ ہے ۔ یوگا سب کا ہے اورسب یوگاکے ہیں ۔


    ساتھیو، پچھلے پانچ برسو ںمیں یوگا کو ہیلتھ اورویلنیس کے ساتھ جوڑکرہماری سرکارنے اسے پریونیٹوہیلتھ کیئرکا مضبوط ستون بنانے کی کوشش کی ہے ۔ آج ہم یہ کہہ سکتے ہیں کہ بھارت میں یوگاکے تئیں بیداری ہرکونے تک ، ہرطبقے تک پہنچی ہے ، ڈرائنگ روم سے بیڈروم ، شہرں کے پارک سے لے کر اسپورٹس کمپلیکس تک ، گلی کونچوں سے ویل نیس سینٹرتک ، آج چاروں طرف یوگا کی مشقوں کا نظارہ کیاجارہاہے ۔


    بھائیواوربہنو، تب مجھے اوراطمینان ہوتاہے ، جب میں دیکھتاہوں کہ نوجوان نسل ہمارے قدیمی عمل کو جدیدیت کے ساتھ جوڑ رہی ہے ، اس کی نشرواشاعت کررہی ہے ۔نوجوانوں کو انوویٹواور کری ایٹوآئیڈیاز سے یوگا پہلے سے کہیں زیادہ مقبول ہوگیاہے ، ان کی زندگی کا حصہ بن گیاہے ۔


    ساتھیو ، آج کے اس موقع پر پرائم منسٹرس ایوارڈ فارپروموشن اینڈ ڈیولپمنٹ آف یوگا ، کا اعلان ہمارے وزیر کیاہے ۔ایک جیوری اس کا فیصلہ کیاہے اورپوری دنیا میں مشقت کرکے ان لوگوں کو تلاش کیاگیاہے ۔


    جن ساتھیوں کو یہ انعام ملاہے میں ان کی محنت اور یوگا کے تئیں ان کی لگن کی تعریف کرتاہوں ۔


    ساتھیو ، اس سال کے یوگا کے بین الاقوامی دن کا موضوع ہے ‘یوگا فارہارٹ کئر :ہارٹ کیئر ’ آج پوری دنیا کے لئے ایک چیلنج بن چکاہے ۔ بھارت میں تو پچھلے دودہائی عشروں میں ہارٹ سے جڑی بیماریوں میں کئی گنااضافہ ہواہے ۔ افسوس کی بات یہ ہے کہ بہت ہی کم عمر کے نوجوانوں میں بھی ہارٹ کا مسئلہ بڑھ رہاہے ۔ ایسے میں ہارٹ کیئر ایوارنیس کے ساتھ ساتھ یوگا کو بھی پریوینشن آر ٹریٹمنٹ کا حصہ بناناضروری ہے ۔


    میں یہاں کے مقامی یوگاآشرموں سے بھی درخواست کروں گا کہ یوگاکی تشہیرمیں اورآگے بڑھیں ۔ چاہے دیوگھر کا ریکھیا پیٹھ یوگ آشرم ہو ، رانچی کا یوگ داستسنگ سکھا مٹھ یا کوئی اور ادارہ ، یہ سبھی اس سال ہارٹ کیئر ایورنیس کو تھیم بناکر منعقد کریں ۔


    اورساتھیو، جب عمدہ صحت ہوتی ہے تو زندگی کی نئی بلندیوں کو چھونے کا ایک جذبہ بھی ہوتاہے ۔ تھکے ہوئے جسم سے ، ٹوٹے ہوئے دل سے ، نہ سپنے سجائے جاسکتے ہیں ، اورنہ ہی ارمانوں کو پورا کیاجاسکتاہے ۔جب ہم مکمل صحت کی بات کرتے ہیں ، کچھ باتیں پانی ، تغذیہ بخش غذا، ماحولیات ، محنت ، یہ چارچیزیں ۔ پینے کا صاف پانی ملے ، ضرورت کے مطابق تغذیہ بخش غذافراہم ہو، ماحولیات کی صفائی ، ہواصاف ہو، کچھ بھی ہو، پانی کا ، کوئی بھی اور کوشش زندگی کا حصہ ہو، تو مکمل صحت کے لئے یہ چار ‘پی ’ انجام دیتے ہیں ۔


    دوستو، میں یوم یوگا کی تقریبات میں شرکت کے لئے پوری دنیا کے لوگوں کا شکریہ اداکرتاہوں ۔ پوری دنیا میں سورج کی پہلی کرن کا یوگا کی مشقیں کرنے والے ایک خوبصورت نظارے کے طورپرخیرمقدم کرتے ہیں ۔ میں آپ تمام لوگوں سے اصرار کے ساتھ کہتاہوں کہ یوگا کو اپنائیں اوراسے اپنی روزمرہ کی زندگی کا جزولأ ینفک بنائیں ۔ یوگا قدیم بھی ہے اورجدید بھی ۔ یہ مستقل بھی اورتبدیل ہونے والابھی ۔ صدیوں سے یوگا کا جذبہ ایک ہی رہاہے ۔ یعنی صحت مندجسم ، مضبوط دماغ اور ایک ہونے کا جذبہ ۔ یوگا ، گیان یامعلومات ، کرما یاکام ،اوربھکتی یالگن کے مکمل انظمام کی ایک شکل ہے ۔ یوگا ہرشخص کو سوچنے ، عمل کرنے اوراپنے جذبے کا اظہارکرنے میں مدد دیتاہے ۔


    دوستو، یوگا کی مشق کی اہمیت غالباًپہلے سے کہیں زیادہ اہمیت کی حامل ہے ۔ ہم ایک ایسے وقت میں جی رہے ہیں ، جب طرز زندگی اور ذہنی دباو سے وابستہ بیماریوں میں اضافہ ہورہاہے ۔ یہ بیماریاں تیز رفتار پروٹین اور کام کی جگہوں پر دباو سے پیداہوتی ہیں ۔ مجھے لیاقت مند نوجوان مردوں اور عورتوں کے بارے میں پڑھ کر بہت افسوس ہوتاہے کہ جو شراب ، ذیابیطس اوراسی طرح کی دوسری بیماریوں سے متاثرہیں ۔


    یوگا ان مسائل کا حل ہے ۔یوگا انسانو ں کے مابین اتحاد کو فروغ دیتاہے اور ہمارے معاشرے میں یوگاسے بہت سے مسائل حل ہوسکتے ہیں جن کا دنیا کو سامنا ہے ۔


    دوستو، امن اور ہم آہنگی یوگا سے وابستہ رہے ہیں ،پانچویں بین الاقوامی یوم یوگا کے موقع پر ہمارا نعرہ ہوناچاہیئے ، یوگا برائے امن ، ہم آہنگی اور ترقی ۔


    بھائیواوربہنو، بین الاقوامی یوم یوگا تقریب کی شروعات کے بعد ہم نے بہت سے موثرقدم اٹھائے ہیں جن کا فائدہ بھی دیکھنے کو مل رہاہے ۔ مستقبل کو دیکھتے ہوئے ہمیں یوگا کو ہرانسان کی زندگی کا حصہ بنانے کے لئے ماحول بنانے کے لئے بہت سے کام کرنے ہیں ۔ اس کے لئے یوگ سے وابستہ تربیت کاروں ، ماہرین تعلیم اور تنظیموں کا رول بڑھنے والا ہے ۔ یوگا کو کروڑوں لوگوں کی زندگی کا حصہ بنانے کے لئے مین پاور تیارکرنا بھی ، ہیومن ریسورس ڈیولپمنٹ بھی بہت ضروری ہے ۔ یہ اسی وقت ممکن ہے جب ہم یوگا سے جڑے ہوئے اسٹینڈرڈ ز اور انسٹی ٹیوشنس قائم کریں ۔ اور اسی لئے ہماری سرکار اسی سوچ کے آگے بڑھ رہی ہے ۔


    ساتھیو، آج ہمارے یوگا کودنیا اپنا رہی ہے توہمیں یوگ سے جڑی ریسرچ پربھی زوردینا ہوگا۔ جیسے ہمارے فون کا سوفٹ ویئر لگاتار اپ ڈیٹ ہوتارہتاہے ، ویسے ہی ہمیں یوگا کے بارے میں معلومات دنیا کو دیتے رہنا ہے ۔ اس کے لئے ضروری ہے کہ ہم یوگا کو کسی دائرے میں محدود نہ رکھیں ۔ یوگا کو میڈیکل ، فزیوتھریپی ، آرٹی فیشیل انٹی جینس ۔ ان سے بھی جوڑناہوگا۔ اتنا ہی نہیں ہمیں یوگاسے جڑی پرائیویٹ انٹرپرائز اسپرٹ کوبھی فروغ دینا پڑے گا۔ تبھی ہم یوگاکووسعت دے سکیں گے ۔


    ہماری حکومت ان ضرورتوں کو سمجھتے ہوئے مختلف شعبوں میں کام کررہی ہے ۔


    میں آپ کو اچھی صحت کی خواہش کے ساتھ ایک بارپھر بین الاقوامی یوم یوگا کے موقع نیک خواہشات پیش کرتاہوں ۔ اورمیں امید کرتاہوں کہ آپ سبھی یہاں جتنی مشقیں ، یوگا کی کرنے والے ہیں ، زیادہ نہ کریں اتنی ہی لیکن لگاتار اس کا ڈیوریشن بڑھاتے جائیں ۔ آپ دیکھیں گے کہ اس کا واضح فائدہ آپ کی زندگی میں نظرآئیگا ۔


    میں ایک بارپھر آپ کو مکمل صحت کے لئے امن ، بھائی چارہ اور پرسکون زندگی کے لئے نیک خواہشات پیش کرتاہوں ۔


    آیئے اب ہم یوگا کی مشقیں شروع کرتے ہیں ۔


    میں جھارکھنڈ حکومت کو بھی مبارکباد دیتاہوں کہ بہت ہی کم وقت میں انھوں نے اتنی بڑی تقریب منعقد کی ۔ پہلے سے انھیں کوئی پتہ نہیں تھا ، دوہفتہ پہلے ہی نئی حکومت بننے کےبعد رانچی میں اتنا بڑا پروگرام کرنے کا خیال آیالیکن اتنے کم وقت میں جھارکھنڈکے لوگوں نے جو کمال کرکے دکھایاہے میں آپ کو سرکارکو بھی بہت بہت مبارکباد دیتاہوں ۔


    شکریہ ۔


    ************


    U-2533

    
    
    (Release ID: 1575108) Visitor Counter : 21