      وزارت خزانہ

      وزیرمملکت ( خزانہ وکمپنی امور) نے مختلف تجارتی یونینوں اور مزدور تنظیموں کے نمائندگان کے ساتھ ماقبل بجٹ گفت وشنید کا اہتمام کیا
      Posted On: 15 JUN 2019 5:18PM by PIB Delhi


    نئی دہلی،17جون :خزانہ اورکمپنی امورکے وزیرمملکت جناب انوراگ ٹھاکرنےعنقریب پیش ہونے والے بجٹ 2019کے سلسلے میں مختلف النوع ٹریڈیونینوں اور مزدورتنظیموں کے نمائندگان کے ساتھ ماقبل بجٹ گفت وشنید کا اہتمام کیا۔


    میٹنگ کے دوران ٹریڈیونینوں اورمزدورتنظیموں کے نمائندگان نے محنت اور روزگارسے متعلق معالات اور مسائل کے سلسلے میں اپنے نظریات اور خیالات پرتجاویز پیش کیں ۔ ہنرمندی فراہم کرنے ، ازسرنوہنرمندبنانے ، موجودہ لیبرفورس ،ازسرنوہنرمندبنانے کے علاوہ مزدوروں کو سماجی تحفظ فراہم کرنے کے موضوع پرتبادلہ خیالات کیے گئے ۔ عمدگی کے حامل روزگارکی فراہمی اورکارکنان کو کم ازکم اجرت اداکئے جانے کو یقینی بنانے کے موضوعات پربھی تفصیلی خیالات عمل میں آئے ۔ اجڑے ہوئے مزدوروں اوربے روزگارہوئے مزدوروں کی بازآبادکاری کے موضوع پربھی بات چیت ہوئی ۔


    خزانہ اورکمپنی امورکے وزیرمملکت کے علاوہ اس میٹنگ میں مالیہ سکریٹری ،جناب اجے بھوشن پانڈے ، سکریٹری اخراجات ،جناب گریش چند مرمو ، سی بی ڈی ٹی کی چیئرمین، جناب پرمود چند مودی ، سی بی آئی سی کے چیئرمین، جناب پی کے داس ، اعلی اقتصادی مشیرڈاکٹرکے وی سبرامنیم ، محنت اورروزگارکی ایڈیشنل سکریٹری ،محترمہ انورادھاپرشاد ، وی وی گری نیشنل لیبرانسٹی ٹیوٹ کے ڈائرکٹرجنرل ،جناب ایچ سرینواس اور وزارت خزانہ کے دیگرسینیئرافسران بھی شریک تھے ۔


    مختلف ٹریڈ یونینوں اور مزدورتنظیموں کے نمائندگان نے ہنرمندی ترقیات کو دیہی نوجوانوں کی توقعات سے مربوط کرنے پرزوردیااورکہاکہ توجہ کاشت کاری پرمرکوز ہونی چاہیئے ، کم از کم اجرت سے متعلق ایکٹ کا سختی سے نفاذعمل میں آناچاہیئے ، جامع بے روزگاری انشورنس اسکیم متعارف کرائی جانی چاہیئے ، روزگارکے فروغ کے لئے آئی ٹی آئی کے نصاب پرنظرثانی کی جانی چاہیئے ، ٹھیکہ پرمشتمل کارکنان کے لئے سماجی تحفظ فراہم کرایاجاناچاہیئے پونجی بڑھانے والی صنعت کو بڑھاوادیاجاناچاہیئے ،عارضی /ٹھیکہ داری پرکام کرنے والے کارکنان کو رسمی روزگارسے مربوط کیا جاناچاہیئے، 15ویں بھارتی لیبرکانفرنس کی سفارشات کے مطابق کم ازکم اجرتیں مقررکی جانی چاہیئں ۔ صحت ، تعلیم ، خوراک اورسلامتی جیسی لازمی خدمات اور سماجی شعبے کے معاملے میں کی جانے والی تخصیص میں اضافہ کیاجاناچاہیئے ، سرکاری دائرہ کارکی اکائیوں سے سرمایہ نکاسی کاعمل بندکیاجاناچاہیئے ۔ ایم جی این آرای جی اے کی توسیع اس انداز سے کی جانی چاہیئے کہ تمام دیہی علاقے اس کے تحت آجائیں اوراسے شہری علاقوں میں بھی نافذ کیاجاناچاہیئے ، کام کے دنوں کی تعداد جو اسکیم کے تحت مقررہے اسے بڑھاکر 200دن کے بقدرکیاجاناچاہئے اور غیرمنظم شعبے کے کارکنان کے لئے سماجی تحفظ فراہم کرنے کی غرض سے قومی فنڈ فراہم کیاجاناچاہیئے ۔


    مختلف مزدوراداروں کے مندوبین نے بھارتی مزدورسنگھ کے تنظیمی سکریٹری، جناب بی سریندرن ، آئی این ٹی یوسی کے صدر ، جناب جی سنجیوا ریڈی ، اے آئی ٹی یو سی کی جنرل سکریٹری ،محترمہ امرجیت کور ، ہندمزدورسبھا کے سکریٹری، جناب مکیش گالوو ، آئی ایل او کی ڈائرکٹرمحترمہ ڈگماروالٹر، نیشنل اسکل ڈیولپمنٹ کارپوریشن کے ایم ڈی ، جناب منیش کمار ، فیڈریشن آف انڈین مائیکرو اینڈ اسمال اینڈ میڈیم انٹرپرائزز کے صدر، جناب انیمیشن سکسینہ ، معاون پروفیسر، آئی آئی ایم ، بنگلور، محترمہ ودیاسورنجان ، لیبرپروگریسیو فیڈریشن کے جنرل سکریٹری ، جناب ایم سنموگم ،اے آئی یو ٹی یو سی کے جنرل سکریٹری ، جناب شنکر شاہ ، آل انڈین سینٹرل کونسل آف ٹریڈیونین کے جنرل سکریٹری ، جناب راجیو دیمری ، سیوا کی نیشنل سکریٹری ،محترمہ منالی شاہ، سی آئی آئی نیشنل کمیٹی آن اسکل ڈیولپمنٹ اینڈ لیو لی ہڈ، کے معاون چیئرمین ، جناب کے وی شیکھر راجو ، فیڈریشن آف ایسوسی ایشن کے اسمال انڈسٹریز آف انڈیا کے قومی صدر ، جناب سودیش دیورائے ، سینٹرفارانڈین ٹریڈ یونین کے قومی صدر ، جناب ارون چاولہ ، ایکزیکیٹو ڈائرکٹر اور بھارت کی دیگر تمام آرگنازیشن کے امپلائرحضرات اس میں شامل تھے ۔


    ************


    ۔م ن ۔ ع آ) (


    U-2476

    
    
    (Release ID: 1574756) Visitor Counter : 2
    
    
      Read this release in: English , Bengali