      عملے، عوامی شکایات اور پنشن کی وزارت

      ڈاکٹر جتندر سنگھ نے پنشن محکمہ کے مربوط شکایات سیل اور کال سینٹر کا افتتاح کیا
      
      پنشن یافتگان کی زندگی کو سہل بنانے کی راہ میں یہ پہلا بڑا قدم ہے: وزیر
      
      Posted On: 20 JUN 2019 6:21PM by PIB Delhi


    نئی دلّی، 20 جون/ شمال مشرقی خطے کی ترقی (ڈونیر)، وزیر اعظم کے دفتر کے وزیر مملکت، عملہ، عوامی شکایات اور پنشن، ایٹمی توانائی اور خلاء کے مرکزی وزیر مملکت (آزادانہ چارج) ڈاکٹر جتندر سنگھ نے گزشتہ روز پنشن یافتگان کی سہولت کے لئے پنشن اور پنشن یافتگان کی بہبود کے محکمے کے ذریعہ قائم کئے گئے ایک مربوط شکایات سیل اور کال سینٹر کا افتتاح کیا۔ یہ سینٹر مرکزی حکومت کے پنشن یافتگان کے لئے نئی دلّی کے جن پتھ پر لانچ کیا گیا ہے۔ اس موقع پر ڈی اے آر پی جی، پنشن اور پنشن یافتگان کی بہبود کے محکمے کے سیکریٹری جناب کے۔ وی۔ ایاپین کے علاوہ محکمے کے دیگر سینئر افسران بھی موجود تھے۔ وزیر موصوف نے بھی پنشن یافتگان کی بہبود کے ایگزیکٹیو سے ملاقات کی اور پنشن یافتگان کی جانب سے موصول رد عمل کے بارے میں آگاہی حاصل کی۔


    ڈاکٹر جتندر سنگھ نے پنشن یافتگان کے لئے اس کال سینٹر کے قیام کی پہل قدمی کے لئے محکمے کو مبارک باد پیش کی۔ انہوں نے کہا کہ پنشن یافتگان کی زندگی کو سہل بنانے کے مقصد سے حکومت کے پہلے ایک سو دن کے اندر یہ محکمے کے بڑے اعلانوں میں سے ایک ہے۔ وزیر موصوف نے کہا کہ پنشن یافتگان کی پریشانیوں کو حل کرنے کے علاوہ یہ تمام عمل میں بھی مدد گار ثابت ہو گا چونکہ فیڈ بیک کے ذریعہ حاصل ہونے والے پنشن یافتگان کے مشورے اور خیالات محکمے کے لئے مدد گار ثابت ہوں گے۔ یہ سینٹر بزرگ پنشن یافتگان کے پریشانیوں کو حل کرنے میں محکموں پر پڑنے والے دباؤ کو بھی کم کرے گا۔


    وزیر موصوف نے کہا کہ وزیر اعظم جناب نریندر مودی کی قیادت میں گزشتہ پانچ برسوں کے دوران پنشن یافتگان کی بہبود کے لئے حکومت نے متعدد پہل قدمیاں کی ہیں اور پنشن کا محکمہ مزید سرگرم ہوا ہے اور پنشن یافتگان کی زندگی کو سہل بنانے کے لئے متعدد غیر معمولی اقدامات پر توجہ مرکوز کی ہے۔ وزیر موصوف نے کہا کہ گورننس کی سہولیات کے اقدامات کے بارے میں ڈیجیٹل لائف سرٹی فکیٹ (ڈی ایل سی)، انوبھؤ اور بھوشیہ کا تذکرہ کیا۔ انہوں نے اس اعتماد کا اظہار کیا کہ یہ مراکز مستقبل میں ایک مثبت کردار ادا کریں گے۔ وزیر موصوف نے 18 ستمبر، 2018 کو منعقد کی گئی آل انڈیا پنشن عدالت کا بھی ذکر کیا جو کہ سال میں ایک دن پنشن یافتگان کو دینے کے ضمن میں ایک کوشش تھی۔ یہ عدالتیں ملک بھر میں سینٹرل آرمڈ پولیس فورسیز سمیت وزارتوں / محکموں کے لئے لگائی گئی تھیں۔


    بہت زیادہ بزرگ پنشن یافتگان اور بیمار پنشن یافتگان کو نومبر کے مہینے میں اپنے لائف سرٹی فکیٹ کے حصول کے لئے بینکوں کے باہر لگنے والی قطاروں کی تکالیف کے تجربات کو مد نظر رکھتے ہوئے محکمے نے راستے سے ہٹ کر ایک نئی شروعات کی ہے - اس طرح کے پنشن یافتگان کے لئے پنشنروں کی ایسوسی ایشن کو شامل کر کے آٹھ شہروں میں پائلٹ بنیاد پر ’ ڈیجیٹل لائف سرٹی فکیٹ فرام ہوم ‘ کی شروعات کی ہے۔ یہ پائلٹ پروگرام نوئیڈا / دلّی، چنڈی گڑھ، دہرہ دون، ممبئی، میسور، وڈودرا، تھیرووننتھا پورم اور بنگلور میں چلایا گیا تھا۔ گزشتہ سال دسمبر تک 2480 عمر رسیدہ پنشن یافتگان سے ان کے گھروں سے ڈیجیٹل لائف سرٹی فکیٹ حاصل کئے۔ رواں سال یہ سہولت 8 سے بڑھا کر 20 شہروں تک توسیع دی جائے گی۔ توسیع شدہ شہروں میں حیدر آباد، رانچی، بھو بنیشور، جے پور، تریچور، کولکاتہ، کٹک، چینئی، گواہاٹی، مدورائی، بالا سور، جالندھر، احمد آباد، الہ آباد اور پونے شامل ہیں۔


    ڈیجیٹائزیشن کی جانب ایک اہم قدم پنشن محکمے کی جانب سے گھریلو طور پر تیار کیا گیا سافٹ ویئر ’بھوشیہ‘ ہے جو کہ پنشن کے عمل میں ایک مشترک پلیٹ فارم کے طور پر کام کرے گا جہاں سے حکومت ہند کی تمام وزارتو ں اور محکموں کے پنشن کے معاملات ایک ہی پلیٹ فارم پر عمل میں لائے جا سکیں گے۔


    ۔۔۔۔۔۔


    U. 2536


    

    
    (Release ID: 1575168) Visitor Counter : 3
    
    
      Read this release in: English , Hindi