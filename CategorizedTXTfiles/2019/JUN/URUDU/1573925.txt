      وزارت خزانہ

      وزیر خزانہ نے زراعت اور دیہی ترقی سے متعلق پہلی ما قبل بجٹ مشاورت کی ؛دیہی شعبے کے اقتصادی اور سماجی بنیادی ڈھانچے کو مضبوط کرنے سے متعلق اقدامات اور زراعت و متعلقہ شعبوں سمیت غیر زرعی شعبے کی ترقی کے توسط سے بے روزگاری اور غریبی کے خاتمے کے طور طریقوں پروزیر خزانہ کا زور؛زرعی شعبے سے متعلق تشاویش کے موجودہ حکومت کی اعلیٰ ترجیح ہونے کا اعادہ
      Posted On: 11 JUN 2019 3:00PM by PIB Delhi


    نئی دہلی؍11جون2019؍خزانہ اور کارپوریٹ امور کی مرکزی وزیر نرملا سیتا رمن نے آج مجوزہ عام بجٹ 2020-2019ء سے قبل مختلف متعلقہ گروپوں سے ماقبل بجٹ مشاورت کا آغاز کیا۔ان کی پہلی میٹنگ زراعت اور دیہی ترقی کے شعبوں سے متعلق گروپوں کے ساتھ ہوئی۔


    اپنے افتتاحی تاثرات میں وزیر خزانہ محترمہ نرملا سیتا رمن نےدیہی شعبےکےاقتصادی اورسماجی بنیادی ڈھانچے کومضبوط کرنے سے متعلق اقدامات اور زراعت ومتعلقہ شعبوں سمیت غیر زرعی شعبے کی ترقی کے توسط سے بے روزگاری اور غریبی کے خاتمے کے طور طریقوں پر زور دیا۔انہوں نے کہا کہ زرعی شعبے سے متعلق تشاویش موجودہ حکومت کی اعلیٰ ترجیح ہے۔انہوں نے ملک کے مختلف خطوں کی نمائندگی پر زور دیا، تاکہ ان شعبوں سے متعلق ان کی مخصوص ضرورتوں پر بھی غور کیا جاسکے۔وزیر خزانہ نے کہا کہ ان کی وزارت ماہی پروری کے شعبے کے متعلقین کے ساتھ بھی وسیع صلاح ومشورہ کرے گی، تاکہ سمندری وسائل کا زیادہ سے زیادہ استعمال کرکے نیلا انقلاب لایا جاسکے۔


    وزیر خزانہ محترمہ سیتا رمن نے اسٹارٹ اَپس کی حوصلہ افزائی پر بھی زور دیا۔اس سے زرعی بازار کی حلقہ داری کا خاتمہ ہوگا اور زرعی مصنوعات نیز مناسب قیمتوں پر حتمی صارفین تک اس کی سپلائی کے لئے نفع بخش بازار دستیاب ہوں گے۔


    آج میٹنگ کے دوران جن اہم شعبوں کے تعلق سے تبادلہ خیال ہوا، ان میں زرعی تحقیق و توسیعی خدمات، دیہی ترقی، غیر زرعی شعبہ، باغ بانی،خوراک کی ڈبہ بندی، مویشی پروری، ماہی پروری اور زرعی شعبے میں اسٹارٹ اَپس جیسے شعبے شامل ہیں۔


    میٹنگ میں وزیر خزانہ کے علاوہ ، خزانہ اور کارپوریٹ امور کے وزیر مملکت جناب انوراگ ٹھاکر، نیتی آیوگ کے رکن ڈاکٹر رمیش چندر، فائننس سیکریٹری جناب سبھاش سی گرگ، اخراجات کے سیکریٹری جناب گریش چندر مُرمو، ریوینیو سیکریٹری جناب اجے نارائن پانڈے، ڈی ایف ایس، کے سیکریٹری جناب راجیو کمار، زراعت اور امداد باہمی کی وزارت کے سیکریٹری جناب سنجے اگروال، محکمہ دیہی ترقی کے سیکریٹری کے جناب امرجیت سنہا، سیکریٹری(ڈی اے آر ای) اورانڈین کونسل فار ایگری ریسرچ کے ڈائریکٹر جنرل ڈاکٹر تری لوچن موہاپاترا، اعلیٰ اقتصادی مشیر ڈاکٹر کے وی سبرامنیم، سیکریٹری، اے ڈی ایف، وزارت زراعت جناب ترون شری دھر، محکمہ ماہی پروری کی سیکریٹری محترمہ رجنی سیکھری، سی بی ڈی ٹی کے چیئر پرسن جناب پرمود چندر مودی اور وزارت خزانہ کے دیگر سینئر اہلکاروں نے شرکت کی۔


    میٹنگ کے دوران زراعت اور دیہی ترقی کے شعبوں کے نمائندوں نے زرعی شعبے میں سرمایہ کاری کو فروغ دینے اور کسانوں تک بازار کی رسائی کو بہتر بنانے کے لئے متعدد مشورے دیئے۔خوراک کی ڈبہ بندی کے شعبے کو بہتر بنانے اور غیر زرعی شعبے میں ٹیکنالوجی انٹیسیو پروسیس کو متعارف کرانے کے مشورے بھی دیئے گئے۔یہ رائے بھی دی گئی کہ شمسی توانائی کو کسانوں کی آمدنی میں اضافے کی غرض سے تیسری فصل تصور کیا جانا چاہئے۔مٹی میں کاربن کی مشمولات کو بہتر بنانے کے لئے نامیاتی کھاد کے استعمال کو مقبول بنانے اور اس پر مراعات دینے، کسانوں کی پیداواری تنظیموں (ایف پی او)سے متعلق معاملات میں جی ایس ٹی کے مسئلے کو حل کرنے،سرحدی اضلاع میں زرعی پروسیسنگ اکائیوں کے تعلق سے مراعات دینے اور زرعی مراکز میں تحقیق و ترقی کے کاموں میں سرمایہ کاری میں اضافہ کرنے کے لئے بھی مشورے دیئے گئے، جو دیگر مشورے دیئے گئے، ان میں زرعی یونیورسٹیوں میں خالی اسامیوں کو پُر کرنے، چھوٹی سینچائی اور شمسی توانائی سے چلنے والے پمپوں کے معاملے میں سرمایہ کاری میں اضافہ کرنے، زرعی مارکیٹ اصلاحات کے نفاذ کے لئے ریاستوں کو مالی مراعات دینے، روزگار کے مواقع پیدا کرنے اور دیہی آمدنی میں اضافہ کرنے کے مقصد سے شمال مشرقی ریاستوں میں ہینڈ لوم اور ہینڈی کرافٹ کو فروغ دینے ، زرعی سازو سامان کے لئے ایگریگیٹروں کی تخلیق اور غیر آئی ٹی دیہی اسٹارٹ اَپس کے فروغ کی بات شامل ہے۔ڈیری شعبے کے تعلق سے بھی کچھ مشورے دیئے گئے۔ ان کا تعلق ٹیکس اور ڈیوٹی ڈھانچے اور پردھان منتری کرشی سینچائی یوجنا(پی ایم کے ایس وائی)سے تھا۔


    مختلف زرعی اور دیہی ترقی کے شعبوں کے جن نمائندوں نے اس میٹنگ میں شرکت کی، ان میں واٹر شیڈ آرگنائزیشن ٹرسٹ کے منیجنگ ٹرسٹی جناب کرس پینو لوبو، نیشنل کوآپریٹیو یونین آف انڈیا کے چیف ایگزیکیٹیو جناب این ستیہ نارائن، یونائیٹڈ پلانٹرس ایسوسی ایشن آف ساؤتھ انڈیا کے صدر جناب اے ای جوزف، پنجاب ایگریکلچرل یونیورسٹی وائس چانسلر ڈاکٹر بلدیو سنگھ ڈھیلوں، انٹر نیشنل واٹر مینجمنٹ انسٹی ٹیوٹ کے سیئنر فیلو جناب تُشار شاہ، گجرات انسٹی ٹیوٹ آف ڈیولپمنٹ ریسرچ کے ڈائریکٹر پروفیسر آر پارتھ سارتھی، بھارت کرشک سماج (فارمرس فورم انڈیا)کے چیئرمین جناب اجے ویر جاکھر، سوشل اکونومسٹ جناب مدن دیوان، یونیورسل بایوٹیک کے سی ای او جناب عثمان حسن، مہاتما پھولے کرشی ودیا پیٹھ کے وائس چانسلر ڈاکٹر کے پی وشوناتھ ، نابارڈ کے چیئرمین ڈاکٹر ہرش کمار بھان والا، کنفیڈریشن آف انڈین انڈسٹری کے ڈائریکٹر جنرل جناب چندر جیت بنرجی، ایسوسی ایٹ پروفیسر (پبلک پالیسی)، آئی ایس بی، جناب اشونی چھترے اور نیتی آیوگ کے رُکن پروفیسر رمیش چندر شامل ہیں۔


    م ن۔م م۔ج


    U: 2375

    
    
    (Release ID: 1573925) Visitor Counter : 9
    
    
      Read this release in: English , Marathi , Hindi , Bengali , Bengali