      وزارت دفاع

      دفاعی سازو سامان کی مینوفیکچرنگ
      Posted On: 26 JUN 2019 3:58PM by PIB Delhi


    نئی دہلی، 26 ؍جون،دفاعی سازو سامان کی خریداری مسلح افواج کی آپریشنل ضروریات ، ملک اور بیرون ملک دفاعی سازو سامان کی دستیابی اور پیداوار کرنے کی صلاحیت کی بنیاد پر متعدد مقامی اور غیر ملکی ونڈروں سے کی جاتی ہے ، تاکہ مسلح افواج کو پوری طرح تیار رکھا جاسکے اور وہ ملک کی سلامتی کے چیلنجوں کے مکمل پہلوؤں کا احاطہ کرسکے۔


    گزشتہ مالی چار مالی برس ( 2015-16 اور 2018-19) کے دوران مسلح افواج کے لئے دفاعی سازو سامان کی خریداری کے لئے ہندوستان ونڈروں کے ساتھ 135 معاہدوں پر دستخط کئے گئے ہیں۔ جبکہ غیر ملکی ونڈروں کے ساتھ 75 معاہدوں پر دستخط کئے گئے ہیں۔ اس مدت کے دوران غیر ملکی ونڈروں کے ساتھ جن دفاعی سازو سامان اور آلات کے لئے معاہدے کئے گئے ہیں، ان میں ایئر کرافٹس، ہیلی کاپٹر ، میزائل ، راکٹ، آرٹیلری گن، رائفلز ، بحریہ کی کشتیاں، سیمولیٹرس اور جنگی سازو سامان شامل ہیں۔


    حکومت ملک میں سرکاری اور نجی سیکٹر کی صنعتوں کی صلاحیتوں میں اضافہ کرکے دفاعی سیکٹر میں اندرون ملک دفاعی سازو سامان کی تیاری اور خود انحصاری کی اعلیٰ ترین سطح کو حاصل کرنے کے لئے اقدامات کررہی ہے۔ حکومت کے ان اقدامات میں ہندوستانی ونڈروں سے دفاعی سازو سامان کی خریداری کو اولین ترجیح دینا اور لائسنسنگ نظام کو آسان بنانا شامل ہیں۔ دفاعی خریداری طریقہ کار (ڈی پی پی) کے تحت (اندرون ملک تیار کردہ) ڈیزائن کئے ہوئے ، تیار کردہ اور مینوفیکچر کئے ہوئے سازوسامان کی خریداری کو اولین ترجیح دی جاتی ہے۔ دفاعی سازو سامان کو تیار کرنے کے ضابطے کو آسان بنایا گیا ہے۔ اس میں بہت چھوٹی، چھوٹی اور درمیانہ درجے کی صنعتوں (ایم ایس ایم ای) کے لئےان پروجیکٹوں کو نشان زد کرنے کی تجویز ہے، جس کی پیداواری لاگت 10 کروڑ روپے (حکومتی امداد یافتہ) اور تین کروڑ روپے(صنعتی امداد یافتہ )سے زائد نہ ہو۔


    علاوہ ازیں اس میں نجی صنعت کو پیداوار کرنے والی ایجنسی اور ٹیکنالوجی منتقلی پارٹنرس کی حیثیت سے شامل کرنے کی بھی تجویز ہے۔ حکومت نے دفاعی شعبے میں اسٹریٹجک پارٹنر شپ سے متعلق پالیسی کو بھی لا گو کیا ہے تاکہ بڑے دفاعی پلیٹ فارم اور ساز وسامان کی مینوفیکچرنگ میں نجی سیکٹر کی وسیع شراکت داری کو فروغ دیا جاسکے۔


    یہ اطلاع آج لوک سبھا میں رکن پارلیمنٹ محمد فیصل پی پی کے ذریعہ پوچھے گئے ایک سوال کے تحریری جواب میں دفاع کے وزیر مملکت جناب سری پد یسو نائک نے دی۔


    ۔۔۔۔۔۔۔۔۔۔۔۔۔۔۔


    U- 2637

    
    
    (Release ID: 1575892) Visitor Counter : 6
    
    
      Read this release in: English , Bengali