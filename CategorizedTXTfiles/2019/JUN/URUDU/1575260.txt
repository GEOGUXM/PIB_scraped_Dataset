      اقلیتی امور کی وزارتت

      یوگ پوری دنیا کے لئے ہندوستان کا صحت کا ایک تحفہ ہے:مختار عباس نقوی
      
      وزیر اعظم جناب نریندر مودی نے ہندوستان کی ہزاروں سال پرانی صحت کی وراثت یوگ کو پوری دنیا کے لئے اچھی صحت کا بھروسہ مند برانڈ بنادیا ہے:نقوی

      Posted On: 21 JUN 2019 11:57AM by PIB Delhi

    نئی دہلی، 21 جون2019 ؍اقلیتی امور کے مرکزی وزیر جناب مختار عباس نقوی نے آج یوگ کے بین الاقوامی دن کے موقع پر نئی دہلی میں پٹیل نگر میں یوگ کے پروگرام میں شرکت کی۔ اس موقع پر انہوں نے کہا کہ یوگ آج پوری دنیا کے لئے ہندوستان کا صحت کا ایک تحفہ بن گیا ہے۔


    جناب نقوی نے کہا کہ وزیر اعظم جناب نریندر مودی نے ہندوستانی کی ہزاروں سال پرانی صحت کی وراثت یوگ کو پوری دنیا کے لئے اچھی صحت کا بھروسہ مند برانڈ بنادیا ہے۔ اقلیتی امور کے وزیر نے کہا کہ یوگ اب دنیا کی صحت کا تاج بن گیا ہے اور ہندوستان کا ہزاروں سال پرانا کلچر پوری دنیا اور اس کے عوام کے لئے صحت کا وسیلہ ثابت ہو گیا ہے۔


    جناب نقوی نے کہا کہ یوگ نے مذہب خطے اور زبان کی دیواروں کو توڑ دیا ہے اور انسانی قدروں کے ساتھ انسانوں کو جوڑنے کا کام کیا ہے۔


    جناب نقوی نے کہا کہ وہ خود گزشتہ کئی سالوں سے یوگ آسن کررہے ہیں۔ یوگ اچھی صحت کی ایک سنہری کنجی ہے اور اچھی صحت ہی اصلی دولت ہے۔یوگ محض ایک ایکسرسائز نہیں، بلکہ یوگ ہمارےپورے جسم کے ساتھ ساتھ ذہن کو توانائی بخشتا ہے۔ یہ ہماری طرز زندگی میں توازن برقرار رکھنے میں بھی مددگار ثابت ہوتاہے۔ یوگ کا مقصد تن من کو بے چین من کو سکون فراہم کرتا ہے۔ یہ نہ صرف ہمارے طرز زندگی میں مثبت تبدیلی لاتا ہے، بلکہ یہ صحت کی سطح میں بھی اضافہ کرتا ہے۔


    وزیر موصوف نے کہا کہ آج پوری دنیا مکمل احترام اور وقف کے ساتھ اس صحت پروگرام کا جشن منا رہی ہے۔


    وزیر موصوف نے یوگ کے بین الاقوامی دن کے موقع پر سماج کے ہر طبقے سے تعلق رکھنے والے لوگوں کی ایک بڑی تعداد کے ساتھ نئی دہلی میں واقع پٹیل نگر میں یوگ کیا۔


    U: 2 547

    
    
    (Release ID: 1575260) Visitor Counter : 7
    
    
      Read this release in: English , Hindi , Bengali