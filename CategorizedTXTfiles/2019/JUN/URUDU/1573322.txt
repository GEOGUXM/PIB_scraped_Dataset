      نائب صدر جمہوریہ ہند کا سکریٹریٹ

      نائب صدر جمہوریہ ہند جناب ایم وینکیا نائیڈو نے ترومالا میں عبادت کی
      
      نائب صدر جمہوریہ ہند نے کہا کہ انہوں نے، بھارت کو ایک ترقی یافتہ ملک دیکھنے اور امن عالم کے لئے دعا کی
      
      Posted On: 04 JUN 2019 10:20AM by PIB Delhi


    نئیدہلی 4 جون۔نائب صدر جمہوریہ ہند جناب ایم وینکیا نائیڈو نے اپنی اہلیہ محترمہ اوشماّ اور دیگر اہل خانہ کے ساتھ آج آندھراپردیش میں ترومالا میں بھگوان شری وینکٹیشور کےدرشن کئے ۔


    درشن کرنے کے بعدنائب صدر جمہوریہ ہندنے کہا کہ وہ ملک کو ایک ترقی یافتہ ملک کے طور پر عالمی پیمانے پر دیگر ممالک کی صف میں اپنا جائزمقام حاصل کرتے ہوئے دیکھنے کے خواہشمندہیں۔ انہوں نے اپنی اسی خواہش کو حقیقی شکل دینے کے لئے عبادت کی۔


    نائب صدر جمہوریہ ہند نے کہا کہ انہوں نے امن عالم کے فروغ اور ایک ایسی دنیا کے قیام کے لئے بھگوان کی عنایات کے لئے دعا کی ہے ، جو باہمی چپقلش ، عدم مساوات ، بدعنوانی ، بھوک اور ناداری سے پاک دنیا ہو۔


    جناب نائیڈ و نے کہا کہ وہ مختلف ممالک کے دورے پر گئے ہیں اور انہوں نے متعدد بین الاقوامی فورموں میں شرکت بھی کی ہے ، جن کا مقصد امن عالم کو فروغ دینا تھا ۔انہوں نے خدا سے دعا کی ہے کہ وہ معاشرے میں پھیلی ہوئی تمام تر تفریق اور نابرابری کو معاشرے سے یکسر مٹانے کے لئے معاشرے کو قوت عطا کرے ۔


    نائب صدر جمہوریہ ہند نے کہا کہ ملک ا قتصادی خوشحالی حاصل کرنے کے لئے صحیح سمت میں آگے بڑھ رہا ہے اور ان کی خواہش ہے کہ ترقی کے ثمرات ہر طبقے تک پہنچیں۔


    جناب نائیڈو نے عوام کی خوشحالی اور مسرت کے لئے بھی دعا کی ۔نائب صدر جمہوریہ ہند نے اچھی بارش اور کاشتکاروںکی فلاح وبہبود کے لئےبھی بھگوان کی عنایات طلب کیں۔ جناب نائیڈو نے کہا کہ خدا کے روبہ رو ہرکوئی برابر ہے اور اسے بھگوان کا درشن کرنے کا موقع ملنا چاہئے۔ انہوں نےتجویز رکھی کہ تمام تر ازحداہم شخصیات کو اپنے طور پر پورے سال میں صرف ایک مرتبہ ترومالا کادرشن کرنے کی غرض سے جانا چاہئے تاکہ عقیدت مندوں کو کسی طرح کی دشواری کا سامنا نہ ہو ۔ انہوں نے کہا کہ یہ محض ایک تجویز ہے ۔ جناب نائیڈو نے کہا کہ اگر کوئی ازحد اہم شخصیت دوسری مرتبہ یہاں آنے کی خواہشمندہے تو اسے ازحد اہم شخصیات کو حاصل سہولتوں کے حصول کی کوشش نہ کرنی چاہئے اور ایک عام عقیدت مند کے طور پر یہاں آنا چاہئے۔نائب صدر جمہوریہ ہند نے کہا کہ وہ سال میں صرف ایک مرتبہ ہی ترومالا کے درشن کے لئے آتے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2290

    
    
    (Release ID: 1573322) Visitor Counter : 10
    
    
      Read this release in: English , Hindi , Bengali