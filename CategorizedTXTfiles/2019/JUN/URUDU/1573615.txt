      ریلوے کی وزارت

      وزارت ریل نے عالمی یوم ماحولیات منایا
      Posted On: 06 JUN 2019 3:42PM by PIB Delhi


    نئی دہلی؍06جون2019؍ ریلوے کی وزارت نے آج یعنی 06جون 2019ء کو نیشنل ریل میوزیم میں عالمی یوم ماحولیات منایا۔اس موقع پر رولنگ اسٹاک رُکن جناب راجیش اگروال، ممبر اسٹاف جناب ایس این اگروال، ممبر مٹیریلز مینجمنٹ جناب وی پی پاٹھک، ممبر(ایس این ٹی)، جناب این کاشی ناتھ، دی انرجی اینڈ ریسورسز انسٹی ٹیوٹ(ٹی ای آر آئی) کے ڈائریکٹر جنرل ڈاکٹر اجے ماتھر اور ریلوے کے دوسرے اعلیٰ حکام بھی موجود تھے۔


    اس موقع پر تقریر کرتے ہوئے ممبر رولنگ اسٹاک جناب راجیش اگروال نے کہا کہ ‘‘ریلویز، ماحولیات کے استحکام کے تئیں سنجیدگی کے ساتھ پابند عہد رہا ہے۔ وزیر اعظم جناب مودی قیادت والی پچھلی حکومت کے ذریعے سوچھتا پر کافی توجہ مرکوز کی گئی تھی۔سوچھتا مہم کے نتائج قابل ملاحظہ رہے ہیں۔ریلویزنے گیم چینجر کے طورپر کام کیا ہے، کیونکہ اس ریل گاڑیوں کے ڈبوں میں بایو ٹوائلٹس کو شروع کیا ہے، جس کے نتیجے میں ملک کا طول و ارض زندگی سے پاک ہوا ہے۔ مزید برآں ریلویز اپنے تمام نیٹ ورک پر صفائی ستھرائی کو فروغ دینے کی اپنی کوششیں جاری رکھے گا۔ گرین ماحولیات اور قابل احیاء توانائی کو فروغ دینے کی غرض سے ریلویز نے اپنے احاطوں میں تیز رفتار سےسولر پینلوں کی تنصیب کے عمل کو تیز کرنے جیسے اقدامات کئے ہیں۔ ریلوے نے ماحولیات دوست تکنیک کے حصول کے لئے ٹی ای آر آئی کے ساتھ اشتراک کو جاری رکھا ہے’’۔ مزید برآں ممبر رولنگ اسٹاک جناب راجیش اگروال نے مزید کہا کہ ‘‘شفٹ ٹو ریل’’ تحریک وقت کی ضرورت ہے، کیونکہ اس سے سامان کی نقل وحمل کی لاگت میں نمایاں طورپر کمی آئے گی اور اس سے ماحولیات کا تحفظ بھی ہوسکے گا۔


    یوم ماحولیات کے موقع پر بھارتیہ ریلویز کے ماحولیات کے بندوبست سے متعلق ‘‘پائیداری کی ماحولیات سے متعلق سالانہ رپورٹ 2019-2018’’ جاری کی گئی۔ماحولیات کے شعبے میں بہتر کارکردگی کا مظاہرہ کرنے والی اکائی کا ایوارڈ ریل وہیل فیکٹری، یلا ہنکا کو دیا گیا۔اس موقع پر اہم ریل گاڑیوں میں آن بورڈ ہاؤس کیپنگ سروس کے لئے ایک موبائل ایپ بھی شروع کیا گیا۔


    ریلویز، توانائی کا سب سے بڑا صارف ہونے کی وجہ سے ریلویز نے اپنی توانائی کی ضرورتوں کی تکمیل کے لئے توانائی کے قابل احیاء وسائل اور متبادل ایندھنوں کے استعمال سمیت بہتر توانائی اور توانائی کی بچت کی حالت کو بہتر بنانے کے ایک منظم پروگرام بھی شروع کیا گیا ہے۔گرین بلڈنگز کی اپنی پہل کے حصے کے طورپر 8 پیداواری اکائیوں اور 42 بڑے ورکشاپوں کو آئی ایس او 14001 سند دی گئی یعنی 38 :ڈیزل شیڈوں، 61 مسافر ڈبوں کے شعبوں، 21 مال بھاڑے کے ڈپارٹمنٹ اور 8 الیکٹرک لوکو شیڈوں، تین ایم ای ایم یو؍ڈی ای ایم یو کار شیڈوں، دو انجینئرنگ ورکشاپ اور ایک اسٹور ڈپارٹمنٹ کو آئی ایس او 14001سے سرٹیفائی کیا گیا ہے۔متعدد ریلوے اسٹیشنوں پر سینٹری نیپکن دینے والی مشینیں اور انسی نیریٹرزنصب کئے جارہے ہیں۔ کاربن ڈائی اکسائیڈ گیس کے اثرات کی کمی کو کم کرنے کے لئے ریلوے کی خالی زمین پر شجر کاری کی غرض سے ریاستوں کے ساتھ مفاہمتی عرضداشت پر دستخط کئے گئے ہیں۔پیکیجنگ میں 20 میکرون سے کم موٹائی والے پلاسٹک کے استعمال پر پابندی عائد کردی گئی ہے۔ 128 ریلوے اسٹیشنوں پر پلاسٹک کی بوتلوں کو کرش کرنے والی 166 مشینیں نصب کی گئی ہیں۔ پانی کی ریسائکلنگ پلانٹوں اور بارش کے پانی کی بچت پر توجہ مرکوز کرنے کے علاوہ متعدد پرانے اور سوکھے پڑے آبی ذخائر کو دوبارہ تازہ دم کیا گیا ہے۔آئی آر سی ٹی سی کو ریلوے اسٹیشنوں پر پانی دینے والی مشینیں (ڈبلیو وی ایم)نصب کرنے کی ذمہ داری سونپی گئی ہے۔


    2030ء تک صاف پانی کی کھپت میں 20 فیصد کمی کرنے اور ریلوے کے توانائی کی کھپت کو بہتر بنانے اور کفایتی ایندھن کا استعمال کو 2005ء کا بنیادی سال بناکر کاربن ڈائی اکسائیڈ گیس کے اخراج کو 32 فیصد کم کرنے کا عزم ظاہر کرکے بھارت کے این ڈی سی پر دستخط کرنے والوں میں بھارتی ریلوے سب سے آگے ہے۔بھارتیہ ریلویز نے پائیداری کی بنیاد پر اپنے عزم و ارادوں کی تکمیل کے لئے متعدد اقدمات کرنے کا منصوبہ بنا یا ہے۔


    م ن۔ش س۔ن ع


    (06-06-19)


    U: 232 4

    
    
    (Release ID: 1573615) Visitor Counter : 5
    
    
      Read this release in: Bengali , English , Hindi