      کامرس اور صنعت کی وزارتہ

      تجارت اور صنعت کے وزیر نے برآمداتی قرض سے متعلق میٹنگ کی صدارت کی
      Posted On: 07 JUN 2019 5:17PM by PIB Delhi


    نئی دہلی، 7 جون 2019/آئندہ پانچ برسوں کے دوران ہندستان کی معیشت کو اشیا کی برآمدات کے معاملے میں ایک ٹریلین ڈالر اور خدمات کی برآمدات کے معاملے میں ایک ٹریلین تک لے جانے کی عزم کا اعادہ کرتےہوئے وزیر تجارت نے کم شرح سود پر قرض کی دستیابی کی اہمیت پر زور دیا۔ انہوں نے اس بات پر زور دیا کہ کاروبار کے لئے مسابقتی شرحوں پر برآمداتی قرض کی دستیابی کو یقینی بنانے ، بینکوں اور حکومت کی مشترکہ ذمہ داری ہے۔ وزیر تجارت نے کہا کہ گزشتہ چند برسوں کے دوران برآمداتی قرض کی تعداد بھی کمی کا رجحان پایا گیا ہے لہذااس صورتحال کو بدلنے کے لئے فوری اقدامات کرنے کی ضرور ت ہے۔ وزیر تجارت جناب پیوش گوئل نے لندن انٹر بینک کی پیش کردہ شرح (ایل آئی بی او آر) میں زائد از زائد 200 پوائنٹ کی بنیاد پر برآمد کاروں کو غیر ملکی کرنسی میں قرض مہیا کرانے کی تجویز پیش کی اور ریزرو بینک آف انڈیا (آر بی ا ٓئی) ، ای سی جی سی اور دوسرے بینکوں کو اس تجویز کو حقیقی شکل میں ڈھالنے کے طریقہ کار وضع کرنے کی ہدایت دی۔


    تجارت و صنعت نیز ریلویز کے مرکزی وزیر جناب پیوش گوئل نے آج مختلف سرکاری اور پرائیوٹ شعبے سے تعلق رکھنے والے بینکوں ، آر بی آئی، ایکزم بینک، برآمداتی اداروں سے تعلق رکھنے والے نمائندوں کی میٹنگ کی صدارت کرتے ہوئے انہیں برآمداتی قرض کے شعبے سے متعلق مسائل کو دیکھنے کے لئے کہا۔ اس میٹنگ میں تجارت اور صنعت کے وزرائے مملکت جناب ہردیپ سنگھ پوری اور سوم پرکاش بھی موجود تھے۔


    تجارت اور صنعت کے وزیر نے شرکا کے ساتھ سود کے تعلق سے مالی اعانت کی اسکیم کو استعمال میں لانے پر بھی غور کیا اور ایسی مالی امداد کے اثرات کو کم سے کم کرنے کی راہ تلاش کرنے کی اہمیت پر بھی زور دیا۔ انہوں نے مشورہ دیا کہ امدادی اسکیم کو قرض کے لئے ضمانت کے طو ر پر استعمال کیا جاسکتا ہے ۔ اس سے برآمدات کی مقصد سے قرض دینے کے لئے ای سی جی سی کا دائرہ کار بڑھے گا۔ وزیر موصوف نے آر بی آئی ، ایکزم بینک اور ایس بی آئی سے نے اس معاملے پر تفصیل سے مطالعہ کرنا اور 30 جون 2019 کو ممبئی میں منعقد ہونے والی میٹنگ میں اس سلسلہ میں ہوئی پیش رفت کی تفصیلات پیش کرنے کے لئے کہا۔


    دن بھر چلنے والی میٹنگ میں بینکوں کے احاطے کے چارجیز، ایران کو اشیا کی برآمدات ، مفت کاغذی کارروائی، مساوی ضرورتیں اور قرض کی تقسیم سمیت متعدد دوسرے موضوعات پر تبادلہ خیال کیا۔ جنا ب پیوش گوئل نے متعلقہ محکموں اور شرکا سے مقررہ مدت کے اندر اس معاملے پر غور کرنے اور اس کا حل پیش کرنے کے لئےکہا۔ میٹنگ کے دوران متعلقہ محکموں کو ہدایت کے ساتھ برآمد کار ایسوسی ایشن کے ذریعہ پیش کئے گئے مختلف مسائل کو بھی حل کیا گیا۔


    فیڈریشن آف انڈین ایکسپورٹ آرگنائزیشن (ایف آئی ای او) سے 30 دن کے اندر درج ذیل موضوعات پر اپنی رپورٹ پیش کرنے کے لئے کہا گیا ہے:


    *سبسڈی کے نظام سے ہٹنے کے لئے 30 جون 2019 تک برآمد کاروں کو غیر ملکی کرنسی میں سستے قرض کی دستیابی ۔


    *ای سی جی سی کو ایم ایس ایم ای کے لئے غیر ملکی کرنسی میں قرض کی ضمانت دینے کے قابل بنانا ۔


    *ایکزم بینکوں کو اایم ایس ایم ای کے لئے خصوصی طور پر امدادی برآمداتی قرض مہیا کرانے کے لئے کمرشیل بینکوں کو غیر ملکی کرنسی میں سرمایہ فراہم کرنا ۔


    *ای سی جی سی کو ایم ایس ایم ای کے لئے برآمدات کے اسباب میں توسیع ۔


    *برآمد کے لئے بینک کاری کے طریقہ کار کی سہل کاری۔


    ریزرو بینک آف انڈیا(آر بی آئی) سے بہتر کارکردگی کامظاہر ہ کرنے والے بینکوں کے لئے اپنے غیر ملک کرنسی کے ریزروس سے 25بیلین کے لائن آف کریڈٹ کے بارے میں غور کرنے اور برآمداتی قرض کے تعلق سے ترجیحی شعبے میں قرض دینے کے ضابطوں پر نظر ثانی کرنے کے لئے کہا گیا ہے۔ متعلقہ محکموں سے برآمداتی قرض کے لئے گولڈ کارڈ اسکیم کو بہتر بنانے سے متعلق تفصیلات مہیا کرانے کے لئے کہا گیا ہےجنہیں ریزرو بینک آف انڈیا کو پیش کیا جائےگا۔ ان تمام تجاویز پر ایک بار پھر 30 جون 2019 کو ممبئی میں منعقد ہونے والی میٹنگ میں غور کیا جائے گا اور انہیں حتمی شکل دی جائے گی۔


    میٹنگ میں وزارت خزانہ، محکمہ اقتصادی امور ، محکمہ مالی خدمات کےنمائندوں ،وزارت تجارت کے سکریٹری جناب انوپ ودھوان ، ایم ایس ایم ای کے سکریٹری ڈاکٹر ارون کمار پانڈا ، غیر ملکی تجارت کے ڈائریکٹر جنرل الوک وردھن چترویدی اور محکمہ تجارت کے اعلی افسران، آر بی آئی ، اسٹیٹ بینک آ ف انڈیا ، کینارا بینک، پنجاب نیشنل بینک، ایچ ڈی ایف سی بینک ، کوٹیک مہندرا بینک ، ایکسس بینک، برکلیز بینک، سٹی انڈیا، بینک آف امریکہ، ایکزم بینک، ای سی جی سی ، انڈین بینکس ایسوسی ایشن ، ایف آئی ای او ، ای ای پی سی ، جی جے ای پی سی ، لگھو ادیوگ بھارتی ، فکی (ایف آئی سی سی آئی) اور سی آئی آئی کے افسران نے شرکت کی۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 2344


    

    
    (Release ID: 1573684) Visitor Counter : 17
    
    
      Read this release in: English , Bengali