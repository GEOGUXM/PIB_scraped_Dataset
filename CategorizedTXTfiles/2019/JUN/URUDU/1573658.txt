      کامرس اور صنعت کی وزارتہ

      برآمداتی قرض کی بروقت دستیابی، ہندوستان کی برآمداتی نمو کی کلید ہے۔ پیوش گوئل
      Posted On: 07 JUN 2019 3:08PM by PIB Delhi


    تجارت وصنعت کے مرکزی وزیر برآمداتی قرض سے تعلق مصنوعات پر منعقدہ میٹنگ کی صدارت کرتے ہوئے۔


    تجارت اور صنعت نیز ریلویز کے مرکزی وزیر جناب پیوش گوئل نے آج نئی دہلی میں برآمداتی اداروں جیسے ایف آئی ای او، جیم اینڈ جیولری ایکسپورٹ پرموشن کونسل(جی جے ای پی سی)، کے نمائندے،وزارت خزانہ کے افسران اور مالی اداروں کے سربراہان کے ساتھ برآمداتی قرض سے متعلق موضوعات پر تبادلہ خیال کے لئے ایک میٹنگ کی۔تجارت اور صنعت کے مرکزی وزیر جناب ہردیپ سنگھ پوری اور محکمہ تجارت کے سیکریٹری جناب سوم پرکاش، ایم ایس ایم ای کے سیکریٹری جناب انوپ ودھوان غیر ملکی تجارت کے ڈائریکٹر جنرل ڈاکٹر ارون کمار پانڈا،محکمہ تجارت کے جناب آلوک وردھن اور محکمہ کے اعلی افسران نے دن بھر چلنے والی میٹنگ میں شرکت کی۔


    برآمداتی قرض کی بروقت اور معقول حد تک دستیابی کسی بھی تجارتی سرگرمی کے لئے اہم ہوتی ہے اور یہ وہ اہم محرک ہوتا ہے جو برآمدات کو فروغ دیتا ہے۔یہ بات وزیر تجارت نے اپنے ابتدائی خطبے میں کہی۔انہوں نے کہا کہ وقت آگیا ہے کہ ہم سبسڈی سے ہٹ کر برآمد کاروں کو آسان کرنے کی دستیابی میں سہولت پہنچائیں۔


    جناب پیوش گوئل نے کہا کہ گزشتہ چند برسوں کے دوران برآمداتی قرض کا حصہ کم ہوا ہے اور اس کی وجہ سے خصوصیت کے ساتھ ایم ایس ایم ای سیکٹر کے لئے باعث تشویش ہوا ہے کیونکہ اس کی وجہ سے قرض دینے والے اداروں کی ڈیمانڈ بڑھی ہے۔


    وزیر تجارت نے کہا کہ تمام شراکت داروں کے ساتھ آج کی میٹنگ اس اہم چیلنج کا مقابلہ کرنے کے لئے اور میٹنگ میں شرکت کرنے والے اداروں اور تنظیموں سے حاصل ہونے والی معلومات کی بنیاد پر صورت حال کو بہتر بنانے کے لئے طلب کی گئی ہے۔


    وزیرتجارت نے مزید کہا کہ برآمدکاروں پر پڑنے والے بوجھ کو دور کرنے اور ہندوستان کی برآمدات کو مزید مسابقتی بنانے نیز اور بہترین طریقہ کار کے ذریعہ اسے عالمی معیار تک بنانے کے لئے ہمیں سب سے پہلے ایک پائیدار پالیسی کا خاکہ تیار کرنا ہوگا۔جو بین الاقوامی سطح پر قابل قبول ہو، اس میں تسلسل اور فعال ہو، اعتماد، اتحاد اور معقول توجہ پر مبنی فریم ورک کے اندر مسئلے کا حل تلاش کرنا ہوگا۔سرکاری اداروں، برآمدات کو فروغ دینے والی کونسلوں اور مالی اداروں کے ذریعہ کی جانے والے کاموں میں زیادہ شفافیت لانی ہوگی۔


    وزیر موصوف نے بتایا کہ اس شفافیت سے ہندوستان کے برآمدات کے لئے مسابقتی فائدے یقینی ہوں گے۔انہوں نے امید ظاہر کی کہ تمام شرکاء کے ساتھ آج دن بھر چلنے والی میٹنگ سے نہ صرف برآمدات کے شعبے کے لئے ایک ویژن فراہم ہوگا بلکہ سرکاری محکموں اور مالی اداروں کے ذریعہ عمل درآمد اور کاروائی کے ذریعہ ایک خاکہ بھی حاصل ہوگا۔ جناب پیوش گوئل نے امید ظاہر کی کہ اس میٹنگ کے نتیجہ میں آئندہ پانچ برسوں کے دوران برآمداتی قرض میں کئی گنا اضافہ ہوگا اور دنیا کے باقی حصوں کے مطابق ہندوستان بھی برآمداتی قرض دے سکے گا جو سستے اور انتہائی کم شرح سود پر حاصل کئے جاسکیں گے۔


    زیر تبصرہ میٹنگ میں وزارت خزانہ، محکمہ اقتصادی امور، محکمہ مالی خدمات کے نمائندوں، ریزرو بینک آف انڈیا(آر بی آئی)، اسٹیٹ بینک آف انڈیا(ایس بی آئی)،کنارا بینک، ایچ ڈی ایف سی بینک،کوتک مہندرا بینک، ایکسس بینک، بارک لیز بینک،سٹی انڈیا بینک ، بینک آف امریکہ، ایکزم بینک، ای سی جی سی ، انڈین بینکس ایسوسی ایشن ، ایف آئی ای او، ای ای پی سی، جی جے ای پی سی، لکھو ادیوگ بھارتی، ایف آئی سی سی آئی( فکی) اور سی سی آئی کے افسران شرکت کررہے ہیں۔


    *********


    (م ن۔ س ش۔ ر ض۔ )


    U – 2340

    
    
    (Release ID: 1573658) Visitor Counter : 18
    
    
      Read this release in: English , Hindi , Marathi , Bengali