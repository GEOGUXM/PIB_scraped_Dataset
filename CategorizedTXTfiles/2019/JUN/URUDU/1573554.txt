      وزارات ثقافت

      تہذیب وثقافت کے وزیر جناب پرہلاد سنگھ پٹیل کل دہلی میں ہماچل کے
      
      لوک فنکاروں کے نامعلوم فن پاروں کا افتتاح کریں گے
      
      Posted On: 06 JUN 2019 2:34PM by PIB Delhi


    نئی دہلی، 6 جون 2019/تہذیب و ثقافت کے وزیر مملکت جناب پرہلاد سنگھ پٹیل(آزادانہ چارج) کل یہاں نئی دہلی میں نیشنل میوزیم میں ‘‘ہماچل پردیش کے لوک فنکاروں کے نامعلوم شہ پاروں’’ کے عنوان سے ایک نمائش کا افتتاح کریں گے۔


    اس نمائش کا اہتمام نئی دہلی کے نیشنل میوزیم اور ہوم آف فوک آرٹ (قبائل، لوک اور فراموش شدہ فن کے میوزیم )، گرو گرام کے ذریعہ مشترکہ طور پر کیا گیا ہے۔ اس نمائش میں 240 فن پاروں کی نمائش ہوگی۔ ان میں سے 24 فن پاروں کا تعلق ہوم آف فوک آرٹ ، گروگرام کے آنجہانی کے سی آرین کے ذاتی کلیکشن سے ہے۔ اس نمائش کی ترتیب ، ہوم آف فوک آرٹ، گروگرام کے ڈائریکٹر جناب بی این آرین کے ذریعہ کی گئی ہے ۔ ان کی اس کوششوں میں نیشنل میوزیم کے ڈائریکٹر جنرل ڈاکٹر بی آر منی کی ہدایت میں نیشنل میوزیم کی محترمہ ابھیرا بھٹاچاریہ نے مدد کی ہے۔ یہ نمائش 31 مئی 2019 تک عام پبلک کے لئے کھلی رہے گی۔


    موجودہ نمائش کا مقصد ہماچل پردیش کے لوک فنون کی روایت پرروشنی ڈالنا ہے۔ آزاد ریاست بننے سے قبل ہماچل پردیش کو پنجاب کی پہاڑی ریاست کے طور پر جانا جاتا تھا اور یہ اصطلاح برطانوی منتظمین نے گڑھی تھی۔ ا س ریاست کے فنون اور دستکاری ہمیں یہ عندیہ دیتے تھے کہ میدانی پنجاب کی حالت کیا ہوگی۔ یہ وہ صوبہ تھا جسے ہندستان کی شمال مغربی سرحدوں کی جانب سے بار بار دراندازی اور جنگوں کا سامنا کرنا پڑتا تھا۔


    ہندستان کے دوسرے حصوں کی طرح ہی ہماچل پردیش میں بھی دو نمایاں طرز کے فنون اور تہذیب و ثقافت یعنی کلاسکی یا درباری (عظیم روایت) اور لوک یا چھوٹی روایتیں تھیں جو زمانہ قدیم سے یہاں پروان چڑھ رہی تھیں۔ اگرچہ تیسری صدی قبل مسیح تک یا فن دستکاری کے فن پاروں کی کوئی مثال نہیں ملتی۔ پھر بھی جن پدوں (جمہوریہ) جیسے کننداس ، مالاواس ، اور اودم براس وغیرہ کے سربراہوں کے ذریعہ جاری کردہ سکوں پر ہندو دیوی دیوتاؤں کی شبیہ اس حقیقت کی تصدیق کرتی ہے کہ شیو ، چھ سروں والے کارتیکیہ یا کمارا ، گاجا ، لکشمی ، کرتیکا، رشی وشوامتر وغیرہ جیسے دیوی دیوتا تیسری صدی قبل مسیح تک پوری طرح موجود تھے ۔ جن کی علامتی مورتیاں لکڑیوں ، پتھر اور دھات پر بنائی جاتی تھیں۔ بظاہر دیوی دیوتاؤں اور رشی منی وغیرہ کےمجسموں کے روایتی عکس بعد میں متعددلکڑی اور پتھر کی عبادت گاہوں کی شکل میں تعمیر کی گئیں اور یہ عبادتگاہیں اس ریاست کے طول عرض میں ان مقامات پر جہاں انہوں نے تپسیا کی تھی۔ یہ عبادت گاہیں صدیوں سےموجود اور دائم و قائم ہیں۔وشنو بھگوان کے پتھر کے متعدد مجسمے جو سارناتھ کے فن تراشی میں بنائے گئے ہیں ان کا پتہ کلو ضلع کے باہری سراج میں واقع نیرمند میں امبیکا ماتا اور پرشورام مندر کی شکل میں موجود ہیں۔ یہ عام طو رپر ہمالیائی خطے کے کاشی کے طور پر موسوم ہیں جو چوتھی اور پانچویں صدی سے موجود ہیں وہ اس عقیدے کی تصدیق کرتے ہیں۔ اسی طرح سورج کے لکڑی کے کھڑے مجسمے اور ان کے سیوکوں میں سے ایک ڈاندی اور پنگلا اور چار دروازوں کے خاکے جو ہندو دیویوں کی ہیں، وہ گپتا عہد کی فن کی عکاسی کرتی ہیں یعنی چھٹی اور ساتویں صدی سے موجود ہیں۔ یہ سب سورج کے لکڑی کے مندر میں موجود ہیں جو وادی کلو کے گاؤں گنجن میں دوچاموچا (ایک مذہبی گاؤں) میں تعمیر کرائے گئے ہیں۔


    ۔۔۔۔۔۔۔۔۔۔۔


    U- 2321


    

    
    (Release ID: 1573554) Visitor Counter : 11
    
    
      Read this release in: English , Hindi , Bengali