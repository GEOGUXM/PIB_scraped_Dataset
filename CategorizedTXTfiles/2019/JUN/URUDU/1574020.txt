      وزارت دفاع

      میری ٹائم انفارمیشن شیئرنگ ورک شپ 2019 کا انعقاد
      Posted On: 12 JUN 2019 1:23PM by PIB Delhi


    نئی دہلی، 12 جون 2019/ انفارمیشن فیوزن سینٹر – انڈین اوشن ریجن (آئی ایف سی-آئی او آر) گروگرام کے دائرہ کار کے تحت بھارتیہ بحریہ کے ذریعہ میری ٹائم انفارمیشن شیئرنگ ورکشاپ (ایم آئی ایس ڈبلیو) کا انعقاد کیا جارہا ہے۔ بحریہ کے نائب سربراہ وائس ایڈمیرل ایم ایس پوار کے ذریعہ آج صبح ورکشاپ کا افتتاح کیا گیا۔ بحر ہند خطہ (آئی او آر) کے 29 ممالک اور اس کے اطراف سے تعلق رکھنے والے 41 سے زائد مندوبین اس دو روزہ ورکشاپ میں شرکت کررہے ہیں۔ خطے میں سمندر کی مزید سلامتی اور سیکورٹی کے لئے عزت مآب وزیر دفاع نے 22 دسمبر 2018 کو آئی ایف سی – آئی او آر کی شروعات کی تھی۔


    ورکشاپ کی افتتاحی تقریب میں اپنے خیالات کا اظہار کرتے ہوئے بحریہ کے نائب سربراہ نے خطے میں شراکت دار ممالک کے مابین اعتماد کی بنیاد پر وسیع سمندری اشتراک اور اتحاد کی ضرورت پر زور دیا اورمندوبین سے ایم آئی ایس ڈبلیو میں سرگرمی کے ساتھ شرکت کرنے کی درخواست کی۔ مالاگیسی بحریہ کے سربراہ ریئر ایڈمرل واہاوی اندیسی نے بھی مندوبین سے خطاب کیا۔


    نیشنل میری ٹائم فاؤنڈیشن کے ڈائریکٹر جنرل وائس ایڈمرل پردیپ چوہان (سبکدوش) نے خطے میں سمندری ضابطوں کی اہمیت اور خطے کو درپیش چیلنجوں پر روشنی ڈالی اور ہند-پیسفیک عصری سمندری چیلنجوں کا ذکر اپنی تقریر میں کیا۔


    دو روزہ ایم آئی ایس ڈبلیو کا مقصد شرکا کو آئی ایف سی – آئی او آر سے روشناس کرانا اور اس شعبےمیں معلومات کے تبادلے کےمیکنزم اور بہتری رائج طریقہ کار کے بارے میں بتانا اور اس کو فروغ دینا ہے۔ اس مقصد آئی او آر کو درپیش سمندری سیکورٹی اور حفاظت سے متعلق چیلنجوں کا بہتر ڈھنگ سے مقابلہ کرنا ہے۔ اس سلسلہ میں شرکا کو سمندری دہشت گردی ، قز اقی ، انسانی اور منشیات کی غیر قانونی تجارت ، انسانی ہمدردی کی بنیاد پر مبنی امداد اور آفات کی صورت میں راحت او ر متعلقہ قانونی امداد فراہم کرنا ہے۔ مندوبین کو ورکشاپ کے دوران سامنے آئے نظریات اور طریقہ کار کو منظور کرنے کے لئے 13 جون 2019کو منعقد ہونے والے معلومات کے تبادلہ کے عمل میں شرکت بھی کرنا ہوگی۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 2396

    
    
    (Release ID: 1574020) Visitor Counter : 13
    
    
      Read this release in: English , Hindi , Bengali , Tamil