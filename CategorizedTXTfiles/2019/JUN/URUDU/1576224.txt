      قبائیلی امور کی وزارت

      وَن دَھن یوجنا کو نافذ کرنے والی ٹیموں کیلئے تربیتی ورکشاپ کا انعقاد
      Posted On: 28 JUN 2019 1:29PM by PIB Delhi


    نئی دہلی، 28 ؍جون،وَن دَھن اسکیم کو نافذ کرنے کے لئے 100 دن کے منصوبے کا آغاز کرنے کی خاطر کل نئی دلی میں قبائلی امور کی وزارت کے ٹرائیفیڈ نے ایک ورکشاپ کا انعقاد کیا۔ اس ورکشاپ کا افتتاح اور صدارت قبائلی امور کے وزیر جناب ارجن منڈا نے کی۔ قبائلی امور کی وزیر مملکت محترمہ رینوکا سنگھ بھی اس موقع پر موجود تھیں۔ وَن دھن پروگرام ورکشاپ کا انعقاد ون دھن یوجنا کو نافذ کرنے والی ٹیموں کی تربیت کے لئے کیا گیا ہے۔


    جناب ارجن منڈا نے کامیاب لانچ کے لئے ٹرائفیڈ کی ٹیم کی کوششوں کی ستائش کی اور اس بات کو تسلیم کیا کہ ٹیم کی کوششیں دُرُست سمت میں جاری ہیں اور انہوں نے قبائلیوں کی روزی روٹی اور آمدنی میں اضافے کےلئے قابل قدر تعاون کیا ہے۔


    وزیر موصوف نے اس بات پرزور دیا کہ قبائلی گروپ جنگلات کی چھوٹی موٹی پیداوار (ایم ایف پی) کے حقیقی مالک ہیں اور ہم صرف جنگلاتی پیداوار کی درست قیمت کے حصول میں ان کی مدد کرتے ہیں۔ انہوں نے کہا کہ قبائلی گروپ انتہائی اہم قدرتی وسائل جیسے جنگلات، دریا، معدنیات وغیرہ کے محافظ ہیں۔ قبائلی برادریوں کے ذریعے ایسی اہم کوششوں کے با وجود وہ اب بھی انتہائی محروم بردریوں میں شامل ہیں اور یہ حکومت کی ذمہ داری ہے کہ وہ ان کی کوششوں میں انہیں تعاون دے۔ انہوں نے ٹیم کو ہدایت دی کہ وہ اسکیم کے کامیاب نفاذ کے ذریعے بنیادی سطح پر اثرانداز ہونے کی خاطر انتہائی جوش و جذبے سے کام کریں۔ جناب ارجن منڈا نے اسکیم کے زیادہ سے زیادہ پھیلاؤ کے لئے سرکاری اور پرائیویٹ سیکٹروں کے فریقوں کے ساتھ نیٹ ورکنگ اور اشتراک کی اہمیت پر زور دیا۔ انہوں نے ٹیم کو مشورہ د یا کہ وہ نفاذ کے نقشۂ راہ پر انتہائی ذمہ داری اور نظام الاوقات کے مطابق کام کریں۔


    محترمہ رینوکا سنگھ نے قبائلی برادریوں کے لئے آمدنی میں اضافے اور روزگار پیدا کرنے کے لئے اسکیم کی اہمیت پر زور دیا۔انہوں نے وضاحت کی کہ یہ اسکیم قبائلی گروپوں کے لئے برادری کی سطح پر اثراندازہونے میں کافی کارکرگر ہوگی۔


    ٹرائفیڈ کے ایم ڈی جناب پریوار کرشن نے ٹیم کی رہنمائی کے لئے اہم شخصیات کا شکریہ ادا کیا۔ انہوں نے زوردیا کہ ون دھن پروگرام ترجیحی پروگرام ہوگا اور اس اسکیم کو بنیادی سطح پر نافذ کرنے کے لئے ایل اے ایم پیز، آجیویکا مشن اور جے ایف ایم سی میں بہترین کارکردگی کرنے والے عملے کو منتخب کیا جائے گا۔ انہوں نے وَن دھن کو امدادی گروپوں کی کامیاب تجارتی کارروائیوں کے لئے پائیدار تجارتی منصوبوں اور مارکیٹنگ کی حکمت عملی کی اہمیت پر زور دیا۔


    قبائلی امور کی وزارت کے 100 دن کے پروگراموں میں شامل کئے جانے کی وجہ سے ون دھن کاریہ کرم قبائلیوں کی آمدنی میں اضافہ کرنے، روزی پیدا کرنے اور انہیں با اختیار بنانے کو یقینی بنانے کی خاطر ملک کے قبائلی علاقوں میں 50000 ون دھن وکاس کیندر قائم کئے جائیں گے۔ اس اسکیم میں 27 ریاستوں کے قبائلیوں کی اکثریتی آبادی والے 307 اضلاع کا احاطہ کیا جائے گا۔ ون دھن کاریہ کرم میں ایم ایف پی کے 50 غیرقومیائی گئی اشیاء کا احاطہ کیا جائے گا اور قبائلیوں کو بہتر ریٹرن دلانے کے لئے کم از کم امدادی قیمت دی جائے گی۔ اس اسکیم کا مقصد مالی سال 20-2019 کے دوران 3000 ون دھن وکاس کیندر قائم کرنا ہے، جن میں سے 600 ون دھن وکاس کیندر 100 دن کے منصوبے کے دوران قائم کئے جائیں گے۔


    ۔۔۔۔۔۔۔۔۔۔۔


    U- 2669

    
    
    (Release ID: 1576224) Visitor Counter : 7
    
    
      Read this release in: English , Marathi , Hindi , Bengali