      نائب صدر جمہوریہ ہند کا سکریٹریٹ

      نائب صد رجمہوریہ کی لوگوں کو عید الفطر کےموقع پر مبارک باد
      Posted On: 04 JUN 2019 5:11PM by PIB Delhi


    نئی دہلی، 4 جون 2019/ نائب صدر جمہوریہ ہند جناب ایم وینکیانائیڈو نے عیدالفطر کےموقع پر لوگوں کو مبارک باد دی ہے۔ ایک پیغام میں انہوں نے کہا ہے کہ عیدالفطر ماہ رمضان المبارک کے اختتام پر منائی جاتی ہے اور یہ سچی جانثاری ، سخاوت ، اخوت اور قادرمطلق کے تئیں اظہار تشکر کا جشن ہے۔ انہوں نے مزید کہا کہ اس تہوار کی روح ایک دوسرے کے ساتھ محبت اور خوشی کومشترک کرنا ہے۔


    نائب صدر جمہوریہ کےپیغام کا متن حسب ذیل ہے:


    ‘‘میں عیدالفطرکے پرمسرت موقع پر ملک کے عوام کو صمیم قلب سے مبارک باد اور نیک خواہشات پیش کرتا ہوں۔


    عیدالفطر ماہ رمضان المبارک کے اختتام پر منائی جاتی ہے ۔ یہ تہوار سچی جانثاری ، سخاوت ، اخوت اور قادر مطلق کے تئیں اظہار تشکر کا جشن ہے۔ اس تہوار کی روح ایک دوسرے کے ساتھ محبت اور خوشی کو مشترک کرنا ہے۔


    مجھے امید ہے کہ یہ تہوار فیاضی و فراخدلی کے جذبے کو مضبوط کرے گا اور لوگوں کو ایک دوسرے کے قریب لائے گا ، انہیں دوستی ، اخوت ، باہمی احترام ، رحم دلی اور محبت کے بندھن میں باندھےگا۔


    میری دعا ہے کہ عیدالفطر کے ساتھ جو مقدس اور اعلی اقدار وابستہ ہیں ، وہ ہماری زندگیوں کو امن اور ہم آہنگی سے مالا مال کریں گی ’’ ۔


    U- 2310

    
    
    (Release ID: 1573411) Visitor Counter : 15
    
    
      Read this release in: English , Marathi , Hindi