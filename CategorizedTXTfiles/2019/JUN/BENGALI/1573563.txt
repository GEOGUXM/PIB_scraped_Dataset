      অর্থমন্ত্রক

      ভারত ও মার্শাল দ্বীপপুঞ্জের মধ্যে কর সংক্রান্ত ক্ষেত্রে তথ্য আদানপ্রদানের লক্ষ্যে স্বাক্ষরিত চুক্তিটি বিজ্ঞাপিত করা হয়েছে
      Posted On: 06 JUN 2019 4:43PM by PIB Kolkata


    কর সংক্রান্ত ক্ষেত্রে তথ্য আদানপ্রদানের জন্য ভারত ও মার্শাল দ্বীপপুঞ্জের মধ্যে ২০১৬-র ১৮ মে স্বাক্ষরিত চুক্তিটি গেজেট অফ ইন্ডিয়াতে গত ২১ মে, ২০১৯ প্রকাশিত হয়েছে। এই চুক্তির ফলে দুই দেশের মধ্যে কর সংক্রান্ত তথ্য আদানপ্রদানের পাশাপাশি ব্যাঙ্কিং এবং গ্রাহক সংক্রান্ত বিষয়েও তথ্য লেনদেন সম্ভব হবে। কর ক্ষেত্রে স্বচ্ছতা ও তথ্য আদানপ্রদানের ব্যাপারে আন্তর্জাতিক মান বজায় রেখে দুই দেশের মধ্যে এই চুক্তি স্বাক্ষরিত হয়। চুক্তিতে পারস্পরিক অনুরোধের ভিত্তিতে তথ্য আদানপ্রদানের কথাও উল্লেখ রয়েছে। এছাড়াও, কর যাচাইয়ের ক্ষেত্রে দুই দেশের একজন করে প্রতিনিধি একে অপরের কাজে সামিল হতে পারে বলে চুক্তিতে উল্লেখ করা হয়েছে। আশা করা হচ্ছে, এই চুক্তির ফলে ভারত ও মার্শাল দ্বীপপুঞ্জের মধ্যে পারস্পরিক সহযোগিতা বাড়বে। যার ফলে কর সংক্রান্ত ক্ষেত্রে তথ্য আদানপ্রদানে এক কার্যকর ব্যবস্থা গড়ে উঠবে। এমনকি, কর ফাঁকি ও কর পরিহার রোখা সম্ভব হবে বলেও মনে করা হচ্ছে।


    SSS/BD/DM/….6th June, 2019


    

    
    (Release ID: 1573563) Visitor Counter : 22
    
    
      Read this release in: English