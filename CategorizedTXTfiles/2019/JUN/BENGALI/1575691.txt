      আবাসনএবংশহরাঞ্চলেরদারিদ্র্যদূরীকরণমন্ত্রক

      আবাসন এবং নগরোন্নয়ন মন্ত্রকের অর্ন্তগত প্রধানমন্ত্রী আবাস যোজনা, অম্রুত, স্মার্ট সিটি মিশন-এর মতো জনকল্যাণ মূলক উন্নয়ন কর্মসূচির মাধ্যমে ২৫এ জুন ২০১৯ পর্যন্ত গত চার বছরেনগরোন্নয়নে দৃঢ় পদক্ষেপ নেওয়া হয়েছে
      Posted On: 25 JUN 2019 9:14PM by PIB Kolkata


    নয়াদিল্লি , ২৫ জুন , ২০১৯


    কেন্দ্রীয় আবাসন এবং নগরোন্নয়ন মন্ত্রকেরজনকল্যাণ মূলক উন্নয়ন কর্মসূচির মাধ্যমেগত চার বছরেনগরোন্নয়ন ক্ষেত্রেদৃঢ় পদক্ষেপ নেওয়া হয়েছে। প্রধানমন্ত্রী আবাস যোজনা, অম্রুত, স্মার্ট সিটি মিশন শুধু ভৌগলিক দিক থেকে নগরোন্নয়নে পরিবর্তন নিয়ে আসেনি, সাধারণ মানুষের বসবাসও সুনিশ্চিত করেছে। ২০০৪-২০১৪ সালের মধ্যে নগরোন্নয়নে যেখানে ১.৫৭ লক্ষ কোটি টাকা খরচ হয়েছিল, ২০১৪-১৯এ তা ৫৫৪ শতাংশ বেড়ে ১০.৩১ লক্ষ কোটি টাকা খরচ হয়েছে। শহরাঞ্চলে প্রধানমন্ত্রী আবাস যোজনা, অম্রুত, স্মার্ট সিটি মিশনে বিনিয়োগ হয়েছে ৮ লক্ষ কোটি টাকা। এই প্রতিটি প্রকল্পেই আবাসন ও নগরোন্নয়ন মন্ত্রক সময়ের থেকে আগে কাজ সম্পূর্ণ করেছে। শহরাঞ্চলে এই পরিবর্তনের ধারা আগামীদিনেও বজায় থাকবে।


    দেশের শহরাঞ্চলে গরীব মানুষদের মাথার ওপর ছাদের সুবিধা দিতেপ্রধানমন্ত্রী আবাস যোজনায় (শহরাঞ্চল)৮১ লক্ষ বাড়ি তৈরির জন্য ৪.৮৩ লক্ষ কোটি টাকা বিনিয়োগ হয়েছে। এরমধ্যে ৪৮ লক্ষ বাড়ি নির্মাণের কাজ চলছে। ২৬ লক্ষ বাড়ি তৈরি সম্পূর্ণ করে হাতে তুলে দেওয়া সম্ভব হয়েছে। ২০২২ সালের মধ্যে সকলের জন্য গৃহ প্রকল্পে যে লক্ষ্যমাত্রা নেওয়া হয়েছে তা নির্দিষ্ট লক্ষে এগোচ্ছে। ১৩ লক্ষের বেশি বাড়ি তৈরি করা হচ্ছে নতুন প্রযুক্তিতে। ১.২৬ লক্ষ কোটি টাকার মধ্যে ৫১ হাজার কোটি টাকা কেন্দ্র ইতিমধ্যেই বরাদ্দ করেছে। মহিলাদের স্বশক্তিকরণের লক্ষে প্রধানমন্ত্রী আবাস যোজনায় (শহরাঞ্চল) মহিলাদের অথবা যৌথ মালিকানায় বিশেষ জোর দেওয়া হচ্ছে।


    জল সরবরাহ, পয়ঃপ্রণালী উন্নয়ন, শিশু এবং দিব্যাঙ্গদের সুবিধার্থে সবুজ পার্ক, যোগাযোগ ব্যবস্হার উন্নয়নে উদ্দেশে অটল মিশনে বিশেষ উদ্যোগ নেওয়া হয়েছে। অনলাইনে বাড়ি তৈরির জন্য অনুমতি ব্যবস্হাপনা চালু করা হয়েছে। ৬২ লক্ষেরও বেশি রাস্তার আলো এলইডি-তে রূপান্তরিত করা হয়েছে। জল সংরক্ষণের লক্ষে ১ হাজার ১৩২টি প্রকল্পে ৩৩ হাজার ৯০০ কোটি টাকা বরাদ্দ করা হয়েছে। ইতিমধ্যেই ৫৮ লক্ষ জলের কলের সংযোগ করা হয়েছে। ৮১ লক্ষ জলের কল সংযোগের কাজ খুব শীঘ্রই করা হবে। বিদ্যুৎ সাশ্রয়ে ৩৫৩টি শহরে বিশেষ পাম্প বসানো হয়েছে। অম্রুত শহর প্রকল্পে ১৬৩টি শহরে উন্নয়নের জন্য পুনে, হায়দ্রাবাদ, ভোপাল, ইন্দোর, বিশাখাপত্তনম, অমরাবতী, আমেদাবাদ এবং সুরাট- এই আটটি পুরসভার মাধ্যমে ৩ হাজার ৪০০ কোটি টাকা খরচ করা হবে। স্মার্ট সিটি প্রকল্পে নগরোন্নয়নের লক্ষে নাগরিকদের আরও বেশি উন্নতমানের পরিষেবা পৌঁছে দিতে ১৬টি ইন্টিগ্রেটেড কনট্রোল অ্যান্ড কম্যান্ড সেন্টারস (আইসিসিসি) কাজ শুরু করেছে। এর মাধ্যমে নাগরিকদের অনলাইন পরিষেবা দেওয়া সম্ভব হচ্ছে। ১০০টি স্পেশাল পারপাস ভেহিকলস (এসপিভিএস), সিটি লেভেল অ্যাডভাইজারি ফোরামস (সিএলএএফএস)তৈরি করা হয়েছে। স্মার্ট সিটি প্রকল্পে অত্যাধুনিক রাস্তা তৈরির কাজ চলছে। এখনও পর্যন্ত ২৫টি শহরে ৮ হাজার ৩৩৭ কোটি টাকার সড়ক প্রকল্পের কাজ সম্পূর্ণ হয়েছে। ৫৯টি শহরে এই সড়ক প্রকল্পের কাজ চলছে। ৯৪টি শহরে ১৩ হাজার কোটি টাকারও বেশি অত্যাধুনিক সড়ক প্রকল্পের কাজ শুরু হয়েছে ইতিমধ্যে। বিদ্যুৎ উৎপাদন কেন্দ্রগুলির ওপর নির্ভরতা কমাতে সৌর বিদ্যুৎ প্রকল্পে বিশেষ জোর দেওয়া হচ্ছে। এখনও পর্যন্ত ১৫টি শহরে ১১৩ কোটি টাকারও বেশি প্রকল্পের কাজ সম্পূর্ণ করা হয়েছে। সেখান থেকে ১৯ মেগাওয়াট বিদ্যুৎ উৎপাদন সম্ভব হয়েছে। এর পাশাপাশি ৪৫টি শহরে ৮৫০ কোটি টাকারও বেশি এই ধরণের প্রকল্পের কাজ শুরু হয়েছে।


    ইন্ডিয়া স্মার্ট সিটি ফেলোশিপ প্রোগ্রামে নগর পরিকল্পনা ও নকশা এবং আধুনিক শহর সংক্রান্ত বিষয়ে ৩৯টি জন পেশাদারকে নিয়োগ করা হয়েছে। ইজি অফ লিভিং ইনডেক্স ২০১৯ অনুযায়ী শহরাঞ্চলে মানুষের বসবাসের সুবিধায় বিশেষ লক্ষ্য দেওয়া হয়েছে। ‘’ ১০০ দিনে ১০০টি স্মার্ট সিটি ’’ এই লক্ষ্যে গত ৯ জুলাই থেকে স্মার্ট সিটিজ ডিজিটাল পেমেন্ট অ্যাওয়ার্ড ২০১৮ চালু করা হয়েছে।


    স্মার্ট সিটি গঠনের লক্ষে সিটি ইনভেস্টমেন্ট টু ইনোভেট, ইনট্রিগেট অ্যান্ড সাসটেন (সিআইটিআইআইএস) চ্যালেঞ্জ-এ ৬৭টি মধ্যে ৩৬টি শহরে ১৩টি প্রকল্পে ১০০ মিলিয়ন ইউরো বিনিয়োগের সিদ্ধান্ত নেওয়া হয়েছে। ২০১৯এর ২৬ ফেব্রুয়ারি স্মার্ট সিটি সিইও-দের দ্বিতীয় সম্মেলনে সিআইটিআইআইএস পুরস্কার প্রদান করা হয়েছে।


    CG/SS/NS

    
    
    (Release ID: 1575691) Visitor Counter : 125
    
    
      Read this release in: English