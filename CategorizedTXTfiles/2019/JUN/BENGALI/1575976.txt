      পরিসংখ্যানএবংকর্মসূচিরূপায়ণমন্ত্রক

      ২৯শে জুন পরিসংখ্যন দিবস পালিত হবে
      Posted On: 27 JUN 2019 3:01PM by PIB Kolkata


    নয়াদিল্লি, ২৭ জুন, ২০১৯


    দৈনন্দিন জীবনে পরিসংখ্যানের ব্যবহারকে জনপ্রিয় করতে এবং নীতি নির্ধারণে কিভাবে পরিসংখ্যান সহায়তা করে সেই সম্পর্কে জনগণকে সচেতন করতে সরকার ‘পরিসংখ্যান দিবস’ পালন করে আসছে। জাতীয় স্তরে একটি বিশেষ দিন হিসেবে এটিকে পালন করা হয়। ২৯শে জুন অধ্যাপক প্রশান্ত চন্দ্র মহলানবিশের জন্মদিনেই এই দিনটি পালনের সিদ্ধান্ত হয়েছে জাতীয় পরিসংখ্যান ব্যবস্থা নির্মাণে তাঁর অমূল্য অবদানকে স্মরণ করতে।


    এই দিনটি উদযাপনে দেশ জুড়ে নানা অনুষ্ঠানের পরিকল্পনা করা হয়েছে। মূল অনুষ্ঠানটি হবে ২৯শে জুন, বিজ্ঞান ভবনে। পৌরোহিত্য করবেন, পরিসংখ্যা ও পরিকল্পনা রূপায়ণ মন্ত্রকের স্বাধীনতা দায়িত্বপ্রাপ্ত মন্ত্রী রাও ইন্দরজিৎ সিং। যৌথভাবে এর আয়োজন করছে পরিসংখ্যান ও পরিকল্পনা রূপায়ণ মন্ত্রক এবং ইন্ডিয়ান স্ট্যাটিস্টিক্যাল ইনস্টিটিউট। প্রধানমন্ত্রী এবং রাষ্ট্রপতির অর্থনৈতিক উপদেষ্টা পরিষদের চেয়ারম্যান শ্রী বিবেদ দেবরায়, পরিসংখ্যান ও পরিকল্পনা রূপায়ণ মন্ত্রকের মুখ্য পরিসংখ্যানবিদ তথা সচিব শ্রী প্রবীণ শ্রীবাস্তব এবং কেন্দ্র ও রাজ্য সরকারগুলির পদস্থ আধিকারিকরা এই অনুষ্ঠানে উপস্থিত থাকবেন।


    পরিসংখ্যান ক্ষেত্রে উল্লেখযোগ্য অবদানের জন্য ২০১৯-এ অধ্যাপক সি আর রাও পুরস্কার প্রদান করা হবে ঐ অনুষ্ঠানে। পরিসংখ্যা নিয়ে স্নাতকোত্তর পাঠরত ছাত্রছাত্রীদের জন্য তাৎক্ষণিক প্রবন্ধ রচনা প্রতিযোগিতায় বিজয়ীদের পুরস্কৃত করা হবে।


    প্রতি বছর, বর্তমানে জাতীয় গুরুত্বপূর্ণ এমন বিষয়কে থিম হিসেবে বেছে নেওয়া হয়। সারা বছর ধরেই সেই সূত্রে নানা কর্মশালা এবং আলোচনাচক্রের আয়োজন করা হয় যাতে নির্দিষ্ট ঐ ক্ষেত্রে উন্নয়ন করা যায়। ২০১৯-এর পরিসংখ্যান দিবসের থিম ‘সাসটেনেবল ডেভেলপমেন্ট গোল্‌স (এসডিজিস)’। সময় এবং গুণমানের উন্নয়ন ও তথ্যের ঘাটতি পূর্ণ করতে নিবিড় ও বিশদ আলোচনার জন্যই এই থিম বেছে নেওয়া হয়েছে।


    পরিসংখ্যান সম্পর্কে জনসচেতনতা বাড়াতে বিশেষ করে, আর্থ-সামাজিক পরিকল্পনা ও নীতি রূপায়ণে পরিসংখ্যানের ভূমিকা সম্পর্কে তরুণ প্রজন্মকে অবহিত করতে বিশেষ এই দিনটি পালন করা হয়ে থাকে।


    CG/AP/DM

    
    
    (Release ID: 1575976) Visitor Counter : 122
    
    
      Read this release in: English