      সামাজিকন্যায়ওক্ষমতায়নমন্ত্রক

      অন্যান্য অনগ্রসর শ্রেণীর মধ্যে আরও শ্রেণী বিভাজনের জন্য কমিশন গঠন
      Posted On: 25 JUN 2019 9:22PM by PIB Kolkata


    নয়াদিল্লি, ২৫ জুন ২০১৯


    কেন্দ্রীয় সরকার অন্যান্য অনগ্রসর শ্রেণীর মধ্যে আরও শ্রেণী বিভাজনের বিভিন্ন দিক খতিয়ে দেখতে সংবিধানের ৩৪০ নম্বর ধারার আওতায় ২০১৭’র ২রা অক্টোবর একটি কমিশন গঠন করে। এই কমিশনের বিচার্য বিষয়গুলির মধ্যে রয়েছে – অন্যান্য অনগ্রসর শ্রেণী সহ বিভিন্ন জাতি ও সম্প্রদায়ের মধ্যে সংরক্ষণের যাবতীয় সুযোগ-সুবিধার আরও সামঞ্জস্যপূর্ণ বন্টনের বিষয়গুলি খতিয়ে দেখা; অন্যান্য অনগ্রসর শ্রেণীর মধ্যে আরও শ্রেণী বিভাজনের বিষয়টিকে বিজ্ঞানসম্মত উপায়ে বিবেচনা ও বিশ্লেষণ করা এবং অন্যান্য অনগ্রসর শ্রেণীর কেন্দ্রীয় তালিকায় থাকা সংশ্লিষ্ট জাতি বা সম্প্রদায় অথবা উপ-সম্প্রদায়গুলিকে চিহ্নিতকরণের কাজ করা।


    কমিশনের রিপোর্ট এখনও সরকারের কাছে জমা পড়েনি। দিল্লি হাইকোর্টের প্রাক্তন প্রধান বিচারপতি জি রোহিনীর নেতৃত্বে গঠিত চার সদস্যের কমিশনের রিপোর্ট কমিশনের প্রধান হিসাবে দায়িত্ব গ্রহণের দিন থেকে ১২ সপ্তাহের মধ্যে এই রিপোর্ট জমা করার কথা ছিল। অবশ্য, জাতি-ভিত্তিক তথ্য সংগ্রহের জন্য কমিশন আরও কিছুটা সময় চেয়ে নেয়। এই প্রেক্ষিতে সরকার বেশ কয়েকবার কমিশনের মেয়াদ বৃদ্ধি করেছে। এখনও পর্যন্ত কমিশনের মেয়াদ ছয় বার বাড়িয়ে আগামী ৩১শে জুলাই পর্যন্ত করা হয়েছে। লোকসভায় আজ এক প্রশ্নের লিখিত জবাবে এই তথ্য দিয়েছেন সামাজিক ন্যায়-বিচার ও ক্ষমতায়ন প্রতিমন্ত্রী শ্রী কৃষণ পাল গুর্জর।


    CG/BD/SB

    
    
    (Release ID: 1575697) Visitor Counter : 66
    
    
      Read this release in: English