      শিল্পওবাণিজ্যমন্ত্রক

      সরকার ক্ষুদ্র ব্যবসায়ী ও খুচরো বিক্রেতাদের জন্য সবরকম সহায়তা দেবে-পীযুষ গোয়েল
      Posted On: 19 JUN 2019 6:04PM by PIB Kolkata


    নয়াদিল্লি, ১৯ জুন , ২০১৯


    কেন্দ্রীয় শিল্প-বাণিজ্য এবং রেলমন্ত্রী পীযুষ গোয়েল আজ নতুন দিল্লীতে খুচরো বিক্রেতা, ক্ষুদ্র ব্যবসায়ীদের বিভিন্ন সংগঠনের প্রতিনিধিদের সঙ্গে এক বৈঠকে মিলিত হন। শিল্প-বাণিজ্য দপ্তরের প্রতিমন্ত্রীদ্বয় শ্রী হরদীপ সিং পুরী ও শ্রী সোমপ্রকাশ এই বৈঠকে উপস্হিত ছিলেন।


    শ্রী গোয়েল ই-কমার্স ইস্যুর বিভিন্ন দিক নিয়ে ব্যবসায়ী ও বিক্রেতাদের সঙ্গে কথা বলে, তাদের সুবিধা-অসুবিধার কথা বোঝার চেষ্টা করেন। ই-কমার্স ক্ষেত্রে ছোট দোকান, ক্ষুদ্র ব্যবসায়ী এবং খুচরো বিক্রেতাদের সুযোগ-সুবিধার সম্ভাবনার কথাও তিনি খতিয়ে দেখেন। তিনি বৈঠকে উপস্হিত সকল পক্ষের কাছে ই-কমার্স বিষয়ে তাদের ধারণা ও আশঙ্কার কথা বিস্তারিতভাবে জানতে চান। তাঁর মন্ত্রক এবং অন্যান্য সরকারি দপ্তর যাতে ক্ষুদ্র ব্যবসায়ীদের সমস্যা নিরসনে উপযুক্ত ব্যবস্হা গ্রহণ করতে পারে, সেই লক্ষ্যেই এই সমস্যার বিভিন্ন দিক খতিয়ে দেখা হচ্ছে বলে তিনি জানান।


    কিরাণা স্টোরর্স, খুচরো ও ক্ষুদ্র ব্যবসায়ী সংগঠনের প্রতিনিধিরা সবার জন্য সমানো সুযোগের ব্যবস্হা করার কথা বলেন। এছাড়া, তারা যেভাবে ই-কমার্সের মাধ্যমে বিদেশী সংস্হার কাছ থেকে অসম প্রতিযোগিতার মুখে পড়ছেন, তা নিয়েও ক্ষুদ্র ব্যবসায়ীরা উদ্বেগ প্রকাশ করেন। বিশেষ করে বিভিন্ন পণ্য দ্রব্যের দাম উদ্দেশ্য প্রনোদিতভাবে কমিয়ে যেভাবে ই-কমার্সের মাধ্যমে ব্যবসা করা হচ্ছে, তা নিয়ে তারা উদ্বেগ প্রকাশ করেন।


    কেন্দ্রীয় শিল্প-বাণিজ্য মন্ত্রী পুনরায় জানান, ভারত সরকার বিদেশী কোম্পানীগুলি কর্তৃক বহু ব্রান্ডের খুচরো ব্যবসা অনুমোদন করবে না। তিনি ব্যবসায়ীদের উত্থাপিত প্রত্যেকটি সমস্যা খতিয়ে দেখার আশ্বাস দেন। তিনি ক্ষুদ্র ব্যবসায়ী এবং খুচরো বিক্রেতাদের সব ধরণের সহায়তা দেওয়ার আশ্বাস দেন। তিনি সরকারের খসড়া ই-কমার্স নীতি নিয়ে সব ধরণের প্রস্তাব ও মতামত আগামী ৫ দিনের মধ্যে জানানো জন্য ক্ষুদ্র ব্যবসায়ীদের কাছে আহ্বান জানান। মন্ত্রী বলেন, এই ধরণের প্রস্তাব ও মতামত গুরুত্ব দিয়ে বিবেচনার পরই ই-কমার্স নীতি চুড়ান্ত করা হয়। তিনি সংশ্লিষ্ট ব্যবসায়ীদের মুদ্রা যোজনার মতো প্রকল্পের সুবিধা নিয়ে তাদের ব্যবসার উন্নতির প্রস্তাব দেন। মন্ত্রী জানান, দেশকে ৫ লক্ষ কোটি ডলারের অর্থনীতিতে পরিণত করার লক্ষ্যে বিশ্বব্যাপী মূল্য শৃঙ্খলের সঙ্গে নিজেদের যুক্ত রাখতে হবে এবং কোনভাবেই বিচ্ছিন্ন হওয়া চলবে না।


    CG/PB/NS

    
    
    (Release ID: 1574981) Visitor Counter : 26
    
    
      Read this release in: English