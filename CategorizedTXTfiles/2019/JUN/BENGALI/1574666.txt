      পেট্রোলিয়ামওপ্রাকৃতিকগ্যাসমন্ত্রক

      পশ্চিমবঙ্গে ইন্ডিয়ান অয়েলের খুচরো বিক্রয়কেন্দ্র থেকে বিএস-৬ উপযোগী জ্বালানী বিক্রি হবে
      Posted On: 14 JUN 2019 9:20PM by PIB Kolkata


    কলকাতা, ১৪ জুন, ২০১৯


    পশ্চিমবঙ্গে ইন্ডিয়ান অয়েলের খুচরো বিক্রয়কেন্দ্র থেকে বিএস-৬ উপযোগী জ্বালানী ২০২০র পয়লা এপ্রিল থেকে পাওয়া যাবে। যানবাহন থেকে সালফার নির্গমনের পরিমাণ কমাতে এই উদ্যোগ নেওয়া হচ্ছে। ইন্ডিয়ান অয়েল কর্পোরেশন লিমিটেড (আইওসিএল)-এর পশ্চিমবঙ্গ অঞ্চলের এক্সিকিউটিভ ডিরেক্টর শ্রী পৃতীশ ভরত সাংবাদিকদের সঙ্গে আলাপচারিতায় জানিয়েছেন পরিবেশ বান্ধব উদ্যোগের অঙ্গ হিসেবে আইওসিএল-এর তৈল পরিশোধনাগার এবং খুচরো বিক্রয়কেন্দ্রগুলিতে প্রয়োজনীয় পরিবর্তন করা হচ্ছে। বিএস-৪ যানবাহন থেকে ৫০ পিপিএম সালফার, বিএস-৫ যানবাহন থেকে ১০ পিপিএম সালফার নির্গত হয়। পরিবেশ বান্ধব জ্বালানীর ব্যবহার বাড়াতে ইন্ডিয়ান অয়েল পশ্চিমবঙ্গে তাদের কেন্দ্রগুলিতে জৈব জ্বালানী এবং ইথানল সঞ্চয় করার ব্যবস্হা নিচ্ছে।


    পরিবেশ বান্ধব জ্বালানীর অঙ্গ হিসেবে ১২০০ খুচরো বিক্রয়কেন্দ্রের মধ্যে ৭০০ কেন্দ্রে ইতিমধ্যেই সৌরশক্তির ব্যবহার করা হচ্ছে। চলতি বছরেই আরও ৩০০টি কেন্দ্রে এই ব্যবস্হা চালু হবে। শ্রী ভরত জানিয়েছেন আইওসিএল ২০১৯-২০ অর্থবর্ষে পশ্চিমবঙ্গে ১০০ কোটি টাকা বিনিয়োগ করে ১০০টি নতুন খুচরো বিক্রয়কেন্দ্র গড়ে তুলবে। তিনি জানান, রাজ্যে এলপিজি ব্যবহারকারীর সংখ্যা ৮৬ শতাংশ থেকে ৯৪ শতাংশে বৃদ্ধি পেয়েছে। বিশ্বজুড়ে উষ্ণায়ন কমাতে, সমুদ্রে দুষণের মাত্রা হ্রাস করতে ইন্ডিয়ান অয়েল অত্যন্ত অল্প সালফার যুক্ত ফারনেস তেল- ভিএলএসএফও-র জন্য মারপোল উৎপাদন করছে। এটি ইন্ডিয়ান অয়েল থেকেই প্রথম উৎপাদিত হচ্ছে। এই সাংবাদিক সম্মেলনে আইওসিএল-এর ডেপুটি জেনারেল ম্যানেজার- কর্পোরেট কমিউনিকেশন শ্রী অরূপ দাস উপস্হিত ছিলেন।


    CG/CB /NS/

    
    
    (Release ID: 1574666) Visitor Counter : 30