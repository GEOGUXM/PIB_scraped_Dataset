      শিল্পওবাণিজ্যমন্ত্রক

      রপ্তানি ক্ষেত্রে সময়মতো ঋণ সহায়তা ভারতের রপ্তানি বৃদ্ধির পক্ষে গুরুত্বপূর্ণ : পীযূষ গোয়েল
      Posted On: 07 JUN 2019 7:37PM by PIB Kolkata


    নয়াদিল্লি, ৭ জুন, ২০১৯


    কেন্দ্রীয় বাণিজ্য ও শিল্প তথা রেলমন্ত্রী আজ নতুন দিল্লিতে রপ্তানি ক্ষেত্রে সময়মতো ঋণ সহায়তার বিভিন্ন বিষয় নিয়ে বিভিন্ন রপ্তানিকারী সংগঠনের প্রতিনিধিদের সঙ্গে বৈঠক করেন। বৈঠকে রপ্তানিকারী সংগঠনের প্রতিনিধিরা ছাড়াও অর্থ মন্ত্রক, বিভিন্ন আর্থিক প্রতিষ্ঠানের প্রধান, রপ্তানির সঙ্গে যুক্ত বিভিন্ন দপ্তর এবং মন্ত্রকের উচ্চপদস্থ আধিকারিকরা উপস্থিত ছিলেন।


    বাণিজ্যিক কর্মকাণ্ডের ক্ষেত্রে সময়মতো ঋণ সহায়তা অত্যন্ত গুরুত্বপূর্ণ। এমনকি, রপ্তানি বৃদ্ধির ক্ষেত্রেও ঋণ সহায়তা অন্যতম চালিকাশক্তি বলে উল্লেখ করে শ্রী গোয়েল বলেন, ভর্তুকির পরিবর্তে সহজ শর্তে ঋণের যোগান দেওয়ার সময় এসেছে। তিনি আরও জানান, বিগত কয়েক বছরে রপ্তানি ক্ষেত্রে ঋণ সহায়তার পরিমাণ কমেছে। ক্ষুদ্র ও মাঝারি শিল্প সংস্থাগুলির প্রতি বিশেষ গুরুত্বদানের ফলে এটা সম্ভব হয়েছে। রপ্তানি ক্ষেত্রে যে সমস্ত বাধা-বিপত্তি রয়েছে তা দূর করে ভারতীয় রপ্তানি ব্যবস্থাকে আরও প্রতিযোগিতামূলক করে তুলে বিশ্বের সেরা রপ্তানি ব্যবস্থা হিসেবে গড়ে তুলতে সংশ্লিষ্ট সকল পক্ষকে শ্রী গোয়েল আহ্বান জানান। তিনি বলেন, স্বচ্ছতা ভারতের রপ্তানি ক্ষেত্রে প্রতিযোগিতামূলক ভাবমূর্তিকে আরও উজ্জ্বল করে তুলবে।তিনিসংশ্লিষ্ট সকল পক্ষকে রপ্তানি ক্ষেত্রের জন্য ভবিষ্যৎ পরিকল্পনা রচনা ও তা রূপায়ণে সরকারি দপ্তর ও আর্থিক প্রতিষ্ঠানগুলির সঙ্গে আরও সমন্বয় বজায় রাখার আর্জি জানান। বৈঠকে অর্থ মন্ত্রক, অর্থনৈতিক বিষয় সংক্রান্ত দপ্তর, আর্থিক পরিষেবা দপ্তর, রিজার্ভ ব্যাঙ্ক, ভারতীয় স্টেট ব্যাঙ্ক, একাধিক রাষ্ট্রায়ত্ত ও বেসরকারি ব্যাঙ্ক ছাড়াও বণিকসভা ফিকি এবং ভারতীয় শিল্প মহাসঙ্ঘ, সিআইআই-এর প্রতিনিধিরাও উপস্থিত ছিলেন।


    SSS/BD/DM

    
    
    (Release ID: 1573703) Visitor Counter : 27
    
    
      Read this release in: English