      কেন্দ্রীয়মন্ত্রিসভা

      সার্বজনিক ভবনগুলি অবৈধভাবে বসবাসকারীদের থেকে মুক্ত করতে মন্ত্রিসভা সার্বজনিক ভবন (অবৈধ দখলদারদের উচ্ছেদ) সংশোধন বিল, ২০১৯ অনুমোদন করল
      Posted On: 12 JUN 2019 1:57PM by PIB Kolkata


    নয়াদিল্লি, ১২ জুন ২০১ ৯


    সার্বজনিক ভবনগুলি অবৈধভাবে বসবাসকারীদের কবল থেকে মুক্ত করতে কেন্দ্রীয় মন্ত্রিসভা সার্বজনিক ভবন (অবৈধ দখলদারদের উচ্ছেদ) সংশোধন বিল, ২০১৯ অনুমোদন করেছে। প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে এই সংশোধন বিলটি সংসদের আসন্ন অধিবেশনে পেশ করার ব্যাপারেও সিদ্ধান্ত হয়।


    সংশোধিত বিলটি অনুমোদিত হলে সরকারি আবাসনগুলিতে অবৈধ দখলদারদের দ্রুত ও সুচারুভাবে উচ্ছেদ করা সহজ হবে। উচ্ছেদের পর খালি হওয়া এই আবাসনগুলি অপেক্ষমান তালিকায় থাকা যোগ্য ব্যক্তিদের বন্টন করা সম্ভব হবে। এমনকি, আবাসিক ভবনের সুবিধা গ্রহণের জন্য দীর্ঘ অপেক্ষার অবসান ঘটবে। নতুন এই বিলটি ২০১৭’র সার্বজনীন ভবন (অবৈধ দখলদারদের উচ্ছেদ) সংশোধন বিলের পরিবর্ত হিসাবে সংসদের আসন্ন অধিবেশনে পেশ করা হবে বলে স্থির হয়েছে।


    মন্ত্রিসভার এই সিদ্ধান্ত দেশের নাগরিকদের স্বচ্ছ ও সমস্যামুক্ত প্রশাসনিক সুবিধা প্রদানে সরকারের অঙ্গীকারকে আরও একবার প্রতিফলিত করে।


    CG/BD/ SB

    
    
    (Release ID: 1574281) Visitor Counter : 4