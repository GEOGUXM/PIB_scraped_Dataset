      অর্থমন্ত্রক

      কেন্দ্রীয় অর্থ এবং কর্পোরেট বিষয়ক দপ্তরের প্রতিমন্ত্রীর সঙ্গে ট্রেড ইউনিয়নের সংগঠনগুলির প্রতিনিধিদের প্রাক্‌-বাজেট বৈঠক
      Posted On: 17 JUN 2019 5:30PM by PIB Kolkata


    নয়াদিল্লি, ১৫ জুন, ২০১৯


    কেন্দ্রীয় অর্থ ও কর্পোরেট বিষয়ক দপ্তরের প্রতিমন্ত্রী শ্রী অনুরাগ ঠাকুর আজ নতুন দিল্লিতে ট্রেড ইউনিয়ন ও শ্রমিক সংগঠনের প্রতিনিধিদের সঙ্গে প্রাক্‌-বাজেট বৈঠক করেছেন। এই বৈঠকে ট্রেড ইউনিয়ন ও শ্রমিক সংগঠনের প্রতিনিধিরা শ্রম ও কর্মসংস্থান বিষয়ে তাঁদের মতামত ও প্রস্তাব পেশ করেন। এছাড়াও, শ্রমিকদের জন্য সামাজিক নিরাপত্তা ও তাঁদের কর্মদক্ষতা আরও বৃদ্ধির বিষয়েও আলোচনা হয়। কর্মহীন শ্রমিকদের পুনর্বাসন ছাড়াও শ্রমিকদের জন্য ন্যূনতম বেতন নিশ্চিত করা এবং কর্মসৃজন বিষয়েও এই বৈঠকে বিস্তারিত আলোচনা হয়। ট্রেড ইউনিয়ন এবং শ্রমিক সংগঠনগুলির প্রতিনিধিরা কৃষিক্ষেত্রে কাজে লাগানোর জন্য গ্রামীণ যুবকদের কর্মদক্ষতা বৃদ্ধি, সার্বিক বেকারি বিমা কর্মসূচি, আইটিআই-গুলির পাঠ্যসূচি সংস্কার করে সেখানে প্রশিক্ষণপ্রাপকদের কর্মদক্ষতা বৃদ্ধি, অস্থায়ী ঠিকা শ্রমিকদের স্থায়ী কর্মসংস্থান, পঞ্চদশ ভারতীয় শ্রম সম্মেলনের সুপারিশ অনুযায়ী ন্যূনতম বেতন নির্ধারণ, এমজিএনআরইজিএ প্রকল্পে কাজের দিন বাড়িয়ে ২০০ দিন করা, প্রভৃতি বিষয়ে আলোচনা করেন।


    বৈঠকে কেন্দ্রীয় রাজস্ব শ্চিব শ্রী অজয়ভূষণ পাণ্ডে, ব্যয় সংক্রান্ত সচিব শ্রী গিরিশচন্দ্র মুর্মু, মুখ্য অর্থনৈতিক উপদেষ্টা কে ভি সুব্রহ্মনিয়ম, অতিরিক্ত শ্রম সচিব শ্রী এইচ শ্রীনিবাস এবং বিভিন্ন ট্রেড ইউনিয়ন ও শ্রমিক সংগঠনের পদাধিকারীরা উপস্থিত ছিলেন।


    CG/PB/DM

    
    
    (Release ID: 1574802) Visitor Counter : 35
    
    
      Read this release in: English