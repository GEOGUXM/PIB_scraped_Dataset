      প্রতিরক্ষামন্ত্রক

      পুনর্নবীকরণযোগ্য শক্তির ব্যবহারে অর্ডন্যান্স ফ্যাক্টরি বোর্ডের বিশেষ উদ্যোগ
      Posted On: 07 JUN 2019 7:39PM by PIB Kolkata


    কলকাতা, ৭ জুন, ২০১৯


    কার্বনমুক্ত পরিশ্রুত শক্তি উৎপাদনের পাশাপাশি, বিদ্যুৎ খাতে ব্যয় কমানোর লক্ষ্যে অর্ডন্যান্স ফ্যাক্টরি বোর্ড পরিবেশ-বান্ধব সুস্থায়ী বিকাশের উদ্দেশে চালু কর্মসূচিগুলির অঙ্গ হিসেবে জাতীয় সৌর মিশনে সামিল হওয়ার সিদ্ধান্ত নিয়েছে। উদ্দেশ্য, বোর্ডের মোট শক্তি চাহিদার ৪৫ শতাংশ সৌর বিদ্যুৎ ব্যবহারের মাধ্যমে মেটানো। এর ফলে, পরিশ্রুত শক্তি উৎপাদনে বড় অবদান রাখা সম্ভব হবে। উল্লেখ করা যেতে পারে, গত নভেম্বর মাস পর্যন্ত বোর্ডের বিভিন্ন ভবনে গ্রিড সংযুক্ত সৌরবিদ্যুৎউৎপাদন কর্মসূচির ফলে ১৪৭১২০৭২.১৪ ইউনিট বিদ্যুৎ উৎপাদন হয়েছে। উৎপাদিত এই বিদ্যুৎ ২০১৮-১৯-এ ব্যবহৃত মোট বিদ্যুতের প্রায় ৮.২৪ শতাংশ। এর ফলে, ২০১৫-১৬-তে বিদ্যুৎ ব্যবহার খাতে ৪ কোটি ৬৩ লক্ষ ২২ হাজার টাকা এবং ২০১৮-১৯-এ ১ কোটি ৬৩ লক্ষ ৭৮ হাজার টাকা ব্যয় সাশ্রয় হয়েছে।


    এছাড়াও, অর্ডন্যান্স ফ্যাক্টরি বোর্ড বৃষ্টির জল সংরক্ষণেও বড়সড় উদ্যোগ নিয়েছে। ২০১৭-১৮-তে বৃষ্টির জল সংরক্ষণের উপযোগী ছ’টি নতুন ভবন নির্মাণ সম্পন্ন হয়েছে। ২০১৮-১৯-এ এই ধরণের ৩২টি প্রকল্প নির্মাণ কাজ হাতে নেওয়া হয়েছে। একইসঙ্গে, ২০১৯-২০ অর্থবর্ষে বোর্ড জল সংরক্ষণের উপযোগী ৬০টি ভবন নির্মাণের পরিকল্পনা গ্রহণ করেছে।


    SSS/BD/DM

    
    
    (Release ID: 1573705) Visitor Counter : 38