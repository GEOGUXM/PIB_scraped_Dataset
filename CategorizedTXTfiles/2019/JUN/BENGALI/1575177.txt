      সারওরসায়নমন্ত্রক

      পাঁচটি সার উৎপাদন কারখানার পুনরুজ্জীবনের পর দেশে বার্ষিক ইউরিয়া উৎপাদনের পরিমাণ ৬৩ লক্ষ ৫০ হাজার মেট্রিক টনে পৌঁছবে : ডি ভি সদানন্দ গৌড়া
      Posted On: 21 JUN 2019 4:04PM by PIB Kolkata


    নয়াদিল্লি, ২১ জুন, ২০১৯


    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া আজ রাজ্যসভায় বন্ধ হয়ে যাওয়া রাষ্ট্রায়ত্ত সার কারখানাগুলি পুনরায় চালু করা ও সেগুলির আধুনিকীকরণ নিয়ে এক প্রশ্নের লিখিত জবাবে জানিয়েছেন, কেন্দ্রীয় সরকার হিন্দুস্তান ফার্টিলাইজার কর্পোরেশন লিমিটেড (এইচএফসিএল)-এর বারাউনি ইউনিট সহ ফার্টিলাইজার কর্পোরেশন অফ ইন্ডিয়া লিমিটেড (এফসিআইএল)-এর গোরক্ষপুর, সিন্ধ্রি, তালচের এবং রামাগুণ্ডাম ইউনিটগুলি পুনরুজ্জীবনের সিদ্ধান্ত নিয়েছে। এই ইউনিটগুলি চালু হলে প্রত্যেকটির অ্যামোনিয়া-ইউরিয়া উৎপাদনের বার্ষিক পরিমাণ দাঁড়াবে ১২ লক্ষ ৭০ হাজার মেট্রিক টন।


    এইচএফসিএল-এর বারাউনি ইউনিট এবং এফসিআইএল-এর সিন্ধ্রি ও গোরক্ষপুর ইউনিটের পুনরুজ্জীবনের কাজে হিন্দুস্তান উর্বরক ও রসায়ন লিমিটেড যুক্ত রয়েছে। একইভাবে, তালচের ফার্টিলাইজার্স লিমিটেডের তালচের ইউনিট, রামাগুণ্ডাম ফার্টিলাইজার্স অ্যান্ড কেমিক্যাল্‌স লিমিটেডের রামাগুণ্ডাম ইউনিটটির পুনরুজ্জীবনের কাজ করছে। শ্রী গৌড়া আরও জানান, এই পাঁচটি ইউনিট চালু হলে দেশে ইউরিয়া উৎপাদনের পরিমাণ বেড়ে দাঁড়াবে বার্ষিক ৬৩ লক্ষ ৫০ হাজার মেট্রিক টন। দেশে অতিরিক্ত ইউরিয়ার চাহিদা আমদানির মাধ্যমে মেটানো হবে বলেও তিনি জানান। প্রসঙ্গত তিনি আরও জানান, এইচএফসিএল এবং এফসিআইএল-এর সম্পদ সংশ্লিষ্ট রাজ্য সরকারগুলিকে হস্তান্তরের কোন প্রস্তাব কেন্দ্রের কাছে নেই।


    CG/BD/DM

    
    
    (Release ID: 1575177) Visitor Counter : 51
    
    
      Read this release in: English