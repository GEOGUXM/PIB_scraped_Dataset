      ক্ষুদ্র, অতিক্ষুদ্রওমাঝারিশিল্পমন্ত্রক

      দেশে ক্ষুদ্র ও মাঝারি শিল্পোদ্যোগ বৃদ্ধির পরিকল্পনা
      Posted On: 24 JUN 2019 10:57PM by PIB Kolkata


    নয়াদিল্লি, ২৪ জুন , ২০১৯


    কর্মসংস্হানের ক্ষেত্রে ক্ষুদ্র ও মাঝারি শিল্পোদ্যোগের গুরুত্বপূর্ণ ভূমিকার কথা মাথায় রেখে এই ধরণের শিল্পোদ্যোগের সংখ্যা বৃদ্ধির পরিকল্পনা নেওয়া হয়েছে। কেন্দ্রীয় ক্ষুদ্র ও মাঝারি শিল্পোদ্যোগ মন্ত্রী শ্রী নিতীন গড়করি আজ রাজ্যসভায় জানিয়েছেন, এইসব সংস্হার জন্য আরও ভালো ঋণের ব্যবস্হা, প্রযুক্তিগত উন্নয়ন এবং কর্মীদের দক্ষতা বৃদ্ধির মাধ্যমে এই পরিকল্পনা রূপায়ণের কথা ভাবা হয়েছে।


    তিনি জানিয়েছেন, ৭টি প্রধান প্রকল্প রূপায়ণের উদ্যোগ নিয়েছে ক্ষুদ্র ও মাঝারি শিল্পোদ্যোগ মন্ত্রক। এরমধ্যে প্রধানমন্ত্রীর কর্মসৃজন প্রকল্প (পিএমইজিপি)এর মতো কৃষি বর্হিভূত ক্ষেত্রে চিরাচরিত শিল্পী ও বেকার যুবকদের কর্মসংস্হানের জন্য ২০০৮-৯ বর্ষে এটি রূপায়ণের কাজ শুরু হয়েছিল। ইতিমধ্যেই এই প্রকল্পে ৫ লক্ষ ৪৫ হাজার ক্ষুদ্র শিল্পোদ্যোগকে ১২০৭৪.০৪ কোটি টাকার ভর্তুকিযুক্ত আর্থিক সহায়তা প্রদান করা হয়েছে। প্রকল্পটির সূচনা থেকে এ বছরের ৩১ মার্চ পর্যন্ত আনুমানিক ৪৫ লক্ষ ২২ হাজার মানুষের কর্মসংস্হান হয়েছে এই প্রকল্পে। চলতি অর্থবর্ষে এই প্রকল্পের জন্য ২২৪৭.১০ কোটি টাকা বরাদ্দ করা হয়েছে।


    এছাড়া, চিরাচরিত শিল্পগুলিকে পুনরুজ্জীবিত করে তোলার জন্য বিশেষ তহবিল কর্মসূচিতে খাদি, গ্রামীণ শিল্প এবং নারকোল ছোবড়া শিল্পের উন্নয়নে ২০১৫ সালে এই প্রকল্প নতুন করে শুরু হয়। এ বছর পর্যন্ত এই প্রকল্পে ৩৪ হাজার ৭৯১ জন হস্তশিল্পীকে ১৪৩.১৫ কোটি টাকা আর্থিক সহায়তা দেওয়া হয়েছে।


    গ্রামীণ ক্ষেত্রে শিল্পোদ্যোগকে উৎসাহিত করতে ২০১৫ সালে সারা দেশে প্রযুক্তিগত উন্নয়নের জন্য ‘ অ্যাসপায়ার ’ নামে এই কর্মসূচির আওতায় অনেকগুলি প্রযুক্তি উদ্ভাবনকেন্দ্র গড়ে তোলা হয়েছে। এছাড়া নারকোল উৎপাদক রাজ্যগুলিতে ক্ষুদ্র ও মাঝারি শিল্পোদ্যোগের মাধ্যমে কয়ার বোর্ড কর্মসংস্হানের সম্ভাবনা বাড়াতে যেসব উদ্যোগ গ্রহণ করেছে, তাতে ২০১৪-১৫ থেকে ২০১৮-১৯ বর্ষ পর্যন্ত ৩৬ লক্ষ ৩০ হাজারেরও বেশি কর্মসংস্হান হয়েছে।


    এছাড়াও ক্ষুদ্র ও মাঝারি শিল্পোদ্যোগগুলির জন্য ঋণ নিশ্চয়তা কর্মসূচিতে ৩৫ লক্ষ্যেরও বেশি শিল্পোদ্যোগকে প্রায় ৩০ হাজার ১৬৮ কোটি টাকা ঋণ মঞ্জুর করা হয়েছে। এরফলে ১ কোটিরও বেশি কর্মসংস্হান হয়েছে। ক্ষুদ্র শিল্পোদ্যোগগুলির জন্য ভর্তুকিযুক্ত মূলধনী পুঁজির ব্যবস্হা করতে ২০০০-২০০১ বর্ষ থেকে ২০১৮-১৯ পর্যন্ত ৬২ হাজার ৮২৭টি শিল্পোদ্যোগকে ৩৮৮৮.১৩ কোটি টাকা ভর্তুকিযুক্ত মূলধনী পুঁজি দেওয়া হয়েছে। এছাড়াও ক্ষুদ্র ও মাঝারি শিল্পোদ্যোগের জন্য বিশেষ ধরণের ক্লাস্টার উন্নয়ন কর্মসূচির মাধ্যমে এইসব সংস্হার জন্য পরিকাঠামো উন্নয়নের উদ্যোগ নেওয়া হয়েছে।


    CG/PB/NS

    
    
    (Release ID: 1575521) Visitor Counter : 27
    
    
      Read this release in: English