      রেলমন্ত্রক

      রেল মন্ত্রকের পক্ষ থেকে বিশ্ব পরিবেশ দিবস উদযাপন
      Posted On: 06 JUN 2019 5:50PM by PIB Kolkata


    রেল মন্ত্রকের পক্ষ থেকে আজ জাতীয় রেল সংগ্রহালয়ে বিশ্ব পরিবেশ দিবস উদযাপন করা হয়। এই উপলক্ষে রেলের রোলিং স্টক বিভাগের সদস্য শ্রী রাজেশ অগ্রওয়াল, মেম্বার স্টাফ শ্রী এস এন অগ্রওয়াল, রেলের এনার্জি ও রিসোর্স ইনস্টিটিউটের মহানির্দেশক ডঃ অজয় মাথুর সহ উচ্চপদস্থ আধিকারিকরা উপস্থিত ছিলেন।
    
    এই উপলক্ষে শ্রী রাজেশ অগ্রওয়াল বলেন, রেল পরিবেশের সুরক্ষায় সর্বদাই দায়বদ্ধতা দেখিয়েছে। প্রধানমন্ত্রী শ্রী নরেন্দ্র মোদী সুদক্ষ নেতৃত্বে
    বিগত সরকার স্বচ্ছতা অভিযানে ব্যাপক গুরুত্ব দিয়েছে। এই অভিযানের পরিণাম সুস্পষ্টভাবে প্রতিফলিত হচ্ছে। বিভিন্ন ট্রেনে বায়ো-টয়লেটের ব্যবহার বাড়িয়ে রেল পরিবেশ সুরক্ষার ক্ষেত্রে এক অগ্রণী ভূমিকা পালন করেছে। এছাড়াও, রেল লাইনে পরিষ্কার-পরিচ্ছন্নতা বজায় রাখতেও রেলের প্রয়াস অব্যাহত। দূষণমুক্ত পরিবেশ গড়ে তোলা এবং পুনর্নবীকরণযোগ্য শক্তির ব্যবহার প্রসঙ্গে রেল বৈদ্যুতিকীকরণের কাজ ত্বরান্বিত করতে একাধিক পদক্ষেপ নিয়েছে এবং রেল চত্বরগুলিতে সৌর প্যানেল বসানো হচ্ছে।
    
    পরিবেশ দিবস উদযাপনের অঙ্গ হিসেবে ভারতীয় রেলের পরিবেশ সুরক্ষা ক্ষেত্রে সাফল্য শীর্ষক ২০১৮-১৯-এর বার্ষিক প্রতিবেদন প্রকাশ করা হয়। পরিবেশ সুরক্ষার ক্ষেত্রে সেরা কাজের স্বীকৃতিস্বরূপ ইয়েলাহাঙ্কা-র রেল হুইল ফ্যাক্টরিকে পুরস্কৃত করা হয়। গুরুত্বপূর্ণ ট্রেনগুলিতে চলন্ত ট্রেনে
    হাউজ-কিপিং পরিষেবা সংক্রান্ত মোবাইল অ্যাপ-এরও সূচনা করা হয়।
    
    
    
    
    
    SSS/BD/DM/….6th June, 2019

    
    
    (Release ID: 1573584) Visitor Counter : 15
    
    
      Read this release in: English