      স্বাস্থ্যওপরিবারকল্যাণমন্ত্রক

      কেরলে নিপা ভাইরাসে আক্রান্ত সাধারণ মানুষের স্বাস্থ্য সম্পর্কে পর্যালোচনা করেছে কেন্দ্রীয় দল
      Posted On: 06 JUN 2019 6:06PM by PIB Kolkata


    কেন্দ্রীয় স্বাস্থ্য ও পরিবার মন্ত্রী ডঃ হর্ষবর্ধন বলেছেন, কেরলে নিপা ভাইরাস নিয়ে উদ্ভূত পরিস্থিতির ওপর নজর রাখছে কেন্দ্রীয় সরকার। এই বিষয় নিয়ে সাধারণ মানুষের মধ্যে অহেতুক আতঙ্ক না ছড়ানোর আবেদন জানিয়েছেন। তিনি বলেছেন, কেন্দ্রীয় সরকার রাজ্যের স্বাস্থ্যমন্ত্রী শ্রীমতী কে কে শৈলজার সঙ্গে নিয়মিত যোগাযোগ রেখে চলেছে। এই বিষয় নিয়ে কেন্দ্রীয় স্বাস্থ্য ও পরিবার কল্যাণ মন্ত্রকের সচিব শ্রী প্রীতি সুদান এবং অন্যান্য আধিকারিকরা নজর রাখছেন এবং প্রতিদিন রাজ্য থেকে সর্বশেষ পাওয়া তথ্য কেন্দ্রকে জানাচ্ছে । কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষবর্ধনের নির্দেশে কেন্দ্রীয় প্রতিনিধি দল ইতিমধ্যেই সেখানে পৌঁছেছে। তাঁরা রাজ্যের স্বাস্থ্য মন্ত্রীর সঙ্গে বৈঠক ের পাশাপাশি, নিপা ভাইরাস আক্রান্ত জেলাগুলির স্বাস্থ্য আধিকারিকদের সঙ্গেও কথা বলেছেন। রাজ্যের স্বাস্থ্য দপ্তরের পক্ষ থেকে জেলা সদরগুলিতে কন্ট্রোল রুম খোলা হয়েছে। এর্নাকুলাম সরকারি মেডিকেল কলেজে পর্যবেক্ষণ বিভাগ খোলা হয়েছে। কালিকাট, ত্রিসুর এবং কোট্রায়াম হাসপাতালে পর্যবেক্ষণের জন্য সমস্ত রকম পরিষেবার ব্যবস্থা করা হয়েছে। প্রতিদিন সন্ধ্যায় কন্ট্রোল রুম থেকে নিপা ভাইরাস সংক্রান্ত বিষয়ে সংবাদ প্রকাশ করা হচ্ছে। বর্তমানে একজন নিপা ভাইরাস আক্রান্ত রোগীর অবস্থা স্থিতিশীল বলে জানা গেছে।

    
    
    (Release ID: 1573593) Visitor Counter : 21
    
    
      Read this release in: English