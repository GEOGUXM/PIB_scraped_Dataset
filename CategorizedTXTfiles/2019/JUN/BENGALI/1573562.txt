      সামাজিকন্যায়ওক্ষমতায়নমন্ত্রক

      শ্রী থাওয়ার চাঁদ গেহলট বুয়েন্‌স আয়ার্সে ৬-৮ জুন আয়োজিত ‘দ্বিতীয় বিশ্ব প্রতিবন্ধী শীর্ষ সম্মেলন’-এ অংশ নেবেন
      Posted On: 05 JUN 2019 4:42PM by PIB Kolkata


    কেন্দ্রীয় সামাজিক ন্যায়বিচার ও ক্ষমতায়ন মন্ত্রী শ্রী থাওয়ার চাঁদ গেহলটের নেতৃত্বে এক ভারতীয় প্রতিনিধিদল বুয়েন্‌স আয়ার্সে ৬-৮ জুন আয়োজিত ‘দ্বিতীয় বিশ্ব প্রতিবন্ধী শীর্ষ সম্মেলন’-এ যোগ দিতে আজ আর্জেন্টিনা রওনা হচ্ছেন। প্রতিনিধিদলে রয়েছেন, বিভাগীয় সচিব শ্রীমতী শকুন্তলা গামলিন, যুগ্ম সচিব ডঃ প্রবোধ শেঠ এবং মন্ত্রীর ব্যক্তিগত সচিব শ্রী নীরজ সেমওয়াল। এই শীর্ষ সম্মেলনের উদ্দেশ্য হল, বিশেষভাবে সক্ষম ব্যক্তি বা প্রতিবন্ধীদের ক্ষমতায়ন তথা আর্থিক অন্তর্ভুক্তিকরণের ক্ষেত্রে বিশ্ব জুড়ে যে সমস্ত সমস্যা রয়েছে তা নিয়ে আলাপ-আলোচনা করা। সেইসঙ্গে, এ ধরনের ব্যক্তিরা যাতে স্বাধীনভাবে মর্যাদার সঙ্গে জীবনযাপন করতে পারেন তার জন্য অনুকূল বাতাবরণ গড়ে তোলা। উল্লেখ করা যেতে পারে, শ্রী গেহলট ২০১৮-র জুলাইয়ে লন্ডনে আয়োজিত প্রথম বিশ্ব প্রতিবন্ধী শীর্ষ সম্মেলনেও অংশ নিয়েছিলেন।


    শীর্ষ বৈঠকের পাশাপাশি ৯ ও ১০ জুন শ্রী গেহলটের নেতৃত্বে ভারতীয় প্রতিনিধিদলটি সংশ্লিষ্ট ক্ষেত্রে সমঝোতাপত্র স্বাক্ষরের বিষয়ে দ্বিপাক্ষিক আলাপ-আলোচনাতেও অংশ নেবে।


    SSS/BD/DM/….6th June, 2019

    
    
    (Release ID: 1573562) Visitor Counter : 24
    
    
      Read this release in: English