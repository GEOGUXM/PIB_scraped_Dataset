      পরিসংখ্যানএবংকর্মসূচিরূপায়ণমন্ত্রক

      কেন্দ্রীয় পরিসংখ্যান ও পরিকল্পনা রূপায়ণ মন্ত্রকের স্বাধীন দায়িত্বপ্রাপ্ত প্রতিমন্ত্রী হিসাবে দায়িত্বভার গ্রহণ করলেন শ্রী রাও ইন্দরজিৎ সিং
      Posted On: 04 JUN 2019 5:46PM by PIB Kolkata


    কেন্দ্রীয় পরিসংখ্যান ও পরিকল্পনা রূপায়ণ মন্ত্রকের স্বাধীন দায়িত্বপ্রাপ্ত প্রতি মন্ত্রী হিসাবে গতকাল (সোমবার) দায়িত্বভার গ্রহণ করলেন শ্রী রাও ইন্দরজিৎ সিং। তিনি বলেন, সরকারের লক্ষ্যই হ’ল গরীব ও সাধারণ মানুষের জীবনযাত্রার মানোন্নয়নের জন্য সঠিক পরিকল্পনা গ্রহণ। তিনি আরও বলেন, আমাদের মূল লক্ষ্য হ’ল - প্রত্যেক মানুষের কাছে উন্নয়নের সুফল পৌঁছে দেওয়া। তিনি মন্ত্রকের আধিকারিকদের সঙ্গে কাজের অগ্রগতি নিয়ে পর্যালোচনা করেন।


    ১৯৫০ সালের ১১ ফেব্রুয়ারি শ্রী রাও ইন্দরজিৎ সং – এর জন্ম হরিয়ানার রেওয়ারিতে। তিনি সপ্তদশ লোকসভায় হরিয়ানার গুরুগ্রাম লোকসভা কেন্দ্র থেকে নির্বাচিত হয়েছেন। দিল্লি বিশ্ববিদ্যালয় থেকে এলএলবি এবং দিল্লি বিশ্ববিদ্যালয়ের অন্তর্গত হিন্দু কলেজ থেকে কলা বিষয়ে স্নাতক। এর আগে শ্রী সিং ২০১৬-র ৫ই জুলাই থেকে ২০১৭’র ৩রা ডিসেম্বর পর্যন্ত কেন্দ্রীয় নগরোন্নয়ন, আবাসন এবং দারিদ্র্য দূরীকরণ মন্ত্রকের স্বাধীন দায়িত্বপ্রাপ্ত মন্ত্রী হিসাবে কাজ করেছেন। তিনি ২০১৪-র ৯ নভেম্বর থেকে ২০১৪-র ৫ই জুলাই পর্যন্ত পরিকল্পনা এবং প্রতিরক্ষা মন্ত্রকের স্বাধীন দায়িত্বপ্রাপ্ত মন্ত্রীও ছিলেন। এমনকি, ২০১৪’র ২৭ মে থেকে ২০১৪’র ৯ নভেম্বর পর্যন্ত পরিসংখ্যান ও পরিকল্পনা রূপায়ণ মন্ত্রকের স্বাধীন দায়িত্বপ্রাপ্ত প্রতিমন্ত্রী এবং প্রতিরক্ষা মন্ত্রকের রাষ্ট্রমন্ত্রীও ছিলেন।


    এই নিয়ে তিনি পাঁচবার লোকসভায় নির্বাচিত হলেন। ষোড়শ লোকসভাতেও তিনি গুরুগ্রাম লোকসভা কেন্দ্র থেকে নির্বাচিত হয়েছিলেন। ১৯৭৭ সাল থেকে ২০০৪ সাল পর্যন্ত জাতুসানা বিধানসভা কেন্দ্রের চার বারের বিধায়কও ছিলেন তিনি। হরিয়ানা সরকারের মন্ত্রিসভায় তিনি একাধিক মন্ত্রকের ক্যাবিনেট মন্ত্রী হিসাবেও দায়িত্ব সামলেছেন।

    
    
    (Release ID: 1573422) Visitor Counter : 39
    
    
      Read this release in: English