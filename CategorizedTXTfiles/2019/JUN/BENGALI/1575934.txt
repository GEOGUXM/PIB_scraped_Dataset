      ক্রেতা, খাদ্যএবংগণবন্টনমন্ত্রক

      অনাহারে মৃত্যু
      Posted On: 27 JUN 2019 12:31PM by PIB Kolkata


    নয়াদিল্লি, ২৬ জুন ২০১৯


    অনাহারের কারণে কোনও রাজ্য বা কেন্দ্রশাসিত অঞ্চল থেকে মৃত্যুর খবর আসেনি। তবে, দারিদ্র্য সীমার নীচে থাকা মানুষেরা যেন পর্যাপ্ত খাবার পান, সরকার সেই লক্ষ্যে বিপুল অঙ্কের অর্থ ব্যয় করে তাঁদের জন্য ভর্তুকি যুক্ত খাদ্যশস্য সরবরাহ করে। ২০১৩ সালে জাতীয় খাদ্য নিরাপত্তা আইন অনুযায়ী রাজ্য/কেন্দ্রশাসিত অঞ্চলের প্রশাসনের মাধ্যমে এই শ্রেণীর মানুষেরা খাদ্যসামগ্রী পেয়ে থাকেন। এছাড়া, মিড ডে মিল, গম-ভিত্তিক পুষ্টি প্রকল্প, অন্নপূর্ণা যোজনা সহ বিভিন্ন কর্মসূচির আওতায় (ওডব্লিউএস) শিশু ও কিশোর-কিশোরীরা যেন প্রয়োজনীয় খাদ্যসামগ্রী পায়, তাও নিশ্চিত করা হয়ে থাকে। কেন্দ্র জাতীয় খাদ্য সুরক্ষা আইন এবং ওডব্লিউএস – এর আওতায় প্রতি বছর ৬১০ লক্ষ মেট্রিক টন খাদ্যশস্য বরাদ্দ করে থাকে।


    সুবিধাভোগীদের তালিকা থেকে আধার কার্ড না থাকার জন্য কেউ যেন বাদ না পড়েন, সে বিষয়ে কড়া নজরদারি চালানো হয়। দারিদ্র্য সীমার নীচে থাকা মানুষদের স্বাস্থ্য ও পুষ্টির সঠিক মাত্রা বজায় রাখার জন্য বিভিন্ন পদক্ষেপ নেওয়া হয়েছে। এর মধ্যে রয়েছে – সদ্যোজাত ও শিশুদের খাদ্যাভাসের ওপর নজর রাখা, পুষ্টি পুনর্বাসন কেন্দ্র স্থাপন, ভিটামিন – এ এবং আয়রণ ও ফলিক অ্যাসিড কম থাকায় অপুষ্টির সমস্যা রোধে প্রয়োজনীয় খাদ্য সরবরাহ সহ বিভিন্ন কর্মসূচি।


    কেন্দ্রীয় উপভোক্তা, খাদ্য ও গণবন্টন দপ্তরের মন্ত্রী শ্রী রামবিলাস পাসোয়ান মঙ্গলবার এক লিখিত প্রশ্নের জবাবে লোকসভায় এই তথ্য দিয়েছেন।


    CG/CB/SB

    
    
    (Release ID: 1575934) Visitor Counter : 102
    
    
      Read this release in: English