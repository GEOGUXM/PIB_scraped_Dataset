      স্বাস্থ্যওপরিবারকল্যাণমন্ত্রক

      মানব দেহের অঙ্গ প্রতিস্থাপনে উৎসাহদান
      Posted On: 25 JUN 2019 5:46PM by PIB Kolkata


    নয়াদিল্লি, ২৫ জুন, ২০১৯


    মৃত্যুর পর মানব দেহের অঙ্গদানে উৎসাহিত করতে সরকার জাতীয় অঙ্গ প্রতিস্থাপন কর্মসূচি চালু করেছে। উদ্দেশ্য হল, আর্ত রোগীর প্রয়োজনে বিকল্প অঙ্গের যোগান সুনিশ্চিত করা যায়। এই কর্মসূচি রূপায়ণে জাতীয় স্তরে নতুন দিল্লিতে একটি অঙ্গ ও টিস্যু প্রতিস্থাপন প্রতিষ্ঠান এবং আঞ্চলিক স্তরে এ ধরনের আরও পাঁচটি প্রতিষ্ঠান গড়ে তোলা হয়েছে। কলকাতাতেও এরকম একটি প্রতিষ্ঠান রয়েছে। রাজ্যস্তরে অঙ্গ ও টিস্যু প্রতিস্থাপন প্রতিষ্ঠান স্থাপনের জন্য কেন্দ্রীয় সরকারের পক্ষ থেকে মধ্যপ্রদেশ, কেরল, রাজস্থান, হরিয়ানা, গোয়া, জম্মু ও কাশ্মীর, ওড়িশা ও উত্তরপ্রদেশকে তহবিল বরাদ্দ করা হয়।


    রাজ্যসভায় আজ এক প্রশ্নের লিখিত জবাবে এই তথ্য দেন স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে। তিনি আরও জানান, মানব দেহের অঙ্গ ও টিস্যু সংগ্রহ ও সংরক্ষণের জন্য সারা দেশে পরিকাঠামোর মানোন্নয়ন ঘটানো হচ্ছে। এই কাজে জাতীয় ও আঞ্চলিক স্তরে বায়ো মেটিরিয়াল সেন্টার গড়ে তোলা হচ্ছে। অঙ্গ প্রতিস্থাপনের উপযোগী কেন্দ্র স্থাপনে আর্থিক সাহায্য দেওয়া হচ্ছে। বর্তমানে চালু প্রতিস্থাপনযোগ্য কেন্দ্রগুলির মানোন্নয়নে সহায়তা দেওয়া হচ্ছে। মেডিকেল কলেজ ও ট্রমা সেন্টারগুলির মধ্যে সহজে অঙ্গের আদানপ্রদান সুনিশ্চিত করতে সমন্বয় বজায় রাখার ব্যবস্থা নেওয়া হচ্ছে বলেও তিনি জানান।


    মানব দেহের অঙ্গদানে উৎসাহিত করতে দূরদর্শন সহ অন্যান্য টেলিভিশনে অডিও-ভিস্যুয়াল বার্তা প্রচার করা হয়।


    CG/BD/DM

    
    
    (Release ID: 1575623) Visitor Counter : 45
    
    
      Read this release in: English