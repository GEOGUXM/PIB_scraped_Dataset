      যুবওক্রীড়াবিষয়কমন্ত্রক

      ভারতীয় মহিলা হকি দলকে সংবর্ধনা দিলেন শ্রী কিরেণ রিজিজু; তাঁদের সবরকম সহায়তার আশ্বাস দিলেন
      Posted On: 27 JUN 2019 12:27PM by PIB Kolkata


    নয়াদিল্লি, ২৬ জুন ২০১৯


    কেন্দ্রীয় যুববিষয়ক ও ক্রীড়া প্রতিমন্ত্রী শ্রী কিরেণ রিজিজু মঙ্গলবার নতুন দিল্লিতে ভারতীয় মহিলা হকিদলের সদস্যদের সঙ্গে সাক্ষাৎ করেন। জাপানের হিরোসিমায় আয়োজিত এফআইএইচ সিরিজ ফাইনালে জয়ী হওয়ায় তাঁদের তিনি অভিনন্দন জানান। এফআইএইচ সিরিজ ফাইনালে জয়ী হওয়ায় আগামী বছর টোকিও অলিম্পিকে জয়ী হওয়ার জন্য যোগ্যতামান অর্জনের দিকে ভারত আরও এক ধাপ অগ্রসর হ’ল। এ বছরের শেষের দিকে এফআইএইচ অলিম্পিক যোগ্যতামান অর্জনের জন্য ১৪ দলীয় প্রতিযোগিতায় ভারত অংশ নেবে। দুটি ম্যাচের দ্বিপাক্ষিক সিরিজের ভিত্তিতে জয়ীরা ৭টি ম্যাচের প্রত্যেকটিতেই যাঁরা জয়লাভ করবেন তাঁদের অলিম্পকে অংশগ্রহণে সুযোগ মিলবে।


    হিরোসিমায় আয়োজিত এফআইএইচ সিরিজ ফাইনালে ভারতীয় দল ২৯টি গোল করে। বিপক্ষে গোল হয় মাত্র ৪টি। ভারতীয় দলের ক্যাপ্টেন রানী রামপাল প্রতিযোগিতায় সেরা খেলোয়াড়ের স্বীকৃতি পেয়েছেন।


    ভারতীয় মহিলা হকিদলের এই সাফল্য প্রসঙ্গে শ্রী রিজিজু বলেন, দল এই প্রতিযোগিতায় অসাধারণ ক্রীড়া নৈপুণ্য দেখিয়ে জয়ী হয়েছে। এদের এই জয় সকলকে গর্বিত করেছে। ‘দলের অসাধারণ সাফল্যের জন্য আমি তাঁদের অভিনন্দন জানাই’। প্রত্যেক খেলোয়াড়ের পাশাপাশি, দলকে মন্ত্রকের পক্ষ থেকে সবরকম সাহায্য করা হবে শ্রী রিজিজু জানান। দলের চাহিদা সম্পর্কে প্রশিক্ষকদের সঙ্গে আলাপ-আলোচনা করতে আমি বেঙ্গালুরু প্রশিক্ষণ শিবিরে যাব। অলিম্পিকে অংশগ্রহণের যোগ্যতামান অর্জনে এবং পদকজয়ে ভারতের বিপুল সম্ভাবনা রয়েছে বলেও শ্রী রিজিজু অভিমত প্রকাশ করেন।


    CG/BD/SB

    
    
    (Release ID: 1575930) Visitor Counter : 27
    
    
      Read this release in: English