      রেলমন্ত্রক

      যাত্রী সুরক্ষা ব্যবস্থায় ভারতীয় রেলের বিভিন্ন পদক্ষেপ
      Posted On: 27 JUN 2019 9:12PM by PIB Kolkata


    নয়াদিল্লি, ২৭ জুন ২০১৯


    ভারতীয় রেল সুরক্ষার বিষয়টিকে সর্বোচ্চ অগ্রাধিকার দিয়েছে। দুর্ঘটনা এড়াতে ও যাত্রী সুরক্ষা বাড়াতে রেল ধারাবাহিকভাবে সম্ভাব্য সবরকম পদক্ষেপ নিয়ে থাকে। সার্বিক সুরক্ষা ব্যবস্থার মানোন্নয়নে রেল কর্তৃপক্ষ মেয়াদ উত্তীর্ণ সরঞ্জাম ও যন্ত্রপাতির পরিবর্তন, রেল লাইনের মানোন্নয়ন ও রক্ষণাবেক্ষণে উপযুক্ত পদ্ধতি গ্রহণ, সিগন্যাল ও ইন্টারলকিং ব্যবস্থার উন্নতিসাধন, আধিকারিকদের প্রশিক্ষণে আরও গুরুত্ব এবং সুরক্ষা ব্যবস্থাগুলি ঠিকভাবে মেনে চলা হচ্ছে কিনা, সে বিষয়ে নজরদারির মতো পদক্ষেপ গ্রহণ করা হয়েহে। লোকসভায় বুধবার এক প্রশ্নের লিখিত জবাবে এই তথ্য জানান রেলমন্ত্রী শ্রী পীযূষ গোয়েল। তিনি আরও জানান, রেল কর্তৃপক্ষ কামরা ও ওয়াগনগুলি সুরক্ষার জন্য নতুন প্রযুক্তি গ্রহণ করেছে। কামরাগুলিতে অগ্নি প্রতিরোধ ব্যবস্থার জন্য অত্যাধুনিক যন্ত্রপাতি বসানো হয়েছে। এ ধরণের ব্যবস্থা নবনির্মিত কামরাগুলিতে রাখা হচ্ছে। প্রচলিত কামরার পরিবর্তে মেল ও এক্সপ্রেস ট্রেনগুলিতে পর্যায়ক্রমে এলএইচবি শ্রেণীর কামরা লাগানো হচ্ছে। রেল লাইনের আধুনিকীকরণে উন্নত প্রযুক্তি এবং ইস্পাত নির্মিত স্লিপার ব্যবহার করা হচ্ছে। রেল লাইনের রক্ষণাবেক্ষণের কাজে কর্মী বাহিনীর পরিবর্তে যন্ত্রের সাহায্য নেওয়া হচ্ছে। বৈদ্যুতিন ইন্টার লকিং ব্যবস্থা চালু করা হচ্ছে এবং সিগন্যাল ব্যবস্থাকে আরও উন্নত করা হচ্ছে।


    CG/BD/SB

    
    
    (Release ID: 1576103) Visitor Counter : 32
    
    
      Read this release in: English