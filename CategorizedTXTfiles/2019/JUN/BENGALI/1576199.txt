      যুবওক্রীড়াবিষয়কমন্ত্রক

      ফুটবল খেলার প্রসারে নীতি
      Posted On: 28 JUN 2019 4:43PM by PIB Kolkata


    নয়াদিল্লি, ২৭ জুন, ২০১৯


    ‘ক্রীড়া’ যেহেতু রাজ্যের বিষয়, ক্রীড়ার বিকাশ ও প্রসারের দায়িত্ব সংশ্লিষ্ট রাজ্য সরকার ও জাতীয় ক্রীড়া ফেডারেশনগুলির ওপর ন্যস্ত। কেন্দ্রীয় সরকার তাদের প্রয়াসে সাহায্য করে। দেশে ফুটবলের দায়িত্বে থাকা ফেডারেশন অর্থাৎ, সর্বভারতীয় ফুটবল ফেডারেশন (এআইএফএফ) তাদের যে বার্ষিক প্রশিক্ষণ ও প্রতিযোগিতার ক্যালেন্ডার জমা দিয়েছে, তার ভিত্তিতে কেন্দ্রীয় সরকার ২০১৮-১৯ অর্থবর্ষে ২৩.০৮ কোটি টাকা ও ২০১৯-২০ অর্থবর্ষে ৩০ কোটি টাকা পর্যন্ত আর্থিক সহায়তা অনুমোদন করেছে। সংশ্লিষ্ট রাজ্য ও জেলার দায়িত্বে থাকা প্রতিষ্ঠানগুলির সঙ্গে পরামর্শ করে ফুটবলের প্রসারের জন্য পরিকল্পনা গ্রহণের দায়িত্বে রয়েছে এআইএফএফ। এই কাজে কেন্দ্রীয় সরকার হস্তক্ষেপ করে না।


    সরকার ‘খেলো ইন্ডিয়া’ প্রকল্পের মাধ্যমে যে ১২টি ক্রীড়া উন্নয়ন কর্মসূচি গ্রহণ করেছে তার মধ্যে রয়েছে, ‘শান্তি ও উন্নয়নের জন্য ক্রীড়া’ নামক কর্মসূচি যা দেশের উগ্রবামপন্থা অধ্যুষিত এলাকাগুলিতে ক্রীড়া প্রতিযোগিতা আয়োজনের জন্য রূপায়িত হয়।


    লোকসভায় এক প্রশ্নের লিখিত জবাবে এই তথ্য জানান স্বাধীন ভারপ্রাপ্ত প্রতিমন্ত্রী শ্রী কিরেন রিজিজু।


    SSS/SC/DM

    
    
    (Release ID: 1576199) Visitor Counter : 23
    
    
      Read this release in: English