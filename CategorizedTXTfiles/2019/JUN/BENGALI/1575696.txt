      অর্থমন্ত্রক

      শিক্ষা ঋণ
      Posted On: 25 JUN 2019 9:21PM by PIB Kolkata


    নয়াদিল্লি, ২৫ জুন ২০১৯


    রিজার্ভ ব্যাঙ্ক অফ ইন্ডিয়া (আরবিআই) ২০০১ সালে ইন্ডিয়ান ব্যাঙ্কস্‌ অ্যাসোসিয়েশনের প্রণয়ন করা শিক্ষা ঋণ প্রকল্প গ্রহণ করার জন্য সমস্ত বাণিজ্যিক ব্যাঙ্কগুলিকে পরামর্শ দিয়েছে। ইন্ডিয়ান ব্যাঙ্কস্‌ অ্যাসোসিয়েশন (আইবিএ) স্টেট ব্যাঙ্ক সহ সমস্ত সদস্য ব্যাঙ্কগুলিকে আদর্শ শিক্ষা ঋণ প্রকল্প অনুযায়ী মেধাবী ছাত্রছাত্রীদের দেশে ও বিদেশে উচ্চ শিক্ষায় আর্থিক সাহায্যের কথা বলেছে। এই প্রকল্পে ছাত্রছাত্রীদের দেশে পড়াশুনা করার জন্য ১০ লক্ষ এবং বিদেশে পড়াশুনার জন্য ২০ লক্ষ টাকা পর্যন্ত সাহায্য পাওয়া যাবে। একইভাবে, শিক্ষা ঋণের ক্রেডিট গ্যারান্টি ফান্ড স্কিম (সিজিএফএসইএল) – এর অন্তর্গত সাড়ে সাত লক্ষ টাকা পর্যন্ত সুদ বিহীন ঋণ পাওয়া যাবে। এই ঋণ ১৫ বছরের মধ্যে পরিশোধ করতে হবে। এমনকি, পড়াশুনা শেষে আরও এক বছর ঋণ শোধ করার সুযোগ পাওয়া যাবে। আইবিএ এই শিক্ষা ঋণ প্রকল্পের জন্য সমস্ত ব্যাঙ্কগুলিকে নির্দিষ্ট নির্দেশিকা জারি করেছে। আইবিএ আদর্শ শিক্ষা ঋণ প্রকল্প অনুযায়ী বিশ্ববিদ্যালয় মঞ্জুরি কমিশন অনুমোদিত কলেজ ও বিশ্ববিদ্যালয় পরিচালিত স্নাতক ও স্নাতকোত্তর ডিগ্রি, ডিপ্লোমা পাঠ্যক্রম, অল ইন্ডিয়া কাউন্সিল ফর টেকনিক্যাল এডুকেশন এবং ইন্ডিয়ান কাউন্সিল ফর মেডিকেল রিসার্চ পাঠ্যক্রমে ছাত্রছাত্রীরা এই ঋণ পাবেন। এসবিআই এবং অন্যান্য রাষ্ট্রায়ত্ত ব্যাঙ্কগুলি থেকে এই ঋণ পাওয়া যাবে।


    লোকসভায় গতকাল এক প্রশ্নের লিখিত জবাবে এই তথ্য জানিয়েছেন কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন।


    CG/SS/SB

    
    
    (Release ID: 1575696) Visitor Counter : 35
    
    
      Read this release in: English