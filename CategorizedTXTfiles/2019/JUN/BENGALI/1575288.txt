      স্বাস্থ্যওপরিবারকল্যাণমন্ত্রক

      জননী সুরক্ষা যোজনা
      Posted On: 21 JUN 2019 9:35PM by PIB Kolkata


    নয়াদিল্লি, ২১ জুন, ২০১৯


    জাতীয় স্বাস্থ্য মিশনের আওতায় নিরাপদ মাতৃত্বের জন্য জননী সুরক্ষা যোজনা চালু হয়েছে। এই প্রকল্পের মূল উদ্দেশ্য হল মা ও শিশুদের মৃত্যুর হার কমানো। দুর্বল আর্থ-সামাজিক ক্ষেত্র যেমন, তপশিলি জাতি, উপজাতি এবং দারিদ্রসীমার নিচে বসবাসকারী গর্ভবতী মহিলাদের নিরাপদ প্রসব নিশ্চিত করা এই প্রকল্পের উদ্দেশ্য।


    এই প্রকল্পের আওতায় যেসব মায়েদের বয়স ১৯ বছর বা তার বেশি এবং যাঁদের সন্তান দুটির মধ্যে সীমাবদ্ধ থাকবে, তাঁরা এই প্রকল্পের আওতায় আসবেন। দারিদ্র্যসীমার নিচে বসবাসকারী মহিলারা প্রসবের সময় ৫০০ টাকা অর্থ সাহায্য পাবেন।


    পশ্চিমবঙ্গে, ২০১৬-১৭ অর্থবর্ষে ৫,৬৪০ লক্ষ টাকা বরাদ্দ করা হয়েছিল। এই সময়কালে ব্যয় হয়েছে ৭,৮১১ লক্ষ টাকারও বেশি। ত্রিপুরায় এই খাতে বরাদ্দ করা হয়েছিল ৩১৮ লক্ষ টাকার বেশি এবং ব্যয় হয়েছে ২৮৬ লক্ষ টাকার বেশি। আন্দামান এবং নিকোবর দ্বীপপুঞ্জে এই খাতে বরাদ্দ করা হয়েছিল ৭ লক্ষ টাকার বেশি, ব্যয় হয়েছে ৫ লক্ষ টাকার বেশি। অসমে ২০১৬-১৭ অর্থবর্ষে ৭,১৫৬ লক্ষ টাকার বেশি বরাদ্দ করা হয়েছিল, ব্যয় হয়েছিল ৯,২৭৩ লক্ষ টাকার বেশি।


    পশ্চিমবঙ্গে, ২০১৮-১৯ অর্থবর্ষে ৯,২৩৬ লক্ষ টাকার বেশি বরাদ্দ করা হয়েছিল। এই সময়কালে ব্যয় হয়েছে ৮,১৫৮ লক্ষ টাকারও বেশি। ত্রিপুরায় এই খাতে ঐ সময়কালে বরাদ্দ করা হয়েছিল ৩৬৪ লক্ষ টাকার বেশি এবং ব্যয় হয়েছে ২৮০ লক্ষ টাকার বেশি। আন্দামান এবং নিকোবর দ্বীপপুঞ্জে এই খাতে বরাদ্দ করা হয়েছিল ৫ লক্ষ টাকার বেশি, ব্যয় হয়েছে ৩ লক্ষ টাকার বেশি। অসমে ২০১৮-১৯ অর্থবর্ষে ৭,০৬৮ লক্ষ টাকার বেশি বরাদ্দ করা হয়েছিল, ব্যয় হয়েছিল ৭,৪৪১ লক্ষ টাকার বেশি।


    ২০১৮-১৯ অর্থবর্ষে এই যোজনার আওতায় পশ্চিমবঙ্গে সুবিধাপ্রাপকের সংখ্যা ৬ লক্ষ ৩১ হাজার ১৪০ জন। ত্রিপুরায় ঐ সময়কালে এই সংখ্যা ১৫,৭৪১ জন। আন্দামান ও নিকোবর দ্বীপপুঞ্জে ২৫১ জন এবং অসমে ৩ লক্ষ ২২ হাজার ৩৫১ জন।


    লোকসভায় আজ এক প্রশ্নের লিখিত জবাবে এই তথ্য দেন কেন্দ্রীয় স্বাস্থ্য ও পরিবারকল্যাণ দপ্তরের প্রতিমন্ত্রী শ্রী অশ্বিনী কুমার চৌবে।


    CG/CB/DM

    
    
    (Release ID: 1575288) Visitor Counter : 46
    
    
      Read this release in: English