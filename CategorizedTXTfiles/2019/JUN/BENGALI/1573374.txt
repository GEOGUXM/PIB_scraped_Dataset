      তথ্যওসম্প্রচারমন্ত্রক

      শপথ গ্রহণ অনুষ্ঠানের পূর্ণাঙ্গ সম্প্রচারের জন্য তথ্য ও সম্প্রচার মন্ত্রকের ভূমিকার প্রশংসা করলেন রাষ্ট্রপতি
      Posted On: 04 JUN 2019 4:37PM by PIB Kolkata


    প্রধানমন্ত্রী শ্রী নরেন্দ্র মোদীর নেতৃত্বে গত ৩০ মে এনডিএ সরকারের শপথ গ্রহণ অনুষ্ঠানটি পূর্ণাঙ্গভাবে সম্প্রচার করার জন্য তথ্য ও সম্প্রচার মন্ত্রকের ভূমিকার প্রশংসা করলেন রাষ্ট্রপতি শ্রী রামনাথ কোবিন্দ।


    মন্ত্রকের সচিব শ্রী অমিত খারের নেতৃত্বে এক প্রতিনিধিদল সোমবার রাষ্ট্রপতির সঙ্গে সাক্ষাৎ করেন। শপথ গ্রহণ অনুষ্ঠান সারা বিশ্বের বিভিন্ন স্হানে গণমাধ্যম এবং সোশ্যাল মিডিয়ার মাধ্যমে সম্প্রচারের জন্য যে ব্যবস্হা গ্রহণ করা হয়েছিল, সে সম্পর্কে রাষ্ট্রপতিকে অবহিত করা হয়। শ্রী খারে জানান, দুর্বল শ্রবণশক্তি সম্পন্ন শ্রোতাদের জন্য ডিডি ভারতী চ্যানেলে সাংকেতিক ভাষায় শপথ গ্রহণ অনুষ্ঠান সম্প্রচারের ব্যবস্হা করা হয়। এছাড়াও, দূরদর্শনের বিভিন্ন চ্যানেলে হিন্দি ও ইংরাজি ভাষায় শপথ গ্রহণ অনুষ্ঠানের ধারাভাষ্য দেওয়া হয়।


    মন্ত্রকের ওই প্রতিনিধি দলে ছিলেন পিআইবি-র প্রিন্সিপ্যাল ডিরেক্টর জেনারেল শ্রী সিতাংশু কর, দূরদর্শনের মহানির্দেশক শ্রীমতি সুপ্রীয়া সাহু, আকাশবাণীর মহানির্দেশক শ্রী এফ শেহরিয়ার , আকাশবাণীর সংবাদ বিভাগের প্রিন্সিপ্যাল ডিরেক্টর জেনারেল শ্রীমতি ইরা যোশী এবং দূরদর্শন সংবাদ বিভাগের মহানির্দেশক শ্রী মায়াঙ্ক আগরওয়াল।


    

    
    (Release ID: 1573374) Visitor Counter : 26
    
    
      Read this release in: English