      অর্থমন্ত্রক

      কৌশলে জিএসটি ফাঁকি রোধ
      Posted On: 25 JUN 2019 9:15PM by PIB Kolkata


    নয়াদিল্লি, ২৫ জুন ২০১৯


    পণ্যসামগ্রী পরিবহণের ওপর নজরদারি চালাতে এবং কৌশলে জিএসটি ফাঁকি প্রতিরোধে ই-ওয়ে বিল এবং লজিস্টিক ডেটা সার্ভিসের সঙ্গে ফাস্টট্যাগ ব্যাঙ্ক মেকানিজম ব্যবস্থাকে জুড়ে দেওয়ার প্রস্তাব করা হয়েছে। ভারতের জাতীয় মহাসড়ক কর্তৃপক্ষের ফাস্টট্যাগ ব্যবস্থার সঙ্গে জিএসটি সংক্রান্ত ই-ওয়ে বিল পদ্ধতিকে জুড়ে দেওয়ার বিষয়টি সরকার বিবেচনা করছে। এই লক্ষ্যে ফাস্টট্যাগ ব্যবস্থার সঙ্গে লজিস্টিক ডেটা ব্যাঙ্কের সংযুক্তিকরণের বিভিন্ন বিষয় খতিয়ে দেখা হচ্ছে।


    লোকসভায় সোমবার এক প্রশ্নের লিখিত জবাবে এই তথ্য জানান কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন। তিনি আরও জানান, অভিন্ন পণ্য ও পরিষেবা কর জিএসটি’র আওতায় ই-ওয়ে বিল ব্যবস্থাকে আরও কার্যকর করে তোলার বিষয়টি খতিয়ে দেখতে কেন্দ্রীয় সরকার, রাজ্য সরকার, অভিন্ন পণ্য ও পরিষেবা কর নেটওয়ার্ক, ন্যাশনাল ইনফরমেটিক্স সেন্টার এবং জিএসটি পরিষদের আধিকারিক ও প্রতিনিধিদের নিয়ে একটি কমিটি গঠন করা হয়েছে। এই কমিটিতে ভারতের জাতীয় জাতীয় মহাসড়ক কর্তৃপক্ষ এবং ন্যাশনাল পেমেন্টস্‌ কর্পোরেশনের প্রতিনিধিরাও রয়েছেন। গঠিত ঐ কমিটির রিপোর্ট জিএসটি পরিষদের কাছে ইতিমধ্যেই জমা পড়েছে। রিপোর্টে ই-ওয়ে বিল ব্যবস্থার সঙ্গে ফাস্টট্যাগ পদ্ধতিতে জুড়ে দেওয়ার সুপারিশ করা হয়েছে।


    CG/BD/SB

    
    
    (Release ID: 1575692) Visitor Counter : 36
    
    
      Read this release in: English