      ক্ষুদ্র, অতিক্ষুদ্রওমাঝারিশিল্পমন্ত্রক

      খাদি সামগ্রীকে আন্তর্জাতিক ব্র্যান্ডে পরিণত করতে সরকার একাধিক পদক্ষেপ নিয়েছে
      Posted On: 27 JUN 2019 4:47PM by PIB Kolkata


    নয়াদিল্লি , ২৭ জুন , ২০১৯


    কেন্দ্রীয় অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রক খাদি ও গ্রামোদ্যোগ কমিশনের মাধ্যমে খাদি সামগ্রীকে আন্তর্জাতিক ব্র্যান্ডে পরিণত করতে একাধিক পদক্ষেপ নিয়েছে। এই সমস্ত পদক্ষেপের মধ্যে রয়েছে, খাদি সামগ্রীর প্রকৃত বৈশিষ্ট্য অক্ষুন্ন রাখতে ‘ খাদি মার্ক ’ বিজ্ঞাপিত করেছে। আন্তর্জাতিক বাজারে খাদি ও গ্রামোদ্যোগ শিল্পজাত সামগ্রীর প্রসারে সাহায্য করতে কেন্দ্রীয় বাণিজ্য ও শিল্প মন্ত্রক খাদি কমিশনকে বিশেষ মর্যাদা দিয়েছে। বিদেশের বাজারে খাদি সামগ্রীর বিক্রয় বাড়াতে বিভিন্ন বণিকসভা, বিশ্ব বাণিজ্য কেন্দ্র তথা বাণিজ্য প্রসার পর্ষদের সঙ্গে চুক্তি স্বাক্ষর করেছে। রপ্তানির উপযুক্ত পণ্যসামগ্রীর গুনমান বাড়াতে ন্যাশনাল ইন্সটিটিউট অফ ফ্যাশন টেকনোলজির সঙ্গেও চুক্তি স্বাক্ষর করা হয়েছে। বিদেশে ১০টি ভারতীয় কনসুলেটে গতবছর স্বাধীনতা দিবস উদযাপন উপলক্ষ্যে বিভিন্ন ধরণের খাদি সামগ্রী প্রদর্শনীর আয়োজন করা হয়েছে। মহাত্মা গান্ধীর জন্মের স্বার্ধশতবার্ষিকী উদযাপনের অঙ্গ হিসেবে ৫৭টি ভারতীয় দূতাবাসে ‘ গ্লোবাল খাদি ’ নামে এক কর্মসূচি গ্রহণ করা হয়েছে, যেখানে খাদি সামগ্রীর প্রচার ও প্রসারে গুরুত্ব দেওয়া হচ্ছে। খাদি সামগ্রীর অভিন্ন পরিচিতি অক্ষুন্ন রাখতে ২২টি খাদি পণ্যের ক্ষেত্রে বাণিজ্য মন্ত্রকের কাছ থেকে পৃথক ‘ এইচএস কোড ’ চাওয়া হয়েছে।


    এছাড়াও রাশিয়া সহ বিভিন্ন দেশে আয়োজিত আন্তর্জাতিক প্রদর্শনীগুলিতে খাদির পসরা নিয়ে অংশগ্রহণ করা হচ্ছে।


    CG/BD/NS

    
    
    (Release ID: 1576021) Visitor Counter : 33
    
    
      Read this release in: English