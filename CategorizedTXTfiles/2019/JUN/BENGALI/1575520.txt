      ক্ষুদ্র, অতিক্ষুদ্রওমাঝারিশিল্পমন্ত্রক

      ক্ষুদ্র ও মাঝারি প্রকল্পের কর্মসংস্হান
      Posted On: 24 JUN 2019 10:56PM by PIB Kolkata


    নয়াদিল্লি, ২৪ জুন , ২০১৯


    কর্মসংস্হানের ব্যবস্হা করা যেকোন দেশের সরকারের একটি অগ্রাধিকারপ্রাপ্ত বিষয়। আমাদের দেশে কৃষিক্ষেত্রের পরেই কর্মসংস্হানের নিরিখে ক্ষুদ্র ও মাঝারি প্রকল্পের বিশেষ ভূমিকা রয়েছে। কেন্দ্রীয় পরিসংখ্যান ও কর্মসূচি রূপায়ণ মন্ত্রকের নমুনা সমীক্ষা অফিসের তথ্যে জানা গেছে প্রধানমন্ত্রীর কর্মসৃজন প্রকল্প (পিএমইজিপি)তে ২০১৪-১৫ থেকে ২০১৮-১৯ পর্যন্ত কর্মসংস্হানের সংখ্যা উত্তরোত্তর বৃদ্ধি পেয়েছে। ২০১৪-১৫ বর্ষে এই পরিমাণ ছিল ৩ লক্ষ ৫৮ হাজার, যা ২০১৮-১৯এ বেড়ে ৫ লক্ষ ৮৭ হাজারে দাঁড়িয়েছে। এইসব কর্মসংস্হানের সংস্হান হয়েছে ক্ষুদ্র উদ্যোগ থেকে।


    তাই ক্ষুদ্র ও মাঝারি শিল্পোদ্যোগগুলিতে ঋণের যোগান বাড়াতে সরকারের পক্ষ থেকে বেশকিছু গুরুত্বপূর্ণ উদ্যোগ নেওয়া হয়েছে। অন্যদিকে কেন্দ্রীয় ক্ষুদ্র ও মাঝারি শিল্প মন্ত্রক এই ধরণের শিল্পোদ্যোগের সহায়তা করতে উন্নত মানের যন্ত্রপাতি, প্রশিক্ষণ প্রাপ্ত কর্মী এবং প্রযুক্তিগত উন্নয়নের ব্যবস্হাও করেছে। মন্ত্রকের পক্ষ থেকে এজন্য দেশের বিভিন্ন স্হানে ১৮টি যান্ত্রিক প্রকৌশল কেন্দ্র খোলা হয়েছে। এই প্রকৌশল কেন্দ্রগুলিতে ২০১৭-১৮ বর্ষে প্রায় দেড় লক্ষ কর্মী প্রশিক্ষণের ব্যবস্হা হয়েছে। ২০১৮-১৯এ এই সংখ্যা বেড়ে ২ লক্ষ ছাড়িয়ে গেছে।


    দেশের অর্থনীতিতে বেসরকারি ক্ষেত্রকে উৎসাহিত করা, উল্লেখযোগ্য পরিমাণ বিনিয়োগের প্রকল্পগুলি দ্রুত রূপায়ণের উদ্যোগ গ্রহণ এবং সরকারের বিভিন্ন গুরুত্বপূর্ণ প্রকল্পে ব্যয় বৃদ্ধি করে কর্মসংস্হান বাড়ানোর এক সচেতন প্রয়াস গ্রহণ করা হয়েছে। এইসব প্রকল্পের মধ্যে উল্লেখযোগ্য হল- পিএমিজিপি, এমজিএনআরইজিএ, পন্ডিত দীনদয়াল উপাধ্যায় গ্রামীণ কৌশল্যা যোজনা, দীনদয়াল অন্তোদ্যয় যোজনা, জাতীয় পৌর জীবন জীবিকা মিশন প্রভৃতি। এছাড়া সরকার মেক ইন ইন্ডিয়া, স্কিল ইন্ডিয়া এবং ডিজিটাল ইন্ডিয়ার মতো কর্মসূচি রূপায়ণের মধ্য দিতে কর্মসংস্হানের সম্ভাবনা বৃদ্ধির উদ্যোগ নিয়েছে।


    কেন্দ্রীয় ক্ষুদ্র ও মাঝারি শিল্পোদ্যোগ মন্ত্রী নিতীন গড়করি রাজ্যসভায় জানিয়েছেন যে, মুদ্রা এবং স্টার্ট আপ-এর মতো যে দুই গুরুত্বপূর্ণ প্রকল্প সরকার হাতি নিয়েছে, তাতে নিজস্ব উদ্যোগে কর্মসংস্হানের সুবিধা হয়েছে। যুবকদের কর্মসংস্হান যোগ্যতা বৃদ্ধির লক্ষ্যে সারা দেশ জুড়ে বিভিন্ন ক্ষেত্রে দক্ষতা উন্নয়ন প্রকল্প রূপায়িত হয়েছে।


    CG/PB/NS

    
    
    (Release ID: 1575520) Visitor Counter : 30
    
    
      Read this release in: English