      নতুনওপুনর্নবীকরণযোগ্যজ্বালানিমন্ত্রক

      কেন্দ্রীয় নতুন এবং পুর্ননবীকরণ শক্তি মন্ত্রক সফলভাবে ‘স্বচ্ছতা পক্ষকাল’ পালন করেছে
      Posted On: 27 JUN 2019 3:21PM by PIB Kolkata


    নয়াদিল্লি , ২৭ জুন , ২০১৯


    কেন্দ্রীয় নতুন এবং পুর্ননবীকরণ শক্তি মন্ত্রক (এমএনআরই)গত পয়লা জুন থেকে ১৫ জুন পর্যন্ত সফলভাবে ‘ স্বচ্ছতা পক্ষকাল ’ পালন করেছে।


    স্বচ্ছ ভারতের বার্তা প্রচারের লক্ষ্যে এই পক্ষকালে মন্ত্রকের কর্মীরা স্বচ্ছতা অভিযান, সেমিনার এবং বক্তৃতার আয়োজন করেছিলেন।


    মন্ত্রকের সচিব শ্রী আনন্দ কুমার স্বচ্ছতা পক্ষকালের উদ্বোধনী ভাষণে জীবনে স্বচ্ছতার গুরুত্বের কথা তুলে ধরেন। এর পাশাপাশি তিনি গত চৌঠা জুন নতুন দিল্লীর সিজিও কমপ্লেক্সে বৃক্ষরোপণ কর্মসূচিতে অংশ নেন।


    স্বচ্ছতা পক্ষকালের অঙ্গ হিসেবে নতুন এবং পুর্ননবীকরণ শক্তি মন্ত্রকের সমস্ত আধিকারিকরা স্বচ্ছতার শপথবাক্য পাঠ করেন। কর্মীদের মধ্যে স্বচ্ছতার লোগো দেওয়া টি-শার্ট এবং স্বচ্ছতার জন্য ব্যবহৃত সরঞ্জাম বিতরণ করা হয়। পোস্টার, ব্যানার, হোর্ডিং-এর মাধ্যমে স্বচ্ছতার বার্তা তুলে ধরা হয়। আয়োজন করা হয় আলোচনা সভার। সিজিও কমপ্লেক্স সংলগ্ন দুটি শৌচালয় পরিচ্ছন্ন কর্মসূচিতে হাত লাগান কর্মীরা। এবার থেকে এই দুটি শৌচালয় পরিচ্ছন্ন রাখার দায়িত্ব নিয়েছে মন্ত্রক। এর পাশাপাশি এই পক্ষকালে অফিস কার্যালয় প্রাঙ্গন, সিঁড়ি, লিফ্ট, শৌচালয়ে স্বচ্ছতা অভিযান চালানো হয়।


    CG/SS/NS

    
    
    (Release ID: 1575983) Visitor Counter : 30
    
    
      Read this release in: English