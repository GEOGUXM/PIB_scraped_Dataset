      স্বরাষ্ট্র মন্ত্রক

      সামুদ্রিক ঘূর্ণিঝড় বায়ু’র প্রেক্ষিতে গুজরাট এবং দিউ-এর প্রশাসনের উদ্দেশে পরামর্শ
      Posted On: 12 JUN 2019 1:57PM by PIB Kolkata


    কেন্দ্রীয় স্বরাষ্ট্র মন্ত্রক সামুদ্রিক ঘূর্ণিঝড় বায়ু’র প্রেক্ষিতে একটি উচ্চ পর্যায়ের বৈঠক করেছে। এই বৈঠকে গুজরাট এবং কেন্দ্রশাসিত অঞ্চল দিউ-এর প্রশাসনের উদ্দেশে বিস্তারিত পরামর্শ দেওয়া হয়েছে। এই ঘূর্ণিঝড়ের ফলে যাতে কোনও জীবনহানি না ঘটে, গুরুত্বপূর্ণ পরিকাঠামোর যেন ন্যূনতম ক্ষতি না হয় এবং ঘূর্ণিঝড় পরবর্তী পরিস্হিতিতে সমস্ত জরুরি পরিষেবা দ্রুত স্বাভাবিক করা যায় সেদিকে নজর রাখার জন্য অনুরোধ করা হয়েছে। গুজরাট এবং দিউ প্রশাসনকে সমুদ্রতটের পার্শ্ববর্তী নিচু এলাকা থেকে সকলকে নিরাপদ স্হানে সরিয়ে নিয়ে যেতে পরামর্শ দেওয়া হয়েছে।


    ঘূর্ণিঝড় বায়ু ১২ জুন সকালে স্হলভাগে আছড়ে পড়ার সম্ভাবনা রয়েছে। প্রশাসন ঘূর্ণিঝড়ের ফলে সম্ভাব্য ক্ষতিগ্রস্হ এলাকা থেকে ৩ লক্ষ লোককে ৭০০টি ত্রাণ শিবিরে সরিয়ে নিয়ে যাওয়ার পরিকল্পনা করেছে। জাতীয় বিপর্যয় মোকাবিলা বাহিনীর সদস্যদের ৩৯টি দল মোতায়েন করা হয়েছে। এছাড়া সেনাবাহিনীও সতর্ক অবস্হায় রয়েছে।


    কেন্দ্রীয় স্বরাষ্ট্র মন্ত্রক প্রতিনিয়ত পরিস্হিতির দিকে নজর রেখে চলেছে। কেন্দ্রীয় স্বরাষ্ট্র সচিব ১২ জুন কেন্দ্রীয় সরকারের বিভিন্ন মন্ত্রক ও সংস্হাগুলির সঙ্গে একটি পর্যালোচনা বৈঠক করবেন। এই বৈঠকে গুজরাটের মুখ্য সচিব এবং দিউ-এর মুখ্য পরামর্শদাতা উপস্হিত থাকবেন।


    CG/CB/NS/… 12 June, 2019…

    
    
    (Release ID: 1573988) Visitor Counter : 12
    
    
      Read this release in: English