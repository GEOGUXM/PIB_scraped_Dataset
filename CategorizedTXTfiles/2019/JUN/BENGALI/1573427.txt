      দক্ষতাউন্নয়নওশিল্পোদ্যোগমন্ত্রক

      ডঃ মহেন্দ্র নাথ পান্ডে দক্ষতা উন্নয়ন এবং শিল্পোদ্যোগ মন্ত্রকের কেন্দ্রীয় মন্ত্রী হিসাবে দায়িত্বভার গ্রহণ করলেন
      Posted On: 04 JUN 2019 5:55PM by PIB Kolkata


    ডঃ মহেন্দ্র নাথ পান্ডে দক্ষতা উন্নয়ন এবং শিল্পোদ্যোগ মন্ত্রকের কেন্দ্রীয় মন্ত্রী হিসাবে দায়িত্বভার গ্রহণ করলেন। এই দায়িত্বভার গ্রহণ অনুষ্ঠানে উপস্থিত ছিলেন মন্ত্রকের প্রতিমন্ত্রী শ্রী আর কে সিং। নতুন দায়িত্ব নেওয়ার জন্য ডঃ পান্ডে’কে ধন্যবাদ জানিয়েছেন এই মন্ত্রকের প্রাক্তন মন্ত্রী শ্রী ধর্মেন্দ্র প্রধান। দায়িত্বভার গ্রহণের পর ডঃ পান্ডে বলেন, প্রধানমন্ত্রী শ্রী নরেন্দ্র মোদী দক্ষতা উন্নয়ন ও শিল্পোদ্যোগে বিশেষ জোর দিয়েছেন, যাতে দেশের যুবকরা দেশ ও দেশের বাইরে যে কোনও প্রতিযোগিতায় আরও বেশি দক্ষ হয়ে উঠতে পারেন। তিনি আরও বলেন, যুব্কদের দক্ষতা ও প্রতিভা বিকাশের জন্য মন্ত্রক যথেষ্ট উদ্যোগ নিয়েছে। ডঃ পান্ডে বলেন, আরও উন্নয়নের জন্য তিনি ও মন্ত্রকের প্রতিমন্ত্রী এবং অন্যান্য আধিকারিকরা পরিশ্রম করতে প্রস্তুত। বিগত এনডিএ সরকার সারা দেশ জুড়ে এ ধরণের কাজ করেছে। প্রধানমন্ত্রী শ্রী নরেন্দ্র মোদীর নেতৃত্বে দক্ষতা উন্নয়ন সফলভাবে রূপায়ণ হয়েছে। দেশের মধ্যে শিল্পোদ্যোগ ক্ষেত্রে কর্মসংস্থান সৃষ্টি খুবই গুরুত্বপূর্ণ বিষয়। তিনি বলেন, কর্মসংস্থান সৃষ্টি প্রধানমন্ত্রীর প্রধান এজেন্ডা।


    ডঃ মহেন্দ্র নাথ পান্ডে উত্তর প্রদেশের চান্দৌলি লোকসভা কেন্দ্র থেকে নির্বাচিত হয়েছেন। তিনি বেনারসের বিশ্ব হিন্দু বিশ্ববিদ্যালয় থেকে সাংবাদিকতায় স্নাতকোত্তর এবং পিএইচডি করেছেন। তিন দশকের বেশি সময় ধরে তিনি রাজনীতির সঙ্গে যুক্ত। প্রথমে তিনি ১৯৯১ সালে উত্তর প্রদেশ বিধানসভায় বিধায়ক হিসাবে নির্বাচিত হন। তিনি উত্তর প্রদেশ সরকারের একাধিক মন্ত্রকের দায়িত্ব সামলেছেন। ২০১৬’র জুলাই থেকে ২০১৭’র সেপ্টেম্বর পর্যন্ত ডঃ পান্ডে মানবসম্পদ উন্নয়ন মন্ত্রকের প্রতিমন্ত্রী ছিলেন।


    এই দপ্তরেরই প্রতিমন্ত্রী শ্রী আর কে সিং এবারে বিহারের আ্রা লোকসভা আসন থেকে নির্বাচিত হয়েছেন। ২০১৪ সালে তিনি ঐ একই কেন্দ্র থেকে নির্বাচিত হয়েছিলেন। তিনি বিদ্যুৎ এবং পুনর্নবীকরণ শক্তি মন্ত্রকের স্বাধীন দায়িত্বপ্রাপ্ত প্রতিমন্ত্রী হিসাবে ২০১৭’র সেপ্টেম্বর মাস পর্যন্ত দায়িত্ব সামলেছিলেন। পরবর্তী সময়ে তিনি আবার ঐ একই দপ্তরের দায়িত্ব নেন। শ্রী আর কে সিং আইএএস আধিকারিক হিসাবে চার দশক ধরে সুনামের সঙ্গে কাজ করেছেন। প্রতিরক্ষা উৎপাদন দপ্তর এবং স্বরাষ্ট্র মন্ত্রকের সচিব হিসাবেও কাজ করেছেন তিনি।

    
    
    (Release ID: 1573427) Visitor Counter : 43
    
    
      Read this release in: English