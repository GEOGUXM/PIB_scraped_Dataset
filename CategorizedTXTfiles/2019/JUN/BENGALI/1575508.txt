      পেট্রোলিয়ামওপ্রাকৃতিকগ্যাসমন্ত্রক

      রান্নার গ্যাসের সিলিন্ডারের সঠিক ওজন বজায় রাখতে একাধিক ব্যবস্থা গ্রহণ
      Posted On: 24 JUN 2019 10:35PM by PIB Kolkata


    নয়াদিল্লি, ২৪ জুন ২০১৯


    রাষ্ট্রায়ত্ত তেল বিপণন সংস্থাগুলির পক্ষ থেকে জানানো হয়েছে যে, বটলিং প্ল্যান্টে সম্পূর্ণ স্বয়ংক্রিয় ব্যবস্থায় সিলিন্ডারগুলি ভরা হয়। সিলিন্ডারগুলি ১০০ শতাংশ ভরা হয়েছে কিনা, তা যাচাই করেও দেখা হয়। ভর্তি সিলিন্ডার বটলিং প্ল্যান্ট থেকে স্থানান্তরের আগে তা সিল করে দেওয়া হয়। সরকারের পক্ষ থেকে রাষ্ট্রায়ত্ত তেল বিপণন সংস্থাগুলিকে স্পষ্ট জানানো হয়েছে যে, রান্নার গ্যাসের ডিস্ট্রিবিউটররা সিলিন্ডার মজুত করে রাখার সময় তারা যেন ভর্তি সিলিন্ডারের ওজন দেখে নেন। এছাড়াও, রাষ্ট্রায়ত্ত তেল বিপণন সংস্থাগুলি ডিস্ট্রিবিউটরদের স্পষ্ট জানিয়ে দিয়েছে যে, গ্রাহকের কাছে সিলিন্ডার পৌঁছে দেওয়ার সময় ডেলিভারি বয় ওজনমাপার যন্ত্র সঙ্গে রাখবেন। ডেলিভারির সময় যদি কোনও সিলিন্ডারের ওজন কম থাকে, তা হলে সংশ্লিষ্ট ডিস্ট্রিবিউটর সেই সিলিন্ডারটি পাল্টে দেবে।


    বটলিং প্ল্যান্ট থেকে ডিস্ট্রিবিউটর এবং গ্রাহকের কাছে পৌঁছনো পর্যন্ত প্রতিটি সিলিন্ডারের ওজন যাতে সঠিক থাকে তার জন্য রাষ্ট্রায়ত্ত তেল বিপণন সংস্থাগুলি ত্রুটিপূর্ণ সিলিন্ডার খুঁজে বের করা, সিলিন্ডার ভর্তির পূর্বে তা সম্পূর্ণ রূপে খালি রয়েছে কিনা তা দেখে নেওয়া, স্বয়ংক্রিয় পদ্ধতিতে সিলিন্ডার ভর্তি, গুণমান যাচাই, গ্রাহকের কাছে পৌঁছে দেওয়ার পূর্বে সিলিন্ডার পুনরায় যাচাই প্রভৃতি পদক্ষেপ রয়েছে। লোকসভায় আজ এক প্রশ্নের লিখিত জবাবে এই তথ্য দেন কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান।


    CG/BD/SB

    
    
    (Release ID: 1575508) Visitor Counter : 27
    
    
      Read this release in: English