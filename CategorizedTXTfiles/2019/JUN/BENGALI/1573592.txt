      পানীয়জলওস্বাস্থ্যব্যবস্থামন্ত্রক

      ইউনিসেফের তথ্য অনুযায়ী স্বচ্ছ ভারত ভূ-গর্ভস্থ জলের দূষণ রোধে অগ্রণী ভূমিকা পালন করেছে
      Posted On: 06 JUN 2019 6:05PM by PIB Kolkata


    কেন্দ্রীয় জলশক্তি মন্ত্রী শ্রী গজেন্দ্র সিং শেখাওয়াত বলেছেন, স্বচ্ছ ভারত পরিবেশের সব দিক থেকেই প্রভাব ফেলেছে উন্মুক্ত শৌচালয় অঞ্চলে ভূ-গর্ভস্থ জল, মাটির ওপরে জল, মাটি ও বায়ু দূষণ রোধ এবং সমাজের প্রত্যেক স্তরের মানুষের স্বাস্থ্যের উন্নতিতে। স্বচ্ছ ভারত ভূ-গর্ভস্থ জলের দূষণ কমাতে অগ্রণী ভূমিকা পালন করেছে বলে জানান তিনি। শ্রী সিং বলেন, ২০১৮ সালে বিশ্ব স্বাস্থ্য সংস্থার করা সমীক্ষা অনুযায়ী, ভারতে উন্মুক্ত শৌচালয় ব্যবহার না করার ফলে তিন লক্ষ মানুষের জীবন বা প্রাণ বাঁচানো গেছে। এই সমীক্ষা ইউনিসেফ পরিচালিত বিল অ্যান্ড মেলিন্ডা গেটস সংস্থার করা। স্বচ্ছ ভারত (গ্রামীণ এলাকা) পরিবেশের ওপর এবং কার্বন নিঃসরণ কমাতে কতটা প্রভাব ফেলেছে – তা দেখতেই এই সমীক্ষা চালানো হয়। সমীক্ষার বিস্তারিত তথ্য জানা যাবে mdws.gov.in এবং sbm.gov.in – এ।


    কেন্দ্রীয় পরিবেশ ও বন মন্ত্রী শ্রী প্রকাশ জাভড়েকর বিশ্ব পরিবেশ দিবস উপলক্ষে এই সমীক্ষার তথ্য প্রকাশ করেন। তিনি বলেন, সারা বিশ্বের মানুষের সুস্বাস্থ্য ও আর্থিক উন্নয়নের জন্য পরিবেশের সুরক্ষা ও উন্নয়ন দরকার, যা নিয়ে রাষ্ট্রপুঞ্জ যথেষ্টই সচেতন। অনুষ্ঠানে কেন্দ্রীয় সরকারের সচিব শ্রী পরমেশ্বরম আইয়ার বলেন, স্বচ্ছ ভারত মিশন প্রকল্পে গ্রামীণ এলাকায় প্রায় ৯৯ শতাংশ এলাকায় শৌচালয় নির্মাণ সম্ভব হয়েছে এবং বাকি অংশের কাজ চলছে দ্রুত গতিতে।


    SSS/SS/SB……06_June_2019...…(285)…..( 1573510 ).

    
    
    (Release ID: 1573592) Visitor Counter : 62
    
    
      Read this release in: English