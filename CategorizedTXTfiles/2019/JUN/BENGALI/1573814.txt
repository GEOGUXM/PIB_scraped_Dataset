      ক্রেতা, খাদ্যএবংগণবন্টনমন্ত্রক

      কেন্দ্রীয় ক্রেতা ও উপভোক্তা বিষয়ক, খাদ্য এবং গণবন্টন মন্ত্রী শ্রী রামবিলাস পাসোয়ান ফুড কর্পোরেশন অফ ইন্ডিয়ার ভবিষ্যতের রূপরেখা উপস্থাপন করে
      একটি শস্যকণা নষ্ট না হওয়া নিশ্চিত করার আহ্বান জানান

      Posted On: 07 JUN 2019 5:42PM by PIB Kolkata

    কেন্দ্রীয় ক্রেতা ও উপভোক্তা বিষয়ক , খাদ্য এবং গণবন্টন মন্ত্রী শ্রী রামবিলাস পাসোয়ান জানিয়েছেন , তাঁর মন্ত্রকের মূল লক্ষ্য হল কৃষকদের কঠোর পরিশ্রমে উৎপাদিত শস্যকণার একটি দানাও যেন নষ্ট না হয় , তা সুনিশ্চিত করা । পাশাপাশি সরকার নির্ধারিত ন্যূনতম সহায়ক মূল্য যেন কৃষকরা পান এবং এই প্রক্রিয়ায় কোন দুর্নীতি যেন না হয় তা নজর রাখতে হবে । শ্রী রামবিলাস পাসোয়ান এক সাংবাদিক সম্মেলনে ফুড কর্পোরেশন অফ ইন্ডিয়া ( এফ সি আই )- এর ভবিষ্যৎ রূপরেখা জানাতে গিয়ে একথা জানান ।


    মন্ত্রী বলেন , সান্তা কুমার কমিটির সুপারিশগুলি অনুসারে এফ সি আই - এর কাজকর্ম ঠিকভাবে হওয়া এবং সেই কাজে যেন গতি থাকে সে ব্যাপারে নজর রাখতে হবে । তিনি এও বলেন , দেশ জুড়ে ১০০ লক্ষ টন বায়ুরোধী শস্য সংরক্ষণাগার গড়ে তোলা হবে । পূর্ববর্তী সরকারের আমলে দেশে যত সংরক্ষণাগার গড়ে তোলা হয়েছে , তাতে ৬ . ৭৫ লক্ষ টন শস্য সংরক্ষণ করা যাবে । এখন যে প্রকল্পগুলির কাজ চলছে তাতে আরো ২২ লক্ষ টন শস্য সংরক্ষণ সম্ভব হবে । বায়ুরোধী শস্য সংরক্ষণাগারের জন্য দরকার ১ . ৫ কিলোমিটার দীর্ঘ রেল সাইডিং । সাইডিং নির্মাণে সমস্যার জন্য এই ধরণের সংরক্ষণাগার নির্মাণ করা যাচ্ছে না । এই নিয়মের কিভাবে পরিবর্তন ঘটানো যায় , সেই বিষয়ে ৯০ দিনের মধ্যে রাইটসকে এফ সি আই - এর কাছে রিপোর্ট জমা দিতে বলা হয়েছে । ২০২১ সালের মধ্যে মোট ১০০ লক্ষ টন ক্ষমতাসম্পন্ন বায়ুরোধী শস্য সংরক্ষণাগার গড়ে তোলার পরিকল্পনা নেওয়া হয়েছে । এর ফলে , ২০২২ সালে গম সংরক্ষণ শুরু করা যাবে ।


    শ্রী পাসোয়ান আর - ও জানান , সরকার নির্ধারিত ন্যূনতম সহায়ক মূল্য কৃষকরা যাতে পান , তা নিশ্চিত করতে আগের মতই গম , চাল সংগ্রহ করা হবে । গত রবি মরশুমে ৩৩৮ লক্ষ টন গম সংগ্রহ সংগ্রহ করা হয়েছে । ২০১৮ - ১৯ সালে ৪২৩ লক্ষ টন চাল সংগ্রহ করা হয় । এর মধ্যে ৩৪১ লক্ষ টন চাল এফ সি আই - এর কাছে এসেছে ।


    শ্রী পাসোয়ান বলেন , এখন দুই পর্যায়ে অনলাইনের মাধ্যমে স্বচ্ছভাবে এফ সি আই কর্মী নিয়োগ করা হচ্ছে । গত ৩ জুন নিয়োগের প্রথম পর্যায়ের কাজ শেষ হয়েছে । এখন দ্বিতীয় পর্যায়ের কাজ চলছে , যা জুলাই এর দ্বিতীয় সপ্তাহে শেষ হবে । জুলাই মাসেই ক্যাটেগরি এ এর ৭৭ টি শূন্যপদ এবং ক্যাটেগরি বিএর ৩৬৭ টি পদের নিয়োগ প্রক্রিয়া শুরু হবে ।


    বর্তমানে এফ সি আই - এর চুক্তি - ভিত্তিক ছাড়াও দপতরের নিজস্ব কর্মী , কাজে না যোগ দিলে মজুরি পাওয়া যাবে না এবং ডেইলি পেমেন্ট সিস্টেম ౼ এই তিন রকমের শ্রমিকই কাজ করেন । শ্রী পাসোয়ান বলেন এই তিন রকম ব্যবস্থার অবসান ঘটিয়ে শ্রমিকদের স্বার্থ বজায় রেখে সরকারের কাছে এক ব্যবস্থার আওতায় সকলকে নিয়ে আসার প্রস্তাব দেওয়া হয়েছে । এ বিষয়ে ইউনিয়নগুলির সঙ্গে আলোচনাও করা হচ্ছে ।


    এছাড়া , তথ্য প্রযুক্তির ব্যবহারের মাধ্যমের এফ সি আই - তে মানবসম্পদ ব্যবস্থাপনার উন্নতি ঘটাতে আগস্ট মাস থেকে একটি ব্যবস্থার জন্য পরিকল্পনা নেওয়া হবে । যার ফলে এফ সি আই এর ১৯৬ টি দপ্তরের ২২ হাজার কর্মচারীর সুবিধার্থে ২০২০ সালে কাজ শুরু করা যাবে ।


    মন্ত্রী জানান , বেশি সমন্বয়ের লক্ষে এফ সি আই , সি ডব্লু সি - এর গুদামগুলিকে অন লাইনের মাধ্যমে যুক্ত করা এবং রাজ্য সরকারগুলির কৃষি মন্ত্রী এবং মন্ত্রকের সচিবদের সঙ্গে জুলাই মাসে এ বিষয়গুলি নিয়ে আলোচনা করা হবে ।


    SSS/CB/7 th June 2019…..

    
    
    (Release ID: 1573814) Visitor Counter : 2
    
    
      Read this release in: English