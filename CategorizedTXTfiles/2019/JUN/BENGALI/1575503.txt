      বিজ্ঞানওপ্রযুক্তিমন্ত্রক

      সিএসআইআর – সিএমইআরআই – এর পক্ষ থেকে পঞ্চম আন্তর্জাতিক যোগ দিবস উদযাপন
      Posted On: 24 JUN 2019 10:26PM by PIB Kolkata


    কলকাতা, ২৪ জুন ২০১৯


    দুর্গাপুরের কেন্দ্রীয় বিজ্ঞান ও শিল্প গবেষণা পর্ষদ (সিএসআইআর) – এর পক্ষ থেকে গত শুক্রবার পঞ্চম আন্তর্জাতিক যোগ দিবস উদযাপন করা হয়। এই উপলক্ষে প্রতিষ্ঠানের পক্ষ থেকে এক যোগ শিবিরে পর্ষদের মহানির্দেশক ডঃ শেখর সি মান্ডে, দুর্গাপুরের এই প্রতিষ্ঠানটির নির্দেশক অধ্যাপক ডঃ হরিশ হিরানি প্রমুখ অংশ নেন। যোগ দিবস উদযাপনের অঙ্গ হিসাবে সেদিন সন্ধ্যায় প্রতিষ্ঠানের কম্যুনিটি কমপ্লেক্সে ক্যুইজ প্রতিযোগিতা ও নৃত্যানুষ্ঠানের আয়োজন করা হয়।


    প্রতিষ্ঠানের নির্দেশক ডঃ হিরানি মানবজাতির কল্যাণে যোগের গুরুত্ব ও বর্তমান প্রতিযোগিতামূলক বাতাবরণে মানসিক ও শারীরিক প্রশান্তির জন্য যোগচর্চার ভূমিকার কথা বিশেষভাবে উল্লেখ করেন। তিনি আরও বলেন, রোজ আধ ঘন্টার যোগাভ্যাসে মানসিক শান্তির পাশাপাশি অস্থিরতা দূর করা সম্ভব।


    CG/BD/SB

    
    
    (Release ID: 1575503) Visitor Counter : 26
    
    
      Read this release in: English