      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী জাতীয় পুলিশ স্মারকে শ্রদ্ধার্ঘ্য নিবেদন করলেন
      Posted On: 03 JUN 2019 4:33PM by PIB Kolkata


    কেন্দ্রীয় স্বরাষ্ট্র মন্ত্রী শ্রী অমিত শাহ জাতীয় পুলিশ স্মারকে ২ জুন শহীদদের উদ্দেশে শ্রদ্ধা নিবেদন করলেন। মন্ত্রকের দায়িত্বভার গ্রহণের একদিন পরে এই সৌধে শ্রদ্ধার্ঘ্য নিবেদন বিশেষ তাৎপর্যপূর্ণ। কেন্দ্রীয় স্বরাষ্ট্র সচিব শ্রী রাজীব গৌবা, ইন্টেলিজেন্স ব্যুরো-র নির্দেশক শ্রী রাজীব জৈন, কেন্দ্রীয় সশস্ত্র পুলিশবাহিনীর মহানির্দেশক সহ উচ্চপদস্থ আধিকারিকরাও সেখানে উপস্থিত ছিলেন। স্বাধীনতার পর থেকে যেসব পুলিশকর্মীরা কর্তব্য পালনের সময় শহীদ হয়েছেন, তাঁদের প্রতি শ্রদ্ধা নিবেদন করে ৩০ ফুট দীর্ঘ এই স্মারকটি নির্মিত হয়েছিল। এর আগে শ্রী অমিত শাহকে নিরাপত্তার বাহিনীর সদস্যরা অভিবাদন জানান। শ্রী শাহ জাতীয় পুলিশ মিউজিয়ামটিও ঘুরে দেখেন। আধিকারিকরা ঐ মিউজিয়ামে দেশ জুড়ে পুলিশবাহিনীর ইতিহাস এবং সাফল্যের বিভিন্ন নিদর্শন মন্ত্রীর কাছে ব্যাখ্যা করেন।


    মিউজিয়াম পরিদর্শনের পর দর্শকদের জন্য মতামতের খাতায় মন্ত্রী লেখেন – “পুলিশ এবং নিরাপত্তা বাহিনীর ৩৪ হাজারেরও বেশি শহীদের প্রতি শ্রদ্ধা নিবেদন করছি। তাঁদের আত্মবলিদানের জন্য আমাদের দেশ আজ নিরাপদ। আমি সেই সমস্ত শহীদ এবং তাঁদের পরিবারের উদ্দেশে আমার শ্রদ্ধা নিবেদন করছি। এই পরিদর্শনের ফলে জাতির প্রতি কাজ করার উৎসাহ আমার আরও বেড়ে গেল।”

    
    
    (Release ID: 1573256) Visitor Counter : 2
    
    
      Read this release in: English