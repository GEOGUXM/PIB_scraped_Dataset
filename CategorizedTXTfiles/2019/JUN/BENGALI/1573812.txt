      ভূ-বিজ্ঞানমন্ত্রক

      আরব সাগরের পূর্ব-মধ্য এবং সংলগ্ন দক্ষিণ-পূর্ব অঞ্চল ও লাক্ষাদ্বীপের ওপর নিম্নচাপ : গুজরাট উপকূলের জন্য ঘূর্ণিঝড় পূর্ববর্তী নজরদারি
      Posted On: 10 JUN 2019 5:33PM by PIB Kolkata


    দক্ষিণ-পূর্ব ও পূর্ব-মধ্য আরব সাগর এবং সংলগ্ন লাক্ষাদ্বীপের ওপর ঘনিভূত নিম্নচাপ গত ৩ ঘন্টায় ৩১ কিলোমিটার গতিবেগে উত্তর দিকে এগিয়ে গেছে। ভারতীয় সময় সকাল ৮-৩০ মিনিটে এটি এই অঞ্চলে অবস্থান করছিল। লাক্ষাদ্বীপের আমিনিদিভি থেকে ২৪০ কিলোমিটার উত্তর-পশ্চিম এবং মহারাষ্ট্রের মুম্বাই থেকে ৭৬০ কিলোমিটার দক্ষিণ-দক্ষিণ পশ্চিমে এই নিম্নচাপটির অবস্থান। আগামী ছ’ঘন্টার মধ্যে নিম্নচাপটি আরও ঘনিভূত হয়ে ঘূর্ণিঝড়ে পরিণত হবে এবং পরবর্তী ২৪ ঘন্টায় এটি অতি প্রবল ঘূর্ণিঝড়ের রূপ নিতে পারে। এই অতি তীব্র ঘূর্ণিঝড়টি পরবর্তী ৭২ ঘন্টায় উত্তর-উত্তর পশ্চিম দিকে এগিয়ে যাওয়ার সম্ভাবনা রয়েছে। এর প্রভাবে সৌরাষ্ট্র ও কচ্ছ এলাকায় ১৩ এবং ১৪ই জুন প্রবল ঝোড়ো হাওয়া এবং বৃষ্টিপাত হবে।


    প্রাথমিক পর্যায়ে ঝড়ের গতিবেগ ঘন্টায় ৪০ থেকে ৫০ কিলোমিটার হলেও ১২ এবং ১৩ তারিখে এই গতিবেগ সর্বোচ্চ ঘন্টায় ১২০ থেকে ১৩৫ কিলোমিটার পর্যন্ত হতে পারে। এই ঘূর্ণিঝড়ের প্রভাবে কেরল, লাক্ষাদ্বীপ, উপকূলবর্তী কর্ণাটক, কোঙ্কন এবং গোয়া প্রভৃতি এলাকায় প্রবল থেকে প্রবলতর বর্ষণের সম্ভাবনা রয়েছে। এর মধ্যে কেরল, লাক্ষাদ্বীপ এবং উপকূলবর্তী কর্ণাটকে অধিক পরিমাণে বৃষ্টির সম্ভাবনা রয়েছে।


    এর ফলে, লাক্ষাদ্বীপ এবং আরব সাগরের পূর্ব-মধ্যাঞ্চলে ১০ থেকে ১৩ই জুন সমুদ্র উত্তাল হয়ে উঠতে পারে। মৎস্যজীবীদের সেই সময়কালে গভীর সমুদ্রে মাছ ধরতে না যাওয়ার জন্য পরামর্শ দেওয়া হয়েছে। যাঁরা ইতিমধ্যেই গভীর সমুদ্রে রয়েছেন, তাঁদের দ্রুত ফিরে আসার পরামর্শ দেওয়া হয়েছে।


    CG/PB/DM/….10th June, 2019

    
    
    (Release ID: 1573812) Visitor Counter : 40
    
    
      Read this release in: English