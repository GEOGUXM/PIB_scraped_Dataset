      সংস্কৃতিমন্ত্রক

      সাহিত্য অকাদেমির কথাসন্ধি অনুষ্ঠানে বিশিষ্ট ঔপন্যাসিক তপন বন্দ্যোপাধ্যায়
      Posted On: 28 JUN 2019 5:33PM by PIB Kolkata


    কলকাতা, ২৮ জুন, ২০১৯


    সাহিত্য অকাদেমি বৃহস্পতিবার সন্ধ্যায় ‘কথাসন্ধি’ নামে এক অনুষ্ঠানের আয়োজন করে। এই অনুষ্ঠানে বিশিষ্ট ঔপন্যাসিক শ্রী তপন বন্দ্যোপাধ্যায় তাঁর রচিত ‘নদী মাটি অরণ্য’, ‘মালবকৌশিক’ এবং ‘দ্বৈরথ’ উপন্যাসের কিছু কিছু অংশ পাঠ করে শোনান।


    একজন ঔপন্যাসিক হিসাবে তাঁর অভিজ্ঞতা স্মরণ করে শ্রী বন্দ্যোপাধ্যায় লেখক হিসেবে গোড়ার দিকের কথাও উল্লেখ করেন। তিনি বলেন, একটি উপন্যাস শেষ করতে প্রায় পাঁচ থেকে সাত বছর সময় লাগে। এরপর তিনি উপস্থিত দর্শক-শ্রোতাদের সঙ্গেও বিভিন্ন বিষয়ে মতবিনিময় করেন।


    শ্রী বন্দ্যোপাধ্যায় এখনও পর্যন্ত তাঁর সাহিত্য জীবনে ১০টি শিশু ও কিশোরদের জন্য উপন্যাস-সহ ৫০টির-ও বেশি রচনা করেছেন। এছাড়াও, তাঁর রচিত প্রায় ৩০০ ছোট গল্প এবং আটটি কবিতা গ্রন্থ রয়েছে।


    SSS/BD/DM

    
    
    (Release ID: 1576228) Visitor Counter : 114
    
    
      Read this release in: English