      শিল্পওবাণিজ্যমন্ত্রক

      নতুন জাতীয় রবার নীতি
      Posted On: 27 JUN 2019 3:45PM by PIB Kolkata


    নয়াদিল্লি, ২৬ জুন, ২০১৯


    কেন্দ্রীয় বাণিজ্য বিভাগ ২০১৯-এর মার্চে জাতীয় রবার নীতি ঘোষণা করেছে। এই নীতিতে প্রাকৃতিক রবার উৎপাদনে সহায়তার লক্ষ্যে এবং সমগ্র রবার শিল্পের স্বার্থে বেশ কিছু ব্যবস্থা গ্রহণ করা হয়েছে। এই নীতিতে নতুন রবার গাছ লাগানো, পুরনো গাছগুলিকে পুনরায় রোপণ করা, উৎপাদকদের সাহায্য দেওয়া, প্রাকৃতিক রবার প্রক্রিয়াকরণ, বিপণন, শ্রমিক ঘাটতি, উৎপাদকদের নিজস্ব মঞ্চ, বৈদেশিক বাণিজ্য, কেন্দ্র ও রাজ্যের সুসংহত কৌশল, গবেষণা, প্রশিক্ষণ, রবার পণ্য উৎপাদন, রপ্তানি, জলবায়ু পরিবর্তনজনিত সমস্যা মোকাবিলা প্রভৃতি বিষয়ে আলোচনা করা হয়েছে।


    দেশের রবার উৎপাদকদের সমস্যা নিরসনে যে টাস্ক ফোর্স স্বল্প ও দীর্ঘমেয়াদি কৌশল চিহ্নিত করে, তার ভিত্তিতে জাতীয় রবার নীতি প্রণয়ন করা হয়েছে। তবে, এই নীতি ঘোষণার পূর্বে এই কাজে জড়িতদের সঙ্গে আলোচনা করা হয়।


    ২০১৭-১৮ থেকে ২০১৯-২০ অর্থবর্ষে প্রাকৃতিক রবার ক্ষেত্রের সুষম বিকাশের লক্ষ্যে রবার বোর্ডের মাধ্যমে গবেষণা ও উন্নয়নমূলক কাজ করা হয়। এর মধ্যে কৃষক / উৎপাদকদের আর্থিক সহায়তা প্রদান, গাছ লাগানোর জন্য কৃৎকৌশল, উন্নত প্রজাতির গাছের ফলন ও চারা বিতরণ উৎপাদকদের প্রশিক্ষণের মাধ্যমে তাঁদের দক্ষতা বৃদ্ধির ব্যবস্থা করা হয়।


    লোকসভায় কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল এক প্রশ্নের লিখিত জবাবে এই তথ্য জানিয়েছেন।


    CG/PB/DM

    
    
    (Release ID: 1575994) Visitor Counter : 21
    
    
      Read this release in: English