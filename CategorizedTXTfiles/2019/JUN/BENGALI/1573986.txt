      স্বরাষ্ট্র মন্ত্রক

      ঘূর্ণিঝড় বায়ু’র মোকাবিলায় ক্যাবিনেট সচিবের পৌরহিত্যে এনসিএমসি-র বৈঠক
      Posted On: 11 JUN 2019 11:12PM by PIB Kolkata


    ক্যাবিনেট সচিব শ্রী প্রদীপ কুমার সিনহা’র পৌরহিত্যে জাতীয় বিপর্যয় ব্যবস্হাপনা কমিটি-এনসিএমসি ঘূর্ণিঝড় বায়ু’র মোকাবিলায় গতকাল একটি বৈঠক করে।


    আবহাওয়া দপ্তরের পূর্বাভাস অনুযায়ী এই ঘূর্ণিঝড় ১৩ জুন গুজরাট উপকূলের পোরবন্দর এবং মাহুবার মধ্যবর্তী অঞ্চলে ঘন্টায় ১১০-১২০ থেকে ১৩৫ কিলোমিটার বেগে প্রবল গতিতে আছড়ে পড়বে। এরফলে গুজরাটের উপকূলবর্তী জেলাগুলিতে প্রবল বৃষ্টিপাতের সম্ভাবনা রয়েছে। যারফলে দ্বারকা, পোরবন্দর, জুনাগড়, দিউ, গির, সোমনাথ, আমরেলি এবং ভাবনগর জেলার নিচু এলাকা প্লাবিত হতে পারে। আবহাওয়া দপ্তর সংশ্লিষ্ট এলাকার প্রশাসনকে নিয়মিত বিজ্ঞপ্তি জারি করছে।


    গুজরাটের মুখ্যসচিব এবং দমন ও দিউ-এর প্রশাসকের পরামর্শদাতা ঘূর্ণিঝড় মোকাবিলায় কি কি ব্যবস্হা নেওয়া হয়েছে সে বিষয়ে এনসিএমসি-কে বিস্তারিত জানিয়েছেন। গুজরাটের মুখ্যসচিব বলেছেন, উপকূলবর্তী এলাকা থেকে প্রায় ২ লক্ষ ৮০ হাজার লোককে নিরাপদ স্হানে সরিয়ে নিয়ে যাওয়া হবে। এছাড়া সাইক্লোনের বিষয়ে প্রয়োজনীয় ঘোষনা সংবাদমাধ্যম এবং এসএমএস-এর মাধ্যমে জানানোর ব্যবস্হা করা হয়েছে।


    মুখ্যসচিব সংশ্লিষ্ট প্রশাসকদের ঘূর্ণিঝড়ে সম্ভাব্য ক্ষতিগ্রস্হ এলাকা থেকে লোকজনকে নিরাপদ স্হানে সরিয়ে নিয়ে যাওয়ার নির্দেশ দিয়েছেন। এছাড়া, প্রয়োজনীয় খাদ্য, পানীয় জল এবং ওষুধপত্র পর্যাপ্ত পরিমানে মজুত করতে বলা হয়েছে।


    জাতীয় বিপর্যয় মোকাবিলা বাহিনী গুজরাটে ৩৫টি এবং দিউ-এ চারটি দলকে মোতায়েন রেখেছে। রাজ্য বিপর্যয় মোকাবিলা বাহিনী, সেনাবাহিনী, উপকূল বাহিনী এবং বিএসএফ-কে সতর্ক অবস্হায় রাখা হয়েছে। কেন্দ্রীয় স্বরাষ্ট্র মন্ত্রক, সংশ্লিষ্ট রাজ্য সরকার এবং কেন্দ্রীয় সংস্হাগুলির সঙ্গে যোগযোগ রেখে চলেছে।


    গুজরাট এবং দমন ও দিউ-এর মুখ্যসচিব এবং পদস্হ আধিকারিকরা ভিডিও কনফারেন্সের মাধ্যমে এনসিএমসি-র ঐ বৈঠকে যোগ দিয়েছিলেন। কেন্দ্রীয় স্বরাষ্ট্র মন্ত্রক, জাহাজ, রেল, বিদ্যুৎ, টেলি-যোগাযোগ, প্রতিরক্ষা, মৎস পালন, আবহাওয়া এবং জাতীয় বিপর্যয় মোকাবিলা বাহিনীর আধিকারিকরা বৈঠকে যোগ দেন।


    CG/CB/NS/… 12 June, 2019…

    
    
    (Release ID: 1573986) Visitor Counter : 5
    
    
      Read this release in: English