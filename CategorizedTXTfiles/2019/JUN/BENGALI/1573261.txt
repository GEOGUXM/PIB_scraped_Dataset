      পরিসংখ্যানএবংকর্মসূচিরূপায়ণমন্ত্রক

      রাও ইন্দরজিৎ সিং কেন্দ্রীয় পরিসংখ্যান ও কর্মসূচি রূপায়ণ মন্ত্রকের স্বাধীন ভারপ্রাপ্ত প্রতিমন্ত্রী হিসেবে দায়িত্ব গ্রহণ করলেন
      Posted On: 03 JUN 2019 4:47PM by PIB Kolkata


    শ্রী রাও ইন্দরজিৎ সিং আজ কেন্দ্রীয় পরিসংখ্যান ও কর্মসূচি রূপায়ণ মন্ত্রকের স্বাধীন ভারপ্রাপ্ত প্রতিমন্ত্রী হিসেবে দায়িত্ব গ্রহণ করলেন। দায়িত্ব গ্রহণের পর তিনি বলেন, দরিদ্র মানুষের কল্যাণে জনমুখী নীতি রূপায়িত করা সরকারের অগ্রাধিকার। মন্ত্রী বলেন, প্রয়োজনের সময় তথ্যের সঠিক ব্যবহার সবথেকে গুরুত্বপূর্ণ


    শ্রী সিং নীতি আয়োগের উচ্চপদস্থ আধিকারিকদের সঙ্গে আলোচনায় মিলিত হয়ে কাজের পর্যালোচনা করেন।


    শ্রী রাও ইন্দরজিৎ সিং হরিয়ানার রেওয়ারিতে ১১ ফেব্রুয়ারি ১৯৫০ সালে জন্মগ্রহণ করেন। সপ্তদশ লোকসভা, ২০১৯-এ তিনি হরিয়ানার গুরুগ্রাম কেন্দ্রের প্রতিনিধিত্ব করছেন। তিনি দিল্লি বিশ্ববিদ্যালয়ের আইনের স্নাতক এবং দিল্লি বিশ্ববিদ্যালয়ের হিন্দু কলেজ থেকে কলা বিভাগের সাম্মানিক স্নাতক ডিগ্রি অর্জন করেন।


    ইতিপূর্বে শ্রী রাও ইন্দরজিৎ সিং পরিকল্পনা প্রতিমন্ত্রী (স্বাধীন দায়িত্বপ্রাপ্ত), নগরোন্নয়ন প্রতিমন্ত্রী, আবাসন ও শহরাঞ্চল দারিদ্র্য দূরীকরণ প্রতিমন্ত্রী হিসেবে ৫ জুলাই, ২০১৬ থেকে ৩ সেপ্টেম্বর, ২০১৭ পর্যন্ত কাজ করেন। ৯ নভেম্বর, ২০১৪ থেকে ৫ জুলাই, ২০১৬ পর্যন্ত তিনি পরিকল্পনা প্রতিমন্ত্রী (স্বাধীন দায়িত্বপ্রাপ্ত) ও প্রতিরক্ষা প্রতিমন্ত্রীও ছিলেন। ২৭ মে, ২০১৪ থেকে ৯ নভেম্বর, ২০১৪ পর্যন্ত তিনি পরিকল্পনা মন্ত্রক, পরিসংখ্যান ও কর্মসূচি রূপায়ণ মন্ত্রকের প্রতিমন্ত্রী (স্বাধীন দায়িত্বপ্রাপ্ত) এবং প্রতিরক্ষা প্রতিমন্ত্রী হিসেবে দায়িত্বভার সামলেছেন।


    এই নিয়ে পঞ্চমবার তিনি লোকসভায় সাংসদ হিসেবে নির্বাচিত হলেন। ২০১৪ সালের ষোড়শ লোকসভায় এবং ২০০৯ সালের পঞ্চদশ লোকসভায় তিনি গুরুগ্রাম কেন্দ্রের সাংসদ ছিলেন। তারও আগে ২০০৪ সালের চতুর্থ লোকসভা এবং ১৯৯৮ সালের দ্বাদশ লোকসভায় তিনি মহিন্দরগড় কেন্দ্র থেকে সাংসদ হিসেবে নির্বাচিত হন। হরিয়ানার জাটুসানা বিধানসভা কেন্দ্র থেকে তিনি চারবার বিধায়ক হিসেবে নির্বাচিত হয়েছেন। হরিয়ানা সরকারের মন্ত্রিসভায় ১৯৯১ থেকে ১৯৯৬ পর্যন্ত শ্রী সিং পরিবেশ ও বন এবং চিকিৎসা ও প্রযুক্তিগত শিক্ষা দপ্তরের মন্ত্রিত্ব করেন। এছাড়া, ১৯৮৬-৮৭-এ তিনি হরিয়ানার খাদ্য ও অসামরিক সরবরাহ দপ্তরের স্বাধীন দায়িত্বপ্রাপ্ত প্রতিমন্ত্রী হিসেবেও কাজ করেন।


    শ্রী সিং, বিজেপি-র জাতীয় কার্যনির্বাহী-র সদস্য এবং ভারতের প্যারা-অলিম্পিক কমিটির সভাপতির দায়িত্বে রয়েছেন।


    

    
    (Release ID: 1573261) Visitor Counter : 23