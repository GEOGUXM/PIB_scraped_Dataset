      উপ-রাষ্ট্রপতিরসচিবালয়

      শারীরিক ও মানসিক স্বাস্হ্য বজায় রাখতে এবং জীবনযাত্রার ধরণের ফলে সৃষ্ট নানা রোগ প্রতিরোধের জন্য বিদ্যালয় পাঠক্রমে যোগ অন্তর্ভুক্ত করা প্রয়োজন : উপরাষ্ট্রপতি
      Posted On: 21 JUN 2019 6:10PM by PIB Kolkata


    নয়াদিল্লি, ২১ জুন , ২০১৯


    উপরাষ্ট্রপতি শ্রী এম ভেঙ্কাইয়া নাইডু যোগকে জনপ্রিয় করে তোলার জন্য উদ্যোগ নিতে আহ্বান জানান। সুস্বাস্হ্য এবং দেশে অসংক্রমনীয় রোগব্যাধি বৃদ্ধিকে প্রতিরোধ করতে বিদ্যালয়ের পাঠ্যক্রমে যোগ অন্তর্ভুক্ত করা প্রয়োজন বলে তিনি উল্লেখ করেন।


    উপরাষ্ট্রপতি আজ আন্তর্জাতিক যোগদিবস উপলক্ষ্যে নতুন দিল্লীর লালকেল্লা ময়দানে প্রজাপিতা ব্রহ্মকুমারী বিশ্ববিদ্যালয় আয়োজিত এক অনুষ্ঠানে অংশগ্রহণ করেন। তিনি বলেন, প্রাচীন যুগে ভারতীয়রা যোগাভ্যাসের মাধ্যমে তাঁদের শারীরিক ও মানসিক স্বাস্হ্য বজায় রাখার পাশাপাশি শৃঙ্খলাপরায়ণ হতেন। তিনি কেন্দ্র এবং সব রাজ্য সরকারকে বিদ্যালয় পাঠ্যক্রমে যোগ অন্তর্ভুক্ত করার জন্য প্রয়োজনীয় পদক্ষেপ নেবার অনুরোধ জানান।


    উপরাষ্ট্রপতি বলেন, সঠিক খাদ্যাভাস বজায় না রাখার ফলে, স্বাস্হ্যের ক্ষতি হচ্ছে। তিনি তরুণ সম্প্রদায়কে বিশেষভাবে সতর্ক করে বলেন, জাঙ্কফুড বা চটজলদি খাবার খাওয়া উচিত নয়। আমাদের পূর্বপুরুষরা বিভিন্ন ঋতুতে প্রথাগত যে সমস্ত খাদ্যাভ্যাস মেনে চলতেন, সেগুলি গ্রহণ করা উচিত। কারণ, তাৎক্ষণিক খাদ্য সবসময় শরীরের পক্ষে ক্ষতিকারক।


    তিনি বলেন, আজকের দিনে মানুষ প্রচন্ড চাপের মধ্যে থাকে। এই চাপ থেকে বেরিয়ে আসার জন্য এবং সুস্বাস্হ্য বজায় রাখার উদ্দেশ্যে যোগ অত্যন্ত গুরুত্বপূর্ণ। শ্রী নাইডু বলেন, যোগ হল সারল্য, সততা এবং প্রকৃতির সমস্ত জীবকে প্রয়োজনীয় শ্রদ্ধা প্রদর্শনের এক প্রতীক।


    সম্পদ, সাচ্ছন্দ্য এবং ক্ষমতা আমাদের মূল্যবোধকে নষ্ট করে এবং প্রাকৃতিক সম্পদকে যথেচ্ছভাবে ব্যবহার করে। এরফলে জলবায়ু পরিবর্তন এবং অসাম্য তৈরি হয়। আমাদের এগুলি প্রতিরোধ করা উচিত।


    উপরাষ্ট্রপতি বলেন, প্রাকৃতিক সম্পদের যথেচ্ছ ব্যবহার বন্ধের জন্য যোগাভ্যাসের প্রয়োজন। কারণ, এর মাধ্যমে সাম্যতা নিশ্চিত হবে। যোগ ভারতীয় জীবনযাত্রার প্রতিফলন। এই জীবনযাত্রা প্রকৃতি এবং জীবজগতের সঙ্গে সখ্যতা বজায় রেখে চলে। তিনি বলেন, যে প্রকৃতিতে আমরা বাস করি তাকে ভালোবাসতে হবে, যার মাধ্যমে সুন্দর ভবিষ্যৎ সুনিশ্চিত হবে।


    বিশ্বজুড়ে যোগের জনপ্রিয়তা বৃদ্ধিতে উপরাষ্ট্রপতি সন্তোষ প্রকাশ করেন। তিনি বলেন, প্রধানমন্ত্রী নরেন্দ্র মোদীর উদ্যেগে বিশ্বজুড়ে ২১ জুন আন্তর্জাতিক যোগদিবস উদযাপন দেশের জন্য অত্যন্ত গর্বের বিষয়।


    উপরাষ্ট্রপতি এই অনুষ্ঠানে ৩০ হাজার যোগ সাধকের সঙ্গে কয়েকটি যোগাসন করেন। এরপর রায়থু নেষ্থাম ফাউন্ডেশনের চেয়ারম্যান শ্রী ভেঙ্কটেশ্বর এবং ডঃ কাদের ভালি ‘ সিরিধান্যালু (যব)-ফুড দ্যাট হিলস ’ বইটি উপরাষ্ট্রপতির হাতে তুলে দেন।


    CG/CB /NS

    
    
    (Release ID: 1575254) Visitor Counter : 75
    
    
      Read this release in: English