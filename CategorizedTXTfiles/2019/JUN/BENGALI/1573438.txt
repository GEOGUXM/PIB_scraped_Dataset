      তথ্যওসম্প্রচারমন্ত্রক

      প্রসার ভারতীর স্বায়ত্বশাসনে সর্বোচ্চ অগ্রাধিকার : প্রকাশ জাভড়েকর
      ডিডি নিউজের জন্য ১৭টি ডিএসএনজি ভ্যানের সূচনা করলেন তথ্য ও সম্প্রচার মন্ত্রী প্রকাশ জাভড়েকর

      Posted On: 04 JUN 2019 6:19PM by PIB Kolkata

    সরকারি সম্প্রচার সংস্হায় এক নতুন অধ্যায়ের সূচনা করে তথ্য ও সম্প্রচার মন্ত্রী শ্রী প্রকাশ জাভড়েকর ডিডি নিউজের জন্য ১৭টি ডিজিটাল সার্ভিস নিউজ গ্যাদারিং বা ডিএসএনজি ভ্যানের সূচনা করলেন।


    এই ডিএসএনজি ভ্যানগুলিতে একাধিক ক্যামেরা থেকে পাওয়া ভিডিও স্ট্রিম ব্যবহার করে সরাসরি সম্প্রচারের আধুনিক যন্ত্রপাতি রয়েছে। হাই ডেফিনেশন সম্প্রচারের উপযোগী যন্ত্রপাতি থাকায় এই ভ্যানগুলির সাহায্যে দর্শকরা উচ্চ গুনমান বিশিষ্ট ছবি দেখতে পাবেন।


    এই উপলক্ষে শ্রী জাভড়েকর সরকারি সম্প্রচার সংস্হা প্রসার ভারতীর স্বায়ত্বশাসনের গুরুত্বের কথা উল্লেখ করে বলেন, সংবাদ মাধ্যমের স্বাধীনতা কখনই লঙ্ঘন করা হবে না। হাই ডেফিনেশন ছবি সম্প্রচারের উপযোগী এই ডিএসএনজি ভ্যানগুলি ব্যবহারের ফলে দর্শকদের অনুষ্ঠান দেখার আনন্দ আরও বাড়বে। তিনি সোশ্যাল মিডিয়া প্ল্যাটফর্মগুলিতে প্রসার ভারতীর প্রভাব বৃদ্ধি পাওয়ায় সন্তোষ প্রকাশ করেন।


    মন্ত্রকের সচিব শ্রী অমিত খারে, সরাসরি সম্প্রচারের ক্ষেত্রে সারা দেশে প্রসার ভারতীর অনুষ্ঠান সম্প্রচারের পরিধি প্রসারের এ ধরণের উদ্যোগের প্রয়োজনীতার কথা ব্যাখ্যা করেন।


    

    
    (Release ID: 1573438) Visitor Counter : 46
    
    
      Read this release in: English