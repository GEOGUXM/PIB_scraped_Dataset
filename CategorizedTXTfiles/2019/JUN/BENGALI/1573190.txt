      স্বরাষ্ট্র মন্ত্রক

      শ্রী অমিত শাহ কেন্দ্রীয় স্বরাষ্ট্র মন্ত্রীর দায়িত্ব গ্রহণ করলেন
      
      শ্রী জি কিষাণ রেড্ডি এবং শ্রী নিত্যানন্দ রাইও স্বরাষ্ট্র প্রতিমন্ত্রীর দায়িত্ব গ্রহণ করলেন

      Posted On: 03 JUN 2019 10:19AM by PIB Kolkata

    নয়াদিল্লি, ১ জুন ২০১৯


    শ্রী অমিত শাহ, কেন্দ্রীয় স্বরাষ্ট্র মন্ত্রী হিসেবে ১ জুন তাঁর দায়িত্ব গ্রহণ করলেন। নর্থ ব্লকে তাঁর দপ্তরে কেন্দ্রীয় স্বরাষ্ট্র সচিব শ্রী রাজীব গৌবা এবং ইনটেলিজেন্স ব্যুরোর নির্দেশক শ্রী রাজীব জৈন স্বাগত জানান।


    দপ্তরের নতুন দুই প্রতিমন্ত্রী শ্রী জি কিষাণ রেড্ডি এবং শ্রী নিত্যানন্দ রাইও সেই সময় উপস্থিত ছিলেন। তারাও তাঁদের দায়িত্ব ১ জুনই গ্রহণ করেছেন।


    সপ্তদশ লোকসভা নির্বাচনে শ্রী অমিত শাহ গান্ধীনগর লোকসভা কেন্দ্র থেকে জয়ী হয়েছেন। তিনি এর আগে রাজ্যসভার সদস্য, গুজরাট মন্ত্রিসভার এবং বিধানসভার সদস্য ছিলেন। কৃষিকাজের পাশাপাশি তিনি রাজনৈতিক ও সামাজিক কর্মী হিসেবে পরিচিত ছিলেন।


    শ্রীমতি কুসুমবেন এবং শ্রী অনিলচন্দ্র শাহর পুত্র অমিত শাহ ১৯৬৪ সালে মুম্বাইএ জন্মগ্রহণ করেন। তিনি আহমেদাবাদ বিশ্ববিদ্যালয় থেকে বিজ্ঞান বিভাগে স্নাতক ডিগ্রী পান।


    ১৯৯৭ থেকে ২০১৭ পর্যন্ত তিনি গুজরাট বিধানসভার সদস্য ছিলেন। সেই সময় গুজরাটের স্বরাষ্ট্র, আইন, পরিবহণ সহ নানা গুরুত্বপূর্ণ দপ্তর তিনি সামলেছেন। ২০১৭ সালে তিনি রাজ্যসভার সাংসদ নির্বাচিত হন। গুজরাট রাজ্য অর্থ নিগমের চেয়ারম্যান ছাড়াও শ্রী শাহ্‌ সেন্ট্রাল বোর্ড অফ ক্রিকেট অ্যাসোসিয়েশন এবং গুজরাট স্টেট ক্রিকেট অ্যাসোসিয়েশনের চেয়ারম্যানের দায়িত্ব পালন করেছেন। ২০১৬ সাল থেকে তিনি শ্রী সোমনাথ মন্দির ট্রাসটের একজন সদস্যও।


    SSS/CB

    
    
    (Release ID: 1573190) Visitor Counter : 4
    
    
      Read this release in: English