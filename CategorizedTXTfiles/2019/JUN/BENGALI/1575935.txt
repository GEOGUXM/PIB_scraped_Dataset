      ক্রেতা, খাদ্যএবংগণবন্টনমন্ত্রক

      ডাল আমদানি
      Posted On: 27 JUN 2019 12:33PM by PIB Kolkata


    নয়াদিল্লি, ২৬ জুন ২০১৯


    এখনও পর্যন্ত সরকারের ডাল আমদানির কোনও পরিকল্পনা নেই। সরকার ২০ লক্ষ মেট্রিক টন মজুত রাখার সিদ্ধান্ত অনুমোদন করেছে। প্রতি কেজি-তে ১৫ টাকা ভর্তুকি দিয়ে কেন্দ্র গণবন্টন সহ বিভিন্ন যোজনায় গম বিক্রির সিদ্ধান্ত নিয়েছে। এরফলে, ২০১৭-১৮ শস্যবর্ষে খরিফ এবং রবি মরশুমে সংগ্রহ করা গমের মজুত ভাণ্ডার হ্রাস পাবে। কৃষি এবং কৃষক কল্যাণ দপ্তরের তৃতীয় দফার পূর্বাভাস অনুযায়ী, ২০১৮-১৯ বর্ষে ২ কোটি ৩০ লক্ষ মেট্রিক টনের বেশি ডাল উৎপাদনের সম্ভাবনা রয়েছে। ২০১৭-১৮ সালে চূড়ান্ত পূর্বাভাস অনুযায়ী এই পরিমাণ ছিল ২ কোটি ৫৪ লক্ষ মেট্রিক টনের বেশি।


    বাজারে যাতে ডাল সহজেই পাওয়া যায় এবং দামের ওঠানামা আয়ত্তের মধ্যে রাখতে সরকার নানা পদক্ষেপ নিয়েছে। ডালের উৎপাদন বাড়ানোর লক্ষ্যে জাতীয় খাদ্য নিরাপত্তা মিশনের আওতায় ন্যূনতম সহায়ক মূল্য ঘোষণা করা হয়েছে। এর ফলে, ডাল উৎপাদনে কৃষকদের মধ্যে উৎসাহ বাড়বে। এছাড়া, অড়হর ও অন্যান্য ডালের সরবরাহ যথাযথ রাখতে সরকার মোজাম্বিকের সঙ্গে একটি সমঝোতাপত্র স্বাক্ষর করেছে। এছাড়াও, মজুত থেকে নির্দিষ্ট পরিমাণ ডালের সরবরাহের মাধ্যমে দামের স্থিতিশীলতা বজায় রাখার চেষ্টা করা হয়।


    কেন্দ্রীয় উপভোক্তা, খাদ্য ও গণবন্টন দপ্তরের মন্ত্রী শ্রী রামবিলাস পাসোয়ান মঙ্গলবার এক লিখিত প্রশ্নের জবাবে লোকসভায় এই তথ্য দিয়েছেন।


    CG/CB/SB

    
    
    (Release ID: 1575935) Visitor Counter : 24
    
    
      Read this release in: English