      কেন্দ্রীয়মন্ত্রিসভা

      চিকিৎসা শিক্ষা ব্যবস্থায় সংস্কারমূলক পদক্ষেপ গতি পাচ্ছে ভারতীয় মেডিকেল কাউন্সিল (সংশোধন) বিল, ২০১৯ মন্ত্রিসভায় অনুমোদিত সংসদের আসন্ন অধিবেশনেই বিল পেশ
      Posted On: 12 JUN 2019 1:58PM by PIB Kolkata


    নয়াদিল্লি, ১২ জুন ২০১ ৯


    দেশবাসীর জন্য উন্নত মানের স্বাস্থ্য পরিষেবা দিতে চিকিৎসা শিক্ষা ব্যবস্থায় সংস্কারসাধন প্রধানমন্ত্রী শ্রী নরেন্দ্র মোদীর নেতৃত্বাধীন এনডিএ সরকারের একটি গুরুত্বপূর্ণ পদক্ষেপ। এই উদ্যোগকে অব্যাহত রাখতে এবং সরকারের আরও একটি অঙ্গীকার পূরণ করার লক্ষ্যে প্রধানমন্ত্রীর পৌরহিত্যে কেন্দ্রীয় মন্ত্রিসভা বুধবার ভারতীয় মেডিকেল কাউন্সিল (সংশোধন) বিল, ২০১৯ অনুমোদন করেছে। প্রস্তাবিত এই বিলটি ২০১৯ – এর ভারতীয় মেডিকেল কাউন্সিল (সংশোধন) দ্বিতীয় অধ্যাদেশের পরিবর্তে কার্যকর হবে। সংসদের আসন্ন অধিবেশনেই এ সংক্রান্ত বিল পেশ করার সিদ্ধান্ত হয়েছে। বিলটি সংসদের অনুমোদন পেলে দেশে চিকিৎসা শিক্ষা পরিচালনা ব্যবস্থায় আরও স্বচ্ছতা, দায়বদ্ধতা ও উৎকর্ষতা সুনিশ্চিত হবে । নতুন এই বিলে ২০১৮’র ২৬শে সেপ্টেম্বর থেকেই ভারতীয় মেডিকেল কাউন্সিলকে দু’বছরের জন্য বাতিল করার কথা বলা হয়েছে । এই সময়কালে কাউন্সিলের যাবতীয় কাজকর্ম ও দায়িত্ব পরিচালন পর্ষদ পালন করবে। এছাড়াও , পরিচালন পর্ষদের সদস্য সংখ্যা ৭ থেকে বাড়িয়ে ১২ করার কথা বিলে উল্লেখ রয়েছে।


    CG/BD/ SB

    
    
    (Release ID: 1574284) Visitor Counter : 6