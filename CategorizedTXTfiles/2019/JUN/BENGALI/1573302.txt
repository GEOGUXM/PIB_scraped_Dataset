      অর্থমন্ত্রক

      মে মাসে জিএসটি বাবদ রাজস্ব সংগ্রহের পরিমাণ ১ লক্ষ কোটি টাকা ছাড়িয়েছে
      Posted On: 03 JUN 2019 7:19PM by PIB Kolkata


    নয়াদিল্লি, ০৩ জুন ২০১৯


    চলতি বছরের মে মাসে জিএসটি বাবদ রাজস্ব সংগ্রহের পরিমাণ গত বছরের আলোচ্য মাসে সংগ্রহের পরিমাণ ৯৪ হাজার ১৬ কোটি টাকা থেকে ৬.৬৭ শতাংশ বেড়ে হয়েছে ১ লক্ষ ২৮৯ কোটি টাকা। এর মধ্যে কেন্দ্রীয় জিএসটি-র পরিমাণ ১৭ হাজার ৮১১ কোটি টাকা, রাজ্য জিএসটি-র পরিমাণ ২৪ হাজার ৪৬২ কোটি টাকা, আইজিএসটি-র পরিমাণ ৪৯ হাজার ৮৯১ কোটি টাকা (আমদানি থেকে সংগৃহীত ২৪ হাজার ৮৭৫ কোটি টাকা সহ) এবং সেস বা শুল্ক থেকে রাজস্ব আদায়ের পরিমাণ ৮ হাজার ১২৫ কোটি টাকা (আমদানি থেকে সংগৃহীত ৯৫৩ কোটি টাকা সহ) রয়েছে। এপ্রিলের শুরু থেকে ৩১ মে পর্যন্ত জিএসটিআর ৩বি রিটার্ন দাখিলের সংখ্যা ছিল ৭২ লক্ষ ৪৫ হাজার। বিভিন্ন বিষয়ের নিষ্পত্তির পর মে মাসে সিজিএসটি থেকে কেন্দ্রীয় সরকারের রাজস্ব আয়ের পরিমাণ দাঁড়িয়েছে ৩৫ হাজার ৯০৯ কোটি টাকা এবং এসজিএসটি খাতে রাজ্যগুলির রাজস্ব আয়ের পরিমাণ দাঁড়িয়েছে ৩৮ হাজার ৯০০ কোটি টাকা।


    উল্লেখ করা যেতে পারে, চলতি বছরের ফেব্রুয়ারি থেকে মার্চ পর্যন্ত জিএসটি ক্ষতি পূরণ বাবদ রাজ্যগুলিকে ১৮ হাজার ৯৩৪ কোটি টাকা দেওয়া হয়েছে।


    SSS/BD/SB

    
    
    (Release ID: 1573302) Visitor Counter : 22
    
    
      Read this release in: English