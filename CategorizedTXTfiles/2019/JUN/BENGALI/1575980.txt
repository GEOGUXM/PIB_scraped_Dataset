      জাহাজচলাচলমন্ত্রক

      আইআইটি খড়গপুরে অন্তঃদেশীয় এবং উপকূলীয় জলপথ প্রযুক্তি কেন্দ্র গড়ে তুলতে চুক্তি করল জাহাজ মন্ত্রক
      Posted On: 27 JUN 2019 3:19PM by PIB Kolkata


    নয়াদিল্লি , ২৭ জুন , ২০১৯


    আইআইটি খড়গপুরে অন্তঃদেশীয় এবং উপকূলীয় জলপথ প্রযুক্তি কেন্দ্র গড়ে তুলতে আইআইটি-র সঙ্গে একটি সমঝোতাপত্র স্বাক্ষর করেছে জাহাজ মন্ত্রক। জাহাজ মন্ত্রকের স্বধীন দায়িত্বপ্রাপ্ত এবং সার ও রসায়ন দপ্তরের প্রতিমন্ত্রী শ্রী মনসুখ মান্ডভিয়ার উপস্হিতিতে এই সমঝোতাপত্র স্বাক্ষরিত হয়।


    এই অনুষ্ঠানে শ্রী মান্ডভিয়া বলেন, জাহাজ পরিবহন ক্ষেত্রে দেশজ প্রযুক্তি সময়ের দাবি এবং প্রধানমন্ত্রী শ্রী নরেন্দ্র মোদীর ভাবনা অনুযায়ী ‘ মেক ইনি ইন্ডিয়া ’ কে তুলে ধরতে আমরা দৃঢ়প্রতিজ্ঞ।


    সাগরমালা প্রকল্পের অধীনে স্হাপিত হতে যাওয়া অত্যাধুনিক এই কেন্দ্রটি সম্পর্কে জানাতে গিয়ে শ্রী মান্ডভিয়া বলেন, এই প্রকল্পটি দেশের বন্দর এবং জলপথ ক্ষেত্রের জন্য রণকৌশলগত দীর্ঘকালীন পরিকল্পনার অধীন। এবং এরফলে অন্তঃদেশীয় জলপথ পরিবহন এবং উপকূলীয় জাহাজ চলাচলে অত্যন্ত সুবিধা হবে।


    তিনি আরও জানান, ‘’ এই প্রথম এমন একটি কেন্দ্র গড়া হচ্ছে যেখানে অত্যাধুনিক প্রযুক্তির ব্যবস্হা থাকবে জলপথ ক্ষেত্রের জন্য, যাতে বিদেশী সংস্হাগুলির ওপর নির্ভরশীলতা কমবে ভারতের। গবেষণার খরচ কমবে উল্লেখযোগ্যভাবে। ফলে বন্দর এবং জলপথ পরিবহনের কাজে খরচ ও সময় বাঁচবে। ’’


    শ্রী মান্ডভিয়া আরও জানান ‘ বর্তমানে অভ্যন্তরীণ এবং উপকূলীয় জলযানগুলির জন্য দেশে পরীক্ষা এবং যাচাই-এর কোন সুবিধা নেই। যারজন্য জাহাজ নির্মাতাদের ইউরোপীয় দেশগুলির দ্বারস্হ হতে হয়। তাই অভ্যন্তরীণ এবং উপকূলীয় জলপথ প্রযুক্তির জন্য এই অত্যাধুনিক কেন্দ্রটি (সিআইসিএমটি) গড়ে তোলা হচ্ছে দীর্ঘদিনের প্রয়োজন মেটাতে এবং অভ্যন্তরীণ জলপথ ও দেশের উপকূলীয় জাহাজ চলাচলে গতি আনতেই এই উদ্যোগ। ’


    এই উপলক্ষ্যে আইআইটি খড়গপুর সিআইসিএমটি-র অধিকর্তা বলেন, এই সমঝোতাপত্র চুক্তি এবং এই কেন্দ্রটি গড়ে তোলার মাধ্যমে বিশ্বের আরও মাত্র চারটি দেশে যাদের এই সুবিধা আছে তাদের সমকক্ষ হবে ভারত।


    সাগরমালা কর্মসূচির অধিনে এই প্রকল্পের খরচ ৬৯ কোটি ২০ লক্ষ টাকা যোগানো হবে। সিআইসিএমটি-কে ৫ বছরের জন্য টাকা দেওয়া হবে। এরথেকে প্রাপ্ত আয় থেকেই এর তত্ত্বাবধানের কাজ চলবে।


    অভ্যন্তরীণ জলপথ পরিবহণ জাহাজ নির্মাণ, বন্দর প্রভৃতিতে যুক্ত সংস্হাগুলিকে প্রযুক্তগত সহায়তা, গবেষণা, পরীক্ষা-নিরীক্ষার সুবিধা দেবে আইআইটি খড়গপুরের এই সিআইসিএমটি। উপকূলীয় অভ্যন্তরীণ জলপথের জন্য জাহাজের নকশার জন্য জোর দেবে কেন্দ্র। এছাড়া জাহাজ নির্মাণ প্রযুক্তি, কাঠামোগত নকশা, পরিবহণ ব্যবস্হা এবং লজিস্টিকের সুবিধা পাওয়া যাবে এই কেন্দ্রে।


    সিআইসিএমটি স্হাপনার মাধ্যমে বন্দর এবং জলপথ ক্ষেত্রে সরাসরি দেশজ উদ্ভাবনা এবং অত্যাধুনিক প্রযুক্তির সহায়তা মিলবে। এতে সাগরমালা কর্মসূচি রূপায়ণের সার্থকতা পাওয়া যাবে। সরকার, শিক্ষাপ্রতিষ্ঠান এবং শিল্পের মধ্যে সহযোগিতার মাধ্যমে ফলিত গবেষণা কার্যকর হবে বন্দর এবং জলপথ ক্ষেত্রের প্রতিদিনের কাজে।


    CG/AP/NS

    
    
    (Release ID: 1575980) Visitor Counter : 48
    
    
      Read this release in: English