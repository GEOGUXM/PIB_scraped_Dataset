      বিজ্ঞানওপ্রযুক্তিমন্ত্রক

      রপ্তানিযোগ্য ইঞ্জিনিয়ারিং দ্রব্যের মানোন্নয়নের জন্য সিএসআইআর-এনএমএল এবং ইইপিসি ইন্ডিয়ার মধ্যে সমঝোতাপত্র স্বাক্ষর
      Posted On: 24 JUN 2019 10:51PM by PIB Kolkata


    কলকাতা, ২৪ জুন, ২০১৯


    জামশেদপুর-ভিত্তিক সিএসআইআর-ন্যাশনাল মেটালার্জিক্যাল ল্যাবরেটরি (এনএমএল) এবং ইঞ্জিনিয়ারিং এক্সপোর্ট প্রোমোশন কাউন্সিল (ইইপিসি) ইন্ডিয়ার মধ্যে আজ এক সমঝোতাপত্র স্বাক্ষরিত হয়েছে। এর ফলে, যেসব রপ্তানিকারক ইঞ্জিনিয়ারিং দ্রব্য উৎপাদন করেন, তাঁরা সিএসআইআর-এনএমএল-এর বিজ্ঞানীদের থেকে সাহায্য পাবেন যার ফলে, তীব্র প্রতিযোগিতামূলক বিশ্ব বাজারে টিকে থাকা তাঁদের পক্ষে সহজ হবে।ইইপিসি ইন্ডিয়া প্রযুক্তি কেন্দ্রে জামশেদপুর-ভিত্তিক সিএসআইআর-এনএমএলএবং দুর্গাপুর-ভিত্তিকসিএসআইআর-সিএমইআরআই আয়োজিত এক সম্মেলনে এই সমঝোতাপত্র স্বাক্ষরিত হয়। এই সম্মেলনে বাজারে টিকে থাকার জন্য অতিক্ষুদ্র, ক্ষুদ্র এবং মাঝারি শিল্পোদ্যোগীদের মেটিরিয়াল সায়েন্স এবং ইঞ্জিনিয়ারিং-এর ওপর প্রশিক্ষণ দেওয়া হয়েছে।


    অতিক্ষুদ্র, ক্ষুদ্র এবং মাঝারি শিল্পোদ্যোগীদের নতুন নতুন প্রযুক্তির বিষয়ে জানানোর জন্য ইইপিসি-কে প্রযুক্তি কেন্দ্রের মাধ্যমে সাহায্যের পরামর্শ দিয়েছে বাণিজ্য মন্ত্রক। ইইপিসি ইন্ডিয়ার চেয়ারম্যান শ্রী রবি সেহগাল জানিয়েছেন, এই উদ্যোগপতিরা নির্মাণ এবং নকশার জন্য ধাতু নির্বাচন, ধাতু এবং শঙ্কর ধাতু তৈরিতে ফোর্জিং সহ অন্যান্য প্রযুক্তির ব্যবহার এবং হিট ট্রিটমেন্টের বিষয়ে এই সম্মেলনে বিশেষজ্ঞদের থেকে পরামর্শ পেয়েছেন।


    CG/CB/DM

    
    
    (Release ID: 1575518) Visitor Counter : 28
    
    
      Read this release in: English