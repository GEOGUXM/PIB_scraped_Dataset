      প্রতিরক্ষামন্ত্রক

      সেনাবাহিনীগুলির সক্ষমতা বৃদ্ধি
      Posted On: 24 JUN 2019 10:32PM by PIB Kolkata


    নয়াদিল্লি, ২৪ জুন ২০১৯


    নিরাপত্তা সংক্রান্ত যাবতীয় চ্যালেঞ্জের মোকাবিলায় সেনাবাহিনীগুলিকে বিপদের আশঙ্কা, অভিযান পরিচালনা এবং প্রযুক্তিগত পরিবর্তনের সঙ্গে সামঞ্জস্য বজায় রেখে সর্বদাই প্রস্তুত রাখতে বাহিনীর আধুনিকীকরণ এক ধারাবাহিক প্রক্রিয়া। অভিযান পরিচালনা এবং নিত্যনৈমিত্তিক কাজের ক্ষেত্রে বাহিনীগুলির প্রয়োজনীয়তা মেটানোর বিষয়ে সরকার সর্বোচ্চ অগ্রাধিকার দিয়ে থাকে। নতুন সাজসরঞ্জাম সরবরাহ এবং প্রযুক্তিগত মানোন্নয়নের মাধ্যমে বাহিনীর সক্ষমতা বাড়ানোর ওপর গুরুত্ব দেওয়া হয়।


    রাজ্যসভায় আজ এক প্রশ্নের লিখিত জবাবে এই তথ্য দেন প্রতিরক্ষা মন্ত্রী শ্রী রাজনাথ সিং। তিনি আরও জানান, ২০১৫-১৬ থেকে ২০১৮-১৯ পর্যন্ত বিগত চারটি অর্থবর্ষে সেনাবাহিনীর জন্য হেলিকপ্টার, নৌ-যুদ্ধজাহাজ, র‍্যাডার, ব্যালেস্টিক হেলমেট, আর্টিলারি বন্দুক, সিম্যুলেটর, ক্ষেপণাস্ত্র, বুলেটপ্রুফ জ্যাকেট সহ আগ্নেয়াস্ত্র সংগ্রহের জন্য ২১০টি চুক্তি স্বাক্ষরিত হয়েছে।


    CG/BD/SB

    
    
    (Release ID: 1575506) Visitor Counter : 15
    
    
      Read this release in: English