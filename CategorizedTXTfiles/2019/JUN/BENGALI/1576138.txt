      প্রতিরক্ষামন্ত্রক

      প্রতিরক্ষা উৎপাদন
      Posted On: 28 JUN 2019 1:38PM by PIB Kolkata


    নয়াদিল্লি, ২৬ জুন, ২০১৯


    প্রধানমন্ত্রী সরকারি মালিকানাধীন সংস্থার উন্নতিকল্পে যে কর্মসূচির কথা বলেছেন তার অঙ্গ হিসেবে দেশের প্রতিরক্ষা সরঞ্জাম উৎপাদন কারখানাগুলিকে রপ্তানির মাধ্যমে তাদের বর্ধিত টার্নওভার অর্জনের লক্ষ্যমাত্রা দেওয়া হয়েছে। ২০২২-২৩ বর্ষের মধ্যে রপ্তানির মাধ্যমে এই সব প্রতিরক্ষা সরঞ্জাম উৎপাদন কারখানার ২৫ শতাংশ টার্নওভার অর্জনের কথা বলা হয়েছে বলে প্রতিরক্ষা মন্ত্রী শ্রী রাজনাথ সিং আজ লোকসভায় এক প্রশ্নের জবাবে একথা জানান।


    তিনি বলেন, দেশের ৪১টি অর্ডন্যান্স কারখানা এবং ৯টি প্রতিরক্ষা সরঞ্জাম উৎপাদন কারখানায় প্রতি বছর ৫৮ হাজার কোটি টাকার সমতুল উৎপাদন হয়। ২০১৮-১৯ বর্ষে প্রতিরক্ষা উৎপাদনের সরকারি মালিকানাধীন কারখানাগুলি এযাবৎকালের মধ্যে সবচেয়ে বেশি যা প্রায় ৪৫,৭৭৬ কোটি টাকার টার্নওভার অর্জন করেছে বলে মন্ত্রী জানান। দেশের অর্ডন্যান্স ফ্যাক্টরি বোর্ডকে শক্তিশালী করারও উদ্যোগ নেওয়া হয়েছে।


    মন্ত্রী বলেন, সরকার দেশে দুটি প্রতিরক্ষা শিল্প করিডর প্রতিষ্ঠা করে অর্থনৈতিক উন্নয়ন ও দেশের প্রতিরক্ষা শিল্পের বৃদ্ধি করার সিদ্ধান্ত নিয়েছে। এর একটি হবে তামিলনাড়ুতে এবং অন্যটি উত্তরপ্রদেশে। প্রতিরক্ষা ও উড়ান ক্ষেত্রে গবেষণা ও উন্নয়নের ওপর জোর দেওয়া হচ্ছে। প্রতিরক্ষা উৎপাদনে দেশজকরণের লক্ষ্যে ‘মিশন রক্ষা জ্ঞান শক্তি’ নামে একটি নতুন ব্যবস্থা চালু করা হয়েছে। প্রতিরক্ষা ক্ষেত্রে দেশি-বিদেশি বিনিয়োগ বাড়াতে নীতি সংশোধন করা হয়েছে। এছাড়া, দেশে উৎপাদিত প্রতিরক্ষা সরঞ্জাম রপ্তানির উদ্যোগও নেওয়া হয়েছে বলে প্রতিরক্ষা মন্ত্রী জানান।


    SSS/ PB/DM

    
    
    (Release ID: 1576138) Visitor Counter : 25
    
    
      Read this release in: English