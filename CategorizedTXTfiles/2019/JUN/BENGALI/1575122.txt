      অর্থমন্ত্রক

      বিবাদ মেটানোর একটি বিকল্প সংস্থা আয়কর নিষ্পত্তি কমিশন :-আইটিএসসি র ভাইস চেয়ারম্যান
      Posted On: 21 JUN 2019 1:25PM by PIB Kolkata


    কলকাতা, ২০ জুন ২০১৯


    আয়কর নিষ্পত্তি কমিশন ౼ আই টি এস সি, দেশের কর সংক্রান্ত বিবাদ মেটানোর একটি গুরুত্বপূর্ণ বিকল্প সংস্থা। কমিশনের কলকাতা শাখার ভাইস চেয়ারম্যান শ্রী মহম্মদ আশরাফ জানান, করদাতাদের সঙ্গে আয়কর বিভাগের সম্পত্তি এবং আয়কর সংক্রান্ত বিবাদের নিষ্পত্তি তাঁরা করে থাকেন। তিনি আজ ক্যালকাটা চেম্বার অফ কমার্স আয়োজিত “ আয়কর নিষ্পত্তি কমিশন- বর্তমান প্রেক্ষাপট” শীর্ষক মতবিনিময়ের এক অনুষ্ঠানে বক্তব্য রাখেন। কমিশনের সদস্য শ্রী বি জি গুপ্তা বলেন, যারা একবার কর ফাকি দিয়েছেন অথবা অনিচ্ছাকৃতভাবে কর বকেয়া রেখেছেন, তাঁদের একবার ভুল স্বীকারের সুযোগ এই কমিশন দিয়ে থাকে। করদাতারা আয়কর বিভাগের কাছে তাঁদের আয়ের বিষয়ে তথ্য জানাবার পরও আইটিসিএস ওই করদাতাদের অতিরিক্ত আয়ের বিষয়ে জানাতে সুযোগ দেয়। সে ক্ষেত্রে আবেদনকারীকে আবেদনের আগে কমিশনের কাছে অতিরিক্ত রোজগারের উপর সুদ সহ পুরো কর জমা দিতে হবে। শ্রী আশরাফ এবং শ্রী গুপ্তা জানান, এরপর আইটিএসসি সিদ্ধান্ত নেবে তারা আবেদনটি গ্রহণ করবে কিনা। যদি সেটি গৃহিত হয় তারপর কমিশন দুই পক্ষের বক্তব্য শুনে একটি নির্দিষ্ট সময়ের মধ্যে ওই বিবাদ মিটিয়ে ফেলে।


    আয়কর নিষ্পত্তি কমিশন আবেদনের ১৮ মাসের মধ্যে বিবাদের নিস্পত্তি করে থাকে। আয়করদাতাকে জরিমানা এবং শাস্তির হাত থেকে বাচানোর পর্যাপ্ত ক্ষমতা কমিশনের রয়েছে। শ্রী গুপ্তা জানিয়েছেন, কমিশনের রায়ই চূড়ান্ত বলে বিবেচিত হয়।


    অনুষ্ঠানে এসিএইর সভাপতি শ্রী বাসুদেব আগরওয়াল, সিনিয়ার চার্টার্ড একাউন্টেন্ট শ্রী জিনেস এস বাঞ্জারা, ক্যালকাটা চেম্বার অফ কমার্সের সভাপতি শ্রী ওম প্রকাশ আগরওয়াল উপস্থিত ছিলেন।


    CG/CB

    
    
    (Release ID: 1575122) Visitor Counter : 54
    
    
      Read this release in: English