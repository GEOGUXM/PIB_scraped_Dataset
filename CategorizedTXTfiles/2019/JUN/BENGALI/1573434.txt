      স্বাস্থ্যওপরিবারকল্যাণমন্ত্রক

      আয়ুষ্মান ভারত প্রকল্পের সুবিধা প্রান্তিক মানুষের কাছে পৌঁছে দেওয়ার জন্য সর্বতোভাবে প্রয়াস চালানো হবে : শ্রী চৌবে
      স্বাস্থ্য ও পরিবার কল্যাণ মন্ত্রকের প্রতিমন্ত্রী হিসাবে দায়িত্বভার গ্রহণ করতে নির্মাণ ভবনে মেট্রো করে পৌঁছলেন শ্রী অশ্বিনী কুমার চৌবে

      Posted On: 04 JUN 2019 6:08PM by PIB Kolkata

    নির্মাণ ভবনে আজ স্বাস্থ্য ও পরিবার কল্যাণ মন্ত্রকের প্রতিমন্ত্রী হিসাবে দায়িত্বভার গ্রহণ করলেন শ্রী অশ্বিনী কুমার চৌবে। তিনি মেট্রো করে নির্মাণ ভবনের কাছে মেট্রো স্টেশনে পৌঁছন এবং সেখান থেকে পায়ে হেঁটে তিনি মন্ত্রকে উপস্থিত হন। দায়িত্বভার গ্রহণের আগে তিনি নির্মাণ ভবন চত্বরে পাঁচটি বৃক্ষ রোপণ করেন।


    দায়িত্বভার গ্রহণের পর, প্রধানমন্ত্রী শ্রী নরেন্দ্র মোদীকে ধন্যবাদ জানিয়ে শ্রী চৌবে বলেন, আয়ুষ্মান ভারত প্রকল্পকে বাস্তবায়িত করতে এবং তার সুফল প্রান্তিক মানুষের কাছে পৌঁছে দিতে সর্বতোভাবে প্রয়াস চালানো হবে। এখনও যাঁরা এই প্রকল্পের আওতার বাইরে রয়েছেন, তাঁদেরকেও এর আওতায় নিয়ে আসার কর্মসূচি নিয়েছে কেন্দ্রীয় সরকার। শ্রী চৌবে বলেন ‘সর্বে সন্তু নিরাময়’ – এর অর্থই হ’ল ‘সকলের জন্য সুস্বাস্থ্য’। সরকার এই নীতি কার্যকর করতে প্রচেষ্টা চালাচ্ছে। তিনি আরও বলেন, প্রধানমন্ত্রী শ্রী নরেন্দ্র মোদী নতুন ভারত গঠনের যে লক্ষ্য নিয়েছেন, সেখানে আমাদের দায়িত্ব হ’ল একযোগে কাজ করে ‘নতুন ভারত, সুস্থ ভারত’ গঠনের স্বপ্নকে বাস্তবায়িত করা। তিনি মনে করেন, পরিবেশ রক্ষা হলেই আমাদের স্বাস্থ্য সুরক্ষিত হবে। এর জন্য তিনি স্বচ্ছ ও সবুজ পরিবেশ গঠনের জন্য বৃক্ষরোপণের ওপর জোর দেন। তিনি বলেন, শরীরকে সুস্থ রাখতে প্রতিদিন সকলের হাঁটা অথবা ২০ থেকে ৩০ মিনিট সাইকেল চালানো উচিত।

    
    
    (Release ID: 1573434) Visitor Counter : 31
    
    
      Read this release in: English