      ভূ-বিজ্ঞানমন্ত্রক

      ভূ-বিজ্ঞান মন্ত্রকের কেন্দ্রীয় মন্ত্রী হিসাবে দায়িত্বভার গ্রহণ করলেন ডঃ হর্ষবর্ধন
      Posted On: 04 JUN 2019 6:05PM by PIB Kolkata


    ভূ-বিজ্ঞান মন্ত্রকের কেন্দ্রীয় মন্ত্রী হিসাবে আজ দায়িত্বভার গ্রহণ করলেন ডঃ হর্ষবর্ধন। পৃথিবী ভবনে দায়িত্বভার গ্রহণের পর মন্ত্রকের সচিব ডঃ এম রাজীবন এবং অন্যান্য আধিকারিকরা তাঁকে ধন্যবাদ জানান।


    পরে, সাংবাদিক বৈঠকে কেন্দ্রীয় মন্ত্রী বলেন, প্রধানমন্ত্রী শ্রী নরেন্দ্র মোদী তাঁর ওপর যে বিশ্বাস রেখেছেন এবং দ্বিতীয়বার এই একই দায়িত্ব দিয়েছেন – তার জন্য তিনি কৃতজ্ঞ। ভারতীয় আবহাওয়া দপ্তর সম্প্রতি ‘ফণী’ ঘূর্ণিঝড়ের যে নিখুঁত পূর্বাভাস দিয়েছিল, তা সত্যিই প্রশংসনীয়। মন্ত্রী বলেন, বর্তমানে ৪২ মিলিয়ন কৃষক ফসল-ভিত্তিক কৃষি-আবহাওয়ার পূর্বাভাস পেয়ে থাকেন বিভিন্ন ভাষায়। তিনি বলেন, আগামী দিনে ‘ডিপ ওশান মিশন’ কর্মসূচি বাস্তবায়নে বিশেষ জোর দেওয়া হবে।


    দায়িত্বভার গ্রহণের পর ডঃ হর্ষবর্ধন মন্ত্রকের বিভিন্ন আধিকারিকদের সঙ্গে পর্যালোচনা বৈঠক করেন।

    
    
    (Release ID: 1573431) Visitor Counter : 22