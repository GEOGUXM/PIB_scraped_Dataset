      অর্থমন্ত্রক

      গরিব মানুষের জন্য ক্ষুদ্র ঋণ সহায়তা
      Posted On: 27 JUN 2019 12:30PM by PIB Kolkata


    নয়াদিল্লি, ২৬ জুন ২০১৯


    ভারতীয় রিজার্ভ ব্যাঙ্কের অগ্রাধিকারপ্রাপ্ত ক্ষেত্রের জন্য ঋণ সহায়তা সংক্রান্ত নীতি-নির্দেশিকায় স্পষ্ট উল্লেখ রয়েছে যে, ২০ বা তার বেশি শাখা রয়েছে, এমন দেশীয় তালিকাভুক্ত বাণিজ্যিক ব্যাঙ্ক এবং বৈদেশিক ব্যাঙ্কগুলিকে একটি অর্থবর্ষের ৩১শে মার্চের আগে পর্যন্ত অ্যাডজাস্টটেড নেট ব্যাঙ্ক ক্রেডিট বা অফ ব্যালেন্সশিট এক্সপোজারের সমতুল পরিমাণ প্রদেয় ঋণের অন্তত ৪০ শতাংশ অগ্রাধিকারপ্রাপ্ত ক্ষেত্রের জন্য সুনির্দিষ্ট করতে হবে। একইভাবে, ব্যাঙ্কগুলিকে একটি অর্থবর্ষের ৩১শে মার্চের আগে পর্যন্ত অ্যাডজাস্টটেড নেট ব্যাঙ্ক ক্রেডিট বা অফ ব্যালেন্সশিট এক্সপোজারের সমতুল পরিমাণ প্রদেয় ঋণের অন্তত ১০ শতাংশ সমাজের দুর্বলতর শ্রেণীর মানুষের জন্য এবং ১৮ শতাংশ কৃষি ক্ষেত্রের জন্য নির্দিষ্ট করার কথা বলা হয়েছে। ঐ নীতি-নির্দেশিকায় আরও উল্লেখ রয়েছে যে, কৃষি ক্ষেত্রের জন্য নির্দিষ্ট ১৮ শতাংশ ঋণ সহায়তার মধ্যে ৮ শতাংশ ক্ষুদ্র ও প্রান্তিক চাষিদের জন্য পৃথক করে রাখতে হবে। অগ্রাধিকারপ্রাপ্ত ক্ষেত্রের জন্য ঋণ সহায়তা ব্যবস্থার আওতায় আর্থিক দিক থেকে দুর্বলতর শ্রেণী এবং স্বল্প আয়ের মানুষের জন্য আবাসন খাতে ঋণ সহায়তার পরিমাণ সংশোধন করে মেট্রো শহরগুলির জন্য ৩৫ লক্ষ টাকা এবং অন্যান্য শহরগুলির ক্ষেত্রে ২৫ লক্ষ টাকা করা হয়েছে। রাজ্যসভায় মঙ্গলবার এক প্রশ্নের লিখিত জবাবে এই তথ্য দেন অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন।


    তিনি আরও জানান, গরিব মানুষের কল্যাণে সরকার বিভিন্ন ঋণ সহাসয়তা কর্মসূচি চালু করেছে। এর মধ্যে রয়েছে - প্রধানমন্ত্রী মুদ্রা যোজনা, প্রধানমন্ত্রী আবাস যোজনা (শহরাঞ্চল), কেন্দ্রীয় পর্যায়ে সুদ ছাড় প্রকল্প, দীনদয়াল অন্ত্যোদয় যোজনা - জাতীয় গ্রামীণ জীবনজীবিকা মিশন, দীনদয়াল অন্ত্যোদয় যোজনা – জাতীয় শহরাঞ্চলীয় জীবনজীবিকা মিশন এবং সুদের হারে ভিন্নতা কর্মসূচি রয়েছে।


    CG/BD/SB

    
    
    (Release ID: 1575933) Visitor Counter : 43
    
    
      Read this release in: English