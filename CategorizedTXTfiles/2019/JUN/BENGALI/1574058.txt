      উত্তর-পূর্বাঞ্চলেরউন্নয়নসংক্রান্তমন্ত্রক

      উত্তর-পূর্বে জাপান ১৩ হাজার কোটি টাকা বিনিয়োগ করবে
      Posted On: 12 JUN 2019 6:24PM by PIB Kolkata


    জাপান ভারতের উত্তর-পূর্বাঞ্চলের বিভিন্ন রাজ্যে নতুন এবং চালু কিছু প্রকল্পে ২০,৫৭৮ কোটি ইয়েন বা ১৩ হাজার কোটি টাকা বিনিয়োগের সিদ্ধান্ত নিয়েছে। নতুন দিল্লিতে আজ উত্তর-পূর্বাঞ্চল উন্নয়ন মন্ত্রী ডঃ জিতেন্দ্র সিংও জাপানের রাষ্ট্রদূত শ্রী কেনজি হিরামাতসু-র নেতৃত্বে এক প্রতিনিধিদলের সঙ্গে বৈঠকের পর এই তথ্য জানিয়েছেন।


    জাপানের সঙ্গে অংশীদারিত্বে যে সমস্ত গুরুত্বপূর্ণ প্রকল্পগুলি হবে তার মধ্যে রয়েছে - আসামের গুয়াহাটি জল সরবরাহ প্রকল্প এবং গুয়াহাটি পয়ঃনিষ্কাশন প্রকল্প;মেঘালয় এবং আসামে উত্তর-পূর্ব সড়ক যোগাযোগ উন্নয়ন প্রকল্প; সিকিমে জীববৈচিত্র্য সংরক্ষণ এবং অরণ্য ব্যবস্থাপনা প্রকল্প; ত্রিপুরায় স্থিতিশীল অরণ্য ব্যবস্থাপনা প্রকল্প;মিজোরামে স্থিতিশীল কৃষি এবং সেচ সংক্রান্ত প্রযুক্তি সহযোগিতা প্রকল্প; নাগাল্যান্ডে অরণ্য ব্যবস্থাপনা প্রকল্প ইত্যাদি।


    উত্তর-পূর্ব ভারতের উন্নয়নে গত ৩-৪ বছরে জাপানের অবদানের প্রশংসা করে ডঃ জিতেন্দ্র সিং বলেন, ভবিষ্যতে আরও নতুন নতুন ক্ষেত্রে সহযোগিতার বিষয়গুলি বিবেচনা করা হবে। এর মধ্যে রয়েছে বাঁশ নিয়ে নানা প্রকল্প। তিনি জানান, প্রধানমন্ত্রী শ্রী নরেন্দ্র মোদীর উদ্যোগে ব্রিটিশ আমলের ইন্ডিয়ান ফরেস্ট অ্যাক্ট,১৯১৯ সংশোধন করা হয়েছে। এর ফলে, বাঁশ উৎপাদনকে অরণ্য সংরক্ষণের আওতার বাইরে নিয়ে আসা গিয়েছে।


    CG/CB/DM/….12th June, 2019

    
    
    (Release ID: 1574058) Visitor Counter : 45
    
    
      Read this release in: English