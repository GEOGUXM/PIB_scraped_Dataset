      শিল্পওবাণিজ্যমন্ত্রক

      ই-বাণিজ্য সংক্রান্ত বিষয়ে সচিবদের নিয়ে স্থায়ী গোষ্ঠী গঠিত
      Posted On: 21 JUN 2019 4:06PM by PIB Kolkata


    নয়াদিল্লি, ২১ জুন, ২০১৯


    ই-বাণিজ্য ক্ষেত্রের সঙ্গে যুক্ত একাধিক সমস্যার সমাধানে বিভিন্ন কেন্দ্রীয় মন্ত্রক ও দপ্তরের মধ্যে আরও ভালো সমন্বয় ও সহযোগিতা গড়ে তুলতে শিল্প প্রসার ও অভ্যন্তরীণ বাণিজ্য দপ্তরের সচিবের সভাপতিত্বে সচিবদের নিয়ে একটি স্থায়ী গোষ্ঠী গঠন করা হয়েছে।


    ইতিমধ্যেই একটি জাতীয় খসড়া ই-বাণিজ্য নীতি প্রণয়ন করা হয়েছে এবং এই নীতিটি জনসমক্ষে নিয়ে আসা হয়েছে। রাজ্যসভায় আজ এক প্রশ্নের লিখিত জবাবে এই তথ্য দেন বাণিজ্য ও শিল্পমন্ত্রী শ্রী পীযূষ গোয়েল। তিনি আরও জানান, খসড়া এই নীতি কার্যকর হলে ই-বাণিজ্যের সঙ্গে যুক্ত পরিকাঠামো, উপযুক্ত বাজার গড়ে তোলা, নিয়ন্ত্রণমূলক ব্যবস্থা গ্রহণ, দেশীয় ডিজিটাল অর্থনীতিতে উৎসাহদান সহ রপ্তানি প্রসারের মতো বিভিন্ন বিষয়ের সুষ্ঠু নিরসন সহজ হবে।


    CG/BD/DM

    
    
    (Release ID: 1575179) Visitor Counter : 17
    
    
      Read this release in: English