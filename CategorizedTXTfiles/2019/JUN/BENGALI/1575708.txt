      প্রধানমন্ত্রীরদপ্তর

      প্রধানমন্ত্রী লোকসভায় রাষ্ট্রপতির অভিভাষণের ধন্যবাদসূচক প্রস্তাবের জবাব দিলেন
      Posted On: 26 JUN 2019 11:57AM by PIB Kolkata


    নয়াদিল্লী, ২৫ জুন ২০১৯


    প্রধানমন্ত্রী নরেন্দ্র মোদী আজ লোকসভায় রাষ্ট্রপতির সংসদে অভিভাষণের ধন্যবাদসূচক প্রস্তাবের বিতর্কের জবাব দিয়েছেন। তিনি সভার সদস্যদের, বিশেষ করে প্রথমবারের সাংসদদের বিতর্কে অংশ নেবার জন্য ধন্যবাদ জানিয়েছেন। রাষ্ট্রপতির অভিভাষণে নতুন ভার তের যে বিষয়টি স্থান পেয়েছে, তা আসলে দেশের লক্ষ লক্ষ মানুষের স্বপ্ন বলে প্রধানমন্ত্রী মন্তব্য করেন।


    ২০১৯ এর লোকসভা নির্বাচনে বিপুল জয়ের প্রসঙ্গ উল্লেখ করে প্রধানমন্ত্রী বলেন, সরকারের কাজের মূল্যায়ন করেই জনগণ আবারো একটি স্থায়ী সরকারের পক্ষে রায় দিয়েছেন।


    শ্রী নরেন্দ্র মোদী বলেন, “ ভারতের জনগণ, জাতির কিসে ভালো হবে সেটি যে চিন্তা করেন, তা ২০১৯ এর লোকসভা নির্বাচন থেকেই বোঝা যায়।“ তিনি আরো বলেন ১৩০কোটি ভারতবাসীর জন্য আবারো কাজ করবার সুযোগ পেয়ে ভাল লাগছে। নাগরিকদের উন্নত জীবনযাত্রার লক্ষে কাজ করা হবে।


    প্রধানমন্ত্রী তাঁর জবাবে কেন্দ্রের নানা পরিকল্পনার কথা উল্লেখ করেন। তিনি বলেন, সরকার মানব কল্যাণ এবং আধুনিক পরিকাঠামোর বিষয়ে দায়িত্বশীল। তাই উন্নয়নের পথ থেকে কখনোই সরে যাওয়া হবে না। শ্রী মোদী বলেন,” দেশের প্রগতির জন্য সবথেকে গুরুত্বপূর্ণ হল প্রতিটি ভারতীয়র ক্ষমতায়ন।“


    প্রধানমন্ত্রী বলেন, তাঁর সরকার মনে করে, দেশের প্রগতিতে প্রতিটি দেশবাসীর অবদান আছে। সদনে জরুরী অবস্থার জারীর অন্ধকার দিনগুলির কথা তিনি স্মরণ করেন।


    মহাত্মা গান্ধীর জন্মের সার্ধ জন্ম শতবার্ষিকী এবং স্বাধীনতার ৭৫ বছর পূর্তির বিষয়টি দেশের ইতিহাসে গুরুত্বপূর্ণ বলে উল্লেখ করে প্রধানমন্ত্রী যথাযথ মর্যাদায় এগুলি পালনের জন্য সকলের কাছে আহ্বান জানান। তিনি বলেন স্বাধীনতা সংগ্রামীরা যে ভারতের স্বপ্ন দেখতেন, দেশবাসীকে সেই ভারত গঠনের লক্ষে কাজ করতে হবে।


    প্রধানমন্ত্রী বলেন, সরকার পরিচালনার দায়িত্ব পাওয়ার পর, জনমুখী বেশ কিছু সিদ্ধান্ত নেওয়া হয়েছে। এর ফলে কৃষক, ব্যবসায়ী, তরুণ সম্প্রদায় এবং সমাজের অন্যান্য অংশের মানুষরা উপকৃত হবেন। জাতিকে যে সব প্রতিশ্রুতি দেওয়া হয়েছে সেগুলি পূরণের কাজ শুরু হয়েছে।


    জল সংরক্ষণের উপর গুরুত্ব আরোপ করে শ্রী মোদী বলেন, “জলশক্তি” নামে নতুন মন্ত্রক গঠনের পাশাপাশি সরকার নানা উদ্যোগ নিয়েছে। জলের সংরক্ষণের জন্য সকলকে এগিয়ে আসার আহ্বান জানিয়ে তিনি বলেন দরিদ্র এবং মহিলারা জলসংকটে সবথেকে সমস্যায় পরেন। প্রত্যেক বাড়িতে জল সরবরাহের বিষয়ে তাঁর সরকারের অঙ্গীকারের কথা প্রধানমন্ত্রী আবারো উল্লেখ করেন।


    ভারতের অর্থনীতিকে ৫লক্ষকোটি মার্কিন ডলারের সমতুল পরিমাণে নিয়ে যেতে তিনি সামগ্রিক উদ্যোগের আহ্বান জানান। পর্যটনের প্রসারের উপর জোর দিয়ে প্রধানমন্ত্রী বলেন, আর্থিক সমৃদ্ধির জন্য পর্যটন পরিকাঠামোর উন্নয়নের প্রয়োজন। প্রধানমন্ত্রী ‘মেক ইন ইন্ডিয়া’ এবং দক্ষতা উন্নয়নের উপরও গুরুত্ব দেন।


    দেশে দুর্নীতির কোন স্থান নেই বলে মন্তব্য করে শ্রী মোদী বলেন সরকার দুর্নীতির বিরুদ্ধে লড়াই চালিয়ে যাবে। জীবনযাত্রার মানের উন্নয়নের উপর গুরুত্ব দিয়ে প্রধানমন্ত্রী নতুন ভারত গঠনের লক্ষে সকলকে একযোগে কাজ করতে আহ্বান জানান।


    CG/CB

    
    
    (Release ID: 1575708) Visitor Counter : 80
    
    
      Read this release in: English