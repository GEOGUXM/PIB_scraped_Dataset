      স্বাস্থ্যওপরিবারকল্যাণমন্ত্রক

      আয়ুষ্মান ভারত প্রকল্পের সুফলভোগী
      Posted On: 25 JUN 2019 5:48PM by PIB Kolkata


    নয়াদিল্লি, ২৫ জুন, ২০১৯


    আয়ুষ্মান ভারত – স্বাস্থ্য পরিষেবা ও রোগীকল্যাণ কেন্দ্রের সুযোগ-সুবিধা সকলেই গ্রহণ করতে পারেন। এই স্বাস্থ্য পরিষেবা ও রোগীকল্যাণ কেন্দ্রের উদ্দেশ্য ও লক্ষ্য হল সকলের কাছে সুসংবদ্ধ প্রাথমিক স্বাস্থ্য পরিষেবা পৌঁছে দেওয়া। এর মধ্যে রয়েছে – রোগ প্রতিরোধমূলক পরিষেবা, আরোগ্য লাভ, পুনর্বাসন প্রভৃতি। এছাড়াও, এ ধরনের কেন্দ্রগুলি থেকে অসংক্রামক রোগ-ব্যাধির চিকিৎসা, মুখ, চোখ, নাক-কান-গলা সহ মানসিক স্বাস্থ্য ও আপৎকালীন পরিস্থিতিতে প্রাথমিক শুশ্রূষা প্রদান করা হয়ে থাকে। টিকাকরণ সহ মাতৃত্বকালীন পরিষেবা ও শিশুদের স্বাস্থ্য পরিচর্যা প্রদান করা হয়।


    রাজ্যসভায় আজ এক প্রশ্নের লিখিত জবাবে এই তথ্য দেন স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে। তিনি আরও জানান, আয়ুষ্মান ভারতের স্বাস্থ্য পরিষেবা ও রোগীকল্যাণ কেন্দ্রগুলি থেকে বিনামূল্যে ওষুধপত্র ও পরীক্ষানিরীক্ষার সুবিধা দেওয়া হয়ে থাকে। এক পরিসংখ্যান দিয়ে শ্রী চৌবে জানান, ২০১৮-১৯ অর্থবর্ষে ১৫ হাজার, ২০১৯-২০-তে ২৫ হাজার, ২০২০-২১-এ ৩০ হাজার এবং ২০২২-এর ৩১শে ডিসেম্বর নাগাদ ৪০ হাজার – সব মিলিয়ে সারা দেশে ১ লক্ষ ৫০ হাজার এ ধরনের স্বাস্থ্য পরিষেবা ও রোগীকল্যাণ কেন্দ্র চালুর পরিকল্পনা রয়েছে।


    CG/BD/DM

    
    
    (Release ID: 1575625) Visitor Counter : 18
    
    
      Read this release in: English