      কর্মী, জন-অভিযোগএবংপেনশনমন্ত্রক

      সিভিসির অভিযোগ গ্রহণ
      Posted On: 27 JUN 2019 12:19PM by PIB Kolkata


    নয়াদিল্লী, ২৭ জুন, ২০১৯

    কেন্দ্রীয় ভিজিল্যান্স কমিশন (সিভিসি) ২০১৮ সালে এবং ২০১৯ এর ৩১ মে পর্যন্ত ৪৩,৯৪৬ টি অভিযোগ পেয়েছে। এর মধ্যে ২০১৮ সালের ১ জানুয়ারী পর্যন্ত বকেয়া কিছু অভিযোগও ছিল। অভিযোগগুলির মধ্যে ৪১,৭৫৫টির নিষ্পত্তি করা হয়েছে।


    এই অভিযোগগুলির মধ্যে অজ্ঞাতপরিচয়, অস্পষ্ট পরিচয় এবং উৎস যাচাই করা হয় নি এরকম কিছু সুত্র থেকে আসা মোট ১৪,৯০৩টি অভিযোগ ছিল। ২৬,৪৬৩টি অভিযোগ নির্দিষ্ট কতৃপক্ষের কাছে পাঠানো হয়েছিল। মুখ্য ভিজিল্যান্স আধিকারিকদের অথবা কেন্দ্রীয় তদন্ত ব্যুরো ౼ সিবি আই এর কাছে পাঠানো হয়েছিল ৩৮৯টি অভিযোগ।


    উত্তর পূর্বাঞ্চল উন্নয়নের স্বাধীন দায়িত্বপ্রাপ্ত এবং প্রধানমন্ত্রীর দপ্তর, কর্মী, জন অভিযোগ ও পেনশন , আনবিক শক্তি ও মহাকাশ দপ্তরের প্রতিমন্ত্রী ডঃ জীতেন্দ্র সিং বুধবার লোকসভায় এক লিখিত প্রশ্নের জবাবে এই তথ্য জানিয়েছেন।


    CG/CB


    

    
    (Release ID: 1575925) Visitor Counter : 30
    
    
      Read this release in: English