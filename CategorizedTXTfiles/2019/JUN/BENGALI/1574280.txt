      কেন্দ্রীয়মন্ত্রিসভা

      ভারতকে আন্তর্জাতিক মধ্যস্থতা কেন্দ্র হিসাবে গড়ে তুলতে মন্ত্রিসভায় দিল্লির আন্তর্জাতিক মধ্যস্থতা কেন্দ্র বিল, ২০১৯ অনুমোদিত
      Posted On: 13 JUN 2019 1:56PM by PIB Kolkata


    নয়াদিল্লি, ১২ জুন ২০১ ৯


    ভারতকে আন্তর্জাতিক মধ্যস্থতা হাব বা কেন্দ্র হিসাবে গড়ে তোলা প্রধানমন্ত্রী শ্রী নরেন্দ্র মোদীর নেতৃত্বাধীন এনডিএ সরকারের এক গুরুত্বপূর্ণ উদ্যোগ । অ ভ্যন্তরীণ ও আন্তর্জাতিক মধ্যস্থতার জন্য একটি নিরপেক্ষ ও স্বশাসিত প্রাতিষ্ঠানিক ব্যবস্থা গড়ে তুলতেই এই পদক্ষেপ। প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে নতুন দিল্লি আন্তর্জাতিক মধ্যস্থতা কেন্দ্র বিল, ২০১৯ অনুমোদিত হয়েছে। বৈঠকে সিদ্ধান্ত হয়েছে যে, সংসদের আসন্ন অধিবেশনেই এই বিলটি পেশ করা হবে।


    বিলটি সংসদের অনুমোদন পেলে সরকার তথা সরকারি সংস্থাগুলির জন্য প্রাতিষ্ঠানিক মধ্যস্থতার সুবিধা বহুগুণ বৃদ্ধি পাবে। একই সঙ্গে, অন্যান্য পক্ষও সমস্যা নিরসনে লাভবান হবে। এছাড়াও, ভারতে সমস্যা নিরসন সংক্রান্ত বিশেষজ্ঞদের অভিজ্ঞতা ও মতামত লাভের সুবিধা বাড়বে। এর ফলে, আর্থিক দিক থেকে ব্যয় সাশ্রয় সম্ভব হবে। বিলটি অনুমোদিত হলে ভারতকে আন্তর্জাতিক মধ্যস্থতা কেন্দ্রে পরিণত করতে এটি সহায়ক হবে।


    প্রস্তাবিত এই বিলটি নতুন দিল্লি আন্তর্জাতিক মধ্যস্থতা কেন্দ্র অধ্যাদেশ ২০১৯ – এর পরিবর্তে কার্যকর হবে। তবে, অধ্যাদেশ অনুযায়ী, যে সমস্ত সিদ্ধান্ত ও পদক্ষেপ গ্রহণ করা হয়েছিল সেগুলি সবই একই রকম থাকবে। উল্লেখ করা যেতে পারে, দেশে অভ্যন্তরীণ ও আন্তর্জাতিক মধ্যস্থতার জন্য একটি নিরপেক্ষ ও স্বশাসিত প্রাতিষ্ঠানিক ব্যবস্থা গড়ে তুলতে রাষ্ট্রপতি গত ২রা মার্চ সংশ্লিষ্ট অধ্যাদেশটিতে স্বাক্ষর করেছিলেন।


    CG/BD/ SB

    
    
    (Release ID: 1574280) Visitor Counter : 36