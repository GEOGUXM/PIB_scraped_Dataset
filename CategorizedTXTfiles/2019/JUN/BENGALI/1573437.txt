      রেলমন্ত্রক

      পশ্চিমবঙ্গে ১০০টি রেল স্টেশন এলাকায় জনসাধারনের জন্য শৌচালয় নির্মাণ করা হবে
      Posted On: 04 JUN 2019 6:12PM by PIB Kolkata


    পশ্চিমবঙ্গে রাইটস আগামী দিনে ১০০টি রেলওয়ে স্টেশন এলাকায় জনসাধারনের জন্য শৌচালয় নির্মাণ করা হবে তৈরি করবে। এরজন্য ইস্টার্ন কোল্ড ফিল্ড লিমিটেড রাজ্যে পূর্ব রেলের আওতায় থাকা রেল স্টেশনগুলিতে জনসাধারণের ব্যবহারের জন্য শৌচালয় নির্মাণে অর্থ প্রদান করবে। এই শৌচালয় নির্মাণের জন্য পূর্ব রেল, ইস্টার্ন কোল্ড ফিল্ড লিমিটেড এবং রাইটস-এর মধ্যে ত্রিপাক্ষিক চুক্তি স্বাক্ষরিত হল আজ। পূর্ব রেলের চিফ প্ল্যানিং অ্যান্ড ডিজাইন ইঞ্জিনিয়ার শ্রী অনুজ মিত্তল, ইস্টার্ন কোল্ড ফিল্ড লিমিটেডের জেনারেল ম্যানেজার (ওয়েলফেয়ার অ্যান্ড সিএসআর), শ্রী আর কে শ্রীবাস্তব, রাইটস লিমিটেডের জেনারেল ম্যানেজার (রিজিওন্যাল প্রজেক্ট অফিস- উত্তর), শ্রী পি আর কুমার এই মউ স্বাক্ষরের সময় উপস্হিত ছিলেন। ‘ স্বচ্ছ ভারত ’ প্রকল্পকে সফল করতে এই উদ্যোগ নেওয়া হয়েছে।


    প্রত্যেক শৌচালয় কমপ্লেক্সে দুটি করে মহিলা এবং পুরুষ শৌচালয় থাকবে। একটি থাকবে দিব্যাঙ্গদের জন্য যা বিনা পয়সায় ব্যবহার করতে পারবেন তারা। এছাড়াও থাকছে অন্যান্য সুবিধা। এই ধরণের দুটি শৌচালয় দিল্লির আনন্দবিহার এবং প্রয়াগরাজ স্টেশনে ইতিমধ্যেই চালু করা হয়েছে বলে জানিয়েছেন রাইটস লিমিটেডের শ্রী পি আর কুমার।


    পূর্ব রেলের অতিরিক্ত জেনারেল ম্যানেজার শ্রী এস এস গেহলট আজ এই মউ স্বাক্ষরের সময় উপস্হিত ছিলেন।


    

    
    (Release ID: 1573437) Visitor Counter : 27