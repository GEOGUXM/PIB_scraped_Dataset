      প্রতিরক্ষামন্ত্রক

      ভাইস অ্যাডমিরাল দীনেশ কে ত্রিপাঠি ইন্ডিয়ান ন্যাভাল অ্যাকাডেমির দায়িত্ব গ্রহণ করলেন
      Posted On: 12 JUN 2019 6:31PM by PIB Kolkata


    ভাইস অ্যাডমিরাল দীনেশ কে ত্রিপাঠি আজ ইন্ডিয়ান ন্যাভাল অ্যাকাডেমির দায়িত্ব গ্রহণ করলেন। তিনি ভাইস অ্যাডমিরাল আর বি পণ্ডিতের স্থলাভিষিক্ত হলেন। শ্রী পণ্ডিত ১৫ মাস এই দায়িত্ব পালন করেছেন। ২০১৮-র ১৯শে ফেব্রুয়ারি ভাইস অ্যাডমিরাল আর বি পণ্ডিত ন্যাভাল অ্যাকাডেমির দায়িত্ব গ্রহণের পর এর পরিকাঠামো এবং প্রশিক্ষণ রীতির আমূল পরিবর্তন ঘটিয়েছেন।


    ভাইস অ্যাডমিরাল দীনেশ কে ত্রিপাঠি খাড়াকভাসালার ন্যাশনাল ডিফেন্স অ্যাকাডেমি, ওয়েলিংটনের ডিফেন্স সার্ভিসেস স্টাফ কলেজ এবং রোড আইল্যান্ডের ইউএস ন্যাভাল ওয়ার কলেজের প্রাক্তনী। তিনি ন্যাভাল অপারেশন্‌স-এর ডিরেক্টর, নেটওয়ার্ক-সেন্ট্রিক অপারেশন এবং ন্যাভাল প্ল্যান্‌স-এর প্রিন্সিপাল ডিরেক্টর, ন্যাভাল স্টাফ (নীতি ও পরিকল্পনা) উপ-প্রধান, নৌ-বাহিনীর পূর্বাঞ্চলীয় শাখার প্রধান, প্রোজেক্ট সিবার্ড-এর অতিরিক্ত মহানির্দেশকের দায়িত্ব সামলেছেন।


    CG/CB/DM/….12th June, 2019

    
    
    (Release ID: 1574060) Visitor Counter : 19
    
    
      Read this release in: English