      তথ্যওসম্প্রচারমন্ত্রক

      নৃত্যমূলক রিয়্যালিটি শো-গুলিতে শিশুদের যথাযথভাবে মঞ্চস্থ করার জন্য সমস্ত বেসরকারি উপগ্রহ-ভিত্তিক টেলিভিশন চ্যানেলগুলিকে মন্ত্রকের পরামর্শ
      Posted On: 19 JUN 2019 11:13AM by PIB Kolkata


    নয়াদিল্লি, ১৮ জুন ২০১৯


    চলচ্চিত্র ও বিনোদনের অন্যান্য জনপ্রিয় মাধ্যমে প্রাপ্ত বয়স্করা যে ধরণের নৃত্য পরিবেশন করেছেন, টেলিভিশনের নৃত্যমূলক রিয়্যালিটি অনুষ্ঠানগুলিতে ছোট শিশুরাও একই ধরণের নৃত্য মঞ্চস্থ করছে বলে কেন্দ্রীয় তথ্য ও সম্প্রচার মন্ত্রকের নজরে এসেছে। ছোট শিশুদের নিয়ে এ ধরণের নৃত্যানুষ্ঠান উদ্বেগের বিষয় এবং বয়সের দিক থেকেও অযৌক্তিক। এ ধরণের অনুষ্ঠান শিশুদের মধ্যে বিপজ্জনক প্রভাব ফেলতে পারে এবং তা অল্প বয়সীদের জন্য উপযুক্তও নয়।


    এই প্রেক্ষিতে, সমস্ত বেসরকারি উপগ্রহ-ভিত্তিক টেলিভিশন চ্যানেলগুলি ১৯৫৫ কেবল টেলিভিশন নেটওয়ার্কস্‌ (নিয়ন্ত্রণ) আইনের আওতায় উল্লিখিত অনুষ্ঠান সম্প্রচার ও বিজ্ঞাপন বিধি মেনে চলবে বলে আশা করা হচ্ছে। আইন অনুযায়ী, শিশুদের সুনাম বা মর্যাদা নষ্ট করে এমন কোনও অনুষ্ঠান টেলিভিশনে সম্প্রচার করা যাবে না। এমনকি, শিশুদের নিয়ে সম্প্রচারিত কোনও অনুষ্ঠানে অশালীন ভাষা ব্যবহার বা হিংসার প্রকৃত-দৃশ্য দেখানো যাবে না।


    উক্ত বিষয়গুলির কথা বিবেচনায় রেখে মন্ত্রক সমস্ত বেসরকারি উপগ্রহ-ভিত্তিক টেলিভিশন চ্যানেলগুলিকে নৃত্যমূলক রিয়্যালিটি বা এ ধরণের অন্যান্য অনুষ্ঠানে শিশুদের জন্য অযৌক্তিক এবং শোভনীয় নয় এমন অনুষ্ঠানের সম্প্রচার থেকে বিরত থাকার পরামর্শ দিয়েছে। নৃত্যমূলক রিয়্যালিটি শো বা একই ধরণের অনুষ্ঠান সম্প্রচারের সময় টিভি চ্যানেলগুলিকে ন্যূনতম সংযম, সংবেদনশীলতা এবং সতর্কতা অবলম্বনেরও পরামর্শ দেওয়া হয়েছে।


    CG/CB/SB

    
    
    (Release ID: 1574900) Visitor Counter : 29
    
    
      Read this release in: English