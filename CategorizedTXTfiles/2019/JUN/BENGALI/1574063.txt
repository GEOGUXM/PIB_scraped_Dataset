      স্বরাষ্ট্র মন্ত্রক

      কেন্দ্রীয় স্বরাষ্ট্র সচিব ঘূর্ণিঝড় বায়ু’র মোকাবিলায় পর্যালোচনা বৈঠক করলেন
      Posted On: 12 JUN 2019 6:36PM by PIB Kolkata


    কেন্দ্রীয় স্বরাষ্ট্র সচিব শ্রী রাজীব গৌবার পৌরহিত্যে নতুন দিল্লীতে আজ ঘূর্ণিঝড় বায়ু’র মোকাবিলায় একটি উচ্চ পর্যায়ের বৈঠক অনুষ্ঠিত হয়।


    আবহাওয়া দপ্তরের পূর্বাভাস অনুযায়ী এই ঘূর্ণিঝড় ১৩ জুন গুজরাট উপকূলের পোরবন্দর এবং দিউ-এর ভেরাভালের মধ্যবর্তী অঞ্চলে ঘন্টায় ১৪৫-১৫৫ থেকে ১৭০ কিলোমিটার বেগে প্রবল গতিতে আছড়ে পড়বে। এরফলে গুজরাটের উপকূলবর্তী জেলাগুলিতে প্রবল বৃষ্টিপাতের সম্ভাবনা রয়েছে। যার ফলে কচ্ছ, দেবভূমি, দ্বারকা, পোরবন্দর, জামনগর, রাজকোট জুনাগড়, দিউ, গির, সোমনাথ, আমরেলি এবং ভাবনগর জেলার নিচু এলাকা প্লাবিত হতে পারে। আবহাওয়া দপ্তর সংশ্লিষ্ট এলাকার প্রশাসনকে নিয়মিত বিজ্ঞপ্তি জারি করছে।


    কেন্দ্রীয় স্বরাষ্ট্র মন্ত্রক, জাহাজ, রেল, বিদ্যুৎ, টেলি-যোগাযোগ, প্রতিরক্ষা, স্বাস্হ্য এবং পরিবার কল্যাণ মন্ত্রক, আবহাওয়া এবং জাতীয় বিপর্যয় মোকাবিলা বাহিনীর আধিকারিকরা বৈঠকে যোগ দেন।


    গুজরাটের মুখ্যসচিব এবং দমন ও দিউ-এর প্রশাসকের পরামর্শদাতা ভিডিও কনফারেন্সের মাধ্যমে ঐ বৈঠকে যোগ দিয়েছিলেন। তাঁরা ঘূর্ণিঝড় মোকাবিলায় কি কি ব্যবস্হা নেওয়া হয়েছে সে বিষয়ে বিস্তারিত জানিয়েছেন। গুজরাটের মুখ্যসচিব বলেছেন, উপকূলবর্তী এলাকা থেকে প্রায় ১ লক্ষ ২০ হাজার লোককে নিরাপদ স্হানে সরিয়ে নিয়ে যাওয়া হয়েছে। মোট ৩ লক্ষ লোককে নিরাপদ স্হানে সরিয়ে নিয়ে যাওয়ার পরিকল্পনা রয়েছে। দিউ প্রশাসনের ১০ হাজার লোককে নিরাপদ স্হানে সরিয়ে নিয়ে যাওয়ার পরিকল্পনা রয়েছে।


    টেলি-যোগাযোগ মন্ত্রক টেলিকম সংস্হাগুলিকে সংশ্লিষ্ট এলাকায় রোমিং-এর জন্য কোনও বাড়তি মাশুল নিতে নিষেধ করেছে।


    কেন্দ্রীয় স্বরাষ্ট্র মন্ত্রক, সংশ্লিষ্ট রাজ্য সরকার এবং কেন্দ্রীয় সংস্হাগুলির সঙ্গে যোগযোগ রেখে চলেছে। জাতীয় বিপর্যয় মোকাবিলা বাহিনী ৫২টি দলকে মোতায়েন রেখেছে। এই দলে নৌকা, গাছ কাটার সরঞ্জাম, টেলি-যোগাযোগের বিভিন্ন যন্ত্রপাতি মজুত রয়েছে।


    সেনাবাহিনী, উপকূল বাহিনী, বায়ুসেনা এবং নৌবাহিনীকে সতর্ক অবস্হায় রাখা হয়েছে।


    কেন্দ্রীয় স্বরাষ্ট্র সচিব সংশ্লিষ্ট প্রশাসকদের ঘূর্ণিঝড়ে সম্ভাব্য ক্ষতিগ্রস্হ এলাকা থেকে লোকজনকে নিরাপদ স্হানে সরিয়ে নিয়ে যাওয়ার নির্দেশ দিয়েছেন। তিনি ঘূর্ণিঝড়ে যেন কোনও প্রাণহানি না হয় এবং পরিকাঠামোর ক্ষেত্রে ক্ষতির পরিমাণ ন্যূনতম থাকে তা নিশ্চিত করতে বলেছেন। এছাড়া, প্রয়োজনীয় খাদ্য, পানীয় জল এবং ওষুধপত্র পর্যাপ্ত পরিমানে মজুত রাখতে বলা হয়েছে।


    CG/CB/NS/… 12 June, 2019…

    
    
    (Release ID: 1574063) Visitor Counter : 4
    
    
      Read this release in: English