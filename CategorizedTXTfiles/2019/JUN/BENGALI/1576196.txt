      যুবওক্রীড়াবিষয়কমন্ত্রক

      ক্রীড়া সংস্কৃতি
      Posted On: 28 JUN 2019 4:41PM by PIB Kolkata


    নয়াদিল্লি, ২৭ জুন, ২০১৯


    দেশের খেলোয়াড়রা যাতে আন্তর্জাতিক মঞ্চে সাফল্য পায় তার জন্য কেন্দ্রীয় সরকার জাতীয় ক্রীড়া ফেডারেশনগুলির মাধ্যমে এবং প্রত্যক্ষভাবে ‘টার্গেট অলিম্পিক পোডিয়াম কর্মসূচি’-র মাধ্যমে দেশে ক্রীড়া ও ক্রীড়া সংস্কৃতির প্রসারের জন্য কাজ করছে। ‘খেলো ইন্ডিয়া’ প্রকল্পের আওতায় প্রতিভাবান খেলোয়াড়দের খুঁজে বার করে তাদের গড়ে তোলা, উচ্চমানের কোচিং-এর ব্যবস্থা এবং দেশের ক্রীড়া পরিকাঠামোর উন্নতিসাধনের মতো কাজ করা হচ্ছে। বিভিন্ন আন্তর্জাতিক প্রতিযোগিতায় পদক জিতে ভারতের খেলোয়াড়রা প্রশংসা পেয়েছেন। সরকার জাতীয় ক্রীড়া ফেডারেশনগুলিকে জাতীয় স্তরের প্রতিযোগিতা ও বার্ষিক ‘খেলো ইন্ডিয়া’ প্রতিযোগিতা আয়োজনে সাহায্য করছে। এই প্রয়াসগুলি সারা দেশে ক্রীড়া সংস্কৃতির প্রসারে সাহায্য করেছে এবং এই কাজটি এখনও চলছে।


    লোকসভায় এক প্রশ্নের লিখিত জবাবে এই তথ্য জানান স্বাধীন ভারপ্রাপ্ত ক্রীড়া প্রতিমন্ত্রী শ্রী কিরেন রিজিজু।


    SSS/SC/DM

    
    
    (Release ID: 1576196) Visitor Counter : 31
    
    
      Read this release in: English