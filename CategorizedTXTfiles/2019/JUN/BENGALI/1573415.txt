      উপ-রাষ্ট্রপতিরসচিবালয়

      উপ-রাষ্ট্রপতি শ্রী ভেঙ্কাইয়া নাইডু তিরুমালা-তে পূজা দিয়েছেন
      বিশ্ব শান্তি ও ভারতকে উন্নত দেশ হিসাবে দেখার জন্য প্রার্থনা করেছেন উপ-রাষ্ট্রপতি

      Posted On: 04 JUN 2019 5:43PM by PIB Kolkata

    উপ-রাষ্ট্রপতি শ্রী এম ভেঙ্কাইয়া নাইডু, তাঁর স্ত্রী শ্রীমতী ঊষাম্মা এবং পরিবারের অন্যান্য সদস্যদের সঙ্গে আজ অন্ধ্রপ্রদেশের তিরুমালায় ভগবান শ্রী ভেঙ্কটেশ্বরের মূর্তি দর্শন করেছেন।


    দর্শনের পর উপ-রাষ্ট্রপতি বলেন, তিনি ভারতকে উন্নত দেশ হিসাবে এবং সুনামের সঙ্গে দেশের সমৃদ্ধি দেখতে চান - এই প্রার্থনাই তিনি ভগবানের কাছে জানিয়েছেন।


    উপ-রাষ্ট্রপতি আরও বলেন, তিনি বিশ্ব শান্তি এবং দ্বন্দ্ব, বৈষম্য, দুর্নীতি, ক্ষুধা ও দারিদ্র্যমুক্ত পৃথিবীর জন্য ভগবানের কাছে প্রার্থনা জানিয়েছেন।


    শ্রী নাইডু জানান, তিনি বিভিন্ন দেশ ভ্রমণ করেছেন এবং বিশ্বে শান্তি স্থাপনের লক্ষ্যে একাধিক আন্তর্জাতিক সভায় যোগদান করেছেন। যে কোনও ধরণের বৈষম্য ও অসাম্যকে দূর করতে সমাজকে আরও শক্তিশালী করে তোলার জন্য তিনি ভগবানের কাছে প্রার্থনা করেছেন।


    উপ-রাষ্ট্রপতি বলেন, আর্থিক সমৃদ্ধির লক্ষ্যে দেশ সঠিক পথেই এগোচ্ছে এবং উন্নয়নের সুফল সমাজের প্রত্যেক স্তরেই পৌঁছনো প্রয়োজন।


    শ্রী নাইডু সকলের সুখ ও সমৃদ্ধি কামনা করেছেন। পর্যাপ্ত বৃষ্টি ও কৃষকদের উন্নতির জন্য ঈশ্বরের কাছে তিনি প্রার্থনা করেছেন।


    উপ-রাষ্ট্রপতি বলেন, ঈশ্বরের কাছে প্রত্যেকেই সমান এবং সকলেরই সমান দর্শনের সুযোগ থাকা উচিত । সাধারণ ভক্তদের সমস্যা এড়াতে ভিভ িয়াইপি-দের বছরে একবার করে তিরুমালা মন্দির পরিদর্শনের পরামর্শ দেন। তিনি বলেন, তবে এটা শুধু প্রস্তাব মাত্র। শ্রী নাইডু বলেন, যদি কোনও ভিভিআইপি দ্বিতীয়বার মন্দির পরিদর্শনে যান, তখন তাঁদের ভিভিআইপি-র সুযোগ না ব্যবহার করে সাধারণ ভক্তদের মতোই পরিদর্শন করা উচিত । তিনি বছরে একবার করে তিরুমালা পরিদর্শন করবেন বলে জানিয়েছেন।

    
    
    (Release ID: 1573415) Visitor Counter : 111
    
    
      Read this release in: English