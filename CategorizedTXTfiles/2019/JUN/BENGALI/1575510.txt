      সড়কপরিবহণওমহাসড়কমন্ত্রক

      ভারতমালা প্রকল্প
      Posted On: 24 JUN 2019 10:39PM by PIB Kolkata


    নয়াদিল্লি, ২৪ জুন ২০১৯


    ভারতমালা পরিযোজনার প্রথম পর্যায়ের রূপায়ণের জন্য আনুমানিক ৫ লক্ষ ৩৫ হাজার কোটি টাকা খরচ ধরা হয়েছে। এই প্রকল্পের প্রথম পর্যায়ের আওতায় মোট ২৪ হাজার ৮০০ কিলোমিটার দীর্ঘ জাতীয় মহাসড়কের পরিকল্পনা রয়েছে। এছাড়াও, জাতীয় মহাসড়ক উন্নয়ন কর্মসূচির আওতায় ১০ হাজার কিলোমিটার অতিরিক্ত সড়ক নির্মাণের লক্ষ্যমাত্রা স্থির হয়েছে। এই কর্মসূচির আওতায় সড়ক পরিবহণ ও মহাসড়ক মন্ত্রক প্রায় ৯ হাজার কিলোমিটার দীর্ঘ অংশকে অর্থনৈতিক করিডর হিসাবে, প্রায় ৬ হাজার কিলোমিটার দীর্ঘ অংশকে আন্তঃসংযুক্ত করিডর হিসাবে, প্রায় ৫ কিলোমিটার দীর্ঘ অংশকে ন্যাশনাল করিডর এফিসিয়েন্সি সড়ক হিসাবে, ২ হাজার কিলোমিটার দীর্ঘ অংশকে সীমান্ত ও আন্তর্জাতিক যোগাযোগ রক্ষাকারী সড়ক হিসাবে এবং ৮০০ কিলোমিটার দীর্ঘ অংশকে এক্সপ্রেসওয়ে হিসাবে গড়ে তোলার জন্য চিহ্নিত করেছে।


    রাজ্যসভায় আজ এক প্রশ্নের লিখিত জবাবে এই তথ্য দেন সড়ক পরিবহণ ও জাতীয় মহাসড়ক মন্ত্রী শ্রী নীতিন জয়রাম গড়করি। তিনি আরও জানান, ভারতমালা পরিযোজনার প্রথম পর্যায়ের অংশ হিসাবে সীমান্ত সড়ক ও আন্তর্জাতিক যোগাযোগ রক্ষাকারী সড়ক ব্যবস্থার আওতায় ২০১৯ – এর মার্চ পর্যন্ত প্রায় ১ হাজার ৪২ কিলোমিটার দীর্ঘ ৭টি সড়ক প্রকল্পের বরাত দেওয়া হয়েছে। এই প্রকল্প রূপায়ণের খরচ ধরা হয়েছে প্রায় ৪ হাজার ৯১৬ কোটি টাকা। এছাড়াও, উপকূলীয় সড়ক ও বন্দর যোগাযোগকারী সড়ক কর্মসূচির আওতায় ১৬৩ কিলোমিটার দীর্ঘ পাঁচটি সড়ক প্রকল্প বরাত দানের কাজ সম্পূর্ণ হয়েছে। এর জন্য খরচ ধরা হয়েছে প্রায় ২ হাজার ৪৬৯ কোটি টাকা। প্রতিটি প্রকল্পের কাজ সময়সীমা মেনে শেষ করতে নজরদারি চালানোর জন্য বৈদ্যুতিন যন্ত্রের সাহায্য নেওয়া হচ্ছে।


    CG/BD/SB

    
    
    (Release ID: 1575510) Visitor Counter : 189
    
    
      Read this release in: English