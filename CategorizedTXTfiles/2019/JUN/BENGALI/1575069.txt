      সামাজিকন্যায়ওক্ষমতায়নমন্ত্রক

      দলিত উদ্যোগ বিষয়ে গবেষণার মাধ্যমে তপশিলি জাতি/উপজাতিদের ক্ষমতায়নের লক্ষ্যে সমঝোতা স্বাক্ষরিত
      Posted On: 20 JUN 2019 6:20PM by PIB Kolkata


    নয়াদিল্লি, ২০ জুন ২০১৯


    কেন্দ্রীয় সামাজিক ন্যায় ও ক্ষমতায়ন দপ্তরের মন্ত্রী শ্রী থাওয়ার চাঁদ গেহলটের উপস্থিতিতে আজ নতুন দিল্লিতে মন্ত্রকের ডঃ আম্বেদকর ইন্টারন্যাশনাল সেন্টার এবং দলিত ইন্ডিয়ান চেম্বার অফ কমার্স অ্যান্ড ইন্ডাস্ট্রির মধ্যে একটি সমঝোতাপত্র স্বাক্ষরিত হয়েছে। ডঃ আম্বেদকর ইন্টারন্যাশনাল সেন্টার (ডিএআইসি) – এর পক্ষে শ্রী অতুল দেব শর্মা ও দলিত ইন্ডিয়ান চেম্বার অফ কমার্স অ্যান্ড ইন্ডাস্ট্রির পক্ষে চেয়ারম্যান শ্রী মিলিন্দ কাম্বলে এই সমঝোতাপত্রে স্বাক্ষর করেন।


    অনুষ্ঠানে এই সমঝোতাকে স্বাগত জানিয়ে কেন্দ্রীয় মন্ত্রী শ্রী গেহলট বলেন, দলিত শিল্পোদ্যোগ, ক্ষমতায়ন এবং তপশিলি জাতি/উপজাতি গোষ্ঠীর মহিলা ও যুবকদের মধ্যে ক্ষমতায়ন বিষয়ে গবেষণার মাধ্যমে কাজের ক্ষেত্রে এই সমঝোতা বিশেষ সহায়ক হবে। এছাড়া, বিভিন্ন সরকারি প্রকল্প তপশিলি জাতি/উপজাতি গোষ্ঠীর আর্থ-সামাজিক অবস্থার উন্নয়নে কি ভূমিকা নিচ্ছে, তাও এই ধরণের গবেষণার মাধ্যমে জানা সম্ভব।


    ডিএআইসি এবং ডিআইসিসিআই – এর মধ্যে সংশ্লিষ্ট বিষয়টি নিয়ে গবেষণা এবং প্রশিক্ষণের ক্ষেত্রে সহযোগিতামূলক যৌথ উদ্যোগ গ্রহণের কথা এই সমঝোতায় বলা হয়েছে। অন্যদিকে, এই ধরণের গবেষণার কাজে ব্যবহারের উপযোগী ‘জ্ঞান ভান্ডার’ গড়ে তোলার লক্ষ্যে যৌথ উদ্যোগ গ্রহণ করা হবে। দুই সংস্থার মধ্যে অ্যাকাডেমিক কাজের জন্য বইপত্র বিনিময় করা হবে। এছাড়াও, বক্তৃতা, সেমিনার এবং সিম্পোসিয়ামের মতো আলোচনার কর্মসূচিও নেওয়া হবে। দলিত শিল্পোদ্যোগ ও গবেষণার ক্ষেত্রে প্রযুক্তির ব্যবহারের উপযুক্ত ক্ষেত্র প্রস্তুত করার কথাও এই সমঝোতায় ভাবা হয়েছে। এই সংক্রান্ত গবেষণা ও অ্যাকাডেমিক কাজকে এগিয়ে নিয়ে যাওয়ার লক্ষ্যে বিভিন্ন শিল্প সংস্থা, প্রতিষ্ঠান, বিশ্ববিদ্যালয়, নানা ধরণের সংগঠন, বিভিন্ন মন্ত্রক, গবেষণা কেন্দ্র এবং এজেন্সির মধ্যে সমন্বয়ের ভিত্তিতে একটি অভিন্ন মঞ্চ গড়ে তোলার কথাও এই সমঝোতায় বলা হয়েছে। দুটি সংস্থায় অ্যাকাডেমিক গবেষণার কাজে তাদের ক্যাম্পাস ও অন্যান্য সুযোগ-সুবিধা একে অপরকে বিনামূল্যে ব্যবহার করতে দেবে বলে স্থির হয়েছে।


    CG/PB/SB

    
    
    (Release ID: 1575069) Visitor Counter : 133
    
    
      Read this release in: English