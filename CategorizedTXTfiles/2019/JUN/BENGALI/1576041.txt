      প্রতিরক্ষামন্ত্রক

      প্রতিরক্ষা বাজেটে বৃদ্ধি
      Posted On: 27 JUN 2019 5:24PM by PIB Kolkata


    নয়াদিল্লি, ২৬ জুন, ২০১৯


    কেন্দ্রীয় সরকার প্রতি বছর প্রতিরক্ষা খাতে বাজেট বরাদ্দ বৃদ্ধি করেছে। প্রতিরক্ষা প্রতিমন্ত্রী শ্রী শ্রীপদ নায়েক এক প্রশ্নের জবাবে লোকসভায় একথা জানান।


    তিনি বলেন, ২০১৬-১৭ অর্থবর্ষে প্রতিরক্ষা ক্ষেত্রে বাজেট বরাদ্দ ছিল ৯০,২০৯.৬৩ কোটি টাকা। ২০১৭-১৮-তে এই বরাদ্দ বেড়ে হয় ৯১,৫৭৯.৭০ কোটি টাকা। পরের অর্থবর্ষে অর্থাৎ, ২০১৮-১৯-এ বরাদ্দ বেড়ে ৯৯,৫৬৩.৮৬ কোটি টাকা হয় এবং ২০১৯-২০-র অন্তর্বর্তী বাজেটে প্রতিরক্ষা বরাদ্দ বাড়িয়ে ১,০৮,২৪৮.৮০ কোটি টাকা করা হয়েছে বলে তিনি জানান।


    তিনি জানান, সশস্ত্র বাহিনীর আধুনিকীকরণের অঙ্গ হিসেবে পুরনো প্রতিরক্ষা সরঞ্জাম বদল করে আধুনিক সরঞ্জাম সংগ্রহের উদ্যোগ গ্রহণ করা হয়েছে। তবে এটি এক নিরবচ্ছিন্ন প্রক্রিয়া বলে মন্ত্রী জানান।


    CG/PB/DM

    
    
    (Release ID: 1576041) Visitor Counter : 20
    
    
      Read this release in: English