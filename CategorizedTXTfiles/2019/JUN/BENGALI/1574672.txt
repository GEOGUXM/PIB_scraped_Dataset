      প্রতিরক্ষামন্ত্রক

      ব্রিটিশ নৌ-বাহিনীর প্রতিনিধিদল ভারতীয় নৌ-বাহিনীর দক্ষিণাঞ্চলীয় কমান্ড সফর করছেন
      Posted On: 14 JUN 2019 9:32PM by PIB Kolkata


    নয়াদিল্লি, ১ ৪ জুন ২০১ ৯


    ব্রিটিশ নৌ-বাহিনীর সেফটি ডিরেক্টর কমোডর স্টুয়ার্ড হেন্ডারসন তিন সদস্যের প্রতিনিধিদলের সঙ্গে নৌ-বাহিনীর দক্ষিণাঞ্চলীয় কমান্ডে দু’দিনের সরকারি সফর করছেন। এই প্রতিনিধিদল নৌ-বাহিনীর দক্ষিণাঞ্চলীয় কমান্ডের প্রধান রিয়ার অ্যাডমিরাল আর যে নন্দকার্নির সঙ্গে ১৩ই জুন কোচির নৌ-বাহিনীর ঘাঁটিতে সাক্ষাৎ করেন। তাঁরা পারস্পরিক স্বার্থ সংশ্লিষ্ট বিভিন্ন বিষয় নিয়ে মতবিনিময় করেন। প্রতিনিধিদলটি চিফ স্টাফ অফিসার (প্রশিক্ষণ) এবং ইন্ডিয়ান ন্যাভাল সেফটি টিমের প্রধান রিয়ার অ্যাডমিরাল পি কে বাহলের সঙ্গেও সাক্ষাৎ করেন। তাঁরা মাঝ সমুদ্রে এবং সমুদ্র তীরে অভিযানের সময়ে নিরাপত্তার বিভিন্ন বিষয় নিয়ে আলোচনা করেন। সমুদ্রে প্রশিক্ষণ এবং নিরাপত্তা সংক্রান্ত বিভিন্ন বিষয় নিয়ে প্রতিনিধিদলটি ফ্ল্যাগ অফিসার সি ট্রেনিং (ফস্ট) রিয়ার অ্যাডমিরাল কৃষ্ণ স্বামীনাথনের সঙ্গে মতবিনিময় করবেন। প্রতিনিধিদলটি আইএনএস গরুড় – এ জলের মধ্যে জীবন বাঁচানোর জন্য প্রশিক্ষণের সুযোগ-সুবিধা এবং জাহাজের সমুদ্র যাত্রার আগে দিক-নির্দেশনার প্রশিক্ষণ কেন্দ্র সহ কোচিতে নৌ-বাহিনীর বিভিন্ন কেন্দ্র ঘুরে দেখবেন।


    CG/CB/ SB

    
    
    (Release ID: 1574672) Visitor Counter : 11