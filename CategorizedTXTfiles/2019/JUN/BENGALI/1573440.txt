      স্বাস্থ্যওপরিবারকল্যাণমন্ত্রক

      নিপা ভাইরাসের প্রেক্ষিতে জনস্বাস্হ্য পরিষেবা ব্যবস্হা পর্যালোচনা করলেন ডঃ হর্ষবর্ধন
      এই ভাইরাসের প্রকোপ মোকাবিলায় কেরল সরকারকে যাবতীয় সাহায্যের আশ্বাস

      Posted On: 04 JUN 2019 6:22PM by PIB Kolkata

    পুনের ন্যাশনাল ইন্সটিটিউট অফ ভাইরোলজিতে পাঠানো একটি নমুনায় নিপা ভাইরাসের উপস্হিতি প্রমানিত হওয়ার প্রেক্ষিতে কেন্দ্রীয় স্বাস্হ্য ও পরিবার কল্যাণ মন্ত্রী ডঃ হর্ষবর্ধন আজ সকালে নতুন দিল্লিতে তাঁর বাসভবনে এক জরুরি পর্যালোচনা বৈঠক ডাকেন। বৈঠকে মন্ত্রকের সচিব শ্রীমতি প্রীতি সুদন, অতিরিক্ত সচিব (স্বাস্হ্য) শ্রী সঞ্জীব কুমার, হেল্থ সার্ভিসের মহানির্দেশক ডঃ এস ভেঙ্কটেশ-সহ পদস্হ আধিকারিকরা উপস্হিত ছিলেন।


    ডঃ হর্ষবর্ধন কেরলের স্বাস্হ্য মন্ত্রী শ্রীমতি কে কে শৈলজার সঙ্গে বর্তমান পরিস্হিতি নিয়ে কথা বলেন এবং কেন্দ্রীয় সরকারের পক্ষ থেকে সবরকম সহায়তার আশ্বাস দেন। উল্লেখ করা যেতে পারে, ডঃ হর্ষবর্ধন সোমবারও রাজ্যের স্বাস্হ্যমন্ত্রীর সঙ্গে কথা বলেছিলেন।


    রাজ্যে নিপা ভাইরাসের সংক্রমনের প্রেক্ষিতে ৬ জন আধিকারিকের একটি কেন্দ্রীয় দল পরিস্হিতি খতিয়ে দেখার জন্য পাঠানো হয়েছে। একটি কন্ট্রোল রুম খোলা হয়েছে। এর নম্বর হল- ০১১ ২৩৯৭৮০৪৬। নিপা ভাইরাস দমনে মোনোক্লোনাল অ্যান্টিবডি নিয়ে পুনের ন্যাশনাল ইন্সটিটিউট অফ ভাইরোলজির একটি দল এর্নাকুলমে পাঠানো হচ্ছে। ইতিমধ্যেই পুনের এই প্রতিষ্ঠানে একটি দল নিপা ভাইরাস বহনকারী বাদুড় পরীক্ষার জন্য সেখানে আজ পাঠানো হচ্ছে। কেন্দ্রীয় স্বাস্হ্যমন্ত্রী রাজ্যের বন দপ্তরের মহানির্দেশকের সঙ্গে ভাইরাসের ফলে উদ্ভূত পরিস্হিতি নিয়ে কথা বলেছেন এবং সবরকম সহায়তার আশ্বাস দিয়েছেন।


    নিপা ভাইরাসের সংক্রমন মোকাবিলায় রাজ্য সরকারের পক্ষ থেকেও একাধিক উদ্যোগ গ্রহণ করা হয়েছে।

    
    
    (Release ID: 1573440) Visitor Counter : 33
    
    
      Read this release in: English