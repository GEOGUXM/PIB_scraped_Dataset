      কেন্দ্রীয়মন্ত্রিসভা

      তিন তালাক বিল অনুমোদন করল কেন্দ্রীয় মন্ত্রিসভা
      Posted On: 12 JUN 2019 2:31PM by PIB Kolkata


    নয়াদিল্লি , ১২ জুন , ২০১৯


    প্রধানমন্ত্রী শ্রী নরেন্দ্র মোদীর নেতৃত্বে এনডিএ সরকারের লক্ষ্য ‘ সবকা সাথ , সবকা বিকাশ , সবকা বিশ্বাস ’ । পূর্বে দেওয়া বিভিন্ন প্রতিশ্রুতির একটি পূরণ করতে প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভা “ মুসলিম উইমেন (প্রোটেকশন অফ রাইট্‌স অন ম্যারেজ) বিল , ২০১৯ ” অনুমোদন করল। এর ফলে , ২০১৯-এর দ্বিতীয় অধ্যাদেশটির পরিবর্তে এই বিল কার্যকর হবে।


    এর লক্ষ্য মুসলিম মহিলাদের জন্য সমতা এবং ন্যায় নিশ্চিত করা। এছাড়াও , বিবাহিতা মুসলিম মহিলদের সুরক্ষা এবং তাঁদের স্বামীদের দ্বারা তাৎক্ষণিক তালাকের মারফৎ বিবাহ বিচ্ছেদ প্রতিরোধ করা। সংসদের আগামী অধিবেশনে এই বিল পেশ হয়।


      * প্রস্তাবিত বিলে তিন তালাকের ব্যবস্থা বেআইনি ঘোষণা করা হয়েছে।

      * তিন তালাককে দণ্ডনীয় অপরাধ হিসেবে গণ্য করা হবে। এর জন্য তিন বছর কারাবাস

    এবং জরিমানা করা হবে।

      * বিবাহিতা মুসলিম মহিলা এবং নির্ভরশীল ছেলে-মেয়েদের জন্য যথেষ্ট পরিমাণ

    ভাতা প্রদানের ব্যবস্থা।

      * এই বিলে এও বলা হয়েছে , যদি বিবাহিত মুসলিম মহিলা নিজে অথবা তাঁর সঙ্গে

    রক্তের সম্পর্কে সম্বন্ধিত অথবা বিবাহ সম্পর্কে আবদ্ধ কোন ব্যক্তি যদি থানার


    ভারপ্রাপ্ত অফিসারকে এই সংক্রান্ত খবর দেয় , তবে সেটিকেই অভিযোগ হিসেবে


    গণ্য করতে হবে।

      * যে বিবাহিত মুসলিম মহিলাকে তালাক দেওয়া হয়েছে , তাঁর উপস্থিতিতে

    ম্যাজিস্ট্রেটের অনুমতি সাপেক্ষে মামলা রুজু করা যাবে।

      * অভিযুক্তকে জামিন দেওয়ার আগে তালাকপ্রাপ্তা মুসলিম মহিলার বক্তব্য শুনতে

    হবে ম্যাজিস্ট্রেটকে।


    ২০১৯-এর এই সংক্রান্ত দ্বিতীয় অধ্যাদেশের সবক ’ টি সংস্থানই রাখা হয়েছে বর্তমান বিলে।


    CG/ AP / DM/

    
    
    (Release ID: 1574317) Visitor Counter : 29
    
    
    
    
    

*