      তথ্যওসম্প্রচারমন্ত্রক

      দেশাত্মবোধক চলচ্চিত্র উৎসব ‘৭০ সাল আজাদি, ইয়াদ করো কুরবানি’ আয়োজন করা হবে
      Posted On: 21 JUN 2019 2:59PM by PIB Kolkata


    নয়াদিল্লি, ২১ জুন, ২০১৯


    জাতীয় এবং আন্তর্জাতিক স্তরে আঞ্চলিক ভাষায় নির্মিত চলচ্চিত্রগুলির প্রচারের জন্য তথ্য ও সম্প্রচার মন্ত্রক কি কি পদক্ষেপ নিয়েছে তা আজ লোকসভায় এক লিখিত প্রশ্নের জবাবে জানান কেন্দ্রীয় মন্ত্রী শ্রী প্রকাশ জাভড়েকর।


    নতুন দিল্লির সিরি ফোর্ট অডিটোরিয়ামে ২০১৬ সাল থেকে প্রতিরক্ষা মন্ত্রক স্বাধীনতা দিবস উদযাপন উপলক্ষে ১২-১৮ই আগস্ট নানা অনুষ্ঠানের আয়োজন করে থাকে। এই কর্মসূচির অঙ্গ হিসেবে তথ্য ও সম্প্রচার মন্ত্রক স্বাধীনতার ৭০ বছর পূর্তি উপলক্ষে ‘৭০ সাল আজাদি, ইয়াদ করো কুরবানি’ শীর্ষক দেশাত্মবোধক চলচ্চিত্র উৎসবের আয়োজন করবে।


    প্রতি বছর ভারতের আন্তর্জাতিক চলচ্চিত্র উৎসব আইএফএফআই-এর ভারতীয় প্যানোরামা শাখার জন্য কিছু চলচ্চিত্র বাছাই করা হয়। আইএফএফআই সহ দেশ-বিদেশের বিভিন্ন চলচ্চিত্র উৎসবে এখান থেকে ৪৭টি চলচ্চিত্র প্রদর্শন করা হয়। এর মধ্যে ২৬টি কাহিনীচিত্র এবং ২১টি অ-কাহিনীচিত্র।


    দেশের সব প্রান্ত থেকে বিভিন্ন শাখায় হিন্দি এবং আঞ্চলিক ভাষার চলচ্চিত্রগুলির মধ্যে থেকে জাতীয় চলচ্চিত্র পুরস্কারের জন্য মন্ত্রক মনোনীত করে। তথ্য ও সম্প্রচার মন্ত্রকের অধীনে চলচ্চিত্র উৎসবের ডিরেক্টরেট আয়োজিত ভারতীয় এবং আন্তর্জাতিক নানা চলচ্চিত্র উৎসবে পুরস্কারের জন্য মনোনীত এই ছবিগুলি দেখানো হয়।


    ব্রিক্‌স চলচ্চিত্র উৎসবে ব্রাজিল, রাশিয়া, ভারত, চিন এবং দক্ষিণ আফ্রিকায় নির্মিত আন্তর্জাতিক মানের ফিল্মগুলি প্রদর্শিত হয়।


    টোরোন্টো, বুসান, বার্লিনের মতো চলচ্চিত্র উৎসবে যেসব ভারতীয় ফিল্ম দেখানো হয়, তথ্য ও সম্প্রচার মন্ত্রক সেই ছবিগুলিকে আর্থিক সাহায্য করে থাকে। ‘নিউটন’ এবং ‘লোকতাক লাইরেম্বি’র মতো ছবিগুলি এ ধরনের আর্থিক সাহায্য পেয়েছে। এই দুটি চলচ্চিত্র বার্লিন আন্তর্জাতিক চলচ্চিত্র উৎসবে প্রদর্শিত হয়েছিল।


    CG/CB/DM

    
    
    (Release ID: 1575155) Visitor Counter : 105
    
    
      Read this release in: English