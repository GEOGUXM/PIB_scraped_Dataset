      স্বাস্থ্যওপরিবারকল্যাণমন্ত্রক

      আদিবাসী সম্প্রদায়ের মধ্যে টিকাকরণ কর্মসূচি
      Posted On: 26 JUN 2019 5:04PM by PIB Kolkata


    নয়াদিল্লি, ২৫ জুন, ২০১৯


    বিশ্ব টিকাকরণ কর্মসূচির অঙ্গ হিসাবে সারা দেশে আদিবাসী অধ্যুষিত এলাকায় বিনামূল্যে হেপাটাইটিস বি টিকা প্রদান করা হচ্ছে। জনস্বাস্থ্য এবং হাসপাতাল রাজ্যের বিষয়। তাই, আদিবাসী সহ সাধারণ মানুষের মধ্যে উন্নত স্বাস্থ্য পরিষেবা পৌঁছে দেওয়ার দায়িত্ব রাজ্য সরকারের। যদিও কেন্দ্রীয় সরকার জাতীয় স্বাস্থ্য মিশনে প্রত্যেক রাজ্য সরকারকে যথাসম্ভব সাহায্য করে থাকে। সাধারণ মানুষের স্বাস্থ্যের উন্নয়নে কেন্দ্রীয় সরকার একাধিক উদ্যোগও নিয়েছে। তিন হাজার থেকে ২০ হাজার, সর্বাধিক ৮০ হাজার জনসংখ্যাবিশিষ্ট আদিবাসী অধ্যুষিত এলাকায় প্রাথমিক স্বাস্থ্যকেন্দ্র খোলার উদ্যোগ নিয়েছে। আদিবাসী এবং পার্বত্য অঞ্চলের মানুষের স্বাস্থ্যের দিকে তাকিয়ে ভ্রাম্যমান চিকিৎসা পরিষেবা ইউনিট চালু করা হয়েছে। একইসঙ্গে, ‘মিশন ইন্দ্রধনুষ’, ‘গ্রাম স্বরাজ অভিযান’ প্রকল্পগুলি ব্যাপক আকারে ছড়িয়ে দেওয়া হচ্ছে।


    রাজ্যসভায় এক প্রশ্নের লিখিত জবাবে এ তথ্য জানিয়েছেন কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে


    CG/SS/DM

    
    
    (Release ID: 1575819) Visitor Counter : 29
    
    
      Read this release in: English