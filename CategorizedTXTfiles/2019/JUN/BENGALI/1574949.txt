      প্রধানমন্ত্রীরদপ্তর

      প্রধানমন্ত্রী লোকসভার অধ্যক্ষ হিসেবে ওম বিড়লার নির্বাচনকে স্বাগত জানিয়েছেন
      Posted On: 19 JUN 2019 4:15PM by PIB Kolkata


    নয়াদিল্লি, ১৯ জুন , ২০১৯


    প্রধানমন্ত্রী শ্রী নরেন্দ্র মোদী সপ্তদশ লোকসভার অধ্যক্ষ হিসেবে শ্রী ওম বিড়লার সর্বসম্মতভাবে নির্বাচনকে স্বাগত জানিয়েছেন।


    লোকসভায় আজ তাঁর ভাষণে প্রধানমন্ত্রী, শ্রী বিড়লাকে অভিনন্দন জানান। তিনি বলেন, সংসদের অধ্যক্ষ হিসেবে তাঁর মতো একজন বিশিষ্ট ব্যক্তিকে পাওয়া সব সদস্যদের কাছে গৌরবের বিষয়।


    শ্রী মোদী বলেন, শ্রী ওম বিড়লা দীর্ঘদিন ধরে জনগণের সেবায় নিয়োজিত। ছাত্রনেতা হিসেবে তিনি সমাজের জন্য যে কাজ শুরু করেছিলেন, তা আজও অব্যাহত রয়েছে। রাজস্হানের কোটা-র সার্বিক উন্নয়নে প্রধানমন্ত্রী শ্রী ওম বিড়লার ভূমিকার কথা উল্লেখ করেন।


    প্রধানমন্ত্রী নব-নির্বাচিত অধ্যক্ষের সঙ্গে তাঁর দীর্ঘদিনের সম্পর্কের কথাও উল্লেখ করেন। এই প্রসঙ্গে কচ্ছ এলাকার ভূমিকম্প এবং কেদারনাথের বন্যার পর শ্রী বিড়লার একনিষ্ঠভাবে কাজ করার কথা প্রধানমন্ত্রী স্মরণ করেন।


    প্রধানমন্ত্রী অধ্যক্ষকে আশ্বস্ত করে বলেছেন, সংসদের কাজকর্ম সুষ্ঠুভাবে পরিচালনার ক্ষেত্রে তিনি সদস্যদের থেকে সবরকমের সহযোগিতা পাবেন।


    CG/CB/NS

    
    
    (Release ID: 1574949) Visitor Counter : 19
    
    
      Read this release in: English