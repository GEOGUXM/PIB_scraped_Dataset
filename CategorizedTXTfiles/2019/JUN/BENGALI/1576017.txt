      শিল্পওবাণিজ্যমন্ত্রক

      কৃষিপণ্যের ওপর নিষেধাজ্ঞা
      Posted On: 27 JUN 2019 4:41PM by PIB Kolkata


    নয়াদিল্লি , ২৭ জুন , ২০১৯


    কৃষিপণ্যের আমদানি-রপ্তানী সংক্রান্ত নীতি সাধারণত বেশ কয়েকটি বিষয়ে বিচার-বিবেচনার পর তৈরি করা হয়। এই নীতির মধ্যে কোনও একটি কৃষিপণ্যের আমদানি / রপ্তানীর ওপর নিষেধাজ্ঞা জারি বা প্রত্যাহারের বিষয়টিও থাকে। যে যে বিষয়গুলি এক্ষেত্রে বিবেচনা করা হয়, তার মধ্যে রয়েছে অভ্যন্তরীন চাহিদা মেটানোর পর কোনও কৃষিপণ্য অতিরিক্ত থাকছে কি না তা দেখা। তাছাড়াও, পণ্যটির মূল্য, চাহিদা ও সরবরাহের সমতা প্রভৃতি। তাছাড়াও পণ্যটির উৎপাদনকারীদের জন্য লাভজনক দাম ও গ্রাহকদের জন্য সুলভে তার সরবরাহের মতো বিষয়গুলি ও বিবেচনা করা হয়।


    ২০১৮ সালের ডিসেম্বরে সরকার কৃষিপণ্যের যে রপ্তানী নীতি ঘোষণা করেছিল, তাতে কৃষিপণ্যের এক স্হিতিশীল বাজার নীতির কথা বলা হয়েছিল। প্রক্রিয়াকরণজাত কৃষিপণ্য ও জৈব কৃষিপণ্যের রপ্তানীর ক্ষেত্রে কোনো নিয়ন্ত্রণ থাকবে না বলে জানানো হয়েছে। তবে দেশের খাদ্য নিরাপত্তার প্রয়োজনে কোনও পণ্যের ওপর রপ্তানী সংক্রান্ত নিয়ন্ত্রণ জারি করার আগে, উচ্চপর্যায়ের কমিটি তা বিবেচনা করবে এবং বিশ্ব বাণিজ্য সংগঠনের নিয়ননীতি থেকেই তা করা হবে।


    কোনো কৃষিপণ্যের মূল্য সংযুক্তি ঘটানো এবং মূল্য সংযুক্তির পর তা রপ্তানী করা হলে, সেই কৃষিপণ্য আমদানির ক্ষেত্রেও উদারনীতি গ্রহণ করা হবে। নিত্য প্রয়োজনীয় যেসব পণ্যদ্রব্য খাদ্য নিরাপত্তার ক্ষেত্রে বিশেষ গুরুত্বপূর্ণ, সচিবদের কমিটির নির্দেশ মেনেই, তা রপ্তানী সংক্রান্ত সিদ্ধান্ত নেওয়া হবে বলে কেন্দ্রীয় শিল্প-বাণিজ্য মন্ত্রী পীযুষ গোয়েল আজ লোকসভায় এক প্রশ্নের লিখিত জবাবে জানিয়েছেন।


      CG/PB/NS

    
    
    (Release ID: 1576017) Visitor Counter : 23
    
    
      Read this release in: English