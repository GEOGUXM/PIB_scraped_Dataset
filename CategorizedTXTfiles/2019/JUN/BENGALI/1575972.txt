      শিল্পওবাণিজ্যমন্ত্রক

      ই-কমার্স নীতির খসড়া
      Posted On: 27 JUN 2019 2:48PM by PIB Kolkata


    নয়াদিল্লি, ২৬ জুন, ২০১৯


    জাতীয় ই-কমার্স নীতির একটি খসড়া প্রস্তুত করা হয়েছে এবং সাধারণের অবগতির জন্য তা প্রকাশ করা হয়েছে। এই খসড়া নীতিতে ছ’টি প্রধান বিষয়কে তুলে ধরা হয়েছে। এগুলি হল – ডেটা, পরিকাঠামো উন্নয়ন, ই-কমার্সের বাজার, নিয়ন্ত্রণমূলক ব্যবস্থা, অভ্যন্তরীণ ডিজিটাল অর্থনীতিকে উৎসাহ প্রদান এবং ই-কমার্সের মাধ্যমে রপ্তানি বৃদ্ধির উদ্যোগ। এই খসড়া নীতিতে বিনিয়োগকারী, উৎপাদক এমএসএমই, ব্যবসায়ী, খুচরো বিক্রেতা, স্টার্ট-আপ ও সাধারণ গ্রাহকদের স্বার্থের কথা বিবেচনা করা হয়েছে।


    ই-কমার্সের যে বৈদেশিক বিনিয়োগ নীতি ২০০০ সালের ২ নম্বর প্রেস নোটে ঘোষণা করা হয়েছিল, তাতে ব্যবসায়ী থেকে ব্যবসায়ীদের মধ্যে ই-কমার্সের ক্ষেত্রে ১০০ শতাংশ প্রত্যক্ষ বৈদেশিক বিনিয়োগের অনুমতি দেওয়া হয়েছিল। ২০১৬ সালে সংশ্লিষ্ট পক্ষগুলির আলোচনার ভিত্তিতে যে তৃতীয় প্রেস নোট জারি হয়, তাতে ব্যবসায়ীদের থেকে গ্রাহকদের মধ্যে বহু ব্র্যান্ডের খুচরো ব্যবস্থার (ই-কমার্স) ক্ষেত্রে প্রত্যক্ষ বৈদেশিক বিনিয়োগ নিষিদ্ধ ছিল। নীতিটি যথাযথভাবে রূপায়ণের জন্য ২০১৮-র অন্য আরেকটি প্রেস নোটে কোন কিছুর পরিবর্তন না করে পুরনো নীতির পুনরাবৃত্তি করা হয়।


    নতুন ই-কমার্স খসড়া নীতিটি প্রকাশের পর মার্কিন যুক্তরাষ্ট্র সহ বেশ কয়েকটি দেশের সরকার এ বিষয়ে তাদের মতামত জানিয়েছে।


    লোকসভায় কেন্দ্রীয় শিল্প ও বাণিজ্য মন্ত্রী শ্রী পীযূষ গোয়েল এই তথ্য জানিয়েছেন।


    CG/PB/DM

    
    
    (Release ID: 1575972) Visitor Counter : 29
    
    
      Read this release in: English