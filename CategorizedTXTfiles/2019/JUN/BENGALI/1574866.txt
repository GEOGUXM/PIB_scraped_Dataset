      প্রতিরক্ষামন্ত্রক

      ভারতীয় উপকূলরক্ষী বাহিনী দিল্লিতে ইনফরমেশন শেয়ারিং সেন্টারে ১২তম রিক্যাপ কর্মশালার আয়োজন করছে
      Posted On: 18 JUN 2019 5:50PM by PIB Kolkata


    নয়াদিল্লি, ১৮ জুন, ২০১৯


    ভারতীয় উপকূলরক্ষী বাহিনী এশীয় অঞ্চলে জাহাজে জলদস্যু এবং অস্ত্র লুন্ঠন রুখতে আঞ্চলিক সহযোগিতা চুক্তি ‘রিক্যাপ’-এর সহযোগিতায় ১২তম দক্ষতা বৃদ্ধি কর্মশালার আয়োজন করা হয়েছে নতুন দিল্লির ইনফরমেশন শেয়ারিং সেন্টারে। আগামীকাল থেকে দু’দিন ধরে চলবে এই কর্মশালা। বর্তমানে ‘রিক্যাপ’-এর সদস্য সংখ্যা ২০। জাপান ও সিঙ্গাপুরের সঙ্গে ভারতও ‘রিক্যাপ’-এ গুরুত্বপূর্ণ ভূমিকা পালন করে চলেছে। ভারত এর আগে ২০১১ সালে গোয়াতে এবং ২০১৭ সালে নতুন দিল্লিতে এই ধরনের কর্মশালার আয়োজন করেছিল। এই কর্মশালার উদ্দেশ্য হল অংশগ্রহণকারী সদস্য দেশগুলির মধ্যে তথ্য বিনিময় এবং দক্ষতা উন্নয়ন। ১৯টি দেশের ৩১ জন প্রতিনিধি এই কর্মশালায় অংশ নেবেন। রাজ্য উপকূল পুলিশ, জাহাজ চলাচল সম্পর্কিত মহানির্দেশক এবং ইন্ডিয়ান ন্যাশনাল শিপ-ওনার্স অ্যাসোসিয়েশনের সদস্যরাও এই কর্মশালায় যোগ দেবেন।


    CG/SS/DM

    
    
    (Release ID: 1574866) Visitor Counter : 17
    
    
      Read this release in: English