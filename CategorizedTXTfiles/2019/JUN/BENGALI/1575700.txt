      স্বাস্থ্যওপরিবারকল্যাণমন্ত্রক

      স্যানিটারি ন্যাপকিনের ব্যবহার
      Posted On: 25 JUN 2019 9:26PM by PIB Kolkata


    নয়াদিল্লি, ২৫ জুন ২০১৯


    ২০০৭-০৮ সালের জেলা স্তরের পারিবারিক সমীক্ষা ৩-এর তথ্য অনুযায়ী ১৫ থেকে ১৯ বছর বয়সী কিশোরীদের ২৪.৬ শতাংশ স্যানিটারি ন্যাপকিন ব্যবহার করে থাকে। সাম্প্রতিক ২০১৫-১৬’র জাতীয় পরিবার স্বাস্থ্য সমীক্ষা ৪ – এর তথ্য অনুযায়ী, স্যানিটারি ন্যাপকিন ব্যবহারকারী ১৫ থেকে ১৯ বছর বয়সী কিশোরীদের হার ৪১.৬ শতাংশ।


    প্রসঙ্গত, স্বাস্থ্য মন্ত্রকের রজঃস্রাব সংক্রান্ত স্বাস্থ্যবিধিসম্মত প্রকল্পটির আওতায় রয়েছে –


    রজঃস্রাব সংক্রান্ত স্বাস্থ্যবিধি সম্পর্কে কিশোরীদের ওয়াকিবহাল করার জন্য জনসচেতনতামূলক প্রয়াসের ব্যবস্থা করা।


    গ্রামাঞ্চলের কিশোরীদের হাতে উচ্চ মানের ন্যাপকিন পৌঁছে দেওয়া।


    ব্যবহৃত স্যানিটারি ন্যাপকিনগুলিকে পরিবেশ-বান্ধব উপায়ে নিশ্চিহ্ন করা।


    রজঃস্রাব বিষয়ে আলোচনার জন্য অঙ্গনওয়াড়ি বা এ ধরণের মঞ্চে মাসিক আলোচনাচক্রের আয়োজন করার জন্য আশাকর্মীদের অর্থ দেওয়া প্রভৃতি।


    ইতিমধ্যে নিরাপদ রজঃস্রাব সংক্রান্ত স্বাস্থ্যবিধি অভ্যাস করায় কিশোরীদের সচেতন করে তুলতে প্রয়োজনীয় তথ্য শিক্ষা ও সংযোগমূলক সামগ্রীর ব্যবস্থা করা হয়েছে।


    আজ রাজ্যসভায় এক লিখিত জবাবে এই তথ্য জানান কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    CG/SSS/SB

    
    
    (Release ID: 1575700) Visitor Counter : 43
    
    
      Read this release in: English