      অর্থমন্ত্রক

      অসাধু রপ্তানিকারকদের প্রতারণা ঠেকাতে আইজিএসটি রিফান্ড পদ্ধতি ব্যবস্থা হাতে-কলমে পরিচালিত হবে
      Posted On: 20 JUN 2019 6:16PM by PIB Kolkata


    নয়াদিল্লি, ২০ জুন ২০১৯


    অভিন্ন পণ্য ও পরিষেবা কর (জিএসটি) ক্ষেত্রের আওতায় রপ্তানিকারকদের জন্য আইজিএসটি রিফান্ড পদ্ধতি ব্যবস্থায় বড়সড় প্রতারণা এড়াতে সম্পূর্ণ প্রক্রিয়াটি হাতে-কলমে পরিচালনার সিদ্ধান্ত নেওয়া হয়েছে। এতদিন রিফান্ড পদ্ধতি কম্প্যুটার-চালিত ছিল। আজ এক শ্রেণীর সংবাদপত্রে খবর প্রকাশিত হয়েছে যে, কম্প্যুটার-চালিত হওয়ার ফলে আইজিএসটি রিফান্ড পদ্ধতিতে ব্যর্থতা এসেছে। প্রকাশিত এ ধরণের খবর প্রকৃত রপ্তানিকারকদের ক্ষেত্রে বিভ্রান্তিকর প্রভাব ছড়াচ্ছে।


    কেন্দ্রীয় পরোক্ষ কর ও সীমাশুল্ক পর্ষদ (সিবিআইসি) পূর্বনির্ধারিত ঝুঁকিপূর্ণ মাপকাঠির ভিত্তিতে ঝুঁকি রয়েছে এমন কিছু রপ্তানিকারকদের ইনপুট ট্যাক্স ক্রেডিট সঠিক কিনা তা যাচাই করে দেখতে সম্প্রতি সীমাশুল্ক ও জিএসটি সংস্থাগুলিকে নির্দেশ দেয়। পর্ষদের পক্ষ থেকে জানানো হয়েছে যে, প্রায় ১ লক্ষ ৪২ হাজার রপ্তানিকারকের মধ্যে এখনও পর্যন্ত কেবল ৫ হাজার ১০৬ জন রপ্তানিকারককে ‘ঝুঁকিপূর্ণ’ হিসাবে চিহ্নিত করা হয়েছে। শতাংশের হারে এ ধরণের রপ্তানিকারক মাত্র ৩.৫ শতাংশ। এছাড়াও, পর্ষদের নজরে এসেছে বিগত দু’দিনে অর্থাৎ ১৭ ও ১৮ই জুন কেবল ৯২৫ জন রপ্তানিকারক ১ হাজার ৪৩৬টি জাহাজ মাশুল বিল দাখিল করেছেন। যেখানে অন্য সময় প্রতিদিন প্রায় ৯ হাজার রপ্তানিকারক ২০ হাজারের মতো মাশুল বিল জমা করতেন। স্বাভাবিকভাবে মাশুল বিল জমা করার এই সংখ্যা অগ্রাহ্য করার মতো নয়। এসব সত্ত্বেও ঝুঁকিপূর্ণ তকমা রয়েছে, এমন রপ্তানিকারকদের স্বার্থে রপ্তানির বিষয়টিতে অবিলম্বে অনুমতি দেওয়া হয়েছে। অবশ্য, রপ্তানিকারকদের ইনপুট ট্যাক্স ক্রেডিট যাচাই করার ৩০ দিনের মধ্যে রিফান্ড বা ফেরতযোগ্য অর্থ মিটিয়ে দেওয়া হবে বলে জানানো হয়েছে।


    অসাধু রপ্তানিকারকদের প্রতারণা রোধেই হাতে-কলমে ইনপুট ট্যাক্স ক্রেডিট যাচাইয়ের এই পদ্ধতি গ্রহণ করা হয়েছে। এ ধরণের কিছু রপ্তানিকারকের অসৎ আচরণের জন্য সমগ্র রপ্তানি মহলের সুনাম নষ্ট হচ্ছে । কেন্দ্রীয় পরোক্ষ কর ও সীমাশুল্ক পর্ষদের পক্ষ থেকে সমস্ত প্রকৃত রপ্তানিকারকদের আশ্বাস দিয়ে বলা হয়েছে যে, এরা সকলেই সময় মতো তাঁদের আইজিএসটি বাবদ ফেরৎযোগ্য অর্থ পেয়ে যাবেন।


    CG/BD/SB

    
    
    (Release ID: 1575064) Visitor Counter : 33
    
    
      Read this release in: English