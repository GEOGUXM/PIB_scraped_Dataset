      আয়ুষ

      নীতি আয়োগের ভাইস চেয়ারম্যান দু’দিনের যোগ মহোৎসবের সূচনা করেছেন; আন্তর্জাতিক যোগ দিবস উপলক্ষে দুটি যোগ-অ্যাপের সূচনা
      Posted On: 03 JUN 2019 7:18PM by PIB Kolkata


    নয়াদিল্লি, ০৩ জুন ২০১৯


    নীতি আয়োগের ভাইস চেয়ারম্যান শ্রী রাজীব কুমার শুক্রবার নতুন দিল্লিতে আন্তর্জাতিক যোগ দিবস ২০১৯ উদযাপনের অঙ্গ হিসাবে দু’দিনের যোগ মহোৎসবের সূচনা করেছিলেন। যোগচর্চার উপকারিতা সম্পর্কে সাধারণ মানুষকে আরও সচেতন করে তুলতে আয়ুষ মন্ত্রকের অধীন মোরারজি দেশাই জাতীয় যোগচর্চা প্রতিষ্ঠান এই মহোৎসবের আয়োজন করেছে। এই উপলক্ষে যোগচর্চার সঙ্গে যুক্ত পেশাদার ও ছাত্রছাত্রীদের এক বিরাট জনসভায় শ্রী রাজীব কুমার সোশ্যাল মিডিয়ার মাধ্যমে যোগচর্চাকে আরও জনপ্রিয় করে তোলার ওপর গুরুত্ব দেন। ভারতীয় পরম্পরাগত ও প্রাকৃতিক চিকিৎসা-পদ্ধতির প্রসারে আরও উদ্যোগী হতে শ্রী কুমার ন্যাশনাল কাউন্সিল অফ ইন্টিগ্রেটেড মেডিসিন প্রতিষ্ঠানকে প্রস্তাব দেন। তিনি বলেন, যোগ প্রকৃতিকে সঙ্গে নিয়ে জীবনযাপনের প্রকৃত পন্থা প্রদান করে।


    অনুষ্ঠানে আয়ুষ প্রতিমন্ত্রী শ্রী শ্রীপাদ নায়েক সুস্বাস্থ্য ও মানসিক কল্যাণে সর্ববৃহৎ জনআন্দোলন হিসাবে আন্তর্জাতিক যোগ দিবস উদযাপনের ভূমিকার প্রশংসা করেন। তিনি আরও বলেন, পরম্পরাগত চিকিৎসা-পদ্ধতি কেবল ভারতেই নয়, সারা বিশ্বে প্রসার ঘটছে। তাঁর মন্ত্রক কেবল যোগেরই নয়, অন্যান্য পরম্পরাগত চিকিৎসা-পদ্ধতিগুলিরও গবেষণা ও উন্নয়নে অঙ্গীকারবদ্ধ বলে শ্রী নায়েক জানান।


    SSS/BD/SB

    
    
    (Release ID: 1573301) Visitor Counter : 27
    
    
      Read this release in: English