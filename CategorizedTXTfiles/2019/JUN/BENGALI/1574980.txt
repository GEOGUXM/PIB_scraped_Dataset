      পেট্রোলিয়ামওপ্রাকৃতিকগ্যাসমন্ত্রক

      এলপিজি ডিস্ট্রিবিউটরশিপের জন্য জালচক্রের বিষয়ে তেল কোম্পানিগুলির সতর্কবার্তা
      Posted On: 19 JUN 2019 6:03PM by PIB Kolkata


    কলকাতা, ১৯ জুন ২০১৯


    ইন্ডিয়ান অয়েল কর্পোরেশন লিমিটেড, ভারত পেট্রোলিয়াম কর্পোরেশন লিমিটেড এবং হিন্দুস্তান পেট্রোলিয়াম কর্পোরেশন লিমিটেড – এর তরফে জানানো হয়েছে যে, অজ্ঞাত পরিচয়ে কিছু ব্যক্তি ও সংস্থা ভুয়ো ওয়েবসাইট তৈরি করে রান্নার গ্যাস (এলপিজি) – এর ডিস্ট্রিবিউটরশিপ এবং পেট্রোল পাম্পের খুচরো ব্যবসা পাইয়ে দেওয়ার নাম করে অর্থ দাবি করছে।


    এই ভুয়ো ওয়েবসাইটগুলি তেল সংস্থাগুলির লোগো ব্যবহার করে সাধারণ মানুষকে ই-মেল পাঠিয়ে প্রতারিত করছে । এই ই-মেলে ডিস্ট্রিবিউটরশিপ পাইয়ে দেওয়ার নাম করে প্রচুর অর্থ সংগ্রহ করছে। এ সংক্রান্ত তথ্য যাচাই করার জন্য তাদের ওয়েবসাইটগুলি দেখতে, তেল সংস্থাগুলি জনসাধারণকে পরামর্শ দিয়েছে। রান্নার গ্যাসের ডিস্ট্রিবিউটরশিপের জন্য www.lpgvitarakchayan.in এবং খুচরো বিক্রয় কেন্দ্রের জন্য www.petrolpumpdealerchayan.in – এই দুটি ওয়েবসাইট দেখতে বলা হয়েছে।


    এ সংক্রান্ত কোনও চিঠিপত্র বা ফোন এলে ব্যক্তিগত তথ্য অথবা অর্থ দেওয়ার আগে সংশ্লিষ্ট ব্যক্তিকে তেল সংস্থাগুলির স্থানীয় দপ্তরে যোগাযোগ করতে পরামর্শ দেওয়া হয়েছে । কেউ যদি এ ধরণের কোনও খবর পান, তা হলে তাকে পুলিশের সাইবার ক্রাইম শাখায় যোগাযোগ করতে বলা হয়েছে।


    রান্নার গ্যাসের ডিস্ট্রিবিউটরশিপ অথবা পেট্রোল পাম্পের খুচরো বিক্রয় কেন্দ্রের জন্য তেল সংস্থাগুলি বহুল প্রচারিত সংবাদ মাধ্যমে বিজ্ঞাপন দিয়ে থাকে । এছাড়া, www.iocl.com , www.bharatpetroleum.com এবং www.hindustanpetroleum.com ওয়েবসাইট থেকেও বিস্তারিত তথ্য পাওয়া যাবে। তেল সংস্থাগুলি আরও জানিয়েছে যে, তারা ডিস্ট্রিবিউটরশিপ অথবা খুচরো ব্যবসা কেন্দ্র কোনও ব্যক্তি বা সংস্থাকে দেওয়ার আগে নির্দিষ্ট পদ্ধতিতে বাছাই করে। এ কাজে সংস্থাগুলি কোনও ব্যক্তি বা সংস্থাকে দায়িত্ব দেয় না।


    CG/CB/SB

    
    
    (Release ID: 1574980) Visitor Counter : 40