      সংসদবিষয়কমন্ত্রক

      সরকার সংসদে ২০১৯ এর বাজেট অধিবেশন সুষ্ঠুভাবে চালানোর জন্য সর্বদলীয় বৈঠক করেছে
      Posted On: 16 JUN 2019 8:54PM by PIB Kolkata


    নয়াদিল্লী, ১৬ জুন, ২০১৯


    ২০১৯ এর বাজেট অধিবেশন আগামীকাল থেকে শুরু হচ্ছে। অধিবেশনের প্রাক্কালে প্রধানমন্ত্রী নরেন্দ্র মোদী আজ লোকসভা এবং রাজ্যসভার সব রাজনৈতিক দলের নেতাদের নিয়ে বৈঠকে বসেন । বৈঠকে জনগণের কল্যাণে সংসদের কাজ সুষ্ঠুভাবে সকলে মিলে একসঙ্গে করার জন্য তিনি আহ্বান জানান।


    প্রধানমন্ত্রী নবনির্বাচিত সাংসদদের স্বাগত জানান। তিনি আশাপ্রকাশ করেন সংসদের কাজকর্মে নতুন শক্তি এবং উদ্যম দেখা যাবে। শ্রী মোদী , জনসাধারণের প্রত্যাশা পূরণে তাঁরা সক্ষম হচ্ছেন কিনা সে বিষয়ে আত্মবিশ্লেষণ করার জন্য, সব রাজনৈতিক দলের নেতৃবৃন্দের কাছে আবেদন জানান। তিনি বলেন “আমরা জনগণের জন্য ౼ আমরা সংসদের কাজে ব্যাঘাত ঘটিয়ে তাঁদের মন জয় করতে পারি না। সব দলের তাই উচিৎ, রাজনৈতিক মতপার্থক্য সরিয়ে রেখে দেশের উন্নতিতে নিরলস কাজ করা । “


    শ্রী নরেন্দ্র মোদী, ২০২২ সালের মধ্যে নতুন ভারত গড়া এবং ‘সবকা সাথ, সবকা বিকাশ, সবকা বিশ্বাস’ অর্জনের লক্ষে , সরকারের সঙ্গে সহযোগিতা করার জন্য সব রাজনৈতিক দলের কাছে আবেদন করেছেন। তিনি বলেন, সরকার সব রাজনৈতিক দলের বিভিন্ন ইস্যুতে সাড়া দিতে প্রস্তুত এবং সংসদের উভয় কক্ষে জাতীয় পর্যায়ে গুরুত্বপূর্ণ প্রতিটি বিষয় নিয়ে আলোচনা করতে রাজি আছে।


    বৈঠকে বিভিন্ন রাজনৈতিক দলের উত্থাপিত নানা বিষয় নিয়ে আলোচনা হয়েছে। দলমত নির্বিশেষে সকলে, কোন রকমের ব্যাঘাত না ঘটিয়ে সংসদ চালানোর প্রশ্নে ঐক্যমত্যে পৌঁছেছেন। কোন অচলাবস্থা সৃষ্টি হলে উভয় কক্ষে গঠনমূলক আলোচনার মাধ্যমে তা সমাধান করা হবে।


    বৈঠক শেষে সংসদ বিষয়ক, কয়লা ও খনি মন্ত্রী শ্রী প্র ল্হা দ যোশি সাংবাদিকদের বলেন , সংসদের উভয় সভার কাজ সুষ্ঠুভাবে করার জন্য সরকার সব রাজনৈতিক দলের, বিশেষত বিরোধী দলগুলিকে অনুরোধ করেছে। সপ্তদশ লোকসভার শুরুতে সব দলের সদস্যদের মধ্যে অন্তরঙ্গ বন্ধুত্ব গড়ে তুলতে সর্বদলীয় বৈঠকে প্রধানমন্ত্রী দুটি প্রস্তাব দিয়েছেন।


    সংসদে প্রতিনিধি রয়েছেন, এরকম রাজনৈতিক দলগুলির সভাপতিদের ১৯শে জুন আমন্ত্রণ জানানো হয়েছে। পরের দিন সংসদের উভয় কক্ষের সাংসদরা মিলিত হয়ে সরকারের সঙ্গে মতবিনিময় করবেন। শ্রী যোশি বলেন এই মহতী উদ্যোগের ফলে সব সাংসদদের মধ্যে দীর্ঘমেয়াদী লক্ষে দলগতভাবে কাজ করার মানসিকতা তৈরি হবে, এর ফলে সুষ্ঠুভাবে সংসদের কাজ চালানো যাবে।


    শ্রী যোশি, আসন্ন বাজেট অধিবেশনের বিষয়ে বিস্তারিত জানিয়েছেন। তিনি বলেন সপ্তদশ লোকসভার প্রথম অধিবেশন শুরু হবে ১৭ই জুন। রাজ্যসভার ২৪৯তম অধিবেশন ২০শে জুন থেকে শুরু হবে। সরকারী কাজকর্মের বাধ্যবা ধ কতা মেনে শুক্রবার ২৬শে জুলাই এই অধিবেশন শেষ হবে। চল্লিশ দিনের মধ্যে লোকসভায় কাজ হবে ৩০ দিনের। অন্যদিকে রাজ্যসভার ৩৭ দিনের মধ্যে ২৭ দিন কাজ হবে।


    এই অধিবেশনে মূলত শপথ গ্রহণ, অধ্যক্ষ নির্বাচন, রাষ্ট্রপতির অভিভাষণের উপর ধন্যবাদসূচক প্রস্তাব, ২০১৯-২০ অর্থবর্ষের কেন্দ্রীয় বাজেটের জন্য আর্থিক নানা বিষয় নিয়ে আলোচনা হবে। তবে অধিবেশনে গুরুত্বপূর্ণ আইনি বিষয় এবং অন্যান্য বিষয় নিয়ে আলোচনার জন্যও সময় বরাদ্দ করা হবে।


    জম্মু কাশ্মীর রাজ্যের জন্য ১৯শে ডিসেম্বর, ২০১৮তে সংবিধানের ৩৫৬ ধারা অনুযায়ী যে ঘোষণা করা হয়েছিল, তা বৃদ্ধি করার জন্য ২রা জুলাই এর মধ্যে সংসদের উভয় কক্ষের অনুমোদন লাগবে।


    সংসদে অর্থনৈতিক সমীক্ষা পেশ করা হবে বৃহস্পতিবার ৪ঠা জুলাই। লোকসভায় পরের দিন বেলা ১১টার সময় ২০১৯-২০ কেন্দ্রীয় বাজেট পেশ করা হবে।


    সংসদের শেষ অধিবেশনের পর ১০টি অধ্যাদেশ জারী করা হয়েছিল। সেগুলিকে এবার ১ আগষ্টের মধ্যে আইনে পরিণত করতে হবে। কারণ নতুন ভাবে সংসদ শুরু হবার ছয় সপ্তাহের মধ্যে ওই অধ্যাদেশগুলি তাদের কার্যকারিতা হারিয়ে ফেলে।


    ষোড়শ লোকসভা ভেঙে দেবার পর ৪৬টি বিল তামাদি হয়ে গেছে। এই বিলগুলি সংসদের উভয় কক্ষে নানা অবস্থায় ছিল। এদের মধ্যে কিছু গুরুত্বপূর্ণ বিল পুনরুজ্জীবিত করা হবে। তাই এই বিলগুলিকে আবারো পেশ করা হবে।


    প্রতিরক্ষা মন্ত্রী শ্রী রাজনাথ সিং, সামাজিক ন্যায় ও ক্ষমতায়ন মন্ত্রী শ্রী থাওয়ার চাঁদ গেহলট, সংসদ বিষয়ক, ভারী শিল্প ও জন উদ্যোগ দপ্তরের প্রতিমন্ত্রী শ্রী অর্জুন রাম মেঘওয়াল, সংসদ বিষয়ক প্রতিমন্ত্রী শ্রী ভি মুরলীধরণ অন্যান্য নেতৃবৃন্দর সঙ্গে সর্বদলীয় বৈঠকে যোগ দেন।


    CG/CB/16 June 2019….

    
    
    (Release ID: 1574727) Visitor Counter : 263