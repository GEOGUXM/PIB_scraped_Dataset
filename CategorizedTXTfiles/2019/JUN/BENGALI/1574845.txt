      শিল্পওবাণিজ্যমন্ত্রক

      ই-কমার্স এবং প্রযুক্তি সংস্হাগুলির সঙ্গে বাণিজ্য মন্ত্রীর বৈঠক
      Posted On: 18 JUN 2019 3:20PM by PIB Kolkata


    নয়াদিল্লি, ১৮ জুন , ২০১৯


    কেন্দ্রীয় বাণিজ্য, শিল্প এবং রেল মন্ত্রী শ্রী পীযুষ গোয়োল নতুন দিল্লীতে গতকাল ই-কমার্স এবং প্রযুক্তি সংস্হাগুলির সঙ্গে পরামর্শমূলক বৈঠক করেছেন। দেশে এবং বিদেশে বিভিন্ন ব্যবসার সঙ্গে যুক্ত বহুজাতিক ই-কমার্স ও প্রযুক্তি সংস্হাগুলি এই বৈঠকে অংশ নিয়েছিল। বৈঠকে পৌরহিত্য করেন কেন্দ্রীয় মন্ত্রী শ্রী পীযুষ গোয়েল। দেশে গোপনীয়তা ও উদ্ভাবনী দুই ক্ষেত্রেই যাতে সফলতা আসে এবং সারা বিশ্বে প্রযুক্তি ক্ষেত্রে ভারত নেতৃত্ব দেওয়ার বিষয়ে আরও বেশি শক্তিশালী হয়ে উঠতে পারে সেই উদ্দেশ্যেই একটি শক্তিশালী তথ্য সুরক্ষা কাঠামো গঠনের জন্য সংস্হাগুলির কাছ থেকে পরামর্শ ও মতামত নেওয়া হয় বৈঠকে। কেন্দ্রীয় বাণিজ্য, শিল্পমন্ত্রী ছাড়াও বৈঠকে উপস্হিত ছিলেন শিল্প ও আভ্যন্তরীণ বাণিজ্য উৎসাহদান দপ্তরের সচিব, বাণিজ্য সচিব, ইলেক্ট্রনিক্স এবং তথ্য প্রযুক্তি মন্ত্রকের সচিব, রিজার্ভ ব্যাঙ্কের ডেপুটি গভর্নর প্রমুখ।


    রিজার্ভ ব্যাঙ্কের ডেপুটি গভর্নর বি পি কানুনগো তথ্য সুরক্ষার ক্ষেত্রে প্রয়োজনীয় নির্দেশিকার কথা বৈঠকে উপস্হিত সংস্হাগুলির সামনে তুলে ধরেন। ই-কমার্স শিল্পের সঙ্গে যুক্ত প্রতিনিধিরা ই-কমার্স খসড়া নীতিতে উল্লিখিত বিষয়গুলি যথাযথ পরামর্শদায়ক নয় বলে কেন্দ্রীয় মন্ত্রীকে তাদের উদ্বেগের কথা জানান। শ্রী গোয়েল তাদের সব উদ্বেগ খতিয়ে দেখার আশ্বাস দেন। কেন্দ্রীয় মন্ত্রী এই সমস্যার সমাধানের জন্য ই-কমার্স শিল্পের সঙ্গে যুক্ত প্রতিনিধিদের ১০ দিনের মধ্যে লিখিত আকারে পরামর্শ শিল্প ও আভ্যন্তরীণ বাণিজ্য উৎসাহদান দপ্তরের কাছে জমা দিতে বলেন। কেন্দ্রীয় মন্ত্রী পীযুষ গোয়েল সম্প্রতি জি-২০ বৈঠকে বাণিজ্য এবং নগদহীন অর্থনীতি নিয়ে আলোচনার বিষয়টি বৈঠকে তুলে ধরেন। এদিনের আলোচনায় উপস্হিত ছিলেন কেন্দ্রীয় বাণিজ্য শিল্প মন্ত্রকের প্রতিমন্ত্রী সোমপ্রকাশ। বিশ্ব বাণিজ্য সংস্হার ভারতের রাষ্ট্রদূত জে এস দীপক এবং মাস্টার কার্ডের সভাপতি ও সিইও ভিডিও লিঙ্কের মাধ্যমে এই বৈঠকে যোগ দেন।


    CG/SS/NS

    
    
    (Release ID: 1574845) Visitor Counter : 19
    
    
      Read this release in: English