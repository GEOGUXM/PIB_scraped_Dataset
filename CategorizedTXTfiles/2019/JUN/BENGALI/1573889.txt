      স্বরাষ্ট্র মন্ত্রক

      কান্ডালা বন্দরে রাসায়নিক, জৈবিক ও পারমানবিক দূর্ঘটনাজনিত আপৎকালীন পরিস্হিতির মোকাবিলায় জাতীয় বিপর্যয় ব্যবস্হাপনা কর্তৃপক্ষের প্রশিক্ষণ কর্মসূচি
      Posted On: 11 JUN 2019 3:40PM by PIB Kolkata


    জাতীয় বিপর্যয় ব্যবস্হাপনা কর্তৃপক্ষ (এনডিএমএ) গুজরাটের কান্ডালা বন্দরে এক মৌলিক প্রশিক্ষণ কর্মসূচির আয়োজন করছে। ৫ দিনের এই প্রশিক্ষণ কর্মসূচির উদ্দেশ্য হল- রাসায়নিক, জৈবিক, রেডিওলজিক্যাল ও পারমানবিক দূর্ঘনাজনিত আপৎকালীন পরিস্হিতির মোকাবিলায় সচেতনতা বাড়ানো সদা সতর্ক থাকা। সোমবার থেকে এই প্রশিক্ষণ কর্মসূচি শুরু হয়েছে।


    দেশের গুরুত্বপূর্ণ সমুদ্র বন্দরগুলিতে এধরণের কর্মসূচি গ্রহণ করা হবে। চতুর্থ পর্যায়ের এই কর্মসূচিতে বন্দর- আপৎকালীন পরিস্হিতি মোকাবিলার সঙ্গে যুক্ত কর্মীদের সুদক্ষ করে তোলা। চলতি বছরের শুরুতে দিকে একই ধরণের প্রশিক্ষণ কর্মসূচি ম্যাঙ্গালোর, কোচি ও নবি মুম্বাই বন্দরে আয়োজন করা হয়েছিল। উল্লেখ করা যেতে পারে, বন্দরে বিপুল পরিমাণ রাসায়নিক, পেট্রোলিয়াম এবং আনবিক পণ্য সামগ্রীর আগমন, পরিবহণ এবং মজুত করে রাখার সময় যেকোন ধরণের আপৎকালীন পরিস্হিতি দেখা দিতে পারে। এধরণের পরিস্হিতি মোকাবিলা করতেই জাতীয় বিপর্যয় ব্যবস্হাপনা কর্তৃপক্ষ দেশের বিভিন্ন গুরুত্বপূর্ণ বন্দরে প্রশিক্ষণ শিবিরের আয়োজন করছে।


    

    
    (Release ID: 1573889) Visitor Counter : 7
    
    
      Read this release in: English