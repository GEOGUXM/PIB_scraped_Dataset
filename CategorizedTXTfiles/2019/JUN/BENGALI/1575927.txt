      স্বাস্থ্যওপরিবারকল্যাণমন্ত্রক

      মেডিকেলে স্নাতকোত্তর স্তরে আসন সংখ্যা বৃদ্ধি
      Posted On: 27 JUN 2019 12:22PM by PIB Kolkata


    নয়াদিল্লি, ২৬ জুন ২০১৯


    কেন্দ্রীয় স্বাস্থ্য ও পরিবার কল্যাণ মন্ত্রক রাজ্য ও কেন্দ্রীয় সরকারি মেডিকেল কলেজে স্নাতকোত্তর স্তরে আসন সংখ্যা বৃদ্ধি করেছে। উত্তর – পূর্বাঞ্চল ও বিশেষ মর্যাদাসম্পন্ন রাজ্যের যে সমস্ত রাজ্য মেডিকেল কলেজ রয়েছে, সেখানে ৯০ : ১০ অনুপাতে এবং অন্যান্য রাজ্যের ৬০ : ৪০ অনুপাতে ১.২০ কোটি টাকা কেন্দ্রীয় সরকার বরাদ্দ করেছে। ২১টি রাজ্য ও কেন্দ্রশাসিত অঞ্চলে ৭২টি মেডিকেল কলেজে স্নাতকোত্তর স্তরে পর্যায় – ১ – এ নতুন ৪ হাজার ৫৮টি আসনের অনুমোদন দেওয়া হয়েছে। ৩টি রাজ্যের ৫টি সরকারি মেডিকেল কলেজে পর্যায় – ২ – এ ৯৮টি নতুন আসন তৈরি করা হয়েছে। ২০১৯ – ২০ শিক্ষাবর্ষের জন্য মেডিকেলের স্নাতকোত্তর স্তরে নতুন ২ হাজার ১৫৩টি আসনের অনুমোদন দেওয়া হয়েছে। সারা দেশে নতুন ২২টি এইমস্‌ হাসপাতাল তৈরির অনুমোদন দিয়েছে কেন্দ্রীয় সরকার। বিহারের পাটনা, ছত্তিশগড়ের রায়পুর, মধ্যপ্রদেশের ভোপাল, ওডিশার ভুবনেশ্বর, রাজস্থানের যোধপুর এবং উত্তরাঞ্চলের ঋষিকেশ – এই ৬টি এইমস্‌ হাসপাতালে কাজ শুরু হয়েছে।


    রাজ্যসভায় মঙ্গলবার এক প্রশ্নের লিখিত জবাবে এই তথ্য দেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    CG/SS/SB

    
    
    (Release ID: 1575927) Visitor Counter : 25
    
    
      Read this release in: English