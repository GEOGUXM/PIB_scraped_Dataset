      স্বাস্থ্যওপরিবারকল্যাণমন্ত্রক

      ডঃ হর্ষ বর্ধন বিহারে এনসেফেলাইটিসে শিশু মৃত্যুর কারণ খুঁজতে বিশেষজ্ঞদের সঙ্গে বৈঠক করলেন
      Posted On: 19 JUN 2019 2:45PM by PIB Kolkata


    নয়াদিল্লি, ১৮ জুন, ২০১৯


    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন বিহারের মজফফরপুরে এনসেফেলাইটিসে শিশু মৃত্যুর হার বৃদ্ধির কারণ অনুসন্ধান করতে বিশেষজ্ঞদের নিয়ে একটি বৈঠক করেছেন। এই বৈঠকে মন্ত্রকের উচ্চপদস্থ কর্মকর্তারা ছাড়াও, এইম্‌স, এনসিডিসি, আইসিএমআর, আইএপি, হু এবং সিডিসি-র বিশেষজ্ঞরা উপস্থিত ছিলেন।


    বৈঠক শেষে মন্ত্রী জানান, মুজফফরপুর এবং সংলগ্ন জেলাগুলিতে শিশু মৃত্যুর হারের বৃদ্ধির কারণ জানার জন্য এই বৈঠকে বিস্তারিত আলোচনা করা হয়েছে। সংশ্লিষ্ট এলাকার আর্থ-সামাজিক অবস্থা, পুষ্টির হার, তাপপ্রবাহ, শিশুদের মধ্যে হাইপোগ্লাইসেমিয়া, জেলাগুলিতে স্বাস্থ্য পরিষেবার পরিকাঠামো সহ বিভিন্ন বিষয় নিয়ে মতবিনিময় করা হয়েছে। ঐ এলাকায় মৃত্যুর কারণ খুঁজে বের করার জন্য বিশেষজ্ঞ এবং গবেষকদের সঙ্গে কেন্দ্র ও রাজ্য সরকারের সহযোগিতায় সচেতনতা কর্মসূচি নেওয়ার পরিকল্পনা করা হয়েছে।


    ফেডারেল পরিকাঠামোর মধ্যে কেন্দ্রীয় সরকারের থেকে প্রয়োজনীয় সাহায্য নিয়ে বিহার সরকার এনসেফেলাইটিস প্রতিরোধে দীর্ঘমেয়াদি সমাধানের জন্য প্রামান্য তথ্য সংগ্রহ করবে। বিহার সরকারকে সাহায্য করার জন্য দুটি কেন্দ্রীয় দল এখন সেখানে রয়েছে। এই বৈঠকে সমস্যার মোকাবিলায় ডঃ হর্ষ বর্ধন মন্ত্রক এবং সংশ্লিষ্ট সংস্থাগুলিকে পরিবেশ, কৃষি-বিজ্ঞান এবং পুষ্টি বিশেষজ্ঞদের মতামত জানতে বলেন। এর জন্য জাতীয় পর্যায়ের একটি দল গঠন করা হয়েছে। এই দলের সদস্যরা সময়ে সময়ে পরিস্থিতির পর্যালোচনা করবেন এবং নানা পরামর্শ দেবেন।


    CG/CB/DM

    
    
    (Release ID: 1574938) Visitor Counter : 75
    
    
      Read this release in: English