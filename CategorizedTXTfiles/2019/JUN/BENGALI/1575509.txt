      সড়কপরিবহণওমহাসড়কমন্ত্রক

      রিং রোড নির্মাণে রাজ্যগুলিকে কেন্দ্রীয় সহায়তা
      Posted On: 24 JUN 2019 10:36PM by PIB Kolkata


    নয়াদিল্লি, ২৪ জুন ২০১৯


    ভারতমালা পরিযোজনা প্রকল্পের প্রথম পর্যায়ে সারা দেশে ২৮টি রিং রোড উন্নয়নের জন্য চিহ্নিত হয়েছে। রিং রোডের পাশাপাশি, ১৯১টি চোকপয়েন্ট বা তীব্র যানজটপূর্ণ অংশও চিহ্নিত করা হয়েছে, যেগুলির সঙ্গে নতুন বাইপাস সংযোগ, উড়ালপুল, লেন সম্প্রসারণের মাধ্যমে উন্নতিসাধনের পরিকল্পনা নেওয়া হয়েছে। রাজ্যসভায় আজ এক প্রশ্নের লিখিত জবাবে এই তথ্য দেন কেন্দ্রীয় সড়ক পরিবহণ ও জাতীয় মহাসড়ক মন্ত্রী শ্রী নীতিন জয়রাম গড়করি। এ প্রসঙ্গে তিনি আরও জানান, কয়েকটি রাজ্য রিং রোড বা বাইপাস গড়ে তোলার পাশাপাশি অন্যান্য কিছু প্রকল্পের প্রস্তাব দিয়েছে। তবে, এগুলি ভারতমালা পরিযোজনা প্রকল্পের প্রথম পর্যায়ের অন্তর্ভুক্ত নয়। অবশ্য, ভারতমালা প্রকল্পের নীতি-নির্দেশকা অনুযায়ী নতুন প্রকল্প গ্রহণের ক্ষেত্রে রাজ্য সরকারগুলি যদি জমি অধিগ্রহণের ৫০ শতাংশ খরচ মেটাতে আগ্রহী হয়, তা হলে এ ধরণের প্রকল্পগুলিকে গ্র্যান্ড চ্যালেঞ্জ পরিকল্পনার আওতায় অন্তর্ভুক্ত করা যেতে পারে।


    CG/BD/SB

    
    
    (Release ID: 1575509) Visitor Counter : 19
    
    
      Read this release in: English