      যুবওক্রীড়াবিষয়কমন্ত্রক

      যুবসম্প্রদায়ের চরিত্র গঠন এবং ব্যক্তিত্বের বিকাশ
      Posted On: 24 JUN 2019 10:25PM by PIB Kolkata


    নয়াদিল্লি, ২৪ জুন ২০১৯


    সমাজসেবার মাধ্যমে ছাত্রছাত্রীদের ব্যক্তিত্বের বিকাশ ঘটানোর লক্ষ্যে ১৯৬৯ সালে ন্যাশনাল সার্ভিস স্কিম চালু করা হয়েছিল। কেন্দ্রীয় সহায়তাপুষ্ট এই প্রকল্পটি যুব ও ক্রীড়া মন্ত্রক রূপায়ণ করে থাকে। সরকার পরিচালিত বিভিন্ন সমাজসেবামূলক কর্মসূচিতে দশম ও দ্বাদশ শ্রেণীর ছাত্রছাত্রীদের পাশাপাশি প্রযুক্তি প্রতিষ্ঠান, কলেজ পড়ুয়া এবং বিশ্ববিদ্যালয় স্তরের পড়ুয়াদের সুযোগ করে দিতেই এই কর্মসূচি চালু করা হয়েছিল।


    কেন্দ্রীয় সরকার ২০১৯-২০ অর্থবর্ষে এই প্রকল্পের জন্য ১৬০ কোটি টাকা বাজেট বরাদ্দ করে। সমাজসেবামূলক কাজকর্মের পাশাপাশি, এই প্রকল্পের ৫০০ জন মহিলা স্বেচ্ছাসেবীকে আত্মরক্ষার প্রশিক্ষণও দেওয়া হয়েছে। প্রকল্পের স্বেচ্ছাসেবীরা প্রত্যেক স্বেচ্ছাসেবা-বর্ষে ১২০ ঘন্টা শ্রমদান করে থাকেন। স্বেচ্ছাসেবীদের শ্রমদান সামাজিক সম্প্রীতি, স্বাক্ষরতা, লিঙ্গসাম্য, জীবনমুখী শিক্ষা, বিপর্যয় ব্যবস্থাপনা, স্বচ্ছতা অভিযান, প্রাকৃতিক সম্পদের সংরক্ষণের মতো গুরুত্বপূর্ণ কাজে যুক্ত ছিল।


    রাজ্যসভায় আজ এক প্রশ্নের লিখিত এই তথ্য দেন কেন্দ্রীয় যুব ও ক্রীড়া বিষয়ক প্রতিমন্ত্রী শ্রী কিরেণ রিজিজু।


    CG/BD/SB

    
    
    (Release ID: 1575502) Visitor Counter : 21
    
    
      Read this release in: English