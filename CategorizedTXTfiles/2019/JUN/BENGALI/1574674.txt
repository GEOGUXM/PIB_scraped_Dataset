      স্বাস্থ্যওপরিবারকল্যাণমন্ত্রক

      ডঃ হর্ষবর্ধন চিকিৎসক প্রতিনিধিদলের সঙ্গে দেখা করলেন; চিকিৎসক নিগ্রহের ঘটনার নিন্দা করে তাঁদের জন্য কাজের উপযুক্ত বাতাবরণ গড়ে তুলতে সাহায্যের আশ্বাস দিলেন রোগী ও চিকিৎসকদের মধ্যে সংযম বজায় রাখার আহ্বান জানালেন
      Posted On: 14 JUN 2019 9:35PM by PIB Kolkata


    নয়াদিল্লি, ১ ৪ জুন ২০১ ৯


    পশ্চিমবঙ্গে চিকিৎসকদের ওপর হামলার ঘটনার প্রতিবাদে আজ এইম্‌স, সফরদরজং হাসপাতাল, ডঃ রামমনোহর লোহিয়া হাসপাতালের এর আবাসিক চিকিৎসক সংগঠন এবং ইউনাইটেড রেসিডেন্ট অ্যান্ড ডক্টর্স অ্যাসোসিয়েশন অফ ইন্ডিয়া এবং ফেডারেশন অফ রেসিডেন্ট ডক্টর্স অ্যাসোসিয়েশনের এক প্রতিনিধিদল কেন্দ্রীয় স্বাস্থ্য ও পরিবার কল্যাণ মন্ত্রীর সঙ্গে দেখা করে তাঁর হাতে এক স্মারকলিপি তুলে দেন। পশ্চিমবঙ্গে চিকিৎসক নিগ্রহের ঘটনায় গভীর উদ্বেগ প্রকাশ করে ডঃ হর্ষবর্ধন বলেছেন, ‘চিকিৎসকদের প্রতি অমানবিক আচরণ ও নিগ্রহের ঘটনার আমি তীব্র নিন্দা করছি। আমি বিষয়টি নিয়ে বাংলার মুখ্যমন্ত্রীর সঙ্গে কথা বলব’। রাজ্যের মুখ্যমন্ত্রী শ্রীমতী মমতা ব্যানার্জিকে লেখা এক চিঠিতে ডঃ হর্ষবর্ধন চিকিৎসকদের বিক্ষোভ থামাতে আলাপ-আলোচনা এবং কাজের জন্য নিরাপদ পরিবেশ গড়ে তোলার বিষয়টি সুনিশ্চিত করতে মুখ্যমন্ত্রীকে অনুরোধ জানিয়েছেন। তিনি বলেছেন, চিকিৎসকদের চলতি কর্মবিরতির দরুণ সারা দেশ জুড়ে রোগীরা কঠিন সমস্যার সম্মুখীন হচ্ছেন এবং এর ফলে স্বাস্থ্য পরিষেবার ক্ষেত্রে বিঘ্ন ঘটছে।


    এই ঘটনার প্রেক্ষিতে ডঃ হর্ষবর্ধন আরও বলেছেন, হাসপাতালগুলিতে নিরাপত্তার বিষয়টি নিয়ে তিনি কেন্দ্রীয় স্বরাষ্ট্র মন্ত্রীর সঙ্গে কথা বলবেন। বিভিন্ন রাজ্যের মুখ্যমন্ত্রী ও স্বাস্থ্য মন্ত্রীদের সঙ্গেও হাসপাতাল-নিরাপত্তার বিষয়টি নিয়ে তিনি আলোচনা করবেন। ভবিষ্যতে এ ধরণের দুর্ভাগ্যজনক ঘটনা এড়াতে এবং চিকিৎসকদের জন্য নিরাপদ কাজের পরিবেশ গড়ে তুলতে তিনি যথাসাধ্য চেষ্টা চালিয়ে যাবেন। ‘চিকিৎসক ও রোগী উভয় পক্ষের জন্যই আমরা সকলে মিলে নিরাপদ ও অনুকূল বাতাবরণ গড়ে তুলতে পারি’ বলেও তিনি অভিমত প্রকাশ করেন।


    চিকিৎসকদের বিশেষ করে, পশ্চিমবঙ্গের চিকিৎসকদের প্রতি আবেদন জানিয়ে ডঃ হর্ষবর্ধন বলেছেন, চিকিৎসকরা প্রতিবাদের জন্য সরল ও প্রতীকীপন্থা গ্রহণ করুন। চিকিৎসা পেশা হিসাবে তাঁদের কর্তব্যই হ’ল রোগীদের স্বার্থ সুরক্ষিত রাখা। কর্মবিরতি কখনই প্রতিবাদের সেরা পন্থা হতে পারে না। আপৎকালীন ও প্রত্যক্ষ চিকিৎসা পরিষেবাদানের ক্ষেত্রে রোগীদের কোনও ভাবেই বঞ্চিত করা যাবে না।


    শান্তিপূর্ণ ও আন্তরিকতার সঙ্গে তিনি রোগী ও রোগীর পরিবারের সদস্যদেরকে চিকিৎসকদের ন্যস্ত দায়িত্ব ও কর্তব্য পালনে সাহায্যের আবেদন জানিয়েছেন। ‘চিকিৎসকরা সমাজের এক অবিচ্ছেদ্য অংশ এবং অধিকাংশ সময়েই তাঁরা অত্যন্ত মানসিক চাপ ও জটিল পরিস্থিতিতে নিজেদের কর্তব্য পালনে অবিচল থাকেন। আমি সমস্ত রোগী ও তাঁদের পরিচর্যার সঙ্গে যুক্ত সকলকে সংযম বজায় রাখার আবেদন জানাই’।


    চিকিৎসকদের ওপর আক্রমণের সমস্ত ঘটনার দ্রুত তদন্তের প্রয়োজন রয়েছে বলে উল্লেখ করে ডঃ হর্ষবর্ধন বলেন, সময়সীমা মেনেই দোষীদের বিরুদ্ধে মামলা দায়ের করা অত্যন্ত জরুরি।


    CG/BD/ SB

    
    
    (Release ID: 1574674) Visitor Counter : 25