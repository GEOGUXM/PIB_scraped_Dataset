      কেন্দ্রীয়মন্ত্রিসভা

      জম্মু ও কাশ্মীরে রাষ্ট্রপতি শাসনের মেয়াদ আরও ছ’মাস বৃদ্ধির প্রস্তাবে মন্ত্রিসভার সায়; ৩রা জুলাই থেকে মেয়াদ বৃদ্ধির প্রস্তাব কার্যকর হচ্ছে আসন্ন সংসদের অধিবেশনেই এ সংক্রান্ত প্রস্তাব পেশ করা হবে
      Posted On: 12 JUN 2019 1:54PM by PIB Kolkata


    নয়াদিল্লি, ১২ জুন ২০১ ৯


    জম্মু ও কাশ্মীরের রাজ্যপালের পাঠানো প্রতিবেদন অনুযায়ী, বর্তমান পরিস্থিতির ওপর ভিত্তি করে কেন্দ্রীয় মন্ত্রিসভা রাজ্যে রাষ্ট্রপতি শাসনের মেয়াদ আরও ছ’মাস বহাল রাখার প্রস্তাব অনুমোদন করেছে। প্রধানমন্ত্রী শ্রী নরেন্দ্র মোদীর পৌরহিত্যে বুধবার মন্ত্রিসভার বৈঠকে আরও সিদ্ধান্ত হয়েছে যে, ভারতের সংবিধানের ৩৫৬ (৪) ধারা অনুযায়ী ঐ রাজ্যে রাষ্ট্রপতি শাসনের মেয়াদ আগামী ৩রা জুলাই থেকে কার্যকর হবে।


    মন্ত্রিসভার এই সিদ্ধান্তের ফলে রাজ্যে রাষ্ট্রপতি শাসনের মেয়াদ আরও ছ’মাস বহাল থাকবে। উল্লেখ করা যেতে পারে, রাষ্ট্রপতি শাসনের মেয়াদ আগামী ২রা জুলাই শেষ হচ্ছে। রাজ্যের রাজ্যপাল এই মেয়াদ আরও ছ’মাস বৃদ্ধির সুপারিশ করেছে। সংসদের আসন্ন অধিবেশনে রাজ্যে রাষ্ট্রপতি শাসনকালের মেয়াদ বৃদ্ধি সংক্রান্ত প্রস্তাবটি অনুমোদনের জন্য পেশ করা হবে বলে মন্ত্রিসভার পক্ষ থেকে সিদ্ধান্ত নেওয়া হয়েছে।


    CG/BD/ SB

    
    
    (Release ID: 1574279) Visitor Counter : 3