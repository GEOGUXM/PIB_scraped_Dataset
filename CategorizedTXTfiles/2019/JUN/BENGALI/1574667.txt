      প্রতিরক্ষামন্ত্রক

      বায়ুসেনার এএল-৩২ বিমান দূর্ঘটনা
      Posted On: 14 JUN 2019 9:23PM by PIB Kolkata


    নয়াদিল্লি, ১৪ জুন , ২০১৯


    ভারতীয় বায়ুসেনার এএল-৩২ বিমান গত তেশরা জুন, অসমের জোরহাট বায়ুসেনা ঘাঁটি থেকে দুপুর ১২.২৭এ মেচুকার উদ্দেশ্যে রওনা হয়। ওই বিমানে ৮ জন বিমানকর্মী এবং ৬ জন যাত্রী ছিলেন। ১২টা ৫৫র পর বিমানটির সঙ্গে যোগাযোগ বিচ্ছিন্ন হয়ে যায়। বিমানটির সন্ধানে বায়ুসেনার পূর্বাঞ্চলীয় কমান্ডের তত্ত্বাবধানে সেনাবাহিনী, বিভিন্ন সরকারি দপ্তরের সহযোগিতায় ভারতীয় বায়ুসেনার সি১৩০৭, এএন-৩২ এবং এমআই-১৭ হেলিকপ্টারের সাহায্যে তল্লাশি অভিযান শুরু করে। ইসরো-র কার্টোস্যাট এবং রিস্যাট উপগ্রহ থেকে এলাকার ছবি তুলে সন্ধানের কাজে সাহায্য করা হয়। খারাপ আবহাওয়া, ঘন জঙ্গলের জন্য বিমানের খোঁজ পাওয়ার সমস্যা দেখা দেয়।


    ১১ই জুন অরুনাচল প্রদেশের টিটোর উত্তরপূর্বে লিপোর থেকে ১৬ কিলোমিটার দুরে বিমানের ধ্বংসাবশেষ পাওয়া যায়। ১২ তারিখ বায়ুসেনার ৯ কর্মী (যাদের মধ্যে অনেকের পর্বতারোহনের অভিজ্ঞতা রয়েছে) বায়ুসেনার বিশেষ বাহিনীর চার কর্মী, ২ স্হানীয়, পর্বতারোহী দুর্ঘটনাস্হলে রওনা হন। ১৩ই জুন উদ্ধারকারী দলের ৮ জন ঘটনাস্হলে পৌঁছান। বায়ুসেনা এই দুর্ঘটনায় মৃত কর্মীদের প্রতি শ্রদ্ধা জ্ঞাপন করেছেন। ঘটনার তদন্তের নির্দেশ দেওয়া হয়েছে।


    CG/CB /NS

    
    
    (Release ID: 1574667) Visitor Counter : 40