      অর্থমন্ত্রক

      সামাজিক ক্ষেত্রের প্রতিনিধিদের সঙ্গে কেন্দ্রীয় অর্থমন্ত্রী প্রাক্‌-বাজেট আলোচনা করলেন
      Posted On: 14 JUN 2019 9:34PM by PIB Kolkata


    নয়াদিল্লি, ১ ৪ জুন ২০১ ৯


    কেন্দ্রীয় অর্থ এবং কর্পোরেট বিষয়ক মন্ত্রী শ্রীমতী নির্মলা সীতারমন তাঁর প্রাক্‌-বাজেট আলোচনার পঞ্চম পর্যায়ে আজ সামাজিক ক্ষেত্রের সঙ্গে জড়িত বিভিন্ন গোষ্ঠীর সঙ্গে বৈঠক করেন।


    শ্রীমতী সীতারমন বলেন, শিক্ষা ও স্বাস্থ্যের মতো সামাজিক পরিকাঠামোগত ক্ষেত্রগুলিতে বিনিয়োগের মাধ্যমে মানুষের জীবনযাত্রার মান নির্ভর করে। বর্তমান সরকার শিক্ষার মান, যুবসম্প্রদায়ের দক্ষতা, কর্মসংস্থানের সুযোগ বৃদ্ধি, রোগ-ব্যধির কারণে ব্যয়ের পরিমাণ হ্রাস, মহিলাদের ক্ষমতায়নের মতো বিষয়গুলির প্রতি অঙ্গীকারবদ্ধ। আজকের বৈঠকে স্বাস্থ্য ক্ষেত্র (প্রাথমিক চিকিৎসা, আয়ুষ, আয়ুর্বেদ), শিক্ষা (বিদ্যালয় এবং বিশ্ববিদ্যালয় স্তরে শিক্ষা, সরকারি ও বেসরকারি শিক্ষা ব্যবস্থা), সামাজিক সুরক্ষা (বার্ধক্য, মহিলা ও শিশু, দলিত এবং অন্যান্য অনগ্রসর শ্রেণী এবং যুবসম্প্রদায়), পেনশন, মানবসম্পদ উন্নয়নের বিষয়ে আলোচনা হয়েছে। বৈঠকে অর্থ দপ্তরের উচ্চ পদস্থ আধিকারিকরা উপস্থিত ছিলেন।


    সামাজিক ক্ষেত্রে জড়িত ব্যক্তিত্বরা শিক্ষা এবং স্বাস্থ্যকর পরিবেশ (মূলত গ্রামীণ এলাকার মহিলাদের জন্য) মহিলাদের সুরক্ষার জন্য শহরাঞ্চলে নজরদারির ব্যবস্থা, সদ্যোজাত এবং গর্ভবতী মহিলাদের পুষ্টির জন্য অর্থ বরাদ্দ বৃদ্ধি, সমস্ত জেলায় মহিলাদের জন্য এক জানালা ব্যবস্থার মাধ্যমে বিভিন্ন সামাজিক ক্ষেত্রে পরিষেবা প্রদান, স্বাস্থ্য পরিষেবার প্রসার বৃদ্ধি, বিনামূল্যে ওষুধ এবং রোগ-নির্ণয়ের ব্যবস্থা করা, মডেল স্কুল নির্মাণ, যোগাযোগ ব্যবস্থার উন্নতি, মাধ্যমিক পরবর্তী বৃত্তির পরিমাণ বৃদ্ধি, শিশুশ্রম প্রতিরোধের জন্য অর্থ বৃদ্ধি সহ বিভিন্ন বিষয়ে পরামর্শ দেন।


    CG/CB/ SB

    
    
    (Release ID: 1574673) Visitor Counter : 38