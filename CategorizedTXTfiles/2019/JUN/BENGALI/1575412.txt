      যুবওক্রীড়াবিষয়কমন্ত্রক

      ‘খেলো ইন্ডিয়া’র মাধ্যমে খেলোয়াড় বাছাই-এর ক্ষেত্রে স্বচ্ছতা
      Posted On: 24 JUN 2019 4:18PM by PIB Kolkata


    নয়াদিল্লি, ২৪ জুন, ২০১৯


    খেলোয়াড়দের বাছাই-এর ক্ষেত্রে স্বচ্ছতা বজায় রাখতে সরকার বেশ কিছু পরিকল্পনা গ্রহণ করেছে। এর জন্য, দুটি কমিটি গঠন করা হয়েছে। ‘ট্যালেন্ট স্কাউটিং কমিটি’ এবং ‘ট্যালেন্ট আইডেন্টিফিকেশন অ্যান্ড ডেভেলপমেন্ট কমিটি ফর ট্রেনিং’-এর মাধ্যমে প্রতিভাবান খেলোয়াড়দের চিহ্নিত করে তাঁদের প্রশিক্ষণের ব্যবস্থা করা হচ্ছে। স্পোর্টস অথরিটি অফ ইন্ডিয়ার ডিরেক্টর জেনারেলের নেতৃত্বে একটি উচ্চপর্যায়ের কমিটি বাছাই করা খেলোয়াড়দের জন্য বিভিন্ন কর্মসূচির অনুমোদন করে থাকে। ‘খেলো ইন্ডিয়া’ প্রতিযোগিতায় অংশগ্রহণের জন্য রাজ্য সরকারগুলি খেলোয়াড়দের বাছাই করে। ন্যাশনাল স্পোর্টস ফেডারেশন, সিবিএসই এবং স্কুল পর্যায়ে বিভিন্ন ক্রীড়া প্রতিযোগিতা থেকে এইসব খেলোয়াড়দের চিহ্নিত করা হয়।


    স্পোর্টস অথরিটি অফ ইন্ডিয়া এবং ন্যাশনাল স্পোর্টস ফেডারেশনের পরামর্শক্রমে প্রশিক্ষণ ও প্রতিযোগিতার বর্ষপঞ্জী (এসিটিসিএস) অনুযায়ী, ভারতীয় খেলোয়াড় এবং বিভিন্ন খেলার দলগুলিকে প্রশিক্ষণ দেওয়া হয়। ক্রীড়া মন্ত্রক ন্যাশনাল স্পোর্টস ফেডারেশনের মাধ্যমে প্রশিক্ষণ শিবির, আন্তর্জাতিক স্তরে প্রতিযোগিতার পরিবেশের সঙ্গে পরিচিতি করানো, খাদ্যাভ্যাস, ভারতীয় এবং বিদেশি কোচদের মাধ্যমে প্রশিক্ষণের বন্দোবস্ত করা, বিজ্ঞানসম্মতভাবে চিকিৎসা সহায়তা ছাড়াও, আর্থিক নানা সহযোগিতার ব্যবস্থাও করে। অলিম্পিক্সে সাফল্যের লক্ষ্যে টিওপিএস কর্মসূচির আওতায় জাতীয় ক্রীড়া উন্নয়ন তহবিল থেকে আন্তর্জাতিক স্তরে সম্ভাবনাময় বাছাই করার খেলোয়াড়দের প্রশিক্ষণের জন্য সাহায্য করা হয়।


    ক্রীড়া ও যুবকল্যাণ মন্ত্রকের স্বাধীন দায়িত্বপ্রাপ্ত মন্ত্রী শ্রী কিরেন রিজিজু রাজ্যসভায় আজ এক লিখিত প্রশ্নের জবাবে এ কথা জানান।


    CG/CB/DM

    
    
    (Release ID: 1575412) Visitor Counter : 34
    
    
      Read this release in: English