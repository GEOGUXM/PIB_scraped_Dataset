      তথ্যওসম্প্রচারমন্ত্রক

      ডিডি ফ্রেস ডিশ-এ বাংলাদেশ ও দক্ষিণ কোরিয়ার চ্যানেল দেখা যাবে
      Posted On: 20 JUN 2019 3:23PM by PIB Kolkata


    নয়াদিল্লি, ২০ জুন , ২০১৯


    ভারত-বাংলাদেশ সহযোগিতাকে আরও বাড়িয়ে তুলতে ভারত সরকার দূরদর্শনের ফ্রি-ডিশ পরিষেবায় বাংলাদেশ টিভির নিজস্ব চ্যানেল বিটিভি ওয়ার্ল্ড দেখানোর সিদ্ধান্ত নিয়েছে। এরফলে, দেশে দূরদর্শনে দর্শকরা বিটিভি ওয়ার্ল্ডের অনুষ্ঠান দেখতে পারবেন। একইভাবে, বাংলাদেশবাসীরাও ডিডি ইন্ডিয়ার অনুষ্ঠান দেখার সুযোগ পাবেন। উল্লেখ করা যেতে পারে, গত ৭ই মে প্রসার ভারতী ও বাংলাদেশ টিভি-র মধ্যে যে সমঝোতাপত্র বা মউ স্বাক্ষরিত হয়েছিল, তার ফলশ্রুতি স্বরূপ এই ব্যবস্হা। পূর্ব ভারতের দর্শকদের কাছে বিশেষ করে এই বিটিভি ওয়ার্ল্ড চ্যানেলটি আগ্রহের বিষয় হয়ে উঠবে। প্রতিবেশী দুই দেশের মধ্যে সম্পর্ককে আরও সুদৃঢ় করার ক্ষেত্রে এই সিদ্ধান্তের অত্যন্ত তাৎপর্য রয়েছে। এমনকি, দুই দেশের সরকার বঙ্গবন্ধু শেখ মুজিবর রহমানের জীবনী-নির্ভর একটি চলচ্চিত্র যৌথভাবে প্রযোজনারও সিদ্ধান্ত নিয়েছে। বিশিষ্ট চলচ্চিত্র নির্মাতা ও নির্দেশক শ্রী শ্যাম বেনেগল ছবিটির নির্দেশনার দায়িত্বে রয়েছেন।


    বিটিভি ওয়ার্ল্ডের পাশাপাশি, দূরদর্শনের ফ্রি-ডিশ পরিষেবায় দেশীয় দর্শকদের জন্য দক্ষিণ কোরিয়া সরকারের ইংরাজি চ্যানেল কে বি এস ওয়ার্ল্ড সম্প্রচারে যে প্রস্তাব প্রসার ভারতী দিয়েছিল, কেন্দ্রীয় সরকার তা অনুমোদন করেছে। একইভাবে, দক্ষিণ কোরিয়ার মানুষও নিজের দেশে ডিডি ইন্ডিয়ার অনুষ্ঠান উপভোগ করতে পারবেন।


    CG/BD /NS

    
    
    (Release ID: 1575042) Visitor Counter : 157
    
    
      Read this release in: English