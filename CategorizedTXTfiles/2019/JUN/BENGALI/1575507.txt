      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      রাষ্ট্রায়ত্ত উদ্যোগগুলির বেসরকারিকরণ প্রসঙ্গে
      Posted On: 24 JUN 2019 10:34PM by PIB Kolkata


    নয়াদিল্লি, ২৪ জুন ২০১৯


    রাষ্ট্রায়ত্ত উদ্যোগ সমীক্ষা ২০১৭-১৮ সংক্রান্ত প্রতিবেদনটি গত ২৭শে ডিসেম্বর সংসদে পেশ করা হয়। এই প্রতিবেদন অনুযায়ী ২০১৮’র ৩১শে মার্চ পর্যন্ত কেন্দ্রীয় রাষ্ট্রায়ত্ত উদ্যোগের সংখ্যা ছিল ৩৩৯। এর মধ্যে ২৫৭টি উদ্যোগে কাজকর্ম চালু ছিল। বাকি ৮২টি ছিল নির্মীয়মান উদ্যোগ। লক্ষ্যণীয় বিষয় হ’ল, চালু ২৫৭টি রাষ্ট্রায়ত্ত উদ্যোগের মধ্যে ৭১টি রাষ্ট্রায়ত্ত উদ্যোগেরই ২০১৭-১৮’তে লোকসান হয়েছে। রাজ্যসভায় আজ এক প্রশ্নের লিখিত জবাবে এই তথ্য দেন কেন্দ্রীয় ভারী শিল্প ও রাষ্ট্রায়ত্ত উদ্যোগ মন্ত্রী শ্রী অরবিন্দ গণপত সাওয়ন্ত।


    তিনি আরও জানান, ২০১৮’র ৩১শে মার্চ পর্যন্ত নবরত্ন মর্যাদাপ্রাপ্ত কেন্দ্রীয় রাষ্ট্রায়ত্ত উদ্যোগের সংখ্যা ১৬। এই নবরত্ন রাষ্ট্রায়ত্ত উদ্যোগগুলির মধ্যে হিন্দুস্তান পেট্রোলিয়াম কর্পোরেশন লিমিটেড এবং রুরাল ইলেক্ট্রিফিকেশন কর্পোরেশন লিমিটেডের কৌশলগত বিলগ্নিকরণের কাজ শেষ হয়েছে। বাকি নবরত্ন উদ্যোগগুলির কৌশলগত বিলগ্নিকরণের কোনও প্রস্তাব বর্তমানে নেই।


    CG/BD/SB

    
    
    (Release ID: 1575507) Visitor Counter : 26
    
    
      Read this release in: English