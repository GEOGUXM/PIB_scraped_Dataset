      শিল্পওবাণিজ্যমন্ত্রক

      জাপানে জি-২০ মন্ত্রী গোষ্ঠীর বৈঠকে ভারতীয় দলের প্রতিনিধিত্ব করবেন বাণিজ্য মন্ত্রী
      Posted On: 06 JUN 2019 6:13PM by PIB Kolkata


    আগামী ৮ থেকে ৯ জুন পর্যন্ত জাপানের সুকুবা শহরে আয়োজিত জি-২০ মন্ত্রিগোষ্ঠীর বৈঠকে ভারতীয় দলের প্রতিনিধিত্ব করবেন কেন্দ্রীয় শিল্প, বাণিজ্য ও রেল মন্ত্রী শ্রী পীযূষ গোয়েল। বিশ্বে বাণিজ্যের অবস্থা, বিশ্ব বাণিজ্য সংস্থার বিষয় এবং নগদহীন লেনদেনের বিষয়ে শ্রী গোয়েল বক্তব্য রাখবেন। এর পাশাপাশি, বৈঠকে অংশগ্রহণকারী বাণিজ্য মন্ত্রীদের সঙ্গেও বর্তমান আন্তর্জাতিক বাণিজ্য ও বিনিয়োগের বিষয়ে আলোচনা করবেন তিনি । এই প্রথম বৈদ্যুত্যিন ও তথ্য প্রযুক্তি এবং বাণিজ্য মন্ত্রক জি-২০ মন্ত্রিগোষ্ঠীর বৈঠকে নগদহীন অর্থনীতির ওপর আয়োজিত আলোচনায় অংশ নিচ্ছে। জি-২০ মন্ত্রিগোষ্ঠীর বৈঠকে এই গোষ্ঠীর অন্তর্ভুক্ত দেশগুলির আলোচ্যসূচি নিয়ে আলোচনা ও ঘোষণাপত্র জমা হবে। প্রতিবারই ভারত এই বৈঠকে সক্রিয় অংশগ্রহণ করে। দ্বিপাক্ষিক বাণিজ্য সম্পর্ক গঠনে এ পর্যন্ত জি-২০’তে কোনও সংযুক্ত কমিটি গঠিত হয়। মন্ত্রকের দায়িত্বভার গ্রহণের পর এই প্রথম শ্রী গোয়েলের বিদেশ সফর। সেখানে জি-২০ বৈঠকের আয়জিত দেশ জাপান-সহ অন্যান্য দেশের বাণিজ্য মন্ত্রীদের সঙ্গে তাঁর আলোচনার সুযোগ রয়েছে। জি-২০ বৈঠকের মাঝে বাণিজ্য ও নগদ অর্থনীতির বিষয়ে বৈঠক ছাড়াও কৃষি, অর্থনীতি, সেন্ট্রাল ব্যাঙ্ক গভর্নর্স, শ্রম ও কর্মসংস্থান, পর্যটন, শক্তির আদান-প্রদান, স্থায়ী উন্নয়নের জন্য বিশ্ব পরিবেশ, স্বাস্থ্য এবং বিদেশ মন্ত্রী পর্যায়ের বৈঠকও অনুষ্ঠিত হবে।


    SSS/SS/SB……06_June_2019...…(214)…..( 1573552 ).


    

    
    (Release ID: 1573596) Visitor Counter : 23
    
    
      Read this release in: English