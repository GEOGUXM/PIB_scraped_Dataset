      সারওরসায়নমন্ত্রক

      হিন্দুস্তান অর্গ্যানিক কেমিক্যাল্‌স লিমিটেডের পুনর্গঠন
      Posted On: 21 JUN 2019 4:16PM by PIB Kolkata


    নয়াদিল্লি, ২১ জুন, ২০১৯


    কেন্দ্রীয় রসায়ন ও সার মন্ত্রী শ্রী ডি ভি সদানন্দ গৌড়া আজ রাজ্যসভায় হিন্দুস্তান অর্গ্যানিক কেমিক্যাল্‌স লিমিটেড (এইচওসিএল)-এর পুনর্গঠন সংক্রান্ত এক লিখিত প্রশ্নের জবাবে জানান, ২০১৭-র ১৭ই মে সরকারের পুনর্গঠন পরিকল্পনা অনুসারে রসায়নী ইউনিটটি বন্ধ করে দেওয়া হবে এবং কোচি ইউনিট চালু থাকবে।


    মন্ত্রী জানান, রসায়নী ইউনিটের অতিরিক্ত জমি এবং সম্পত্তি বিক্রির প্রক্রিয়াটি এইচওসিএল-এর কৌশলগত বিলগ্নিকরণের অঙ্গ। এই পুনর্গঠন প্রক্রিয়ায় এইচওসিএল-এর রসায়নী ইউনিটের N 2 O 4 প্ল্যান্টটি ছাড়া বাকিগুলি বন্ধ করে দেওয়া হবে। N 2 O 4 প্ল্যান্টটি ইসরোকে হস্তান্তরিত করা হবে। রসায়নী ইউনিটের যন্ত্রপাতি সহ অস্থাবর সম্পত্তি বিক্রি করা হবে। সেখানে কর্মরত কর্মীদের ভিআরএস / ভিএসএস-এর আওতায় আনা হবে। বিপিসিএল-এর ৪৪২ একর জমিও বিক্রি করা হবে। ন্যাশনাল বিল্ডিং কনস্ট্রাকশন নিগমকে রসায়নী প্ল্যান্টের বাড়তি জমি বিক্রির দায়িত্ব দেওয়া হবে।


    শ্রী গৌড়া আরও জানান, এইচওসিএল-এর কোচির প্ল্যান্ট অধিগ্রহণের বিষয়ে কেরল সরকারের তরফ থেকে কোন প্রস্তাব আসেনি।


    এইচওসিএল-এর মতো রুগ্ন অলাভজনক রাষ্ট্রায়ত্ত সংস্থাগুলির ভবিষ্যতের বিষয়ে সরকার কোন সিদ্ধান্ত নেওয়ার আগে জন-উদ্যোগ মন্ত্রক, বিনিয়োগ ও জনসম্পদ ব্যবস্থাপনা মন্ত্রক এবং নীতি আয়োগের সঙ্গে আর্থিক সম্ভাবনার বিভিন্ন দিক নিয়ে আলোচনা করা হয় বলে মন্ত্রী জানিয়েছেন।


    CG/CB/DM

    
    
    (Release ID: 1575187) Visitor Counter : 21
    
    
      Read this release in: English