      স্বাস্থ্যওপরিবারকল্যাণমন্ত্রক

      ডঃ হর্ষ বর্ধন এনসেফেলাইটিসের মোকাবিলায় শিশু রোগ বিশেষজ্ঞ এবং প্যারামেডিক কর্মীদের একটি কেন্দ্রীয় দল পাঠিয়েছেন
      Posted On: 19 JUN 2019 6:01PM by PIB Kolkata


    নয়াদিল্লি, ১৯ জুন ২০১৯


    কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন বিহারের মুজাফফরপুরের এনসেফেলাইটিস (এইএস/জেই) রোগের মোকাবিলায় রাজ্য সরকারকে সহযোগিতার ব্যাপারে উচ্চ পর্যায়ে একটি বৈঠক করেছেন। জনস্বাস্থ্য সংক্রান্ত এই বৈঠকে তিনি পৌরহিত্য করেন। নতুন দিল্লিতে অনুষ্ঠিত এই বৈঠকে ডঃ হর্ষ বর্ধন শিশু রোগ বিশেষজ্ঞ এবং প্যারামেডিক কর্মীদের পাঁচটি দলকে মুজফফরপুরে দ্রুত পাঠানোর নির্দেশ দেন। পাঁচ জন পরামর্শদাতা সহ দশ জন শিশু রোগ বিশেষজ্ঞ এবং পাঁচ জন প্যারামেডিক কর্মী ঐ পাঁচটি দলে রয়েছেন। এরা সবাই আরএনএল হাসপাতাল, সফদরজং এবং লেডি হার্জিন মেডিকেল কলেজের কর্মী। ডঃ হর্ষ বর্ধন জানিয়েছেন, উপদ্রুত এলাকায় চিকিৎসা পরিষেবার উন্নতিতে এই দলগুলি সাহায্য করবে।


    তিনি আরও বলেন, স্বাস্থ্য এবং পরিবার কল্যাণ মন্ত্রকের যুগ্মসচিব শ্রী লব আগরওয়ালের নেতৃত্বে একটি উচ্চ পর্যায়ের কেন্দ্রীয় দল গত তিন দিন ধরে ঐ এলাকায় রয়েছে। এই দলটি পরিস্থিতির পর্যালোচনা করছে। ঐ এলাকার আর্থ-সামাজিক সমীক্ষার জন্যও এরা কাজ করছেন।


    এনসেফেলাইটিসে সবচেয়ে ক্ষতিগ্রস্ত ব্লকগুলিতে সবসময়ের জন্য ১০টি অ্যাম্বুলেন্সকে প্রস্তুত রাখা হয়েছে। এছাড়া, অভিজ্ঞ চিকিৎসক এবং প্রশাসনিক আধিকারিক সহ ১৬ জন নোডাল অফিসার সেখানে কাজ করছেন। সংশ্লিষ্ট এলাকার স্বাস্থ্য পরিকাঠামোর উন্নয়নে নানা পদক্ষেপ নেওয়া হয়েছে। যদি কোন রোগীর পরিবারের সদস্যরা এনসেফেলাইটিসে আক্রান্তকে বেসরকারি অ্যাম্বুলেন্সে করে হাসপাতালে নিয়ে যান, তা হলে সেই যাতায়াতের খরচও সরকার বহন করবে।


    CG/CB/SB

    
    
    (Release ID: 1574979) Visitor Counter : 28
    
    
      Read this release in: English