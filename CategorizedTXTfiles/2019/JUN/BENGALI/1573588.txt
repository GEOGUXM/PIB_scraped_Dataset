      জলসম্পদমন্ত্রক

      গঙ্গা অণ্বেষণ পুরস্কার ২০১৯ প্রদান করলেন গজেন্দ্র সিং শেখাওয়াত
      Posted On: 06 JUN 2019 6:00PM by PIB Kolkata


    জল সংরক্ষণ ও সাধারণ মানুষের সুবিধার্থে পরিবেশ সুরক্ষায় জনআন্দোলন গড়ে তুলতে বিশেষ জোর দিলেন কেন্দ্রীয় জলশক্তি মন্ত্রী শ্রী গজেন্দ্র সিং শেখাওয়াত। বিশ্ব পরিবেশ দিবস উপলক্ষে স্বচ্ছ গঙ্গা জাতীয় কর্মসূচির উদ্যোগে এক অনুষ্ঠানের আয়োজন করা হয়। শ্রী শেখাওয়াত বলেন, প্রকৃতির সঙ্গে সম্প্রীতি বজায় রেখেই আমাদের বেঁচে থাকতে হবে। আমাদের সংস্কৃতির অন্যতম অঙ্গ হ’ল প্রকৃতির পুজো। এই মূল্যবোধের প্রতি পুনরায় নজর দেওয়া প্রয়োজন এবং প্রকৃতিকে সুরক্ষিত রাখতে আমাদের সচেতন হওয়া প্রয়োজন। তিনি বলেন, প্রত্যেক ব্যক্তিকেই জল সংরক্ষণ এবং নদী পুনরুজ্জীবনের গুরুত্বপূর্ণ দায়িত্ব নিতে হবে। প্রত্যেককেই নিজেদের জীবনের স্বার্থে প্রকৃতি সংরক্ষণে কী উদ্যোগ নিচ্ছে – তা তাঁদের দেখা উচিত। তিনি বলেন, প্রধানমন্ত্রী শ্রী নরেন্দ্র মোদী স্বচ্ছ গঙ্গার লক্ষ্যে ২০১৪ সালে ‘নমামি গঙ্গে’ প্রকল্পের সূচনা করেছিলেন । এই কর্মসূচিকে এগিয়ে নিয়ে যেতে জলশক্তি মন্ত্রক গুরুত্বপূর্ণ ভূমিকা নেবে বলে জানান তিনি। অনুষ্ঠানে বক্তব্য রাখেন – মন্ত্রকের প্রতিমন্ত্রী শ্রী রতন লাল কাটারিয়া । তিনি বলেন , স্বচ্ছ গঙ্গার লক্ষ্যে এই মন্ত্রকের সঙ্গে যৌথভাবে কেন্দ্রীয় সরকারের অন্যান্য মন্ত্রক নমামি গঙ্গের প্রকল্পে অংশ নিচ্ছে ।


    অনুষ্ঠানে গঙ্গা অন্বেষণ ২০১৯ – এ বিজয়ীদের পুরস্কার প্রদান করা হয়। পশ্চিমবঙ্গের হাইব্রিড অ্যানিমিটি ভিত্তিক সরকারি – বেসরকারি অংশীদারিত্বের অন্তর্গত হাওড়া, বালি, বরাহনগর ও কামারহাটি এসটিপি প্রকল্পে চুক্তি স্বাক্ষরিত হয়। এই প্রকল্পের তিনটি স্তরে মোট ১৬৫ এমএলডি পলি তোলা হবে, যার মধ্যে হাওড়ায় ৬৫, বালি’তে ৪০ এবং বরাহনগর ও কামারহাটিতে ৬০ এমএলডি পলি তোলা হবে। এই প্রকল্পে আগামী ১৫ বছরে মোট খরচ ধরা হয়েছে ৫৯২ কোটি টাকা। অনুষ্ঠানে দুটি বইও প্রকাশ করা হয়।


    SSS/SS/SB……06_June_2019...…(284)…..( 1573489 ).


    

    
    (Release ID: 1573588) Visitor Counter : 68
    
    
      Read this release in: English