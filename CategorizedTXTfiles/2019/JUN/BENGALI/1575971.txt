      প্রতিরক্ষামন্ত্রক

      প্রতিরক্ষা সরঞ্জাম উৎপাদন
      Posted On: 27 JUN 2019 2:47PM by PIB Kolkata


    নয়াদিল্লি, ২৬ জুন, ২০১৯


    সশস্ত্র বাহিনির কার্যকর চাহিদা অনুসারে অভ্যন্তরীণ ও বিদেশি সংস্থার কাছ থেকে প্রতিরক্ষা সরঞ্জাম ও যন্ত্রপাতি সংরহ করা হয়। এছাড়া, সেনাবাহিনীকে নিরাপত্তার যে কোনরকম চ্যালেঞ্জ মোকাবিলায় প্রস্তুত রাখতে তাদের প্রয়োজনীয় সরঞ্জামের প্রাপ্তিযোগ্যতার কথা মাথায় রেখে সেগুলি সংগ্রহের সিদ্ধান্ত নেওয়া হয়।


    ২০১৫-১৬ থেকে ২০১৮-১৯ – এই চারটি অর্থবর্ষে সশস্ত্র বাহিনীর জন্য প্রতিরক্ষা সরঞ্জাম সংগ্রহের জন্য ভারতীয় সরবরাহকারীদের সঙ্গে ১৩৫টি এবং বিদেশি সরবরাহকারীদের সঙ্গে ৭৫টি চুক্তি স্বাক্ষর করা হয়েছে। বিদেশি সংস্থা ও সরবরাহকারীদের কাছ থেকে যেসব প্রতিরক্ষা সরঞ্জাম সংগ্রহের চুক্তি হয়েছে তার মধ্যে রয়েছে, বিমান, হেলিকপ্টার, ক্ষেপণাস্ত্র, রকেট, আর্টিলারির বন্দুক, অ্যাসল্ট রাইফেল, নৌ-বাহিনীর জন্য জলযান, সিমুলেটার ও অন্যান্য ধরনের গুলি-গোলা।


    কেন্দ্রীয় প্রতিরক্ষা প্রতিমন্ত্রী শ্রী শ্রীপদ নায়েক লোকসভায় এক প্রশ্নের লিখিত জবাবে এই তথ্য জানান। তিনি বলেন, আমাদের দেশের সরকারি ও বেসরকারি ক্ষেত্রের কর্মদক্ষতাকে কাজে লাগিয়ে প্রতিরক্ষা ক্ষেত্রে স্বনির্ভরতা অর্জন এবং প্রতিরক্ষা সরঞ্জামের দেশজকরণের জন্য সরকার উদ্যোগ নিয়েছে। এইসব উদ্যোগের মধ্যে রয়েছে ভারতীয় সরবরাহকারীদের অগ্রাধিকার প্রদান, লাইসেন্স ব্যবস্থার উদারীকরণ প্রভৃতি। এছাড়াও, পদ্ধতিগত নানা ব্যবস্থাও গ্রহণ করা হয়েছে বলে মন্ত্রী জানান।


    CG/PB/DM

    
    
    (Release ID: 1575971) Visitor Counter : 36
    
    
      Read this release in: English