      অসামরিকবিমানপরিবহণমন্ত্রক

      এয়ার ইন্ডিয়ার বিলগ্নিকরণের প্রয়াস চলছে
      Posted On: 28 JUN 2019 1:37PM by PIB Kolkata


    নয়াদিল্লি, ২৭ জুন, ২০১৯


    কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির ২০১৭-র ২৮ জুন অনুষ্ঠিত বৈঠকে রাষ্ট্রায়ত্ত বিমান পরিবহণ সংস্থা এয়ার ইন্ডিয়া ও তার পাঁচটি সহযোগী সংস্থার কৌশলগত বিলগ্নিকরণের সিদ্ধান্তে অনুমোদন পাওয়া যায়। বিলগ্নিকরণের জন্য অর্থনৈতিক বিষয় সংক্রান্ত কমিটি স্বতন্ত্র একটি বিকল্প ব্যবস্থা গড়ে তোলার ব্যাপারেও সায় দেয়। গত বছরের ২৮ মার্চ, বিকল্প ব্যবস্থা সংক্রান্ত কমিটির বৈঠকে অশোধিত তেলের দামে ওঠা-নামা এবং বিনিময় হারে বিরূপ প্রভাবের প্রেক্ষিতে সিদ্ধান্ত হয় যে, বর্তমান পরিস্থিতি বিলগ্নিকরণের অনুকূল নয়।


    অবশ্য, সরকারের নিরন্তর সহযোগিতার ফলে এয়ার ইন্ডিয়ার আর্থিক অবস্থা ও সামগ্রিক কাজকর্ম পরিচালনাগত ক্ষেত্রে উন্নতি ঘটেছে। এই পরিস্থিতিতে ব্যবস্থাপনা কমিটির সুপারিশ অনুযায়ী সরকারের পক্ষ থেকে এয়ার ইন্ডিয়ার বিলগ্নিকরণের প্রক্রিয়া অব্যাহত থাকবে বলে অসামরিক বিমান পরিবহণ মন্ত্রকের এক প্রেস বিবৃতিতে জানানো হয়েছে।


    SSS/BD/DM

    
    
    (Release ID: 1576137) Visitor Counter : 22
    
    
      Read this release in: English