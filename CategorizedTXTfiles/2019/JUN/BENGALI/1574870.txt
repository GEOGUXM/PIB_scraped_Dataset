      সড়কপরিবহণওমহাসড়কমন্ত্রক

      পরিবহন যানচালকদের জন্য প্রয়োজনীয় ন্যূনতম শিক্ষাগত যোগ্যতামান প্রত্যাহার করবে সড়ক পরিবহন ও জাতীয় মহাসড়ক মন্ত্রক
      Posted On: 18 JUN 2019 5:56PM by PIB Kolkata


    নয়াদিল্লি, ১৮ জুন , ২০১৯


    সমাজে আর্থিক দিক থেকে পিছিয়ে পড়া অথচ দক্ষ ব্যক্তিদের স্বার্থে কেন্দ্রীয় সড়ক পরিবহন ও জাতীয় মহাসড়ক মন্ত্রক পরিবহন যানচালকদের জন্য প্রয়োজনীয় ন্যূনতম শিক্ষাগত যোগ্যতামান প্রত্যাহারের সিদ্ধান্ত নিয়েছে। কেন্দ্রীয় মোটরগাড়ি আইন ১৯৮৯এর ৮ নম্বর ধারা অনুযায়ী, একজন যান চালকের ন্যূনতম শিক্ষাগত যোগ্যতামান অষ্টম শ্রেণী উত্তীর্ণ হওয়া প্রয়োজন। যদিও দেশের গ্রামাঞ্চলে বিপুল সংখ্যায় বেকার মানুষ রয়েছেন, এদের প্রথাগত শিক্ষা যোগ্যতা না থাকা সত্ত্বেও অন্য কাজে দক্ষ এবং অভিজ্ঞ। পরিবহন মন্ত্রকে সদ্য অনুষ্ঠিত এক বৈঠকে হরিয়ানা সরকারের পক্ষ থেকে আর্থিক দিক থেকে পিছিয়ে পড়া মেওয়াট অঞ্চলের যান চালকদের জন্য শিক্ষাগত যোগ্যতামান প্রত্যাহারের অনুরোধ জানানো হয়। উল্লেখ করা যেতে পারে, যানবাহনের চালক হিসেবে এই অঞ্চলের একটি বড় অংশের মানুষের জীবন-জীবিকা অতিবাহিত হয়। হরিয়ানা সরকারের পক্ষ থেকে জানানো হয় এই অঞ্চলের বহু মানুষের প্রয়োজনীয় অভিজ্ঞতা রয়েছে। কিন্তু শিক্ষাগত যোগ্যতা নেই। এরফলে ঐসব মানুষজন ড্রাইভিং লাইসেন্স পাওয়ার ক্ষেত্রে সমস্যার সম্মুখীন হচ্ছেন। অনেক সময়ই দেখা গেছে গাড়ি চালানোর জন্য শিক্ষাগত যোগ্যতার চেয়েও দক্ষতা ও অভিজ্ঞতা অনেক বেশি গুরুত্বপূর্ণ। এই বিষয়টিকে বিবেচনায় রেখে মন্ত্রক দেশের বিপুল সংখ্যক বেকার মানুষের বিশেষ করে যুব সম্প্রদায়ের কর্মসংস্হানের সুযোগ-সুবিধা সৃষ্টি করতে পরিবহন যান-চালকদের জন্য শিক্ষাগত যোগ্যতামান প্রত্যাহারের সিদ্ধান্ত নিয়েছে।


    মন্ত্রকের এই সিদ্ধান্তের ফলে পরিবহন ও লজিস্টিক ক্ষেত্রে প্রায় ২২ লক্ষ চালকের যে ঘাটতি রয়েছে তা মেটানো সম্ভব রয়েছে। অবশ্য মন্ত্রক ন্যূনতম শিক্ষাগত যোগ্যতামান প্রত্যাহারের সিদ্ধান্ত নিলেও যান চালকদের প্রশিক্ষণ ও দক্ষতার বিষয়টিতে সর্বোচ্চ অগ্রধিকার দিচ্ছে, যাতে সড়ক সুরক্ষার সঙ্গে কোনওরকম আপস করা না হয়।


    CG/BD/NS

    
    
    (Release ID: 1574870) Visitor Counter : 34
    
    
      Read this release in: English