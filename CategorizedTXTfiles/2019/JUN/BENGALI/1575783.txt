      প্রধানমন্ত্রীরদপ্তর

      প্রধানমন্ত্রীর অর্থনৈতিক উপদেষ্টা পর্ষদের অধিনস্হ মৌমাছি পালন উন্নয়ন কমিটি তার রিপোর্ট প্রকাশ করল
      Posted On: 26 JUN 2019 4:03PM by PIB Kolkata


    নয়াদিল্লি , ২৬ জুন , ২০১৯


    প্রধানমন্ত্রীর অর্থনৈতিক উপদেষ্টা পর্ষদ অধ্যাপক বিবেক দেবরায়ের নেতৃত্বে মৌমাছি পালন উন্নয়ন কমিটি (বিডিসি) গঠন করেছিল। এই কমিটি আজ তার রিপোর্ট প্রকাশ করেছে। দেশে আরও উন্নত পদ্ধতিতে মৌমাছি পালনের উদ্দেশ্যে বিডিসি গঠন করা হয়েছিল। এই কমিটি মধু উৎপাদন বৃদ্ধি, কর্মসংস্হানের সুযোগ সৃষ্টি, পুষ্টির মাত্রা বাড়ানো সহ বিভিন্ন বিষয় নিয়ে কাজ করছে। ২০২২ সালের মধ্যে মৌমাছি পালকদের আয়ের পরিমাণ দ্বিগুন করার লক্ষ্যে কি কি পদ্ধতি অবলম্বন করা যায়, কমিটি সেই বিষয়গুলি নিয়েও কাজ করছে।


    ২০১৭-১৮ অর্থবর্ষে বিশ্বে মধু উৎপাদক দেশের মধ্যে ভারতের স্হান অষ্টম। ভারত ৬৪.৯ হাজার টন মধু এই সময় উৎপাদন করেছে। চীন ৫৫১ হাজার টন মধু উৎপাদন করে শীর্ষ স্হানে রয়েছে। এই রিপোর্ট শুধু মধু এবং মোম উৎপাদনের মধ্যেই সীমিত রাখা হয়নি, এখানে পরাগ, জেলি এবং মৌমাছির বিষ উৎপাদনের কথাও উল্লেখিত রয়েছে। ভারতে যে ধরণের ঘাসের চাষ হয়, তার থেকে ২০ কোটি মৌমাছির কলোনী তৈরি করা যাবে। বর্তমানে মাত্র ৩৪ লক্ষ কলোনীতে মৌমাছির চাষ হয়।


    জাতীয় মৌ পর্ষদ এবং কৃষি ও কৃষক কল্যাণ মন্ত্রকের তথ্য অনুযায়ী ২০১৪-১৫ অর্থবর্ষে ভারত থেকে ২৯.৬ হাজার টন মধু বিদেশে রপ্তানী করা হয়েছিল। ২০১৭-১৮ অর্থবর্ষে এই পরিমাণ বেড়ে হয়েছে ৫১.৫ হাজার টন। অবশ্য মধু উপাদন বাড়ানোর জন্য এখনও অনেক কাজ করার বাকি। ওই রিপোর্টে সে বিষয়ে বিস্তারিত জানানো হয়েছে। এরমধ্যে রয়েছে, রাজ্য সরকারগুলির দ্বারা মৌমাছি পালকদের জন্য প্রশিক্ষণের ব্যবস্হা করা, মধু এবং মৌমাছিজাত বিভিন্ন সামগ্রীর সংগ্রহ, প্রক্রিয়াকরণ এবং বাজারজাত করার সুবিধা বৃদ্ধি ইত্যাদি।


    বিডিসি প্রধানমন্ত্রীর কাছে এই রিপোর্টটি জমা দিয়েছে। এটি জনসমক্ষেও প্রকাশ করা হয়েছে।


    CG/CB/NS

    
    
    (Release ID: 1575783) Visitor Counter : 77