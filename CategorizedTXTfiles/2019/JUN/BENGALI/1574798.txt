      স্বাস্থ্যওপরিবারকল্যাণমন্ত্রক

      বিহারে এনসেফেলাইটিস / জাপানি এনসেফেলাইটিস-এর প্রাদুর্ভাব প্রতিরোধ ব্যবস্থা খতিয়ে দেখতে কেন্দ্রীয় মন্ত্রী ডঃ হর্ষ বর্ধন আগামীকাল ঐ রাজ্য সফরে যাচ্ছেন
      Posted On: 17 JUN 2019 5:25PM by PIB Kolkata


    নয়াদিল্লি, ১৫ জুন, ২০১৯


    কেন্দ্রীয় স্বাস্থ্য ও পরিবারকল্যাণ মন্ত্রী ডঃ হর্ষ বর্ধন আগামীকাল বিহারের কয়েকটি জায়গায় এনসেফেলাইটিস ও জাপানি এনসেফেলাইটিস-এর প্রতিরোধ ব্যবস্থা খতিয়ে দেখতে মুজফফরপুর যাচ্ছেন। নতুন দিল্লিতে আজ এই খবর জানিয়ে তিনি বলেন, কেন্দ্রীয় সরকার বিহার রাজ্য সরকারকে এই রোগ মোকাবিলায় সম্ভাব্য সব ধরনের সাহায্য দিচ্ছে। কেন্দ্রীয় স্বাস্থ্যমন্ত্রী তাঁর বিহার সফরকালে সেখানে মোতায়েন বিভিন্ন দপ্তরের খাদ্য ও চিকিৎসাকর্মীদের সঙ্গে কথা বলবেন এবং রাজ্য পর্যায়ের একটি পর্যালোচনা বৈঠকে যোগ দেবেন। তিনি বলেন, কেন্দ্রীয় সরকারের উচ্চপর্যায়ের বিশেষজ্ঞ কমিটির সুপারিশ অনুসারে জাতীয় স্বাস্থ্য মিশনের মাধ্যমে ঐ রাজ্যের স্বাস্থ্য ব্যবস্থাকে শক্তিশালী করার পাশাপাশি স্বল্পমেয়াদি ও দীর্ঘমেয়াদি ব্যবস্থা চালুর উদ্যোগ নেওয়া হবে।


    ডঃ হর্ষ বর্ধন আরও বলেন, কেন্দ্রীয় স্বাস্থ্য মন্ত্রক এই রাজ্যের এনসেফেলাইটিসজনিত পরিস্থিতির ওপর নজর রাখছে। কেন্দ্রীয় ও রাজ্য সরকারের বিভিন্ন দল ক্ষতিগ্রস্ত এলাকায় যে ব্যবস্থা নিয়েছে তার ফলে খুব শীঘ্রই বিহারের এনসেফেলাইটিসজনিত পরিস্থিতি নিয়ন্ত্রণ করা সম্ভব হবে বলে তিনি আশা প্রকাশ করেন। কেন্দ্রীয় স্বাস্থ্যমন্ত্রী সম্প্রতি বিহারের স্বাস্থ্যমন্ত্রী শ্রী মঙ্গল পাণ্ডের সঙ্গে মুজফফরপুরের এনসেফেলাইটিস এবং গয়ার জাপানি এনসেফেলাইটিস পরিস্থিতি নিয়ন্ত্রণ বিষয়ে আলোচনা করেছেন বলে জানিয়েছেন।


    CG/PB/DM

    
    
    (Release ID: 1574798) Visitor Counter : 141
    
    
      Read this release in: English