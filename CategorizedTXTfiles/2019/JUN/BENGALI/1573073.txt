      প্রধানমন্ত্রীরদপ্তর

      ভুটানের প্রধানমন্ত্রীর সঙ্গে প্রধানমন্ত্রী মোদীর বৈঠক
      Posted On: 01 JUN 2019 2:41PM by PIB Kolkata


    নয়াদিল্লি, ৩১ মে, ২০১৯


    ভুটানের প্রধানমন্ত্রী ডঃ লোটে শেরিং গত ৩০ মে প্রধানমন্ত্রী শ্রী নরেন্দ্র মোদীর শপথ গ্রহণ অনুষ্ঠানে উপস্থিত ছিলেন।


    শুক্রবার, এক দ্বিপাক্ষিক বৈঠকে প্রধানমন্ত্রী ডঃ লোটে শেরিং সাধারণ নির্বাচনে বিপুল জয়ের জন্য শ্রী মোদীকে প্রধানমন্ত্রী হিসেবে পুনরায় দায়িত্ব গ্রহণে অভিনন্দন জানান। শ্রী মোদী তাঁর ও ভারতবাসীর পক্ষ থেকে ভুটানের রাজা এবং সে দেশের মানুষের শুভেচ্ছা জ্ঞাপনের জন্য অভিনন্দন জানান। সে দেশের প্রধানমন্ত্রী বলেন, ভারত সরকার ও প্রধানমন্ত্রী মোদীর সঙ্গে আরও নিবিড়ভাবে কাজ করতে তিনি গভীরভাবে আগ্রহী। এ প্রসঙ্গে তিনি যত দ্রুত সম্ভব প্রধানমন্ত্রী মোদীর ভুটান সফরে আসার কথাও স্মরণ করিয়ে দেন।


    শপথ গ্রহণ অনুষ্ঠানে উপস্থিত থাকা এবং তাঁর শুভ কামনার জন্য প্রধানমন্ত্রী শ্রী মোদী সে দেশের প্রধানমন্ত্রীকে ধন্যবাদ জানান। প্রধানমন্ত্রী বলেন, ভুটানের সঙ্গে জলবিদ্যুৎ ক্ষেত্রে সহযোগিতা সহ বিভিন্ন উন্নয়নমূলক অংশীদারিত্বের ব্যাপারে ভারত সর্বদাই আগ্রহী। ভুটানের আরও সমৃদ্ধি ও সার্বিক কল্যাণের প্রচেষ্টায় ভারত সরকারের দৃঢ় অঙ্গীকারের কথাও প্রধানমন্ত্রী মোদী পুনরায় উল্লেখ করেন। শ্রী নরেন্দ্র মোদী ভুটান সফরের আমন্ত্রণ গ্রহণ করেছেন। পারস্পরিক আলাপ-আলোচনার ভিত্তিতে উভয়ের সুবিধাজনক সময়ে শ্রী মোদীর ভুটান সফরের দিনক্ষণ স্থির হবে।


    দুই নেতার মধ্যে বৈঠক অত্যন্ত উষ্ণ ও বন্ধুত্বপূর্ণ পরিবেশে সম্পন্ন হয়েছে যা দুই দেশের মধ্যে ঘনিষ্ঠ ও মৈত্রীপূর্ণ সম্পর্কের পাশাপাশি, পারস্পরিক আস্থা, সহযোগিতা ও বোঝাপড়ার মতো বিষয়গুলিকেই প্রতিফলিত করে।


    SSS/BD/DM

    
    
    (Release ID: 1573073) Visitor Counter : 30
    
    
      Read this release in: English