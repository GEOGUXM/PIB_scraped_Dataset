      শিল্পওবাণিজ্যমন্ত্রক

      আন্তর্জাতিক পেটেন্টের জন্য আবেদনপত্র পূরণ নিয়ে দেরাদুণে কর্মশিবির
      Posted On: 20 JUN 2019 6:17PM by PIB Kolkata


    নয়াদিল্লি, ২০ জুন ২০১৯


    আন্তর্জাতিক পেটেন্ট বা সত্ত্বের জন্য আবেদনপত্র পূরণে বিভিন্ন পন্থা-পদ্ধতি নিয়ে সংশ্লিষ্ট সকল পক্ষকে সচেতন করে তুলতে আজ দেরাদুণে ভারতীয় পেটেন্ট কার্যালয়ের পক্ষ থেকে এক কর্মশিবিরের আয়োজন করা হয়েছে। বিশ্ব মেধাসত্ত্ব সংগঠন, অ্যাসোচেম এবং উত্তরাখন্ড সরকারের সহযোগিতায় একদিনের এই কর্মশিবিরের আয়োজক কেন্দ্রীয় বাণিজ্য ও শিল্প মন্ত্রকের অধীন মেধাসত্ত্ব অধিকার ব্যবস্থাপনা বিভাগ।


    সেমিনারে অংশগ্রহণের জন্য পেটেন্ট ব্যবহারকারী, সংশ্লিষ্ট বিভিন্ন পক্ষ, আবেদনকারী, উদ্ভাবক, ক্ষুদ্র ও মাঝারি শিল্প সংস্থা সংগঠনের সদস্য, শিক্ষা প্রতিষ্ঠান, গবেষণা ও উন্নয়ন সংগঠন সহ বিভিন্ন বৈজ্ঞানিক সংস্থাকে আমন্ত্রণ জানানো হয়েছে। বিশ্ব মেধাসত্ত্ব সংগঠনের অ্যাসিস্ট্যান্ট ডাইরেক্টর জেনারেল নরেশ নন্দন প্রসাদ এবং ভারতে পেটেন্ট সংক্রান্ত কন্ট্রোলার জেনারেল ও পি গুপ্তা সহ অন্যান্য বিশিষ্ট ব্যক্তিরা সেমিনারে উপস্থিত থাকছেন।


    সৃজনশীল ভারত : অভিনব ভারত গড়ে তোলার লক্ষ্যে ভারত সরকারের প্রচেষ্টার অঙ্গ হিসাবে এই সেমিনারের আয়োজন করা হয়েছে। উদ্দেশ্য হ’ল – দেশে ও বিদেশে মেধাসত্ত্ব ও উদ্ভাবিত বিষয়গুলির সুরক্ষায় উদ্ভাবকদের মধ্যে সচেতনতা প্রসার। পেটেন্ট সহযোগিতা ট্রিটি সম্পর্কে বিশ্ব মেধাসত্ত্ব সংগঠন এবং ভারতের মেধাসত্ত্ব কার্যালয়ের আধিকারিকরা সেমিনারে বক্তব্য রাখবেন। এই সেমিনারের মাধ্যমে পেটেন্ট বা সত্ত্বের জন্য আবেদনকারীদের ই-পেটেন্ট ব্যবস্থার আওতায় নিজস্ব অ্যাকাউন্ট খুলতে এবং ঐ ব্যবস্থার মাধ্যমে আবেদনপত্র পূরণের বিভিন্ন নিয়ম ও শর্তাবলী সম্পর্কে সচেতন করে তোলা হচ্ছে।


    দেশের বিভিন্ন শহরে এ ধরণের আরও সেমিনার আয়োজন করা হচ্ছে। আগামী ২৪শে জুন লক্ষ্ণৌতে, ২৬শে জুন কলকাতায় এবং ২৮শে জুন ভুবনেশ্বরে এ ধরণের সেমিনার আয়োজন করা হবে বলে জানানো হয়েছে।


    CG/BD/SB

    
    
    (Release ID: 1575066) Visitor Counter : 34
    
    
      Read this release in: English