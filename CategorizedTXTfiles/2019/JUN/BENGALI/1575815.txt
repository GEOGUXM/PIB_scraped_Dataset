      স্বরাষ্ট্র মন্ত্রক

      মানব পাচার
      Posted On: 26 JUN 2019 5:01PM by PIB Kolkata


    নয়াদিল্লি, ২৫ জুন, ২০১৯


    ন্যাশনাল ক্রাইম রেকর্ড ব্যুরো (এনসিআরবি) ‘ভারতের অপরাধ’ শীর্ষক তথ্য প্রকাশ করেছে। এখানে মানব পাচার রোধ ইউনিটের সঙ্গে এনসিআরবি যৌথভাবে তথ্য সংগ্রহ করে মহারাষ্ট্রে ২০১৪ থেকে ২০১৬ সালের মধ্যে ১৮ বছরের কম বয়সের মেয়েদের পাচারের পরিসংখ্যান তুলে ধরেছে।


    কেন্দ্রীয় সরকার মানব পাচার রোধে নতুন প্রযুক্তি ব্যবহার করছে। অপরাধ এবং অপরাধ অনুসরণ নেটওয়ার্ক ব্যবস্থাপনা (সিসিটিএনএস) নামে একটি আইটি প্রকল্প কেন্দ্রীয় স্বরাষ্ট্র মন্ত্রক চালু করেছে, যাতে সারা দেশের পুলিশ স্টেশনগুলি একসঙ্গে যুক্ত হতে পারে। এর ফলে, কোন অপরাধের তদন্তের সময় তদন্তকারী অফিসার সেই সংক্রান্ত তথ্য খুব তাড়াতাড়ি পেতে পারেন। এর পাশাপাশি, কেন্দ্রীয় ‘ট্র্যাক চাইল্ড পোর্টাল’ সারা দেশে চালু করেছে। এই পোর্টালের সাহায্যে চরম দুর্দশায় থাকা পাচার হওয়া শিশুদের সম্পর্কে তথ্য পাওয়া যাবে। মানব পাচার রোধে কেন্দ্রীয় স্বরাষ্ট্র মন্ত্রক একইসঙ্গে কেন্দ্রীয় নারী ও শিশুকল্যাণ, শ্রম ও কর্মসংস্থান এবং বিদেশ মন্ত্রকের সঙ্গে সমন্বয় বজায় রেখে কাজ করে চলেছে।


    লোকসভায় এক প্রশ্নের লিখিত জবাবে এই তথ্য জানান কেন্দ্রীয় স্বরাষ্ট্র প্রতিমন্ত্রী শ্রী জি কৃষ্ণন রেড্ডি।


    CG/SS/DM

    
    
    (Release ID: 1575815) Visitor Counter : 4
    
    
      Read this release in: English