      সংস্কৃতিমন্ত্রক

      রাষ্ট্রীয় অভিলেখাগার নেতাজী সুভাষ চন্দ্র বসুর মহাফেজখানায় ৩০৩ টি ফাইলের ডিজিটাইজেশন করেছে- শ্রী প্রহ্লাদ সিং প্যাটেল
      Posted On: 26 JUN 2019 2:16PM by PIB Kolkata


    নয়াদিল্লি , ২৬ জুন , ২০১৯


    রাষ্ট্রীয় অভিলেখাগার বা ন্যাশনাল আর্কাইভ অফ ইন্ডিয়া তাদের ওয়েবসাইটে বিভিন্ন ফাইলে তথ্য আপলোড করে চলেছে। ইতিমধ্যেই ব্যক্তিগত তথ্য সংক্রান্ত ১১ লক্ষ পাতার ডিজিটাল সংরক্ষণের কাজ সম্পন্ন হয়েছে। ১৯ লক্ষ ৮০ হাজার পাতা তথ্যের ডিজিটাল সংরক্ষণের প্রক্রিয়া চলছে। এগুলির মাইক্রো ফিল্মে সংরক্ষণের কাজ শেষ হয়েছে। মহাফেজখানায় থাকা নেতাজী সুভাষ চন্দ্র বসুর ৩০৩ টি ফাইলের তথ্য প্রকাশ করা হয়েছে। এগুলি http://www.netajipapers.gov.in এই ওয়েবসাইটে পাওয়া যাবে। ন্যাশনাল আর্কাইভ ২ হাজার ৩১৯টি মাইক্রোফিস শিটের ১ লক্ষ ১০ হাজার ৪৪টি ডিজিটাল ছবি এবং ১২৯টি মাইক্রো ফিল্মের রোল থেকে গুরুত্বপূর্ণ এবং দুষ্প্রাপ্য ১ লক্ষ ৬০ হাজার ৭৩১টি ডিজিটাল ছবি প্রকাশ করেছে। ২০১৮-১৯ অর্থবর্ষে এরজন্য বাজেট বরাদ্দ করা হয়েছিল ৪ হাজার ৭৪৮ লক্ষ টাকারও বেশি। এরমধ্যে ৪ হাজার ১৮৩ লক্ষ টাকার বেশি ব্যয় হয়েছে । কেন্দ্রীয় সংস্কৃতি এবং পর্যটন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল ২৫ জুন রাজ্যসভায় এক লিখিত প্রশ্নের জবাবে এই তথ্য জানিয়েছেন।


    CG/CB/NS

    
    
    (Release ID: 1575737) Visitor Counter : 28
    
    
      Read this release in: English