      পেট্রোলিয়ামওপ্রাকৃতিকগ্যাসমন্ত্রক

      রান্নার গ্যাসের পোর্টেবিলিটির সুযোগ
      Posted On: 24 JUN 2019 10:50PM by PIB Kolkata


    নয়াদিল্লি, ২৪ জুন, ২০১৯


    দেশ জুড়ে ২০১৩ সাল থেকে রান্নার গ্যাসের সংযোগের পোর্টেবিলিটির সুযোগ চালু হয়েছে। পরবর্তীতে একই তেল কোম্পানির একই বাজারে অনলাইন প্রক্রিয়ায় সংযোগ পরিবর্তনের সুযোগ দেওয়া হয়েছে। এই প্রক্রিয়ায় উপভোক্তা তাঁর ডিস্ট্রিবিউটারের কাছে না গিয়েই অনলাইনের মাধ্যমে অন্য যে কোন ডিস্ট্রিবিউটার বাছাই করতে পারবেন। নতুন ডিস্ট্রিবিউটারউপভোক্তাকে ট্রান্সফার সাবস্ক্রিপশন ভাউচার (টিএসভি) দেবেন। এর ফলে, উপভোক্তার পুরনো এবং নতুন, দুই ডিস্ট্রিবিউটারের কাছেই যাওয়ার প্রয়োজন থাকছে না। এই পরিবর্তনের প্রতিটি পর্যায়ে উপভোক্তাকে প্রয়োজনীয় তথ্য ই-মেল মারফৎ দেওয়া হয়। পুরনো এবং নতুন ডিস্ট্রিবিউটারকে উপভোক্তার এই সিদ্ধান্ত আগাম জানিয়ে দেওয়া হবে। তবে, উপভোক্তাকে রান্নার গ্যাসের সরঞ্জাম এবং সিকিউরিটি ডিপোজিটের জন্য পুরনো ডিস্ট্রিবিউটারের কাছে যেতে হবে।


    তেল কোম্পানিগুলি থেকে প্রাপ্ত তথ্য অনুযায়ী, ১৮ই জুন পর্যন্ত ৪ লক্ষেরও বেশি উপভোক্তা অনলাইনের মাধ্যমে পোর্টেবিলিটির এই সুযোগ নিয়েছেন। এ সংক্রান্ত কোন অভিযোগ দায়ের করা হলে তা তৎক্ষণাৎ নিষ্পত্তি করা হচ্ছে।


    লোকসভায় আজ কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান এক প্রশ্নের লিখিত জবাবে এই তথ্য জানিয়েছেন।


    CG/CB/DM

    
    
    (Release ID: 1575517) Visitor Counter : 24
    
    
      Read this release in: English