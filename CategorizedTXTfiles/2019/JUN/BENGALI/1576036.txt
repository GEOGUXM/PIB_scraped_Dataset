      পরমাণুশক্তিদপ্তর

      পরমাণু শক্তির মাধ্যমে বিদ্যুৎ উৎপাদন
      Posted On: 27 JUN 2019 5:23PM by PIB Kolkata


    নয়াদিল্লি, ২৬ জুন, ২০১৯


    সরকার পরমাণু শক্তির মাধ্যমে বিদ্যুৎ উৎপাদন বৃদ্ধির পরিকল্পনা নিয়েছে। কেন্দ্রীয় পরমাণু শক্তি ও মহাকাশ দপ্তরের প্রতিমন্ত্রী ডঃ জিতেন্দ্র সিং লোকসভায় এক প্রশ্নের লিখিত জবাবে একথা জানিয়েছেন। তিনি জানান, ২০২৪-২৫ বর্ষে দেশে পরমাণু বিদ্যুতের উৎপাদন ক্ষমতা ১৩,৪৮০ মেগাওয়াটে পৌঁছবে। বর্তমানে পরমাণু বিদ্যুৎ উৎপাদন ক্ষমতার পরিমাণ ৬,৭৮০ মেগাওয়াট। তিনি জানান, সরকার ১২টি পরমাণু বিদ্যুৎ কেন্দ্র স্থাপনের প্রশাসনিক অনুমোদন ও আর্থিক বরাদ্দ মঞ্জুর করেছে। ২০৩১ সালের মধ্যে এই বিদ্যুৎ কেন্দ্রগুলির কাজ সম্পূর্ণ হয়ে যাবে বলে মনে করা হচ্ছে। এর ফলে, দেশে পরমাণু বিদ্যুৎ উৎপাদন ক্ষমতা ২২,৪৮০ মেগাওয়াটে পৌঁছে যাবে বলে মন্ত্রী জানান।


    CG/PB/DM

    
    
    (Release ID: 1576036) Visitor Counter : 31
    
    
      Read this release in: English