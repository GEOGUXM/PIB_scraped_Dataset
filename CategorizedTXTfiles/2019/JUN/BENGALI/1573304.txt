      নির্বাচনকমিশন

      ভোটদানের হার সংক্রান্ত তথ্য সম্পর্কে নির্বাচন কমিশনের প্রেস বিজ্ঞপ্তি
      Posted On: 03 JUN 2019 7:26PM by PIB Kolkata


    নয়াদিল্লি, ০৩ জুন ২০১৯


    ভারতের নির্বাচন কমিশনের ওয়েবসাইটে শতাংশের হিসাবে ভোটদানের হার সংক্রান্ত প্রাথমিক তথ্য প্রকাশিত হয়ে থাকে। এছাড়াও, ভোট গ্রহণের দিন রিটার্নিং অফিসার বা সহকারী রিটার্নিং অফিসারের কাছ থেকে প্রাপ্ত তথ্যানুযায়ী, ভোটদানের হার সংক্রান্ত প্রাথমিক তথ্য ‘ভোটার হেল্পলাইন মোবাইল অ্যাপ’ – এ প্রকাশ করা হয়। ভোট গ্রহণ কেন্দ্রে ভোটদানের হার সংক্রান্ত প্রাথমিক তথ্যের ওপর ভিত্তি করে কমিশনের ওয়েবসাইটে ভোটদাতাদের ভোটদানের হার সংক্রান্ত প্রাথমিক সংখ্যা একত্রিত করে তা আপলোড করা হয়ে থাকে। তবে, প্রকাশিত সমস্ত তথ্যই প্রাথমিক এবং তা পরিবর্তনযোগ্য। কমিশনের ওয়েবসাইটে দ্রষ্টব্য-স্বরূপ সুস্পষ্টভাবে উল্লেখ করা থাকে ভোটদানের হার সংক্রান্ত তথ্য আনুমানিক এবং পরিবর্তনযোগ্য। ভোট গ্রহণের সময় রিটার্নিং অফিসাররা নিয়মিতভাবে ভোটদানের হার সংক্রান্ত প্রাথমিক তথ্য পাঠাতে থাকেন। রাজ্যগুলির মুখ্য নির্বাচনী আধিকারিকরা ঐ তথ্য সংগ্রহ করেন এবং তথ্যের আরও প্রচারে নির্বাচন কমিশনের ওয়েবসাইট মারফৎ তা জনসমক্ষে প্রচার করা হয়।


    ২০১৯ – এর সাধারণ নির্বাচনে ভোটদানের হার সংক্রান্ত তথ্য যাতে নির্বাচনের ফল প্রকাশের ১৫ দিনের মধ্যে জনসমক্ষে আনা যায়, তার জন্য নির্বাচন কমিশন গত ২৬ মার্চ সমস্ত রিটার্নিং আধিকারিকদের নির্দেশ পাঠায়। ঐ নির্দেশে ভোটদানের হার সংক্রান্ত তথ্যের পাশাপাশি, সংশ্লিষ্ট সংসদীয় কেন্দ্রে মোট ভোটদানের হার সংক্রান্ত তথ্যও পাঠানোর জন্য বলা হয়েছিল। উল্লেখ করা যেতে পারে, দেশের সবকটি সংসদীয় কেন্দ্রে ভোটদানের হার সংক্রান্ত তথ্যের একত্রীকরণের কাজ শেষ হয়েছে। রিটার্নিং অফিসারদের কাছ থেকে ভোটদানের হার সংক্রান্ত ইনডেক্স ফর্মগুলি শীঘ্রই কমিশনের কাছে এসে পৌঁছবে বলে মনে করা হচ্ছে। এই ইনডেক্স ফর্মগুলিকে একত্রিত করার পর অনতিবিলম্বে ভোটদানের হার সংক্রান্ত যাবতীয় তথ্য প্রকাশ করা যাবে।


    SSS/BD/SB

    
    
    (Release ID: 1573304) Visitor Counter : 16
    
    
      Read this release in: English