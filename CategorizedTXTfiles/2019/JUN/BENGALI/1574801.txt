      অর্থমন্ত্রক

      ডিজিটাল অর্থনীতি এবং স্টার্ট-আপ সংস্থার প্রতিনিধিদের সঙ্গে কেন্দ্রীয় অর্থ এবং কর্পোরেট বিষয়ক দপ্তরের প্রতিমন্ত্রী শ্রী অনুরাগ ঠাকুরের প্রাক্‌-বাজেট বৈঠক
      Posted On: 17 JUN 2019 5:29PM by PIB Kolkata


    নয়াদিল্লি, ১৫ জুন, ২০১৯


    কেন্দ্রীয় অর্থমন্ত্রী এবং কর্পোরেট বিষয়ক দপ্তরের প্রতিমন্ত্রী শ্রী অনুরাগ ঠাকুর আজ নতুন দিল্লিতে ডিজিটাল অর্থনীতি এবং স্টার্ট-আপ সংস্থার প্রতিনিধিদের সঙ্গে প্রাক্‌-বাজেট বৈঠকে মিলিত হয়েছেন।


    এই বৈঠকে বিগ ডেটা টেকনলজি ব্যবহার করে অর্থনৈতিক ও আর্থিক পরিস্থিতির পূর্বাভাস দেওয়া, ক্ষুদ্র এবং মাঝারি শিল্পোদ্যোগের ক্ষেত্রে এই প্রযুক্তির ব্যবহার এবং জন-প্রশাসনের ক্ষেত্রে ব্যাপকভাবে এর ব্যবহার বিষয়ে আলোচনা হয়। এছাড়া, ডিজিটাল পরিকাঠামো এবং সরকারের ভূমিকা, ডিজিটাল অর্থনীতির নিয়ন্ত্রণমূলক নিয়মকানুন বিশেষ করে, তথ্যের গোপনীয়তা, গ্রাহক সুরক্ষা এবং পরিষেবার বিষয়ে এই ধরনের নিয়মকানুন নিয়েও আলোচনা হয়। সংশ্লিষ্ট ক্ষেত্রের প্রতিনিধিরা বিগ ডেটা টেকনলজি, ডেটা মাইনিং প্রভৃতি ক্ষেত্রে গবেষণা সহ বিভিন্ন ধরনের প্রস্তাব দেন। এছাড়া, স্টার্ট-আপ এবং অতিক্ষুদ্র, ক্ষুদ্র এবং মাঝারি শিল্পোদ্যোগের বিষয়েও এই বৈঠকে আলোচনা হয়। তাছাড়া, কৃত্রিম মেধার ব্যবহার করে বিভিন্ন ধরনের পরিষেবা প্রদান বিষয়েও বৈঠকে আলোচনা হয়।


    আজকের বৈঠকে অর্থ সচিব শ্রী সুভাষ গর্গ, রাজস্ব সচিব শ্রী অভয়ভূষণ পাণ্ডে, ব্যয় সচিব শ্রী গিরিশ্চন্দ্র মুর্মু সহ অর্থ মন্ত্রকের উচ্চপদস্থ আধিকারিক ও স্টার্ট-আপ এবং ডিজিটাল অর্থনীতির সঙ্গে সংশ্লিষ্ট বিশিষ্ট ব্যক্তিরা উপস্থিত ছিলেন।


      CG/PB/DM


    
    
    (Release ID: 1574801) Visitor Counter : 23
    
    
      Read this release in: English