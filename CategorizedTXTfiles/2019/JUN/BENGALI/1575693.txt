      কর্পোরেটবিষয়সংক্রান্তমন্ত্রক

      লগ্নিকারীদের স্বার্থ সুরক্ষায় বিগত তিন বছরে ২৭১টি সংস্থার বিরুদ্ধে গ্রহণ : অর্থমন্ত্রী
      Posted On: 25 JUN 2019 9:17PM by PIB Kolkata


    নয়াদিল্লি, ২৫ জুন ২০১৯


    লগ্নিকারীদের স্বার্থ সুরক্ষায় কোম্পানি আইনের বিভিন্ন ধারার আওতায় বিগত তিন বছরে ২৭১টি সংস্থার বিরুদ্ধে কার্যকর পদক্ষেপ গ্রহণ করা হয়েছে। লোকসভায় সোমবার এক প্রশ্নের লিখিত জবাবে এই তথ্য জানান কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন। তিনি জানান, লগ্নিকারীদের স্বার্থভঙ্গের দায়ে কোম্পানি আইনের বিভিন্ন ধারায় ২০১৬-১৭’তে ৯৫টি সংস্থা, ২০১৭-১৮’তে ১০১টি সংস্থা এবং ২০১৮-১৯ – এ ৭৫টি সংস্থার বিরুদ্ধে ব্যবস্থা গ্রহণ করা হয়েছে।


    ২০১৩’র কোম্পানি আইনের বিভিন্ন ধারার কথা উল্লেখ করে শ্রীমতী সীতারমন জানান যে, এক হাজারেরও বেশি শেয়ার হোল্ডার, ডিপোজিট হোল্ডার বা অন্য কোনও সিকিউরিটি হোল্ডার রয়েছেন এমন সংস্থাগুলিকে সিকিউরিটি হোল্ডারদের অভাব-অভিযোগ নিষ্পত্তির জন্য স্টেকহোল্ডার রিলেশনশিপ কমিটি গঠন করা বাধ্যতামূলক। গত তিন বছরে সিকিউরিটি অ্যান্ড এক্সচেঞ্জ বোর্ড অফ ইন্ডিয়া (সেবি)কোম্পানির স্টক বা শেয়ার লেনদেনের ক্ষেত্রে প্রদেয় অর্থের গড়মিল থেকে ছোট লগ্নিকারীদের স্বার্থ সুরক্ষায় সেবি আইনের বিভিন্ন ধারায় ২৩৩টি সংস্থার বিরুদ্ধে ব্যবস্থা গ্রহণ করেছে। ২০১৮-১৯ অর্থবর্ষে সেবির কাছে বকেয়া না মেটানোর দায়ে ২ হাজার ৪৫৩টি অভিযোগ জমা পড়েছে। এর মধ্যে পূর্ববর্তী অর্থবর্ষের অভিযোগ সহ ২ হাজার ৭৪৬টি অভিযোগের নিষ্পত্তি সম্ভব হয়েছে বলেও শ্রীমতী সীতারমন জানান।


    CG/BD/SB

    
    
    (Release ID: 1575693) Visitor Counter : 26
    
    
      Read this release in: English