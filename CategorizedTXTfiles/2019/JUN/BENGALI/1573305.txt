      উপ-রাষ্ট্রপতিরসচিবালয়

      জলবায়ুর পরিবর্তন এবং বিশ্ব উষ্ণায়নের দরুণ উদ্ভূত প্রতিকূল পরিস্থিতি আরও ভালো মোকাবিলায় বিজ্ঞানী মহলের প্রতি আহ্বান জানালেন উপ-রাষ্ট্রপতি
      Posted On: 03 JUN 2019 7:27PM by PIB Kolkata


    নয়াদিল্লি, ০৩ জুন ২০১৯


    জলবায়ু পরিবর্তন, উষ্ণায়ন এবং চরম আবহাওয়াজনিত প্রকোপের দরুণ উদ্ভূত প্রতিকূল পরিস্থিতি আরও দক্ষতার সঙ্গে মোকাবিলার জন্য বিজ্ঞানী মহলের প্রতি আহ্বান জানালেন উপ-রাষ্ট্রপতি শ্রী এম ভেঙ্কাইয়া নাইডু। শ্রী নাইডু আজ অন্ধ্রপ্রদেশের তিরুপতিতে ন্যাশনাল অ্যাটমোস্ফেরিক রিসার্চ ল্যাবরেটরির বিজ্ঞানী ও তরুণ গবেষকদের সঙ্গে মতবিনিময়ের সময় বলেন, আবহাওয়া ও জলবায়ুর পরিবর্তন প্রতিনিয়ত নতুন নতুন চ্যালেঞ্জ ছুঁড়ে দিচ্ছে। প্রসঙ্গত, শ্রী নাইডু চরম প্রতিকূল আবহাওয়া, সামুদ্রিক ঘূর্ণিঝড়, ঘন ঘন বজ্রপাত ও খরা পরিস্থিতির প্রভাবের কথা উল্লেখ করেন। এ ধরণের আবহাওয়া কৃষি ও অর্থনীতিতেও প্রভাব ফেলছে বলে তিনি অভিমত প্রকাশ করেন।


    ভারতীয় উপমহাদেশে পৃথক এক জলবায়ু রয়েছে। বিশ্ব জলবায়ুর বর্তমান ধরণের সঙ্গে উপমহাদেশের জলবায়ুর তুলনামূলক বিশ্লেষণ প্রয়োজন। কারণ, দীর্ঘমেয়াদী কল্যাণের বিষয়টিকে বিবেচনায় রেখে এ ধরণের বিশ্লেষণ অত্যন্ত জরুরি। আবহাওয়া বিজ্ঞান নিয়ে পরীক্ষা-নিরীক্ষার জন্য যে বিশ্বমানের গবেষণাগার গড়ে তোলার উদ্যোগ নেওয়া হয়েছে, তার জন্য শ্রী নাইডু ভারতীয় মহাকাশ গবেষণা সংস্থা ও মহাকাশ দপ্তরের ভূমিকার প্রশংসা করেন।


    যুবসম্প্রদায়ের মধ্যে বিজ্ঞানমূলক মানসিকতা প্রসারের প্রয়োজনীয়তার ওপর গুরুত্ব দিয়ে শ্রী নাইডু বিদ্যালয় ছাত্রছাত্রীদের সুবিধার্থে আরও সহজ ও সরল ভাষায় আবহাওয়া সংক্রান্ত বিজ্ঞান নিয়ে প্রবন্ধ তৈরি করার জন্য ন্যাশনাল অ্যাটমোস্ফেরিক রিসার্চ ল্যাবরেটরি’কে পরামর্শ দেন। এই উপলক্ষ্যে ন্যাশনাল অ্যাটমোস্ফেরিক রিসার্চ ল্যাবরেটরির র‍্যাডার ফেসিলিটি, হাই পারফরম্যান্স কম্প্যুটেশন ফেসিলিটি ও ডেটা সেন্টার ঘুরে দেখেন।


    SSS/BD/SB

    
    
    (Release ID: 1573305) Visitor Counter : 168
    
    
      Read this release in: English