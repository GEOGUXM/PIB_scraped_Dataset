      ଆଦିବାସୀ ବ୍ୟାପାର ମନ୍ତ୍ରଣାଳୟ

      ଜନଜାତି କଲ୍ୟାଣ ଯୋଜନା ପାଇଁ ଇ-ଗଭର୍ଣ୍ଣାନ୍ସ ଉପକ୍ରମର ଶୁଭାରମ୍ଭ କଲେ ଶ୍ରୀ ଅର୍ଜୁନ ମୁଣ୍ଡା
      Posted On: 12 JUN 2019 5:23PM by PIB Bhubaneshwar


    ଆଜି ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ଆୟୋଜିତ ଏକ କାର୍ଯ୍ୟକ୍ରମରେ ତଫସିଲଭୁକ୍ତ ଜନଜାତି କଲ୍ୟାଣ ଯୋଜନା ପାଇଁ ଇ-ଗଭର୍ଣ୍ଣାନ୍ସ ଉପକ୍ରମର ଶୁଭାରମ୍ଭ କରିଛନ୍ତି କେନ୍ଦ୍ର ଆଦିବାସୀ ବ୍ୟାପାର ମନ୍ତ୍ରୀ ଶ୍ରୀ ଅର୍ଜୁନ ମୁଣ୍ଡା । ଏହି ଅବସରରେ ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀମତୀ ରେଣୁକା ସିଂ ସରୁତା , ଏନସିଏସଟିର ଉପାଧ୍ୟକ୍ଷା ଶ୍ରୀମତୀ ଅନୁସୂୟା ଉୟିକେ , ଟ୍ରାଇଫେଡର ଅଧ୍ୟକ୍ଷ ଶ୍ରୀ ରମେଶ ଚନ୍ଦ ମୀନା ଏବଂ ଆଦିବାସୀ ବ୍ୟାପାର ମନ୍ତ୍ରଣାଳୟର ସଚିବ ଶ୍ରୀ ଦୀପକ ଖାଣ୍ଡେକର ଉପସ୍ଥିତ ଥିଲେ । କାର୍ଯ୍ୟକ୍ରମ ଅବସରରେ ନୂତନ ଇ-ଗଭର୍ଣ୍ଣାନ୍ସ ଉପକ୍ରମଗୁଡ଼ିକର ଏକ ପାୱାର ପଏଂଟ ଉପସ୍ଥାପନା ପ୍ରଦର୍ଶନ କରାଯାଇଥିଲା ।


    ତଫସିଲଭୁକ୍ତ ଜନଜାତି କଲ୍ୟାଣ ଯୋଜନା ପାଇଁ ଏହି ପ୍ରଶାସନିକ ଉପକ୍ରମଗୁଡ଼ିକ ପ୍ରସ୍ତୁତ କରିବା ଲାଗି ଆଦିବାସୀ ବ୍ୟାପାର ମନ୍ତ୍ରଣାଳୟର ସମ୍ମିଳିତ ପ୍ରୟାସକୁ ଶ୍ରୀ ମୁଣ୍ଡା ପ୍ରଶଂସା କରିଥିଲେ । ଏହି ଅବସରରେ ସେ କହିଥିଲେ ଯେ “ ସବକା ସାଥ , ସବ କା ବିକାଶ ଏବଂ ସବକା ବିଶ୍ୱାସ ” ନୀତି ଆଧାରରେ ଏହି ଇ-ଗଭର୍ଣ୍ଣାନ୍ସ ଉପକ୍ରମଗୁଡ଼ିକ ଦ୍ୱାରା ଦେଶବ୍ୟାପୀ ଜନଜାତି ସମ୍ପ୍ରଦାୟର କଲ୍ୟାଣ ହୋଇପାରିବ । ମନ୍ତ୍ରଣାଳୟର ବିଭିନ୍ନ ଯୋଜନାରେ ସାମିଲ ପୂର୍ବ ହିତାଧିକାରୀମାନଙ୍କୁ ନେଇ ଏକ ଡାଟାବ୍ୟାଙ୍କ ପ୍ରାଥମିକତା ଭି ତ୍ତି ରେ ପ୍ରସ୍ତୁତ କରିବା ଲାଗି ସେ ଆଦିବାସୀ ବ୍ୟାପାର ମନ୍ତ୍ରଣାଳୟର ଅଧିକାରୀମାନଙ୍କୁ ଆହ୍ୱାନ କରିଥିଲେ । ନିର୍ଦ୍ଧାରିତ ସମୟ ସୀମା ପୂର୍ବରୁ ମନ୍ତ୍ରଣାଳୟର ଅଧିକାରୀମାନେ ଏହି ଲକ୍ଷ୍ୟ ହାସଲ କରିବା ଆବଶ୍ୟକ ବୋଲି ସେ ଜୋର ଦେଇ କହିଥିଲେ ।


    ଆଦିବାସୀ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀମତୀ ରେଣୁକା ସିଂ ତାଙ୍କ ଅଭିଭାଷଣରେ କହିଥିଲେ ଯେ ଜନଜାତି କଲ୍ୟାଣ ଯୋଜନା ପାଇଁ ଏହି ଉପଯୋଗୀ ସରକାରୀ ଉପକ୍ରମଗୁଡ଼ିକ ମାଇଲଖୁଂଟ ସାବ୍ୟସ୍ତ ହେବ ।


    ଜନଜାତି କଲ୍ୟାଣ ଯୋଜନାର କାର୍ଯ୍ୟାନ୍ୱୟନରେ ବ୍ୟାପକ ଇ-ଗଭର୍ଣ୍ଣାନ୍ସ ଆଣିବା ଲାଗି ଆଦିବାସୀ ବ୍ୟାପାର ମନ୍ତ୍ରଣାଳୟ ପକ୍ଷରୁ ଡିବିଟି ଟ୍ରାଇବାଲ ( https://dbttribal.gov.in/ ) ଏବଂ ଏନଜିଓ ଅନୁଦାନ ଅନଲାଇନ ଆବଦେନ ଓ ଟ୍ରାକିଂ ବ୍ୟବସ୍ଥା ( https://ngograntsmota.gov.in/ ) ବିକଶିତ କରିଛନ୍ତି । ଡିବିଟି ଟ୍ରାଇବାଲ ପୋର୍ଟାଲରେ ମାଟ୍ରିକ ପୂର୍ବ ଏବଂ ମାଟ୍ରିକ ପରବର୍ତୀ ବୃ ତ୍ତି ଲାଗି ୩ଟି ମୁଖ୍ୟ ମ ଡ୍ୟୁ ଲ ରହିଛି । ଡାଟା ଶେୟାରିଂ ମ ଡ୍ୟୁ ଲ ମୁଖ୍ୟତଃ ରାଜ୍ୟଗୁଡ଼ିକ ଦ୍ୱାରା ହିତାଧିକାରୀଙ୍କ ତଥ୍ୟ ଦାଖଲ କରିବା ଲାଗି ଉଦ୍ଦିଷ୍ଟ । ଯୋଗାଯୋଗ ମ ଡ୍ୟୁ ଲରେ କାଗଜପତ୍ର ଅପଲୋଡ କରିବା , ପ୍ରଶ୍ନ ପଚାରିବା ଏବଂ ଡିବିଟି ଡାଟା ଅପଲୋଡ୍ କରିବାର ସୁବିଧା ରାଜ୍ୟଗୁଡ଼ିକ ପାଇଁ ଉପଲବ୍ଧ ରହିଛି । ତୁରନ୍ତ ପାଣ୍ଠି ଜାରି କରିବା ଲାଗି ରାଜ୍ୟଗୁଡ଼ିକ ଏହି ତଥ୍ୟ ଅପଲୋଡ୍ କରିପାରିବେ । ଅନୁଧ୍ୟାନ ମ ଡ୍ୟୁ ଲରେ ଏମଆଇସ ରିପୋର୍ଟ ଓ ଡ୍ୟାଶବୋର୍ଡ ସୁବିଧା ରହିଛି ।


    ମନ୍ତ୍ରଣାଳୟ ପକ୍ଷରୁ ଆହୁରି ଏକ ତଥ୍ୟ ଯାଂଚ ମ ଡ୍ୟୁ ଲ ବିକଶିତ କରାଯାଇଛି । ଏହାକୁ ଉପଯୋଗ କରି ବିଶ୍ୱବିଦ୍ୟାଳୟ ଏବଂ ମହାବିଦ୍ୟାଳୟଗୁଡ଼ିକ ଛାତ୍ରଛାତ୍ରୀଙ୍କ ତଥ୍ୟ ଅନୁଧ୍ୟାନ କରିପାରିବେ । ସେହିପରି ତିନୋଟି କେନ୍ଦ୍ରୀୟ କ୍ଷେତ୍ର ଯୋଜନା ଏବଂ ସଂସ୍ଥାନରେ ହିତାଧିକାରୀ ଛାତ୍ରଛାତ୍ରୀଙ୍କ ସମେତ ସମସ୍ତ ଅଂଶୀଦାରମାନଙ୍କ ପାଇଁ ଏକ ଅଭିଯୋଗ ମ ଡ୍ୟୁ ଲ ମଧ୍ୟ ବିକଶିତ କରାଯାଇଛି ।


    ଅନୁଦାନ ଯୋଜନା କାର୍ଯ୍ୟାନ୍ୱୟନ ଲାଗି ଏକ ଏନଜିଓ ପୋର୍ଟାଲ ବିକଶିତ କରାଯାଇଛି । ଏହା ଜନଜାତିଙ୍କ କଲ୍ୟାଣ ଲାଗି କାର୍ଯ୍ୟ କରୁଥିବା ସ୍ୱେଚ୍ଛାସେବୀ ସଂଗଠନ ପାଇଁ ଉଦ୍ଦିଷ୍ଟ । ଏହି ପୋର୍ଟାଲକୁ ସମ୍ପୂର୍ଣ୍ଣ ଭାବେ ନୂଆ ରୂପ ଦିଆଯାଇଛି ତଥା ପୁନଃବିକଶିତ କରାଯାଇଛି । ଏଥିରେ ସହଜ ଆବେଦନ ଫର୍ମ , ନିରୀକ୍ଷଣ ରିପୋର୍ଟ ଏବଂ ଫାଣ୍ଠି ପ୍ରକ୍ରିୟାକରଣ ମ ଡ୍ୟୁ ଲ ବ୍ୟବସ୍ଥା ରହିଛି । ୨୦୧୯-୨୦ ଆର୍ଥିକ ବର୍ଷରେ ଅନଲାଇନ ଆବେଦନ କରିବା ନିମନ୍ତେ ରାଜ୍ୟ ଏବଂ ସ୍ୱେଚ୍ଛାସେବୀ ସଂଗଠନଗୁଡ଼ିକ ପାଇଁ ଆଜି ଏହି ପୋର୍ଟାଲକୁ ପୁନଃ ଖୋଲାଯାଇଛି ।


    ***********

    
    
    (Release ID: 1574031) Visitor Counter : 40
    
    

      Background release reference

      Shri Arjun Munda Launches ‘E-Governance Initiatives for ST Welfare Schemes’