      କ୍ୟାବିନେଟ

      କେନ୍ଦ୍ର ହୋମିଓପାଥି ପରିଷଦର କାର୍ଯ୍ୟକାଳ ଦୁଇବର୍ଷ ବୃଦ୍ଧି
      • ମେ 18, 2018ରୁ ଅଧିକ ଦୁଇବର୍ଷ ବୃଦ୍ଧି ପ୍ରସ୍ତାବକୁ କେନ୍ଦ୍ର କ୍ୟାବିନେଟର ମଞ୍ଜୁରି
      • ହୋମିଓପାଥି କେନ୍ଦ୍ରୀୟ ପରିଷଦ (ସଂଶୋଧନ) ବିଲ୍‌, 2019କୁ କ୍ୟାବିନେଟ ମୋହର
      Posted On: 12 JUN 2019 6:25PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ କେନ୍ଦ୍ର ହୋମିଓପାଥି ପରିଷଦର କାର୍ଯ୍ୟକାଳ ଦୁଇବର୍ଷ ବୃଦ୍ଧି କରାଯାଇଛି । ମେ 18 , 2018ରୁ ଅଧିକ ଦୁଇବର୍ଷ ବୃଦ୍ଧି କରାଯିବା ପ୍ରସ୍ତାବକୁ କ୍ୟାବିନେଟ ମୋହର ଲଗାଇଛନ୍ତି । ସେହିଭଳି ହୋମିଓପାଥି କେନ୍ଦ୍ରୀୟ ପରିଷଦ (ସଂଶୋଧନ) ବିଲ୍‌ , 2019କୁ କ୍ୟାବିନେଟ ମଞ୍ଜୁରି ପ୍ରଦାନ କରିଛନ୍ତି ।


    ପ୍ରଭାବ: ଏହି ପ୍ରସ୍ତାବିତ ବିଲରେ କେନ୍ଦ୍ରୀୟ ହୋମିଓପାଥି ପରିଷଦର ପୁନର୍ଗଠନ ଅବଧିକୁ ଗୋଟିଏ ବର୍ଷରୁ ଦୁଇବର୍ଷକୁ ବଢ଼ାଇ ଦିଆଯାଇଛି ଯଦ୍ୱାରା ବୋର୍ଡ଼ ଅଫ୍‌ ଗଭର୍ଣ୍ଣର୍ସଙ୍କ କାର୍ଯ୍ୟକାଳ ମଧ୍ୟ ମେ 17 , 2019ରୁ ଆଉ ଏକ ବର୍ଷ ସକାଶେ ବୃଦ୍ଧି ପାଇଛି । ଏହା ଫଳରେ କେନ୍ଦ୍ରୀୟ ହୋମିଓପାଥି ପରିଷଦ ତାଙ୍କର ବର୍ତ୍ତମାନର କ୍ଷମତା ଓ କାର୍ଯ୍ୟଧାରାକୁ ସୁଚାରୁରୂପେ ସଂପାଦନ କରିପାରିବେ । ଏହି ବିଲ୍‌ ହୋମିଓପାଥି କେନ୍ଦ୍ରୀୟ ପରିଷଦ (ସଂଶୋଧନ ଅଧ୍ୟାଦେଶ) , 2019କୁ ପରିବର୍ତ୍ତନ କରିବ ଏବଂ ଏହାର କାର୍ଯ୍ୟ ଅବଧିକୁ ଆଉ ଏକ ବର୍ଷ ବୃଦ୍ଧି ଘଟାଇବ । କେନ୍ଦ୍ରୀୟ ହୋମିଓପାଥି ପରିଷଦର ସମସ୍ତ କାର୍ଯ୍ୟ ବୋର୍ଡ଼ ଅଫ୍‌ ଗଭର୍ଣ୍ଣର୍ସଙ୍କ ଠାରେ ନ୍ୟସ୍ତ କରାଯାଇଛି ଯେଉଁଥିରେ ବିଶିଷ୍ଟ ପ୍ରଶାସକ ଓ ଉଚ୍ଚଶିକ୍ଷିତ ହୋମିଓପାଥି ଡ଼ାକ୍ତରମାନଙ୍କୁ ସାମିଲ କରାଯାଇଛି । ଏହି ଅବଧି ମଧ୍ୟରେ ପରିଷଦକୁ ପୁନର୍ଗଠିତ କରାଯିବ । ଏହାର ଅବଧିରେ ସେହି ଉଦ୍ଦେଶ୍ୟରେ ବୃଦ୍ଧି ଘଟାଯାଇଛି କାରଣ ପରିଷଦକୁ ସହସା ପୁନଃଗଠିତ କରିବା ସମ୍ଭବପର ହୋଇପାରିନାହିଁ । ରାଜ୍ୟ ହୋମିଓପାଥି ପଞ୍ଜିକରଣ ତାଲିକାକୁ ସଂଶୋଧନ କରାଯାଇପାରିନଥିବା ହେତୁ ଏବଂ ଦେଶରେ ସାଧାରଣ ନିର୍ବାଚନ ଅନୁଷ୍ଠିତ ହେବା ଯୋଗୁ ଏଭଳି ନିଷ୍ପତ୍ତି ଗ୍ରହଣ କରାଯାଇଛି ।


    *****************

    
    
    (Release ID: 1574470) Visitor Counter : 19