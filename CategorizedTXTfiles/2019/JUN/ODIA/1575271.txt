      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଞ୍ଚିରେ ଅନ୍ତର୍ଜାତୀୟ ଯୋଗ ଦିବସ ଉପଲକ୍ଷେ ବିଶାଳ ଯୋଗ ପ୍ରଦର୍ଶନୀର ନେତୃତ୍ୱ ନେଲେ ପ୍ରଧାନମନ୍ତ୍ରୀ
      Posted On: 21 JUN 2019 7:10PM by PIB Bhubaneshwar


    ଆଜି ରାଞ୍ଚି ଠାରେ ଅନ୍ତର୍ଜାତୀୟ ଯୋଗ ଦିବସ ଉପଲକ୍ଷେ ଏକ ବିଶାଳ ଯୋଗ ପ୍ରଦର୍ଶନୀର ନେତୃତ୍ୱ ନେଇଛନ୍ତି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ।


    ଯୋଗ ଅଧିବେଶନ ଆରମ୍ଭ ହେବାର କିଛି ସମୟ ପୂର୍ବରୁ ପ୍ରଧାନମନ୍ତ୍ରୀ ତାଙ୍କ ଅଭିଭାଷଣ ଆରମ୍ଭ କରି କହିଥିଲେ ଯେ “ ଶାନ୍ତି , ସୌହାର୍ଦ୍ଦ୍ୟ ଏବଂ ପ୍ରଗତି ପାଇଁ ଯୋଗ ଆମର ଲକ୍ଷ୍ୟ ହେବା ଆବଶ୍ୟକ ” ।


    ଏହି ଅବସରରେ ସମସ୍ତଙ୍କୁ ସେ ଅଭିନନ୍ଦନ ଜଣାଇଥିଲେ । ସେ ଯୋଗର ବାର୍ତ୍ତା ପ୍ରସାରରେ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିଥିବା ଗଣମାଧ୍ୟମ ପ୍ରତିନିଧି ଏବଂ ସାମାଜିକ ଗଣମାଧ୍ୟମ ସହଯୋଗୀଙ୍କୁ ପ୍ରଶଂସା କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ବର୍ତ୍ତ ନ ଆଧୁନିକ ଯୋଗର ବାର୍ତ୍ତା କୁ ସେ ସହରରୁ ଗାଁକୁ ଏବଂ ଗରିବ ଓ ଆଦିବାସୀଙ୍କ ଘରକୁ ନେଇଯିବା ଲାଗି ଚାହୁଁଛନ୍ତି । ଯୋଗ ଗରିବ ଏବଂ ଆଦିବାସୀଙ୍କ ଜୀବନର ଅଂଶବିଶେଷ ହେବା ଆବଶ୍ୟକ , କାରଣ ସେମାନଙ୍କୁ ଅସୁସ୍ଥତା ଯୋଗୁ ଆର୍ଥିକ ବ୍ୟୟ ସହିବାକୁ ପଡ଼ୁଛି ।


    ପ୍ରଧାନମନ୍ତ୍ରୀ କହିଥିଲେ ଯେ ଆଜି , ପରିବ ର୍ତ୍ତୀ ତ ସମୟରେ , ସୁସ୍ଥ ଓ ଆରୋଗ୍ୟ ରହିବା ଆମର ଲକ୍ଷ୍ୟ ହେବା ଆବଶ୍ୟକ । ଯୋଗ ଆମକୁ ଏହି ଶକ୍ତି ଦେଇଥାଏ ବୋଲି ସେ କହିଥିଲେ । ସେ କହିଥିଲେ , ଏହା ହେଉଛି ଯୋଗ ଏବଂ ପ୍ରାଚୀନ ଭାରତୀୟ ଦର୍ଶନର ବିଚାର ।


    ପ୍ରଧାନମନ୍ତ୍ରୀ କହିଥିଲେ ଯେ ଯୋଗ ବୟସ , ବର୍ଣ୍ଣ , ଜାତି , ସମ୍ପ୍ରଦାୟ , ପନ୍ଥ , ବିଚାର , ଧନୀ ଓ ଗରିବ , ଦେଶ ଏବଂ ସୀମାର ବାଧକ ଠାରୁ ଊର୍ଦ୍ଧ୍ବରେ । ଯୋଗ ସମସ୍ତଙ୍କ ପାଇଁ ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ ଆହୁରି କହିଥିଲେ ଯେ ଆଜି , ଡ୍ରଇଂ ରୁମରୁ ବୋର୍ଡ ରୁମ ପର୍ଯ୍ୟନ୍ତ , ପାର୍କରୁ କ୍ରୀଡ଼ା କମ୍ପ୍ଲେକ୍ସ ପର୍ଯ୍ୟନ୍ତ ଏବଂ ରାସ୍ତାକଡ଼ରୁ ଆରୋଗ୍ୟ କେନ୍ଦ୍ର ପର୍ଯ୍ୟନ୍ତ ଯୋଗ ଲୋକମାନଙ୍କ କଳ୍ପନାଶକ୍ତିକୁ ପ୍ରଭାବିତ କରିଛି ।


    ଶ୍ରୀ ନରେନ୍ଦ୍ର ମୋଦୀ କହିଥିଲେ ଯେ ଯୋଗ ଉଭୟ ପ୍ରାଚୀନ ଏବଂ ଆଧୁନିକ । ଏହା ସ୍ଥିର ଏବଂ ପରିବ ର୍ତ୍ତ ନଶୀଳ ବୋଲି ସେ ଉଲ୍ଲେଖ କରିଥିଲେ ।


    ଶହ ଶହ ବର୍ଷ ଧରି ଯୋଗ ସମାନ ରହିଛି । ସୁସ୍ଥ ଶରୀର , ସ୍ଥିର ମସ୍ତିଷ୍କ , ଏକତାର ଭାବନା ଏହା ଭିତରେ ରହିଛି ବୋଲି ପ୍ରଧାନମନ୍ତ୍ରୀ କହିଥିଲେ । ଯୋଗ ହେଉଛି ଜ୍ଞାନ , କର୍ମ ଏବଂ ଭକ୍ତିର ଆଦର୍ଶ ସମାହାର ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ବିଶ୍ୱ ଯୋଗକୁ ଗ୍ରହଣ କରିଥିବାରୁ ଆମକୁ ଏହି ବିଷୟରେ ଗବେଷଣା ପ୍ରତି ଗୁରୁତ୍ୱ ଦେବାକୁ ପଡ଼ିବ । ଚିକିତ୍ସା ବିଜ୍ଞାନ , ଫିଜିଓଥେରାପି ଏବଂ ଆର୍ଟିଫିସିଆଲ ଇଣ୍ଟେଲିଜେନ୍ସ ଭଳି ବିଷୟ ସହ ଯୋଗ ଯୋଡ଼ିହେବା ଆବଶ୍ୟକ ।


    ********

    
    
    (Release ID: 1575271) Visitor Counter : 26
    
    

      Background release reference

      On the occasion of International Day of Yoga, PM leads Mass Yoga Demonstration at Ranchi