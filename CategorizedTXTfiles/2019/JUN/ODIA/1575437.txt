      ପ୍ରତିରକ୍ଷା ମନ୍ତ୍ରଣାଳୟ

      ଏଏନ-32 ଦୁର୍ଘଟଣା : ଜୋରହାଟକୁ ନିଆଗଲା ମରଶରୀର
      Posted On: 20 JUN 2019 5:37PM by PIB Bhubaneshwar


    ଜୁନ 3 , 2019ରେ ଆସାମର ଜୋରହାଟ ବାୟୁସେନା ବିମାନ ଘାଟିରୁ ଭାରତୀୟ ବାୟୁସେନାର ଏଏନ-32 ବିମାନ ଉଡ଼ାଣ ଆରମ୍ଭ କରି ନିଖୋଜ ହୋଇଯାଇଥିଲା । ଏହି ବିମାନରେ 13 ଜଣ ବାୟୁସେନା କର୍ମଚାରୀ ଯାତ୍ରା କରୁଥିଲେ । ଜୁନ 11 , 2019ରେ ଅରୁଣାଚଳ ପ୍ରଦେଶର ପାହାଡ଼ ଚଟାଣରୁ ନିଖୋଜ ଏଏନ-32 ବିମାନର ଭଗ୍ନାବଶେଷ ଠାବ କରାଯାଇଥିଲା । ଏହି ବିମାନ ଦୁର୍ଘଟଣାରେ ସମସ୍ତ ବାୟୁସେନା ଯବାନ ପ୍ରାଣ ହରାଇଥିଲେ । ଏହି 13 ଜଣ ବୀର ଯବାନଙ୍କ ଦେହାବେଶଷ ଉଦ୍ଧାର କରାଯାଇଛି ଏବଂ ଜୋରହାଟ ବାୟୁସେନା ଷ୍ଟେସନକୁ ପଠାଇ ଦିଆଯାଇଛି । ଏହାପରେ ସେମାନଙ୍କ ଜନ୍ମସ୍ଥାନକୁ ମରଶରୀରକୁ ପଠାଇ ଦିଆଯିବ , ଯେଉଁଠାରେ ସେମାନଙ୍କ ଶେଷକୃତ୍ୟ ବିଧି ମୁତାବକ ସମ୍ପନ୍ନ କରାଯିବ । କର୍ତ୍ତବ୍ୟ ନିର୍ବାହ କରିବା ସମୟରେ ପ୍ରାଣବଳୀ ଦେଇଥିବା ଯବାନଙ୍କ ପରିବାର ଏବଂ ଆତ୍ମୀୟଙ୍କ ପ୍ରତି ବାୟୁସେନା ପକ୍ଷରୁ ସମବେଦନା ଜ୍ଞାପନ କରାଯାଇଛି । ସନ୍ଧାନ ଏବଂ ଉଦ୍ଧାର କାର୍ଯ୍ୟରେ ସହଯୋଗ ଲାଗି ବାୟୁ ସେନା ପକ୍ଷରୁ ଭାରତୀୟ ସେନା , ଭାରତୀୟ ନୌସେନା , ଏନଟିଆରଓ , ରାଜ୍ୟ ପ୍ରଶାସନ ଏବଂ ସାଧାରଣ ନାଗରିକମାନଙ୍କୁ ଧନ୍ୟବାଦ ଜ୍ଞାପନ କରାଯାଇଛି ।


    **********

    
    
    (Release ID: 1575437) Visitor Counter : 15