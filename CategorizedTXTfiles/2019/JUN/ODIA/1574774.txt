      ନିର୍ବାଚନ ଆୟୋଗ

      ଜୁଲାଇ 5ରେ ଓଡିଶା, ବିହାର ଓ ଗୁଜରାଟରେ ରାଜ୍ୟସଭା ଉପନିର୍ବାଚନ
      • ଜୁନ 18ରେ ବିଜ୍ଞପ୍ତି ପ୍ରକାଶ ପାଇବ
      • ପ୍ରାର୍ଥୀ ପତ୍ର ଦାଖଲ କରିବାର ଶେଷ ତାରିଖ ଜୁନ 25
      • ଜୁଲାଇ 5ରେ ଭୋଟ ଗଣତି ହେବ
      Posted On: 17 JUN 2019 3:01PM by PIB Bhubaneshwar


    ରାଜ୍ୟସଭାରେ ଓଡିଶା , ବିହାର ଓ ଗୁଜରାଟରେ 6ଟି ଆସନ ଖାଲି ହୋଇଥିବାରୁ ଏହି ରାଜ୍ୟମାନଙ୍କରେ ଜୁଲାଇ 5 ତାରିଖରେ ଉପନିର୍ବାଚନ ଅନୁଷ୍ଠିତ ହେବ । ଏହି 3ଟି ରାଜ୍ୟର 6 ଜଣ ରାଜ୍ୟସଭା ସଦସ୍ୟ ଏଇ ନିକଟରେ ସମାପ୍ତ ଲୋକସଭା ଓ ବିଧାନସଭା ନିର୍ବାଚନରେ ବିଜୟୀ ହୋଇଥିବାରୁ ସଦସ୍ୟତା ପଦରୁ ଇସ୍ତଫା ପ୍ରଦାନ କରିଥିଲେ । ଇସ୍ତଫା ପ୍ରଦାନ କରିଥିବା ସଦସ୍ୟମାନଙ୍କ ମଧ୍ୟରେ ରହିଛନ୍ତି ଓଡିଶାରୁ ଅଚ୍ୟୁତାନନ୍ଦ ସାମନ୍ତ , ପ୍ରତାପ କେଶରୀ ଦେବ ଓ ସୌମ୍ୟ ରଞ୍ଜନ ପଟ୍ଟନାୟକ । ଅଚ୍ୟୁତାନନ୍ଦ ଲୋକସଭାକୁ ନିର୍ବାଚିତ ହୋଇଥିଲା ବେଳେ ସୌମ୍ୟ ଓ ପ୍ରତାପ ବିଧାନସଭାକୁ ନିର୍ବାଚିତ ହୋଇଛନ୍ତି । ଗୁଜରାଟରୁ ଶାହ ଅମିତଭାଇ ଅନିଲ ଚନ୍ଦ୍ର ଓ ସ୍ମୃତି ଜୁବିନ ଇରାନି ଲୋକସଭାକୁ ନିର୍ବାଚିତ ହୋଇ ଇସ୍ତଫା ପ୍ରଦାନ କରିଛନ୍ତି । ସେହିପରି ଲୋକସଭାକୁ ନିର୍ବାଚିତ ହୋଇ ବିହାରର ରବି ଶଙ୍କର ପ୍ରସାଦ ରାଜ୍ୟସଭା ସଦସ୍ୟ ପଦରୁ ଇସ୍ତଫା ପ୍ରଦାନ କରିଥିଲେ ।


    ରାଜ୍ୟସଭା ଉପନିର୍ବାଚନ ପାଇଁ ଜୁନ 18ରେ ବିଜ୍ଞପ୍ତି ପ୍ରକାଶ ପାଇବ । ପ୍ରାର୍ଥୀ ପତ୍ର ଦାଖଲ କରିବାର ଶେଷ ତାରିଖ ଜୁନ 25 ରହିଥିବା ବେଳେ ଜୁନ 26ରେ ପ୍ରାର୍ଥୀପତ୍ର ଯାଞ୍ଚ କରାଯିବ । ସେହିପରି ପ୍ରାର୍ଥୀପତ୍ର ପ୍ରତ୍ୟାହାର କରିବାର ଶେଷ ତାରିଖ ରହିଛି ଜୁନ 28 । ଜୁଲାଇ 5ରେ ଭୋଟ ଗଣତି କରାଯିବ । ଜୁଲାଇ 9 ସୁଦ୍ଧା ସମସ୍ତ ନିର୍ବାଚନ ଶେଷ ହେବ ।


    ***********

    
    
    (Release ID: 1574774) Visitor Counter : 33