      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ସହରାଂଚଳ ବିକାଶ ମନ୍ତ୍ରଣାଳୟର ପ୍ରମୁଖ ମିଶନ ଏବଂ କାର୍ଯ୍ୟକ୍ରମକୁ ବିପୁଳ ସଫଳତା
      • ପ୍ରଧାନମନ୍ତ୍ରୀ ଆବାସ (ସହରାଂଚଳ) ଯୋଜନା, ଅମୃତ ଓ ସ୍ମାର୍ଟ ସିଟି ମିଶନରେ 8 ଲକ୍ଷ କୋଟି ଟଙ୍କାର ନିବେଶ
      • ପ୍ରଧାନମନ୍ତ୍ରୀ ଆବାସ ଯୋଜନାରେ 81 ଲକ୍ଷ ବାସଗୃହ ମଞ୍ଜୁର
      • ଅମୃତ ଯୋଜନା ଅନ୍ତର୍ଗତ 64ହଜାର କୋଟି ଟଙ୍କାର 4,190 ପ୍ରକଳ୍ପ କାର୍ଯ୍ୟକାରୀ
      • 353 ସହରରେ ପମ୍ପଗୁଡ଼ିକର ଏନର୍ଜି ଅଡିଟ ସମ୍ପନ୍ନ-467 ଅମୃତ ସହରରେ କ୍ରେଡିଟ ରେଟିଂ କାର୍ଯ୍ୟ ଶେଷ, 8ଟି ସହରରୁ ମୁନିସିପାଲ ବଣ୍ଡ ଜରିଆରେ 34ଶହ କୋଟି ଟଙ୍କା ଆଦାୟ
      • ସହରାଂଚଳ ନାଗରିକମାନଙ୍କୁ ଅନଲାଇନ ସେବା ପ୍ରଦାନ ନିମନ୍ତେ 16ଟି ସମନ୍ୱିତ ନିୟନ୍ତ୍ରଣ ଏବଂ କମାଣ୍ଡ କେନ୍ଦ୍ର କାର୍ଯ୍ୟକ୍ଷମ
      • 25ଟି ସହରରେ 837 କୋଟି ଟଙ୍କା ମୂଲ୍ୟର ସ୍ପାର୍ଟ ସଡ଼କ କାର୍ଯ୍ୟ ସମ୍ପନ୍ନ, 13 ହଜାର କୋଟି ଟଙ୍କା ବ୍ୟୟରେ ଆହୁରି 94ଟି ସହରରେ ସ୍ପାର୍ଟ ସଡ଼କ ପ୍ରକଳ୍ପ ନିର୍ମାଣାଧୀନ
      • 15ଟି ସହରରେ ସ୍ମାର୍ଟ ସୌର ଶକ୍ତି ପ୍ରକଳ୍ପ କାର୍ଯ୍ୟ ସମ୍ପନ୍ନ
      Posted On: 25 JUN 2019 7:38PM by PIB Bhubaneshwar


    କେନ୍ଦ୍ର ଆବାସ ଓ ସହରାଂଚଳ ବିକାଶ ମନ୍ତ୍ରଣାଳୟ ଦ୍ୱାରା କାର୍ଯ୍ୟକାରୀ ହେଉଥିବା ପ୍ରମୁଖ ମିଶନ , ଯୋଜନା ଏବଂ କାର୍ଯ୍ୟକ୍ରମ ହେତୁ ବିଭିନ୍ନ ସହରରେ ବ୍ୟାପକ ବିକାଶମୂଳକ ପରିବର୍ତ୍ତନ ଦେଖିବାକୁ ମିଳିଛି । ପ୍ରଧାନମନ୍ତ୍ରୀ ଆବାସ ଯୋଜନା (ସହରାଂଚଳ) , ଅମୃତ , ସ୍ମାର୍ଟ ସିଟି ମିଶନ ଭଳି କାର୍ଯ୍ୟକ୍ରମ କେବଳ ଦେଶର ସହରାଂଚଳ ପରିଦୃଶ୍ୟକୁ ବଦଳାଇ ନାହିଁ ବରଂ ନାଗରିକମାନଙ୍କ ଜୀବନଯାପନକୁ ମଧ୍ୟ ସହଜ କରିଛି । 2004ରୁ 2014 ମଧ୍ୟରେ କରାଯାଇଥିବା ସର୍ବମୋଟ 1.57 ଲକ୍ଷ କୋଟି ଟଙ୍କାର ନିବେଶ ତୁଳନାରେ 2014ରୁ 2019 ମଧ୍ୟରେ ସହରାଂଚଳ ବିକାଶ ଲାଗି ମୋଟ 10.31 ଲକ୍ଷ କୋଟି ଟଙ୍କାର ନିବେଶ ହୋଇଛି । ଏହା ନିବେଶ ପରିମାଣରେ 554 ପ୍ରତିଶତ ବୃଦ୍ଧିକୁ ଦର୍ଶାଉଛି । ପ୍ରଧାନମନ୍ତ୍ରୀ ଆବାସ ଯୋଜନା (ସହରାଚଂଳ) , ଅମୃତ ଏବଂ ଏସସିଏମରେ ପାଖାପାଖି 8 ଲକ୍ଷ କୋଟି ଟଙ୍କା ନିବେଶ ହୋଇଛି । ଆବାସ ଏବଂ ସହରାଂଚଳ ବିକାଶ ବ୍ୟାପାର ମନ୍ତ୍ରଣାଳୟ ଦ୍ୱାରା କାର୍ଯ୍ୟକାରୀ କରାଯାଇଥିବା ମିଶନଗୁଡ଼ିକ ନିଜ ଲକ୍ଷ୍ୟ ଏବଂ ଧାର୍ଯ୍ୟ ସମୟସୀମା ଠାରୁ ଆଗରେ ରହିଛନ୍ତି ।


    ପ୍ରଧାନମନ୍ତ୍ରୀ ଆବାସ ଯୋଜନା (ସହରାଚଂଳ) ଅନ୍ତର୍ଗତ ମୋଟ 4.83 ଲକ୍ଷ କୋଟି ଟଙ୍କାର ନିବେଶ କରାଯାଇ 81 ଲକ୍ଷରୁ ଅଧିକ ଗୃହ ନିର୍ମାଣ ପାଇଁ ମଞ୍ଜୁରି ମିଳିଛି । ଏଥିମଧ୍ୟରୁ 48 ଲକ୍ଷ ଗୃହ ନିର୍ମାଣ ବିଭିନ୍ନ ପର୍ଯ୍ୟାୟରେ ରହିଛି । 26 ଲକ୍ଷରୁ ମଧ୍ୟ ଅଧିକ ଘର ନିର୍ମାଣ ହେବା ପରେ ହିତାଧିକାରୀମାନଙ୍କୁ ହସ୍ତାନ୍ତର କରି ଦିଆଯାଇଛି । 2022 ସୁଦ୍ଧା ସମସ୍ତଙ୍କୁ ବାସଗୃହ ଯୋଗାଇ ଦେବା ଲକ୍ଷ୍ୟରେ ମିଶନ ନିର୍ଦ୍ଧାରିତ ସମୟ ସୀମା ଠାରୁ ଆଗରେ ରହିଛି । 13 ଲକ୍ଷରୁ ଅଧିକ ଗୃହ ନିର୍ମାଣରେ ନୂତନ ପ୍ରଯୁକ୍ତିର ଉପଯୋଗ କରାଯାଇଛି । ମୋଟ 1.26 ଲକ୍ଷ କୋଟି ଟଙ୍କାର କେନ୍ଦ୍ରୀୟ ସହାୟତା ଧାର୍ଯ୍ୟ କରାଯାଇଥିବା ବେଳେ 51 ହଜାର କୋଟି ଟଙ୍କା ଜାରି କରାଯାଇଛି । ପ୍ରଧାନମନ୍ତ୍ରୀ ଆବାସ ଯୋଜନା (ସହରାଚଂଳ)ର କ୍ରେଡିଟ ସହ ଜଡ଼ିତ ସବସିଡି ଯୋଜନାରେ 18 ଲକ୍ଷ ଟଙ୍କା ପର୍ଯ୍ୟନ୍ତ ବାର୍ଷିକ ଆୟ ଥିବା ମଧ୍ୟବିତ୍ତ ପରିବାରକୁ ପ୍ରଥମ ଥର ପାଇଁ ଅର୍ଥରାଶି ଉପଲବ୍ଧ କରାଯାଇଛି ।


    ଅମୃତ ଯୋଜନା ଅନ୍ତର୍ଗତ 77 , 640 କୋଟି ଟଙ୍କା ନିବେଶ କରାଯାଇ ରାଜ୍ୟ ଯୋଜନାଗୁଡ଼ିକୁ ମଞ୍ଜୁରି ଦିଆଯାଇଛି । ଏଥିମଧ୍ୟରୁ 39 , 011 କୋଟି ଟଙ୍କାର ଜଳଯୋଗାଣ ପ୍ରକଳ୍ପ , 32 , 456 କୋଟି ଟଙ୍କାର ସ୍ୱେରେଜ ଏବଂ ସେପ୍ଟିକ ଟ୍ୟାଙ୍କ , 2 , 969 କୋଟି ଟଙ୍କାର ଷ୍ଟର୍ମ ଜଳ ନିଷ୍କାସନ ନିମନ୍ତେ , 1 , 436 କୋଟି ଟଙ୍କା ଅଣମୋଟର ସହରାଂଚଳ ପରିବହନ , 1 , 768 କୋଟି ଟଙ୍କା ସବୁଜ ସ୍ଥାନ ଏବଂ ପାର୍କ ନିର୍ମାଣ ପାଇଁ ମଞ୍ଜୁର କରାଯାଇଛି । ଏସବୁ ଯୋଜନା ଦ୍ୱାରା 22 କୋଟିରୁ ଅଧିକ ସହରବାସୀ ଲାଭାନ୍ୱିତ ହୋଇଛନ୍ତି । ଅନଲାଇନ ଆବାସ ନିର୍ମାଣ ମଞ୍ଜୁରିକୁ 11ଟି ରାଜ୍ୟ/କେନ୍ଦ୍ର ଶାସିତ ପ୍ରଦେଶର ସମସ୍ତ ସହରାଂଚଳ ସ୍ୱାୟତ୍ତ ପ୍ରଶାସନ ସମେତ 1 , 705ଟି ସହରାଂଚଳ ପ୍ରଶାସନିକ କ୍ଷେତ୍ରରେ ଲାଗୁ କରାଯାଇଛି ।


    ଜଳସଂକଟରୁ ଜଳ ସୁରକ୍ଷା ଦିଗରେ ଆଗକୁ ବଢ଼ିବା ଉଦ୍ଦେଶ୍ୟରେ 33 , 900 କୋଟି ଟଙ୍କା ବ୍ୟୟରେ 1 , 132 ପ୍ରକଳ୍ପ ଲାଗୁ କରାଯାଇଛି । ବର୍ତ୍ତମାନ ସୁଦ୍ଧା 58 ଲକ୍ଷ ପାଇପ ଜଳ ଯୋଗାଣ ହୋଇଛି , ଏହାବ୍ୟତୀତ ଆହୁରି 81 ଲକ୍ଷ ପାଇପ ଜଳ ସଂଯୋଗ କରାଯିବ । ବର୍ଜ୍ୟ ଜଳର ପ୍ରକ୍ରିୟାକରଣ ଏବଂ ପୁନଃଉପଯୋଗ ଉଦ୍ଦେଶ୍ୟରେ 26 , 589 କୋଟି ଟଙ୍କା ବ୍ୟୟରେ 622 ସ୍ୱେରେଜ ଏବଂ ସେଫଟି ଟ୍ୟାଙ୍କ ପରିଚାଳନା ପ୍ରକଳ୍ପ ଉପରେ କାର୍ଯ୍ୟ ଜାରି ରହିଛି । 37 ଲକ୍ଷ ସ୍ୱେରେଜ କନେକ୍ସନ ଉପଲବ୍ଧ କରାଯାଇଥିବା ବେଳେ 108 ଲକ୍ଷ ଆହୁରି ଅଧିକ ସ୍ୱେରେଜ ସଂଯୋଗ ଦିଆଯିବ । ମିଶନ ଶେଷ ହେବା ବେଳକୁ ସ୍ୱେରେଜ ବ୍ୟବସ୍ଥାର ପ୍ରସାରକୁ 31 ପ୍ରତିଶତରୁ ବୃଦ୍ଧି କରାଯାଇ 62 ପ୍ରତିଶତ କରିବା ଲାଗି ଲକ୍ଷ୍ୟ ରଖାଯାଇଛି । ସୁସ୍ଥ ଜୀବନ ଶୈଳୀ ଲାଗି ସବୁଜ ସ୍ଥାନ ନିର୍ମାଣ ଉଦ୍ଦେଶ୍ୟରେ 593 କୋଟି ଟଙ୍କା ବ୍ୟୟରେ 1 , 048 ପାର୍କ ବିକଶିତ କରାଯାଇଛି । 1 , 004 କୋଟି ଟଙ୍କା ବ୍ୟୟରେ 1 , 356 ପାର୍କ ନିର୍ମାଣ କରାଯାଉଛି । ଏସବୁ ପାର୍କରେ ମହିଳା , ଶିଶୁ ଓ ଦିବ୍ୟାଙ୍ଗଙ୍କ ନିମନ୍ତେ ବିଶେଷ ସୁବିଧା ରହିଛି ।


    353 ସହରରେ ପମ୍ପଗୁଡ଼ିକର ଶକ୍ତି ପରୀକ୍ଷା ସମ୍ପୂର୍ଣ୍ଣ ହୋଇସାରିଛି । 11 ହଜାର ପମ୍ପ ବଦଳାଇବା ଲାଗି ଚିହ୍ନଟ କରାଯାଇଛି । 467 ଅମୃତ ସହରଗୁଡ଼ିକର କ୍ରେଡିଟ ରେଟିଂ କାର୍ଯ୍ୟ ସମ୍ପନ୍ନ ହୋଇଛି । ଏଥିମଧ୍ୟରୁ 163 ସହରଗୁଡ଼ିକୁ ନିବେଶ ଯୋଗ୍ୟ ଗ୍ରେଡ ରେଟିଂ ମିଳିଛି । ପୁନେ ହାଇଦ୍ରାବାଦ , ଭୋପାଳ , ଇନ୍ଦୋର , ବିଶାଖାପାଟଣା , ଅମରାବତୀ , ଅହମ୍ମଦାବାଦ ଓ ସୁରତ ଆଦି 8ଟି ସହରାଂଚଳ ପ୍ରଶାସନ 3 , 400 କୋଟି ଟଙ୍କାର ମ୍ୟୁନିସପାଲ ବଣ୍ଡ ଜାରି କରିଛନ୍ତି ।


    25 ଜୁନ , 2015ରେ ଆରମ୍ଭ ହୋଇଥିବା ସ୍ମାର୍ଟ ସିଟି ମିଶନ ସବୁଠୁ ଅଧିକ ପରିବର୍ତ୍ତନକାରୀ ସହରାଂଚଳ ମିଶନ ମଧ୍ୟରୁ ଗୋଟିଏ । ଏହାର ଉଦ୍ଦେଶ୍ୟ ସ୍ମାର୍ଟ ସମାଧାନର ପ୍ରୟୋଗ ମାଧ୍ୟମରେ ସହରାଂଚଳ ମୌଳିକ ଭିତ୍ତିଭୂମିକୁ ସୁଦୃଢ଼ କରିବା ଏବଂ ନାଗିରକମାନଙ୍କୁ ଏକ ଉନ୍ନତ ଗୁଣବତ୍ତା ସମ୍ପନ୍ନ ଜୀବନ ଉପଳବ୍ଧ କରାଇବା । 16ଟି ସମନ୍ୱିତ ନିୟନ୍ତ୍ରଣ ଏବଂ କମାଣ୍ଡ କେନ୍ଦ୍ର (ଆଇସିସିସି) କାର୍ଯ୍ୟକ୍ଷମ ହେବା ଦ୍ୱାରା ନାଗରିକମାନଙ୍କୁ ଅନେକ ଅନଲାଇନ ସେବା ଉପଲବ୍ଧ ହୋଇପାରୁଛି । ଏହାଦ୍ୱାରା ଅପରାଧ ନିରାକରଣ , ଉନ୍ନତ ଅନୁଧ୍ୟାନ ଏବଂ ମହିଳାଙ୍କ ପ୍ରତି ହେଉଥିବା ଅପରାଧ କମାଇବାରେ ସହାୟତା ମିଳିପାରିଛି । ଆହୁରି 55 ଆଇସିସିସି କେନ୍ଦ୍ର ନିର୍ମାଣର ବିଭିନ୍ନ ପର୍ଯ୍ୟାୟରେ ରହିଛନ୍ତି । ବର୍ତ୍ତମାନ ସୁଦ୍ଧା 100ଟି ସ୍ୱତନ୍ତ୍ର ଉଦ୍ଦେଶ୍ୟ ଯାନ (ଏସପିଭି) ନିର୍ମାଣ କରାଯାଇଛି । 100ଟି ପ୍ରକଳ୍ପ ପରିଚାଳନା ପରାମର୍ଶଦାତା ମଂଚ (ପିଏମସି) ଗଠନ କରାଯାଇଛି ଏବଂ 2.05 ଲକ୍ଷ କୋଟି ଟଙ୍କା ବ୍ୟୟରେ 5 , 151 ପ୍ରକଳ୍ପକୁ ମଞ୍ଜୁରି ଦିଆଯାଇଛି ।


    ମୋଟ ପ୍ରକଳ୍ପଗୁଡ଼ିକର 57 ପ୍ରତିଶତ ଅର୍ଥାତ 1 , 33 , 407 କୋଟି ଟଙ୍କା ବ୍ୟୟର 3 , 589ଟି ପ୍ରକଳ୍ପର ଟେଣ୍ଡର ଜାରି କରାଯାଇଛି , ଏଥିମଧ୍ୟରୁ ମୋଟ 38 ପ୍ରତିଶତ ପ୍ରକଳ୍ପ ଅର୍ଥାତ 88 , 898 କୋଟି ଟଙ୍କା ବ୍ୟୟର 2 , 793 ପ୍ରକଳ୍ପ କାର୍ଯ୍ୟକାରୀ/ନିର୍ମାଣ ଲାଗି ସମ୍ପୂର୍ଣ୍ଣ ଭାବେ ପୂରଣ ହୋଇସାରିଛି । ଟେଣ୍ଡର ଜାରି ହୋଇଥିବା ପ୍ରକଳ୍ପଗୁଡ଼ିକର ସଂଖ୍ୟାରେ ମାର୍ଚ୍ଚ 2018 ପର ଠାରୁ 240 ପ୍ରତିଶତ ବୃଦ୍ଧି ହୋଇଛି ।


    111ଟି ଭାରତୀୟ ସହରକୁ ସାମିଲ କରାଯାଇ ସହଜ ଜୀବନଯାପନ ସୂଚକାଙ୍କ 13 ଅଗଷ୍ଟ , 2018ରେ ଆରମ୍ଭ କରାଯାଇଥିଲା । ସଂସ୍ଥାଗତ , ସାମାଜିକ , ଆର୍ଥିକ ଏବଂ ବସ୍ତୁବାଦୀ ଜୀବନଯାପନକୁ ମାପୁଥିବା ଏହି ବ୍ୟବସ୍ଥାରେ ଶୀର୍ଷରେ ରହିଥିବା 4ଟି ସହର ହେଲେ-ପୁନେ , ନଭୀ ମୁମ୍ବାଇ , ତିରୁପତି ଏବଂ ଚଣ୍ଡିଗଡ଼ ।


    ସ୍ମାର୍ଟ ସିଟି ମିଶନ ଅନ୍ତର୍ଗତ ନିର୍ମାଣ କରାଯାଇଥିବା ସ୍ମାର୍ଟ ସଡ଼କରେ ଦୁର୍ଘଟଣା ସଂଖ୍ୟା ହ୍ରାସ ପାଇଛି । ବର୍ତ୍ତମାନ ସୁଦ୍ଧା 837 କୋଟି ଟଙ୍କା ବ୍ୟୟରେ 25ଟି ସହରରେ ସ୍ମାର୍ଟ ସଡ଼କ ନିର୍ମାଣ କାର୍ଯ୍ୟ ସମ୍ପନ୍ନ ହୋଇଛି । ସେହିପରି 59 ସହରରେ ସ୍ମାର୍ଟ ସଡ଼କ ନିର୍ମାଣାଧୀନ ରହିଛି । 36ଟି ସହରରେ ଏପରି ସଡ଼କ ନିର୍ମାଣ ପାଇଁ ଟେଣ୍ଡର ଜାରି କରାଯାଇଛି । 13ହଜାର କୋଟି ଟଙ୍କାରୁ ଉର୍ଦ୍ଧ୍ଵ ବ୍ୟୟରେ 94ଟି ସହରରେ ସ୍ମାର୍ଟ ରୋଡ ପ୍ରକଳ୍ପ କାର୍ଯ୍ୟକାରୀ କରିବା କାର୍ଯ୍ୟ ବିଭିନ୍ନ ପର୍ଯ୍ୟାୟରେ ରହିଛି ।


    ବର୍ତ୍ତମାନ ସୁଦ୍ଧା 113 କୋଟି ଟଙ୍କା ବ୍ୟୟରେ 15ଟି ସହରରେ ସ୍ମାର୍ଟ ସୌର ଶକ୍ତି ପ୍ରକଳ୍ପ ସମ୍ପୂର୍ଣ୍ଣ ହୋଇସାରିଛି । ଫଳରେ 19 ମେଗାୱାଟ ବିଦ୍ୟୁତ ଉତ୍ପାଦନ ହୋଇଛି । ଏଥିସହିତ 45ଟି ସହରରେ 850 କୋଟି ଟଙ୍କାରୁ ଅଧିକ ବ୍ୟୟରେ ପ୍ରକଳ୍ପ କାର୍ଯ୍ୟ ଆରମ୍ଭ ହୋଇସାରିଛି । 10ଟି ସହରରେ ବର୍ଜ୍ୟ ଜଳ ପ୍ରକଳ୍ପ ସମ୍ପୂର୍ଣ୍ଣ ହୋଇସାରିଛି । 50ଟି ସହରରେ ଏପରି ପ୍ରକଳ୍ପ ନିର୍ମାଣାଧୀନ ରହିଛି । 24ଟି ସହରରେ ସ୍ମାର୍ଟ ୱାଟର ପ୍ରକଳ୍ପ ସମ୍ପୂର୍ଣ୍ଣ ହୋଇସାରିଛି । ଆହୁରି 56ଟି ସହରରେ ଏପରି ପ୍ରକଳ୍ପ ନିର୍ମାଣାଧୀନ ରହିଛି ।


    ଇଣ୍ଡିଆ ସ୍ମାର୍ଟ ସିଟିଜ ଫେଲୋସିପ ପ୍ରୋଗ୍ରାମ ଅଧୀନରେ ସହରାଂଚଳ ନିୟୋଜନ ଏବଂ ଡିଜାଇନ ତଥା ଏ ସମ୍ପର୍କିତ କ୍ଷେତ୍ରରେ ସ୍ମାର୍ଟ ସିଟି ଫେଲୋ ଭାବେ 39 ଯୁବ ପେସାଦାରଙ୍କ ଚୟନ କରାଯାଇଛି । ଚଳିତ ବର୍ଷ ଠାରୁ ଲୋକମାନଙ୍କ ଜୀବନଯାପନ ସୁଗମତା ଆକଳନ କରିବା ଉଦେ୍ଦଶ୍ୟରେ ଜୀବନ ଯାପନ ସୁଗମତା ସୂଚକାଙ୍କ ଆରମ୍ଭ କରାଯାଇଛି ।


    ସହର , ଶିକ୍ଷାବିତ , ଉଦ୍ୟୋଗ ଜଗତ ଏବଂ ସରକାରଙ୍କ ପାଇଁ ବିଶ୍ଳେଷକ ମାଧ୍ୟମରେ ଅନ୍ତର୍ଦୃଷ୍ଟି ସୃଷ୍ଟି କରିବା ଉଦ୍ଦେଶ୍ୟରେ ଭାରତ ସହରାଂଚଳ ପର୍ଯ୍ୟବେକ୍ଷଣାଗାରର ପରିଚାଳନା ଆରମ୍ଭ କରାଯାଇଛି । ଏହାଛଡ଼ା ସ୍ମାର୍ଟ ସିଟି ଡିଜିଟାଲ ପଇଠ ପୁରସ୍କାର-2018 ଏବଂ ନବୋନ୍ମେଷ , ଏକୀକରଣ ଏବଂ ନିରନ୍ତରତା ପାଇଁ ସହରାଂଚଳରେ ନିବେଶ (ସିଟିଜି) ଚ୍ୟାଲେଞ୍ଜ ଭଳି କାର୍ଯ୍ୟକ୍ରମ ହାତକୁ ନିଆଯାଇଛି ।


    **********


    

    
    (Release ID: 1575683) Visitor Counter : 42