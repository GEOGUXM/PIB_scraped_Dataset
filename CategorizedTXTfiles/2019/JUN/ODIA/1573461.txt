      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      ଜନଶିକ୍ଷଣ ସଂସ୍ଥାନ ଅଧୀନରେ ଧନ୍ଦାମୂଳକ ତାଲିମରେ ନାମ ଲେଖାଉଥିବା ଏସସି/ଏସଟି ପ୍ରାର୍ଥୀଙ୍କ ପାଇଁ ଫି’ ଛାଡ଼
      Posted On: 04 JUN 2019 8:37PM by PIB Bhubaneshwar


    ଦକ୍ଷତା ବିକାଶ ଏବଂ ଉଦ୍ୟମିତା ମନ୍ତ୍ରଣାଳୟ ଅଧୀନରେ ପରିଚାଳିତ ଜନଶିକ୍ଷଣ ସଂସ୍ଥାନ ( ଜେଏସଏସ ) ଅନ୍ତର୍ଗତ ଧନ୍ଦାମୂଳକ ତାଲିମ ନେଉଥିବା ଅନୁସୂଚିତ ଜାତି ଏବଂ ଜନଜାତି ( ଏସସି / ଏସଟି ) ପ୍ରାର୍ଥୀଙ୍କ ପାଇଁ ଫି ’ ସମ୍ପୂର୍ଣ୍ଣ ଭାବେ ଛାଡ଼ କରାଯାଇଛି । କେନ୍ଦ୍ର ଦକ୍ଷତା ବିକାଶ ଏବଂ ଉଦ୍ୟମିତା ମନ୍ତ୍ରୀ ଡ . ମହେନ୍ଦ୍ର ନାଥ ପାଣ୍ଡେ ଆଜି ମନ୍ତ୍ରଣାଳୟର ବରିଷ୍ଠ ଅଧିକାରୀମାନଙ୍କ ସହିତ ଏକ ବୈଠକରେ ସମୀକ୍ଷା କରିବା ପରେ ଏହି ନିଷ୍ପତ୍ତି ନିଆଯାଇଛି ।


    ପୂର୍ବରୁ ଜନ ଶିକ୍ଷଣ ସଂସ୍ଥାନ ନିର୍ଦ୍ଦେଶାଳୟ ମାନବ ସମ୍ବଳ ବିକାଶ ମନ୍ତ୍ରଣାଳୟ ଅଧୀନରେ କାର୍ଯ୍ୟ କରୁଥିଲା । 2018 ରେ ଏହାକୁ ଦକ୍ଷତା ବିକାଶ ଏବଂ ଉଦ୍ୟମିତା ମନ୍ତ୍ରଣାଳୟ ଅଧୀନକୁ ଅଣାଗଲା । ଜାନୁଆରୀ 2019 ରେ ଏହି ସଂସ୍ଥାନରେ ବ୍ୟାପକ ସଂସ୍କାର ଅଣାଯିବା ପରେ ଏବେ ଏହି ନିଷ୍ପତ୍ତି ନିଆଯାଇଛି । ସମାଜର ବଂଚିତ ବର୍ଗର ଲୋକମାନଙ୍କୁ ଲାଭାନ୍ୱିତ କରିବା ସକାଶେ ଦକ୍ଷତା ବିକାଶ ପରିଧିକୁ ଆହୁରି ସୁଦୃଢ଼ କରିବା ଉଦ୍ଦେଶ୍ୟ ଏପରି ପଦକ୍ଷେପ ନିଆଯାଉଛି ।


    ସୂଚନାଯୋଗ୍ୟ ଯେ ଦକ୍ଷତା ବିକାଶ ଏବଂ ଉଦ୍ୟମିତା ରାଷ୍ଟ୍ରମନ୍ତ୍ରୀ ଡ . ମହେନ୍ଦ୍ର ନାଥ ପାଣ୍ଡେ ଆଜି ମନ୍ତ୍ରଣାଳୟରେ ନିଜର ଦାୟିତ୍ୱ ଗ୍ରହଣ କରିଥିଲେ ।


    ************

    
    
    (Release ID: 1573461) Visitor Counter : 25
    
    

      Background release reference

      Fee waived off for SC/ST candidates joining vocational training under Jan Shikshan Sansthans