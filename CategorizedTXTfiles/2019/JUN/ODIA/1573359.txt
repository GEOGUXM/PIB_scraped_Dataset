      ସୂକ୍ଷ୍ମ, ଲଘୁ ଓ ମଧ୍ୟମ ଉଦ୍ୟୋଗ ମନ୍ତ୍ରଣାଳୟ

      ଲଘୁ, କ୍ଷୁଦ୍ର ଓ ମଧ୍ୟମ ଉଦ୍ୟୋଗ ମନ୍ତ୍ରୀ ଭାବେ ନିତିନ ଗଡକରୀଙ୍କ ଦାୟିତ୍ୱ ଗ୍ରହଣ
      • ରାଷ୍ଟ୍ରମନ୍ତ୍ରୀ ପ୍ରତାପ ଚନ୍ଦ୍ର ଷଡଙ୍ଗୀ ମଧ୍ୟ ଦାୟିତ୍ୱ ସମ୍ଭାଳିଲେ

      Posted On: 04 JUN 2019 3:15PM by PIB Bhubaneshwar

    ଲଘୁ , କ୍ଷୁଦ୍ର ଓ ମଧ୍ୟମ ଉଦ୍ୟୋଗ ( MSME ) କେନ୍ଦ୍ର ମନ୍ତ୍ରୀ ନିତିନ ଗଡକରୀ ଆଜି ନୂଆଦିଲ୍ଲୀଠାରେ ମନ୍ତ୍ରଣାଳୟର ଦାୟିତ୍ୱ ଗ୍ରହଣ କରିଛନ୍ତି ।


    ଏମଏସଏମଇ ରାଷ୍ଟ୍ରମନ୍ତ୍ରୀ ପ୍ରତାପ ଚନ୍ଦ୍ର ଷଡଙ୍ଗୀ ମଧ୍ୟ ଗଡକରୀଙ୍କ ସହ ମନ୍ତ୍ରଣାଳୟର ଦାୟିତ୍ୱ ଗ୍ରହଣ କରିଛନ୍ତି । ମନ୍ତ୍ରଣାଳୟର କାର୍ଯ୍ୟାଳୟ ଦାୟିତ୍ୱ ଗ୍ରହଣ କରିବା ପରେ ମନ୍ତ୍ରୀ କହିଲେ ଯେ ସବୁଠାରୁ ଗୁରୁତ୍ୱପୂର୍ଣ୍ଣ କାର୍ଯ୍ୟ ହେଉଛି ନିଯୁକ୍ତି ସୃଷ୍ଟି ମାଧ୍ୟମରେ ଦେଶର ଅର୍ଥନୈତିକ ବିକାଶ କରିବା ଏବଂ ଏମଏସଏମଇ ହେଉଛି ଏକ ପ୍ରମୁଖ ମନ୍ତ୍ରଣାଳୟ ଯାହାକି ଦେଶର ଗ୍ରାମାଞ୍ଚଳ , ଅର୍ଦ୍ଧ- ସହରାଞ୍ଚଳ ଏବଂ ସହରାଞ୍ଚଳ ମାନଙ୍କରେ ନିଯୁକ୍ତି ସୃଷ୍ଟି କରିପାରିବ ।


    ନିତିନ ଗଡକରୀ ପୁନଶ୍ଚ କହିଲେ ଯେ ଆମଦାନୀର ବିକଳ୍ପ ସୃଷ୍ଟି କରିବା ହେଉଛି ବର୍ତ୍ତମାନ ସମୟର ଆହ୍ୱାନ ଏବଂ ଆମଦାନୀ ହ୍ରାସ କରିବା ଲାଗି ଘରୋଇ ବଜାରରେ ଆବଶ୍ୟକୀୟ ସାମଗ୍ରୀର ନିର୍ମାଣ ପାଇଁ ଦେଶର ଏମଏସଏମଇ ଉଦ୍ୟୋଗ ଗୁଡ଼ିକ ବହୁ ଭାବେ ଯୋଗଦାନ କରିପାରିବେ ।


    ଉଭୟ ମନ୍ତ୍ରୀଙ୍କୁ ଏମଏସଏମଇ ସଚିବ ଡଃ ଅରୁଣ କୁମାର ପଣ୍ଡା , କେଭିଆଇସି ଅଧ୍ୟକ୍ଷ ବିନୟ କୁମାର ସକ୍ସେନା ଏବଂ ମନ୍ତ୍ରଣାଳୟ , କେଭିଆଇସି ଓ କତ୍ତା ବୋର୍ଡର ଅନ୍ୟାନ୍ୟ ବରିଷ୍ଠ ପଦାଧିକାରୀମାନେ ସ୍ୱାଗତ କରିଥିଲେ ।


    *************

    
    
    (Release ID: 1573359) Visitor Counter : 30