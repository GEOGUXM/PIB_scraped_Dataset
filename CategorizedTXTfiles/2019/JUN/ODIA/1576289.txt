      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜି-20 ଶିଖର ସମ୍ମିଳନୀ ଅବସରରେ ‘ରୁଷ-ଭାରତ-ଚୀନ’ ନେତୃବର୍ଗଙ୍କ ଅନୌପଚାରିକ ଶିଖର ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ପ୍ରାରମ୍ଭିକ ବକ୍ତବ୍ୟ
      Posted On: 28 JUN 2019 8:23PM by PIB Bhubaneshwar


    ପ୍ରାରମ୍ଭିକ ବକ୍ତବ୍ୟ :


    ମହାମହିମ ଏବଂ ମୋର ବନ୍ଧୁ ରାଷ୍ଟ୍ରପତି ସି ଏବଂ ପୁତିନ !


    ଗତବର୍ଷ ଆର୍ଜେଂଟିନାରେ ଦୀର୍ଘ ସମୟ ପରେ ଆମ ତିନି ଦେଶ ମଧ୍ୟରେ ଶିଖର ସମ୍ମିଳନୀସ୍ତରୀୟ ବୈଠକ ହୋଇଥିଲା ।


    ବିଶ୍ୱ ସମ୍ମୁଖରେ ଥିବା ପ୍ରମୁଖ ପ୍ରସଙ୍ଗ ଉପରେ ବିଚାରଆଲୋଚନା ପରେ ଆମେ ଭବିଷ୍ୟତରେ ପୁଣିଥରେ ଭେଟିବା ଲାଗି ସହମତ ହୋଇଥିଲୁ ।


    ଆଜି ଏହି ଆରଆଇସି ଅନୌପଚାରିକ ଶିଖର ବୈଠକରେ ଆପଣମାନଙ୍କୁ ସ୍ୱାଗତ କରି ମୁଁ ଅତ୍ୟନ୍ତ ଆନନ୍ଦିତ ।


    ଅଗ୍ରଣୀ ଅର୍ଥବ୍ୟବସ୍ଥା ଭାବେ ବିଶ୍ୱର ଆର୍ଥିକ , ରାଜନୈତିକ ଏବଂ ସୁରକ୍ଷା ସ୍ଥିତି ଉପରେ , ଆମ ଭିତରେ ବିଚାର ବିନିମୟ ଗୁରୁତ୍ୱପୂର୍ଣ୍ଣ । ଆମର ଆଜିର ଏହି ତ୍ରିପାକ୍ଷିକ ସାକ୍ଷାତ ପ୍ରମୁଖ ବୈଶ୍ୱିକ ପ୍ରସଙ୍ଗ ଉପରେ ଆଲୋଚନା ଏବଂ ସମନ୍ୱୟ ପାଇଁ ଏକ ଉପଯୋଗୀ ମାଧ୍ୟମ ।


    ଆମର ବୈଦେଶିକ ମନ୍ତ୍ରୀମାନେ ଚଳିତ ବର୍ଷ ଫେବୃଆରୀରେ ଚୀନରେ ଅନୁଷ୍ଠିତ ବୈଠକରେ ଅନେକ ପ୍ରସଙ୍ଗ ଉପରେ ବିଚାର ବିନିମୟ କରିଥିଲେ । ଏସବୁ ପ୍ରସଙ୍ଗ ମଧ୍ୟରେ ଆତଙ୍କବାଦର ମୁକାବିଲା , ଅନ୍ତର୍ଜାତୀୟ ଗୁରୁତ୍ୱବହନକାରୀ ପ୍ରସଙ୍ଗ , ସଂସ୍କାରିତ ବହୁପକ୍ଷବାଦ , ଜଳବାୟୁ ପରିବର୍ତ୍ତନ ଏବଂ ଆରଆଇସି ଅଧୀନରେ ସହଯୋଗକୁ ଆଗକୁ ବଢ଼ାଇବା ସାମିଲ ରହିଛି ।


    ଏବେ ମୁଁ ମହାମହିମ ରାଷ୍ଟ୍ରପତି ସିଙ୍କୁ ଅନୁରୋଧ କରିବି ଯେ ସେ ନିଜ ପ୍ରାରମ୍ଭିକ ବକ୍ତବ୍ୟ ରଖିବେ । ( ରାଷ୍ଟ୍ରପତି ସିଙ୍କ ପ୍ରାରମ୍ଭିକ ବକ୍ତବ୍ୟ ପରେ )


    ଧନ୍ୟବାଦ ରାଷ୍ଟ୍ରପତି ସି !


    ଏବେ ମୁଁ ମହାମହିମ ରାଷ୍ଟ୍ରପତି ପୁତିନଙ୍କୁ ତାଙ୍କ ପ୍ରାରମ୍ଭିକ ବକ୍ତବ୍ୟ ରଖିବା ଲାଗି ଅନୁରୋଧ କରିବି । (ରାଷ୍ଟ୍ରପତି ପୁତିନଙ୍କ ପ୍ରାରମ୍ଭିକ ବକ୍ତବ୍ୟ ପରେ)


    ଧନ୍ୟବାଦ , ରାଷ୍ଟ୍ରପତି ପୁତିନ !


    **********

    
    
    (Release ID: 1576289) Visitor Counter : 16