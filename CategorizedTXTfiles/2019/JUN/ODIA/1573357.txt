      ଅର୍ଥ ମନ୍ତ୍ରଣାଳୟ

      ବାର୍ଷିକ ରିଟର୍ଣ୍ଣ (ଫର୍ମ ଜିଏସଟିଆର-9) ଫାଇଲ ନେଇ ସ୍ପଷ୍ଟୋକ୍ତି
      Posted On: 04 JUN 2019 3:13PM by PIB Bhubaneshwar


    ଫର୍ମ ଜିଏସଟିଆର-9ରେ ବାର୍ଷିକ ରିଟର୍ଣ୍ଣ ଫାଇଲର ଶେଷ ତାରିଖ ରହିଛି ଜୁନ 30 , 2019 । ଏହି ବାର୍ଷିକ ରିଟର୍ଣ୍ଣ ଫାଇଲ ନେଇ ବାଣିଜ୍ୟ ଓ ଉଦ୍ୟୋଗ ପ୍ରତିଷ୍ଠାନମାନେ କେତେକ ପ୍ରଶ୍ନ ଉଠାଇଛନ୍ତି ଯାହାର ସ୍ପଷ୍ଟୋକ୍ତି ନିମ୍ନରେ ପ୍ରଦାନ କରାଗଲା:


    a ) 01.05.2019 ସୁଦ୍ଧା ଫର୍ମ GSTR-2A ରେ ଥିବା ସୂଚନା ଫର୍ମ ଜିଏସଟିଆର-9ର ଟେବୁଲ 8 A ରେ ଅଟୋ-ପପୁଲେଟେଡ ହେବ ।


    b ) ଫର୍ମ ଜିଏସଟିଆର-9ର ଟେବୁଲ 8 C ରେ 2018 ଏପ୍ରିଲରୁ 2019 ମାର୍ଚ୍ଚ ପର୍ଯ୍ୟନ୍ତ ଆଗତ ଯୋଗାଣ ଉପରେ ଇନପୁଟ କର କ୍ରେଡିଟ ଘୋଷଣା କରାଯିବ ।


    c ) 2017-18 ଆର୍ଥିକ ବର୍ଷ ପାଇଁ ଏପ୍ରିଲ 2018ରୁ ମାର୍ଚ୍ଚ 2019 ମଧ୍ୟରେ ରିଟର୍ଣ୍ଣରେ ଘୋଷଣା ହୋଇଥିବା କାରବାର ସମ୍ବନ୍ଧୀୟ ସୂଚନାକୁ ଫର୍ମ ଜିଏସଟିଆର-9ର ପଏଣ୍ଟ 5ରେ ପ୍ରଦାନ କରାଯିବ । ଏହି ସୂଚନାରେ ଫର୍ମ ଜିଏସଟିଆର-1ର ଟେବୁଲ 10 ଏବଂ ଟେବୁଲ 11ରେ ପ୍ରଦାନ କରାଯାଇଥିବା ସଂଶୋଧନ ସମ୍ବନ୍ଧରେ ବିସ୍ତୃତ ଭାବେ ବର୍ଣ୍ଣନା ରହିଥାଇ ପାରେ ।


    d ) ସୂଚନା ଯୋଗ୍ୟ ଯେ ଫର୍ମ ଜିଏସଟିଆର-1ରେ ଯେତେବେଳେ ଯୋଗାଣ ସମ୍ବନ୍ଧରେ ଘୋଷଣା କରାଯାଇଥାଉ ନା କାହିଁକି ପଏଣ୍ଟ-2 ଓ ପଏଣ୍ଟ-4ରେ ଯୋଗାଣ ଘୋଷଣା କରିବାର ନିୟମ କେତେବେଳେ ଫର୍ମ ଜିଏସଟିଆର-9 B ମାଧ୍ୟମରେ କର ପ୍ରଦାନ କରାଯାଇଥିଲା ତାହା ଉପରେ ନିର୍ଭର କରିବ । ଏପରି ଯୋଗାଣ କ୍ଷେତ୍ରରେ ଯଦି ଫର୍ମ ଜିଏସଟିଆର-3 B ମାଧ୍ୟମରେ ଜୁଲାଇ 2017ରୁ ମାର୍ଚ୍ଚ 2018 ମଧ୍ୟରେ ପ୍ରଦାନ କରାଯାଇଥାଏ ତେବେ ଏହି ଯୋଗାଣକୁ ପଏଣ୍ଟ-2ରେ ଘୋଷଣା କରାଯିବ ଏବଂ ଯଦି କର ଫର୍ମ ଜିଏସଟିଆର-3 B ମାଧ୍ୟମରେ 2018 ଏପ୍ରିଲରୁ 2019 ମାର୍ଚ୍ଚ ମଧ୍ୟରେ ପ୍ରଦାନ କରାଯାଇଥାଏ ତେବେ ଏପରି ଯୋଗାଣକୁ ଫର୍ମ ଜିଏସଟିଆର-9ର ପଏଣ୍ଟ-5ରେ ଘୋଷଣା କରାଯିବ ।


    e ) ପଞ୍ଜିକୃତ ବ୍ୟକ୍ତିଙ୍କ ଦ୍ୱାରା ଯଦି କୌଣସି ବହିର୍ଗତ ଯୋଗାଣକୁ ଫର୍ମ ଜିଏସଟିଆର-1 ଏବଂ ଫର୍ମ ଜିଏସଟିଆର-3 B ରେ ଘୋଷଣା କରାଯାଇ ନଥିବ ତାହାକୁ ଫର୍ମ ଜିଏସଟିଆର-9ର ପଏଣ୍ଟ-2ରେ ଘୋଷଣା କରାଯିବ । ଏହି ଅତିରିକ୍ତ ଦେୟକୁ ପଏଣ୍ଟ-2ରେ ଗଣନା କରାଯିବ ଏବଂ ଫର୍ମ ଜିଏସଟିଆର-9ରେ ଥିବା ସ୍ତମ୍ଭ “ କର ଦେୟ ” ଓ “ କ୍ୟାସ ମାଧ୍ୟମରେ ଦେୟ ” ମଧ୍ୟରେ ଥିବା ବ୍ୟବଧାନକୁ ଫର୍ମ ଡିଆରସି-03 ମାଧ୍ୟମରେ ଦେୟ ପ୍ରଦାନ କରାଯିବ ।


    f) ଅନେକ କରଦାତା ଅଟୋ-ପପୁଲେଟେଡ ତଥ୍ୟ ଏବଂ ସେମାନଙ୍କ ଆକାଉଂଟ ବୁକ କିମ୍ବା ରିଟର୍ଣ୍ଣ ବୁକରେ ଅମେଳ ରହୁଥିବା ଦର୍ଶାଇଛନ୍ତି । କରଦାତାମାନଙ୍କ ଦ୍ୱାରା ଦର୍ଶାଯାଇଥିବା ଏକ ସାଧାରଣ ଆହ୍ୱାନ ଫର୍ମ ଜିଏସଟିଆର-9ର ଟେବୁଲ 4ରେ ରହିଛି ଯେଉଁଥିରେ କି ଫର୍ମ ଜିଏସଟିଆର-1ର ସମ୍ପୂର୍ଣ୍ଣ ତଥ୍ୟ ନଥାଇପାରେ , ମାତ୍ର ଫର୍ମ ଜିଏସଟିଆର-3 B ମାଧ୍ୟମରେ କର ପ୍ରଦାନ କରାଯାଇ ସାରିଛି ଏବଂ ସେଥିପାଇଁ କରଦାତାମାନେ ଜିଏସଟିଆର-3 B ର ଅଟୋ-ପପୁଲେଟେଡ ସୂଚନା ଏବଂ ତଥ୍ୟ ମଧ୍ୟରେ ଅମେଳ ପାଇଥା ’ ନ୍ତି । ସୂଚନା ଯୋଗ୍ୟ ଯେ କରଦାତାମାନଙ୍କର ସୁଗମତା ପାଇଁ ଅଟୋ-ପପୁଲେସନ ବ୍ୟବସ୍ଥା କରାଯାଇଛି । ଆର୍ଥିକ ବର୍ଷ ଚାଲୁ ରହିଥିବା ସମୟରେ କରଦାତା ସେମାନଙ୍କ ଆକାଉଂଟ ବୁକ କିମ୍ବା ରିଟର୍ଣ୍ଣ ବୁକ ଅନୁଯାୟୀ ତଥ୍ୟର ରିପୋର୍ଟ ଦାଖଲ କରିପାରିବେ ।


    g ) ଅନେକ କରଦାତା ଦର୍ଶାଇଛନ୍ତି ଯେ ସାମଗ୍ରୀ ଆମଦାନୀ କରିବା ସମୟରେ ପ୍ରଦାନ କରାଯାଇଥିବା ଆଇଜିଏସଟି କ୍ରେଡିଟକୁ ପୁରଣ କରିବା ପାଇଁ ଟେବୁଲ 8ରେ କୌଣସି ଧାଡି ନାହିଁ ମାତ୍ର 2018 ଏପ୍ରିଲରୁ 2019 ମାର୍ଚ୍ଚ ମଧ୍ୟରେ ଏହାର ଲାଭ ଉଠାଯାଇଛି । ଏଥିପାଇଁ ସନ୍ଦେହ ରହିଥିଲା ଯେ 2018 ଏପ୍ରିଲରୁ 2019 ମାର୍ଚ୍ଚ ମଧ୍ୟରେ ଉପଲବ୍ଧ ଥିବା ଜମାରାଶି , ଯାହାକୁ କି ରିପୋର୍ଟ କରାଯାଇ ନାହିଁ , ତାହା ଲାପ୍ସ ହୋଇଯିବ । ଏହି ନିର୍ଦ୍ଧିଷ୍ଟ ଏଣ୍ଟ୍ରି ପାଇଁ କରଦାତାମାନଙ୍କୁ ଉପଦେଶ ପ୍ରଦାନ କରାଯାଉଛି କି ଫର୍ମ ଜିଏସଟିଆର-9ର ଟେବୁଲ 6 ( E )ରେ ଥିବା ସୂଚନା ଅନୁଯାୟୀ 2017 ଜୁଲାଇରୁ 2019 ମାର୍ଚ୍ଚ ମଧ୍ୟରେ ସାମଗ୍ରୀ ଆମଦାନୀରୁ ମିଳିଥିବା ସମସ୍ତ ଜମାରାଶିକୁ ପଇଠ କରନ୍ତୁ ।


    h ) ଯେକୌଣସି ଯୋଗାଣ ପାଇଁ ଫର୍ମ ଡିଆରସି-03 ମାଧ୍ୟମରେ 2017 ଜୁଲାଇରୁ 2018 ମାର୍ଚ୍ଚ ପର୍ଯ୍ୟନ୍ତ ପ୍ରଦାନ କରାଯାଇଥିବା ଦେୟକୁ ଫର୍ମ ଜିଏସଟିଆର-9 ଅନୁଯାୟୀ ହିସାବକୁ ନିଆଯିବ ନାହିଁ ମାତ୍ର ଫର୍ମ ଜିଏସଟିଆର-9 C ରେ ମେଳ କରିବା ସମୟରେ ରିପୋର୍ଟ କରାଯିବ ।


    ଶେଷ ମିନିଟର ବ୍ୟସ୍ତତା ଦୂର କରିବା ଲାଗି ଯଥାଶୀର୍ଘ ସେମାନଙ୍କର ବାର୍ଷିକ ରିଟର୍ଣ୍ଣ (ଫର୍ମ ଜିଏସଟିଆର-୯) ଫାଇଲ କରିବା ପାଇଁ ସମସ୍ତ କରଦାତାମାନଙ୍କୁ ଅନୁରୋଧ କରାଯାଉଛି ।


    **************

    
    
    (Release ID: 1573357) Visitor Counter : 32