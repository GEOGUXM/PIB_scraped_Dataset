      ନିର୍ବାଚନ ଆୟୋଗ

      ମତଦାନ ହାର ତଥ୍ୟ ସଂକ୍ରାନ୍ତରେ ନିର୍ବାଚନ ଆୟୋଗଙ୍କ ସୂଚନା
      Posted On: 01 JUN 2019 8:15PM by PIB Bhubaneshwar


    ସାଧାରଣ ନିର୍ବାଚନର ଚୁଡ଼ାନ୍ତ ଫଳାଫଳରେ ପହଁଚିବା ଲାଗି ଦୁଇ ପ୍ରକାରର ଭୋଟକୁ ଗଣତି କରାଯାଇଥିଲା । ପ୍ରଥମଟି ହେଉଛି 91.1କୋଟି ମତଦାତାଙ୍କ ମଧ୍ୟରୁ ପୋଲିଂ ବୁଥଗୁଡ଼ିକରେ ଇଭିଏମରେ ହୋଇଥିବା ମତଦାନ ଏବଂ ଦ୍ୱିତୀୟ ହେଉଛି ପୋଷ୍ଟାଲ ବାଲଟରେ ମତଦାନ କରିଥିବା 18ଲକ୍ଷ କର୍ମଜୀବୀ ଭୋଟର । ଏହାଛଡ଼ା କେବଳ ଲୋକସଭା ନିର୍ବାଚନ କ୍ଷେତ୍ରରେ ନିଜ ନିଜ ସଂସଦୀୟ କ୍ଷେତ୍ର ବାହାରେ ନିର୍ବାଚନ କାର୍ଯ୍ୟରେ ନିୟୋଜିତ ହୋଇଥିବା କର୍ମଚାରୀ ଏବଂ ଲୋକସଭା ଓ ବିଧାନସଭା ମତଦାନ ହୋଇଥିବା ରାଜ୍ୟରେ ନିଜ ନିଜ ସଂସଦୀୟ ଓ ବିଧାନସଭା ନିର୍ବାଚନ ମଣ୍ଡଳୀ ବାହାରେ ନିର୍ବାଚନ କାର୍ଯ୍ୟରେ ନିୟୋଜିତ କର୍ମଚାରୀମାନେ ଭୋଟ୍ ଦେଇଥିଲେ । ସାରା ଦେଶରେ ସପ୍ତଦଶ ଲୋକସଭା ଏବଂ 4ଟି ରାଜ୍ୟ ଆନ୍ଧ୍ର ପ୍ରଦେଶ , ଅରୁଣାଚଳ ପ୍ରଦେଶ , ଓଡ଼ିଶା ଏବଂ ସିକ୍କିମରେ ଉଭୟ ଲୋକସଭା ଏବଂ ବିଧାନସଭା ନିର୍ବାଚନ ହୋଇଥିଲା ।


    ପ୍ରାରମ୍ଭିକ ମତଦାନ ହାର ତଥ୍ୟ ପ୍ରତିଶତ ତଥ୍ୟ ଆଧାରରେ ଭାରତର ନିର୍ବାଚନ ଆୟୋଗ ( ଇସିଆଇ ) ଙ୍କ ୱେବସାଇଟ ଏବଂ ଭୋଟର ହେଲ୍ପଲାଇନ ମୋବାଇଲ ଆପ୍ରେ ଉପଲବ୍ଧ ହୋଇଥିଲା । 10 ଜଣ ପ୍ରିଜାଇଡିଂ ଅଧିକାରୀ ପର୍ଯ୍ୟାୟକ୍ରମେ ଫୋନ ଯୋଗେ ଏବଂ ବ୍ୟକ୍ତିଗତ ଭାବେ ଦେଇଥିବା ସୂଚନାକୁ ଭିତି କରି ବିଭିନ୍ନ କ୍ଷେତ୍ରସ୍ତରୀୟ ମାଜିଷ୍ଟ୍ରେଟମାନେ ଦେଇଥିବା ଆନୁମାନିକ ମତଦାନ ହାର ପ୍ରତିଶତ ଉପରେ ଆଧାରିତ ଏହି ତଥ୍ୟକୁ ରିଟର୍ଣ୍ଣିଂ ଅଧିକାରୀ ( ଆରଓ  )/ ଅତିରିକ୍ତ ରିଟର୍ଣ୍ଣିଂ ଅଧିକାରୀ ( ଏଆରଓ ) ମାନେ ଅପଲୋଡ୍ କରିଥିଲେ । ଆରଓମାନଙ୍କ ଦ୍ୱାରା କାଗଜପତ୍ର ଯାଂଚ କରାଯିବା ପରେ , ଅସ୍ଥାୟୀ ଭାବେ ସାଧାରଣ ମତଦାତାଙ୍କ ମତଦାନ ସଂଖ୍ୟାକୁ ମିଶାଯାଇଥିଲା ଏବଂ ଇସିଆଇର ୱେବସାଇଟରେ ଅପଲୋଡ୍ କରାଯାଇଥିଲା । ଏହା ପ୍ରିଜାଇଡିଂ ଅଧିକାରୀଙ୍କ ଦ୍ୱାରା ଦିଆଯାଇଥିବା ପ୍ରାରମ୍ଭିକ ମତଦାନ ହାର ଉପରେ ଆଧାରିତ ଥିଲା । ଏହା ପୁରୁଷ / ମହିଳା ମତଦାନ ହାରକୁ ମିଶାଯାଇ ସଂସଦୀୟ କ୍ଷେତ୍ର ଆଧାରିତ ମତଦାନ ହାର ପାଇବା ପାଇଁ କରାଯାଇଥିଲା । ଏ ସମସ୍ତ ତଥ୍ୟ ପ୍ରାରମ୍ଭିକ , କେବଳ ଆକଳନ ଆଧାରରେ କରାଯାଇଛି । ଏହା ଆଗକୁ ମଧ୍ୟ ପରିବର୍ତ୍ତନ ହୋଇପାରେ ଏହା ୱେବସାଇଟର ସ୍ପଷ୍ଟ ଭାବେ ସୂଚିତ କରାଯାଇଥିଲା ଯେ “ ଏହି ତଥ୍ୟ ଆକଳନ ଆଧାରିତ ଏବଂ ପରିବର୍ତ୍ତନଶୀଳ ” । ନିୟମିତ ଅନ୍ତରାଳରେ ପ୍ରାରମ୍ଭିକ ମତଦାନ ତଥ୍ୟ ଆରଓମାନଙ୍କ ଦ୍ୱାରା ଉପଲବ୍ଧ କରାଯାଉଥିଲା , ଯାହାକୁ ୱେବସାଇଟରେ ମୁଖ୍ୟ ନିର୍ବାଚନ ଅଧିକାରୀ ଏବଂ ଇସିଆଇ ମିଳାଇ ଦେଖୁଥିଲେ । ବ୍ୟାପକ ଭାବେ ସୂଚନା ପ୍ରଦାନ କରିବା ଏବଂ ସୂଚନା ପ୍ରସାରଣରେ ପାରଦର୍ଶିତା ଆଣିବା ଲାଗି ଏହା କରାଯାଇଥିଲା ।


    ମତଗଣନା ସମୟରେ , ମତଗଣନା ଦିନ ପୂର୍ବାହ୍ନ 8ଟା ସୁଦ୍ଧା ପୋଷ୍ଟାଲ ବାଲଟ ହସ୍ତଗତ ହୋଇ ପ୍ରଥମେ ଗଣାଯାଇଥିଲା ଏବଂ ଏହାପରେ ବୈଧ ପୋଷ୍ଟାଲ ବାଲଟଗୁଡ଼ିକୁ ଚୁଡ଼ାନ୍ତ ଗଣନା ପାଇଁ ନିଆଯାଇଥିଲା । ଦୁଇଟି ବର୍ଗର ପୋଷ୍ଟାଲ ବାଲଟ କ . କର୍ମଜୀବୀ ମତଦାତା ଏବଂ ଖ . ନିର୍ବାଚନ କାର୍ଯ୍ୟରେ ନିୟୋଜିତ କର୍ମଚାରୀମାନଙ୍କ ଭୋଟକୁ ମିଶାଇ ଗଣନା କରାଯାଇଥିଲା । ପୋଷ୍ଟାଲ ବାଲଟ ଗଣନାକୁ ଇଭିଏମ ସାଧାରଣ ମତଗଣନା ସହିତ ମିଶାଇ ସଂସଦୀୟ କ୍ଷେତ୍ରରେ ହୋଇଥିବା ମତଦାନ ପରିମାଣ , ପ୍ରାର୍ଥୀ ୱାରୀ ପାଇଥିବା ଭୋଟ ଏବଂ ନିର୍ବାଚନରେ ବିଜୟୀ ହୋଇଥିବା ପ୍ରାର୍ଥୀଙ୍କୁ ମିଳିଥିବା ଭୋଟର ପ୍ରମାଣପତ୍ର ଫର୍ମ 21 ଇ ଜରିଆରେ ରିଟର୍ଣ୍ଣିଂ ଅଧିକାରୀମାନଙ୍କ ଦ୍ୱାରା ଦିଆଯାଇଥିଲା ।


    ଇଭିଏମ ଭୋଟ ଏବଂ ପୋଷ୍ଟାଲ ବାଲଟ ଗଣନା କରାଯିବା ପରେ ରିଟର୍ଣ୍ଣିଂ ଅଧିକାରୀ ଫର୍ମ 21 ଇ ଏବଂ ଇଣ୍ଡେକ୍ସ କାର୍ଡ ପ୍ରସ୍ତୁତ କରିଥାନ୍ତି । ଏଥିରେ ମତଦାନ କରିଥିବା ମତଦାତାଙ୍କ ସଂଖ୍ୟା ସହିତ ସଂସଦୀୟ କ୍ଷେତ୍ରରେ ହୋଇଥିବା ଭୋଟକୁ ମିଶାଇ ପ୍ରତ୍ୟେକ ସଂସଦୀୟ କ୍ଷେତ୍ରରେ ଚୁଡ଼ାନ୍ତ ମତଦାନ ପରିମାଣ ବାହାର କରାଯାଇଥାଏ । ଫର୍ମ 21 ଇ ହେଉଛି ଇଲେକସନର ରିଟର୍ଣ୍ଣ ଯାହା ସବିଶେଷ ଭାବେ ନିର୍ବାଚନ ପରିଚାଳନା ନିୟମବଳୀ , 1961ର ନିୟମ 64ରେ ଉଲ୍ଲିଖିତ ଅଛି , ଏଥିପାଇଁ ଏକମାତ୍ର କ୍ଷମତାପ୍ରାପ୍ତ ଅଧିକାରୀ ହେଉଛନ୍ତି ସମ୍ପୃକ୍ତ ନିର୍ବାଚନ ଅଧିକାରୀ । ସେହିପରି ଇଣ୍ଡେକ୍ସ କାର୍ଡ ଗତ 5 ଦଶନ୍ଧି ଧରି ପ୍ରଚଳିତ ରହିଛି । ଏହାକୁ ମତଦାନ ଏବଂ ଗଣତି ହୋଇଥିବା ମତଦାନ ତଥ୍ୟ ( ପୋଷ୍ଟାଲ ବାଲଟ ସମେତ ) ପ୍ରଦାନ କରିବା ଲାଗି ରିଟର୍ଣ୍ଣିଂ ଅଧିକାରୀମାନେ ପ୍ରସ୍ତୁତ କରିଥାନ୍ତି । ଫଳାଫଳ ଘୋଷଣା ହେବା ପରେ ଏହି ତଥ୍ୟ ପ୍ରକାଶ ପାଇଥାଏ , ଏହା ତର୍ଜମା ଏବଂ ଗବେଷଣା ସମତେ ସମସ୍ତ ଉଦ୍ଦେଶ୍ୟ ଲାଗି ଚୁଡ଼ାନ୍ତ ପ୍ରମାଣିତ ତଥ୍ୟ ଭାବେ ଗ୍ରହଣୀୟ ହୋଇଥାଏ । ସାଧାରଣ ନିର୍ବାଚନ 2019 ପାଇଁ , ନିର୍ବାଚନ ଫଳାଫଳ ପ୍ରକାଶ ପାଇବାର 15 ଦିନ ମଧ୍ୟରେ ଇଣ୍ଡେକ୍ସ କାର୍ଡ ପଠାଇବା ଲାଗି 26 ମାର୍ଚ୍ଚ , 2019ରେ ନିର୍ବାଚନ ଆୟୋଗ ସମସ୍ତ ରିଟର୍ଣ୍ଣିଂ ଅଧିକାରୀମାନଙ୍କୁ ଆଦେଶ ଦେଇସାରିଛନ୍ତି ।


    ପୂର୍ବ ନିର୍ବାଚନଗୁଡ଼ିକରେ ଏପରି ପ୍ରାମାଣିକ ତଥ୍ୟ ସମସ୍ତ ଆରଓମାନଙ୍କ ଠାରୁ ସଂଗ୍ରହ କରିବା ଲାଗି ମାସ ମାସ ସମୟ ଲାଗୁଥିଲା । ଏପରିକି 2014ରେ ମଧ୍ୟ ଏପରି ତଥ୍ୟ ସଂଗ୍ରହ କରିବା ଏବଂ ପ୍ରାମାଣିକ ଫର୍ମରେ ତାହାକୁ ମିଶାଇବା ପାଇଁ ନିର୍ବାଚନ ଫଳାଫଳ ପ୍ରକାଶ ପାଇବାର ଦୁଇରୁ ତିନି ମାସ ପର୍ଯ୍ୟନ୍ତ ସମୟ ଲାଗିଥିଲା । ଚଳିତ ଥର ନିର୍ବାଚନ ଆୟୋଗଙ୍କ ଦ୍ୱାରା ଅଭିନବ ଆଇଟି ଆଧାରିତ ପଦ୍ଧତି ଯୋଗୁ ନିର୍ବାଚନ ଫଳାଫଳ ପ୍ରକାଶ ପାଇବାର ଅଳ୍ପ କିଛିଦିନ ମଧ୍ୟରେ ଭୋଟ ଗଣନାର ଚୁଡ଼ାନ୍ତ ତଥ୍ୟ ହସ୍ତଗତ ହୋଇପାରିଛି । ସମସ୍ତ ସଂସଦୀୟ କ୍ଷେତ୍ରର ମତଦାତାମାନଙ୍କ ତଥ୍ୟ ମିଳାଇବା କାର୍ଯ୍ୟ ଶେଷ ହୋଇସାରିଛି । ଖୁବଶୀଘ୍ର ରିଟର୍ଣ୍ଣିଙ୍ଗ ଅଫିସରଙ୍କ ଠାରୁ ସମସ୍ତ 542ଟି ସଂସଦୀୟ କ୍ଷେତ୍ରରୁ ଇଣ୍ଡେକ୍ସ ଫର୍ମ ମିଳିଯିବ ବୋଲି ଆଶା କରାଯାଉଛି । ଏହାକୁ ମିଳାଇବା କାର୍ଯ୍ୟ ଶେଷ ହେବା ପରେ ନିର୍ବାଚନ ଆୟୋଗଙ୍କ ଦ୍ୱାରା ସର୍ବସାଧାରଣରେ ଜାରି କରାଯିବ ।


    ଏହା ସ୍ପଷ୍ଟ କରାଯାଉଛି ଯେ ଉପରୋକ୍ତ ଅନୁଚ୍ଛେଦ ଉଲ୍ଲେଖ କରାଯାଇଥିବା ମତଦାନ ତଥ୍ୟ ଯାହା ଇସିଆଇଙ୍କ ୱେବସାଇଟରେ ଉଲ୍ଲେଖ କରାଯାଇଛି ତାହା କେବଳ ମତଦାତାଙ୍କ ପ୍ରାରମ୍ଭିକ ସଂଖ୍ୟା ଏବଂ ଏହା ଚୁଡ଼ାନ୍ତ ନୁହେଁ । ତେଣୁ କୌଣସି ଭୋଟର ନଥିବା କ୍ଷେତ୍ରରେ ନକଲି ଭୋଟରଙ୍କୁ ଠାବ କରିବା ସମ୍ଭବ ନୁହେଁ ।


    **********


    

    
    (Release ID: 1573136) Visitor Counter : 28