      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ନିଟ ପରୀକ୍ଷାଫଳ ପ୍ରକାଶିତ
      • ଓଡିଶାରୁ 19244 ଜଣ ପରୀକ୍ଷାର୍ଥୀ କୃତକାର୍ଯ୍ୟ
      • ରାଜ୍ୟର ପାସ ହାର 59.44 ପ୍ରତିଶତ
      • ମହିଳା ଟପ-20ରେ ରାଜ୍ୟରୁ ସଙ୍ଗୀତା ଅଗ୍ରୱାଲ
      • 5 ତୃତୀୟ ଲିଙ୍ଗ ପରୀକ୍ଷାର୍ଥୀଙ୍କ ମଧ୍ୟରୁ 3 ଜଣ କୃତକାର୍ଯ୍ୟ
      Posted On: 05 JUN 2019 6:21PM by PIB Bhubaneshwar


    ଜାତୀୟ ଟେଷ୍ଟିଂ ଏଜେନ୍ସି (ଏନଟିଏ)ତରଫରୁ ଜାତୀୟ ଯୋଗ୍ୟତା ଓ ପ୍ରବେଶିକା ପରୀକ୍ଷା(ସ୍ନାତକ)- 2019 ର ଫଳ ପ୍ରକାଶ ପାଇଛି । ଏହି ପରୀକ୍ଷାରେ ଓଡିଶାରୁ 59.44 ପ୍ରତିଶତ ହାରରେ 19244 ପରୀକ୍ଷାର୍ଥୀ ଉତ୍ତୀ ର୍ଣ୍ଣ ହୋଇଛନ୍ତି । ଓଡିଶାର ସଙ୍ଗୀତା ଅଗ୍ରୱାଲ ଶ୍ରେଷ୍ଠ- 20 ଛାତ୍ରୀଙ୍କ ତାଲିକାରେ ସ୍ଥାନ ପାଇ 17 ତମ ସ୍ଥାନରେ ରହିଛନ୍ତି । ସାଧାରଣ ବର୍ଗର ଏହି ପରୀକ୍ଷାର୍ଥୀ ମୋଟ 680 ନମ୍ବର ରଖିଥିବା ବେଳେ ତାଙ୍କ ନମ୍ବର ପ୍ରତିଶତ ରହିଛି 99 . 9918483 । ତାଙ୍କର ସର୍ବଭାରତୀୟ ରାଙ୍କ ରହିଛି 91 । ରାଜସ୍ଥାନର ନ ଲୀ ନ ଖଣ୍ଡେଲୱାଲ ମୋଟ 701 ନମ୍ବର ସହ ଉଭୟ ବର୍ଗରେ ଟପର ହୋଇଛନ୍ତି ।


    ରାଜ୍ୟରୁ ମୋଟ 35093 ଜଣ ପରୀକ୍ଷାର୍ଥୀ ଏହି ପରୀକ୍ଷା ପାଇଁ ପଞ୍ଜିକୃତ କରିଥିଲା ବେଳେ 32378 ଜଣ ପରୀକ୍ଷାର୍ଥୀ ପରୀକ୍ଷା ଦେଇଥିଲେ ଏବଂ 2715 ଜଣ ଅନୁପସ୍ଥିତ ଥିଲେ । 2018ରେ ଓଡିଶା ରେ ପାସ ହାର 60.68ପ୍ରତିଶତ ଥିଲାବେଳେ ଚଳିତ ବର୍ଷ ପାସ ହା ର କମି ଛି । ଓଡିଆ ଭାଷାରେ ମୋଟ 700 ଜଣ ପରୀକ୍ଷାର୍ଥୀ ପରୀକ୍ଷା ଦେଇଥିଲେ । ସେହିପରି ଦେଶରେ ମୋଟ 1519375 ପରୀକ୍ଷାର୍ଥୀ ପଂଜୀକୃତ କରିଥିଲାବେଳେ 1410755 ଜଣ ପରୀକ୍ଷାର୍ଥୀ ପରୀକ୍ଷା ଦେଇଥିଲେ ଓ 56.50 ପ୍ରତିଶତ ହାରରେ 797042 ଜଣ ପରୀକ୍ଷାର୍ଥୀ ଉ ତ୍ତୀ ର୍ଣ୍ଣ ହୋଇଛନ୍ତି । ଗତବର୍ଷ (56.27 ପ୍ରତିଶତ) ତୁଳନାରେ ଚଳିତ ବର୍ଷର ପାସ ହାର ଉନ୍ନତ ରହିଛି । ଦିଲ୍ଲୀ ରେ ପାସ ହାର ସର୍ବାଧିକ 74.92 ପ୍ରତିଶତ ରହିଛି । ଦିଲ୍ଲୀରୁ ମୋଟ 30215 ପରୀକ୍ଷାର୍ଥୀ ପରୀକ୍ଷା ଦେଇଥିଲା ବେଳେ 22638 ଜଣ ପରୀକ୍ଷାର୍ଥୀ କୃତକାର୍ଯ୍ୟ ହୋଇଛନ୍ତି । ସେହିପରି ନାଗାଲାଣ୍ଡରେ ପାସ ହାର ସର୍ବନିମ୍ନ 34.52 ରହିଛି ।


    ସବୁଠାରୁ ଉଲ୍ଲେଖନୀୟ ବିଷୟ ହେଲା ଚଳିତ ଥର 5 ଜଣ ତୃତୀୟ ଲିଙ୍ଗ ପରୀକ୍ଷାର୍ଥୀ ପରୀକ୍ଷା ଦେଇଥିଲା ବେଳେ ସେମାନଙ୍କ ମଧ୍ୟରୁ 3 ଜଣ କୃତକାର୍ଯ୍ୟ ହୋଇଛନ୍ତି । ଏନଟିଏ ତରଫରୁ ଜାତୀୟ ଯୋଗ୍ୟତା ଓ ପ୍ରବେଶିକା ପରୀକ୍ଷା(ସ୍ନାତକ)-2019 ଦେଶବ୍ୟାପୀ ମେ 5 ତାରିଖ ଦିନ ଆୟୋଜିତ କରାଯାଇଥିଲା । ଭାରତ ସରକାରଙ୍କ ସ୍ୱାସ୍ଥ୍ୟ ଓ ପରିବାର କଲ୍ୟାଣ ବିଭାଗ ଅଧୀନରେ ଭାରତୀୟ ମେଡିକାଲ କାଉନସିଲ/ ଭାରତୀୟ ଡେଂଟାଲ କାଉନସିଲ ଅନୁମୋଦିତ ମେଡିକାଲ / ଡେଂଟାଲ କଲେଜରେ ଏମବିବିଏସ/ବିଡିଏସ ପାଠ୍ୟକ୍ରମରେ ନାମଲେଖା ପାଇଁ ଏହି ପରୀକ୍ଷାର ଆୟୋଜନ କରାଯାଇଥାଏ ।


    ଏହି ପରୀକ୍ଷା ମାଧ୍ୟମରେ ଯୋଗ୍ୟ ବିବେଚିତ ପରୀକ୍ଷାର୍ଥୀ ସର୍ବଭାରତୀୟ କୋଟା , ରାଜ୍ୟ ସରକାର କୋଟା , ରାଜ୍ୟ ମ୍ୟାନେଜମେଂଟ , ଘରୋଇ ମେଡିକାଲ କଲେଜ ରେ ଏନଆରଆଇ କୋଟା , ଡେଂଟାଲ କଲେଜ , କୌଣସି ଘରୋଇ ଡିମ୍ଡ ବିଶ୍ୱବିଦ୍ୟାଳୟ , କେନ୍ଦ୍ରୀୟ ପୁଲ କୋଟାରେ ଥିବା ଆସନରେ ନାମ ଲେଖାଇ ପାରିବେ । ଭାରତୀୟ ନାଗରିକ , ପ୍ରବାସୀ ଭାରତୀୟ , ବିଦେଶୀ ନାଗରିକତ୍ୱ ଗ୍ରହଣ କରିଥିବା ଭାରତୀୟ , ଭାରତୀୟ ବଂଶୋଦ୍ଭବ ବ୍ୟକ୍ତି ଏବଂ ବିଦେଶୀ ନାଗରିକ ନିଟ ପରୀକ୍ଷା ଦେଇ ପାରିବେ ।


    **********

    
    
    (Release ID: 1573506) Visitor Counter : 43
    
    

      Background release reference

      National Testing Agency declares result of National Eligibility cum Entrance Test (UG) – 2019