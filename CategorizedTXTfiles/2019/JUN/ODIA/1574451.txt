      କ୍ୟାବିନେଟ

      କେନ୍ଦ୍ର ଶିକ୍ଷାନୁଷ୍ଠାନ (ଶିକ୍ଷକ କ୍ୟାଡର ସଂରକ୍ଷଣ) ବିଲ, 2019କୁ କ୍ୟାବିନେଟର ଅନୁମୋଦନ
      • 200 ପଏଣ୍ଟ ତାଲିକା ଭିତ୍ତିରେ ବିଶ୍ୱବିଦ୍ୟାଳୟ/ ମହାବିଦ୍ୟାଳୟକୁ ଗୋଟିଏ ୟୁନିଟ ଭାବେ ଗ୍ରହଣ କରାଯିବ
      • ଶିକ୍ଷକ କ୍ୟାଡର ଅନ୍ତର୍ଗତ ପ୍ରତ୍ୟକ୍ଷ ନିଯକ୍ତିରେ 7000 ଖାଲି ପଦବୀ ପୂରଣ କରାଯିବ
      • ସଂସଦର ଆଗାମୀ ଅଧିବେଶନରେ ନୂତନ ବିଲ ଆଗତ କରାଯିବ
      Posted On: 12 JUN 2019 6:12PM by PIB Bhubaneshwar


    ଶିକ୍ଷା କ୍ଷେତ୍ରରେ ସଂସ୍କାରକୁ ଗୁରୁତ୍ୱ ପ୍ରଦାନ କରିବାର ଉଦ୍ୟମ କ୍ରମେ , ଏହାକୁ ସମସ୍ତଙ୍କ ପହଞ୍ଚ ମଧ୍ୟକୁ ଆଣିବା ପାଇଁ ଏବଂ ବିଭିନ୍ନ ବର୍ଗର ଜନସାଧାରଣଙ୍କ ଅଭିଳାଷକୁ ଆଖି ଆଗରେ ରଖି ଆଗତ କରାଯାଇଥିବା କେନ୍ଦ୍ର ଶିକ୍ଷାନୁଷ୍ଠାନ (ଶିକ୍ଷକ କ୍ୟାଡର ସଂରକ୍ଷଣ)ବିଲ , 2019କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅନୁମୋଦନ କରିଛନ୍ତି ।


    କ୍ୟାବିନେଟର ଏହି ନିଷ୍ପତ୍ତି ଫଳରେ ତଫସିଲ ଭୁକ୍ତ ଜାତି/ତଫସିଲ ଭୁକ୍ତ ଉପଜାତି/ସାମାଜିକ ଓ ଶିକ୍ଷା କ୍ଷେତ୍ରରେ ପଛୁଆ ବର୍ଗଙ୍କ ଦୀର୍ଘ ଦିନର ଦାବି ପୁରଣ ହୋଇପାରିବ ଏବଂ ସମ୍ବିଧାନରେ ରହିଥିବା ସେମାନଙ୍କ ଅଧିକାରର ମଧ୍ୟ ସୁରକ୍ଷା ହୋଇପାରିବ । ଏହା ଫଳରେ ସମାଜରେ ଅର୍ଥନୈତିକ ଭାବେ ଅନଗ୍ରସର ଶ୍ରେଣୀଙ୍କ ପାଇଁ 10 ପ୍ରତିଶତ ସଂରକ୍ଷଣ ନିଶ୍ଚିତ କରାଯାଇ ପାରିବ ।


    ପ୍ରଭାବ:


    ଏହି ନିଷ୍ପ ତ୍ତି ଫଳରେ :


    200 ପଏଣ୍ଟ ତାଲିକାରେ ଶିକ୍ଷକଙ୍କ କ୍ୟାଡରରେ ପ୍ରତ୍ୟକ୍ଷ ନିଯୁକ୍ତି ଦ୍ୱାରା 7000ରୁ ଅଧିକ ଖାଲି ପଦବୀ ପୁରଣ କରିବା ପାଇଁ ଅନୁମତି ପ୍ରଦାନ କରାଯିବ । ସମ୍ବିଧାନର ଧାରା 14 ,16 ଓ 21ରେ ଥିବା ବ୍ୟବସ୍ଥାର ସ୍ୱୀକୃତିକୁ ନିଶ୍ଚିତ କରିବ ।


    ଶିକ୍ଷକଙ୍କ କ୍ୟାଡରରେ ସିଧାସଳଖ ନିଯୁକ୍ତିରେ ତଫସିଲ ଭୁକ୍ତ ଜାତି/ତଫସିଲ ଭୁକ୍ତ ଉପଜାତି/ସାମାଜିକ ଓ ଶିକ୍ଷା କ୍ଷେତ୍ରରେ ପଛୁଆ ବର୍ଗଙ୍କ ସମ୍ପୂର୍ଣ୍ଣ ପ୍ରତିନିଧିତ୍ୱ ନିଶ୍ଚିତ ହେବ ।


    ତଫସିଲ ଭୁକ୍ତ ଜାତି/ତଫସିଲ ଭୁକ୍ତ ଉପଜାତି/ସାମାଜିକ ଓ ଶିକ୍ଷା କ୍ଷେତ୍ରରେ ପଛୁଆ ବର୍ଗ/ଅର୍ଥନୈତିକ ଭାବେ ଅନଗ୍ରସର ବର୍ଗରେ ଉପଯୁକ୍ତ ପ୍ରତିଭାବାନ ପ୍ରାର୍ଥୀଙ୍କୁ ଆକର୍ଷିକ କରାଯାଇ ଉଚ୍ଚଶିକ୍ଷା କ୍ଷେତ୍ରରେ ଶିକ୍ଷାର ମାନରେ ଉନ୍ନତି ଆଣିବାର ଆଶା କରାଯାଉଛି ।


    ତାତ୍ପର୍ଯ୍ୟ:


    ଏହି ବିଲ “ କେନ୍ଦ୍ରୀୟ ଶିକ୍ଷାନୁଷ୍ଠାନ (ଶିକ୍ଷକଙ୍କ କ୍ୟାଡରରେ ସଂରକ୍ଷଣ) ଅଧ୍ୟାଦେଶ , 2019 ” ର ସ୍ଥାନ ନେବ । ଏହି ବିଲକୁ ସଂସଦର ଆଗାମୀ ଅଧିବେଶନରେ ଆଗତ କରାଯିବ ।


    ପ୍ରଣୟନ:


    200 ପଏଣ୍ଟ ତାଲିକା ଆଧାରିତ ପୂର୍ବ ସଂରକ୍ଷଣ ପଦ୍ଧତି ଫେରାଇ ଆଣିବା ନେଇ ବିଶ୍ୱବିଦ୍ୟାଳୟ/ ମହାବିଦ୍ୟାଳୟକୁ ଗୋଟିଏ ୟୁନିଟ ଭାବେ ଗ୍ରହଣ କରାଯିବ । ବିଭାଗ/ବିଷୟକୁ ଆଉ ଗୋଟିଏ ୟୁନିଟ ଭାବେ ଗ୍ରହଣ କରାଯିବ ନାହିଁ ।


    ଶିକ୍ଷକଙ୍କ କ୍ୟାଡରରେ ସିଧାସଳଖ ନିଯୁକ୍ତି କ୍ଷେତ୍ରରେ ସଂରକ୍ଷିତ ପଦବୀର ୟୁନିଟ ଭାବେ ବିଭାଗକୁ ନୁହେଁ ବରଂ ବିଶ୍ୱବିଦ୍ୟାଳୟ/ ଶିକ୍ଷାନୁଷ୍ଠାନକୁ ଗ୍ରହଣ କରାଯିବ ।


    କ୍ୟାବିନେଟର ଏହି ନିଷ୍ପତ୍ତି ଫଳରେ ତଫସିଲ ଭୁକ୍ତ ଜାତି/ତଫସିଲ ଭୁକ୍ତ ଉପଜାତି/ସାମାଜିକ ଓ ଶିକ୍ଷା କ୍ଷେତ୍ରରେ ପଛୁଆ ବର୍ଗଙ୍କ ଦୀର୍ଘ ଦିନର ଦାବି ପୁରଣ ହୋଇପାରିବ ଏବଂ ସମ୍ବିଧାନରେ ରହିଥିବା ସେମାନଙ୍କ ଅଧିକାରର ମଧ୍ୟ ସୁରକ୍ଷା ହୋଇପାରିବ । ଏହା ଫଳରେ ସମାଜରେ ଅର୍ଥନୈତିକ ଭାବେ ଅନଗ୍ରସର ଶ୍ରେଣୀଙ୍କ ପାଇଁ 10 ପ୍ରତିଶତ ସଂରକ୍ଷଣ ନିଶ୍ଚିତ କରାଯାଇ ପାରିବ ।


    ****************


    

    
    (Release ID: 1574451) Visitor Counter : 23