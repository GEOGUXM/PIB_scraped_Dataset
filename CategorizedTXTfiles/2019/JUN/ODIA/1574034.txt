      ଉତ୍ତର-ପୂର୍ବାଞ୍ଚଳ ବିକାଶ ମନ୍ତ୍ରଣାଳୟ

      ଉତର ପୂର୍ବାଞ୍ଚଳରେ 13ହଜାର କୋଟି ଟଙ୍କା ନିବେଶ କରିବ ଜାପାନ
      Posted On: 12 JUN 2019 5:30PM by PIB Bhubaneshwar


    ଜାପାନ ସରକାର ଭାରତର ଉତର-ପୂର୍ବାଞ୍ଚଳରେ ବିଭିନ୍ନ ରାଜ୍ୟରେ ବର୍ତମାନ ଜାରି ରହିଥିବା କେତେକ ନୂଆ ପ୍ରକଳ୍ପରେ 205.784 ବିଲିୟନ ୟେନ ଅର୍ଥାତ ପ୍ରାୟ 13 ହଜାର କୋଟି ଟଙ୍କା ନିବେଶ କରିବା ଲାଗି ନିଷ୍ପତ୍ତି ନେଇଛନ୍ତି । ଉତର-ପୂର୍ବାଞ୍ଚଳ ରାଷ୍ଟ୍ରମନ୍ତ୍ରୀ ଡ. ଜିତେନ୍ଦ୍ର ସିଂଙ୍କ ସହିତ ଜାପାନର ରାଷ୍ଟ୍ରଦୂତ ଶ୍ରୀ କେଞ୍ଜି ହୀରାମାତସୁଙ୍କ ନେତୃତ୍ୱରେ ଏକ ଜାପାନୀ ପ୍ରତିନିଧି ଦଳ ଆଜି ନୂଆଦିଲ୍ଲୀରେ ଏକ ବୈଠକରେ ଆଲୋଚନା କରିବା ପରେ ଏହି ସୂଚନା ଦିଆଯାଇଛି ।


    ଯେଉଁ ଗୁରୁତ୍ୱପୂର୍ଣ୍ଣ ପ୍ରକଳ୍ପରେ ଜାପାନ ସହଯୋଗ କରିବ , ସେଥି ମଧ୍ୟରେ ଗୌହାଟୀରେ ଜଳଯୋଗାଣ ପ୍ରକଳ୍ପ ଏବଂ ଗୌହାଟୀ ଜଳ ନିଷ୍କାସନ ପ୍ରକଳ୍ପ , ଆସାମ ଏବଂ ମେଘାଳୟରେ ବ୍ୟାପ୍ତ ଉତର-ପୂର୍ବାଞ୍ଚଳ ସଡ଼କ ନେଟୱାର୍କ ସଂଯୋଗ ଉନ୍ନତିକରଣ ପ୍ରକଳ୍ପ , ସିକ୍କିମରେ ଜୈବ-ବିବିଧତା ସଂରକ୍ଷଣ ଏବଂ ବନ-ପରିଚାଳନା ପ୍ରକଳ୍ପ , ତ୍ରିପୁରାରେ ନିରନ୍ତର ବନ ପରିଚାଳନା ପ୍ରକଳ୍ପ , ମିଜୋରାମରେ ନିରନ୍ତର କୃଷି ଏବଂ ଜଳସେଚନ ଲାଗି ବୈଷୟିକ ସହଯୋଗ ପ୍ରକଳ୍ପ , ନାଗାଲାଣ୍ଡରେ ବନ ପରିଚାଳନା ପ୍ରକଳ୍ପ ଆଦି ସାମିଲ ରହିଛି ।


    ବିଗତ ତିନିରୁ ଚାରି ବର୍ଷ ଧରି ଉତର ପୂର୍ବାଞ୍ଚଳ କ୍ଷେତ୍ରର ବିକାଶ ଏବଂ ପରିବର୍ତ୍ତନରେ ଜାପାନର ଯୋଗଦାନକୁ ଡ. ଜିତେନ୍ଦ୍ର ସିଂ ପ୍ରଶଂସା କରିଥିଲେ । ସେ କହିଥିଲେ ଯେ ଆଗାମୀ ଦିନରେ ସହଯୋଗର କେତେକ ନୂଆ କ୍ଷେତ୍ର ସନ୍ଧାନ କରାଯିବ , ଯେଉଁଥିରେ ବାଉଁଶ ସହ ଜଡ଼ିତ କ୍ଷେତ୍ରରେ ସହଯୋଗ ମିଳିପାରିବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ ସରକାର ବ୍ରିଟିଶ ସରକାର ଅମଳରୁ ଚାଲି ଆସୁଥିବା 1919ର ଭାରତୀୟ ଜଙ୍ଗଲ ଆଇନରେ ସଂଶୋଧନ କରିଛନ୍ତି ଯଦ୍ଦ୍ୱାରା ଦେଶରେ ଉତ୍ପାଦିତ ବାଉଁଶକୁ ଏହି ଆଇନ ଠାରୁ ବାହାରେ ରଖାଯାଇଛି ।


    ********

    
    
    (Release ID: 1574034) Visitor Counter : 20
    
    

      Background release reference

      Japan to invest Rs 13,000 cr in Northeast