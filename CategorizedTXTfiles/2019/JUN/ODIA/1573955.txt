      ଅର୍ଥ ମନ୍ତ୍ରଣାଳୟ

      କୃଷି ଓ ଗ୍ରାମୀଣ ବିକାଶ ସମ୍ପର୍କିତ ପ୍ରଥମ ପ୍ରାକ୍-ବଜେଟ ବୈଠକ
      • ଗ୍ରାମୀଣ କ୍ଷେତ୍ରର ଆର୍ଥିକ ଓ ସାମାଜିକ ଭିତିଭୂମି ବିକାଶ ଉପରେ ଅର୍ଥମନ୍ତ୍ରୀଙ୍କ ଗୁରୁତ୍ୱ
      • କୃଷି ଓ ଆନୁସଙ୍ଗିକ କ୍ଷେତ୍ର ଏବଂ ଅଣ-କୃଷି କ୍ଷେତ୍ରର ବିକାଶ ମାଧ୍ୟମରେ ବେକାରି ଓ ଦାରିଦ୍ର୍ୟ ଦୂର କରିବା ନେଇ ଗୁରୁତ୍ୱ
      • କୃଷି କ୍ଷେତ୍ରର ବିକାଶ ଉପରେ ବିଶେଷ ଧ୍ୟାନ ଦେବେ ସରକାର
      Posted On: 11 JUN 2019 7:22PM by PIB Bhubaneshwar


    ଆଜି ଅର୍ଥ ଓ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ କୃଷି ଏବଂ ଗ୍ରାମୀଣ ବିକାଶ କ୍ଷେତ୍ରର ବିଭିନ୍ନ ଅଂଶୀଦାରମାନଙ୍କ ସହ ପ୍ରଥମ ପ୍ରାକ-ବଜେଟ ପରାମର୍ଶ ବୈଠକ କରିଛନ୍ତି ।


    ପ୍ରାରମ୍ଭିକ ବକ୍ତବ୍ୟରେ ଶ୍ରୀମତୀ ସୀତାରମଣ ଗ୍ରାମୀଣ କ୍ଷେତ୍ରର ଅର୍ଥନୈତିକ ଓ ସାମାଜିକ ଭିତିଭୂମିର ବିକାଶ ନିମନ୍ତେ ବିଭିନ୍ନ ପଦକ୍ଷେପ ଏବଂ କୃଷି , ଆନୁସଙ୍ଗିକ ଓ ଅଣ-କୃଷି କ୍ଷେତ୍ରର ବିକାଶ ମାଧ୍ୟମରେ ବେକାରି ଓ ଦାରିଦ୍ର୍ୟ ଦୂରୀକରଣ କରିବା ଉପରେ ଗୁରୁତ୍ ୱ ାରୋପ କରିଥିଲେ । ସେ କହିଲେ ଯେ କୃଷି କ୍ଷେତ୍ରର ବିକାଶ ହେଉଛି ବର୍ତମାନ ସରକାରଙ୍କ ପ୍ରାଥମିକତା । ସେ ଦେଶ ର ବିଭିନ୍ନ ଅଂଚଳର ପ୍ରତିନିଧିତ୍ ୱ ସମ୍ବନ୍ଧରେ ଜୋର ଦେଇଥିଲେ ଯାହାଫଳରେ ଏହି କ୍ଷେତ୍ର ସହିତ ସମ୍ପର୍କିତ ବିଶେଷ ଆବଶ୍ୟକତାକୁ ପୂରଣ କରାଯାଇ ପାରିବ । ଅର୍ଥମନ୍ତ୍ରୀ କହିଥିଲେ , ଆମ ସାମୁଦ୍ରିକ ସମ୍ପଦର ସର୍ବାଧିକ ଉପଯୋଗ ମାଧ୍ୟମରେ ନୀଳ ବିପ୍ଳବ ଆଣିବା ପାଇଁ ମତ୍ସ୍ୟଚାଷ କ୍ଷେତ୍ରର ଅଂଶୀଦାରମାନଙ୍କ ସହ ବ୍ୟାପକ ପରାମର୍ଶ କରାଯିବ ।


    କୃଷି ବଜାରରେ ବିଭାଜନ ଦୂର କରିବା ପାଇଁ , କୃଷି ଉତ୍ପାଦକୁ ଆବଶ୍ୟକ ବଜାର ଦର ପ୍ରଦାନ କରିବା ଏବଂ ଉପଭୋକ୍ତାମାନଙ୍କୁ ଉପଯୁକ୍ତ ଦରରେ କୃଷି ଉତ୍ପାଦ ଯୋଗାଣ କରିବା ଲାଗି ଅର୍ଥମନ୍ତ୍ରୀ ଷ୍ଟାର୍ଟ-ଅପକୁ ପ୍ରୋତ୍ସାହିତ କରିବା ଉପରେ ଗୁରୁତ୍ ୱ ପ୍ରଦାନ କରିଥିଲେ ।


    ଏହି ବୈଠକରେ ମୁଖ୍ୟତଃ କୃଷି ଗବେଷଣା , ଗ୍ରାମୀଣ ବିକାଶ , ଅଣ-କୃଷି କ୍ଷେତ୍ର , ଉଦ୍ୟାନକୃଷି , ଖାଦ୍ୟ ପ୍ରକ୍ରିୟାକରଣ , ପଶୁପାଳନ , ମତ୍ସ୍ୟଚାଷ ଏବଂ କୃଷି କ୍ଷେତ୍ରରେ ଷ୍ଟାର୍ଟ-ଅପ ସମ୍ବନ୍ଧରେ ଆଲୋଚନା କରାଯାଇଥିଲା ।


    ଅର୍ଥମନ୍ତ୍ରୀଙ୍କ ବ୍ୟତୀତ ଏହି ବୈଠକରେ ଅର୍ଥ ଓ କର୍ପୋରେଟ ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ଅନୁରାଗ ଠାକୁର , ନୀତି ଆୟୋଗ ସଦସ୍ୟ ଡଃ ରମେଶ ଚନ୍ଦ୍ର , ଅର୍ଥ ସଚିବ ସୁଭାଷ ସି. ଗର୍ଗ , ବ୍ୟୟ ସଚିବ ଗିରିଶ ଚନ୍ଦ୍ର ମୁର୍ମୁ , ରାଜସ୍ ୱ ସଚିବ ଅଜୟ ନାରାୟଣ ପାଣ୍ଡେ , ଡିଏଫଏସ ସଚିବ ରାଜୀବ କୁମାର , କୃଷି ଓ ସମବାୟ ମନ୍ତ୍ରଣାଳୟ ସଚିବ ସଞ୍ଜୟ ଅଗ୍ର ୱ ାଲ , ଗ୍ରାମୀଣ ବିକାଶ ବିଭାଗ ସଚିବ ଅମରଜିତ ସିହ୍ନା , ଭାରତୀୟ କୃଷି ଗବେଷଣା ପରିଷଦର ମହାନିଦେ୍ର୍ଦଶକ ତ୍ରିଲୋଚନ ମହାପାତ୍ର , ମୁଖ୍ୟ ଅର୍ଥନୈତିକ ଉପଦେଷ୍ଟା କେଭି ସୁବ୍ରମଣ୍ୟମ , କୃଷି ମନ୍ତ୍ରଣାଳୟ ସଚିବ ତରୁଣ ଶ୍ରୀଧର , ମତ୍ସ୍ୟ ବିଭାଗ ସଚିବ ରଜନୀ ସେଖର ସିବଲ , ସିଡିବିଟି ଅଧ୍ୟକ୍ଷ ପ୍ରମୋଦ ଚନ୍ଦ୍ର ମୋଦୀ ଏବଂ ଅର୍ଥ ମନ୍ତ୍ରଣାଳୟର ଅନ୍ୟାନ୍ୟ ବରିଷ୍ଠ ଅଧିକାରୀ ଉପସ୍ଥିତ ଥିଲେ ।


    ****

    
    
    (Release ID: 1573955) Visitor Counter : 38
    
    

      Background release reference

      Finance Minister holds First Pre-Budget Consultation on Agricultural and Rural Development