      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜି-20 ଶିଖର ସମ୍ମିଳନୀ ଅବସରରେ ବ୍ରିକ୍ସ ନେତୃବୃନ୍ଦଙ୍କ ବୈଠକରେ ପ୍ରଧାନମନ୍ତ୍ରୀଙ୍କ ମନ୍ତବ୍ୟ
      Posted On: 28 JUN 2019 5:24PM by PIB Bhubaneshwar


    ମହାମହିମ ,


    ସର୍ବ ପ୍ରଥମେ , ମୁଁ ରାଷ୍ଟ୍ରପତି ବୋଲ୍ସନାରୋଙ୍କୁ ବ୍ରାଜିଲର ରାଷ୍ଟ୍ରପତି ଭାବେ ନିର୍ବାଚିତ ହୋଇଥିବାରୁ ଅଭିନନ୍ଦନ ଜଣାଉଛି । ଆଉ ବ୍ରିକ୍ସ ପରିବାରକୁ ମଧ୍ୟ ତାଙ୍କୁ ସ୍ୱାଗତ କରୁଛି । ମୁଁ ରାଷ୍ଟ୍ରପତି ବୋଲ୍ସନାରୋଙ୍କୁ ଏହି ବୈଠକ ଆୟୋଜନ ପାଇଁ ମଧ୍ୟ ହାର୍ଦ୍ଦିକ ଧନ୍ୟବାଦ ଜଣାଉଛି । ଏହି ଅବସରରେ ଆମର ବନ୍ଧୁ ରାମାଫୋସାଙ୍କୁ ପୁଣି ଥରେ ଦକ୍ଷିଣ ଆଫ୍ରିକାର ରାଷ୍ଟ୍ରପତି ଭାବେ ନିର୍ବାଚିତ ହୋଇଥିବାରୁ ଅଭିନନ୍ଦନ ଏବଂ ଶୁଭକାମନା ଜଣାଉଛି ।


    ମହାମହିମ ,


    ଏହିଭଳି ଅନୌପଚାରିକ ବିଚାର-ବିମର୍ଶ ଦ୍ୱାରା ଆମେ ଜି-20ର ପ୍ରମୁଖ ବିଷୟଗୁଡିକ ଉପରେ ସମନ୍ୱୟ ରଖିବାର ସୁଯୋଗ ମିଳିଥାଏ । ଆଜି ମୁଁ ତିନୋଟି ପ୍ରମୁଖ ଆହ୍ୱାନ ଉପରେ ଆପଣମାନଙ୍କ ଧ୍ୟାନ ଆକର୍ଷଣ କରିବାକୁ ଚାହୁଁଛି । ପ୍ରଥମରେ , ବିଶ୍ୱର ଅର୍ଥ ବ୍ୟବସ୍ଥାରେ ମାନ୍ଦା ଅବସ୍ଥା ଏବଂ ଅନିଶ୍ଚିତତା । ନିୟମରେ ବନ୍ଧା ବହୁପକ୍ଷୀୟ ଆନ୍ତରାଷ୍ଟ୍ରୀୟ ବ୍ୟବସାୟ ବ୍ୟବସ୍ଥାରେ ଏକତରଫା ନିଷ୍ପତ୍ତି ଏବଂ ପ୍ରତିଦ୍ୱନ୍ଦିତା ବୋଝ ପାଲଟିଛି । ଅନ୍ୟପକ୍ଷରେ ସଂସାଧନର ଅଭାବ ପ୍ରଦର୍ଶୀତ ହେଉଛି , ନୂତନ ଭାବେ ସୃଷ୍ଟି ହେଉଥିବା ବଜାର ଅର୍ଥନୀତିର ଭିତ୍ତିଭୂମିରେ ନିବେଶ ପାଇଁ ପ୍ରାୟ 1.3 ଟ୍ରିଲିୟନ ଡଲାରର ଅଭାବ ରହିଛି ।


    ଦ୍ୱିତୀୟ ବଡ଼ ଆହ୍ୱାନ ହେଉଛି ବିକାଶ ଏବଂ ପ୍ରଗତିକୁ ସମାବେଶୀ ଏବଂ ନିରନ୍ତର କରିବା । ଦ୍ରୁତଗତିରେ ବଦଳୁଥିବା ଟେକ୍ନୋଲଜି , ଯେପରିକି ଡିଜିଟାଲାଇଜେସନ , ଏବଂ ଜଳବାୟୁ ପରିବର୍ତ୍ତନ କେବଳ ଆମ ପାଇଁ ନୁହେଁ , ଆଗାମୀ ପିଢି ପାଇଁ ମଧ୍ୟ ଉଦବେଗର କାରଣ ପାଲଟିବ । ବିକାଶ ସେତେବେଳେ ସଠିକ ଢ଼ଙ୍ଗରେ ହୋଇଥାଏ , ଯେତେବେଳେ ତାହା ଅସମାନତା ଦୂର କରେ ଏବଂ ସଶକ୍ତିକରଣରେ ଯୋଗଦାନ ଦିଏ । ଆତଙ୍କବାଦ ହେଉଛି ସମଗ୍ର ମାନବଜାତି ପାଇଁ ସବୁଠାରୁ ବଡ଼ ବିପଦ । ଏହା ନିର୍ଦ୍ଦୋଷମାନଙ୍କର ଜୀବନ ତ ନେଇଥାଏ , ଆର୍ଥିକ ପ୍ରଗତି ଏବଂ ସାମାଜିକ ସ୍ଥିରତା ଉପରେ ମଧ୍ୟ ବହୁତ ଖରାପ ପ୍ରଭାବ ମଧ୍ୟ ପକାଇଥାଏ । ଆମକୁ ଆତଙ୍କବାଦ ଏବଂ ଜାତିବାଦକୁ ସମର୍ଥନ ଏବଂ ସହାୟତାର ସମସ୍ତ ରାସ୍ତା ବନ୍ଦ କରିବାକୁ ପଡିବ ।


    ମହାମହିମ ,


    ଏହି ସମସ୍ୟାଗୁଡିକର ନିରାକରଣ ଯଦିଓ ସହଜ ନୁହେଁ , ସମୟ ସୀମା ମଧ୍ୟରେ 5ଟି ପ୍ରମୁଖ ପ୍ରସ୍ତାବ ଦେବାକୁ ଚାହିଁବି:


    i ) ବ୍ରିକ୍ସ ଦେଶଗୁଡିକ ମଧ୍ୟରେ ସମନ୍ୱୟ ଦ୍ୱାରା ଏକତରଫା ନିଷ୍ପତ୍ତି ହେତୁ ଦୁଷ୍ପରିଣାମର ସମାଧାନ କିଛି ପରିମାଣରେ ହୋଇପାରିବ । ଆମକୁ ବହୁମୁଖୀ ହେବା ପାଇଁ ଆନ୍ତରାଷ୍ଟ୍ରୀୟ ଆର୍ଥିକ ଏବଂ ବ୍ୟବସାୟିକ ସଂସ୍ଥା ତଥା ସଂଗଠନର ଆବଶ୍ୟକ ସଂସ୍କାର ଉପରେ ଅଧିକ ଗୁରୁତ୍ୱ ଦେବାକୁ ପଡିବ ।


    ii ) ନିରନ୍ତର ଆର୍ଥିକ ବିକାଶ ପାଇଁ ଆବଶ୍ୟକ ଉର୍ଜ୍ଜା , ଯେପରିକି ତୈଳ ଏବଂ ଗ୍ୟାସ କମ୍ ମୂଲ୍ୟରେ କ୍ରମାଗତ ଭାବେ ଉପଲବ୍ଧ ହେବା ଦରକାର ।


    iii ) ନିଉ ଡେଭଲପମେଂଟ ବ୍ୟାଙ୍କ ଦ୍ୱାରା ସଦସ୍ୟ ଦେଶଗୁଡିକର ଭୌତିକ ଏବଂ ସାମାଜିକ ଭିତ୍ତିଭୂମି ତଥା ନବୀକରଣୀୟ ଶକ୍ତି କାର୍ଯ୍ୟକ୍ରମରେ ନିବେଶକୁ ଆହୁରି ପ୍ରାଥମିକତା ମିଳିବା ଦରକାର । ବିପର୍ଯ୍ୟୟ ପ୍ରତିରୋଧୀ ପୁନନିର୍ମାଣ ଭିତ୍ତିଭୂମି ମେଂଟ ପାଇଁ ଭାରତର ପ୍ରସ୍ତାବ ଅଳ୍ପ ବିକଶିତ ଏବଂ ବିକାଶଶୀଳ ଦେଶଗୁଡିକୁ ପ୍ରାକୃତିକ ବିପର୍ଯ୍ୟୟର ସମ୍ମୁଖୀନ ହେବା ପାଇଁ ଉଚିତ ଭିତ୍ତିଭୂମି ନିମନ୍ତେ ସହାୟକ ହେବ । ମୁଁ ଆପଣମାନଙ୍କୁ ଏହି ମେଂଟରେ ସାମିଲ ହେବା ପାଇଁ ଆହ୍ୱାନ ଦେଉଛି ।


    iv ) ସାରା ବିଶ୍ୱରେ କୁଶଳୀ କାରିଗରମାନଙ୍କର ଆଦାନ ପ୍ରଦାନ ହେବା ଆବଶ୍ୟକ । ଏହାଦ୍ୱାରା ସେହି ଦେଶଗୁଡିକୁ ମଧ୍ୟ ଲାଭ ହେବ , ଯେଉଁଠାରେ ଜନସଂଖ୍ୟାର ଏକ ବହୁତ ଭାଗ କାର୍ଯ୍ୟ କରିବାର ବୟସ ଅତିକ୍ରମ କରିସାରିଛନ୍ତି ।


    v ) ମୁଁ ନିକଟରେ ଆତଙ୍କବାଦ ଉପରେ ଏକ ବିଶ୍ୱ ସମ୍ମିଳନୀର ଆହ୍ୱାନ କରୁଛି । ଆତଙ୍କବାଦ ବିରୁଦ୍ଧରେ ଲଢ଼େଇ ପାଇଁ ଜରୁରୀ ସହମତିର ଅଭାବ ଆମକୁ ନିଷ୍କ୍ରିୟ କରିପାରିବ ନାହିଁ । ଆତଙ୍କବାଦ ବିରୁଦ୍ଧରେ ସଂଘର୍ଷକୁ ପ୍ରମୁଖ ପ୍ରାଥମିକତା ଗୁଡିକରେ ସ୍ଥାନ ଦେବା ପାଇଁ ମୁଁ ବ୍ରାଜିଲର ପ୍ରସଂଶା କରୁଛି ।


    ମହାମହିମ ,


    ବ୍ରାଜିଲିଆରେ ବ୍ରିକ୍ସ ଶିଖର ସମ୍ମିଳନୀକୁ ମୁଁ ଉତ୍ସୁକତାର ସହିତ ପ୍ରତୀକ୍ଷା କରି ରହିଛି । ଏହି ଶିଖର ସମ୍ମିଳନୀକୁ ସଫଳ କରିବା ପାଇଁ ଭାରତ ସମ୍ପୂର୍ଣ୍ଣ ସହଯୋଗ କରିବ ।


    ଆପଣ ସମସ୍ତଙ୍କୁ ବହୁତ ବହୁତ ଧନ୍ୟବାଦ ।


    **********

    
    
    (Release ID: 1576215) Visitor Counter : 28