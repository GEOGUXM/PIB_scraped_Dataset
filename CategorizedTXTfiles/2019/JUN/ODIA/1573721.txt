      ଆୟୁଷ

      ପଞ୍ଚମ ଆନ୍ତର୍ଜାତିକ ଯୋଗ ଦିବସ ଅବସରରେ ରାଞ୍ଚିରେ ଆୟୋଜିତ ମୁଖ୍ୟ କାର୍ଯ୍ୟକ୍ରମରେ 30,000 ଯୋଗ ଶ୍ରଦ୍ଧାଳୁଙ୍କ ନେତୃତ୍ୱ ନେବେ ପ୍ରଧାନମନ୍ତ୍ରୀ
      • ଦେଶବ୍ୟାପୀ ଆନ୍ତର୍ଜାତିକ ଯୋଗ ଦିବସ ପାଳନ କରିବା ପାଇଁ ମୁଖ୍ୟ ମନ୍ତ୍ରଣାଳୟ ରହିବ ଆୟୁଷ
      • ଚଳିତ ଥର ଆନ୍ତର୍ଜାତିକ ଯୋଗ ଦିବସର ଗୁରୁତ୍ୱ ହେଉଛି ହଜାରରୁ ଉର୍ଦ୍ଧ୍ଵ ସ୍ଥାନରେ ବହୁ ସଂଖ୍ୟାରେ ଜନସାଧାରଣଙ୍କୁ ନେଇ ସମତାଳରେ ଯୋଗ ପ୍ରଦର୍ଶନ କରାଯିବ
      • କାର୍ଯ୍ୟକ୍ରମରେ ଭାଗନେବେ ଭାରତର ପ୍ରଖ୍ୟାତ ଯୋଗଗୁରୁ
      Posted On: 08 JUN 2019 2:40PM by PIB Bhubaneshwar


    ଜୁନ 21 , 2019ରେ ଝାଡଖଣ୍ଡର ରାଞ୍ଚିରେ ଥିବା ପ୍ରଭାତ ତରାଠାରେ ପାଳିତ ହେବାକୁ ଥିବା ଆନ୍ତର୍ଜାତିକ ଯୋଗ ଦିବସ 2019ର ମୁଖ୍ୟ କାର୍ଯ୍ୟକ୍ରମରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ନେତୃତ୍ୱ ନେବେ । ଏହି ମୁଖ୍ୟ କାର୍ଯ୍ୟକ୍ରମରେ ପାଖାପାଖି 30 , 000 ଜନସାଧାରଣ ଯୋଗଦେବା ନେଇ ଆଶା କରାଯାଉଛି । ଜୁନ 13ରେ ରାଞ୍ଚିଠାରେ ମୁଖ୍ୟ କାର୍ଯ୍ୟକ୍ରମକୁ ନେଇ ଏକ ପୂର୍ବ ପ୍ରସ୍ତୁତି କାର୍ଯ୍ୟକ୍ରମ ଅନୁଷ୍ଠିତ ହେବ ଯେଉଁଥିରେ କି ବିଭିନ୍ନ ଯୋଗାନୁଷ୍ଠାନ ଏବଂ ଯୋଗ ଗୁରୁଙ୍କ ବ୍ୟତୀତ ଅନେକ ପଦାଧିକାରୀ ଯୋଗଦେବେ ।


    ଦେଶବ୍ୟାପୀ ଆନ୍ତର୍ଜାତିକ ଯୋଗ ଦିବସ ପାଳନ କରିବା ପାଇଁ ମୁଖ୍ୟ ମନ୍ତ୍ରଣାଳୟ ରହିବ ଆୟୁଷ ମନ୍ତ୍ରଣାଳୟ । ଗତ 4 ବର୍ଷ ମଧ୍ୟରେ ମନ୍ତ୍ରଣାଳୟ ଆନ୍ତର୍ଜାତିକ ଯୋଗ ଦିବସ ସମ୍ବନ୍ଧୀୟ ଅନେକ କାର୍ଯ୍ୟକ୍ରମ ସଫଳତାର ସହ ଆୟୋଜନ କରିଛି । ଚଳିତ ବର୍ଷ ମଧ୍ୟ ଆନ୍ତର୍ଜାତିକ ଯୋଗ ଦିବସ ଅବସରରେ ଛୋଟ ବଡ ଅନେକ କାର୍ଯ୍ୟକ୍ରମର ଆୟୋଜନ କରାଯାଉଛି ।


    ଜାତୀୟ ଗୁରୁତ୍ୱ ଦୃଷ୍ଟିରୁ ଏବଂ ସାର୍ବଜନୀନ ସ୍ୱାସ୍ଥ୍ୟ ଓ କଲ୍ୟାଣ କ୍ଷେତ୍ରରେ ଦୀର୍ଘସ୍ଥାୟୀ ଲାଭ ପାଇବା ପାଇଁ ଜୁନ 21 , 2019ରେ ଆନ୍ତର୍ଜାତିକ ଯୋଗ ଦିବସ ପାଳନ କରିବା ପାଇଁ ମିଳିତ ଭାବେ କାର୍ଯ୍ୟ କରିବା ଲାଗି ଆୟୁଷ ମନ୍ତ୍ରଣାଳୟ କେନ୍ଦ୍ର ଓ ରାଜ୍ୟର ସମସ୍ତ ଅଂଶୀଦାର ମନ୍ତ୍ରଣାଳୟ , ବିଭାଗ ଏବଂ ଅନ୍ୟାନ୍ୟ ସଂପୃକ୍ତ ଅନୁଷ୍ଠାନଗୁଡ଼ିକୁ ଅନୁରୋଧ କରିଛି । ଯୋଗ ଦ୍ୱାରା ଜନସାଧାରଣଙ୍କ ସର୍ବାଙ୍ଗୀନ ସ୍ୱାସ୍ଥ୍ୟ ଏବଂ କଲ୍ୟାଣକୁ ଲକ୍ଷ୍ୟ ରଖି ଆନ୍ତର୍ଜାତିକ ଯୋଗ ଦିବସ ପାଳନରେ ବହୁ ସଂଖ୍ୟାରେ ଯୋଗଦାନ ପାଇଁ , ଅଧିକାଂଶ ଅଂଶୀଦାର ମନ୍ତ୍ରଣାଳୟ ଓ ବିଭାଗ , ରାଜ୍ୟ ସରକାର ଓ ଅନ୍ୟାନ୍ୟ ଅନୁଷ୍ଠାନମାନେ ପଦକ୍ଷେପ ଗ୍ରହଣ କରିଛନ୍ତି । ଆନ୍ତର୍ଜାତିକ ଯୋଗ ଦିବସର ପ୍ରସ୍ତୁତି ପାଇଁ ସିଆଇଆଇ , ଏଫଆଇସିସିଆଇ , ଇନଷ୍ଟିଚ୍ୟୁଟ ଅଫ କମ୍ପାନୀ ସେକ୍ରେଟାରୀ ଆଦି ଶିଳ୍ପାନୁଷ୍ଠାନ ଏବଂ ସିବିଏସଇ , ଏନସିଇଆରଟି , ୟୁଜିସି , ଡିଏଭି ଆଦି ଶିକ୍ଷାନୁଷ୍ଠାନଭାନେ ଅନେକ ପଦକ୍ଷେପ ଗ୍ରହଣ କରିଛନ୍ତି । ଏଥିସହିତ ସେମାନଙ୍କ କର୍ମଚାରୀ , ସଦସ୍ୟ ଏବଂ ଅନ୍ୟାନ୍ୟ ଅଂଶୀଦାରମାନଙ୍କ ଲାଭ ପାଇଁ ମନ୍ତ୍ରଣାଳୟ ଶିକ୍ଷାନୁଷ୍ଠାନ , ସରକାରୀ ଅନୁଷ୍ଠାନ , ବ୍ୟବସାୟିକ ଫାର୍ମ ଏବଂ ସାଂସ୍କୃତିକ ଅନୁଷ୍ଠାନ ସମେତ ସମସ୍ତ ବ୍ୟକ୍ତିବିଶେଷଙ୍କୁ ଆନ୍ତର୍ଜାତିକ ଯୋଗ ଦିବସରେ ଯୋଗଦେବା ପାଇଁ ପ୍ରୋତ୍ସାହିତ କରୁଛି ।


    ଜୁନ 21ରେ ପାଳନ ହେବାକୁ ଥିବା ଆନ୍ତର୍ଜାତିକ ଯୋଗ ଦିବସର ଗୁରୁତ୍ୱ ହେଉଛି ହଜାରରୁ ଉର୍ଦ୍ଧ୍ଵ ସ୍ଥାନରେ ବହୁ ସଂଖ୍ୟାରେ ଜନସାଧାରଣଙ୍କୁ ନେଇ ସମତାଳରେ ଯୋଗ ପ୍ରଦର୍ଶନ କରାଯିବ , ଯେଉଁଥିରେ କି ଲକ୍ଷ ଲକ୍ଷ ବ୍ୟକ୍ତି ଭାଗନେବେ । ଏହି ପ୍ରଦର୍ଶନମାନଙ୍କରେ ଭାରତର ପ୍ରଖ୍ୟାତ ଯୋଗଗୁରୁମାନେ ଭାଗନେବେ ଏବଂ ସମତାଳରେ ଏହି ଯୋଗ ପ୍ରଦର୍ଶନଗୁଡ଼ିକର ପରିଚାଳନା ପାଇଁ ଏକ ସାଧାରଣ ଆଦର୍ଶ ଯୋଗ ବିଧିର ( CYP ) ବିକାଶ କରିବେ । ଏଥିରେ ସାମିଲ ରହିବ 45 ମିନିଟ ପାଇଁ ଏକ ନିର୍ଦ୍ଦିଷ୍ଟ କ୍ରମରେ ଯୋଗାସନ । ବିଭିନ୍ନ ବୟସ ବର୍ଗର ଏବଂ ଶ୍ରେଣୀର ଜନସାଧାରଣଙ୍କୁ ଲକ୍ଷ୍ୟ ରଖି ଏହି ସାଧାରଣ ଆଦର୍ଶ ଯୋଗ ବିଧି ପ୍ରସ୍ତୁତ କରାଯାଇଛି । ଏହା ଆଶା କରାଯାଉଛି ଯେ ସାଧାରଣ ଆଦର୍ଶ ଯୋଗ ବିଧିରେ ପ୍ରଶିକ୍ଷିତ ବ୍ୟକ୍ତିମାନଙ୍କର ଯୋଗ ପ୍ରତି ଆଗ୍ରହ ବୃଦ୍ଧି ପାଇବ ଏବଂ ସେମାନେ ଦୀର୍ଘସୂତ୍ରରେ ଯୋଗର ଅନୁପାଳନ ଚାଲୁ ରଖିବେ । ଆୟୁଷ ମନ୍ତ୍ରଣାଳୟର ୱେବସାଇଟରେ ସାଧାରଣ ଆଦର୍ଶ ଯୋଗ ବିଧି ସମ୍ବନ୍ଧୀୟ ସୂଚନା ସହ ମୁକ୍ତ ଭିଡିଓ ଏବଂ ଇ-ବୁକ ଉପଲବ୍ଧ । ବିଭିନ୍ନ ଅଂଶୀଦାର ସଙ୍ଗଠନମାନଙ୍କ ମାଧ୍ୟମରେ ମନ୍ତ୍ରଣାଳୟ ମଧ୍ୟ ଏହା ବଣ୍ଟନ କରୁଛି ।


    ************

    
    
    (Release ID: 1573721) Visitor Counter : 54