      रक्षा मंत्रालय

      चक्रवाती तूफान‘वायु’ से उत्पन्न हो रही स्थिति से निपटने के लिए भारतीय नौसेना पूरी तरह से तैयार
      Posted On: 12 JUN 2019 11:21AM by PIB Delhi


    चक्रवाती तूफान ‘वायु’ से उत्‍पन्‍न हो रही स्थिति से बड़ी तेजी से निपटने के उद्देश्‍य से मुम्‍बई स्थित पश्चिमी नौसेना कमान के मुख्‍यालय ने निम्‍नलिखित तैयारियां की हैं:

      * राज्‍य प्रशासन , स्‍थानीय जिला प्राधिकरणों और भारतीय तटरक्षक बल के अधिकारियों को निर्देश दिया गया है कि वे समुद्र में न जाने के लिए मछुआरों को आगाह करें और इसके साथ ही खराब मौसम को देखते हुए हरसंभव ऐहतियाती कदम उठाएं।
      * मानवीय सहायता और आपदा राहत ( एचएडीआर ) से जुड़े पत्‍थरों और राहत सामग्री को पश्चि मी नौसेना कमान के नामित जहाजों पर रख दिया गया है और वे अल्‍प समय में ही तैनाती के लिए पूरी तरह से तैयार हैं।
      * समुद्र में परिचालन कर रहे भारतीय नौसेना के जहाजों और नियमित रूप से छोटी उड़ान भरने वाले विमानों/हेलिकॉप्‍टरों को निर्देश दिया गया है कि वे समुद्र में अपना परिचालन कर रहे मछली पकड़ने वाले जहाजों को सूचित कर उन्‍हें बंदरगाह पर वापस लौटने की सलाह दें।
      * भारतीय नौसेना के गोताखोरी एवं बचाव दलों और राहत सामग्री को आपातकालीन उपयोग के लिए सुरक्षित रखा गया है , ताकि आवश्‍यकता पड़ने पर असैन्‍य अधिकारियों को सहायता मुहैया कराई जा सके।
      * भारतीय नौसेना के मुम्‍बई स्थित अश्विनी अस्‍पताल में चिकित्‍सा दलों और सुविधाओं की वैकल्पिक व्‍यवस्‍था कर दी गई है , ताकि आपातकालीन चिकित्‍सा स्थितियों से पूरी तत्‍परता के साथ निपटना संभव हो सके।
      * पी81 और आईएल विमान को आपात उपयोग के लिए रखा गया है , ताकि आवश्‍यकता पड़ने पर ‘एसएआर मिशन’ पर काम किया जा सके।

    ***


    आर.के.मीणा/आरएनएम/एएम/आरआरएस/वीके -1584


    

    
    (Release ID: 1574522) Visitor Counter : 15
    
    
      Read this release in: English , Urdu , Marathi , Bengali , Gujarati
    
    
    

*