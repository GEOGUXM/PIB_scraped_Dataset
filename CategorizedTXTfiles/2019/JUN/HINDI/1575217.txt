      रक्षा मंत्रालय

      एएऩ-32 दुर्घटनाः पार्थिव अवशेषों को जोरहाट ले जाया गया
      Posted On: 20 JUN 2019 7:37PM by PIB Delhi


    भारतीय वायु सेना का एएन-32 विमान जिसने जोरहाट, असम के वायु सेना स्टेशन से 03 जून 2019 को उड़ान भरी थी, वायु सेना के 13 जवानों के साथ लापता हो गया था। 11 जून को इस लापता विमान का मलबा अरूणाचल प्रदेश में एक पहाड़ी पर मिला और उसमें सवार सभी जवान दुर्घटना में मारे गये। इन बहादुर 13 वायु सैनिकों के पार्थिव अवशेष बरामद कर लिए गये और उऩ्हें वायु सेना स्टेशन, जोरहाट भेज दिया गया। बाद में इन अवशेषों को उनके पैतृक स्थानों पर भेजा जाएगा, जहां सेना की परंपरा के अनुसार उनका अंतिम संस्कार किया जाएगा। भारतीय वायु सेना उन सभी वायु सैनिकों के परिवारों के साथ खड़ी है, जिन्होंने इस दुर्घटना में अपनी जान गंवाई। भारतीय वायु सेना भारतीय सेना, भारतीय नौ सेना, एनटीआरओ, राज्य प्रशासनों, नागरिक आबादी को तलाशी और बचाव कार्य में उनकी मदद के लिए धन्यवाद देती है।


    ****


    आर.के.मीणा/आरएनएम/एएम/केपी-1684


    

    
    (Release ID: 1575217) Visitor Counter : 46
    
    
      Read this release in: English , Urdu