      सूक्ष्‍म, लघु एवं मध्‍यम उद्यम मंत्रालय

      श्री नितिन गडकरी स्‍वच्‍छ भारत अभियान के तहत दिल्‍ली के एक गांव में तालाब सफाई अभियान में शामिल हुए
      Posted On: 26 JUN 2019 6:00PM by PIB Delhi


    केन्‍द्रीय सूक्ष्‍म , लघु और मध्‍यम उपक्रम तथा सड़क परिवहन एवं राजमार्ग मंत्री श्री नितिन गडकरी ने देश में गांवों के विकास का आह्वान किया है। उन्‍होंने कहा कि रोजगार, पीने के पानी, नालियों और स्‍वास्‍थ्‍य सुविधाओं के अभाव के कारण गांव के लोग शहरों की ओर पलायन कर रहे हैं। केन्‍द्रीय मंत्री ने कहा कि सरकार गरीबों, किसानों और श्रमिक वर्ग के कल्‍याण के लिए पूरी गंभीरता के साथ काम कर रही है।


    वर्षा जल संचयन के लिए आज नई दिल्‍ली के कुतुबगढ़ गांव में एक तालाब के सफाई अभियान की शुरूआत करने के अवसर पर श्री गडकरी ने ग्रामीण युवाओं से आय के स्रोत बढ़ाने के लिए रोजगार के नये और आधुनिक तरीके अपनाने का आह्वान किया। उन्‍होंने 2018 में गांव में मधुमक्‍खी पालन की शुरूआत किये जाने की सराहना करते हुए कहा कि इससे गांव वासियों की आमदनी ही नहीं बढ़ेगी बल्कि उनका सम्‍मान भी बढ़ेगा।


    केन्‍द्रीय मंत्री ने गांववासियों को कृषि कचरे से उपयोगी उत्‍पाद बनाये जाने की उपलब्‍ध तकनीक की जानकारी दी। स्‍थानीय स्‍तर पर जल प्रबंधन को बेहतर बनाने के लिए श्री गडकरी ने इस्‍तेमाल किये गये पानी को फिर से उपयोग में लाने के दुनियाभर में लोकप्रिय हो रहे तरीकों के बारे में बताया।


    कुतुबगढ़ गांव में तालाब को गहरा करने और उसकी सफाई का काम खादी ग्रामाद्योग आयोग द्वारा चलाये गये स्‍वच्‍छ भारत अभियान के तहत किया जा रहा है। सफाई अभियान के मौके पर सूक्ष्‍म , लघु और मध्‍यम उपक्रम तथा पशु-पालन , डेयरी और मत्‍स्‍य पालन राज्‍य मंत्री श्री प्रताप चंद्र सारंगी भी उपस्थित थे।


    

    केन्‍द्रीय सड़क परिवहन और राजमार्ग तथा सूक्ष्‍म , लघु और मध्‍यम उपक्रम मंत्री श्री नितिन गडकरी 26.6.2019 को दिल्‍ली के कुतुबगढ़ गांव में खादी ग्रामोद्योग आयोग द्वारा आयोजित स्‍वच्‍छ भारत अभियान के तहत पौधा रोपण करते हुए। सूक्ष्‍म , लघु और मध्‍यम राज्‍य मंत्री तथा पशु-पालन , डेयरी और मत्‍स्‍य पालन राज्‍य मंत्री श्री प्रताप चन्‍द्र सारंगी भी साथ में मौजूद।


    सूक्ष्‍म , लघु और मध्‍यम राज्‍य मंत्री तथा पशु-पालन , डेयरी और मत्‍स्‍य पालन राज्‍य मंत्री श्री प्रताप चन्‍द्र सारंगी 26.6.2019 को दिल्‍ली के कुतुबगढ़ गांव में खादी ग्रामोद्योग आयोग द्वारा आयोजित स्‍वच्‍छ भारत अभियान के तहत पौधा रोपण करते हुए।


    **********


    आर.के.मीणा/आरएनएम/एएम/एमएस/एसएस -175 8

    
    
    (Release ID: 1575871) Visitor Counter : 130
    
    
      Read this release in: English , Urdu