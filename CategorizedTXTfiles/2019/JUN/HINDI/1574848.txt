      गृह मंत्रालय

      राष्‍ट्रीय आपदा प्रबंधन प्राधिकरण - एनडीएमए ने गांबिया के प्रतिनिधिमंडल से मुलाकात की: आपदा जोखिम घटाने के उपायों पर हुई चर्चा
      Posted On: 18 JUN 2019 2:42PM by PIB Delhi


      गांबिया के 25 सदस्‍यीय प्रतिनिधिमंडल ने आज यहां राष्ट्रीय आपदा प्रबंधन प्राधिकरण (एनडीएम) से मुलाकात की। प्रतिनिधिमंडल गांबिया के सरकारी कर्मचारियों के लिए मसूरी स्थित राष्ट्रीय सुशासन केंद्र द्वारा आयोजित प्रशिक्षण कार्यक्रम में हिस्‍सा लेने भारत आया है। यह कार्यक्रम 10 से 21 जून तक आयोजित किया गया है।


      प्रशिक्षण कार्यक्रम का उद्देश्‍य दोनों देशों के बीच प्रशासन के क्षेत्र में परस्‍पर अनुभवों और काम काज के बेहतरीन तरीकों को साझा करना है। कार्यक्रम की अगुवाई भारत सरकार का विदेश मंत्रालय कर रहा है।


      प्रतिनिधिमंडल से चर्चा के लिए एनडीएमए ने आपदा प्रबंधन के बारे में वैश्विक स्‍तर पर अपनायी जा रहे तौर तरीकों , भारत में आपदा जोखिम न्‍यूनीकरण की संस्‍थागत प्रणाली तथा खुद के काम काज के तरीकों पर एक प्रस्‍तुति दी। इसके बाद आपदा प्रबंधन से जुड़े मुद्दों पर विस्‍तार से चर्चा की गई।


      
      ज्ञान तथा काम काज के बेहतरीन तौर तरीकों को साझा करना आपदा जोखिमों को कम करने और कमजोर समुदायों को सशक्त बनाने का एक सशक्‍त माध्‍यम है। बैठक में होने वाली चर्चाएँ दोनों देशों को आपदा जोखिम घटाने के उनके प्रयासों में मदद करेंगी।


      *******


      आर.के.मीणा/आरएनएम/एएम/एमएस/पीबी -1633

    

    
    (Release ID: 1574848) Visitor Counter : 309
    
    
      Read this release in: English , Urdu , Bengali , Punjabi