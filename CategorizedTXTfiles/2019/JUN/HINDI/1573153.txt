      वित्‍त मंत्रालय

      मई, 2019 में जीएसटी राजस्व संग्रह
      
      कुल 100289 करोड़ रुपये का जीएसटी राजस्‍व संग्रह प्राप्त हुआ, जो मई, 2018 में प्राप्त राजस्व की तुलना में 6.67 प्रतिशत वृद्धि दर्शाता है
      
      Posted On: 01 JUN 2019 4:36PM by PIB Delhi


    मई , 2019 में जीएसटी राजस्‍व संग्रह कुल मिलाकर 1,00,289 करोड़ रुपये का हुआ जिसमें 17,811 करोड़ रुपये का सीजीएसटी, 24,462 करोड़ रुपये का एसजीएसटी, 49,891 करोड़ रुपये का आईजीएसटी (आयात पर संग्रहीत 24,875 करोड़ रुपये सहित) और 8,125 करोड़ रुपये का उपकर या सेस (आयात पर संग्रहीत 953 करोड़ रुपये सहित) शामिल हैं। अप्रैल माह के लिए 31 मई, 2019 तक कुल मिलाकर 72.45 लाख जीएसटीआर 3बी रिटर्न दाखिल की गई।


    सरकार ने नियमित निपटान के रूप में आईजीएसटी से सीजीएसटी में 18,098 करोड़ रुपये और एसजीएसटी में 14,438 करोड़ रुपये का निपटान किया है। मई , 2019 में नियमित निपटान के बाद केन्‍द्र सरकार और राज्‍य सरकारों द्वारा अर्जि‍त कुल राजस्‍व कुछ इस तरह से है : सीजीएसटी के लिए 35,909 करोड़ रुपये और एसजीएसटी के लिए 38,900 करोड़ रुपये।


    मई , 2018 में राजस्‍व 94,016 करोड़ रुपये आंका गया था और मई, 2019 में राजस्‍व संग्रह पिछले वर्ष के इसी महीने में संग्रहीत राजस्‍व की तुलना में 6.67 प्रतिशत अधिक है। मई, 2019 का राजस्व वित्त वर्ष 2018-19 (98,114 करोड़ रुपये) में जीएसटी राजस्व के मासिक औसत की तुलना में 2.21 प्रतिशत है।


    फरवरी-मार्च 2019 महीनों के लिए राज्यों को जीएसटी प्रतिपूर्ति के रूप में 18,934 करोड़ रुपये जारी किए गए। निम्‍नलिखित चार्ट में चालू वर्ष के दौरान राजस्‍व संग्रह के रुख को दर्शाया गया है :


    *****


    आर.के.मीणा / आरएनएम/एएम/आईपीएस/सीएस–1387

    
    
    (Release ID: 1573153) Visitor Counter : 222
    
    
      Read this release in: English , Bengali