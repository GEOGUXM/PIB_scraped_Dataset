      वित्‍त मंत्रालय

      वर्तमान सरकार द्वारा एमएसएमई को अपना समर्थन आगे भी जारी रखने के लिए और पहले से चल रहे आउटरीच अभियान को चालू रखने के लिए, सार्वजनिक क्षेत्र के सभी बैंकों के प्रमुखों से हो चुकी प्रगति और ऋण की उपलब्धता से संबंधित मुद्दों का गहन विश्लेषण करने के लिए कहा गया है, जिसका सामना एमएसएमई को अब तक करना पड़ रहा है। यह सुनिश्चित करने के लिए सभी प्रकार के ईमानदारीपूर्वक प्रयास किए जाने चाहिए कि औपचारिकीकरण की प्रक्रिया के दौरान एमएसएमई को ऋण के अभाव में नुकसान नहीं उठाना पड़े, जो कि उन्हें मौजूदा दिशानिर्देशों के अनुसार प्राप्त होना चाहिए
      Posted On: 27 JUN 2019 6:57PM by PIB Delhi


    सूक्ष्म , लघु और मध्यम उद्यम (एमएसएमई) भारतीय अर्थव्यवस्था का एक महत्वपूर्ण घटक है और यह देश की जीडीपी , निर्यात , औद्योगिक उत्पादन , रोजगार सृजन आदि में एक महत्वपूर्ण योगदान देता है। पिछले कुछ वर्षों के दौरान , यह क्षेत्र कई मोर्चों पर अवरोधों का सामना कर रहा है। इस संबंध में , प्रधानमंत्री द्वारा 2 नवंबर , 2018 को एमएसएमई आउटरीच पहल की शुरूआत की गई थी , जिससे ऋण तक पहुंच , बाजार तक पहुंच , प्रौद्योगिकी-उन्नयन , व्यापार करने में आसानी और एमएसएमई के कर्मचारियों के लिए सुरक्षा की भावना प्रदान की जा सके। इन 5 श्रेणियों में से प्रत्येक को संबोधित करने के लिए 12 घोषणाएँ की गईं:


    इस पहल को आगे बढ़ाने के लिए , भारत सरकार द्वारा आउटरीच अभियान के लाभ को जारी रखने का निर्णय लिया गया है। इसलिए, एसबीआई के चेयरमैन और सार्वजनिक क्षेत्र के सभी बैंकों (पीएसबी ) के एमडी और सीईओ से आधिकारिक संदेश के दौरान यह आग्रह किया गया कि सीजीएम/ जीएम स्तर के अधिकारी को प्राप्त की गई प्रगति, क्रेडिट की उपलब्धता और एमएसएमई द्वारा सामना की जा रही समस्याओं का गहन विश्लेषण करने के लिए विशेष रूप से नामित किया जा सकता है। नोडल जीएम, विश्लेषण और सुधारात्मक कार्रवाई करते हुए , अन्य बातों के साथ , निम्नलिखित विषयों पर चरणबद्ध जानकारी एकत्रित कर सकता है: -


     1. बैंकों से ऋण ले रहे एमएसएमई का विवरण

     2. एमएसएमई खातों का विवरण जो कि एनपीए हैं
     3. एमएसएमई खातों का विवरण जहां पर 1 जनवरी , 2019 को जारी आरबीआई परिपत्र के अनुसार पुनर्गठन/ वियोजन किया गया है
     4. नए एमएसएमई का विवरण जिन्हें अभियान के दौरान शामिल किया गया
     5. एमएसएमई का विवरण जो अभी शामिल नहीं हैं

    वित्तीय सेवा विभाग (डीएफएस ) को साप्ताहिक रिपोर्ट प्रदान करने के लिए, वित्त मंत्रालय द्वारा एक प्रोफार्मा इन पीएसबी को अलग से भेजा जा रहा है। इस अभियान का पर्यवेक्षण एमएसएमई फाइनेंसिंग के ईडी इंचार्ज द्वारा किया जाएगा।


    सभी पीएसबी के प्रमुखों से यह भी कहा गया है कि ईमानदारीपूर्वक प्रयास किए जाएं, जिससे कि औपचारिकीकरण की प्रक्रिया के दौरान एमएसएमई को क्रेडिट के अभाव में नुकसान नहीं उठाना पड़े , जो कि उन्हें मौजूदा दिशानिर्देशों के अनुसार प्राप्त होना चाहिए।


    ****


    आर.के.मीणा/आरएनएम/एएम/एके-1778


    

    
    (Release ID: 1576120) Visitor Counter : 41
    
    
      Read this release in: Telugu , English
    
    
    

5.