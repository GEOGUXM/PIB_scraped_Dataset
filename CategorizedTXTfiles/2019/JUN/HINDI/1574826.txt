      वाणिज्‍य एवं उद्योग मंत्रालय

      वाणिज्य और उद्योग मंत्री ने ई-कॉमर्स और डेटा स्थानीयकरण पर उद्योग जगत के हितधारकों के साथ बैठक की
      Posted On: 17 JUN 2019 6:37PM by PIB Delhi


    श्री पीयूष गोयल ई-कॉमर्स और डेटा स्थानीयकरण पर उद्योग जगत के हितधारकों के साथ बैठक करते हुए


    केंद्रीय वाणिज्य और उद्योग तथा रेल मंत्री श्री पीयूष गोयल ने आज नई दिल्ली में ई-कॉमर्स और डेटा स्थानीयकरण विषय पर उद्योग जगत के हितधारकों के साथ बैठक की।


    विचार-विमर्श के प्रमुख मुद्दे थे – विकसित होती हुई डिजिटल अर्थव्यवस्था में भारत के लिए संभावनाएं, ई-कॉमर्स के कारण भारत की जीडीपी में मूल्य संवर्धन, 4 आयामों - निजता, सुरक्षा, संरक्षा और स्वतंत्र चयन से संबंधित डेटा को समझना, डेटा का स्वामित्व और इसे साझा करना, देश के बाहर डेटा के आवागमन से लाभ और डेटा उपयोग के निरीक्षण हेतु साधन।


    भारतीय ई-कॉमर्स कंपनियों के साथ वाणिज्य मंत्री की बैठक में ई-कॉमर्स से लाभ प्राप्त करने वाली भारतीय कंपनियों से संबंधित मुद्दे, विदेशी प्रतिस्पर्धा के खतरे, समान अवसर की उपलब्धता और प्रतिस्पर्धा विरोधी अभ्यासों का प्रभाव, प्रतिस्पर्धा समाप्त करने के लिए कीमतों को कम रखना और अन्य विभेदकारी अभ्यास जैसे विषयों पर विचार-विमर्श किया जाएगा। ई-कॉमर्स कंपनियों के साथ बैठक में देश के बाहर डेटा के आवागमन से लाभ, डेटा का स्वामित्व और इसे साझा करना, भारतीय डेटा सर्वर के उपयोग से होने वाले फायदे व नुकसान, ई-मेल, क्लाउड जैसे विषयों पर भी चर्चा की जाएगी।


    भारतीय ई-कॉमर्स कंपनियों के साथ वाणिज्य मंत्री की बैठक में डेटा स्थानीयकरण पर होने वाला खर्च और कार्यकुशला में नुकसान, डेटा अवसंरचना निर्माण के लिए समय सीमा निर्धारण, डेटा स्थानीयकरण के लिए नियम, भारतीय डेटा सर्वरों का विकास, क्लाउड ई-मेल (कवरेज, फायदे, नुकसान, कीमत) जैसे विषयों पर विचार-विमर्श किया जाएगा।


    वाणिज्य और उद्योग राज्य मंत्री श्री सोमप्रकाश, डीपीआईआईटी, वाणिज्य विभाग, इलेक्ट्रॉनिक्स और सूचना प्रौद्योगिकी विभाग के सचिव, आरबीआई के उप गवर्नर श्री बी.पी. कानूनगो, विदेश मंत्रालय, वाणिज्य विभाग, डीपीआईआईटी के वरिष्ठ अधिकारी तथा ई-कॉमर्स कंपनियों के प्रतिनिधि बैठक में शामिल हुए।


    ***


    आर.के.मीणा / आरएनएम/एएम /जेके/सीएस – 1 627


    

    
    (Release ID: 1574826) Visitor Counter : 294
    
    
      Read this release in: English , Urdu