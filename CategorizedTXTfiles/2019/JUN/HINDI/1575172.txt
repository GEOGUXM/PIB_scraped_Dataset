      अणु ऊर्जा विभाग

      परमाणु ऊर्जा विभाग ने मनाया योग और कल्‍याण का उत्‍सव
      Posted On: 21 JUN 2019 1:26PM by PIB Delhi


    परमाणु ऊर्जा विभाग द्वारा आज मुम्‍बई में ‘ योगा बाइ गेटवे ’ थीम पर आधारित 5वां अंतर्राष्‍ट्रीय योग दिवस 2019 गेटवे ऑफ इंडिया की चित्रमय पृष्‍ठभूमि में ‘योग और कल्‍याण का उत्‍सव ’ के ध्‍येय वाक्‍य के साथ मनाया गया। परमाणु ऊर्जा विभाग में संयुक्‍त सचिव (प्रशासन एवं लेखा) की अगुवाई वाले इस आयोजन में 200 से ज्‍यादा वरिष्‍ठ अधिकारियों और कर्मचारियों ने भाग लिया।


    इस कार्यक्रम का आयोजन परमाणु ऊर्जा मनोरंजन क्‍लब द्वारा श्री अभय कुमार की अध्‍यक्षता में किया गया। ‘योग और कल्‍याण का उत्‍सव ’ परमाणु ऊर्जा विभाग द्वारा मनाया जा रहा है।


    अंतर्राष्‍ट्रीय योग दिवस के अवसर पर विभाग के अधिकारियों और कर्मचारियों की बड़ी तादाद में उत्‍साहपूर्वक भागीदारी ने इस पावन आयोजन को सफल बनाया। सामान्‍य योग के अलावा ‘योग और कल्‍याण का उत्‍सव ’ के अवसर पर अनेक प्रकार की गतिविधियों का आयोजन किया गया। इन गतिविधियों में – रोजमर्रा के जीवन में योग के लाभ अपनाने से सेहत को होने वाले फायदों पर केन्द्रित विभिन्‍न प्रतियोगिताओं- योग पर केन्द्रित आदर्श वाक्‍य प्रतियोगिता, लेख लिखने की प्रतियोगिता, पोस्‍टर बनाने की प्रतियोगिता, प्रश्‍नोत्‍तरी प्रतियोगिता, संगीत एवं सामूहिक नृत्‍य प्रतियोगिता का आयोजन किया गया। विभिन्‍न सांस्‍कृतिक कार्यक्रमों का आयोजन किया गया। योग के स्‍वास्‍थ्‍य लाभ के बारे में व्‍याख्‍यान, कार्यशालाएं और विभिन्‍न शैक्षणिक कार्यक्रम आयोजित किये गये।


    अंतर्राष्‍ट्रीय योग दिवस मनाने का वास्‍तविक उद्देश्‍य योग को नागरिकों की जीवन शैली का अविभाज्‍य अंग बनाना और इस प्रकार सभी के लिए स्‍वस्‍थ्‍य जीवन सुनिश्चित करना है। ‘योग और कल्‍याण का उत्‍सव ’ इस दिशा में उठाया गया महत्‍वपूर्ण कदम है। योग के सकारात्‍मक प्रभावों और कुछ खास बीमारियों के स्‍वस्‍थ प्रावधानों का प्रोत्‍साहन एक प्रमाणित तथ्‍य है। विभिन्‍न राज्‍यों ने तनाव से संबंधित विकारों, श्‍वसन संबंधी एलर्जी, चिंताओं, मधुमेह, हृदय रोग से निपटने और दिव्‍यांगों के पुनर्वास में योग के सकारात्‍मक प्रभाव दर्शाएं हैं।


    ******


    आर.के.मीणा/आरएनएम/एएम/आरके/जीआरएस-1677

    
    
    (Release ID: 1575172) Visitor Counter : 145
    
    
      Read this release in: English , Urdu