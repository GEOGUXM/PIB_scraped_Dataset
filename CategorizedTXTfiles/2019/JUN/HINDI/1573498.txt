      सामाजिक न्‍याय एवं अधिकारिता मंत्रालय

      श्री थावरचंद गहलोत 6-8 जून, 2019 को ब्यून्स आयर्स में ‘द्वितीय ग्लोबल डिसबिलिटी समिट’ में भाग लेंगे
      Posted On: 05 JUN 2019 2:10PM by PIB Delhi


    केन्द्रीय सामाजिक न्याय एवं अधिकारिता मंत्री श्री थावरचंद गहलोत के नेतृत्व में एक शिष्टमंडल 6-8 जून, 2019 के दौरान अर्जेटीना के ब्यून्स आयर्स में आयोजित होने वाले ‘द्वितीय ग्लोबल डिसबिलिटी समिट’ में भाग लेने के लिए आज अर्जेटीना के लिए रवाना हो रहा है। इस शिष्टमंडल में सामाजिक न्याय एवं अधिकारिता मंत्रालय की सचिव श्रीमती शकुंतला गैमलीन, सामाजिक न्याय एवं अधिकारिता मंत्रालय में संयुक्त सचिव डॉ. प्रबोध सेठ और केन्द्रीय मंत्री के निजी सचिव श्री नीरज सेमवाल शामिल हैं। इस सम्मेलन का उद्देश्य दुनियाभर में दिव्यांगजनों (पीडब्ल्यूडी) के अधिकारिता एवं समावेशन से संबंधित मुद्दों पर विचार करना एवं एक स्वतंत्र एवं सम्मानित जीवन जीने में उन्हें सक्षम बनाने के लिए एक तंत्र की रूपरेखा तैयार करना है। केन्द्रीय मंत्री ने जुलाई, 2018 में लंदन में आयोजित ‘प्रथम वैश्विक विकलांगता शिखर सम्मेलन’ में भी भाग लिया था।


    यह शिष्टमंडल 9-10 जून, 2019 को दोनों देशों के बीच एक समझौता ज्ञापन (एमओयू) तैयार करने के लिए अर्जेटीना सरकार के साथ द्विपक्षीय विचार-विमर्शों में भी भाग लेगा।


    ******


    आर.के.मीणा/आरएनएम/एएम/एसकेजे/डीके – 14 54

    
    
    (Release ID: 1573498) Visitor Counter : 403
    
    
      Read this release in: English , Bengali