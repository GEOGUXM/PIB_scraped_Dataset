      जल शक्ति मंत्रालय

      जल शक्ति मंत्रालय ने जल संरक्षण, ग्रामीण पेयजल आपूर्ति और स्वच्छ भारत मिशन (ग्रामीण) विषय पर सभी राज्यों के साथ बैठक की
      Posted On: 11 JUN 2019 7:49PM by PIB Delhi


    केन्‍द्रीय जल शक्ति मंत्री श्री गजेन्‍द्र सिंह शेखावत ने आज नई दिल्‍ली में जल संसाधन , पेयजल और स्वच्छता विषय पर सभी राज्यों के मंत्रियों तथा प्रधान सचिवों के साथ समीक्षा बैठक की। बैठक में देश के विभिन्‍न राज्‍यों द्वारा पेयजल और स्‍वच्‍छता के क्षेत्र में उठाए गए कदमों पर विचार-विमर्श किया गया। मानसून के महीनों में वर्षा जल संरक्षण की तैयारियों पर भी चर्चा की गई। 24 राज्‍यों के जल और स्‍वच्‍छता मंत्रियों ने इस बैठक में भाग लिया।


    जल संरक्षण और पेयजल ( ग्रामीण)


    श्री शेखावत ने राज्‍यों द्वारा जल की समस्‍या को दूर करने के लिए शुरू की गई योजनाओं की समीक्षा की। उन्‍होंने आग्रह किया कि केन्‍द्र और राज्‍यों को प्रधानमंत्री श्री नरेन्‍द्र मोदी के सहयोगी संघवाद की भावना के अनुरूप काम करना चाहिए। नवगठित जल शक्ति मंत्रालय पानी की मांग और आपूर्ति के प्रबंधन का कार्य करेगा। पानी के किफायती उपयोग और पानी के पुर्नचक्रण को स्‍वच्‍छ भारत मिशन की तरह जनांदोलन बनाया जाना चाहिए। उन्‍होंने राज्‍यों से अनुरोध किया कि वे जल सरंक्ष्‍ण के लिए योजनाएं तैयार करें। इस संदर्भ में उन्‍होंने प्रधानमंत्री द्वारा देश के सभी सरपंचों को लिखे गए पत्र का जिक्र किया। प्रधानमंत्री ने सभी सरपंचों से जल सरंक्षण के लिए अनुरोध किया है।


    पेयजल और स्‍वच्‍छता सचिव श्री परमेश्‍वरन अय्यर ने कहा कि केन्‍द्र-स्‍तर पर पहली बार जल के लिए एकीकृत दृष्टिकोण अपनाया जा रहा है। उन्‍होंने कहा कि ग्रामीण घरों को जल आपूर्ति सुनिश्चित करने के लिए एक नई योजना तैयार की जा रही है।


    जल संसाधन सचिव श्री यू. पी. सिंह ने जल संसाधनों की उपलब्‍धता तथा वर्तमान में जल की कमी के बारे में विस्‍तार से जानकारी दी। उन्‍होंने कहा कि कृषि के लिए पानी की मांग के प्रबंधन की जरूरत है।


    स्‍वच्‍छ भारत मिशन – ग्रामीण (एसबीएम-जी)


    एसबीएम-जी भारत को खुले में शौच से मुक्‍त (ओडीएफ) बनाने के कार्यक्रम के अतिंम चरण में है। जल शक्ति मंत्री ने कहा कि सभी ग्रामीण परिवारों में 100 प्रतिशत स्‍वच्‍छता कवरेज के लक्ष्‍य को जल्‍द से जल्‍द हासिल किया जाना चाहिए। उन्‍होंने कहा कि स्‍वच्‍छ भारत एक लक्ष्‍य नहीं है बल्कि यह एक निरंतर प्रक्रिया है। मिश्‍न से 55 करोड़ लोगों के स्‍वच्‍छता व्‍यवहार में बदलाव आया है।


    बैठक में उपस्थित राज्‍यों के मंत्रियों ने स्‍वच्‍छता के सम्‍बन्‍ध में राज्‍यों द्वारा किए गए कार्यों की चर्चा की।


    ***


    आर.के.मीणा /आरएनएम/एएम / जेके/एनएम –1541

    
    
    (Release ID: 1574025) Visitor Counter : 402
    
    
      Read this release in: English , Urdu , Marathi