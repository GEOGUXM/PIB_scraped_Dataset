      रक्षा मंत्रालय

      बाल ग्रीष्म एडवेंचर कैम्प 2019 का समापन
      Posted On: 03 JUN 2019 7:02PM by PIB Delhi


    कोणार्क कोर के तत्वावधान में बैटल एक्स डिवीजन ने 27 मई से 3 जून 2019 तक माउंट आबू में दक्षिणी कमान बाल ग्रीष्म एडवेंचर कैम्प 2019 का आयोजन किया। 98 बच्चों ने अपनी क्षमताओं का प्रदर्शन किया तथा ट्रेकिंग, चट्टानों पर चढ़ाई और गुफा संबंधी कार्यकलापों में अपना हुनर दिखाया। कैम्प के दौरान बच्चों ने पेंटिंग और संगीत में भी अपनी रचनात्मक प्रतिभा दिखाई। यह कैम्प बच्चों के व्यक्तित्व विकास के लिए शानदार प्लेटफॉर्म साबित हुआ। बच्चों ने वाद-विवाद और भाषण प्रतियोगिताओं में भी भाग लिया।


    बच्चों ने माउंट आबू स्थित विभिन्न विरासत स्थलों व अन्य स्थानों का भ्रमण किया और आनंद उठाया। कैम्प की समाप्ति के बाद सभी बच्चों को प्रमाण-पत्र वितरित किए गए। समापन सम्बोधन में गैलैन्ट गुरिल्ला के कमाण्डिंग ऑफिसर ने बच्चों के भावना और उत्साह की प्रशंसा की। प्रकृति की गोद में बसे माउंट आबू में आयोजित कैंम्प बच्चों के लिए एक समृद्ध अनुभव रहा।


    बच्चों के माता-पिता ने कैम्प के आयोजन की सराहना की और उन्होंने आयोजकों को सफल आयोजन के लिए धन्यवाद दिया।


    ****


    आर.के.मीणा / आरएनएम/एएम/ जेके/डीसी – 1408
    

    
    (Release ID: 1573309) Visitor Counter : 220
    
    
      Read this release in: English