      सूचना और प्रसारण मंत्रालय

      प्रकाश जावड़ेकर पर्यावरण संरक्षण के बारे में जागरूकता फैलाने के लिए अभियान शुरू करेंगे
      Posted On: 04 JUN 2019 6:25PM by PIB Delhi


    केन्‍द्रीय सूचना और प्रसारण तथा पर्यावरण , वन और जलवायु परिवर्तन मंत्री श्री प्रकाश जावड़ेकर पर्यावरण की रक्षा के बारे में जागरूकता को बढ़ावा देने का अभियान शुरू करेंगे। श्री जावड़ेकर कल विश्‍व पर्यावरण दिवस के अवसर पर नई दिल्‍ली के पर्यावरण भवन परिसर में पौधारोपण करेंगे। उनके इस प्रयास में जानेमाने क्रिकेट खिलाड़ी श्री कपिल देव , प्रसिद्ध अभिनेता जैकी श्राफ तथा प्रख्‍यात लोक गायिका सुश्री मालिनी अवस्‍थी शामिल होंगे।


    इससे पहले, आज श्री जावड़ेकर ने जन अभियान #SelfiewithSapling लांच किया और लोगों से इसमें शामिल होने तथा पौधा लगाते हुए सेल्‍फी सोशल मीडिया पर डालने का आग्रह किया। उन्‍होंने जोर देकर कहा कि पर्यावरण की समस्‍या से निपटने में जन भागीदारी अभिन्‍न अंग हैं और पर्यावरण संरक्षण को जन आंदोलन बनाना है।


    श्री जावड़ेकर 6 जून को मुम्‍बई में फिल्‍म प्रभाग के परिसर में भी पौधारोपण करेंगे। इस समारोह में फिल्‍म उद्योग की बड़ी हस्तियों के शामिल होने की आशा हैं, जिससे निरंतरता और कार्बन में कटौती के महत्‍व का संदेश फैलाया जा सके।


    ***


    आर.के.मीणा / आरएनएम/एएम/ एजी/जीआरएस – 1434

    
    
    (Release ID: 1573453) Visitor Counter : 137
    
    
      Read this release in: English