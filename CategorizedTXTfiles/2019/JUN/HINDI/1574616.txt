      सूचना और प्रसारण मंत्रालय

      सूचना और प्रसारण मंत्रालय द्वारा हिन्‍दी और क्षेत्रीय भाषाओं के टेलीविजन धारावाहिकों में कलाकार/आभार/शीर्षक दिखाने के बारे में परामर्श जारी
      Posted On: 14 JUN 2019 3:39PM by PIB Delhi


    सूचना और प्रसारण मंत्रालय के ध्‍यान में यह बात आई है कि हिन्‍दी और क्षेत्रीय भाषा के अनेक टेलीविजन चैनल हिन्‍दी और क्षेत्रीय भाषा के टेलीविजन धारावाहिकों के कलाकार/आभार/शीर्षक केवल अंग्रेजी भाषा में दिखाते हैं। इस प्रक्रिया से ऐसे लोग टेलीविजन धारावाहिकों/कार्यक्रमों के कलाकारों के बारे में बहुमूल्‍य जानकारी प्राप्‍त करने से वंचित रह जाते हैं , जो केवल हिन्‍दी और क्षेत्रीय भाषाएं जानते हैं।


    देश के दर्शकों तक पहुंच बढ़ाने और उन्‍हें फायदा देने के लिए मंत्रालय ने सभी निजी उपग्रह टेलीविजन चैनलों को सलाह दी है कि वे हिन्‍दी और क्षेत्रीय भाषाओं के टेलीविजन धारावाहिकों के कलाकार / आभार/शीर्षकों के बारे में जानकारी हिन्‍दी और उस क्षेत्र की भाषा में दिखाने के बारे में विचार करें।


    ***


    आर.के.मीणा/आरएनएम/एएम/केपी/वाईबी –
    

    
    (Release ID: 1574616) Visitor Counter : 204
    
    
      Read this release in: English , Urdu , Marathi , Punjabi , Gujarati , Kannada , Malayalam