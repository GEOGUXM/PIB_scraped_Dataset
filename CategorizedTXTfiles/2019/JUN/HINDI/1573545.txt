      वित्‍त मंत्रालय

      भारत और मार्शल द्वीप समूह के बीच सूचना के आदान-प्रदान के लिए समझौता अधिसूचित किया गया
      Posted On: 06 JUN 2019 1:21PM by PIB Delhi


      भारत सरकार और मार्शल द्वीप समूह गणराज्य की सरकार के बीच करों (भारत- मार्शल द्वीप समूह टीआईईए) के संबंध में सूचना के आदान-प्रदान के लिए एक अनुबंध पर मार्शल द्वीप समूह के माजूरो में 18 मार्च, 2016 को हस्ताक्षर किए गए थे। भारत- मार्शल द्वीप समूह टीआईईए को भारत के राजपत्र (असाधारण) में 21 मई, 2019 को अधिसूचित किया गया है।


      यह समझौता कर उद्देश्यों के लिए दोनों देशों के बीच बैंकिंग और स्वामित्व जानकारी सहित सूचना के आदान-प्रदान में सक्षम बनाता है। यह समझौता कर पारदर्शिता और सूचना के आदान-प्रदान के अंतरराष्ट्रीय मानकों पर आधारित है, यह अनुरोध पर सूचना को साझा करने में समर्थ बनाता है। इस समझौते में एक देश के प्रतिनिधियों को दूसरे देश में कर की जांच पड़ताल करने का प्रावधान भी शामिल है।


      इस अनुबंध से कर के मामलों में जानकारी के आदान-प्रदान के लिए एक प्रभावी ढांचे की उपलब्धता से भारत और मार्शल द्वीप समूह के बीच आपसी सहयोग में बढ़ोतरी होने के साथ-साथ कर चोरी और कर बचाव रोकने में मदद मिलेगी।


      ***


      आर.के.मीणा / आरएनएम/एएम/आईपीएस / सीएस – 1462


    

    
    (Release ID: 1573545) Visitor Counter : 344
    
    
      Read this release in: English , Urdu , Bengali , Tamil