      वाणिज्‍य एवं उद्योग मंत्रालय

      एपीईडीए ने मणिपुर में क्रेता-विक्रता बैठक का आयोजन किया
      Posted On: 25 JUN 2019 4:42PM by PIB Delhi


    कृषि और प्रसंस्‍कृत खाद्य उत्‍पाद निर्यात विकास प्राधिकरण (एपीईडीए) ने पूर्वोत्‍तर क्षेत्र कृषि विपणन निगम (एनईआरएएमएसी) के सहयोग से 19 जून , 2019 को इम्‍फाल , मणिपुर में दूसरा सम्‍मेलन और अंतर्राष्‍ट्रीय क्रेता-विक्रता बैठक और सम्‍मेलन का आयोजन किया।


    इस सम्‍मेलन और बैठक का उद्घाटन वाणिज्‍य सचिव अनूप वधावन ने किया। इस अवसर पर एपीईडीए के अध्‍यक्ष पवन कुमार बड़ा ठाकुर , मणिपुर के बागवानी और मृदा संरक्षण विभाग में प्रधान सचिव जे.सी. रामथंगा और भारत और विदेश से आए अन्‍य वरिष्‍ठ अधिकारी और प्रतिनिधि मौजूद थे।


    एपीईडीए के अध्‍यक्ष ने अपने स्‍वागत भाषण में कहा कि वित्‍त वर्ष 2017-18 में भारत का कुल कृषि उत्‍पाद निर्यात 38 बिलियन अमरीकी डॉलर था , जिसमें से 50 प्रतिशत योगदान एपीईडीए उत्‍पादों ने दिया। उन्‍होंने बताया कि एपीईडीए देश के विभिन्‍न भागों में विभिन्‍न उत्‍पादों की अंतर्राष्‍ट्रीय क्रेता-विक्रेता बैठक आयोजित कर रहा है।


    अपने उद्घाटन भाषण में वाणिज्‍य सचिव ने इस तरह का कार्यक्रम आयोजित करने के लिए आयो‍जकों को बधाई दी। उन्‍होंने बताया कि पूर्वोत्‍तर क्षेत्र विविधताओं से भरा और यहां भारी संभावनाएं हैं , जिनका उसके कृषि और बागवानी उत्‍पादों , रणनीतिक स्‍थानों , दक्षिण-पूर्व एशियाई देशों का पड़ोसी होने को ध्‍यान में रखकर लाभ उठाया जा सकता है और क्षेत्रा के किसानों को व्‍यापार तथा आर्थिक क्रिया-कलापों के लिए बड़े अवसरों की पेशकश कर सकते हैं और उनकी आमदनी दोगुनी करने में मदद कर सकते हैं। इम्‍फाल में इस सम्‍मेलन में अंतर्राष्‍ट्रीय क्रेताओं , निर्यातकों और प्रगतिशील किसानों/उत्‍पादकों के साथ बी2बी और बी2जी के लिए एक मंच प्रदान किया , ताकि वे पूर्वोत्‍तर क्षेत्र खासतौर से मणिपुर के अवसरों और संभावनाओं का पता लगा सकें।


    इस बैठक में दक्षिण-पूर्व एशिया , खाड़ी देशों और पड़ोसी देशों के 20 अंतर्राष्‍ट्रीय क्रेताओं ने भाग लिया और भारतीय निर्यातकों के साथ बातचीत की। निर्यातकों और उत्‍पादकों ने पूर्वोत्‍तर के उत्‍पादों जैसे अन्‍नास , काला चावल , ऑर्गेनिक उत्‍पादों , ताजे फलों , सब्जियों , फूलों और मसालों का प्रदर्शन किया।


    वाणिज्‍य और उद्योग मंत्रालय के अंतर्गत एपीईडीए भारत के कृषि और प्रसंस्‍कृत उतपादों के निर्यात को बढ़ावा देता है। पूर्वोत्‍तर क्षेत्र के कृषि उत्‍पादों को बढ़ावा देने के प्रयास में एपीईडीए क्रेता-विक्रेताओं की विभिन्‍न बैठकें आयोजित करता है , ताकि अंतर्राष्‍ट्रीय खरीदारों के साथ निर्यातकों का बाजार संपर्क कारगर बनाया जा सके। पूर्वोत्‍तर क्षेत्र के क्रेता-विक्रेताओं की पहली अंतर्राष्‍ट्रीय बैठक का आयोजन एपीईडीए ने इस वर्ष मार्च में गुवाहाटी में किया।


    एपीईडीए कृषि निर्यात के क्षेत्र में नियमित रूप से उन्‍नति संबंधी क्रियाकलापों का आयोजन करता है। यह निर्यातकों को पैक हाउसेज और शीत गृहों जैसे बुनियादी ढांचे स्‍थापित करने में सहयोग प्रदान करता है। एपीईडीए निर्यातकों को अनेक राष्‍ट्रीय और अंतर्राष्‍ट्रीय एक्‍सपो तथा प्रदर्शनियों में अपने उत्‍पाद प्रदर्शित करने में मदद करता है। इम्‍फाल में आयोजित बैठक एपीईडीए की पूर्वोत्‍तर राज्‍यों को भारत के निर्यात नक्‍शे में लाने की पहल है।


    *****


    आर.के.मीणा/आरएनएम/एएम/केपी/वाईबी–


    

    
    (Release ID: 1575673) Visitor Counter : 161
    
    
      Read this release in: English