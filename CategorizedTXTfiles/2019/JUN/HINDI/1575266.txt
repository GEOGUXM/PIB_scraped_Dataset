      शिक्षा मंत्रालय

      स्‍कूली बच्‍चों के लिए राष्‍ट्रीय योग ओलम्पियाड – 2019, नई दिल्‍ली में सम्‍पन्‍न
      
      इस वर्ष के योग ओलम्पियाड में राज्‍यों तथा केन्‍द्र शासित प्रदेशों
      
      के भागीदारों की संख्‍या बढ़ी

      Posted On: 20 JUN 2019 8:04PM by PIB Delhi

    चौथा राष्‍ट्रीय योग ओलम्पियाड आज नई दिल्‍ली के अखिल भारतीय तकनीकी शिक्षा परिषद में संपन्‍न हुआ। समारोह में मानव संसाधन विकास मंत्रालय में स्‍कूली शिक्षा तथा साक्षरता सचिव सुश्री रीना रे मुख्‍य अतिथि थी। उन्‍होंने विजेता राज्‍यों/केन्द्र शासित प्रदेशों के बच्‍चों को पुरस्‍कार दिया।


    सुश्री रीना रे ने योग पर शानदार कार्यक्रम आयोजित करने के लिए एनसीईआरटी के निदेशक तथा उनकी टीम के प्रयासों की सराहना की।


    चार श्रेणियों में पुरस्‍कार प्रदान किये गये :

     1. उच्च प्राथमिक (लड़कियां) - स्वर्ण पदक हिमाचल प्रदेश टीम द्वारा जीता गया , असम टीम द्वारा रजत पदक और केरल टीम द्वारा कांस्य पदक।
     2. उच्च प्राथमिक (लड़के) - स्वर्ण पदक गुजरात टीम , रजत पदक पश्चिम बंगाल टीम द्वारा और कांस्य पदक महाराष्ट्र टीम द्वारा प्राप्त किया गया।
     3. माध्‍यमिक (लड़कियां) – स्‍वर्ण पदक तमिलनाडु की टीम ने जीता , पश्चिम बंगाल टीम ने रजत पदक और मणिपुर टीम ने कांस्‍य पदक जीता।
     4. माध्‍यमिक (लड़के) - तमिलनाडु टीम द्वारा स्वर्ण पदक , महाराष्ट्र टीम द्वारा रजत पदक और पश्चिम बंगाल टीम द्वारा कांस्य पदक जीता गया।

    सीबीएसई/डीएमएस/केवीएस/एनवीएस :

     1. उच्च प्राथमिक (लड़कियां) - एनवीएस टीम द्वारा स्वर्ण पदक , डीएमएस , आरआईई मैसूर टीम द्वारा रजत पदक , और डीएमएस , आरआईई , भोपाल टीम द्वारा कांस्य पदक जीता गया।
     2. उच्च प्राथमिक (लड़के) - सीबीएसई टीम द्वारा स्वर्ण पदक , एनवीएस टीम द्वारा रजत पदक और डीएमएस , आरआईई , मैसूर टीम द्वारा कांस्य पदक जीता गया।
     3. माध्यमिक (लड़कियां) - एनवीएस टीम द्वारा स्वर्ण पदक , डीएमएस आरआईई , मैसूर टीम द्वारा रजत पदक , और डीएमएस , आरआईई , भुवनेश्वर टीम द्वारा कांस्य पदक जीता गया।
     4. माध्‍यमिक (लड़के) - सीबीएसई टीम द्वारा स्वर्ण पदक , एनवीएस टीम द्वारा रजत पदक और आरआईई मैसूर टीम द्वारा कांस्य पदक जीता गया।

    एनसीईआरटी के निदेशक प्रो. ऋषिकेश सेनापति ने जिला स्‍तर से राज्‍य स्‍तर और अंत में राष्‍ट्रीय स्‍तर पर राष्‍ट्रीय योग ओलम्पियाड – 2019 में भाग लेने के लिए शिक्षकों और विद्यार्थियों को बधाई दी।


    ***


    आर.के.मीणा /आरएनएम/एएम/एजी/एसएस–1691


    

    
    (Release ID: 1575266) Visitor Counter : 30
    
    
      Read this release in: English
    
    
    

4.