      सामाजिक न्‍याय एवं अधिकारिता मंत्रालय

      श्री थावरचंद गेहलोत ने केंद्रीय सामाजिक न्याय एवं अधिकारिता मंत्री के रूप में कार्यभार ग्रहण किया
      Posted On: 04 JUN 2019 1:52PM by PIB Delhi


      श्री थावरचंद गेहलोत ने आज नई दिल्ली में केंद्रीय सामाजिक न्याय एवं अधिकारिता मंत्री के रूप में कार्यभार ग्रहण किया। सामाजिक न्याय एवं अधिकारिता मंत्रालय में नए राज्य मंत्रियों श्री कृष्णपाल गुर्जर, श्री रामदास अठावले और श्री रत्न लाल कटारिया ने भी कार्यभार ग्रहण किया। इस अवसर पर सामाजिक न्याय एवं अधिकारिता मंत्रालय में सचिव श्रीमती नीलम साहनी, दिव्यांगजन सशक्तिकरण विभाग में सचिव श्रीमती शकुंतला डी. गैमलीन और मंत्रालय के वरिष्ठ अधिकारी उपस्थित थे।


      बाद में, श्री गेहलोत ने मंत्रालय के कार्यक्रमों और परियोजनाओं की समीक्षा के लिये राज्य मंत्रियों, सचिवों और वरिष्ठ अधिकारियों के साथ बैठक की।


      श्री गेहलोत का जन्म मध्य प्रदेश में उज्जैन के पास रूपेटा (नागदा) गांव में 18 मई, 1948 को हुआ था। वे अप्रैल 2018 में राज्यसभा के लिये पुनः निर्वाचित हुए थे। सरकार के पिछले कार्यकाल के दौरान वे केंद्रीय सामाजिक न्याय एवं अधिकारिता मंत्री थे।


      ****


      आर.के.मीणा / आरएनएम/एएम/एसकेएस / पीबी – 1416


    

    
    (Release ID: 1573350) Visitor Counter : 174
    
    
      Read this release in: English , Urdu , Marathi , Bengali , Malayalam