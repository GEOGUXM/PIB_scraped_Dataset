      सूक्ष्‍म, लघु एवं मध्‍यम उद्यम मंत्रालय

      नितिन गडकरी ने सूक्ष्‍म, लघु और मध्‍यम उद्यम मंत्री का कार्यभार संभाला
      
      राज्य मंत्री प्रताप चंद्र सारंगी ने भी पदभार ग्रहण किया

      Posted On: 04 JUN 2019 12:52PM by PIB Delhi

      नितिन गडकरी (दायें) और प्रताप चंद्र सारंगी (बाएं) एमएसएमई मंत्रालय का कार्यभार ग्रहण करते हुए


      केन्‍द्रीय सूक्ष्‍म , लघु और मध्‍यम उद्यम (एमएसएमई) मंत्री श्री नितिन गडकरी ने आज नई दिल्‍ली में मंत्रालय का कार्यभार संभाल लिया।


      श्री गडकरी के साथ सूक्ष्‍म , लघु और मध्‍यम उद्यम (एमएसएमई) राज्‍य मंत्री श्री प्रताप चंद्र सारंगी ने भी आज कार्यभार संभाला।


      पदभार ग्रहण करने के बाद श्री गडकरी ने कहा कि सबसे महत्‍वपूर्ण कार्य रोजगार सृजन करके देश के आर्थिक विकास को गति प्रदान करना है और एमएसएमई मंत्रालय ग्रामीण अर्ध-शहरी और शहरी क्षेत्रों में रोजगार सृजन कर सकता हैं।


      श्री नितिन गडकरी ने कहा कि आयात का विकल्‍प ढूंढ़ना समय की आवश्‍यकता है और देश के सू्क्ष्‍म , लघु और मध्‍यम उद्यम आयात रोकने के लिए घरेलू उत्‍पादन करके योगदान कर सकते है।


      एमएसएमई सचिव डॉ. अरुण कुमार पांडा और खादी ग्रामोद्योग आयोग के अध्‍यक्ष विनय कुमार सक्‍सेना तथा मंत्रालय , खादी ग्रामोद्य आयोग तथा कॉयर बोर्ड के वरिष्‍ठ अधिकारियों ने दोनों मंत्रियों का स्‍वागत किया।


      ***


      आर.के.मीणा / आरएनएम/एएम/ एजी/जीआरएस – 1414


    

    
    (Release ID: 1573363) Visitor Counter : 112
    
    
      Read this release in: English , Urdu , Marathi , Tamil , Malayalam