      श्रम और रोजगार मंत्रालय

      औद्योगिक श्रमिकों के लिए उपभोक्ता मूल्य सूचकांक (सीपीआई-आईडब्ल्यू) - अप्रैल, 2019
      Posted On: 03 JUN 2019 1:10PM by PIB Delhi


    अप्रैल , 2019 के लिए अखिल भारतीय उपभोक्‍ता मूल्‍य सूचकांक सीपीआई-आईडब्ल्यू 3 अंकों की वृद्धि के साथ 312 (तीन सौ बारह) पर आ गई। एक महीने के प्रतिशत बदलाव पर इसमें मार्च (2019) और अप्रैल , 2019 के बीच (+) 0.97 प्रतिशत की वृद्धि हुई जबकि पिछले वर्ष इसी महीनों के बीच इसमें (+) 0.35 प्रतिशत की वृद्धि हुई थी।


    कुल बदलाव में वर्तमान सूचकांक में अधिकतम ऊपरी दबाव में खाद्य समूह (+) 2.26 प्रतिशत अंक का योगदान देता है। अरहर दाल , ताज़ा मछली , बकरी का मांस , पोल्ट्री (चिकन) , ताज़ा दूध , हरी मिर्च , लहसुन , अदरक , प्याज , सेब , केला , नींबू , बैंगन , गोभी , गाजर , फूलगोभी , फ्रेंच बीन , हरा धनिया पत्‍ता , भिंडी , मेथी , पालक , मटर , आलू , मूली , टमाटर , तोरई , बिजली शुल्क , आभूषण ग्लास आदि सूचकांक में वृद्धि के लिए जिम्मेदार हैं। हालांकि , सूचकांक में इस वृद्धि में निचला दबाव डालते हुए अंडे (मुर्गी) , इमली , करेला , परवल , ककड़ी , खरबूजा , आम (पके) , फूल/फूल माला इत्‍यादि बाधा डालने का काम करते है।


    सीपीआई-आईडब्ल्यू पर आधारित वर्ष-दर-वर्ष मुद्रास्फीति अप्रैल , 2019 के लिए 8.33 प्रतिशत पर थी , जबकि पिछले महीने यह 7.67 प्रतिशत और पिछले वर्ष के इसी महीने के दौरान 3.97 प्रतिशत थी। इसी तरह खाद्य महंगाई दर अप्रैल , 2019 में (+) 4.92 प्रतिशत , पिछले महीने 3.96 प्रतिशत और (+) 1.33 प्रतिशत पिछले वर्ष के इसी महीने के दौरान रही।


    केंद्र स्तर पर राउरकेला , हावड़ा और सिलीगुड़ी में मैसूर , मुंगेर-जमालपुर और वाराणसी (6 अंक प्रत्येक) के बाद 7 अंकों की अधिकतम वृद्धि दर्ज की गई। इसके अलावा , 8 केंद्रों के सूचकांक में 5 अंक की वृद्धि , 8 केंद्रों के सूचकांक में 4 अंक , 15 केंद्रों के सूचकांक में 3 अंक , 23 केंद्रों के सूचकांक में 2 अंक और 10 केंद्रों के सूचकांक में 1 अंक की वृद्धि दर्ज की गई। बाकी 8 केंद्रों के सूचकांक स्थिर रहे।


    35 केंद्रों के सूचकांक अखिल भारतीय सूचकांक से ऊपर हैं और 43 केंद्रों के सूचकांक राष्ट्रीय औसत से नीचे हैं।


    आर.के.मीणा / आरएनएम/एएम/एके/एसके–1396


    

    
    (Release ID: 1573237) Visitor Counter : 864
    
    
      Read this release in: English , Urdu