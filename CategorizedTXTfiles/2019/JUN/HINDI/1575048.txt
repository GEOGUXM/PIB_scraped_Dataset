      सड़क परिवहन एवं राजमार्ग मंत्रालय

      सड़क परिवहन एवं राजमार्ग मंत्रालय ने बैटरी चालित वाहनों को पंजीकरण शुल्‍क की अदायगी से मुक्‍त करने के लिए अधिसूचना का मसौदा जारी किया
      Posted On: 19 JUN 2019 7:45PM by PIB Delhi


      देश में बैटरी चालित अथवा इले‍क्ट्रिक वाहनों के परिचालन को बढ़ावा देने के उद्देश्‍य से सड़क परिवहन एवं राजमार्ग मंत्रालय ने केंद्रीय मोटर वाहन नियम 1989 के तहत भिन्‍न पंजीकरण शुल्‍क की अदायगी के लिए आवश्‍यक कदम उठाए हैं। इसके लिए मंत्रालय ने 18 जून , 2019 को एक मसौदा अधिसूचना जारी की है , ताकि केंद्रीय मोटर वाहन नियम (सीएमवीआर) के नियम 81 को संशोधित किया जा सके। संशोधन का उद्देश्‍य बैटरी चालित वाहनों को पंजीकरण सर्टिफिकेट जारी करने अथवा उसके नवीकरण और नया पंजीकरण चिन्‍ह (मार्क) प्रदान करने के लिए शुल्‍क अदायगी से मुक्‍त करना है। इसका मतलब यही हुआ कि इलेक्ट्रिक वाहनों को इस तरह के पंजीकरण प्रभार या शुल्‍क से मुक्‍त कर दिया जाएगा।


      उपर्युक्‍त अधिसूचना का मसौदा इसलिए जारी किया गया है , ताकि विभिन्‍न हितधारकों से इस बारे में टिप्‍पणियां और सुझाव प्राप्‍त किए जा सकें।


      ****


      आर.के.मीणा / आरएनएम/एएम / आरआरएस/एनआर–1661

    
    
    (Release ID: 1575048) Visitor Counter : 83
    
    
      Read this release in: English , Urdu