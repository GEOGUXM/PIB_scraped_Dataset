      फाइनेंस कमीशन

      15वें वित्त आयोग के अध्‍यक्ष और सदस्‍यों ने कर्नाटक सरकार के साथ बैठक की
      Posted On: 25 JUN 2019 1:42PM by PIB Delhi


    15वें वित्त आयोग के अध्‍यक्ष श्री एन . के. सिंह एवं इसके सदस्‍यों और वरिष्‍ठ अधिकारियों ने आज कनार्टक के मुख्‍यमंत्री श्री एच. डी. कुमारस्‍वामी तथा उनके कैबिनेट सहयोगियों एवं राज्‍य सरकार के वरिष्‍ठ अधिकारियों के साथ बैठक की।


    आयोग इस दौरान निम्‍नलिखित बातों से अवगत हुआ:

      * देश के सकल घरेलू उत्‍पाद (जीडीपी) में राज्‍य का योगदान वर्ष 2018-19 में 7.9 प्रतिशत था।
      * वर्ष 2018-19 के दौरान राज्‍य के जीएसवीए (वर्तमान मूल्‍य) में प्राथमिक , द्वितीयक एवं तृतीयक क्षेत्र (सेक्‍टर) की हिस्‍सेदारी क्रमश: 11 , 21 और 68 प्रतिशत थी।
      * वर्ष 2018-19 में राज्‍य की प्रति व्‍यक्ति एनएसडीपी 2 , 07 , 062 रुपये थी , जबकि भारत में प्रति व्‍यक्ति आय 1 ,26,406 रुपये थी।

    राज्‍य के राजकोषीय पैमानों के बारे में आयोग ने निम्‍नलिखित बातें रेखांकित कीं:

      * कर्नाटक देश का पहला ऐसा राज्‍य है जिसने एफआरबीएम अधि‍नियम लागू किया है।
      * राज्‍य वर्ष 2004-05 से ही राजस्‍व अधिशेष को बरकरार रखने में सफल है।

    कर्नाटक के स्‍वास्‍थ्‍य संबंधी परिणामों के बारे में आयोग ने यह पाया है कि ज्‍यादातर स्‍वास्‍थ्‍य संकेतकों के मामले में इस राज्य का प्रदर्शन अखिल भारतीय औसत से बेहतर है।


    अन्‍य राजकोषीय पैमाने निम्‍नलिखित हैं:

      * वर्ष 2017-18 से ही राज्‍य सरकार ने तीन फसल ऋण माफी योजनाओं की घोषणा की है जिनमें 47419 करोड़ रुपये का अनुमानित खर्च हुआ है।

    आयोग ने राज्‍य सरकार द्वारा उठाए गए सभी मुद्दों को नोट किया और इन्‍हें केन्‍द्र सरकार को पेश की जाने वाली अपनी अंतिम रिपोर्ट में सुलझाने का आश्‍वासन दिया।


    ***


    आर.के.मीणा/आरएनएम/एएम/आरआरएस/वीके -1732


    

    
    (Release ID: 1575600) Visitor Counter : 131
    
    
      Read this release in: English , Urdu , Kannada
    
    
    

*