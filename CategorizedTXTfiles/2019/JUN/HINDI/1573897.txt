      रेल मंत्रालय

      भारतीय रेलवे स्टेशन विकास निगम (आईआरएसडीसी) ने फ्रेंच नेशनल रेलवेज (एसएनसीएफ) और फ्रांस की एजेंसी-एएफडी के साथ त्रिपक्षीय समझौता किया
      
      फ्रांस की एजेंसी-एएफडी ने भारत में रेलवे स्टेशन विकास कार्यक्रम में सहायता के लिए फ्रेंच नेशनल रेलवेज (एसएनसीएफ)-हब्स एंड कनेक्शंस के माध्यम से आईआरएसडीसी में एक तकनीकी साझेदार के रूप में अधिकतम 7,00,000 यूरो धन देने पर सहमति की
      
      इससे आईआरएसडीसी और भारतीय रेल पर कोई वित्तीय बोझ नहीं होगा

      Posted On: 11 JUN 2019 10:41AM by PIB Delhi

    भारतीय रेलवे स्टेशन विकास निगम (आईआरएसडीसी) ने कल 10 जून, 2019 को फ्रेंच नेशनल रेलवेज (एसएनसीएफ) और फ्रांस की एजेंसी-एएफडी के साथ त्रिपक्षीय समझौता किया। इस अवसर पर रेल राज्य मंत्री श्री सुरेश अंगाडी और फ्रांस सरकार के यूरोप और विदेश मंत्रालय में राज्य मंत्री श्री जीन बापटिस्ट लेमोयिन, भारत में फ्रांस के राजदूत श्री अलेक्जेंडर जिगलर और दोनों पक्षों के वरिष्ठ अधिकारी उपस्थित थे।


    इस समझौते के तहत, फ्रांस की एजेंसी एएफडी ने भारत में रेलवे स्टेशन विकास में सहायता के लिए आईआरएसडीसी के लिए तकनीकी साझेदार के रूप में फ्रेंच नेशनल रेलवेज (एसएनसीएफ)-हब्स और कनेक्शंस के माध्यम से अधिकतम 7,00,000 यूरो का अनुदान प्रदान करने पर सहमति व्यक्त की है। इससे आईआरएसडीसी अथवा भारतीय रेल पर कोई वित्तीय बोझ नहीं पड़ेगा।


    इस अवसर पर रेल राज्य मंत्री श्री सुरेश अंगाडी ने कहा, ‘ रेलवे के क्षेत्र में भारत और फ्रांस के बीच एक मजबूत और पुरानी साझेदारी है। फ्रेंच रेलवेज (एसएनसीएफ) पिछले समय में दिल्ली-चंडीगढ़ रेलखंड के लिए गति बढ़ाने पर आधारित अध्ययन के संचालन में और लुधियाना एवं अम्बाला स्टेशनों के विकास में भारतीय रेल के साथ जुड़ा रहा है। मैं मानता हूं कि भारत-फ्रांस के बीच सहयोग को और अधिक मजबूत करने में यह प्रयास काफी कारगर साबित होगा और भारतीय रेल को अपने स्टेशनों को विश्व स्तरीय मानकों के अनुरूप तैयार करने में मदद मिलेगी। ’


    *****


    आर.के.मीणा / आरएनएम/एएम/एसकेएस /डीके – 1523

    
    
    (Release ID: 1573897) Visitor Counter : 297
    
    
      Read this release in: Marathi , English , Urdu , Bengali , Tamil