      कार्मिक, लोक शिकायत एवं पेंशन मंत्रालय

      डॉ. जितेन्‍द्र सिंह 5वें अंतर्राष्‍ट्रीय योग दिवस के अवसर पर योग कार्यक्रम में शामिल हुए
      Posted On: 21 JUN 2019 1:49PM by PIB Delhi


    केन्‍द्रीय पूर्वोत्‍तर क्षेत्र विकास राज्‍य मंत्री (स्‍वतंत्र प्रभार) , प्रधानमंत्री कार्यालय में राज्‍य मंत्री, कार्मिक लोक शिकायत तथा पेंशन, परमाणु उर्जा तथा अंतरिक्ष राज्‍य मंत्री डॉ. ‍जितेन्‍द्र सिंह आज नई दिल्‍ली में 5वें अंतर्राष्‍ट्रीय दिवस के अवसर पर योग कार्यक्रम में शामिल हुए।


    डॉ. जितेन्‍द्र सिंह ने नई दिल्‍ली में नारायणा के सत्‍या पार्क , लोहा मंडी में योग कार्यक्रम का नेतृत्‍व किया। दैनिक जीवन में योग के महत्‍व पर बल देते हुए उन्‍होंने कहा कि योग अच्‍छा स्‍वास्‍थ्‍य बनाये रखने में मदद देता है, विशेषकर आजकल जीवनशैली और गैर-संक्रामक बीमारियों में वृद्धि को ध्‍यान में रखते हुए।


    डॉ. जितेन्‍द्र सिंह ने नार्थ ब्‍लॉक में कार्मिक तथा प्रशिक्षण विभाग द्वारा आयोजित कार्यक्रम में भी योग किया। कार्मिक तथा प्रशिक्षण विभाग के सचिव डॉ. सी. चन्‍द्रमौली तथा विभाग के वरिष्‍ठ अधिकारियों ने योग दिवस कार्यक्रम में भाग लिया।


    पेंशन तथा पेंशनभोगी कल्‍याण विभाग द्वारा नई दिल्‍ली के चाणक्‍यपुरी में विनय मार्ग के सेंटर लॉन , सीएसओवाई में योग कार्यक्रम का आयोजन किया गया। इसमें डॉ. जितेन्‍द्र सिंह के साथ-साथ सचिव (एआरपीजी तथा पेंशन) श्री के.वी. ईएपेन, कार्मिक और प्रशिक्षण विभाग के सचिव डॉ. सी. चन्‍द्रमौली, पेंशन तथा पेंशनभोगी कल्‍याण विभाग में संयुक्‍त सचिव श्री एस.एन. माथुर तथा अन्‍य वरिष्‍ठ अधिकारियों ने भाग लिया। योग गुरु सुश्री ईरा त्रिवेदी द्वारा संचालित कार्यक्रम में पेंशन भोगियों सहित 120 लोगों ने भाग लिया। सुश्री त्रिवेदी ने बताया कि दैनिक जीवन में योग को किस तरह अपनाया जा सकता है। भारत सरकार द्वारा निर्धारित सामान्‍य योग प्रोटोकॉल संचालन के अतिरिक्‍त उन्‍होंने एक एप्लिकेशन के जरिये दिखाया कि कार्यस्‍थल पर किस तरह व्‍यायाम किया जा सकता है।


    केन्‍द्रीय सूचना आयोग सहित मंत्रालय के अन्‍य विभागों ने भी आज अंतर्राष्‍ट्रीय योग दिवस मनाया।


    ***


    आर.के.मीणा /आरएनएम/एएम/एजी/एसएस–1676


    

    
    (Release ID: 1575164) Visitor Counter : 83
    
    
      Read this release in: English