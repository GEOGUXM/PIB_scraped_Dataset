      वित्‍त मंत्रालय

      वित्‍त मंत्री ने अवसंरचना क्षेत्र और जलवायु परिवर्तन के विशेषज्ञों के साथ बजट-पूर्व विचार विमर्श किया
      Posted On: 13 JUN 2019 8:56PM by PIB Delhi


    केंद्रीय वित्त और कॉर्पोरेट कार्य मंत्री श्रीमती निर्मला सीतारमण ने आज यहां अवसंरचना क्षेत्र के हितधारकों और जलवायु परिवर्तन के विशेषज्ञों के साथ अपनी चौथी बजट-पूर्व परामर्श बैठक की।


    इस बैठक के दौरान जिन मामलों पर मुख्य रूप से विचार-विमर्श किया गया उनमें- राजमार्गों , रेलवे, दूरसंचार, इलेक्ट्रिक वाहनों सहित ऑटो-मोबाइल साथ ही नवीकरणीय ऊर्जा सहित हरित क्षेत्र को बढ़ावा देने जैसे अवसंरचना क्षेत्रों में अधिक पूँजी लगाना शामिल था।


    वित्त मंत्री के साथ इस बैठक में वित्त और कॉर्पोरेट कार्य राज्य मंत्री श्री अनुराग ठाकुर , वित्त सचिव श्री सुभाष सी. गर्ग, व्यय सचिव श्री गिरीश चंद्र मुर्मू, राजस्व सचिव श्री अजय भूषण पांडे, डीआईपीएएम में सचिव श्री अतनु चक्रवर्ती, सड़क परिवहन और राजमार्ग मंत्रालय में सचिव श्री संजीव रंजन, पर्यावरण वन एवं जलवायु परिवर्तन मंत्रालय में अपर सचिव श्री रवि एस प्रसाद, रेलवे बोर्ड के अध्यक्ष श्री वी.के. यादव, सीबीडीटी के अध्यक्ष श्री प्रमोद चंद्र मोदी, सीबीआईसी के अध्यक्ष श्री पी.के. दास, मुख्य आर्थिक सलाहकार डॉ. के. वी. सुब्रमण्यन और वित्त मंत्रालय के अन्य वरिष्ठ अधिकारी उपस्थित थे।


    सतत और स्थाई अवसरों का सृजन करने पर नजर रखते हुए अवसंरचना क्षेत्र के प्रतिनिधियों और जलवायु परिवर्तन के विशेषज्ञों के सुझावों में ढांचागत परियोजनाओं की लागत पर काबू पाना, अवसंरचना क्षेत्र के विभिन्न शुल्कों को तर्कसंगत बनाना, निवेश को बढ़ावा देने के लिए कर मुक्त बांड शुरू करना भूमि अधिग्रहण की प्रक्रिया को सुचारू बनाना, हरित प्रौद्योगिकी त्वरण कोष का सृजन, सौर ऊर्जा उपकरण के घरेलू विनिर्माण को प्रोत्साहन देना, इलेक्ट्रिक वाहन उद्योग के विकास के लिए वित्तीय प्रोत्साहन, रेलवे स्टेशनों के उन्नयन के लिए उपयोगकर्ता विकास शुल्क, जीएसटी के उद्देश्य से दूरसंचार टावरों को संयंत्र और मशीनरी श्रेणी में शामिल करना, गैर-जीवाश्म ईंधन पर आधारित ऊर्जा को बढ़ावा देना, बंजरभूमि के पुनर्विकास, अपशिष्ट सामग्री की रीसाइक्लिंग/अप साइक्लिंग, नवीकरणीय ऊर्जा क्षेत्र को अवसंरचना का दर्जा प्रदान करना, पुराने वाहनों की स्‍क्रैपिंग से संबंधित प्रावधान और आटोमोबाइल क्षेत्र में अनुसंधान एवं विकास में उच्‍च निवेश को बढ़ावा देना आदि शामिल थे।


    आज की बैठक में भाग लेने वाले अवसंरचना क्षेत्र के हितधारकों और जलवायु परिवर्तन के विशेषज्ञों में एनएचएआई के अध्यक्ष श्री नागेंद्रनाथ सिन्हा , भारतीय रेलवे स्टेशन विकास निगम के एमडी और सीईओ श्री संजीव कुमार लोहिया, भारतीय नवीकरणीय ऊर्जा विकास एजेंसी (आईआरईडीए) के अपर अध्यक्ष एवं प्रबंध निदेशक श्री प्रवीण कुमार, सीमेंट मैन्युफैक्चरर्स एसोसिएशन के अध्यक्ष श्री महेंद्र सिंघी, ऑटोमोबाइल एसोसिएशन ऑफ अपर इंडिया (एएयूआई) के अध्यक्ष श्री टी.के. मल्होत्रा, टीईआरआई के महानिदेशक श्री अजय माथुर, ऑब्जर्वर रिसर्च फाउंडेशन के उपाध्यक्ष श्री गौतम चिकरमाने,सेंटर फॉर पॉलिसी रिसर्च की सुश्री शिबानी घोष, इंटरनेट सेवा प्रोवाइडर्स एसोसिएशन ऑफ इंडिया श्री के अध्यक्ष राजेश छारिया, टॉवर एंड इंफ्रास्ट्रक्चर प्रोवाइडर्स एसोसिएशन के महानिदेशक श्री टीटी दुआ,सोसाइटी ऑफ इंडियन ऑटोमोबाइल मैन्युफैक्चरर्स के अध्यक्ष श्री राजन वढेरा, सेल्युलर ऑपरेटर्स एसोसिएशन ऑफ इंडिया श्री वरुण खन्ना, सोसाइटी ऑफ मैन्युफैक्चरर्स इलेक्ट्रिक व्हीकल (एसएमवीई) के महानिदेशक श्री राहुल शर्मा, एसबी एनर्जी (सॉफ्टबैंक ग्रुप) कार्यपालक महानिदेशक श्री मनोज कोहली आदि शामिल थे


    ***


    आर.के.मीणा /आरएनएम/एएम/आरके /सीएस – 1590

    
    
    (Release ID: 1574618) Visitor Counter : 72
    
    
      Read this release in: English , Urdu