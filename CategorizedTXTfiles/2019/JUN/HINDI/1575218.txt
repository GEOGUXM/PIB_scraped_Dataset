      स्‍वास्‍थ्‍य एवं परिवार कल्‍याण मंत्रालय

      स्‍वास्‍थ्‍य मंत्रालय में 5वां अंतर्राष्‍ट्रीय योग दिवस 2019 मनाया गया
      Posted On: 21 JUN 2019 4:24PM by PIB Delhi


    स्वास्थ्य और परिवार कल्याण मंत्रालय में आज नई दिल्‍ली में 5 वां अंतर्राष्ट्रीय योग दिवस 2019 के अवसर पर अनेक गतिविधियों का आयोजन किया। स्वास्थ्य और परिवार कल्याण मंत्रालय में सचिव सुश्री प्रीति सूदन ने एक विशेषज्ञ के मार्गदर्शन में हुए योग सत्रों का नेतृत्व किया। इन योग सत्रों में मंत्रालय के अन्य वरिष्ठ अधिकारियों की सक्रिय भागीदारी रही।


    इस वर्ष योग विशेषज्ञ ने प्रदर्शित किया कि किस प्रकार कार्यस्थल या डेस्क पर योगाभ्यास किया जा सकता है , ताकि जीवन को सुविधापूर्ण और तनाव मुक्‍त बनाया जा सके और जिससे प्रत्‍येक व्‍यक्ति आसानी से अपने काम पर ध्यान केंद्रित कर सके। योग को हर किसी के जीवन का अंग बनाने के लिए स्वास्थ्य और परिवार कल्याण मंत्रालय में सचिव ने कहा कि योग बेहद फायदेमंद है क्योंकि यह जीवनशैली से संबंधित विकारों की रोकथाम में मदद करता है।


    *****


    आर.के.मीणा/आरएनएम/एएम/आरके/जीआरएस-16 86


    

    
    (Release ID: 1575218) Visitor Counter : 93
    
    
      Read this release in: English