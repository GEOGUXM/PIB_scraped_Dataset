      वाणिज्‍य एवं उद्योग मंत्रालय

      डब्ल्यूपीआई में संशोधन के लिए कार्य दल
      Posted On: 27 JUN 2019 4:56PM by PIB Delhi


    भारत सरकार ने थोक मूल्‍य सूचकांक यानी डब्‍ल्‍यूपीआई (आधार वर्ष 2011-12) की वर्तमान श्रंखला (सीरीज) में संशोधन के लिए एक कार्य दल गठित करने का निर्णय लिया है। कार्य दल की संरचना कुछ इस तरह से है:

                                                                                                            
1 .  प्रो. रमेश चंद , सदस्‍य, नीति आयोग                                                अध्‍यक्ष             
                                                                                                            
                                                                                                            
                                                                                                            
2.   अपर महानिदेशक , अर्थशास्त्र और सांख्यिकी प्रभाग, राष्ट्रीय सांख्यिकी कार्यालय     सदस्‍य               
                                                                                                            
                                                                                                            
                                                                                                            
3.   अपर महानिदेशक , फील्ड ऑपरेशन डिवीजन, राष्ट्रीय सांख्यिकी कार्यालय                 सदस्‍य               
                                                                                                            
                                                                                                            
                                                                                                            
4.   उप महानिदेशक , राष्ट्रीय लेखा प्रभाग , राष्ट्रीय सांख्यिकी कार्यालय               सदस्‍य               
                                                                                                            
                                                                                                            
                                                                                                            
5.   उप महानिदेशक , औद्योगिक सांख्यिकी प्रकोष्‍ठ , राष्ट्रीय सांख्यिकी कार्यालय        सदस्‍य               
                                                                                                            
                                                                                                            
                                                                                                            
6.   आर्थिक सलाहकार , आर्थिक मामलों का विभाग , वित्त मंत्रालय                          सदस्‍य               
                                                                                                            
                                                                                                            
                                                                                                            
7.   आर्थिक एवं सांख्यिकीय सलाहकार , कृषि विभाग                                        सदस्‍य               
                                                                                                            
                                                                                                            
                                                                                                            
8.   वरिष्ठ आर्थिक सलाहकार , उपभोक्ता मामलों का विभाग                                  सदस्‍य               
                                                                                                            
                                                                                                            
                                                                                                            
9.   वरिष्ठ आर्थिक सलाहकार , पेट्रोलियम एवं प्राकृतिक गैस मंत्रालय                     सदस्‍य               
                                                                                                            
                                                                                                            
                                                                                                            
10   अपर आयुक्त , कर नीति अनुसंधान इकाई, वित्त मंत्रालय                                सदस्‍य               
                                                                                                            
                                                                                                            
                                                                                                            
11.  भारतीय रिजर्व बैंक का प्रतिनिधि                                                   सदस्‍य               
                                                                                                            
                                                                                                            
                                                                                                            
12.  डॉ. सौम्यकांति घोष , मुख्य अर्थशास्त्री , एसबीआई समूह                             सदस्‍य               
                                                                                                            
                                                                                                            
                                                                                                            
13.  डॉ. सुरजीत भल्ला , अर्थशास्त्री                                                   सदस्‍य ( गैर सरकारी )
                                                                                                            
                                                                                                            
                                                                                                            
14.  डॉ. शामिका रवि , सदस्य , प्रधानमंत्री की आर्थिक सलाहकार परिषद                     सदस्‍य ( गैर सरकारी )
                                                                                                            
                                                                                                            
                                                                                                            
15.  डॉ. धर्मकृति जोशी , मुख्य अर्थशास्त्री , क्रिसिल                                  सदस्‍य ( गैर सरकारी )
                                                                                                            
                                                                                                            
                                                                                                            
16.  श्री नीलेश शाह , एमडी , कोटक महिंद्रा एसेट मैनेजमेंट                              सदस्‍य ( गैर सरकारी )
                                                                                                            
                                                                                                            
                                                                                                            
17.  श्री इंद्रनील सेनगुप्ता , सह-प्रमुख और अर्थशास्त्री , बैंक ऑफ अमेरिका मेरिल लिंच  सदस्‍य ( गैर सरकारी )
                                                                                                            
                                                                                                            
                                                                                                            
18.  आर्थिक सलाहकार , आर्थिक सलाहकार का कार्यालय                                       सदस्‍य               
                                                                                                            
                                                                                                            
     ( सदस्य सचिव)                                                                                          
                                                                                                            
                                                                                                            

    उद्योग एवं आंतरिक व्‍यापार संवर्धन विभाग में आर्थिक सलाहकार का कार्यालय इस कार्य दल के लिए मुख्‍य कार्यालय होगा और इसी कार्यालय में कार्य दल की सिफारिशें/रिपोर्ट आगे की आवश्‍यक कार्यवाही के लिए तैयार की जाएगी।


    कार्य दल के विचारार्थ विषय निम्‍नलिखित हैं :

      * भारत में थोक मूल्‍य सूचकांक (डब्‍ल्‍यूपीआई) और निर्माता मूल्य सूचकांक (पीपीआई) की नई आधिकारिक सीरीज तैयार करने के लिए सर्वाधिक उपयुक्‍त आधार वर्ष का चयन करना।
      * डब्‍ल्‍यूपीआई की वर्तमान सीरीज के जिंस बास्‍केट की समीक्षा करना और वर्ष 2011-12 से ही अर्थव्‍यवस्‍था में देखे जा रहे ढांचागत बदलावों के मद्देनजर जिंसों को जोड़ने/हटाने के बारे में सुझाव देना।
      * विशेषकर वि‍निर्माण क्षेत्र में मूल्‍य संग्रह की वर्तमान प्रणाली की समीक्षा करना और बेहतरी के लिए बदलाव करने के बारे में सुझाव देना।
      * मासिक डब्ल्यूपीआई/पीपीआई के लिए अपनाई जाने वाली अभिकलन पद्धति के बारे में निर्णय लेना।
      * ऐसे किसी भी अन्‍य सुधार के बारे में सुझाव देना जो डब्ल्यूपीआई/पीपीआई की आधिकारिक सीरीज की विश्‍वसनीयता बढ़ाने के लिए आवश्‍यक हो सकता है।

    कार्य दल के अध्‍यक्ष आवश्‍यकता पड़ने पर अन्‍य एजेंसियों के विशेषज्ञों/प्रतिनिधियों का चयन कर सकते हैं।


    आधार वर्ष 2011-12 के साथ थोक मूल्‍य सूचकांक (डब्‍ल्‍यूपीआई) की वर्तमान सीरीज मई , 2017 में अपनाई गई थी। वर्ष 2011-12 से ही अर्थव्‍यवस्‍था में व्‍यापक ढांचागत बदलाव देखने को मिल रहे हैं। अत: जिंसों की कवरेज और थोक मूल्‍य सूचकांक की वर्तमान सीरीज से संबंधित महत्‍वपूर्ण मुद्दों पर गौर करना आवश्‍यक हो गया है।


    तदनुसार , सरकार ने नीति आयोग के सदस्‍य डॉ. रमेश चंद की अध्‍यक्षता में थोक मूल्‍य सूचकांक (आधार वर्ष 2011-12) की वर्तमान सीरीज में संशोधन के लिए कार्य दल का गठन किया है।


    ***


    आर.के.मीणा/आरएनएम/एएम/आरआरएस/एनआर -1773


    

    
    (Release ID: 1576067) Visitor Counter : 237
    
    
      Read this release in: English
    
    
    

    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
*