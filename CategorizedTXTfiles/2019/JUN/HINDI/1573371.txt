      विज्ञान एवं प्रौद्योगिकी मंत्रालय

      डॉ. हर्ष वर्धन ने दूसरे कार्यकाल के लिये विज्ञान एवं प्रौद्योगिकी मंत्रालय का कार्यभार संभाला
      Posted On: 04 JUN 2019 3:25PM by PIB Delhi


    डॉ. हर्ष वर्धन ने आज केंद्रीय विज्ञान एवं प्रौद्योगिकी मंत्रालय का कार्यभार संभाल लिया। विज्ञान एवं प्रौद्योगिकी सचिव प्रो. आशुतोष शर्मा, जैव प्रौद्योगिकी विभाग में सचिव डॉ. रेणु स्वरूप, वैज्ञानिक एवं औद्योगिक अनुसंधान परिषद के महानिदेशक डॉ. शेखऱ सी मानडे और मंत्रालय के अन्य वरिष्ठ अधिकारियों ने अनुसंधान भवन स्थित कार्यालय में उन्हे बधाई दी।


    कार्यभार संभालने के बाद पत्रकारों से बात करते हुए, केंद्रीय मंत्री ने कहा कि एक बार फिर अपना विश्वास व्यक्त करने और दूसरे कार्यकाल के लिये यह विभाग उन्हे सौंपने के लिये वे प्रधानमंत्री श्री नरेन्द्र मोदी के आभारी हैं।


    कार्यभार संभालने के बाद डॉ. हर्ष वर्धन ने मंत्रालय के वरिष्ठ अधिकारियों के साथ एक बैठक भी की, जिसमें उन्हे मंत्रालय के प्रमुख पहलुओं पर नीतिगत मुद्दों के बारे में जानकारी दी गयी। उन्होंने अधिकारियों से कहा कि वे और भी अधिक उत्साह से काम करें, जिससे यह सुनिश्चित हो कि वैज्ञानिक और वैज्ञानिक संस्थान सामंजस्यपूर्वक काम करें।


    आर.के.मीणा /आरएनएम/एएम/एसकेएस / पीबी –1424

    
    
    (Release ID: 1573371) Visitor Counter : 138
    
    
      Read this release in: Urdu , English , Marathi