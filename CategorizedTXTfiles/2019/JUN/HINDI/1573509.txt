      फाइनेंस कमीशन

      वित्त आयोग की मेघालय के व्यापार और उद्योग प्रतिनिधियों के साथ बैठक
      Posted On: 04 JUN 2019 5:05PM by PIB Delhi


    मेघालय की यात्रा पर गए वित्त आयोग के अध्यक्ष श्री एन के सिंह के नेतृत्व में आयोग ने आज मेघालय के व्यापार और उद्योग के प्रतिनिधियों के साथ बैठक की।


    आयोग ने पाया कि :

      * मेघालय सरकार ने औद्योगिक नीति 2012 की शुरूआत की थी जिसमें सूक्ष्म, लघु, मध्यम, बड़े, अत्यधिक बड़े और बहुत बड़े निर्माण और सेवा उद्यमों को सब्सिडी, प्रोत्साहन और सहायता का पैकेज प्रदान करने के साथ ही महिला उद्योमियों/ दिव्यांगों द्वारा प्रबंधित उद्यमों को राज्य पूंजी निवेश सब्सिडी पर अतिरिक्त 10 प्रतिशत प्रोत्साहन ; पिछड़े इलाकों के उद्योगों को 15 प्रतिशत का अतिरिक्त प्रोत्साहन देने का वादा किया गया था।

    आयोग ने पाया कि :

      * पूर्वोत्तर के अन्य 7 राज्यों की तरह मेघालय को देश के सुदूरवर्ती इलाकों की तरह नुकसान उठाना पड़ता है। उसे न केवल पूर्वोत्तर के अन्य राज्यों और देश के साथ आंतरिक व्यापार बल्कि पड़ोसी देशों जैसे बांग्लादेश के साथ बाहरी व्यापार बढ़ाना होगा।
      * राज्य मे विदेशी निवेश को आकर्षित करने के लिए मेघालय को अपना बुनियादी ढांचा मजबूत करने की आवश्यकता है। संभावित विकास केंद्रों को आपस में जोड़ने, पर्यटन को बढ़ावा देने, सीमा व्यापार बिंदुओं को जोड़ने और आर्थिक, सामाजिक और सुरक्षा जरूरतों को पूरा करने के लिए माल वाहन नेटवर्क आवश्यक है।
      * मेघालय को केंद्र सरकार की विभिन्न योजनाओं जैसे एएसआईडीई (निर्यात ढांचे के विकास के लिए राज्यों को सहायता), ईडीएफ-एनईआर (पूर्वोत्तर क्षेत्र के लिए निर्यात विकास कोष) आदि का पूरा लाभ उठाने की आवश्यकता है ताकि बांग्लादेश के साथ निर्यात को बढाया जा सके।

    आयोग ने व्यापार और उद्योग के प्रतिनिधियों को उनके द्वारा उठाए गए मुद्दों पर गौर करने का आश्वासन दिया।


    ***


    आर.के.मीणा / आरएनएम/एएम/केपी / सीएस – 1457


    

    
    (Release ID: 1573509) Visitor Counter : 34
    
    
      Read this release in: English
    
    
    

*