      उप राष्ट्रपति सचिवालय

      उप-राष्‍ट्रपति ने स्‍वास्‍थ्‍य और परिवार कल्‍याण मंत्री को तेलुगु राज्‍यों में एम्‍स की स्‍थापना में तेजी लाने की सलाह दी
      
      उप राष्‍ट्रपति ने विद्युत मंत्रालय में राज्‍य मंत्री को विद्युतीकरण की गति‍ में तेजी लाने की सलाह दी

      Posted On: 22 JUN 2019 3:09PM by PIB Delhi

    स्‍वास्‍थ्‍य और परिवार कल्‍याण, विज्ञान और प्रौद्योगिकी तथा पृथ्‍वी विज्ञान मंत्री डा. हर्षवर्द्धन ने आज नई दिल्‍ली में उप राष्‍ट्रपति श्री वेंकैया नायडू से मुलाकात की।


    डा. हर्षवर्द्धन ने स्‍वास्‍थ्‍य सुविधाओं की सभी तक सस्‍ती पहुंच के लिए स्‍वास्‍थ्‍य मंत्रालय द्वारा की गई विभिन्‍न पहलों की जानकारी दी।


    उप राष्‍ट्रपति ने तेलुगु राज्‍यों मंगलगि‍री (आन्‍ध्र प्रदेश) और बीबी नगर (तेलंगाना) के लिए मंजूर दो एम्‍स की स्थिति के बारे में पूछताछ की और उनसे अनुरोध किया कि दोनों परियोजनाओं में तेजी लाएं ताकि इसका दोनों राज्‍यों की जनता को लाभ मिल सके।


    विद्युत और नवीन तथा नवीकरणीय ऊर्जा मंत्रालय में राज्य मंत्री श्री राजकुमार सिंह ने भी आज नई दिल्ली में उप राष्ट्रपति से भेंट की।


    श्री सिंह ने मंत्रालय द्वारा की गई विभिन्न पहलों से उप राष्ट्रपति को अवगत कराया।


    उप राष्ट्रपति ने बिजली क्षेत्र में किये गये विभिन्न सुधारों के लिए श्री सिंह को बधाई दी और उनसे इन कार्यों में तेजी लाने को कहा। बिजली के महत्व पर जोर देते हुए उन्होंने श्री सिंह को सलाह दी कि वह ऐसे परिवारों के लिए विद्युतीकरण के काम तेजी लाएं जहां बिजली नहीं पहुंची है।


    ****


    आर.के.मीणा/आरएनएम/एएम/केपी/आरके/एनके-1697

    
    
    (Release ID: 1575303) Visitor Counter : 223