      रक्षा मंत्रालय

      भारतीय नौसेना ने ओमान की खाड़ी में जहाज तैनात किये
      Posted On: 20 JUN 2019 6:48PM by PIB Delhi


    भारतीय नौसेना ने नौवहन सुरक्षा संबंधी वारदातों के बाद ओमान की खाड़ी में दोबारा यह सुनिश्चित करने के लिए तैनाती की है कि भारतीय झंडे से सुसज्जित पोत क्षेत्र में फारस की खाड़ी और ओमान की खाड़ी के रास्ते आ जा सकें।


    भारतीय नौसेना के जहाज चेन्नई और सुनयना को ओमान की खाड़ी और फारस की खाड़ी में नौवहन सुरक्षा कार्रवाई करने के लिए तैनात किया गया है। सूचना फ्यूजन केन्द्र-हिन्द महासागर क्षेत्र जिसकी शुरूआत गुरूग्राम में दिसम्बर 2018 को भारतीय नौसेना द्वारा की गई थी वह भी खाड़ी क्षेत्र में जहाजों के आवागमन पर कड़ी नजर रखे हुए है।


    स्थिति की समग्र समीक्षा के बाद, महानिदेशक नौवहन ने 13 और 16 जून 2019 को होरमूज जलडमरूमध्य और फारस/अरब की खाड़ी क्षेत्र में चल रहे भारतीय ध्वज से सुज्जित सभी पोतों के लिए दो परामर्श जारी कर उन्हें सलाह दी थी कि वे उपयुक्त सुरक्षा उपाय करें।


    भारतीय नौसेना क्षेत्र में चल रहे भारतीय नौवहन व्यापारी पोतों की सुरक्षा सुनिश्चित करने के लिए प्रतिबद्ध है और वह एक स्थिर और शांतिपूर्ण हिन्द महासागर क्षेत्र बनाए रखने में योगदान दे रही है।


    ****


    आर.के.मीणा/आरएनएम/एएम/केपी/एम -1685


    

    
    (Release ID: 1575234) Visitor Counter : 40
    
    
      Read this release in: English , Urdu