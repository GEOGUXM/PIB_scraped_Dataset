      कॉरपोरेट कार्य मंत्रालय

      स्‍पर्धा आयोग ने लारसेन एंड ट्यूबरो लिमिटेड के इलेक्‍ट्रिकल तथा ऑटोमेशन व्‍यवसाय का श्‍नाइडर इलेक्ट्रिक प्राईवेट लिमिटेड तथा मैकरिची इन्‍वेस्‍टमेंट प्राईवेट लिमिटेड द्वारा अधिग्रहण को मंजूरी दी
      Posted On: 06 JUN 2019 5:43PM by PIB Delhi


    भारतीय स्‍पर्धा आयोग ने श्‍नाइडर इलेक्ट्रिक प्राईवेट लिमिटेड तथा मैकरिची इन्वेस्‍टमेंट प्राईवेट लिमिटेड द्वारा लारसेन एंड ट्यूबरो लिमिटेड के इलेक्ट्रिकल तथा ऑटोमेशन (ईए) व्‍यवसाय के अधिग्रहण को मंजूरी देने के आदेश को प्रकाशित किया है।


    यह मंजूरी आदेश प्रस्‍तावित अधिग्रहण के गैर-स्‍पर्धा प्रभावों को समाप्‍त करने के उद्देश्‍य से संशोधित किया जा सकता है। यह आदेश 16 जुलाई, 2018 को श्‍नाइडर तथा मैकरिची द्वारा स्‍पर्धा अधिनियम 2002 की धारा 6 की उपधारा (2) के अंतर्गत जारी नोटिस पर गहराई से जांच करने के बाद दिया गया है। आयोग ने पाया कि भारत में कम वोल्‍टेज (एलवी) स्विच गियर उद्योग में बिक्री तथा वितरण की दृष्टि से श्‍नाइड तथा लारसेन एंड ट्यूबरो प्रथम और द्वितीय अग्रणी कंपनी है। उनके एकीकरण से एलवी स्विच गियर वितरकों पर प्रतिकूल असर पड़ेगा और छोटी कंपनियों के लिए बाजार में प्रवेश करना कठिन होगा।


    स्‍पर्धा की चिंताओं को दूर करने के उद्देश्‍य से आयोग ने अधिग्रहणकर्ताओं को आदेश दिया है कि वे लारसेन एंड ट्यूबरो की स्‍थापित क्षमता का एक भाग सुरक्षित रखें, ताकि तीसरे पक्ष के स्‍पर्धियों को श्‍वेत लेबलिंग सेवाओं की पेशकश की जा सके। यह सुविधा पांच हाई मार्केट शेयर एलवी स्विच गियर्स के मामले में उपलब्‍ध होगी। इसका इस्‍तेमाल एक साथ एलवी पैनलों में किया जाता है। श्‍वेत लेबलिंग सेवाओं के अंतर्गत तीसरे पक्ष के स्‍पर्धी उचित मूल्‍य पर अपने ब्रांड के अंतर्गत लारसेन एंड ट्यूबरो के उत्‍पाद पांच वर्षो की अवधि के लिए ले सकते है। इसके बाद श्‍वेत लेबल उत्‍पादों को बनाने के लिए ये स्‍पर्धी टेक्‍नोलॉजी तक पहुंच सकते हैं और उनके लिए ये सुविधा अगले पांच वर्षों तक होगी। स्‍पर्धियों के लिए वितरण नेटवर्क को खोलने के लिए श्‍नाइडर अपनी वाणिज्यिक नीतियों में संशोधन करेगी और वितरण समझौतों में वास्‍तविक विशिष्‍टता को समाप्‍त करेगी। श्‍नाइडर लारसेन एंड ट्यूबरो उत्‍पादों को खत्‍म नहीं करेगी और उनके औसत बिक्री मूल्‍य पांच वर्षों के लिए नहीं बढ़ाएगी।


    आयोग के आदेश से पांच श्‍वेत लेबल उत्‍पादों के स्‍पर्धियों के व्‍यावसायिक विस्‍तार की अनुमति देगा।


    ***


    आर.के.मीणा/आरएनएम/एएम/एजी/जीआरएस– 1472

    
    
    (Release ID: 1573603) Visitor Counter : 162
    
    
      Read this release in: English , Urdu