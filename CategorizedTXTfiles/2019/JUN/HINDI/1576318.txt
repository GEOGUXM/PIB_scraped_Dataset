      रक्षा मंत्रालय

      पश्चिमी सेना कमांडर ने जालंधर मिलिट्री स्टेशन का दौरा किया
      Posted On: 28 JUN 2019 8:21PM by PIB Delhi


    पश्चिमी कमान के सेना कमांडर लेफ्टिनेंट जनरल सुरिंदर सिंह ने आज सुरानुसी में मैरिड हाउसिंग प्रोजेक्ट (एमएपी) चरण- II का उद्घाटन किया और वज्र कोर के अन्य रैंकों को 180 घर समर्पित किए। 6 एकड़ भूमि पर निर्मित , इस आवास परियोजना में 30 ब्लॉक हैं और प्रत्‍येक ब्‍लॉक में छह आवास हैं। इस परियोजना में वर्षा जल संचयन , सीवेज ट्रीटमेंट प्लांट और सौर ऊर्जा से पानी गर्म करना जैसे हरित प्रयासों को शामिल किया गया है। लम्‍बे समय से सैनिकों की विवाहित आवास की मांग रही है , जिसे इस परियोजना के द्वारा पूरा किया गया है।


    सेना कमांडर ने जालंधर सैन्य स्टेशन का भी दौरा किया और सैन्य अस्पताल , जालंधर में असिस्टेड रिप्रोडक्टिव टेक्नोलॉजी (एआरटी) केंद्र के अंतर्गत इंट्रा यूटेरिन इनसेमिनेशन (आईयूआई ) लैब का उद्घाटन किया। आईयूआई लैब ने आज से काम करना शुरू कर दिया। देश के उत्तरी क्षेत्र के मरीजों को इस सुविधा से लाभ मिलेगा। इस परियोजना के तहत एआरटी की दो आधुनिक तकनीकों - इन विट्रो फर्टिलाइजेशन (आईवीएफ) और इंट्रा साइटोप्लाज्म स्पर्म इंजेक्शन (आईसीएसआई) की भी निकट भविष्‍य में शुरूआत की जाएगी।


    ***


    आर.के.मीणा/आरएनएम/एएम/जेके / वाईबी

    
    
    (Release ID: 1576318) Visitor Counter : 52
    
    
      Read this release in: English