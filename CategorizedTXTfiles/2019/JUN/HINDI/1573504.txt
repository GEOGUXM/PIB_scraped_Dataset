      कौशल विकास एवं उद्यमिता मंत्रालय

      जन शिक्षण संस्थानों के अंतर्गत व्यावसायिक प्रशिक्षण लेने वाले अनुसूचित जाति/ अनुसूचित जनजाति के उम्मीदवारों के लिए फीस माफ
      Posted On: 04 JUN 2019 7:51PM by PIB Delhi


    कौशल विकास और उद्यमिता मंत्रालय के तत्वावधान में चल रहे जन शिक्षण संस्थानों (जेएसएस) के अंतर्गत व्यावसायिक प्रशिक्षण ले रहे अनुसूचित जाति/ अनुसूचित जनजाति के उम्मीदवारों के लिए फीस माफ कर दी गई है। केंद्रीय कौशल विकास और उद्यमिता मंत्री डॉ. महेन्द्र नाथ पांडेय की आज नई दिल्ली में मंत्रालय के वरिष्ठ अधिकारियों के साथ हुई पहली समीक्षा बैठक में इस आशय का फैसला लिया गया।


    यह फैसला जन शिक्षण संस्थान निदेशालय के लिए जनवरी 2019 में किए गए व्यापक सुधारों के बाद किया गया है, जो इससे पहले मानव संसाधन विकास मंत्रालय के अंतर्गत था और 2018 में इसे कौशल विकास और उद्यमिता मंत्रालय को हस्तांतरित कर दिया गया। इस फैसले का उद्देश्य समाज के सुविधाओं से वंचित लोगों को कौशल विकास का लाभ पहुंचाना है।


    श्री पांडेय ने आज मंत्रालय का पदभार संभाल लिया।


    ***


    आर.के.मीणा / आरएनएम/एएम/केपी / सीएस – 1450


    

    
    (Release ID: 1573504) Visitor Counter : 82
    
    
      Read this release in: English