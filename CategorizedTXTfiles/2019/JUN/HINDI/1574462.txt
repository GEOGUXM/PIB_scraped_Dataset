      सांख्यिकी एवं कार्यक्रम कार्यान्‍वयन मंत्रालय

      उपभोक्ता मूल्य सूचकांक पर आधारित खुदरा महंगाई दर मई, 2019 में 3.05 फीसदी रही
      
      उपभोक्ता मूल्य सूचकांक पर आधारित महंगाई दर मई, 2019 में ग्रामीण क्षेत्रों के लिए 1.86 फीसदी आंकी गई
      
      उपभोक्ता मूल्य सूचकांक पर आधारित महंगाई दर मई, 2019 में शहरी क्षेत्रों के लिए 4.51 फीसदी रही
      
      Posted On: 12 JUN 2019 5:30PM by PIB Delhi


    सांख्यिकी एवं कार्यक्रम कार्यान्‍वयन मंत्रालय के केन्द्रीय सांख्यिकी कार्यालय (सीएसओ) ने आज मई , 2019 के लिए उपभोक्ता मूल्य सूचकांक (सीपीआई) पर आधारित महंगाई दर के आंकड़े जारी किए। इस दौरान ग्रामीण क्षेत्रों के लिए सीपीआई आधारित महंगाई दर 1.86 फीसदी (अनंतिम) रही, जो मई 2018 में 4.88 फीसदी थी। इसी तरह शहरी क्षेत्रों के लिए सीपीआई आधारित महंगाई दर मई, 2019 में 4.51 फीसदी (अनंतिम) आंकी गयी, जो मई 2018 में 4.72 फीसदी थी। ये दरें अप्रैल 2019 में क्रमशः 1.87 तथा 4.30 फीसदी (अंतिम) थीं।


    केन्द्रीय सांख्यिकी कार्यालय ने आज मई , 2019 के लिए उपभोक्ता खाद्य मूल्य सूचकांक (सीएफपीआई) पर आधारित महंगाई दर के आंकड़े भी जारी किए। इस दौरान ग्रामीण क्षेत्रों के लिए सीएफपीआई आधारित महंगाई दर (-) 0.22 फीसदी (अनंतिम) रही जो मई 2018 में 3.77 फीसदी थी। इसी तरह शहरी क्षेत्रों के लिए सीएफपीआई आधारित महंगाई दर मई, 2019 में 5.87 फीसदी (अनंतिम) आंकी गई जो मई, 2018 में 1.66 फीसदी थी। ये दरें अप्रैल 2019 में क्रमशः (-) 0.80 तथा 4.64 फीसदी (अंतिम) थीं।


    अगर शहरी एवं ग्रामीण दोनों ही क्षेत्रों पर समग्र रूप से गौर करें तो उपभोक्ता मूल्य सूचकांक (सीपीआई) पर आधारित महंगाई दर मई , 2019 में 3.05 फीसदी (अनंतिम) आंकी गई है, जो मई 2018 में 4.87 फीसदी (अंतिम) थी। वहीं, सीपीआई पर आधारित महंगाई दर अप्रैल 2019 में 2.99 फीसदी (अंतिम) थी। इसी तरह यदि शहरी एवं ग्रामीण दोनों ही क्षेत्रों पर समग्र रूप से गौर करें तो उपभोक्ता खाद्य मूल्य सूचकांक (सीएफपीआई) पर आधारित महंगाई दर मई, 2019 में 1.83 फीसदी (अनंतिम) रही है, जो मई, 2018 में 3.10 फीसदी (अंतिम) थी। वहीं, सीएफपीआई पर आधारित महंगाई दर अप्रैल 2019 में 1.10 फीसदी (अंतिम) थी।


    सांख्यिकी एवं कार्यक्रम कार्यान्‍वयन मंत्रालय के केन्द्रीय सांख्यिकी कार्यालय (सीएसओ) ने उपभोक्ता‍ मूल्य सूचकांक (सीपीआई) के लिए आधार वर्ष को 2010=100 से संशोधित करके 2012=100 कर दिया है। यह संशोधन जनवरी 2015 के लिए सूचकांकों को जारी किए जाने से प्रभावी किया गया है।


    सामान्य सूचकांकों और सीएफपीआई में मासिक बदलावों का विवरण जानने के लिए अंग्रेजी का अनुलग्‍नक यहां क्लिक करें


    ***


    आर.के.मीणा/आरएनएम/एएम/आरआरएस/वीके -1574


    

    
    (Release ID: 1574462) Visitor Counter : 26
    
    
      Read this release in: English , Urdu