      रक्षा मंत्रालय

      उत्‍तराखंड में 5वां भर्ती केंद्र खोलेगा भारतीय तटरक्षक बल
      Posted On: 24 JUN 2019 5:44PM by PIB Delhi


    उत्‍तराखंड में भारतीय तटरक्षक बल (आईसीजी) का भर्ती केंद्र खोला जाएगा। यह देश में भारतीय तटरक्षक बल का पांचवां भर्ती केंद्र होगा। 28 जून , 2019 को उत्‍तराखंड के मुख्‍यमंत्री त्रिवेंद्र सिंह रावत इस भर्ती केंद्र की आधारशिला रखेंगे। भर्ती केंद्र की स्‍थापना कॉनवाला (हरड़वाला) , देहरादून में की जाएगी। तटरक्षक बल के महानिदेशक श्री राजेंद्र सिंह ने 22 जून 2019 को मुख्‍यमंत्री को भर्ती केंद्र खोलने के संबंध में भारत सरकार के अनुमति पत्र की प्रति सौंप दी।


    सरकार ने जमीन की खरीद के लिए 17 करोड़ रुपये और केंद्र के भवन के निर्माण के लिए 25 करोड़ रुपये मंजूर किए हैं। नोएडा , मुंबई , चेन्नई और कोलकाता के बाद उत्तराखंड में भारतीय तटरक्षक बल का यह पांचवां भर्ती केंद्र होगा । यह भर्ती केंद्र उत्तराखंड के युवाओं के साथ-साथ उत्तर प्रदेश , हिमाचल प्रदेश और हरियाणा के युवाओं के लिए उपयोगी होगा और लगभग अठारह महीनों में तैयार हो जाएगा।


    ***


    आर.के.मीणा/आरएनएम/एएम/आरके/सीएस-1723


    

    
    (Release ID: 1575463) Visitor Counter : 264
    
    
      Read this release in: English , Urdu