      आवास एवं शहरी कार्य मंत्रालय

      स्‍वच्‍छ सर्वेक्षण लीग 2020 में अपशिष्‍ट/ गंदे पानी के शोधन तथा पुन: उपयोग और मल गाद प्रबंधन पर विशेष फोकस : हर‍दीप एस. पुरी
      
      हरदीप एस.पुरी ने स्‍वच्‍छ सर्वेक्षण लीग 2020 लांच किया
      
      नागरिक केन्द्रित फोकस से स्‍वच्‍छ सर्वेक्षण लीग 2020 में वृद्धि – शहरी भारत में स्‍वच्‍छता परिणामों की निरंतरता सुनिश्चित करने के लिए 2019 की तीन तिमाहियों में सर्वेक्षण किया जाएगा
      
      स्‍वच्‍छता सर्वेक्षण लीग 2019 के तीन तिमाहियों में किया जाएगा, ताकि शहरी भारत में स्‍वच्‍छता परिणामों की निरंतरता बनी रहे
      Posted On: 06 JUN 2019 3:12PM by PIB Delhi


      आवास तथा शहरी कार्य राज्‍य मंत्री (स्‍वतंत्र प्रभार) श्री हरदीप एस.पुरी ने कहा है कि स्‍वच्‍छ सर्वेक्षण 2020 (एसएस 2020) लीग में गंदे पानी की सफाई तथा पुन: उपयोग और मल गाद प्रबंधन से संबंधित मानकों पर विशेष फोकस दिया गया है।


      आज नई दिल्‍ली में एसएस 2020 लीग लांच करते हुए उन्‍होंने कहा कि देश में शहरों और नगरों की स्‍वच्‍छता का तिमाही मूल्‍यांकन किया जाएगा। इसे स्‍वच्‍छ सर्वेक्षण 2020 से एकीकृत किया जाएगा। स्‍वच्‍छ सर्वेक्षण 2020 शहरी भारत का पांचवां वार्षिक स्‍वच्‍छता सर्वेक्षण जनवरी-फरवरी 2020 में स्‍व्‍च्‍छ भारत मिशन-शहरी (एसबीएम-यू) के अंतर्गत आवास और शहरी कार्य मंत्रालय द्वारा किया जाएगा। एसएस 2020 लांच किये जाने के अवसर पर आवास तथा शहरी कार्य मंत्रालय के सचिव श्री दुर्गा शंकर मिश्रा , संयुक्‍त सचिव तथा एसबीएम-यू के मिशन निदेशक श्री वी.के. जिंदल और मंत्रालय के अन्‍य वरिष्‍ठ अधिकारी उपस्थित थे। समारोह में राज्‍यों के प्रधान सचिव , राज्‍य मिशन निदेशक तथा पांच लाख से ऊपर की आबादी वाले 106 शहरों के पालिका आयुक्‍तों ने वीडियो कांफ्रेसिंग के माध्‍यम से भाग लिया।


      तिमाही मूल्‍यांकन व्‍यवस्‍था की आवश्‍यकता की चर्चा करते हुए श्री पुरी ने कहा कि प्रत्‍येक वर्ष स्‍वच्‍छ सर्वेक्षण को नया डिजाइन दिया जाता है ताकि यह सुनिश्चित हो सकें कि प्रक्रिया मजबूत हो , लेकिन समान रूप से यह चिंता व्‍यक्‍त की जाती है कि शहर सर्वेक्षण से पहले अपनी साफ-सफाई करते हैं और बाद में साफ-सफाई में कमी आ जाती है। इसलिए हम निरंतर सर्वेक्षण-एसएस 2020 लीग लांच कर रहे है , जिसमें स्‍वच्‍छता का मूल्‍यांकन पूरे वर्ष होगा। यह मूल्‍यांकन ठीक उस तरह होगा , जिस तरह स्‍कूलों और कॉलेजों में निरंतर मूल्‍यांकन किया जाता है। इस मूल्‍यांकन को जनवरी 2020 में होने वाले व्‍यापक वार्षिक सर्वेक्षण में फीड किया जाएगा। एसएस लीग 2020 लागू करने का उद्देश्‍य शहरों के धरातल पर कार्य प्रदर्शन और सेवा स्‍तरीय कार्य प्रदर्शन की निरंतर निगरानी है।


      मूल्‍यांकन प्रक्रिया की विस्‍तृत जानकारी देते हुए श्री दुर्गा शंकर मिश्रा ने कहा कि एसएस लीग 2020 तीन तिमाहियों यानी अप्रैल-जून , जुलाई-सितम्‍बर , अक्‍टूबर-दिसम्‍बर , 2019 में किया जाएगा। प्रत्‍येक तिमाही का भारांक 2000 होगा , जिसका मूल्‍यांकन एसबीएम-यू ऑनलाइन एमएएस के मासिक नवीनतम जानकारी पर तथा 12 सेवा स्‍तर प्रगति सूचकों के नागरिक सत्‍यापन के आधार पर किया जाएगा। एक साथ दोनों मानक शहरों की तिमाही रैंकिंग का निर्धारण करेंगे। दो श्रेणियों में रैंक दिये जाएगे। पहली श्रेणी एक लाख और उससे ऊपर की आबादी वाले शहरों की होगी और दूसरी एक लाख से कम आबादी वाले नगरों की। एसएस लीग 2020 में शहरों का प्रदर्शन स्‍वच्‍छ सर्वेक्षण 2020 में रैंकिंग के लिए महत्‍वपूर्ण होगा। जनवरी 2020 में होने वाले वार्षिक सर्वेक्षण में तिमाही मूल्‍यांकन का 25 प्रतिशत वेटेज दिया जाएगा। इसमें सभी यूएलबी होंगे , जो 31 दिसम्‍बर , 2018 या उससे पहले अस्तित्‍व में थे।


      ***


      आर.के.मीणा / आरएनएम/एएम/ एजी/जीआरएस – 1467

    
    
    (Release ID: 1573568) Visitor Counter : 832
    
    
      Read this release in: English , Urdu , Bengali