      संस्‍कृति मंत्रालय

      संस्कृति मंत्री श्री प्रहलाद सिंह पटेल कल नई दिल्ली में प्रदर्शनी - ‘अस्तित्‍व: द एसेंस ऑफ प्रभाकर बर्वे’ का उद्घाटन करेंगे
      Posted On: 12 JUN 2019 4:43PM by PIB Delhi


    संस्कृति और पर्यटन राज्य मंत्री (स्‍वतंत्र प्रभार), श्री प्रहलाद सिंह पटेल कल यानि 13 जून, 2019 को नेशनल गैलरी ऑफ़ मॉडर्न आर्ट, नई दिल्‍ली में "अस्तित्‍व: द एसेंस ऑफ़ प्रभाकर बर्वे" नामक प्रदर्शनी का उद्घाटन करेंगे।


    ‘अस्तित्व: द एसेंस ऑफ प्रभाकर बर्वे' प्रदर्शनी नई दिल्ली में आयोजित होने वाला अपनी तरह का पहला कार्यक्रम है। इसमें उनकी कलात्‍मक कृतियों को चार अलग-अलग चरणों में प्रस्तुत किया जाएगा। प्रत्येक स्थान पर कलाकृतियों को कालानुक्रमिक रूप से प्रदर्शित किया गया हैं और प्रत्येक कृति श्री बर्वे के कार्यों के विशेष चरण का प्रतिनिधित्व करती हैं। प्रदर्शनी के शुरू के खंड- रूप तंत्र में श्री बर्वे के सर जे.जे. स्‍कूल ऑफ आर्ट के शुरुआती कार्यों और उनका तांत्रिक संरचनाओं में परिवर्तन को प्रदर्शित किया गया है। वीवर्स सर्विस सेंटर में उनके साथी कलाकारों द्वारा बनाए गए डिजाइनों के साथ ही कुछ टेक्सटाइल कार्यों को प्रदर्शित किया जाएगा। इसमें श्री बर्वे के अलौकिक परिवर्तन (इथिरीयल ट्रांजिशन्‍स) कार्य के माध्यम से उनकी तल्लीनता और डिजाइन के तंत्र में बदलने तथा अंततः स्वयं का स्‍वतंत्र में परिवर्तन होना परिलक्षित होता है। इस स्‍थान पर वर्ष 1958 से शुरू होकर 1977 तक की उनकी कलाकृतियों को प्रदर्शित किया गया है।


    यह प्रदर्शनी रविवार यानि 28 जुलाई, 2019 तक रहेगी। मंगलवार से शुक्रवार तक सुबह 11.00 बजे से शाम 6.30 बजे तक और शनिवार तथा रविवार को सुबह 11.00 बजे से रात 8.00 बजे तक इसे देखा जा सकता है। प्रदर्शनी प्रत्‍येक सोमवार को बंद रहेगी।


    ***********


    आर.के.मीणा/एएम/एमके-


    

    
    (Release ID: 1574197) Visitor Counter : 96
    
    
      Read this release in: English