      रक्षा मंत्रालय

      8485 मीटर उंचे माउंट मकालू के लिए भारतीय सेना का पर्वतारोहण अभियान 2019
      Posted On: 28 JUN 2019 7:26PM by PIB Delhi


    रक्षा मंत्री राजनाथ सिंह ने 8485 मीटर उंचे माउंट मकालू के लिए भारतीय सेना के प्रथम पर्वतारोहण अभियान का 28 जून, 2019 को वापस आने पर स्‍वागत किया। दल ने 16 मई, 2019 को माउंट मकालू को फतह किया था। यह दल अपने 16 सदस्‍यों को दुनिया की इस पांचवी सबसे ऊंची चोटी पर एक साथ पहुंचाने में कामयाब रहा। यह किसी पर्वातारोही दल को मिली अपने किस्‍म की पहली उपलब्धि है। इसके साथ ही भारतीय सेना नेपाल की सभी आठ हजार चोटियों को फतह कर चुकी है।


    मेजर मनोज जोशी के नेतृत्‍व वाले इस पर्वातारोही दल को सैन्‍य प्रशिक्षण के महानिदेशक द्वारा 26 मार्च 2019 को झंडी दिखाकर नयी दिल्‍ली से रवाना किया गया था। लाजिस्टिक सपोर्ट , दृढ़ निश्‍चय और टीम भावना की दरकार वाले इस पर्वतारोहण अभियान के लिए एक संतुलित पर्वतारोही दल का चयन किया गया और उसके सदस्‍यों को कड़ा प्रशिक्षण दिया गया था। अभियान के दौरान पर्वातारोही दल को बीच रास्‍ते में प्रकृति के प्रकोप, गहरी खाइयों को पार करने, हाड़कंपाने वाली ठंड तथा खड़ी चट्टानों पर चढ़ाई करने जैसी गंभीर चुनौतियों का सामना करना पड़ा। पर्वतारोही दल बुलंद हौसलों के साथ ये सभी चुनौतियां पार करते हुए अपनी मंजिल पर पहुंच गया। उसकी इस फतह ने सेना के साथ ही देश का गौरव भी बढ़ाया।


    इस अभियान ने यह साबित कर दिखाया कि यदि अवसर मिले तो सेना का दल किसी भी तरह की परिस्थितियों में किसी भी पर्वत शिखर तक पहुंचने में सक्षम है।


    ***


    आर.के.मीणा /आरएनएम/एएम/एमएस/एसएस- 1823

    
    
    (Release ID: 1576454) Visitor Counter : 24
    
    
      Read this release in: English