      वित्‍त मंत्रालय

      वित्त मंत्री ने वित्तीय स्थिरता और विकास परिषद (एफएसडीसीसी) की 20वीं बैठक की अध्यक्षता की; वित्तीय नियामकों ने केन्‍द्रीय बजट 2019-20 के लिये अपने प्रस्ताव रखे
      Posted On: 19 JUN 2019 8:42PM by PIB Delhi


    केन्‍द्रीय वित्त और कॉरपोरेट कार्य मंत्री श्रीमती निर्मला सीतारमण की अध्यक्षता में आज नई दिल्ली में वित्तीय स्थिरता और विकास परिषद (एफएसडीसीसी) की 20वीं बैठक हुई। एफएसडीसी की बैठक में वित्त और कॉरपोरेट कार्य राज्य मंत्री श्री अनुराग ठाकुर, भारतीय रिजर्व बैंक के गर्वनर श्री शक्ति कांत दास, वित्त सचिव और आर्थिक मामलों के विभाग में सचिव श्री सुभाष चन्‍द्र गर्ग, वित्तीय सेवा विभाग में सचिव श्री राजीव कुमार, कार्पोरेट कार्य मंत्रालय में सचिव श्री इंजेती श्रीनिवास, राजस्व सचिव श्री अजय भूषण पांडे, वित्त मंत्रालय में मुख्य आर्थिक सलाहकार डॉ कृष्णमूर्ति वी.सुब्रमह्यम, भारतीय प्रतिभूति और विनिमय बोर्ड के अध्यक्ष श्री अजय त्यागी, भारतीय बीमा विनियामक और विकास प्राधिकरण (आईआरडीएआई) के अध्यक्ष श्री सुभाष चंद्र खूंटिया, भारतीय दिवाला और शोधन अक्षमता बोर्ड के अध्‍यक्ष डॉ.एमएस साहू, वित्तीय सेवा विभाग में अपर सचिव और प्रभारी, पेंशन नियामक कोष और विकास प्राधिकरण(पीएफआरडीए) के अध्यक्ष श्री रवि मित्तल के अलावा सरकार तथा वित्तीय नियामक क्षेत्र के अन्य वरिष्ठ अधिकारी शामिल थे।


    बैठक में अन्‍य बातों के अलावा बैंकिंग और एनबीएफसी सहित वर्तमान वैश्विक और घरेलू आर्थिक स्थिति तथा वित्‍तीय स्थिरता की समीक्षा की गई।


    परिषद को समेकित आंकड़ा संग्रह को सरल बनाने के लिए वित्‍तीय आंकड़ा प्रबंधन केन्‍द्र (एफडीएमसी) की स्थापना और वित्तीय क्षेत्र के लिए साइबर सुरक्षा ढ़ांचे को मजबूत करने की दिशा में एक कम्‍प्‍यूटर इमरजेंसी रिस्‍पान्‍स टीम (सीईआरटी) की दिशा में हुर्ई प्रगति से भी अवगत कराया गया।


    परिषद में बजट के लिए वित्तीय क्षेत्र के नियामकों से जानकारी/ सुझाव प्राप्त करने के लिये भी विचार विमर्श किया गया। सभी नियामकों ने केन्‍द्रीय बजट 2019-20 के लिये अपने-अपने प्रस्ताव रखे।


    परिषद ने रिजर्व बैंक के गर्वनर की अध्यक्षता में एफएसडीसी उप समिति द्वारा के कार्यों तथा परिषद की पहले हुई बैठकों में किये गये फैसलों पर सदस्यों द्वारा की गई कार्रवाई के बारे में भी चर्चा की


    ****


    आर.के.मीणा/आरएनएम/एएम/केपी / पीबी -1657

    
    
    (Release ID: 1575038) Visitor Counter : 258
    
    
      Read this release in: English , Urdu , Bengali