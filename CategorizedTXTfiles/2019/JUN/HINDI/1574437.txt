      रक्षा मंत्रालय

      रक्षा मंत्री ने चक्रवाती तूफान वायु के संबंध में भारतीय नौसेना की तैयारियों की समीक्षा की
      Posted On: 13 JUN 2019 5:16PM by PIB Delhi


    रक्षा मंत्री श्री राजनाथ सिंह ने आज नई दिल्ली में नौसेना मुख्यालय में महाराष्ट्र और गुजरात तट पर चक्रवाती तूफान वायु के संदर्भ में भारतीय नौसेना के तैयारियों की समीक्षा की।


    रक्षा मंत्री को मुख्यालय पश्चिमी नौसेना कमान (एचक्यूडब्ल्यूएनसी) की क्षमता और आवश्यकता की स्थिति में प्रभावित क्षेत्रों में तैनाती के लिए तैयारियों की जानकारी दी गई।


    पश्चिमी नौसेना कमान मुंबई स्थिति पर नजर रखे हुए है। भारतीय नौसेना के जहाज चेन्नई, गोमती तथा दीपक एचएडीआर/राहत सामग्री के साथ मुंबई में हैं और कम समय में ही तैनाती के लिए तैयार हैं। इसके अतिरिक्त भारतीय नौसेना के जहाजों पर पांच हजार लीटर पीने का पानी रखा गया है। भारतीय नौसेना के सात विमान और तीन हेलीकॉप्टर तैनाती के लिए तैयार हैं। द्वारका और पोरबंदर में सामुदायिक रसोई स्थापित करने के लिए तैयारियां की गई हैं। नुकसान का जायजा लेने, खोज तथा आवश्यक बचाव कार्रवाई के लिए विमान और हेलीकॉप्टर तैनात किए जाएंगे।


    ***


    आर.के.मीणा/आरएनएम/एएम/एजी/एमएस–1572


    

    
    (Release ID: 1574437) Visitor Counter : 127
    
    
      Read this release in: English , Urdu