      उप राष्ट्रपति सचिवालय

      उपराष्‍ट्रपति श्री वेंकैया नायडू ने तिरुमाला में पूजा-अर्चना की
      
      उपराष्‍ट्रपति ने कहा कि उन्‍होंने भारत को एक विकसित राष्‍ट्र के रूप में देखने और दुनिया में शांति के लिए प्रार्थना की
      
      Posted On: 04 JUN 2019 10:20AM by PIB Delhi


    उपराष्‍ट्रपति श्री एम. वेंकैया नायडू ने आज अपनी पत्‍नी श्रीमती उषम्‍मा और परिवार के अन्‍य सदस्‍यों के साथ तिरुमाला में भगवान श्री वेंकटेश्‍वर के दर्शन किए।


    दर्शन के बाद उपराष्‍ट्रपति ने कहा कि वे भारत को एक विकसित राष्‍ट्र के रूप में देखना चाहते हैं और उनकी इच्‍छा है कि भारत को अंतर्राष्‍ट्रीय मंच में सही स्‍थान मिले।


    उपराष्‍ट्रपति ने कहा कि उन्‍होंने विश्‍व शांति और दुनिया को संघर्षों, असमानता, भ्रष्‍टाचार, भूख और गरीबी से मुक्‍त कराने के लिए भगवान का आर्शीवाद लिया।


    श्री नायडू ने कहा कि उन्‍होंने विभिन्‍न देशों की यात्राएं कीं और विश्‍व शांति को बढ़ावा देने के उद्देश्‍य से अनेक अंतर्राष्‍ट्रीय मंचों में भाग लिया। उन्‍होंने भगवान वेंकटेश्‍वर से प्रार्थना की कि वे समाज से हर प्रकार का भेदभाव और असामनता समाप्‍त करने के लिए उसे ताकत दे।


    उपराष्‍ट्रपति ने कहा कि देश आर्थिक समृद्धि की ओर सही दिशा में आगे बढ़ रहा है और वह चाहते हैं कि विकास का लाभ प्रत्‍येक वर्ग तक पहुंचे।


    श्री नायडू ने सभी लोगों की समृद्धि और खुशहाली के लिए प्रार्थना की।


    उपराष्‍ट्रपति ने अच्‍छी वर्षा और किसानों की भलाई के लिए भी भगवान से आर्शीवाद मांगा।


    श्री नायडू ने कहा कि भगवान के सामने सभी समान हैं और सभी को उनके दर्शन का अवसर मिलना चाहिए। उन्‍होंने सुझाव दिया कि सभी वीवीआईपी वर्ष में केवल एक बार तिरुमाला जाएं ताकि श्रद्धालुओं को किसी प्रकार की असुविधा न हो। उन्‍होंने कहा कि यह केवल उनकी सलाह है।


    *****


    आर.के.मीणा/आरएनएम/एएम/केपी/वाईबी

    
    
    (Release ID: 1573365) Visitor Counter : 152
    
    
      Read this release in: English , Urdu , Bengali