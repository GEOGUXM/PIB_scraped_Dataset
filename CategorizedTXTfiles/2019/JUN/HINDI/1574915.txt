      प्रधानमंत्री कार्यालय

      प्रधानमंत्री ने लोकसभा अध्यक्ष के रूप में श्री ओम बिरला के चुने जाने का स्वागत किया
      Posted On: 19 JUN 2019 11:55AM by PIB Delhi


      प्रधानमंत्री श्री नरेन्द्र मोदी ने सदन की उच्चतम परंपराओं के अनुसार , सत्रहवीं लोकसभा के अध्यक्ष के रूप में श्री ओम बिरला के सर्वसम्मति से चुने जाने का स्वागत किया।


      श्री ओम बिरला को बधाई देते हुए प्रधानमंत्री ने आज लोकसभा में अपने संबोधन के दौरान कहा कि सदन के अध्यक्ष के रूप में इतना विशिष्ट व्यक्तित्व का होना सभी सदस्यों के लिए गर्व का क्षण है।


      उन्होंने कहा कि श्री ओम बिरला वर्षों से सार्वजनिक जीवन में रहे हैं , एक छात्र नेता के रूप में शुरुआत करते हुए वह निरंतर समाज की सेवा करते रहे हैं। प्रधानमंत्री ने कोटा ( राजस्थान) के बदलाव और समग्र विकास में श्री ओम बिरला द्वारा निभाई गई भूमिका की सराहना की।


      प्रधानमंत्री ने नवनिर्वाचित अध्यक्ष के साथ अपने लंबे जुड़ाव को भी याद किया। उन्होंने श्री ओम बिरला की सेवा के प्रति समर्पण और भूकंप के बाद कच्छ में पुनर्निर्माण के प्रयासों तथा बाढ़ के बाद केदारनाथ के लिए किए गए उनके योगदान को भी रेखांकित किया। उन्होंने कहा कि सत्रहवीं लोकसभा को इसके अध्यक्ष के रूप में एक सहृदय नेता मिल रहा है।


      प्रधानमंत्री ने अध्यक्ष को आश्वासन दिया कि वह सदन की कार्यवाही के सफलतापूर्वक संचालन में सदस्यों का पूर्ण सहयोग प्राप्त करेंगे।


      ****


      आर.के.मीणा / आरएनएम/एएम / केजे –1648
    

    
    (Release ID: 1574915) Visitor Counter : 304
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada , Malayalam