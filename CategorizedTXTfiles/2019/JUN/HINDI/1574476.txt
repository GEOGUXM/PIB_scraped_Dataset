      सांख्यिकी एवं कार्यक्रम कार्यान्‍वयन मंत्रालय

      अप्रैल, 2019 में औद्योगिक विकास दर 3.4 प्रतिशत रही
      
      विनिर्माण क्षेत्र के 23 उद्योग समूहों में से 14 समूहों ने अप्रैल, 2019 के दौरान धनात्मक वृद्धि दर दर्ज की
      
      अप्रैल-मार्च, 2018-19 में औद्योगिक विकास दर 3.6 फीसदी आंकी गई
      
      अप्रैल, 2019 में खनन, विनिर्माण एवं बिजली क्षेत्रों की उत्‍पादन वृद्धि दर क्रमश: 5.1 फीसदी, 2.8 फीसदी तथा 6.0 फीसदी रही

      Posted On: 12 JUN 2019 5:30PM by PIB Delhi

    अप्रैल , 2019 में औद्योगिक उत्‍पादन सूचकांक (आईआईपी) 126.8 अंक रहा जो अप्रैल , 2018 के मुकाबले 3.4 फीसदी ज्‍यादा है। इसका मतलब यही है कि अप्रैल , 2019 में औद्योगिक विकास दर 3.4 फीसदी रही। उधर , अप्रैल-मार्च , 2018-19 में औद्योगिक विकास दर पिछले वित्त वर्ष की समान अवधि की तुलना में 3.6 फीसदी आंकी गई है।


    अप्रैल , 2019 में खनन , विनिर्माण (मैन्‍युफैक्‍चरिंग) एवं बिजली क्षेत्रों की उत्‍पादन वृद्धि दर अप्रैल , 2018 के मुकाबले क्रमश: 5.1 फीसदी , 2.8 फीसदी तथा 6.0 फीसदी रही। उधर , अप्रैल-मार्च 2018-19 में इन तीनों क्षेत्रों यानी सेक्‍टरों की उत्‍पादन वृद्धि दर पिछले वित्‍त वर्ष की समान अवधि की तुलना में क्रमश: 2.9, 3.6 तथा 5.2 फीसदी आंकी गई है।


    उद्योगों की दृष्टि से विनिर्माण क्षेत्र के 23 उद्योग समूहों (दो अंकों वाली एनआईसी- 2008 के अनुसार) में से 14 समूहों ने अप्रैल , 2018 की तुलना में अप्रैल , 2019 के दौरान धनात्मक वृद्धि दर दर्ज की है। इस दौरान ' पहनने वाले परिधानों के विनिर्माण ' ने 33.6 प्रतिशत की सर्वाधिक धनात्‍मक वृद्धि दर दर्ज की है। इसके बाद ' फर्नीचर को छोड़ काष्ठ एवं काष्ठ उत्पादों और कॉर्क के विनिर्माण ; पुआल सामग्री एवं प्लेटिंग सामग्री के विनिर्माण ' का नंबर आता है जिसने 22.6 प्रतिशत की धनात्‍मक वृद्धि दर दर्ज की है। इसी तरह ‘ रिकॉर्डेड मीडिया की प्रिटिंग एवं रिप्रोडक्‍शन ने 16.3 प्रतिशत की धनात्‍मक वृद्धि दर दर्ज की है। वहीं , दूसरी ओर उद्योग समूह ‘ कागज एवं कागज उत्‍पादों के विनिर्माण ने (-) 12.3 प्रतिशत की सर्वाधिक ऋणात्‍मक वृद्धि दर दर्ज की है। इसके बाद ' मशीनरी एवं उपकरणों को छोड़ गढ़े हुए धातु उत्पादों के विनिर्माण ' का नंबर आता है जिसने (-) 9 .6 प्रतिशत की ऋणात्‍मक वृद्धि दर दर्ज की है। इसी तरह ‘ अन्‍य परिवहन उपकरणों के विर्निमाण ’ ने (-) 3.5 प्रतिशत की ऋणात्‍मक वृद्धि दर दर्ज की है।


    उपयोग आधारित वर्गीकरण के अनुसार अप्रैल , 2019 में प्राथमिक वस्‍तुओं (प्राइमरी गुड्स) , पूंजीगत सामान , मध्‍यवर्ती वस्‍तुओं एवं बुनियादी ढांचागत/निर्माण वस्‍तुओं की उत्‍पादन वृद्धि दर अप्रैल 2018 की तुलना में क्रमश: 5.2 फीसदी , 2.5 फीसदी , 1.0 फीसदी और 1.7 फीसदी रही। जहां तक टिकाऊ उपभोक्‍ता सामान का सवाल है , इनकी उत्‍पादन वृद्धि दर अप्रैल , 2019 में 2.4 फीसदी रही है। इसी तरह गैर-टिकाऊ उपभोक्‍ता सामान की उत्‍पादन वृद्धि दर अप्रैल , 2019 में 5.2 फीसदी रही।


    इस प्रेस विज्ञप्ति से जुड़ी सूचना मंत्रालय की वेबसाइट http://www.mospi.nic.in पर भी उपलब्ध है।


    औद्योगिक उत्‍पादन सूचकांक से जुड़ी विस्‍तृत जानकारी प्राप्‍त करने के लिए अंग्रेजी का अनुलग्‍नक यहां क्लिक करें


    ***


    आर.के.मीणा/आरएनएम/एएम/आरआरएस/वीके -1575

    
    
    (Release ID: 1574476) Visitor Counter : 27
    
    
      Read this release in: English