      नवीन एवं नवीकरणीय ऊर्जा मंत्रालय

      नवीन एवं नवीकरणीय ऊर्जा मंत्रालय ने ‘स्‍वच्‍छता पखवाड़ा’ सफलतापूर्वक मनाया
      Posted On: 27 JUN 2019 12:58PM by PIB Delhi


      नवीन एवं नवीकरणीय ऊर्जा मंत्रालय (एमएनआरई) और इसके अधीनस्‍थ संस्‍थानों ने 1 जून से 15 जून , 2019 तक ‘ स्‍वच्‍छता पखवाड़ा ’ मनाया। नवीन एवं नवीकरणीय ऊर्जा मंत्रालय ने इस अवधि के दौरान अनेक गतिविधियां आयोजित कीं। कर्मचारियों द्वारा श्रमदान , व्‍याख्‍यानों और संगो‍ष्ठियों का आयोजन इन गतिविधियों या कार्यकलापों में शामिल हैं। इसका उद्देश्‍य ‘स्‍वच्‍छ भारत’ के संदेश का व्‍यापक प्रचार-प्रसार करना रहा है।


      नवीन एवं नवीकरणीय ऊर्जा मंत्रालय में सचिव श्री आनंद कुमार ने जीवन में स्‍वच्‍छता की अहमियत पर एक व्‍याख्‍यान देकर स्‍वच्‍छता पखवाड़ा अभियान का शुभारंभ किया। उन्‍होंने 4 जून , 2019 को नई दिल्‍ली स्थित सीजीओ परिसर में वृक्षारोपण अभियान में भी भाग लिया।


      स्‍वच्‍छता पखवाड़े के दौरान आयोजित की गई कुछ प्रमुख गतिविधियां निम्‍नलिखित हैं –


      · नवीन एवं नवीकरणीय ऊर्जा मंत्रालय के सभी पदाधिकारियों को ‘ स्‍वच्‍छता शपथ ’ दिलाई गई। मंत्रालय के कर्मचारियों के बीच स्‍वच्‍छता लोगो वाली टी-शर्ट और साफ-सफाई वाली किटों का वितरण किया गया।


      · पोस्टर , बैनर, होर्डिंग्स, पैम्फलेट इत्‍यादि के जरिये स्‍वच्‍छता संदेश का प्रचार-प्रसार करने के लिए विभिन्‍न अभिनव तरीकों का उपयोग किया गया।


      · 4 जून , 2019 को नई दिल्‍ली स्थित केंद्र सरकार के संगठनों (सीजीओ) के परिसर में स्‍वच्‍छ पर्यावरण के लिए मंत्रालय के अधिकारियों द्वारा वृक्षारोपण अभियान चलाया गया।


      · नवीन एवं नवीकरणीय ऊर्जा मंत्रालय ने सीजीओ परिसर के निकट स्थित दो सार्वजनिक शौचालयों की साफ-सफाई और मरम्‍म्‍त करवाई। मंत्रालय द्वारा पूरे वर्ष के दौरान इन दोनों शौचालयों की नियमित साफ-सफाई और रख-रखाव सुनिश्चित किया जाएगा।


      · मंत्रालय ने ‘ जैव गैस/बायोमास - अपशिष्‍ट से ऊर्जा ’ पर संगोष्‍ठी आयोजित की , ताकि कर्मचारियों और अधिकारियों को व्‍यक्तिगत एवं पर्यावरणीय स्‍वच्‍छता की विशिष्‍ट अहमियत के प्रति संवेदनशील बनाया जा सके। इस संगोष्‍ठी में अनेक संस्‍थानों के पदाधिकारियों ने भाग लिया।


      · आम परिसर , शौचालयों , सीढ़ियों , लिफ्ट इत्‍यादि सहित कार्यालयों की साफ-सफाई करने और पुरानी फाइलों/अभिलेखों को हटाने के लिए विशेष अभियान चलाया गया।


      ***


      आर.के.मीणा/आरएनएम/एएम/आरआरएस/एनआर -1766


    

    
    (Release ID: 1575975) Visitor Counter : 248
    
    
      Read this release in: English , Bengali