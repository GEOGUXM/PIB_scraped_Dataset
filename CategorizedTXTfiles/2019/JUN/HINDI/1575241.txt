      रेल मंत्रालय

      भारतीय रेल ने मनाया 5वां अंतर्राष्ट्रीय योग दिवस 2019
      Posted On: 21 JUN 2019 4:23PM by PIB Delhi


    भारतीय रेल ने आज (21 जून , 2019) रेल भवन , सभी क्षेत्रीय रेलवे मुख्यालयों , मंडल रेलवे कार्यालयों , उत्पादन इकाइयों और रेलवे प्रशिक्षण संस्थानों और केंद्रों तथा अन्य सभी रेलवे प्रतिष्ठानों में अंतर्राष्ट्रीय योग दिवस का आयोजन किया।


    केंद्रीय रेल और वाणिज्य एवं उद्योग मंत्री श्री पीयूष गोयल ने केंद्रीय विधि और न्याय , संचार , इलेक्ट्रॉनिक्स और सूचना प्रौद्योगिकी मंत्री श्री रविशंकर प्रसाद के साथ लोधी गार्डन में अंतर्राष्ट्रीय योग दिवस के अवसर पर योग सत्र में भाग लिया।


    इस अवसर पर श्री पीयूष गोयल ने कहा , “ अंतर्राष्ट्रीय योग दिवस के अवसर पर मैं देशवासियों को बधाई देता हूं। माननीय प्रधानमंत्री श्री नरेन्द्र मोदी द्वारा 21 जून को योग दिवस के रूप में अपनाने की पहल को संयुक्त राष्ट्र का समर्थन प्राप्‍त हुआ और 21 जून को दुनिया भर में अंतर्राष्ट्रीय योग दिवस के रूप में मान्यता दे दी गई। माननीय प्रधानमंत्री जी का कहना है कि हमें बीमारी का उपचार करना है और साथ ही हमें देशवासियों के कल्याण पर ध्यान देना है। बल रोग प्रतिरोधक स्‍वास्‍थ्‍य सेवा पर है। योगाभ्यास करने से व्यक्ति बिना किसी खर्च के स्वस्थ और तंदुरुस्त रह सकता है। मुझे लगता है कि योग बड़े पैमाने पर समाज के लिए फायदेमंद है। ”


    रेल राज्य मंत्री श्री सुरेश सी. अंगडी ने नई दिल्ली के पश्चिम विहार में अंतर्राष्ट्रीय योग दिवस के अवसर पर योग सत्र में भाग लिया।


    इस अवसर पर श्री अंगदी ने कहा कि योग स्वस्थ शरीर , स्थिर मन , एकता की भावना प्रदान करता है। इस दिन मैं सभी से योग को अपने जीवन का अभिन्न अंग बनाने का आग्रह करता हूं।


    नई दिल्ली के ऑफिसर्स क्लब में योग सत्र का आयोजन किया गया जिसमें रेलवे बोर्ड के सदस्यों और रेलवे के वरिष्ठ अधिकारियों ने भाग लिया ।


    *****


    आर.के.मीणा/आरएनएम/एएम/आरके/जीआरएस-16 87

    
    
    (Release ID: 1575241) Visitor Counter : 93
    
    
      Read this release in: English