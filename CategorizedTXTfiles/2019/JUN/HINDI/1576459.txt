      रक्षा मंत्रालय

      माउंट टेंचेनखांग के लिए एनसीसी बालिका पर्वतारोही दल के स्‍वागत के लिए समारोह आयोजित
      Posted On: 28 JUN 2019 7:09PM by PIB Delhi


    राष्‍ट्रीय कैडेट कोर के महानिदेशक ले. जनरल राजीव चोपड़ा ने 27 जून, 2019 को नई दिल्‍ली में माउंट टेंचेनखांग के लिए अखिल भारतीय राष्‍ट्रीय कैडेट कोर (एनसीसी) बालिका पर्वतारोही दल 2019 का स्‍वागत किया। यह पर्वतारोही दल पश्चिम सिक्किम के माउंट टेंचेनखांग (6,010 मीटर) पर चढ़ाई पूरी करने के बाद वापस आया। सिक्किम के हिमालयी क्षेत्र में 1970 के बाद यह सबसे पहला एनसीसी बालिका पर्वतारोहण अभियान आयोजित किया गया था।


    इस पर्वतारोही दल को 17 मई, 2019 को नई दिल्‍ली के आर.के. पुरम में एनसीसी महानिदेशालय मुख्‍यालय में माउंट टेंचेनखांग के लिए झंडी दिखाकर रवाना किया गया था। अभियान दल के नेता ले. कर्नल माधव बोरो और उपनेता ले. कर्नल सुमन लता इसका नेतृत्‍व कर रहे थे। अभियान दल में 17 पूर्व कर्मचारी/जीसीआई और 20 बालिका कैडेट शामिल हैं।


    प्रतिकूल मौसम के बावजूद, इस दल ने 12 जून, 2019 को माउंट टेंचेनखांग की चढ़ाई पूरी की और राष्‍ट्रीय कैडेट कोर को गौरवान्वित किया। राष्‍ट्रीय कैडेट कोर के महानिदेशक ने अभियान दल के प्रयासों की सराहना की और इस अभियान में सफल बालिका कैडेटों को प्रमाण पत्र प्रदान किए। उन्‍होंने सराहना करते हुए कहा कि तकनीकी कठिनाई की दृष्टि से माउंट टेंचेनखांग को ए प्‍लस चोटी के रूप में दर्जा दिया गया है और सभी प्रकार की कठिनाइयों के बावजूद कैडेटों ने इसकी चोटी पर अपनी चढ़ाई पूरी की।


    दिल्‍ली की ओर वापसी के दौरान, गंगटोक में सिक्किम के राज्‍यपाल श्री गंगा प्रसाद ने भी सराहनीय कार्य के लिए इस अभियान दल की सराहना की तथा स्‍वागत किया।


    ***


    आर.के.मीणा / आरएनएम/एएम /एसकेएस/एसकेपी –1830


    

    
    (Release ID: 1576459) Visitor Counter : 14
    
    
      Read this release in: English