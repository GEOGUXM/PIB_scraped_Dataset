      रक्षा मंत्रालय

      ‘नॉन स्टेट एक्टर्स द्वारा प्रौद्योगिकी का इस्तेमाल और उससे निपटने के लिए सुरक्षा बलों का क्षमता निर्माण’ विषय पर कार्यशाला
      Posted On: 12 JUN 2019 6:01PM by PIB Delhi


    भारतीय रक्षा विश्वविद्यालय (आईडीयू) निदेशालय द्वारा 29-30 अप्रैल, 2019 को हितधारकों के साथ आयोजित किये गये साइबरएक्स (साइबर एक्ससाइज) में सुरक्षा बलों के समक्ष आ रही विविध चुनौतियों को सामने रखा गया था। यह महसूस किया गया था कि नॉन स्टेट एक्टर्स द्वारा किये जा रहे साइबर सहित प्रौद्योगिकी के विभिन्न क्षेत्रों के इस्तेमाल का राष्ट्र पर बेहद विनाशकारी या दुर्बलकारी प्रभाव पड़ सकता है। नॉन स्टेट एक्टर्स और आतंकवादियों द्वारा प्रस्तुत किए जा रहे इस खतरे को देखते हुए तालमेल के साथ काम करने और क्षमता निर्माण की दिशा में कार्य करने की जरूरत महसूस की गई है।


    इस मसले को पूरी रूप से हल करने के लिए आईडीयू निदेशालय द्वारा 12-13 जून, 2019 को पर्पल बे, जोधपुर, ऑफिसर्स होस्टल, इंडिया गेट नई दिल्ली में ‘नॉन स्टेट एक्टर्स द्वारा प्रौद्योगिकी का इस्तेमाल और उससे निपटने के लिए हमारे सुरक्षा बलों का क्षमता निर्माण’ विषय पर दो दिवसीय कार्यशाला का आयोजन किया जा रहा है। इस कार्यशाला का उद्देश्य आतंकी संगठनों द्वारा प्रौद्योगिकी का इस्तेमाल, डार्क वेब का इस्तेमाल, हाइब्रिड युद्ध को देशों द्वारा समर्थन, मादक पदार्थ और हवाला संपर्क, कानूनी प्रावधानों संबंधि चुनौतियों, आतंकवाद से निपटने में प्रौद्योगिकी के इस्तेमाल की मौजूदा क्षमता, भविष्य के रुझान और भावी योजना पर विचार करना है। इसमें प्रख्यात वक्ता और विशेषज्ञ भाग ले रहे हैं।


    हैडक्वाटर्स इंटीग्रेटेड डिफेंस स्टाफ के उप प्रमुख लेफ्टिनेंट जनरल पीजेएस पन्नू ने उद्घाटन भाषण दिया। इसके बाद इंटीग्रेटेड डिफेंस स्टाफ के प्रमुख लेफ्टिनेंट जनरल पीएस राजेश्वर ने मुख्य भाषण दिया। इसके बाद पुलिस , खुफिया एजेंसियों, उद्योग, शैक्षिक जगत, थिंक टैंक्स और सेना के प्रख्यात वक्ताओं ने नॉन स्टेट एक्टर्स द्वारा प्रौद्योगिकी का इस्तेमाल और उससे निपटने के लिए हमारे सुरक्षा बलों का क्षमता निर्माण के विभिन्न पहलुओं पर अपनी जानकारी और अनुसंधान को साझा किया।


    ***


    आर.के.मीणा /आरएनएम/एएम/आरके /सीएस – 158 9

    
    
    (Release ID: 1574607) Visitor Counter : 23
    
    
      Read this release in: English