      रक्षा मंत्रालय

      सीएएस ने वायुसेना केन्द्र, जोरहट का दौरा किया
      Posted On: 08 JUN 2019 8:53PM by PIB Delhi


    भारतीय वायुसेना के लुप्त विमान एएन-32 की खोज का काम आज भी अनवरत रूप से से जारी रहा। 3 जून को वायुयान ने असम में भारतीय वायुसेना के जोरहट एयरबेस से अरुणाचल प्रदेश के पश्चिमी सियांग जिले में मेछुका एडवांस्ड लैंडिंग ग्राउण्ड के लिए उड़ान भरी थी। जब यह बात जानकारी में आई कि वायुयान निर्धारित समय में अपने गंतव्य तक नहीं पहुंचा तो भारतीय वायुसेना ने वायुयान का पता लगाने के लिए व्यापक तलाशी अभियान शुरू किया।


    इसरो सहित विभिन्न एजेंसियों के संसाधनों को अभियान की प्रभावशीलता बढ़ाने के लिए अभियान से जोड़ दिया गया। तलाशी का क्षेत्र पहाड़ों तथा घने जंगलों से से भरा है। पिछले ज्यादातर समय इस क्षेत्र में मौसम प्रतिकूल रहा है और बारिश हो रही है जिससे वायुयान द्वारा खोज अभियान में दिक्कतें आ रही हैं।


    भारतीय सेना, आईटीबीपी, राज्य पुलिस एवं स्थानीय निवासी आज भी पूरी तरह खोज में जुटे रहे। अधिक से अधिक क्षेत्रों में एयरबॉर्न सेंसरों एवं उपग्रहों द्वारा खोज की जा रही है।


    वायुसेना प्रमुख एयर चीफ मार्शल बी. एस. धनोवा ने जारी खोज अभियानों का आकलन करने के लिए आज वायुसेना केन्द्र जोरहट का दौरा किया। उन्हें अभियान के बारे में विस्तृत जानकारी दी गई और अब तक प्राप्त इनपुट से परिचित कराया गया। उन्होंने विमान में सवार अधिकारियों एवं जवानों के परिवारों से बातचीत की।


    ******


    आर.के.मीणा/आरएनएम/एएम/एसकेजे/डीसी – 1505

    
    
    (Release ID: 1573764) Visitor Counter : 95
    
    
      Read this release in: English