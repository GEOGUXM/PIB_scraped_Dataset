      गृह मंत्रालय

      विदेशी नागरिकों के लिए न्‍यायाधिकरण
      Posted On: 11 JUN 2019 7:00PM by PIB Delhi


      विदेशी नागरिक अधिनियम , 1946 के अनुच्‍छेद 3 के तहत केंद्र सरकार द्वारा विदेशी नागरिक (न्‍यायाधिकरण) अधिनियम आदेश , 1964 को जारी किया गया था। यह पूरे देश में लागू है। विदेशी नागरिक (न्‍यायाधिकरण) आदेश , 1964 में 2013 में प्रमुख संशोधन किए गए थे। मई 2019 में नवीनतम संशोधन जारी किया गया था। ये सभी आदेश पूरे देश में लागू हैं और किसी विशेष राज्‍य के लिए नहीं हैं। इसलिए मई 2019 के नवीनतम संशोधन में इसके बारे में कुछ भी नया नहीं है।


      मई 2019 में किए गए संशोधन में केवल एनआरसी के विरूद्ध दाखिल किए गए दावों एवं आपत्त्यिों के परिणाम से असंतुष्‍ट व्‍यक्तियों के अपीलों पर निर्णय को लेकर न्‍यायाधिकरणों के लिए तरीके निर्धारित किए गए हैं।


      क्‍योंकि केवल असम में ही एनआरसी का काम चल रहा है , इसलिए 30 मई , 2019 को जारी किया गया उपर्युक्‍त आदेश सभी व्‍यवहारिक उद्देश्‍यों के लिए फिलहाल केवल असम के लिए ही लागू है।


      इस संशोधन आदेश में न्‍यायाधिकरण में जिला दंडाधिकारी द्वारा संदर्भ प्राप्‍त करने का प्रावधान भी शामिल है कि क्‍या कोई अपीलकर्ता विदेशी नागरिक अधिनियम , 1946 के दायरे में एक ‘विदेशी’ है अथवा नहीं।


      इस आदेश के तहत केवल असम में विदेशी नागरिक न्‍यायाधिकरण गठित किए गए हैं और देश के किसी अन्‍य राज्‍य में नहीं। फिलहाल केवल असम के लिए यह संशोधन प्रासंगिक और प्रभावी है।


      *****


      आर.के.मीणा / आरएनएम/एएम/एसकेएस /सीसी – 1537


    

    
    (Release ID: 1574028) Visitor Counter : 540
    
    
      Read this release in: English , Urdu