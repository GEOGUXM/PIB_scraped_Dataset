      फाइनेंस कमीशन

      15वें वित्त आयोग ने मेघालय के शहरी स्थानीय निकायों के साथ बैठक की
      Posted On: 04 JUN 2019 4:00PM by PIB Delhi


    मेघालय की यात्रा पर गए 15वें वित्त आयोग के अध्यक्ष श्री एन के सिंह के नेतृत्व में आयोग ने आज मेघालय के शहरी स्थानीय निकायों के प्रतिनिधियों के साथ बैठक की।


    आयोग को बताया गया कि :

      * राज्य ने मेघालय नगर पालिका कानून और संविधान की छठी अनुसूची के अंतर्गत शहरी स्थानीय निकायों का गठन किया है।
      * चूंकि शहरी स्थानीय निकायों का गठन 74वें संवैधानिक संशोधन के अंतर्गत नहीं किया गया है, राज्य संशोधन के कुछ प्रावधानों का पालन करने, उदाहरण के लिए (1) नगर पालिका के चुनाव सीधे कराने (2) वार्ड समितियों का गठन करने (3) अनुसूचित जातियों, अनुसूचित जनजातियों और महिलाओं के लिए सीटें आरक्षित करने (4) नगर पालिकाओं को 5 वर्ष की अवधि के लिए जारी रखने और (5) राज्य वित्त आयोग, राज्य निर्वाचन आयोग और जिला योजना समितियों का गठन करने के लिए बाध्य नहीं है।
      * मेघालय में 6 नगर पालिका वार्ड हैं लेकिन इनके लिए चुनाव नियमित रूप से नहीं होता है।

    शहरी स्थानीय निकायों के लिए आमदनी के स्रोतों के संबंध में आयोग का कहना है कि :

      * मेघालय नगर निगम कानून, 1973 नगर पालिका बोर्डों को अधिकार प्रदान करता है कि वे कर लगाने और गैर कर स्रोतों के जरिये संसाधन जुटा सकते हैं।
      * कर स्रोतों में नगर पालिका क्षेत्र के भीतर ; जल कर, बिजली कर, शौचालय कर, पानी की निकासी कर, निजी बाजारों पर कर और पुलों पर टोलों स्थित संपत्तियों पर कर लगाना शामिल हैं।
      * गैर कर स्रोतों में ठेला गाड़ी, चार पहिए वाली गाड़ी और सवारी, अथवा वजन ढोने वाले पशुओं पर लाइसेंस शुल्क ; कुत्तों और मवेशियों के पंजीकरण पर शुल्क ; नौकाओं पर लाइसेंस शुल्क ; सुधार शुल्क ; दमकलों केंद्र स्थापित करने और उनके रखरखाव के लिए शुल्क, सार्वजनिक स्वास्थ्य में सुधार के लिए सामाजिक सेवा की कोई योजना, नगर पालिका क्षेत्र के भीतर नौकाओं को बांधने का शुल्क ; और विभिन्न अपराधों के लिए जुर्माना शामिल है।
      * कोई भी विकास कार्य करने के लिए उनके अपने संसाधन अपर्याप्त हैं।
      * आयोग ने प्रतिनिधियों के साथ विस्तृत विचार-विमर्श किया और उनके द्वारा उठाए गए मुद्दों पर गौर करने का आश्वासन दिया।

    ***


    आर.के.मीणा / आरएनएम/एएम/केपी / सीएस – 1452


    

    
    (Release ID: 1573499) Visitor Counter : 36
    
    
      Read this release in: English , Urdu
    
    
    

*