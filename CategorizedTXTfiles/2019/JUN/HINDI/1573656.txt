      स्‍वास्‍थ्‍य एवं परिवार कल्‍याण मंत्रालय

      केरल की स्वास्थ्य मंत्री श्रीमती के.के. शैलेजा ने केन्द्रीय स्वास्थ्य मंत्री डॉ. हर्षवर्धन से मुलाकात की
      
      निपाह वायरस बीमारी से निपटने के लिए केरल को हर संभव सहायता दी जाएगी; स्थिति पर निरंतर नजर रख रहा हूः डॉ. हर्षवर्धन

      Posted On: 07 JUN 2019 3:19PM by PIB Delhi

    केरल की स्वास्थ्य मंत्री श्रीमती के.के. शैलेजा ने आज केन्द्रीय स्वास्थ्य एवं परिवार कल्याण मंत्री डॉ. हर्षवर्धन से मुलाकात की। उन्होंने निपाह वायरस बीमारी से निपटने तथा इसके लिए की गई तैयारी पर विचार-विमर्श किया। केन्द्रीय स्वास्थ्य मंत्री स्थिति की लगातार निगरानी कर रहे है। उन्होंने केरल के स्वास्थ्य मंत्री को केन्द्र सरकार की ओर से सभी प्रकार की सहायता उपलब्ध कराने का आश्वासन दिया।


    स्वास्थ्य मंत्रालय और आईसीएमआर की विशेषज्ञ टीमें केरल पहुंच चुकी है और निपाह वायरस बीमारी की जांच और प्रबंधन में राज्य की मदद कर रही है।


    निपाह वायरस से पीड़ित एक व्यक्ति की स्थिति स्थिर है। कोई नया मामला सामने नहीं आया है। पिछले सात संदिग्ध मामलों की रिपोर्ट निगेटिव है।


    *****


    आर.के.मीणा / आरएनएम/एएम/ जेके/डीके – 1484


    

    
    (Release ID: 1573656) Visitor Counter : 139
    
    
      Read this release in: Malayalam , English , Urdu , Bengali , Bengali