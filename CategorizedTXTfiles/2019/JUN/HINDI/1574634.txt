      पूर्वोत्‍तर क्षेत्र विकास मंत्रालय

      सिक्किम के राज्‍यपाल श्री गंगा प्रसाद ने पूर्वोत्‍तर विकास मंत्री श्री जितेंद्र सिंह से मुलाकात की
      Posted On: 14 JUN 2019 3:51PM by PIB Delhi


    सिक्किम के राज्यपाल श्री गंगा प्रसाद ने आज केंद्रीय पूर्वोत्तर विकास मंत्री डॉ. जितेंद्र सिंह से मुलाकात की और उन्हें लगातार दूसरे कार्यकाल के लिए पूर्वोत्तर विकास मंत्री के रूप में शपथ ग्रहण करने पर बधाई दी।


    श्री गंगा प्रसाद ने पूर्वोत्तर विकास मंत्री को सिक्किम के हाल के राजनीतिक घटनाक्रम के बारे में बताया। बैठक के दौरान , राज्यपाल ने पूर्वोत्तर विकास मंत्री के साथ सिक्किम में नए खुले प्योंग हवाई अड्डे के मुद्दे को भी उठाया , जिसे अधिक कार्यात्मक और उपयोगी बनाने के लिए उनके अनुसार और अधिक विस्तार की आवश्यकता है।


    डॉ. जितेंद्र सिंह ने राज्यपाल को बताया कि सिक्किम को लगभग 40 वर्षों के बाद अपना पहला हवाई अड्डा मिला है और वह भी प्रधानमंत्री श्री नरेंद्र मोदी के व्यक्तिगत हस्तक्षेप से , जिन्होंने राज्य के अधिकारियों साथ अपनी साप्ताहिक "प्रगति " वीडियो कांफ्रेंस बैठकों के माध्यम से इस परियोजना पर व्यक्तिगत रूप से अनुसरण किया। उन्होंने राज्यपाल को आश्वासन दिया कि वह पाक्योंग हवाई अड्डे से संबंधित शेष मुद्दों पर विमानन मंत्रालय के साथ चर्चा करेंगे।


    राज्यपाल ने पिछले कुछ वर्षों से राज्य में पर्यटकों की शानदार प्रतिक्रियाओं पर संतोष व्‍यक्‍त किया। उन्होंने कहा कि यदि अभूतपूर्व पर्यटन प्रवाह से सृजित आय का उपयोग बेहतर ढंग से किया जाता है , तो वह राज्य में कई विकासात्मक गतिविधियों के लिए महत्‍वपूर्ण बदलावकारी साबित हो सकती है।


    डॉ. जितेंद्र सिंह ने पूर्वोत्तर विकास मंत्रालय से सिक्किम को हर संभव सहायता का आश्वासन देते हुए कहा , राज्य में रेल-नेटवर्क के विस्तार के लिए रेलवे अधिकारियों से भी संपर्क किया गया है।


    ****


    आर.के.मीणा/आरएनएम/एएम/आरके/सीएस–1598

    
    
    (Release ID: 1574634) Visitor Counter : 127
    
    
      Read this release in: English , Urdu