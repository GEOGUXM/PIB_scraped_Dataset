      पूर्वोत्‍तर क्षेत्र विकास मंत्रालय

      डॉ. जितेन्‍द्र सिंह ने पूर्वोत्‍तर परिषद के न्‍यूजलैटर के तीसरे अंक का विमोचन किया
      
      केंद्रीय गृहमंत्री श्री अमित शाह 3 और 4 अगस्‍त को गुवाहाटी में आयोजित पूर्वोत्‍तर परिषद की बैठक के पूर्ण सत्र की अध्‍यक्षता करेंगे-डॉ. जितेन्‍द्र सिंह

      Posted On: 25 JUN 2019 4:07PM by PIB Delhi

    पूर्वोत्‍तर क्षेत्र विकास राज्‍य मंत्री (स्‍वतंत्र प्रभार) डॉ. जितेन्‍द्र सिंह ने आज दिल्‍ली में पूर्वोत्‍तर परिषद (एनईसी) शिलांग के न्‍यूजलैटर के तीसरे अंक का विमोचन किया। एनईसी के सचिव श्रीराम मुईवा और पूर्वोत्‍तर क्षेत्र विकास मंत्रालय में सचिव डॉ.इन्‍द्रजीत सिंह भी इस अवसर पर उपस्थित थे। आज जारी किए गए न्‍यूजलैटर में जुलाई 2018 से मार्च , 2019 के दौरान पूर्वोत्‍तर क्षेत्र परिषद द्वारा शुरू की गई कुछ पहलों का उल्‍लेख किया गया है। यह न्‍यूजलैटर एनईसी की वेबसाइट www.necouncil.gov.in . पर अपलोड किया जाएगा।


    न्‍यूजलैटर जारी करते हुए डॉ. जितेन्‍द्र सिंह ने पूर्वोत्‍तर क्षेत्र विकास मंत्रालय के अधिकारियों और कर्मचारियों को पूर्वोत्‍तर क्षेत्र के राज्‍यों में जीवन यापन की स्थिति में सुधार लाने के लिए उनके द्वारा किए गए प्रयासों की सराहना की। डॉ. जितेन्‍द्र सिंह ने कहा कि प्रधानमंत्री श्री नरेन्‍द्र मोदी के नेतृत्‍व में पूर्वोत्‍तर राज्‍यों का विकास सरकार की प्राथमिकता में रहा है। उन्‍होंने कहा कि नई सरकार पिछले 5 वर्षों के विकास प्रयासों की परंपरा और पूर्वोत्‍तर राज्‍यों में बुनियादी ढांचा तथा वहां के लोगों के जीवन यापन के स्‍तर में सुधार लाने का कार्य जारी रखने के लिए प्रतिबद्ध है। जुलाई 2018 में पूर्वोत्‍तर परिषद का पुनर्गठन किया गया था। गृहमंत्री को इसके अध्‍यक्ष के रूप में और पूर्वोत्‍तर क्षेत्र विकास राज्‍यमंत्री (स्‍वतंत्र प्रभार) को उपाध्‍यक्ष के रूप में नामांकित किया गया था। डॉ. जितेन्‍द्र सिंह ने बताया कि श्री अमित शाह 3 और 4 अगस्‍त को गुवाहाटी में पूर्वोत्‍तर परिषद की बैठक के पूर्ण सत्र की अध्‍यक्षता करेंगे।


    पूर्वोत्‍तर क्षेत्र के 7 राज्‍यों के संतुलित और समन्वित विकास तथा इन राज्‍यों में प्रभावी तालमेल में सहायता प्रदान करने के लिए पूर्वोत्‍तर परिषद अधि‍नियम , 1971 द्वारा पूर्वोत्‍तर परिषद (एनईसी) का गठन किया गया था। बाद में पूर्वोत्‍तर परिषद अधिनियम में दिसंबर 2002 में संशोधन करके सिक्किम को आठवें सदस्‍य राज्‍य के रूप में इस परिषद में शामिल किया गया था। एनईसी पूर्वोत्‍तर क्षेत्र के लिए वैधानिक क्षेत्रीय योजना निकाय के रूप में कार्य करने का अधिकार दिया गया था।


    पिछले 47 वर्षों में पूर्वोत्‍तर परिषद ने एनईपीए , एनईईपीसीओ, एनईआरएएमएसी,एनईआरआईएसटी,आरआईपीएएन, एनईआरआईडब्‍ल्‍यूएएलएम, आरआईएमएस जैसे विभिन्न प्रतिष्ठित संस्थानों की स्थापना में महत्वपूर्ण भूमिका निभाई है।


    इस परिषद की आमतौर पर एक वर्ष में दो बैठकें आयोजित की जाती हैं। पुनर्गठित परिषद की पहली पूर्ण बैठक (स्थापना के बाद से 67वीं) तत्कालीन गृहमंत्री और परिषद के अध्यक्ष के नेतृत्‍व में 8-9 जुलाई , 2018 को शिलांग में आयोजित की गई थी। एनईसी की अगली पूर्ण बैठक इस साल अगस्त में गुवाहाटी (असम) में आयोजित की जाएगी।


    आर.के.मीणा/आरएनएम/एएम/आईपीएस/एसके –1735

    
    
    (Release ID: 1575620) Visitor Counter : 140
    
    
      Read this release in: English