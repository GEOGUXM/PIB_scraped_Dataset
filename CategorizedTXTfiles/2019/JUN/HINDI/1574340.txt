      रक्षा मंत्रालय

      चक्रवात वायु के मद्देनजर भारतीय नौसेना की तैयारियां
      Posted On: 13 JUN 2019 2:00PM by PIB Delhi


      भारतीय वायुसेना ने गुजरात सरकार और उसके नागरिक प्रशासन के साथ मिलकर चक्रवात वायु से निबटने की तैयारियों की समीक्षा की।


      नौसेना का पश्चिमी कमान चक्रवात वायु की ताजा स्थिति पर करीबी नजर रखे हुए है। नौसेना के पोत चेन्‍नानी , गोमती और दीपक राहत सामग्रियों के साथ मुंबई में हैं और सूचना मिलते ही तुरंत गुजरात पहुंचने के लिए तैयार खड़े हैं। इन जहाजों पर 5 हजार लीटर पीने का पानी भी लादा गया है। नौसेना के सात पोत और तीन हेलीकाप्‍टरों को अतिरिक्‍त रूप से तैयार रखा गया है। आपात स्थिति में तुरंत सहायता पहुंचाने के लिए गोताखोरों और राहत कर्मियों की दो टीमें तथा 3 चिकित्‍सा दल भी तैयार किए गए हैं। द्वारका और पोरबंदर में सामुदायिक रसोई चलाने की व्‍यवस्‍था की जा रही है। वायु सेना के हेलीकॉप्‍टरों और विमानों को आवश्‍यकता पड़ने पर तूफान से होने वाले नुकसान का आकलन करने और लापता तथा फंसे लोगों की तलाश और उन्‍हें सुरक्षित निकालने के लिए तैयार रखा गया है।


      *****


      
      आर.के.मीणा/एमकेएम/एएम/एमएस/एसके-1557

    
    
    (Release ID: 1574340) Visitor Counter : 165
    
    
      Read this release in: English , Urdu , Marathi , Gujarati