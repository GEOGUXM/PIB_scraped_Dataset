      रक्षा मंत्रालय

      माननीय रक्षामंत्री श्री राजनाथ सिंह ने ईएनसी का दौरा किया
      Posted On: 30 JUN 2019 9:50AM by PIB Delhi


    माननीय रक्षा मंत्री श्री राजनाथ सिंह अब तक के प्रथम दो दिवसीय ईएनसी की यात्रा पर 29 जून 2019 को विशाखापत्तनम पहुंचे। आईएनएस देवगा में पहुंचने पर , चीफ ऑफ द नैवल स्टाफ (सीएनएस) एडमिरल करमबीर सिंह एवं वाइस एडमिरल अतुल कुमार जैन , फ्लैग ऑफिसर कमांडिंग-इन-चीफ , ईएनसी ने उनका स्‍वागत किया और उन्हें गार्ड ऑफ ऑनर प्रदान किया गया।


    रक्षा मंत्री ने शनिवार की शाम को आंध्र प्रदेश के मुख्यमंत्री श्री वाईएस जगन मोहन रेड्डी और राज्य तथा जिला प्रशासन के अधिकारियों के साथ भी एक बैठक की। दोनों ने आंध्र प्रदेश राज्य में चल रही बुनियादी ढांचा परियोजनाओं और भारतीय नौसेना के प्रस्तावों की प्रगति की संयुक्त रूप से समीक्षा की और संबंधित अधिकारियों को सक्रिय नागरिक-सैन्‍य समन्‍वय जारी रखने और भारतीय नौसेना और आन्‍ध्र प्रदेश सरकार के बीच सहयोग बनाए रखने के लिए नौसेना मुद्दों की प्रगति में तेजी लाने का निर्देश दिया।


    यात्रा के दौरान , श्री राजनाथ सिंह को कमान की संचालनगत तैयारियों और मुख्‍यालय ईएनसी में पूर्वी सीबोर्ड में सामुद्रिक एवं तटीय सुरक्षा के अन्य प्रासंगिक पहलुओं से अवगत कराया जाएगा। रक्षामंत्री का नई दिल्ली रवाना होने से पहले ईएनसी के जहाजों और पनडुब्बियों का दौरा करने तथा रक्षा से जुड़े नौसेना कर्मियों और रक्षा नागरिकों के साथ बातचीत करने का भी कार्यक्रम है।


    ******


    आर.के.मीणा/आरएनएम/एएम/एसकेजे/एमबी – 1813

    
    
    (Release ID: 1576365) Visitor Counter : 159
    
    
      Read this release in: English , Tamil