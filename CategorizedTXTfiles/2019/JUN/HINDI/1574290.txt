      रेल मंत्रालय

      केन्‍द्रीय मंत्रिमंडल ने रेलवे के क्षेत्र में सहयोग के बारे में भारत और रूस के बीच समझौता ज्ञापन को मंजूरी दी
      Posted On: 12 JUN 2019 8:12PM by PIB Delhi


      प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने रेलवे के क्षेत्र में सहयोग के लिए भारत और रूस के बीच समझौता ज्ञापन को मंजूरी दे दी है।


      समझौते के तहत भारत के रेल मंत्रालय के अनुसंधान , डिजाइन और मानक संगठन तथा रूस के रेल अनुसंधान , डिजाइन तथा सूचना प्रौद्योगिकी , सिग्‍नल और दूरसंचार संस्‍थान के बीच परस्‍पर सहयोग की गतिविधियां चलाई जाएंगी।


      यह समझौता दोनों देशों के बीच सूचनाओं के आदान-प्रदान , विशेषज्ञों की बैठकें और संगोष्ठियों के आयोजन के साथ ही परस्‍पर सहयोग की परियोजनाओं के कार्यान्‍वयन को सुगम बनाएगा। सहमति पत्र पर अप्रैल 2019 में हस्‍ताक्षर किए गए थे।


      ****


      
      
      आर.के.मीणा/एमकेएम/एएम/एमएस/एसके-1549
    

    
    (Release ID: 1574290) Visitor Counter : 21
    
    
      Read this release in: English , Urdu , Tamil , Telugu , Kannada