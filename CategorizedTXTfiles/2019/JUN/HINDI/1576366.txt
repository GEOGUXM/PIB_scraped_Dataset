      रक्षा मंत्रालय

      के नटराजन ने भारतीय तटरक्षक बल के रूप में पदभार संभाला
      Posted On: 30 JUN 2019 2:14PM by PIB Delhi


    श्री कृष्‍णास्‍वामी नटराजन ने आज यहां भारतीय तटरक्षक बल के 23वें प्रमुख के रूप में पदभार संभाला। भारतीय तटरक्षक बल के पांचवें बैच के अधिकारी श्री नटराजन जनवरी 1984 में सेना में शामिल हुए थे। प्रारंभिक वर्षों के दौरान उन्‍होंने यॉर्कटाउन , वर्जीनिया के अमेरिकी तटरक्षक रिजर्व ट्रेनिंग सेंटर में चुनी हुई प्रमुख क्षमताओं नामत: खोज एवं राहत तथा सामुद्रिक सुरक्षा एवं बंदरगाह संचालन में विशेषज्ञता हासिल की।


    35 वर्षों के अपने उज्‍जवल कैरियर में फ्लैग आफिसर ने समुद्र एवं समुद्र से बाहर महत्‍वपूर्ण कमान एवं स्‍टाफ नियुक्तियों का गौरव हासिल किया। उन्‍होंने सभी श्रेणियों के भारतीय तटरक्षक जल जहाजों नामत: एडवांस्‍ड ऑफशोर पैट्रोल वेसल (एओपीवी) , ऑफशोर पैट्रोल वेसल (ओपीवी) , फास्‍ट पैट्रोल वेसल (एफपीवी) , इनशोर पैट्रोल वेसल (आईपीवी) का कमान किया है।


    फ्लैग ऑफिसर को राष्‍ट्र के प्रति अपनी विशिष्‍ट सेवाओं के लिए राष्‍ट्रपति का तटरक्षक पदक प्राप्‍त हो चुका है।


    ******


    आर.के.मीणा/आरएनएम/एएम/एसकेजे/एमबी – 1814

    
    
    (Release ID: 1576366) Visitor Counter : 186
    
    
      Read this release in: English , Urdu , Marathi , Tamil