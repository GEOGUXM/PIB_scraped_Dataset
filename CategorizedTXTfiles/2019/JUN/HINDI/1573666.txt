      रक्षा मंत्रालय

      रक्षा मंत्री ने सशस्‍त्र बलों के परिचालन एवं खरीद से जुड़े मुद्दों की समीक्षा की
      Posted On: 07 JUN 2019 4:56PM by PIB Delhi


    रक्षा मंत्री श्री राजनाथ सिंह ने सशस्‍त्र बलों के परिचालन एवं खरीद से जुड़े मुद्दों की समीक्षा के लिए रक्षा मंत्रालय के वरिष्‍ठ अधिकारियों के साथ बैठक की। उन्होंने सशस्त्र बलों के विभिन्‍न प्लेटफॉर्मों और परिसंपत्तियों के रखरखाव से जुड़े महत्वपूर्ण राजस्व खरीद मुद्दों पर चर्चा की। इस अवसर पर अधिकारियों ने वर्तमान में चलाई जा रही बुनियादी ढांचागत परियोजनाओं और भविष्‍य में अद्यतन (अपडेट) से जुड़ी योजनाओं के बारे में रक्षा मंत्री को अवगत कराया। रक्षा मंत्री ने भारतीय तटरक्षक बल की कार्य शैली और उससे संबंधित मुद्दों की भी समीक्षा की।


    श्री राजनाथ सिंह ने निर्देश दिया कि सशस्‍त्र बलों की परिचालनात्‍मक तैयारियों पर गहन रूप से विचार-विमर्श करने के लिए भारतीय थल सेना , नौसेना और वायुसेना के संबंध में अलग-अलग बैठकें की जा सकती हैं। बैठक में रक्षा सचिव श्री संजय मित्रा और रक्षा वित्‍त सचिव सुश्री गार्गी कौल के साथ- साथ मंत्रालय के अन्‍य वरिष्‍ठ अधिकारियों ने भी शिरकत की।


    ***


    आर.के.मीणा/आरएनएम/एएम/आरआरएस/वाईबी – 1485


    

    
    (Release ID: 1573666) Visitor Counter : 139
    
    
      Read this release in: English , Urdu , Marathi , Bengali