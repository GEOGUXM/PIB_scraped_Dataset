      स्‍वास्‍थ्‍य एवं परिवार कल्‍याण मंत्रालय

      डॉ. हर्षवर्धन ने केरल में फैले निपाह वायरस बीमारी की स्थिति की समीक्षा की
      Posted On: 06 JUN 2019 7:19PM by PIB Delhi


    केन्द्रीय स्वास्थ्य एवं परिवार कल्याण मंत्री डॉ. हर्षवर्धन ने आज निपाह वायरस बीमारी की स्थिति की समीक्षा की।


    स्वास्थ्य एवं परिवार कल्याण मंत्रालय की सचिव सुश्री प्रीति सूदन ने मंत्रालय के अधिकारियों के साथ निपाह वायरस बीमारी की वर्तमान स्थिति की गंभीरता से समीक्षा की।


    निपाह वायरस बीमारी के संबंध में निम्न कार्य किए जा रहे हैं-

      * केन्द्रीय टीम ने बीमारी के लक्षण वाले सभी 6 मामलों का जायजा लिया है।
      * एक संक्रमित मामले में मरीज को एस्टर मेडिसिटी, चेरेन्नीलूर, एर्नाकुलम में दाखिल कराया गया है। मरीज होश में है और उसे हल्का बुखार है।
      * कुल 316 मामलों पर प्रति दिन के आधार पर निगरानी रखी जा रही है।
      * बीमारी के लक्षण वाले 6 मरीजों को मेडिकल कॉलेज के अलग वार्ड (क्वारन्टीन) में दाखिल कराया गया है। एनआईवी, पुणे की रिपोर्ट के अनुसार इन सभी 6 मरीजों के सैम्पल निगेटिव आए है। 3 मरीजों को बुखार नहीं है।
      * बीमारी के लक्षण वाले एक मरीज के सैम्पल को एनआईवी लैब भेजा गया है।
      * एनसीडीसी के स्ट्रैटिजिक हेल्थ ऑपरेशन सेंटर (एसएचओसी) को 4 जून, 2019 से सक्रिय बनाया गया है और यह निपाह वायरस से संबंधित सभी गतिविधियों का समन्वय कर रहा है। एनसीडीसी-एसएचओसी में अब तक निपाह वायरस से संबंधित 40 फोन कॉल्स आए हैं।
      * जिलाधिकारी कार्यालय में जिला नियंत्रण कक्ष की स्थापना की गई है। (हेल्प लाईन नंबर - 04842425200)
      * संयुक्त आयुक्त (पशु स्वास्थ्य) ने एर्नाकुलम, केरल में दो विशेषज्ञों को तैनात किया है, जो जांच में स्थानीय पशु-पालन विभागों की सहायता करेंगे।
      * महामारी जांच के लिए एनआईवी, पुणे और पशु-पालन विभाग की टीमें निपाह वायरस से पीड़ित व्यक्ति के आवास के आस-पास चमगादड़ों और अन्य जानवरों की जांच कर रहे है।

    *****


    आर.के.मीणा / आरएनएम/एएम/ जेके/डीके – 1479

    
    
    (Release ID: 1573642) Visitor Counter : 87
    
    
      Read this release in: English , Urdu , Malayalam
    
    
    

*