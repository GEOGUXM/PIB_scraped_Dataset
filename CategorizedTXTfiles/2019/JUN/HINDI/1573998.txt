      गृह मंत्रालय

      चक्रवाती तूफान वायु – गृह मंत्रालय ने गुजरात तथा दीव को विस्तृत परामर्श जारी किया
      Posted On: 11 JUN 2019 7:18PM by PIB Delhi


      केन्द्रीय गृह मंत्री श्री अमित शाह द्वारा चक्रवात वायु पर उच्च स्तरीय समीक्षा बैठक करने के बाद गृह मंत्रालय ने गुजरात तथा केन्द्रशासित क्षेत्र दीव को विस्तृत परामर्श जारी किया है। परामर्श में गुजरात तथा दीव से अनुरोध किया गया है कि वे यह सुनिश्चित करने के सभी एहतियाती उपाय करें कि किसी की जान न जाए, महत्वपूर्ण आधारभूत संरचना को कम से कम नुकसान हो तथा चक्रवात के जमीन से टकराने के बाद सभी आवश्यक सेवाएं बहाल की जा सकें। राज्य/केन्द्रशासित प्रदेश की सरकारों को सलाह दी गई है कि वे निचले तटीय इलाकों तथा संभावित दुष्प्रभाव वाले क्षेत्रों से समय पर लोगों को निकालने का काम हो सके।


      गुजरात तथा दीव प्रशासन ने 12 जून, 2019 को सुबह से तूफान की आशंका वाले चिन्हित क्षेत्रों से तीन लाख लोगों को निकालने की योजना बनाई है। इन क्षेत्रों से निकाले गए लोगों को सात सौ चक्रवाती तूफान/राहत शिविरों में पहुंचाया जाएगा। राज्य प्रशासन तथा दीव प्रशासन से विचार-विमर्श करके एनडीआरएफ की 39 टीमें पहले से तैनात की जा रही हैं, ताकि लोगों को तूफान की आशंका वाले क्षेत्रों से खाली कराने, खोजने, बचाव और राहत कार्यों में मदद दी जा सके। इसके अतिरिक्त सेना की 34 टीमों को भी तैयार रखा गया है।


      केन्द्रीय गृह मंत्री स्थिति की नियमित रूप से समीक्षा कर रहे हैं और केन्द्रीय गृह सचिव 12 जून को केन्द्रीय मंत्रालयों / एजेंसियों तथा गुजरात के मुख्य सचिव और दीव के सलाहकार के साथ समीक्षा बैठक करेंगे।


      ***


      आर.के.मीणा / आरएनएम/एएम/एजी / एमएस – 1536


    

    
    (Release ID: 1573998) Visitor Counter : 92
    
    
      Read this release in: English , Urdu , Bengali , Gujarati