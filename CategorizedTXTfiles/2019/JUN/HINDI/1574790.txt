      वाणिज्‍य एवं उद्योग मंत्रालय

      मई, 2019 के दौरान महंगाई में उल्‍लेखनीय कमी
      
      मई, 2019 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      
      मई, 2019 में थोक मूल्‍य सूचकांक पर आधारित महंगाई दर 2.45 प्रतिशत रही
      
      अप्रैल, 2019 में थोक मूल्‍य सूचकांक पर आधारित महंगाई दर 3.07 प्रतिशत थी

      Posted On: 14 JUN 2019 12:00PM by PIB Delhi

    मई , 2019 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष: 2011-12=100) पिछले महीने के 120.9 अंक (अनंतिम) से 0.2 प्रतिशत बढ़कर 1 21.2 अंक (अनंतिम) हो गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर मई , 2019 के दौरान (मई , 2018 की तुलना में) 2.45 प्रतिशत (अनंतिम) रही , जबकि इससे पिछले महीने यह 3.07 प्रतिशत (अनंतिम) थी। इस तरह मई, 2019 के दौरान महंगाई में उल्‍लेखनीय कमी दर्ज की गई है। वहीं , पिछले वर्ष के इसी महीने में यह 4.78 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति की दर 1.08 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति या महंगाई दर 1. 72 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 139.2 अंक (अनंतिम) से 0.2 प्रतिशत बढ़कर 1 39 .5 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 150 .1 अंक (अनंतिम) पर अपरिवर्तित रहा। इस दौरान पान के पत्‍ते (5 %), फल एवं सब्जियों (2 %) और चाय एवं गेहूं (प्रत्‍येक 1 प्रतिशत) के दाम घट गए। वहीं, इस दौरान समुद्री मछली (7 प्रतिशत), अरहर (5 प्रतिशत), उड़द, मटर/चावली एवं बाजरा (प्रत्येक 4 %), अंडे (3 प्रतिशत), मसूर एवं मूंग (प्रत्‍येक 2 प्रतिशत) और जौ, चना, रागी एवं अंतर्देशीय मछली (प्रत्येक 1 %) के दाम बढ़ गए।


    ‘अखाद्य पदार्थों’ के समूह का सूचकांक पिछले महीने के 126.7 अंक (अनंतिम) से 0.9 प्रतिशत बढ़कर मई, 2019 में 127.8 अंक (अनंतिम) रह गया। ऐसा पुष्‍पकृषि एवं कुसुम (कार्डी बीज) (प्रत्‍येक6 %), कच्‍चे रबर एवं मूंगफली बीज (प्रत्‍येक 4 %), अलसी का बीज (3 प्रतिशत), कच्चे जूट, मेस्ता, पशु चारा, कपास के बीज, सूरजमुखी, कच्चे रेशम एवं सरसों के बीज (प्रत्‍येक 1 प्रतिशत) के दाम बढ़ने के कारण हुआ। उधर, कोपरा (नारियल) (3 प्रतिशत), सोयाबीन एवं कॉयर फाइबर (प्रत्‍येक 2 प्रतिशत) और तिल के बीज, नाइजर सीड एवं ग्‍वार के बीज (प्रत्येक 1%) के दाम घट गए।


    ‘ खनिज ’ समूह का सूचकांक पिछले महीने के 144 अंक (अनंतिम) से 4.2 प्रतिशत घटकर 138 अंक (अनंतिम) रह गया।


    ईंधन एवं बिजली (भारांक 13.15 प्रतिशत)


    इस प्रमुख समूह का सूचकांक पिछले महीने के 102 .8 अंक (अनंतिम) से 0 .6 प्रतिशत बढ़कर मई 2019 में 103.4 अंक (अनंतिम) हो गया।


    निर्मित उत्‍पाद (भारांक 64.23 प्रतिशत)


    ‘खाद्य उत्‍पादों के विनिर्माण’ समूह का सूचकांक पिछले महीने के 128.7 अंक (अनंतिम) से 0.4 प्रतिशत बढ़कर 129.2 अंक (अनंतिम) हो गया।‍ ऐसा मूंगफली के तेल (5 प्रतिशत), गुड़, वनस्पति एवं नूडल्स के विनिर्माण (प्रत्‍येक 4 प्रतिशत) और खोई, गुड़ एवं मिल्‍क पाउडर (प्रत्येक 3 प्रतिशत) के दाम बढ़ने के कारण हुआ।


    ‘पेय पदार्थों के विनिर्माण’ समूह का सूचकांक पिछले महीने के 122.7 अंक (अनंतिम) से 0.2 प्रतिशत घटकर 122.5 अंक (अनंतिम) रह गया।


    ‘तम्‍बाकू एवं तम्‍बाकू उत्‍पादों’ के समूह का सूचकांक पिछले महीने के 154.6 अंक (अनंतिम) से 1.6 प्रतिशत घटकर 152.1 अंक (अनंतिम) के स्‍तर पर आ गया।


    मई 2019 में थोक मूल्‍य सूचकांक और महंगाई दर से जुड़ी विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    आर.के.मीणा/आरएनएम/एएम/आरआरएस/वाईबी-

    
    
    (Release ID: 1574790) Visitor Counter : 32
    
    
      Read this release in: English , Urdu , Marathi , Malayalam