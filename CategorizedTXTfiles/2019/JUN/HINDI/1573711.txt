      रक्षा मंत्रालय

      ओटीए, गया में भव्‍य आयोजन से मंत्रमुग्‍ध हुए अभिभावक
      Posted On: 07 JUN 2019 6:47PM by PIB Delhi


    आफिसर्स ट्रेनिंग अकैडमी, गया में 8 जून, 2019 की पासिंग आउट परेड से पहले आयोजित एक कार्यक्रम में विविध असाधारण सैन्‍य कौशलों और विस्‍मयकारी करतबों का प्रदर्शन किया गया।


    पूर्वी कमान के जनरल ऑफिसर कमांडिंग-इन-चीफ लेफ्टिनेंट जनरल एम एम नरवाने इस कार्यक्रम के मुख्य अतिथि थे। इन हैरतंगेज कौशलों से मंत्रमुग्ध होने वाले दर्शकों में पासिंग आउट कोर्स के जेंटलमैन कैडेट्स के गर्वित माता-पिता और रिश्तेदार , अतिथि, स्कूली बच्चे और विशिष्‍ट नागरिक शामिल थे।


    उत्‍साह और ऊर्जा से लबरेज कैडेट्स ने शारीरिक फिटनेस, मानसिक दृढता और साहस की दुर्लभ भावना के बेहद उच्‍च स्‍तरीय मानकों का प्रदर्शन किया। पीटी का आयोजन जेंटलमैन कैडेट्स की फुरती और शारीरिक शक्ति का अदभुत और पेशेवराना प्रदर्शन था। अन्य आयोजनों में जेंटलमैन कैडेट्स द्वारा घुड़सवारी का भव्य प्रदर्शन, माइक्रो-लाइट एयरक्राफ्ट द्वारा फ्लाई पास्ट, स्काई डाइविंग, कलरीपायट्टु मार्शल आर्ट्स का प्रदर्शन, जिमनास्टिक्‍स में नॉर्थ ईस्ट वारियर्स का प्रदर्शन और प्रभावशाली बैंड प्रस्‍तुति शामिल हैं।


    ***


    आर.के.मीणा / आरएनएम/एएम/आरके / आरएन –1492


    

    
    (Release ID: 1573711) Visitor Counter : 143
    
    
      Read this release in: English