      रक्षा मंत्रालय

      रक्षा मंत्री ने रक्षा सहयोग तंत्र की समीक्षा की
      Posted On: 06 JUN 2019 7:32PM by PIB Delhi


    रक्षा मंत्री श्री राजनाथ सिंह ने अपने मंत्रालय की गतिविधियों की समीक्षा की। उन्हें मित्रवत विदेशी राष्ट्रों (एफएफसी) के साथ रक्षा सहयोग गतिविधियों के संबंध में भी जानकारी दी गई। रक्षा मंत्री को त्रि-सेवा एजेंसियों –मुख्यालय आईडीएस और डिफेंस साइबर एजेंसी, डिफेंस स्पेस एजेंसी और 2019 में सीसीएस द्वारा अनुमोदित सशस्त्र सेना विशेष बल डिवीजन सहित सशस्त्र सेना की योजना गतिविधियों से भी अवगत कराया गया। श्री राजनाथ सिंह को 2018 में स्थापित रक्षा योजना समिति के बारे में भी जानकारी दी गई।


    उन्होंने द्विपक्षीय/बहुपक्षीय अभ्यासों, क्षमता निर्माण, प्रशिक्षण, एफएफसी को सामग्री सहायता सहित रक्षा कूटनीति से संबंधित नीतिगत मामलों की भी समीक्षा की। रक्षा राज्य मंत्री श्री श्रीपद यस्सो नाइक, रक्षा सचिव श्री संजय मित्रा और रक्षा मंत्रालय के वरिष्ठ अधिकारी भी इस अवसर पर मौजूद थे।


    इसके अलावा रक्षा मंत्री ने रक्षा अधिग्रहण मुद्दों की भी समीक्षा की। उन्हें रक्षा खरीद प्रक्रियाओं (डीपीपी), बजट उपयोग, बड़ी खरीददारियों और उनमें आने वाली चुनौतियों के बारे में भी अवगत कराया गया। खरीद और भुगतान की वर्तमान स्थिति तथा अन्य देशों के साथ प्रमुख सौदों के संबंध में भी उन्हें जानकारी दी गई। श्री राजनाथ सिंह ने अधिकारियों को सुरक्षाबलों की आवश्यकताओं को पूरा करने के लिए संभव स्तर तक स्वदेशी समाधान खोजने का निर्देश दिया। उन्होंने रणनीतिक भागीदारी कार्यक्रम के तहत हुई प्रगति का भी जायजा लिया। उन्होंने अन्य विभागों के साथ-साथ भूतपूर्व सैनिक कल्याण विभाग के अधिकारियों के साथ भूतपूर्व सैनिक कल्याण से संबंधित मुद्दों की भी समीक्षा की।


    ***


    आर.के.मीणा / आरएनएम/एएम/आईपीएस /सीएस – 14 82


    

    
    (Release ID: 1573654) Visitor Counter : 67
    
    
      Read this release in: English , Urdu