      वित्‍त मंत्रालय

      6.90 प्रतिशत सरकारी स्‍टॉक 2019 का पुनर्भुगतान
      Posted On: 14 JUN 2019 1:19PM by PIB Delhi


    6.90 प्रतिशत सरकारी स्‍टॉक के अन्‍तर्गत बकाया राशि का सम मूल्‍य पर पुनर्भुगतान 12 जुलाई , 2019 (जुलाई 13, 2019 शनिवार है) को होना है। उक्‍त तिथि से कोई ब्‍याज नहीं लगेगा। यदि किसी राज्‍य सरकार द्वारा निगोशिएबल इंस्‍ट्रूमेंट एक्‍ट, 1881 के अन्‍तर्गत 12 जुलाई, 2019 को अवकाश घोषित किया जाता है तो ऋण का पुनर्भुगतान उस राज्‍य में पिछले कार्य दिवस को भुगतान कार्यालयों द्वारा किया जाएगा।


    सरकारी प्रतिभूति नियमन , 2007 के उपनियम 24(2) तथा 24(3) के अनुसार अनुषंगी जनरल लेजर या अंगीभूत अनुषंगी जनरल लेजर खाता या स्‍टॉक प्रमाण पत्र के रूप में पंजीकृत सरकारी प्रतिभूति धारक को परिपक्‍वता राशि का भुगतान पे आर्डर(भुगतान आदेश) द्वारा किया जाएगा, जिसमें धारक के बैंक खाता के विवरण होंगे या इलेक्‍ट्रोनिक माध्‍यम से धन प्राप्ति की सुविधा वाले धारक के किसी बैंक के खाते में जमा कराया जाएगा। प्रतिभूतियों के विषय में भुगतान के उद्देश्‍य से प्रतिभूति का मूलभूत अभिदाता या बाद के सरकारी प्रतिभूतियों के धारकों को अग्रिम रूप से बैंक खाते के विवरण देने होंगे।


    लेकिन बैंक खाते के प्रासंगिक विवरण के अभाव में/इलेक्‍ट्रोनिक माध्‍यम से धन प्राप्ति के लिए आदेश पत्र के अभाव में देय तिथि को ऋण के पुनर्भुगतान सुविधा के लिए धारक को पुनर्भुगतान की देय तिथि से 20 दिन पहले विधिवत रूप से सार्वजनिक ऋण कार्यालयों/कोषागारों/उपकोषागारों तथा भारतीय स्‍टेट बैंक की शाखाओं(जहां लिखा गया है/ब्‍याज भुगतान के लिए पंजीकृत हैं) में जमानत देनी होगी।


    ***


    आर.के.मीणा/आरएनएम/एएम/एजी/आरएन -1594


    

    
    (Release ID: 1574632) Visitor Counter : 90
    
    
      Read this release in: Urdu , English