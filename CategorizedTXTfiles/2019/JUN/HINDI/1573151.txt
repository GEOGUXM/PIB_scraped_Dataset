      पर्यावरण, वन एवं जलवायु परिवर्तन मंत्रालय

      श्री प्रकाश जावड़ेकर ने केन्‍द्रीय पर्यावरण, वन और जलवायु परिवर्तन मंत्रालय का पदभार संभाला
      
      श्री बाबूल सुप्रियो ने इसी मंत्रालय में राज्‍य मंत्री का पद संभाला
      
      Posted On: 01 JUN 2019 2:17PM by PIB Delhi


    श्री प्रकाश जावड़ेकर ने आज नई दिल्‍ली में केन्‍द्रीय पर्यावरण , वन और जलवायु परिवर्तन मंत्रालय का पदभार संभाला। पर्यावरण भवन में पर्यावरण सचिव श्री सी.के मिश्रा और मंत्रालय के अन्‍य वरिष्‍ठ अधिकारियों ने उनका स्‍वागत किया। श्री बाबुल सुप्रियो ने इसी मंत्रालय में राज्‍य मंत्री का पद संभाला।


    पदभार संभालने के बाद मीडिया से बातचीत करते हुए केन्‍द्रीय मंत्री ने कहा कि यहां आना उनके लिए घर वापसी जैसा है, क्‍योंकि वे एनडीए सरकार के पहले कार्यकाल में इस मंत्रालय में दो वर्ष बिता चुके हैं। उन्‍होंने जोर देकर कहा कि हम इस मंत्रालय को केवल नियंत्रक के रूप में नहीं, बल्कि समन्‍वयक के रूप में देखना चाहते हैं। श्री जावड़ेकर ने कहा,‘आर्थिक विकास और पर्यावरण संरक्षण साथ-साथ होना चाहिए और हमें इस दिशा में अधिक तेजी से कार्य करना होगा।


    पदभार संभालने के बाद श्री जावड़ेकर ने मंत्रालय के वरिष्‍ठ अधिकारियों के साथ बैठक की, जहां उन्‍हें मंत्रालय की प्रमुख पहलों और नीतिगत मुद्दों की जानकारी दी गई।’


    संक्षिप्‍त परिचय


    पिता का नाम : श्री के.के. जावड़ेकर


    माता का नाम : श्रीमती रजनी जावड़ेकर


    जन्‍म तिथि : 30 जनवरी, 1951


    जन्‍म स्‍थान : पुणे महाराष्‍ट्र, भारत


    वैवाहिक स्थिति : विवाहित


    पत्‍नी का नाम : श्रीमती प्राची प्रकाश जावड़ेकर


    बच्‍चे : दो पुत्र


    शैक्षणिक योग्‍यता : बी.कॉम(ऑनर्स) पुणे विश्‍वविद्यालय, पुणे, भारत


    पेशा : राजनीतिज्ञ


    वर्तमान संभाले गए पद


    केन्‍द्रीय पर्यावरण, वन और जलवायु परिवर्तन तथा सूचना और प्रसारण मंत्री।


    पूर्व में संभाले गए पद


      * केन्‍द्रीय मानव संसाधन विकास मंत्री – 5 जुलाई, 2016 से 30 मई, 2019

      * राज्‍य मंत्री (स्‍वतंत्र प्रभार)- पर्यावरण, वन और जलवायु परिवर्तन – 26 मई, 2014 से 4 जुलाई, 2016 तक
      * राज्‍य मंत्री – संसदीय कार्य – 26 मई, 2014 से 09 नवम्‍बर, 2014
      * राज्‍य मंत्री (स्‍वतंत्र प्रभार) - सूचना और प्रसारण – 26 मई, 2014 से 09 नवम्‍बर, 2014
      * सांसद – महाराष्‍ट्र से राज्‍यसभा (अप्रैल 2018 से)
      * सांसद- मध्‍य प्रदेश से राज्‍यसभा (जून 2014 - मार्च 2018)
      * सांसद – महाराष्‍ट से राज्‍यसभा (मई 2008 – मई 2014)
      * कार्यकारी अध्‍यक्ष – राज्‍य योजना बोर्ड महाराष्‍ट्र (1985 से 1999)
      * विधान परिषद के सदस्‍य - पुणे डिवीजन ग्रेज्‍युट निर्वाचन क्षेत्र महाराष्‍ट्र से 12 वर्ष के लिए (1990-2002)
      * अध्‍यक्ष – आईटी पर कार्यबल, महाराष्‍ट्र सरकार (1997-1999)
      * अध्‍यक्ष – जनता के लिए आईटी पर कार्यबल, भारत सरकार (2000)
      * सदस्‍य – भारतीय प्रेस परिषद
      * सदस्‍य – लोक लेखा समिति
      * सदस्‍य – मानव संसाधन विकास पर स्‍थायी समिति
      * सदस्‍य – ऊर्जा मंत्रालय की परामर्श समिति
      * सदस्‍य – विधि निर्माण समिति
      * सदस्‍य – वक्‍फ समिति
      * सदस्‍य – रक्षा पर स्‍थायी समिति

    सामाजिक कार्य


      * ग्रामीण विकास क्षेत्र में कार्यरत एक गैर सरकारी संगठन, ग्राम शक्ति के अध्‍यक्ष

      * पुणे जिले की मुलसी तहसील की कोलवन घाटी में सरकार की वाटर शेड विकास परियोजना को सफलतापूर्वक पूरा किया (1996-2000) ।
      * बैंक ऑफ महाराष्‍ट्र द्वारा शुरू विकास परियोजना को पुनर्जीवित करने के लिए ठाणे जिले के आदिवासी इलाके में कार्य किया (1978 - 1980)।

    अन्‍य तथ्‍य

      * बैंक ऑफ महाराष्‍ट्र में 10 वर्ष कार्य किया (1971-1981)।
      * ग्रामीण विकास विभाग, बीमार इकाई प्रकोष्‍ठ, बैंक ऑफ महाराष्‍ट्र के रोजगार संवर्द्धन कार्यक्रम में कार्य किया।

    उपलब्धियां

      * ग्रामीण विकास और बैंक की समन्‍वय दृष्टिकोण भूमिका के बारे में अनुसंधान पेपर के लिए सर पुरुषोत्‍तम दास ठाकुर स्‍मारक राष्‍ट्रीय पुरस्‍कार।
      * मीडिया लैब एशिया प्रोजेक्‍ट बातचीत के लिए बोस्‍टन जा रहे प्रतिनिधिमंडल का नेतृत्‍व।

    प्रकाशन

      * सामायिक विषयों पर विभिन्‍न समाचार पत्रों में 300 लेख।
      * बेरोजगारी, घुसपैठ, आईएनएफ ऋण और अन्‍य राजनीतिक विषयों पर अनेक पुस्तिकाएं।

    ******


    आर.के.मीणा / आरएनएम/एएम/केपी/वाईबी

    
    
    (Release ID: 1573151) Visitor Counter : 3353
    
    
      Read this release in: English , Urdu
    
    
    

*