      कौशल विकास एवं उद्यमिता मंत्रालय

      डॉ. महेन्द्र नाथ पांडेय ने कौशल विकास एवं उद्यमिता मंत्री के रूप में कार्यभार ग्रहण किया
      Posted On: 04 JUN 2019 1:12PM by PIB Delhi


    डॉ. महेन्द्र नाथ पांडेय ने आज नई दिल्ली में कौशल विकास एवं उद्यमिता मंत्री के रूप में कार्यभार ग्रहण किया। इस मंत्रालय में राज्य मंत्री श्री आर के सिंह भी इस अवसर पर उपस्थित थे। वहां उपस्थित पूर्व कौशल विकास एवं उद्यमिता मंत्री श्री धर्मेन्द्र प्रधान ने नई जिम्मेदारी शुरू करने पर डॉ. पांडेय को बधाई दी।


    इस अवसर पर डॉ. पांडेय ने कहा कि प्रधान मंत्री श्री नरेन्द्र मोदी ने कौशल विकास एवं उद्यमिता मंत्रालय की रूपरेखा इस प्रकार तैयार की है, जिससे देश के युवा देश के भीतर और बाहर सफलता पाने के लिये बेहतर स्थिति में हैं। उन्होंने कहा कि यह मंत्रालय युवाओं के कौशल विकास में काफी मददगार रहा है। डॉ. पांडेय ने कहा कि वे राज्य मंत्री और अन्य अधिकारियों के साथ कठिन परिश्रम करेंगे, जिससे बेहतर परिणाम होंगे। पिछली राजग सरकार के दौरान बहुत से अच्छे कार्य किये गये हैं, राष्ट्रव्यापी प्रणाली विकसित की गयी है और बेहतर परिणामों के लिये इसे और भी अधिक संगठित बनाने के लिये प्रयास किये जायेंगे।


    ****


    आर.के.मीणा /आरएनएम/एएम/एसकेएस / पीबी –1417

    
    
    (Release ID: 1573373) Visitor Counter : 82
    
    
      Read this release in: English , Urdu , Marathi , Bengali , Malayalam