      पोत परिवहन मंत्रालय

      वी.ओ. चिदम्बरनार पोर्ट ट्रस्ट, तूतीकोरिन ने पोत में सीधे प्रवेश सुविधा के लिए केन्द्रीय भंडार निगम से समझौता किया
      Posted On: 10 JUN 2019 6:15PM by PIB Delhi


    वी.ओ. चिदम्बरनार पोर्ट ट्रस्ट, तूतीकोरिन और केन्द्रीय भंडार निगम (सीडब्ल्यूसी) ने आज ‘ कारोबारी सुगमता ’ के तहत पोत में इलेक्ट्रोनिक्स विधि से सील की गई कारखाने में निर्मित निर्यात सामग्री के निर्यात किए जाने वाले कंटेनरों के प्रत्यक्ष पोत प्रवेश (डीपीई) की सुविधा के लिए एक सहमति पत्र पर हस्ताक्षर किए हैं।


    इस समझौते के परिणामस्वरूप, केन्द्रीय भंडार निगम वार्षिक लीज किराया आधार पर 30 वर्ष के लिए पोत में सीधे प्रवेश सुविधा के संचालन और प्रबंधन के लिए फिशरीज कॉलेज, तूतीकोरिन के सामने ट्रक पार्किंग टर्मिनल में 18,357 वर्ग मीटर क्षेत्र का इस्तेमाल करेगा। पोत में सीधे प्रवेश से कारखानों से कंटेनरों की सीधी आवाजाही संभव होगी और किसी कंटेनर फ्रेट स्टेशन में मध्यवर्ती आवाजाही की जरूरत नहीं होगी। इससे जहाजकर्मियों को 24 X 7 आधार पर कंटेनर टर्मिनल तक कारखाने से आने वाली सामग्रियों के सीधे-सीधे प्रवेश की सुविधा मिलेगी।


    फिलहाल, कारखाने की सामग्रियों (खुद सील किए गए) वाले कंटेनरों को तूतीकोरिन में 15 कंटेनर फ्रेट स्टेशनों और एक आईसीडी संचालित स्टेशन तक ले जाना होता है। सभी कंटेनर फ्रेट स्टेशन दिन में 10 बजे सुबह से लेकर 5 बजे शाम तक कार्यदिवसों में विस्तारित समय 8 बजे शाम तक संचालित होते हैं। केवल कॉंनकोर द्वारा संचालित एकमात्र कंटेनर फ्रेट स्टेशन 24 X 7 आधार पर सेवा प्रदान करता है। इस प्रकार, ट्रक पार्किंग टर्मिनल में पोत द्वारा उपलब्ध कराई गई पोत में सीधे प्रवेश सुविधा से कारखाने की इलेक्ट्रोनिक विधि द्वारा सील की गई सामग्रियों वाले कंटेनरों का निर्यात के लिए शीघ्र और समय पर निपटारा हो सकेगा और लागत में कमी आएगी।


    वी.ओ. चिदम्बरनार पोर्ट ट्रस्ट के चेयरमैन श्री टी.के. रामचन्द्रन और केन्द्रीय भंडार निगम के प्रबंध निदेशक श्री अरुण कुमार श्रीवास्तव ने सहमति पत्र पर हस्ताक्षर किए


    *****


    आर.के.मीणा / आरएनएम/एएम/एसकेएस /डीके – 1519

    
    
    (Release ID: 1573881) Visitor Counter : 118
    
    
      Read this release in: English , Urdu