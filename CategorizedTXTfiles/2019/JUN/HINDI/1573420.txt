      वाणिज्‍य एवं उद्योग मंत्रालय

      वाणिज्य मंत्री व्यापार बोर्ड तथा व्यापार विकास एवं संवर्द्धन परिषद की संयुक्त बैठक की अध्यक्षता करेंगे
      Posted On: 04 JUN 2019 4:55PM by PIB Delhi


    केंद्रीय वाणिज्य एवं उद्योग और रेल मंत्री श्री पीयूष गोयल 6 जून 2019 को नई दिल्ली में व्यापार बोर्ड तथा व्यापार विकास एवं संवर्द्धन परिषद की संयुक्त बैठक की अध्यक्षता करेंगे।


    बैठक में निर्यात संवर्द्धन और घरेलू विनिर्माण तथा निर्यात में कमी लाने से संबंधित विभिन्न मुद्दों पर विचार-विमर्श किया जायेगा। इसमें उपस्करों में सुधार लाने और कृषिगत निर्यात से जुड़े मुद्दों पर भी चर्चा की जायेगी।


    वाणिज्य, राजस्व, जहाजरानी, सड़क परिवहन एवं राजमार्ग, नागर विमानन, उद्योग और आंतरिक व्यापार संवर्द्धन, कृषि, सूचना प्रौद्योगिकी, वस्त्र विभागों और भारत सरकार के अन्य मंत्रालयों के सचिवों के साथ-साथ निर्यात संवर्द्धन परिषदों के प्रतिनिधि और उद्योगजगत के प्रतिनिधि इस उच्चस्तरीय संयुक्त बैठक में भाग लेंगे।


    व्यापार बोर्ड भारतीय व्यापार को बढ़ाने के लक्ष्य तक पहुंचने के क्रम में विदेश व्यापारी नीति से जुड़े नीतिगत उपायों के बारे में वाणिज्य एवं उद्योग मंत्रालय को सलाह देता है।


    व्यापार विकास एवं संवर्द्धन परिषद अंतर्राष्ट्रीय व्यापार के लिये राज्यों में अनुकूल वातावरण तैयार करने के साथ-साथ भारतीय निर्यात बढ़ाने में राज्यों की सक्रिय भागीदारी के लिये कार्यक्रम तैयार करने के लिये राज्य सरकारों और केंद्रशासित प्रदेशों के प्रशासनों के साथ निरंतर वार्ता सुनिश्चित करती है।


    ****


    आर.के.मीणा / आरएनएम/एएम/एसकेएस / पीबी – 1428


    

    
    (Release ID: 1573420) Visitor Counter : 207
    
    
      Read this release in: English , Urdu