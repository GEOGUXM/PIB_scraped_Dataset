      स्‍वास्‍थ्‍य एवं परिवार कल्‍याण मंत्रालय

      डॉ. हर्षवर्धन ने निपाह वायरस से निपटने के लिए सार्वजनिक स्‍वास्‍थ्‍य उपायों की समीक्षा की
      
      निपाह वायरस पर नियंत्रण के लिए केरल सरकार को हर प्रकार का समर्थन देने का आश्‍वासन दिया

      Posted On: 04 JUN 2019 10:54AM by PIB Delhi

      निपाह वायरस के एक संदिग्‍ध मामले की पुणे स्थित नेशनल इंस्‍टीट्यूट ऑफ वायरोलॉजी द्वारा पुष्टि करने के बाद केन्‍द्रीय स्‍वास्‍थ्‍य और परिवार कल्‍याण मंत्री डॉ. हर्षवर्धन ने आज सुबह नई दिल्‍ली स्थित अपने निवास पर एक आपात बैठक बुलाई।


      बैठक में निम्‍नलिखित अधिकारी मौजूद थे :


      1. सुश्री प्रीति सूदन , सचिव (स्‍वास्‍थ्‍य और परिवार कल्‍याण)


      2. डॉ. बलराम भार्गव , सचिव (डीएचआर)


      3. श्री संजीव कुमार , अपर सचिव (एच)


      4. डॉ. एस. वेंकटेश , डीजीएचएस


      5. डॉ. सुजीत के. सिंह , निदेशक, एनसीडीसी और


      6. डॉ. गंगाखेतकर , वैज्ञानिक जी और ईसीडी, आईसीएमआर के प्रमुख


      डॉ. हर्षवर्धन ने केरल की स्‍वास्‍थ्‍य मंत्री श्रीमती के.के. शैलजा से बातचीत की और केन्‍द्र की ओर से हर प्रकार का सहयोग देने का आश्‍वासन दिया। उन्‍होंने कल भी श्रीमती शैलजा से बात की थी।


      नीपाह वायरस से निपटने के लिए निम्‍नलिखि कदम उठाए गए हैं –


      o 6 अधिकारियों का एक केन्‍द्रीय दल महामारी विज्ञान जांच रिपोर्ट , वायरस के संपर्क में आए संदिग्‍ध व्‍यक्ति में इसका जल्‍द पता लगाने , संदिग्‍ध व्‍यक्ति की परीक्षण रिपोर्ट और मरीज को अलग रखने की सुविधा की समीक्षा के लिए पहुंच चुका है ।


      o एक नियंत्रण कक्ष स्‍थापित किया गया है और एनसीडीसी रणनीतिक स्‍वास्‍थ्‍य कार्य केन्‍द्र (एसएचओसी) कार्य कर रहा है। नियंत्रण कक्ष का फोन नम्‍बर है 011-23978046


      o मोनोक्‍लोनल एंटीबोडिज के साथ पुणे के नेशनल इंस्‍टीट्यूट ऑफ वायरोलॉजी का एक दल एर्नाकुलम भेजा जा रहा है। निपाह वायरस का परीक्षण कराने के लिए एनआईवी का एक दल आज भेजा जा रहा है।


      o केन्‍द्रीय स्‍वास्‍थ्‍य मंत्री ने इस संबंध में हर संभव सहायता देने के लिए महानिदेशक-1 से बात की।


      राज्‍य पहले ही निम्‍नलिखित पहल कर चुका है –


      o वायरस की पहचान करने और संपर्क में आए व्‍यक्ति की निगरानी


      o स्‍वास्‍थ्‍य कार्यकर्ताओं के लिए मानक क्षमता निर्माण , एम्‍बुलेंस चालक और अन्‍य


      o अस्‍पतालों में संक्रमण नियंत्रण संबंधी कार्य। मामलों से निपटने के लिए समर्पित प्रशिक्षित दल


      o संस्‍थानों में रेपिड रिस्‍पोंस दल


      o मेडिकल कॉलेज एर्नाकुलम में हैल्‍प डेस्‍क स्‍थापित


      o अस्‍पतालों में समर्पित प्रशिक्षित डॉक्‍टर , नर्स और अर्द्धचिकित्‍सा कर्मी। सभी जिलों में निगरानी तेज


      o जागरूकता बढ़ाना


      *****


      आर.के.मीणा/आरएनएम/एएम/केपी/वाईबी


    

    
    (Release ID: 1573358) Visitor Counter : 207
    
    
      Read this release in: English , Bengali , Tamil , Kannada , Malayalam