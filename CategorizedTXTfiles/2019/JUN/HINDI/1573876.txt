      पेट्रोलियम एवं प्राकृतिक गैस मंत्रालय

      श्री धर्मेन्द्र प्रधान ने अमरीका के ऊर्जा मंत्री श्री रिक पेरी से टेलीफोन पर बात की
      
      ऊर्जा सुरक्षा बढ़ाने, ऊर्जा विस्तार और नवाचार सम्पर्क के लिए मिलकर काम करने के तरीके पर बातचीत की
      
      Posted On: 10 JUN 2019 8:27PM by PIB Delhi


      केन्द्रीय पेट्रोलियम एवं प्राकृतिक गैस और इस्पात मंत्री श्री धर्मेन्द्र प्रधान ने आज अमरीकी ऊर्जा मंत्री श्री रिक पेरी से टेलीफोन पर बात की। दोनों मंत्रियों ने भारत में ऊर्जा सुरक्षा बढ़ाने और गैस आधारित अर्थव्यवस्था को और अधिक विकसित करने के लिए मिलकर काम करने के बारे में चर्चा की। इस दौरान भारत-अमरीका सामरिक ऊर्जा साझेदारी को मजबूत करने के लिए ऊर्जा विस्तार और नवाचार संबंधों के बारे में भी चर्चा की गई। पिछले वर्ष अप्रैल में नई दिल्ली में इसकी शुरूआत की गई थी। उन्होंने सामरिक ऊर्जा साझेदारी के तहत गठित चार कार्यसमूहों-तेल एवं गैस, विद्युत एवं ऊर्जा आत्मनिर्भरता, अक्षय ऊर्जा और सतत विकास की मौजूदा स्थिति की भी समीक्षा की। दोनों मंत्रियों ने भारत-अमरीकी सामरिक ऊर्जा साझेदारी की दूसरी बैठक जल्द ही आयोजित करने के बारे में सहमति व्यक्त की।


      दोनों मंत्रियों ने कच्चे तेल की कीमत में उतार-चढ़ाव के बारे में भी बात की। श्री प्रधान ने भारतीय उपभोक्ताओं पर तेल की कीमत के उतार-चढ़ाव के प्रभाव के बारे में बताया। उन्होंने उस महत्वपूर्ण भूमिका के बारे में भी चर्चा की, जिसके तहत वैश्विक मूल्य स्थिरता लाने में अमरीका की भूमिका है। भारत के लिए तेल और गैस के एक स्रोत के रूप में अमरीका के उभरने के बारे में भी चर्चा की गई। दोनों मंत्रियों ने ऊर्जा के क्षेत्र में दोनों देशों के बीच कुल मिलाकर सहयोग बढ़ाने के लिए निकटतापूर्वक काम करने के बारे में सहमति व्यक्त की।


      *****


      आर.के.मीणा / आरएनएम/एएम/एसकेएस /डीके – 1518


    

    
    (Release ID: 1573876) Visitor Counter : 75
    
    
      Read this release in: English , Urdu