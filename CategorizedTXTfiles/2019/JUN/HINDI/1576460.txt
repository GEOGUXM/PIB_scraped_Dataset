      सामाजिक न्‍याय एवं अधिकारिता मंत्रालय

      राष्ट्रीय वयोश्री योजना (आरवीवाई) के तहत नोएडा में आयोजित कार्यक्रम में 262 वरिष्ठ नागरिकों और पावर ट्रेडिंग कॉरपोरेशन की सीएसआर पहल के तहत 315 दिव्यांगजनों को सहायक उपकरणों का वितरण किया गया
      Posted On: 29 JUN 2019 6:03PM by PIB Delhi


    नोएडा (गौतमबुद्धनगर, उत्तर प्रदेश) के सेक्टर 62 स्थित इंटरनेशनल ट्रेड एक्सपो सेंटर में आयोजित एक कार्यक्रम में राष्ट्रीय वयोश्री योजना (आरवीवाई) के तहत 896 सहायक उपकरणों तथा पावर ट्रेडिंग कॉरपोरेशन ऑफ इंडिया लिमिटेड (पीटीसी ) फाउंडेशन की सीएसआर पहल के तहत 469 सहायता उपकरणों के निशुल्क वितरण के लिए एक वितरण कैम्प का आज आयोजन किया गया। इस कार्यक्रम के मुख्य अतिथि गौतमबुद्धनगर के सांसद डॉ. महेश शर्मा थे।


    राष्ट्रीय वयोश्री योजना (आरवीवाई) के तहत इस जिले की बीपीएल श्रेणी के तहत चिन्हित 262 वरिष्ठ नागरिकों में 22 लाख रुपये मूल्य के सहायक उपकरणों का वितरण किया गया। इस योजना का उद्देश्य बीपीएल श्रेणी से संबंधित और अधिक आयु से में होने वाली दिव्यांगता/दुर्बलता जैसे, कम दिखाई देना, कम सुनना, मुंह में दांत न होना, लोकोमोटर विकलांगता, से ग्रस्त वरिष्ठ नागरिकों को जीवन सहायता उपकरण उपलब्ध कराना है। इन उपकरणों से दिव्यांग अपने शारीरिक कार्यों को लगभग सामान्य रूप से करके अपनी अपंगता/दुर्बलता दूर कर सकते हैं।


    देश में इस योजना के तहत यह 97वां वितरण कैम्प था। इस योजना के लाभार्थियों की पहचान आर्टिफिशियल लिम्बस मैन्युफैक्चरिंग कार्पोरेशन ऑफ़ इंडिया (एलिम्को ) द्वारा आयोजित आकलन कैम्प के दौरान की गई थी। एलिम्को सामाजिक न्याय और अधिकारिता मंत्रालय के तत्वाधान में कार्यरत एक सार्वजनिक क्षेत्र उपक्रम हैं, जिसने गौतमबुद्धनगर जिला प्रशासन के सहयोग से इस कैम्प का आयोजन किया था।


    इस योजना के तहत आयोजित इस वितरण कार्यक्रम में शारीरिक विकलांगता के आधार पर विभिन्न श्रेणियों के पात्र वयोवृद्ध लाभार्थियों को ये सहायक उपकरण उपलब्ध कराए गए - वॉकिंग स्टिक्स -191 , क्रचेज- 12 , वॉकर्स- 03 , टेट्रा पॉड्स / ट्राइपॉड्स- 56 , हियरिंग एड्स- 328 , व्हीलचेयर- 07 , आर्टिफिशियल डेंचर- 32 , स्पेक्टेकल्स -143 , डेंचर- 129 ।


    पावर ट्रेडिंग कॉरपोरेशन की सीएसआर पहल के तहत विभिन्न प्रकार के 315 दिव्यांगों को 469 सहायक उपकरण उपलब्ध कराए गए, जिनकी कीमत 50 लाख से अधिक थी। इस कैम्प में विभिन्न प्रकार के जो सहायक उपकरण वितरित किए गए, उनमें 63-मोटरीकृत ट्राइसाइकिल , 166-ट्राई साइकिल , 16-व्हीलचेयर , 78-क्रैच एक्सल , 39-वॉकिंग स्टिक , आर्थोपेडिक रूप से दिव्यांगों के लिए 05-रोलटर , 24-कान के पीछे लगाई जाने वाली– हियरिंग ऐड मशीनें आदि शामिल हैं। कार्यक्रम के दौरान एलिम्को के अध्यक्ष एवं प्रबंध निदेशक श्री डी. आर. सरीन और पावर ट्रेडिंग कॉर्पोरेशन ऑफ़ इंडिया लिमिटेड तथा जिला प्रशासन और एलिम्को के वरिष्ठ अधिकारी भी उपस्थित थे।


    ***


    आर.के.मीणा /आरएनएम/एएम / आईपीएस/एमएस –1824

    
    
    (Release ID: 1576460) Visitor Counter : 174
    
    
      Read this release in: English