      उप राष्ट्रपति सचिवालय

      उपराष्‍ट्रपति ने देशवासियों को ईद-उल-फितर की बधाई दी
      Posted On: 04 JUN 2019 5:11PM by PIB Delhi


    उपराष्‍ट्रपति श्री एम. वेंकैया नायडू ने ईद-उल-फितर की पूर्व संध्‍या पर लोगों को बधाई दी है। अपने बधाई संदेश में उन्‍होंने कहा कि रमजान के पवित्र महीने की समाप्ति पर ईद-उल फितर का त्‍योहार मनाया जाता है और यह ईश्‍वर के प्रति अनुराग, प्रेम, भाईचारे और कृतज्ञता प्रकट करने का पर्व है। इस त्‍योहार का सार एक-दूसरे को प्रेम और खुशियां बांटना है।


    उपराष्‍ट्रपति के संदेश का मूल पाठ इस प्रकार है –


    ‘मैं ईद-उल-फितर के आनंदपूर्ण अवसर पर देश की जनता को बधाई और शुभकामनाएं देता हूं।


    ईद-उल-फितर रमजान के पवित्र महीने की समाप्ति पर मनाया जाता है। यह त्‍योहार ईश्‍वर के प्रति अनुराग, प्रेम, भाईचारे और कृतज्ञता प्रकट करने का पर्व है। इस त्‍योहार का सार एक-दूसरे को प्रेम और खुशियां बांटना है।


    मुझे उम्‍मीद है कि यह त्‍योहार उदारता की भावना को मजबूत करेगा और लोगों को एक-दूसरे के करीब लाकर मैत्री, भाईचारे, आपसी सम्‍मान, सहानुभूति और प्रेम के बंधन में बांधेगा।


    मैं कामना करता हूं कि ईद-उल-फितर से जुड़ी धर्मनिष्‍ठा और उच्‍च आदर्श शांति और सौहार्द के साथ हमारे जीवन को समृद्ध करें।’


    *****


    आर.के.मीणा/आरएनएम/एएम/केपी/वाईबी

    
    
    (Release ID: 1573448) Visitor Counter : 175
    
    
      Read this release in: English , Urdu , Marathi