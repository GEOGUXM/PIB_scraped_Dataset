      वाणिज्‍य एवं उद्योग मंत्रालय

      डीजीएफटी के मुंबई कार्यालय में कॉल सेंटर का उद्घाटन
      Posted On: 24 JUN 2019 6:16PM by PIB Delhi


    निर्यातकों और आयातकों के सवालों/पूछताछ/शंकाओं के समाधान के लिए विदेश व्यापार महानिदेशालय (डीजीएफटी) के मुंबई कार्यालय में एक कॉल सेंटर स्थापित किया गया है। विदेश व्यापार नीति और अंतर्राष्ट्रीय व्यापार से संबंधित सामान्य सूचनाओं के बारे में भी यहां पूछा जा सकता है। विशेष रूप से प्रशिक्षित एक समर्पित कर्मचारी (स्टाफ) को इस कॉल सेंटर का प्रभारी बनाया गया है। आम जनता यानी संबंधित व्यक्ति इस कॉल सेंटर से संपर्क करने के लिए सभी कार्य दिवसों पर प्रातः 10 बजे से लेकर सायं 5.30 बजे तक 022-20820961 , 022-20820962 , 022-20820963 और 022-20820927 पर कॉल कर सकते हैं।


    विदेश व्यापार महानिदेशक (डीजीएफटी) श्री आलोक वर्धन चतुर्वेदी ने हाल ही में मुंबई में अपर डीजीएफटी के कार्यालय का दौरा किया और वहां के कामकाज का जायजा लिया। उन्होंने कई निर्यात संवर्धन परिषदों (ईपीसी) के क्षेत्रीय अध्यक्षों एवं निदेशकों के साथ आयोजित एक बैठक की अध्यक्षता की। इस बैठक के दौरान निर्यातकों और आयातकों की विभिन्न समस्याओं पर विचार-विमर्श किया गया। इंजीनियरिंग निर्यात संवर्धन परिषद के क्षेत्रीय अध्यक्ष श्री के.एल. ढींगरा, रसायन निर्यात संवर्धन परिषद के श्री अजय कडकिया एवं भारतीय निर्यात संगठनों के महासंघ के श्री पारेश मेहता भी इस बैठक में उपस्थित थे और उन्होंने इस दौरान अपने-अपने विचार साझा किए। निर्यात और आयात से संबंधित उनके मुद्दों को सुलझाने के लिए उद्योग जगत से आवश्यक जानकारियां एवं सुझाव भी आमंत्रित किए गए।


    ***


    आर.के.मीणा/आरएनएम/एएम/आरआरएस/एमएस -1727


    

    
    (Release ID: 1575478) Visitor Counter : 271
    
    
      Read this release in: English , Urdu