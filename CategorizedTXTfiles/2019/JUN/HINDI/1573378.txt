      सूचना और प्रसारण मंत्रालय

      प्रसार भारती की स्‍वायत्‍ता सर्वोच्‍च : प्रकाश जावड़ेकर
      
      सूचना और प्रसारण मंत्री ने दूरदर्शन समाचार के लिए 17 डीएसएनजी वैन रवाना की

      Posted On: 04 JUN 2019 3:05PM by PIB Delhi

    लोक प्रसारण में एक नया अध्‍याय जोड़ते हुए , केन्‍द्रीय सूचना और प्रसारण मंत्री श्री प्रकाश जावड़ेकर ने दूरदर्शन समाचार के लिए 17 नई डिजीटल सर्विस न्‍यूज गैदरिंग (डीएसएनजी) वैनों को रवाना किया।


    ये वैन विभिन्‍न कैमरों की मदद से वीडियो स्‍ट्रीम का इस्‍तेमाल करते हुए सीधा प्रसारण कर सकती हैं। सभी में हाई डेफीनेशन प्रसारण करने की सुविधा है , जिसके जरिए देशभर के दर्शक उच्‍च गुणवत्‍ता वाली तस्‍वीरें देख सकते हैं।


    इस अवसर पर श्री प्रकाश जावड़ेकर ने प्रसार भारती की स्‍वायत्‍ता के महत्‍व पर जोर देते हुए कहा कि प्रेस की आजादी सर्वोच्‍च है। उन्‍होंने हाई डेफिनेशन वाली इन डीएसएनजी वैनों की तैनाती के जरिए दर्शकों के अनुभव बेहतर होने की चर्चा की। उन्‍होंने सोशल मीडिया मंचों जैसे यू-टयूब , ट्वीटर और फेसबुक पर प्रसार भारती के विस्‍तार की सराहना की।


    सूचना और प्रसारण सचिव श्री अमित खरे ने देश से जुड़ी खबरों की विस्‍तार से कवरेज सुनिश्चित करने के महत्‍व की चर्चा की।


    ***


    आर.के.मीणा/आरएनएम/एएम/केपी/वाईबी

    
    
    (Release ID: 1573378) Visitor Counter : 146
    
    
      Read this release in: English , Urdu , Marathi , Bengali , Gujarati , Malayalam