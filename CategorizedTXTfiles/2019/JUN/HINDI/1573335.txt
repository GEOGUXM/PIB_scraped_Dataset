      सूचना और प्रसारण मंत्रालय

      राष्ट्रपति ने शपथग्रहण समारोह के व्यापक कवरेज के लिए सूचना एवं प्रसारण मंत्रालय की सराहना की
      Posted On: 03 JUN 2019 9:37PM by PIB Delhi


    राष्ट्रपति श्री रामनाथ कोविंद ने प्रधानमंत्री श्री नरेन्द्र मोदी के नेतृत्व में 30 मई, 2019 को राष्ट्रीय जनतांत्रिक गठबंधन (एनडीए) सरकार के शपथग्रहण समारोह की व्यापक कवरेज के लिए सूचना एवं प्रसारण मंत्रालय की सराहना की।


    सूचना एवं प्रसारण मंत्रालय में सचिव श्री अमित खरे के नेतृत्व में एक प्रतिनिधिमंडल ने विश्वभर के सभी मीडिया और सोशल मीडिया प्लेटफार्मों सहित व्यापक और विश्वस्तरीय कवरेज के लिये विभिन्न मीडिया ईकाइयों द्वारा उठाये गये कदमों के बारे में राष्ट्रपति को जानकारी दी। उन्होंने बताया कि मूक-बधिर दर्शकों के लिये डीडी भारती ने सांकेतिक भाषा में कमेंटरी प्रस्तुत की और दूरदर्शन के अन्य चैनलों ने हिंदी और अंग्रेजी में कमेंटरी प्रस्तुत की।


    प्रतिनिधिमंडल में पत्र सूचना कार्यालय के प्रधान महानिदेशक श्री सीतांशु कार, दूरदर्शन की महानिदेशक सुश्री सुप्रिया साहू, आकाशवाणी महानिदेशक श्री एफ. शहरयार, आकाशवाणी समाचार की प्रधान महानिदेशक सुश्री ईरा जोशी और दूरदर्शन समाचार के महानिदेशक श्री मंयक अग्रवाल शामिल थे।


    ****


    आर.के.मीणा /आरएनएम/एएम/एसकेएस / पीबी –1411

    
    
    (Release ID: 1573335) Visitor Counter : 88
    
    
      Read this release in: English , Bengali