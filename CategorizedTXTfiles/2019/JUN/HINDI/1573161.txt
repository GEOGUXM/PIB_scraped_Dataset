      गृह मंत्रालय

      केन्‍द्रीय गृहमंत्री ने राष्‍ट्रीय पुलिस स्‍मारक पर शहीदों को श्रद्धांजलि अर्पित की
      
      ‘इस दौरे ने मुझे देश सेवा करने के लिए अधिक प्रेरणा और ताकत दी है’ : अमित शाह
      
      Posted On: 02 JUN 2019 2:18PM by PIB Delhi


    केन्‍द्रीय गृह मंत्री श्री अमित शाह ने आज नई दिल्‍ली में राष्‍ट्रीय पुलिस स्‍मारक पर जाकर शहीदों को श्रद्धांजलि अर्पित की। गृह मंत्रालय का कल पदभार संभालने के बाद राष्‍ट्रीय पुलिस स्‍मारक का श्री अमित शाह का यह पहला सार्वजनिक कार्यक्रम था।


    इस अवसर पर केन्‍द्रीय गृह सचिव श्री राजीव गाबा, गुप्‍तचर ब्‍यूरो के निदेशक श्री राजीव जैन, केन्‍द्रीय सशस्‍त्र पुलिस बलों के महानिदेशक और अन्‍य वरिष्‍ठ अधिकारियों ने उनकी अगवानी की।


    श्री अमित शाह ने स्‍वतंत्रता के बाद देश सेवा में पुलिस कर्मियों द्वारा किये गये बलिदान को याद करते हुए 30 फुट लम्‍बे शिलाखंड पर श्रद्धांजलि अर्पित की। इससे पहले गार्ड्स ने गृहमंत्री को सलामी दी।


    श्री अमित शाह स्‍मारक परिसर के भूतल में पुलिस संग्रहालय भी देखने गए। अधिकारियों ने श्री शाह को पुलिस के विभिन्‍न क्षेत्रों से जुड़े इतिहास, पराक्रम और उसकी उपलब्धियों की जानकारी दी।


    राष्‍ट्रीय पुलिस स्‍मारक के दौरे से प्रभावित, गृह मंत्री ने आगंतुक पुस्तिका में टिप्‍पणी लिखी।


    श्री शाह ने पुलिस और सुरक्षाबलों के 34,000 से अधिक शहीदों को श्रद्धांजलि दी। उन्‍होंने कहा,‘पुलिस के सर्वोच्‍च बलिदान के कारण हमारा महान देश आज सुरक्षित है। मैं शहीदों और उनके परिवारजनों के प्रति सम्‍मान व्‍यक्‍त करता हूं। इस दौरे ने मुझे देश सेवा करने के लिए अधिक प्रेरणा और ताकत दी है। ’


    ****


    आर.के.मीणा / आरएनएम/एएम/केपी/वाईबी

    
    
    (Release ID: 1573161) Visitor Counter : 222
    
    
      Read this release in: English , Urdu , Bengali , Tamil