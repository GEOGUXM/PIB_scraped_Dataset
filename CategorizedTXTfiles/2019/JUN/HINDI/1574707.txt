      स्‍वास्‍थ्‍य एवं परिवार कल्‍याण मंत्रालय

      डॉ. हर्षवर्धन एईएस / जेई मामलों की रोकथाम और प्रबंधन के लिए सार्वजनिक स्वास्थ्य उपायों की समीक्षा करने के लिए कल बिहार का दौरा करेंगे
      Posted On: 15 JUN 2019 7:29PM by PIB Delhi


    केन्द्रीय स्वास्थ्य एवं परिवार कल्याण मंत्री श्री हर्षवर्धन ने अपनी बिहार यात्रा की पूर्व संध्या पर कहा कि केन्द्र सरकार एक्यूट इंसेफेलाइटिस सिंड्रोम (एईएस) और जापानी इंसेफ्लाइटिस (जेई) के मामलों में अभी हाल में हो रही बढ़ोतरी की रोकथाम और प्रबंधन के लिए बिहार सरकार की पूरी मदद कर रही है। मैं राज्य सरकार के साथ मौके पर स्थिति का जायजा लेने और समीक्षा करने के लिए मुजफ्फरपुर जा रहा हूं। मैं वहां तैनात बहु-विषयक टीमों के साथ बातचीत करूंगा और राज्य स्तरीय समीक्षा बैठक को संबोधित करूंगा। मैं केंद्र की उच्च स्तरीय विशेषज्ञ टीम द्वारा की जा रही सिफारिशों के प्रबंधन उपायों पर चर्चा करूंगा और स्वास्थ्य प्रणालियों को मजबूत करने के लिए राष्ट्रीय स्वास्थ्य मिशन (एनएचएम) के माध्यम से सहायता प्रदान की जाएगी। महिला एवं बाल विकास मंत्रालय सहित केंद्र सरकार के अन्य मंत्रालय भी तुरंत और दीर्घकालीन प्रयासों का हिस्सा हैं।


    डॉ. हर्षवर्धन ने आगे कहा कि स्वास्थ्य मंत्रालय स्थिति की लगातार निगरानी कर रहा है और एईएस / जेई मामलों के प्रबंधन में राज्य के स्वास्थ्य अधिकारियों की मदद कर रहा है। उन्होंने कहा कि प्रभावित इलाकों में केंद्रीय और राज्य टीमों की निरंतर मौजूदगी और उनकी निवारक कार्रवाइयों से जनता में विश्वास बढ़ा है। डॉ. हर्षवर्धन ने कहा कि हम जल्द ही एईएस / जेई मामलों में हो रही बढ़ोतरी को रोकने में सक्षम होंगे। केंद्रीय स्वास्थ्य मंत्री ने अभी हाल ही में दो बार बिहार के स्वास्थ्य मंत्री श्री मंगल पांडे से मुलाकात की और मुजफ्फरपुर में एईएस और गया में जेई मामलों में हुई बढ़ोतरी और इन्हें रोकने के लिए सार्वजनिक स्वास्थ्य उपायों के बारे में चर्चा की।


    ****


    आर.के.मीणा/आरएनएम/एएम/आईपीएस/डीसी–1613
    

    
    (Release ID: 1574707) Visitor Counter : 178