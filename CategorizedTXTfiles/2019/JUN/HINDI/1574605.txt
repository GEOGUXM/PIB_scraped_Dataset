      जल शक्ति मंत्रालय

      श्री गजेन्‍द्र सिंह शेखावत ने ऋषिकेश और हरिद्वार में चल रही नमामि गंगे परियोजना का निरीक्षण किया
      Posted On: 13 JUN 2019 6:55PM by PIB Delhi


      केन्‍द्रीय जल शक्ति मंत्री श्री गजेन्‍द्र सिंह शेखावत ने ऋषिकेश और हरिद्वार में चल रही नमामि गंगे परियोजनाओं की आज समीक्षा की। इस अवसर पर श्री शेखावत को सराई जलशोधन संयंत्र (एसटीपी) के काम के तरीकों की जानकारी दी गई। बाद में , उन्‍होंने राष्‍ट्रीय स्‍वच्‍छ गंगा मिशन के महानिदेशक श्री राजीव रंजन मिश्रा और कार्यकारी निदेशक श्री अशोक कुमार के साथ एसटीपी संयंत्र के नियंत्रण कक्ष का निरीक्षण किया।


      श्री शेखावत ने जगजीतपुर में निर्माणाधीन एसटीपी का भी निरीक्षण किया। इस साल के अंत तक यह एसटीपी बनकर तैयार हो जाएगा। नमामि गंगे कार्यक्रम के तहत राष्‍ट्रीय स्‍वच्‍छ गंगा मिशन ने चार परियोजनाओं को मंजूरी दी है। इसमें दो परियोजनाएं गंदे नालों को रोकने और उनका मार्ग बदलने से संबंधित है , जबकि दो अन्‍य परियोजनाएं 82 मिलियन लीटर एमएलडी क्षमता वाले संयंत्र लगाये जाने से संबंधित है। ये एसटीपी संयंत्र हाईब्रिड एन्‍यूटी मोड (एचएएम) के तहत बनाये जा रहे है। इनका काम तेजी से चल रहा है। इनमें से 14 एमएलडी क्षमता वाले एसटीपी का काम हाल ही में पूरा हुआ है , जबकि 68 एमएलडी क्षमता वाले संयंत्र का काम अगस्‍त , 2019 तक पूरा हो जाने की संभावना है।


      जगजीतपुर में मौजूदा 27 एमएलडी क्षमता वाले एसटीपी संयंत्र तथा सराई में 18 एमएलडी क्षमता वाले संयंत्र के उन्‍न्‍यन का काम भी नमामि गंगा परियोजना के तहत चल रहा है। यह काम अगस्‍त , 2019 तक पूरा हो जाने की संभावना है। इन परियोजनाओं के लिए कुल 426.97 करोड़ रुपये आबंटित किये गये है।


      केन्‍द्रीय मंत्री हरिद्वार में चंडी घाट परियोजना भी देखने गये। इस परियोजना का उद्घाटन फरवरी में किया गया था। चंडी घाट में और गंगा किनारे के क्षेत्र को विकसित करने , नदी के संरक्षण तथा वहां नहाने के घाट और शव दाह केन्‍द्र बनाने पर 69.18 करोड़ रुपये खर्च किये गये है।


      श्री शेखावत ने ऋषिकेश के परमार्थ निकेतन में स्‍थानीय लोगों को भी संबोधित किया। उन्‍होंने लोगों से पानी बचाने के सभी उपाय करने का अनुरोध करते हुए गंगा नदी के संरक्षण पर जोर दिया। उन्‍होंने इस अभियान में सभी से शामिल होने और इसे एक जन आंदोलन का रूप देने की अपील की।


      केन्‍द्रीय मंत्री ने ऋषिकेश में एसटीपी परियोजनाओं का भी जायजा लिया। नमामि गंगे कार्यक्रम के तहत राष्‍ट्रीय स्‍वच्‍छ गंगा मिशन ने मौजूदा 6 एमएलडी क्षमता वाले एसटीपी के स्‍थान पर 26 एमएलडी क्षमता वाले एसटीपी के निर्माण को मंजूरी दी है। इसके साथ ही 7 गंदे नालों का निरीक्षण और उनका मार्ग बदलने की परियोजनाओं को भी मंजूरी दी गई है। इन परियोजनाओं के पूरा हो जाने पर ऋषिकेश में जलशोधन संयंत्रों की क्षमता 43 एमएलडी हो जाएगी। ऋषिकेश की इन परियोजनाओं के लिए 163.2 करोड़ रुपये मंजूर किये गये है।


      लक्‍करघाट में 6 एमएलडी क्षमता वाली एसटीपी परियोजना का दौरा करने के अवसर पर श्री शेखावत ने अधिकारियों को परियोजना समय पर पूरा किया जाना सुनिश्चित करने का निर्देश दिया। राष्‍ट्रीय स्‍वच्‍छ गंगा मिशन ने नमामि गंगे कार्यक्रम के तहत मुनी की रेती-डलवाला में


      ***


      आर.के.मीणा/आरएनएम/एएम/एमएस/जीआरएस-1591

    
    
    (Release ID: 1574605) Visitor Counter : 73
    
    
      Read this release in: English , Urdu