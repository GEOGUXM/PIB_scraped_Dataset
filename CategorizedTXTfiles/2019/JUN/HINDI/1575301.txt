      पेट्रोलियम एवं प्राकृतिक गैस मंत्रालय

      श्री धर्मेंद्र प्रधान ने सऊदी अरब के ऊर्जा, उद्योग एवं खनिज संसाधन मंत्री महामहिम डॉ. खालिद अल- फालिह के साथ टेलीफोन पर बातचीत की
      Posted On: 21 JUN 2019 2:49PM by PIB Delhi


    पेट्रोलियम एवं प्राकृतिक गैस तथा इस्‍पात मंत्री श्री धर्मेंद्र प्रधान ने आज सऊदी अरब के ऊर्जा, उद्योग एवं खनिज संसाधन मंत्री महामहिम डॉ. खालिद अल- फालिह के साथ टेलीफोन पर बातचीत की तथा भारत और सऊदी अरब के बीच हाइड्रोकार्बन क्षेत्र में सहयोग को मजबूती प्रदान करने और रणनीतिक साझेदारी बढ़ाने के बारे में विचार-विमर्श किया। उन्‍होंने कच्‍चे तेल की कीमतों को प्रभावित करने वाली हाल की भू-राजनीतिक घटनाओं के बारे में चर्चा की। श्री प्रधान ने होर्मुज जलडमरूमध्‍य की घटनाओं का हवाला देते हुए कच्‍चे तेल की बढ़ती कीमतों पर चिंता जाहिर की। उन्‍होंने कच्‍चे तेल की कीमतों में मौजूद अस्थिरता के प्रति भारतीय उपभोक्‍ताओं की भावनाओं से अवगत कराया। श्री प्रधान ने तेल की कीमतों को उचित स्‍तर पर रखने के लिए ओपेक के भीतर और ओपेक प्‍लस विचार-विमर्शों के दौरान सऊदी अरब की सक्रिय भूमिका की मांग की।


    दोनों देशों के मंत्रियों ने द्विपक्षीय हितों को बढ़ावा देने के लिए भारत के ऊर्जा क्षेत्र में सऊदी हितों के बारे में भी चर्चा की। श्री प्रधान ने भारत के रिफायनरी और पेट्रोरसायन क्षेत्रों में सऊदी निवेश में हुई प्रगति की भी समीक्षा की। उन्‍होंने हाइड्रोकार्बन संबंधों को क्रेता-विक्रता से रूपांतरित करते हुए प्रतिस्‍पर्धी बनाने के लिए विविध पहलों के कार्यान्‍वयन में तेजी लाने पर सहमति प्रकट की।


    ***


    आर.के.मीणा/आरएनएम/एएम/आरके/केपी–1695

    
    
    (Release ID: 1575301) Visitor Counter : 58