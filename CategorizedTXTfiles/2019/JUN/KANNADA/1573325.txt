      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ನಿಫಾ ವೈರಸ್ ಕುರಿತ ಸಾರ್ವಜನಿಕ ಆರೋಗ್ಯ ಕ್ರಮಗಳ ಬಗ್ಗೆ ಡಾ ಹರ್ಷವರ್ಧನ್ ಅವರಿಂದ ಪರಿಶೀಲನೆ
      Posted On: 04 JUN 2019 10:54AM by PIB Bengaluru


    ನಿಫಾ ವೈರಸ್ ಕುರಿತ ಸಾರ್ವಜನಿಕ ಆರೋಗ್ಯ ಕ್ರಮಗಳ ಬಗ್ಗೆ ಡಾ ಹರ್ಷವರ್ಧನ್ ಅವರಿಂದ ಪರಿಶೀಲನೆ


    ನಿಫಾ ವೈರಸ್ ತಡೆಗಟ್ಟಲು ಕೇರಳ ಸರ್ಕಾರಕ್ಕೆ ಎಲ್ಲ ನೆರವು ನೀಡುವ ಭರವಸೆ


    ನವದೆಹಲಿ, ಜೂನ್ 4, 2019


    ಪುಣೆಯ ರಾಷ್ಟ್ರೀಯ ವೈರಾಲಜಿ ಸಂಸ್ಥೆ (NIV) ಯಿಂದ ಶಂಕಿತ ನಿಫಾ ವೈರಸ್ ರೋಗದ ಬಗ್ಗೆ ದೃಢೀಕರಣ ಬಂದ ಕೂಡಲೇ ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ.ಹರ್ಷವರ್ಧನ್ ಅವರು ಇಂದು ಬೆಳಿಗ್ಗೆ 8 ಗಂಟೆಗೆ ತಮ್ಮ ನಿವಾಸದಲ್ಲಿ ತುರ್ತು ಸಭೆ ನಡೆಸಿದರು.


    ಈ ಕೆಳಕಂಡ ಅಧಿಕಾರಿಗಳು ಸಭೆಯಲ್ಲಿ ಭಾಗವಹಿಸಿದ್ದರು.


    1. ಕುಮಾರಿ ಪ್ರೀತಿ ಸಿಂಗ್, ಕಾರ್ಯದರ್ಶಿ (ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ)


    2. ಡಾ. ಬಲರಾಮ್ ಭಾರ್ಗವ, ಕಾರ್ಯದರ್ಶಿ (ಡಿ ಹೆಚ್ ಆರ್)


    3. ಶ್ರೀ ಸಂಜೀವ್ ಕುಮಾರ್, ಹೆಚ್ಚುವರಿ ಕಾರ್ಯದರ್ಶಿ (ಹೆಚ್)


    4. ಡಾ. ಎಸ್ ವೆಂಕಟೇಶ್, ಡಿಜಿಹೆಚ್ಎಸ್


    5. ಡಾ. ಸುಜೀತ್ ಕೆ ಸಿಂಗ್, ನಿರ್ದೇಶಕರು, ಎನ್ ಸಿ ಡಿ ಸಿ ಮತ್ತು


    6. ಡಾ. ಗಂಗಾ ಕೇತ್ಕರ್, ವಿಜ್ಞಾನಿ ಮತ್ತು ಇಸಿಡಿ, ಐಸಿಎಮ್ಆರ್ ಮುಖ್ಯಸ್ಥರು


    ಕೇಂದ್ರ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಡಾ ಹರ್ಷವರ್ಧನ್ ಅವರು ಕೇರಳದ ಆರೋಗ್ಯ ಸಚಿವೆ ಶ್ರೀಮತಿ ಕೆ .ಕೆ ಶೈಲಜಾ ಅವರೊಂದಿಗೆ ಮಾತನಾಡಿ ಸದ್ಯದ ಪರಿಸ್ಥಿತಿಯ ಬಗ್ಗೆ ಚರ್ಚಿಸಿದರು. ಕೇಂದ್ರ ಸರ್ಕಾರದಿಂದ ಎಲ್ಲ ರೀತಿಯ ನೆರವಿನ ಭರವಸೆ ನೀಡಿದರು. ಡಾ. ಹರ್ಷವರ್ಧನ್ ಅವರು ನಿನ್ನೆಯೂ ಕೇರಳ ಸಚಿವರೊಂದಿಗೆ ಮಾತನಾಡಿದ್ದರು.


    ಕೆಳಕಂಡ ಕ್ರಮಗಳನ್ನು ಕೈಗೊಳ್ಳಲಾಗಿದೆ:


    · ಆರು ಮಂದಿಯ ಕೇಂದ್ರೀಯ ತಂಡವನ್ನು ನಿಯೋಜಿಸಲಾಗಿದ್ದು ಈಗಾಗಲೇ ತಂಡ ಸೋಂಕಿನ ತನಿಖೆ, ಶಂಕಿತರ ಶೀಘ್ರ ಪತ್ತೆ, ಶಂಕಿತರ ಪರೀಕ್ಷಾ ವಿಧಾನ ಮತ್ತು ಪ್ರತ್ಯೇಕವಾಗಿರಿಸುವ ಸೌಲಭ್ಯಗಳನ್ನು ಪರಿಶೀಲಿಸಲಿದೆ.


    7. ಕಂಟ್ರೋಲ್ ರೂಂ ಸ್ಥಾಪನೆ. ಎನ್ ಸಿ ಡಿ ಸಿ ಯ ಆರೋಗ್ಯ ಕಾರ್ಯಾಚರಣಾ ಕೇಂದ್ರ ಕಾರ್ಯನಿರತ. ಕಂಟ್ರೋಲ್ ರೂಂ ಸಂಖ್ಯೆ 011-23978046


    · ಪುಣೆಯ ರಾಷ್ಟ್ರೀಯ ವೈರಾಲಜಿ ಸಂಸ್ಥೆಯ ತಂಡವೊಂದನ್ನು ಮೋನೋಕ್ಲೋನಲ್ ನಿರೋಧಕದೊಂದಿಗೆ ಎರ್ನಾಕುಲಂಗೆ ಕಳುಹಿಸಲಾಗುವುದು.


    · ರಾಷ್ಟ್ರೀಯ ವೈರಾಲಜಿ ಸಂಸ್ಥೆಯ ತಂಡವೊಂದು ಬಾವಲಿಗಳಲ್ಲಿನ ನಿಫಾ ವೈರಸ್ ಪರೀಕ್ಷೆಗಾಗಿ ಇಂದು ತೆರಳಲಿದೆ. ಕೇಂದ್ರ ಆರೋಗ್ಯ ಸಚಿವರು ಅರಣ್ಯ ಇಲಾಖೆಯ ಮಹಾ ನಿರ್ದೇಶಕರೊಂದಿಗೆ ಈ ಕುರಿತಂತೆ ಮಾತನಾಡಿ ಎಲ್ಲ ನೆರವು ನೀಡಲು ಹೇಳಿದ್ದಾರೆ.


    ರಾಜ್ಯ ಸರ್ಕಾರ ಈಗಾಗಲೇ ಕೈಗೊಂಡಿರುವ ಕ್ರಮಗಳು:


    · ಸಂಪರ್ಕದ ಪತ್ತೆ ಹಚ್ಚುವಿಕೆ ಹಾಗೂ ನಿಗಾ


    · ಆರೋಗ್ಯ ಕಾರ್ಯಕರ್ತರು, ಆಂಬುಲೆನ್ಸ್ ಚಾಲಕರು ಮತ್ತು ಇತರರಿಗೆ ಸಾಮರ್ಥ್ಯ ನಿರ್ಮಾಣದ ತರಬೇತಿ


    · ಆಸ್ಪತ್ರೆಗಳಲ್ಲಿ ಸೋಂಕು ನಿಯಂತ್ರಣ ಚಟುವಟಿಕೆಗಳು. ಪ್ರಕರಣಗಳನ್ನು ನಿಭಾಯಿಸಲು ತರಬೇತಿ ಪಡೆದ ಮೀಸಲು ತಂಡಗಳು


    · ಸಂಸ್ಥೆಗಳಲ್ಲಿ ತ್ವರಿತ ಪ್ರತಿಕ್ರಿಯೆ ತಂಡಗಳು


    · ಎರ್ನಾಕುಲಂನ ವೈದ್ಯಕೀಯ ಕಾಲೇಜಿನಲ್ಲಿ ಸಹಾಯ ಕೇಂದ್ರ


    · ಆಸ್ಪತ್ರೆಗಳಲ್ಲಿ ತರಬೇತಿ ಪಡೆದ ವೈದ್ಯರು, ಶುಶ್ರೂಷಕರು ಹಾಗೂ ಅರೆ ವೈದ್ಯಕೀಯ ತಂಡಗಳು. ಎಲ್ಲ ಆಸ್ಪತ್ರೆಗಳಲ್ಲಿ ನಿಗಾವಣೆ


    · ಜಾಗೃತಿ ಮೂಡಿಸುವ ಚಟುವಟಿಕೆಗಳು.


    *******

    
    
    (Release ID: 1573325) Visitor Counter : 40
    
    
      Read this release in: English , Hindi , Bengali , Tamil , Malayalam