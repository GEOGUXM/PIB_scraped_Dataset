      ಪ್ರಧಾನ ಮಂತ್ರಿಯವರ ಕಛೇರಿ

      ಜಿ 20 ಶೃಂಗಸಭೆಯಲ್ಲಿ ಬ್ರಿಕ್ಸ್ ನಾಯಕರ ಅನೌಪಚಾರಿಕ ಸಭೆಯ ಜಂಟಿ ಹೇಳಿಕೆ
      Posted On: 28 JUN 2019 7:24PM by PIB Bengaluru


    ಜಿ 20 ಶೃಂಗಸಭೆಯಲ್ಲಿ ಬ್ರಿಕ್ಸ್ ನಾಯಕರ ಅನೌಪಚಾರಿಕ ಸಭೆಯ ಜಂಟಿ ಹೇಳಿಕೆ


    1. ನಾವು, ಬ್ರೆಜಿಲ್, ರಷ್ಯಾ, ಭಾರತ, ಚೀನಾ ಮತ್ತು ದಕ್ಷಿಣ ಆಫ್ರಿಕಾ ಗಣರಾಜ್ಯದ ಮುಖ್ಯಸ್ಥರು, ಜಿ 20 ಶೃಂಗಸಭೆಯ ಹೊತ್ತಿನಲ್ಲಿ 2019 ರ ಜೂನ್ 28 ರಂದು ಜಪಾನ್‌ನ ಒಸಾಕಾದಲ್ಲಿ. ಸಭೆ ಸೇರಿದ್ದೇವೆ. ಜಿ 20 ಶೃಂಗಸಭೆಯ ಅಧ್ಯಕ್ಷತೆಗಾಗಿ ಜಪಾನ್ ನ್ನು ನಾವು ಅಭಿನಂದಿಸುತ್ತೇವೆ ಮತ್ತು ಅದು ಒದಗಿಸಿದ ಆತಿಥ್ಯಕ್ಕಾಗಿ ನಮ್ಮ ಕೃತಜ್ಞತೆಯನ್ನು ವ್ಯಕ್ತಪಡಿಸುತ್ತೇವೆ.


    2. ಜಪಾನ್ ತನ್ನ ಅಧ್ಯಕ್ಷ ಸ್ಥಾನಕ್ಕಾಗಿ ಆಯ್ಕೆ ಮಾಡಿದ ಆದ್ಯತೆಗಳನ್ನು ನಾವು ಗಮನಿಸಿದ್ದೇವೆ. ಇದರಲ್ಲಿ ವ್ಯಾಪಾರ, ವಿಜ್ಞಾನ, ತಂತ್ರಜ್ಞಾನ ಮತ್ತು ನಾವೀನ್ಯತೆ, ಮೂಲಸೌಕರ್ಯ, ಹವಾಮಾನ ಬದಲಾವಣೆ, ಸಾರ್ವತ್ರಿಕ ಆರೋಗ್ಯ ರಕ್ಷಣೆ, ವಯಸ್ಸಾದ ಜನಸಂಖ್ಯೆ ಮತ್ತು ಸುಸ್ಥಿರ ಅಭಿವೃದ್ಧಿ ಸೇರಿವೆ.


    3. ವಿಶ್ವ ಆರ್ಥಿಕ ಬೆಳವಣಿಗೆಯು ಸ್ಥಿರವಾಗುತ್ತಿದೆ ಮತ್ತು ಸಾಮಾನ್ಯವಾಗಿ ಈ ವರ್ಷದ ನಂತರ ಮತ್ತು 2020 ರವರೆಗೆ ಸಾಧಾರಣವಾಗಿ ಏರಿಕೆಯಾಗಲಿದೆ. ಆದಾಗ್ಯೂ, ವ್ಯಾಪಾರ ಮತ್ತು ರಾಜಕೀಯ ರಾಜಕೀಯ ಉದ್ವಿಗ್ನತೆಗಳು, ಸರಕುಗಳ ಬೆಲೆಗಳಲ್ಲಿನ ಚಂಚಲತೆ, ಅಸಮಾನತೆ ಮತ್ತು ಅಂತರ್ಗತ ಬೆಳವಣಿಗೆಯ ಕೊರತೆಯು ಬೆಳವಣಿಗೆಯನ್ನು ಬಲಪಡಿಸುವುದು ಹೆಚ್ಚು ಅನಿಶ್ಚಿತವಾಗಿ ಉಳಿದಿದೆ, ಜಾಗತಿಕ ಆರ್ಥಿಕ ಅಸಮತೋಲನವು ದೊಡ್ಡದಾಗಿದೆ ಮತ್ತು ನಿರಂತರವಾಗಿರುತ್ತದೆ ಮತ್ತು ಸಂಪೂರ್ಣ ಮೇಲ್ವಿಚಾರಣೆ ಮತ್ತು ಸಮಯೋಚಿತ ನೀತಿ ಪ್ರತಿಕ್ರಿಯೆಗಳ ಅಗತ್ಯವಿದೆ. ಅಂತರರಾಷ್ಟ್ರೀಯ ವ್ಯಾಪಾರದ ನಿರಂತರ ಬೆಳವಣಿಗೆಗೆ ಅನುಕೂಲಕರ ಜಾಗತಿಕ ಆರ್ಥಿಕ ವಾತಾವರಣದ ಮಹತ್ವವನ್ನು ನಾವು ಮತ್ತಷ್ಟು ಒತ್ತಿ ಹೇಳುತ್ತಿದ್ದೇವೆ.


    4. ಈ ಸನ್ನಿವೇಶದಲ್ಲಿ, ಬ್ರಿಕ್ಸ್ ದೇಶಗಳು ಕಳೆದ ಒಂದು ದಶಕದಲ್ಲಿ ಜಾಗತಿಕ ಬೆಳವಣಿಗೆಯ ಪ್ರಮುಖ ಚಾಲಕರಾಗಿವೆ. ಪ್ರಸ್ತುತ ಜಾಗತಿಕ ಉತ್ಪಾದನೆಯ ಮೂರನೇ ಒಂದು ಭಾಗವನ್ನು ಪ್ರತಿನಿಧಿಸುತ್ತಿವೆ ಎಂಬ ತೃಪ್ತಿ ನಮಗಿದೆ. 2030 ರ ವೇಳೆಗೆ ಬ್ರಿಕ್ಸ್ ಜಾಗತಿಕ ಆರ್ಥಿಕ ಬೆಳವಣಿಗೆಯ ಅರ್ಧಕ್ಕಿಂತ ಹೆಚ್ಚಿನದನ್ನು ಹೊಂದಿರಲಿದೆ ಎಂದು ಸಮೀಕ್ಷೆಗಳು ಹೇಳುತ್ತಿವೆ. ರಚನಾತ್ಮಕ ಸುಧಾರಣೆಗಳ ನಿರಂತರ ಅನುಷ್ಠಾನವು ನಮ್ಮ ಬೆಳವಣಿಗೆಯ ಸಾಮರ್ಥ್ಯವನ್ನು ಹೆಚ್ಚಿಸುತ್ತದೆ. ಬ್ರಿಕ್ಸ್ ಸದಸ್ಯರಲ್ಲಿ ಸಮತೋಲಿತ ವ್ಯಾಪಾರ ವಿಸ್ತರಣೆ ಅಂತರರಾಷ್ಟ್ರೀಯ ವ್ಯಾಪಾರ ಹರಿವನ್ನು ಬಲಪಡಿಸಲು ಮತ್ತಷ್ಟು ಕೊಡುಗೆ ನೀಡುತ್ತದೆ.


    5. ಸವಾಲುಗಳನ್ನು ಎದುರಿಸಲು ಮತ್ತು ಅವಕಾಶಗಳಿಂದ ಸಂಪೂರ್ಣವಾಗಿ ಲಾಭ ಪಡೆಯಲು ನೆರವಾಗುವಾಗ ಇತರರ ಪ್ರಾಮುಖ್ಯತೆಯನ್ನು ನಾವು ಒಪ್ಪಿಕೊಳ್ಳುತ್ತೇವೆ. ಮುಕ್ತ ಮಾರುಕಟ್ಟೆಗಳು; ಬಲವಾದ ಆರ್ಥಿಕ ಸ್ಥಿತಿಸ್ಥಾಪಕತ್ವ; ಆರ್ಥಿಕ ಸ್ಥಿರತೆ; ಉತ್ತಮವಾಗಿ ವಿನ್ಯಾಸಗೊಳಿಸಿದ ಮತ್ತು ಸಂಘಟಿತ ಸ್ಥೂಲ ಆರ್ಥಿಕ ನೀತಿಗಳು; ರಚನಾತ್ಮಕ ಸುಧಾರಣೆಗಳು; ಮಾನವ ಬಂಡವಾಳದಲ್ಲಿ ಸಾಕಷ್ಟು ಹೂಡಿಕೆ; ಬಡತನದ ಮಟ್ಟ ಮತ್ತು ಅಸಮಾನತೆಯ ಕಡಿತ; ಹೂಡಿಕೆ ಮತ್ತು ನಾವೀನ್ಯತೆಯನ್ನು ಉತ್ತೇಜಿಸಲು ಪರಿಣಾಮಕಾರಿ ಸ್ಪರ್ಧೆ; ಮುಕ್ತ, ನ್ಯಾಯೋಚಿತ, ನ್ಯಾಯಸಮ್ಮತ ಮತ್ತು ತಾರತಮ್ಯವಿಲ್ಲದ ವ್ಯವಹಾರಗಳು; ಸಾರ್ವಜನಿಕ-ಖಾಸಗಿ ಸಹಭಾಗಿತ್ವದಲ್ಲಿ ಸಹಕಾರ (ಪಿಪಿಪಿ); ಮತ್ತು ಮೂಲಸೌಕರ್ಯಕ್ಕೆ ಹಣಕಾಸು ವ್ಯವಸ್ಥೆ ಮತ್ತು ಅಭಿವೃದ್ಧಿ. ಈ ಪ್ರದೇಶಗಳಲ್ಲಿನ ಅಂತರರಾಷ್ಟ್ರೀಯ ಮತ್ತು ದೇಶೀಯ ಕ್ರಮಗಳು ಸುಸ್ಥಿರ ಮತ್ತು ಅಂತರ್ಗತ ಆರ್ಥಿಕ ಬೆಳವಣಿಗೆಗೆ ಕಾರಣವಾಗುತ್ತವೆ. ಜಾಗತಿಕ ಮೌಲ್ಯ ಸರಪಳಿಗಳಲ್ಲಿ ಅಭಿವೃದ್ಧಿಶೀಲ ರಾಷ್ಟ್ರಗಳ ಹೆಚ್ಚಿನ ಭಾಗವಹಿಸುವಿಕೆಗೆ ನಾವು ಕರೆ ನೀಡುತ್ತೇವೆ. ವ್ಯಾಪಾರ ಮತ್ತು ಡಿಜಿಟಲ್ ಆರ್ಥಿಕತೆಯ ನಡುವಿನ ಅಂತರಸಂಪರ್ಕದ ಮಹತ್ವವನ್ನು ನಾವು ಗುರುತಿಸುತ್ತೇವೆ. ಅಭಿವೃದ್ಧಿಗೆ ಡೇಟಾದ ಪಾತ್ರವನ್ನು ಸಹ ನಾವು ದೃಢೀಕರಿಸುತ್ತೇವೆ.


    6. ನಾವು ಪಾರದರ್ಶಕ, ತಾರತಮ್ಯರಹಿತ, ಮುಕ್ತ ಮತ್ತು ಅಂತರ್ಗತ ಅಂತರರಾಷ್ಟ್ರೀಯ ವ್ಯಾಪಾರಕ್ಕೆ ಬದ್ಧರಾಗಿದ್ದೇವೆ. ರಕ್ಷಣಾತ್ಮಕತೆ ಮತ್ತು ಏಕಪಕ್ಷೀಯತೆಯು ಡಬ್ಲ್ಯುಟಿಒನ ಉದ್ದೇಶ ಮತ್ತು ನಿಯಮಗಳಿಗೆ ವಿರುದ್ಧವಾಗಿದೆ. ಬಹುಪಕ್ಷೀಯತೆ ಮತ್ತು ಅಂತರರಾಷ್ಟ್ರೀಯ ಕಾನೂನಿಗೆ ನಮ್ಮ ಬದ್ಧತೆಯನ್ನು ನಾವು ದೃಢೀಕರಿಸುತ್ತೇವೆ. ನಿಯಮಗಳ ಆಧಾರಿತ ಬಹುಪಕ್ಷೀಯ ವ್ಯಾಪಾರ ವ್ಯವಸ್ಥೆಗೆ ನಮ್ಮ ಸಂಪೂರ್ಣ ಬೆಂಬಲವನ್ನು ಡಬ್ಲ್ಯುಟಿಒ ಜೊತೆ ಹೊಂದಿದ್ದೇವೆ. ಅಂತರರಾಷ್ಟ್ರೀಯ ವ್ಯಾಪಾರದಲ್ಲಿ ಪ್ರಸ್ತುತ ಮತ್ತು ಭವಿಷ್ಯದ ಸವಾಲುಗಳನ್ನು ಉತ್ತಮವಾಗಿ ಪರಿಹರಿಸುವ ಉದ್ದೇಶದಿಂದ ನಾವು ಸಂಘಟನೆಯ ಅಗತ್ಯ ಸುಧಾರಣೆಯ ಕುರಿತು ಎಲ್ಲಾ ಡಬ್ಲ್ಯುಟಿಒ ಸದಸ್ಯರೊಂದಿಗೆ ರಚನಾತ್ಮಕವಾಗಿ ಕೆಲಸ ಮಾಡುತ್ತೇವೆ, ಇದರಿಂದಾಗಿ ಅದರ ಪ್ರಸ್ತುತತೆ ಮತ್ತು ಪರಿಣಾಮಕಾರಿತ್ವವನ್ನು ಹೆಚ್ಚಿಸುತ್ತದೆ. ಸುಧಾರಣೆಯು ಇತರ ವಿಷಯಗಳ ನಡುವೆ, ಡಬ್ಲ್ಯುಟಿಒದ ಕೇಂದ್ರೀಯತೆ, ಪ್ರಮುಖ ಮೌಲ್ಯಗಳು ಮತ್ತು ಮೂಲಭೂತ ತತ್ವಗಳನ್ನು ಕಾಪಾಡಿಕೊಳ್ಳಬೇಕು ಮತ್ತು ಅಭಿವೃದ್ಧಿಶೀಲ ರಾಷ್ಟ್ರಗಳು ಮತ್ತು ಎಲ್‌ಡಿಸಿಗಳು ಸೇರಿದಂತೆ ಎಲ್ಲಾ ಸದಸ್ಯರ ಹಿತಾಸಕ್ತಿಗಳನ್ನು ಪರಿಗಣಿಸಬೇಕು. ಡಬ್ಲ್ಯುಟಿಒ ಸಮಾಲೋಚನಾ ಕಾರ್ಯಸೂಚಿಯನ್ನು ಸಮತೋಲನಗೊಳಿಸುವುದು ಮತ್ತು ಮುಕ್ತ, ಪಾರದರ್ಶಕ ಮತ್ತು ಅಂತರ್ಗತ ರೀತಿಯಲ್ಲಿ ಚರ್ಚಿಸುವುದು ಕಡ್ಡಾಯವಾಗಿದೆ.


    7. ಡಬ್ಲ್ಯುಟಿಒದ ವಿವಾದ ಇತ್ಯರ್ಥ ವ್ಯವಸ್ಥೆಯು ಬಹುಪಕ್ಷೀಯ ವ್ಯಾಪಾರ ವ್ಯವಸ್ಥೆಯ ಅನಿವಾರ್ಯ ಸ್ತಂಭವಾಗಿದೆ ಮತ್ತು ಸಂಘಟನೆಯ ಸರಿಯಾದ ಮತ್ತು ಪರಿಣಾಮಕಾರಿ ಕಾರ್ಯನಿರ್ವಹಣೆಗೆ ಮೇಲ್ಮನವಿ ಸಂಸ್ಥೆಯು ಅವಶ್ಯಕವಾಗಿದೆ. ಡಬ್ಲ್ಯುಟಿಒನಲ್ಲಿನ ವಿವಾದಗಳಿಗಾಗಿ ಕಾರ್ಯನಿರ್ವಹಿಸುವ ಎರಡು-ಹಂತದ ಬೈಂಡಿಂಗ್ ತೀರ್ಪು ವ್ಯವಸ್ಥೆಯ ಸಂರಕ್ಷಣೆಗೆ ನಾವು ಬದ್ಧರಾಗಿದ್ದೇವೆ. ಡಬ್ಲ್ಯುಟಿಒ ಮೇಲ್ಮನವಿ ಸಂಸ್ಥೆಯ ಸದಸ್ಯರ ನೇಮಕದಲ್ಲಿನ ಬಿಕ್ಕಟ್ಟನ್ನು ಪರಿಹರಿಸುವ ತುರ್ತುಸ್ಥಿತಿಯನ್ನು ನೆನಪಿಸಿ, ಮೇಲ್ಮನವಿ ಸಂಸ್ಥೆಯ ಆಯ್ಕೆ ಪ್ರಕ್ರಿಯೆಯನ್ನು ತಕ್ಷಣ ಪ್ರಾರಂಭಿಸಬೇಕು ಎಂದು ನಾವು ಒತ್ತಾಯಿಸುತ್ತೇವೆ.


    8. ಜಾಗತಿಕ ಹಣಕಾಸು ಸುರಕ್ಷತಾ ಜಾಲದ ಕೇಂದ್ರದಲ್ಲಿ ಬಲವಾದ, ಕೋಟಾ ಆಧಾರಿತ ಮತ್ತು ಸಮರ್ಪಕವಾಗಿ ಸಂಪನ್ಮೂಲ ಹೊಂದಿರುವ ಅಂತರರಾಷ್ಟ್ರೀಯ ಹಣಕಾಸು ನಿಧಿಗೆ (IMF) ನಮ್ಮ ಬದ್ಧತೆಯನ್ನು ನಾವು ಪುನರುಚ್ಚರಿಸುತ್ತೇವೆ. 2010 ರಲ್ಲಿ ಒಪ್ಪಿದ ತತ್ವಗಳ ಆಧಾರದ ಮೇಲೆ ಐಎಂಎಫ್ ಕೋಟಾ ಮತ್ತು ಆಡಳಿತ ಸುಧಾರಣೆಯ ಅನುಷ್ಠಾನಕ್ಕೆ ಕಾರ್ಯನಿರ್ವಾಹಕ ಮಂಡಳಿಯೊಂದಿಗೆ ಕೆಲಸ ಮಾಡುವ ನಮ್ಮ ಬದ್ಧತೆಯನ್ನು ನಾವು ಪುನರುಚ್ಚರಿಸುತ್ತೇವೆ. 2019 ರ ವಾರ್ಷಿಕ ಸಭೆಯೊಳಗೆ ಕೋಟಾಗಳ 15 ನೇ ಸಾಮಾನ್ಯ ವಿಮರ್ಶೆಯನ್ನು ಮುಕ್ತಾಯಗೊಳಿಸಲು ನಾವು ಬದ್ಧರಾಗಿದ್ದೇವೆ.


    9. ಮೂಲಸೌಕರ್ಯಕ್ಕೆ ಹಣಕಾಸು ಮತ್ತು ಸುಸ್ಥಿರ ಅಭಿವೃದ್ಧಿಯಲ್ಲಿ, ಹೊಸ ಅಭಿವೃದ್ಧಿ ಬ್ಯಾಂಕ್ (NDB) ನ ಪಾತ್ರವನ್ನು ನಾವು ಗಮನಿಸುತ್ತಿದ್ದೇವೆ. ಯೋಜನೆಗಳ ಬಲವಾದ, ಸಮತೋಲಿತ ಮತ್ತು ಉತ್ತಮ-ಗುಣಮಟ್ಟದ ಬಂಡವಾಳವನ್ನು ನಿರ್ಮಿಸಲು ಹೆಚ್ಚಿನ ಮತ್ತು ನಿರಂತರ ಪ್ರಯತ್ನಗಳ ಅಗತ್ಯವನ್ನು ಒತ್ತಿಹೇಳುತ್ತಿದ್ದೇವೆ. ಸದಸ್ಯ ರಾಷ್ಟ್ರಗಳಲ್ಲಿನ ನಿರ್ಣಾಯಕ ಮೂಲಸೌಕರ್ಯ ಹೂಡಿಕೆಗಳಲ್ಲಿನ ಬ್ಯಾಕ್‌ಲಾಗ್ ಅನ್ನು ಪರಿಹರಿಸಲು ಕೇಂದ್ರೀಕೃತ ಪ್ರಯತ್ನದ ಮಹತ್ವವನ್ನು ನಾವು ಒತ್ತಿಹೇಳುತ್ತೇವೆ. ಪ್ರಾದೇಶಿಕ ಕಚೇರಿಗಳ ಸ್ಥಾಪನೆಯಿಂದ ಎನ್‌ಡಿಬಿ ಪ್ರಬಲವಾಗುತ್ತದೆ. ಚೀನಾದಿಂದ ಆರಂಭಿಸಿ ದಕ್ಷಿಣ ಆಫ್ರಿಕಾ ಮತ್ತು ರಷ್ಯಾದಲ್ಲಿ ಮುಂಬರುವ ಬಾಂಡ್ ಕಾರ್ಯಕ್ರಮಗಳನ್ನು ಪ್ರಾರಂಭಿಸಿ, ಅದರ ಎಲ್ಲಾ ಸದಸ್ಯರ ದೇಶೀಯ ಕರೆನ್ಸಿಗಳಲ್ಲಿ ಸಂಪನ್ಮೂಲಗಳನ್ನು ಕ್ರೋಢೀಕರಿಸುವ ಎನ್‌ಡಿಬಿಯ ಬದ್ಧತೆಯನ್ನು ನಾವು ಸ್ವಾಗತಿಸುತ್ತೇವೆ. ಎನ್‌ಡಿಬಿ ಯೋಜನಾ ತಯಾರಿ ನಿಧಿಯ ಆರಂಭಿಕ ಅನುಷ್ಠಾನಕ್ಕಾಗಿ ನಾವು ಎದುರು ನೋಡುತ್ತಿದ್ದೇವೆ. ಇದು ಯೋಜನೆಗಳ ತಯಾರಿಗೆ ಸಮರ್ಥ ಸಾಧನವಾಗಿ ಪರಿಣಮಿಸುತ್ತದೆ ಮತ್ತು ಎನ್‌ಡಿಬಿಯ ಸದಸ್ಯ ರಾಷ್ಟ್ರಗಳಿಗೆ ತಾಂತ್ರಿಕ ನೆರವು ನೀಡುತ್ತದೆ.


    10. ಸದಸ್ಯ ರಾಷ್ಟ್ರಗಳಲ್ಲಿ ಪಾವತಿ ಒತ್ತಡಗಳ ಅಲ್ಪಾವಧಿಯ ಸಮತೋಲನವನ್ನು ತಡೆಯುವ ಕಾರ್ಯವಿಧಾನವಾಗಿ ಬ್ರಿಕ್ಸ್ ಅನಿಶ್ಚಿತ ಮೀಸಲು ವ್ಯವಸ್ಥೆ (CRA) ಯ ಪ್ರಾಮುಖ್ಯತೆಯನ್ನು ನಾವು ಒತ್ತಿಹೇಳುತ್ತೇವೆ. 2018 ರಲ್ಲಿ ನಡೆಸಿದ ಯಶಸ್ವಿ ಪ್ರಯೋಗಾರ್ಥವನ್ನು ಅನುಸರಿಸಿ, ಖಚಿತಪಡಿಸಿಕೊಳ್ಳಲು ನಾವು ಇನ್ನಷ್ಟು ಸಂಪೂರ್ಣ ಪ್ರಯೋಗಗಳಿಗೆ ಬದ್ಧರಾಗಿದ್ದೇವೆ. ಅಗತ್ಯವಿದ್ದರೆ, ಸಂಪನ್ಮೂಲಗಳ ಕರೆಗೆ ಸ್ಪಂದಿಸಲು ಅದರ ಕಾರ್ಯಾಚರಣೆಯ ಸಿದ್ಧತೆ. ಮ್ಯಾಕ್ರೋ ಎಕನಾಮಿಕ್ ಇನ್ಫಾರ್ಮೇಶನ್ (ಎಸ್‌ಇಎಂಐ) ಯಲ್ಲಿ ಸಿಆರ್‌ಎ ವಿನಿಮಯ ವ್ಯವಸ್ಥೆಯನ್ನು ನಾವು ಸ್ವಾಗತಿಸುತ್ತೇವೆ. ಬ್ರಿಕ್ಸ್ ಸ್ಥಳೀಯ ಕರೆನ್ಸಿ ಬಾಂಡ್ ನಿಧಿಯನ್ನು ಸ್ಥಾಪಿಸುವ ನಿರಂತರ ಪ್ರಯತ್ನಗಳನ್ನು ನಾವು ಸ್ವಾಗತಿಸುತ್ತೇವೆ. ಅದರ ಕಾರ್ಯಾಚರಣೆಯನ್ನು ಎದುರು ನೋಡುತ್ತಿದ್ದೇವೆ.ಸಿಎಆರ್ ಮತ್ತು ಐಎಂಎಫ್ ನಡುವಿನ ಸಹಕಾರವನ್ನು ನಾವು ಬೆಂಬಲಿಸುತ್ತೇವೆ.


    11. ಬ್ರಿಕ್ಸ್ ದೇಶಗಳೂ ಸೇರಿದಂತೆ ಎಲ್ಲೇ ಯಾರ ವಿರುದ್ಧವೂ ನಡೆಯುವ ಎಲ್ಲ ರೀತಿಯ ಭಯೋತ್ಪಾದಕ ದಾಳಿಯನ್ನು ನಾವು ಬಲವಾಗಿ ಖಂಡಿಸುತ್ತೇವೆ. ಅಂತರರಾಷ್ಟ್ರೀಯ ಕಾನೂನಿನಡಿ ವಿಶ್ವಸಂಸ್ಥೆಯ ಆಶ್ರಯದಲ್ಲಿ ಭಯೋತ್ಪಾದನೆಯನ್ನು ಎದುರಿಸಲು ಸಮಗ್ರ ಪ್ರಯತ್ನಗಳು ಮತ್ತು ಸಮಗ್ರ ವಿಧಾನಕ್ಕಾಗಿ ನಾವು ಒತ್ತಾಯಿಸುತ್ತೇವೆ. ಭಯೋತ್ಪಾದಕ ಜಾಲಗಳಿಗೆ ಹಣಕಾಸು ನೀಡಿಕೆ ತಡೆಗಟ್ಟುವುದು ಮತ್ತು ಅವರ ಪ್ರದೇಶಗಳಿಂದ ಭಯೋತ್ಪಾದಕ ಕ್ರಮಗಳನ್ನು ತಡೆಯುವುದು ಎಲ್ಲಾ ದೇಶಗಳ ಜವಾಬ್ದಾರಿಯಾಗಿದೆ ಎಂದು ನಾವು ಪುನರುಚ್ಚರಿಸುತ್ತೇವೆ. ಭಯೋತ್ಪಾದಕ ಉದ್ದೇಶಗಳಿಗಾಗಿ ಅಂತರ್ಜಾಲದ ದುರ್ಬಳಕೆಯ ವಿರುದ್ಧ ಹೋರಾಡುವ ನಮ್ಮ ಬದ್ಧತೆಯನ್ನು ನಾವು ಪುನರುಚ್ಚರಿಸುತ್ತೇವೆ. ಸುರಕ್ಷತೆಯನ್ನು ಖಚಿತಪಡಿಸಿಕೊಳ್ಳಲು ದೇಶಗಳು ಪ್ರಮುಖ ಪಾತ್ರ ವಹಿಸುತ್ತವೆ ಮತ್ತು ಐಸಿಟಿಗಳ ಬಳಕೆಯಲ್ಲಿ ಭದ್ರತೆ, ಭಯೋತ್ಪಾದಕ ಕೃತ್ಯಗಳನ್ನು ಉತ್ತೇಜನಕ್ಕೆ, ನೇಮಕಾತಿಗೆ, ಹಾದಿ ಸುಗಮಗೊಳಿಸಲು ಅಥವಾ ಎಸಗಲು ಭಯೋತ್ಪಾದಕರು ಡಿಜಿಟಲ್ ಪ್ಲಾಟ್‌ಫಾರ್ಮ್‌ಗಳನ್ನು ಬಳಸುವ ಸಾಮರ್ಥ್ಯವನ್ನು ತೊಡೆದುಹಾಕಲು, ಅನ್ವಯವಾಗುವ ಕಾನೂನಿಗೆ ಅನುಸಾರವಾಗಿ, ಸರ್ಕಾರಗಳೊಂದಿಗೆ ಸಹಕರಿಸಲು ತಂತ್ರಜ್ಞಾನ ಕಂಪನಿಗಳಿಗೆ ಸಹಾಯ ಮಾಡಬೇಕು.


    12. ನಾವು ಭ್ರಷ್ಟಾಚಾರದ ವಿರುದ್ಧ ಹೋರಾಡಲು ಬದ್ಧರಾಗಿದ್ದೇವೆ ಮತ್ತು ಸಾರ್ವಜನಿಕ ಮತ್ತು ಖಾಸಗಿ ಕ್ಷೇತ್ರಗಳಲ್ಲಿ ಪ್ರಾಮಾಣಿಕತೆಯನ್ನು ಬೆಳೆಸುತ್ತೇವೆ. ಆದ್ದರಿಂದ, ಭ್ರಷ್ಟಾಚಾರದ ಪ್ರಕರಣಗಳನ್ನು ವಿಶೇಷವಾಗಿ ಸ್ವತ್ತುಗಳ ವಸೂಲಾತಿಗೆ ಸಂಬಂಧಿಸಿದಂತೆ ಹೆಚ್ಚು ಪರಿಣಾಮಕಾರಿಯಾಗಿ ಪರಿಹರಿಸಲು ನಾವು ಸೂಕ್ತವಾದ ಅಂತಾರಾಷ್ಟ್ರೀಯ ವಿರೋಧಿ ಸಹಕಾರ ಮತ್ತು ಕಾನೂನುಗಳನ್ನು ಬಲಪಡಿಸಲು ಪ್ರಯತ್ನಿಸುತ್ತೇವೆ. ಭ್ರಷ್ಟಾಚಾರಕ್ಕಾಗಿ ಯತ್ನಿಸಿದ ವ್ಯಕ್ತಿಗಳ ವಿಚಾರಣೆಯಲ್ಲಿ ಪರಸ್ಪರ ಪ್ರಯತ್ನಗಳನ್ನು ಹೆಚ್ಚಿಸಲು ನಾವು ಪ್ರಯತ್ನಿಸುತ್ತೇವೆ. ಸಾರ್ವಜನಿಕ ಮತ್ತು ಖಾಸಗಿ ವಲಯಗಳಲ್ಲಿನ ಭ್ರಷ್ಟಾಚಾರವನ್ನು ತಡೆಗಟ್ಟುವಲ್ಲಿ ಮತ್ತು ಎದುರಿಸುವಲ್ಲಿ ಮಾಹಿತಿದಾರರ ಪಾತ್ರವನ್ನು ನಾವು ಗುರುತಿಸುತ್ತೇವೆ ಮತ್ತು ಅವರನ್ನು ರಕ್ಷಿಸುವ ಕ್ರಮಗಳನ್ನು ಸುಧಾರಿಸುವ ಅವಶ್ಯಕತೆಯಿದೆ.


    13. ಕಾನೂನುಬಾಹಿರ ಹಣ ಮತ್ತು ಹಣಕಾಸಿನ ಹರಿವುಗಳು ಮತ್ತು ವಿದೇಶಿ ನ್ಯಾಯವ್ಯಾಪ್ತಿಯಲ್ಲಿ ಸಂಗ್ರಹಿಸಲಾಗಿರುವ ಅಕ್ರಮ ಸಂಪತ್ತು ಸೇರಿದಂತೆ ಭ್ರಷ್ಟಾಚಾರವು ಜಾಗತಿಕ ಸವಾಲು ಎಂದು ನಾವು ಒಪ್ಪಿಕೊಳ್ಳುತ್ತೇವೆ ಅದು ಆರ್ಥಿಕ ಬೆಳವಣಿಗೆ ಮತ್ತು ಸುಸ್ಥಿರ ಅಭಿವೃದ್ಧಿಯ ಮೇಲೆ ನಕಾರಾತ್ಮಕ ಪರಿಣಾಮ ಬೀರಬಹುದು. ಈ ನಿಟ್ಟಿನಲ್ಲಿ ಬಲವಾದ ಜಾಗತಿಕ ಬದ್ಧತೆಯನ್ನು ಪ್ರೋತ್ಸಾಹಿಸುತ್ತೇವೆ. ದೇಶೀಯ ಕಾನೂನು ವ್ಯವಸ್ಥೆಗಳಿಗೆ ಒಳಪಟ್ಟು, ಭ್ರಷ್ಟಾಚಾರ-ವಿರೋಧಿ ಕಾನೂನು ಜಾರಿ, ಪರಾರಿಯಾದವರನ್ನು ಹಸ್ತಾಂತರಿಸುವುದು, ಆರ್ಥಿಕ ಮತ್ತು ಭ್ರಷ್ಟಾಚಾರ ಅಪರಾಧಿಗಳು ಮತ್ತು ಕದ್ದ ಆಸ್ತಿಗಳನ್ನು ವಸೂಲಿ ಮಾಡುವಲ್ಲಿ ಸಹಕಾರವನ್ನು ಬಲಪಡಿಸುವ ಅಗತ್ಯವನ್ನು ನಾವು ಗುರುತಿಸುತ್ತೇವೆ. ಹಣಕಾಸಿನ ಕ್ರಿಯೆಗಳ ಕಾರ್ಯಪಡೆ (ಎಫ್‌ಎಟಿಎಫ್), ವಿಶ್ವ ಕಸ್ಟಮ್ಸ್ ಸಂಸ್ಥೆ ಮತ್ತು ಇತರ ಸಂಬಂಧಿತ ಬಹುಪಕ್ಷೀಯ ಕಾರ್ಯವಿಧಾನಗಳು ಸೇರಿದಂತೆ ಕಾನೂನುಬಾಹಿರ ಹಣಕಾಸಿನ ಹರಿವುಗಳನ್ನು ಎದುರಿಸುವಲ್ಲಿ ಅಂತರರಾಷ್ಟ್ರೀಯ ಸಹಕಾರವನ್ನು ಬೆಂಬಲಿಸುವ ನಮ್ಮ ಬದ್ಧತೆಯನ್ನು ನಾವು ಪುನರುಚ್ಚರಿಸುತ್ತೇವೆ.


    14. ಇಂಧನ ಸುರಕ್ಷತೆ, ಸುಸ್ಥಿರತೆ ಮತ್ತು ಕೈಗೆಟುಕುವಿಕೆಯನ್ನು ಖಾತ್ರಿಪಡಿಸಿಕೊಳ್ಳುವಾಗ, ಹಸಿರುಮನೆ ಅನಿಲ ಹೊರಸೂಸುವಿಕೆಯನ್ನು ಕಡಿಮೆ ಮಾಡುವುದರೊಂದಿಗೆ ಬೆಳವಣಿಗೆಯನ್ನು ಸಂಯೋಜಿಸುವ ಸ್ವಚ್ಚ, ಹೆಚ್ಚು ಹೊಂದಿಕೊಳ್ಳುವ ಇಂಧನ ದಕ್ಷ ವ್ಯವಸ್ಥೆಗಳತ್ತ ಪರಿವರ್ತಿಸುವಲ್ಲಿ ಸಹಕಾರದ ನಿರ್ಣಾಯಕ ಪಾತ್ರವನ್ನು ನಾವು ಗುರುತಿಸಿದ್ದೇವೆ. ಸೌರಶಕ್ತಿ, ಸುಸ್ಥಿರ ಜೈವಿಕ ಶಕ್ತಿ ಮತ್ತು ಸಾರಿಗೆಯಲ್ಲಿ ನೈಸರ್ಗಿಕ ಅನಿಲದಂತಹ ಕಡಿಮೆ ಹೊರಸೂಸುವಿಕೆ ಭವಿಷ್ಯವನ್ನು ಸಾಧಿಸಲು ವೈವಿಧ್ಯಮಯ ಶಕ್ತಿ ಮೂಲಗಳು ಮತ್ತು ತಾಂತ್ರಿಕ ಪ್ರಗತಿಯ ಮಹತ್ವವನ್ನು ನಾವು ಅಂಗೀಕರಿಸಿದ್ದೇವೆ. ಈ ನಿಟ್ಟಿನಲ್ಲಿ, ನವೀಕರಿಸಬಹುದಾದ ಇಂಧನ ಸಂಪನ್ಮೂಲಗಳ ಬಗ್ಗೆ ಅಂತರರಾಷ್ಟ್ರೀಯ ಸಹಕಾರವನ್ನು ಉತ್ತೇಜಿಸುವ ಬ್ರಿಕ್ಸ್ ದೇಶಗಳ ಪ್ರಯತ್ನಗಳನ್ನು ನಾವು ಅಂಗೀಕರಿಸುತ್ತೇವೆ ಮತ್ತು ಬ್ರಿಕ್ಸ್ ಇಂಧನ ಸಂಶೋಧನಾ ಸಹಕಾರ ವೇದಿಕೆಯನ್ನು ಬಲಪಡಿಸುವ ನಮ್ಮ ಬದ್ಧತೆಯನ್ನು ಪುನರುಚ್ಚರಿಸುತ್ತೇವೆ, ಸುಸ್ಥಿರ ಶಕ್ತಿಯ ಕುರಿತು ಜಂಟಿ ಅಧ್ಯಯನಕ್ಕೆ ಅನುಕೂಲವಾಗುವಂತೆ ಮತ್ತು ಸುಧಾರಿತ ಇಂಧನ ತಂತ್ರಜ್ಞಾನಗಳನ್ನು ಹಂಚಿಕೊಳ್ಳುತ್ತೇವೆ.


    15. ಯುಎನ್‌ಎಫ್‌ಸಿಸಿಯ ತತ್ವಗಳಡಿಯಲ್ಲಿ ಅಂಗೀಕರಿಸಲ್ಪಟ್ಟ ಪ್ಯಾರಿಸ್ ಒಪ್ಪಂದದ ಸಂಪೂರ್ಣ ಅನುಷ್ಠಾನಕ್ಕೆ ನಾವು ಬದ್ಧರಾಗಿದ್ದೇವೆ, ಇದರಲ್ಲಿ ಸಾಮಾನ್ಯವಾದ ಆದರೆ ವಿಭಿನ್ನವಾದ ಜವಾಬ್ದಾರಿಗಳ ತತ್ವಗಳು ಮತ್ತು ಆಯಾ ಸಾಮರ್ಥ್ಯಗಳು ಸೇರಿದಂತೆ ವಿವಿಧ ರಾಷ್ಟ್ರೀಯ ಸನ್ನಿವೇಶಗಳ ಬೆಳಕಿನಲ್ಲಿ. ಅಭಿವೃದ್ಧಿಶೀಲ ರಾಷ್ಟ್ರಗಳು ತಗ್ಗಿಸುವಿಕೆ ಮತ್ತು ಹೊಂದಾಣಿಕೆಯಲ್ಲಿ ತಮ್ಮ ಸಾಮರ್ಥ್ಯವನ್ನು ಹೆಚ್ಚಿಸಲು ಅಭಿವೃದ್ಧಿಶೀಲ ರಾಷ್ಟ್ರಗಳಿಗೆ ಆರ್ಥಿಕ, ತಾಂತ್ರಿಕ ಮತ್ತು ಸಾಮರ್ಥ್ಯವನ್ನು ಹೆಚ್ಚಿಸುವ ಬೆಂಬಲವನ್ನು ಒದಗಿಸುವಂತೆ ನಾವು ಕೋರುತ್ತೇವೆ. ಸಕಾರಾತ್ಮಕ ಫಲಿತಾಂಶಗಳನ್ನು ನೀಡಲು ಈ ವರ್ಷದ ಸೆಪ್ಟೆಂಬರ್‌ನಲ್ಲಿ ನಡೆಯಲಿರುವ ವಿಶ್ವಸಂಸ್ಥೆ ಹವಾಮಾನ ಕ್ರಿಯಾ ಶೃಂಗಸಭೆಯನ್ನು ನಾವು ಎದುರು ನೋಡುತ್ತಿದ್ದೇವೆ


    16. ಸುಸ್ಥಿರ ಅಭಿವೃದ್ಧಿಗಾಗಿ 2030 ರ ಕಾರ್ಯಸೂಚಿಯನ್ನು ನೆನಪಿಸುತ್ತಾ, ಸುಸ್ಥಿರ ಅಭಿವೃದ್ಧಿಗೆನಮ್ಮ ಬದ್ಧತೆಯನ್ನು ಪುನರುಚ್ಚರಿಸುತ್ತೇವೆ. ಆಡಿಸ್ ಅಬಾಬಾ ಕ್ರಿಯಾ ಕಾರ್ಯಸೂಚಿಗೆ ಅನುಗುಣವಾಗಿ ಅಧಿಕೃತ ಅಭಿವೃದ್ಧಿ ನೆರವು ಬದ್ಧತೆಗಳನ್ನು ಮತ್ತು ಅಭಿವೃದ್ಧಿ ಸಂಪನ್ಮೂಲಗಳನ್ನು ಸಂಪೂರ್ಣವಾಗಿ ಗೌರವಿಸುವ ಮಹತ್ವವನ್ನು ನಾವು ಒತ್ತಿಹೇಳುತ್ತೇವೆ. ಆಫ್ರಿಕಾ ಹಾಗೂ ಅಭಿವೃದ್ಧಿ ಕಾಣದ ದೇಶಗಳಲ್ಲಿ ಕೈಗಾರಿಕೀಕರಣಕ್ಕೆ ಬೆಂಬಲಿಸುವ ಜಿ 20 ಉಪಕ್ರಮ ಹಾಗೂ ಜಿ 20 ಆಫ್ರಿಕಾ ಸಹಭಾಗಿತ್ವ ವನ್ನು ನಾವು ಬೆಂಬಲಿಸುತ್ತಿದ್ದೇವೆ.


    17. ನಾವೀನ್ಯದ ಭವಿಷ್ಯಕ್ಕಾಗಿ ಆರ್ಥಿಕ ಬೆಳವಣಿಗೆಯನ್ನು 2019 ರ ಅಧ್ಯಕ್ಷತೆಯ ವಿಷಯವಾಗಿ ಗುರುತಿಸಿದ್ದಕ್ಕಾಗಿ ನಾವು ಬ್ರೆಜಿಲ್ ಅನ್ನು ಪ್ರಶಂಸಿಸುತ್ತೇವೆ. ನಾವೀನ್ಯತೆಯು ಅಭಿವೃದ್ಧಿಯ ಹಿಂದಿನ ಪ್ರಮುಖ ಪ್ರೇರಕ ಶಕ್ತಿಯಾಗಿದೆ ಎಂದು ಗುರುತಿಸಿ, ಗ್ರಾಮೀಣ ಮತ್ತು ದೂರದ ಪ್ರದೇಶಗಳ ಜನಸಂಖ್ಯೆ ಸೇರಿದಂತೆ ಡಿಜಿಟಲೀಕರಣ ಮತ್ತು ಉದಯೋನ್ಮುಖ ತಂತ್ರಜ್ಞಾನಗಳ ಪ್ರಯೋಜನಗಳನ್ನು ಗರಿಷ್ಠಗೊಳಿಸುವ ನಮ್ಮ ಬದ್ಧತೆಯನ್ನು ನಾವು ಪುನರುಚ್ಚರಿಸುತ್ತೇವೆ. ಅಂತರ್ಜಾಲ-ಚಾಲಿತ ಬಡತನ ನಿವಾರಣೆ ಮತ್ತು ಕೈಗಾರಿಕಾ ಕ್ಷೇತ್ರದ ಡಿಜಿಟಲ್ ರೂಪಾಂತರದ ಬಗ್ಗೆ ಉತ್ತಮ ಅಭ್ಯಾಸಗಳನ್ನು ಹಂಚಿಕೊಳ್ಳಲು ನಾವು ಜಂಟಿ ಪ್ರಯತ್ನಗಳನ್ನು ಪ್ರೋತ್ಸಾಹಿಸುತ್ತೇವೆ. ಹೊಸ ಕೈಗಾರಿಕಾ ಕ್ರಾಂತಿಯ ಬ್ರಿಕ್ಸ್ ಪಾಲುದಾರಿಕೆ (ಪಾರ್ಟ್‌ಎನ್‌ಐಆರ್), ಐಬ್ರಿಕ್ಸ್ ನೆಟ್‌ವರ್ಕ್, ಬ್ರಿಕ್ಸ್ ಇನ್‌ಸ್ಟಿಟ್ಯೂಟ್ ಆಫ್ ಫ್ಯೂಚರ್ ನೆಟ್‌ವರ್ಕ್‌ಗಳು ಮತ್ತು ಯುವ ವಿಜ್ಞಾನಿಗಳ ವೇದಿಕೆ ಸೇರಿದಂತೆ ಬ್ರಿಕ್ಸ್ ವೈಜ್ಞಾನಿಕ, ತಾಂತ್ರಿಕ, ನಾವೀನ್ಯತೆ ಮತ್ತು ಉದ್ಯಮಶೀಲತೆ ಸಹಕಾರವನ್ನು ಮುಂದುವರಿಸುವ ಮಹತ್ವವನ್ನು ನಾವು ಒತ್ತಿಹೇಳುತ್ತೇವೆ.


    18. 2019ರ ಬ್ರಿಕ್ಸ್ ಅಧ್ಯಕ್ಷತೆಗಾಗಿ ನಾವು ಬ್ರೆಜಿಲ್ ಗೆ ನಮ್ಮ ಬೆಂಬಲವನ್ನು ವ್ಯಕ್ತಪಡಿಸುತ್ತೇವೆ. ನವೆಂಬರ್‌ನಲ್ಲಿ ಬ್ರೆಸಿಲಿಯಾದಲ್ಲಿ ನಡೆಯಲಿರುವ 11 ನೇ ಬ್ರಿಕ್ಸ್ ಶೃಂಗಸಭೆಯನ್ನು ಎದುರು ನೋಡುತ್ತಿದ್ದೇವೆ.

    
    
    (Release ID: 1576352) Visitor Counter : 28
    
    
      Read this release in: Assamese , Marathi , English , Punjabi , Tamil