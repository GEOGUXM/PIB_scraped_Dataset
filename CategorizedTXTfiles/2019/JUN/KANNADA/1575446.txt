      ಹಣಕಾಸು ಆಯೋಗ

      ಹದಿನೈದನೇ ಹಣಕಾಸು ಆಯೋಗದಿಂದ ಕರ್ನಾಟಕ ಪಿಆರ್.ಐ.ನ ಪ್ರತಿನಿಧಿಗಳ ಭೇಟಿ
      Posted On: 24 JUN 2019 1:10PM by PIB Bengaluru


    ಹದಿನೈದನೇ ಹಣಕಾಸು ಆಯೋಗದಿಂದ ಕರ್ನಾಟಕ ಪಿಆರ್.ಐ.ನ ಪ್ರತಿನಿಧಿಗಳ ಭೇಟಿ


    ಶ್ರೀ ಎನ್.ಕೆ. ಸಿಂಗ್ ನೇತೃತ್ವದ 15ನೇ ಹಣಕಾಸು ಆಯೋಗ ಮತ್ತು ಅದರ ಸದಸ್ಯರು ಹಾಗೂ ಹಿರಿಯ ಅಧಿಕಾರಿಗಳು ಇಂದು ಕರ್ನಾಟಕದ ಪಂಚಾಯತ್ ರಾಜ್ ಸಂಸ್ಥೆ (ಪಿಆರ್.ಐ.ಗಳು)ಗಳ ಪ್ರತಿನಿಧಿಗಳನ್ನು ಭೇಟಿ ಮಾಡಿದರು.


    ಸಂವಿಧಾನದ 11 ನೇ ಪರಿಚ್ಛೇದದಲ್ಲಿ ರೂಪಿಸಲಾಗಿರುವ ಪಿಆರ್‌ಐಗಳ ಎಲ್ಲಾ 29 ಕಾರ್ಯಗಳನ್ನು ಕರ್ನಾಟಕದ ಪಿಆರ್‌ಐಗಳಿಗೆ ಹಂಚಲಾಗಿದೆ ಮತ್ತು ರಾಜ್ಯ ಸರ್ಕಾರ 4ನೇ ರಾಜ್ಯ ಹಣಕಾ ಆಯೋಗ (2018-19 ರಿಂದ 2022-23)ರ ಶಿಫಾರಸಿನಂತೆ ಹಣವನ್ನು ಬಿಡುಗಡೆ ಮಾಡುತ್ತಿದೆ ಎಂದು ಆಯೋಗಕ್ಕೆ ತಿಳಿಸಲಾಯಿತು.


    ಕರ್ನಾಟಕದಲ್ಲಿ ಒಟ್ಟು 6228 ಪಿ.ಆರ್.ಐ.ಗಳು ಇದ್ದು, ಈ ಪೈಕಿ 30 ಜಿಲ್ಲಾಪಂಚಾಯ್ತಿಗಳು, 177 ತಾಲೂಕು ಪಂಚಾಯ್ತಿಗಳು ಮತ್ತು 6021 ಗ್ರಾಮ ಪಂಚಾಯ್ತಿಗಳಿವೆ.


    4ನೇ ಹಣಕಾಸು ಆಯೋಗದ ಶಿಫಾರಸಿನ ಪ್ರಕಾರ,


    (i) ಸ್ಥಳೀಯ ಸಂಸ್ಥೆಗಳಿಗೆ ನೀಡಲಾಗುವ ಸಾಲಯೇತರ ನಿವ್ವಳ ಸ್ವಂತ ಆದಾಯ (ಎನ್.ಎಲ್.ಎನ್.ಓ.ಆರ್.ಆರ್.) ಹಂಚಿಕೆಯನ್ನು 2018-2019ರಿಂದ 2022-23ರ ಅವಧಿಯಲ್ಲಿ ಶೇ.42ರಿಂದ ಶೇ. 48ಕ್ಕೆ ಏರಿಕೆ ಮಾಡಲಾಗಿದೆ.


    (ii) ಎನ್.ಎಲ್.ಎನ್.ಓ.ಆರ್.ಆರ್.ನ ಶೇ.1 ರಷ್ಟನ್ನು ಬೃಹತ್ ಬೆಂಗಳೂರು ಮಹಾ ನಗರ ಪಾಲಿಕೆಗೆ ಹಂಚಿಕೆ ಮಾಡಿ ಶೇ.47ರಷ್ಟನ್ನು ಪಿಆರ್.ಐ,ಗಳಿಗೆ ಮತ್ತು ಯು.ಎಲ್.ಬಿ.ಗಳಿಗೆ 75:25 ಅನುಪಾತದಲ್ಲಿ ಹಂಚಿಕೆ ಮಾಡಬೇಕು. (ಅಂದರೆ ಪಿಆರ್.ಐ. ಮತ್ತು ಯುಎಲ್.ಬಿ.ಗಳ ಪಾಲು ಅನುಕ್ರಮವಾಗಿ ಶೇ.35 ಮತ್ತು ಶೇ.12 ಆಗಿರುತ್ತದೆ)


    (iii) ಕೇಂದ್ರೀಯ ಎಫ್.ಸಿ. ಅನುದಾನವನ್ನು ರಾಜ್ಯದ ಹಂಚಿಕೆಯ ಭಾಗವಾಗಿ ಸೇರಿಸಬಾರದು.


    14ನೇ ಹಣಕಾಸು ಆಯೋಗವು 2015-20ರ ಅವಧಿಗೆ 8359.79 ಕೋಟಿ ರೂಪಾಯಿಗಳನ್ನು ಕರ್ನಾಟಕಕ್ಕೆ ಮೂಲ ಅನುದಾನ (ಒಟ್ಟು ಅನುದಾನದ ಶೇ.4.64ರಷ್ಟು)ವಾಗಿ ಮತ್ತು 928.87 ಕೋಟಿ ರೂಪಾಯಿಗಳನ್ನು ಕಾರ್ಯಕ್ಷಮತೆ ಅನುದಾನವಾಗಿ (ಒಟ್ಟು ಅನುದಾನದ ಶೇ.4.64ರಷ್ಟು) ಹಂಚಿಕೆ ಮಾಡಲು ಶಿಫಾರಸು ಮಾಡಿದೆ


    ಆಯೋಗವು ಈ ಕೆಳಗಿನ ಅಂಶಗಳ ಬಗ್ಗೆ ಗಮನ ಹರಿಸಿದೆ :


    · ಅನುಕ್ರಮವಾಗಿ 2015-16 ರಿಂದ 2018-19 ರವರೆಗೆ, ಮತ್ತು 2016-17 ರಿಂದ 2017-18 ರವರೆಗೆ ಪಿ.ಆರ್.ಐ.ಗಳಿಗೆ ಮೂಲ ಮತ್ತು ಕಾರ್ಯಕ್ಷಮತೆ ಅನುದಾನ ಬಿಡುಗಡೆ ಮಾಡುವಾಗ ಚಿಕ್ಕಪುಟ್ಟ ಕೊರತೆ ಕಂಡುಬಂದಿದೆ.2018-19ರಲ್ಲಿ ಪಿಆರ್.ಐ.ಗಳಿಗೆ ಯಾವುದೇ ಕಾರ್ಯಕ್ಷಮತೆ ಅನುದಾನ ಬಿಡಗಡೆ ಮಾಡಿಲ್ಲ.


    · ಎಸ್.ಎಫ್.ಸಿ.ಗಳನ್ನು ಕಾಲಮಿತಿಯ ಆಧಾರದ ಮೇಲೆ ರಚನೆ ಮಾಡಿಲ್ಲ – 4ನೇ ಎಸ್.ಎಫ್.ಸಿ.ಯನ್ನು ಇಷ್ಟು ಹೊತ್ತಿಗಾಗಲೇ ರಚನೆ ಮಾಡಬೇಕಾಗಿತ್ತು.


    · 4ನೇ ಎಸ್.ಎಫ್.ಸಿ.ಯ ಶಿಫಾರಸುಗಳ ನಂತರವೂ ರಾಜ್ಯ ಸರ್ಕಾರ ಕೇಂದ್ರೀಯ ಎಫ್.ಸಿ. ಅನುದಾನವನ್ನು ರಾಜ್ಯ ಹಂಚಿಕೆಯ ಭಾಗವಾಗಿ ಸೇರ್ಪಡೆ ಮಾಡಿದೆ.


    · 14ನೇ ಹಣಕಾಸು ಆಯೋಗ ಗ್ರಾಮ ಪಂಚಾಯ್ತಿಗಳಿಗೆ ಮಾತ್ರವೇ ಅನುದಾನ ಶಿಫಾರಸು ಮಾಡಿರುವ ಹಿನ್ನೆಲೆಯಲ್ಲಿ 15ನೇ ಹಣಕಾಸು ಆಯೋಗ, ಈಗ ರಾಜ್ಯದ 3 ಹಂತದ ಪಿ.ಆರ್.ಐ.ಗಳ ಪೈಕಿ ಗ್ರಾಮ ಪಂಚಾಯ್ತಿಗಳಿಗೆ ಮಾತ್ರವೇ ಅನುದಾನಕ್ಕೆ ಶಿಫಾರಸು ಮಾಡಬೇಕೆ ಎಂಬ ಬಗ್ಗೆ ಚಿಂತಿಸಬೇಕಾಗಿದೆ.


    ಸಭೆಯಲ್ಲಿ ಉಪಸ್ಥಿತರಿದ್ದ ಪಿ.ಆರ್.ಐ.ಗಳ ಪ್ರತಿನಿಧಿಗಳು – ಶ್ರೀ ಸಿ. ನಾರಾಯಣಸ್ವಾಮಿ, ಸದಸ್ಯರು, ಪಂಚಾಯತ್ ರಾಜ್ ಪರಿಷತ್ ; ಶ್ರೀ ವಿ.ವೈ. ಗೋರ್ಪಡೆ, ಉಪಾಧ್ಯಕ್ಷರು, ಕರ್ನಾಟಕ ರಾಜ್ಯ ವಿಕೇಂದ್ರೀಕೃತ ಯೋಜನೆ ಮತ್ತು ಅಭಿವೃದ್ಧಿ ಸಮಿತಿ ; ಶ್ರೀ ಮಂಜುನಾಥ್, ಅಧ್ಯಕ್ಷರು ಚಿಕ್ಕಬಳ್ಳಾಪುರ ಜಿಲ್ಲಾ ಪಂಚಾಯ್ತಿ ; ಶ್ರೀ ನೀಲಕಂಠಪ್ಪ ಎಂ. ಕುಸಗುರ, ಅಧ್ಯಕ್ಷರು ರಾಣೆಬೆನ್ನೂರು ತಾಲೂಕು ಪಂಚಾಯ್ತಿ ; ಶ್ರೀಮತಿ ಪುಷ್ಪ ರಾಜೇಶ್, ಅಧ್ಯಕ್ಷರು, ಸೋಮವಾರಪೇಟೆ ತಾಲೂಕು ಪಂಚಾಯ್ತಿ ; ಶ್ರೀ ಸತೀಶ್ ಕೆ.ಎಸ್., ಸದಸ್ಯರು, ಕಡಬಾ, ಗ್ರಾಮ ಪಂಚಾಯ್ತಿ, ಗುಬ್ಬಿ ತಾಲೂಕು ಮತ್ತು ಅಧ್ಯಕ್ಷರು, ಕರ್ನಾಟಕ ರಾಜ್ಯ ಗ್ರಾಮ ಪಂಚಾಯ್ತಿ ಸದಸ್ಯರ ಒಕ್ಕೂಟ ; ಶ್ರೀ ಪಿ.ಪಿ. ಬೋಪಣ್ಣ, ಅಧ್ಯಕ್ಷರು, ಪಲಿಬೆಟ್ಟ ಗ್ರಾಮ ಪಂಚಾಯ್ತಿ, ವಿರಾಜಪೇಟೆ ತಾಲೂಕು ಮತ್ತು ಶ್ರೀ ಮಹೇಶ್ ಕುಮಾರ್, ಎಸ್.ಕೆ. ಅಧ್ಯಕ್ಷರು, ದೊಡ್ಡ ಜಾಲ ಗ್ರಾಮ ಪಂಚಾಯ್ತಿ, ಬೆಂಗಳೂರು (ಉತ್ತರ).


    ಪಿ.ಆರ್.ಐ.ನ ಪ್ರತಿನಿಧಿಗಳು ವ್ಯಕ್ತಪಡಿಸಿದ ಎಲ್ಲ ಕಳಕಳಿಯನ್ನು ಆಯೋಗ ಪರಿಗಣನೆಗೆ ತೆಗೆದುಕೊಂಡಿದ್ದು, ಕೇಂದ್ರ ಸರ್ಕಾರಕ್ಕೆ ನೀಡುವ ತನ್ನ ಶಿಫಾರಸಿನಲ್ಲಿ ಆ ಸಮಸ್ಯೆಗಳನ್ನು ಪರಿಹರಿಸುವ ಭರವಸೆ ನೀಡಿತು.


    ******

    
    
    (Release ID: 1575446) Visitor Counter : 25
    
    
      Read this release in: Bengali , Hindi , English , English , Urdu