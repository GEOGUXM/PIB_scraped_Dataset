      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ದಂತ ವೈದ್ಯಕೀಯ ಮಂಡಳಿಯನ್ನು ಹೆಚ್ಚು ಕ್ರಿಯಾಶೀಲವಾಗಿಸಲು
      Posted On: 12 JUN 2019 7:57PM by PIB Bengaluru


    ದಂತ ವೈದ್ಯಕೀಯ ಮಂಡಳಿಯನ್ನು ಹೆಚ್ಚು ಕ್ರಿಯಾಶೀಲವಾಗಿಸಲು
    
    ದಂತ ವೈದ್ಯಕೀಯ ಕಾಯ್ದೆ ತಿದ್ದುಪಡಿ, ದಂತ ವೈದ್ಯರ (ತಿದ್ದುಪಡಿ ) ವಿಧೇಯಕ , 2019 ಕ್ಕೆ ಸಂಪುಟದ ಅನುಮೋದನೆ.


    ಭಾರತೀಯ ದಂತ ವೈದ್ಯಕೀಯ ಮಂಡಳಿಯನ್ನು ಹೆಚ್ಚು ಕ್ರಿಯಾಶೀಲಗೊಳಿಸುವ ಯತ್ನದಲ್ಲಿ ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆಯು ದಂತವೈದ್ಯರ ಕಾಯ್ದೆ , 1948 ಕ್ಕೆ (1948 ರ 16) ತಿದ್ದುಪಡಿ ತರಲು ವಿಧೇಯಕವನ್ನು ಮಂಡಿಸುವುದಕ್ಕೆ ಅನುಮೋದನೆ ನೀಡಿತು. ಈ ನಿರ್ಧಾರವು ದಂತ ವೈದ್ಯರ ಕಾಯ್ದೆ , 1948 ರ ಪ್ರಸ್ತಾವನೆಗಳಿಗೆ ಸಂಬಂಧಿಸಿ ಕೆಲವು ಸುಧಾರಣೆಗಳನ್ನು ತರಲು, ಭಾರತೀಯ ದಂತ ವೈದ್ಯರ ಮಂಡಳಿಗೆ ಸದಸ್ಯತ್ವ ಮತ್ತು ರಾಜ್ಯ ಹಾಗು ಜಂಟಿ ರಾಜ್ಯ ದಂತ ವೈದ್ಯಕೀಯ ಮಂಡಳಿಗಳ ಸದಸ್ಯತ್ವಕ್ಕೆ ಅನ್ವಯಿಸಿ ಸುಧಾರಣೆಗಳನ್ನು ತರಲು ಅವಕಾಶ ಕೊಡುತ್ತದೆ.


    ಪರಿಣಾಮ:


    ಈ ತಿದ್ದುಪಡಿ ದಂತ ವೈದ್ಯಕೀಯ ಮಂಡಳಿಗಳನ್ನು ಪುನಾರಚಿಸಲು ಸಹಾಯ ಮಾಡಲಿದೆ ಮತ್ತು ದಂತ ವೈದ್ಯ ಮಂಡಳಿಗಳಲ್ಲಿ ಇನ್ನು ಮುಂದೆ ಕೇಂದ್ರ ಸರಕಾರದ ಸದಸ್ಯರ ಪ್ರಾತಿನಿಧ್ಯ ಮತ್ತು ಚುನಾಯಿತ ಸದಸ್ಯರ ಪ್ರಾತಿನಿಧ್ಯ ಕಡ್ಡಾಯವಾಗಿರುವುದಿಲ್ಲ.


    ಈ ಪ್ರಕ್ರಿಯೆಯಲ್ಲಿ ಅನಾವಶ್ಯಕ ಪುನರುಕ್ತಿಯನ್ನು ಕಡಿಮೆ ಮಾಡುತ್ತದೆ.


    ಸಂಸತ್ತಿನ ಬರಲಿರುವ ಅಧಿವೇಶನದಲ್ಲಿ ಈ ವಿಧೇಯಕವನ್ನು ಮಂಡಿಸಲಾಗುವುದು.


    ವಿವರಗಳು:


    ದಂತವೈದ್ಯರ ಕಾಯ್ದೆ, 1948 ರ ಈ ಕೆಳಗಿನ ನಿಬಂಧನೆಗಳನ್ನು ತಿದ್ದುಪಡಿ ಮಾಡುವುದಕ್ಕಾಗಿ:


    (i) ಸೆಕ್ಷನ್ 3 ರ ನಿಬಂಧನೆ (f) ನಡಿಯಲ್ಲಿ ಬರುವ ಭಾರತೀಯ ದಂತ ವೈದ್ಯಕೀಯ ಮಂಡಳಿಯ ಸದಸ್ಯತ್ವ


    (ii) ಮೇಲೆ ಹೇಳಿದ ಕಾಯ್ದೆಯ ಅಡಿಯಲ್ಲಿ ಬರುವ ಸೆಕ್ಷನ್ 21 ರ ನಿಬಂಧನೆ (b) ಮತ್ತು ಸೆಕ್ಷನ್ 23 ರ ನಿಬಂಧನೆ (b) ಅನ್ವಯ ರಾಜ್ಯ ಮತ್ತು ಜಂಟಿ ರಾಜ್ಯ ದಂತ ವೈದ್ಯಕೀಯ ಮಂಡಳಿಗಳ ಸದಸ್ಯತ್ವ.


    ಹಿನ್ನೆಲೆ:


    ಭಾಗ ಬಿ ಯಲ್ಲಿ ನೊಂದಾಯಿಸಿರುವ ದಂತ ವೈದ್ಯರ ಪ್ರಾತಿನಿಧ್ಯವನ್ನು ಭಾರತೀಯ ದಂತ ವೈದ್ಯ ಮಂಡಳಿಯಲ್ಲಿ ಕೇಂದ್ರ ಸರಕಾರದ ನಾಮಕರಣ ಸದಸ್ಯರು ಎಂದೂ ಮತ್ತು ಭಾಗ ಬಿ ಯಿಂದ ನಾಲ್ವರು/ಇಬ್ಬರು ಸದಸ್ಯರ ಆಯ್ಕೆಯನ್ನು ರಾಜ್ಯ/ ಜಂಟಿ ರಾಜ್ಯ ದಂತವೈದ್ಯ ಮಂಡಳಿಗಳಿಗೆ ಕಾಯ್ದೆಯ ಆಯಾ ನಿಬಂಧನೆಗಳ ಅಡಿಯಲ್ಲಿ ಮಾಡುವುದು ಇನ್ನು ಪ್ರಸ್ತುತತೆಯನ್ನು ಕಳೆದುಕೊಳ್ಳುತ್ತದೆ. ಅವರ ಪ್ರಾತಿನಿಧ್ಯಕ್ಕೆ ಸಂಬಂಧಿಸಿದ ಪ್ರಸ್ತಾವನೆಗಳಲ್ಲಿ ಅನವಶ್ಯಕ ಪುನರುಕ್ತಿಯನ್ನು ಕಡಿಮೆ ಮಾಡಲು ಕೇಂದ್ರ ಸರಕಾರವು ಈ ಪ್ರಸ್ತಾವನೆಗಳನ್ನು ತೆಗೆದು ಹಾಕಲು ನಿರ್ಧರಿಸಿದೆ ಮತ್ತು ಆ ಮೂಲಕ ಇನ್ನು ಮುಂದೆ ಅವರ ನಾಮಕರಣ ಕಡ್ಡಾಯವಾಗಿರುವುದಿಲ್ಲ.

    
    
    (Release ID: 1574218) Visitor Counter : 5
    
    
      Read this release in: English , Punjabi , Tamil , Telugu