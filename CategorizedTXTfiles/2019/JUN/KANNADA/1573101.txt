      PIB Headquarters

      ಸಿಎಸ್ಐಆರ್-ಎನ್ಎಎಲ್ ನ ಕೌಶಲ್ಯಾಭಿವೃದ್ಧಿ ಕೇಂದ್ರ ಉದ್ಘಾಟನೆ
      Posted On: 01 JUN 2019 4:45PM by PIB Bengaluru


    ಸಿಎಸ್ಐಆರ್-ಎನ್ಎಎಲ್ ನ ಕೌಶಲ್ಯಾಭಿವೃದ್ಧಿ ಕೇಂದ್ರ ಉದ್ಘಾಟನೆ


    ಬೆಂಗಳೂರು, ಜೂನ್ 1, 2019


    ಭಾರತ ಸರ್ಕಾರದ “ಕೌಶಲ್ಯ ಭಾರತ” ಅಭಿಯಾನವನ್ನು ಅನುಷ್ಠಾನಗೊಳಿಸುವ ನಿಟ್ಟಿನಲ್ಲಿ ಸಿಎಸ್ಐಆರ್ -ರಾಷ್ಟ್ರೀಯ ವೈಮಾನಿಕ ಪ್ರಯೋಗಾಲಯ (NAL) ವು ಸಿಎಸ್ಐಆರ್ ಸಂಯೋಜಿತ ಕೌಶಲ್ಯ ಯೋಜನೆಯಡಿ ವೈಮಾಂತರಿಕ್ಷ ಕೌಶಲ್ಯಾಭಿವೃದ್ಧಿ ಕೇಂದ್ರವನ್ನು ಸ್ಥಾಪಿಸಿದೆ. ಈ ಕೇಂದ್ರವು ವೈಮಾನಿಕ ಮತ್ತು ವೈಮಾಂತರಿಕ್ಷ ಕೌಶಲ್ಯ ಮಂಡಳಿ (AASSC) ಸಹಭಾಗಿತ್ವದಲ್ಲಿ ಐಟಿಐ ಮತ್ತು ಡಿಪ್ಲೋಮಾ ಪಡೆದ ಅರ್ಹ ಯುವಕರಿಗೆ ವೈಮಾನಿಕ ಮತ್ತು ವೈಮಾಂತರಿಕ್ಷ ಕ್ಷೇತ್ರಗಳಲ್ಲಿ ಹಲವಾರು ಕೌಶಲ್ಯ ಅಭಿವೃದ್ಧಿ ಕೋರ್ಸುಗಳನ್ನು ನೀಡುತ್ತದೆ, ವೈಮಾಂತರಿಕ್ಷ ತಯಾರಿಕೆ, ಜೋಡಣೆ, ವಿನ್ಯಾಸ ಮತ್ತು ಅಭಿವೃದ್ಧಿ ಹಾಗೂ ವಿಮಾನ ಯಾನ ಕಾರ್ಯಾಚರಣೆ ವಲಯಗಳಲ್ಲಿನ ಪ್ರಸ್ತುತ ಮತ್ತು ಉದಯೋನ್ಮುಖ ಉದ್ಯಮದ ಅಗತ್ಯತೆಗಳಿಗೆ ಸಂಬಂಧಿಸಿದಂತೆ ಉನ್ನತ ಗುಣಮಟ್ಟದ, ಉದ್ಯಮ-ತಯಾರಿಯ ಪರಿಣತ ಉದ್ಯೋಗಿಗಳನ್ನು ಸೃಷ್ಟಿಸುವುದು ಈ ಕೋರ್ಸ್ ಗಳ ಪ್ರಮುಖ ಗುರಿಯಾಗಿದೆ. ವಿಭಿನ್ನ ರಾಷ್ಟ್ರೀಯ ಕೌಶಲ್ಯ ಅರ್ಹತಾ ಚೌಕಟ್ಟು (NSQF) ಮಟ್ಟಗಳನ್ನು ಪೂರೈಸುವ ಪ್ರದೇಶಗಳಲ್ಲಿ ತರಬೇತಿ / ಮರು-ಕೌಶಲ್ಯದ ಮೂಲಕ ಇದನ್ನು ಸಾಧಿಸಲಾಗುತ್ತದೆ.


    ಸಿಎಸ್ಐಆರ್-ಎನ್ಎಎಲ್ ಆವರಣದಲ್ಲಿ 2019, ಜೂನ್ 1 ರಂದು ಕೇಂದ್ರವನ್ನು ಉದ್ಘಾಟಿಸಲಾಯಿತು. ಆರಂಭಿಕವಾಗಿ ಕೇಂದ್ರವು ವೈಮಾಂತರಿಕ್ಷ ತಯಾರಿಕೆ ಹಾಗೂ ವಿನ್ಯಾಸದ ಉಪ ವಿಭಾಗಗಳಲ್ಲಿ 5-6 ಉದ್ಯೋಗ ಪಾತ್ರಗಳನ್ನು ನೀಡುತ್ತದೆ. ಕೋರ್ಸ್ ನ ಅವಧಿ 4 ತಿಂಗಳಿನಿಂದ 4 ವರ್ಷಗಳವರೆಗೆ ಇರುತ್ತದೆ. ಮೊದಲ ವರ್ಷದಲ್ಲಿ 150 ತರಬೇತಿ ಪಡೆಯುವವರ ಪ್ರವೇಶದ ನಿರೀಕ್ಷೆಯಿದೆ. ಸಿಎಸ್ಐಆರ್-ಎನ್ಎಎಲ್ ನ ಈ ಉಪಕ್ರಮವುು ಎನ್ ಎಸ್ ಡಿ ಸಿ ಅಡಿಯಲ್ಲಿ ಭಾರತ ಸರ್ಕಾರವು ಆರಂಭಿಸಿರುವ ಕೌಶಲ್ಯಾಭಿವೃದ್ಧಿ ಅಭಿಯಾನಕ್ಕೆ ದೊಡ್ಡ ಉತ್ತೇಜನ ನೀಡಲಿದೆ.

    
    
    (Release ID: 1573101) Visitor Counter : 49
    
    
      Read this release in: English