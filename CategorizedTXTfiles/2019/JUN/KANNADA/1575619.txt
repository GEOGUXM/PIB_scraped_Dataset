      ಹಣಕಾಸು ಆಯೋಗ

      ಕರ್ನಾಟಕ ಸರ್ಕಾರದೊಂದಿಗೆ ಸಭೆ ನಡೆಸಿದ ಹದಿನೈದನೇ ಹಣಕಾಸು ಆಯೋಗ
      Posted On: 25 JUN 2019 1:42PM by PIB Bengaluru


    ಕರ್ನಾಟಕ ಸರ್ಕಾರದೊಂದಿಗೆ ಸಭೆ ನಡೆಸಿದ ಹದಿನೈದನೇ ಹಣಕಾಸು ಆಯೋಗ


    ಶ್ರೀ ಎನ್.ಕೆ. ಸಿಂಗ್ ನೇತೃತ್ವದ 15ನೇ ಹಣಕಾಸು ಆಯೋಗ ಮತ್ತು ಅದರ ಸದಸ್ಯರು ಹಾಗೂ ಹಿರಿಯ ಅಧಿಕಾರಿಗಳ ತಂಡ ಇಂದು ಕರ್ನಾಟಕದ ಮುಖ್ಯಮಂತ್ರಿ ಶ್ರೀ ಎಚ್.ಡಿ. ಕುಮಾರಸ್ವಾಮಿ ಮತ್ತು ಅವರ ಸಂಪುಟ ಸಹೋದ್ಯೋಗಿಗಳು ಮತ್ತು ಹಿರಿಯ ಅಧಿಕಾರಿಗಳನ್ನು ಭೇಟಿ ಮಾಡಿತು.


    ಆಯೋಗವು ಈ ಕೆಳಗಿನ ಅಂಶಗಳತ್ತ ಗಮನ ಹರಿಸಿತು :


    · 2018-19ರಲ್ಲಿ ದೇಶದ ಜಿಡಿಪಿಗೆ ರಾಜ್ಯದ ಕೊಡುಗೆ ಶೇ.7.9 ಆಗಿತ್ತು.


    · 2018-19ರಲ್ಲಿ ಜಿಎಸ್.ವಿ.ಎ. (ಪ್ರಸ್ತುತ ದರಗಳು)ಯ ಪ್ರಾಥಮಿಕ, ದ್ವಿತೀಯ ಮತ್ತು ತೃತೀಯ ವಲಯದಲ್ಲಿನ ರಾಜ್ಯದ ಪಾಲು ಅನುಕ್ರಮವಾಗಿ ಶೇ.11, ಶೇ.21 ಮತ್ತು ಶೇ.68 ಆಗಿದೆ.


    · 2018-19ರಲ್ಲಿ ರಾಜ್ಯದ ಎನ್.ಎಸ್.ಡಿ.ಪಿ.ಯ ತಲಾದಾಯವು ಭಾರತದ ತಲಾದಾಯವಾದ ರೂ.1,26,406ಗೆ ಪ್ರತಿಯಾಗಿ ರೂ. 2,07,062 ಆಗಿತ್ತು.


    · 14ನೇ ಹಣಕಾಸು ಆಯೋಗದ (ಎಫ್‌ಸಿ- XIV ) ಶಿಫಾರಸುಗಳ ಆಧಾರದ ಮೇಲೆ ಅಂತರ- ಸೆ ಹಂಚಿಕೆಯಲ್ಲಿ ರಾಜ್ಯದ ಪಾಲು 4.713 ಆಗಿದ್ದು , ಇದು ದೇಶದ ಒಟ್ಟು ಜನಸಂಖ್ಯೆಯಲ್ಲಿ ಶೇ.5.05ರ ಪಾಲುಗಿಂತ ಕಡಿಮೆಯಾಗಿದೆ. ·


    ರಾಜ್ಯದ ಹಣಕಾಸು ಮಾನದಂಡಗಳ ಕುರಿತಂತೆ ಆಯೋಗ ಈ ಕೆಳಗಿನ ಅಂಶಗಳನ್ನು ಪರಿಗಣಿಸಿದೆ :


    · ಎಫ್.ಆರ್.ಬಿ.ಎಂ. ಕಾಯಿದೆಯನ್ನು ಜಾರಿಗೆ ತಂದ ರಾಜ್ಯಗಳಲ್ಲಿ ಕರ್ನಾಟಕ ದೇಶದಲ್ಲಿಯೇ ಮೊದಲ ರಾಜ್ಯವಾಗಿದೆ.


    · ಸಾಲದ ಸುಸ್ಥಿರತೆಯ ನಿಜವಾದ ಚಿತ್ರಣವನ್ನು ಒದಗಿಸಲು ರಾಜ್ಯ ಸರ್ಕಾರದ ಆಯವ್ಯಯದ "ಒಟ್ಟು ಹೊಣೆಗಾರಿಕೆಗಳಲ್ಲಿ" ಮರುಪಾವತಿಸಬೇಕಾದ ಬಜೆಟ್ ಹೊರತಾದ ಸಾಲಗಳನ್ನು ಸೇರಿಸಲು ರಾಜ್ಯ ಸರ್ಕಾರವು 2014ರಲ್ಲಿ ಕರ್ನಾಟಕ ಹಣಕಾಸು ಹೊಣೆಗಾರಿಕೆ ಕಾಯಿದೆ 2002ಕ್ಕೆ ತಿದ್ದುಪಡಿ ತಂದಿತು.


    · 2004-05ರಿಂದ ರಾಜ್ಯ ಸರ್ಕಾರ ಆದಾಯ ಮಿಗಿತಾಯವನ್ನು ಕಾಪಾಡಿಕೊಂಡು ಬಂದಿದೆ.


    · ಎಲ್ಲ ರಾಜ್ಯಗಳ ಓಟಿಆರ್ –ಜಿಎಸ್.ಡಿ.ಪಿ.ಯಾದ ಶೇ.6.3ಕ್ಕೆ ಹೋಲಿಸಿದರೆ, ಎಲ್ಲಾ 29 ರಾಜ್ಯಗಳ ಪೈಕಿ ಕರ್ನಾಟಕವು 2016-17ರಲ್ಲಿ (ಛತ್ತೀಸ್‌ಗಡ ಮತ್ತು ತೆಲಂಗಾಣದ ನಂತರ) ಜಿಎಸ್‌ಡಿಪಿ ಅನುಪಾತಕ್ಕೆ ಶೇ.7.2ರೊಂದಿಗೆ ಮೂರನೇ ಅತಿ ದೊಡ್ಡ ಸ್ವಂತ ತೆರಿಗೆ ಆದಾಯ(ಓಟಿಆರ್)ಕ್ಕೆ ಸಾಕ್ಷಿಯಾಗಿದೆ.


    · ಎಲ್ಲ ರಾಜ್ಯಗಳ ಶೇ.41.7ಕ್ಕೆ ಹೋಲಿಸಿದರೆ, 2016-17ರಲ್ಲಿ, ರಾಜ್ಯವು ಅತಿ ಕಡಿಮೆ ಬದ್ಧತೆಯ ವೆಚ್ಚ (ಸಂಬಳ, ಪಿಂಚಣಿ ಮತ್ತು ಬಡ್ಡಿ ಪಾವತಿ)ವು ಶೇ.25.1ರಲ್ಲಿತ್ತು.


    · ಜಿಎಸ್.ಡಿ.ಪಿ. ಅನುಪಾತ ಶೇ.18.3 ಹೊಂದಿರುವ ರಾಜ್ಯವು 2016-17ರಲ್ಲಿ ಎಲ್ಲ 29 ರಾಜ್ಯಗಳ ಪೈಕಿ (ಛತ್ತೀಸಗಡ, ಅಸ್ಸಾಂ ಮತ್ತು ಮಹಾರಾಷ್ಟ್ರದ ಬಳಿಕ) ನಾಲ್ಕನೇ ಅತಿ ಕಡಿಮೆ ಸಾಲ ಪಡೆದ ರಾಜ್ಯವಾಗಿದೆ.


    ಕರ್ನಾಟಕದ ಆರೋಗ್ಯದ ಫಲಶ್ರುತಿಗೆ ಸಂಬಂಧಿಸಿದಂತೆ, ಬಹುತೇಕ ಎಲ್ಲ ಆರೋಗ್ಯ ಸೂಚಕಗಳಲ್ಲಿ ಅಖಿಲ ಭಾರತ ಸರಾಸರಿಗಿಂತಲೂ ಉತ್ತಮ ಕಾರ್ಯಕ್ಷಮತೆಯನ್ನು ರಾಜ್ಯ ಹೊಂದಿರುವುದನ್ನು ಆಯೋಗವು ಗಮನಿಸಿದೆ.


    ಯುಡಿಎವೈ ತಿಳಿವಳಿಕೆ ಒಪ್ಪಂದದ ರೀತ್ಯ ಪ್ರತಿ ವರ್ಷ ಅಂದರೆ 2015-16 ರಿಂದ 2017-18 ರವರೆಗೆ ಕರ್ನಾಟಕವು ಎಟಿ ಮತ್ತು ಸಿ ನಷ್ಟ ಗುರಿಯನ್ನು ಸಾಧಿಸುವ ಸಾಮರ್ಥ್ಯ ಹೊಂದಿದೆ. 2017-18 ರಲ್ಲಿ ರಾಜ್ಯದ ಡಿಸ್ಕಾಮ್ ಗಳ ಎಟಿ ಮತ್ತು ಸಿ ನಷ್ಟಗಳು ಶೇ.15ರ ಗುರಿಗೆ ಪ್ರತಿಯಾಗಿ ಶೇ.14.48ರಲ್ಲಿತ್ತು. ನಂತರ ರಾಜ್ಯವು ಯು.ಡಿ.ಎ.ವೈ ಮಾನದಂಡಗಳು ಅಂದರೆ ಎ.ಸಿ.ಎಸ್ – ಎ.ಆರ್.ಆರ್. ಕಂದಕ, ಸ್ಮಾರ್ಟ್ ಮೀಟರ್ ಅಳವಡಿಕೆ, ಫೀಡರ್ ಸೆಗ್ರಿಗೇಷನ್ ಇತ್ಯಾದಿಯಲ್ಲಿ ಗುರಿ ಸಾಧಿಸುವ ಸಾಮರ್ಥ್ಯ ಹೊಂದಿದೆ.


    ಕರ್ನಾಟಕದ ಜಿಎಸ್‌ಡಿಪಿಯ ವೃದ್ಧಿ ದರ (ಸ್ಥಿರ ದಾರಣೆಗಳು , 2011-12 ಸರಣಿಗಳು) ಭಾರತದ ಜಿಡಿಪಿಗೆ (ಸ್ಥಿರ ಧಾರಣೆಗಳು , 2011-12 ಸರಣಿಗಳು) ಹೋಲಿಸಿದರೆ 2012-13 ರಿಂದ 2018-19ರವರೆಗೆ ವ್ಯಾಪಕವಾಗಿ ಏರಿಳಿತವಾಗಿರುವ ಹಿನ್ನೆಲೆಯಲ್ಲಿ ಆಯೋಗವು ರಾಜ್ಯದ ಜಿಎಸ್‌ಡಿಪಿ ಬಗ್ಗೆ ಕಳವಳ ವ್ಯಕ್ತಪಡಿಸಿದೆ.


    ಇತರ ಆರ್ಥಿಕ ಮಾನದಂಡಗಳ ಕಾಳಜಿಯ ಅಂಶಗಳು :


    · ಕರ್ನಾಟಕದ ಪಿಆರ್. ಎ.ಜಿ.ಯ ಪ್ರಾತ್ಯಕ್ಷಿಕೆಯ ರೀತ್ಯ ರಾಜ್ಯದ ತೆರಿಗೆಯೇತರ ಆದಾಯದ (ಎನ್‌ಟಿಆರ್) ಆರ್ದ್ರತೆ 2015-16ರಲ್ಲಿದ್ದ 1.30 ರಿಂದ , 2017-18ರಲ್ಲಿದ್ದ 0.75 ರಿಂದ 2018-19ರಲ್ಲಿ (ಪಿ) 0.38 ಕ್ಕೆ ಇಳಿದಿದೆ.


    · ರಾಜ್ಯದ ಬಜೆಟ್ ಯೇತರ ಸಾಲವು 2011-12ರಲ್ಲಿದ್ದ 1,853.62 ಕೋಟಿ ರೂಪಾಯಿಯಿಂದ 2017-18ರಲ್ಲಿ 13,173.44ಕ್ಕೆ ಏರಿಕಯಾಗಿದೆ. ಬಜೆಟ್ ಯೇತರ ಸಾಲಗಳು ರಾಜ್ಯ ಸರ್ಕಾರದ ಬಾಕಿ ಸಾಲದ ಶೇಕಡಾವಾರು, 2011-12ರಲ್ಲಿದ್ದ ಶೇ. 1.80ಯಿಂದ 2017-18ರಲ್ಲಿ ಶೇ.5.65 ಕ್ಕೆ ಏರಿದೆ.


    · ಕರ್ನಾಟಕದ ಪಿಆರ್. ಎ.ಜಿ.ಯ ಪ್ರಾತ್ಯಕ್ಷಿಕೆಯ ರೀತ್ಯ ಸಂರಕ್ಷಿತ ಆದಾಯಕ್ಕೆ ಹೋಲಿಸಿದಾಗ, 2018-19ರಲ್ಲಿ ಕರ್ನಾಟಕದಲ್ಲಿ 12,407.75 ಕೋಟಿ ರೂಪಾಯಿಗಳ ಜಿಎಸ್ಟಿ ಆದಾಯದ ಕೊರತೆ ಕಂಡುಬಂದಿತ್ತು, ಇದು ಶೇ.23ಕ್ಕಿಂತ ಅಧಿಕ ಕೊರತೆಯಾಗಿತ್ತು.


    · 2017-18ರಿಂದೀಚೆಗೆ ರಾಜ್ಯ ಸರ್ಕಾರ ಮೂರು ಬೆಳೆ ಸಾಲ ಮನ್ನಾ ಯೋಜನೆ ಘೋಷಿಸಿದೆ. ಇದರ ಅಂದಾಜು ಮೊತ್ತ 47,419 ಕೋಟಿ ರೂಪಾಯಿಗಳು.


    ಕೃಷಿ ತೊಡಕುಗಳನ್ನು ನಿವಾರಿಸಲು ಮತ್ತು ರಾಜ್ಯದಲ್ಲಿ ಕೃಷಿ ಅಭಿವೃದ್ಧಿಯನ್ನು ಉತ್ತೇಜಿಸಲು ದೀರ್ಘಾವಧಿಯ ಸುಸ್ಥಿರ ಆರ್ಥಿಕ ಕಾರ್ಯತಂತ್ರವನ್ನು ಹೊಂದಲಾಗಿದೆಯೇ ಎಂದು ಆಯೋಗವು ರಾಜ್ಯದಿಂದ ಸ್ಪಷ್ಟೀಕರಣವನ್ನು ಕೋರಿತು.


    ರಾಜ್ಯ ಸರ್ಕಾರದಿಂದ ಪ್ರಸ್ತಾಪಿಸಲಾದ ಪ್ರಮುಖ ವಿಷಯಗಳು -


    (ಎ) ವ್ಯಾಟ್‌ನ ರಚನಾತ್ಮಕ ದರಗಳು ಜಿಎಸ್‌ಟಿ ದರಗಳಿಗಿಂತ ಉತ್ತಮವಾಗಿದ್ದುದರಿಂದ ಜಿಎಸ್‌ಟಿ ಆದಾಯವು ನಿರೀಕ್ಷೆಯಂತೆ ಹೆಚ್ಚೆನೂ ಆಗಿಲ್ಲ.


    (ಬಿ) ರಾಜ್ಯದ ಪಾಲಿನ ಹಣ ನೀಡಿಕೆಗೆ, ರಾಜ್ಯ ಸಂಪನ್ಮೂಲಗಳನ್ನು ನಿರ್ವಹಿಸುವ ಸಾಮರ್ಥ್ಯವನ್ನು ಖಚಿತಪಡಿಸಿಕೊಳ್ಳಲು ಕೇಂದ್ರೀಯ ಪ್ರಾಯೋಜಿತ ಯೋಜನೆಗಳ ರಾಜ್ಯ ಪಾಲನ್ನು ಎಫ್‌ಸಿ ಹಂಚಿಕೆ ಅವಧಿಗೆ ನಿರ್ಧರಿಸಲಾಗುತ್ತದೆ ಮತ್ತು ಅನುಸರಿಸಬೇಕಾಗುತ್ತದೆ.


    ( ಸಿ ) ಎಸ್.ಡಿ.ಆರ್.ಎಫ್. ಅನುದಾನವನ್ನು ಹೆಚ್ಚಿಸುವ ಅಗತ್ಯವಿದೆ.
    
    ( ಡಿ ) 1,42,260 ಕೋಟಿ ರೂಪಾಯಿಗಳಷ್ಟು ಮೊತ್ತದ ವಿಶೇಷ ಅನುದಾನ (ರಾಜ್ಯ- ನಿರ್ದಿಷ್ಟ) ವನ್ನು ನೀಡುವಂತೆ ಕರ್ನಾಟಕ ಕೇಳಿದೆ.


    ( ಇ ) ದೇಶದ ಉದ್ಯೋಗ ಸೃಷ್ಟಿಯಲ್ಲಿ ಮಹತ್ವದ ಪಾತ್ರವಹಿಸುತ್ತಿರುವ ಮತ್ತು ರಾಷ್ಟ್ರದ ಆರ್ಥಿಕ ವೃದ್ಧಿಯ ಚಾಲಕ ಶಕ್ತಿಯಾದ ಬೆಂಗಳೂರು ನಗರಕ್ಕಾಗಿ ವಿಸೇಷ ನಿಧಿಯನ್ನು ನೀಡುವಂತೆಯೂ ರಾಜ್ಯ ಕೇಳಿದೆ


    ರಾಜ್ಯ ಸರ್ಕಾರ ಪ್ರಸ್ತಾಪಿಸಿದ ಎಲ್ಲ ಅಂಶಗಳನ್ನೂ ಪರಿಗಣಿಸಿದ ಆಯೋಗ, ಕೇಂದ್ರ ಸರ್ಕಾರಕ್ಕೆ ಸಲ್ಲಿಸುವ ಅಂತಿಮ ವರದಿಯಲ್ಲಿ ಈ ಎಲ್ಲ ಸಮಸ್ಯೆಗಳ ಪರಿಹಾರದ ಭರವಸೆ ನೀಡಿದೆ.


    
    ******

    
    
    (Release ID: 1575619) Visitor Counter : 56
    
    
      Read this release in: Hindi , English , Urdu