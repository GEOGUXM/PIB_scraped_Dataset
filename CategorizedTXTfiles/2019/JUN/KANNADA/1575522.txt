      ಹಣಕಾಸು ಆಯೋಗ

      ಕರ್ನಾಟಕದಲ್ಲಿ ಆರ್ಥಿಕ ತಜ್ಞರೊಂದಿಗೆ ಸಂವಾದ ನಡೆಸಿದ ಹದಿನೈದನೇ ಹಣಕಾಸು ಆಯೋಗ
      Posted On: 24 JUN 2019 4:01PM by PIB Bengaluru


    ಕರ್ನಾಟಕದಲ್ಲಿ ಆರ್ಥಿಕ ತಜ್ಞರೊಂದಿಗೆ ಸಂವಾದ ನಡೆಸಿದ ಹದಿನೈದನೇ ಹಣಕಾಸು ಆಯೋಗ


    ಶ್ರೀ ಎನ್.ಕೆ. ಸಿಂಗ್ ನೇತೃತ್ವದ 15ನೇ ಹಣಕಾಸು ಆಯೋಗ ತನ್ನ ಸದಸ್ಯರು ಮತ್ತು ಹಿರಿಯ ಅಧಿಕಾರಿಗಳೊಂದಿಗೆ ಕರ್ನಾಟಕ ಭೇಟಿಯನ್ನು ಆರ್ಥಿಕ ತಜ್ಞರೊಂದಿಗಿನ ಸಂವಾದದೊಂದಿಗೆ ಆರಂಭಿಸಿತು.


    ಹಣಕಾಸು ಆಯೋಗದ ಉಲ್ಲೇಖಿತ ವಿಷಯಗಳಿಗೆ ಸಂಬಂಧಿಸಿದ ಹಲವಾರು ವಿಷಯಗಳ ಬಗ್ಗೆ ಚರ್ಚಿಸಲಾಗಿದ್ದು, ಇದರಲ್ಲಿ ಈ ಕೆಳಗಿನವುಗಳು ಸೇರಿವೆ :


    · ವಿವಿಧ ಕಾರ್ಯಕ್ಷಮತೆ ಸೂಚಕಗಳಲ್ಲಿ ರಾಜ್ಯಗಳನ್ನು ಉತ್ತೇಜಿಸುವ ಕುರಿತಾದ ವಿಷಯಗಳ ಬಗ್ಗೆ ಚರ್ಚಿಸಲಾಯಿತು - ತಜ್ಞರು ಅಂತಹ ಪ್ರೋತ್ಸಾಹ ಮತ್ತು ಸಂಭಾವ್ಯ ಸೂಚಕಗಳ ವಿನ್ಯಾಸದ ಬಗ್ಗೆ ತಮ್ಮ ವ್ಯಾಪಕ ಸಲಹೆಗಳನ್ನು ನೀಡಿದರು.


    · ಕರ್ನಾಟಕದ ಉತ್ತಮ ಆರ್ಥಿಕ ಕಾರ್ಯಕ್ಷಮತೆಯನ್ನು ಶ್ಲಾಘಿಸಿದ ತಜ್ಞರು, ರಾಜ್ಯದಲ್ಲಿ ದೊಡ್ಡ ಪ್ರಾಮಾಣದ ಪ್ರಾದೇಶಿಕ ಅಸಮತೋಲನ ಇರುವುದನ್ನೂ ಒತ್ತಿ ಹೇಳಿದರು. ಅದೇ ರೀತಿ ದೇಶದ ಇತರ ರಾಜ್ಯಗಳಲ್ಲಿ ಸಹ ಇರುವ ಪ್ರಾದೇಶಿಕ ಅಸಮತೋಲನೆ ಮತ್ತು ಸಾಧ್ಯ ಪರಿಹಾರಗಳ ಕುರಿತೂ ಚರ್ಚಿಸಿದರು.


    · ಪ್ರಜಾಪ್ರಭುತ್ವ ವಿಕೇಂದ್ರೀಕರಣದ ಕ್ಷೇತ್ರದಲ್ಲಿ ಕರ್ನಾಟಕ ಅಗ್ರೇಸರನಾಗಿದ್ದು , ಮೂರನೇ ಹಂತದ ಸರ್ಕಾರದ ಬಗ್ಗೆ ಇತ್ತೀಚಿನ ಹಲವು ಅಧ್ಯಯನಗಳು ಮತ್ತು ಪ್ರವೃತ್ತಿಗಳ ಬಗ್ಗೆ ಚರ್ಚಿಸಲಾಯಿತು. ಮುಂದುವರಿದಿರುವ ದೊಡ್ಡ ಮೂಲಸೌಕರ್ಯ ಕಂದಕ ಮತ್ತು ಪ್ರಜಾಪ್ರಭುತ್ವದ ಕೊರತೆಯ ಬಗ್ಗೆ ತಜ್ಞರು ಕಳವಳ ವ್ಯಕ್ತಪಡಿಸಿದರು. ಕ್ಷಿಪ್ರ ನಗರೀಕರಣ , ಉತ್ತಮ ಆದಾಯ ಸಂಗ್ರಹಣೆದೆ ,ಸಂಬಂಧಿಸಿದ ಸಲಹೆ ಹಿನ್ನೆಲೆಯಲ್ಲಿ ನಗರ ಸ್ಥಳೀಯ ಸಂಸ್ಥೆಗಳಿಗೆ ಸಂಬಂಧಿಸಿದಂತೆ , ಹಣಕಾಸಿನ ಅಗತ್ಯವನ್ನು ಹೆಚ್ಚಿಸುವ ಬಗ್ಗೆ ವಿಶೇಷ ಗಮನವನ್ನು ಸೆಳೆದು. ಭೂ ನಿರ್ವಹಣೆ ಸುಧಾರಣೆಗೆ ಕ್ರಮಗಳನ್ನು ಆಯೋಗಕ್ಕೆ ನೀಡಲಾಯಿತು.


    · ತಜ್ಞರು, ಆಯೋಗದಿಂದ 2011 ರ ಜನಗಣತಿಯ ಜನಸಂಖ್ಯೆಯ ದತ್ತಾಂಶವನ್ನು ಬಳಸುವ ವಿಷಯವನ್ನು ಪ್ರಸ್ತಾಪಿಸಿದರು. ಬಹುತೇಕ ತಜ್ಞರು, ರಾಜ್ಯಗಳ ಪ್ರಸಕ್ತ ಅಗತ್ಯವನ್ನು ಪ್ರತಿನಿಧಿಸುವ ಇತ್ತೀಚಿನ ಜನಸಂಖ್ಯೆ ದತ್ತಾಂಶವನ್ನು ಬಳಸಬೇಕು ಎಂಬ ಅಭಿಪ್ರಾಯ ವ್ಯಕ್ತಪಡಿಸಿದರು. ಆದಾಗ್ಯೂ ಉತ್ತಮವಾಗಿ ಜನಸಂಖ್ಯಾ ನಿಯಂತ್ರಣ ಮಾಡಿರುವ ರಾಜ್ಯಗಳಿಗೆ ಪ್ರೋತ್ಸಾಹಕಗಳನ್ನು ವಿನ್ಯಾಸಗೊಳಿಸಬೇಕೆಂದರು.


    · ಕೇಂದ್ರ ಪ್ರಾಯೋಜಿತ ಯೋಜನೆಗಳ ಮೂಲಕ ಅಂತರ ಸರ್ಕಾರೀಯ ವರ್ಗಾವಣೆ, ಆದಾಯ ಕೊರತೆ ಅನುದಾನ ಮತ್ತು ಇತರ ನಿರ್ದಿಷ್ಟ ಉದ್ದೇಶದ ಅನುದಾನದ ಕುರಿತ ಸಲಹೆಗಳ ಬಗ್ಗೆಯೂ ಚರ್ಚಿಸಲಾಯಿತು.


    ಹಣಕಾಸು ಆಯೋಗದ ಅಧ್ಯಕ್ಷ ಎನ್.ಕೆ. ಸಿಂಗ್ ಮತ್ತು ಅದರ ಸದಸ್ಯರೊಂದಿಗೆ ನಡೆದ ಸಂವಾದದಲ್ಲಿ ಭಾಗಿಯಾಗಿದ್ದ ಆರ್ಥಿಕ ತಜ್ಞರಲ್ಲಿ – ಶ್ರೀ ಟಿ.ಆರ್. ರಘುನಂದನ್, ಮಾಜಿ ಜಂಟಿ ಕಾರ್ಯದರ್ಶಿ, ಪಂಚಾಯತ್ ರಾಜ್ ಸಚಿವಾಲಯ ; ಡಾ. ಜ್ಯೋತ್ಸ್ನಾ ಜಾ, ನಿರ್ದೇಶಕರು, ಬಜೆಟ್ ಮತ್ತು ಸಾರ್ವಜನಿಕ ನೀತಿಯ ಕೇಂದ್ರ ; ಡಾ. ರೂಪಾ ಚಂದಾ, ಪ್ರಾಧ್ಯಾಪಕರು, ಐಐಎಂ, ಬೆಂಗಳೂರು ; ಡಾ. ನರೇಂದ್ರ ಪಾಣಿ, ಪ್ರಾಧ್ಯಾಪಕರು, ಎನ್.ಐ.ಎ.ಎಸ್. ; ಶ್ರೀ ವೆಂಕಟ್ ರಾವ್ ಘೋರ್ಪಡೆ ; ಶ್ರೀ ಎಚ್.ಎ.ಸಿ. ಪ್ರಸಾದ್, ಮಹಾ ಕಾರ್ಯದರ್ಶಿ, ಎಫ್.ಕೆ. ಸಿಸಿಐ ; ಡಾ. ಅಶ್ವಿನ್ ಮಹೇಶ್ ಸಿಇಓ, ಮ್ಯಾಪುನಿಟಿ ; ಶ್ರೀ ಪ್ರಣಯ್ ಕೋಟಸ್ಥಾನೆ, ಪ್ರಧಾನ ಸಂಶೋಧಕರು, ತಕ್ಷಶಿಲಾ ಸಂಸ್ಥೆ, ಬೆಂಗಳೂರು ; ಶ್ರೀ ಗೋವಿಂದ ರಾವ್, ಎಮಿರಟಸ್ ಪ್ರೊಫೆಸರ್, ಎನ್.ಐ.ಪಿ.ಎಫ್.ಪಿ. ಮತ್ತು ಕೌನ್ಸಿಲರ್, ತಕ್ಷಶಿಲಾ ಸಂಸ್ಥೆ, ಬೆಂಗಳೂರು ; ಡಾ. ಎಸ್.ಎಸ್. ಮೀನಾಕ್ಷಿ ಸುಂದರಮ್, ವಿಸಿಟಿಂಗ್ ಪ್ರೊಫೆಸರ್, ಮುಂದುವರಿದ ಶಿಕ್ಷಣದ ರಾಷ್ಟ್ರೀಯ ಸಂಸ್ಥೆ, ಬೆಂಗಳೂರು ; ಡಾ. ಕಲಾ ಶ್ರೀಧರ್, ಪ್ರೊಫೆಸರ್, ಸಾಮಾಜಿಕ ಮತ್ತು ಆರ್ಥಿಕ ಬದಲಾವಣೆಗಳ ಸಂಸ್ಥೆ, ಬೆಂಗಳೂರು ; ಡಾ. ಡಿ. ರಾಜಶೇಖರ್, ಪ್ರೊಫೆಸರ್, ಸಾಮಾಜಿಕ ಮತ್ತು ಆರ್ಥಿಕ ಬದಲಾವಣೆಗಳ ಸಂಸ್ಥೆ, ಬೆಂಗಳೂರು ; ಶಅರೀ ಎಂ.ಜಿ. ಚಂದ್ರಕಾಂತ್, ನಿರ್ದೇಶಕರು, ಐ.ಎಸ್.ಇ.ಸಿ. ಮತ್ತು ಡಾ. ಎಸ್.ಆರ್. ಕೇಶವ, ಪ್ರೊಫೆಸರ್, ಅರ್ಥಶಾಸ್ತ್ರ ವಿಭಾಗ, ಬೆಂಗಳೂರು ವಿಶ್ವವಿದ್ಯಾಲಯ ಇವರು ಸೇರಿದ್ದರು.


    *****

    
    
    (Release ID: 1575522) Visitor Counter : 30
    
    
      Read this release in: Hindi , English