      આવાસ અને ગરીબી ઉન્મૂલન મંત્રાલય

      કેન્દ્રીય શહેરી બાબતોના મંત્રી આજે રાજ્યોના અગ્ર સચિવો અને સ્માર્ટ સિટીના સીઈઓ સાથે વીડિયો કોન્ફરન્સ દ્વારા પ્રેસ કોન્ફરન્સ કરશે
      Posted On: 25 JUN 2019 12:15PM by PIB Ahmedabad


    અમદાવાદ


    શહેરી વિકાસને લગતી ભારત સરકારની ફ્લેગશીપ યોજનાઓ પીએમ આવાસ યોજના (શહેરી), અમૃત અને સ્માર્ટ સિટી મિશનને આજે 4 વર્ષ પૂર્ણ થઈ રહ્યા છે. જેના ભાગરૂપે કેન્દ્રીય શહેરી બાબતોના રાજ્યમંત્રી શ્રી હરદીપ સિંહ પૂરી આજે નવી દિલ્હી ખાતે પત્રકાર સંમેલનને સંબોધિત કરશે અને આ યોજનાઓ અંતર્ગત પ્રાપ્ત કરેલી સિદ્ધિઓ વિશે પત્રકારોને માહિતગાર કરશે.


    શહેરી બાબતોના મંત્રાલય તરફથી રાજ્યોના તમામ અગ્ર સચિવો અને સ્માર્ટ સિટીના સીઈઓને આ પ્રેસ કોન્ફરન્સમાં વીડિયો કોન્ફરન્સના માધ્યમથી હાજર રહેવા જણાવાયું છે. પત્રકાર સંમેલન આજે 2.30 થી 3.30 દરમિયાન નવી દિલ્હીના નિર્માણ ભવન ખાતે યોજાશે.

    
    
    (Release ID: 1575527) Visitor Counter : 46