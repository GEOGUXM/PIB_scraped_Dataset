      માહિતી અને પ્રસારણ મંત્રાલય

      તમામ ખાનગી સેટેલાઇટ ટીવી ચેનલોને નૃત્ય આધારિત રિયાલિટી શોમાં બાળકોને ઉચિત રીતે રજૂ કરવા સૂચન
      
      ચેનલોને રિયાલિટી શો અને કાર્યક્રમો પ્રસ્તુત કરતી વખતે તેમા બાળકોની ભાગીદારી બાબતે સંયમ સાથે સંવેદનશીલતા અને સાવધાની રાખવાની સલાહ
      
      આ પગલાથી સરળતાથી દોરવાઈ જતા નાની વયનાં બાળકોનાં મન પર તણાવ ઘટશે એવી અપેક્ષા

      Posted On: 18 JUN 2019 10:31AM by PIB Ahmedabad

    માહિતી અને પ્રસારણ મંત્રાલયે ધ્યાનમાં લીધું છે કે , કેટલાંક નૃત્ય આધારિત રિયાલિટી ટીવી શો નાના બાળકોને એવા નૃત્ય કરતા દર્શાવે છે, જે ફિલ્મોમાં અને મનોરંજનનાં અન્ય લોકપ્રિય માધ્યમોમાં પુખ્ત વયના કલાકારોએ કર્યા હોય છે. નૃત્યનાં આવા સ્ટેપ્સ ઘણી વાર પ્રેરક હોય છે અને નાની વયની દૃષ્ટિએ અનુચિત હોય છે. આ પ્રકારનાં કાર્યથી બાળકોમાં તણાવ પેદા થઈ શકે છે, નાના અને સરળતાથી દોરવાઈ જતા બાળકો પર નુકસાનકારક અસર થાય છે.


    કેબલ ટેલીવિઝન નેટવર્ક્સ (રેગ્યુલેશન) એક્ટ , 1995 અંતર્ગત સૂચિત પ્રોગ્રામ એન્ડ એડવર્ટાઇઝિંગ કોડ્સમાં સામેલ જોગવાઈઓ તથા અન્ય નિયમોનું પાલન તમામ ખાનગી સેટેલાઇટ ટીવી ચેનલો કરશે એવી અપેક્ષા છે. આ નિયમો મુજબ, બાળકને બદનામ કરે અને બાળકો માટેનાં કાર્યક્રમમાં અભદ્ર ભાષા કે હિંસાનાં દ્રશ્યો દર્શાવતા કોઈ પણ કાર્યક્રમનું પ્રસારણ પર ટીવી પર નહીં થાય.


    આ માટે મંત્રાલયે તમામ ખાનગી સેટેલાઇટ ટીવી ચેનલોને એડવાઇઝરી રજૂ કરીને ડાન્સ રિયાલિટી શો કે આ પ્રકારનાં અન્ય કોઈ પણ કાર્યક્રમોમાં બાળકોને અશ્લિલ , સૂચક અને અનુચિત રીતે ડાન્સ કરતાં દર્શાવવાનું ટાળશે. આ ચેનલોને આ પ્રકારનાં રિયાલિટી શો અને કાર્યક્રમો દર્શાવતી વખતે મહત્તમ નિયંત્રણ જાળવવા, સંવેદનશીલતા દાખવવા અને સાવધાની રાખવાની સલાહ આપવામાં આવી છે.


    DK/J. Khunt/GP/RP

    
    
    (Release ID: 1574847) Visitor Counter : 66
    
    
      Read this release in: English , Hindi , Marathi , Bengali , Punjabi , Tamil , Malayalam