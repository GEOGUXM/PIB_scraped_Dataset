      ગૃહ મંત્રાલય

      એનડીએમએ દ્વારા કંડલા બંદર ખાતે સીબીઆરએન આકસ્મિક સ્થિતિ માટેનો તાલીમ કાર્યક્રમ યોજાયો
      Posted On: 11 JUN 2019 12:31PM by PIB Ahmedabad


    નવી દિલ્હી, 11-06-2019


    રાષ્ટ્રીય આપત્તિ વ્યવસ્થાપન સત્તામંડળ ( એનડીએમએ ) ગુજરાતના કંડલામાં દીનદયાળ બંદર ટ્રસ્ટ ખાતે એક પ્રાથમિક તાલીમ કાર્યક્રમ યોજી રહી છે . પાંચ દિવસ સુધી ચાલનારો આ કાર્યક્રમ જૂન 10, 2019 ના રોજ શરુ કરવામાં આવ્યો હતો જેનો ઉદ્દેશ્ય દરિયાના બંદરો પર સીબીઆરએન આકસ્મિક સ્થિતિને પહોંચી વળવા માટે દરિયાકાંઠાના બંદરોમાં આકસ્મિક પરિસ્થિતિની વ્યવસ્થા કરનારાઓ ( એસઈએચ ) માં જાગૃતિ વધારવા અને તેમની તૈયારીઓ વધારે સારી બનાવવાનો છે .


    આ પ્રકારના કાર્યક્રમોની શ્રેણીમાં આ ચોથો કાર્યક્રમ છે કે જે સમગ્ર દેશમાં જુદા-જુદા બંદરો પર જ્યાં સુધી તજજ્ઞ પ્રતિકાર ટુકડી ન આવી પહોંચે ત્યાં સુધી એસઈએચને યોગ્ય રીતે પરિસ્થિતિને પહોંચી વળવા માટે સક્ષમ બનાવાનો છે . અગાઉ આ વર્ષમાં મેંગલોર , કોચી અને નવી મુંબઈ ખાતે આ પ્રકારની એસઈએચની ત્રણ ટુકડીઓને તાલીમ આપવામાં આવી હતી .


    દરિયાકાંઠાના બંદરો પર વિશાળ જથ્થામાં કેમિકલ , પેટ્રોકેમિકલ અને અન્ય સીબીઆરએન ઘટકોનું આગમન , સંગ્રહ અને વહન થતું હોવાના કારણે સીબીઆરએન ( કેમિકલ , બાયોલોજીકલ , રેડિયોલોજીકલ અને ન્યુક્લિયર ) આપત્તિઓ ઉત્પન્ન થતી હોય છે .


    આ તાલીમ કાર્યક્રમ ભારતીય બંદર સંસ્થાન ( ઇન્ડિયન પોર્ટ એસોસિએશન – આઈપીએ ), ઇન્સ્ટીટયુટ ઑફ ન્યુક્લિયર મેડિસીન્સ એન્ડ સંલગ્ન વિજ્ઞાન ( આઈએનએમએએસ ) તેમજ રાષ્ટ્રીય આપત્તિ નિવારણ દળ ( નેશનલ ડિઝાસ્ટર રિસ્પોન્સ ફોર્સ – એનડીઆરએફ ) સાથે મળીને યોજાઈ રહ્યો છે . આ તાલીમ કાર્યક્રમ કોઇપણ સીબીઆરએન અકસ્માતને પહોંચી વળવા માટે એસઈએચને સક્ષમ બનાવીને આપણા દરિયાઈ બંદરો પર સીબીઆરએન સુરક્ષાને વધારશે .


    આ કાર્યક્રમમાં વ્યાખ્યાનોની સાથે-સાથે પ્રાયોગિક તાલીમ કે જેમાં શંકાસ્પદ પદાર્થોને શોધવાની અને તેને નિષ્ક્રિય કરવાની તથા પર્સનલ પ્રોટેક્ટીવ ઇક્વિપમેન્ટ ( પીપીઈ ) સહિત મોક કવાયતનો પણ સમાવેશ કરવામાં આવ્યો છે . એસઈએચને સીબીઆરએન આકસ્મિક સ્થિતિને પહોંચી વળવા સક્ષમ બનાવવા ઉપરાંત આ કાર્યક્રમ તેમને તબીબી પ્રાથમિક ચિકિત્સા અને પ્રાથમિક તબક્કાના માનસિક સામાજિક સહયોગ પણ પૂરા પાડવામાં આવશે .


    હિતધારક વિભાગોના નિષ્ણાતો જેવા કે એટમિક એનર્જી રેગ્યુલેટરી બોર્ડ ( એઈઆરબી ), ભાભા એટમિક રીસર્ચ સેન્ટર ( બીએઆરસી ) અને ડિફેન્સ રીસર્ચ એન્ડ ડેવલપમેન્ટ ઓર્ગેનાઈઝેશન ( ડીઆરડીઓ ) આ કાર્યક્રમમાં ભાગ લેનારાઓને તાલીમ આપી રહ્યાં છે .


    જુદી-જુદી સંસ્થાઓનું પ્રતિનિધિત્વ કરતા આશરે 5૦ તાલીમાર્થીઓ કે જેઓ દરિયાના બંદરોનું સંચાલન અને જાળવણી કરવા માટે જવાબદાર છે તેમને સીબીઆરએન આકસ્મિક સ્થિતિના જુદા-જુદા વિષયોની તાલીમ આપવામાં આવી રહી છે . અન્ય 200 કાર્યકારી સ્તરના સ્ટાફને આ વિષય પર અડધા દિવસના કાર્યક્રમ અંતર્ગત જાગૃત કરવામાં આવશે .


    DK/NP/ J . Khunt/GP

    
    
    (Release ID: 1573902) Visitor Counter : 98
    
    
      Read this release in: English , Urdu , Hindi , Bengali