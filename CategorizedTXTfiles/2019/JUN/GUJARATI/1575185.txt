      માહિતી અને પ્રસારણ મંત્રાલય

      70 સાલ આઝાદી, યાદ કરો કુરબાની – દેશ ભક્તિ ફિલ્મોત્સવનું આયોજન
      પ્રાદેશિક ભાષાની ફિલ્મોને પ્રોત્સાહન આપવા માટે માહિતી અને પ્રસારણ મંત્રાલયે પગલા લીધા

      Posted On: 21 JUN 2019 1:05PM by PIB Ahmedabad

    નવી દિલ્હી , 21-06-2019


    કેન્દ્રીય મંત્રી શ્રી પ્રકાશ જાવડેકરે લોકસભામાં એક લેખિત જવાબમાં માહિતી આપી હતી કે , પ્રાદેશિક ભાષાની ફિલ્મોને રાષ્ટ્રીય અને આંતરરાષ્ટ્રીય સ્તરે પ્રોત્સાહન આપવા માટે માહિતી અને પ્રસારણ મંત્રાલય દ્વારા પગલા લેવામાં આવ્યા છે .


    નવી દિલ્હી ખાતે સીરીફોર્ટ ઓડિટોરિયમ પરિસરમાં 12-18 ઓગસ્ટ દરમિયાન સ્વતંત્રતા દિવસની ઉજવણી માટે યોજાઇ રહેલા કાર્યક્રમોના ભાગરૂપે માહિતી અને પ્રસારણ મંત્રાલય દ્વારા ભારતની સ્વતંત્રતાના 70 વર્ષ થવા પર "70 સાલ આઝાદી , યાદ કરો કુરબાની ” શીર્ષક હેઠળ દેશભક્તિ ફિલ્મ મહોત્સવનો પ્રારંભ કરવામાં આવ્યો છે .


    દર વર્ષે , ઇન્ટરનેશનલ ફિલ્મ ફેસ્ટિવલ ઓફ ઇન્ડિયા (IFFI) દ્વારા ભારતીય પેનોરમા વિભાગ માટે ફિલ્મોની પસંદગી કરવામાં આવે છે . તેમાં આવેલી ફિલ્મોમાંથી , ભારતીય ભાષાઓમાં બનેલી 26 ફિચર ફિલ્મ અને 21 નોન - ફિચર ફિલ્મ સહિત કુલ 47 ફિલ્મો IFFI અને વિવિધ ભારતીય તેમજ આંતરરાષ્ટ્રીય ફિલ્મ મહોત્સવોમાં અને ભારતીય ફિલ્મ સપ્તાહ / વિદેશમાં યોજાતા મહોત્સવોમાં દર્શાવવા માટે પસંદ કરવામાં આવે છે .


    મંત્રાલય દ્વારા દર વર્ષે રાષ્ટ્રીય ફિલ્મ પુરસ્કારોનું આયોજન કરવામાં આવે છે, જેમાં સમગ્ર દેશમાંથી હિન્દી / પ્રાદેશિક ભાષાની ફિલ્મોને વિવિધ શ્રેણી અંતર્ગત પુરસ્કારો એનાયત કરવામાં આવે છે . IFFI ખાતે પસંદ થયેલી ભારતીય પેનોરમા ફિલ્મો ઉપરાંત , રાષ્ટ્રીય ફિલ્મ પુરસ્કારો માટે પસંદ થયેલી ફિલ્મોને પણ ડાયરેક્ટોરેટ ઑફ ફિલ્મ ફેસ્ટિવલ મારફતે માહિતી અને પ્રસારણ મંત્રાયલ દ્વારા યોજાતા વિવિધ ભારતીય અને આંતરરાષ્ટ્રીય ફિલ્મ મહોત્સવોમાં પ્રદર્શન માટે મોકલવામાં આવે છે .


    BRICS ફિલ્મ મહોત્સવ હેઠળ BRICS દેશો એટલે કે બ્રાઝિલ , રશિયા , ભારત , ચીન અને દક્ષિણ આફ્રિકામાંથી આવતા વિશ્વ કક્ષાના ફિલ્મ પ્રોડક્શનને વધુ સહયોગ માટે પ્રેરણા આપવાની ભાવના સાથે દર્શાવવામાં આવે છે .


    માહિતી અને પ્રસારણ મંત્રાલય દ્વારા વિવિધ આંતરરાષ્ટ્રીય ફિલ્મ મહોત્સવો જેમ કે ઓસ્કાર , ટોરોન્ટો , બુસ્સાન , બર્લિન વગેરેમાં પસંદગી થયેલી ભારતીય ફિલ્મોને આર્થિક સહાય આપવામાં આવે છે . તાજેતરના વર્ષોમાં , ' ન્યૂટન ' અને ' લોકતક લૈરેમ્બી ' ને આર્થિક સહાય આપવામાં આવી છે . આ ફિલ્મો બર્લિન આંતરરાષ્ટ્રીય ફિલ્મ મહોત્સવમાં પસંદગી પામી હતી .


    DK/NP/ J.Khunt/ GP

    
    
    (Release ID: 1575185) Visitor Counter : 173
    
    
      Read this release in: Marathi , English , Urdu , Bengali