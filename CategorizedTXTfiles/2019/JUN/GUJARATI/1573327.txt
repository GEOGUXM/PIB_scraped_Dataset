      PIB Headquarters

      રાષ્ટ્રીય મહિલા આયોગના સભ્ય ડૉ. રાજુલબેન દેસાઈ અમદાવાદ, ગાંધીનગર અને બનાસકાંઠાની મુલાકાતે
      ગુજરાતના પદાધિકારીઓને મળી આયોગને મળેલી ફરિયાદો વિશે માહિતી પ્રાપ્ત કરશે

      Posted On: 04 JUN 2019 12:52PM by PIB Ahmedabad

    અમદાવાદ, 04-06-2019


    રાષ્ટ્રીય મહિલા આયોગના સભ્ય ડૉ. રાજુલબેન દેસાઈ 4 જૂન થી 9 જૂન દરમિયાન ગુજરાતની મુલાકાતે આવનાર છે. આ દરમિયાન તેઓ અમદાવાદ, ગાંધીનગર અને બનાસકાંઠાની મુલાકાત લેશે તથા અધિકારીઓને મળી મહિલાઓ સંબંધી ફરિયાદોની સ્થિતિ વિશે તાગ મેળવશે.


    ડૉ. દેસાઈ 4 જૂનના રોજ અમદાવાદના મેયર, કલેક્ટર તથા ઓઢવ એસ . પી . ને મળી માહિતી પ્રાપ્ત કરશે. તેઓ 6 જૂનના રોજ રાજ્ય મહિલા આયોગ સાથે ગાંધીનગરમાં નારી અદાલતની મુલાકાત લેશે. આ ઉપરાંત તેઓ ગુજરાતના રાજ્યપાલ, મુખ્યમંત્રી, પોલિસ મહાનિદેશક સાથે મુલાકાત કરી રાજ્યમાં મહિલાઓની સ્થિતિ વિશે ચર્ચા કરશે. તેઓ ગાંધીનગરના કલેક્ટર અને એસ.પી. સાથે મુલાકાત બાદ ગાંધીનગર સરકીટ હાઉસ ખાતે બપોરે 2 કલાકે મીડિયાને સંબોધન કરશે.


    ડૉ. રાજુલબેન દેસાઈ 7 જૂનના રોજ બનાસકાંઠા નારી અદાલતની મુલાકાત લેશે. તેઓ બનાસકાંઠા કલેક્ટર અને એસ.પી. સાથે બેઠક કરશે. તેઓ જિલ્લા તંત્ર દ્વારા આયોજિત મહિલા ચિંતન શિબિરમાં ભાગ લેશે અને આદિવાસી મહિલાઓ સાથે વાર્તાલાપ કરશે. ત્યારબાદ તેઓ બનાસકાંઠાના પત્રકારોને પાલનપુર સરકીટ હાઉસ ખાતે બપોરે 1.30 કલાકે સંબોધન કરશે.


    તેઓ 9 જૂનના રોજ અમદાવાદ ખાતે સમાજના વિવિધ સભ્યો સાથે બેઠક યોજશે.


    DK/ J . Khunt/GP

    
    
    (Release ID: 1573327) Visitor Counter : 220