      कार्मिक, लोक शिकायत एवं पेंशन मंत्रालय

      एसीसी स्वीकृतियां
      Posted On: 11 JUN 2019 10:00PM by PIB Delhi


    मंत्रिमंडल की नियुक्ति समिति (एसीसी) ने निम्नलिखित मंजूरी दी है :


    1. एसीसी ने श्री नृपेन्द्र मिश्रा, आईएएस (सेवानिवृत्त) की प्रधानमंत्री के प्रधान सचिव के रूप में नियुक्ति को स्वीकृति दी है। यह स्वीकृति 31 मई, 2019 से प्रभावी है। उनकी कार्य अवधि प्रधानमंत्री के कार्यकाल के साथ-साथ या अगले आदेश तक, जो भी पहले हो, समाप्त होगी।


    2. एसीसी ने डॉ. पी.के. मिश्रा, आईएएस (सेवानिवृत्त) की प्रधानमंत्री के अपर प्रधान सचिव के रूप में नियुक्ति को स्वीकृति दी है। यह स्वीकृति 31 मई, 2019 से प्रभावी है। उनकी कार्य अवधि प्रधानमंत्री के कार्यकाल के साथ-साथ या अगले आदेश तक, जो भी पहले हो, समाप्त होगी।


    3. एसीसी ने भारत के उपराष्ट्रपति के सचिव के रूप में संविदा आधार पर डॉ. आई.वी. सुब्बाराव, आईएएस (सेवानिवृत्त) (आंध्र प्रदेश : 1979) की सेवा भारत सरकार के सचिव के रैंक और वेतनमान में जारी रखने की अनुमति दे दी है। उनकी कार्य अवधि उपराष्ट्रपति के कार्यकाल के साथ-साथ या अगले आदेश तक, जो भी पहले हो, समाप्त होगी।


    ***


    आर.के.मीणा / आरएनएम/एएम/एजी / एमएस – 1542

    
    
    (Release ID: 1574007) Visitor Counter : 88
    
    
      Read this release in: English , Urdu