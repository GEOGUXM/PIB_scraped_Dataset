      रक्षा मंत्रालय

      12वीं आरईसीएएपी क्षमता निर्माण कार्यशाला सम्‍पन्‍न
      Posted On: 20 JUN 2019 7:39PM by PIB Delhi


    भारतीय तटरक्षक बल और एशिया में समुद्री जहाजों में डकैती और सशस्‍त्र लूटपाट से निपटने के लिए क्षेत्रीय सहयोग (आरईसीएएपी) सूचना साझा केन्‍द्र की ओर से आयोजित 12वीं क्षमता निर्माण कार्यशाला के समापन सत्र की सह-अध्‍यक्षता श्री मासाफुमी कुरोकी और भारतीय तटरक्षक बल के महानिरीक्षक के.आर.सुरेश ने की।


    इस अवसर पर अपने संबोधन में महानिरीक्षक के.आर.सुरेश ने कहा कि आरईसीएएपी हमेशा से सूचना साझा करने के साथ-साथ क्षमता निर्माण पर प्रमुख रूप से ध्‍यान केन्द्रित करता आया है, क्‍योंकि इससे फोकल प्‍वांइट स्‍टॉफ का व्‍यवसायिक ज्ञान बढ़ता है और वे संकट की स्थितियों में त्‍वरित रूप से कार्रवाई करने में सक्षम होते हैं। समुद्री डकैती और सशस्‍त्र लूटपाट से निपटने में आरईसीएएपी की क्षमता निर्माण गतिविधियां केवल क्षेत्र में ही नहीं, बल्कि वैश्विक स्‍तर पर हमेशा से महत्‍वपूर्ण रही हैं। सूचना साझा केन्‍द्र, जो अब उत्‍कृष्‍टता का केन्‍द्र है, आरईसीएएपी समझौते में परिकल्पित कार्यकलापों को कारगर ढंग से संचालित करता है और उसने क्षेत्र में सामुद्रिक सुरक्षा बढ़ाने में महत्‍वपूर्ण योगदान दिया है।
    भारतीय तटरक्षक बल के महानिरीक्षक के.आर.सुरेश देश के प्रत्‍येक तटवर्ती राज्‍य के स्‍थानीय पुलिस प्राधिकरणों के साथ भारतीय तटरक्षक के अग्र सक्रिय दृष्टिकोण के उत्‍कृष्‍ट नतीजे सामने आये है। इससे कांडला बंदरगाह पर होने वाली मामूली चोरी की घटनाओं में जबरदस्‍त कमी आई है, जिस पर विविध वक्‍ताओं ने प्रकाश डाला है।


    

    आर.के.मीणा/आरएनएम/एएम/आरके/जीआरएस-16 93

    

    
    (Release ID: 1575275) Visitor Counter : 24
    
    
      Read this release in: English