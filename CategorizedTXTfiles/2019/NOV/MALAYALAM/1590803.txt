      മന്ത്രിസഭ

      ഗ്രൂപ്പ് എ, തസ്തികകളുടെ കേഡര്‍ അവലോകനത്തിനും ടെലിഗ്രാഫ് ബില്‍ഡിംഗ് വര്‍ക്ക്സ് സര്‍വീസിനും മന്ത്രിസഭയുടെ അംഗീകാരം
      Posted On: 06 NOV 2019 8:32PM by PIB Thiruvananthpuram


    ഗ്രൂപ്പ് എ, തസ്തികകളുടെ കേഡര്‍ അവലോകനത്തിനും ടെലിഗ്രാഫ് ബില്‍ഡിംഗ് വര്‍ക്ക്സ് സര്‍വീസിനും പ്രധാനമന്ത്രി ശ്രീ നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അംഗീകാരം നല്‍കി.

    ഡ്യൂട്ടി തസ്തികകളുടെ എണ്ണം 105 ആയി നിശ്ചയിച്ചു.ടെലികമ്മ്യൂണിക്കേഷന്‍ വകുപ്പിലേയും തപാല്‍ വകുപ്പിലേയും ഹെഡ്ക്വാട്ടേഴ്സിലും ഫീല്‍ഡ് യൂണിറ്റുകളിലും പ്രവര്‍ത്തന ആവശ്യത്തിനനുസരിച്ച് കേഡര്‍ ഘടന ശക്തിപ്പെടുത്തുന്നതിന് ഈ തീരുമാനത്തിലൂടെ സാധിക്കും. ഇത് നിലവിലുള്ള പോസ്റ്റല്‍ ആന്റ് ടെലിഗ്രാഫ് ബില്‍ഡിംഗ് വര്‍ക്ക്സ് സര്‍വീസിലെ സ്തംഭനാവസ്ഥ കുറയ്ക്കും. ഈ കേഡറിലേക്ക് പുതിയ നിയമനങ്ങള്‍ വേണ്ടെന്നും ഉദ്യോഗസ്ഥസര്‍വീസിന് പ്രതികൂലമായ ബാധിക്കുന്ന തരത്തില്‍ കേഡറിനെ ഘട്ടംഘട്ടമായി നടപ്പാക്കാനും തീരുമാനിച്ചിട്ടുണ്ട്.
    പശ്ചാത്തലം :
    ദി പോസ്റ്റല്‍ ആന്റ് ടെലിഗ്രാഫ് ബില്‍ഡിംഗ് വര്‍ക്ക്സ് സര്‍വീസ്, ഗ്രൂപ്പ് എ 1990ലാണ് ഒരു സംഘടിത എ ഗ്രൂപ്പ് സര്‍വീസായി രൂപീകരിച്ചത്. ടെലികമ്മ്യൂണിക്കേഷന്‍ വകുപ്പിനും തപാല്‍വകുപ്പിനും ആവശ്യങ്ങള്‍ നിറവേറ്റുന്നതിനായി സിവില്‍, ഇലക്ട്രിക്കല്‍, ആര്‍കിടെക്ചറല്‍ എന്നീ മൂന്ന് വിഭാഗങ്ങളാണ് ഈ സര്‍വീസില്‍ ഉള്‍പ്പെട്ടിട്ടുള്ളത്. യൂണിയന്‍ പബ്ലിക്ക് സര്‍വീസ് കമ്മിഷന്‍ നടത്തുന്ന സംയുക്ത എഞ്ചിനീയറിംഗ് സര്‍വീസ് പരീക്ഷയിലൂടെയാണ് തെരഞ്ഞെടുപ്പ്. ടെലികമ്മ്യൂണിക്കേഷന്‍ വകുപ്പ്, തപാല്‍ വകുപ്പ്, ടെലികമ്മ്യൂണിക്കേഷന്‍ വകുപ്പിലെ പൊതുമേഖലാ സ്ഥാപനങ്ങള്‍ എന്നിവിടങ്ങളിലും മറ്റ് കേന്ദ്ര മന്ത്രാലയങ്ങള്‍/വകുപ്പുകള്‍/സ്വയംഭരണസ്ഥാപനങ്ങള്‍, സംസ്ഥാന ഗവണ്‍മെന്റുകള്‍ എന്നിവിടങ്ങളിലും മാനേജ്മെന്റ് ഭരണസ്ഥാനങ്ങളിലാണ് പോസ്റ്റല്‍ ആന്റ് ടെലിഗ്രാഫ് ബില്‍ഡിംഗ് വര്‍ക്ക്സ് സര്‍വീസിലെ ഉദ്യോഗസ്ഥര്‍ പ്രവര്‍ത്തിക്കുന്നത്. 1990ല്‍ സര്‍വീസ് ഉള്‍പ്പെടുത്തിയശേഷം ഇതുവരെ കേഡര്‍ അവലോകനം നടത്തിയില്ല, വളരെക്കാലമായി അത് മുടങ്ങിക്കിടക്കുകയുമാണ്.


    ഭാരത് സഞ്ചാര്‍ നിഗം ലിമിറ്റഡിന്റെ രൂപീകരണത്തോടെ വിവിധ ഉദ്യോഗസ്ഥരെ ഭാരത് സഞ്ചാര്‍ നിഗം ലിമിറ്റഡിലേക്ക് ഉള്‍ക്കൊള്ളിച്ചതുമൂലം ഈ സര്‍വീസിന്റെ കേഡര്‍ കരുത്തും പ്രവര്‍ത്തനവും ബാധിക്കപ്പെട്ടിട്ടുണ്ട്. ടെലികമ്മ്യൂണിക്കേഷന്‍ വകുപ്പില്‍ നിന്നും ടെലികോം പ്രവര്‍ത്തനങ്ങളും സേവനങ്ങളും ഭാരത് സഞ്ചാര്‍ നിഗം ലിമിറ്റഡിന് കൈമാറിയ ശേഷം ദി പോസ്റ്റല്‍ ആന്റ് ടെലിഗ്രാം ബില്‍ഡിംഗ് വര്‍ക്ക്സ് സര്‍വീസിന്റെ ഉത്തരവാദിത്വം മൊത്തം ടെലികമ്മ്യൂണിക്കേഷന്‍ പരിധിയിലുള്ള പൊതു സ്വകാര്യ ടെലികമ്മ്യൂണിക്കേഷന്‍ വകുപ്പിന്റെയൂം തപാല്‍വകുപ്പിന്റെയും സ്വത്തുകള്‍ പരിപാലിക്കുകയും പുതിയ പദ്ധതികള്‍ കൈകാര്യം ചെയ്യുകയും കേന്ദ്ര വൈദ്യുതി അതോറിറ്റി നിയമം 2010ന്റെ മാനദ്ണഡപ്രകാരം ഇലക്ട്രോമെക്കാനിക്കല്‍ സ്ഥാപിക്കുന്നത്, ടെലികമ്മ്യൂണിക്കേഷന്‍ സ്ഥാപിക്കലിന്റെ നിലവാരവും സവിശേഷതയും പരിശോധിക്കുക, ഹരിത മുന്‍കൈകള്‍ നടപ്പാക്കുന്നത് ഉറപ്പാക്കുക, ഇലക്ട്രോ മോട്ടീവ് ഫോഴ്സ് (ഇ.എം.എഫ്) വികിരകണ നിരീക്ഷണവും ടെലികമ്മ്യൂണിക്കേഷന്‍ വകുപ്പിന്റേയൂം തപാല്‍ വകുപ്പിന്റേയും ആവശ്യത്തിന് വേണ്ട പശ്ചാത്തല സൗകര്യങ്ങള്‍ നിര്‍മ്മിക്കുന്നത് നിര്‍വഹിക്കുകയെന്നതായിരുന്നു.
    ഈ വസ്തുതകളോടൊപ്പം വിവിധ സര്‍വീസ് ഗ്രേഡുകളുടെ സ്തംഭനാവസ്ഥയും ദി പോസ്റ്റല്‍ ആന്റ് ടെലിഗ്രാഫ് ബില്‍ഡിംഗ് വര്‍ക്ക്സ് സര്‍വീസിന്റെ ഘടനാ അവലോകനം അനിവാര്യമാക്കി. അതിന്റെ അടിസ്ഥാനത്തില്‍ ദി പോസ്റ്റല്‍ ആന്റ് ടെലിഗ്രാഫ് ബില്‍ഡിംഗ് വര്‍ക്ക്സ് സര്‍വീസ് ഉദ്യോഗസ്ഥരുടെ കേഡര്‍ ഘടനയ്ക്ക് അംഗീകാരം നല്‍കി. ടെലികമ്മ്യൂണിക്കേഷന്‍ വകുപ്പിന്റേയും തപാല്‍ വകുപ്പിന്റേയും പങ്കും ഉത്തരവാദിത്വങ്ങളും നിര്‍വഹിക്കുന്നതിന് അത് അനിവാര്യമാണെന്ന് കണക്കാക്കിയുമിരുന്നു.
    നിലവിലെ കേഡര്‍ പ്രവര്‍ത്തന ശക്തിക്കനുസരിച്ച് കേഡര്‍ ശക്തി നിയന്ത്രിക്കുകയും കേഡര്‍ അവലോകനം ഗവണ്‍മെന്റിന് പുതിയ സാമ്പത്തിക ബാദ്ധ്യത ഉണ്ടാക്കുകയുമില്ല.
    ND

    
    
    (Release ID: 1590803) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Kannada