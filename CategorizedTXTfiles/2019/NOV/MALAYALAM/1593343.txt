      PIB Headquarters

      ശാസ്ത്രവും സമൂഹവും തമ്മിൽ കൂടുതൽ ഗാഢമായ ഇടപെടലുകൾ അനിവാര്യമെന്ന് കേന്ദ്ര മന്ത്രി വി മുരളീധരൻ
      Posted On: 23 NOV 2019 10:42PM by PIB Thiruvananthpuram


    

    ശാസ്ത്രവും സമൂഹവും തമ്മിൽ കൂടുതൽ ഗാഢമായ ഇടപെടലുകൾ നടത്തി എല്ലാ പ്രശ്നങ്ങൾക്കും സാങ്കേതികമായ പരിഹാരങ്ങൾ കണ്ടെത്താനുള്ള ശ്രമങ്ങൾ അനിവാര്യമെന്ന് കേന്ദ്ര വിദേശ പാർലമെന്ററി കാര്യ സഹ മന്ത്രി ശ്രീ വി മുരളീധരൻ. എറണാകുളം മറൈൻ ഡ്രൈവ് ഹെലിപാഡ് ഗ്രൗണ്ടിൽ ഇന്ന് ആരംഭിച്ച സ്വാശ്രയ ഭാരത്, 2019 ശാസ്ത്ര മേളയുടെ ഉദഘാടനം നിർവഹിച്ചു സംസാരിക്കുകയായിരുന്നു അദ്ദേഹം.സ്വാശ്രയ ഭാരത്പോലുള്ള എക്സിബിഷനുകൾ ഇത്തരം ഇടപെടലുകൾക്ക് ഊന്നൽ നൽകുമെന്നും യുവ മനസുകളിൽ ശാസ്ത്ര അവബോധം വളർത്താൻ സഹായിക്കുമെന്നും കേന്ദ്ര മന്ത്രി പറഞ്ഞു. സ്വദേശി ശാസ്ത്ര പ്രസ്ഥാനങ്ങൾ പോലുള്ള സ്ഥാപനങ്ങളുടെ പ്രവർത്തനം മൂലം വിവിധ മേഖലകളിൽ ഇന്ത്യൻ ശാസ്ത്രജ്ഞർ നടത്തുന്ന പ്രയത്നങ്ങൾ ലോകശ്രദ്ധ പിടിച്ചു പറ്റുന്നതായും ശ്രീ വി മുരളീധരൻ പറഞ്ഞു ഈ വർഷത്തെ മേളയുടെ പ്രമേയം കാലാവസ്ഥ വ്യതിയാനമാണ്. .ഇന്ന് ലോകം ഏറ്റവും കൂടുതൽ ചർച്ച ചെയ്യുന്നതും കാലാവസ്ഥ വ്യതിയാനത്തെ സംബനധിച്ചാണ്‌. ഈ വിഷയത്തിൽ പ്രധാന മന്ത്രി ശ്രീ നരേന്ദ്ര മോദിയുടെ നേതൃത്വത്തിലുള്ള ഗവൺമെന്റ് നടത്തുന്ന ഇന്റർനാഷണൽ സോളാർ അലയൻസ് പോലുള്ള ശ്രമങ്ങൾ രാജ്യത്തിന് അഭിമാനം പകരുന്നവയാണെന്നും അദ്ദേഹം ചൂണ്ടിക്കാട്ടി


    . ശാസ്ത്രവും സാങ്കേതിക വിദ്യയും ജനങ്ങളുടെ നന്മക്കു വേണ്ടി ഓരോരോ പ്രദേശത്തിന്റെയും പ്രത്യേകതകൾ ഉൾകൊണ്ടുകൊണ്ടുള്ള വികസനത്തിന് പ്രയോജനപ്പെടുത്താൻ ഉള്ള ശ്രമങ്ങൾ ആണ് നടത്തേണ്ടത്. എന്നാൽ ദൗർഭാഗ്യവശാൽ നമ്മുടെ നാട്ടിൽ നടക്കുന്ന പല ഗവേഷണങ്ങളും സമൂഹത്തിന്റെ ആവശ്യങ്ങളുമായി ബന്ധമുള്ളതാണോ എന്ന് പരിശോധിക്കണമെന്നും ശ്രീ വി മുരളീധരൻ ആവശ്യപ്പെട്ടു. കേരളത്തിൽ ഉപയോഗശൂന്യമായി കിടക്കുന്ന ജലപാതകൾ വികസിപ്പിച് ജലമാർഗ്ഗത്തിലൂടെ കേരളത്തെ അങ്ങോളമിങ്ങോളം ബന്ധിപ്പിക്കാനുള്ള പഠനം നടത്തണമെന്നും കേന്ദ്ര മന്ത്രി ആവശ്യപ്പെട്ടു വരാനിരിക്കുന്ന തലമുറകൾക്കു വേണ്ടി പ്രകൃതി വിഭവങ്ങൾ കരുതലോടെ ഉപയോഗിക്കണമെന്ന ഗാന്ധിയൻ ആശയത്തെ അടിസ്ഥാനമാക്കി സുസ്ഥിര വികസനത്തിനായുള്ള നയങ്ങൾ വികസിപ്പിക്കേണ്ടത് അനിവാര്യമാണെന്നും അദ്ദേഹം കൂട്ടിച്ചേർത്തു.

    
    സ്വദേശി ശാസ്ത്ര പ്രസ്ഥാനത്തിന്റെ ആഭിമുഖ്യത്തിൽ നടത്തുന്ന ശാസ്ത്ര മേളയിൽ ഐഎസ്ആർഓ , ഡിആർഡിഓ , സി എസ്ഐആർ ,കൊച്ചിൻ ഷിപ്യാർഡ്, വിവിധ സർവ്വകലാശാലകൾ എന്നിവ പങ്കെടുക്കുന്നു. മേളയുടെ ഭാഗമായി വിവിധ വിഷയങ്ങളിൽ സെമിനാറുകൾ, പാനൽ ചർച്ചകൾ എന്നിവ നടക്കും. നവംബർ 26 വരെയാണ് മേള.


    IE/SKY


    

    
    (Release ID: 1593343) Visitor Counter : 4