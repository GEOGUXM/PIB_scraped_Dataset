      PIB Headquarters

      സിഎംഎഫ്ആർഐയിൽ ത്രിദിന ഭക്ഷ്യ -മത്സ്യ-കാർഷിക മേള
      Posted On: 13 NOV 2019 4:31PM by PIB Thiruvananthpuram


    കേന്ദ്ര സമുദ്രമത്സ്യ ഗവേഷണ സ്ഥാപനം (സിഎംഎഫ്ആർഐ) നാളെ മുതൽ ത്രിദിന ഭക്ഷ്യ-മത്സ്യ-കാർഷിക മേള സംഘടിപ്പിക്കുന്നു. എറണാകുളം കൃഷി വിജ്ഞാന കേന്ദ്രം, നബാർഡ്, സ്വദേശി ശാസ്ത്ര പ്രസ്ഥാനം എന്നിവരുമായി സഹകരിച്ചാണ് മേള. കൃഷി ചെയ്ത് വിളവെടുത്ത് കർഷകർ തന്നെ എത്തിക്കുന്ന ജീവനോടെയുള്ള മത്സ്യം, അനേകം ജൈവകാർഷികോൽപന്നങ്ങൾ, ഫാമിൽ നിന്ന നേരിട്ടെത്തിക്കുന്ന ഗിഫ്റ്റ് തിലാപ്പിയയുടെ ഭക്ഷ്യമേള, കാർഷിക സംരംഭങ്ങൾക്കുള്ള ബാങ്ക് വായ്പ എളുപ്പമാക്കുന്നതിനുള്ള ഈസി ബാങ്ക് ലോൺ സൗകര്യം, കാർഷിക ഡ്രോൺ, ഉപകരണങ്ങളുടെ പ്രദർശനം, ലക്ഷദ്വീപ് വിഭവങ്ങൾ തുടങ്ങിയ വൈവിധ്യമായ സ്റ്റാളുകൾ മേളയിലുണ്ട്. കൂടാതെ, കാർഷിക ഉൽപ്പന്നങ്ങളുടെ ബയർ സെല്ലർ മീറ്റ്, വിവിധ വിഷയങ്ങളിൽ പാനൽ ചർച്ചകൾ എന്നിവയും പരിപാടിയുടെ ഭാഗമായി നടക്കും.കർഷകർ, ജൈവകർഷകർ, മത്സ്യകർഷകർ, ഉൽപാദകർ, വിവിധ സർക്കാർ ഏജൻസികൾ എന്നിവരുടെ ഉൽപന്നങ്ങളാണ് മേളയിൽ ലഭ്യമാകുക. പ്രവേശനം സൗജന്യമാണ്. രാവിലെ 10 മണി മുതൽ രാത്രി 9 വരെയാണ് പ്രവേശന സമയം .

    
    
    (Release ID: 1591451) Visitor Counter : 3
    
    
      Read this release in: English