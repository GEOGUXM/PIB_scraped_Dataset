      PIB Headquarters

      അട്ടപ്പാടിവെടിവെപ്പ്: ദേശീയ മനുഷ്യാവകാശ കമ്മീഷന്റിപ്പോര്‍ട്ട്‌തേടും, കെട്ടിക്കിടക്കുന്ന പോക്സോ കേസുകള്‍ തീര്‍പ്പാക്കാന്‍ ഹൈക്കോടതിക്ക്കത്തെഴുതുമെന്ന് ചെയര്‍മാന്‍ എച്ച്. എല്‍ ദത്തു
      Posted On: 01 NOV 2019 9:30PM by PIB Thiruvananthpuram


    അട്ടപ്പാടിയില്‍ വെടിവെപ്പില്‍ മാവോയിസ്റ്റുകള്‍ കൊല്ലപ്പെട്ട സംഭവത്തില്‍സംസ്ഥാന ഗവണ്‍മെന്റിനോട്‌റിപ്പോര്‍ട്ട് തേടുമെന്ന് ദേശീയ മനുഷ്യാവകാശകമ്മീഷന്‍ (എന്‍.എച്ച്. ആര്‍.സി) ചെയര്‍മാന്‍ ജസ്‌ററിസ് ശ്രീ. എച്ച്. എല്‍ ദത്തു പറഞ്ഞു. ഇത്തരം സംഭവങ്ങള്‍ നടന്നാല്‍ 48 മണിക്കൂറിനുള്ളില്‍കമ്മീഷനെ അറിയിക്കണമെന്നാണ്കീഴ്‌വഴക്കം. ഇതുണ്ടാകാത്ത സാഹചര്യത്തിലാണ് ഇതു സംബന്ധിച്ച വിശദീകരണംതേടുന്നതെന്ന് ജസ്റ്റിസ് ശ്രീ. ദത്തു പറഞ്ഞു.


    
    മനുഷ്യാവകാശ സംരക്ഷണത്തിനായിസംസ്ഥാന ഗവണ്‍മെന്റ് നടത്തുന്ന പ്രവര്‍ത്തനങ്ങളില്‍ സംതൃപ്തിയുണ്ടെന്ന് ജസ്റ്റിസ് ശ്രീ. ദത്തു പറഞ്ഞു. കമ്മീഷന്‍ രണ്ടു ദിവസമായിതിരുവനന്തപുരത്ത് നടത്തിയഓപണ്‍ ഹിയറിംഗിനും ക്യാമ്പ് സിറ്റിംഗിനും ശേഷംവാര്‍ത്താ സമ്മേളനത്തില്‍ സംസാരിക്കുകയായിരുന്നു അദ്ദേഹം.


    
    മനുഷ്യാവകാശലംഘനങ്ങള്‍ സംബന്ധിച്ച കേസുകള്‍ കേരളത്തില്‍ നിന്ന് റിപ്പോര്‍ട്ട് ചെയ്യപ്പെടുന്നുണ്ട്, എന്നാല്‍ അത്തരംകേസുകളില്‍ അധികൃതരും എന്‍.എച്ച്. ആര്‍.സിയും പെട്ടെന്ന് തന്നെ നടപടികള്‍ സ്വീകരിക്കുന്നുണ്ടെന്ന് ജസ്റ്റിസ് ശ്രീ.ദത്തു അറിയിച്ചു. സംസ്ഥാനത്ത് ആദിവാസികള്‍ക്കുള്ളഭൂമിയുമായി ബന്ധപ്പെട്ട കേസുകള്‍ പരിഹരിക്കാനും പുനരധിവാസത്തിനും കൂടുതല്‍ ശ്രദ്ധ പതിയേണ്ട ആവശ്യമുണ്ടെന്ന് ജസ്റ്റിസ് ശ്രീ.ദത്തു പറഞ്ഞു. സംസ്ഥാനത്ത് 9000 പോക്സോ കേസുകള്‍ തീര്‍പ്പാകാതെ കിടക്കുന്ന കാര്യവും കമ്മീഷന്‍ ചൂണ്ടിക്കാട്ടി. ഈ കേസുകള്‍ എത്രയും പെട്ടെന്ന് തീര്‍പ്പാക്കാന്‍ നിര്‍ദ്ദേശം നല്‍കണമെന്നാവശ്യപ്പെട്ട് കേരള ഹൈക്കോടതി ചീഫ് ജസ്റ്റിസിന് കത്തയക്കുമെന്നും കമ്മീഷന്‍ വ്യക്തമാക്കി.


    
    സംസ്ഥാന സര്‍വ്വീസില്‍ പട്ടികജാതിക്കാരുടെയും പട്ടികവര്‍ഗ്ഗക്കാരുടെയുംയഥാക്രമം 1149, 1227 തസ്തികകള്‍വീതംഒഴിഞ്ഞുകിടക്കുകയാണെന്ന്‌സംസ്ഥാന പട്ടികജാതി, പട്ടികവര്‍ഗ്ഗ വകുപ്പ്‌സെക്രട്ടറി കമ്മീഷന്‍ സിറ്റിംഗില്‍അറിയിച്ചിരുന്നു. ഇതിന്റെഅടിസ്ഥാനത്തില്‍ ഈ ഒഴിവുകള്‍ എത്രയും പെട്ടെന്ന് നികത്താന്‍ എന്‍.എച്ച്. ആര്‍.സി നിര്‍ദ്ദേശിച്ചു. ഇതുസംബന്ധിച്ച്‌സ്വീകരിച്ച നടപടികളുടെറിപ്പോര്‍ട്ട്മൂന്നുമാസത്തിനുള്ളില്‍ കമ്മീഷന് സമര്‍പ്പിക്കണം.
    സഭാ തര്‍ക്കം നിലവിലുള്ളചില പള്ളികളില്‍ശവസംസ്‌കാരംതടയുന്നത് സംബന്ധിച്ച കേസില്‍തുടര്‍ നടപടികള്‍ സ്വീകരിക്കാന്‍ സംസ്ഥാന മനുഷ്യാവകാശ കമ്മീഷനെ എന്‍.എച്ച്. ആര്‍.സി ചുമതലപ്പെടുത്തി.


    
    രണ്ടുദിവസമായി നടന്ന സിറ്റിംഗില്‍ 96 കേസുകളാണ് കമ്മീഷന്‍ പരിഗണിച്ചത്. ഇതില്‍ അധികൃതര്‍ നടപടിസ്വീകരിച്ചതായിറിപ്പോര്‍ട്ട് സമര്‍പ്പിച്ച കേസുകള്‍ തീര്‍പ്പാക്കി. ചില കേസുകളില്‍ ഇരകള്‍ക്ക് ന്യായമായ നഷ്ടപരിഹാരം നല്‍കാനും കമ്മീഷന്‍ നിര്‍ദ്ദേശിച്ചു. എറണാകുളംജില്ലയില്‍ സ്‌കൂള്‍ ബസിനു മുകളില്‍ മരം വീണ് 5 വിദ്യാര്‍ത്ഥികള്‍ മരണമടഞ്ഞ സംഭവത്തില്‍ഓരോകുടുംബത്തിനും നാലു ലക്ഷം രൂപ വീതം നഷ്ടപരിഹാരം നല്‍കാന്‍ കമ്മീഷന്‍ ഉത്തരവിട്ടു.


    
    പരിഗണിച്ച മറ്റുകേസുകളില്‍തുടര്‍ നടപടിക്കായിസംസ്ഥാന ചീഫ് സെക്രട്ടറിയെചുമതലപ്പെടുത്തിയിട്ടുണ്ട്.
    വിവിധ സന്നദ്ധ സംഘടനകള്‍, പൗര സംഘടനകള്‍, ഭിന്നലിംഗക്കാര്‍ എന്നിവരുമായും കമ്മീഷന്‍ കൂടിക്കാഴ്ച നടത്തി.


    
    വാര്‍ത്താ സമ്മേളനത്തില്‍ എന്‍.എച്ച്.ആര്‍.സി അംഗങ്ങളായഡോ. ഡി.എം മുലെ, ശ്രീ. പി.സി പന്ത്, ശ്രീമതിജ്യോതിക കാര്‍ലെ, എന്‍.എച്ച്.ആര്‍.സി ഡയറക്ടര്‍ ജനറല്‍ഓഫ് ഇന്‍വെസ്റ്റിഗേഷന്‍ ശ്രീ. പ്രഭാത് സിംഗ്, എന്‍.എച്ച്.ആര്‍.സി രജിസ്ട്രാര്‍ ശ്രീ. സുരാജിത് ഡെ, എന്‍.എച്ച്. ആര്‍.സി സെക്രട്ടറി ജനറല്‍ ജയ്ദീപ്‌ഗോവിന്ദ്, ഡെപ്യൂട്ടി രജിസ്ട്രാര്‍ ശ്രീ. ശ്രീനിവാസ കാമത്ത്, അസിസ്റ്റന്റ് രജിസ്ട്രാര്‍ ശ്രീ. കെ.കെ ശ്രീവാസ്തവ, തുടങ്ങിയവരും പങ്കെടുത്തു.

    
    
    (Release ID: 1590205) Visitor Counter : 2