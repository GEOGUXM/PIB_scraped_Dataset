      PIB Headquarters

      ഉന്നത തൊഴിൽ മേഖലകളിലേക്ക് കൂടുതൽ സ്ത്രീകൾ കടന്നുവരണം : കേന്ദ്ര മന്ത്രി വി മുരളീധരൻ
      Posted On: 01 NOV 2019 3:13PM by PIB Thiruvananthpuram


    

    ഫിസാറ്റ് കെ പി എം ജി സെന്റർ ഓഫ് എക്സലൻസ് ഉദ്‌ഘാടനം ചെയ്‌തു


    

    സ്വയം സംരംഭകത്വ മേഖലയിൽ സ്ത്രീകൾ ധാരാളം പ്രസ്ഥാനങ്ങൾ ആരംഭിക്കുന്നുണ്ടെങ്കിലും ഉന്നത തൊഴിൽ മേഖലകളിലേക് കൂടുതൽ സ്ത്രീകൾ കടന്നുവരണമെന്ന് കേന്ദ്ര വിദേശ, പാർലമെന്ററി കാര്യ വകുപ്പ് സഹ മന്ത്രി വി മുരളീധരൻ പറഞ്ഞു. അങ്കമാലി ഫിസാറ്റ് എഞ്ചിനീയറിംഗ് കോളേജിൽ ഫിസാറ്റ് കെ പി എം ജി സെന്റർ ഓഫ് എക്സലൻസിൻറെയും മേക്കർ ഫെസ്റ്റ് കേരളയുടെയും ഉദ്‌ഘാടനം നിർവഹിച്ചു സംസാരിക്കുകയായിരുന്നു അദ്ദേഹം. ചടങ്ങിൽ ഫിസാറ്റ് കോളേജ് ചെയർമാൻ ഡോ പോൾ മുണ്ടാടൻ അധ്യക്ഷത വഹിച്ചു . കേരളത്തിൽ സ്ത്രീകൾ ഉന്നത വിദ്യാഭ്യാസ മേഖലയിൽ തൊണ്ണൂറു ശതമാനത്തിൽ അധികം നേട്ടം കൈവരിക്കുന്നുണ്ടെങ്കിലും ജോലി മേഖലയിൽ വളരെ പിന്നിലാണ്.അതിനു മാറ്റം ഉണ്ടാവണം എന്ന് കേന്ദ്ര മന്ത്രി പറഞ്ഞു


    .കൂടാതെ സാങ്കേതിക മേഖലയിൽ വരും തലമുറക്ക് ഏറ്റവും സുഖകരമായി പ്രക്രുതിയോടൊത്തു ജീവിക്കുന്നതിന് ആവശ്യമായ നിർമ്മാണ പ്രവർത്തങ്ങങ്ങളുടെയും ഗവേഷണങ്ങൾ നടന്നു വരുകയാണ്. അതിനാൽ പുതു തലമുറ എന്ന നിലയിൽ വിദ്യാർത്ഥികളായ നിങ്ങൾക്കും നമ്മുക്കും ചെയ്യാൻ പറ്റുന്ന ഏറ്റവും പ്രധാനമായ കാര്യം എന്നത് പ്രകൃതിക്ക് ഒരു തരത്തിലും നാശം വരുത്താതെയുള്ള പ്രവർത്തങ്ങളാണ് എന്ന് ശ്രീ വി മുരളീധരൻ കൂട്ടിച്ചേര്ത്തു .


    ചടങ്ങിൽ സാങ്കേതിക മേഖലയിലെ കണ്ടുപിടുത്തങ്ങൾക്ക് പുതു തലമുറയിലുള്ള ഗവേഷകർക്കും ശാസ്ത്രജ്ഞർക്കും കൂടുതൽ വേദി ഒരുക്കുന്നതിൻറെ ഭാഗമായി ഫിസാറ്റും സർക്കാരിന്റെ സഹകരണത്തോടെ പ്രവർത്തിക്കുന്ന ജഡേജ ഫൗണ്ടനും ചേർന്ന് ഒരുക്കുന്ന മേക്കർ ഫെസ്റ്റ് കേരളയുടെ ലോഗോ പ്രകാശനവും മന്ത്രി നിർവഹിച്ചു .


    തുടർന്ന് ഫിസാറ്റും കെ പി എം ജി യും തമ്മിലുള്ള ധാരണ പത്രം ഫിസാറ്റ് ചെയർമാൻ ഡോ പോൾ മുണ്ടാടാനും ഐ സി എം എസ് അക്കാദമി ചെയർമാൻ ജെയിംസ് മറ്റവും കൈമാറി. ഫിസാറ്റിലെ വിദ്യാർത്ഥികൾക്ക് പുറമെ പൊതു സമൂഹത്തിലെ സാങ്കേതിക മേഖലയിൽ താല്പര്യമുള്ള ആർക്കും പരിശീലനം നേടാൻ കഴിയുന്ന സാങ്കേതിക വിദ്യകളായ ഡീപ് ലേർണിംഗ് മെഷീൻ ലീർണിങ് , സോഫ്റ്റ്‌വെയർ ഡെവലപ്മെൻറ് , ഓഗ് മെന്റഡ് റിയാലിറ്റി തുടങ്ങി വിവിധങ്ങളായ കോഴ്സുകളാണ് ഇതിനോടനുബന്ധിച്ചു ഒരുക്കിയിരിക്കുന്നത് കൂടാതെ മേക്കർ ഫെസ്റ്റ് കേരളയിൽ സാങ്കേതിക മേഖലയിൽ കണ്ടുപിടുത്തങ്ങൾക്ക് കൂടുതൽ ഉണർവ് നൽകുന്നതിന് അന്താരാഷ്ട്ര മേഖലയിൽ നിന്നുളള ശാസ്ത്രജ്ഞരും പരിപാടിയുടെ ഭാഗമാകും അടുത്ത ഒരാഴ്ച്ച മേക്കർ ഫെസ്റ്റ് വരമായി ഫിസാറ്റിൽ ആഘോഷിക്കും.


    
    ചടങ്ങിൽ വൈസ് ചെയർമാൻ വി എസ് പ്രദീപ്, ട്രഷറർ സച്ചിൻ ജേക്കബ് പോൾ , എഫ് ബി ഓ എ ഇ എസ് വൈസ് പ്രസിഡന്റ് രാജനാരായണൻ വി എം , മാനേജ്മെൻറ് കമ്മറ്റി അംഗങ്ങളായ അസ്സോസിയേറ്റ് സെക്രട്ടറി അബ്ദുൽ നാസ്സർ , ഇ കെ രാജ വർമ്മ, ഐ സി എം എസ് അക്കാദമി ഡയറക്ടർ കവിതാ ആർ, പ്രിൻസിപ്പൽ ഡോ ജോർജ് ഐസക് , വൈസ് പ്രിൻസിപ്പൽ ഡോ സി ഷീല , അക്കാദമിക് ഡയറക്ടർ ഡോ കെ എസ് എം പണിക്കർ , ഡീൻ ഡോ സണ്ണി കുര്യാക്കോസ് , ഡയറക്ടർ ആൻഡ് ഡീൻ ഫിസാറ്റ് ബിസിനസ് സ്കൂൾ ഡോ ജോർജ് വി ആൻ്റണി, പ്രോഗ്രാം കൺവീനർ ജിബി വർഗീസ് സ്റ്റാർട്ട് അപ്പ് മിഷൻ ഫെല്ലോ ജീവൻ ഡാനി, പി ടി എ പ്രസിഡന്റ് സുനിൽ മേനോൻ തുങ്ങിയവർ സംസാരിച്ചു


    അടിക്കുറിപ്പ്


    അങ്കമാലി ഫിസാറ്റ് എഞ്ചിനീയറിംഗ് കോളേജിൽ ഫിസാറ്റ് കെ പി എം ജി സെന്റർ ഓഫ് എക്സലൻസ് കേന്ദ്ര വിദേശ കാര്യ വകുപ്പ് സഹ മന്ത്രി വി മുരളീധരൻ ഉത്‌ഘാടനം ചെയ്യുന്നു .

    
    
    (Release ID: 1589945) Visitor Counter : 6