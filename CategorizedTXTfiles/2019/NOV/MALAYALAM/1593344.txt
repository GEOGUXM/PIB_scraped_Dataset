      PIB Headquarters

      കര്‍ഷക താല്‍പ്പര്യം ബലികൊടുത്ത് കൊണ്ട് ഒരു കരാറിലുംകേന്ദ്രം ഏര്‍പ്പെടില്ല : കേന്ദ്ര സഹമന്ത്രി വി.മുരളീധരന്‍
      Posted On: 23 NOV 2019 10:47PM by PIB Thiruvananthpuram


    രാജ്യത്തെ കര്‍ഷകരുടെതാല്‍പ്പര്യം ബലികൊടുത്തുള്ള ഒരു കരാറിലുംകേന്ദ്ര ഗവണ്‍മെന്റ് ഏര്‍പ്പെടില്ലെന്നതിന് തെളിവാണ് ആസിയാന്‍ സ്വതന്ത്ര വ്യാപാര കരാറില്‍ഇന്ത്യഒപ്പ് വെയ്ക്കാത്തതെന്ന്‌വിദേശകാര്യ, പാര്‍ലമെന്ററികാര്യ സഹമന്ത്രി ശ്രീ. വിമുരളീധരന്‍ പറഞ്ഞു.


    15 രാജ്യങ്ങളുടെ സമ്മര്‍ദ്ദത്തെ അതിജീവിച്ച്, കര്‍ഷകതാല്‍പര്യമാണ് പ്രധാമെന്ന് ചൂണ്ടിക്കാട്ടിയാണ് പ്രധാനമന്ത്രി ശ്രീ. നരേന്ദ്ര മോദിതായ്‌ലന്റില്‍ ആസിയാന്‍ രാജ്യങ്ങളുമായുള്ള സ്വതന്ത്ര വ്യാപാര കരാറില്‍ ഒപ്പിടാന്‍ സന്നദ്ധമല്ലെന്ന് അറിയിച്ചതെന്ന് അദ്ദേഹം ചൂണ്ടിക്കാട്ടി


    കോട്ടയംസോഷ്യല്‍സര്‍വീസ്‌സൊസൈറ്റി (കെഎസ്എസ്എസ്) കോട്ടയംതെള്ളകത്ത് സംഘടിപ്പിച്ച ഇതുപത്തിയൊന്നാമത് ചൈതന്യ കാര്‍ഷികമേള, സ്വാശ്രയസംഘ മഹോത്സവം എന്നിവയോടനുബന്ധിച്ച്‌ജോയ് ചെമ്മാച്ചെല്‍ മെമ്മോറിയല്‍ സംസ്ഥാനതല കര്‍ഷക കുടുംബ പുരസ്‌കാരം ശ്രീ. അബ്രഹാം ഇടത്തനാലിനുംകുടുംബത്തിനും സമര്‍പ്പിച്ചുകൊണ്ട് സംസാരിക്കുകയായിരുന്നു അദ്ദേഹം.


    കാര്‍ഷികവൃത്തി പ്രോത്സാഹിപ്പിക്കാന്‍ കര്‍ഷകര്‍ക്ക് മെച്ചപ്പെട്ട വരുമാനം ഉറപ്പാക്കണമെന്ന് ശ്രീ. മുരളീധരന്‍ ചൂണ്ടിക്കാട്ടി. ഇതിനുള്ള ശ്രമങ്ങളാണ് ഗവണ്‍മെന്റ് നടത്തിവരുന്നതെന്നും അദ്ദേഹം പറഞ്ഞു.


    ചടങ്ങില്‍കോട്ടയം അതിരൂപതാ സഹായ മെത്രാന്‍ മാര്‍ജോസഫ് പണ്ടാരശ്ശേരില്‍ അധ്യക്ഷനായിരുന്നു.


    കെഎസ്എസ്എസ് എക്‌സിക്യൂട്ടീവ് ഡയറക്ടര്‍ ഫാ. സുനില്‍ പെരുമാനൂര്‍സ്വാഗതവും അസിസ്റ്റന്റ് ഡയറക്ടര്‍ ഫാ. മാത്യൂസ് വലിയപുത്തന്‍പുരയില്‍ നന്ദിയും പറഞ്ഞു.
    GK MRL
    ***

    
    
    (Release ID: 1593344) Visitor Counter : 7