      വാര്‍ത്താവിതരണ പ്രക്ഷേപണ മന്ത്രാലയം

      ഇന്ത്യന്‍ സിനിമകളിലെ സംഗീതോപകരണങ്ങള്‍ പ്രമേയമാക്കിയ എന്‍.എഫ്.എ.ഐ കലണ്ടര്‍ പുറത്തിറക്കി
      Posted On: 21 NOV 2019 2:03PM by PIB Thiruvananthpuram


    നാഷണല്‍ ഫിലിം ആര്‍ക്കൈവ്‌സ് ഓഫ് ഇന്ത്യയുടെ 2020 ലെ കലണ്ടര്‍ അന്‍പതാമത് ഇന്ത്യാ അന്താരാഷ്ട്ര ചലച്ചിത്രമേളയോടനുബന്ധിച്ച് (ഐ.എഫ്.എഫ്.ഐ 2019 ) കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയം സെക്രട്ടറി ശ്രീ. അമിത് ഖരെ ഗോവയില്‍ പുറത്തിറക്കി. സിനിമാ പ്രേമിക്കള്‍ക്ക് സൂക്ഷിച്ചുവെക്കാവുന്ന ഒന്നാകും ഈ കലണ്ടറെന്ന് ശ്രീ. അമിത് ഖരെ പറഞ്ഞു.


    
    ഇന്ത്യന്‍ സിനിമകളിലെ സംഗീതോപകരണങ്ങള്‍ പ്രമേയമാക്കിയാണ് കലണ്ടര്‍ തയ്യാറാക്കിയിരിക്കുന്നത്. വിവിധ ഇന്ത്യന്‍ ഭാഷകളിലെ സിനിമകളിലെ അഭിനേതാക്കള്‍ സംഗീതോപകരണങ്ങള്‍ വായിക്കുന്ന 24 ചിത്രങ്ങള്‍ ഉള്‍പ്പെടുത്തിയാണ് കലണ്ടര്‍ തയ്യാറാക്കിയിരിക്കുന്നത്.


    
    തമ്പൂര വായിക്കുന്ന രാജ് കപൂര്‍ (ചിത്രം: വാല്‍മീകി, 1946), വീണ - ജയശ്രീ ഗഡ്കര്‍ (ചിത്രം: സീതാമയ്യ, 1964), ഏക്താര -വിഷ്ണുപന്ത് പാഗ്നിസ്, (ചിത്രം:നാര്‍സിഭഗത്, 1940), തേനോര്‍ ബാന്‍ജോ - പി.എല്‍ ദേശ്പാണ്ഡെ (ചിത്രം:ഗുലാച്ച ഗണപതി, 1953), നാദസ്വരം - ശിവാജി ഗണേശന്‍ (ചിത്രം: തില്ലാനാ മോഹനാംബാള്‍, 1968), ഇടയ്ക്ക - ഞെരളത്തു രാമ പൊതുവാള്‍ (ചിത്രം:തമ്പ്, 1978), ഷെഹ്നായി - രാജ് കുമാര്‍ (ചിത്രം: സന്നാദി അപ്പണ്ണ, 1977), വയലിന്‍ -കല്‍പ്പന (ചിത്രം: ജിജിപൂജെ, 1970), ഹാര്‍മോണിയം -കിഷോര്‍ കുമാര്‍ (ചിത്രം: സബാഷ് ഡാഡി, 1978) എന്നീ അപൂര്‍വ ചിത്രങ്ങള്‍ കലണ്ടറിലുണ്ട്. കലണ്ടറിലെ ക്യു.ആര്‍ കോഡ് സ്‌കാന്‍ ചെയ്താല്‍ ഓരോ സംഗീതോപകരണത്തേയും സിനിമയെയും കുറിച്ചുമുള്ള വിശദ വിവരങ്ങള്‍ ലഭ്യമാകും.


    
    പ്രകാശനച്ചടങ്ങില്‍ ചലച്ചിത്രകാരന്‍മാരായ സുഭാഷ് ഘായി, ഷാജി എന്‍. കരുണ്‍, രാഹുല്‍ റവൈല്‍ എന്നിവരും വാര്‍ത്താ വിതരണ പ്രക്ഷേപണ മന്ത്രാലയത്തിലെ മുതിര്‍ന്ന ഉദ്യോഗസ്ഥരും പങ്കെടുത്തു.


    
    വാള്‍, ടേബിള്‍ ഫോര്‍മാറ്റുകളില്‍ ലഭ്യമായ ഈ കലണ്ടര്‍ www.nfai.gov.in എന്ന വെബ്‌സൈറ്റില്‍ ബുക്ക് ചെയ്ത് വാങ്ങാം.


    
    AM/ND/MRD

    
    
    (Release ID: 1592981) Visitor Counter : 4
    
    
      Read this release in: English , Urdu , Marathi , Hindi , Bengali