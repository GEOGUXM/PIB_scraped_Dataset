      وزارتِ تعلیم

      فروغ انسانی وسائل کے مرکزی وزیر رمیش پوکھریال ’نشنک ‘ اور خوراک کی ڈبہ بندی کی صنعتوں کی مرکزی وزیر ہرسمرت کور بادل نے گرونانک دیو جی سے متعلق تین کتابوں کا اجرا کیا
      
      پنجاب کے گرونانک دیو یونیورسٹی میں 493 کروڑروپے کی لاگت سے ایک بین مذاہب مرکز قائم کیا جائے گا: رمیش پوکھریال نشنک

      Posted On: 07 NOV 2019 7:34PM by PIB Delhi

    نئی دہلی 08 نومبر۔فروغ انسانی وسائل کے مرکزی وزیر جناب رمیش پوکھریال’ نشنک ‘ اور خوراک کی ڈبہ بند ی کی صنعتوں کی مرکزی وزیر محترمہ ہرسمرت کور بادل نے گرونانک دیو جی کے 550ویں یوم پیدائش کے موقع پر آج سری گروتیغ بہادر خالصہ کا لج ، دہلی یونیورسٹی میں گرونانک دیو جی سے متعلق تین کتابوں کا اجرا کیا ۔ فروغ انسانی وسائل کی وزارت کے زیر نگرانی کام کرنے والے ادارے نیشنل بک ٹرسٹ نے گرونانک دیو جی کے پیغامات کو پھیلانے کے لئے گرونانک بانی ، نانک بانی اور سکھین گرونانک دیو،کے نام سے تین پنجابی کتابیں شائع کی ہیں ۔ اس موقع پر اردو ،اڑیہ ،مراٹھی ، ہندی اور گجراتی زبانوں میں شائع کردہ گرونانک بانی کا بھی اجرا عمل میں آیا ۔ آسامی ، بنگالی ،سنسکرت ،کشمیری ، ملیالم ، پنجابی ، تامل ،تیلگو ،سندھی اور انگریزی زبانوں میں بھی ان کتابوں کا ترجمہ کیا جارہا ہے ۔


    اس موقع پر حاضرین سے خطاب کرتے ہوئے جناب پوکھریال نے ان کتابوں کی اشاعت کے لئے نیشنل بک ٹرسٹ کو مبارکباد پیش کی۔ یہ کتابیں آج بھی کافی معنویت کی حامل ہیں۔گرونانک دیو جی کی تعلیمات ،مسائل اور پیچیدگیوں سے بھرپور آج کی اس دنیا کے لئے بے حد اہم ہیں اوردنیا بھر کی نوجوان نسل کو انسانیت ،مساوات اور خدائے واحد کے ان کے فلسفے کو تسلیم کرنے کی ضرورت ہے ۔ جناب پوکھریال نے مزیدمطلع کیاکہ ہندوستان کی یونیورسٹیوں میں گروناک دیو چیئر قائم کرنے کے علاوہ حکومت نے برطانیہ اور کنیڈ ا کی یونیورسٹیوں میں گرونانک دیو چیئر قائم کرنے کا بھی اعلان کیا ہے ۔ جناب پوکھریال نے مزید کہا کہ دنیا بھر میں بھارتی مشنوں کے اشتراک سے متعدد پرگراموں ،سمیناروں اورمباحثوں کا اہتمام کیا جا رہا ہے ۔علاوہ ازیں کتابو ں کے اجرا کی تقریبات منعقد کی جا رہی ہیں ۔ فروغ انسانی وسائل کے وزیر نے یہ اعلان بھی کیا کہ پنجاب میں گرونانک دیو یونیورسٹی میں 493 کروڑروپے کی لاگت سے ایک بین مذاہب مرکز قائم کیا جائے گا۔


    اس موقع پر اظہار خیال کرتے ہوئے خوراک کی ڈبہ بندی کی صنعتوںکی مرکزی وزیر محترمہ ہرسمرت کور بادل نے اس بات پر اپنی خوشی کا اظہار کیا کہ نیشنل بک ٹرسٹ، پانچ ہندوستانی زبانوں میں گرونانک بانی کو پہلے ہی شائع کرچکی ہے اور گرونانک دیو جی کی آفاقی تعلیمات کودنیا بھر میں رہائش پذیر کروڑوں ہندوستانیوں تک پہنچانے کے لئے اس کو مزید 15 ہندوستانی زبانوں میں شائع کرنے کا منصوبہ بنارہی ہے تاکہ ہر ایک فرد خدائے واحد اور امن سے متعلق ان کے پیغام سےاستفادہ حاصل کرسکے ۔


    اس موقع پر ایس جی پی سی کے دلی کے صدر جناب منجندر سنگھ سرسہ ، سری گروتیغ بہادر خالصہ کالج کے پرنسپل ڈاکٹر جسوندر سنگھ ، راجیہ سبھا کے سابق رکن اور سری گروتیغ بہادر خالصہ کالج کی گورننگ باڈی کے موجودہ چیئر مین جناب ایس ترلوچن سنگھ اور پنجاب یونیورسٹی کے سابق وائس چانسلر ڈاکٹر جسپال سنگھ بھی موجود تھے ۔


    نیشنل بک ٹرسٹ ، انڈیاکے ذریعہ پنجا بی زبان میں شائع کردہ ان تینوں کتابوں کی تفصیلات اس طرح ہیں۔ گرو نانک بانی کے نام سے شائع کردہ کتاب بھائی جودھ سنگھ نے مرتب کی ہے اور اس میں گرو نانک دیو کی اصل بانی کی متعدد آیات کو جمع کیا گیا ہے اور موضوع کے لحاظ سے ان کی ترتیب رکھی گئی ہے۔ گرونانک دیو جی کی تحریریں آج کے حالات میں کافی اہمیت کی حامل ہیں،کیونکہ یہ تحریریں تاریکی میں روشنی فراہم کرتی ہیں۔ ن انک بانی (منجیت سنگھ کی مرتب کردہ) نامی کتاب گرو نانک دیو کی پانچ بڑی تحریروں (پانچ بانیاں) کامجموعہ ہے۔ جنم سکھی کا لغوی معنی ولادت کی کہانیاں ہیں ، یہ وہ تحریریں ہیں جو گرو نانک کی سوانح عمری ہیں۔ سکھین گرو نانک (جگتارجیت سنگھ کی مرتب کردہ) کتاب گرو نانک کی زندگی کی کہانیوں پر مبنی ہے۔ یہ خاص طور پر بچوں کے لئے ایک روشن کتاب ہے۔


    نومبر 2018 میں ، وزیر اعظم ، جناب نریندر مودی کی صدارت میں مرکزی کابینہ نے ایک قرار داد منظور کی تھی کہ گرو نانک دیو جی کا 550 واں یوم پیدائش سال 2019 کے دوران ملک اور بیرون ملک نہایت عظیم الشان انداز میں ریاستی حکومتوں اور ہندوستانی مشنوں کے اشتراک سے منایا جائے گا۔کابینہ کے اجلاس میں جو اہم فیصلے کئے گئے تھے ان میں سے ایک اہم فیصلہ یہ تھا کہ نیشنل بک ٹرسٹ ، انڈیا ، ہندوستان کی مختلف زبانوں میں گربانی کو شائع کرے گا۔ علاوہ ازیں یونیسکو دنیا کی اہم زبانوں میں گرونانک دیو کی تحریروں کو شائع کرے گا۔ؤ


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔م ع۔ رم


    U-5008

    
    
    (Release ID: 1590998) Visitor Counter : 2
    
    
      Read this release in: English , Hindi