      زراعت اور کاشتکاروں کی فلاح و بہبود کی وزارت

      کیمیاوی کھاد اور جراثیم کُش دواؤں کا غیر منصفانہ استعمال
      Posted On: 29 NOV 2019 3:43PM by PIB Delhi


    نئی دہلی، 29 ؍نومبر،جراثیم کُش ادوایات کے استعمال کا انحصار مختلف عوامل پر ہوتا ہے۔ مثلاً زیر کاشت رقبہ ، فصل کی قسم ، فصل کی شدت ، زراعت کے لئے موزوں حالات ، زمین کی صورت حال اور جراثیم کُش ادویات کی قسم وغیرہ، یہ سب عوامل ایک سے دوسری ریاست میں مختلف ہوسکتے ہیں۔ بھارت سرکار پورے ملک میں 35 سینٹرل انٹگریٹڈ پیسٹ منیجمنٹ سینٹرس ( سی آئی پی ایم سیز) کے ذریعے انٹگریٹڈ پیست منیجمنٹ (آئی ایم پی) کو فروغ دے رہی ہے۔ یہ کام کسانوں کے لئے دو دن کے فیلڈ اسکول (ایف ایف ایس سیز) اور پانچ دن کے انسانی وسائل کی ترقی کے پروگرام منعقد کرکے انجام دیا جارہا ہے۔ یہ مرکزی آئی ایم پی مراکز کسانوں کو جراثیم کُش کیمیاوی ادویات کے منصفانہ استعمال کی جانکاری فراہم کرتے ہیں اور اشتہاروں پر دی گئی ہدایات کے مطابق ان ادویات کا استعمال کرنے کی سفارش کرتے ہیں۔


    کیمیاوی کھاد کے استعمال کا انحصار بہت سے عوامل پر ہوتا ہے ، مثلاً فصل کا مجموعی رقبہ ، آب پاشی کی فراہم سہولیات ، فصل کا طریقہ کار اور کیمیاوی کھاد خریدنے کی صلاحیت ۔19-2018 کے دوران 133 کلو گرام فی ہیکٹر کی کُل ہند کھپت کے تعلق سے کیمیاوی کھاد کا استعمال تلنگانہ میں نسبتاً زیادہ ہے۔ (245.29 کلو گرام فی ہیکٹر) ، پنجاب میں (224.49 کلو گرام فی ہیکٹئر) اور ہریانہ میں (114.46 کلو گرام فی ہیکٹئر) جبکہ جن ریاستوں میں اس کا استعمال کم ہے ، ان میں ، کیرالہ میں (36.38 کلو گرام فی ہیکٹئر) ، راجستھان میں (60.753 کلو گرام فی ہیکٹئر) ، اڈیشہ میں (70.59 کلو گرام فی ہیکٹئر)، جھارکھنڈ میں (59.70 کلو گرام فی ہیکٹئر)، ہماچل پردیش میں (63.32 کلو گرام فی ہیکٹئر) ۔ بعض ریاستوں مثلا ً پنجاب ، راجستھان ، ہریانہ ، اترپردیش اور جھارکھنڈ میں این پی کے شرح سے انحراف دیکھا گیا ہے، جس کی وجہ فصل کا طریقہ کار اور زمین کی حالت کے مطابق خصوصی مقامی ضرورت ہوسکتی ہے۔ البتہ بھارت سرکار 15-2014 سے سوائل ہیلتھ کارڈ اسکیم کے ذریعے کیمیاوی کھاد کے متوازن اور منصفانہ استعمال کے لئے انٹگریٹڈ نٹریئنٹ منیجمنٹ پر مبنی زمین کی جانچ کے طریقہ کار کو فروغ دے رہی ہے۔سوائل ہیلتھ کارڈ کیمیاوی کھاد کے مناسب استعمال کے سلسلے میں فصل وار سفارش فراہم کرتے ہیں۔


    زراعت اور کسانوں کی فلاح وبہبود کے مرکزی وزیر جناب نریندر سنگھ تومر نے آج راجیہ سبھا میں ایک سوال کے تحریری جواب میں یہ اطلاع فراہم کی۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ج- ق ر)


    U- 5460

    
    
    (Release ID: 1594296) Visitor Counter : 4
    
    
      Read this release in: English