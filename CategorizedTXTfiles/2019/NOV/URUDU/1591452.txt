      وزارت دفاع

      ڈی آر ڈی او نے دفاعی تحقیق و ترقی میں تعلیمی اداروں کے ساتھ تال میل بڑھانے کی غرض سے ورکشاپ کا انعقاد کیا
      Posted On: 13 NOV 2019 3:22PM by PIB Delhi


    نئی دہلی، 13 نومبر 2019 ، دفاعی تحقیق و ترقی کی تنظیم (ڈی آر ڈی او) نے آج یہاں ‘‘مستقبل کی ٹکنالوجی میں قیادت کے حصول کے لئے ڈی آر ڈی او۔ اکیڈمیہ کے درمیان بات چیت’’ کے موضوع پر ورکشاپ کا انعقاد کیا۔ اس ورکشاپ کا مقصد ملک میں دستیاب تعلیمی مہارت کو راغب کرنا اور تعلیمی اداروں کے ساتھ تال میل کو بڑھانا ہے۔ اشتراک کے نئے موضوعات پر تبادلہ خیال کے لئے مختلف نظریات پر تبادلہ خیال کیا گیا تاکہ تحقیق کا فائدہ براہ راست دفاعی مصنوعات اور آلات کے کام آسکے۔ ملک میں جن پہلوؤں کے لئے تحقیق کار اور ٹکنالوجی کے ماہرین دستیاب ہیں، انہیں دفاعی مصنوعات کا ڈیزائن تیار کرنے، فروغ دینے اور جدید بنانے میں اشتراک کے لئے استعمال کرنے پر بھی تبادلہ خیال کیا گیا۔


    دفاعی تحقیق و ترقی کے شعبے میں اختراعات سے کام لینے کے وسیع امکانات موجود ہیں جو نہ صرف تحقیق و ترقی کی تنظیموں تک محدود ہیں بلکہ ملک کے کسی بھی حصے سے حاصل کی جاسکتی ہیں۔ ڈی آر ڈی او مختلف یونیورسٹیوں میں پہلے ہی آرٹ ٹکنالوجی کے مراکز قائم کرچکی ہے تاکہ ڈی آر ڈی او کی خصوصی دلچسپی کے موضوعات پر جدید تحقیق کی جاسکے اور مستقبل کے لئے دفاعی ساز و سامان کا حصول ممکن ہوسکے۔ ورکشاپ میں موجود ممتاز ماہرین تعلیم نے ڈی آر ڈی او اور تعلیمی اداروں کے درمیان بات چیت کو مفید بنانے کےلئے کئی نظریات پیش کئے۔


    وزیر دفاع جناب راج ناتھ سنگھ نے تعلیمی اداروں اور دفاعی تحقیق و ترقی کے درمیان تعلقات کو مستحکم کرنے کے خاطر ڈی آر ڈی او کی کوششوں کی ستائش کی ہے۔ انہوں نے کہا کہ سائنس اور ٹکنالوجی میں شاندار کارکردگی ، قومی فخر کا باعث ہے اور اس بات پر زو دیا کہ مستقبل کے دفاعی ساز و سامان تعلیمی مہارت کو استعمال کرنے کی پائیدارکوششوں کی ضرورت ہے۔


    اس موقع پر اظہار خیال کرتے ہوئے دفاعی تحقیق و ترقی کے محکمے کے سکریٹری اور ڈی آر ڈی او کے چیئرمین ڈاکٹر جی ستیش ریڈی نے مستقبل کی تیاری کے لئے جدید پروپلژن، ٹیرا ہرٹز ٹیکنالوجی، جدید روبوٹکس، سائبر ٹکنالوجی، کوانٹم ٹکنالوجی، اسمارٹ مٹیریل جیسے خصوصی دفاعی شعبوں میں براہ راست تحقیق پر زور دیا۔انہوں نے ڈی آر ڈی او اور تعلیمی اداروں کے درمیان سی اے آر ایس پروجیکٹ، ایکسٹرا میورل تحقیقی پروجیکٹ، ٹکنالوجی کے ترقیاتی فنڈ، براہ راست تحقیق پروجیکٹ اور کلام اختراعی ایوارڈ وغیرہ جیسے رابطوں کے موجودہ نظاموں کے بارے میں بات کی۔ ڈاکٹر ریڈی نے کہا کہ ڈی آر ڈی او دفاعی تحقیق و ترقی میں تعلیمی اداروں کی شرکت کو یقینی بنانے کے لئے تعلقات کے مزید ماڈل تیار کرنے کے لئے رضامند ہے۔ انہوں نے تجویز پیش کی دونوں فریقوں کی جانب جوابدہی کے ساتھ رابطوں کے نئے ماڈل تیار کرنے کی ضرورت ہے جس میں ٹیکنالوجی کی پیداوار میں اضافہ ہوسکے اور اسے دفاعی مصنوعات میں استعمال کیا جاسکے۔ ان تجویزوں کا تعلیمی اداروں نے خیرمقد م کیا۔


    انسانی وسائل کے فروغ کی وزارت (ایم ایچ آر ڈی) میں اعلی تعلیم کے محکمے کے سکریٹری جناب آر سبرامنیم نے اہم ٹکنالوجی کی ترقی میں تیزی لانے کے لئے تمام فریقوں کے درمیان موثر تال میل کا ماحول بنانے کی ضرورت پر زور دیا۔ انہوں نے آگے بڑھنے کے لئے ایک مشترکہ ٹاسک فورس کی تجویز پیش کی۔


    ایم ایچ آر ڈی میں ایڈیشنل سکریٹری راجیش سروال، دلی، جودھپور، وارانسی، پلکڑ، گوہاٹی کے آئی آئی ٹی کے ڈائرکٹر ، جے پور، بھوپال، کالی کٹ، دلی اور کروکشیتر کے این آئی ٹی کے ڈائرکٹرز ،حیدرآباد، جادھو پور، میزورم، بھرتیار یونیورسٹیوں کے وائس چانسلر صاحبان نے اس تقریب میں شرکت کی۔


    ریسارس اور بندوبست سسٹم انالیسز اور ماڈلنگ کے ڈائرکٹر جنرل، ٹکنالوجی منیجمنٹ کے ڈائرکٹر جنرل، انسانی وسائل کے ڈائرکٹر جنرل ، لائف سائنس کے ڈی جی، مائیکرو الیکٹرانک ڈیوائزز کے ڈی جی اور ڈی آر ڈی او کے نمائندے، اہم تعلیمی اداروں کے سربراہان اور دیگر نمائندے تبادلہ خیال کے دوران موجود تھے۔


    ۔۔۔۔۔۔۔۔۔۔۔۔ ۔ ۔


    م ن۔و۔ن ا۔


    U- 5072

    
    
    (Release ID: 1591452) Visitor Counter : 6
    
    
      Read this release in: English , Hindi , Marathi