      وزارت دفاع

      رکشا منتری جناب راج ناتھ سنگھ آج رات روس کے دورے پر جائیں گے
      
      19 ویں بھارت – روس بین حکومتی کمیشن برائے بری فوج سے بری فوج کے مابین تکنیکی تعاون کی مشترکہ صدارت کریں گے

      Posted On: 04 NOV 2019 4:14PM by PIB Delhi

    نئی دلّی ، 04 نومبر / رکشا منتری راج ناتھ سنگھ 5 سے 7 نومبر ، 2019 ء کے دوران روس کے دورے پر جائیں گے ، جہاں وہ 19 ویں بھارت – روس بین حکومتی کمیشن کی مشترکہ صدارت کریں گے ، جس کا تعلق بری فوج سے بری فوج کے مابین تکنیکی تعاون ( آئی آر آئی جی سی – ایم اینڈ ایم ٹی سی) سے ہے ۔


    اپنے اس دورے کے دوران ، توقع کی جاتی ہے کہ رکشا منتری روسی وفاق کے وزیر دفاع جنرل سرگی شوئیگو سے وسیع تبادلۂ خیالات کریں گے ، جو بری فوج سے بری فوج کے مابین تعاون اور دفاعی صنعتی تعاون پر محیط ہوں گے ۔


    جناب راج ناتھ سنگھ روس کے وزیر صنعت اور تجارت جناب ڈینس منتروف کے ساتھ مشترکہ طور پر ‘ بھارت – روس دفاعی صنعتی تعاون کانفرنس ’ کا بھی افتتاح کریں گے ۔ اس کانفرنس میں بھارت اور روس کے مابین دفاعی صنعتی تعاون کو فروغ دینے ، ٹیکنا لوجی منتقلی اور ‘ میک اِن انڈیا ’ پروگرام کے تحت بھارت میں دفاعی صنعت میں سرمایہ کاری کے موضوع پر تبادلۂ خیالات کئے جائیں گے ۔


    جناب راج ناتھ سنگھ سینٹ پیٹرس برگ بھی جائیں گے ، جہاں وہ اُن سپاہیوں اور شہریوں کے اعزاز میں پساکا ریوسکی میموریل قبرستان میں گلدائرہ نذر کریں گے ۔ ان شہریوں اور سپاہیوں نے دوسری عالمی جنگ کے دوران اپنی جانیں نچھاور کی تھیں ۔ رکشا منتری سینٹ پیٹرس برگ کے گرد و نواح میں واقع روسی دفاعی پیداواری سہولتوں کا بھی ملاحظہ کر سکتے ہیں ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ع ا ۔ 04 - 11 - 2019 )


    U. No. 4914


    

    
    (Release ID: 1590309) Visitor Counter : 11
    
    
      Read this release in: English , Hindi , Marathi