      شمال مشرقی ریاستوں کی ترقی کی وزارت

      شمال مشرقی خطے کی ترقی کے وزیر مملکت ڈاکٹر جتیندرسنگھ نے دہلی میں قائم کئے جانے والے نارتھ ایسٹ کنونشن سینٹر کی جگہ کا معائنہ کیا
      
      مرکز ،دہلی میں شمال مشرقی علاقے کے لئے ایک ثقافتی اور اطلاعاتی مرکز کے طور پر کام کرے گا
      
      ڈاکٹر جتیندر سنگھ نے اہلکاروں سے کہا کہ وہ تعمیر کے عمل میں تیزی پیداکریں
      
      Posted On: 13 NOV 2019 6:44PM by PIB Delhi


    نئی دہلی 14 نومبر۔شمال مشرقی خطے کی ترقی کے مرکزی وزیر مملکت (آزادانہ چارج ) وزیر اعظم کے دفتر میں وزیر مملکت ،عملے ،عوامی شکایات اور پنشن ، ایٹمی توانائی اور خلا کے مرکزی وزیر مملکت ڈاکٹر جتیندر سنگھ نے نارتھ ایسٹ کنوینشن سینٹر کی اس جگہ کا معائنہ کیا اور پیش رفت کا جائزہ لیا ، جہاں دہلی میں یہ مرکز قائم کیا جارہا ہے ۔ شمال مشرقی خطے کی ترقی کی وزارت کے ایڈیشنل سکریٹری جناب اندیور پانڈے اور دیگر اہلکار بھی اس موقع پر موجود تھے۔


    دہلی ڈیولپمنٹ اتھارٹی ( ڈی ڈی اے ) نے اس پروجیکٹ کے لئے نئی دہلی کے دوارکا سیکٹر 13 میں زمین مخصوص کی ہے ، جہاں نارتھ ایسٹرن کنوینشن سینٹر تعمیر کیا جائے گا۔ اس جگہ کا رقبہ 5359 مربع میٹر ( 1.32 ایکڑ) ہے ۔ یہ سینٹر دہلی میں شمال مشرقی خطے کے کلچر اور کنوینشن / اطلاعاتی مرکز کے طور پر کام کرے گا۔ اس کی تعمیر بین الاقوامی معیارات کے مطابق کی جائے گی۔ اس میں ایک لائبریری / ریڈنگ روم ہوگا ،جس میں شمال مشرقی خطے کے بارے میں کتابیں ہوں گی ۔ اس کےعلاوہ اس سینٹر میں ایک آرٹ گیلری بھی ہوگی ،جس میں شمال مشرق کی خصوصیات کو اجاگر کیا جائے گا۔


    ڈاکٹر جتیندر سنگھ نے اپنے دورے کے موقع پر متعلقہ افسران کو ہدایت دی کہ وہ تعمیر کے کام میں تیزی پیدا کریں ۔ انہوں نے کہا کہ پروجیکٹ کے لے آؤٹ اور ڈیزائن کی منظوری دے دی گئی ہے اور تعمیر کا کام بھی جلد ہی شروع ہوجائے گا۔ کنوینشن سینٹر میں ایک آڈیٹوریم ، اسٹیٹ ہینڈ لوم ڈسپلے ،فوڈ کورٹ ، نمائش کی جگہ ، بینکٹ ہال ،سمینار ہال ، میوزیم اور لائبریری ہوں گے ۔ وزیر موصوف نے کہا کہ شمال مشرقی خطہ اور اس کی ترقی وزیر اعظم جناب نریندر مودی کے زیر قیادت حکومت کی ترجیح ہے ۔ انہوں نے یہ بھی کہا کہ شمال مشرقی خطے کی ثقافت کو فروغ دینے کے لئے متعدد اقدامات کئے گئے ہیں اور یہ سینٹر علاقے کی قیمتی ثقافت کو اجاگر کرنے میں مددگار ثابت ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5088

    
    
    (Release ID: 1591551) Visitor Counter : 25
    
    
      Read this release in: English , Hindi