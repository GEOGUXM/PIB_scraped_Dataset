      صدر جمہوریہ کا سکریٹریٹ

      راشٹر پتی بھون میں آج گورنروں کا دو روزہ کانفرنس کا آغاز
      Posted On: 23 NOV 2019 1:24PM by PIB Delhi


    نئی دہلی، 23 نومبر صدر جمہوریۂ ہند جناب رام ناتھ کووند کے افتتاحی خطاب کے ساتھ راشٹرپتی بھون میں آج (23 نومبر 2019) گورنروں اور لیفٹیننٹ گورنروں کے دو روزہ کانفرنس کا آغاز ہوا۔ یہ راشٹرپتی بھون میں منعقد ہونے والا ایسا 50واں اور صدر جمہوریہ رام ناتھ کووند کی زیر صدارت میں منعقدہ یہ تیسری کانفرنس ہے۔


    صدر جمہوریہ نے افتتاحی خطاب میں کہا کہ ہمارے آئینی نظام میں گورنروں کا بہت اہم رول ہے۔ انھوں نے قبائلیوں کی فلاح وبہبود سے متعلق کہا کہ قبائلیوں کی ترقی اور تفویض اختیارات شمولیت والی ترقی کے ساتھ ساتھ ہماری اندرونی سلامتی سے بھی منسلک ہے۔ گورنر ترقی کے معاملے میں نسبتاً پیچھے رہ گئے ان لوگوں کو اپنی آئینی طاقت کے استعمال سے زندگی کو بہتر بنانے کے لیے مناسب رہنمائی کرسکتے ہیں۔


    صدر جمہوریہ نے کہا کہ آج ہم ملک کی ترقی کے لیے معاونتی وفاق اور صحت مند مسابقہ جاتی وفاق پر زور دے رہے ہیں اور ایسے میں گورنروں کا کردار اور بھی اہم ہوجاتاہے۔ انھوں نے کہا کہ سبھی گورنروں کو عوامی زندگی کا وافر تجربہ ہے۔ ملک کے لوگوں کو ان کے تجربات سے زیادہ سے زیادہ فائدہ اٹھانا چاہئے۔ بالآخر ہم سب عوام کے لیے کام کرتے ہیں اور ان کے تئیں جوابدہ بھی ہیں۔ انھوں نے زور دے کر کہا کہ گورنر کا رول محض آئین کے تحفظ تک محدود نہیں ہے۔ ان کی اپنی ریاست کے لوگوں کی خدمات اور فلاح وبہبود کے لیے مسلسل کام کرنے کی آئینی عہدبستگی بھی ہے۔


    صدر جمہوریہ نے اس سال کی کانفرنس کے موضوعات کے بارے میں کہا کہ اس کانفرنس کی تیاری جدید ہندوستان کی کام کرنے کی نئی ثقافت کے مطابق کی گئی ہے تاکہ کانفرنس کو اور بھی مفید اور ہدف کے مطابق بنایا جاسکے۔ سینئر گورنروں کے ساتھ بات چیت کے بعد قومی اہمیت کے حامل پانچ موضوعات کو منتخب کیا گیا۔


    صدرجمہوریہ نے کہا کہ آبی وسائل کا کم سے کم استعمال اور تحفظ ہمارے ملک کی سب سے اعلیٰ ترجیحات میں سے ایک ہے۔ ہمیں جل شکتی ابھیان کو سوچھ بھارت مشن کی طرح ایک عوامی تحریک بنانا چاہئے۔


    صدر جمہوریہ نے کہا کہ ہماری نئی تعلیمی پالیسی کا مقصد ہندوستان کو ‘علم کی عظیم طاقت’ بنانا ہے۔ اس مقصد کو حاصل کرنے کے لیے ہمارے سبھی اعلیٰ تعلیمی اداروں کو تحقیق اور اختراعات کو فروغ دینے کی ہر ممکن کوشش کرنی چاہئے۔ چانسلر کی حیثیت سے گورنر سرپرستی کی ذمہ داری بھی ادا کرتے ہیں۔ اس لیے ان سے توقع کی جاتی ہے کہ وہ آنے والی نسلوں کو ہنرمندبنانے اور علم کے حصول کے لیے مناسب رہنمائی کرسکتے ہیں۔


    وزیر اعظم اور مرکزی وزیر داخلہ نے بھی افتتاحی اجلاس سے خطاب کیا۔ بعد ازاں گورنروں کے ذیلی گروپوں میں مختلف امور پر غور وخوض کیا جائے گا جن میں قبائلی امور ، زرعی اصلاحات، جل جیون مشن، اعلیٰ تعلیم کے لیے نئی تعلیمی پالیسی اور ‘ایز آف لیونگ’ کی حکمرانی شامل ہیں۔ ان اجلاس میں گورنروں/ لیفٹیننٹ گورنروں کے علاوہ کئی مرکزی وزرا اور متعلقہ وزارتوں کے حکام شرکت کریں گے۔


    ۔ ۔ ۔ ۔ ۔ ۔ ۔ ۔ ۔


    ( م ن ۔اض۔ را ۔ 23 - 11 - 2019 )


    U. No. 5330


    

    
    (Release ID: 1593274) Visitor Counter : 16
    
    
      Read this release in: English , Hindi , Marathi