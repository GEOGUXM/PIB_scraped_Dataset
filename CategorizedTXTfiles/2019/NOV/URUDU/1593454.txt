      وزارتِ تعلیم

      ملک بھر میں فزیکل ایجوکیشن کا فروغ
      Posted On: 25 NOV 2019 4:46PM by PIB Delhi


    نئی دہلی، 25 ؍ نومبر :نیشنل کریکولم فریم ورک 2005ء کے مطابق درجہ ایک سے درجہ دس تک صحت اور فزیکل ایجوکیشن ایک لازمی سبجیکٹ ہے۔اس سلسلے میں قومی کونسل برائے تعلیمی تحقیق و تربیت (این سی ای آر ٹی)نے ٹیچرز گائڈ کے طورپر درجہ 6، 7 اور 8 کے لئے مواد ، جبکہ ہیلتھ اینڈ فزیکل ایجوکیشن (ایچ پی ای)کے نام سے درجہ 9کے لئے نصابی کتابیں تیار کی ہیں۔اس کے علاوہ ثانوی تعلیم کے مرکزی بورڈ (سی بی ایس ای)نے ایک انتہائی عمدہ ہیلتھ اینڈ فزیکل ایجوکیشن(ایچ پی ای)پروگرام متعارف کرایا ہے، جس کا مقصد درجہ ایک سے بارہ تک کے طلباء کے لئے اسکولوں میں صحت اور فزیکل ایجوکیشن کو خصوصی مقام دلانا ہے۔ اسکولوں کو ایچ پی ای ؍ کھیل کود کے لئے روزانہ ایک گھنٹی مخصوص کرنے کی ہدایت دی گئی ہے۔ یہ پروگرام سی بی ایس ای سے محلق سبھی اسکولوں کے لئے لازم ہے۔


    اسکولی تعلیم اور خواندگی کے محکمے نے یکم اپریل 2018ء سے اسکولی تعلیم-سمگر سِکشا کے لئے ایک مربوط اسکیم کا آغاز کیا ہے۔نئی مربوط اسکیم میں پری اسکول سے لے کر سینئر سیکنڈری کی سطح تک اسکولی تعلیم کو ایک تسلسل کے طورپر لیا گیا ہےاور اس کا مقصد سبھی سطح پرشمولیت اور مساوات پر مبنی معیاری تعلیم کو یقینی بنانا ہے۔سمگر سِکشا کے تحت بچوں کے جامع فروغ کی ضرورت کو محسوس کرتے ہوئے کھیل کود، جسمانی سرگرمیوں ، یوگا، کو –کریکولر ایکٹی ویٹیز کی حوصلہ افزائی کے لئے پہلی مرتبہ ایک جزو کے طورپر کھیل کود اور فزیکل ایجوکیشن کو متعارف کرایا گیا ہے۔


    ڈاکٹر کے کستوری رنگن کی صدارت میں قومی تعلیمی پالیسی (این ای پی )کا مسودہ تیار کرنے کے لئے بنائی گئی کمیٹی نے 31 مئی 2019ء کو اپنی رپورٹ پیش کی۔نئی تعلیمی پالیسی کے مسودہ میں کہا گیا ہے کہ سبھی اسکولی سبجیکٹ کو غیر نصابی یا معاون نصابی تعلیم کے بجائے نصاب تصور کیاجائے گا، جس میں کھیل کود اور یوگا وغیرہ شامل ہیں۔ مزید برآں یہ مسودہ کہتا ہے کہ اسکول کی سبھی سطحوں پر طلباء فزیکل ایکٹی ویٹی اور کسرت میں حصہ لینے کے لئے مستقل گھنٹی اور مواقع ہوں گے، جس میں کھیل کود ، گیمز ، یوگا، مارشل آرٹ، رقص، باغبانی اور دیگر چیزیں شامل ہیں۔ ان سرگرمیوں کی انجام دہی کے تعلق سے اساتذہ کی دستیابی اور سہولتوں کی فراہمی کا خیال رکھا جائے گا۔


    یہ اطلاع فروغ انسانی وسائل کے مرکزی وزیر ڈاکٹر رمیش پوکھریال‘نشنک’ نے آج لوک سبھا میں ایک تحریری جواب میں دی۔


    ********


    م ن۔م م۔ن ع


    U: 53 53

    
    
    (Release ID: 1593454) Visitor Counter : 6
    
    
      Read this release in: English