      وزارت دفاع

      وزیردفاع راج ناتھ سنگھ کی سنگاپور کے نائب وزیراعظم ہینگ سوئی کیٹ سے سنگاپور میں ملاقات
      
      دونوں رہنماؤں نے باہمی دفاعی تعاون کو نئی بلندیوں تک لے جانے سے اتفاق کیا
      Posted On: 19 NOV 2019 6:39PM by PIB Delhi


    وزیردفاع جناب راج ناتھ سنگھ نے سنگاپور میں وہاں کے نائب وزیراعظم اور وزیرخزانہ جناب ہینگ سوئی کیٹ سے ملاقات کی۔ ملاقات کے دوران وزیر دفاع نے مشترکہ مشقوں کے اہتمام میں ہندوستان اور سنگاپور کے مسلح افواج کی بڑھتی ہوئی مصروفیت پر اطمینان کا اظہار کیا۔ دونوں رہنماؤں نے بڑھتے ہوئے دوطرفہ دفاعی تعاون کو نئی بلندیوں تک لے جانے سے بھی اتفاق کیا۔


    جناب راج ناتھ سنگھ نے جنوبی چین کے سمندر اور ہند- بحرالکاہل خطے میں بھارت کے موقف کا بھی ذکر کیا۔ انہوں نے زور دیتے ہوئے کہا کہ ہندوستان کے لحاظ سے ہند-بحرالکاہل خطہ ایک کھلا، جامع اور مستحکم خطہ ہے، جو محفوظ سمندروں سے جڑا ہوا ہے اور تجارت سے مربوط ہے اور آسیان کے اتحاد سے لنگرانداز ہے۔


    وزیردفاع راج ناتھ سنگھ نے میٹنگ کے دوران بھارت کے موقف کو دہرایا کہ بین الاقوامی قوانین کا نفاذ اور اصلاحات بحری جہازوں کی آزادی بلارکاوٹ قانونی اعتبار سے تجارت اور تنازعات کے پرامن تصفیہ واحد راستہ ہے، جس سے بحرہند خطے میں ضابطے پر مبنی نظام کو یقینی بنانا ہے۔ انہوں نے جناب کیٹ کو مطلع کیا کہ علاقائی تعاون کے ہندوستان کے جامع ایجنڈے کا ویژن کی جڑیں ساگر میں ہیں۔ یعنی خطے میں سب کی ترقی اور سلامتی۔


    جناب راج ناتھ سنگھ نے علاقائی، جامع اقتصادی شراکت داری آرسیپ میں شامل نہ ہونے کے سلسلے میں ہندوستان کے موقف سے بھی آگاہ کیا۔


    سنگاپور کے اپنے دورے کے پہلے دن دیگر مصروفیات میں وزیر دفاع نے سیم باوانگ ہوائی اڈے کا دورہ کیا اور سنگاپور فضائیہ کے سپر پورنا ہیلی کاپٹر میں بیٹھ کر ہوائی سروے کیا۔ انہوں نے سنگاپور کے بحری جہاز آر ایس ایس اسٹال ورٹ کا بھی معائنہ کیا۔


    جناب راج ناتھ سنگھ نے سنگاپور میں بابائے قوم مہاتماگاندھی کو بھی خراج عقیدت پیش کیا۔ انہوں نے مجاہد آزادی نیتاجی سبھاش چندر بوس اور انڈین نیشنل آرمی کے شہیدوں کو ان کی یادگار پر جاکر خراج عقیدت پیش کیا۔ اس موقع پر انہوں نے میجر ایشور لال سے ملاقات کی، جنہوں نے سبھاش چندر بوس کی قیادت میں انڈین نیشنل آرمی میں خدمات انجام دی تھیں۔ اس یادگار پر مرکزی وزیردفاع این سی سی کیڈٹوں سے بھی بات چیت کی، جوسنگاپور کے دورے پر ہیں۔ جناب راج ناتھ سنگھ اپنے دورے کے اختتام سے قبل کل چوتھے انڈیا-سنگاپور دفاعی وزرا کے درمیان مذاکرات کی مشترکہ صدارت کریں گے۔


    ۔۔۔۔۔۔۔۔۔۔۔


    م ن ۔ح ا۔ ت ع۔


    U-5220

    
    
    (Release ID: 1592369) Visitor Counter : 3
    
    
      Read this release in: English , Hindi