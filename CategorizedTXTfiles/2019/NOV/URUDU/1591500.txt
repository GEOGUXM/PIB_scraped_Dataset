      سماجی انصاف اور تفویض اختیارات کی وزارت

      تھاورچندگہلوٹ نے معذوری سے متاثرہ افراد کے لئے روزگارکے خصوصی میلے سشکت دیویانگ کا دورہ کیا
      Posted On: 13 NOV 2019 5:52PM by PIB Delhi


    نئی دہلی ،13 نومبر :سماجی انصاف وتفویض اختیارات کے وزیرجناب تھاورچند گہلوٹ نے آج یہاں لاڈلی فاونڈیشن کے ذریعہ منعقدہ معذوری سے متاثرہ افراد کے لئے خصوصی روزگارمیلے ‘‘ سشکت دیویانگ ۔ ایک منفرد تقریب ’’ کا دورہ کیا۔ معذوری سے متاثرہ افراد کو بااختیاربنانے کے محکمے کی سکریٹری محترمہ شکنتلاڈی گاملن بھی اس موقع پرموجود تھیں ۔ آج کے روزگارمیلے میں کئی تنظیموں اورپرائیویٹ اداروں نے شرکت کی اوردیویانگ جنوں کو برابرکے مواقع اورروزگارفراہم کرنے کے مقصد سے انھیں مناسب روزگارکی پیش کش کی ۔


    اس موقع پراظہارخیال کرتے ہوئے جناب تھاورچند گہلوٹ نے کہاکہ سماجی انصاف اورتفویض اختیارات کی وزارت کے تحت معذورافراد کو بااختیاربنانے کا محکمہ پوری طرح دیویانگ جنوں کی مجموعی فلاح وبہبود کے لئے وقف ہے اورپچھلے ساڑھے پانچ برسوں میں اس نے کئی نئے اقدامات کئے ہیں ۔ معذوری سے متاثرہ افراد سے متعلق قانون پورے ملک میں تمام دیویانگ جنوں کو مختلف زمروں میں بانٹتاہے اور اس میں 7زمروں کو بڑھا کر 21زمرے کردیئے گئے ہیں ۔اس طرح دیویانگ جنوں کے لئے مخصوص اسکیموں کا دائرہ کار بہت وسیع ہوگیاہے ۔ اب دیویانگ جنوں کے لئے تمام سرکاری تعلیمی اداروں اور سرکاری ملازمتوں میں مناسب ریزرویشن دیاجارہاہے ۔ انھوں نے کہاکہ اس عرصے کے دوران دیویانگ جنوں کے ذریعہ 7عالمی ریکارڈ بنائے گئے ہیں جنھیں گنیزبک میں شامل کیاگیاہے ۔ انھوں نے رائے ظاہرکی کہ معذوری سے متاثرہ افراد کو درپیش چیلنج ہمارے ملک کے لئے باعث تشویش ہیں ۔ انھوں نے زندگی کے ہرشعبے سے تعلق رکھنے والے لوگوں سے اپیل کی کہ وہ آگے آئیں اوردیویانگ جنوں کی مدد کریں ۔


    ***************


    ( م ن ۔ و ا۔ ع آ)


    U-5079


    

    
    (Release ID: 1591500) Visitor Counter : 4
    
    
      Read this release in: English , Hindi