      امور داخلہ کی وزارت

      امور داخلہ کے وزیر مملکت جناب نتیانند رائے نے این ڈی آر ایف کے ذریعہ منعقدہ شہروں میں آنے والے زلزلے پر تحقیق اور بچاؤ۔ 2019 پر شنگھائی کوآپریشن آرگنائزیشن جوائنٹ ایکسرسائز کے اختتامی اجلاس میں مہمان خصوصی کے طور پر شرکت کی
      Posted On: 07 NOV 2019 4:26PM by PIB Delhi


    نئی دلّی، 07 نومبر /این ڈی آر ایف کے ذریعہ منعقدہ شنگھائی کو آپریشن آرگنائزیشن کے ممبر ممالک کے درمیان شہروں میں آنے والے زلزلے پر تحقیق اور بچاؤ سے متعلق چار روزہ مشترکہ اجلاس آج یہاں نئی دلّی میں اختتام پذیر ہو گیا۔ شنگھائی کو آپریشن آرگنائزیشن میں شامل ممالک چین، بھارت، قزاقستان، کرغستان، روس، پاکستان، تاجکستان اور ازبیکستان نے اس اجلاس میں شرکت کی۔ منگولیا نے اس اجلاس میں آبزرور کے طور پر شرکت کی۔ مزید بر آں، آئی این ایس اے آر اے جی، یو این ڈی پی، یو این آئی سی ای ایف، ڈبلیو ایچ او اور ایس ڈی آر ایف کے نمائندوں نے بھی اس اجلاس میں شرکت کی۔ امور داخلہ کے وزیر مملکت جناب نتیانند رائے نے اس اجلاس میں مہمان خصوصی کے طور پر شرکت کی۔


    4 سے 7 نومبر تک منعقد اس اجلاس کے دوران شنگھائی کو آپریشن آرگنائزیشن کے ممبر ممالک نے شہری علاقوں میں بڑے پیمانے پر آنے والے زلزلے کے اثرات سے بچاؤ اور تحفظ، اور بین الاقوامی طور پر تسلیم شدہ اقدامات، تباہ کاری کے دوران آپسی تال میل اور تیاریوں کے سلسلے میں آپسی تبادلہ خیالات کیا۔ علاوہ ازیں، ممبر ممالک نے ایک دوسرے کے ساتھ علاقائی رسپانس سسٹم، باہمی تعان اور تال میل کے بارے میں تبادلہ خیالات کیا۔


    امور داخلہ کے وزیر مملکت جناب نتیانند رائے نے اختتامی تقریب سے خطاب کرتے ہوئے کہا کہ حکومت ہند تمام سطحوں پر تباہ کاری سے نمٹنے کے انتظامات کے سلسلے میں سرگرم اور حساس ہے۔ انہوں نے مزید کہا کہ تباہ کاری مینجمنٹ کا موضوع وزیر اعظم جناب نریندر مودی کے دل کے قریب تر ہے اور وزیر اعظم نہ صرف قومی سطح پر بلکہ عالمی سطح پر تباہ کاری کے خطرات کو کم کرنے کی اہمیت پر مسلسل زور دے رہے ہیں۔ جناب رائے نے مزید کہا کہ وزیر اسعظم کے ذریعہ تباہ کاری کے مینجمنٹ کے سلسلے پیش کردہ دس نکات اس سلسلے میں مشعل راہ اور رہنما اصول ہیں۔


    اس اجلاس میں ممبر ممالک کے شرکاء کی سر گرم شرکت کی ستائش کرتے ہوئے وزیر موصوف نے کہا کہ اس تنظیم کی مشقوں سے تباہ کاری کے خطرات سے نمٹنے کے عمل کا معیار قائم ہو گا، اسے تقویت حاصل ہو گی اور اس کی صلاحیت میں اضافہ ہو گا۔ جناب رائے نے اپنے اختتامی کلمات میں کہا کہ وزیر داخلہ جناب امت شاہ نے اپنی افتتاحی تقریر میں کچھ اہم نکات اٹھائے تھے اور اس مشق کی کامیابی پر مسرت کا اظہار کیا تھا۔


    این ڈی ایم اے کے ممبر، لیفٹیننٹ جنرل، این سی مرواہ (سبکدوش)، پی وی ایس ایم، اے وی ایس ایم، جوائنٹ سیکریٹری (تباہ کاری مینجمنٹ)، وزارت امور داخلہ جناب سنجیو کمار جندل اور ڈائرکٹر جنرل، نیشنل ڈزاسٹر رسپانس فورس جناب ستیندر پردھان نے بھی شرکاء سے خطاب کیا۔ انہوں نے تمام ممبران کی جانب سے بچاؤ ٹیموں کی سر گرم شرکت کی ستائش کی۔


    ۔۔۔۔۔۔


    U.5005

    
    
    (Release ID: 1591002) Visitor Counter : 2
    
    
      Read this release in: English , Hindi