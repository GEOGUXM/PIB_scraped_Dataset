      صدر جمہوریہ کا سکریٹریٹ

      پرنس آف ویلس نے صدرِ جمہوریہ سے ملاقات کی
      Posted On: 13 NOV 2019 4:09PM by PIB Delhi


    نئی دلّی ، 13 نومبر /پرنس آف ویلس نے آج راشٹر پتی بھون میں صدرِ جمہوریہ ٔ ہند جناب راج ناتھ سنگھ سے ملاقات کی ۔


    ہندوستان میں پرنس کا خیر مقدم کرتے ہوئے صدر جمہوریہ نے ، انہیں دولتِ مشترکہ کے سربراہ کی حیثیت سے منتخب ہونے پر مبارکباد پیش کی ۔ جناب کووند نے کہا کہ ہندوستان دولتِ مشترکہ کو ایک اہم گروپ تصور کرتا ہے ، جو چھوٹے جزیرے والے ترقی پذیر ممالک سمیت بہت سے ملکوں کی تشویش کو اٹھاتاہے ۔


    صدر جمہوریہ نے کہا کہ ہندوستان اوربرطانیہ تاریخی رشتوں سے فطری ساجھیدار ہیں اور ایک دوسرے کے جمہوری اقدار اور قانون کا راج مشترکہ ہے ۔ اس کے علاوہ ، دونوں ملکوں کا کثیر ثقافتی معاشرہ ہے ، جس کا دونوں ملک میں احترام کیا جاتا ہے ۔ دنیا کی مؤقر جمہوریتوں سے پہلے ہمارے دونوں ملکوں کی جمہوریتوں کو مل کر تعاون کرنا ہے تاکہ آج کی دنیا کے در پیش بہت سے چیلنجس سے موثر طور پر نمٹا جا سکے ۔


    پرنس آف ویلس نے راشٹر پتی بھون کے ہربل گارڈن میں چمپا کا ایک پودھا بھی لگایا ، جو آیوروید میں استعمال ہو سکتا ہے ۔ انہیں گارڈن لے جایا گیا اور وہاں مختلف پلانٹس دکھائے گئے ، جن کی ادویاتی خوبیاں ہیں ۔ پرنس نے حفظانِ صحت کے ہندوستان کے متبادل ماڈل میں بھی دلچسپی دکھائی ۔


    صدر جمہوریہ نے آیوروید کی تحقیق کے لئے پرنس آف ویلس کے تعاون کے لئے اُن کا شکریہ ادا کیا ۔ پرنس آف ویلس چیریٹیبل فاؤنڈیشن اور آل انڈیا انسٹی ٹیوٹ آف آیوروید نے اپریل ،2018 ء میں وزیر اعظم جناب نریندر مودی کے برطانوی دورے کے دوران ایک مفاہمتی نامے پر دستخط کئے تھے ۔ اس مفاہمت نامے کے تحت آل انڈیا انسٹی ٹیوٹ آف آیوروید اور برطانیہ کا کالج آف میڈیسن ڈپریشن ، اینزائیٹی اور فائبرو میلاجیا پر کلینیکل تحقیق کرے گا ۔ وہ برطانیہ کے صحت کے پیشہ ور افراد کے لئے ‘‘ آیور یوگا ’’ سے متعلق اسٹینڈر آپریٹنگ پروٹوکول کے فروغ کے لئے ایک تربیتی پروگرام بھی انجام دے گا ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    U. No. 5074

    
    
    (Release ID: 1591462) Visitor Counter : 13
    
    
      Read this release in: Marathi , English , Hindi , Bengali