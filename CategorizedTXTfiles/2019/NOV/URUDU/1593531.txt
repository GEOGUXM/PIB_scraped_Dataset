      شمال مشرقی ریاستوں کی ترقی کی وزارت

      تریپورہ کے وزیراعلیٰ جناب بپلب کمار دیب نے شمال مشرقی ریاستوں کی ترقی کے وزیر ڈاکٹر جتیندر سنگھ سے ملاقات کی
      
      ریاست میں ترقیاتی پروجیکٹوں سے متعلق مختلف معاملات پر بات چیت کی گئی
      
      Posted On: 25 NOV 2019 6:52PM by PIB Delhi


    نئی دہلی۔ 25 ؍نومبر۔تریپورہ کے وزیراعلیٰ جناب بپلب کمار دیب نے آج مرکزی وزیر مملکت (آزادانہ چارج) شمال مشرقی خطے کے محکمے (ڈی او این ای آر) ، وزیراعظم کے دفتر میں وزیر مملکت، عملے ، عوامی شکایات، پنشن، ایٹمی توانائی اور خلا ءکے وزیر مملکت ڈاکٹر جتیندر سنگھ سے ملاقات کی اور ریاست میں ترقیاتی پروجیکٹوں اور سول سروسز سے متعلق بہت سے معاملات پر تبادلہ خیال کیا۔


    ڈاکٹر جتیندر سنگھ نے جناب بپلب کمار دیب کو بنگلہ دیش کے لئے سب سے پہلی ٹرین کی ریل پٹری کی تعمیر کی پیش رفت کے بارے میں بتایا جو ریاست کی راجدھانی اگرتلہ سے شروع ہوگی۔ وہ وزیراعلیٰ کے علم میں یہ بات بھی لائے کہ خلا ء کے محکمے نے این آئی ٹی اگرتلہ کے کیمپس میں ، شمال مشرق میں اب تک کا پہلا تحقیق ومطالعے کا مرکز قائم کیا ہے۔


    وزیراعلیٰ نے شمال مشرقی ریاستوں کی ترقی کے وزیرکو بنیادی ڈھانچے سے متعلق پروجیکٹوں کی ایک فہرست بھی سونپی جو خاص طور پر سڑکوں اور عمارتوں سے متعلق ہے ، جس کے لئے انہوں نے شمال مشرقی ریاستوں اور شمال مشرقی کونسل (این ای سی) کی ترقی کی وزارت سے مالی مدد بھی مانگی تھی ۔ شمال مشرقی ریاستوں کی ترقی کے مرکزی وزیر نے کہا کہ مودی حکومت ہمیشہ ہی شمال مشرقی ریاستوں کو ہر قسم کی مدد فراہم کرنے کے معاملے میں نرم رو رہی ہے۔انہوں نے تریپورہ اور شمال مشرقی خطے کے محکمے کی وزارت کے افسران کے درمیان ایک میٹنگ کے انعقاد کی ہدایت جاری کیں تاکہ ریاست کی طرف سے پیش کی گئی تجاویز پر غور وخوض کیا جاسکے۔


    میٹنگ کے دوران تریپورہ کے وزیراعلیٰ نے ڈاکٹر جتیندر سنگھ کو ریاست کے خدمات سے متعلق کچھ معاملات سے آگاہ کیا۔ انہوں نے ریاست میں کچھ سول سروسز کے افسران کی تعیناتی کے بارے میں بھی ڈاکٹر جتیندر سنگھ کو بتایا۔ ڈاکٹر جتیندر سنگھ نے ان کی بات کا یہ کہتے ہوئے جواب دیا کہ جہاں تک ممکن ہے پوسٹ و ٹیلی گراف کا محکمہ ریاستی سرکار کی درخواست پر عمل کرنے کی کوشش کریگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5363

    
    
    (Release ID: 1593531) Visitor Counter : 2
    
    
      Read this release in: English , Hindi