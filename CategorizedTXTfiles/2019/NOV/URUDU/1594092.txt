      خواتین اور بچوں کی ترقیات کی وزارت

      پوشن ابھیان کے تحت نگرانی میکنزم
      Posted On: 28 NOV 2019 3:39PM by PIB Delhi


    نئی دہلی، 28 ؍ نومبر :نیتی آیوگ پوشن ابھیان کے نفاذ کی صورتحال کی باریکی کے ساتھ نگرانی کررہا ہے۔مزید برآں پوشن ابھیان کے نفاذ کے عمل کی باریکی کے ساتھ نگرانی کے لئے قومی سطح پر ایک قومی تغذیہ وسائل مرکز (این این آر سی)اور ریاستی سطح پر ریاستی تغذیہ وسائل مرکز (ایس این آر سی)ہیں۔


    خواتین اور بچوں کی فلاح و بہبود کی وزارت نے بل اینڈ ملنڈا گیٹس فاؤنڈیشن کے ساتھ باہمی اشتراک و تعاون کے ایک مفاہمت نامے (ایم او سی)پر دستخط کیا ہے۔ اس مفاہمت نامے کے ذریعے آئی سی ڈی ایس-مشترکہ ایپلی کیشن سافٹ ویئر، جو کہ موبائل پر مبنی ایک ایپلی کیشن ہے اور جو آگن واڑی ورکر کے کام میں معاون ہے، تیار اور تعینات کیا گیا ہے۔


    پوشن ابھیان کے نفاذ کی پیش رفت کی نگرانی کرنے کے قومی اور ریاستی؍مرکز کے زیر انتظام علاقے کے سطح پر باقاعدگی کی ساتھ جائزہ میٹنگوں کا اہتمام کیا جاتا ہے۔وزارت اور ریاستی حکومتوں کے ذریعے فیلڈ سطح کی چیکنگ کی جاتی ہے۔ نیتی آیوگ کے نائب چیئر مین کی صدارت میں قومی کونسل اور ایگزیکٹیو کمیٹی بھی لگاتار پوشن ابھیان کی پیش رفت کا جائزہ لیتی رہتی ہے۔


    آئی سی ڈی ایس مشترکہ ایپلی کیشن سافٹ ویئر بچوں کے وزن اور قدو قامت ، آنگن واڑی مراکز کے کھولنے، گھر لے جانے والے راشن کی تقسیم اور آنگ واڑی مراکز میں ما قبل اسکول تعلیم کے لئے بچوں کی حاضری سے متعلق اعدادو شمار کو اکٹھا کرتا ہے۔اس اعدادو شمار ؍اطلاعات کو پھر بلاک ، ضلعی، ریاستی اور قومی سطح پر سپروائزری عملے کے لئے ویب پر مبنی آئی سی ڈی ایس –سی اے ایس ڈیش بورڈ پر نگرانی کے لئے دستیاب کرایا جاتا ہے۔


    خواتین اور بچوں کی فلاح وبہبود کی مرکزی وزیرمحترمہ اسمرتی زوبن ایرانی نے آج راجیہ سبھا میں ایک سوال کے تحریری جواب میں یہ اطلاع فراہم کی۔


    ********


    م ن۔م ع۔ن ع


    U: 542 6

    
    
    (Release ID: 1594092) Visitor Counter : 6
    
    
      Read this release in: English