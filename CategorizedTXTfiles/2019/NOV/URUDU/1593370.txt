      وزارت اطلاعات ونشریات

      شوٹنگ کے دوران پوری چال خاموشی سے ہماری مدد کرے گی :’’گودُھل‘‘ کے ڈائرکٹر گنیش شیلر
      Posted On: 24 NOV 2019 1:32PM by PIB Delhi


    نئی دہلی۔ 24 ؍نومبر۔میں چال میں بڑا ہوا ہوں جہاں فلم کی شوٹنگ کی گئی ہے اور میں نے بڑے ہوتے ہوئے جو تجربے کیے ان میں سے کچھ کا استعمال کیا۔ ہم نے پہلے ہی دن سے شوٹنگ میں کئی دشواریوں کاسامنا کیا لیکن چال میں رہنے والے لوگوں کی طرف سے اچھی مدد ملی جہاں فلم کی شوٹنگ ہوئی ہے۔ گنیش شیلر نے گوا کی راجدھانی پنجی میں آئی ایف ایف آئی 2019 میں اپنی فلم ’’گودُھل‘‘ کے لئے ایک پریس کانفرنس میں بات کرتے ہوئے کہا کہ فلم کی شوٹنگ میں پوری چال نے خاموشی سے ہماری مدد کی۔


    میں اپنے پسندیدہ کچھ ہدایتکاروں میں ستیہ جیت رے اور اومیش کلکرنی کو شامل کرتا ہوں۔ انہوں نے کہا ،جب میں بی ایس سی کے ڈگری امتحان میں شرکت کررہا تھا تو میں نے فلم سازی میں جانے کافیصلہ کیا،لہٰذا میں نے اپنا آخری سال بھی مکمل نہیں کیا اور فلم سازی میں کود پڑا۔ مجھے اس کا اسکرپٹ لکھنے میں ایک سال لگا۔ ہم نے اسے سات دن میں شوٹ کرلیا۔ پروڈکشن کے بعد کے کام میں تین سے چار مہینے لگے۔ ہم نے اسے تین لاکھ کے بجٹ پر بنایا۔ گنیش شیلر نے یہ بھی بتایا کہ مجموعی طور پر چھ ایسوسی ایٹ پروڈیوسرز نے اس فلم میں پیسہ لگایا۔ یہا ں تک کہ میں نے اپنے جم سے بھی اجتماعی طور پر رقم اکٹھا کی۔ جب کولکاتا فلم فیسٹول میں ہم کو بہترین مختصر فلم کا ایوارڈ ملا تو فلم پر خرچ کیے گئے پیسے میں سے ہمارا آدھا پیسہ واپس آگیا۔


    اومیش کلکرنی کی ورکشاپ میں شرکت اور اس میں یہ وضاحت کیے جانے کے بعد کہ فلم کو کیسا ہونا چاہئے ،شیلر کا سفر چار سال پہلے شروع ہوا۔ انہوں نے کہا ، ’’میں نے اپنی پہلی فلم ’جوکھڑ‘ (یوک) جو محض 40ہزار روپئے میں میری پہلی کوشش تھی، میں نے اپنی ساری بچت لگادی اور اس پر کام کیا‘‘۔


    گودُھل کےپروڈیوسر سوپنل سراڈے بھی جن کا تعلق آرکیٹکچر سے ہے ، اس تقریب میں موجود تھے۔ انہوں نے کہا’’ہم نے یہ امید کیے بغیر کام کیا کہ ہمیں بدلے میں کیا ملے گا، میں نے یہ خطرہ مول لیا۔ ہمارے پاس ایک اچھی ٹیم تھی اور ان سبھی نے مفت کام کیا۔ ہر ایک کا جذبہ بلند تھا۔ ہمیں بہت سی پریشانیاں درپیش آئیں لیکن ہم نے ان سے جوجھ لیا‘‘۔


    سراڈے نے سینئر اداکارہ اسمتا تامبے کی مدد کااعتراف کیا ۔ ’’وہ ایک پیشہ ور اداکارہ ہیں اور ہم نوجوان ہیں۔ انہوں نے بارہ گھنٹے کی شفٹ میں ہمارے ساتھ کام کیا اور آخری دن یہ شفٹ اٹھارہ گھنٹے تک جاری رہی‘‘۔


    اپنے مستقبل کے منصوبوں کے بارے میں بات کرتے ہوئے گنیش شیلر نے کہا ’’میں اب ایک اور مختصر فلم لکھ رہا ہوں ۔ میں فیچر فلم بھی کرنا پسند کروں‘‘۔


    انہوں نے اُبھرتے ہوئے فلم سازوں کو مشورہ دیا کہ وہ گہرا علم اور نظریات حاصل کرنے کیلئے اپنی ہی زندگیوں کو غور سے دیکھیں اور انہیں بتایا کہ وہ فلم کے ساتھ ذہنی وابستگی برقرار رکھیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U- 5341

    
    
    (Release ID: 1593370) Visitor Counter : 2
    
    
      Read this release in: English , Marathi , Hindi