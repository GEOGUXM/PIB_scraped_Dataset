      صحت اور خاندانی بہبود کی وزارت

      کابینہ نے بھارت اور کوموروس کے درمیان صحت اور دواؤں کے شعبے میں تعاون کے لئے مفاہمت نامے کی تجویز کو پچھلی تاریخوں سے منظوری دی جس پر 11اکتوبر 2019 کو دستخط کیے گئے
      Posted On: 20 NOV 2019 10:43PM by PIB Delhi


    نئی دہلی ، 20 نومبر :وزیراعظم جناب نریندر مودی کی قیادت میں مرکزی کابینہ نے بھارتی حکومت اور یونین آف کوموروس کی حکومت کے درمیان صحت اور دواؤں کے میدان میں ایک مفاہمت نامے کی تجویز کو آج ، پچھلی تاریخوں سے منظوری دی۔ اس مفاہمت نامے پر نائب صدر جمہوریہ ہند کے کوموروس کے دورے کے دوران 11اکتوبر 2019 کو کوموروس کی راجدھانی مورونی میں دستخط کیے گئے۔


    مفاہمت نامے میں تعاون کے مندرجہ ذیل شعبے شامل کیے گئے ہیں۔

     1. تربیت اور صلاحیت سازی
     2. اپنے اپنے تجربات سے ایک دوسرے کو واقف کرانا۔
     3. اسپتالوں کا ادارہ جاتی استحکام ، اسپتالوں کا بندوبست
     4. آنکولوجی میں طبی نگہداشت اور علاج کی دیکھ بھال
     5. متعدی اور غیرمتعدی بیماریاں
     6. دواسازی کی مصنوعات ، سازو سامان اور بایومیڈیکل مصنوعات کا حصول
     7. بلڈ ٹرانسفیوزن کے تین یونٹوں کے کھولنے میں مدد
     8. صحت عامہ کی ایک لیباریٹری قائم کرنے میں مدد
     9. ٹیلی میڈیسن پر عمل درآمد کرنے میں مدد
    10. صحت کے شعبے میں نجی پرائیویٹ سرمایہ کاروں کا فروغ
    11. تعاون کے دیگر شعبے جن کے بارے میں باہمی طور پر فیصلہ کیا جاسکتا ہے

    تعاون کی تفصیلات کی مزید وضاحت اور اس مفاہمت نامے پر عمل درآمد کی نگرانی کیلئے ایک ورکنگ گروپ قائم کیا جائیگا۔


    ****


    ( م ن ۔ ا س ۔ ع ن)


    U-5254

    
    
    (Release ID: 1592731) Visitor Counter : 2
    
    
      Read this release in: English , Hindi , Tamil , Telugu
    
    
    

11.