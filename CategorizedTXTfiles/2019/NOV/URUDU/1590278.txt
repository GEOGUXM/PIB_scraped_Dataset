      صدر جمہوریہ کا سکریٹریٹ

      صدر جمہوریہ ہند نارتھ ایسٹرن ہل یونیورسٹی (این ای ایچ یو)
      
      کے 26ویں جلسہ تقسیم اسناد میں شرکت فرمائی

      Posted On: 04 NOV 2019 12:10PM by PIB Delhi

    نئی دہلی، 4نومبر 2019/صدر جمہوریہ ہند جناب رام ناتھ کووند نے آج (4 نومبر 2019کو) میگھالیہ میں شیلانگ کے مقام پر نارتھ ایسٹرن ہل یونیورسٹی (این ای ایچ یو) کے 26ویں جلسہ تقسیم اسناد میں شرکت فرمائی اور جلسہ سے خطاب کیا۔


    اس موقع پر تقریر کرتے ہوئے صدر جمہوریہ نے کہا کہ این ای ایچ یو، علم کے ایک اہم مرکز کے طور پر ابھر کر سامنے آئی ہے۔ انہوں نے کہا کہ انہیں یہ دیکھ کر خوشی ہوئی ہے کہ تمام بڑے نصابوں میں اعلی تعلیم فراہم کرنے کے ساتھ ساتھ یہ یونیورسٹی اس علاقے کی ترقی پر خصوصی زور دے رہی ہے جہاں قبائیلوں کی قابل لحاظ آبادی ہے۔ انہوں نے کہاکہ این ای ایچ یو جیسی اعلی تعلیم کے ادارے، سماجی اور اقتصادی تبدیلی کا ذریعہ بن سکتے ہیں۔ انہوں نے کہاکہ این ای ایچ یو میگھالیہ کو انسانی ترقی کے اشاریہ میں ایک بہتر درجہ دلانےمیں مدد کرسکتی ہے۔


    صدر جمہوریہ نے کہا کہ میگھالیہ کہ 80 فی صد سے زائد آبادی زراعت پر منحصر ہے۔ زرعی پیداوریت میں بہتری لانے میں مدد کرکے این ای ایچ یو میگھالیہ اور شمال مشرق کی سماجی اقتصادی ترقی کو فروغ دینے میں ایک اہم رول ادا کرسکتی ہے۔ این ای ایچ یو کے دیہی ترقیات اور زرعی پیداوار ، زرعی کاروبار اور خوراک کی ٹکنالوجی نیز باغبانی کے شعبے کے طلبا اور اساتذہ کسانوں کی آمدنی بڑھانے میں مدد گار ثابت ہوسکتے ہیں۔


    صدر جمہوریہ نے طلبا سے کہا کہ وہ ایک ایسی زندگی میں داخل ہورہے ہیں جومواقع اور چیلنجوں سے پُر ہیں۔ انہوں نے کہا کہ اعلی تعلیم ایک ایسی نعمت ہے جو ملک کے بہت سے لوگوں کو میسر نہیں ہے۔انہوں نے طلبا سے اپیل کہ وہ پسماندہ شہریوں کے حالات میں بہتری پیدا کرنے میں مدد کرے۔ انہوں نے طلبا پر یہ زور بھی دیا کہ وہ معاشرہ کو کسی بھی طریقہ پر وہ سب کچھ واپس کریں جو معاشرے نے انہیں دیا ہے۔


    ۔۔۔۔۔۔۔۔۔۔۔


    م ن۔ ج ۔ ج۔


    U- 4905


    

    
    (Release ID: 1590278) Visitor Counter : 13
    
    
      Read this release in: English , Hindi