      وزیراعظم کا دفتر

      وزیر اعظم نے جناب گو ٹابایا راج پکشے کو سری لنکا کا صدر منتخب ہونے پر ٹیلی فون پر مبارک باد پیش کی
      Posted On: 17 NOV 2019 7:09PM by PIB Delhi


    نئی دلّی، 17 نومبر / وزیر اعظم جناب گو ٹا بایا راج پکشے کو سری لنکا کے صدارتی انتخابات میں صدر منتخب ہونے پر گزشتہ روز ٹیلی فون پر مبارک باد پیش کی ہے۔


    وزیر اعظم نے بھارت کے عوام اور خود اپنی جانب سے انہیں نیک خواہشات پیش کرتے ہوئے امید ظاہر کی ہے کہ جناب راج پکشے کی اہل قیادت میں سری لنکا کے عوام امن اور خوش حالی کے راستے پر مزید پیش رفت کریں گے نیز بھارت اور سری لنکا کے درمیان بھائی چارہ، ثقافتی، تاریخی اور تہذیبی روابط مزید مستحکم ہوں گے۔ وزیر اعظم نے سری لنکا کی حکومت کے ساتھ طے شدہ معاہدوں پر لگا تار مل جل کر کام کرنے پر زور دیا۔


    جناب راج پکشے نے وزیر اعظم کا نیک خواہشات کے لئے شکریہ ادا کیا۔ انہوں نے بھی بھارت کے ساتھ ترقی اور سیکورٹی کو یقینی بنانے کے لئے انتہائی قریبی میل جول کے ساتھ کام کرنے پر آمادگی کا اظہار کیاہے۔


    وزیر اعظم نے جناب راج پکشے کو ان کی سہولت کے مطابق جلد بھارت کا دورہ کرنے کی دعوت دی ہے۔ جناب راج پکشے نے یہ دعوت نامہ منظور کر لیا ہے۔


    ۔۔۔۔۔۔


    U.5137

    
    
    (Release ID: 1591944) Visitor Counter : 2
    
    
      Read this release in: Assamese , English , Hindi , Marathi , Bengali , Punjabi , Gujarati , Kannada