      ریلوے کی وزارت

      پرائیویٹ سیکٹر کے ذریعے مال گاڑیوں اور مسافرگاڑیوں کے چلانے کا عمل
      Posted On: 29 NOV 2019 5:38PM by PIB Delhi


    نئی دہلی، 29 ؍ نومبر :ریلویز کی وزارت نے ایک سال کی میعاد کے ساتھ سیکریٹریز کے ایگ گروپ کی تشکیل کی ہے، تاکہ ہندوستانی ریلویز کے پورے نیٹ ورک میں پرائیویٹ مسافر ٹرینوں کے آپریٹروں کو عالمی درجے کی ٹیکنالوجی کے ساتھ ٹرینوں کو چلانے کی اجازت دی جاسکے۔ گروپ آف سیکریٹریز کی اب تک تین میٹنگیں ہوئی ہیں۔ مال گاڑیوں کے سلسلے میں متعدد سرمایہ کاری اسکیمیں ، آٹوموبائل فریٹ ٹرین آپریٹرز (اے ایف ٹی او) اسکیم، لبرالائزڈ ویگن انویسٹمنٹ اسکیم(ایل ڈبلیو آئی ایس)، اسپیشل فریٹ ٹرین آپریٹراسکیم(ایس ایف ٹی او) اور عام مقصد کے لئے ویگن انویسٹمنٹ اسکیم (جی پی ڈبلیو آئی ایس)کو متعارف کرایا ہے، تاکہ گاڑیوں کے ڈبوں کی خریداری میں نجی کمپنیوں کی شراکت داری ہو سکے، تاہم ان مال گاڑیوں کے چلانے کا عمل اب بھی پوری طرح ہندوستانی ریلویز کے پاس ہی ہے۔


    شراکت داری پالیسی کے مختلف ماڈلوں مثلاً غیر سرکاری ، ریلوے، مشترکہ ملکیت، بلٹ آپریٹ اینڈ ٹرانسفر، صارفین فنڈنگ اور اجرت کے تحت ریلوے لائنوں کی تعمیر اور اس کے رکھ رکھاؤ کے لئے پرائیویٹ سیکٹر کی شراکت داری کو اجازت فراہم کی گئی ہے۔ان تمام اسکیموں میں گاڑیوں کے آپریشن اور سیفٹی کے سرٹیفکیشن کی پوری ذمہ داری ہندوستانی ریلویز کے پاس بدستور ہے۔ البتہ مخصوص سہولتوں مثلاً صفائی ستھرائی، ادائیگی والے بیت الخلاؤں کا استعمال ، آرام کے لئے کمروں اور پارکنگ کی آؤٹ سورسنگ ضرورت کے موافق کی جاتی ہے، تاکہ ریلوے کی جانب سے فراہم کردہ سہولتوں میں مزید بہتری لائی جاسکے۔کسی بھی طرح کی کمی کی صورت میں کانٹریکٹ کے مطابق ازالے کا میکنزم اپنایا جاتا ہے۔


    ریلویز اور تجارت و صنعت کے مرکزی وزیر جناب پیوش گوئل نے آج راجیہ سبھا میں ایک سوال کے تحریری جواب میں یہ اطلاع فراہم کی۔


    ********


    U: 54 69

    
    
    (Release ID: 1594307) Visitor Counter : 10
    
    
      Read this release in: English