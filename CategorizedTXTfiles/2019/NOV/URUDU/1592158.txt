      وزارت دفاع

      ‘‘میک اِن انڈیا’’پہل
      Posted On: 18 NOV 2019 7:08PM by PIB Delhi


    نئی دہلی ، 18 نومبر :دفاع کے وزیر مملکت جناب شری پد نایک نے آج راجیہ سبھا میں رکن پارلیمنٹ وجئے گوئل کے ذریعے پوچھے گئے ایک سوال کے تحریری جواب میں بتایا کہ حکومت کے میک اِن انڈیا پہل کو ملحوظ نظر رکھتے ہوئے وزارت دفاع کے ذریعے درج ذیل اقدامات کیے گئے ہیں:

      * دفاعی مہارت کیلئے اختراعات (آئی ڈی ای ایکس) کے عنوان سے دفاع کے لئے ایک اختراعی ماحولی نظام کا آغاز اپریل 2018 میں کیا گیا۔ آئی ڈی ای ایکس کا مقصد صنعتوں بشمول ایم ایس ایم ای ، اسٹارٹ اپ، انفرادی اختراع کاروں ، تحقیقی وترقیاتی اداروں اور تعلیمی برادری کو شامل کرکے دفاع اور ایرو اسپیس کے شعبے اختراع اور ٹیکنالوج کی ترقی کو فروغ دینے کیلئے ایک ماحولی نظام قائم کرنا ہے۔ اس کے تحت ان سبھی کو مالی امداد / فنڈنگ اور دیگر امداد فراہم کرائی جائے گی تاکہ وہ تحقیق وترقی کے ایسے کام کو انجام دے سکیں جس کے مستقبل میں ہندوستانی دفاعی اور ایرو اسپیس کی ضرورتوں کیلئے استعمال کے امکانات ہوں گے۔ اس کو نافذ کرنے والی ایجنسی دفاعی تحقیق سے متعلق ادارہ ڈی آئی او کے ذریعے اب تک 24 معاہدوں پر دستخط کیے جاچکے ہیں۔
      * اندرون ملک دفاعی پیداوار اور دفاعی ساز وسامان کی مینوفیکچرنگ کی حوصلہ افزائی کیلئے دفاعی خریداری طریقہ کار (ڈی پی پی) کے تحت میک- II زمرہ کیلئے علیحدہ طریقہ کار کو نوٹیفائی کیا گیا ہے۔ صنعت کے موافق ضابطوں کی متعدد تجاویز مثلاً اہلیت کے شرائط میں نرمی، کم سے کم کاغذی کارروائی اور صنعت / انفرادی سطح پر سفارش کردہ تجاویز پر غور کرنے کیلئے ضابطوں کو اس طریقہ کار کے تحت متعارف کرایا گیا ہے۔ بنیادی طور پر اس کے مطابق 44 تجاویز کو قبول کیا گیا ہے۔
      * حکومت نے اسٹریٹیجک پارٹنر شپ ماڈل کو نوٹیفائی کیا ہے جس کے تحت ہندوستانی اداروں کے ساتھ طویل مدتی اسٹریٹیجک پارٹنر شپ کے حامل اداروں کی حوصلہ افزائی ایک شفاف اور مسابقتی عمل کے ذریعے کی جائے گی جس کے تحت وہ گھریلو سطح پر مینوفیکچرنگ کے لئے بنیادی ڈھانچے اور سپلائی چین قائم کرنے کیلئے ٹیکنالوجی کی منتقلی کیلئے عالمی سطح پر اصلی ساز وسامان کے مینوفیکچرنگ کرنے والی کمپنیوں کے ساتھ اشتراک کریں گے۔
      * حکومت نے مارچ 2019 میں ایک دفاعی ماحولی نظام بنانے کے مقصد سے دفاعی پلیٹ فارم میں استعمال ہونے والے اندرون ملک کے اجزاء اور پرزوں کیلئے ایک پالیسی کا اعلان کیا ہے جو کہ درآمدہونےو الے اجزاء (بشمول دھاتوں اور خصوصی میٹریل)کو گھریلو بنانے اور ہندوستان میں تیار کردہ دفاعی ساز وسامان اور پلیٹ فارم کو جمع کرنے کی بات کہی گئی ہے۔
      * حکومت نے دو دفاعی صنعتی راہداری قائم کرنے کا فیصلہ کیا ہے جو کہ ملک میں اقتصادی ترقی اور دفاعی صنعت کی بنیاد کی ترقی کے انجن کے طور پر کام کرے گی۔ یہ دفاعی راہداریاں تملناڈو میں چنئی ، ہسور، کوئمبٹور، سالم اور تروچراپلی اور اترپردیش میں علی گڑھ، آگرہ ، جھانسی ، چترکوٹ اور لکھنؤ تک پھیلی ہوئی ہیں۔
      * ایم ایس ایم ای اور پرائیویٹ سیکٹر کے لئے آسان تجارت کو فروغ دینے نیز میک اِن انڈیا کے قومی وِژن کو حاصل کرنے کے حکومت ہند کے پہل ملحوظ نظر رکھتے ہوئے محکمہ نے مئی 2018 میں تیسری پارٹیوں کے شمولیت سے معائنہ سے متعلق خدمات کے مؤثر انتظام کیلئے ‘‘تیسری پارٹی کے معائنہ خدمات کے استعمال ’’ سے متعلق ایک پالیسی وضع کی ۔
      * آفسیٹ ڈسچارج طریقہ کار میں مزید شفافیت لانے اور صلاحیت پیدا کرنے کیلئے مئی 2019 میں ‘‘آفسیٹ پورٹل’’ قائم کیا گیا ہے۔
      * وزارت دفاع نے نومبر 2018 میں ‘‘مشن رکشا گیان شکتی ’’ کے نام سے ایک نیافریم ورک تیار کیا ہے جس کا مقصد گھریلو دفاعی صنعت میں دانشورانہ املاک کے حقوق (آئی پی آر) کے کلچر کو فروغ دینا ہے۔
      * فروری 2018 میں دفاعی سرمایہ کار شعبہ کا قیام کیا گیا۔ دفاع کے سیکٹر میں سرمایہ کاری کیلئے تمام ضروری معلومات بشمول سرمایہ کاری کے مواقع سے متعلق پوچھے جانے والے سوالات کا حل، طریقہ کار اور ریگولیٹری ضابطوں کو وزارت دفاع مہیا کرائے گی۔
      * صنعتی لائسنسوں کی ضرورت والے دفاعی پیداوار کی لسٹ کو معقول بنایا گیا ہے اور زیادہ تر حصوں اور اجزاء کی مینوفیکچرنگ کے دوران صنعتی لائسنس کی ضرورت نہیں ہوتی۔
      * دفاعی پیداوار کے محکمے نے صنعت اور داخلی تجارت کو فروغ دینے سے متعلق محکمہ (ڈی پی آئی آئی ٹی)کے ذریعے اعلان کردہ سرکاری خریداری حکم نامہ 2017 کے تحت 12 اشیاء کو نوٹیفائی کیا۔ دفاعی سیکٹر کی سرکاری کمپنیوں اور او ایف بی کیلئے اس کے تحت ضروری ہے کہ وہ مذکورہ پالیسی کے مطابق ساز وسامان کی خریداری کرتے ہوئے گھریلو مینوفیکچرر کو ترجیح دیں۔ اس سے مقامی صنعت میں بڑے پیمانے پر روزگار کے مواقع پیدا ہونے کے امکانات ہیں۔ علاوہ ازیں اس سے درآمدات پر انحصار میں بھی کمی آئے گی۔

    اپریل 2017 سے لیکر ستمبر 2019 کی مدت کے کیلئے حکومت نے بنیادی سازوسامان کی خریداری کے متعدد زمروں کے تحت تقریباً 1,50,740.6 کروڑ روپئے کی مالیت کے 107 تجاویزجو کہ ڈی پی پی 2016 کے مطابق گھریلو مینوفیکچرنگ کو فروغ دیتے ہیں، کیلئے ضرورت کی قبولیت (اے او این) کی منظوری دی ہے ۔


    ****


    U-5179

    
    
    (Release ID: 1592158) Visitor Counter : 1
    
    
      Read this release in: English
    
    
    

*