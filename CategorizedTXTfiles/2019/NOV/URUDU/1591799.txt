      اقلیتی امور کی وزارتت

      ‘‘ہنرہاٹ ’’ ماہرکاریگروں اوردستکاروں کے لئے ‘‘بااختیاربنانے کا ایکسچینج ’’ ثابت ہورہاہے
      
      پچھلے تین سالوں میں ڈھائی لاکھ سے زیادہ روزگارکے مواقع فراہم کئے گئے :مختارعباس نقوی

      Posted On: 15 NOV 2019 5:12PM by PIB Delhi

    نئی دہلی ،15 نومبر :اقلیتی امورکے مرکزی وزیر، جناب مختارعباس نقوی نے کہاہے کہ اقلیتی امورکی وزارت ماہر کاریگروں ، دستکاروں کو مارکیٹ کی ضرورت کے مطابق صلاحیت حاصل کرنے کے مقصد سے تربیت اور ان کی حوصلہ افزائی کے لئے اگلے پانچ برسوں میں ملک کی ہرریاست میں ‘‘ ہنرمراکز ’’ قائم کرنے کے لئے جنگی پیمانے پرکام کررہی ہے ۔ اقلیتی امورکی وزارت نے مودی حکومت ۔ 2کے پہلے 100دن کے اندر ملک کے مختلف حصوں میں ایک سو ‘‘ ہنرمراکز ’’ کی منظوری دی ہے ۔ انھوں نے کہاکہ ماہرکاریگروں اور دست کاروں اورپیشہ ورماہرین کو ان ‘‘ ہنرمراکز ’’ میں جدید ضروریات کے مطابق تربیت فراہم کی جائے گی ۔


    جناب نقوی آج یہاں پرگتی میدان میں 39ویں بھارتی بین الاقوامی تجارتی میلے میں 14سے 27نومبر، 2019 تک اقلیتی امورکی وزارت کے ذریعہ منعقدہ ‘‘ ہنرہاٹ ’’ کا افتتاح کرنے کے بعد اظہارخیال کررہے تھے ۔ جناب نقوی نے کہاکہ یہ ہنرہاٹ ملک بھر کے روایتی ماہر کاریگروں اور دستکاروں کو فروغ دینے اوران کی ہمت افزائی کرنے کا مرکز بن گیاہے ۔ اس موقع پراقلتی امورکے وزیرمملکت جناب کرن رجیجو، اقلیتی امورکی وزارت کے سکریٹری ، جناب پرمود کمارداس اور وزارت کے دیگرسینیئرعہدیدارموجود تھے ۔


    وزیرموصوف نے کہاکہ ملک کے مختلف علاقوں میں اقلیتی امورکی وزارت کے ذریعہ منعقد کئے جانے والے ہنر ہاٹ میں لاکھوں لوگ آتے ہیں اورجہاں ایک طرف دستکاروں اور کاریگروں کی ہمت افزائی ہوتی ہے وہیں دوسری جانب ان ہنرہاٹ میں ماہر دستکاروں اورکاریگروں کی بنائی گئی مصنوعات کے لئے کروڑوں روپے کا روبار ہورہاہے ۔


    جناب نقوی نے مزید کہاکہ سال 20-2019میں منعقد کئے جانے والے تمام ہنرہاٹ ‘‘ ایک بھارت ، شریشٹھ بھارت ’’ کے موضوع پرمبنی ہوں گے ۔ انھوں نے کہاکہ اگلاہنرہاٹ ممبئی میں 20سے 31دسمبر ،2019کو منعقد کیاجائے گا۔


    جناب نقوی نے کہاکہ ہنرہاٹ ماہرکاریگروں اور دستکاروں کے لئے ‘‘ بااختیاربنانے کے ایکسچینج ’’ ثابت ہورہے ہیں ۔ انھوں نے مزیدکہاکہ پچھلے تین برسوں میں 2لاکھ 50ہزارزیادہ ماہرکاریگروں ،دستکاروں اور ماہرباورچیوں کو روزگارکے مواقع فراہم کئے گئے ہیں ۔ ان میں بڑی تعداد میں خواتین دستکارشامل ہیں ۔ جناب نقوی نے کہاکہ مودی حکومت اگلے پانچ برسوں میں لاکھوں کاریگروں ، دستکاروں اور روایتی باورچیوں کو ہنر ہاٹ کے ذریعہ روزگارکے مواقع فراہم کرے گی ۔


    پرگتی میدان کے اس ہنر ہاٹ میں اپنی ہینڈلوم اوردیگر دستکاری کی نمائش کررہی ہیں جن میں آندھراپردیش ، اترپردیش ، جموں وکشمیر ، جھارکھنڈ ، مغربی بنگال ، بہار اور دوسری ریاستوں کی باٹک ، باغ پرنٹ ، بندھیج ، ب رمیڑ، بانس اور کین کی مصنوعات قالین ، چندیری ، چکن کاری ، پیتل اورتانبے کی اشیاء ، ڈھکائی ریشم ،سنہری گھاس ، ہینڈلوم اور گھروں کی فرنشنگ کی اشیأ کی نمائش کی جارہی ہے ۔ یہ اشیأ پہلی مرتبہ ہنرہاٹ میں پیش کی گئی ہیں ۔ ان کے علاوہ ماہردستکاروں اور ان سے تعلق رکھنے والے تقریبا ایک سوافراد کو روزگارکے مواقع حاصل ہورہے ہیں ۔ یہ ہنر ہاٹ پرگتی میدان کے ہال نمبر ۔ 7سی میں لگایاگیاہے ۔ جس میں تقریبا سبھی ریاستوں کے خواتین سمیت ماہرکاریگراوردستکارشرکت کررہے ہیں ۔


    آنے والے دنوں میں اس طرح کے ہنرہاٹ گوروگرام ، بینگلورو ، چنئی ، کولکاتہ ، لکھنؤ ، احمدآباد ، دہرہ دون ، پٹنہ ، اندور ، بھوپال ، ناگپور، رائے پور ، حیدرآباد ، پڈوچیری ، چنڈی گڑھ ، امرتسر ، جموں ، شملہ ، گوا، کوچی ، گواہاٹی ، رانچی ، بھوبنیشور، اجمیر اوردیگرمقامات پرمنعقد کئے جائیں گے ۔


    ***************


    ( م ن ۔ و ا۔ ع آ)


    U-5128


    

    
    (Release ID: 1591799) Visitor Counter : 12
    
    
      Read this release in: English , Bengali , Hindi