      صدر جمہوریہ کا سکریٹریٹ

      راشٹرپتی بھون آئی آئی ٹیز ، این آئی ٹیز اور آئی آئی ای ایس ٹی کے ڈائریکٹرز کی میزبانی کی
      Posted On: 19 NOV 2019 2:08PM by PIB Delhi


    نئی دہلی، 19نومبر 2019/ راشٹر پتی بھون آج آئی آئی ٹیز ، این آئی ٹیز اور آئی آئی ای ایس ٹی ، شب پور کے ڈائریکٹرز کی کانفرنس کی میزبانی کی۔ 23 آئی آئی ٹیز ، 31 این آئی ٹیز اور آئی آئی ای ایس ٹی شب پور کے ڈائریکٹروں کے علاوہ انسانی وسائل کے فروغ کے مرکزی وزیر ، انسانی وسائل کے فروغ کی وزارت کی وزیر مملکت ، سائنس اور ٹکنالوجی کے محکمے میں اعلی تعلیم کے سکریٹری اور اے آئی ای ٹی کے چیرمین نے کانفرنس میں شرکت کی۔


    اختتامی اجلاس میں اظہار خیال کرتے ہوئے صدر جمہوریہ ہند جناب رام ناتھ کووند نے کہا کہ یہ اس سال کا وہ وقت ہے جب قومی راجدھانی کے ساتھ ساتھ دیگر کئی شہروں میں ہوا کا معیار تمام ضابطوں کے لحاظ سے سب سےزیادہ بدتر ہے۔ ہم یہاں ایسے قسم کے چیلنج کا سامنا کررہے ہیں جس کا ہم نے کبھی سامنا نہیں کیا۔ ہائیڈرو کاربن توانائی نے گزشتہ کچھ صدیوں میں دنیا کا چہرہ تبدیل کردیا ہے لیکن اب یہ ہمارے ہی وجود کے لئے خطرہ بن رہا ہے ۔ انہوں نے کہا کہ یہ چیلنج ان ملکوں کے لئے ایک پیچیدہ بن گیا ہے جو آباد ی کے خاطر خواہ طبقوں کو غربت سے باہر نکالنے کے لئے جدوجہد کررہے ہیں او ر ابھی بھی ہم کو متبادل راستے تلاش کرنے ہوں گے ۔


    صد ر جمہوریہ نے کہا کہ بہت سے سائنس دانوں اور مستقبل کی پیش گوئیاں کرنے والوں نے قیامت کے منظر ناموں کی تصویر کشی کی ہے۔ ہمارے شہروں میں دھوئیں اور خراب بصیرت کے دنوں میں ہم کو مستقبل کا ڈر ہے جو ہمیں پہلے ہی نظرآرہا ہے۔ انہوں نے اعتماد ظاہر کیا کہ آئی آئی ٹیز اور این آئی ٹیز جیسے ادارے اپنی مختلف خصوصیات کے ساتھ ہمارے مشترکہ مستقبل کے تئیں طلبا اور محققین میں ایک احساس اور بیداری پیدا کرنے کے تئیں محتاط رہیں گے ۔


    صدر جمہوریہ نے کہا کہ ہماری حکومت نے کاروبار کو آسان بنانے کے انڈیکس پر ہندستان کی درجہ بندی کو بہتر بنانے کے لئے خاص کوششیں کی ہیں اور ا س کا مقصد تمام شہریوں کے لئے زندگی کو آسان بنانا ہے اور اس سلسلہ میں بہتری لانا ہے۔ ٹکنالوجی کے پہلو سے انہوں نے اعتماد پیدا کیا کہ آئی آئی ٹیز این آئی ٹیز جیسے ادارے تمام شہریوں کے لئے زندگی کو آسان بنانے کے تئیں انتہائی کلیدی تعاون دے سکتے ہیں۔ انہوں نے کہا کہ شہری بنیادی ڈھانچے کو بہتر بنانا ، پانی کی سپلائی کے نظام کو فعال بنانا ، حفظان صحت کو زیادہ موثر بنانے سے اوسطاً ہر ہندستانی کی زندگی میں ایک ڈرامائی تبدیلی آسکتی ہے۔


    یہ کانفرنس 152 سینٹرل یونیورسٹیوں اور سیکھنے سکھانے کے اعلی اداروں میں وزیٹر کی حیثیت سے اس طرح کے اداروں کے ساتھ صدر کی مستقل بات چیت کا ایک حصہ ہے۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 5188


    

    
    (Release ID: 1592193) Visitor Counter : 11
    
    
      Read this release in: English , Hindi , Marathi , Bengali