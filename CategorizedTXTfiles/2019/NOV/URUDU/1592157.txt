      بھاری صنعتوں اور سرکاری کمپنیوں کی وزارت

      ٹیکنالوجی کی منتقلی اور تحویل
      Posted On: 18 NOV 2019 5:01PM by PIB Delhi


    نئی دہلی ، 18 نومبر :ہندوستانی سازو سامان کے سیکٹر میں مسابقت کو بڑھاوا دینے کیلئے بھاری صنعت کے محکمے کی اسکیم کا مقصد بنیادی اشیاء کے سیکٹر میں ٹیکنالوجی کی ترقی کیلئے مہارت کے مراکز (سی او ای)، صنعتی بنیادی ڈھانچے کی مربوط سہولت (آئی آئی آئی ایف)، مشترکہ انجینئرنگ سہولتی مراکز (سی ای ایف سی)، ٹیکنالوجی کی تحویل سے متعلق فنڈ پروگرام (ٹی اے ایف پی) ٹیسٹنگ ، سرٹیفکیشن اور ہنرمندی کے مراکز قائم کرنا ہے۔


    اس اسکیم کےتحت تحقیق کے نامور متعدد اداروں مثلاً آئی آئی ٹی دہلی، آئی آئی ٹی کھڑک پور، آئی آئی ٹی مدراس، آئی آئی ایس سی بنگلورو اور سی ایم ٹی آئی کو مالیاتی امداد فراہم کرائی گئی ہے۔ یہ ادارے مذکورہ سیکٹر میں ٹیکنالوجی کی ترقی کیلئے صنعت کے ساتھ شراکت داری میں کام کررہے ہیں۔ فی الحال اس اسکیم کے تحت مہارت کے آٹھ مراکز، ٹیکنالوجی کی منتقلی کے پانچ فنڈ پروگرام ، دس مشترکہ انجینئرنگ سہولتی مراکز اور ٹمکور ، کرناٹک میں مشینی اوزار پارک کام کررہے ہیں۔


    سینٹرل پاور ریسرچ انسٹی ٹیوٹ یعنی بجلی کی تحقیق سے متعلق مرکزی ادارہ (سی پی آر آئی)، بنگلورو حکومت کے تعاون سے اپنے جانچ سہولتوں کو مسلسل جدید تر بنارہا ہے۔ جانچ سہولتی مراکز کی جدیدکاری کا یہ کام بجلی کی صنعت کی مانگ کی بنیاد پر نیز جدیدترین قومی اور بین الاقوامی معیارات کو ملحوظ نظر رکھ کر کی جارہی ہے۔


    بجلی کی تحقیق سے متعلق قومی ادارہ (سی پی آر آئی) عالمی سطح کی یک ٹیسٹنگ لیباریٹری ہے جس کے سرٹیفکیشن کو اب زیادہ تر ملکوں میں تسلیم کیا جارہا ہے۔ اس سے برآمد کاروں کو میک اِن انڈیا اقدام کے حصے کے طور پر ترقی کرنے میں مدد فراہم ہوئی ہے۔


    بھاری صنعتوں اور سرکاری کمپنیوں کے وزیر جناب پرکاش جاؤڈیکر نے آج راجیہ سبھا میں ایک سوال کے تحریری جواب میں یہ اطلاع فراہم کی۔


    ****


    U-5181

    
    
    (Release ID: 1592157) Visitor Counter : 1
    
    
      Read this release in: English