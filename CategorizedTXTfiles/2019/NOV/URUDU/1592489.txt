      کامرس اور صنعت کی وزارتہ

      کافی اور مصالحہ کی شجرکاری کو نقصان
      Posted On: 20 NOV 2019 3:15PM by PIB Delhi


    نئی دہلی، 20 ؍ نومبر :صنعت وتجارت کے مرکزی وزیر جناب پیوش گوئل نے ایک سوال کے تحریری جواب میں آج لوک سبھا کو بتایا کہ کافی بورڈ کی توسیعی ٹیمیں ریاست کرناٹ اور کیرالہ دونوں جگہوں پر قدرتی آفات سے متاثرہ علاقوں میں ابتدائی سروے (موجودہ سال) کیا ہے اور سیلاب ؍زمینوں کے کھسکنے کی وجہ سے کافی کے پودوں کو ہونے والے نقصانات کی حد کا جائزہ لیا ہے، نیز قبل از وقت کافی کے پھلوں کے گرنے اور پھپھوند سے پیدا ہونے والے امراض کی وجہ سے کافی کے کھڑی فصلوں کو ہوئے نقصانات کا جائزہ بھی لیا ہے۔ریاست کرناٹک کے ابتدائی جائزے کے مطابق 2,26,244 ہیکٹر والے کل علاقوں میں سے تقریباً 97,365 ہیکٹر علاقوں میں فصلوں کو نقصان پہنچنے کی رپورٹ ملی ہے۔ان میں 33فیصد سے زائد فصلوں کو نقصان پہنچا ہے اور 620ہیکٹر رقبہ سیلاب ؍مٹی کے تودے کھسکنے سے متاثر ہوئے ہیں۔ کیرالہ میں تقریباً 850 ہیکٹر کا رقبہ میں کھڑی فصل متاثر ہوئی ہے، جس میں سے 33فیصد سے زیادہ اور تقریباً 16ہیکٹر رقبے کی شجرکاری مٹی کے تودے کھسکنے ؍ سیلاب سے متاثر ہوئی ہے۔


    کیرالہ میں محکمہ باغبانی کے ڈائریکٹوریٹ کے ذریعے کئے گئے جائزوں کے مطابق 11,502 ہیکٹر علاقے سیاہ مرچ، 3184 ہیکٹر میں ادرک، 573 ہیکٹر میں ہلدی اور25891 ہیکٹر میں مرچ کی فصل کو اس سال شدید بارش کی وجہ سے نقصان پہنچا ہے۔تخمینے کے مطابق یہ نقصان 33 فیصد سے زائد ہے۔


    کیرالہ میں محکمہ فروغ زراعت اور کسانوں کی فلاح و بہبود نے شدید بارش کی وجہ سے ہونے والے نقصانات کا جائزہ لیا ہے۔فصل کے اعتبار سے مصالحہ کی فصل پوری طرح تباہ ہوگئی ہے۔جن کے تفصیلات حسب ذیل ہیں:

                                                                    
فصل                     سیاہ مرچ  جائفل  ادرک   الائچی  لونگ  Total 
                                                                    
                                                                    
                                                                    
متاثرہ رقبہ(ہیکٹر میں)  40.23     88.67  13.25  25.08   0.56  167.79
                                                                    
                                                                    
                                                                    
متاثرہ کسان (تعدادمیں)  3074      3542   456    530     56    7658  
                                                                    
                                                                    

    مزید برآں اسپائسز بورڈ نے کورگ ضلع میں شدید بارش کی وجہ سے الائچی کے پودوں کو ہوئے نقصانات کا جائزہ لینے میں کرناٹک کی ریاستی حکومت کی مدد کی ہے۔رپورٹ کے مطابق تقریباً 1800ہیکٹر میں چھوٹی الائچی کی شجرکاری متاثر ہوئی ہے، جو کہ 33فیصد سے زائد ہے۔یہ رپورٹ ریاستی حکومت کو پیش کردی گئی ہے۔


    اسٹیٹ ڈیزاسٹر ریسپانس فنڈ(ایس ڈی آر ایف) اور نیشنل ڈیزاسٹر ریسپانس فنڈ(این ڈی آر ایف) کے التزامات کے تحت فصل کے 33 فیصد یا اس سے زائد کے نقصانات کی شکل میں کسانوں کو زرعی فصلوں ، باغبانی فصلوں، سالانہ شجرکاری والی فصلوں، سال میں پیدا ہونے والی فصلوں اور ریشم سازی کے لئے خام مال کی شکل میں سبسیڈی کے طورپر راحت مہیا کرائی جاتی ہے۔دوامی فصلوں کے لئے فی ہیکٹر 18000روپے کی امداد کا ضابطہ ہے۔


    قدرتی آفات کی وجہ سے ہوئے نقصانات کا جاہزہ لینے کے لئے رواں سال کے دوران کافی بورڈ اسپائسز بورڈ اور ڈائریکٹوریٹ اور ارکانیٹ اور اسپائسز ڈیولپمنٹ نے کوئی بھی ٹاسک فورس تشکیل نہیں دیا ہے۔


    کافی اور مصالحہ جات کی فصلوں کی پیداوار کے لئے ان کی شجرکاری کے بعد کم از کم 3-4 سال کی ضرورت ہوتی ہے۔


    ********


    U: 5231

    
    
    (Release ID: 1592489) Visitor Counter : 8
    
    
      Read this release in: English