      وزارت خزانہ

      دیہی اور زرعی مالیات کے بار ے میں چھٹی عالمی کانگریس میں وزیر خزانہ نے کہا ہے کہ کسانوں کی تشویش اور دیہی ترقی کو اولین ترجیح حاصل ہے
      
      وزیرخزانہ نے نبرڈ سے کہا ہے کہ وہ کھیتوں کی زیادہ سے زیادہ پیداوار اور شمسی توانائی کے استعمال کے سلسلے میں جموں وکشمیر اور لداخ پر توجہ کرے

      Posted On: 12 NOV 2019 8:52PM by PIB Delhi

    نئیدہلی 13 نومبر۔خزانے اور کارپوریٹ امور کی مرکزی وزیر محترمہ نرملا سیتا رمن نے کہا ہے کہ کسانوں کی تشویشات اور دیہی ترقی بھارت سرکاری کی اولین ترجیح ہے ۔ انہوں نے یہ بات آج یہاں دیہی اور زرعی مالیات کے بارے میں چھٹی عالمی کانگریس کا افتتاح کرتے ہوئے کہی ۔ اس کانگریس کا اہتمام زراعت اور دیہی ترقی کے قومی بینک ( این اے بی اے آر ڈی ) اور ایشیا پیسفک رورل ایگری کلچرل اینڈ کریڈٹ ایسوسی ایشن ( اے پی آر اے سی اے ) نے مشترکہ طور پر کیا ہے ۔


    وزیر خزانہ نے کہا کہ حکومت دیہی زندگی اور زراعت پر زبردست انحصار کا اعتراف کرتی ہے۔ انہوں نے پانی کے بندوبست اور پانی سے متعلق مسائل کو فوری طور پر حل کرنے کی ضرورت پر زور دیا ۔ انہوں نے کسانوں کو فراہم کئے گئے زمین کی صورتحال کے بارے میں کارڈ کے فائدوں کے بارے میں تفصیلات بتائیں ۔ توانائی کی مسلسل فراہمی کا ذکر کرتے ہوئے وزیر خزانہ نے کہا کہ ضرورت اس بات کی ہے کہ کسان شمسی توانائی کی پیداوار میں اپنا رول اداکریں ، ہوا کے ذریعہ بجلی تیار کرنے کے کام میں شرکت کریں اور اپنے اپنے کھیتوں میں شمسی پینل نصب کریں ۔ انہوں نے کہا کہ کسانوں کو چاہئے کہ وہ ان داتا سے اُرجا داتا بن جائیں ۔


    

    وزیر خزانہ نے نبرڈ کو یہ ہدایت بھی دی کہ وہ جموںوکشمیر اور لداخ میں کسانوںکو امداد فراہم کرنے کی خاطر فوری اور ضروری اقدامات کریں تاکہ زعفران ، آڑو اور اخروٹ اور دیگر زرعی فصلیں بروقت حاصل کی جاسکتی ہیں ۔


    انہوں نے کہا :’’ میں نے نبرڈ کے چیئر مین سے درخواست کی ہے کہ وہ جموں وکشمیر کا دورہ کریں تاکہ نبرڈ وہاں کے کسانوں کو مدد دے سکے۔‘‘ انہوں نے لداخ کے علاقے میں شمسی توانائی کو فروغ دینے کی ضرورت پر بھی زور دیا ۔


    وزیر خزانہ نے کہا کہ حکومت ساحلی اور پانی والے علاقوں میں ماہی گیروں کی ترجیحات پر توجہ دے رہی ہے ۔ انہوں نے نبرڈ کی حوصلہ افزائی کی کہ وہ ساحلی علاقوںمیں تغذیہ بخش اشیا کی مارکیٹنگ کا خیال کرے ۔ انہوں نے کہا کہ نبرڈ ان علاقوں میں ایف پی اوز اور ایس ایچ جیز کے ساتھ مل کر تغذیہ بخش اشیا کی پیداوار میں اضافے میں مدد کرسکتی ہے ، جس کا علاج ومعالجے کی صنعت میں خیر مقدم کیا جاسکتا ہے۔زراعت ، تعاون اور کسانو ں کی فلاح وبہبود کے محکمے کے ایڈیشنل سکریٹری جناب دیباسیش پانڈا نے شمولیت والی اور دیر پا ترقی کے لئے مالی شمولیت کی ضرورت پر بھی زور دیا ۔


    نبرڈ کے چیئر مین ڈاکٹر ہرش کمار بھنوالہ نے اپنی استقبالیہ تقریر میں کہا :’’ بھارت ہرسال چھوٹے اور برائے نام زمین رکھنے والے کسانوں کو 200 بلین ڈالر زرعی قرضے کے طور پر دیتا ہے ۔ اس سال کے بجٹ میں اعلان کردہ 10ہزار ایف پی اوز کی تشکیل کے مکمل ہونے کے بعد اس رقم میں اضافہ کیا ۔


    ڈاکٹر بھنوالہ نے یہ اعلان بھی کیا کہ نبرڈ کا سب سے بڑا ایس ایچ جی - بینک لنکیج پروگرام ، جو لاکھوں دیہی خواتین کو فائدہ پہنچا رہا ہے ، اسے جلد ہی ڈجیٹل پروگرام میں تبدیل کردیا جائے گا ۔اس سے خواتین کے ایس ایچ جیز میں قرضہ دینے کے معاملے میں انقلاب آجائے گا۔


    چین ، نیپال ، انڈونیشیا ،تھائی لینڈ اور ملیشیا جیسے 40سے زیادہ ملکوں کی بینکوں اور مالی اداروں کے نمائندے نئی دلی میں جمع ہوئے ہیں، جن کا مقصد’’ دیہی اور زرعی مالیات : شمولیت والی اور دیر پاترقی حاصل کرنے کے لئے سرمایہ کی فراہمی ‘‘ کے موضوع پر تبادلہ خیال کرنا ہے ۔


    21 ملکوں کے 81 ممبر اداروں کی نمائندگی کرنے والی اے پی آر اے سی اے ایک علاقائی ایسوسی ایشن ہے ، جو دیہی مالیات کے شعبے میں معلومات اور مہارت کے باہمی تبادلے اور اس عمل کو فروغ دینے کی کوشش کرتی ہے ۔


    اے پی آر اے سی اے کے چیئر مین اور بینک آف سیلون کے چیف ایگزیکٹو افسر جناب سنارتھ بندارہ نے پروگرام کا آغا ز کیا ۔ اے پی آر اےسی اے کے سکریٹری جنرل جناب پرسن کمار داس نے شرکا کا شکریہ ادا کیا ۔


    ۰۰۰۰۰۰


    م ن ۔ج۔رم


    U-5071

    
    
    (Release ID: 1591440) Visitor Counter : 5
    
    
      Read this release in: English , Hindi , Bengali