      وزارت خزانہ

      کابینہ نے التوامیں پڑے ہوئے سستے اوردرمیانی آمدنی والے ہاؤسنگ پروجیکٹوں فنڈ فراہم کرنے کے لئے ایک خصوصی ونڈوکی منظوری دی ہے
      Posted On: 06 NOV 2019 8:31PM by PIB Delhi


    نئی دہلی 07 نومبر۔مرکزی کابینہ کی میٹنگ نے ،جس کی صدارت وزیر اعظم جناب نریند ر مودی نے کی ،سستے اور درمیانی آمدنی والے ہاؤسنگ سیکٹر کے لئے التوا میں پڑے ہوئے ہاؤسنگ پروجیکٹوں کو مکمل کرنے کے لئے ترجیحی بنیاد پر قرضے فراہم کرنے کی خاطر ایک ’ اسپیشل ونڈو ‘ کے قیام کی منظوری دی ہے۔


    اس مقصدکے لئے فنڈ فراہم کرنے کے لئے حکومت ایک ضامن کے طور پر کام کرے گی اور حکومت اس سلسلے میں جو سرمایہ فراہم کرے گی ،وہ دس ہزار کروڑروپے تک کا ہوگا۔


    یہ فنڈ کیٹگری 11 آئی اے ایف (آلٹر نیٹ انویسٹمنٹ فنڈ) قرضہ فنڈ کے طورپر قائم کیاجائے گا۔ جس کا اندراج سیبی میں ہوگا اور یہ پیشہ ورانہ طور پر کام کرے گا۔


    اسپیشل ونڈو کے تحت پہلے آئی اے ایف کے لئے تجویز کیا گیا ہے کہ ایس بی آئی سی اے پی وینچر س لمٹیڈ کو انویسٹمنٹ منیجر کے طور پر مقرر کیا جائے گا۔


    یہ فنڈ ڈیولپرس کو ریلیف فراہم کرے گا ۔ ان ڈیولپرس کا کام یہ ہوگا کہ وہ نامکمل پروجیکٹوں کی تکمیل کے لئے رقمیں فراہم کریں اور نتیجے کے طورپر مکانات خریدنے والوں کے لئے مکانات کی دستیابی کو یقینی بنائیں ۔


    کیونکہ رئیل اسٹیٹ کی صنعت بہت سی دوسری صنعتوں کے ساتھ جڑی ہوئی ہیں اسلئے اس سیکٹر کی ترقی کا اثر دوسرے بہت سے سیکٹروں کے دباؤ کو کم کرنے پر پڑے گا اورنتیجے کے طور پر بھارت کی معیشت کے لئے راحت کا باعث ہوگا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4 978

    
    
    (Release ID: 1590772) Visitor Counter : 4
    
    
      Read this release in: English , Hindi , Tamil , Telugu