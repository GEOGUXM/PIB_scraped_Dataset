      محنت اور روزگار کی وزارت

      حکومت بچہ مزدوری کے خاتمے کے لئے پُر عزم
      Posted On: 27 NOV 2019 3:28PM by PIB Delhi


    نئی دہلی، 27 نومبر : محنت اور روزگار کے وزیر مملکت ( آزادانہ چارج ) جناب سنتوش کمار گنگوار نے آج راجیہ سبھا میں ایک سوال کے تحریری جواب میں بتایا کہ بچہ مزدوری ، مختلف سماجی و اقتصادی مسائل جیسے غربت ، اقتصادی پسماندگی اور ناخواندگی کا نتیجہ ہے۔ بچہ مزدوری کے خاتمے کے لئے حکومت، ملک سے بچہ مزدوری کو ختم کرنے کے لئے پُر عزم ہے۔ حکومت نے بچہ مزدوری(روک تھام ؍ پابندی اور ریگولیشن ) ایکٹ- 1986 میں ترمیم کی ہے اور چائلڈ ایکٹ (روک تھام ؍ پابندی اور ریگولیشن)ترمیمی ایکٹ-2016 پر عمل شروع ہو گیا ہے جس کا نفاذ یکم ستمبر 2016 کو عمل میں آیا تھا۔ یہ ترمیمی قانون14 سال سے کم عمر کے بچوں کو کسی بھی کام یا روزگار میں لگانے پر مکمل طور پر پابندی عائد کرتا ہے جبکہ 14 سے 18 سال کی عمر کےبچوں کے خطرناک پیشوں اور پروسیسیز میں کام کرنے کو ممنوع قرار دیتا ہے۔ اس قانون میں دی گئی تجاویز کے مطابق جو بھی آجر کسی بچے کو کام پر لگاتا ہے یا کسی بچے کو کام کرنے کی اجازت دیتا ہے تو وہ سزا کے لائق ہوگا۔ اور یہ سزا کم از کم 6 ماہ کی قید ہو سکتی ہے لیکن اس قید کو 2 برس تک بڑھایا جا سکتا ہے ، یا اس پر کم از کم 20 ہزار کا جرمانہ عائد کیا جا سکتا ہےاور اس میں توسیع کر کے 50 روپئے تک کا اضافہ کیا جا سکتا ہے، یا دیگر صورت میں جرمانہ اور قید دونوں سزائیں دی جا سکتی ہیں۔ اس کے علاوہ اگر کسی نو خیز عمر ( 14سے 18 سال تک کے ٹین ایجر) کے بچوں کو کام پر رکھا جاتا ہے تو آجر کم از کم 6 ماہ کی قید کی سزا کا مرتکب ہوگا اور سزا کو دو سال کی مدت تک بڑھا یا جا سکتا ہے یا اس پر کم از کم 20 ہزا روپئے کا جرمانہ اور جرمانے کی رقم میں اضافہ کر کے 50 ہزار تک کیا جا سکتا ہے،یا دونوں سزائیں یعنی قید اور جرمانہ دونوں عائد کئے جا سکتے ہیں۔


    ابتدا میں اس قانون کے نفاذ کی ذمہ داری ریاستی حکومت کی تھی ۔2018 میں ریاستی حکومتیں ؍ مرکز کے زیر انتظام علاقوں کے ذریعے موصولہ اطلاعات کے مطابق کل 338696 معائنے اور جانچ کئے گئے ۔ ان میں سے 1636 معاملے حکم عدولی کے سامنے آئے۔ ان میں سے 1168 معاملات کے خلاف مقدمے دائر کئے گئے ۔ سال 2018 کے دوران 690 معاملات میں سزا سنائی گئی ۔


    ******** ********


    م ن۔ ش ت ۔ م ف


    U: 5401

    
    
    (Release ID: 1593862) Visitor Counter : 6
    
    
      Read this release in: English , Bengali