      عملے، عوامی شکایات اور پنشن کی وزارت

      بدعنوان افسران کے خلاف کارروائی کی منظوری /کارروائی
      Posted On: 20 NOV 2019 2:50PM by PIB Delhi


    نئی دہلی، 20 نومبر 2019/ شمال مشرقی خطے کی ترقی، (ڈی او این ای آر) کے وزیر مملکت (آزادانہ چارج) ، وزیراعظم کے دفتر، عملے، عوامی شکایات اور پنشن ، ایٹمی توانائی اور خلا کےوزیر مملکت ڈاکٹر جتیندر سنگھ نے ایک سوال کے تحریری جواب میں آج لوک سبھا کو بتایا کہ قانون کے التزام کےمطابق تفتیشی ایجنسیوں کو قانونی کارروائی کے لئے منظوری لینی ہوتی ہے۔ لہذا عملہ/آفیسروں کے خلاف عدالتی کارروائی کے لئے سی وی سی کی منظوری کا سوال ہی پیدا نہیں ہوتا۔ عدالتی کارروائی کے لئےمنظوری دینا ایک جاری عمل ہےجس میں منجملہ دیگر باتوں کے سی وی سی ، ریاستی حکومتوں اور دیگر متعلقہ ایجنسیوں کے ساتھ صلاح و مشورہ بہت سارے املاک کے ریکارڈ اور شواہد کی جانچ اور ان کا تجزیہ شامل ہوتا ہے۔ کچھ معاملات میں عدالتی کارروائی کی منظوری لینے میں عدالت کی ہدایات /اسٹے میں وقت لگتا ہے۔


    تاخیر کی روک تھام کے لئے حکومت نے 6 نومبر 2006 کو سرکاری میمورینڈم نمبر 2006/33/399 –اے وی ڈی – III کےذریعہ رہنما خطوط جاری کئے تھے۔ جس میں قانونی کارروائی کو منظوری دینے کے لئے تین ماہ کی مدت متعین کی گئی ہے ۔ مزید برآں حکومت نے 28جولائی 2014 کے سرکاری میمورنڈم نمبر 2012/04/142 –اے وی ڈی – I کے ذریعہ سنگل ونڈو نظام کے تحت قانونی کارروائی کی منظوری کے لئے اہل انتظامیہ کو تجاویز پیش کرنے کا طریقہ کار جاری کیا ہے۔ قانونی کارروائی کی منظوری کے معاملات میں تاخیر کی جانچ اور جائزہ لینے کے لئے سیکریٹری (عملہ) کی صدارت میں وقتاً فوقتاً اعلی سطحی کمیٹی کی میٹنگیں طلب کی جاتی ہیں۔


    ۔۔۔۔۔۔۔۔۔۔۔


    م ن۔ش س ۔ ج۔


    U- 5228


    

    
    (Release ID: 1592424) Visitor Counter : 7
    
    
      Read this release in: English