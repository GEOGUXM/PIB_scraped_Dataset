      محنت اور روزگار کی وزارت

      102اضلاع میں ای ایس آئی سی استفادہ کنندگان کو طبی سہولیات فراہم کرانے کے لئے پی ایم جے اے وائی کے ساتھ شراکت داری کرے گا:سنتوش کمار گنگوار
      
      روہنی(دہلی) میں ای ایس آئی سی ڈینٹل کالج اینڈ ہاسپیٹل کے تیسرے گریجویشن کورس کی تقریب کا اہتمام

      Posted On: 13 NOV 2019 5:47PM by PIB Delhi

    محنت وملازمت (آزادانہ چارج )کے امور کے وزیر مملکت جناب سنتوش کمار گنگوار نے بتایا کہ کے ای ایس آئی سی نے حال ہی میں پی ایم جے اے وائی –آیوش بھارت کے ساتھ شراکت داری کا آغاز کیا ہے، تاکہ ملک کے ان 102 اضلاع میں ای ایس آئی سی سے استفادہ حاصل کرنے والوں کو حفظان صحت کی خدمات دستیاب کرائی جاسکیں، جو حال ہی میں نامزد کئے گئے ہیں۔ انہوں نے مزید بتایا کہ کہ ای ایس آئی سی نے اسپتال کھولے جانے کے اصولوں میں نرم کاری کی ہے اور اب 30 بستروں والے اسپتال بھی کھولے جائیں گے، جہاں 2 ہزار آئی پی موجود ہوں گے۔ اس موقع پر انہوں نے یہ بھی بتایا کہ ای سی آئی سی کا چنتا سے مکتی موبائل ایپ متعلقہ دعویداروں کی ہیلپ ڈیسک پر موجود ہے۔


    جناب سنتوش کمار گنگوار ای ایس آئی سی ڈینٹل کالج اینڈ ہاسپیٹل روہنی کے تیسرے گریجویشن کورس سے خطاب کررہے تھے، جس کا اہتمام سری فورٹ آڈیٹوریم میں کیاگیا تھا۔


    جناب گنگوار نے اس موقع پر حاضرین سے خطاب کرتے ہوئے اپنی اس خواہش کا اظہار بھی کیا کہ تمام گریجویٹ طلبا کا مستقبل مزید روشن ہو، اس کے ساتھ ہی انہوں نے ان طلبا کو ان کی کامیابیوں کے لئے مبارکباد بھی دی۔ انہوں نے کہا کہ ان تمام گریجویٹ کو ذہن میں پیشہ وارانہ عہد بستگی رکھتے ہوئے حتی المقدور بہترین خدمات انجام دینی چاہئے۔


    اس تقریب میں ڈائریکٹر جنرل جناب راج کمار آئی اے ایس، آئی اے اینڈ اے ایس محترمہ سندھیا شکلا ، کمشنر مالیات ڈاکٹر آر کے کٹاریہ، میڈیکل کمشنر ڈاکٹر پی ایل چودھری، میڈیکل کمشنر (ایم ای) اورڈپٹی میڈیکل کمشنر (میڈیکل ایجوکیشن ) ڈاکٹر وویک ہانڈا موجود تھے۔ اس موقع پر ای ایس آئی سی ڈینٹل کالج اینڈ ہاسپیٹل روہنی کے ڈین ڈاکٹر دھریندر سریواستو نے ان گریجویٹ طلبا کو حلف دلاتے ہوئے معیاری طبی خدمات کی فراہمی اور طبی تعلیم میں معیار کو برقرار رکھے جانے پر زور دیا۔


    محنت وملازمت کی وزارت کے تحت کام کرنے والا ادارہ ای ایس آئی سی ڈینٹل کالج روہنی تیسرا ایسا سرکاری ادارہ ہے جس میں دہلی-این سی آر میں ڈینٹل کالج کی سہولت دستیاب کرائی گئی ہے۔ اس ادارے الحاق معروف علمی ادارے گروگوبند سنگھ اندرپرستھ یونیورسٹی سے ہے، جس میں مساوی اور علاج اور اہمیت پر مبنی دانتوں کے امراض اور ان کے علاج کی تعلیم دی جاتی ہے۔


    واضح ہو کہ امپلائز اسٹیٹ انشورنس کارپوریشن، سماجی سلامتی فراہم کرانے والا ایک معروف اور معتبر ادارہ ہے، جس کے ذریعہ موت اور زخمی ہوجانے کے حالات میں علاج کی ضرورت کی تکمیل کے لئے متاثرین کو طبی سہولت اور مالی امداد فراہم کراتا ہے۔ اس کے تحت 21 ہزار ماہانہ تک تنخواہ پانے والے ملازمین اور عملہ حفظان صحت کی سہولیت اور خدمات حاصل کرنے کا حقدار ہے۔ اس ایکٹ کا اطلاق ملک میں 12 اعشاریہ ایک ایک لاکھ کارخانوں اور اداروں پر ہے، جس میں تقریباً 3 اعشاریہ چار نو کروڑ استفادہ کنندہ ملازمین کام کرتے ہیں۔


    
    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش- ع ر


    U-5092

    
    
    (Release ID: 1591578) Visitor Counter : 4
    
    
      Read this release in: English , Hindi , Bengali