      ریلوے کی وزارت

      ریلوے لائنوں کو دوہرا کرنا
      Posted On: 20 NOV 2019 5:42PM by PIB Delhi


    نئی دلّی، 20 نومبر /ریلوے اور تجارت و صنعت کے وزیر جناب پیوش گوئل نے آج لوک سبھا میں ایک سوال کے تحریری جواب میں بتایا کہ تا حال 2.32 لاکھ کروڑ روپئے کی لاگت پر مشتمل اور 20,500 کلو میٹر کی طوالت کے ریلوے لائنوں کو دوہرا کرنے کے 255 پروجیکٹ مختلف مراحل مثلاً منصوبہ سازی / منظوری / جگہ خالی کرانے کے مراحل میں ہیں جس میں سے 2784 کلو میٹر طوالت اور 48,342 کروڑ روپئے کی لاگت کے پروجیکٹ مارچ، 2019 تک منظور کئے جا چکے ہیں۔ سال 2019-20 کے دوران ان پروجیکٹوں کے لئے کل 17,602 کروڑ روپئے فراہم کرائے جا چکے ہیں۔


    ریلوے لائنوں کو دوہرا کرنے کے پروجیکٹوں کی تفصیلات اور نئے کام سمیت اخراجات وغیرہ بھارتیہ ریلوے کی ویب سائٹ www.indianrailways.gov.in ، وزارت ریلوے، ریلوے بورڈ، اباؤٹ انڈین ریلویز، ریلوے بورڈ ڈائریکٹرز، فائننس (بجٹ) پر دستیاب ہیں۔


    ریلوے پروجیکٹوں کی بر وقت تکمیل مختلف حقائق مثلاً ریاستی حکومت کی جانب سے زمین کی تیزی سے فراہمی، محکمہ جنگلات کے اہل کاروں کے ذریعہ جنگلات کی کلیرنس، (زیر زمین اور زمین پر) غیر قانونی اور نا جائز استعمال کی روک تھام، مختلف اداروں سے قانونی کلیرنس، علاقے کے جیولوجیکل اور ٹوپو گرافیکل حالات، پروجیکٹ کے علاقے کے نظم و ضبط، ماحولیاتی صورت حال مثلاً زلزلہ، سیلاب، موسلا دھار بارش، مزدوروں کی ہڑتال وغیرہ کے پیش نظر سال میں کام کرنے کے مہینے، عدالتی احکامات، کام کرنے والی ایجنسیوں / ٹھیکے داروں کی شرائط اور صورت حال پر منحصر ہوتی ہے۔ یہ تمام حقائق پروجیکٹوں کی تکمیل کو متاثر کرتے ہیں اور وقت اور لاگت کو متاثر کرتے ہیں، جس کے باعث تکمیل کا مرحلہ متاثر ہوتا ہے۔ لہٰذا پروجیکٹوں کی تکمیل کے وقت کا تعین نہیں کیا جا سکتا ہے۔


    ۔۔۔۔۔۔


    U.5266

    
    
    (Release ID: 1592753) Visitor Counter : 2
    
    
      Read this release in: English