      شمال مشرقی ریاستوں کی ترقی کی وزارت

      وزیرمملکت (ڈی او این ای آر) ڈاکٹر جتیندر سنگھ 23نومبر کو ’ڈسٹنیشن نارتھ ایسٹ‘ فیسٹول کا افتتاح کریں گے
      
      ’ڈسٹنیشن نارتھ ایسٹ ‘ کا انعقاد وارانسی میں 23 تا 26 نومبر ہوگا
      
      Posted On: 21 NOV 2019 8:22PM by PIB Delhi


    نئیدہلی۔ 21 ؍نومبر۔شمالی مشرقی خطے کی ترقی (ڈی او این ای آر ) کے مرکزی وزیر مملکت (آزادانہ چارج) ڈاکٹر جتیندر سنگھ 23 نومبر 2019 کو، اترپردیش کے وارانسی میں ’ڈسٹنیشن نارتھ ایسٹ‘ فیسٹول کا افتتاح کریں گے۔ فیسٹول کاانعقاد شمال مشرقی خطے کی ترقی کی وزارت (ڈی او این ای آر)، حکومت ہند کے زیر اہتمام کیا جارہا ہے۔ سکریٹری (ڈی او این ای آر) ڈاکٹر اندر جیت سنگھ اور سکریٹری (این ای سی) جناب کے موسے چلئی بھی فیسٹول میں شرکت کریں گے۔


    ڈی او این ای آر وزیر نے آج یہاں فیسٹول کے تھیم سانگ کاآغاز کیا۔ چار روزہ یہ فیسٹول بنارس کے آئی آئی ٹی بی ایچ یو گراؤنڈ میں 23 تا 26 نومبر 2019 ہونے جارہا ہے۔ اس سے پہلے ڈسٹنیشن نارتھ ایسٹ کے سابقہ ایڈیشن کا انعقاد دلّی اور چنڈی گڑھ میں کیا گیا تھا۔ ڈسٹنیشن این ای 2019 ناظرین کو براہ راست تجربہ فراہم کریگا۔ تما م آٹھ ریاستیں اپنی دستکاریوں ، ہینڈ لوم ،نامیاتی مصنوعات اور ثقافتی ٹروپس کے ساتھ فیسٹول میں اپنی موجودگی درج کرائیں گی۔


    ڈاکٹر جتیندر سنگھ نے کہا کہ اس طرح کے پروگراموں کے انعقاد کا خیال بقیہ ہندوستان کو شمال مشرق سے قریب لانا ہے اور شمال مشرق کی بھرپور ثقافت کا تجربہ حاصل کرنا ہے۔ انہوں نے کہا کہ وزیراعظم جناب نریندر مودی نے جب سے عہدہ سنبھالا ہے ، شمال مشرق کی ترقی حکومت ہند کی ترجیح رہی ہے ۔ انہوں نے مزید کہا کہ وزیراعظم نے بذات خود اپنی پہلی مدت کار کے دوران 30 سے زائد بار شمال مشرق کا دورہ کیا ہے۔ ڈاکٹر جتیندر سنگھ نے کہا کہ ہم آہنگی کے انداز میں ترقی کرنے کیلئے ہندوستان کیلئے تمام پیری فیرل ریاستوں کی ترقی اہم ہے۔ انہوں نے کہا کہ اس خطے میں رابطہ کاری لانے کیلئے متعدد اقدامات کیےگئے ہیں۔ انہوں نے مزید کہا کہ نئے مقاما ت کی تلاش میں نوجوان صنعتکار بھی شمال مشرق کا سفر کررہے ہیں۔ انہوں نے اسٹارٹ اپس کیلئے وینچر فنڈ اور آسام میں قائم کئے جانے والے بمبو پارک کے بارے میں بھی تذکرہ کیا۔ وزیر موصوف نے کہا کہ وارانسی میں ڈسٹنیشن نارتھ ایسٹ فیسٹول میں الگ سے ایک بمبو پویلین ہوگا۔ مرکزی وزیر نے بتایا کہ شمال مشرقی ریاستوں میں مواقع تلاش کرنے کیلئے کاروباری برادریوں کیلئے ایک دن بزنس ٹو بزنس سیشن کے انعقاد کو بھی طے کیا گیا ہے۔


    فیسٹول کے دوران شمال مشرقی ریاستو ں کے ان دستکاروں سے براہ راست تجربات حاصل ہوں گے جو اپنے لوم اور دستکاری میں کام کررہے ہیں ، وہ دن کے دوران کھلے اسٹیج میں اپنے نغمے اور رقص پیش کریں گے۔ دیسی کھیلوں کا مظاہرہ بھی کیا جائیگا جہاں زائرین بھی شرکت کرسکتے ہیں۔ پورے پروگرام میں شمال مشرق اور اترپردیش کے پکوان کے ساتھ براہ راست باورچی خانے ذائقے دار کھانے پیش کریں گے۔ گنگا اور برہمپتر کے بیسن قدیم ثقافت ، متنوع ہینڈلوم اور ریشمی مصنوعات، روحانی وراثت اور سیاحوں کے مراکز کے سلسلے میں حیرت انگیز مماثلتیں پیش کریں گے۔ اسی لئے وارانسی ڈسٹنیشن ناتھ ایسٹ 2019 کے انعقاد کیلئے فطری پسند کی جگہ تھی۔ این ای آر سی او آر ایم پی، سی بی ٹی سی، این ای آر اے ایم اے سی، این ای ایچ ایچ ڈی سی، للت کلا اکیڈمی اور انٹرنیشنل سینٹر فار کلچرل رلیشنز جیسی مرکزی حکومت کی ایجنسیاں بھی فیسٹول میں موجود ہوں گی۔


    موسیقی شمال مشرق کی روح ہے۔ ڈسٹنیشن این ای میں شمال مشرقی خطے کے ساتھ ساتھ ملک کے دیگر حصوں کے بڑے اسٹار بھی شرکت کریں گے جو پروگراموں میں اپنی آوازیں دیں گے اور اپنی صلاحیتوں کے جوہر دکھائیں گے۔ شیلانگ چیمبر چوئیر، پاپون، سوربھی دیب برما، بورکونگ ہرن کھول اور ریکھا بھاردواج کچھ ایسی آوازیں ہیں جنہیں پروگراموں میں پیش کیا جاسکتا ہے۔ نامیاتی مصنوعات ، ڈبہ بند خوراک، سیاحت اور واٹر ڈیولپمنٹ کے سلسلے میں شمال مشرق کی اہمیت کے مدنظر متعلقہ شعبوں میں ماہرین کی شرکت کے ساتھ ان موضوعات پر ہر صبح سمینار کا انعقاد کیا جائیگا۔


    شمال مشرقی خطے کے پاس ماحولیاتی سیاحت ، ثقافت، ورثہ اور کاروبار سمیت زائرین کو دینے کیلئے بہت کچھ ہے۔ شمال مشرقی خطہ اور مشرقی خطہ وائلڈ لائف سینکچوری/ پارک ،خوبصورت مناظر ، آبشاروں اور جنگلات وغیرہ کےساتھ ماحولیاتی سیاحت کے لئے ایک مثالی خطہ ہے۔ یہاں کی ثقافت ایک اہم پہلو ہے اور اس کے اندر یہ صلاحیت ہے کہ وہ سلیکٹیو ثقافتی سیاحوں کو شمال مشرقی خطے کی طرف راغب کریں۔ یہاں کی بھرپور قبائلی ورثہ اور ثقافت ہی ہے جو شمال مشرقی خطے کو بقیہ ہندوستان سے الگ کرتی ہے۔ ایک دوسرا بڑا فرق پیدا کرنے والا آٹھ شمال مشرقی ریاستوں میں بھرپور اور مختلف فنون اور دستکاری ہے۔ یہاں دستکاری روز مرہ کی زندگی کا اہم حصہ ہے ۔ ایک اہم پہلو سیاحوں کی کمیونٹی کے بڑھتے ہوئے ثقافتی مواقع کی طرف مقامی برادری کی فعال شرکت ہے۔ ثقافتی ورثے نے اس خطے میں ایک شراکت دارانہ انداز اختیار کیا ہے جہاں سیاح بھی یادگاروں کو دیکھنے کے بجائے بڑھ چڑھ کر حصہ لیتے ہیں۔ اس خطے میں بہت سے مشہور ا ور پرانے مذہبی مقامات ہیں جو زائرین کے مفاد کیلئے قومی سیاحتی سرکٹ سے مربوط کردیے گئے ہیں۔ پُرکشش قدرتی ماحول اور بیرونی تجارت کے بڑھتے ہوئے رجحانا ت کے پیش نظر شمال مشرقی خطہ کاروباری سیاحتی طبقے کیلئے کافی مواقع بھی پیش کرتا ہے۔ گھریلو اور بین الاقوامی رابطہ کاری ، ہوٹلوں ، کنوونشن سینٹر ز اور ریزارٹ پر مبنی کنوونشن سہولتوں وغیرہ نے اس شعبے کی توسیع میں اپنا تعاون پیش کیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ن ا۔ع ن


    U-5301

    
    
    (Release ID: 1593005) Visitor Counter : 2
    
    
      Read this release in: English , Hindi