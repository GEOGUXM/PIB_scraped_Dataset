      ریلوے کی وزارت

      ٹرین نمبر47178لِنگم پلّی-فلک نما مضافاتی ٹرین اور ٹرین نمبر 17028کُرنول سِٹی-سکندرآباد ہَنڈری اِنٹرسٹی ایکسپریس کے درمیان آج صبح کاچےگوڈا ریلوے اسٹیشن پر ٹکرہو گئی
      
      فوری راحت اور بحالی کا کام شروع کر دیا گیا ہے
      اعلیٰ سطحی تحقیقات کی جا رہی ہے
      Posted On: 11 NOV 2019 5:15PM by PIB Delhi


    نئی دہلی، 11 ؍نومبر،ٹرین نمبر47178لِنگم پلّی-فلک نما مضافاتی ٹرین اور ٹرین نمبر 17028کُرنول سِٹی-سکندرآباد ہَنڈری اِنٹرسٹی ایکسپریس کے درمیان آج صبح ساڑھے 10بجے کاچےگوڈا ریلوے اسٹیشن پر جنوب وسطی ریلوے کے حیدرآبادڈویژن میں فلک نما کی جانب ٹکرہو گئی۔ ایم ایم ٹی ایس (مضافاتی)ٹرین کے 5 ڈبے اور ہنڈری ایکسپریس کے 3 ڈبے متاثر ہوئے ہیں۔ ٹکر کی وجہ سے 16مسافر زخمی ہوئے ہیں اور انہیں فوری طور پر اسپتال پہنچا دیا گیا ہے۔ان میں سے 9 مسافروں کو بعد میں اسپتال سے چھٹی دے دی گئی۔


    ریلوے اور کامرس و صنعت کے وزیرجناب پیوش گوئل نے اس حادثے پر اپنی شدیدتشویش کا اظہار کیا ہے۔ انہوں نے فوری طور پر حکام کو ہدایت دی کہ وہ نگرانی کریں اور حادثے کی جگہ جا کر زخمی لوگوں کے علاج و معالجے اور دیگر امداد فراہم کرنے کے بندوبست کریں۔


    ریلوے کے ایڈیشنل جنرل مینیجر، چیف سکیورٹی کمشنر، حیدرآباد کے ڈویژنل ریلوے مینیجر، چیف میڈیکل ڈائرکٹر، چیف سیفٹی آفیسراورطبی امداد کی خصوصی وین اور حادثات میں امداد فراہم کرنے والی ٹرین، امداد اور بحالی کا کام کرنے کے لئے فوراً ہی جائے حادثہ کی طرف روانہ ہو گئے ہیں۔ جنوب وسطی حلقے میں ریلوے سیفٹی کے کمشنر کی سطح پر اس حادثے کی وجوہات کی تحقیقات کرنے کا حکم دیا گیا ہے۔


    کاچے گوڈا-فلک نما سیکشن پر مقامی ٹرین خدمات متاثر ہوئی ہیں اور کچھ مقامی ٹرینوں کو منسوخ کر دیا گیا ہے۔ کچھ لمبی مسافت کی ٹرین خدمات کو یا تو جزوی طور پر منسوخ کیا گیا ہے یا سکندرآباد-فلک نما-کاچے گوڑا سیکشن سے منتقل کر دیا گیا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا-ک ا)


    U- 5057

    
    
    (Release ID: 1591356) Visitor Counter : 5
    
    
      Read this release in: English , Hindi