      ہنر مندی کے فروغ اور صنعت کاری کی وزارت

      کوشل اچاریہ ایوارڈز
      Posted On: 29 NOV 2019 3:25PM by PIB Delhi


    نئی دہلی، 29 ؍ نومبر :ہنرمندی کے فروغ اور صنعتوں کی وزارت(ایم ایس ڈی ای)نے سال 2015 میں ہنرمندی کے فروغ سے متعلق قومی مشن (این ایس ڈی ایم)کا آغاز کیا ، تاکہ مختصر مدتی اور طویل مدتی تربیتی کی فراہمی کے ذریعے ملک بھر میں ہنرمندی کی کوششوں کو نافذ کرنے اور تیز تر کرنے کے لئے ایک مضبوط ادارہ جاتی فریم ورک تیار ہوسکے۔


    ایم ایس ڈی ای نے پردھان منتری کوشل وکاس یوجنا کی بھی شروعات کی، تاکہ نوجوان افراد کو پیداواریت کے مقصد اور ملک کی ضروریات کی تکمیل کے لئےتربیت فراہم کرنے اور سرٹیفکیشن کے لئے ہنرمندی کی تربیت حاصل کرنے کے لئے تحریک دی جاسکے اور انہیں راغب کیاجاسکے۔پی ایم کے وی وائی 1.0، جس کے تحت 24 لاکھ افراد کو تربیت فراہم کرنے کے مقررہ نشانے کے مقابلے 19 لاکھ سے زائد طلباء کو تربیت فراہم کرائی گئی، کی کامیابیکو دیکھ کر اس اسکیم کو دوبارہ سے(2019 تا2020) پی ایم کے وی وائی 2.0 کا نام دے کر شروع کیا گیا ہے۔اس کا مقصد سال 2020 تک 10 ملین نوجوانوں کو تربیت فراہم کرنا ہے۔


    اس اسکیم کے پہلے مرحلے کے تجربات کی بنیاد پر پی ایم کے وی وائی 2.0(2016 تا2020) میں کچھ اہم تبدیلیاں کی گئی ہیں، تاکہ اس کے معیار اور کوالٹی کو یقینی بنایا جاسکے۔ان اہم تبدیلیوں میں تربیتی مراکز کو تسلیم کرنے، ایکریڈٹیشن معیارات، گریڈنگ پیمانوں کے لئے ایک ہی مقام پر ویب پرمبنی مرکز قائم کرنا ہے، تاکہ ملک بھر میں تربیتی مراکز (ٹی سی)کی درجہ بندی کی جاسکے۔اس کے علاوہ نگرانی کے معیارات ، مثلاً پلیسمنٹ ، برانڈنگ اور بنیادی ڈھانچے سے متعلق ان کی کارکردگی کی پیمائش کرنے کے لئے تربیتی مراکز کی کارکردگی کا جائزہ لینا، تربیتی حاصل کرنے والے افراد، تربیت فراہم کرنے والے افراد اور وہاں تک رسائی رکھنے والے افراد کے لئے آدھار پر مبنی بایومیٹرک حاضری اور تربیت یافتہ امیدواروں کو مناسب روزگار فراہم کرنے کے لئے تربیت مراکز کو ترغیبات فراہم کرنا جیسے امور شامل ہیں۔


    حکومت نے ملک بھر میں ہنرمندی کی تربیت کے معیار کو بڑھانے کے لئے دیگر کئی اقدامات کئے ہیں۔ ان اقدامات میں ہنرمندی کے فروغ سے متعلق تمام پروگراموں کے ذریعے اپنائے جانے والے صلاحیت پر مبنی فریم ورک کی حیثیت سے نیشنل اسکل کوالیفکیشن فریم ورک (این ایس کیو ایف )کا نوٹیفکیشن ، قومی پیشہ ورانہ معیارات تیار کرنے کے لئے صنعت پر مبنی اداروں کی حثیت سے سیکٹر اسکل کونسلوں(ایس ایس سی) کا قیام اور ایپرنٹس شپ ٹریننگ مرکوز کرنا اور انِ پٹس اور نتائج کے معیارات کو معیاری بنانے کے لئے مشترکہ اُصول اور ضابطے تیار کرنا شامل ہیں۔


    ہنرمندی کے فروغ اور صنعتوں کی وزارت (ایم ایس ڈی ای)کے تحت کام کرنے والے ادارے ڈائریکٹوریٹ جنرل آف ٹریننگ (ڈی جی ٹی) کو ملک بھر میں طویل مدتی پیشہ ورانہ تربیت کی فراہمی کی ذمہ داری سونپی گئی ہے۔یہ طویل مدتی تربیت 15042صنعتی تربیتی اداروں (سرکاری 20738 اور نجی12304آئی ٹی آئی) کے ذریعےفراہم کرائی جاتی ہے۔صنعتی تربیتی اداروں آئی ٹی آئی کے معیار کو بہتر بنانے کے لئے متعدد ترغیبات بشمول الحاق کے نئے ضابطوں کی تشکیل ، ان کی کارکردگی کا جائزہ لینے کے لئے نظام، آئی ایس او 29990 سرٹیفکیشن ، تاکہ مجموعی کوالٹی اور معیار میں اضافہ کیا جاسکے، آئی ٹی آئی کا لگاتار معائنہ ، صنعتی ضرورتوں کے لحاظ سے آئی ٹی آئی کے نصاب کے تربیتی مواد کو برابر جدید تر بنانا وغیرہ جیسے امور کا اضافہ کیا گیا ہے۔


    اساتذہ کے قومی دن کے موقع پر ہنرمندی کے فروغ اور صنعتوں کی وزارت (ایم ایس ڈی ای)نے مختلف بیک گراؤنڈ کے 53 ٹرینروں کو مستقبل کے لئے تیار اور ہنرمند افرادی قوت تیار کرنے میں بے مثال تعاون کے لئے کوشل اچاریہ ایوارڈ سے سرفراز کیا۔وزارت نے مزید اعلان کیا کہ کوشل اچاریہ ایوارڈز اب ہر سال دیئے جائیں گے۔


    ہنرمندی کے فروغ اور صنعتوں کے وزیر مملکت جناب آر کے سنگھ نے آج راجیہ سبھا میں ایک سوال کے تحریری جواب میں یہ اطلاع دی۔


    ********


    م ن۔م ع۔ن ع


    U: 545 8

    
    
    (Release ID: 1594294) Visitor Counter : 3
    
    
      Read this release in: English