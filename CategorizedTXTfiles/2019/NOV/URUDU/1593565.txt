      وزیراعظم کا دفتر

      وزیراعظم نے ملک سے آئین میں درج فرائض کو برقرار رکھنے کی اپیل کی
      
      آئین ایک مقدس کتاب ہے جو شہریوں کو وقار اور عزت فراہم کرتا ہے اور ملک کے اتحاد کو برقرار رکھتا ہے
      وزیراعظم نے آئین کے70سال پورے ہونے کے دن کی تقریبات میں شرکت کی
      Posted On: 26 NOV 2019 1:57PM by PIB Delhi


    نئی دہلی،26؍نومبر،وزیراعظم جناب نریندر مودی نے آج ہندوستان کے آئین میں شمولیت کی طاقت کو اجاگر کیا اور کہا کہ اس نے ملک کی دیانت داری اور سالمیت کو برقرار رکھتے ہوئے چیلنجوں کا سامنا کرنے کا حوصلہ دیا ہے۔


    جناب مودی پارلیمنٹ کے سینٹرل ہال میں آئین کے 70 سال پورے ہونے کے دن کے موقع پر منعقد تقریبات کے دوران دونوں ایوانوں کے مشترکہ اجلاس سے آج خطاب کررہے تھے۔


    یوم آئین کا ذکر کرتے ہوئے جناب نریندر مودی نے کہا کہ ایسے کئی موقع اور دن آتے ہیں جو ماضی کے ساتھ ہمارے رشتے کو مضبوط کرتے ہیں، وہ ایک بہتر مستقبل کی سمت کام کرنے کے لئے ہمیں تحریک دیتے ہیں۔ آج 26 نومبر ایک تاریخی دن ہے ۔ 70 سال پہلے ہم نے اپنے عظیم آئین کو اپنا یا تھا۔


    وزیراعظم نے آئین کو قانون ساز اسمبلی کے بحث ومباحثوں اور تبادلہ خیال کا ایک نتیجہ قرار دیا۔ انہوں نے ان سبھی لوگوں کو خراج عقیدت پیش کیا جنہوں نے ملک کو ایک آئین فراہم کرنے میں اپنی کوشش کو جاری رکھا۔


    اس سینٹرل ہال میں 7 دہائی پہلے آئین کی ہر شق پر تبادلہ خیال ہو اتھا ۔ ہمارے خوابوں ، چیلنجوں اور امکانات پر بحث اور مباحثہ ہوا تھا۔ ڈاکٹر راجیندر پرساد ، ڈاکٹر بھیم راؤ امبیڈکر ، سردار ولبھ بھائی پٹیل ، پنڈت جواہر لال نہرو ، آچاریہ کرپلانی ، مولانا ابو الکلام آزاد اور دیگر کئی سینئر رہنماؤں نے زبردست طریقے سے بحث ومباحثہ اور تبالہ خیال کیا تھا اور پھر یہ وراثت ہم کو دی۔ میں ان سبھی لوگوں کو خراج عقیدت پیش کرتا ہوں، جنہو ں نے ہمیں یہ آئین عطا کیا۔


    وزیراعظم جناب نریندر مودی نے کہا کہ قانون ساز اسمبلی کے ممبروں کے خوابوں نے الفاظ اور اقدار کی شکل اختیار کی ، جو ہمارے آئین میں درج ہیں۔


    وزیراعظم نے کہا کہ بابا صاحب بھیم راؤ امبیڈکر نے 25 نومبر 1949 کو آئین کے بارے میں اپنے آخری خطبے میں عوام کو یاد دلایا تھا کہ ماضی میں ہم اپنی غلطیوں کی وجہ سے اپنی آزادی اور ملک کی جمہوری نوعیت کھوچکے ہیں ۔


    وزیراعظم نے کہا کہ امبیڈکر جی نے لوگوں کو خبردار کیا تھا اور ان سے کہا تھا کہ ملک اب اپنی آزادی اور اپنی جمہویت کو برقرار رکھ سکتا ہے۔ وزیراعظم نے کہا کہ آج اگر بابا صاحب امبیڈکر زندہ ہوتے تو وہ یقینا سب سے زیادہ خوش ہوتے۔ نہ صرف ہندوستان نے اپنی پاک دامنی کو برقرار رکھا ہے بلکہ اپنی جمہویت اور آزادی کو بھی مضبوط کیا ہے۔


    اور اسی لئے میں آئین کی تینوں شاخوں ، مقننہ ، عاملہ اور عدلیہ کے آگے سرجھکا تا ہوں، جس نے اقدار اور نظریات کے تحفظ میں مدد کی ہے ، جو اس میں درج ہیں۔


    وزیراعظم نے کہا کہ وہ آئین کو برقرار رکھنے کے لئے پورے ملک کے آگے سر جھکائیں گے۔ میں 130 کروڑ بھارتیوں کے سامنے عاجزی سے سر جھکا تا ہوں، جن کا ہندوستان کی جمہویت میں اعتماد کبھی بھی کم نہیں ہوا اور جو ہمیشہ ایک مقدس کتاب اور ایک راستہ دکھانے والی روشنی کے طور پر آئین کی عزت کرتے ہیں۔


    ہمارے آئین کے 70 سال ہمارے اندر خوشی ، بالا دستی اور تصفیہ کا احساس پیدا کرتے ہیں۔


    یہ خوشی آئین کی روح اور دیانت داری کے پر عزم جذبے کی وجہ سے ہے۔ اس ملک کی عوام نے مخالفت کی کسی بھی کوشش کو مسترد کردیا ہے۔


    انہوں نے کہا کہ بالا دستی کا جذبہ آئین کے نظریات کی وجہ سے ہے جس سے ہم ’ایک بھارت شریشٹھ بھارت ‘ کی سمت رُخ کرسکتے ہیں۔ جو جذبہ ہم محسوس کرتے ہیں، وہ یہ کہ آئین واحد ایسا وسیلہ ہے ، جس کے ذریعے یہ وسیع اور گونا گوں ملک اپنی امنگوں ، خوابوں اور ترقی کے اہداف حاصل کرسکتا ہے۔


    وزیراعظم جناب نریندر مودی نے آئین کو ہندوستان کی ایک مقدس کتاب قرار دیا۔


    انہوں نے کہا کہ ہمارا آئین ہمارے لئے ایک سب سے مقدس کتاب ہے ، جو ہماری زندگی ، ہمارے معاشرے ، ہماری روایات ، ہمارے اقدار اور ہمارے تمام چیلنجوں کے حل کا ایک مجموعہ ہے۔


    انہوں نے کہا کہ آئین عظمت اور اتحاد کی دہری فلاسفی پر مبنی ہے ۔آئین کے دو منتر ہیں ، ہندوستانیوں کے لئے عظمت یا وقار اور ہندوستان کے لئے اتحاد۔ اس نے ہندوستان کے اتحاد کو قائم رکھتے ہوئے ملک کے شہریوں کی عظمت کو اونچا رکھا ہے۔


    وزیراعظم نے آئین کو عالمی جمہویت کا بہترین اظہار قرار دیا ، جو نہ صرف ہمارے حقوق کے سلسلے میں ہم کو بیدار رکھتا ہے بلکہ ہمارے فرائض کے بارے میں بھی ہمیں با خبر رکھتا ہے۔


    ہندوستان کا آئین شہریوں کے حقوق اور فرائض دونوں کو اجاگر کرتا ہے۔ یہ ہمارے آئین کا ایک خصوصی پہلو ہے۔ بابا ئے قوم مہا تما گاندھی نے حقوق اور فرائض کے درمیان رشتے اور توازن کو بہت اچھی طرح سے سمجھ لیا تھا۔


    انہوں نے عوام سے اپیل کی کہ وہ آئین میں درج فرض کے جذبے کو برقرار رکھتے ہوئے اسے فروغ دیں۔


    آیئے ہم سوچیں کہ کس طرح ہم اپنے آئین میں درج اپنے فرائض کو پورا کرسکتے ہیں۔


    ہمیں خدمت اور فرض کے درمیان فرق کرنا چاہئے ۔ خدمت قوت ارادی ہے ، جس کے تحت آپ سڑک پر کسی ضرورت مند کی مدد کرسکتے ہیں۔ لیکن جب آپ گاڑی چلانے کے دوران ٹریفک کے ضابطے سختی سے اپناتے ہو تو آپ فرض پورا کرتے ہو۔ ہماری یہ کوشش ہونی چاہئے کہ ہم عوام کے ساتھ اپنی بات چیت کے دوران فرائض پر زور دیں۔


    ہندوستان کے فخریہ شہریوں کے طور پر ہمیں سوچنا چاہئے کہ ہم کس طرح اپنے لائحہ عمل سے اپنے ملک کو کتنا مضبوط بناسکیں گے۔


    انہوں نے کہا کہ ہمارا آئین ’’وی دی پیپل آف انڈیا‘ کے ساتھ شروع ہوتا ہے ، لہذا ہم سوچیں کہ ہم لوگو اس کی طاقت ، اس کی تحریک اور اس کا مقصد ہیں۔


    وزیراعظم نے اس دن کو ایک ایسے دن کے طور پر بھی یاد کیا ، جس میں بہت سے لوگ 2008 میں ممبئی میں ایک دہشت گردانہ حملے میں مارے گئے تھے۔ انہوں نے اس المناک دن پر مارے گئے لوگوں کو خراج عقیدت پیش کیا۔


    آج کا دن ایک ایسا دن بھی ہے ، جب ہمیں اُس دن پر دکھ ہوتا ہے ، جب ممبئی میں 26 نومبر کو دہشت گردوں نے واسو دیوا کٹم بکم (ایک دنیا ایک کنبہ) کی ہزاروں سال کی مالا مال فلاسفی کو تباہ کرنے کی کوشش کی تھی۔ میں اس سانحہ میں ہلاک ہونے والوں کی روح کو خراج عقیدت پیش کرتا ہوں۔


    Speaking in Parliament on #ConstitutionDay. Watch https://t.co/snTemTIFze

    — Narendra Modi (@narendramodi) November 26, 2019

    ۔۔۔۔۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 5369

    
    
    (Release ID: 1593565) Visitor Counter : 9
    
    
      Read this release in: Assamese , English , Hindi , Marathi , Bengali , Punjabi , Tamil , Kannada