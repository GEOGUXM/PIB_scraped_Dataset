      کامرس اور صنعت کی وزارتہ

      ڈی پی آئی آئی ٹی نے سائیکل کی ترقیاتی کونسل قائم کی
      Posted On: 15 NOV 2019 5:04PM by PIB Delhi


    نئی دہلی ،15 نومبر :حکومت ہند کی کامرس اورصنعت کی وزارت کے تحت صنعت اور داخلی تجارت کے فروغ کے محکمے ( ڈی پی آئی آئی ٹی ) نے تیز تر اورمحفوظ ہلکی اسمارٹ اور اضافی قدروالی بنیادی سائیکلوں کے ڈیزائن انجینئرنگ اورمینوفیکچرنگ کی منصوبہ بندی کے لئے سائیکلوں کی ایک ترقیاتی کونسل قائم کی ہے تاکہ برآمدات اور گھریلومارکیٹ کے لئے ایسی سائیکلیں تیارکی جاسکیں جو عالمی معیارپرپوری اترتی ہوں ۔


    23رکنی کونسل کی صدارت ڈی پی آئی آئی ٹی کے سکریٹری کریں گے ۔ یہ کونسل دوسال کے عرصے کے لئے ہوگی ۔ اس کے علاوہ ڈی پی آئی ٓئی ٹی کے ہلکے انجینئرنگ صنعت کے ڈویژن کے جوائنٹ سکریٹری کونسل کے ممبرسکریٹری ہوں گے ۔ اس کونسل میں 9افراد ڈی پی آئی آئی ٹی کامرس کے محکمے ، ہاؤسنگ اورشہری امور ،ماحولیات ، جنگلات اورآب وہوامیں تبدیلی ، صحت اورخاندانی بہبود ، سڑک ٹرانسپورٹ اور شاہراہوں ، ہنرمندی کے فروغ اورصنعت کاری ، بہت چھوٹی ، چھوٹی اور اوسط درجے کی صنعتوں کی وزارتوں اور بیورو آف انڈین اسٹینڈرڈ ( بی آئی ایس ) کے افسران بہ عہدہ اکارن شامل ہوں گے ۔ کونسل میں ماہرین کے شعبے کے 7ارکان اور 4نامزد ارکان ہوں گے ۔ان ارکان کی مدت ان کی سرکاری تعیناتی کے ساتھ وابستہ ہوگی ۔ دیگر ارکان کو کونسل کے سربراہ کے ذریعہ ضرورت کے مطابق برقراررکھاجائے گا۔


    کونسل مندرجہ ذیل سرگرمیوں کے ذریعہ میک ۔ ان ۔ انڈیا کے فروغ کی مانگ کو بڑھانے میں مدد کرے گی ۔


    1۔مسابقتی صلاحیت اورخدمات کی سطح کو بہتربنانا ۔


    2۔ہندوستانی سائیکلوں کی تکنالوجی اور اس کی ویلیوچین میں تبدیلی لانا۔


    3۔فریقین کے درمیان قریبی اورمسلسل تال میل کے ذریعہ جامع ماحولیاتی نظام کی ترقی کو یقینی بنانا۔


    4۔سائیکل کی مانگ کو بڑھانے کے لئے تمام ممکنہ اقدامات کرنااس میں سائیکل چلانے سے متعلق بنیادی ڈھانچے آپریشن ( محفوظ اور علیحدہ علیحدہ ) کی تیاری کو یقینی بناناشامل ہے ۔


    5۔اسکیموں اور سازگارتجارتی پالیسیوں کے ذریعہ سائیکلوں کی برآمدات میں مسابقتی صلاحیت میں اضافہ کرنا۔


    6۔حکومت ہند کی متعلقہ وزارتوں /محکموں جیسے صحت کی وزارت ( صحت کے فوائد ) ماحولیات وجنگلات کی وزارت ( ہوااورشور کی آلودگی سے پاک ہونے کے فوائد ) ، پیٹرولیم اورقدرتی گیس کی وزارت ( توانائی کی بچت ) ، ہاؤ سنگ اور شہری امورکی وزارت ( بھیڑبھاڑ ہونے کے فوائد)کے ذریعہ شروع کی گئی اسکیموں اور مہمات کے ذریعہ سائیکل چلانے کے بہترین فوائد کو مقبول بنانا۔


    7۔ اختراعی اسکیموں اور منظم طریقے سے نئی ذہن سازی کے ذریعہ چھوٹی اوراوسط درجے کی صنعتوں کو ترقی دینا۔


    8۔سائیکلوں کی مینویکچرنگ اورمرمت کی دوکانوں کے لئے ہنرمند انسانی وسائل کا فروغ ۔


    9۔ہندوستان میں سائیکلوں کی مینوفیکچرنگ اور بنیادی ڈھانچے کے لئے بہترین بین الاقوامی طریقہ کار کو اپنانے کی خاطر ایسے طریقہ کارکی نشاندہی اور مطالعہ کرنا ۔


    ***************


    ( م ن ۔ و ا۔ ع آ)


    U-5125


    

    
    (Release ID: 1591769) Visitor Counter : 11
    
    
      Read this release in: English , Hindi