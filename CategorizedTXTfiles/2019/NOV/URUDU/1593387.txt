      وزارت اطلاعات ونشریات

      شمالی سوڈان میں ہندوستانی فلموں کی بہت قدر کی جاتی ہے: اداکار اینڈریو لوری
      Posted On: 24 NOV 2019 5:33PM by PIB Delhi


    نئی دہلی، 25 / نومبر۔ ہندوستان میں فلم فیسٹول کے دوران بہت سی بین الاقوامی فلموں کا ہندوستانی پریمیئر ہوا۔ جن میں آسٹریلیا کی فلم ہارٹس اینڈ بونس آج دکھائی گئی۔ اس فلم کے ہدایتکار بین لارنس ہے۔ یہ فلم ایک جنگی فوٹو گرافر اور ایک جنوبی سوڈان کے پناہ گزیں کی دوستی کی داستان بیان کرتی ہے۔


    فلم میں پناہ گزیں سبسچین ایمن کا رول ادا کرنے والے ادکار اینڈریو لوری نے میڈیا کو اپنی فلم اور ہندوستانی سنیما کے تئیں اپنی پسندیدگی کے بارے میں بتایا۔


    لوری نے کہا‘‘ اس فلم کو جو کوئی بھی دیکھتا ہے اسے یہ جذباتی طور پر باندھ لیتی ہے’’۔ ہارٹس اینڈ بونس کے بارے میں بات کرتے ہوئے انہوں نے کہا کہ‘‘ ہم نے جڑواںاداکاروں کے ساتھ شوٹنگ کی۔ اگر ایک تھک جاتا تھا تو ہم دوسرے کے ساتھ شوٹنگ جاری رکھتے تھے’’۔


    انہوں نے کہا کہ‘‘ ہم نے ایک حقیقی اسپتال میں بھی شوٹنگ کی اور کیمرے بہت دور سیٹ کئے گئے تھے۔ کچھ ڈاکٹروں کو تو یہ احساس تک نہیں ہوا کہ ہم اداکار ہیں اور شوٹنگ کررہے ہیں۔ وہ حقیقت میں ہمیں بیمار سمجھ کر ہمارے پاس آئے اور ہماری جانچ کی۔


    ہندوستان اور ہندوستانی فلموں کے بارے میں بات چیت کرتے ہوئے لوری نے کہا ‘‘ہندوستانی اداکاروں کے ساتھ کام کرنے میں میری بہت زیادہ دلچسپی ہے۔ کیونکہ وہ سوڈان میں بہت مقبول ہیں اور میں ان کی فلمیں دیکھ کر ہی بڑا ہوا ہوں۔ میں ان کو بہت پسند کرتا ہوں۔ جب میں اپنے ملک واپس جاؤں گا تو میں گوا اور یہاں کے لوگوں کے بارے میں بات چیت کروں گا’’۔


    لوری نے کہا ‘‘ ہندوستانی فلموں کی شمالی سوڈان میں بہت قدر کی جاتی ہے۔ وہاں پر لوگ رات کو فلمیں دیکھتے ہیں اور کبھی کبھی تو وہ ایک رات میں دو ہندوستانی فلمیں دیکھتے ہیں۔ ہندوستانی فلموں کے لمبی ہونے کے باوجود لوگ صبح سویرے تک انہیں دیکھتے ہیں اور مزا لیتے ہیں’’۔


    جب ان سے سوال کیا گیا کہ کیا اداکاروں کے لئے رسمی تربیت ضروری ہے۔ تو انہوں نے کہا‘‘ آپ کو اپنے دل سے اداکاری کرنے کی ضروری ہے۔ کبھی کبھی درد سے بھی آپ کو ایسا سبق ملتا ہے جس کو آپ کبھی فراموش نہیں کر پاتے ’’۔


    ہندی فلموں سے اپنے خاص لگاؤ کے بارے میں لوری نے کہا‘‘ میرے پاس ہندی فلموں کا کلیکشن گھر میں موجود ہے اور مجھے امیتابھ بچن کی اداکاری بہت پسند ہے۔


    *********


    U – 5343

    
    
    (Release ID: 1593387) Visitor Counter : 3
    
    
      Read this release in: English , Hindi , Marathi , Bengali , Punjabi