      صدر جمہوریہ کا سکریٹریٹ

      صدر جمہوریہ ہند 23 اور 24 نومبر کو راشٹرپتی بھون میں گورنروں اور لیفٹیننٹ گورنروں کی دو روزہ کانفرنس کی صدارت کریں گے
      Posted On: 21 NOV 2019 5:01PM by PIB Delhi


    نئی دہلی،21؍نومبر، صدر جمہوریہ ہند جناب رام ناتھ کووند 23 اور 24 نومبرکوراشٹرپتیبھونمیںگورنروںاورلیفٹیننٹگورنروںکیدوروزہکانفرنسکیصدارتکریںگے۔ راشٹرپتی بھون میں منعقد ہونے والی یہ اس نوعیت کی 50 ویں کانفرنس ہوگی جبکہ صدر جمہوریہ جناب رام ناتھ کووند تیسری مرتبہ اس کانفرنس کی صدارت کریں گے۔


    دو روزہ کانفرنس میں منعقد ہونے والے مختلف اجلاسوں میں اہم موضوعات پر تبادلہ خیال کیا جائے گا۔ ان میں قبائلی امور ، زراعت میں اصلاحات ، جل جیون مشن ، اعلیٰ تعلیم کے لئے نئی تعلیمی پالیسی اور آسان رہن سہن کے لئے حکمرانی جیسے موضوعات شامل ہیں۔


    اس کانفرنس میں تمام ریاستوں کے گورنر اور مرکز کے زیر انتظام علاقوں کے لیفٹیننٹ گورنر صاحبان شرکت کریں گے۔ اس کے علاوہ نائب صدر جمہوریہ ، وزیراعظم ، امور داخلہ کے مرکزی وزیر ، زراعت اور کسانوں کی بہبود کے وزیر ،قانون اور انصاف، انسانی وسائل کے فروغ ، قبائلی امور اور جل شکتی کے مرکزی وزیر ، نیتی آیوگ کے نائب چیئر مین اور سی ای او اور مختلف وزارتوں کے سینئر عہدیدار بھی شرکت کریں گے۔


    مرکز کے زیر انتظام علاقوں کا ایک خصوصی اجلاس 22 نومبر 2019 کو منعقد ہوگا ، جس میں مرکز کے زیر انتظام علاقوں کی مختلف اسکیموں اور ان کی حصولیابیوں پر تبادلہ خیال کیا جائے گا۔ اس میٹنگ میں مرکز کے زیر انتظام علا قوں کے لیفٹیننٹ گورنر ؍ ایڈمنسٹریٹر صاحبان کے علاوہ مرکزی وزیر داخلہ ، کابینہ سکریٹری اور دیگر سینئر عہدیدار بھی شرکت کریں گے۔


    ۔۔۔۔۔۔۔۔۔۔۔۔۔۔۔۔


    U- 5293

    
    
    (Release ID: 1592958) Visitor Counter : 10
    
    
      Read this release in: English , Hindi , Marathi , Tamil