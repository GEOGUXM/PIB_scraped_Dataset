      وزارتِ تعلیم

      حکومت نے طلبا کو سائنس اور ٹکنالوجی کا ایکسپوزر فراہم کرنے کے لئے اٹل انوویشن مشن (اے آئی ایم) قائم کیا ہے: رمیش پوکھریال ‘نشنک’
      Posted On: 28 NOV 2019 4:34PM by PIB Delhi


    فروغ انسانی وسائل کے مرکزی وزیر ڈاکٹر رمیش پوکھریال ‘نشنک’ نے آج راجیہ سبھا میں ایک تحریری جواب میں بتایا کہ حکومت ہند اسکولوں کی حوصلہ افزائی کررہی ہے کہ وہ طلبا کو سائنس اور ٹکنالوجی کا ایکسپوزر فراہم کریں، تاکہ انہیں مستقبل کی ٹکنالوجی پلیٹ فارموں سے آگاہی حاصل ہو۔ حکومت نے نیتی آیوگ میں اٹل انوویشن مشن (اے آئی ایم) قائم کیا ہے۔ اے آئی ایم کے قیام کا مقصد نوجوان ذہنوں میں سائنسی مزاج پیدا کرنا اور تجسس اور جدت کے جذبے کو فروغ دینا ہے۔ اس مقصد کے لئے اے آئی ایم ملک بھر میں چھٹی سے بارہویں گریڈ کے طلبا کے لئے اٹل ٹنکرنگ لیبارٹیز (اے ٹی ایل) قائم کررہا ہے، جو الیکٹرانکس، آئی او ٹی، تھری ڈی پرنٹنگ اور روبوٹکس وغیرہ جیسی جدید ترین ابھرتی ہوئی ٹکنالوجیوں سے لیس ہے۔


    اسکولوں میں اے آئی ایم ہندوستان میں اے ٹی ایل کا نیٹ ورک لگانے میں سہولت فراہم کرتا ہے۔ اے ٹی ایل اقدام کا ویزن نیوٹرک انوویٹرس کی حیثیت سے ہندوستان میں ایک ملین بچوں کو فروغ دینا ہے۔ اس اسکیم کا مقصد نوجوان ذہنوں میں تجسس، تخلیقی صلاحیت اور تخیل کو فروغ دینا ہے اور ڈیزائن ذہن سازی، کمپیوٹیشنل تھنکنگ، فیزیکل کمپیوٹنگ، تیزی سے حساب کتاب اور پیمائش وغیرہ جیسی مہارتوں کو فروغ دینا ہے۔آج کی تاریخ تک 8878 اسکولوں کو منتخب کیاگیا ہے اور 4680 اسکولوں کو اے ٹی ایل کے قیام کے لئے اے ٹی ایل امداد دی گئی ہے۔


    فی الحال مالی سال 20-2019 تک کے لئے اے آئی ایم کے لئے کل ایک ہزار کروڑ روپے مختص کئے گئے ہیں۔ اے آئی ایم کے ذریعہ ریاستی یا ضلعی سطح پر براہ راست فنڈ مختص نہیں کئے جاتے۔ فنڈ کی تقسیم براہ راست طور پر اے آئی ایم کے ذریعہ مستفدین کو کی جاتی ہے اور مرکزی سطح پر اس کا انتظام کیا جاتا ہے۔


    *********** ***


    ( م ن ۔ن ا ع ر (


    U. No. 4547

    
    
    (Release ID: 1594180) Visitor Counter : 2
    
    
      Read this release in: English