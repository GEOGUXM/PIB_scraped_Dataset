      وزارت اطلاعات ونشریات

      ’لنگوا فرینکا‘ ایک ساتھ روسی ، فلپائنی اور امریکی کہانی ہے: جھیٹ ٹولنٹینو
      
      فلموں کو اپنے ناظرین کے ساتھ ایک بامعنیٰ رشتہ استوار کرنا چاہئے:رمضان نانائیف
      ’سائنس آف فکشنز‘ سچ بولنے کی کوشش کرنے والے لوگوں کے سفر سے متعلق ہے:گناون مریانتو
      Posted On: 27 NOV 2019 3:26PM by PIB Delhi


    نئی دہلی، 27 ؍نومبر،اِفّی کے مختلف سیکشنوں میں دکھائی جانے والی فلموں کا ایک مشترکہ عنصر ان فلموں کا موضوعات اور فلم سازی کے لحاظ سے مالا مال گونا گونیت ہے۔ 7 بین الاقوامی فلموں کے اداکار اور عملے ، جب ایک ساتھ میڈیا کانفرنس کے لئے جمع ہوئے تو دنیا بھر کے غیر روایتی موضوعات ایک مشترکہ پلیٹ فارم پر اکٹھا ہوگئے۔


    ’’لنگو فرینکا‘‘ کے پروڈیوسر جھیٹ ٹولنٹینو ، ’’روڈس ٹو اولمپیا ‘‘ کے ڈائریکٹر رمضان نانائیف ، ’’ہیڈ بسٹ‘‘ کے ڈائریکٹر ساویز ویز ، ’’پارٹیکلس ‘‘ کے پروڈیوسر ایسٹلے تیالون ، ’دی فادر ‘‘ کے اداکار آئیون برنی ، ’’بیلون‘‘ کی اداکارہ یانگ شکشو اور ’’سائنس آف فیکشنز‘‘ کے اداکار گناون مریانتو نے میڈیا کانفرنس میں شرکت کی۔


    ایک مخنث کے ذریعے تحریر کردہ ، ہدایت یافتہ اور اداکاری کی گئی اپنی نوعیت کی پہلی تاریخ ساز فلم لنگوا فرینکا کے بارے میں اظہار خیال کرتے ہوئے پروڈیوسر جھیٹ ٹولینٹنو نے کہا کہ ’’یہ فلم سیاسی ماحول کو اجاگر کرتی ہے۔ یہ فلم ایک ساتھ روسی ، فلپائینی اور امریکی کہانی ہے‘‘۔


    لنگوا فرینکا فلم بنانے کے دوران پیش آنے والے چیلنجوں کو اجاگر کرتے ہوئے ٹولنٹینو نے کہا کہ ’’ امریکہ میں سیاسی ماحول اندیشے کا سبب تھا۔ اس فلم کو پیرس میں ابھی ابھی بہترین فلم کا ایوارڈ حاصل ہو ا ہے اور اسے وسیع پیمانے پر پذیرائی ملی ہے ۔ یہ ایک کثیر جہتی فلم ہے ، جو کہ نہ صرف مخنثوں کے طبقے سے تعلق رکھتی ہے بلکہ معمر تارکین وطن کے بارے میں بھی ہے۔ لنگوا فرینکا زبان کے اس بہترین پہلو کو تلاش کرتی ہے جو کہ بولی نہیں جاتی ہے۔ فلم رائٹر کی توجہ نغمی اور شاعری پر مرکوز ہے اور اس کی رفتار دھیمی ہے‘‘۔


    ’’روڈس ٹو اولمپیا‘‘ کے ڈائریکٹر رمضان نانائیف نے کہا کہ ان کی فلم ایک ذاتی کہانی سے تحریک یافتہ ہے اور یہ فلم تین مختلف ملکوں سے کھیلوں کے عہد کے ذریعے صنفی ، ثقافتی اور سماجی تفریق پر روشنی ڈالتی ہے۔ انہوں نے کہا کہ ’’یہ فلم ہمارے ارد گرد کے لوگوں کے ذریعے فیضیان یافتہ ہے۔ اس فلم کو ابھی حال ہی میں پیرس میں بہترین فلم کا خطاب حاصل ہوا ہے اور اسے کافی پذیرائی ملی ہے۔ یہ فلم ایتھلیٹس کے بارے میں ہے، جو کہ مختلف طرح کے امتیاری سلوک کو عبور کرنے کے بعد کھیل کی اگلی سطح تک جانا چاہتے ہیں۔ اس فلم کی کہانی کو میرے ایک روسی دوست سے تحریک ملی۔ روس میں میری پرورش وپرداخت نے برازیل کی کہانی کو حوصلہ دیا۔


    سوالات کا جواب دیتے ہوئے نانائیف نے کہا کہ فلموں کو اپنے ناظرین کے ساتھ ایک بامعنیٰ رشتہ استوار کرنا چاہئے۔ انہوں نے کہا کہ ’’اگر ناظرین فلم کے اداکاروں سے اپنا تعلق محسوس کرتے ہیں اور ان کو اپنے نقطہ نظر سے دیکھنا شروع کرتے ہیں تو دوسری چیزیں مثلا ایوارڈز اور اعتراف از خود آئیں گے‘‘۔


    اپنی فلم پر روشنی ڈالتے ہوئے ’ہیڈ بسٹ ‘ کے ڈائریکٹر ساوز سیوس نے کہا کہ یہ فلم پیڈو فیلک آرکیٹیکٹ کی اندرونی کشمکش کو اجاگر کرتی ہے۔ انہوں نے کہا کہ ’’یہ فلم مارکس کے بارے میں ہے ، جو کہ خوبرو آرکیٹکٹ ہے اور جو پیڈو فیلک ہے ۔ ان کے اندر اس وقت تبدیلیاں آتی ہیں جب وہ پہلی مرتبہ ایک لڑکے کی طرف مائل ہوتا ہے۔ یہ فلم ان کے باطل نفس سے نبرد آزما ہونے کی کوشش کو اجاگر کرتی ہے۔ یہ فلم اور کچھ نہیں تو ایک انسان کے بارے میں ہے۔ ایک فرد کے طور پر میں خوش قسمت ہوں کہ میں لڑکوں کے تئیں جنسی کشش رکھنے والا نہیں ہوں۔ میں نے اس کہانی کو بے حد دلچسپ پایا اور میں نے اس طرح کے کیرکٹروں کے بارے میں مزید تلاش کرنے کی جستجو کی‘‘۔


    ’پارٹیکلس ‘کی پروڈیوسر اسٹلے پیالون نے کہا کہ یہ ڈائریکٹر بلائیسے ہیریسن کی پہلی فیچر فلم ہے ، جو کہ ایک سائنسی موضوع پر بنی ہے۔ انہوں نے کہا کہ یہ فلم ہدایت کار کے اپنے تجربے سے تحریک یافتہ ہے۔ یہ فلم کائینات کی ابتداء کے بارے میں استعاراتی طریقے سے کہانی بیان کرتی ہے‘‘۔


    فلم ’دی فادرس‘ کے ادا کار آئیون برنیف نے کہا کہ اس فلم کے تخلیق کاروں نے بچوں اور ان کے والدین کے درمیان عمر کےتفاوت کو تلاش کرنے کی سعی کی ہے۔ انہوں نے وضاحت کی کہ ’’انہوں نے اس بات کو اجاگر کرنا چاہا ہے کہ کب اور کیوں بچے اپنے والدین کے ساتھ رشتہ اور رابطہ کھودیتے ہیں۔ اگر چہ یہ موضوع کافی غم سے لبریز ہے، تاہم ہدایت کاروں نے اس میں کامیڈی کے عنصر کو شا مل کرنے کی کوشش کی ہے۔


    فلم ’بیلون‘ کی اداکارہ یانشک شو نے کہا کہ انہوں نے فلم کے بارے میں تحقیق کی جس میں انہوں نے ایک راہبہ کا کردار نبھا یا ہے۔ شو نے کہا کہ فلم کی اسکرپٹ پڑھ کر وہ رول کا انتخاب کرتی ہیں اور فلم کی اسکرپٹ کے ساتھ ایک جذباتی رشتہ قائم کرلیتی ہیں۔


    سائنس آف فکشنز‘ فلم کے اداکار گناون مریانتو نے اپنی فلم پر ایک طائرانہ نظر ڈالتے ہوئے کہا کہ یہ فلم ان لوگوں کے بارے میں ہے جو اپنی بات کہہ نہیں پاتے ہیں اور سچائی کے ساتھ کھڑے رہنے کے اہل ہیں۔ انہوں نے کہا کہ ’’انڈونیشیا میں مختلف سیاسی منظر نامے ہیں۔ لوگوں کو جیلوں میں رکھا جاتا ہے اور انہیں اغوا کیا جاتا ہے۔ لہذا میری فلم ان لوگوں کے سفر سے متعلق ہے جو سچ بولنے کی کوشش کرتے ہیں۔


    مریانتو نے مزید کہا کہ ’’ یہ ہدایت کار کے ساتھ میری دوسری فلم ہے اور مجھے ان کے کام سے عشق ہوگیا ہے۔ وہ مجھے پرفارم کرنے کے لئے مجھے اپنا مقام دیتے ہیں۔ ایک اداکار کے طور پر میرے پاس پوری آزادی ہوتی ہے۔ میں اپنے احساسات اور خیالات کو بیان کرنے کے لئے اپنے جسم کا استعمال کرتا ہوں۔ تاہم اس فلم میں اداکاری کرنا میرے لئے ایک چیلنج تھا۔


    لنگوا فرینکا:


    اس دلچسپ ڈرامے میں ایک بغیر دستاویزات کے فلپائینی تارکین وطن ، جسے ملک واپس بھیجنے کا اندیشہ رہتا ہے، برائیٹون بیچ ، بروکلین میں ایک روسی نژاد یہودی بوڑھی عورت کے پاس ان کی دیکھ بھال کے لئے کام کرتی ہے، جب وہ امریکی شخص جسے وہ گرین میرج کے لئے خفیہ طریقے سے پیسے ادا کرتی رہتی ہے ، ان سے الگ ہوجاتا ہے، تو وہ ایک بوچڑ خانے کے ورکر کے ساتھ تعلق اختیار کرتی ہے۔ یہ ورکر اس بات سے واقف نہیں ہے کہ وہ مخنث ہے۔ لنگوا فرینکا فلم کے ہدایت کار عیسی بیل ساندوول ہیں۔ یہ فلم انٹرنیشنل فلم فیسٹول آف انڈیا (افی) کے ورلڈ پنورما سیشن میں دکھائی گئی ۔


    روڈس ٹو اولمپیا:


    رمضان نانائیف کی ہدایت کاری میں بنی فلم روڈس ٹو اولمپیا تین نوجوان ایتھلیٹوں کے بارے میں ہے۔ جو کہ 2020 اولمپک کھیلوں میں حصہ لینے کے ایک مشترکہ خواب کو حقیقت بنانے کی جدو جہد کے دوران ثقافتی سطح پر دبائے جانے ، نابرابری اور غربت کا سامنا کرتے ہیں۔ یہ فلم صنفی ، جنسی اور نسلی بنیادوں کی تفریق پر روشنی ڈالتی ہے۔ اس فلم میں مونا ایک سعودی طالبہ ہے اور فٹ بال سے محبت کرتی ہے، لیکن اس کے اہل خانہ اس کی مخالفت کرتے ہیں۔ روما ایک روسی ایتھلیٹ ہے ، جس کے فادر ایک ایسے سیاست داں ہیں جو ہم جنسی کے مخالف قانون کی حمایت کرتے ہیں۔ جبکہ مینوویل ریو ڈی جنیریو سے تعلق رکھنے والا ایک پہلوان ہے ، جو کہ کھیل کو غریبی سے باہر نکلنے کا ذریعہ تصور کرتا ہے۔


    بیلون:


    تبت کی سرزمین پر ڈارجی اور ڈرولکر اپنے تین بیٹوں اور دادا کے ساتھ ایک عام زندگی بسر کرتے ہیں۔ لیکن ایک کنڈوم پریشانی کا سلسلہ پیدا کردیتا ہے اور ان کے خاندان کی بھائی چارگی میں خلل ڈال دیتا ہے۔ زندگی اور موت ، روح یا حقیقت کے چکر میں زیادہ کیا اہمیت رکھتی ہے؟ تبت کے ڈائریکٹر پیما سیڈن کی فلم بیلون اس کے بارے میں روشنی ڈالتی ہے۔ یہ فلم افی کے بین الاقوامی مسابقتی سیکشن میں حصہ لے رہی ہے۔


    ہیڈ بسٹ:


    مارکس ایک خوبرو ۔ ہر دلعزیز ، باعزت آرکیٹکٹ ہے، جو کہ لڑکوں کی جانب جنسی طور پر مائل ہے۔ چھوٹے بچوں کے جسم اس کے جذبات کو برانگیختہ کرتے ہیں۔ اس کو اپنے اس میلان کی وجہ سے کافی پریشانیوں کا سامنا کرنا پڑتا ہے۔ وہ اس بات کے لئے اپنے آپ کو زد وکوب کرتا ہے اور خود ہی قابو پانے کی کوشش کرتا ہے تاہم معاملہ جوں کا توں رہتا ہے اور اس کے علاوہ وہ کچھ نہیں کرسکتا ہے۔ اسے اس وقت سب سے زیادہ جدو جہد کرنی پڑتی ہے جب پہلی مرتبہ ایک لڑکے کے ساتھ جنسی رشتہ قائم کرنے والا ہوتا ہے؟ اسی وقت اسے احساس ہوتا ہے کہ وہ اپنی اس خواہش کو مزید کنٹرول کرنے کے قابل نہیں ہے۔ اس طرح سے وہ روز بروز عزلت اور گوشہ نشینی کا شکار ہو جاتا ہے۔ یہ فلم ساوز سیوز کی ہدایت کاری میں بنی ہے۔ اس فلم کو افی کے ورلڈ پینورما کے سیکشن میں دکھائی جارہی ہے۔


    دی فادر:


    ولنٹینا کے گزر جانے کے بعد ایک دن اس کا شوہر واسل اور بیٹا پاول اس بات کا پتہ لگاتا ہے کہ وہ فون پر اپنے پڑوسی کو مسلسل کال کرنے کی کوشش کرتی رہتی ہے۔ مافوق الفطرت پر یقین رکھنے والا واسل ایک سفر پر روانہ ہو جاتا ہے تاکہ وہ مشہور میڈیم سے ملاقات کرسکے۔ اپنے بیٹے پاویل کو وہ مجبور کرتا ہے کہ وہ اس کے ساتھ رہے اور اس کا بوڑھا باپ راستے میں کسی بھی قسم کے ضرر سے محفوظ رہے۔ سفر کے دوران دونوں کے کھوئے ہوئے رشتے بحال ہوجاتے ہیں اور اپنے تعلقات کو نئے سرے سے دریافت کرتے ہیں۔ اس فلم کے ہدایت کرسٹینا گروزیوا اور پیٹر بلچانوو ہیں۔


    پارٹیکلس:


    جورا پہاڑیوں کے نیچے پی اے عمر - 17 سال اور اس کے دوستوں کا گروہ ہائی اسکول میں اپنے آخری سال میں ہیں۔ زمین کی سطح سے 400 فٹ نیچے لارج ہیڈرون کولیڈر سائنس دانوں کو پہلے کے نامعلوم چیزوں کو دریافت کرنے کے اہل بناتے ہیں۔ جیسے ہی علاقہ سردی کے موسم میں چلا جاتا ہے پی سے اپنے آس پاس کی دنیا کو دریافت کرنا شروع کرتا ہے۔ اس فلم کے ہدایت بیلس ہریسن ہیں۔ یہ فلم افی کے بین الاقوامی مسابقتی سکشن میں حصہ لے رہی ہے۔


    سائنس آف فکشنز:


    سائمن چاند پر جانے والے ایک غیر ملکی عملے کی شوٹنگ کو دریافت کرتا ہے ۔ وہ پکڑ لیا جاتا ہے اور اس کی زبان کٹ جاتی ہے۔ وہ آہستہ آہستہ زندگی سے گزرتا ہے ۔ باہری خلاء میں وہ ایک خلاء باز کے ساتھ تعلق قائم کرتا ہے اور جسے سودائی کا لیبل دیا جاتا ہے۔ اس کے آس پاس کے لوگ تصور کرتے ہیں کہ سائمن خبطی ہے۔ لیکن انہوں نے جو کیا وہ در اصل الفاظ ہیں اور وہ صرف ایک ہی راستہ سچائی کو دکھانا جانتا ہے۔ وہ صرف تنہا شخص ہے جو دنیا کے سب سے بڑے جھوٹ کے بارے میں جانتا ہے۔


    ۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-م ع - ق ر)


    U- 5 410

    
    
    (Release ID: 1593918) Visitor Counter : 6
    
    
      Read this release in: English , Marathi