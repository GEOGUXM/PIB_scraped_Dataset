      امور داخلہ کی وزارت

      جناب نتیہ نند رائے نے قومی یکجہتی ٹوور پر دہلی - آگرہ کا دورہ کرنے والے منی پور کے طلبا سے خطاب کیا
      Posted On: 14 NOV 2019 2:02PM by PIB Delhi


    نئی دہلی 14 نومبر۔آسام رائفلز میں کمبی (ضلع بشنوپور ) منی پور کے طلبا کے لئے ایک قومی یکجہتی ٹوور کا اہتمام کیا ہے۔ یہ طلبا 8 سے 28 نومبر 2019 تک دہلی اور آگرہ کا دورہ کررہے ہیں ۔ 24 ارکان نے ،جس میں طلبا ،تعلیمی عملہ اور آسام رائفل کے افسران شامل ہیں،آج نئی دلی میں امورداخلہ کے مرکزی وزیر مملکت جناب نتیہ نند رائے سے ملاقات کی ۔


    اس ٹوور کا مقصد، طلبا کو بھارت کے قیمتی کلچر اور ورثے سے واقف کرانا نیز دوسری ریاستوں کے لوگوں سے ان کا رابطہ قائم کرنا ہے او ر ان کےساتھ دوستی کے رشتوں کو فروغ دے کر قومی یکجہتی کو مستحکم بنانا ہے ۔


    طلبا سے خطاب کرتے ہوئے جناب رائے نے قومی راجدھانی میں ان کا خیر مقدم کیا ۔ انہوں نے کہا کہ طلبا ملک کا مستقبل ہیں اور انہیں زندگی میں کامیابی حاصل کرنے کے لئے علم اور تعلیم کے حصول کے لئے ہمیشہ کوشش کرتے رہنا چاہئے ۔ انہوں نے کہا :’’ ہم سب کو اپنے ملک کے بارے میں جانناچاہئے اور اس کی تاریخ ،کلچر اورروایات پر فخر کرنا چاہئے ۔ زمانہ قدیم سے شمال مشرق کے علمبرداروں نے ملک کے دفاع اور اس کی تعمیر میں اپنا رول ادا کیا ہے ۔‘‘


    جناب رائے نے کہا کہ وزیر اعظم جناب نریندر مودی کےزیر قیادت حکومت کی شمال مشرق کی شاندارترقی کے لئے عہد بند ہے اور اس سلسلے میں حکومت نے بہت سے اقدامات کربھی لئے ہیں۔ جناب رائے نے حکومت کی اسکیموں مثلاََ اجولا اور سووچھ بھارت کا ذکر کیا ، جو ملک کے لوگوں کی زندگی میں جن میں شمال مشرق کے لوگ بھی شامل ہیں ، بتدریح تبدیلی لارہی ہیں ۔


    اس کوشش کے لئے آسام رائفلس کی تعریف کرتے ہوئے وزیر موصوف نے کہا کہ اس طرح کے تعلیمی ٹوور سے جو طلبا کو کرائے جارہے ہیں ، انہیں ملک کی گوناگونیت کے سمجھنے میں مدد ملتی ہے ،خواہ وہ علاقائی ہو ،مذہبی ہو ،ثقافتی ہو یا لسانی ۔ اس طرح کے ٹوور سے انہیں قوم کی کثرت میں وحدت کی خصوصیت پر فخر کرنے میں مدد ملتی ہے ۔ وزیر موصوف نے طلبا کی حوصلہ افزائی کی کہ وہ اس ٹوور میں حاصل ہونے والے تجربات میں اپنے قریبی لوگوںکو شریک کریں تاکہ انہیں بھی ملک کی گوناگونیت کے بارے میں معلومات حاصل ہوسکے ۔


    آسام رائفلس کے رول اور اس کی اہمیت کو اجاگر کرتے ہوئے جناب نتیہ نند رائے نے کہا کہ وہ سرحدوں کی محافظ اور شمال مشرقی میں لوگوں کی دوست ہیں ۔ انہوں نے کہا کہ ہر طالب علم کو ہماری قوم کی مشرقی سرحد کے تحفظ کےسلسلے میں اس کی لگن سے واقف ہونا چاہئے اور آسام رائفلس یہاں دیر امن قائم کرنے کے لئے جو کوشش کررہی ہے ،اس سے آگاہ ہونا چاہئے ۔ انہوں نے کہا کہ آسام رائفلس شمال مشرق میں حکومت کی ترقیاتی اسکیموں پر عمل درآمد میں بے حد اہم رول ادا کرتی ہے۔


    جناب رائے نے طلبا سے بات چیت کی اور ان کے سوالوں کاجواب دیا ۔ آخر میں انہوں نے طلبا کے روشن مستقبل کے لئے نیک خواہشات کا اظہار کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5093

    
    
    (Release ID: 1591581) Visitor Counter : 7
    
    
      Read this release in: English , Urdu , Hindi