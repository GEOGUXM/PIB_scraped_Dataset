      امور داخلہ کی وزارت

      وزیراعظم کے پرنسپل سکریٹری نے اوڈیشہ ، مغربی بنگال اور جزائر انڈمان و نکوبار کے ساتھ سمندری طوفان ’’ بلبل ‘‘ سے متعلق ایک اعلیٰ سطحی میٹنگ منعقدکی
      Posted On: 07 NOV 2019 4:02PM by PIB Delhi


    نئی دہلی 08 نومبر۔وزیر اعظم جناب نریندرمودی کے ذریعہ تشویش ظاہر کئے جانے کے تناظر میں وزیراعظم کے پرنسپل سکریٹری ڈاکٹر پی کے مشرا نے سمندری طوفان ’’بلبل ‘‘ سے پیدا ہونے والی صورتحال کا مقابلہ کرنے کے لئے تیاریوں کا جائزہ لینے کے لئے اوڈیشہ ، مغربی بنگال کی ریاستوں او ر مرکز کے زیر انتظام علاقے جزائر انڈمان ونکوبار کے ساتھ آج یہاںایک اعلیٰ سطح کی میٹنگ منعقدکی ۔


    اس میٹنگ میں گزشتہ چند گھنٹوں کے دوران سمندری طوفان بلبل کے سبب پیدا ہونے والی صورتحال کا جائزہ لیا گیا ۔ ہندوستانی محکمہ موسمیات ڈائریکٹر جنرل نے سمندری طوفان بلبل سے متعلق تفصیلی پیش گوئی ، اس طوفان کی سمت اور ساتھ میں چلنے والی تیز ہواؤ ں اور اوڈیشہ ومغربی بنگال کےساحل سے متصل سمندر اور آس پاس کے علاقوں میں بارش کے بارے میں پوری تفصیلات پیش کیں ۔ انہوں نے اطلاع فراہم کی کہ اوڈیشہ کے ساحلی علاقوں میں 8 نومبر کو 70-80 کلومیٹر فی گھنٹہ سےلے کر 90 کلومیٹر فی گھنٹے کی رفتار سے تیز ہوائیں چلنے کا امکان ہے ،جس کے بعد بھاری سے زیادہ بھاری بارش ہوسکتی ہے ۔ اسی طرح کے حالات 9 نومبر کو مغربی بنگال کےساحلی علاقوں میں رہنے کا امکان ہے ۔مزید برآں سمندر کے حالات نہایت مشکل رہیں گے ۔ انہوں نے ماہی گیروںکو مشورہ دیا کہ وہ ماہی گیری کو بالکل ملتوی کردیں ۔


    ریاستی چیف سکریٹریوں نے اطلاع فراہم کی ہے کہ سمندری طوفان سے متاثرہ ساحلی علاقوں میں حالات کی نگرانی کرنے کے لئے تمام احتیاطی اقدامات کرلئے گئے ہیں ۔ مزید برآں تمام ماہی گیروں کو مشورہ دیا گیا ہے کہ وہ سمندر میں نہ داخل ہوں اور جو ماہی گیر سمندر میں موجود ہیں ، انہیں واپس آجانے کے لئے کہا گیا ہے ۔


    قدرتی آفات سے نمٹنے والی قومی فور س ( این ڈی آر ایف ) کے ڈائریکٹر جنرل نے مطلع کیا کہ ان کی ٹیم تمام ضروری سازوسامان مثلاَ درخت کاٹنے والے آلات اور بجلی کے کھمبے کاٹنے والے آلات کے ساتھ پوری طرح تیار کھڑی ہے ۔ ہندوستانی ساحلی محافظ دستہ بھی الرٹ پر ہے اور ماہی گیروںاور تجارتی سامان ڈھونے والے جہازوںکو مشورہ دے رہا ہے کہ وہ سمندر کے اندر بالکل نہ جائیں ۔


    وزیر اعظم کے پرنسپل سکریٹری نے انہیں تمام ممکنہ اقدامات کرنے کے لئے کہا ہے تاکہ اس بات کو یقینی بنایا جاسکے کہ ا نسانی جانوں اور جائیداد واملاک کا کم سے کم خسارہ ہو ۔انہوں نے طوفان کے حالات میں ریاستوں کو مرکز کی جانب سے ہرممکنہ امداد کی یقین دہانی کرائی ۔


    اس میٹنگ میں وزیر اعظم کے پرنسپل سکریٹری امور داخلہ اور اطلاعات ونشریات کے سکریٹریز ، این ڈی ایم اے کے رکن ہندوستانی محکمہ موسمیات اور این ڈی آر ایف کے ڈائریکٹر جنرل ، وزیر اعظم کے دفتر ، امور داخلہ کی وزارت اور دفاع کی وزارت کے سینئر افسران ، ریاست مغربی بنگال ،اوڈیشہ اور جزائر انڈمان و نکوبار کے چیف سکریٹریز / نمائندگا ن نے ویڈیو کانفرنسنگ کے ذریعہ ا س میٹنگ میں شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5007

    
    
    (Release ID: 1590981) Visitor Counter : 3
    
    
      Read this release in: English , Hindi , Bengali