      یو پی ایس سی

      یونین پبلک سروس کمیشن نے کمبائنڈ ڈیفنس سروسز ایگزامنیشن(آئی)، 2019کے حتمی نتائج کا اعلان کیا
      Posted On: 25 NOV 2019 3:21PM by PIB Delhi


    نئی دہلی، 25 ؍ نومبر :انڈین ملٹری اکیڈمی ، دہرادون، انڈین نیول اکیڈمی، ایژی مالا، کیرالہ اور ایئرفورس اکیڈمی ، حیدرآباد(پری فلائنگ) ٹریننگ کورس کے 148ویں کورس یعنی نمبر207 ایف(پی)کورس میں داخلے کے لئےفروری 2019 میں یونین پبلک سروس کمیشن ذریعے لئے گئے کمبائنڈ ڈیفنس ایگزامنیشن (آئی)، 2019 اور وزارت دفاع کے سروسز سلیکشن بورڈ کے ذریعے ایس ایس بی انٹرویو کی بنیاد پر اہل قرار دیئے گئے129 ( 82+44+03 ) افراد کی میرٹ کے اعتبار سے فہرست درج ذیل ہے۔


    کچھ ایسے امیدوار بھی ہیں، جن کے نام متعدد کورسیز کے لئے تینوں فہرست میں شامل ہیں۔


    انڈین ملٹری اکیڈمی کے لئے حکومت کے ذریعے امکانی طورپر دی گئی خالی اسامیوں کی تعداد100[اس میں 13خالی اسامیاں این سی سی ‘سی’سرٹیفکیٹ (آرمی ونگ)ہولڈرز کے لئے ہیں]، انڈین نیول اکیڈمی ، ایژی مالا، کیرالہ ایگزیکٹیو (جنرل سروس) [اس میں 6 خالی اسامیاں این سی سی ‘سی’ سرٹیفکیٹ ہولڈرز(نیول ونگ)]کے لئے 45 اور ایئرفورس اکیڈمی ، حیدرآباد کے لئے 32 خالی اسامیاں ہیں۔


    کمیشن نے انڈین ملٹری اکیڈمی ، انڈین نیول اکیڈمی اور ایئرفورس اکیڈمی کےلئے داخلے کے لئے ہوئے تحریری امتحان کی بنیاد پر بالترتیب 2726، 1609 اور 643 اہل امیدواروں کے ناموں کی سفارش کی تھی۔حتمی طورپر اہل قرار دیئے گئے امیدوار وہ ہیں، جن کا آرمی ہیڈکوارٹرز کے ذریعے ایس ایس بی ٹسٹ لیاگیا تھا۔


    ان فہرستوں کی تیاری میں میڈیکل ایگزامنیشن کے نتائج کا اعتبار نہیں کیاگیا ہے۔


    آرمی ہیڈکوارٹرز کے ذریعے ان امیدواروں کی تاریخ پیدائش اور تعلیمی لیاقت کی توثیق ہنوز جاری ہے۔لہٰذا اس وجہ سے ان سبھی امیدواروں کی امیدواری عارضی ہے۔امیدواروں سے گزارش ہے کہ وہ اپنی پہلی پسند کے مطابق آرمی ہیڈکوارٹرز ؍نیول ہیڈکوارٹرز؍ایئر ہیڈ کوارٹرز کو اپنے ذریعے کئے گئے دعوں کی تصدیق کے لئے تاریخ پیدائش ؍تعلیمی لیاقت وغیرہ کی تائید میں اپنی اوریجنل اسناد اور ان کی مصدقہ فوٹو کاپیاں فارورڈ کریں۔


    اگر پتے میں کوئی تبدیلی ہو تو امیدواروں کو صلاح دی جاتی ہے کہ وہ فوراً اس کی اطلاع براہ راست آرمی ہیڈکوارٹرز ؍نیول ہیڈکوارٹرز؍ ایئرہیڈکوارٹرز کو دیں۔


    یہ نتائج یوپی ایس سی کی ویب سائٹ http://www.upsc.gov.in . پر بھی دستیاب ہوں گے، تاہم امیدواروں کے ذریعے حاصل کئے گئے نمبرات کی تفصیلات ویب سائٹ پر پورا عمل مکمل ہونے یعنی کمبائنڈ ڈیفنس سروسز ایگزامنیشن(آئی)، 2019 کے لئے آفیسرز ٹریننگ اکیڈمی (او ٹی اے)کے حتمی نتائج کے اعلان کے بعد ہی دستیاب ہوں گی۔


    مزید کسی بھی طرح کی اطلاع کے لئے امیدوار ذاتی طورپر کمیشن کے دفتر کے گیٹ ‘سی’ کے نزدیک واقع فیسی لیٹیشن کاؤنٹر سے رابطہ کر سکتے ہیں یا پھر کام کے دنوں میں صبح سے 10 بجے سے شام 5بجے کے درمیان ٹیلی فون نمبرز 011-23385271/011-23381125/011-23098543پر کال کرسکتے ہیں۔


    تفصیلی فہرست کے لئے یہاں کلک کریں۔


    For detailed list, please click here.


    ********


    م ن۔م م۔ن ع


    U: 5346

    
    
    (Release ID: 1593394) Visitor Counter : 8
    
    
      Read this release in: Bengali , English , Marathi , Hindi