      صحت اور خاندانی بہبود کی وزارت

      صحت اور خاندانی بہبود ، ہندوستان کے وزیر مملکت جناب اشونی کمار چوبے اور نیوزی لینڈ کے وزیر زراعت ، بایو سکیورٹی ، فوڈ سیفٹی اور دیہی معاشروں ، تجارت اور برآمد کی نمو کے وزیر کے درمیان دو طرفہ مذاکرات کے لئے میٹنگ کا انعقاد
      Posted On: 06 NOV 2019 6:48PM by PIB Delhi


    نئی دلّی ، 06 نومبر / حکومتِ ہند کے صحت اور خاندانی بہبود کے وزیر مملکت جناب اشونی کمار چوبے اور نیوزی لینڈ کے جناب ڈیمین اوکنور ، وزیر برائے زراعت ، بایو سکیورٹی ، فوڈ سیفٹی اور دیہی معاشروں ، تجارت اور برآمد کی نمو کے درمیان دو طرفہ مذاکرات کے لئے آج یہاں نرمان بھون میں ایک میٹنگ کا انعقاد کیا گیا ۔


    ملاقات کے دوران ، جناب چوبے نے حکومت ہند کی جانب سے حکومتِ ہند کی نئی پہل ، یونیورسل ہیلتھ کوریج ( یو ایچ سی ) پر روشنی ڈالی ۔ یہ پروگرام آیوشمان بھارت کے نام سے شروع کیا گیا تھا ۔ انہوں نے یہ بھی بتایا کہ ہندوستان صحت کے شعبے میں تیزی سے ترقی کر رہا ہے اور تیزی سے نمو پاتے تحقیق اور فروغ کی صنعت کے ذریعہ سستی ، معیاری اور جینرک دوائیں تیار کرنے والے ملک کے طور پر اہم کردار ادا کرر ہا ہے۔ ہندوستان سے ادویات 180 سے زیادہ ممالک کو بر آمد کرائی جاتی ہیں ۔ اس طرح کی بر آمدات کا ایک بہت بڑا حصہ عام ادویات ہیں ، جو ہندوستان کو مطلوبہ معیار کو بر قرار رکھتے ہوئے مسابقتی نرخوں پر پیش کرنے میں کامیاب رہا ہے ۔


    دونوں وزراء نے فوڈ سیفٹی اینڈ اسٹینڈرز اتھارٹی آف انڈیا اور نیوزی لینڈ کی وزارت کی پرائمری انڈسٹری کے مابین فوڈ سکیورٹی سے متعلق ایم او یو کے تحت ہونے والی پیش رفت کو سراہا ۔ ہندوستانی ادویات کی صنعت اور صحت کی دیکھ بھال میں پیش رفت پر روشنی ڈالی گئی اور دونوں وزراء نے ان شعبوں میں تعاون کو مزید تقویت دینے پر اتفاق کیا ۔ اس میٹنگ میں وزارت کے دیگر اعلیٰ افسران نے بھی شرکت کی ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ش ت ۔ ع ا ۔ 06 - 11 - 2019 )


    U. No. 4967


    

    
    (Release ID: 1590677) Visitor Counter : 7
    
    
      Read this release in: English , Hindi