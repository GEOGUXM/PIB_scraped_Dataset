      وزارت دفاع

      رکشا منتری (وزیر دفاع) جناب راج ناتھ سنگھ نے اپنے روسی ہم منصب جنرل سرگئی شیوگو کے ساتھ آئی آر آئی جی سی- ایم اینڈ ایم ٹی سی کے اجلاس کی صدارت کی
      
      روس نے میک ان انڈیا اسکیموں کے تحت ہندوستان کی دفاعی اہلیت میں اضافے کی حمایت کی یقین دہانی کرائی
      
      دونوں فریقوں نے کلیدی دفاعی پلیٹ فارم کی فروغ کے بعد امداد کے لئے خصوصی ورکنگ گروپوں کی تشکیل پر بھی اتفاق رائے کا اظہار کیا

      Posted On: 06 NOV 2019 6:33PM by PIB Delhi

    رکشا منتری (وزیر دفاع) جناب راج ناتھ سنگھ نے اپنے روسی ہم منصب اور روس کے وزیر دفاع سرگئی شیوگو کے ساتھ انڈیا-رشیا انٹرگورنمنٹل کمیشن آن ملٹری اینڈ ملٹری تکنیکل کوآپریشن (آئی آر آئی جی سی-ایم اینڈ ایم ٹی سی) کے اجلاس کی مشترکہ طور سے صدارت کی۔


    اس سے قبل وزیر دفاع موصوف نے وسطی ماسکو میں روسی وزارت دفاع کے احاطے میں ایک گارڈ آف آنر کا معائنہ کیا۔ اس موقع پر روس کا پہلا دورہ کرنے والے ہندوستانی وزیر دفاع جناب راج ناتھ سنگھ کا خیر مقدم کرتے ہوئے ان کے روسی ہم منصب جنرل سرگئی شیوگو نے ہندوستان کو روس کا ایک کلیدی دفاعی شراکت دار قرار دیا۔ اس موقع پر جناب راج ناتھ سنگھ نے اس بات پر زور دیا کہ ہندوستان اور روس کے درمیان خصوصی اور مراعات شدہ کلیدی شراکت داری کو ستمبر 2019 میں ولادی اوستوک سربراہ اجلاس کے بعد مزید استحکام حاصل ہوا ہے۔ انہوں نے فالتو پرزے اور مشینی سازوسامان کی تیاری پر بین سرکاری معاہدے کی اہمیت پر زور دیا۔ امید ہے کہ اس معاہدے سے میک ان انڈیا پروگرام کو فروغ حاصل ہوگا۔


    اس موقع پر روسی وزیر دفاع نے رکشا منتری جناب راج ناتھ سنگھ کے ذریعہ ہندوستان کا دورہ کئے جانے کی دعوت کے جواب میں کہا کہ اترپردیش کی راجدھانی لکھنؤ میں 5 سے 8 فروری تک ہونے والے ڈیفنس ایکسپو 2020 میں روس سرگرمی کے ساتھ شرکت کرے گا۔ اس کے ساتھ ہی دونوں وزرا نے 5 نومبر کو روس کی راجدھانی ماسکو میں ہند-روس دفاعی صنعت کی کانفرنس کے نتائج کا بھی خیر مقدم کیا۔


    جناب راج ناتھ سنگھ نے اس موقع پر باہمی مفاد کے متعددبین الاقوامی امور پر تفصیل سے گفتگو کی۔ جنرل سرگئی شیوگو نے ملک شام میں روس کی سرگرمیوں کی بھی وقفیت باہم کرائی۔اس موقع پر روس کی جانب انسداد دہشت گردی کی سرگرمیوں میں ہندوستان کی مضبوط حمایت کی یقین دہانی کراتے ہوئے کہا کہ روس متعلقہ خطے میں ہندوستان کی سلامتی خدشات کو انتہائی اہم تصور کرتا ہے۔ اس کے ساتھ ہی روسی وزیر دفاع نے کہا کہ روس ایڈوانس اور ٹکنالوجی سمیت ہندوستان کی دفاعی اہلیتوں میں اضافہ کے لئے ہر ممکن حمایت کرے گا۔ اس کے جواب میں جناب راج ناتھ سنگھ نے روس کی جانب سے کھل کر حمایت کئے جانے کی ستائش کی۔


    اس موقع پر دونوں وزرا نے فوجی تکنیکی تعاون پر قائم کئے جانے والے ورکنگ گروپوں کی پیش رفت کا جائزہ لیا۔ بعد ازاں اس امر پر اتفاق کیاگیا کہ سہ فریقی اندرا فوجی مشق ہند اور روس کے درمیان فوجی تعاون کے میدان میں سنگ میل ثابت ہوگا۔


    اس اجلاس کے دوران دونوں وزرا نے ایک پروٹوکول پر بھی دستخط کئے۔ ہندوستانی وزیر دفاع (رکشا منتری) اپنے دورہ روس کے آخری دن یعنی 7 نومبر 2019 کو سینٹ پیٹرس برگ بھی جائیں گے۔ اس موقع پر ان کی مصروفیات میں پسکاروسکی میموریل میں گل دائرہ پیش کرنا بھی شامل ہے۔


    
    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4988


    

    
    (Release ID: 1590818) Visitor Counter : 8
    
    
      Read this release in: English , Hindi , Bengali