      عملے، عوامی شکایات اور پنشن کی وزارت

      ڈاکٹر جتیندر سنگھ جل شکتی اور پانی کے بندو بست سے متعلق دو روزہ کانفرنس کا افتتاح کریں گے
      
      کانگریس جموں میں 30 نومبر اور ایک دسمبر کو منعقد ہوگی
      الوداعی اجلاس میں سہیوگ سنکلپ قرار داد منظور کی جائے گی
      Posted On: 28 NOV 2019 1:21PM by PIB Delhi


    نئی دہلی،28؍نومبر،انتظامی اصلاحات اور عوامی شکایات کا محکمہ (ڈی اے آر پی جی) تمل ناڈو اور مرکز کے زیر انتظام علاقے جموں وکشمیر کی سرکاروں کے اشتراک سے ایک بھارت شریشٹھ بھارت سے متعلق دو روزہ کانفرنس کا اہتمام کررہا ہے۔ اس کانفرنس میں ، جو جموں میں 30 نومبر اور ایک دسمبر 2019 کو منعقد ہوگی، جل شکتی اور آفات کے بندو بست پر توجہ مرکوز کی جائے گی۔


    شمال مشرقی خطے کی ترقی کے مرکزی وزیر وزیر مملکت (آزادا چارج) ، وزیراعظم کے دفتر ، عملے ، عوامی شکایات ، پنشن ، ایٹمی توانائی اور خلاء کے وزیر مملکت ڈاکٹر جیتندر سنگھ اس دو روزہ کانفرنس کاا فتتاح کریں گے۔ اس موقع پر جموں وکشمیر کے مرکزی انتظام والے علاقے کے لیفٹیننٹ گورنر جناب جی سی مرمو ، تمل ناڈو سرکار کے ریونیو اور آفات کے بندو بست کے وزیر جناب آر وی ادھئے کمار اور مرکز کے زیر انتظام علاقے لداخ کے لیفٹیننٹ گورنر جناب آر کے ماتھر بھی موجود رہیں گے۔ آبی وسائل کے سکریٹری جناب یوپی سنگھ اور جموں وکشمیر کے چیف سکریٹری جناب بی وی آر سبرامنیم افتتاحی اجلاس سے خطاب بھی کریں گے۔


    اس موقع پر وزیر مملکت (پی پی) کم سے کم حکومت زیادہ سے زیادہ حکمرانی پر ایک ای- میگزین کے خصوصی شمارے کا اجراء کریں گے جو مرکز کے زیر انتظام علاقوں، جموں وکشمیر اور لداخ میں حکمرانی میں کامیاب اختراعات پر مبنی ہے۔


    کانفرنس کے پہلے دن چار تکنیکی اجلاس ہوں گے۔ جن میں پہلا اجلاس کاویری اور جھیلم دریاؤں کے احیاء اور زراعت میں پانی کی کھپت کو کم کرنا ، پانی کی وکالت کرنے والوں کا مذاکرہ اور جل شکتی مشن پر کلکٹروں کی تقریر پر مشتمل ہے۔ دوسرے روز شہری ، سیلاب سے متعلق تکنیکی اجلاس میں مقررین سیلاب کے پانی کے بندو بست ، سیلاب کی پیش گوئی اور جلد وارننگ ، ہنگامی رد عمل اور این ڈی آر ایف ریسکیو آپریشن 2014 ، سری نگر فلیڈ اور 2015 چنئی فلیڈ پر خطاب کریں گے۔ اس کے بعد اختتامی اجلاس میں سہیوگ سنکلپ قرار داد منظور کی جائے گی۔


    کانفرنس میں ریاستی سرکار کے 350 مندوبین ، ضلع کلکٹروں ، ضلع ایس پیز ، ایس ڈی آر ایف ، ایڈیشنل ڈسٹرک کلکٹر، سول سوسائٹی ، انجینئر ڈپارٹمنٹ ، فوڈ اینڈ سول سپلائی کا محکمہ ، مواصلات ، سیلاب سے متاثرہ کنبے شرکت کریں گے۔


    ۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 5 417

    
    
    (Release ID: 1594030) Visitor Counter : 7
    
    
      Read this release in: English , Hindi