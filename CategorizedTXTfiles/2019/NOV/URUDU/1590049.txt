      امور صارفین، خوراک اور عوامی تقسیم کی وزارت

      بین وزارتی کمیٹی نے پیاز اور ٹماٹرکی قیمتوں اور دستیابی کا جائزہ لیا
      Posted On: 01 NOV 2019 6:04PM by PIB Delhi


    نئی دہلی ،یکم نومبر :امورصارفین کے محکمے نے آج ایک بار پھرایک بین وزارتی کمیٹی کے ذریعہ پیاز اورٹماٹرکی قیمتوں اور ان کی دستیابی کا جائزہ لیا۔ اس میٹنگ میں زراعت اورکسانوں کی بہبود کی وزارت ، کامرس کی وزارت ،ڈبہ بند خوراک کی وزارت ،نیفیڈ ، مدرڈیری ، کیندریہ بھنڈار کے نمائندوں نے شرکت کی ۔ میٹنگ میں دلی حکومت کے نمائندے اے پی ایم سی آزاد پور کے نمائندے اور امورصارفین کے محکمے کے سینیئرافسران نے بھی شرکت کی ۔


    میٹنگ کے دوران اطلاع دی گئی کہ دیوالی کی چھٹیوں اور پیاز وٹماٹرکی کھیتی کرنے والے کچھ علاقوں میں بارشوں سے فصل کے متاثرہونے کی وجہ سے ان کی سپلائی میں کچھ رکاوٹ پڑی ہے ۔ اس کی وجہ سے ان کی قیمتوں میں بھی اضافہ ہوالیکن ان کی آمدمیں اضافہ ہونے کا بھی براہ راست اثرہوگا اور اس سے تھوک اورخوردہ بازارمیں قیمتوں میں گراوٹ آئے گی ۔


    زراعت کی وزارت کے ایک سینیئر افسرنے بتایاکہ خریف کی پیاز کی فصل کرناٹک اورآندھراپردیش میں تیارہوگئی ہے اور مہاراشٹر، مدھیہ پردیش اور راجستھان میں کھدائی کا عمل شروع ہوچکاہے ۔ تاخیرسے خریف کی بوائی کا عمل مہاراشٹر، مدھیہ پردیش اور گجرات میں مکمل ہوچکاہے ۔ اب تک موصولہ اطلاعات کے مطابق خریف کے تحت جس رقبے میں بوائی کی گئی اس کے گذشتہ سال سے زائد ہونے کی توقع ہے ۔


    ٹماٹرکے معاملے میں اطلاع دی گئی کہ آندھراپردیش ، تمل ناڈو ، مہاراشٹراورکرناٹک میں اس کی فصل تیارہوگئی ہے ۔ ٹماٹرکی آمدمیں بھی بہتری آرہی ہے ۔ اس کی آمد مہاراشٹراورکرناٹک میں زبردست بارش سے کچھ متاثرہوئی ہے ۔ نومبرکے وسط تک راجستھان ، مدھیہ پردیش ، ہریانہ اور اترپردیش میں فصل تیارہونے پر اس کی آمد میں بہتری آنے کی توقع ہے ۔


    درج ذیل گوشوارے سے دہلی آزاد پورمنڈی میں آمد کا فرق ظاہر کیاگیاہے :

                                                 
اے پی ایم سی دہلی میں آمد کی تاریخ  ٹماٹر  پیاز 
                                                 
                                                 
                                                 
یکم نومبر                            531.1  769.5
                                                 
                                                 
                                                 
31 اکتوبر                            363.7  768.4
                                                 
                                                 
                                                 
30 اکتوبر                            487.8  814.5
                                                 
                                                 
                                                 
29اکتوبر                             165.0  206.2
                                                 
                                                 
                                                 
28 اکتوبر                            268.2  236.7
                                                 
                                                 

    صارفین کو مزید راحت پہنچانے کے لئے درج ذیل کلیدی فیصلے کئے گئے ہیں :


    1۔دہلی کے بازارمیں خوردہ فروخت کے لئے مدرڈیری کھلے بازارسے اچھی کوالٹی کی پیاز لے کر اپنی پیاز کی سپلائی میں اضافہ کرے گی ۔ اے پی ایم سی دہلی اس کام میں مدرڈیری کی مدد کرے گا۔


    2۔پیاز اورٹماٹر کی ڈھلائی میں آسانی فراہم کرانے کے اقدامات کئے جارہے ہیں ۔


    3۔ایسی اطلاعات بھی ہیں کہ مصراورنیدرلینڈزسے 80کنٹینرپیاز درآمد کی گئی ہے اور جلد ہی ان کے بازارمیں ان کے پہنچنے کا امکان ہے ۔


    ***************


    ( م ن ۔ ا گ ۔ ع آ)


    U-4892


    

    
    (Release ID: 1590049) Visitor Counter : 12
    
    
      Read this release in: English , Hindi