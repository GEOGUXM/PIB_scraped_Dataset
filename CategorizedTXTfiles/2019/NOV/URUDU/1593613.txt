      نائب صدر جمہوریہ ہند کا سکریٹریٹ

      بنیادی حقوق اور فرائض ساتھ ساتھ چلتے ہیں: وینکیا نائیڈو کا بیان
      
      ہندوستانی آئین کی متحرک فطرت ملک کو آگے لے جائے گی: نائب صدر جمہوریہ
      سیاسی پارٹیوں سے ملک کو مذہب سے اوپر رکھنے کی اپیل
      یوم آئین کے موقع پر لوک سبھا اور راجیہ سبھا کے مشترکہ اجلاس سے خطاب
      Posted On: 26 NOV 2019 5:18PM by PIB Delhi


    نئی دہلی،26؍نومبر، نائب صدر جمہوریہ ہند اور راجیہ سبھا کے چیئر مین جناب ایم وینکیا نائیڈو نے زور دیتے ہوئے کہا ہے کہ شہریوں کے بنیادی حقوق بنیادی فرائض کی ادائیگی پر منحصر ہیں، کیونکہ دونوں یعنی حقوق اور فرائض ایک ساتھ چلتے ہیں۔ انہوں نے ہر شہری سے زور دیتے ہوئے کہا کہ وہ ملک کے تئیں اپنے فرائض سنجیدگی سے ادا کریں۔


    جناب نائیڈو آج پارلیمنٹ کے سینٹرل ہال میں ہندوستان کے آئین کو منظور کئے جانے کے 70 سال پورے ہونے کے موقع پر ایک تقریب سے خطاب کررہے تھے۔ انہوں نے کہا کہ ملک کی تعمیر نو کی ذمہ داری محض حکومتوں کی نہیں ہے۔ جناب نائیڈو نے کہا کہ یہ پوری طرح لازمی ہے کہ آزادی زندگی سے متعلق بنیادی حقوق ، مساوات اور اظہار رائے کی آزادی کا دفاع کیا جائے، لیکن یہ وقت کہ ہم شہریوں کی طرح ملک کے تئیں اپنے فرائض سنجیدگی سے پورے کریں۔ انہوں نے مزید کہا کہ فرائض اور ذمہ داریوں کے ساتھ ساتھ حقوق کی ادائیگی کا بھی خیال رکھنا چاہئے۔ انہوں نے یہ بھی کہا کہ اگر ہر شہری اپنے فرائض ایمانداری سے انجام دے تو حقوق کا فائدہ اٹھانے کے لئے مناسب ماحول پیدا کیا جائے گا۔ انہوں نے شہریوں سے اپیل کی کہ آیئے ہم سب ہندوستان کو طاقت ور بنانے کے لئے اپنے فرض کی ادائیگی کریں۔


    جناب نائیڈو نے کہا کہ ہندوستان کے آئین میں 11 بنیادی حقوق کا ایک مجموعہ اور انہوں نے ہر شہری سے اپیل کی کہ وہ ملک کے اتحاد ، اقتدار اعلی ٰ اور وقار کو بچانے کے لئے اپنی ذمہ داری پوری کرے اور ہم آہنگی کو فروغ دے ، خواتین کی عزمت اور وقار کا دفاع کرے، ماحولیات کا تحفظ کرے، مالا مال ثقافت اور وراثت نیز ہندوستانی زبانوں کو فروغ دے اور سرکاری املاک کا تحفظ کرنے کے علاوہ تشدد سے دور رہے۔


    شہریوں میں ان کے بنیادی فرائض کے بارے میں بیداری کو پھیلانے کے لئے نائب صدر جمہوریہ نے نصاب میں ایک مناسب صفحہ پر بنیادی فرائض کو شروع کرنے سمیت تین نکاتی ایکشن پلان پیش کیا۔ اور تمام تعلیمی اداروں ، دفاتر اور ملک کے تمام سرکاری مقامات پر فرائض نبھانے کے علاوہ مناسب مہم کے ذریعے نوجوانوں تک پہنچنے کی تجویز بھی رکھی۔


    جناب وینکیا نائیڈو نے پارلیمنٹ سمیت تمام لیجس لیچر میں بحث ومباحثے سمیت عام زندگی کے تمام شعبوں میں مساوات اور مہارت کی ضرورت پر زور دیا۔


    ہندوستان کے آئین کے ارتقاء اور اس کی اصلیت کا ذکر کرتے ہوئے جناب نائیڈو نے کہا کہ آئین میں فعالیت نے ملک کو جمہوری طور پر مستحکم کرنے اور سماجی اقتصادی ترقی کی جانب گامزن کردیا ہے۔ نائب صدر جمہوریہ نے کہا کہ ایمرجنسی کے زمانے کو چھوڑ کر گزشتہ 70 سال میں ہندوستان کو جمہوریت میں جو تجربہ حاصل ہوا ہے وہ انتہائی مثبت رہا۔


    انہوں نے کہا کہ یہ ہمارے ملک کے لچک دار ، پارلیمانی جمہوی کے مضبوط فریم ورک ، ایک زبردست انتخابی نظام اور سب سے بڑھ کر آئینی شقوں کے ذریعے ناراضگی ظاہر کرنے کی عوام کی صلاحیت کا ایک شاندار ثبوت ہے، جس نے ہمیں ڈکٹیٹر شپ کی طرف رُ خ کرنے سے روکا ہے۔


    انہوں نے کہا کہ ہماری جمہوریہ میں عوام کا مرکزی کردار ہے اور اس سے ملک نہ صرف سب سے بڑی جمہوریت کے طور پر ابھرا ہے بلکہ ایک چمکتے ہوئے پارلیمانی نظام کے ساتھ ایک ارتعاش پذیر تکثیری ثقافت کی ایک شاندار علامت بھی ہے۔ ہمارا آئین ہر معاشرے کے حقوق کے تحفظ میں نمایاں کردار ادا کر رہا ہے۔


    ڈاکٹر بی آر امبیڈ کر کی طرف سے ظاہر کی گئی تشویش کا ذکر کرتے ہوئے نائب صدر جمہوریہ نے سیاسی پارٹیوں سے اپیل کی کہ وہ ملک کو مذہب سے اوپر رکھیں تاکہ سخت جد وجہد اور قربا نیوں سے حاصل کی گئی آزادی خطرے میں نہ پڑے۔


    ۔۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 5379

    
    
    (Release ID: 1593613) Visitor Counter : 4
    
    
      Read this release in: English , Hindi