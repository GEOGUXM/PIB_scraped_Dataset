      صدر جمہوریہ کا سکریٹریٹ

      آئی آئی ٹی، این آئی ٹی اور آئی آئی ای ایس ٹی کے ڈائریکٹرز کی میٹنگ سے صدرجمہوریہ کووندکاخطاب
      Posted On: 19 NOV 2019 2:11PM by PIB Delhi


    صدرجمہوریہ جناب رام ناتھ کووند نے آج یہاں راشٹرپتی بھون میں اعلی تعلیمی اداروں کے سربراہوں سے خطاب کرتے ہوئے کہا کہ میں آپ سبھی 23 انڈین انسٹی ٹیوٹ آف ٹیکنالوجی،31 نیشنل انسٹی ٹیوٹ آف ٹیکنالوجی اور انڈین انسٹی ٹیوٹ آف انجینئرنگ، سائنس ایند ٹیکنالوجی کے ڈائریکٹروں کا راشٹرپتی بھون میں استقبال کرتا ہوں۔


    ہر سال کی طرح مجھے آپ کے ساتھ بات چیت کرتے ہوئے خوشی محسوس ہورہی ہے کیونکہ آپ لوگ ٹیکنالوجی کے انتہائی اہم اداروں کے سربراہ ہیں۔ ان اداروں نے قومی تعمیر میں بہت زیادہ تعاون کیا ہے۔ میں آپ سبھی کے ذریعہ عمدگی کی جستجو کا جو مظاہرہ کیا گیا ہے اس کا اعتراف کرتا ہوں۔ ملک ،اپنی ترقی کی جانب پیش رفت، زیادہ مساوی مستقبل کے لئے آپ پر انحصار کرتا ہے۔ اگر علم میں طاقت ہے تو آپ سبھی کے پاس ہندوستان کے سفر کو نیا رخ دینے کے لئے دنیا کی طاقت موجود ہے۔


    اپنی سالانہ ملاقات کے دوران میں آپ سے آپ کے عظیم تعلیمی ہب کے بارے میں، ہندوستان کے ہونہار نوجوانوں کے خواب اور توقعات کے بارے میں نیز مستقبل کے چیلنجوں کے بارے میں سننا چاہتا ہوں۔آپ کی قیادت میں آپ کے اداروں کی غیر معمولی حصولیابیوں، قومی سطح پر ان کی بہتری اور بین الاقوامی سطح پر ان کی رینکنگ کے بارے میں سنتا ہوں تو بے حد خوشی ہوتی ہے۔


    ہمیں آج مذکورہ اداروں کے ذریعہ پیش کردہ مقالے موصول ہوئے ہیں۔ جن میں مختلف اقدامات کی بات کہی گئی ہے جن سے رینکنگ کو بہتر بنایا جاسکتا ہے۔ یہ رینکنگ محض اعداد وشمار میں دیکھی جاسکتی ہے لیکن یہ اہم ہے کیونکہ مختلف پیمانوں پر آپ کی ترقی کو ظاہر کرتی ہے۔ میں ان تمام اداروں کو مبارک باد پیش کرتا ہوں جو رینکنگ میں اوپر آئے ہیں۔ مجھے امید ہے کہ دوسرے ادارے ان کے تجربات سے سیکھ سکتے ہیں اور ان کے بہترین طریقہ کار کو اپناسکتے ہیں، جن پر روشنی ڈالی گئی ہے۔مجھے امید ہے کہ آئندہ برسوں کے دوران آپ کے مابین زیادہ صحت مند مسابقت پیدا ہوگی۔


    جب خاتون سائنسدانوں کی زیادہ سے زیادہ شراکت داری ہوتی ہے تو سائنس اور ٹیکنالوجی زیادہ آسان ہوجاتی ہے۔ مجھے یہ جان کر خوشی ہوئی ہے کہ آپ کے اداروں کے صنفی تناسب میں تیزی سے بہتری آئی ہے۔ میں آپ کی مختلف کمیٹیوں میں خاتون ویزیٹروں کی تعداد میں اضافہ کرنے کی کوشش کرتا رہا ہوں پھر بھی آپ کے اداروں میں خاتون فیکلٹی کی تعداد اب بھی بہت کم ہے۔ مجھے یقین ہے کہ اس مسئلے پر آپ سبھی کی توجہ مرکوز ہوگی، جس کا یہ مستحق ہے۔


    زیادہ سے زیادہ خاتون فیکلٹی اراکین کے ساتھ ہمیں بین الاقوامی تجربات کے حامل زیادہ شعبوں کی ضرورت بھی ہوگی۔اگرچہ آپ کے اداروں کے ذریعہ کچھ پیش رفت کی گئی ہے پھر بھی بہت کچھ کرنے کی مزید ضرورت ہے۔یہ ایک ایسا دور ہے جس میں آپ سب کی جانب سے زیادہ مربوط کوششیں کرنے کی ضرورت ہے۔


    گزشتہ ماہ مجھے آج یہاں موجود اداروں میں سے ایک کا انڈومینٹ فنڈ شروع کرنے کا موقع ملا تھا۔ مجھے امید ہے کہ اسی طرح دوسرے ادارے بھی اپنی سرگرمیوں میں اپنے فارغ التحصیل طلبا کو شریک کریں گے۔ آپ کے فارغ التحصیل طلبا آپ کے اداروں کی تعمیر میں اہم شراکتدار ہوتے ہیں۔ انہیں آپ کی ترقی کی کہانی کا حصہ بننا چاہئے۔


    آپ کو اپنے ادارے کی دوسری نسل کے رہنما ؤں پر توجہ مرکوز کرنی ہوگی۔یہاں یہ بات ضروری ہے کہ آپ اہل منتظمین تیار کریں جو آپ کو نئے ویژن اور قیادت کی فراہمی کے قابل بنائیں گے۔یہ کوئی آسان کام نہیں ہے لیکن وزارت کے ذریعہ ماہرین تعلیم کی قیادت یا ایل ای اے پی پروگرام کے ذریعہ اس سلسلے میں متعدد ضروری اقدامات کئے گئے ہیں۔ مجھے یہ جان کر خوشی ہوئی ہے کہ ایک دو ماہ قبل ہی انسانی وسائل کے وزیر کے ذریعہ اس پروگرام کا دوسرا ایڈیشن شروع کیا گیا تھا۔


    خواتین و حضرات!


    میں وکرم سارا بھائی، ہومی بھابھا اور ستیش دھون جیسے ہمارے عظیم اداروں کے معماروں کی وراثت کو آگے بڑھتا ہوا دیکھناچاہتا ہوں۔سارا بھائی نے پیور سائنس اور ٹیکنالوجی دونوں میں نہ صرف متعدد عظیم تعلیمی ادارے قائم کئے تھے بلکہ انہیں سماج کا حصہ بھی بنایا تھا۔ بذات خود ایک صنعت کار ہونے کے انہوں نے تحقیق و صنعت، سائنس اور سماج کے درمیان رابطہ قائم کیا تھا۔


    میں آج آپ کے اہم اداروں اور سماج کے درمیان مزید خلیج کو دور کرنے کے بارے میں تبادلہ خیال کرناچاہتا ہوں کیونکہ یہ ادارے سماج کاحصہ ہوتے ہیں۔ اگر آپ بات چیت کے دوران اپنے تجربات کو پیش کریں تو مجھے بے حد خوشی ہوگی۔


    سال میں یہ وقت آتا ہے جب قومی راجدھانی میں ہوا کا معیار دوسرے کئی شہروں کے مقابلے میں تمام ضابطوں کے اعتبار نہایت خراب ہوجاتاہے۔ ہمیں کئی قسم کے چیلنجوں کا سامنا ہے۔ جن سے قبل کبھی واسطہ نہیں پڑا تھا۔ گزشتہ کئی صدیوں کے دوران ہائیڈرو کاربن کی توانائی نے دنیا کی شکل بد ل دی ہے لیکن اب یہ ہمارے وجود کے لئے بھی خطرہ بن گئی ہے۔ اس چیلنج میں آبادی کی معقول تعداد کو غریبی سے باہر نکالنے کے لئے قومی جدوجہد کو کئی گنا زیادہ بنادیا ہے۔تاہم ہمیں اس کا متبادل تلاش کرنا ہوگا۔


    کئی سائنسدانوں اور مستقبل کی باتیں کرنے والوں نے اس سلسلے میں پریشان کن صورتحال پیش کی ہے۔ ہمارے شہروں میں اسماک اور ناقص حد بصارت سے ہمیں مستقبل میں بھی اس صورتحال کے برقرار رہنے کا خوف پیدا کردیا ہے۔ مجھے یقین ہے کہ آپ کے تعلیمی ادارے اپنے متعدد ماہرین کے ساتھ اس حساس صورتحال سے نمٹیں گے اور ہماری مشترکہ مستقبل کے طلبا اور محققین کے درمیان بیداری پیدا کریں گے۔


    خواتین و حضرات!


    ہماری حکومت نے ایز آف ڈوئنگ بزنس کے اشاریہ پر ہندوستان کی رینکنگ کو بہتر بنانے کی مربوط کوششیں کی ہیں۔ اب اس کا ارادہ تمام شہریوں کی زندگی کے معیار کو بہترین بنانا ہے۔ ہم اس سمت میں کس طرح آگے بڑھ سکتے ہیں اور سب کے لئے زندگی کو سہل بنا سکتے ہیں۔ خصوصاً سماج کے حاشیہ پر رہنے والوں کی زندگی کو بہتر بناسکتے ہیں؟ بعد ازاں اسی ہفتہ ریاستوں کے گورنر حضرات راشٹر پتی بھون میں ہوں گے۔ جہاں وہ اپنی کانفرنس میں اہم نکات پر غوروخوض کریں گے۔ مجھے یقین ہے کہ حکمرانی کے اس شعبے کے مسئلے کا حل نکلے گا۔ ٹیکنالوجی کے تناظر میں مجھے یقین ہے کہ آپ کے ادارے اس مسئلے کے حل میں انتہائی اہم تعاون کرسکتے ہیں۔ شہری بنیادی ڈھانچے کو بہتر بنانے، صاف پانی کی فراہمی کے نظام کو بہتر بنانے، حفظان صحت کی فراہمی کو مزید موثر بنانے میں نمایاں طور پر تعاون کرسکتے ہیں۔ اس کے علاوہ وہ اوسط ہندوستانی کی زندگی کو ڈرامائی انداز میں ٹیکنالوجی کی مدد سے بہتر بنا سکتے ہیں۔ حکومت اختراع پر دازی ، ٹیکنالوجی کی تیاری کے لئے زیادہ سے زیادہ ترغیبات فراہم کرتی ہے تاکہ تمام شہری بہتر مستقبل کی امید کرسکیں۔


    ایک لفظ میں کہہ دوں تو ہم ٹیکنالوجی کے دور میں رہتے ہیں۔ یقینی طور پر ٹیکنالوجی سست رفتار سے آگے بڑھ رہی ہے اور زندگی میں زیادہ انوکھے خیالات لائی ہے۔ جو بات دس برس قبل نہیں سوچی جاتی تھی وہ آج سوچی جارہی ہے۔ یہ آرام و آسائش نہیں بلکہ آج کی ضرورت ہے۔ اس عمل کو اقتصادی طاقت سے رفتار ملی ہے اور یہ تیزی سے آگے بڑھ رہی ہے۔ معیشت کا حوالہ دیتے ہوئے میں معاشی وسائل ، انسانی وسائل کا ذکر کرتا ہوں۔ میں اس بار آپ کے ادارےمیں پلسمنٹ سیزن میں آیا ہوں جو جوش وخروش کے ساتھ شروع ہوا ہے۔ آپ کے طلباء صرف روزگار کے متلاشی نہیں ہوتے ہیں بلکہ ان میں روزگار دینے کی صلاحیت موجود ہے۔ حکومت نے اسٹارٹ اپ کے لئے مثبت ماحول بنایا ہے اور مجھے امید ہے کہ ادارے اس سلسلے میں انہیں صحیح مواقع فراہم کریں گے۔


    خواتین وحضرات!


    میں تعلیم اور بااختیار بننے میں اس کے کردار کے تئیں کافی جوشیلا رہا ہوں اس لئے مجھے آپ کے ساتھ بات کرتے ہوئے بے حدخوشی کا احساس ہورہا ہے۔ میں ہندوستان کے بہتر ٹیلنٹ کی ذہن سازی کے آپ کے کام کے تئیں اپنی نیک خواہشات پیش کرتا ہوں۔


    شکریہ


    جے ہند


    *********


    U – 5186

    
    
    (Release ID: 1592227) Visitor Counter : 13
    
    
      Read this release in: English , Hindi