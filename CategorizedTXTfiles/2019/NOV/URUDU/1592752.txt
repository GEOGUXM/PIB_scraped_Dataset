      ریلوے کی وزارت

      عالمی سطح کے ریلوے اسٹیشنوں کے قیام کی منصوبہ بندی
      Posted On: 20 NOV 2019 5:29PM by PIB Delhi


    نئی دلّی، 20 نومبر /ریلوے اور تجارت و صنعت کے وزیر جناب پیوش گوئل نے آج لوک سبھا میں ایک سوال کے تحریری جواب میں بتایا ہے کہ وزارت ریلوے نے انڈین ریلوے اسٹیشن ڈیولپمنٹ کارپوریشن لمیٹیڈ (آئی آر ایس ڈی سی) ، ریل لینڈ ڈیولپمنٹ اتھارٹی (آر ایل ڈی ) اور دیگر مرکزی ایجنسیوں کے ذریعہ ریلوے اسٹیشنوں کی از سر نو ترقی و فروغ کی منصوبہ بندی کی ہے۔ بھارتیہ ریلوے کے تمام اہم ریلوے اسٹیشنوں کے تکنیکی۔ اقتصادی سہولیات سے متعلق مطالعے کے لئے ان ایجنسیوں سے کہا گیا ہے۔ ان مطالعات کے نتائج پر مبنی رپورٹوں کی بنیاد پر اسٹیشنوں کو مرحلہ وار ری ڈیو لپمنٹ کئے جانے کا منصوبہ ہے۔


    حبیب گنج (بھو پال) اور گاندھی نگر اسٹیشنوں کی از سر نو ترقی و فروغ کا کام جاری ہے۔ وزارت ریلوے بھو بنیشور اسٹیشن کے ری ڈیو لپمنٹ کا کام حکومت اوڈیشہ کے تعاون سے کر رہی ہے۔ ریل لینڈ ڈیولپمنٹ اتھارٹی (آر ایل ڈی اے) نے دہرہ دون ریلوے اسٹیشن کے ری ڈیو لپمنٹ کے لئے مسوری دہرہ دون ڈیولپمنٹ اتھارٹی (ایم ڈی ڈی اے) کے ساتھ ایک مفاہمت نامہ طے کیا ہے۔ آر ایل ڈی اے نے اجنی (ناگپور) ریلوے اسٹیشن کو ملٹی ماڈل ہب کے طور پر ری ڈیولپ کرنے کے لئے اپریل، 2019 میں نیشنل ہائی وے اتھارٹی کے ساتھ ایک مفاہمت نامہ طے کیا ہے۔


    ۔۔۔۔۔۔


    U.5264

    
    
    (Release ID: 1592752) Visitor Counter : 4
    
    
      Read this release in: English