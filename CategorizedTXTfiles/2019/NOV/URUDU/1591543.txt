      نائب صدر جمہوریہ ہند کا سکریٹریٹ

      نائب صدرجمہوریہ نے شمولیت والی ترقی کے لئے مزدوروں اورکسانوں کی قوت خرید میں اضافہ کرنے کی ضرورت پر زور دیا ہے
      
      شفاف ،دیر پا اور اعلی ٰ ترقی سے وابستہ شمولیت والی معیشت کے لئے قانون سازی کا نیا نظام تشکیل دیا جارہا ہے
      
      دولت پیدا کرنے کے لئے سرمایہ اور محنت دونوں چیزیں ضروری ہیں : نائب صدر جمہوریہ
      
      جناب وینکیا نائیڈو نے مزدور یونینوں پر زوردیا ہے کہ وہ کارکنوں کو چوتھے صنعتی انقلاب کے لئے تیار کریں
      
      جناب وینکیا نائیڈو نے جناب دتّو پنت ٹھینگڑی کے یوم پیدائش کی 100ویں سالگرہ کی تقریب سے خطاب کیا
      Posted On: 13 NOV 2019 7:04PM by PIB Delhi


    نئیدہلی 14 نومبر۔نائب صدر جمہوریہ جناب وینکیا نائیڈو نے آج کہا ہے کہ مزدور اورکسان نہ صرف اپنی سخت محنت سے معیشت کی رفتار میں اضافہ کرتے ہیں بلکہ وہ صارفین کی حیثیت سے معیشت میں مانگ بھی پیدا کرتے ہیں ۔ اس لئے ضروری ہے کہ ان کی قوت خرید میں اضافہ کیا جائے تاکہ شمولیت والی ترقی کو مزید جِلا ملے ۔


    آج نئی دلی میں دتو پنت ٹھینگڑی کے یوم پیدائش کی 100 ویں سالگرہ کی تقریب سے خطاب کرتے ہوئے جناب نائیڈو نے وسائل کی مساوی تقسیم کے لئے کہا تاکہ ایک مستحکم اور شمولیت والی معیشت پیدا کی جاسکے ۔ انہوں نے کہا کہ دولت کے چند ہاتھوں میں ارتکاز سے معیشت میں عدم توازن اور معاشرے میں مزاحمت پیدا ہوتی ہے ۔؎


    اس بات کو اجاگر کرتے ہوئے کہ دولت پیدا کرنے کے لئے سرمایہ اور محنت دونوں چیزیں ضروری ہیں ۔ نائب صدر جمہوریہ نے ان دونوں کے درمیان تعاون اور ہم آہنگی کے لئے کہا ۔ انہوں نے ہر اس شخص کا احترام کرنے کے لئے کہا جو دولت کی تشکیل میں اپنا رول ادا کرتا ہے ، خواہ وہ مزدور ہو ، منتظم ہو یا سرمایہ کار ہو۔ پیداوار کی چین میں ان سب لوگوں کا اہم رول ہوتا ہے ۔


    وقف کے سلسلے میں مہاتما گاندھی کے تصور کا ذکر کرتے ہوئے جناب نائیڈو نے کہا کہ دولت انفرادی شخص کے تعیش کے لئے نہیں ہے بلکہ یہ اجتماعی طورپر کمیونٹی کی ملکیت ہے اور دولت کو عوام کی فلاح وبہبود کے لئے استعمال کیا جانا چاہئے ۔


    عالمی اقتصادی تبدیلیوں کا ذکر کرتے ہوئے نائب صدر جمہوریہ نے کہا کہ عالمی معیشت کے طرز پر ہم بھی اپنی معیشت میں تبدیلی لارہے ہیں۔ شفاف،دیر پا اور اعلیٰ ترقی سے شمولیت والی معیشت قانون سازی کا نیا نظام تشکیل دیا جارہا ہے۔ اس طرف اشارہ کرتے ہوئے کہ بھارت ، اسٹارٹ اپس کا تیسرا سب سے بڑا مرکز ہے ۔ انہوں نے کہا کہ نئے اسٹارٹ اپس کا نظام ہماری معیشت میں فروغ پارہا ہے ۔ انہوں نے مزید کہا ہم اپنی معیشت میں تعمیری نوعیت کی تبدیلیاں دیکھ رہے ہیں ۔


    جناب دتو پنت ٹھینگڑی کو ایک عظیم دانشور اور کرم یوگی قرار دیتے ہوئے جناب نائیڈو نے اس بات کے لئے ان کی تعریف کی کہ انہوں نے ملک میں سب سے طاقتور نیشنلسٹ ٹریڈ یونین قائم کی ۔ انہوں نے کہا :’’ یہ بات نوٹ کرنے کے قابل ہے کہ انہوں نے کبھی بند کی اپیل نہیں کی اور کبھی بھی ٹریڈ یونین کو تشدد میں ملوث نہیں کیا ۔‘‘


    چوتھےصنعتی انقلاب کا ذکر کرتے ہوئے نائب صدر جمہوریہ نے ٹریڈ یونینوں سے کہا کہ وہ کارکنوں اور کسانوں کو اس نئے چیلنج کے لئے تیار کریں ۔ انہوں نے کہا :’’ بھارتیہ مزدور سنگھ اور بھارتیہ کسان سنگھ کو حکومت کے مختلف پروگراموں کے بارے میں آگاہی پھیلانی چاہئے اور کارکنو ں نیز کسانوں کو نئی ٹکنالوجیوں کے معاملے میں تربیت دینی چاہئے ۔‘‘


    جناب دتو پنت ٹھینگڑی کو فیضان بخشنے والی شخصیت قرار دیتے ہوئے جناب نائیڈو نے کہا کہ ان کے لئے نیشنلزم ، تمام طبقوں کے خیالات اور ان کے مفادات کو یکجا کرنے کا کام تھا۔ انہوں نے کہا :’’ جناب دتو پنت ٹھینگڑی نے کبھی طبقاتی نفرت اور طبقاتی لڑائیوں میں یقین نہیں رکھا اور طبقے کو ہی غیر متعلق قرار دیا ۔ ‘‘


    شری دتو پنت ٹھینگڑی کی طرف سے بنائی گئی مختلف تنظیموں مثلاََ اکھل بھارتیہ گراہک پنچایت ، بھارتیہ ادھیوکتا سنگھ اور سنسکار بھارتی کی تعریف کرتے ہوئے نائب صدر جمہوریہ نے کہا کہ جمہوریت ، صرف ووٹ ڈالنے تک محدود نہیں ہونی چاہئے بلکہ قومی امور میں لوگوں کو بھی سرگرمی سے شامل کیا جانا چاہئے ۔ انہوں نے کہا کہ اس طرح کی تنظیمیں لوگوں کی خواہشات کو تعمیری آوازدینے میں مددگار ثات ہوتی ہیں۔


    گجرات کے سابق گورنر اور شری دتو پنت ٹھینگڑی جنم شتابدی سمارو سمیتی کے صدر پروفیسر او م پرکاش کوہلی ،راشٹریہ سوئم سیوک سنگھ کے جوائنٹ جنرل سکریٹری جناب دتاترے ہوسا بالے ، بھارتیہ کسان سنگھ کے جنرل سکریٹری جناب بدری نارائن ، بھارتیہ مزدور سنگھ کے صدر جناب سی کے ساجھی نارائنن اور سودیشی جاگرن منچ کے تنظیمی سکریٹری جناب ستیش بھی اس موقع پر موجود معزز شخصیات میں شامل تھے۔


    ۰۰۰۰۰۰


    م ن ۔ج۔رم


    U-5086

    
    
    (Release ID: 1591543) Visitor Counter : 3
    
    
      Read this release in: English , Hindi