      وزارت دفاع

      رکشا منتری راج ناتھ سنگھ کا، رافیل کی خریداری سے متعلق ،نظرثانی کی عرضیوں پر سپریم کورٹ کے فیصلے پر بیان
      Posted On: 14 NOV 2019 8:24PM by PIB Delhi


    نئیدہلی 15 نومبر۔میں رافیل معاملے میں نظرثانی کی عرضیوں کو سپریم کورٹ کے ذریعہ واضح طورپر مسترد کردینے کے فیصلے کا کھلے دل سے خیر مقدم کرتا ہوں اور اس فیصلے کے ساتھ ہی حکومت کے موقف کی تصدیق ہوگئی ہے۔ سپریم کو رٹ کا فیصلہ، فیصلہ سازی میں ہماری حکومت کی شفافیت پر بھی ایک فیصلہ ہے ۔


    رافیل طیاروں کی خریداری ہندوستان کی دفاعی تیاریوں کو اپ ڈیٹ کرنے اور اپ گریڈ کرنے کی اشد ضرورت کو مدنظر رکھتے ہوئے مکمل طورپر شفاف انداز میں کی گئی تھی ۔ دفاعی تیاریوں اور قو می سلامتی سے متعلق امور پر کبھی بھی سیاست نہیں کی جانی چاہئے ۔


    کچھ مخصوص سیاسی جماعتوںاور ان کے رہنماؤں نے رافیل طیارے کی خریداری میں جو الزامات لگائے تھے وہ انتہائی بدبختانہ ،غیر ضروری اور بدنیتی پر مبنی تھے۔ فیصلے میں درست طور پر ایسے سیاست دانوں کو غلط الزامات لگانے کے دوران محتاط رہنے کی ہدایت کی گئی ہے ۔


    رافیل سودے میں بدعنوانی کا الزام وزیر اعظم جناب نریندر مودی اور ان کی حکومت کی صاف ستھری اور ایماندارانہ شبیہہ کو خراب کرنے کی کوشش کے سوا کچھ نہیں تھی۔


    ہندوستان کے لوگ ا س بہتا ن آمیز مہم کے لئے مْخالفین کو معاف نہیں کریں گے اور انہیں لوگوں کو گمراہ کرنے کے لئے معافی مانگنی چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔رم


    U-5116

    
    
    (Release ID: 1591731) Visitor Counter : 3
    
    
      Read this release in: English , Hindi