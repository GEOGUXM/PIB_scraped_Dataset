      صدر جمہوریہ کا سکریٹریٹ

      صدر جمہوریہ ہند کا پندرہویں ایف آئی سی سی آئی اعلیٰ تعلیمی سربراہ ملاقات سے خطاب
      Posted On: 27 NOV 2019 4:47PM by PIB Delhi


    نئیدہلی۔ 27 ؍نومبر۔صدر جمہوریہ ہند جناب رام ناتھ کووند نے27نومبر2019 کو نئی دہلی میں پندرہویں ایف آئی سی سی آئی سربراہ ملاقات سے خطاب کیا۔ اس سمّٹ کا اہتمام بھارتی تجارت اور صنعت کی فیڈریشن نے فروغ وسائل انسانی اور تجارت وصنعت کی وزارتوں کے تعاون واشتراک سے کیا ہے۔


    اس موقع پر اظہار خیال کرتے ہوئے صدر جمہوریہ ہند نے کہا کہ کل کی دنیا میں علم ، مشین پر مبنی انٹلی جنس اور ڈیجیٹل طریقوں کی حکمرانی ہوگی۔ اس تغیر کے لئے اپنے آپ کو تیار کرنے اور اس کے لامتناہی مواقع سے استفادہ کرنے کیلئے ہمیں اپنی اعلیٰ تعلیم کے شعبے کو نئے کورسوں اور عمیق ترین تحقیق پر مبنی جدیدکاری سے ہم آہنگ کرنا ہوگا۔ ندرت ، اختراع اور غور وفکر کو ہمارے نصاب میں بنیادی جگہ دی جانی چاہئے۔ بھارت میں دنیا کے مقابلے میں تیسرا سب سے وسیع سائنسی اور انسانی وسائل کا مخزن موجود ہے ، اگر ہم تعلیمی اداروں اور صنعتی اداروں کے مابین مضبوط تعلقات استوار کرسکیں تو ہمارے پاس وہ مضمرات دستیاب ہوں گے جن کے توسط سے ہم دنیا کی تحقیق وترقیات کی راجدھانی بن سکیں گے۔ اس کے ساتھ ساتھ سائنس ، نرم کاری پر مبنی فنون اور عمرانیات کے شعبوں پر بھی توجہ مرکوز کی جانی چاہئے تاکہ ٹیکنالوجی کے فوائد متعلقہ افراد ، برادریوں اور ثقافتوں تک بھی پہنچ سکیں۔


    صدر جمہوریہ ہند نے کہا کہ تجسس کا جذبہ ، تنقیدی شعور اور تمام معاملات میں کیا، کیسے اور کیوں کے جذبے کے ساتھ آگے بڑھنے سے ہی کامیابی حاصل ہوگی اور تناظر کا بھی تقاضہ یہی ہوگا کہ انہیں پروان چڑھایا جائے۔ خلاقیت ، تخیل اور نظریات جو طلباء کے اذہا ن میں آتے ہیں، انہیں سامنے لانا ہوگا اور انہیں پروان چڑھانا ہوگا تاکہ وہ بالیدہ ہوکر نتائج کی شکل لے سکیں۔ ایسی ہی تعلیمی بیداری یا احیاء کو ممکن بنائیں اور ہمیں اس بات کی بھی ضرورت ہے کہ ہم رجحانات سے متعلق تطبیق اور متعدد محاذوں پر نئے نظریات کو قبول کرنے کا راستہ بھی ہموار کریں۔ خاص طور سے تعلیمی قیادت کی سطح پر ایسا ہونا ضروری ہے، اس کے ساتھ ہی ساتھ طلباء- اساتذہ کو اس میں شامل کرنا اور ٹیکنالوجی کو ضروریات کے ساتھ ہم آہنگ کرنا بھی لازم ہوگا۔


    صدر جمہوریہ ہند نے کہا کہ اعلیٰ تعلیم کا شعبہ کافی اخراجات کا طلبگار ہوتا ہے ، اسے پروان چڑھانے کا مطلب بااختیار بننا ہے اور ہمیں اس سلسلے میں تمام تر شراکت داروں یعنی پالیسی سازوں ، ماہرین تعلیم ، محققین ، صنعتکاروں اور دیگر افراد کو اپنی جانب سے تعاون اور حمایت فراہم کرنی ہوگی۔ ملک کی سماجی- اقتصادی حقیقی صورتحال کو ذہن میں رکھتے ہوئے عوامی ادارے ایک قائدانہ کردار ادا کریں گے اس کے ساتھ ہی ساتھ نجی شعبے کو بھی قومی کوششوں میں بھی اپنا تعاون دیتے رہنا چاہئے۔


    ۔۔۔۔۔۔۔۔۔۔


    U-5412

    
    
    (Release ID: 1593941) Visitor Counter : 5
    
    
      Read this release in: English , Hindi , Marathi