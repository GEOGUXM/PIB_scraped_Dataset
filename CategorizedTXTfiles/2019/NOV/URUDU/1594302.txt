      امور صارفین، خوراک اور عوامی تقسیم کی وزارت

      سبزیوں اور پھلوں کی مانگ اور فراہمی
      Posted On: 29 NOV 2019 4:01PM by PIB Delhi


    نئی دہلی، 29 ؍ نومبر :صارفین کے امور ،خوراک اور سرکاری نظام تقسیم کے وزیر مملکت جناب دانوے راؤ صاحب دادا راؤ آج راجہ سبھا میں ایک سوال کے تحریری جواب میں مندرجہ ذیل معلومات فراہم کی۔


    سبزیوں اور پھلوں کی قیمتوں میں اضافہ اور کمی کا انحصار ان کی مانگ اور فراہمی پر ہوتا ہے۔اس کا انحصار اور بہت سے عوامل پر بھی ہوتا ہے، مثلاً اِن پُٹ (کیمیاوی کھاد، مزدوروں کی اُجرت) کی لاگت سبزیوں اور پھلوں کا جلدی خراب ہونا ، ان کے اسٹوریج ، ٹرانسپورٹیشن کی لاگت، لدائی اور اترائی کے اخراجات، ان کی چھنٹائی، تھوک فروش کا معاوضہ، سبزیوں اور پھلوں کو ایک جگہ سے دوسری جگہ لے جانے میں ہونے والا نقصان، خوردہ فروشوں کا معاوضہ وغیرہ۔ اس کے علاوہ اسٹوریج، ذخیرہ اندوزی اور کالابازاری نیز خراب موسمی حالات پر بھی اس کا انحصار ہوتا ہے۔


    حکومت نے خوراک کی ضروری اشیا ء کی قیمتوں کو مستحکم بنانے کے لئے وقتاً فوقتاً مختلف اقدامات کئے ہیں۔ ان اقدامات میں درآمدی ڈیوٹی، کم از کم برآمدی قیمت اور برآمدی پابندیوں سے متعلق تجارتی اور مالی پالیسیوں کا مناسب استعمال شامل ہیں۔ ان کا مقصد اندرون ملک ان اشیاء کی فراہمی کو باضابطہ بنانا اور قیمتوں کو اعتدال میں رکھنا، اسٹاک کی حد پر عمل درآمد کرانااور ریاستوں ؍مرکز کے زیر انتظام علاقوں کو ذخیرہ اندوزی کرنے والوں کو اور کالا بازاری کرنےوالوں کے خلاف مؤثر کارروائی کا مشورہ دینا وغیرہ شامل ہے۔بھارت سرکار پھلوں کی پیداوار کو بڑھانے کے لئے مشن فار انٹیگریٹڈ ڈیولپمنٹ آف ہارٹی کلچر (ایم آئی ڈی ایچ)جیسی اسکیموں پر عمل درآمد کررہی ہے۔ پرائز اسٹیبلائزیشن فنڈ (پی ایس ایف) اسکیم کے ذریعے دالوں، پیاز اور آلو جیسی زرعی اشیاء کی قیمت کو مستحکم بنایا جارہا ہے۔


    ضروری اشیاء مثلاً پیاز، آلو اور ٹماٹر کی قیمت اور فراہمی کی صورتحال کا جائزہ لینے کے لئے اعلیٰ سطح کی میٹنگیں ہوتی رہتی ہیں۔ یہ میٹنگیں وزیروں ، سیکریٹریوں کی کمیٹیوں، بین وزارتی کمیٹی ، پرائز اسٹیبلائزین فنڈ، مینجمنٹ کمیٹی اور دیگر محکمہ جاتی سطح پر ہوتی ہیں۔ان کا مقصد قیمتوں کے بارے میں مناسب فیصلے کرنا ہوتا ہے۔ جن میں اگر ضرورت پڑے تو مارکیٹ میں دخل اندازی کا معاملہ بھی شامل ہوتا ہے۔


    ********


    م ن۔ج۔ن ع


    U: 54 68

    
    
    (Release ID: 1594302) Visitor Counter : 8
    
    
      Read this release in: English