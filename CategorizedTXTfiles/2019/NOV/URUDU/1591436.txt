      عملے، عوامی شکایات اور پنشن کی وزارت

      جموں وکشمیر اور لداخ کو مرکز کے زیر انتظام علاقوں کا درجہ دیا جانا ایک تاریخی قدم ہے
      
      اس اقدام سے علاقے میں زبردست ترقی اور پیش رفت کے دروازے کھلےہیں: ڈاکٹر جتیندر سنگھ
      
      Posted On: 12 NOV 2019 7:49PM by PIB Delhi


    نئیدہلی 13 نومبر۔شمال مشرقی خطے کی ترقی کے وزیر مملکت (آزادانہ چارج ) وزیر اعظم کے دفتر میںوزیر مملکت ،عملے ،عوامی شکایات اور پنشن ، ایٹمی توانائی اور خلا کے وزیر مملکت ڈاکٹر جتیندر سنگھ نے کہا کہ جموںوکشمیر اور لداخ کو مرکز کے زیرانتظام دوعلاقے بنانے سے اس خطے میں زبرست ترقی اور پیش رفت کے دروازے کھل گئے ہیں۔آج یہاں مرکز کے زیر انتظام علاقے جموں وکشمیر کے ٹیچروں کے ایک وفد سے خطاب کرتے ہوئے انہوں نے کہا کہ دفعات 370 اور 35۔اے فرسودہ ہوگئے تھے اور ان سے سابق ریاست جموں وکشمیر کی ترقی میں رکاوٹیں پیدا ہورہی تھیں ۔انہوں نے کہا :’’ ان دفعات کی منسوخی سے کرپشن کے خلاف بھی جنگ شروع ہوئی ہے کیونکہ مرکز کے زیر انتظام علاقے کی پولیس میں کرپشن مخالف بیورو قائم کردیا گیا ہے ۔‘‘


    ڈاکٹر جتیندر سنگھ نے کہا کہ جب سے مرکز کے زیر انتظام علاقے تشکیل پائے ہیں ،ٹیچروں کی حیثیت ریاستی ملازمین کے طور پر ختم ہوگئی ہے بلکہ اب وہ مرکزی حکومت کے ملازمین کے برابر آگئے ہیں۔ ڈاکٹر جتیندر سنگھ نے کہا :’’ ان کی تنخواہیں دوگنی ہوگئی ہیں اور وہ اب بہت سے مالی فائدے حاصل کرسکتے ہیں ، مثلاََ صحت کی دیکھ بھال کا نظام ،سی جی ایچ ایس ، تعلیمی الاؤنس اوربچوں کی تعلیم کے لئے ہوسٹل کی سہولت نیز ایل ٹی سی وغیرہ ۔‘‘


    ڈاکٹر جتیندر سنگھ نے نوتشکیل شدہ مرکز کے زیر انتظام علاقو ں کے لئے ایک خودمختار تعلیمی کمیشن کا قیام ، شفاف ٹرانسفر پالیسی اور اسکولی تعلیم کے محکمے میں تمام کاڈروں کے لئے ڈی پی سی اور تنخواہوں کی بروقت ادائیگی کے سلسلے میں ٹیچروں کی مانگوں کو بڑے تحمل کے ساتھ سنا۔


    ڈاکٹر جتیندر سنگھ نے کہا کہ وزیر اعظم جناب نریندر مودی نے مرکز کے زیر انتظام علاقے جموں وکشمیر کے لئے ایک نئی صبح کا وعدہ کیا ہے۔ انہوں نے کہا :’’ مرکزکے زیر انتظام علاقے کے لئے 8 میڈیکل کالج منظور کئے گئے ہیں۔ کٹھوعہ ،اودھم پور اور ڈوڈہ میں ایک ایک اور جموں اورسری نگر میں دو دو ایمس ترقیاتی کاموںکو انجام دینے کے لئے ہر پنچایت کے لئے ایک کروڑ روپے منظور کئے گئے۔ اس کے علاوہ مرکزی وزیر داخلہ جناب امت شاہ نے یقین دلایا ہے کہ مرکز کے زیر انتظام علاقے کا درجہ عارضی ہے اور مناسب وقت آنے پر جموں وکشمیر کے لئے ریاست کا درجہ بحال کردیا جائے گا۔‘‘


    ۰۰۰۰۰۰۰۰۰


    م ن ۔ج۔رم


    U-5062

    
    
    (Release ID: 1591436) Visitor Counter : 9
    
    
      Read this release in: English , Hindi