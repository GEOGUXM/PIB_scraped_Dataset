      دیہی ترقیات کی وزارت

      دیہی ترقیات کے محکمے نے اہم اسکیموں میں سماجی آڈٹ کو ادارہ جاتی بنانے کا فیصلہ کیاہے
      
      دیہی ترقیات کے محکمے کے ذریعہ موجودہ صورتحال کاجائزہ لینے اوررول آوٹ منصوبہ تیارکرنے کے لئے 13تا14نومبر کے دوران دیہی ترقیات کے پروگراموں کی سماجی آڈٹ کے موضوع پر دوروزہ قومی سمینارکا انعقاد
      Posted On: 12 NOV 2019 4:48PM by PIB Delhi


    نئی دہلی ،13 نومبر :دیہی ترقیات کےمحکمے نے دیہی ترقیات کی اہم اسکیموں میں سماجی آڈٹ کوادارہ جاتی بنانے کا فیصلہ کیاہے ۔ اس کا آغاز قومی سماجی امدادی پروگرام ( این ایس اے پی )اور پردھان منتری آواس یوجنا ۔ گرامین ( پی ایم اے وائی ۔ جی) کے ساتھ کیاجائے گا۔ اس کی شروعات ان دواسکیموں کے لئے رہنما خطوط تیارکرکے کی جارہی ہے ۔ اس پس منظرمیں محکمہ برائے دیہی ترقیات اور قومی ادارہ برائے دیہی ترقیات اورپنچایتی راج کے ذریعہ مشترکہ طورپر 13تا14نومبر 2019کے دوران نئی دہلی کے وگیان بھون میں ایک دوروزہ ‘دیہی ترقیات کے پروگراموں کی سماجی آڈٹ کے موضوع پر ایک دوروزہ قومی سمینار ’کا انعقاد کیاجارہاہے ۔ اس قومی سمینارکا مقصد سماجی آڈٹ اور سماجی آڈٹ کی اکائیوں کی موجودہ صورتحال کو سمجھنا اور دیگر پروگراموں میں سماجی آڈٹ کا آغاز کرنے کے لئے منصوبہ تیارکرنا ہے ۔


    قومی سمینارکا افتتاح دیہی ترقیات کی وزیرمملکت سادھوی نرنجن جیوتی کے ذریعہ کیاجائے گا۔ اس افتتاحی تقریب کے دوران کمپٹرولر اینڈ آیڈیٹرجنرل (سی اینڈاے جی) جناب راجیومہرشی اور دیہی ترقیات کے محکمے کے سکریٹری جناب کمل جیت سنہا بھی موجود رہیں گے اور اپنے خیالات ساجھا کریں گے ۔ اس سمینار میں شرکت کرنے کے لئے ریاستی پرنسپل سکریٹریز برائے دیہی ترقیات ، ایم جی نریگاکمشنروں ، این ایس اے پی اور پی ایم اے وائی ۔ جی (تنفیذی) ڈویژنوں کے سینیئر افسران ، سماجی آڈٹ اکائیوں ( ایس اے یو ) اور ریاستوں سے منتخب سماجی آڈٹ وسائل سے تعلق رکھنے والے افراد کومدعو کیاگیاہے ۔ مزید برآں اس سمینارمیں دیہی ترقیات کے محکمے اور این آئی آرڈی اینڈ پی آر کے سینیئر عہدیداران بھی شرکت کریں گے ۔


    اس سمینارکے دوران خودمختاری ، فنڈ ز ، نشان زد اموراور کئے گئے فیصلوں کے لحاظ سے سماجی آڈٹ اور سماجی آڈٹ اکائیوں کی موجودہ صورتحال کا جائزہ لیاجائے گا۔ علاوہ ازیں یہ سمینار سماجی آڈٹ کی اکائیوں کے لئے سماجی آڈٹ کے اپنے تجربات کو ساجھا کرنے کے لئے ایک موقع بھی فراہم کرے گا۔ مزید برآں ہندوستان کی مختلف ریاستوں اور دنیا کے دیگرملکوں میں اپنائے جانے والے سماجی آڈٹ کے میدان میں بہترین طورطریقوں اور نمونوں کو بھی اجاگرکیاجائے گا۔ سمینارکے شرکاء سماجی آڈٹ کی اکائیوں کو مزید مستحکم کرنے کے لئے ایک ایکشن پلان بھی تیارکریں گے او ردیہی ترقیات کے دیگرپروگراموں بالخصوص قومی سماجی امداد ی پروگرام ( این ایس اے پی ) اور پردھان منتری آواس یوجنا ۔ گرامین ( پی ایم اے وائی ۔جی ) میں سماجی آڈٹ کا آغاز کریں گے ۔


    شفافیت اورجواب دہی کو یقینی بنانے کے لئے متعدد اداروں بشمول کمپٹرولر اینڈآیڈیٹرجنرل ( سی اے جی ) کے ذریعہ ایک طاقتور وسیلے کے طورپر سماجی آڈٹ کوتسلیم کیاگیا ہے ۔مہاتماگاندھی قومی دیہی روزگارگارنٹی ایکٹ ( ایم جی نریگا) ایساپہلا ایکٹ تھا جس میں تمام پروجیکٹوں کے سماجی آڈٹ کے گرام سبھا کے ذریعہ گرام پنچایت میں سماجی آڈٹ لازمی قراردیاگیاتھا۔ایم جی نریگا 2005کی دفعہ 17کے مطابق ‘ گرام سبھا باقاعدگی کے ساتھ پنچایت کے اندراسکیم کے تحت لئے گئے پروجیکٹوں کی سماجی آڈٹ کرے گا’۔سال 2001میں کمپٹرولر اینڈ آیڈیٹرجنرل ( سی اینڈ اے جی ) کے صلاح ومشورہ سے مرکزی حکومت کے ذریعہ ایم جی نریگا اسکیموں کی آڈٹ کے لئے قوانین پاس کئے گئے تھے ۔


    چند ریاستوں نے ایم جی نریگاکےمستزاد بھی اپنی دیگر اسکیموں کی سماجی آڈٹ کا فیصلہ کیا ۔ پردھان منتری آواس یوجنا ۔ گرامین ( پی ایم اے وائی ۔جی) آڈٹ کا کام اترپردیش ،میگھالیہ اور مغربی بنگال کی ریاستوں میں کیاجارہاہے ۔ اسی طرح آندھراپردیش اور مغربی بنگال کی ریاستوں میں قومی سماجی امدادی پروگرام ( این ایس اے پی ) آڈٹ کا کام کیاجارہاہے ۔ اس کے علاوہ میگھالیہ قانون ساز اسمبلی نے ‘ میگالیہ کمیونٹی شراکت داری اورسرکاری خدمات سماجی آڈٹ ایکٹ ، 2017 ’کو پاس کیا جس کے تحت تعلیم، صحت ، دیہی ترقیات اور دیگرشعبوں کی 26مختلف اسکیموں میں سماجی آڈٹ کو لازمی قراردیاگیاہے ۔ مزید برآں ملک کی 8ریاستوں میں 11مختلف اسکیموں بشمول پردھان منتری آواس یوجنا ۔ گرامین ( پی ایم اے وائی ۔ جی ) ، سووچھ بھارت مشن ( ایس بی ایم ) ، قومی سماجی امدادی پروگرام ( این ایس اے پی ) بچوں کی ترقی کے لئے مربوط خدمات ( آئی سی ڈی ایس ) اور مڈڈے میل یعنی (ایم ڈی ایم ) کی سماجی آڈٹ کا فیصلہ کیاہے ۔


    ***************


    ( م ن ۔ م ع۔ ع آ)


    U-5073

    
    
    (Release ID: 1591466) Visitor Counter : 5
    
    
      Read this release in: English , Hindi