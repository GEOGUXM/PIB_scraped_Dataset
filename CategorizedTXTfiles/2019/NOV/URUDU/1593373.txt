      وزارت دفاع

      این سی سی نے اپنا 71 واں یوم تاسیس منانا
      Posted On: 24 NOV 2019 12:04PM by PIB Delhi


    نئی دلّی، 24 نومبر / دنیا میں سب سے بڑی اور نو جوانوں کی منظم تنظیم نیشنل کیڈٹ کور (این سی سی)آج اپنا 71 واں یوم تاسیس منا رہی ہے۔ تقریب کی شروعات کرتے ہوئے گزشتہ روز دفاع کے سکریٹری ڈاکٹر اجے کمار اور این سی سی کے ڈائرکٹر جنرل لیفٹیننٹ جنرل راجیو چوپڑا نے نیشنل وار میموریل، نئی دلّی میں شہیدوں کو خراج عقیدت پیش کیا، جنہوں نے قوم کی خدمت کرتے ہوئے عظیم قربانیاں پیش کیں۔ انہوں نے تمام این سی سی برادری کی جانب سے گل دائرے پیش کئے۔ این سی سی کا یوم تاسیس ملک بھر میں کیڈٹوں کے مارچ، ثقافتی سرگرمیوں اور دیگر سماجی ترقیاتی پروگرام پیش کر کے بھی منایا گیا۔


    رواں مالی سال کے دوران این سی سی کے کیڈٹوں نے مہاراشٹر، بہار اور سیلاب کے دوران امدادی کاموں میں تعاون پیش کیا ہے۔ کیڈٹوں نے اس کے علاوہ سوئچھتا ابھیان، سوئچھتا سائیکل ریلی، میگا پولیوشن پکھواڑہ، میں بھی شرکت کی ہے اور بیداری پھیلانے کے مختلف سرکاری پروگراموں میں حصہ لیا ہے جن میں یو گا، عطیہ خون کیمپ، شجر کاری اور حفظان صحت کے پروگرام شامل ہیں۔ این سی سی کی کیڈٹ لڑکیوں نے سکم میں کامیابی کے ساتھ ماؤنٹ تن چن کھانگ (6010 میٹر) بلند چوٹی سر کی,جبکہ کیڈٹ لڑکوں نے ہماچل پردیش میں (5982 میٹر) بلند ماؤنٹ ہنو مار تبّا چوٹی سر کی ہے۔


    این سی سی کی ان مختلف سر گرمیوں نے نو جوانوں کو ان کے فروغ کے منفرد مواقع فراہم کئے ہیں۔ متعدد کیڈٹوں اور قوم اور اپنی تنظیم کا سر کھیلوں اور دیگر پروگراموں میں کامیابی حاصل کر کے فخر سے بلند کیا ہے۔ این سی سی ملک کے شہریوں کو ذمہ دار نو جوان بنانے میں مسلسل ان تھک کوششیں کرتی رہتی ہے۔


    ۔۔۔۔۔۔


    U.5334

    
    
    (Release ID: 1593373) Visitor Counter : 2
    
    
      Read this release in: English , Hindi , Bengali