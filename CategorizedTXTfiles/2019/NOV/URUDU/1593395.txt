      وزارت اطلاعات ونشریات

      ڈاکیومینٹری فلموں کے فلم سازوں کو فنڈ حاصل کرنے میں بھی دشواری پیش آتی ہے اور ناظرین حاصل کرنے میں بھی: اوشا دیش پانڈے
      
      ایسی فلم پالیسی کی ضرورت ہے جو ڈاکیو مینٹری فلم بنانے والوں کو اچھی طرح کام کرنے کاموقع فراہم کریں: سنسکار دیسائی
      آئی ڈی پی اے اوپن فورم کل سے شروع ہوگا
      Posted On: 24 NOV 2019 2:14PM by PIB Delhi


    نئی دہلی، 25 / نومبر۔انڈین ڈاکیو مینٹری پروڈیوسرز ایسوسی ایشن(آئی ڈی پی اے) کی صدر اوشا دیش پانڈے نے کہا کہ ڈاکیو مینٹری فلموں کے فلم سازوں کو بہت سے چیلنجوں کا سامنا کرنا پڑتا ہے جن میں فنڈ اور ناظرین کی عدم دستیابی بھی شامل ہیں وہ آج پن جی میں 50 ویں انٹر نیشنل فلم فیسٹول آف انڈیا میں آئی ڈی پی اے کی جنرل سکریٹری جناب شنکر دیسائی کے ساتھ ایک میڈیا کانفرنس سےخطاب کررہی تھیں۔


    انہوں نے کہاکہ ‘‘ ڈاکیومینٹری فلم تیار کرنے والے ایک سب سے اہم ضرورت ناظرین تک پہنچنا ہے ۔ ڈاکیو مینٹری فلموں کے فلم سازوں کو پلیٹ فارم مہیا کرانے کے لئے ہم ملک بھر میں فلمیں دکھائی جانے اور فلم فیسٹول کاانعقاد کرتے ہیں۔ ہر ماہ کے دوسرے اور چوتھے جمعہ کو فلمس ڈویژن کے تعاون سے کئی شہروں میں فلمیں دکھائے جانے کی شروعات کی جاچکی ہے۔ گل برگہ، پونے، ممبئی، جے پور، دہلی وغیرہ سمیت 20 مزید شہروں میں فلمیں دکھائی جانے کی شروعات کی جائے گی۔


    فلمی اسکولوں اور انسٹی ٹیوٹ کے ذریعہ دی جانے والی تعلیم کے معیار کے بارے میں محترمہ دیش پانڈے نے کہا کہ کبھی کبھی معیار سے سمجھوتہ کیاجاتا ہے۔ بہت سے انسٹی ٹیوٹ طلبا کو گمراہ کرتے ہیں۔ انہوں نے کہا ‘‘ چونکہ ان میں سے بیشتر نجی انسٹی ٹیوٹ ہے اس لئے ہم انہیں کنٹرول نہیں کرسکتے۔ کنٹرول معاشرے کی جانب سے ہی کیاجانا ہے’’۔ ان کی ستائش کرتے ہوئے جناب سنسکار دیسائی نے کہا کہ وہ فلم اسکولوں کے معیار کو یقینی بنانے اور انہیں ایک طرح کا معیار یا درجہ بندی فراہم کرانے کے لئے حکومت کے ساتھ مل کر کام کررہے ہیں۔


    محترمہ دیش پانڈے نے مزید کہا کہ ڈاکیو مینٹری فلموں کے فلم ساز کم وبیش اسی طرح سے کام کرتے ہیں۔ جس طرح صحافی کام کرتے ہیں۔ انہوں نے تنبیہ کرتے ہوئے کہا کہ سماجی مسائل کے بارے میں کام کرتے ہوئے غیر جانب داررویہ کی ضرورت ہوتی ہے۔


    خواہشمند فلم سازوں کی تربیت کرنے میں ایسوسی ایشن کی کوششوں کا تذکرہ کرتے ہوئے جناب سنسکار دیسائی نے کہا کہ آئی ڈی پی اے طلبا کے لئے ورکشاپس کاانعقاد کرنے کے مقصد سے 4 یونیورسٹیوں کے ساتھ تعاون کررہی ہیں۔ انہوں نے‘‘ فلم سازوں کی تربیت ضروری ہوتی ہے لیکن ہم اس عمل میں محض تسہیل کار ہے۔ ہمارے پاس دور درشن میں ایک سلاٹ ہے جہاں تقریباً 60 فلمیں دکھائی جاچکی ہے۔ ٹیلی کاسٹ سے فلم سازوں کو پیسہ مل رہا ہے۔ آئی ڈی پی اے ایوارڈز کے لئے نام داخل کرائے جانے کے لئے فلم سازوں کو جلد ہی مدعو کیاجائے گا۔


    جناب دیسائی نے ایک ایسی فلم پالیسی کے نفاذ کے لئے حکومت سے تعاون کی اپیل کی جس سے ڈاکیو مینٹری فلم سازوں کو اچھا کام کرنے کا موقع ملے اور ان کی آمدنی بھی ہو۔ انہوں نے ایسے فلم کلب شروع کرنے کے آئی ڈی پی اے کے منصوبوں کے بارے میں بتایا جہاں ڈاکیو مینٹری فلمیں دکھائی جاسکے گی۔


    آئی ڈی پی اے 25 اور 26 اور 27 نومبر کو دوپہر 1:30 بجے افی کے موقع پر اوپن فورم کاانعقاد کرے گی۔اوپن فورم کے موضوعات میں‘‘ ملک میں جگہ جگہ کھل جانے والے مختلف فلم اسکولوں کے ذریعہ جو تعلیم دی جاتی ہے اس کے معیار کی کیا کوئی جانچ کی جاتی ہے؟’’ ‘‘ حقیقت پر مبنی فیچر فلموں میں کتنی حقیقت ہوتی ہے؟’’،‘‘کیا آزاد فلم سازوں کو ڈیجیٹل تقسیم کے پلیٹ فارموں سے کوئی فائدہ ہورہا ہے؟’’


    *********


    U – 5344

    
    
    (Release ID: 1593395) Visitor Counter : 2
    
    
      Read this release in: English , Marathi , Hindi , Bengali , Bengali , Punjabi