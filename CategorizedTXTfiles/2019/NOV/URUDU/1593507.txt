      امور صارفین، خوراک اور عوامی تقسیم کی وزارت

      دسمبر کے آغاز میں مصر سے 6090 میٹرک ٹن پیاز آئے گی، مرکزی حکومت ویڈیو کانفرنسنگ کے ذریعے ریاستوں کی مانگ کا جائزہ لے رہی ہے، درآمد شدہ اسٹاک سے پیاز کی حصولیابی کے لئے ممبئی سے 52-55 روپے کی شرح کی پیش کش
      Posted On: 25 NOV 2019 6:47PM by PIB Delhi


    نئی دہلی، 25 ؍نومبر، محکمہ امور صارفین کے سکریٹری جناب اویناش کے سریواستو نے آج ریاستی حکومتوں کی مانگ کا تجزیہ کرنے کے لئے ویڈیو کانفرنسنگ کا انعقاد کیا۔ سکریٹری نے اس سلسلے میں تمام ریاستوں کے چیف سکریٹری کو 23 نومبر 2019 کو ایک بھی تحریر کیا ہے۔ ایم ایم ٹی سی نے مصر سے 6090 میٹرک ٹن پیاز کی پہلی کھیپ کے لئے آرڈر کیا ہے، جو کہ نہاوا شیوا (جے این پی ٹی) ممبئی میں اترے گی۔ یہ پیاز 55-52 روپے فی کلو گرام کی شرح سے ممبئی میں اور 60 روپے فی کلو گرام کی شرح سے دہلی میں تقسیم کئے جانے کے لئے دستیاب ہوگی۔ ریاستی حکومتیں اپنے آپ مذکورہ مقام پر واقع اسٹاک سے پیاز اٹھاسکتی ہیں یا ضرورت پڑنے پر نیفڈ کے ذریعے ڈھلائی سہولت کا فائدہ اٹھاسکتی ہیں۔ در آمد شدہ پیاز کی سپلائی دسمبر کے اوائل سے شروع ہوگی۔


    دہلی کے معاملے میں چونکہ ریاستی حکومت نے اپنی مانگ سے واقف نہیں کرایا ہے ، نیفڈ نے اطلاع دی ہے کہ وہ اپنی دکانوں اور مدر ڈیری ، کیندریہ بھنڈار اور این سی سی ایف کی دکانوں کے ذریعے خردہ پیاز فروخت کرے گا۔ پہلے ہفے کے لئے مختلف ریاستی حکومتوں سے اب تک موصولہ کل مانگ 2265 میٹرک ٹن ہے ، جس میں آندھرا پردیش ، مغربی بنگال ، اڈیشہ ، کیرل اور سکم ریاستوں کی مانگ شامل ہے اور دہلی میں سپلائی کے لئے نیفڈ کی مانگ بھی شامل ہے۔ دیگر ریا ستوں سے بھی درخواست کی گئی ہے کہ وہ جلد از جلد اپنی مانگ سے آگاہ کریں تاکہ مرکزی حکومت اسے پورا کرسکے۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ا گ- ق ر)


    U- 5360

    
    
    (Release ID: 1593507) Visitor Counter : 5
    
    
      Read this release in: English , Marathi , Hindi