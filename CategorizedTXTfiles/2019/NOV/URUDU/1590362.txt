      ہنر مندی کے فروغ اور صنعت کاری کی وزارت

      ہنرمندی کے فروغ اور صنعت کاری کی وزارت نے آئی بی ایم کے اشتراک سے اسکلز بلڈپلیٹ فارم کاآغاز کیا
      Posted On: 04 NOV 2019 6:01PM by PIB Delhi


    نئی دہلی ،4 نومبر :ہنرمندی کے فروغ اورصنعت کاری کی وزارت ( ایم ایس ڈی ای ) کے زیرانتظام کام کرنے والے ڈائرکٹوریٹ جنرل آف ٹریننگ ( ڈی جی ٹی ) نے آج آئی بی ایم کے اشتراک وتعاون سے اسکلز بلڈپلیٹ فارم یعنی ہنرمندی کے فروغ سے متعلق پلیٹ فارم کے آغاز کا اعلان کیا۔ اس پروگرام کے حصے کے طورپر انڈسٹریل ٹریننگ انسٹی ٹیوٹ ( آئی ٹی آئی ) اور نیشنل اسکل ٹریننگ انسٹی ٹیوٹ ( این ایس ٹی آئی ) کے اندر آئی بی ایم کے ذریعہ مشترکہ طورپرتیاراورڈیزائن کردہ آئی ٹی ، نیٹ ورکنگ اورکلاوڈ کمپیوٹنگ میں ایک دوسالہ ایڈوانسڈ ڈپلوما متعارف کرائے جائے گا۔ اس پلیٹ فارم کو آرٹیفیشیل انٹلی جنس ( اے آئی ) میں ہنرمندی کے فروغ کے شعبے میں آئی ٹی آئی اور این ایس ٹی آئی کے اساتذہ کو تربیت فراہم کرنے کے لئے مزید توسیع دی جائے گی ۔ ا سکلز بلڈپلیٹ فارم یعنی ہنرمندی کے فروغ کا پلیٹ فارم آئی بی ایم اور کوڈ ڈور ، کورپااکیڈمی اور اسکل سافٹ پرمشتمل شراکت داروں سے ڈیجیٹل لرننگ کا مواد فراہم کرے گا۔


    یہ ڈیجیٹل پلیٹ فارم طلباءکو مائی اننرجینیس یعنی باطنی ذکاوت کے ذریعہ آگاہی کی صلاحیتوں اورپرسنالٹی کا ایک شخصی تجزیہ فراہم کرے گا۔ اس کے بعد طلباء ڈیجیٹل ٹکنالوجیوں سے متعلق بنیادی معلومات حاصل کریں گے، ساتھ ہی ساتھ یہ طلباء پیشہ ورانہ ہنروں مثلابایوڈاٹاتیارکرنے اورمسائل کو حل کرنے کے عمل اور ترسیل وابلاغ سے بھی روشنا س ہوں گے ۔ مزید برآں طلباء مخصوص روزگارکے لئے کردار پرمبنی تعلیم سے متعلق سفارشات بھی حاصل کرسکیں گے ۔ ان میں تکنیکی پیشہ ورانہ لرننگ شامل ہیں ۔


    اشتراک وتعاون سے متعلق اظہارخیال کرتے ہوئے ہنرمندی کے فروغ اورصنعت کاری کے وزیر مملکت ڈاکٹرمہندرناتھ پانڈے نے کہاکہ ‘‘ ہماری حکومت لوگوں کے فائدے اور فلاحی اسکیموں میں اختراعات کو شامل کرنے کے لئے تکنالوجی کا موثر طورپر استعمال کررہی ہے ۔ ہم آرٹیفیشیل انٹلی جنس کی اہمیت اور زندگی کو بہتربنانے میں اس کے کردارکی اہمیت سے بخوبی واقف ہیں ۔ ہمیں اپنے نئے ہندوستان کے تصور کو عملی جامہ پہنانے کے لئے لگاتار اپنے آپ کو جدید تربنانا ہوگا ۔ میں نئے عہد کی صلاحیتوں اور پیشہ ورانہ ہنروں کے ساتھ طلباء کو بااختیاربنانے کے مقصد سے اس اشتراک وتعاون کے لئے آئی بی ایم کابیحد شکرگذارہوں ۔ اس اقدام سے نوجوانوں کو بازارکے بدلتے ہوئے رجحانات کے مطابق اپنے آپ کوڈھالنے میں تعاون فراہم کرے گا’’۔


    ہنرمندی کے فروغ اورصنعت کاری کی وزارت کے سکریٹری ڈاکٹرکے پی کرشنن نے کہاکہ ‘‘ تکنالوجی مسلسل ترقی کررہی ہے اور یہ ہماری زندگی کو آسان اور بہتربناتی جارہی ہے ۔ ہمارے لئے ضروری ہے کہ ہم ٹکنالوجی کا زیادہ سے زیادہ استعمال کریں اور بالخصوص اپنے نوجوانو ں کو ہنرمندبنانے کے لئے اس کا استعمال کریں ۔ ٹکنالوجی بہتر اورمزید باصلاحیت تربیت میں تعاون فراہم کرتی ہے کیونکہ اس سے بہترطورسے تجزیہ ممکن ہوتاہے اور اس کے نتائج کا بھی بہترتجزیہ ہوپاتاہے ۔ میں اس پروگرام کے نتائج کو اپنے نوجوانوں کی زندگیوں میں مثبت تبدیلی لانے کے لئے توسیع کے طورپر دیکھتاہوں ’’۔


    آئی بی ایم انڈیا پرائیویٹ لمیٹڈ کے نائب صدراور ایچ آرکی ہیڈ چیتنیہ سری نواس نے کہاکہ ‘‘ ہنرمندی کے فروغ اور صنعت کاری کی وزارت کے ساتھ ہمارے اشتراک سے اگلی نسل کو عالمی معیشت میں مقابلہ کرنے کے لئے مدد فراہم ہوگی ۔ ہنرنئی کرنسی کی مانند ہے اور اس پروگرام سے کام اورروزگارکے لئے پوری طرح تیارافراد کوصنعتوں میں مسلسل کوشش کے ان کے مسئلے کوحل کریگا ۔ اس پلیٹ فارم سے طلباء کو نئے طرح کے مسابقتی روزگار کے لئے درکارتکنیکی اورپیشہ ورانہ ہنر تیارکرنے میں مدد فراہم ہوگی ۔ ہنرمندی کے فروغ سے متعلق پلیٹ فارم ہندوستان میں عمربھر سیکھنے اورحکومت ہند کے ذریعہ اسکل انڈیا پہل کو جوڑنے کے تئیں آئی بی ایم کے عہد کا ایک بارپھراعادہ ہوتاہے’’ ۔


    ڈائریکٹوریٹ جنرل آف ٹریننگ ( ڈی جی ٹی ) کے ڈائرکٹرجنرل راجیش اگروال نے کہاکہ ‘‘ ٹکنالوجی کے اس عہد میں نوجوانوں کو ہنرمندبنانے کے مقصد سے ہم مسلسل پروگراموں کو متعارف کراتے رہتے ہیں ۔ اسی طرح ہم نوجوانوں کو صنعت کی ضرورتوں کے ساتھ ان کی صلاحیتوں کو ہم آہنگ کرنے کے مقصد سے بھی متواترپروگرام متعارف کراتے رہتے ہیں ۔ یہ اشتراک وتعاون اسی سمت میں ایک قدم ہے اور یقینی طورپرصنعت کی ضرورتوں کو پوراکرے گی ۔ ڈائرکٹوریٹ جنرل آف ٹریننگ ہندوستان میں پیشہ ورانہ تربیتی نظام میں ڈیجیٹل طورسے تبدیلی لانے کے لئے عہدبستہ ہے ۔اسی طرح ڈی جی ٹی ، نوجوانوں کو صنعتی ایکسپوزردینے کے لئے صنعتی لیڈروں کے ساتھ ساجھیداری قائم کرنے کے لئے بھی عہد بستہ ہے۔


    یہ پروگرام روزگارکے لئے تیارافرادی قوت اور نئے کیریئرس کے لئے درکار اگلی نسل کے ہنروں کی تعمیر کے لئے عالمی سطح پر آئی بی ایم کی عہدبندی کا ایک حصہ ہے ۔ اس پلیٹ فارم کو انتی اور ایجونیٹ فاونڈیشن جیسی سرکردہ غیرسرکاری تنظیموں (این جی او) کی مدد اور تعاون سے تعینات کیاجاتاہے ۔ آئی بی ایم کے رضاکاراین جی اوکے ساتھ مل کر طلباء کے لئے ذاتی کوچنگ تجرباتی لرننگ مواقع فراہم کریں گے ۔ آئی بی ایم نے 2018کے اوائل میں ہنرمندی کے فروغ اور صنعت کاری کی وزارت ( ایم ایس ڈی ای ) کے ساتھ اپنی نوعیت کا پہلا نیانصاب شروع کرنے کے لئے ہاتھ ملایاتھا۔ ستمبر 2019 میں کامیابی کے ساتھ اس کورس کو مکمل کر نے کے بعد 19طلباء کو آئی بی ایم میں پانچ مہینے کی تنخواہ والی انٹرن شپ دی گئی تھی ۔


    ہنرمندی کے فروغ سے متعلق مزید معلومات حاصل کرنے کے لئے نیچے دیئے گئے لنکس پرجائیں :


    Facebook: www.facebook.com/SkillIndiaOfficial ; Twitter: @MSDESkillIndia;


    YouTube: https://www.youtube.com/channel/UCzNfVNX5yLEUhIRNZJKniHg


    **


    U-4920


    

    
    (Release ID: 1590362) Visitor Counter : 6
    
    
      Read this release in: English , Hindi