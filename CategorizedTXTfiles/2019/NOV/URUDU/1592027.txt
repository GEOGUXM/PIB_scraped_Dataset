      محنت اور روزگار کی وزارت

      بھرتی امتحانات کو تحفظ فراہم کرنے کے لئے کئے گئے مختلف اقدامات
      Posted On: 18 NOV 2019 2:27PM by PIB Delhi


    نئی دہلی،18نومبر ؍ محنت اور روزگار کے مرکزی وزیر مملکت (آزادانہ چارج )جناب سنتوش کمارگنگوا نے آج لوک سبھا میں ایک سوال کے تحریری جواب میں اطلاع فراہم کی کہ مرکزی حکومت کی اہم بھرتی ایجنسیوں ، یونین پبلک سروس کمیشن اور (یو پی ایس سی)، ریلوے بھرتی بورڈ (آر آر بی) اور اسٹاف سلیکشن کمیشن (ایس ایس سی ) کے ذریعہ بھرتی کے امتحانات کے طریقہ کار کو تحفظ فراہم کرنے کے لئےدرج ذیل اقدامات کئے گئے ہیں:


    یو پی ایس سی نے امتحانات کے مقامات پر کم طاقت والے جیمرس کی تعیناتی کا آغاز کیا ہے تاکہ امتحانات کے دوران موبائل فون، بلو توتھ اور دیگر مواصلاتی آلات کے استعمال کے ذریعے غیر مناسب طریقوں کی روک تھام کی جاسکے۔


    سال 2015 سے ریلوے کے تمام امتحانات میں کمپیوٹر پر مبنی ٹسٹ (سی بی ٹی) کو متعارف کرایا گیا ہے۔ انٹرنیٹ ڈومین، جس پر آن لائن کمپیوٹر پر مبنی ٹیسٹ کا انعقاد کیا جاتا ہے، اسے انڈین کمپیوٹر ایمرجنسی رسپانس ٹیم (سی ای آر ٹی ۔ ان) کی منظوری حاصل ہے۔تحریری امتحانات کے بعد سوالنامہ،سوالوں کے جوابات اور امیدواروں کے ذریعے دیئے گئے جوابات کا لنک امیدواروں کو ان کے رجسٹرڈ ای۔ میل پر فراہم کرائے جاتے ہیں۔


    اسٹاف سلیکشن کمیشن (ایس ایس سی) جون 2016 سے اپنے سابقہ آپٹیکل مارک ریکوگنیشن (او ایم آر) پر مبنی امتحانات سے کمپیوٹر پر مبنی امتحانات کی طرف منتقل ہوگیا ہے۔ علاوہ ازیں ایس ایس سی نے متعدد امع اقدامات کئے ہیں۔ ان اقدامات میں امتحان کے مقامات کا آڈٹ ، موک ٹیسٹ کا انعقاد، امتحانات کے مقامات پر اپنے مندوبین کی معائنہ کار افسران کی حیثیت سے تعیناتی اور امتحانات کے مقامات پر جامع سی سی ٹی وی کوریج شامل ہیں۔


    مزیدں برآں بھرتی امتحانات کے دوران ہاتھ سے پکڑکر دھاتوں کا پتہ لگانے والے آلے کی مدد سے امیدواروں کی جانچ پڑتال ، ان کی بایومیٹرک حاضری کا اندراج اور ان کا فوٹو گراف لیکر فوٹو کے ساتھ موازنہ کرنا وغیرہ جیسے امور امتحانات کے مراکز پر انجام دیئے جاتےہیں۔


    ***


    U. No. 5150


    

    
    (Release ID: 1592027) Visitor Counter : 5
    
    
      Read this release in: English , Bengali , Punjabi