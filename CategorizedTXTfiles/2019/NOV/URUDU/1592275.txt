      وزارت آیوش

      دریائے گنگا کے کناروں پر جڑی بوٹیوں کی کھیتی
      Posted On: 19 NOV 2019 4:29PM by PIB Delhi


    نئی دہلی،19؍نومبر،حکومت ہند کی آیوش کی وزارت نے جڑی بوٹیوں کی کھیتی کو فروغ دینے کی خاطر 16-2015 سے ملک بھر میں مرکز ی اسکیم قومی آیوش مشن (این اے ایم) کے تحت جڑی بوٹیوں کی کھیتی پرتو جہ مرکوز کررہی ہے۔ این اے ایم اسکیم کے نفاذ سے متعلق رہنما خطوط کے مطابق جڑی بوٹیوں کی کھیتی کے لئے مختلف ریاستوں میں الگ الگ ریاستی سالانہ ایکشن پلان (ایس اے اے پی) کے مطابق تعاون دیا جاتا ہے جو متعلقہ ریاست کی طرف سے داخل کرایا گیا ہے اور جسے آیوش کی وزارت کے این اے ایم کے ڈائریکٹوریٹ سے منظوری حاصل ہے۔ این اے ایم اسکیم کے تحت آیوش کی وزارت نے بہار ، اتراکھنڈ ، اترپردیش اور مغربی بنگال میں ، جہاں سے دریائے گنگا گزرتا ہے، جڑی بوٹیوں کی کھیتی کے لئے تعاون فراہم کیا ہے۔


    اس کے علاوہ آیوش کی وزارت نے جڑی بوٹیوں کے تحفظ، فروغ اور پائیدار بندوبست سے متعلق مرکزی سیکٹر کی اسکیم کے تحت ’’اترپردیش میں دریائے گنگا کے سیلاب کے امکانی علاقوں میں زرعی ٹیکنالوجی کے لئے خس کی کھیتی ‘‘ سے متعلق پروجیکٹ کو لکھنو کے جڑی بوٹیوں اور خوشبو دار پودوں کے مرکزی ادارے ( سی آئی ایم اے پی) کو امداد فراہم کی ہے۔ پروجیکٹ کے تحت خس کے پودے کانپور اور وارانسی اضلاع میں گنگائے دریا کے طاس کے مختلف علاقوں میں لگائے گئے ہیں۔


    اس کے علاوہ جل شکتی کی وزارت کے صاف گنگا کے قومی مشن (این ایم سی جی) نے بھی ’’اتر پردیش میں گنگا کی ترائی کے علاقوں میں جڑی بوٹیوں کی کھیتی کے فروغ ‘‘ نامی پروجیکٹ کے لئے اترپردیش کے محکمہ جنگلات کو مدد فراہم کی ہے جس کے تحت پریاگ راج ، پرتاپ گڑھ ، فتح پور ، کوشامبی، وارانسی ، غازی پور ، مرزا پور ، بھدوئی ، چندولی اور بلیہ کا احاطہ کیا گیا ہے۔


    البتہ حکومت کی دریائے گنگا کے کناروں پر جڑی بوٹیوں کی کھیتی کے ذریعے پانچ کلو میٹر طویل سبز پٹی بنانے کی کوئی تجویز نہیں ہے۔


    مذکورہ معلومات آیوش کے وزیر مملکت (آزادانہ چارج) جناب سری پد یسو نائک نے آج راجیہ سبھا میں ایک سوال کا تحریری جواب دیتے ہوئے فراہم کیں ۔


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 5198

    
    
    (Release ID: 1592275) Visitor Counter : 10
    
    
      Read this release in: English , Bengali