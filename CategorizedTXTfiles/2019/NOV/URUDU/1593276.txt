      وزارت آیوش

      آل انڈیا انسٹی ٹیوٹ آف آیوروید نے ویسٹر سڈنی یونیورسٹی آسٹریلیا کے ساتھ مفاہمتی عرضداشت پر دستخط کیے
      
      آیوروید اور ہندوستانی روایتی ادویات کا ورثہ آسٹریلیا پہنچا

      Posted On: 23 NOV 2019 3:00PM by PIB Delhi

    نئی دہلی، 23 نومبر آل انڈیا انسٹی ٹیوٹ آف آیوروید (اے آئی آئی اے) نے نئی دہلی میں آسٹریلیا کی ویسٹرن سڈنی یونیورسٹی کے ساتھ مفاہمت کی ایک عرضداشت پر دستخط کیا ہے۔ مفاہمتی عرضداشت آیوروید کے اصولوں کو جدید ادویات کے ساتھ مربوط کرنے کے لیے تحقیق اور ترقیاتی رہنما خطوط میں تعاون کو فروغ دے گا۔


    آسٹریلیا کی ویسٹر سڈنی یونیورسٹی کے وائس چانسلر پروفیسر برنی گلوور اور آل انڈیا انسٹی ٹیوٹ آف آیوروید کے ڈائرکٹر پروفیسر تنوجا نساری نےآسٹریلیا حکومت کے وزیر تعلیم ڈان تہان کی زیر قیادت وفد کے دورے کے دوران 22 نومبر کو مفاہمت کی عرضداشت پر دستخط کیے۔ دستخط کی تقریب وزارت آیوش میں منعقد ہوئی۔


    اس عرضداشت پر اتفاق اور تبادلہ نئی دلی کے امبیڈکر انٹر نیشنل سینٹر میں منعقد ‘‘ہند-آسٹریلیا بین الاقوامی تعلیم وتحقیق ورکشاپ’’ کے موقع پر کیا گیا۔ فروغ انسانی وسائل کے وزیر جناب رمیش پوکھریال اور آسٹریلیا کے وزیر تعلیم ڈان تہان کی موجودگی میں عرضداشت کا تبادلہ کیا گیا۔ اس موقع پر ہندوستان میں آسٹریلیا کی ہائی کمشنر محترمہ ہرندر سدھو بھی موجود تھیں۔


    ‘‘دونوں ادارے معیارات کو یقینی بنانے اور روایتی ادویات سے متعلق ڈھانچے میں سرمایہ کاری کی حوصلہ افزائی کرنے نیز تعلیم، تحقیق اور روایتی ادویات کے تجربات میں تعاون کے لیے مخصوص شعبوں کی شناخت کرتے ہوئے تعاون کو اعلیٰ سطح تک لے جانے کے لیے عہد بستہ ہیں۔ روایتی آیورویدک ادویات اورجدید ادویات کے روایتی تصورات کے امتزاج سے ایسے سائنسی مشاہدات کی تخلیق کی توقع کی جاتی ہے جو عالمی حفظان صحت میں مزید معاون ہوگا’’۔


    ہندوستان، آسٹریلیا کی بین الاقوامی شراکت داری میں ایک ترجیحی ملک ہے۔ دستخط شدہ میمورنڈم، حفظان صحت کی صنعت کی تاریخ میں ایک اور سنگ میل ہے۔ ٹیکنالوجی پر مبنی ادویات اور آیورویدک دواؤں کا امتزاج دنیا کو ایک بہتر اور محفوظ صحت کا نظام خاص طور پر روایتی اور تکمیلی دواؤں کے محفوظ اور مؤثر امتزاج کے لیےموجودہ اہداف کے تئیں اہم ثابت ہوگا’’۔ آسٹریلیا کی ویسٹر سڈنی یونیورسٹی کے وائس چانسلر پروفیسر برنی گلوور نے یہ باتیں کہیں۔


    ۔ ۔ ۔ ۔ ۔ ۔ ۔ ۔ ۔


    ( م ن ۔اض۔ را ۔ 23 - 11 - 2019 )


    U. No. 5332


    

    
    (Release ID: 1593276) Visitor Counter : 10
    
    
      Read this release in: English , Hindi