      وزارت دفاع

      وزیردفاع راج ناتھ سنگھ نے روس کے دورے کے دوران سب سے پہلے مہاتماگاندھی کو خراج عقیدت پیش کیا
      Posted On: 05 NOV 2019 5:31PM by PIB Delhi


    نئی دہلی ،5 نومبر :وزیردفاع جناب راج ناتھ سنگھ نے آج ماسکومیں ہندوستان کے سفارتخانے کے حدود میں بابائے قوم مہاتماگاندھی کو گلہائے عقیدت پیش کیا۔ روس کے اپنے سرکاری دورے کے دوران ماسکوپہنچنے کے بعد جناب راج ناتھ سنگھ نے ہندوستان کے سفارتخانے جاکر سب سے پہلے گاندھی جی کو ان کے مجسمے پرپھول مالاپہنا کرانھیں خراج عقیدت پیش کیا۔ جناب راج ناتھ سنگھ کا یہ دورہ 7نومبر ، 2019 تک ہے وہ 5نومبر کو نئی دہلی سے ماسکوکے لئے روانہ ہوئے تھے ۔


    ‘‘مہاتماگاندھی کو زبردست خراج عقیدت پیش کرنے کے بعد وزیردفاع راج ناتھ سنگھ نے ٹویٹ کیاکہ چونکہ پوری دنیا ان کی 150ویں جینتی ورش منارہی ہے’’لہذا آیئے ہم سب گاندھیائی سوچ اور گاندھی جی کے زندگی کے اصولوں سے تحریک لے کر اس کرہ ٔارض پرپائیدارترقی اورامن لانے کے لئے خود کو وقف کریں ۔


    بعدمیں آج بھارتی وقت کے مطابق رات 8.15بجے وزیردفاع روس کے صنعت وتجارت کے وزیرڈینس منتوروف کے ساتھ میٹنگ کریں گے اور ہند ۔روس دفاعی صنعتی تعاون کانفرنس کا مشترکہ افتتاح کریں گے ۔ کانفرنس میں ہند اورروس کے درمیان دفاعی صنعتی تعاون کو فروغ دینے کے طورطریقوں پرتبادلہ خیال کیاجائے گا اورمیک ۔ان۔ انڈیا پروگرام کے تحت دفاعی صنعت ہندوستان میں سرمایہ کاری اورٹکنالوجی کی منتقلی کے سلسلے میں بھی گفتگوہوگی ۔


    وزیردفاع جناب راج ناتھ سنگھ 6نومبر ، 2019کو فوج سے متعلق 19ویں ہند۔ روس بین حکومتی کمیشن اور فوجی تکنیکی تعاون کی مشترکہ صدارت کریں گے ۔


    توقع ہے کہ وزیردفاع فوج سے فوج کے درمیان تعاون کے تمام شعبوں اور دفاعی صنعت کے تعاون پر روس کے وزیر دفاع جنرل سرگئی شوئی گو کے ساتھ وسیع ترتبادلہ خیال کریں گے ۔


    اپنے دورے کے دوران جناب راج ناتھ سنگھ سینٹ پیٹربرگ بھی جائیں گے جہاں وہ ان فوجیوں اور سویلینس کا اعزاز کرنے کے لئے پسکاریووسکی میموریل سیمٹری میں گلہائے عقیدت پیش کریں گے جنھوں نے دوسری جنگ عظیم کے دوران اپنی جانیں قربان کی تھیں ۔ جناب راج ناتھ سنگھ سینٹ پیٹرس برگ میں اوراس کے اطراف روس کی دفاعی پیداوار کی تنصیبات کا دورہ بھی کرسکتے ہیں ۔


    ****


    U-4944

    
    
    (Release ID: 1590505) Visitor Counter : 10
    
    
      Read this release in: English , Hindi