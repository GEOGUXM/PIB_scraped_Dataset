      ہنر مندی کے فروغ اور صنعت کاری کی وزارت

      ہنر مندی کے ہندوستانی ادارے
      Posted On: 18 NOV 2019 2:41PM by PIB Delhi


    نئی دہلی، 18 ؍ نومبر،ہنر مندی کے فروغ کی قومی پالیسی اور اسکل انڈیا مشن کا اعلان 2015 میں کیا گیا تھا، جس کا مقصد ہنر مندی کی مجموعی ناکافی صلاحیت اور اہم شعبوں میں ہنر مندی کی کمی کو پورا کرنے ، ہنر مندی کا ماحول تیار کرکے روزگار پیدا کرنے کی صلاحیت میں اضافہ کرنے، ہنر مندی کے حصول سے متعلق امنگوں میں کمی کو دور کرنے اور پیشہ وارانہ تعلیم کے لئے نئے را ستے قائم کرکے اس کی کمی کو دور کرنا ہے۔


    ہنر مندی کے جدید ادارے تیار کرنے اور مذکورہ بالا مسائل کو حل کرنے کیلئے انڈین انسٹی ٹیوٹ آف اسکلز (آئی آئی ایس ایس) قائم کرنے کا نظریہ پیش کیا گیا تھا۔ آئی آئی ایس کے قیام کا مقصد ہنر مندی کے موجودہ اور بین الاقوامی سطح پر معروف اداروں کے بہترین طریقہ کار سے سبق لیتے ہوئے اور انہیں اپناتے ہوئے ہنر مندی کی تربیت کے لئے عالمی سطح کے مرکز قائم کرنا ہے۔ آئی آئی ایس ایس کی خصوصیات بالکل منفرد ہیں، جو انہیں موجودہ صنعتی تربیتی اداروں ( آئی ٹی آئی) ، پالیٹینک ، جدید تربیتی اداروں (اے ٹی آئی) سے ممتاز بناتی ہیں۔ ان اداروں کو اب نیشنل اسکل ٹریننگ انسٹی ٹیوٹ کے نام سے جانا جاتا ہے۔


    مرکزی کابینہ نے ملک میں تین مقامات پر ، یعنی اترپردیش کے کانپور میں ، مہاراشٹر کے ممبئی میں اور گجرات کے احمد آباد میں آئی آئی ایس قائم کرنے کی تجویز کو منظوری دی ہے۔ اس وزارت نے گجرات سرکار سے درخواست کی ہے کہ وہ احمد آباد میں آئی آئی ایس قائم کرنے کے لئے اراضی کی نشان دہی کرے۔


    مذکورہ بالا معلومات ہنر مندی کے فروغ اور صنعت کاری کے وزیر مملکت جناب آر کے سنگھ نے آج لوک سبھا میں ایک سوال کے تحریری جواب میں دی۔


    ۔۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 5152

    
    
    (Release ID: 1592013) Visitor Counter : 7
    
    
      Read this release in: English