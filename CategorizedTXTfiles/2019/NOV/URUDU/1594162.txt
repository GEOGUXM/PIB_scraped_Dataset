      نیتی آیوگ

      نیتی آیوگ –ڈی آر سی کے درمیان پانچویں بات چیت ووہان میں ہوئی
      Posted On: 28 NOV 2019 5:00PM by PIB Delhi


    نئی دہلی، 29 ؍نومبر


    نیتی آیوگ اور عوامی جمہوریہ چین کے اسٹیٹ کونسل کے ڈیولپمنٹ ریسرچ سینٹر (ڈی آر سی) کے درمیان پانچویں بات چیت آج چین کے ووہان میں ہوئی۔ چینی وفد کی قیادت ڈی آر سی کے پارٹی سکریٹری ما جیان ٹنگ اور ہندوستانی وفد کی قیادت نیتی آیوگ کے وائس چیئرمین ڈاکٹر راجیو کمار نے کی۔


    چین اور ہندوستان کے درمیان چنئی میں چینی صدر شی جن پنگ اور ہندوستانی وزیر اعظم نریندر مودی کے درمیان غیر رسمی ملاقات کے بعد یہ پہلی وزارتی سطح کی بات چیت ہے۔


    ممبئی 2018 میں چوتھی بات چیت میں ہونے والے معاہدے کی بنیاد پر ڈی آر سی اور نیتی آیوگ نے ڈبلیو ٹی او اصلاحات اور شہرکاری کے شعبوں میں مشترکہ تحقیق کی تھی، جس کے ابتدائی نتائج کو پانچویں بات چیت میں ایک کلیدی بات چیت کے طور پر پیش کیاگیا تھا۔


    چینی اور ہندوستانی انتظامیہ کے سینئر مندوبین، حکومتوں، اکیڈمیا اور کاروباری اداروں کے نمائندوں نے اس بات چیت میں حصہ لیا۔ یہ بات چیت چین اور ہندوستان میں عالمی معیشت، عالمگیریت اور میکرو مالی پالیسیوں، جدت اور ترقی اور چین اور ہندوستان کی تجارتی اور معاشی امداد باہمی کی صلاحیت کے بارے میں ہونے والے اجلاس پر مشتمل تھی۔ تفصیلی پیشکشوں اور اور گہرائی سے مباحثوں کے بعد دونوں ممالک نے ترقی پذیر اور کم ترقی یافتہ ملکوں کے مفادات کے تحفظ کی ضرورت کو مدنظر رکھتے ہوئے زیادہ جامع اور عالمی معاشی فن تعمیر اور منصفانہ اور معقول تجارتی ضوابط پر عمل درآمد کے اپنے عزم کی تصدیق کی۔


    اعلیٰ معیار کی ترقی کو آگے بڑھانے کے لئے دونوں ملکوں نے ہائی ٹیک، ڈیجیٹل معیشت، مالی پالیسی میں علمی اشتراک اور باہمی تعلیم کو مستحکم کرنے کا فیصلہ کیا اور ماحولیات اور آمدنی کے فرق وغیرہ سے پیدا ہونے والی چیلنجوں سے مشترکہ طور پر نمٹنے کا فیصلہ کیا۔ پائیدار ترقی کو فروغ دینے، اسمارٹ سٹیز کی ترقی اور بنیادی ڈھانچے کے فروغ پر زور دیاگیا۔ دونوں فریقوں نے سیاحت، صحت کے شعبے، ثقافت، زبان اور لوگوں کے تبادلے میں ہم آہنگی تلاش کرنے سے اتفاق کیا اور آؤٹ باؤنڈ اور ان باؤنڈ سرمایہ کاریوں کی حوصلہ افزائی کرکے کاروبار میں آسانی کا راستہ ہموار کرنے کے لئے متعلقہ بہترین طریقوں سے سیکھنے اور سازگار حالات پیدا کرنے پر بھی اتفاق کیا۔


    چھٹی بات چیت نومبر 2020 کے دوسرے نصف حصے میں ہندوستان میں ہوگی۔


    *********** ***


    ( م ن ۔ن ا ع ر (


    U. No.4541


    

    
    (Release ID: 1594162) Visitor Counter : 2
    
    
      Read this release in: Hindi , English