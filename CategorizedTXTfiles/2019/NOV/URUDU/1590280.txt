      امور داخلہ کی وزارت

      کابینہ سکریٹری نے گجرات اور مہاراشٹر پر سمندری طوفان ‘ماہا’
      
      سے نمٹنے کے لئےاین سی ایم سی کی تیاری میٹنگ کی صدارت کی

      Posted On: 04 NOV 2019 2:27PM by PIB Delhi

    نئی دہلی، 4نومبر 2019/قومی بحرانوں کے بندوبست کی کمیٹی (این سی ایم سی) کی ایک میٹنگ کابینہ سکریٹری جناب راجیو گوبا کی صدارت میں آج منعقد ہوئی، جس کا مقصد گجرات اور مہاراشٹر نیز دمن اور دیو پر سمندری طوفان کی تیاریوں کا جائزہ لینا تھا۔


    کابینہ سکریٹری نے موجودہ صورتحال نیز بچائے جانے والے اثرات کے لئے ریلیف کے کاموں کی تیاری کاجائزہ لیا اور ہدایت کی کہ ضرورت کے مطابق فوری امداد فراہم کی جائے۔


    آئی ایم ڈی نے مطلع کیا کہ سمندری طوفان ماہا جو اس وقت مشرقی وسطی بحیرہ عرب پر ہے، مغرب اور شمال مغرب کی طرف بڑھ رہا ہے اور امکان ہے کہ 5 نومبر کی صبح تک اس میں مزید شدت پیدا ہوجائے گی۔ اس کے بعد یہ کمزور پڑ جائے گا اور گجرات اور مہاراشٹر کے ساحل کو 6نومبر کی آدھی رات کو اور 7نومبر 2019 کی صبح کو پار کردے گا۔ اس کے زیر اثر شدید بارش کا امکان ہے جس میں 90 سے 100 کلو میٹر فی گھنٹے کی رفتار سے ہوائیں چل سکتی ہیں اور 1.5 میٹر تک بلند لہریں اٹھ سکتی ہیں۔


    گجرات اور مہاراشٹر کے چیف سکریٹریوں نے مطلع کیا کہ انہوں نے ضروری تیاریاں کرلی ہیں۔ انہوں نے کہاکہ این ڈی آر ایف ، ایس ڈی آر ایف کی ٹیمیں کوسٹل گارڈ اور بحری جہازوں کے ساتھ پہلے ہی تعینات کردی گئی ہیں۔ ضلع حکا م کو چوکس کردیا گیا ہے اور ماہی گیری کی تمام سرگرمیاں معطل کردی گئی ہیں۔ دمن اور دیو کی انتظامیہ نے بھی اپنی تیاریوں اور لوگوں کو بچاکر نکالنے کے منصوبوں کے بارے میں واقف کرایا۔


    امور داخلہ اور امور دفاع کی وزارتوں کی سینئر حکام نیز آئی ایم ڈی ، این ڈی ایم اے اور این ڈی آر ایف کے اہلکاروں نے بھی میٹنگ میں شرکت کی۔ گجرات اور مہاراشٹر کے چیف سکریٹریوں نے مرکز کے زیر انتظام علاقے کے افسران کے ہمراہ میٹنگ میں شرکت کی۔


    ۔۔۔۔۔۔۔۔۔۔۔


    م ن۔ ج ۔ ج۔


    U- 4906


    

    
    (Release ID: 1590280) Visitor Counter : 11
    
    
      Read this release in: Marathi , English , Hindi