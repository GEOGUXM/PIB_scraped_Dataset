      سماجی انصاف اور تفویض اختیارات کی وزارت

      بزرگ شہریوں کی بہبود کے لئے قومی پالیسی
      Posted On: 20 NOV 2019 4:57PM by PIB Delhi


    نئی دلّی، 20 نومبر /سماجی انصاف اور با اختیار بنانے کی وزارت کے وزیر مملکت جناب رتن لال کٹاریہ نے آج ایک سوال کے تحریری جواب میں راجیہ سبھا کو مطلع کیا ہے کہ بزرگ اور عمر رسیدہ لوگوں کی فلاح و بہبود کے لئے 1999 میں ایک قومی پالیسی کا اعلان کیا گیا تھا۔ مذکورہ وزارت ملک میں آبادیاتی، سماجی۔ اقتصادی، تکنالوجیکل اور دیگر متعلقہ شعبوں میں بزرگ شہریوں سے متعلق مسائل مثلاً مالیات، خوراک کا تحفظ، صحت کی دیکھ بھال اور تغذیہ، حفاظت و سلامتی، رہائشیات، فلاح و بہبود سے متعلق معاملات کے سلسلے میں ایک قومی پالیسی وضع کر رہی ہے۔


    وزارت کی جانب سے 2017 میں راشٹریہ وایوشری یوجنا (آر وی وائی) نامی اسکیم شروع کی گئی تھی، جس کے تحت غربت کی سطح سے نیچے رہنے والے معذور ی کے شکار اور بزرگ افرادکو مصنوعی اعضاء مفت فراہم کرائے جاتے ہیں تاکہ وہ جسمانی طور پر اپنے آپ کو بحال کر سکیں۔


    متعلقہ شراکت داروں مثلا ً مرکزی وزارتوں، محکموں / ریاستی حکومتوں / مرکز کے زیر انتظام علاقوں کے انتظامیہ / سول سوسائٹیوں وغیرہ کے ممبران سے ڈرافٹ پالیسی پر صلاح و مشورے حاصل کر لئے گئے ہیں۔


    ۔۔۔۔۔۔


    U.5263


    .

    
    
    (Release ID: 1592749) Visitor Counter : 2
    
    
      Read this release in: English , Bengali