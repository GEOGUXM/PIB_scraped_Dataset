      نائب صدر جمہوریہ ہند کا سکریٹریٹ

      نائب صدر جمہوریہ نے کنجا بہادر پور کے بہادروں کو خراجِ عقیدت پیش کیا
      
      ہماری تاریخ ان جانبازوں کی بہادری کے بغیر ادھوری ہے: نائب صدر
      مرکزی حکومت کو جنگ آزادی کے مقامی علمبرداروں کی حوصلہ افزائی کرنی چاہیے: نائب صدر
      اسے ہمارے اسکولوں کے نصاب کا لازمی حصہ بنانا چاہیے: نائب صدر
      تاریخ بتانے کے لیے زبانی روایتوں پر سنجیدہ تحقیق کی ضرورت: نائب صدر
      تاریخ نویسی کے تئیں قومی نقطہ نظر کو فروغ دینے کی ضرورت پر زور
      لوگوں کے بنیادی فرائض انجام دینے اور بیداری پیدا کرنے کی اپیل کی
      Posted On: 30 NOV 2019 3:32PM by PIB Delhi


    نئی دہلی، 30 ؍ نومبر نائب صدر جمہوریہ جناب ایم وینکیا نائیڈو نے صلاح دی کہ مرکزی حکومت کو جنگ آزادی کے مقامی علمبرداروں پر تحقیق اور ان کی تاریخ کو ترتیب دینے کے لیے ریاستوں کی حوصلہ افزائی کی جانی چاہیے۔ انھوں نے اس تاریخ کو مقامی زبانوں میں بھی شائع کرنے پر زور دیا تاکہ اسے زیادہ سے زیادہ لوگوں تک پہنچایا جاسکے۔


    اتراکھنڈ کے ہری دوار ضلع میں کنجا بہادر گاؤں میں شہید راجا وجے سنگھ اور ان کے ساتھیوں کی یاد میں منعقد ایک پروگرام میں جناب نائیڈو نے انگریزوں کے خلاف راجا وجے سنگھ کے ساتھ کنجا بہادر پور گاؤں کے لوگوں کی بہادری کی کہانیوں کو یاد کیا۔


    انگریموں نے سال 1824 تک ہندستان کے ایک بڑے حصے پر قبضہ کرلیا تھا۔ اسی وقت راجا وجے سنگھ نے آزادی کا اعلان کیا۔ انھوں نے گڑھوال، کماؤں، بجنور، سہارنپور اور میرٹھ جیسے آس پاس کے علاقوں سے ایک ہزار لوگوں کی فوج تشکیل دی اور انگریزوں کوٹیکس دینا بند کردیا۔ انھوں نے علاقے سے انگریزوں کے قبضے کے سبھی علامتوں کو ہٹا دیا۔


    انگریزوں نے کنجا بہادر کے قلعہ پر حملہ کردیا۔ اس زبردست جنگ میں تقریباً 40 انگریز فوجی مارے گئے اور سینکڑوں گرجر فوجی شہید ہوئے۔ انگریزوں نے لوگوں پر بیشمار ظلم کئے۔ انھوں نے سینکڑوں لوگوں کو ایک ہی پیڑ سے لٹکا دیا۔ راجا وجے سنگھ اور ان کے بہادر جنرل کلیان سنگھ کو بھی انگریزوں کاٹ ڈالا اور دہرہ دون جیل کے سامنے ان کے لاشوں کو رکھ دیا۔


    نائب صدر جمہوریہ نے کہا کہ راجا وجے سنگھ اور ان کے لوگوں نے 1857 میں آزادی کی پہلی لڑائی سے تین دہے پہلے 1824 میں آزادی کے لیے عظیم قربانیاں دیں، لیکن یہ ستم ظریفی ہے کہ کنجا بہادر پور جیسی کہانیاں ہماری تاریخ میں نظرانداز کی گئیں۔ انھوں نے کہا کہ ہماری تاریخ ان بہادروں کی بہادری کے بغیر ادھوری ہے۔


    رام پیاری گورجر، رانی کرن وتی، شہمل سنگھ تومر اور نوعمر جنگجو شیو دیوی تومر جیسے اتراکھنڈ کے بڑےبہادروں کے ناموں کا ذکر کرتے ہوئے جناب نائیڈو نے کہا کہ ہماری تاریخ کئی جنگوں کی گواہ رہی ہے، جس میں مقامی بہادروں کی قیادت میں لوگ اپنی آزادی، عزت، ثقافت اور سرمایہ کے تحفظ کے لیے حملہ آوروں کے خلاف اٹھ کھڑے ہوئے تھے۔


    جناب نائیڈو نے کہا کہ ان مزاحمتوں کا ہماری تاریخ میں شاید ہی کوئی ذکر ملتا ہے، اب ہمیں اس غلطی کی اصلاح کرنے کی ضرورت ہے۔


    جناب نائیڈو نے ان کہانیوں کو ہمارے اسکولوں کے نصاب کا لازمی حصہ بنانے کی ضرورت پر بھی زور دیا تاکہ نئی نسل ان سے تحریک حاصل کرسکے۔


    نائب صدر نے تاریخ کے لیے ایک قومی نقطہ نظر کو فروغ دینے اور اس کے لیے نئے وسیلوں پر تحقیق کرنے کی بھی اپیل کی۔ انھوں نے مقامی ثقافت، ادب اور سماجی تاریخ کے مطالعہ کی ضرورت پر زور دیتے ہوئے کہا کہ تاریخ صرف حکمرانوں کی نہیں بلکہ عوام اور برادریوں کی بھی ہوتی ہے۔


    جناب نائیڈو نے کہا کہ مقامی برادریوں کی بہادری کی کہانیاں نسل در نسل زبانی روایت سے مشتہر ہوتی ہیں اور ان کی بقا کا لازمی حصہ بنتی ہیں۔ انھوں نے کہا کہ مقامی تعلیمی اداروں، سول سوسائٹی تنظیموں اور میڈیا کو تاریخ کی ان زبانی روایتوں سنجیدگی سے تحقیق کرنی چاہیے اور پورے ملک کو ان سے واقف کرانا چاہیے۔


    جناب نائیڈو نے کہا کہ ہماری تاریخ راجاوجے سنگھ اور ان کے جنرل شہید کلیان سنگھ جیسے اجداد کی قربانیوں کی مقروض ہیں۔ انھوں نے نوجوان نسل سے ان کے اصولوں کا احترام کرنے اور ان کی تعمیل کرنے کی اپیل کی۔


    اس ہفتہ کے آغاز میں 70ویں یوم آئین کے موقع پر منعقد کئے گئے پروگرام کے بارے میں بات کرتے ہوئے نائب صدر جمہوریہ نے بنیادی حقوق کے ساتھ ساتھ بنیادی فرائض کے لیے یکساں احترام کرنے کی درخواست کی۔ انھوں نے سبھی علاقوں میں امتیازی حیثیت حاصل کرنے کی سمت میں کوشش کرنے کے لیے لوگوں کو بنیادی فرض کی یاد دہانی کرائی اور کہا کہ ملک کی ترقی ہم میں سے ہرفرد کی متعلقہ شعبے میں حاصل امتیاز پر منحصر ہوتی ہے۔


    جناب نائیڈو نے لوگوں سے اپنی برادری، تعلیمی اداروں اور پیشہ ورانہ شعبوں میں بنیادی فرائض کے تئیں بیداری کو فروغ دینے کی بھی اپیل کی۔ انھوں نے کہا کہ یہ ہمارے بہادر آبا واجداد کے تئیں صحیح خراج عقیدت ہوگی جنھوں نے اپنا سب کچھ قربان کردیا تاکہ ہم آزاد ہندوستان میں سانس لے سکیں۔


    نائب صدر جمہوریہ نے قومی سالمیت کو سب سے اوپر رکھتے ہوئے شہریوں سے ذات پات،عقیدہ، مذہب اور علاقہ سے بالا تر ہوکر اور ملک کی ترقی کے لیے ساتھ مل کر کام کرنے کی اپیل کی۔ اس موقع پر انھوں نے ہندوستان کی عدالت عظمی کے ذریعہ آیودھیا معاملہ پر فیصلے کے بعد سبھی فرقوں کے ذریعہ اتحاد کے اظہار کی بھی ستائش کی۔


    اس موقع پر نائب صدر جمہوریہ کو کنجا گاؤں کی جنگ آزادی پر ایک کتاب بھی پیش کی گئی۔


    اس موقع پر اتراکھنڈ کی گورنر محترمہ بے بی رانی موریہ، وزیر اعلیٰ جناب ترویندر سنگھ راوت، فروغ انسانی وسائل کے مرکزی وزیر جناب رمیش پوکھریال‘نشنک’، اتراکھنڈ کے وزیر تعلیم جناب دھن سنگھ راوت، شہید راجا وجے سنگھ اسمارک اینڈ کنیا شکشا پرسار سمیتی کےصدر جناب کرم ویر، سمیتی کے سکریٹری جناب دھرم پال سنگھ اور دیگر معزز ہستیوں کے ساتھ علاقے کے عوامی نمائندے بھی موجود تھے۔


    ۔ ۔ ۔ ۔ ۔ ۔ ۔ ۔ ۔


    U. No. 5472

    
    
    (Release ID: 1594389) Visitor Counter : 8
    
    
      Read this release in: English , Hindi