      وزارت اطلاعات ونشریات

      بین الاقوامی فلموں کے ہدایت کاروں کی اِفّی میں پریس میٹنگ
      
      ’’اورے‘‘ ذاتی اور ثقافتی شناخت کی تلاش کے بارے میں ہے: مہمت عاکف بیوکتلائے

      Posted On: 21 NOV 2019 4:58PM by PIB Delhi

    نئی دہلی،21؍نومبر،سنیما صرف تفریح کے لئے نہیں ہے۔ یہ لوگوں کے ذہنوں کو جھنجھوڑنے ، پیغام رسانی اور سماجی تبدیلی کے لئے بھی ہے۔ ’’اورے‘‘ اور ’’انٹرڈیپنڈنس‘‘ فلمیں بھی ، جوبھارت کے 50 ویں بین الاقوامی فلمی میلے میں دکھائی جانی ہیں، اسی کی عکاسی کرتی ہیں۔


    فلم کے بارے میں اپنے خیالات کا اظہار کرتے ہوئے جرمن – ترکی کے فلم ہدایت کار اور کہانی کار مہمت عاکف بیوکتلائے نے کہا کہ ’’اورے ‘‘ کسی شخص کی ذاتی اور ثقافتی شناخت کی تلاش کے بارے میں بنائی گئی ہے۔


    اپنی پہلی فلم بنانے کے دوران درپیش مسائل کا ذکر کرتے ہوئے جناب مہمت نے کہا کہ سب سے مشکل مرحلہ فلم کے لئے مالی امداد حاصل کرنے کا تھا۔ اس کے علاوہ جرمنی میں ترکی نژاد اداکاروں کی تلاش بھی بہت مشکل تھی۔ کیونکہ زیادہ تر ترکی کے اداکار ٹیلی ویژن میں کام کررہے تھے۔ چونکہ ٹیلی ویژن میں گھسی پٹی کہانیاں پیش کی جاتی ہیں، اس لئے ترکی اور مسلمان اداکار ہمیشہ دہشت گردوں اور جرائم پیشہ سرغنہ کے رول ادا کرتے ہیں۔ انہوں نے کہا کہ اداکار ڈھونڈنے میں مجھے تقریبا ایک سال لگ گیا۔


    جرمنی اور ہندوستان کے درمیان اسلام پر عمل آوری نے فرق کو اجاگر کرتے ہوئے ہدایت کار نے کہا کہ یورپ میں اسلام یوٹیوب کے اسلام جیسا ہے کیونکہ مسلمانوں کی نئی نسل مذہب کے بارے میں انٹرنیٹ سے ہی معلومات حاصل کرتی ہے۔


    فلم انٹرڈپینڈنس کے 11 ڈائریکٹروں میں سے ایک جناب نیلامادھب پانڈا نے کہا کہ ان کی فلم آب و ہوا میں تبدیلی کے جذباتی اثرات کے بارے میں ہے۔ انہوں نے کہا کہ یہ دہلی میں رہنے والے ایک خاندان کی کہانی ہے جو ہوا میں شدید آلودگی کی وجہ سے ، جس نے پورے شہر کو لپیٹ میں لے رکھا ہے، طلاق کے مرحلے سے گزر رہی ہے۔ انہوں نے کہا کہ اس فلم کے پس پشت ایسے مذاکرات قائم کرنا ہے تاکہ اس مسئلے کو حل کرنے کے لئے کچھ قابل قدر اقدامات کئے جاسکیں۔


    ڈائریکٹر نے مزید کہا کہ اگرچہ حکومت اور کئی دیگر تنظیمیں ہوا میں آلودگی کا حل تلاش کرنے کی کوشش کررہی ہیں لیکن یہ دہلی کے عوام کی ذمہ داری ہے کہ وہ اس خرابی کو دور کرنے کے لئے فیصلہ کریں۔ انہو نے اپنا ایک ذاتی تجربہ بیان کیا کہ کس طرح اب وہوا میں تبدیلی لوگوں کے درمیان تعلقات پر اثر انداز ہوری ہے۔


    ۔۔۔۔۔۔۔۔۔۔۔۔۔۔۔۔


    U- 5286

    
    
    (Release ID: 1592904) Visitor Counter : 6
    
    
      Read this release in: English , Hindi , Bengali