      امور داخلہ کی وزارت

      جموں و کشمیر کے ایک وفد نے امور داخلہ کے وزیر مملکت جی کشن ریڈی سے ملاقات کی
      Posted On: 04 NOV 2019 8:20PM by PIB Delhi


    نئی دلّی، 04 نومبر / جموں و کشمیر کا ایک وفدنے آج یہاں امور داخلہ کے وزیر مملکت جناب جی۔ کشن ریڈی سے ملاقات کی ۔ اس وفد میں سر پنچ، مولوی، جموں و کشمیر پروگریسیو پیپلز فرنٹ کے نمائندگان، پہاڑی نو جوان ایسوسی ایشن، جے اینڈ کے پیس فاؤنڈیشن، آل جے اینڈ کے اسٹیٹ پسماندہ سب کا ڈیولپمنٹ ویلفیئر سوسائٹی، آل جے اینڈ کے آٹو یونین اور چیئر مین بلاک ڈیولپمنٹ کونسل آف اننت ناگ، بارہ مولہ، کلگام وغیرہ شامل تھے۔


    تبادلہ خیالات کے دوران امور د اخلہ کے وزیر مملکت جناب جی کشن ریڈی نے خطے کے عوام کی امن اور خوش حالی کے لئے آرٹیکل 370 کے خاتمے کے بعد ریاست میں تشدد کے واقعات کے بعد مرکزی حکومت کے ذریعہ اٹھائے گئے اقدامات کی جموں و کشمیر کے نمائندوں کو آگاہی فراہم کی۔ انہیں مطلع کیا گیا کہ مرکزی حکومت کا مقصد جموں و کشمیر کے عوام کو ملک کے باقی حصوں کی مانند درجہ،ل حقوق اور سہولیات فراہم کرانا ہے۔ جموں و کشمیر کے عوام بھی اب ملک کے دیگر حصوں کے عوام کی طرح مرکزی اسکیموں اور فوائد سے استفادہ کر سکتے ہیں۔ اس فیصلے سے تعلیم، صحت اور سیاحت کے شعبوں میں نجی سرمایہ کاری ہو گی اور اس کے باعث نئے روزگار کے مواقع پیدا ہوں گے جس سے ریاست میں اقتصادی خوش حالی آئے گی۔ جناب ریڈی نے وفد کے ممبران کو باز یقین دہانی کرائی کہ کسی کی زمین نہیں لی جائے گی اور حکومت اسپتالوں، تعلیمی اداروں، صنعتوں وغیرہ کے قیام کے لئے اپنی زمین کو استعمال میں لائے گی۔ جناب ریڈی نے وفد کو مطلع کیا کہ اب جموں و کشمیر میں 73 ویں اور 74 ویں ائینی (ترمیمی) ایکٹ کا نفاذ ہو گا اور اس سے مقامی حکمرانی اور پنچایتی راج اداروں کے با اختیار بنانے میں مدد ملے گی۔


    جموں و کشمیر کے نمائندگان نے امور داخلہ کے وزیر مملکت کو ایک میمورینڈم سونپا جس میں مرکز کے زیر انتظام علاقہ جے اینڈ کے کے ترقیاتی پروجیکٹوں کے لئے حمایت طلب کی۔ انہوں نے حالات کو معمول پر لانے کے لئے کانفیڈنس بلڈنگ میزرس (سی بی ایم) کا بھی مشورہ دیا۔ ان اقدامات میں خصوصی روزگار پیکیج، کھیلوں کے فروغ کے لئے امن سازی سمیت جموں و کشمیر کے کچھ شہروں کو مرکزی حکومت کی اسمارٹ سٹیز مشن، رنگ روڈ کے ترقیاتی پروجیکٹ وغیرہ شامل ہیں۔ وزیر مملکت نے واضح کیا کہ مرکزی حکومت جموں و کشمیر کی ترقی کے لئے مکمل طور پر عہد بستہ ہے اور یقین دلایا کہ ان کے تمام مشوروں پر تیزی سے غور کیا جائے گا اور متعلقہ وزارتوں کو جموں و کشمیر کے عوام کے فوائد کے لئے ہر ممکن مدد فراہم کرائی جائے گی۔


    ۔۔۔۔۔۔


    U.4927

    
    
    (Release ID: 1590448) Visitor Counter : 4
    
    
      Read this release in: English , Hindi