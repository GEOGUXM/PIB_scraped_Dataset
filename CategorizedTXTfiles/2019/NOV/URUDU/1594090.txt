      بہت چھوٹی، چھوٹی اور درمیانی صنعتوں کی وزارت

      کھادی کا فروغ
      Posted On: 28 NOV 2019 1:01PM by PIB Delhi


    نئی دہلی، 28 ؍ نومبر : بہت چھوٹی، چھوٹی اور درمیانہ درجے کی صنعتوں(ایم ایس ایم ای) کی وزارت کھادی اور گاؤں کی صنعتوں سے متعلق کمیشن (کی وی آئی سی)، ریاستی کھادی اور گاؤں کی صنعتوں سے متعلق بورڈز(کے وی آئی وی) اور ضلعی صنعتی مراکز(ڈی آئی سی) کے ذریعے ملک کے دیہی اور شہری علاقوں میں نئی مائیکرو صنعتوں کو قائم کرنے اور روزگار کے مواقع پیدا کرنے کے لئے سال 09-2008 سے وزیر اعظم کے روزگار پیدا کرنے کے پروگرام (پی ایم ای جی پی)جیسی قرض سے منسلک ایک سبسڈی اسکیم نافذ کرکے کھادی اور گاؤں کی صنعتوں کو فروغ دینے کے لئے بے روزگار نوجوانوں کو قرضے فراہم کررہی ہے۔عام زمروے کی مستفدین دیہی علاقوں میں پروجیکٹ لاگت کا 25 فیصد سبسڈی کی رقم اور شہری علاقوں میں پروجیکٹ کی لاگت کا 15 فیصد سبسڈی کی رقم حاصل کرسکتے ہیں، جبکہ خصوصی زمروں مثلاً درج فہرست ذاتوں (ایس سی) ؍درج فہرست قبائل(ایس ٹی)؍ خواتین دویانگوں؍ پی ایچ؍اقلیتوں؍سابق فوجیوں؍شمال مشرقی خطوں(این ای آر) سے تعلق رکھنے والے مستفدید کے لئے دیہی علاقوں میں سبسڈی کی رقم35 فیصد اور شہری علاقوں میں 25 فیصد سبسڈی کی رقم حاصل کرسکتے ہیں۔ مینوفیکچرنگ کے سیکٹر میں پروجیکٹوں کی زیادہ سے زیادہ لاگت 25 لاکھ روپے، جبکہ سروس سیکٹر پروجیکٹوں کی لاگت زیادہ سے زیادہ 10 لاکھ روپے ہیں۔


    کھادی سے متعلق سرگرمیوں کے آغاز کے خواہش مند افراد وزیر اعظم کے روزگار پیدا کرنے کے پروگرام (پی ایم ای جی پی) اسکیم کے تحت بینکوں سے قرض حاصل کرنے کے لئے درخواست دے سکتے ہیں۔


    بہت چھوٹی ، چھوٹی اور درمیانہ درجے کی صنعتوں (ایم ایس ایم ای)کے مرکزی وزیر جناب نتن گڈکری نے آج لوک سبھا میں ایک سوال کے تحریری جواب میں یہ اطلاع فراہم کی۔


    ********


    م ن۔م ع۔ن ع


    U: 542 4

    
    
    (Release ID: 1594090) Visitor Counter : 3
    
    
      Read this release in: English , Bengali