      پیٹرولیم اور قدرتی گیس کی وزارت

      قدرتی گیس کی قیمت کے تعین کے فارمولے کی گھریلو قیمتوں پر نظرثانی کے لئے جائزے کی کوئی تجویز زیر غور نہیں ہے
      Posted On: 20 NOV 2019 2:53PM by PIB Delhi


    نئی دہلی، 20 ؍نومبر،پیٹرولیم اور قدرتی گیس کے مرکزی وزیر جناب دھرمیندر پردھان نے آج راجیہ سبھا میں ایک سوال کا تحریری جواب دیتے ہوئے ایوان کو مطلع کیا کہ فی الحال گھریلو قدرتی گیس کی قیمت کے فارمولے پر نظر ثانی کے لئے ، جو 25 اکتوبر 2014 کو نوٹیفائی کیا گیا تھا، جائزے کی کوئی تجویز حکومت کے زیر غور نہیں ہے۔ گھریلو قدرتی گیس کی قیمتوں کے تعین کے لئے رہنما خطوط 2014 کو حکومت نے رنگا راجن کمیٹی رپورٹ اور اس معاملے سے متعلق سکریٹریوں کی کمیٹی رپورٹ اور بین وزارتی صلاح ومشورے پر تفصیلی غور وخوض کے بعد منظوری دی گئی تھی۔


    گھریلو قدرتی گیس کی قیمتوں کے تعین سے متعلق رہنما خطوط 2014 ایک فارمولے پر مبنی رہنما خطوط ہیں جنہیں ہینری ہب ، نیشنل بیلنسنگ پوائنٹ البرٹہ اور روس جیسی بڑی بین الاقوامی مارکیٹوں میں گیس کی قیمتوں اور اس کے حجم کو دھیان میں رکھتے ہوئے طے کیا گیا تھا۔ یہ فارمولہ پیداوار کرنے والے اور استعمال کرنےو الے سیکٹروں کی ضروریات کو دھیان میں رکھ کر طے کیا گیا تھا اور اس میں دونوں کے مفادات کو متوازن بنانے کی کوشش کی گئی تھی۔ قیمتوں کا نوٹیفکیشن مذکورہ رہنما خطوط کے مطابق ہر 6 ماہ میں جاری کیا جاتا ہے۔


    قدرتی گیس کی پیداوار میں اضافے کے لئے ترغیب دینے کی خاطر حکومت نے 21 مارچ 2016 کو ایک نوٹیفکیشن کے ذریعے گہرے پانی ، انتہائی گہرے پانی اور بہت زیادہ دباؤ والے – بہت زیادہ حرارت والے علاقوں سے پیدا کی جانے والی قدرتی گیس کی قیمت کے تعین کے لئے آزادی فراہم کی تھی البتہ زیادہ سے زیادہ قیمت کی حد متبادل ایندھنوں کی قیمت کی بنیاد پر طے کی جاتی ہے۔ اس کے علاوہ حکومت نے دریافت شدہ چھوٹی فیلڈ پالیسی ، ہائیڈرو کاربن کی تلاش اور لائسنسنگ پالیسی اور کوئلے پر مبنی میتھیل ( سی بی ایم) کے کنٹریکٹ کے تحت قدرتی گیس کی فروخت کے لئے قیمت کے تعین کے لئے آزادی دی ہے۔ اس کے علاوہ حکومت نے 28 فروری 2019 کے ایک نوٹیفکیشن کے ذریعے گیس کی ان دریافتوں کے لئے قیمت اور فروخت کی آزادی دی ہے، جن کا فیلڈ ڈیولپمنٹ پلان نوٹیفکیشن کے بعد پہلی مرتبہ منظور کیا جائے گا۔


    ۔۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 5230

    
    
    (Release ID: 1592448) Visitor Counter : 8
    
    
      Read this release in: English