      ا قتصادی امور کی کابینہ کمیٹی

      مرکزی کابینہ نے جوٹ مٹیریلس میں لازمی پیکنگ کے لئے ضابطوں کی توسیع کو منظوری دی
      Posted On: 27 NOV 2019 11:10AM by PIB Delhi


    نئی دہلی، 27 ؍ نومبر، وزیراعظم جناب نریندر مودی کی صدارت میں اقتصادی امور سے متعلق کابینہ کمیٹی نے جوٹ سال 20-2019 کے لئے جوٹ میٹریلس میں غذائی اجناس اور چینی کی پیکنگ کو لازمی بنانے کے لئے اپنی منظوری دی ہے۔


    حکومت نے گزشتہ سال کی طرح جوٹ پیکجنگ میٹریل (جے پی ایم) ایکٹ -1987 کے تحت لازمی پیکنگ کے ضابطوں کو برقرار رکھا ہے۔ کابینہ کے اس فیصلے سے 100 فیصد غذائی اجناس اور 20 فیصد چینی کو مختلف قسم کے جوٹ کے تھیلوں میں پیکنگ کرنا لازمی ہوگا۔


    فوائد:


    مختلف قسم کے جوٹ کے تھیلوں میں چینی کی پیکنگ کے فیصلے سے جوٹ کی صنعت میں تنوع کو فروغ حاصل ہوگا ۔ مزید بر آں اس فیصلے میں اس بات کو بھی لازمی بنایا گیا ہے کہ غذائی اجناس کی پیکنگ کے لئے جوٹ کے تھیلوں کے آرڈر کا شروعاتی 10 فیصد گورنمنٹ ای- مارکیٹ پلیس پورٹل (جی ای ایم) پر معکوس نیلامی کے ذریعے خریدا جائے گا۔ اس سے قیمت کی دریافت کے نظام میں بتدریج بہتری آئے گی۔


    کابینہ کی اس منظوری سے ملک کے مشرقی اور شمال مشرقی خطوں بالخصوص مغربی بنگال ، بہار ، اڈیشہ ، آسام ، آندھرا پردیش ، میگھالیہ اور تریپورہ کی ریاستوں میں رہنے والے کسانوں اور ورکروں کو کافی فائدہ ہوگا۔


    پس منظر:


    تقریباً 3.7 لاکھ ورکرس اور کروڑوں کسانوں کے کنبے کی روزی روٹی کا انحصار جوٹ کی صنعتوں پر ہے۔ حکومت جوٹ کی صنعت کی ترقی ، خام جوٹ کے معیار اور جوٹ کی پیداواریت کر بڑھانے اور جوٹ سیکٹر کے تنوع میں اضافہ کرنے کے لئے لگاتار کوشش کررہی ہے ۔ اسی طرح حکومت جوٹ سے بنے سامانوں کے لئے مانگ کو پائیدار بنانے کے لئے کام کررہی ہے اور جوٹ مصنوعات کو فروغ دے رہی ہے۔


    جوٹ کی صنعت کا زیادہ تر انحصار سرکاری سیکٹر پر ہے، جو کہ غذائی اجناس کی پیکنگ کے لئے ہر سال 7500 کروڑ روپے کی مالیت کے جوٹ کے تھیلے خریدتا ہے۔ سرکاری سیکٹر کے ذریعے ایسا جوٹ سیکٹر کی کلیدی مانگ کو برقرار رکھنے اور جوٹ کی صنعت پر منحصر ورکروں اور کسانوں کے زریعہ معاش کو تعاون فراہم کرنے کے لئے کیا جاتا ہے۔


    جوٹ کی صنعت کو فراہم کی جانے والی دیگر امداد :


    پوری طرح سے احتیاط کے ساتھ ڈیزائن کردہ عمل ، جو کہ جوٹ آئی سی اے آر ای کے نام سے جانا جاتا ہے، کے ذریعے خام جوٹ کی پیداواریت اور معیار کو بہتر بنانے کے لئے حکومت جوٹ کی کاشت کرنے والے تقریبا ً دو لاکھ کسانوں کو امداد دے رہی ہے۔ اس کے لئے حکومت ان کسانوں کو جوٹ کی کاشت کے لئے جدید ترین طریقہ کار، مثلاً بیج ڈریل کا استعمال کرکے قطار سے بوائی ،بلیڈ لگے ہوئے پہیوں والے زرعی آلات کا استعمال کرکے گھاس پھوس کے بندو بست اور معیار کی توثیق شدہ بیجوں کی تقسیم کررہی ہے ۔ اس کے علاوہ حکومت ان کسانوں کے لئے مائیکرو بیئل امداد یافتہ ، پانی چھڑکنے کے عمل کی فراہمی کررہی ہے۔ حکومت کے ذریعہ فراہم کردہ ان آسانیوں کی وجہ سے خام جوٹ کی پیداواریت اور معیار میں کافی بہتری آئی ہے اور جوٹ کی کاشت کرنے والے کسانوں کی آمدنی میں 10 ہزار فی ہیکٹئر آراضی کا اضافہ ہورہا ہے۔


    اس سلسلے میں جوٹ کی کاشت کرنے والے کسانوں کو تعاون فراہم کرنے کے لئے مالی سال 18-2019 سے دو سالوں کے لئے 100 کروڑ روپے کی سب سڈی کو منظوری دی گئی ہے تاکہ جے سی آئی کم از کم امدادی قیمت (ایم ایس پی) آپریشن کو انجام دینے کے قابل ہوسکے اور جوٹ سیکٹر میں قیمت کے استحکام کو یقینی بنایا جاسکے۔


    جوٹ کی صنعت کو متنوع بنانے میں تعاون فراہم کرنے کے مقصد سے قومی جوٹ بورڈ نے نیشنل انسٹی ٹیوٹ آف ڈیزائن کے ساتھ اشتراک قائم کیا ہے اور گاندھی نگر میں ایک جوٹ ڈیزائن سیل کا آغاز کیا گیا ہے۔ مزید بر آں جوٹ جیو ٹیکسٹائل اور ایگرو ٹیکسٹائل کے فروغ کے کام کو ریاستی حکومتوں بالخصوص شمال مشرقی خطوں میں واقع ریاستوں کے ساتھ لیا گیا ہے۔ اسی طریقے سے سڑک ٹرانسپورٹ کی وزارت اور آبی وسائل کی وزارت جیسے محکموں کے ساتھ بھی اس کام کو لیا گیا ہے۔


    جوٹ کی صنعت میں مانگ میں اضافہ کرنے کے مقصد سے حکومت ہند نے 5 جنوری 2017 کی تاریخ سے بنگلہ دیش اور نیپال جیسے ملکوں سے جوٹ سے بنے سامانوں کی درآمدات پر واضح اینٹی ڈمپنگ ڈیوٹی عائد کردی ہے۔


    جوٹ کی صنعت میں شفافیت کو فروغ دینے کے مقصد سے جوٹ اسمارٹ ، جو کہ ایک ای- گورنمنٹ پہل ہے اور جس کی شروعات دسمبر 2016 میں کی گئی ، سرکاری ایجنسیوں کے ذریعے خریداری کے لئے ایک مربوط پلیٹ فارم فراہم کررہا ہے۔ مزید بر آں جوٹ کارپوریشن آف انڈیا لمیٹڈ (جے سی آئی) کم از کم امدادی قیمت (این ایس پی ) اور تجارتی آپریشن کے تحت جوٹ کی خریداری کے لئے جوٹ کی کاشت کرنے والے کسانوں کو آن لائن طریقے سے 100 فیصد فنڈ منتقل کررہی ہے۔


    ۔۔۔۔۔۔۔۔۔۔۔۔۔۔۔۔


    (م ن-م ع- ق ر)


    U- 539 4

    
    
    (Release ID: 1593850) Visitor Counter : 7
    
    
      Read this release in: English , Marathi , Hindi , Bengali , Tamil