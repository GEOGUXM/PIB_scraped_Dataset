      امور صارفین، خوراک اور عوامی تقسیم کی وزارت

      نیشنل فوڈ سکیورٹی مشن
      Posted On: 19 NOV 2019 6:58PM by PIB Delhi


    نئی دہلی 20 نومبر۔امور صارفین خوراک اور عوامی تقسیم کے وزیر مملکت جناب دنوے راؤ صاحب داداراؤ نے آج لو ک سبھا میں ایک تحریری جواب میں بتایا کہ حکومت نے 75فیصد دیہی آًبادی اور 50فیصدشہری آبادی کو نشانہ بند عوامی نظام تقسیم کے تحت بہت زیادہ رعایتی شرحوں پر اناج فراہم کرانے کے مقصدسے جولائی 2013 میں نیشنل فوڈ سکیورٹی ایکٹ 2013 تیار کیا تھا۔ اس قانون کے رہنما اصولوںمیں سے ایک یہ تھا کہ اس میں حاملہ خواتین اور دودھ پلانے والی ماؤں اور چھ ماہ سے 14سال تک کی عمر کے بچوں کو اضافی تغذیہ فراہم کرانے کے لئے خصوصی ضابطے رکھے جائیں ۔

     1. ہر ایک حاملہ خاتون اوردودھ پلانے والی ماں خصوصی تغذیہ کے معیار کو پورا کرنے کے لئے مقامی آنگن واڑی کے ذریعہ حمل کے دوران اور بچے کی پیدائش کے 6 ماہ بعدتک مفت خوراک حاصل کرنے کا حق رکھتی ہے اور حمل کے دوران روزگار کے نقصان کی بھرپائی کے لئے اور اضافی تغذیہ کے لئے بھی کم از کم 6000روپے کافائدہ حاصل کرنے کی مستحق ہے ۔
     2. 6 ماہ سے 6سال تک کی عمر کا ہر ایک بچہ تغذیہ کے خصوصی معیار کو پورا کرنے کے لئے مقامی آنگن واڑی سے اپنی عمر کی مناسبت سے مفت خوراک حاصل کرنے کا مستحق ہے ۔
     3. درجہ 8 تک کے یا 6سے 14 سال تک کی عمر والے بچوں کے معاملے میں خصوصی تغُذیہ کے معیاروں کو پورا کرنے کے لئے مقامی اداروں حکومت کے ذریعہ چلائے جانے والے تمام اسکولوں اور حکومت کی مددسے چلنے والے اسکولوں میں چھٹی کے دنوںکو چھوڑ کر روزانہ ایک مڈ ڈے میل مفت فراہم کرایا جاتا ہے ۔
     4. ریاستی حکومت خصوصی تغذیہ کے معیار کو پورا کرنے کے لئے مقامی آنگن واڑی کے ذریعہ تغُذیہ کی کمی والے بچوں کی شناخت کرسکتی ہیں اور انہیں مفت خوراک فراہم کرائیں ۔

    حاملہ خواتین او ر دودھ پلانے والی ماؤںاور 14سال تک کی عمر کے بچوں کے لئے نیشنل فوڈ سکیورٹی ایکٹ کے تحت اضافی تغذیہ کے پروگرام بہت اچھے طریقے سے چلائے جارہے ہیں اور ان پروگراموں کا جائزہ لینے کی کوئی تجویز حکومت کے زیر غور نہیں ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اگ۔ رم


    U-5219

    
    
    (Release ID: 1592370) Visitor Counter : 30
    
    
      Read this release in: English
    
    
    

4.