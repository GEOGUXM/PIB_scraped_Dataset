      وزیراعظم کا دفتر

      وزیراعظم 13اور14نومبرکوبرازیل میں برکس سربراہ کانفرنس میں شرکت کریں گے
      Posted On: 11 NOV 2019 6:59PM by PIB Delhi


    نئی دہلی، 11 ؍نومبر،وزیراعظم جناب نریندر مودی 13سے14نومبر 2019 تک 11ویں برکس سربراہ کانفرنس میں شرکت کے لئے براسیلیا میں رہیں گے۔ اس سال برکس سربراہ کانفرنس کا موضوع ’’ اختراعی مستقبل کے لئے اقتصادی ترقی‘‘ ہے۔


    وزیراعظم جناب نریندر مودی چھٹی بار برکس سربراہ کانفرنس میں شرکت کریں گے۔ انہوں نے پہلی بار 2014 میں برازیل میں فورٹالیزا میں برکس سربراہ کانفرنس میں شرکت کی تھی۔


    ہندوستان سےایک بڑے کاروباری وفد کے بھی خصوصی طور پر برکس بزنس فورم میں شرکت کےلئے موجود رہنے کی توقع ہے، جہاں پانچوں ملکوں کی کاروباری برادری کی نمائندگی ہوگی۔ پروگرام کی تفصیل درج ذیل ہے:


    وزیراعظم برکس بزنس فورم اختتامی تقریب اور 11ویں برکس سربراہ کانفرنس کے اختتامی اور مکمل اجلاس کے علاوہ روسی صدر ولادیمیر پوتن اور چینی سربراہ شی جن پنگ کے ساتھ علیحدہ علیحدہ دوطرفہ میٹنگوں کا انعقاد کریں گے۔


    اختتامی اجلاس میں بحث کے موجودہ دنیا میں قومی خودمختاری کے عمل کے چیلنجوں اور مواقع پر مرکوز رہنے کی توقع ہے۔ اس کے بعد برکس کا مکمل اجلاس ہوگا، جس میں لیڈرس برکس سوسائٹیوں کی اقتصادی ترقی کے لئے اندرون برکس تعاون پر بات چیت کریں گے۔


    اس کے بعد وزیراعظم برکس بزنس کونسل کے ساتھ برکس لیڈروں کی میٹنگ میں شرکت کریں گے، جس میں برازیل کی برکس بزنس کونسل کے چیئرمین اور نیو ڈیولپمنٹ بینک کے صدر کے ذریعہ رپورٹ جمع کرائے جانے کی توقع ہے۔


    اس کے فوراً بعد تجارت اور سرمایہ کاری کے فروغ کی ایجنسیوں کے درمیان ایک برکس مفاہمت نامے پر دستخط کئے جائیں گے۔


    سربراہ کانفرنس کے اختتام پر لیڈران مشترکہ اعلامیہ جاری کریں گے۔


    برکس نے پانچ بڑی ابھرتی ہوئی معیشتوں کو یکجا کیا ہے، جن میں دنیا کی 45فیصد آبادی رہتی ہے۔ عالمی جی ڈی پی میں جن کا 23فیصد حصہ ہے اورعالمی تجارت میں ان کا تقریبا 17فیصد حصہ ہے۔


    برکس تعاون کے 2ستون ہیں، جن میں لیڈروں اور وزراء کی میٹنگ کے ذریعہ باہمی مفاد کے معاملات پر مشاورت اور تجارت، مالیات، صحت ، تعلیم، سائنس اور ٹیکنالوجی، زراعت، مواصلات ، آئی ٹی وغیرہ سمیت متعدد شعبوں میں سینئر افسروں کی میٹنگ کے ذریعہ تعاون کیاجاتا ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن- ا گ-ک ا)


    U- 5061

    
    
    (Release ID: 1591357) Visitor Counter : 8
    
    
      Read this release in: Assamese , Bengali , English , Hindi , Marathi , Punjabi , Gujarati , Tamil , Telugu