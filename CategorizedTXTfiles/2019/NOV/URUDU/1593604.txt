      وزارت دفاع

      ڈیف کام انڈیا 2019( 27-26ستمبرنومبر، 2019)
      Posted On: 26 NOV 2019 4:21PM by PIB Delhi


    نئی دہلی ،26 نومبر :نئی دہلی کے مانک شاہ سینٹرمیں 26نومبر ، 2019 کو دوروزہ ڈیف کام انڈیا ، 2019سمینارکا آغاز ہوا۔ سمینارکا موضوع ‘‘ مواصلات :اشتراک کے لئے ایک فیصلہ کن تحریکی عنصر’’ ہے ۔ اس سمینارکا مقصد تینوں افواج کے درمیان اشتراک کے حصول کے لئے مواصلات سے فائدہ اٹھاناہے ۔


    اپنی افتتاحی تقریرمیں دفاع کے وزیرمملکت جناب شری پدنائک نے کہاکہ وزیراعظم کے ذریعہ چیف آف ڈیفنس حی


    اسٹاف کا اعلان تینوں افواج کے درمیان تال میل اورہم آہنگی کو مزید بہتربنانے کے لئے ضروری اصلاحات کو پیش نظررکھتے ہوئے کیاگیاہے ۔ انھوں نے زوردے کر کہاکہ اشتراک کے تصورکے حصول کے لئے تینوں کے درمیان بلاروک ٹوک مواصلات ایک مطلوبہ چیز ہے ۔


    فوج کے سربراہ جنرل بپن راوت نے اپنے کلیدی خطاب کے دوران ملک کو درپیش سکیورٹی سے متعلق چیلنجوں پر روشنی ڈالتے ہوئے ‘ ایک ہونے ’ کی ضرورت پرزوردیاہے ۔ انھوں نے کہاکہ محفوظ اور انٹرآپریبل مشترکہ مواصلات وقت کی ضرورت ہے ۔ جنرل بپن راوت نے اس ضرورت پربھی زوردیاکہ صنعتیں مسلح افواج کی توقعات کی تکمیل کرنے اور ایسے حل پیش کریں جو آپریشنل ضرورتوں کی تکمیل کرسکیں ۔


    ڈیف کام 2019کے پہلے دن مسلح افواج ، ریسرچ اور ڈیولپمنٹ تنظیموں اور اکیڈمیا کی سرگرم شراکت داری نظرآئی ۔ اس میں صنعتوں کے لئے مسلح افواج کی ضرورتوں کو سمجھنے کا ایک شاندارموقع فراہم کیا۔ ڈیف کام نمائش میں صنعت کی طرف سے جدیدترین مواصلاتی حل کی نمائش کی گئی اور اس میں تینوں افواج کے افسروں کو تکنالوجی اورانڈسٹری کی اہلیت کو سمجھنے کا ایک موقع فراہم کیا۔ سمینارکے دوران باقار ڈیف کام جرنل کا اجراء بھی کیاگیا۔


    ***************


    ( م ن ۔ م م ۔ ع آ)


    U-5378


    

    
    (Release ID: 1593604) Visitor Counter : 6
    
    
      Read this release in: English , Hindi