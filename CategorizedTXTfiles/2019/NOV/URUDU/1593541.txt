      صدر جمہوریہ کا سکریٹریٹ

      صدر جمہوریہ ہند نے آئین ہند کے نفاذ کی 70ویں سالگرہ کی تقریبات میں شرکت کی
      Posted On: 26 NOV 2019 1:40PM by PIB Delhi


    نئیدہلی۔26؍نومبر۔صدر جمہوریہ ہند جناب رام ناتھ کووند نے بھارت کے آئین کے نفاذ کی 70ویں سالگرہ کی تقریبات میں شرکت کی۔ یہ تقریبات آج پارلیمنٹ ہاؤس کے مرکزی ہال میں بھارتی پارلیمانی گروپ کی طرف سے منعقد کی جارہی ہیں۔


    اس موقع پر اظہار خیال کرتے ہوئے صدر جمہوریہ نے کہا کہ بھارت کا آئین دنیا کی سب سے بڑی جمہوریت کی بنیاد پر تعمیر کیا گیا ہے۔ یہ دنیا کے جمہوری لائحہ عمل میں عمدہ ترین قانون ہے اور اس سے ہمیں اپنی کوششوں میں لگاتار رہنمائی حاصل ہوتی رہتی ہے۔ آئین ،ہماری حکمرانی کے جمہوری نظام کا سرچشمہ بھی ہے اور ہماری رہنمائی کے لئے روشنی بھی۔


    صدر جمہوریہ نے کہا کہ ہماری جمہوریت ، ہمارے آئین میں اپنی بازگشت محسوس کرتی ہے۔ اس بات کی یقین دہانی کیلئے کہ آئین کا ، مختلف اوقات میں جواز قائم رہے، آئین سازوں نے ان شقوں کو بھی شامل کیا جن کے تحت آنے والی نسلوں کو ضرورت کے مطابق ، ترمیمات کرنے کی اجازت مل گئی ہے۔ آج ایک عظیم موقع ہے کہ ہم اپنے آئین کے اُن معماروں کے تئیں تشکر کا اظہار کریں جنہوں نے ایک ایسا نظام فراہم کیا جس کے ذریعے آئینی ترمیمات کرکے انقلابی انداز کی تبدیلیوں کو پُرامن طریقے سے انجام دیا جاسکے۔


    صدر جمہوریہ نے کہا کہ ہمارے ملک کے لوگ اُسقدر وقیمت اور احترام کے لئے قابل ستائش ہونے کے حقدار ہیں جو بھارتی آئین کو پچھلے 70 برسوں میں ملاہے۔ اسی طرح مرکزی اور ریاستی سرکاروں کی تینوں شاخیں قانون سازیہ ، عاملہ اور عدلیہ بھی اسی مقصد کیلئے قابل ستائش ہیں۔ مرکز اور ریاستوں کے درمیان تعلقات اور تال میل معاون وفاقیت کے تئیں ہمارا سفر ، ہمارے آئین کے فعال ہونے کی ایک زندہ مثال ہے۔


    صدر جمہوریہ نے کہا کہ مہاتماگاندھی نے لوگوں کے حقوق اور فرائض کے بارے میں اظہار خیال کرتے ہوئے کہا تھا ’’حقوق کااصل وسیلہ فرائض ہیں، اگر ہم سبھی لوگ اپنے فرائض کی انجام دہی کریں تو حقوق زیادہ دیر تک ڈھونڈنے نہیں پڑیں گے۔ اگر ہم اپنے فرائض کی انجام دہی نہ کریں اور ہم اپنے حقوق کے پیچھے بھاگیں تو یہ خود ہم سے بچ کے بھاگیں گے‘‘۔ صدر جمہوریہ نے کہا کہ ہمیں اپنے آئین کے تئیں بنیادی فرائض سے متعلق شقوں کو شامل کرکے ہماری پارلیمنٹ نے یہ پوری طرح واضح کردیا ہے کہ اپنے حقوق کے بارے میں پوری طرح چوکنا رہتے ہوئے شہریوں کو اپنے فرائض کے بارے میں بھی پوری طرح باخبر رہنا چاہئے۔


    صدر جمہوریہ نے کہا کہ حقوق اور فرائض ایک ہی سکّے کے دو رُخ ہیں ، ہمارے آئین میں اظہار رائے کی آزادی کے تئیں بنیادی حق فراہم کیا گیا ہے اور اس طرح سرکاری املاک کی حفاظت اور تشدد سے گریز کرنے کے تئیں شہریوں کا فرض بھی لاحق ہوجاتا ہے۔ لہٰذا ہمیں اپنے فرائض انجام دینے کی ضرورت ہے اور اس طرح ایسے حالات خود بخود تشکیل پاجاتے ہیں جن سے حقوق کے مؤثر تحفظ کی یقین دہانی ہوتی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ا س۔ع ن


    U-5366

    
    
    (Release ID: 1593541) Visitor Counter : 8
    
    
      Read this release in: English , Hindi , Marathi , Bengali