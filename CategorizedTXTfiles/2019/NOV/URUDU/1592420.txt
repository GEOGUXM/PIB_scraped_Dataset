      امور داخلہ کی وزارت

      آسام میں غیر قانونی تارکین وطن کی شناخت کے لئے این آر سی
      Posted On: 20 NOV 2019 2:51PM by PIB Delhi


    نئی دہلی، 20 نومبر 2019/امور داخلہ کے وزیر مملکت جناب نتیہ نند رائے نے نیشنل رجسٹرآف سٹیزن (این آر سی) سے متعلق ایک سوال کے تحریری جواب میں آج راجیہ سبھا کو بتایا کہ نیشنل رجسٹر آف انڈین سٹیزن (این آر آئی سی) کو شہریت ایکٹ 1955 ، اور شہریت ضابطوں 2003 (شہریت کا اندراج اور قومی شناختی کارڈ کا اجرا) کے التزامات اور ضابطہ 4اے کے تحت ریاست آسام میں اپ ڈیٹ کیا جارہا ہے۔


    وزیر موصوف نے بتایا کہ آسام میں این آر آئی سی کا مکمل مسودہ 30 جولائی 2018 کو شائع کیا گیا تھا اور حتمی این آر آئی سی کو دعووں اور اعتراضات کے نبٹارے کے بعد 31 اگست 2019 کو شائع کیا گیا تھا۔ انہوں نے کہا کہ کوئی شخص جو دعووں اور اعتراضا ت کے نبٹارے کے فیصلوں سے مطمئن نہیں ہے تو وہ ایسے حکم کے 120 دن کے اندر غیر ملکی (ٹرائبونل) آرڈر 1994 کے تحت مجوزہ غیر ملکی ٹرائبونل میں اپیل کرسکتا ہے۔


    وزیر موصوف نے مزید کہا کہ ڈیپورٹیشن کا معاملہ غیر ملکی ٹرائبونل کے ذریعہ اپیلوں کے نبٹارے کے بعد ہی پیدا ہوگا۔ انہوں نے کہا کہ مرکزی حکومت کو غیر ملکی ایکٹ 1946 کے تحت کسی بھی غیر قانونی تارکین وطن کو رپورٹ کرنے کا اختیار حاصل ہے۔ اس اختیار کو آئین ہند کے آرٹیکل 258(1) کے تحت حکومت آسا م کو تفویض کردیا گیا ہے۔ حکومت آسام اگر ضرورت پڑتی ہے تو شہریت کی تصدیق کے بعد غیر قانونی تارکین وطن کو ڈیپورٹ کرنے کی پوری اہل ہے۔


    ۔۔۔۔۔۔۔۔۔۔۔


    م ن۔ش س ۔ ج۔


    U- 5225


    

    
    (Release ID: 1592420) Visitor Counter : 8
    
    
      Read this release in: English , Bengali