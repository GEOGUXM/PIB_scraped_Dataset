      صدر جمہوریہ کا سکریٹریٹ

      صدر جمہوریہ ہند نے یوم آئین کی تقریبات کاافتتاح کیا، انہوں نے کہا کہ آئین کی تشریح ایک ایسا کام ہے جو جاری وساری ہے اور یہ قوم کے نوجوانوں پر ہے کہ وہ اس میں بیان کیے گئے اصولوں پر عمل کرنے کے کام کو آگے بڑھائیں
      Posted On: 26 NOV 2019 7:18PM by PIB Delhi


    نئیدہلی۔ 26 ؍نومبر۔صدر جمہوریہ ہند جناب رام ناتھ کووند نے یوم آئین کی تقریبات کاافتتاح کیا۔ ان تقریبات کا انعقاد نئی دہلی میں آج (26 نومبر 2019) کو ہمارے آئین کی منظوری کی 70ویں سالگرہ منانے کیلئے سپریم کورٹ نے کیا۔


    اس موقع پر اظہار خیال کرتے ہوئے صدر جمہوریہ ہند نے کہا کہ آئین ہمارے ملک کا مخطوطہ ہے جسے حساس اور نازک طریقے سے پڑھا جانا چاہئے۔ آئین نے یہ مشکل کام عدلیہ کو سونپا ہے ۔ آئین اور اس میں دیے گئے قوانین کی حتمی تشریح کرنے والے کی حیثیت سے سپریم کورٹ کے رول کو برقرار رکھتے ہوئے عدلیہ کا رول ایک سرپرست کا رول بن جاتا ہے۔ ہمارے آئین کے مصنفین نے اسے ضروری اختیارات اور بغیر کسی دباؤ میں آئے اس عمل کر نے کی آزادی فراہم کرتے ہوئےانتہائی درجے کی احتیاط سے کام لیا۔ ان سات دہائیوں میں جن کے دوران بہت سے اہم واقعات ہوئے ، عدلیہ انتہائی درجے کی اس ذمہ داری کے تئیں بیدار رہا جو اسے سونپی گئی تھی۔


    صدر جمہوریہ نے کہا کہ سپریم کورٹ نے لوگوں تک رسائی حاصل کرنے کیلئے بہت سے اختراعی اقدامات کی شروعات کی ہے لیکن عوام کے ایک بڑے طبقے کیلئے انصاف اب بھی پہنچ سے باہر ہے۔


    سبھی کیلئے انصاف کی رسائی کے معاملے پر اشارہ کرتے ہوئے صدر جمہوریہ نے کہا کہ زیادہ خرچ والے طریقوں کے پیش نظر ایک طریقہ یہ بھی ہے کہ مفت قانونی مدد فراہم کی جائے۔ انہوں نے آزمودہ کار وکیل اشوک سین کو یاد کرتے ہوئے کہا کہ جناب سین نے اپنی طویل پیشہ ورانہ زندگی میں اس میدان میں کئی رول ادا کیے، ان کاواحد مقصد کسی ایک شخص کو نہیں بلکہ سبھی انصاف فراہم کرانا تھا۔ انہوں نے امید ظاہر کی کہ زیادہ سے زیادہ پیشہ ور افراد جناب سین کی زندگی سے جذبہ حاصل کر یں گے اور اپنے علم سے ضرورتمندوں کو مفت فائدہ پہنچائیں گے۔ انہوں نے کہا کہ انصاف کو سبھی کیلئے مزید قابل رسائی بنانے کیلئے سبھی متعلقہ فریقوں کو اجتماعی کوشش کرنی چاہئے۔


    صدر جمہوریہ نے کہا کہ محض یہ سوال نہیں ہے کہ رسائی خرچ کی وجہ سے محدود ہے بلکہ زبان بھی بہت سے لوگوں کیلئے ایک طویل عرصے سے ایک روکاوٹ بنی ہوئی ہے۔ انہیں یہ کہتے ہوئے خوشی تھی کہ سپریم کورٹ نے اپنے فیصلے 9 مقامی زبانوں میں بھی دستیاب کرانے شروع کیے ہیں۔ انہوں نے کہا کہ انصاف کی راہ میں ایک اور روکاوٹ تاخیر ہے جس کے نتیجے میں کام جمع ہوجاتا ہے۔ ان کاموں کو ان کے انجام تک پہنچانے کیلئے تفصیلی بات چیت اور باقاعدہ کوششوں کی ضرورت ہے۔ اطلاعات اور مواصلات کی ٹیکنالوجی کے ذریعے اس میدان میں حیرت انگیز نتائج برآمد کیے جاسکتے ہیں، انہیں یہ کہتے ہوئے خوشی ہوئی کہ تکنیکی اختراع کی مدد لینی شروع کردی گئی ہے۔


    صدر جمہوریہ نے کہا کہ ہمیں آئین، اس کی شقوں اور مساوات کے لیے بیان کیے گئے اس کے بنیادی اصولوں کے بارے میں بیداری پھیلانے کی زبردست کوشش کرنی چاہئے۔ ہمیں خصوصاً نئی نسل کو اپنے بانی آباو اجداد کے عظیم نظریے سے واقف کرانا چاہئے ۔ آخر کا ر ہم اس قوم کی وراثت میں دو پیڑھیوں کے درمیان ایک رابطہ ہیں ، آئین کی تشریح ایک ایسا کام ہے جو جاری وساری ہے اور اس کا انحصار قوم کے نوجوانوں پر ہے کہ وہ اس میں بیان کیے گئے اصولوں پر عمل کرنے کے کام کو آگے لے جائیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اس ۔ع ن


    U-5382

    
    
    (Release ID: 1593709) Visitor Counter : 2
    
    
      Read this release in: English , Hindi