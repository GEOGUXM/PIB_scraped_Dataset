      جل شکتی وزارت

      جل شکتی کے وزیرگجیندرسنگھ شیخاوت نے جنوبی ریاستوں میں جل جیون مشن کا جائزہ لیا:جلداقدامات کرنے کی ضرورت پرزوردیا
      Posted On: 11 NOV 2019 3:43PM by PIB Delhi


    نئی دہلی ،11 نومبر :جل شکتی کے مرکزی وزیرجناب گجیندرسنگھ شیخاوت نے جل جیون مشن سے متعلق کام کرنے کی فوری ضرورت پر زوردیاکیونکہ مشن کا پہلاچھ مہینہ مشن کی کامیابی کے لئے کلیدی اہمیت کاحامل ہے ۔وہ آج حیدرآباد میں جل جیون مشن کی علاقائی جائزہ میٹنگ میں اظہارخیال کررہے تھے ۔ علاقائی جائزہ میٹنگ آندھراپردیش ، کرناٹک ، کیرلا ، تمل ناڈو ، تلنگانہ کی ریاستوں اورمرکز کے زیرانتظام کے علاقے پڈوچیری اور لکش دیپ پرمشتمل تھی ۔


    جائزہ میٹنگ کے دوران جنوبی ریاستوں میں پانی سے متعلق اسکیموں کی تیاریوں اورپیش رفت کا جائزہ لیاگیااورآگے کی راہ کے بارے میں تبادلہ خیال کیاگیا۔جل شکتی کی وزارت کے پینے کے پانی اورصفائی ستھرائی کے محکمے کے سکریٹری پرمیشورن ایّرنے پروگرام کے موثرنفاذ کے لئے جن اقدامات کی ضرورت ہے ان کو اجاگرکیا۔ انھوں نے ہرایک کنبے کو پائپ والا پینے کے پانی کاکنکشن فراہم کرنے اورمالیاتی بندوبست کے نظام میں ہمواری پیداکرنے کے لئے موجودہ اسکیموں میں تبدیلیوں کی ضرورت زوردیا۔ انھوں نے ریاستوں کو یقین دلایاکہ سہل طریقے سے مرکز کی جانب سے فنڈز جاری کئے جائیں گے ۔ انھوں نے ریاستوں کو مشورہ دیاکہ وہ سووچھ بھارت مشن کے فوائدکو پائیداررکھنے کا تصورکرکے اقدامات کریں ۔ ریاستوں کو اگلے مرحلے میں کئے جانے والے اقدام کے بارے میں جانکاری دی گئی اور یہ اقدام اوڈی ایف پلس ہے تاکہ صفائی ستھرائی کی رفتارکو برقراررکھاجاسکے ۔


    73ویں یوم آزادی کے موقع پر وزیراعظم نریندرمودی کے ذریعہ اعلان کردہ جل جیون مشن ( جے جے ایم ) کا مقصد سال 2024تک ملک کے دیہی علاقوں میں ہرایک کنبے کو پائپ والا پینے کے پانی کا کنکشن ( ایف ایچ ٹی سی ) فراہم کرنا ہے ۔حکومت ہند اورریاستی حکومتیں اس مقصد کو حاصل کرنے کے لئے مل کر کام کریں گی ۔ ملک کے تقریبا 40.60کروڑدیہی کنبے کو پینے کے پانی کا کنکشن فراہم کیاجائے گا۔ اس مشن کی عبوری مجوزہ لاگت 3.60لاکھ کروڑروپے ہے۔


    پینے کے پانی اورصفائی ستھرائی کا محکمہ جو کہ اس مشن کو نافذ کررہاہے ، اس اعلان کے علاوہ علاقہ وارشراکت داروں کی مشاورتی ورک شاپوں کا بھی انعقاد کررہاہے ۔ جل جیون مشن سے متعلق شراکت داروں کے ساتھ اس طرح کے پانچ ورکشاپوں کا انعقاد پہلے ہی کیاجاچکاہے ۔


    آج کی اس جائزہ میٹنگ کی صدارت جل شکتی کے مرکزی وزیرجناب گجیندرسنگھ شیخاوت نے کی ۔ اس جائزہ میٹنگ میں آندھراپردیش کے آبی وسائل کے وزیرڈاکٹرپی انل کمار،کرناٹک کے دیہی ترقیات ، پی آراور نوجوانوں کی خدمات کے وزیرکے ایس ایشوراپا، تلنگانہ کے دیہی ترقیات ، پی آراورایم بی کے وزیر ، دیاکرراو بھی موجودتھے ۔ اس ورکشاپ کے دوران پانی کے شعبے سے تعلق رکھنے والے ان ریاستوں اور مرکزی /ریاستی اداروں کے 120عہدیداروں نے شرکت کی ۔ اس میٹنگ کے دوران جل جیون مشن ( جے جے ایم ) کے نفاذ کے لئے مجوزہ طورطریقوں کے بارے میں شراکت داروں کے ساتھ تفصیلی تبادلہ خیال کیاگیا۔


    میٹنگ کے بعد جناب گجیندرسنگھ شیخاوت نے ریاست تلنگانہ میں پانی اورصفائی ستھرائی سے متعلق امورپر تبادلہ خیال کرنے کے لئے تلنگانہ کے وزیراعلیٰ ، کے چندشیکھرراو کے ساتھ ایک دوطرفہ میٹنگ کی ۔


    ***************


    ( م ن ۔ م ع۔ ع آ)


    U-5050


    

    
    (Release ID: 1591291) Visitor Counter : 10
    
    
      Read this release in: English , Hindi , Malayalam