      عملے، عوامی شکایات اور پنشن کی وزارت

      ڈاکٹر جتیندر سنگھ جموں میں کل ‘ مرکز کے زیر انتظام علاقے جموں و کشمیر اور لداخ میں بہتر حکمرانی کے طریقہ کار کی نقل’ کے موضوع پر دو روزہ علاقائی کانفرنس کا افتتاح کریں گے
      
      اس کانفرنس میں 19 ریاستوں اور مرکز کے زیر انتظام 4 علاقوں کے مندوبین شرکت کریں گے
      
      کانفرنس کے اختتامی اجلاس میں‘ سوشاسن سنکلپ :جموں گھوشنا’ قرار داد کو منظور کیا جائے گا

      Posted On: 14 NOV 2019 5:11PM by PIB Delhi

    نئی دہلی، 14 نومبر 2019 ، حکومت ہند کا محکمہ برائے انتظامی اصلاحات اور عوامی شکایات (ڈی اے آر پی جی) جموں میں 15 تا 16 نومبر 2019 کے دوران مرکز کے زیر انتظام علاقے جموں و کشمیر اور لداخ کی حکومت کے اشتراک سے ‘مرکز کے زیر انتظام علاقے جموں و کشمیر اور لداخ میں بہتر حکمرانی کی نقل’ کے موضوع پر دو روزہ علاقائی کانفرنس کا انعقاد کررہا ہے۔


    شمال مشرقی ریاستوں کی ترقی کے وزیر مملکت (آزادانہ چارج) نیز وزیراعظم کے دفتر، عوامی شکایات اور پنشن ، جوہری توانائی اور خلا کے وزیر مملکت ڈاکٹر جتیندر سنگھ، مرکز کے زیر انتظام علاقہ جموں و کشمیر کے لیفٹننٹ گورنر جناب جی سی مرمرو کے ہمراہ کل جموں میں اس دو روزہ کانفرنس کا افتتاح کریں گے۔ جموں اینڈ کشمیر کے ایڈمنسٹریٹر جناب بی وی آر سبرامنیم اور عملہ اور تربیت کے محکمہ نیز ڈی اے آر پی جی کے سکریٹری ڈاکٹر سی چندرا مولی بھی اس کانفرنس کے افتتاحی اجلاس سے خطاب کریں گے۔


    محکمہ مالیات ، جموں و کشمیر کے مالیاتی کمشنر جناب ارون کمار مہتہ ‘سرکاری پالیسی اور گورننس’ کے موضوع پر ماقبل افتتاحی اجلاس کی صدارت کریں گے۔ دوپہر کے کھانے کے بعد منعقد ہونے والے اجلاس میں ‘ڈیجیٹل گورننس، شہری پر مرکوز گورننس ’ اور‘خواہش مند اضلاع’ سے متعلق پریزینٹیشن پیش کئے جائیں گے۔ تمل ناڈو ، میگھالیہ اور جموں و کشمیر کی ریاستیں شکایات کے ازالے کے اپنے تجربات کو ساجھا کریں گی۔ کانفرنس کے دوسرے دن ‘منتخب اقدامات ’ اور ‘صلاحیت سازی اور عملہ ایڈمنسٹریشن’ کے موضوع پر پریزینٹیشن پیش کئے جائیں گے۔ کانفرنس اختتامی اجلاس میں ‘سوشاسن سنکلپ: جموں گھوشنا’ قرارداد منظوری کی جائے گی۔


    اس کانفرنس کے انعقاد کا بنیادی مقصد ملکی اور ریاستی سطح کے اداروں کو ڈیجیٹل گورننس، شہریوں پر مرکوز حکمرانی اور صلاحیت سازی و عملہ ایڈمنسٹریشن کے شعبے میں اپنے تجربات کو ساجھا کرنے کے لئے ایک پلیٹ فارم پر لانا ہے۔


    اس کانفرنس میں 19 ریاستوں اور مرکز کے زیر انتظام چار علاقوں کے مندوبین شرکت کریں گے۔ محکمہ برائے انتظامی اصلاحات اور عوام شکایات اب تک 31 علاقائی کانفرنسوں کا انعقاد کرچکا ہے۔ یہ کانفرنس ای گورننس ، شفافیت دہی اور شہریوں کے موافق انتظامیہ کے ذریعے شہریوں پر مرکوز حکمرانی ، عوامی خدمات کی بہتر ڈلیوری کے شعبے میں بہترین طریقہ کار وضع کرنے اور اس کو نافذ کرنے کے لئے تجربات کو باہم ساجھا کرنے کے لئے ایک مشترکہ پلیٹ فارم بنانے کی ایک کوشش ہے۔


    ۔۔۔۔۔۔۔۔۔۔۔


    م ن۔م ع۔ن ا۔


    U- 5108

    
    
    (Release ID: 1591669) Visitor Counter : 7
    
    
      Read this release in: English , Hindi