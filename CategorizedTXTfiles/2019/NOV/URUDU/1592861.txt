      وزارت اطلاعات ونشریات

      اطلاعات و نشریات کے سیکریٹری نے این ایف اے آئی کیلنڈر 2020 کا اجراء کیا
      
      کیلنڈر میں ہندوستانی سنیما میں استعمال کئے گئے آلات موسیقی کو دکھایا گیا ہے
      
      Posted On: 21 NOV 2019 2:03PM by PIB Delhi


    نئی دہلی، 21 ؍ نومبر :اطلاعات و نشریات کے سیکریٹری جناب امت کھرے نے آج گوا میں ہندوستان کے50ویں بین الاقوامی فلم میلے (آئی ایف ایف آئی-اِفّی) میں این ایف اے آئی کیلنڈر 2020 کا اجراء کیا۔ اس موقع پر انہوں نے کہا کہ یہ کیلنڈر فلم شائقین کے لئے محفوظ کرکے رکھی جانے والی ایک چیز ثابت ہوگا۔اس کیلنڈر میں ہندوستانی سنیما میں استعمال کئے گئے آلات موسیقی پر توجہ مرکوز کی گئی ہے۔ان میں کچھ ایسی نایاب تصویریں ہیں، جنہیں آرکائیو کے کلیکشن سے لیا گیا ہے۔


    کیلنڈر میں 24تصاویر ہیں، جن میں ہندوستان کی مختلف زبانوں کی فلموں میں آلات موسیقی بجاتے ہوئے اداکاروں کو دکھایا گیا ہے۔اس موقع پر فیڈریشن آف فلم سوسائٹیز آف انڈیا کی صدر کرن شانتا رام کے ساتھ ساتھ معروف فلم ساز سبھاش گھئی، شاجی کرون، راہل رویل موجود تھے۔اس موقع پر بیورو آف آؤٹ ریچ کمیونکیشن کے ڈائریکٹر جنرل جناب ستیندر پرکاش اور این ایف اے آئی، کے ڈائریکٹر جناب پرکاش ماگ دُم کے علاوہ گوا حکومت کے چیف سیکریٹری جناب پریمل رائے اور اطلاعات و نشریات کی وزارت کے ایڈیشنل سیکریٹری جناب اتُل تیواری بھی تشریف فرما تھے۔


    این ایف اے آئی کیلنڈر 2020 ہندوستانی سنیما میں استعمال ہوئے ہندوستانی آلات موسیقی کے خزانے کا ایک شاندار مجموعہ ہے۔ کیلنڈر میں راج کپور کو تنبورا(والمیکی ، 1946)،جیا شری گڈکر کو وینا(سیتا میّا،1964)، وشنو پنت پگنس کو ایکتارہ(نرسی بھگت، 1940)، پی ایل دیش پانڈے کو تینور بانجو(گلاچا گنپتی، 1953)،شوا جی گینسن کو نڈا سوورم (تھلاناموہونمبل، 1968)، نیرا لتّو راما پوڈول کو ایڈکّا(تھمپو، 1978)، راج کمار کو شہنائی(سنادھی اپپنّا، 1977)، کلپنا کو وائلن (گیجے پوجے، 1970)، کشور کما رکو ہارمونیم(شاباش ڈیڈی، 1978) وغیرہ بجاتے ہوئے دکھایا گیا ہے۔اس کیلنڈر کی باعث کشش چیز کیلنڈر پر دیا گیا کیو آرکوڈ ہے،جسے متعلقہ فلموں اور دی گئی تصاویر کے بارے میں تفصیلی معلومات حاصل کرنے کے لئے اسکین کیا جاسکتا ہے۔


    اس سال کیلنڈر وال اور ٹیبل دو فارمیٹ میں دستیاب ہے اور اسے www.nfai.gov.in پر آن لائن بُک کرکے بھی خریدا جاسکتا ہے۔


    ********


    م ن۔م م۔ن ع


    U: 527 8

    
    
    (Release ID: 1592861) Visitor Counter : 7
    
    
      Read this release in: English , Marathi , Hindi , Bengali , Malayalam