      ماحولیات، جنگلات اور موسمیاتی تبدیلی کی وزارت

      تبدیلی آب وہوا سوئزرلینڈ کے ساتھ تکنیکی تعاون
      Posted On: 29 NOV 2019 3:07PM by PIB Delhi


    نئی دہلی، 29 / نومبر۔ماحولیات، جنگلات اور تبدیلی آب وہوا کے وزیرمملکت جناب بابل سپریو نے آج لوک سبھا میں پوچھے گئے ایک سوال کے تحریری جواب میں بتایا کہ حکومت ہند جمہوریہ کی نمائندگی کرتے ہوئے وزارت ماحولیات، جنگلات اور تبدیلی آب وہوا اورحکومت سوئزرلینڈ کی جانب سے فیڈرل ڈپارٹمنٹ آف فارن افیئرس نے 13 ستمبر 2019 کو تبدیلی آب وہوا اور ماحولیات کے میدان میں تکنیکی تعاون پر دستخط کئے تھے۔ یہ مفاہمت نامہ پانچ سال کی مدت تک نافذالعمل رہے، اور ہوسکتا ہے کہ دونوں پارٹیوں کی رضا مندی کے سال اسے مزید پانچ سال کی مدت کے لئے اسے رینو کردیاجائے۔ اس مفاہمت نامے کے تحت تعاون کے متعدد میدانوں کی شناخت کی گئی ہے جن میں تبدیلی آب وہوا اور پائیدار پانی کے انتظام، پائیدار یا مستحکم جنگلاتی انتظام، پہاڑی خطوں کی پائیدار ترقی، ماحول کے اعتبار سے مستحکم اور لچکدار شہری ترقی، فضائی، زمینی اور آبی آلودگی، صاف اور قابل تجدید توانائی اور تبدیلی آب وہوا کے خطرات کاانتظام شامل ہے۔


    اس مفاہمت نامے کا مقصد ہندوستان اور سوئزر لینڈ کے درمیان مساوات، لین دین اور آپسی مفاد کی بنیاد پر تبدیلی آب وہوا اور ماحولیات کے میدان میں تکنیکی تعاون کو فروغ دینا ہے۔ ایم او یو میں بدلتے ہوئے ماحول اور دلچسپی/ مفاد میں مستحکم اور پائیدار ترقی حاصل کرنے کے لئے دونوں ملکوں کی تشویشات کو زیر غور رکھاگیا ہے۔ مفاہمت نامے میں ، ماحولیات پر دونوں ممالک کے درمیان، تجربات کے تبادلے، بہترین مشقوں اور تکنیکی معلومات کاتبادلہ کیا جائے گا۔ ایم او یو آپسی مفاد کے میدانوں میں مشترکہ پروجیکٹوں کے امکانات فراہم کرے گا۔


    *********


    U – 5451

    
    
    (Release ID: 1594247) Visitor Counter : 10
    
    
      Read this release in: English