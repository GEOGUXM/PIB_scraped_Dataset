      କ୍ୟାବିନେଟ

      ତିରୁପତି ବିମାନବନ୍ଦରରେ ଅଭ୍ୟର୍ଥନା ପ୍ରତୀକ୍ଷାଳୟ ନିର୍ମାଣ ଲାଗି ଜମି ଆବଣ୍ଟନକୁ କ୍ୟାବିନେଟ ମଞ୍ଜୁରି
      Posted On: 27 NOV 2019 8:35PM by PIB Bhubaneshwar


    ତିରୁପତି ବିମାନବନ୍ଦରରେ ଅଭ୍ୟର୍ଥନା ପ୍ରତୀକ୍ଷାଳୟ ନିର୍ମାଣ ଲାଗି ଭାରତୀୟ ବିମାନବନ୍ଦର ପ୍ରାଧିକରଣର 1800 ବର୍ଗମିଟର ଜମିକୁ 15 ବର୍ଷ ଲାଗି ବାର୍ଷିକ ସର୍ବନିମ୍ନ 1 ଟଙ୍କା ନାମମାତ୍ର ଶୁଳ୍କ ହିସାବରେ ଆନ୍ଧ୍ରପ୍ରଦେଶ ଶିକ୍ଷା ଓ କଲ୍ୟାଣ ଭିତ୍ତିଭୂମି ଉନ୍ନୟନ ନିଗମକୁ ଆବଣ୍ଟନ ପ୍ରସ୍ତାବକୁ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ମଞ୍ଜୁରି ପ୍ରଦାନ କରିଛନ୍ତି । ଭଗବାନ ଶ୍ରୀ ଭେଙ୍କେଟେଶ୍ଵରଙ୍କ ନିବାସସ୍ଥଳୀ ତିରୁପତିକୁ ଭିଭିଆଇପି / ଭିଆଇପିମାନଙ୍କ ଆଗମନକୁ ଦୃଷ୍ଟିରେ ରଖି ଏଠାରେ ଏକ ଅଭ୍ୟର୍ଥନା ପ୍ରତୀକ୍ଷାଳୟ ନିର୍ମାଣ କରିବା ଦ୍ଵାରା ପରିଦର୍ଶକମାନଙ୍କୁ ଉତ୍ତମ ସୁବିଧା ପ୍ରଦାନ କରାଯାଇପାରିବ । APEWIDC ଦ୍ଵାରା ଏହି ଅଭ୍ୟର୍ଥନା ପ୍ରତୀକ୍ଷାଳୟର ରକ୍ଷଣାବେକ୍ଷଣ କରାଯିବ ।


    **********

    
    
    (Release ID: 1593930) Visitor Counter : 6