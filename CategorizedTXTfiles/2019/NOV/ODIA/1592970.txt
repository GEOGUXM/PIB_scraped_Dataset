      କ୍ୟାବିନେଟ

      ଭାରତ ସରକାରଙ୍କ (କାର୍ଯ୍ୟ ପରିଚାଳନା) ନିୟମାବଳୀ, 1961ର ନିୟମ-12 ଅନ୍ତର୍ଗତ ଅନୁମୋଦିତ ପ୍ରସ୍ତାବକୁ ପିଛିଲା ଭାବେ କ୍ୟାବିନେଟ ମଞ୍ଜୁରି
      • ଏହି ପ୍ରସ୍ତାବ ଜମ୍ମୁ ଓ କଶ୍ମୀର ପୁନର୍ଗଠନ ଅଧୀନିୟମ-2019ର ଧାରା-2ର ପ୍ରସ୍ତାବ ଲାଗୁ କରିବାରେ ଦେଖାଦେଉଥିବା ଜଟିଳତା ଦୂର କରିବା ସହ ଜଡ଼ିତ

      Posted On: 20 NOV 2019 8:47PM by PIB Bhubaneshwar

    ସଂସଦର ସୁପାରିସ ଆଧାରରେ ରାଷ୍ଟ୍ରପତି ଭାରତୀୟ ସମ୍ବିଧାନର ଅନୁଚ୍ଛେଦ-370 ଅନ୍ତର୍ଗତ ଘୋଷଣାନାମା ଜାରି କରିଥିଲେ ଏବଂ ଜମ୍ମୁ ଓ କଶ୍ମୀର ପୁନର୍ଗଠନ ଅଧିନିୟମ , 2019କୁ ମଞ୍ଜୁରି ଦେଇଥିଲେ । ତଦନୁଯାୟୀ 31 ଅକ୍ଟୋବର , 2019ରେ ପୂର୍ବତନ ଜମ୍ମୁ ଓ କଶ୍ମୀର ରାଜ୍ୟର ପୁନର୍ଗଠନ କରାଯାଇ ଏହାକୁ ଦୁଇଟି କେନ୍ଦ୍ର ଶାସିତ ପ୍ରଦେଶ ଜମ୍ମୁ ଓ କଶ୍ମୀର ଏବଂ ଲଦାଖରେ ପରିଣତ କରାଯାଇଥିଲା ।


    ନୂତନ କେନ୍ଦ୍ର ଶାସିତ ପ୍ରଦେଶରେ କାର୍ଗିଲ ଓ ଲେହ ଦୁଇଟି ଜିଲ୍ଲା ରହିବେ । ପୂର୍ବ ରାଜ୍ୟ ଜମ୍ମୁ ଓ କଶ୍ମୀରର ଅବଶିଷ୍ଟ ଭାଗ ନୂଆ କେନ୍ଦ୍ର ଶାସିତ ପ୍ରଦେଶ ଜମ୍ମୁ ଓ କଶ୍ମୀର ଅଧୀନରେ ଆସିବ ।


    1947ରେ ପୂର୍ବତନ ଜମ୍ମୁ କଶ୍ମୀର ରାଜ୍ୟରେ 14ଟି ଜିଲ୍ଲା ରହିଥିଲା-କଠୁଆ , ଜମ୍ମୁ , ଉଦ୍ଧମପୁର , ରିୟାସୀ , ଅନନ୍ତନାଗ , ବାରାମୁଲା , ପୁଞ୍ଝ , ମିରପୁର , ମୁଜ୍ଜଫରାବାଦ , ଲେହ ଓ ଲଦାଖ , ଗିଲଗିଟ , ଗିଲଗିଟ ୱଜାରତ , ଚିଲ୍ହାସ ଓ ଜନଜାତୀୟ କ୍ଷେତ୍ର ।


    ଭିନ୍ନ ଭିନ୍ନ ରାଜ୍ୟ ସରକାର ଜମ୍ମୁ ଓ କଶ୍ମୀର ଏହି 14ଟି ଜିଲ୍ଲାର ପୁନର୍ଗଠନ କରିଛନ୍ତି । 2019ରେ ଜିଲ୍ଲାଗୁଡ଼ିକର ସଂଖ୍ୟା 28ରେ ପହଁଚିଛି । ନୂଆ ଜିଲ୍ଲାଗୁଡ଼ିକ ହେଲେ-କୁପୱାଡ଼ା , ବାନ୍ଦୀପୁର , ଗନ୍ଦରବଲ , ଶ୍ରୀନଗର , ବଡ଼ଗାମ , ପୁଲୱାମା , ଶୋପିଅଁ , କୁଲଗାମ , ରାଜୌରୀ , ରାମବନ , ଡୋଡା , କିସ୍ତୱାଡ଼ , ସାମ୍ବା ଓ କାର୍ଗିଲ ।


    କାର୍ଗିଲ ଜିଲ୍ଲାର ଗଠନ ଲେହ ଏବଂ ଲଦାଖ ଜିଲ୍ଲା ମଧ୍ୟରୁ କରାଯାଇଥିଲା । ତଦନୁଯାୟୀ ନୂଆ କେନ୍ଦ୍ର ଶାସିତ ପ୍ରଦେଶ ଲଦାଖର ଲେହ ଜିଲ୍ଲାକୁ ରାଷ୍ଟ୍ରପତିଙ୍କ ଦ୍ୱାରା ଜାରି ଜମ୍ମୁ ଓ କଶ୍ମୀର ପୁନର୍ଗଠନ (ଜଟିଳତା ଦୂର କରିବା) ଦ୍ୱିତୀୟ ଆଦେଶ , 2019 ଅନ୍ତର୍ଗତ ପରିଭାଷିତ କରାଯାଇଛି । ଏଥିରେ 1947ର ଲେହ ଓ ଲଦାଖ ଜିଲ୍ଲାରୁ କାର୍ଗିଲ ଜିଲ୍ଲାର ସୃଷ୍ଟି ପରେ ଅବଶିଷ୍ଟ କ୍ଷେତ୍ର ସାମିଲ ହେବ ।


    **********


    

    
    (Release ID: 1592970) Visitor Counter : 12