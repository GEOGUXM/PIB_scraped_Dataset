      କ୍ୟାବିନେଟ

      ଭାରତ ସରକାରଙ୍କ (କାର୍ଯ୍ୟ ପରିଚାଳନା) ନିୟମାବଳୀ, 1961ର ନିୟମ-12 ଅନ୍ତର୍ଗତ ଅନୁମୋଦିତ ପ୍ରସ୍ତାବକୁ ପିଛିଲା ଭାବେ କ୍ୟାବିନେଟ ମଞ୍ଜୁରି
      ଏହି ପ୍ରସ୍ତାବ ଜମ୍ମୁ ଓ କଶ୍ମୀର ପୁନର୍ଗଠନ ଆଇନ 2019ର ଧାରା 73 ଏବଂ ଧାରା 74 ଅନ୍ତର୍ଗତ ଆଦେଶ ଜାରି କରିବା ସହ ଜଡିତ

      Posted On: 20 NOV 2019 7:47PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଆଜି ଜମ୍ମୁ ଓ କଶ୍ମୀର ପୁନର୍ଗଠନ ଆଇନ, 2019ର ଧାରା 73 ଏବଂ ଧାରା 74 ଅନ୍ତର୍ଗତ ରାଷ୍ଟ୍ରପତିଙ୍କ ଦ୍ଵାରା ଜାରି ଆଦେଶକୁ ପିଛିଲା ଭାବେ ମଞ୍ଜୁରି ଦେଇଛନ୍ତି ।


    ସଂସଦର ସୁପାରିସ ଆଧାରାରେ ରାଷ୍ଟ୍ରପତି ଭାରତୀୟ ସମ୍ବିଧାନର ଧାରା 370 ଅନ୍ତର୍ଗତ ଘୋଷଣାନାମା ଜାରି କରିଥିଲେ ତଥା ଜମ୍ମୁ ଓ କଶ୍ମୀର ପୁନର୍ଗଠନ ଆଇନ 2019କୁ ମଞ୍ଜୁରି ଦେଇଥିଲେ । ତଦନୁଯାୟୀ 31 ଅକ୍ଟୋବର 2019ଠାରୁ ଜମ୍ମୁ ଓ କଶ୍ମୀର ପୁନର୍ଗଠନ ଆଇନ 2019 ଲାଗୁ ହେବା ସହିତ ପୂର୍ବର ଜମ୍ମୁ ଓ କଶ୍ମୀର ରାଜ୍ୟ ପୁନର୍ଗଠିତ ହୋଇ ବିଧାନସଭା ସହିତ ଜମ୍ମୁ ଓ କଶ୍ମୀର କେନ୍ଦ୍ରଶାସିତ ପ୍ରଦେଶରେ ପରିଣତ ହୋଇଛି । ଏହାଛଡା ବିଧାନସଭା ନ ଥାଇ ଲଦାଖ କେନ୍ଦ୍ରଶାସିତ ପ୍ରଦେଶ ଗଠନ କରାଯାଇଛି । 19 ଡିସେମ୍ବର 2018ରେ ଭାରତୀୟ ସମ୍ବିଧାନର ଅନୁଚ୍ଛେଦ 356 ଅନ୍ତର୍ଗତ ପୂର୍ବର ଜମ୍ମୁ ଓ କଶ୍ମୀର ରାଜ୍ୟରେ ରାଷ୍ଟ୍ରପତି ଶାସନ ଲାଗୁ କରାଯାଇଥିଲା । ଯେହେତୁ ଭାରତୀୟ ସମ୍ବିଧାନର ଅନୁଚ୍ଛେଦ 356 କେନ୍ଦ୍ରଶାସିତ ପ୍ରଦେଶରେ ଲାଗୁ ହୋଇନଥାଏ । ସେଥିପାଇଁ 31, ଅକ୍ଟୋବର 2019ରୁ ରାଷ୍ଟ୍ରପତି ଶାସନ ଉଚ୍ଛେଦ କରାଗଲା ।


    ନୂଆ ଜମ୍ମୁ ଓ କଶ୍ମୀର କେନ୍ଦ୍ରଶାସିତ ପ୍ରଦେଶରେ ବିଧାନସଭାର ଅସ୍ତିତ୍ଵ ନାହିଁ । ତେଣୁ କୌଣସି ପ୍ରକାରର ସାମ୍ବିଧାନିକ ଜଟିଳତାକୁ ଦୂର କରିବା ଲାଗି ପୂର୍ବର ଜମ୍ମୁ ଓ କଶ୍ମୀର ରାଜ୍ୟର ରାଜ୍ୟପାଳଙ୍କ ରିପୋର୍ଟ ଆଧାରରେ ଜମ୍ମୁ ଓ କଶ୍ମୀର ପୁନର୍ଗଠନ ଆଇନ 2019ର ଧାରା 73 ଅଧୀନରେ 31, ଅକ୍ଟୋବର 2019ରେ ରାଷ୍ଟ୍ରପତି ଆଦେଶ ଜାରି କରିଥିଲେ । ଏହାପରେ କେନ୍ଦ୍ରଶାସିତ ପ୍ରଦେଶ ଜମ୍ମୁ ଓ କାଶ୍ମୀରରେ ରାଷ୍ଟ୍ରପତି ଶାସନ ଲାଗୁ କରାଯାଇଥିଲା ।


    ଜମ୍ମୁ ଓ କଶ୍ମୀର ପୁନର୍ଗଠନ ଆଇନ 2019ର ଧାରା 74 ଅନ୍ତର୍ଗତ ରାଷ୍ଟ୍ରପତି 31, ଅକ୍ଟୋବର 2019ରେ କେନ୍ଦ୍ରଶାସିତ ପ୍ରଦେଶ ଜମ୍ମୁ ଓ କାଶ୍ମୀରର ସଞ୍ଚିତ ପାଣ୍ଠିରୁ ବ୍ୟୟ କରିବା ଲାଗି କ୍ଷମତା ପ୍ରଦାନ ଉଦ୍ଦେଶ୍ୟରେ ଆଉ ଏକ ଆଦେଶ ଜାରି କରିଛନ୍ତି ।


    **********

    
    
    (Release ID: 1593200) Visitor Counter : 25