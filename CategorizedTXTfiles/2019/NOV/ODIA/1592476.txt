      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାଲେଖାକାରଙ୍କ ସମ୍ମିଳନୀକୁ ସମ୍ବୋଧିତ କରିବେ ପ୍ରଧାନମନ୍ତ୍ରୀ
      Posted On: 20 NOV 2019 6:04PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ନଭେମ୍ବର 29 , 2019ରେ ମହାଲେଖାକାର ଏବଂ ଉପ ମହାଲେଖାକାରଙ୍କ ସମ୍ମିଳନୀକୁ ସମ୍ବୋଧିତ କରିବେ । ନିୟନ୍ତ୍ରକ ଓ ମହାଲେଖା ପରୀକ୍ଷକଙ୍କ କାର୍ଯ୍ୟାଳୟରେ ଦେଶବ୍ୟାପୀ ମହାଲେଖାକାର ଓ ଉପମହାଲେଖାକାରଙ୍କୁ ସମ୍ବୋଧିତ କରିବା ପୂର୍ବରୁ ଶ୍ରୀ ନରେନ୍ଦ୍ର ମୋଦୀ ମହାତ୍ମା ଗାନ୍ଧୀଙ୍କ ଏକ ପ୍ରତିମୂର୍ତ୍ତି ଉନ୍ମୋଚନ କରିବେ ।


    ଅଭିଜ୍ଞତା ଏବଂ ଶିକ୍ଷାକୁ ମଜଭୁତ କରିବା ପାଇଁ ଏବଂ ଆଗାମୀ କିଛି ବର୍ଷ ପାଇଁ ଭାରତୀୟ ଅଡିଟ ଓ ଆକାଉଣ୍ଟ ବିଭାଗର ପଥ ନିର୍ଦ୍ଧାରଣ କରିବା ପାଇଁ ‘ ଟ୍ରାନ୍ସଫର୍ମିଂ ଅଡିଟ ଆଣ୍ଡ ଆସ୍ୟୁରାନ୍ସ ଇନ ଏ ଡିଜିଟାଲ ୱାର୍ଲ୍ଡ ’ ଶୀର୍ଷକରେ ଏହି ସମ୍ମିଳନୀର ଆୟୋଜନ କରାଯାଉଛି । ସମ୍ମିଳନୀରେ ବିଭାଗକୁ ଏକ ପ୍ରଯୁକ୍ତି ଦ୍ୱାରା ପରିଚାଳିତ ସଂସ୍ଥାରେ ପରିଣତ କରିବା ଲାଗି ପ୍ୟାନେଲ ଆଲୋଚନା କରାଯିବ । ଏଥିରେ ପ୍ରଶାସନିକ ସ୍ତରରେ ନୀତି ନିର୍ଦ୍ଧାରଣ କରିବା ଲାଗି ତଥ୍ୟ ଉପଯୋଗର ବୃଦ୍ଧି ପାଉଥିବା ପ୍ରଚଳନ ଉପରେ ବିଚାର-ବିମର୍ଶ କରାଯିବ ।


    ବିଭାଗ ‘ ଏକକ ଆଇଏ ଆଣ୍ଡ ଡି-ଏକକ ପ୍ରକ୍ରିୟା ’ ର ପ୍ରଣୟନ ମାଧ୍ୟମରେ ଅଡିଟ ପ୍ରକ୍ରିୟାକୁ ଆଭ୍ୟନ୍ତରୀଣ ଭାବେ ସ୍ୱୟଂକ୍ରିୟ କରୁଛି । ଇଣ୍ଟର ଆକ୍ଟିଭ ଆକାଉଣ୍ଟ ଏବଂ ଡିଜିଟାଲ ଅଡିଟ ରିପୋର୍ଟ ଉପସ୍ଥାପନ କରିବା ଲାଗି ଅଡିଟ ୟୁନିଟ ପରିଦର୍ଶନ କରିବାର ଆବଶ୍ୟକତାକୁ ହ୍ରାସ କରିବା ଦିଗରେ ବିଭାଗ ଆଗକୁ ବଢ଼ୁଛି । ଅଡିଟରଙ୍କ ପାଇଁ ଜ୍ଞାନ ଆଧାରକୁ ସଂସ୍ଥାଗତ ରୂପ ଦେବା , ଜ୍ଞାନ ସମ୍ବଳକୁ ବ୍ୟବସ୍ଥିତ କରିବା ଏବଂ ଯେକୌଣସି ସମୟରେ ଓ ସ୍ଥାନରେ ଶିଖିବା ଲାଗି ଆଇଟି ପ୍ଲାଟଫର୍ମର ଲାଭ ଉଠାଇବା , ଆଇଟି ଆଧାରିତ ଟୁଲକିଟ ବିକଶିତ କରିବା ଦିଗରେ କାର୍ଯ୍ୟ ମଧ୍ୟ କରାଯାଉଛି । ଗତ କିଛି ବର୍ଷ ମଧ୍ୟରେ ଭାରତୀୟ ଅଡିଟ ଓ ଆକାଉଣ୍ଟ ବିଭାଗ ନୂଆ ଯୁଗର ପରିବର୍ତ୍ତିତ ପରିସ୍ଥିତିର ଆହ୍ୱାନଗୁଡ଼ିକର ମୁକାବିଲା ଲାଗି ଅଡିଟ ପ୍ରକ୍ରିୟାକୁ ବଦଳାଇବା ଦିଗରେ ପଦକ୍ଷେପ ନେଇଛି ।


    **********


    

    
    (Release ID: 1592476) Visitor Counter : 16