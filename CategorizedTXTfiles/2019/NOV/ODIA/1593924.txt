      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଝୋଟ ଅଖାରେ ବାଧ୍ୟତାମୂଳକ ପ୍ୟାକେଜିଂ ନିୟମ ସମ୍ପ୍ରସାରଣକୁ କ୍ୟାବିନେଟ ମଞ୍ଜୁରି
      • ଓଡ଼ିଶା ସମେତ ପୂର୍ବ ଓ ଉତ୍ତର-ପୂର୍ବାଂଚଳ ରାଜ୍ୟର ଝୋଟ ଚାଷୀ ହେବେ ଉପକୃତ

      Posted On: 27 NOV 2019 8:28PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) 2019-20 ବର୍ଷ ଲାଗି ଝୋଟ ଅଖାରେ ଖାଦ୍ୟଶସ୍ୟ ଓ ଚିନିର ବାଧ୍ୟତାମୂଳକ ପ୍ୟାକେଜିଂ ନିୟମ ସମ୍ପ୍ରସାରଣକୁ ଅନୁମୋଦନ କରିଛନ୍ତି ।


    ସରକାର ଗତବର୍ଷ ଭଳି ଚଳିତ ବର୍ଷ ମଧ୍ୟ ଝୋଟ ଅଖାରେ ସାମଗ୍ରୀ ପ୍ୟାକେଜିଂ ଆଇନ , 1987 ଅନୁଯାୟୀ ବାଧ୍ୟତାମୂଳକ ପ୍ୟାକେଜିଂ ନିୟମ ସମ୍ପ୍ରସାରଣକୁ ବଜାୟ ରଖିଛନ୍ତି । କ୍ୟାବିନେଟ ନିଷ୍ପତ୍ତି ଅନୁଯାୟୀ 100 ପ୍ରତିଶତ ଖାଦ୍ୟଶସ୍ୟ ଏବଂ 20 ପ୍ରତିଶତ ଚିନିର ପ୍ୟାକେଜିଂ ବାଧ୍ୟତାମୂଳକ ଭାବେ ଝୋଟ ଅଖାରେ କରାଯିବ ।


    ଲାଭ :


    ଝୋଟ ଅଖାରେ ଚିନି ଓ ଖାଦ୍ୟଶସ୍ୟ ପ୍ୟାକେଜିଂ କରାଯିବା ଦ୍ୱାରା ଝୋଟ ଉଦ୍ୟୋଗ ଲାଭାନ୍ୱିତ ହେବ । କ୍ୟାବିନେଟ ଏହି ନିଷ୍ପତ୍ତି ମଧ୍ୟ ନେଇଛନ୍ତି ଯେ ଝୋଟ ଅଖାର 10 ପ୍ରତିଶତ ଜେଇଏମ ପୋର୍ଟାଲରେ ନିଲାମୀ ଜରିଆରେ ହାସଲ କରାଯିବା ଆବଶ୍ୟକ । ଏହି ମଞ୍ଜୁରି ଫଳରେ ଦେଶର ପୂର୍ବ ଏବଂ ଉତ୍ତର-ପୂର୍ବାଂଚଳ କ୍ଷେତ୍ର ବିଶେଷ କରି ପଶ୍ଚିମବଙ୍ଗ , ବିହାର , ଓଡ଼ିଶା , ଆନ୍ଧ୍ରପ୍ରଦେଶ , ମେଘାଳୟ ଓ ତ୍ରିପୁରାର ଝୋଟ ଚାଷୀ ଓ ଶ୍ରମିକମାନେ ଲାଭବାନ ହୋଇପାରିବେ ।


    **********

    
    
    (Release ID: 1593924) Visitor Counter : 14