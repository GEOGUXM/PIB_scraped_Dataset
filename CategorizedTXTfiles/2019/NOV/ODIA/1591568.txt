      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବ୍ରିକ୍ସ ବ୍ୟବସାୟିକ ମଞ୍ଚକୁ ସମ୍ବୋଧିତ କଲେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ
      • ବୈଶ୍ୱିକ ମାନ୍ଦାବସ୍ଥା ସତ୍ତ୍ୱେ ବ୍ରିକ୍ସ ଦେଶ ଗୁଡ଼ିକ ଆର୍ଥିକ ବିକାଶକୁ ତ୍ୱରାନ୍ୱିତ କରିବା ସହ ଲକ୍ଷ ଲକ୍ଷ ଜନ ସାଧାରଣଙ୍କୁ ଦାରିଦ୍ର୍ୟରୁ ବାହାରକୁ ଆଣିଛନ୍ତି: ପ୍ରଧାନମନ୍ତ୍ରୀ
      • ବ୍ରିକ୍ସ ଦେଶଗୁଡ଼ିକ ମଧ୍ୟରେ ଆନ୍ତଃ-ବାଣିଜ୍ୟ ଓ ନିବେଶ ଲକ୍ଷ୍ୟ ଆହୁରି ଅଧିକ ମହତ୍ୱାକାଂକ୍ଷୀ ହେବା ଆବଶ୍ୟକ
      • ସୁଧାର କାରଣରୁ ଭାରତ ବିଶ୍ୱର ସବୁଠାରୁ ମୁକ୍ତ ଓ ନିବେଶ ଅନୁକୂଳ ଅର୍ଥ ବ୍ୟବସ୍ଥାରେ ପରିଣତ ହୋଇଛି
      Posted On: 14 NOV 2019 3:07PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ବ୍ରାଜିଲଠାରେ ଅନୁଷ୍ଠିତ ବ୍ରିକ୍ସ ଶିଖର ସମ୍ମିଳନୀ ସମୟରେ ବ୍ରିକ୍ସ ବ୍ୟବସାୟିକ ମଞ୍ଚକୁ ସମ୍ବୋଧିତ କରିଛନ୍ତି । ବ୍ରିକ୍ସ ରାଷ୍ଟ୍ର ପ୍ରମୁଖ ମାନେ ମଧ୍ୟ ଏହି ବ୍ୟବସାୟିକ ମଞ୍ଚକୁ ସମ୍ବୋଧିତ କରିଥିଲେ ।


    ଏହି ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କହିଛନ୍ତି , ବିଶ୍ୱର ଆର୍ଥିକ ଅଭିବୃଦ୍ଧିରେ ବ୍ରିକ୍ସ ଦେଶମାନଙ୍କର ଯୋଗଦାନ ହେଉଛି 50 ପ୍ରତିଶତ । ବୈଶ୍ୱିକ ସ୍ତରରେ ମାନ୍ଦାବସ୍ଥା ସତ୍ତ୍ୱେ , ବ୍ରିକ୍ସ ଦେଶଗୁଡ଼ିକ ଆର୍ଥିକ ବିକାଶକୁ ଗତି ପ୍ରଦାନ କରିଛନ୍ତି , ଲକ୍ଷ ଲକ୍ଷ ଜନସାଧାରଣଙ୍କୁ ଦାରିଦ୍ର୍ୟରୁ ବାହାରକୁ ବାହାର କରିଛନ୍ତି ଏବଂ ପ୍ରାଦ୍ୟୋଗିକୀ ଓ ନବାଚାରରେ ନୂତନ ସଫଳତା ହାସଲ କରିଛନ୍ତି ।


    ବ୍ରିକ୍ସ ଦେଶମାନଙ୍କର ଆନ୍ତଃ-ବାଣିଜ୍ୟ ଓ ନିବେଶ ଲକ୍ଷ୍ୟ ଆହୁରି ଅଧିକ ମହତ୍ୱକାଂକ୍ଷୀ ହେବା ଆବଶ୍ୟକ ବୋଲି ପ୍ରଧାନମନ୍ତ୍ରୀ ଆଗ୍ରହ ପ୍ରକାଶ କରିଥିଲେ । ସେ ବ୍ରିକ୍ସ ଦେଶମାନଙ୍କ ମଧ୍ୟରେ ବାଣିଜ୍ୟ କାରବାର ମୂଲ୍ୟକୁ କମ କରିବା ପାଇଁ ପ୍ରସ୍ତାବ ଆହ୍ୱାନ କରିଥିଲେ । ଆଗାମୀ ବ୍ରିକ୍ସ ସମ୍ମିଳନୀ ସୁଦ୍ଧା ଅତି କମରେ ପାଞ୍ଚଟି କ୍ଷେତ୍ର ଚିହ୍ନଟ କରାଯିବା ଆବଶ୍ୟକ , ଯାହାକୁ ନେଇ ବ୍ରିକ୍ସ ଦେଶମାନଙ୍କ ମଧ୍ୟରେ ସଂଯୁକ୍ତ ଉପକ୍ରମ ଗଠନ କରାଯାଇ ପାରିବ ବୋଲି ପ୍ରଧାନମନ୍ତ୍ରୀ ଆଶାବ୍ୟକ୍ତ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଆସନ୍ତାକାଲି ଶିଖର ସମ୍ମିଳନୀ ସମୟରେ ବ୍ରିକ୍ସ ନବାଚାର ନେଟୱର୍କ ଓ ଭବିଷ୍ୟତର ନେଟୱର୍କ ପାଇଁ ବ୍ରିକ୍ସ ସଂସ୍ଥାନ ଭଳି ମହତ୍ୱପୂର୍ଣ୍ଣ ପଦକ୍ଷେପ ଉପରେ ବିଚାର କରାଯିବ । ମାନବ ସମ୍ବଳ ଉପରେ କେନ୍ଦ୍ରିତ ଏହି ପ୍ରୟାସରେ ଯୋଗଦେବା ପାଇଁ ସେ ଘରୋଇ କ୍ଷେତ୍ରମାନଙ୍କୁ ଅନୁରୋଧ କରିଥିଲେ । ସେ ଏହା ମଧ୍ୟ ପ୍ରସ୍ତାବ ଦେଇଥିଲେ ଯେ ବ୍ରିକ୍ସ ଦେଶମାନଙ୍କ ମଧ୍ୟରେ ପାରସ୍ପରିକ ସାମାଜିକ ସୁରକ୍ଷା ବୁଝାମଣା ଉପରେ ବିଚାର କରାଯିବା ଆବଶ୍ୟକ ।


    ରାଜନୈତିକ ସ୍ଥିରତା , ପୂର୍ବାନୁମାନ ଯୋଗ୍ୟ ନୀତି ଏବଂ ବ୍ୟବସାୟ ଅନୁକୂଳ ସୁଧାର କାରଣରୁ ଭାରତ ବିଶ୍ୱର ସବୁଠାରୁ ମୁକ୍ତ ଏବଂ ନିବେଶ ଅନୁକୂଳ ଅର୍ଥ ବ୍ୟବସ୍ଥାରେ ପରିଣତ ହୋଇଛି ପ୍ରଧାନମନ୍ତ୍ରୀ କହିଥିଲେ ।


    *************

    
    
    (Release ID: 1591568) Visitor Counter : 12