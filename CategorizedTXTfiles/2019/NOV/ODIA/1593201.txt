      କ୍ୟାବିନେଟ

      ଟିକସ ଆଇନ (ସଂଶୋଧନ) ବିଲ – 2019କୁ କ୍ୟାବିନେଟ ମଞ୍ଜୁରି
      Posted On: 20 NOV 2019 7:48PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କ୍ୟାବିନେଟ ଅଧ୍ୟାଦେଶର ସ୍ଥାନରେ ଟିକସ ଆଇନ (ସଂଶୋଧନ) ବିଲ 2019କୁ ଅନୁମୋଦନ କରିଛନ୍ତି ।


    ଅର୍ଥ (ସଂଖ୍ୟା – 2) ଆଇନ 2019 (ଅର୍ଥ ଆଇନ) ର ଲାଗୁ ହେବା ପରେ ଆର୍ଥିକ ବିକାଶ ତଥା ସାରା ବିଶ୍ଵରେ କର୍ପୋରେଟ ଆୟକରରେ ହ୍ରାସକୁ ଦୃଷ୍ଟିରେ ରାଖି ଅତିରିକ୍ତ ଆର୍ଥିକ ପ୍ରୋତ୍ସାହନ ବ୍ୟବସ୍ଥା କରିବା ଜରୁରୀ ହୋଇପଡିଥିଲା, ଯାହାଦ୍ୱାରା ନିବେଶ ଆକୃଷ୍ଟ କରିବା, ନିଯୁକ୍ତି ସୁଯୋଗ ସୃଷ୍ଟି କରିବା ଓ ଅର୍ଥବ୍ୟବସ୍ଥାର ଅଭିବୃଦ୍ଧି ଲାଗି ମାର୍ଗ ପ୍ରଶସ୍ତ ହେବ । ଯେହେତୁ ସଂସଦ ଅଧିବେଶନ ଚାଲି ନଥିଲା, ସେଥିପାଇଁ ଆୟକର ଆଇନ 1961 କିମ୍ବା ଅର୍ଥ ଆଇନରେ ସଂଶୋଧନ ଜରିଆରେ ଏହି ଉଦ୍ଦେଶ୍ୟ ପୂରଣ କରାଯାଇ ପାରିଥାନ୍ତା । ସେଥିଲାଗି ସେପ୍ଟେମ୍ବର 2019ରେ ଟିକସ ଆଇନ ସଂଶୋଧନ 2019କୁ ଲାଗୁ କରି ଏହି କାର୍ଯ୍ୟ କରାଗଲା । ଅଧ୍ୟାଦେଶ ଦ୍ଵାରା କରାଯାଇଥିବା ସଂଶୋଧନର ମୁଖ୍ୟ ବିଶେଷତ୍ଵ ନିମ୍ନରେ ଦିଆଯାଉଛି ।


    ଅବିବୃଦ୍ଧି ଏବଂ ନିବେଶକୁ ପ୍ରୋତ୍ସାହନ ଦେବା ଲାଗି ଆୟକର ଆଇନରେ ଏକ ନୂଆ ବ୍ୟବସ୍ଥା ଯୋଡ଼ା ଯାଇଥିଲା, ଯାହାର ଅନ୍ତର୍ଗତ ଚଳିତ ଆର୍ଥିକ ବର୍ଷ 2019-20 ଠାରୁ ଘରୋଇ କମ୍ପାନୀଗୁଡ଼ିକ 10 ପ୍ରତିଶତ ସରଚାର୍ଜ ସହିତ 22 ପ୍ରତିଶତ ଏବଂ 4 ପ୍ରତିଶତ ଉପକର ଆଧାରରେ ଟିକସ ଦେବାର ବିକଳ୍ପ ପାଇପାରିବେ, ତେବେ ସର୍ତ୍ତ ହେଉଛି ସେମାନେ କୌଣସି ପ୍ରୋତ୍ସାହନ କିମ୍ବା ଛାଡର ଦାବି କରିପାରିବେ ନାହିଁ । ଏହି କମ୍ପାନୀଗୁଡ଼ିକ ପାଇଁ ଲାଗୁ ଟିକସ ଦର 25.17 ପ୍ରତିଶତ ହୋଇଯାଇଛି । ଏସବୁ କମ୍ପାନୀ ସର୍ବନିମ୍ନ ବିକଳ୍ପ ଟିକସ ଅଧୀନରେ ରହିବେ ନାହିଁ ।


    ନିର୍ମାଣ କ୍ଷେତ୍ରରେ ନୂତନ ନିବେଶ ଆକୃଷ୍ଟ କରିବା ଏବଂ ସରକାରଙ୍କ “ମେକ ଇନ ଇଣ୍ଡିଆ” ପ୍ରୟାସକୁ ପ୍ରୋତ୍ସାହନ ଦେବା ଲାଗି ଆୟକର ଆଇନରେ ଆଉ ଏକ ନୂଆ ବ୍ୟବସ୍ଥା ଯୋଡା ଯାଇଛି । ଏହାର ଅନ୍ତର୍ଗତ 1 ଅକ୍ଟୋବର, 2019 କିମ୍ବା ଏହାପରେ ପ୍ରତିଷ୍ଠା ହେବାକୁ ଥିବା ଘରୋଇ ନିର୍ମାଣ କମ୍ପାନୀ, ଯେଉଁମାନେ 31 ମାର୍ଚ୍ଚ, 2023 ସୁଦ୍ଧା ନିର୍ମାଣ କାର୍ଯ୍ୟ ଆରମ୍ଭ କରିବେ, ଏପରି କମ୍ପାନୀଗୁଡ଼ିକୁ 10 ପ୍ରତିଶତ ସରଚାର୍ଜ ସହିତ 15 ପ୍ରତିଶତ ଏବଂ 4 ପ୍ରତିଶତ ଉପକର ଆଧାରରେ ଟିକସ ପ୍ରଦାନ କରିବା ଲାଗି ବିକଳ୍ପ ମିଳିବ । ତେବେ ଏହି କମ୍ପାନୀଗୁଡ଼ିକ କୌଣସି ଛାଡ କିମ୍ବା ପ୍ରୋତ୍ସାହନ ପାଇଁ ଦାବି କରିପାରିବେ ନାହିଁ । ଏସବୁ କମ୍ପାନୀ ପାଇଁ ଲାଗୁ ଟିକସ ଦର 17.16 ପ୍ରତିଶତ ହୋଇଛି । ଏସବୁ କମ୍ପାନୀ ସର୍ବନିମ୍ନ ବିକଳ୍ପ ଟିକସ ଅଧୀନରେ ଆସୁନାହାନ୍ତି ।


    ଯେଉଁ କମ୍ପାନୀ ରିହାତି ଟିକସ ଆଇନ ଏବଂ ଟିକସ ଛାଡ / ପ୍ରୋତ୍ସାହନର ବିକଳ୍ପ ନେବେ ନାହିଁ, ସେମାନେ ସଂଶୋଧନ ପୂର୍ବର ଦର ଅନୁଯାୟୀ ଟିକସ ପଇଠ କରିବା ଜାରି ରଖିବେ । ତେବେ ଟିକସ ଛାଡ ଅବଧି ଶେଷ ହେବା ପରେ ଏମାନେ ରିହାତି ଟିକସ ଆଇନର ବିକଳ୍ପ ନେଇପାରିବେ । ବିକଳ୍ପ ନେବା ପରେ ସେମାନଙ୍କୁ 22 ପ୍ରତିଶତ ହାରରେ ଟିକସ ପଇଠ କରିବାକୁ ହେବ । ଏହାବ୍ୟତୀତ ଆଦେଶ ଅନ୍ତର୍ଗତ ସେସବୁ କମ୍ପାନୀକୁ ରିହାତି ଦିଆଯାଉଅଛି, ଯେଉଁ କମ୍ପାନୀଗୁଡ଼ିକ ଛାଡ କିମ୍ବା ପ୍ରୋତ୍ସାହନ ନେଉଛନ୍ତି । ଏହାକୁ ଦୃଷ୍ଟିରେ ରଖିଲେ ସର୍ବନିମ୍ନ ବିକଳ୍ପ ଟିକସ ବର୍ତ୍ତମାନର 18.5 ପ୍ରତିଶତରୁ ହ୍ରାସ ପାଇ 15 ପ୍ରତିଶତ କରିଦିଆଯାଇଛି ।


    ଅର୍ଥ ଆଇନ ଜରିଆରେ ଯେଉଁ ତାଲିକାଭୁକ୍ତ କମ୍ପାନୀଗୁଡ଼ିକର ଶେୟାର ଉପରେ ବାଇବ୍ୟାକ ଟିକସର ଛାଡ ମିଳୁଛି, ସେହି ଛାଡ 5 ଜୁଲାଇ, 2019 ପୂର୍ବରୁ ବଜାରକୁ ଶେୟାର ଛାଡୁଥିବା ତାଲିକାଭୁକ୍ତ କମ୍ପାନୀଗୁଡ଼ିକୁ ମିଳିବ ନାହିଁ ।


    ପୁଞ୍ଜି ବଜାରରେ ପାଣ୍ଠିର ପ୍ରବାହକୁ ସ୍ଥିର ରଖିବା ଲାଗି, ଅର୍ଥ ଆଇନ ଜରିଆରେ ତାଲିକାଭୁକ୍ତ କମ୍ପାନୀଗୁଡ଼ିକର ଶେୟାର ହସ୍ତାନ୍ତର କିମ୍ବା ୟୁନିଟ ହସ୍ତାନ୍ତର କାରଣରୁ ପୁଞ୍ଜି ଲାଭ ଉପରେ ଲାଗୁ ହେଉଥିବା ବର୍ଦ୍ଧିତ ସରଚାର୍ଜ ଲାଗୁ ନ କରିବା ପାଇଁ ବ୍ୟବସ୍ଥା କରାଯାଇଛି ।


    ଏହା ବ୍ୟତୀତ ବର୍ଦ୍ଧିତ ସରଚାର୍ଜ କୌଣସି ପ୍ରତିଭୂତିର ହସ୍ତାନ୍ତର କାରଣରୁ ସୃଷ୍ଟି ହେଉଥିବା ଏଫପିଆଇର ପୁଞ୍ଜି ଲାଭ ଉପରେ ଲାଗୁ ହେବନାହିଁ ।


    **********

    
    
    (Release ID: 1593201) Visitor Counter : 16