      ରାଷ୍ଟ୍ରପତିଙ୍କ ସଚିବାଳୟ

      ଗୁରୁ ତେଗ ବାହାଦୁରଙ୍କ ଶହୀଦ ଦିବସ ପୂର୍ବ ସନ୍ଧ୍ୟାରେ ରାଷ୍ଟ୍ରପତିଙ୍କ ବାର୍ତ୍ତା
      Posted On: 23 NOV 2019 7:02PM by PIB Bhubaneshwar


    ଗୁରୁ ତେଗ ବାହାଦୁରଙ୍କ ଶହୀଦ ଦିବସର ପୂର୍ବ ସନ୍ଧ୍ୟାରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ତାଙ୍କ ବାର୍ତ୍ତାରେ କହିଛନ୍ତି –


    ଗୁରୁ ତେଗ ବାହାଦୁରଙ୍କ “ଶହୀଦ ଦିବସ” ଅବସରରେ ମୁଁ ତାଙ୍କୁ ଶ୍ରଦ୍ଧାଞ୍ଜଳି ଜଣାଉଛି ।


    ନବମ ଶିଖ ଗୁରୁ, ଗୁରୁ ତେଗ ବାହାଦୁର ତାଙ୍କ ଜୀବନକୁ ମାନବ ସମାଜର କଲ୍ୟାଣ ଏବଂ ଏକତା, ସେବା ଓ ଭାତୃତ୍ଵର ବାର୍ତ୍ତା ପ୍ରଚାର କରିବା ଲାଗି ଉତ୍ସର୍ଗ କରିଥିଲେ । ଲୋକଙ୍କ ଦୁଃଖ ଦୁର୍ଦ୍ଦଶାକୁ ଲାଘବ କରିବା ଦିଗରେ କାର୍ଯ୍ୟ କରିବା ସହିତ ଅତ୍ୟାଚାର ବିରୁଦ୍ଧରେ ସେ ଦୃଢ ସ୍ଵର ଉତ୍ତୋଳନ କରୁଥିଲେ । ଏହି କାରଣରୁ, ଗୁରୁ ତେଗ ବାହାଦୁର ଜନମାସନସରେ ‘ହିନ୍ଦ ଦି ଚାଦର’ ରୂପେ ପରିଚିତ ।


    ଏହି ଅବସରରେ, ଆସନ୍ତୁ ଆମେ ସମସ୍ତେ ପ୍ରେମ, ସଦ୍ଭାବ, ଦୟା, ପରୋପକାର ଏବଂ ସମସ୍ତଙ୍କ କଲ୍ୟାଣ ପାଇଁ କାର୍ଯ୍ୟ କରିବା ଲାଗି ସଂକଳ୍ପ ନେବା ।


    **********

    
    
    (Release ID: 1593266) Visitor Counter : 17