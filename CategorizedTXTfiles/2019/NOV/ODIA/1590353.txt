      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାପାନ ପ୍ରଧାନମନ୍ତ୍ରୀ ଶିଞ୍ଜୋ ଆବେଙ୍କୁ ଭେଟିଲେ ପ୍ରଧାନମନ୍ତ୍ରୀ
      Posted On: 04 NOV 2019 7:04PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଜାପାନ ପ୍ରଧାନମନ୍ତ୍ରୀ ମହାମହିମ ମିଃ ଶିଞ୍ଜୋ ଆବେଙ୍କୁ ନଭେମ୍ବର 4 , 2019ରେ ବ୍ୟାଂକକରେ ଅନୁଷ୍ଠିତ ଭାରତ-ଆସିଆନ ଓ ପୂର୍ବ ଏସିଆ ଶିଖର ସମ୍ମିଳନୀ ଅବସରରେ ସାକ୍ଷାତ କରିଛନ୍ତି । ଏହାକୁ ମିଶାଇ ଦୁଇ ନେତା ଗତ ଚାରି ମାସ ମଧ୍ୟରେ ପରସ୍ପରକୁ 3 ଥର ସାକ୍ଷାତ କରିସାରିଲେଣି । ଏଥିପୂର୍ବରୁ ଦୁହେଁ ସେପ୍ଟେମ୍ବର 2019ରେ ଭ୍ଲାଦିଭୋସ୍ତକଠାରେ ପରସ୍ପରକୁ ଭେଟିଥିଲେ ।


    ନିକଟରେ ଜାପାନ ରାଜାଙ୍କ ରାଜ୍ୟାଭିଷେକ ଲାଗି ପ୍ରଧାନମନ୍ତ୍ରୀ ଆବେଙ୍କୁ ପ୍ରଧାନମନ୍ତ୍ରୀ ଶ୍ରୀ ମୋଦୀ ଅଭିନନ୍ଦନ ଜଣାଇଥିଲେ । ଏହି ସମାରୋହରେ ଭାରତର ରାଷ୍ଟ୍ରପତିଙ୍କ ସଦୟ ଉପସ୍ଥିତି ସମ୍ପର୍କରେ ପ୍ରଧାନମନ୍ତ୍ରୀ ଆବେ ସ୍ମରଣ କରାଇ ଦେଇଥିଲେ ।


    ଭାରତରେ ଆସନ୍ତା ମାସରେ ଭାରତ-ଜାପାନ ବାର୍ଷିକ ଶିଖର ସମ୍ମିଳନୀ ପାଇଁ ପ୍ରଧାନମନ୍ତ୍ରୀ ଆବେଙ୍କୁ ସ୍ୱାଗତ କରିବା ଲାଗି ସେ ଆଗ୍ରହର ସହିତ ଅପେକ୍ଷା କରିଥିବା ଶ୍ରୀ ମୋଦୀ କହିଥିଲେ । ଭାରତ-ଜାପାନ ସ୍ୱତନ୍ତ୍ର ରଣନୈତିକ ଏବଂ ବୈଶ୍ୱିକ ଭାଗିଦାରୀକୁ ଆହୁରି ଗଭୀର କରିବାରେ ଆସନ୍ତା ବାର୍ଷିକ ଶିଖର ସମ୍ମିଳନୀ ସଫଳ ହେବ ବୋଲି ସେ ଦୃଢ଼ ବିଶ୍ୱାସ ପ୍ରକଟ କରିଥିଲେ ।


    ଉଚ୍ଚ ସ୍ତରର ବିନିମୟ ଜରିଆରେ ଦୁଇ ଦେଶ ମଧ୍ୟରେ ଆର୍ଥିକ ସମ୍ପର୍କ ବୃଦ୍ଧି ପାଇବାକୁ ଦୁଇ ନେତା ସ୍ୱାଗତ କରିଥିଲେ । ମୁମ୍ବାଇ-ଅହମ୍ମଦାବାଦ ଦ୍ରୁତ ରେଳ ପ୍ରକଳ୍ପର ଅଗ୍ରଗତି ସମ୍ପର୍କରେ ମଧ୍ୟ ଉଭୟ ନେତା ସ୍ୱାଗତ କରିଥିଲେ । ଏହି ପ୍ରକଳ୍ପର ଅବାଧ କାର୍ଯ୍ୟକାରିତା ପାଇଁ ଆପୋସ ପ୍ରୟାସ ସମ୍ପର୍କରେ ଦୁଇ ନେତା ଆଲୋଚନା କରିଥିଲେ । ଚଳିତ ମାସ ଭାରତରେ ଦୁଇ ଦେଶ ମଧ୍ୟରେ 2+2 ବୈଦେଶିକ ଓ ପ୍ରତିରକ୍ଷା ମନ୍ତ୍ରୀସ୍ତରୀୟ ଆଲୋଚନାର ଉଦଘାଟନୀ ଆୟୋଜନ ହେବାକୁ ଥିବା ନେଇ ଉଭୟ ନେତା ସ୍ୱାଗତ କରିଥିଲେ । ଏହା ଦୁଇ ପକ୍ଷ ମଧ୍ୟରେ ଦ୍ୱିପାକ୍ଷିକ ସୁରକ୍ଷା ଏବଂ ପ୍ରତିରକ୍ଷା ସହଯୋଗକୁ ତ୍ୱରାନ୍ୱିତ କରିବ ବୋଲି ଦୁଇ ନେତା ସହମତ ହୋଇଥିଲେ ।


    ନିୟମ ଆଧାରିତ ବ୍ୟବସ୍ଥା ଉପରେ ଏକ ମୁକ୍ତ , ଅବାଧ ଓ ସମାବେଶୀ ଭାରତ-ପ୍ରଶାନ୍ତ ମହାସାଗରୀୟ କ୍ଷେତ୍ର ପାଇଁ ଦୁଇ ନେତା ସେମାନଙ୍କର ପ୍ରତିବଦ୍ଧତା ଦୋହରାଇଥିଲେ । ତୃତୀୟ ବିଶ୍ୱ ସମେତ ଭାରତ-ପ୍ରଶାନ୍ତ ମହାସାଗରୀୟ କ୍ଷେତ୍ରରେ ଶାନ୍ତି , ସମୃଦ୍ଧି ଏବଂ ବିକାଶର ସହଭାଗୀ ଲକ୍ଷ୍ୟ ନେଇ ଦ୍ୱିପାକ୍ଷିକ ସହଯୋଗକୁ ଆହୁରି ସୁଦୃଢ଼ କରିବା ଲାଗି ସେମାନେ ରାଜି ହୋଇଥିଲେ ।


    **********

    
    
    (Release ID: 1590353) Visitor Counter : 10