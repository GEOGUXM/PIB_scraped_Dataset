      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦିଲ୍ଲୀରେ ଆରଡବ୍ଲ୍ୟୁଏ ପଦାଧିକାରୀ ଏବଂ ଅନଧିକୃତ କଲୋନୀର ସଭ୍ୟମାନଙ୍କୁ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 08 NOV 2019 6:31PM by PIB Bhubaneshwar


    ଏଇ ନିକଟରେ ଦୀପାବଳିର ପବିତ୍ର ପର୍ବ ପାଳନ କରାଯାଇଛି ଆଉ ଦିଲ୍ଲୀର ଲୋକମାନଙ୍କ ପାଇଁ ତ ଦୁଇ ଦୁଇଟି ଦୀପାବଳି ଆସିଛି , ଏଥିପାଇଁ ମୁଁ ଆପଣମାନଙ୍କୁ ହୃଦୟରୁ ଶୁଭେଚ୍ଛା ଜ୍ଞାପନ କରୁଛି , ବହୁତ ବହୁତ ଶୁଭକାମନା ଜଣାଉଛି । ମୋତେ ଅବଗତ କରାଯାଇଛି କି ଆପଣ ସମସ୍ତେ ମୋତେ ଅଭିନନ୍ଦନ ଜଣାଇବା ପାଇଁ ଏଠାକୁ ଆସିଛନ୍ତି । ପ୍ରକୃତ କଥା ହେଉଛି ମୋତେ ହିଁ ଆପଣମାନଙ୍କୁ ଅଭିନନ୍ଦନ ଜଣାଇବାର ଅଛି, କାରଣ ଆପଣମାନଙ୍କ ମଧ୍ୟରୁ ଅଧିକାଂଶଙ୍କର ଜନ୍ମ ହିଁ , ଏଭଳି କଲୋନୀରେ ହୋଇଛି , ଯାହାକୁ ଅନଧିକୃତ କୁହାଯାଇଥାଏ । ଆଜି ଏହି ପବିତ୍ର ମାଟିକୁ ଆସି ମୁଁ ଧନ୍ୟ ଅନୁଭବ କରୁଛି । ପୂରା ବାଲ୍ୟକାଳ ଏଭଳି ଆଶଙ୍କାରେ ବିତିଛି । ଯେବେ ଜୀବନର ସ୍ୱପ୍ନ ଦେଖିବାର ସମୟ ଆସିଲା ସେତେବେଳେ ମଧ୍ୟ ଖଣ୍ଡା ଝୁଲି ରହିଲା , ଜଣା ନାହିଁ କ ’ ଣ ହେବ କେବେ କିଏ ଆସି ପହଞ୍ଚିଯିବ । ଯିବା ତ କେଉଁଠିକୁ ଯିବା , ନିଜର ଗୁଜୁରାଣ କିପରି ମେଣ୍ଟାଇବା , ଦଶକ ପରେ... ଦଶକ ବିତି ଚାଲିଲା କିନ୍ତୁ ଆପଣମାନେ ସେହି ଆଶଙ୍କାରୁ ମୁକ୍ତି ପାଇ ପାରିଲେ ନାହିଁ । ସବୁ ସରକାରଙ୍କଠାରୁ ଆପଣ ଆଶା ରଖିଲେ , ସବୁ ବ୍ୟବସ୍ଥାରୁ କିଛି ପାଇବାର ଆଶା ରଖିଲେ କିନ୍ତୁ ଆପଣମାନଙ୍କୁ କେବେ କୌଣସି ଫଳାଫଳ ମିଳି ପାରିଲା ନାହିଁ ।


    ଏ ସମସ୍ତ ପ୍ରକ୍ରିୟାକୁ ଆପଣମାନେ ଚିନ୍ତା କରନ୍ତୁ ଆପଣ ଟ୍ରେନ ଭିତରେ ବସିଛନ୍ତି , ଯାଉଛନ୍ତି ଆଉ କେହି ଜଣେ ଆସି କହିବେ କି ଏହା ତ ହେଉଛି ମୁଁ ସଂରକ୍ଷିତ କରିଥିବା ସିଟ୍... ଆପଣ କହିବେ ନା ଭାଇ , ଏମିତି ନୁହେଁ , ଏଠି ମୋତେ ସେହି ଟିଟି ମହାଶୟ ବସେଇଛନ୍ତି । ତେବେ ସେଠାରେ ଆପଣଙ୍କର ଯାତ୍ରା ଲଗାତାର ଭାବେ ଚାପରେ ରହିବ କି ନାହିଁ , ଜଣା ନାହିଁ , କେତେବେଳେ ଉଠାଇଦେବେ , କେତେବେଳେ ଏଠାରୁ ଉଠି ଯିବାକୁ ପଡ଼ିବ । ଏ ସବୁ ପରେ ମଧ୍ୟ ଆପଣ ଧୈର୍ଯ୍ୟ ହରାଇଲେ ନାହିଁ । କେବେ ହେଲେ ମଧ୍ୟ ଏଭଳି କୌଣସି ଆନ୍ଦୋଳନର ରାସ୍ତା ଆପଣେଇ ନାହାନ୍ତି ଯାହାକି ହିଂସା ମାର୍ଗରେ ନେଉଥିବ । ସରକାର ହୁଅନ୍ତୁ , ବ୍ୟବସ୍ଥା ହେଉ , ଆପଣମାନଙ୍କ ଦ୍ୱାରା ଯାହାକିଛି ମଧ୍ୟ ହୋଇ ପାରିବ , ସବୁକୁ ସାହାଯ୍ୟ କରିବା ପାଇଁ ପ୍ରୟାସ କରିଛନ୍ତି ଆଉ ପ୍ରୟାସ କରି ଏହି ଅପେକ୍ଷାରେ ରହିଲେ କି ଯାହା କିଛି ହେବ.. ଦେଖିବା । ପ୍ରୟାସ ଆଗରୁ ମଧ୍ୟ ହୋଇଛି କିନ୍ତୁ ଅଧାପନ୍ତରିଆ ଭାବେ ହୋଇଛି , ରାଜନୈତିକ ଗଣିତ ହିସାବ ଅନୁସାରେ ହୋଇଛି । ଏହା କରିବା ତ ଭୋଟ ବ୍ୟାଙ୍କରେ କିଛି ଫରକ ପଡ଼ିବ ନା ନାହିଁ । ଏହି ଚିନ୍ତାଧାରାର ଚାରିପଟେ ଏବଂ ପ୍ରତ୍ୟେକ ନିର୍ବାଚନରେ ଏହି ବିଷୟକୁ ଉଠେଇବା , ଆଲୋଚନା କରିବା... ଯିଏ ଯୋରରେ କହୁଥିଲା , ଆପଣଙ୍କ ଲୋକମାନେ ତା ’ ଆଡ଼କୁ ଢ଼ଳି ପଡ଼ୁଥିଲେ କି ହଁ ସାଙ୍ଗ , ଏ ଏଭଳି କରିଦେବା । ନିର୍ବାଚିତ ହେଲାପରେ ସେ ଆପଣମାନଙ୍କୁ ଭୁଲି ଯାଉଥିଲେ ଆଉ ଏହି କ୍ରମ ଚାଲୁ ରହିଥିଲା । ଆଉ ଯେଭଳି ହରଦୀପ ମହୋଦୟ କହିଲେ କି ଭାରତ ବିଭାଜନର ଭୟଙ୍କର ଦୁଃଖକୁ ଅଙ୍ଗେ ନିଭେଇ ଲକ୍ଷ ଲକ୍ଷ ପରିବାର ଆସି ଏହି ସ୍ଥାନରେ ବସବାସ କରିଥିଲେ । ତାଙ୍କର ତ ଅସୁବିଧା ରହିଥିଲା କି ଭାଇ କିଭଳି ଭାବେ ସ୍ୱର ଉତ୍ତୋଳନ କରିବେ ନହେଲେ ପୁଣି ଆଉ ଥରେ ଘର ଭାଙ୍ଗି ଯିବାର ଭୟ ରହିଛି ଆଉ ସେଥିପାଇଁ ତ ସେମାନଙ୍କର ସ୍ୱର ଏକ ପ୍ରକାରରେ ଶେଷ ହୋଇ ଯାଇଥିଲା । ଏହି ସରକାର ଯେତେବେଳେ 2014ରେ ଗଠନ ହେଲା ସେତେବେଳ ଠାରୁ ଆମେ ଏହାର ଏଭଳି ଏକ ରାସ୍ତା ଖୋଜୁଥିଲୁ , କିଛି ଆଶା ରହିଥିଲା କି ଯେଉଁସବୁ ସ୍ଥାନୀୟ ସରକାର ଅଛନ୍ତି ସେମାନେ ମଧ୍ୟ କିଛି ଦାୟିତ୍ୱ ନେବେ କିନ୍ତୁ ସମସ୍ତ ପ୍ରୟାସ , ସମସ୍ତ ପ୍ରୟୋଗ କେଉଁଠି ନା କେଉଁଠି ଦ୍ଵନ୍ଦ୍ଵରେ ପଡ଼ିଗଲା । ଶେଷରେ ଏହା ସ୍ଥିର କଲୁ କି କେହି କରନ୍ତୁ ବା ନ କରନ୍ତୁ ଆମେ ଏହାକୁ ନିଶ୍ଚିତ ଭାବେ କରିବୁ । କେହି ଦାୟିତ୍ୱ ନିଅନ୍ତୁ ବା ନ ନିଅନ୍ତୁ ଆମେ ଦାୟିତ୍ୱହୀନ ହୋଇ ପାରିବୁ ନାହିଁ ।


    ସରକାରଙ୍କୁ ଯେତିକି ଅଧିକାରୀଙ୍କୁ ନିୟୋଜିତ କରିବାକୁ ପଡ଼ିବ କରିବେ , ସର୍ଭେ କରିବା ପାଇଁ ଯେତିକି ଲୋକ ଦରକାର ପଡ଼ିବେ ଲଗାଇବୁ । ଭାରତ ସରକାର ସଂପୂର୍ଣ୍ଣ ଦାୟିତ୍ୱର ସହିତ ଏହି କାର୍ଯ୍ୟକୁ ପୂର୍ଣ୍ଣ କରିବେ । ଆମେ ସମଗ୍ର ଅଞ୍ଚଳ ପାଇଁ ନୀତି ପ୍ରସ୍ତୁତ କରିଛୁ । ସେହି ନୀତି ନିର୍ଦ୍ଧାରଣ ପୂର୍ବରୁ ମଧ୍ୟ ଆପଣଙ୍କର ସମସ୍ତ ସାଂସଦଙ୍କ ସହିତ ବିସ୍ତୃତ ଭାବେ ବିଚାର ବିମର୍ଷ କରାଯାଇଛି । ତାହାର ସୂକ୍ଷ୍ମ ବିଷୟବସ୍ତୁ ସବୁକୁ ଧ୍ୟାନରେ ରଖି ସେ ବିଷୟରେ ଚର୍ଚ୍ଚା କରାଯାଇଛି । ଆପଣଙ୍କ ସାଂସଦମାନଙ୍କୁ ସେଠାକୁ ଯାଇ ସର୍ଭେ କରିବାକୁ କୁହାଗଲା କି ଭାଇ ଯାଇ ଦେଖି ଆସନ୍ତୁ । ଯାହା କିଛି କୁହା ଯାଉଛି ସେଭଳି ପରିସ୍ଥିତି ଅଛି କି ନାହିଁ । ଆପଣଙ୍କର ଯେଉଁ ବିଧାୟକମାନେ ଅଛନ୍ତି , ସେମାନଙ୍କୁ କାର୍ଯ୍ୟରେ ଲଗାଇଲୁ , ପୂର୍ବତନ ଏମଏଲଏମାନଙ୍କୁ ମଧ୍ୟ କାମ ଦେଲୁ । କିଛି କର୍ପୋରେଟରଙ୍କୁ ମଧ୍ୟ ଯୋଡ଼ିଲୁ । କିନ୍ତୁ ସମସ୍ତଙ୍କୁ ମୁଁ ଗୋଟିଏ ମନ୍ତ୍ର ଦେଉଥିଲି କି ସେହି ନୀତି ପ୍ରସ୍ତୁତ ହେବ ଯାହାର ଆତ୍ମା ଏହା ହେବ କି ସମସ୍ତଙ୍କ ସହିତ , ସମସ୍ତଙ୍କର ବିକାଶ , ସମସ୍ତଙ୍କର ବିଶ୍ୱାସ । ସେହି ଆତ୍ମାକୁ କେନ୍ଦ୍ରରେ ରଖି ହିଁ ନୀତି ପ୍ରସ୍ତୁତ ହେବ । ଏଭଳି ହେବ ନାହିଁ କି ଗୋଟିଏ ନିର୍ଦ୍ଦିଷ୍ଟ ଧର୍ମର ଲୋକ ହୋଇଥିବେ ତ ସେମାନଙ୍କୁ ଲାଭ ମିଳିବ , ଅନ୍ୟ ଧର୍ମର ଲୋକମାନଙ୍କୁ ମିଳିବ ନାହିଁ । ଆଉ ସେମାନେ ହିନ୍ଦୁ ହୁଅନ୍ତୁ , ଶିଖ୍ ହୁଅନ୍ତୁ , ମୁସଲମାନ , ଖ୍ରୀଷ୍ଟିଆନ ହୁଅନ୍ତୁ , ବୌଦ୍ଧ ହୁଅନ୍ତୁ ଏଭଳି କୌଣସି ଭେଦଭାବ ଏହି ନୀତିକୁ ଲାଗୁ କରିବା ସମୟରେ କୌଣସି ଠାରେ ମଧ୍ୟ ରହିବ ନାହିଁ । ସମସ୍ତଙ୍କ ସହିତ-ସମସ୍ତଙ୍କର ବିକାଶର ଅର୍ଥ ହିଁ ହେଉଛି ଏହା , ଆଉ ଏଥିପାଇଁ ଏମିତି ଯଦି କେହି ଥିବେ କି ଏହି ନୀତିକୁ ବିରୋଧ କରି ରାଲି ବାହାର କରିବେ ମାତ୍ର ସେ ଯଦି ଏହାର ହିତାଧିକାରୀ ହୋଇଥିବେ ତେବେ ମଧ୍ୟ ଏହାର ଲାଭ ତାଙ୍କୁ ମିଳିବ । କାରଣ ମୋତେ ଏ ସମଗ୍ର ଦିଲ୍ଲୀର ଭାଗ୍ୟକୁ ପରିବର୍ତ୍ତନ କରିବାର ଅଛି... ଏବଂ ଦିଲ୍ଲୀର ଭାଗ୍ୟ ନ ବଦଳିବ ତ ହିନ୍ଦୁସ୍ତାନର ଭାଗ୍ୟ ପରିବର୍ତ୍ତନ ହେବ ନାହିଁ ।


    ଅନ୍ୟ ଏକ କଥା ଆପଣ ଦେଖିଥିବେ ଯେ , ଦେଶ ସ୍ୱାଧୀନ ଏବଂ ବିଭାଜନ ହେବା ଠାରୁ ଏ ପର୍ଯ୍ୟନ୍ତ ଆମର ଏଠି ଏଭଳି ଏକ ରାଜନୈତିକ ପରମ୍ପରା ହୋଇ ଯାଇଛି , ଏଭଳି ଏକ ପରମ୍ପରା ବିକଶିତ ହୋଇଗଲା.... ଯେଉଁଥିରେ ଲଟକାଇବା , ଅଟକାଇବା ଏବଂ ବିଭ୍ରାନ୍ତ କରିବା... କୌଣସି ନିଷ୍ପତ୍ତି ନେବାର ନାହିଁ ଲଟକାଇ ରଖନ୍ତୁ , କେହି ଆସି କଲେ ଦେଖିବା । ଆଉ ମିଠା ମିଠା କଥା କହିବା... ବହୁତ ବଢ଼ିଆ ଆସନ୍ତୁ-ଆସନ୍ତୁ ..ନା ନା , ଭଲଭାବେ ଦେଖନ୍ତୁ ଏମାନେ କିଭଳି ଲୋକ ଏମିତି ହିଁ ବଡ଼-ବଡ଼ କଥା କହିବା । ଧରାଯାଉ ହେଇଗଲା କିନ୍ତୁ ଲାଗିଲା ଅନ୍ୟ ଜଣେ କରୁଛି ତାକୁ ଅଟକାଇ ଦେବା । ହେବାକୁ ଦେବା ନାହିଁ , ଅଦାଲତକୁ ଯିବା , ରହିତାଦେଶ ଆଣି ଆସିବା ଅମୁକ କରିବୁ , ସମୁକ କରିବୁ ଆଉ କିଛି କରି ନ ପାରିଲେ ପୁଣି ବିଭ୍ରାନ୍ତ କରିବା । ଏମିତି କୌଣସି ଓଲଟା ସିଧା କାମ କରିବେ କି ସମ୍ପୂର୍ଣ୍ଣ ମାମଲା ହିଁ ବିପଥଗାମୀ ଯିବ । ସ୍ୱାଧୀନତା ପରେ ଆପଣ ଦେଖନ୍ତୁ ଏ ପ୍ରକାରର କଥା ହେବା ଫଳରେ କେମିତି କେମିତି ବସତି ସବୁ ରହି ଆସିଛି । ଅନିଶ୍ଚିତତା... ଜୀବନରେ ଅନିଶ୍ଚିତତା ସବୁଠାରୁ ଅଧିକ ଚିନ୍ତାଗ୍ରସ୍ତ କରିଥାଏ । ଆପଣଙ୍କୁ ଜଣାଅଛି କି ଆପଣଙ୍କୁ ଟ୍ରେନରେ ଯିବାକୁ ଅଛି...ଟିକେଟ ହୋଇଛି । ସଂରକ୍ଷିତ ଟିକେଟ ରହିଛି , ପ୍ଲାଟଫର୍ମରେ ଠିଆ ହୋଇଛନ୍ତି ଆଉ କେବଳ ମାତ୍ର ପାଞ୍ଚ ମିନିଟରେ ଟ୍ରେନ ଆସିବ ବୋଲି ରହିଛି ଏବଂ ଠିକ୍ ସେହି ସମୟରେ ଘୋଷଣା ହୋଇଯିବ କି ଟ୍ରେନ ବିଳମ୍ବ ହୋଇଯାଇଛି , ଜଣା ନାହିଁ କେବେ ଆସିବ....ଏବେ ମୋତେ କୁହନ୍ତୁ ସେ ସମୟ କିପରି ବିତିଥାଏ । ବହୁତ ଅସ୍ତବ୍ୟସ୍ତ ଅନୁଭବ ହୋଇଥାଏ କାରଣ ଜଣା ନାହିଁ ଭାଇ ମୁଁ ପ୍ଲାଟଫର୍ମକୁ ଆସିଛି , ଜଣା ନାହିଁ ଟ୍ରେନ କେତେବେଳେ ଆସିବ , କେତେବେଳେ ଛାଡିବ । ଅନିଶ୍ଚିତତା ମନୁଷ୍ୟ ଜୀବନକୁ ଘେରି ରହିଥାଏ । ଆପଣମାନେ କଳ୍ପନା କରନ୍ତୁ , ଦେଶ ସ୍ୱାଧୀନ ହେଲା , ଅସ୍ଥାୟୀ ଭାବେ ଧାରା 370ର ବୋର୍ଡ ଲଗାଇ ଦିଆଗଲା ତ ଜମ୍ମୁ-କଶ୍ମୀରର ଲୋକମାନଙ୍କର ଅବସ୍ଥା କିପରି ହୋଇଥିବ । ଧାରା 370 ନାମରେ ଏଭଳି ସ୍ଥିତି ସୃଷ୍ଟି କରିଥିଲେ କି ସେମାନଙ୍କୁ ମଧ୍ୟ ବିଶ୍ୱାସ ହେଉ ନଥିଲା କି ଦିଲ୍ଲୀ ଆମ ପାଇଁ କିଛି କରିବ କି କରିବ ନାହିଁ । ଏହି ଅନିଶ୍ଚିତତା , ଏହି ଦ୍ୱନ୍ଦ୍ଵକୁ ସମାପ୍ତ କରିବା ମଧ୍ୟ..ଏହି କାର୍ଯ୍ୟଟି ମୋତେ ହିଁ କରିବାର ଥିଲା । ଆପଣ ଦେଖନ୍ତୁ ତିନି ତଲାକ ବିଷୟ... ଆପଣମାନେ ଚିନ୍ତା କରନ୍ତୁ ସେହି ମୁସଲମାନ ମାଆ-ଝିଅ ମାନଙ୍କର ଅବସ୍ଥା କ ’ ଣ ହେଉଥିବ ଯେତେବେଳେ ଏହି ତିନି ତଲାକର ଖଣ୍ଡା ତାଙ୍କ ମୁଣ୍ଡ ଉପରେ ଝୁଲି ରହୁଥିଲା , ତ ତାଙ୍କୁ ସବୁବେଳେ ଗୋଟିଏ ଡର ଲାଗି ରହୁଥିଲା କି ତରକାରୀରେ ଅଧିକ ଲୁଣ ପଡ଼ିଗଲା ତ ଜଣା ନାହିଁ କି ମୋତେ ବାହାର କରିଦେବେ କି କ ’ ଣ । ଅର୍ଥାତ ତାଙ୍କ ଜୀବନରେ କେତେ ପରିମାଣରେ ବ୍ୟଗ୍ରତା ରହୁଥିଲା । ଆଉ ସେହି ବାପାଙ୍କ ବିଷୟରେ ଚିନ୍ତା କରନ୍ତୁ ଯିଏ ବଡ଼ ଆନନ୍ଦ ଏବଂ ଉତ୍ସାହ ସହିତ ନିଜ ଝିଅର ବାହାଘର କରି ତାକୁ ବିଦା କରିଥିଲେ । ତାଙ୍କୁ ଏହି ଡର ଲାଗି ରହୁଥିଲା କି ହୁଏତ ମୋ ଝିଅକୁ ସେଠାରୁ ବାହାର କରିଦେବେନି ତ । ସେହି ମାଆଙ୍କ ବିଷୟରେ ଚିନ୍ତା କରନ୍ତୁ... ସେହି ଭାଇ ବିଷୟରେ କଳ୍ପନା କରନ୍ତୁ ଯାହାଙ୍କୁ ଲାଗୁଥିଲା କି ମୋ ଭଉଣୀକୁ ଘରୁ ବାହାର କରିଦେବେନି ତ । ଅର୍ଥାତ ସମ୍ପୂର୍ଣ୍ଣ ସମାଜ ଏକ ଭୀତତ୍ରସ୍ତ ଜୀବନ ଅତିବାହିତ କରୁଥିଲେ । ଆମେ ସେହି ବ୍ୟବସ୍ଥାକୁ ମଧ୍ୟ ଶେଷ କଲୁ , ନିଶ୍ଚିତତା ଆଣିଲୁ । ସେହିଭଳି ଭାବେ ଆପଣମାନଙ୍କ ପାଇଁ ଜଣାନାହିଁ କେତେବେଳେ ହୁଏତ ମହାନଗର ନିଗମ ଆସିଯିବ , କେତେବେଳେ ଆହୁରି ଅଫିସର ଆସିଯିବେ , ଜଣା ନାହିଁ ହୁଏତ କେତେବେଳେ ଭାଙ୍ଗିଦେବେ । ଘରେ ପୁଅ ବଡ଼ ହୋଇ ଗଲାଣି , ବାହାଘର ହେବାକୁ ଯାଉଛି , ଉପରେ ଗୋଟିଏ ଛୋଟ ବଖରା ଠିକ୍ କରିବାକୁ ପଡ଼ିବ , ଜଣା ନାହିଁ କରିବାକୁ ଗଲାବେଳେ କୌଣସି ବିପଦ ଚାଲି ଆସିବ । ଏହି ଅନିଶ୍ଚିତତା ଭରା ଜୀବନ ବହୁତ କଷ୍ଟକର ଥିଲା । ସେହିସବୁ ଅନିଶ୍ଚିତତା ଗୁଡ଼ିକୁ ସମାପ୍ତ କରି ଦୃଢ଼ତାର ସହିତ ଜନତାଙ୍କର ଭଲ ପାଇଁ ନିଷ୍ପତ୍ତି ନେବାର ନିଶ୍ଚୟ ଆମେ କରିଛୁ ।


    ଏବେ ଆପଣମାନେ ଲକ୍ଷ୍ୟ କରିଥିବେ ପଅରଦିନ ଆମେ ଗୋଟିଏ ନିଷ୍ପତ୍ତି ଗ୍ରହଣ କରିଛୁ , ଏହା କୌଣସି ଛୋଟିଆ ନିଷ୍ପତ୍ତି ନୁହେଁ , ଆମର ଏଠି ମଧ୍ୟମବର୍ଗ ପରିବାରର ବ୍ୟକ୍ତି କିମ୍ବା ଗରିବ ବ୍ୟକ୍ତିଙ୍କର ମଧ୍ୟ ଜୀବନରେ ସବୁଠାରୁ ବଡ଼ ଇଚ୍ଛା କ ’ ଣ ରହିଥାଏ , ଆପଣ ଶହେ ଲୋକଙ୍କୁ ପଚାରନ୍ତୁ ସେମାନେ କହିବେ ନିଜର ଗୋଟିଏ ଘର ଥାଉ , କେବଳ ଏତିକି ହିଁ ଇଚ୍ଛା ରହିଛି । ଏ ଇଚ୍ଛା କାହିଁକି... କାରଣ ତାଙ୍କୁ ଜଣାଅଛି କି ପୁଣି ଆଗାମୀ ପିଢି ସେହି ଛାତ ତଳେ ନିଜର ଗୁଜୁରାଣ ମେଣ୍ଟାଇ ପାରିବେ । ନିଜର ଗୋଟିଏ ଘର ଥାଉ , ଛାତ ଥାଉ , କେବଳ ଏତିକି ହିଁ ଇଚ୍ଛା ପ୍ରତ୍ୟେକ ମଣିଷର ଥାଏ । ମଧ୍ୟମ ବର୍ଗର ପରିବାର ଖୁବ ପରିଶ୍ରମ କରି ପଇସା ସଞ୍ଚୟ କରି କରି ଚିନ୍ତାକଲେ କି ଚାଲ ଅବସର ଗ୍ରହଣ କରିବା ପୂର୍ବରୁ କିମ୍ବା ପିଲାମାନେ ବଡ଼ ହେବେ , ତାଙ୍କ ବାହାଘର ପୂର୍ବରୁ ଗୋଟିଏ ଘର ତିଆରି କରିଦେବା । ଆଉ ଖୁବ୍ ଭଲ ଯୋଜନା , ଖୁବ ଭଲ ପ୍ରଚାର ପତ୍ର ଦେଖି , ଭଲ ଫଟୋ ଦେଖି , ଏଭଳି ଟାଇଲ ରହିଛି , ଏଭଳି ମାର୍ବଲ ରହିଛି , ଏଭଳି ଝରକା ରହିଛି । ଉପରେ ଝୁମର ଲଟକୁଛି.. ଏଭଳି ଭଳିକି ଭଳି ସୂଚନାକୁ ପଢ଼ି ସେ ପଇସା ଦେଇଦିଏ । ଆଉ ପଇସା ମଧ୍ୟ ଗଲା , ହାତକୁ ଘର ଆସିଲା ନାହିଁ , ଭଡ଼ା ଘରେ ଭଡ଼ା ଗଣି ଚାଲିଛି । ବ୍ୟାଙ୍କରୁ ପଇସା ଆଣିଛି , ସୁଧ ଦେଇ ଚାଲିଛି । ଘର ମିଳୁ ନାହିଁ । ପାଞ୍ଚ-ପାଞ୍ଚ , ଦଶ-ଦଶ ବର୍ଷ ଧରି ଏଭଳି ଯୋଜନା ରହିଛି କେଉଁଟା 60 ପ୍ରତିଶତ ସଂପୂର୍ଣ୍ଣ ହୋଇଛି , ଆଉ କେଉଁଟା 70 ପ୍ରତିଶତ ସଂପୂର୍ଣ୍ଣ ହୋଇଛି , କେଉଁଟା 80 ପ୍ରତିଶତ ସଂପୂର୍ଣ୍ଣ ହୋଇଛି , ଘର ମିଳୁ ନାହିଁ ।


    ଆମ ଦେଶରେ କେବଳ ପ୍ରମୁଖ ସହରଗୁଡ଼ିକରେ ସାଢ଼େ ଚାରି ଲକ୍ଷ ଗୃହ ଏପରି ରହିଛି ଯେଉଁଗୁଡ଼ିକ କୌଣସି ନା କୌଣସି ପରିବାରର ପଇସାରେ ତିଆରି ହୋଇଛି , ଅଧିକାର ରହିଛି ସେମାନଙ୍କର , କିନ୍ତୁ 10-20 ପ୍ରତିଶତ କାର୍ଯ୍ୟ ଅଟକି ପଡ଼ି ରହିଛି ଆଉ ପାଞ୍ଚ-ପାଞ୍ଚ ବର୍ଷ ଧରି ଅଟକି ପଡ଼ି ରହିଛି । ନା ତାଙ୍କୁ ଘର ମିଳିଛି ଆଉ ନା ପଇସା ଫେରସ୍ତ ମିଳୁଛି , ନା ତାଙ୍କର ସୁଧ କମ୍ ହେଉଛି । ନା ତାଙ୍କର ଘରଭଡ଼ା କମୁଛି । ଶେଷରେ ପଅରଦିନ ସରକାର ଏକ ଯୋଜନା ପ୍ରସ୍ତୁତ କରିଛନ୍ତି । ଏ ଯେଉଁ ସାଢ଼େ ଚାରି ଲକ୍ଷ ଲୋକ ରହିଛନ୍ତି ଯାହାଙ୍କର ପାରିବାରିକ ଜୀବନ ଆଜି ଅନିଶ୍ଚିତତା ମଧ୍ୟରେ , ସେମାନଙ୍କ ପାଇଁ ପ୍ରାୟ 25-30 ହଜାର କୋଟି ଟଙ୍କା ସରକାର ଖର୍ଚ୍ଚ କରିବେ । ସେମାନଙ୍କ ପାଇଁ ଯେଉଁ ଘର ସ୍ଥିର କରାଯାଇଛି ସେଥିରେ 10-20 ପ୍ରତିଶତ କାମ ବାକି ରହିଯାଇଛି ତାହାକୁ ପୂରଣ କରି ଦିଆଯିବ । ଘର... ସେହି ମଧ୍ୟମ ବର୍ଗର ପରିବାରଙ୍କୁ ମଧ୍ୟ ଦେଇ ଦିଆଯିବ । କହିବାର ତାତ୍ପର୍ଯ୍ୟ ହେଉଛି ଏହା ଯେ ନିଷ୍ପତ୍ତି ତାକୁ ହିଁ କୁହାଯାଏ , ନୀତି ତାକୁ ହିଁ କୁହାଯାଏ , ଯାହା ସମାଜର ସମସ୍ୟାଗୁଡ଼ିକର ସମାଧାନ କରିଦେଇଥାଏ । ସେମାନଙ୍କୁ ସଙ୍କଟରୁ ମୁକ୍ତି ଦିଏ, ଥରେ ସେମାନଙ୍କୁ ଜୀବନରେ ନିଶ୍ଚିତତା ମିଳିଗଲେ , ସେ ଖୁସି ଅନୁଭବ କରିଥାନ୍ତି । କେହି କଳ୍ପନା କରି ପାରିବେ କି କେହି ଏହି ସାହସ କରି ପାରିବେ କି ନିଷ୍ପତ୍ତି ନେବା ପାଇଁ ଯେ 2022ରେ ଯେତେବେଳେ ସ୍ୱାଧୀନତାର 75 ବର୍ଷ ପୂରଣ ହେବ , ହିନ୍ଦୁସ୍ତାନରେ ଏମିତି କୌଣସି ପରିବାର ନ ଥିବେ ଯାହାଙ୍କ ପାଖରେ ନିଜର ଘର ନ ଥିବ । ବହୁତ ବଡ଼ ନିଷ୍ପତ୍ତି ଗ୍ରହଣ କରିଛୁ । କୋଟି-କୋଟି , ଶହ ଶହ କୋଟି ଟଙ୍କା ବ୍ୟୟ ହେଉଛି । କୋଟି କୋଟି ଘର ତିଆରି କରାଯାଉଛି ଆଉ ଯେତେବେଳେ ଗରିବଙ୍କୁ ଛାତ ମିଳି ଯାଇଥାଏ ତ ତାର ଜୀବନଧାରା ମଧ୍ୟ ବଦଳି ଯାଇଥାଏ । ପୁଣି ତାକୁ ଲାଗିଥାଏ କି ଏବେ ଘର ମିଳିଛି ତ ଚାଲ ଦୁଇଟି ଚଉକି ନେଇ ଆସିବା ସେଥିପାଇଁ କିଛି ଟଙ୍କା ସଞ୍ଚୟ କରିବ । ଭଲ ଖଟ ଟିଏ ଆଣିବା , ପୁଣି ଇଚ୍ଛା ହେବ ଝରକାରେ ଟିକେ ପରଦା-ଫରଦା ଲଗେଇ ଦେବା , ପୁଣି ଲାଗେ ଘରେ କୌଣସି ଆଇନା ନାହିଁ... ଅର୍ଥାତ କିଛି ସଞ୍ଚୟ କରିବା ଆଉ ଜୀବନରେ ପରିବର୍ତ୍ତନ ଆରମ୍ଭ ହୋଇଯାଏ ଆଉ ପୁଣି ତା ’ ର ମଧ୍ୟ ମନ କରିଥାଏ.... ପୁଣି ଧୀରେ ଧୀରେ ଚିନ୍ତା କରିବ ଏବେ ଆଉ ସାଇକେଲ ନୁହେଁ , ଏବେ ସ୍କୁଟର ନେଇ ଆସିବି । ଇଚ୍ଛା ଜାଗ୍ରତ ହୋଇଥାଏ ସେତେବେଳେ ତ ଯାଇ ପ୍ରଗତୀ ହୋଇଥାଏ ଆଜ୍ଞା । ଆଉ ପୁଣି ଚିନ୍ତା କରିବ କି ଏବେ ବହୁତ ହୋଇଗଲା ଚାଲ ଏହି ଘରକୁ ବିକ୍ରି କରିଦେବା ଏଥିରେ ଦୁଇଟି କୋଠରି ରହିଛି ତ ତିନୋଟି କୋଠରି ଥିବା ଘରଟିଏ କିଣିବା । ମନୁଷ୍ୟର ପ୍ରଗତୀ ଏହିଭଳି ଭାବେ ହୋଇଥାଏ । କେଉଁଠି ନା କେଉଁଠି ମଞ୍ଜି ବୁଣିବାକୁ ପଡ଼ିଥାଏ , ତାହାର ଜୀବନକୁ ବଦଳାଇ ଦେଇଥାଏ । ଆଜି ଏ ସରକାର ଗୋଟିଏ ପଟେ ବିକାଶର ନୂତନ ଶିଖରକୁ ଅତିକ୍ରମ କରୁଛନ୍ତି । ଅନ୍ୟପଟେ ଏପରି ମଞ୍ଜି ବୁଣୁଛନ୍ତି କି ଆପଣଙ୍କ ଘରେ ଆଜି ଯେଉଁମାନେ ଛୋଟ ପିଲା ଅଛନ୍ତି ସେମାନେ ବଡ଼ ହେବା ପୂର୍ବରୁ ଏହାର ଫଳ ଖାଇବା ଆରମ୍ଭ ହୋଇଯିବ ।


    ତେଣୁ ଏହି ଯୋଜନାର ନାମ ରଖା ଯାଇଛି ପିଏମ୍-ଉଦୟ ଯୋଜନା । ମୋର ଆପଣ ମାନଙ୍କୁ ସମସ୍ତଙ୍କୁ ଅନୁରୋଧ ରହିଛି କି ଆପଣ ନିଜେ ଯେଉଁ ମଧ୍ୟ କଲୋନୀ ଅଛି ବୁଦ୍ଧିମାନ ଚିନ୍ତାଶୀଳ ଲୋକମାନଙ୍କର ଏକ ଦଳ ଗଠନ କରନ୍ତୁ , ଦଳ ଗଠନ କରି ସବୁ କାର୍ଯ୍ୟ ଗୁଡ଼ିକର ଦାୟିତ୍ୱ ଆପଣମାନେ ନିଜେ ନିଅନ୍ତୁ ଆଉ ସରକାରଙ୍କୁ ସାହାଯ୍ୟ ସହଯୋଗ କରନ୍ତୁ । ଯେତିକି ଦ୍ରୁତ ଗତିରେ ଆପଣ ସାହାଯ୍ୟ କରିବେ , ସେତିକି ଅଧିକ ଲାଭ ଆପଣମାନଙ୍କୁ ହେବ । ଆଉ ମୁଁ ଆପଣମାନଙ୍କୁ ଜଣାଇ ଦିଏ ମୋର କାମ କରିବାର କୌଶଳ ହେଉଛି କିପରି । କେତେ ଜଣ ଜାଣି ଆଶ୍ଚର୍ଯ୍ୟ ହେବେ । ଗୁଜରାଟରେ 2001 ମସିହାରେ ଭୂମିକମ୍ପ ହୋଇଥିଲା , ଏଥିରେ ହଜାର ହଜାର ଘର ନିଶ୍ଚିହ୍ନ ହୋଇ ଯାଇଥିଲା , ହଜାର ହଜାର ଲୋକ ମୃତ୍ୟୁବରଣ କରିଥିଲେ । ସ୍କୁଲ ଘର , ଡାକ୍ତରଖାନା ସବୁ ଧ୍ୱସ୍ତ ବିଧ୍ୱସ୍ତ ହୋଇ ଯାଇଥିଲା । ତେବେ ମୋତେ ସେଠାକୁ ମୁଖ୍ୟମନ୍ତ୍ରୀ ଭାବେ ଯିବାକୁ ପଡ଼ିଥିଲା , ମୁଁ ସେଠାରେ କାମ କରିବା ଆରମ୍ଭ କରିଦେଲି ତ ଲୋକମାନେ ଅଭିଯୋଗ କରିବା ଆରମ୍ଭ କରିଦେଲେ କି ମୋତେ ଏୟା ମିଳିନାହିଁ , ମୋତେ ସେୟା ମିଳି ନାହିଁ । ମୋତେ ଅମୁକ ଜିନିଷ ମିଳି ନାହିଁ । ହଜାର ହଜାର ସଂଖ୍ୟାରେ ଅଭିଯୋଗ ମିଳିବାକୁ ଲାଗିଲା । ସେଠାରେ ସରକାର କିଛି ମଧ୍ୟ କୁହନ୍ତୁ , ଅଫିସର କିଛି ମଧ୍ୟ କୁହନ୍ତୁ । କିନ୍ତୁ ତାଙ୍କ ମନରେ ରହିଥାଏ କି ମୋତେ ମିଳିଲା ନାହିଁ । ମୋତେ ମିଳିଲା ନାହିଁ । ଆଉ ମନୁଷ୍ୟର ଏହା ସ୍ୱଭାବରେ ହିଁ ରହିଥାଏ । ଏବେ ଏବେ ଭାଷଣ ଶୁଣିଥିବେ କି ଭାଇ ସତ କୁହ ଏବଂ ସତ୍ କାର୍ଯ୍ୟ କର । କିନ୍ତୁ ମନ୍ଦିରକୁ ଯାଇଥିବେ , ପ୍ରସାଦ ନେବାବେଳେ ଏମିତି କରି ଏମିତି କରି ଆଣିବେ । ଏହା ହେଉଛି ମନୁଷ୍ୟର ସ୍ୱଭାବ । ମିଳିଯିବା ପରେ ତା ମନ କହିଥାଏ କି ଆଉ ଟିକିଏ ଆଣି ଆସିବି । ଆଉ ପୁଣି ନିୟମ ଭାଙ୍ଗିବା ପାଇଁ ମନ କହିଥାଏ । ଏବେ ଏପରି ପରିସ୍ଥିତିରେ କ ’ ଣ କରାଯିବ । ତ ମୁଁ ଗୁଜରାଟ ଉଚ୍ଚ ନ୍ୟାୟାଳୟଙ୍କୁ ଅନୁରୋଧ କରିଥିଲି... ମୁଁ କହିଥିଲି ଆପଣ ମୋ ପାଇଁ ବିଚାରପତି ପ୍ରଦାନ କରନ୍ତୁ । ଆଉ ସେହି ବିଚାରପତିଙ୍କର ଗୋଟିଏ କୋର୍ଟ କଚ୍ଛରେ ବସାଇ ଦିଅନ୍ତୁ । ତା ’ ପରେ ମୁଁ ଲୋକଙ୍କୁ କହିଲି କି ଏବେ ଆପଣମାନଙ୍କୁ ଯାହାସବୁ ମିଳିବା ପାଇଁ ସରକାର ଏତେସବୁ ଘୋଷଣା କରିଛନ୍ତି , ଏପରି ହେଲେ 50 ହଜାର ମିଳିବ , ଏପରି ହେବ ତ 1 ଲକ୍ଷ ମିଳିବ , ଏପରି ହେବ ତ ଏହା ମିଳିବ , ଏପରି ହେବ ତ ତାହା ମିଳିବ , ଏହା ସମସ୍ତେ ଲେଖନ୍ତି । ଆପଣମାନଙ୍କୁ ଲାଗୁଛି କି ଏହାପରେ ମଧ୍ୟ ଆପଣମାନଙ୍କ ପ୍ରତି ଅନ୍ୟାୟ ହେଉଛି ତ ଆପଣ ନିଜର ଏହି କଥା ନେଇ ସେହି କୋର୍ଟକୁ ଚାଲି ଯାଆନ୍ତୁ । ଆଉ ସେହି କୋର୍ଟରେ ସରକାରଙ୍କ କୌଣସି ଓକିଲ ନଥିବେ । ସରକାରଙ୍କ ତରଫରୁ କେହି ଜବାବସୁଆଲ କରିବାକୁ ନଥିବେ , ଆପଣ ଯାଆନ୍ତୁ ସେହି ବିଚାରପତିଙ୍କ ସମ୍ମୁଖରେ ନିଜର ଅଭିଯୋଗ ରଖନ୍ତୁ ଆଉ ବିଚାରପତି ଦେଖିବେ କି ଇଏ ନିୟମ ଭିତରେ ଆସୁଛନ୍ତି ଆଉ ବିଚାରପତି ଯେଉଁ ନିଷ୍ପତ୍ତି କରିବେ , ଆମେ ତାହା ମାନିନେବୁ । ଆମେ ଆପଣଙ୍କ ବିରୁଦ୍ଧରେ କୌଣସି ମାମଲା ଉଠାଇବାକୁ ଦେବୁ ନାହିଁ । ଆପଣ ଆଶ୍ଚର୍ଯ୍ୟ ହୋଇଯିବେ ପ୍ରାୟ 35 ହଜାର ମାମଲାର ସମାଧାନ ଏହିଭଳି ଭାବେ ହୋଇଗଲା । ସରକାର କୌଣସି ଯୁକ୍ତି ଉପସ୍ଥାପନ କଲେ ନାହିଁ । ଏଠାରେ ମୁଁ ଚାହିଁବି କି ଆପଣମାନେ ଏଭଳି କାର୍ଯ୍ୟ କରନ୍ତୁ କି ପରେ କୌଣସି ବିବାଦ ରହିବ ନାହିଁ । ଉଦୟ ଅର୍ଥାତ ପ୍ରକୃତ ଅର୍ଥରେ ଉଦୟ ଆରମ୍ଭ ହୋଇଯିବା ଉଚିତ । ଏହି ପିଏମ ଉଦୟ ଯୋଜନା ଅର୍ଥାତ ଦିଲ୍ଲୀରେ ଏକ ପ୍ରକାରରେ ସଂପୂର୍ଣ୍ଣ ଜୀବନର ନୂତନ ଉଦୟ ଆରମ୍ଭ ହୋଇଯିବ । ଏହିଭଳି ହେଉଛି ଏହି ପିଏମ ଉଦୟ ଯୋଜନା । ଆଉ ଏଥିପାଇଁ ଆପଣ ସ୍ୱୟଂ ସକ୍ରିୟ ହୋଇ ସେହି ନିୟମକୁ ପଢ଼ି କାହା ସହିତ କିପରି ଯୋଡ଼ି ହୋଇ ପାରିବେ , ସେକଥା ଚିନ୍ତା କରନ୍ତୁ । ଏତେ ବଡ଼ ସହରରେ ଏତେ ବୃହତ ଜନସଂଖ୍ୟା ଆଉ ଅନ୍ୟଟି ହେଉଛି ଆଜି ନୁହେଁ ତ ଦୁଇ ମାସ ପରେ ଚାରି ମାସ , ଛଅ ମାସ ପରେ ଯଦି କଲୋନୀ ପାଇଁ ଲୋକମାନେ ମିଳିମିଶି ଏହା ସ୍ଥିର କରିବେ କି ତ ଆଜି ଯେଉଁଠାରେ ରହୁଛନ୍ତି ତ ସେସବୁ ଭାଙ୍ଗି ବହୁତ ଭଲ ଉତ୍ତମ ମାନର ବହୁତଳ କୋଠା ତିଆରି କରି ପାରିବେ । ଆପଣମାନେ ଯେଉଁଠାରେ ରହୁଛନ୍ତି , ସେଥିରେ ଅଧିକ ଜାଗା ମଧ୍ୟ ମିଳି ପାରିବ । ଆଉ ପିଲାମାନଙ୍କ ପାଇଁ ପଡ଼ିଆ , ବଗିଚା ସବୁକିଛି ସେହି ଜାଗାରେ ହୋଇ ପାରିବ । ଦିଲ୍ଲୀ ହେଉଛି ଏଫଆଇଜେଡ଼ , ତ ସେହି କାରଣରୁ ସବୁକିଛି ନଷ୍ଟଭ୍ରଷ୍ଟ ହେଉଛି ନଚେତ ବହୁତ ଭଲ ହୋଇ ପାରି ଥାଆନ୍ତା ।


    ଆପଣମାନଙ୍କୁ ମୋର ଅନୁରୋଧ ଆପଣମାନେ ତା ’ ସହିତ ଯୋଡ଼ି ହୁଅନ୍ତୁ ଆଉ ଆପଣମାନଙ୍କୁ ନିଜର ଜୀବନକୁ ମଧ୍ୟ ବଦଳାଇବାର ଅଛି ଆଉ ଏଥିପାଇଁ ଆପଣମାନଙ୍କୁ ମୋ ସହିତ ରହିବାକୁ ହେବ । ବାକି ରହିଲା ଏହି ଯୋଜନାର ସମ୍ପ୍ରସାରଣକୁ ନେଇ ତ ବହୁତ କିଛି ଚର୍ଚ୍ଚା ହୋଇଛି । ଆପଣମାନେ ଆସିଲେ । ଆପଣମାନଙ୍କ ଖୁସିରେ ସାମିଲ ହେବା ପାଇଁ ମୋତେ ସୁଯୋଗ ଦେଲେ , ଏଥିପାଇଁ ମୁଁ ଆପଣମାନଙ୍କ ନିକଟରେ ବହୁତ କୃତଜ୍ଞ । ମୁଁ ବିଶେଷ କରି ଆମର ଯେତେଲୋକ ନିର୍ବାଚିତ ହୋଇ ଆସିଛନ୍ତି , ସେମାନଙ୍କୁ ମଧ୍ୟ ଅଭିନନ୍ଦନ ଜଣାଉଛି । କାରଣ ମନ ପ୍ରାଣ ଦେଇ ସେହି ଲୋକମାନେ ରହିଲେ , ନ ହେଲେ ଥକି ଯାଇଥାନ୍ତେ କି ଏତେ ବର୍ଷ ପର୍ଯ୍ୟନ୍ତ କେହି କିଛି କରି ନଥିଲେ ମୋଦୀ କ ’ ଣ କରି ଥାଆନ୍ତେ । କେହି ଆସି ନଥାନ୍ତେ କିନ୍ତୁ ଏମାନେ ଆସୁଥିଲେ । ଏହା କର.. ତାହା କର.. ପଛେ ପଛେ ଧାଉଁଥିଲେ । ମୁଁ ହରଦୀପ ମହାଶୟ ଆଉ ତାଙ୍କ ଟିମକୁ ମଧ୍ୟ ଶୁଭେଚ୍ଛା ଜଣାଉଛି ସେମାନ ମନପ୍ରାଣ ଦେଇ ଏହି କାର୍ଯ୍ୟକୁ ପୂରା କରିବା ପାଇଁ ଅତି ସୂକ୍ଷ୍ମରୁ ସୂକ୍ଷ୍ମତାର ସହିତ କଥାଗୁଡ଼ିକୁ ଚଳାଇ ନେବାର କାର୍ଯ୍ୟକୁ ସୂଚାରୁ ରୂପେ କରିଛନ୍ତି । ଯେତେବେଳେ ସଂସଦର ଅଧିବେଶନ ଆରମ୍ଭ ହେବ , ଆଇନ ଗୃହୀତ ହୋଇଯିବ । ଆଉ ଆଇନ ଗୃହୀତ ହେବା ସହିତ ଆପଣଙ୍କର ଏଠାରେ ଲାଗୁ କରି ଦିଆଯିବ । ତ ମୁଁ ପୁଣିଥରେ ଆପଣମାନଙ୍କୁ ଅନେକ ଅନେକ ଶୁଭେଚ୍ଛା ଜଣାଉଛି । ଅନେକ ଅନେକ ଶୁଭକାମନା ଜଣାଉଛି , ଆଉ ଏବେ ଆପଣ ନିଜ ପରିବାରକୁ ସଠିକ ରାସ୍ତାରେ ନେଇ ଚାଲନ୍ତୁ , ପିଲାମାନଙ୍କର ବିକାଶ ହେଉ , ପଢ଼ା-ଲେଖା ଆଉ ଜୀବନକୁ ନେଇ ଆନନ୍ଦରେ ବଞ୍ଚନ୍ତୁ ଏହା ହେଉଛି ମୋର ଶୁଭକାମନା ।


    ବହୁତ ବହୁତ ଧନ୍ୟବାଦ ।


    ***************

    
    
    (Release ID: 1591383) Visitor Counter : 1