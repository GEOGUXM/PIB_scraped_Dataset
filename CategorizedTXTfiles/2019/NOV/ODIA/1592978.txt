      କ୍ୟାବିନେଟ

      ପେଟେଣ୍ଟ ପ୍ରଦାନ କାର୍ଯ୍ୟକୁ ଦ୍ରୁତ ଓ ସୁଦକ୍ଷ କରାଯିବା କାର୍ଯ୍ୟକ୍ରମକୁ କ୍ୟାବିନେଟର ଅନୁମୋଦନ
      Posted On: 20 NOV 2019 8:55PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ମନ୍ତ୍ରୀମଣ୍ଡଳ ପେଟେଣ୍ଟ , ଡିଜାଇନ ଏବଂ ଟ୍ରେଡ ମାର୍କ ମହାନିୟନ୍ତ୍ରକ (ସିଜିପିଡିଟିଏଏମ) ଅଧୀନସ୍ଥ ଭାରତୀୟ ପେଟେଣ୍ଟ କାର୍ଯ୍ୟାଳୟ ଦ୍ୱାରା ବିଭିନ୍ନ ଦେଶ ବା କ୍ଷେତ୍ରର ପେଟେଣ୍ଟ କାର୍ଯ୍ୟାଳୟ ସହିତ ପେଟେଣ୍ଟ ପ୍ରଦାନକୁ ଦ୍ରୁତ ଏବଂ ସୁଦକ୍ଷ କରିବା ପାଇଁ ପେଟେଣ୍ଟ ପ୍ରସିକ୍ୟୁସନ ହାଇୱେ-ପିପିଏଚ କାର୍ଯ୍ୟକ୍ରମକୁ ଗ୍ରହଣ କରିବା ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି ।


    ଉପରୋକ୍ତ କାର୍ଯ୍ୟକ୍ରମ ପ୍ରଯୁକ୍ତି ଆଧାରରେ କେବଳ ତିନି ବର୍ଷ ପାଇଁ ସର୍ବପ୍ରଥମେ ଜାପାନ ପେଟେଣ୍ଟ ଅଫିସ (ଜେପିଓ) ଏବଂ ଭାରତୀୟ ପେଟେଣ୍ଟ କାର୍ଯ୍ୟାଳୟ ମଧ୍ୟରେ ଆରମ୍ଭ ହେବ । ଏହି ପ୍ରଯୁକ୍ତି କାର୍ଯ୍ୟକ୍ରମ ଅନ୍ତର୍ଗତ ଭାରତୀୟ ପେଟେଣ୍ଟ କାର୍ଯ୍ୟାଳୟ ବିଦ୍ୟୁତ , ଇଲେକ୍ଟ୍ରୋନିକ୍ସ , କମ୍ପ୍ୟୁଟର ବିଜ୍ଞାନ , ସୂଚନା ପ୍ରଯୁକ୍ତି , ସିଭିଲ , ଯାନ୍ତ୍ରିକ , ବସ୍ତ୍ର , ମୋଟରଯାନ ଏବଂ ଧାତୁ ବିଜ୍ଞାନ ପରି ବୈଷୟିକ କ୍ଷେତ୍ରରେ ପେଟେଣ୍ଟ ଆବେଦନ ପ୍ରାପ୍ତ କରିବ , ଯେତେବେଳେ ଜିପିଓ ପ୍ରଯୁକ୍ତିର ସମସ୍ତ କ୍ଷେତ୍ରରେ ଆବେଦନ ପ୍ରାପ୍ତ କରିବ ।


    ପିପିଏଚ କାର୍ଯ୍ୟକ୍ରମ ଦ୍ୱାରା ଭାରତୀୟ ପେଟେଣ୍ଟ କାର୍ଯ୍ୟାଳୟକୁ ନିମ୍ନଲିଖିତ ଲାଭ ମିଳିବ:


    1) ପେଟେଣ୍ଟ ଆବେଦନର ସମାଧାନରେ ଲାଗୁଥିବା ସମୟରେ ହ୍ରାସ ।


    2) ପେଟେଣ୍ଟ ଆବେଦନର ସମୟରେ ହ୍ରାସ ।


    3) ପେଟେଣ୍ଟ ଆବେଦନ ଯାଞ୍ଚ ପ୍ରକ୍ରିୟାରେ ସୁଧାର ।


    4) ଭାରତର ଷ୍ଟାର୍ଟ-ଅପ ଓ ଏମଏସଏମଇ ସମେତ ଭାରତୀୟ ନିବେଶକଙ୍କୁ ଜାପାନରେ ସେମାନଙ୍କର ପେଟେଣ୍ଟ ଆବେଦନ ଯାଞ୍ଚ କରିବା ପ୍ରକ୍ରିୟାକୁ ଦ୍ରୁତ କରିବାର ଅବସର ।


    ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀଙ୍କ ନିର୍ଣ୍ଣୟ ଅନୁଯାୟୀ ଭବିଷ୍ୟତ କାର୍ଯ୍ୟକ୍ରମର ସମୟ ବୃଦ୍ଧି କରାଯାଇ ପାରେ । କାର୍ଯ୍ୟକ୍ରମର କ୍ରିୟାନ୍ୱୟନ ପାଇଁ ପେଟେଣ୍ଟ କାର୍ଯ୍ୟାଳୟ ସ୍ୱୟଂ ଏହାର କାର୍ଯ୍ୟପନ୍ଥାର ରୂପରେଖ ପ୍ରସ୍ତୁତ କରିବ ।


    **********


    

    
    (Release ID: 1592978) Visitor Counter : 10