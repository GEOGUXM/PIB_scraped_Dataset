      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଥାଇଲାଣ୍ଡରେ ଆଦିତ୍ୟ ବିର୍ଲା ଗ୍ରୁପର ସୁବର୍ଣ୍ଣ ଜୟନ୍ତୀ ଉତ୍ସବ ଅବସରରେ ପ୍ରଧାନମନ୍ତ୍ରୀଙ୍କ ସମ୍ବୋଧନର ମୁଖ୍ୟାଂଶ
      Posted On: 03 NOV 2019 5:53PM by PIB Bhubaneshwar


    ଥାଇଲାଣ୍ଡର ସୁବର୍ଣ୍ଣ ଭୂମିରେ ଆଦିତ୍ୟ ବିର୍ଲା ଗ୍ରୁପର ସୁବର୍ଣ୍ଣ ଜୟନ୍ତୀ ପାଳନ କରିବା କରିବା ପାଇଁ ଆମେ ଏଠାରେ ଏକାଠି ହୋଇଛୁ ।


    ଆମେ ଥାଇଲାଣ୍ଡରେ ଅଛୁ , ଯାହା ସହିତ ଭାରତର ଦୃଢ଼ ସାଂସ୍କୃତିକ ସମ୍ପର୍କ ରହିଛି । ଏବଂ ଆମେ ଏହି ଦେଶରେ ଏକ ପ୍ରମୁଖ ଭାରତୀୟ ଶିଳ୍ପାନୁଷ୍ଠାନର 50ତମ ବାର୍ଷିକୀ ପାଳନ କରୁଛେ ।


    ସମ୍ପ୍ରତି ଭାରତରେ ଘଟୁଥିବା କେତେକ ସକାରାତ୍ମକ ପରିବର୍ତ୍ତନର ଚିତ୍ର ଆପଣମାନଙ୍କୁ ପ୍ରଦାନ କରିବା ପାଇଁ ମୁଁ ଆଗ୍ରହୀ । ମୁଁ ସମ୍ପୂର୍ଣ୍ଣ ଆତ୍ମବିଶ୍ୱାସର ସହ ଏହା କହିବାକୁ ଚାହିଁବି କି-ଭାରତରେ ରହିବା ପାଇଁ ଏହା ହେଉଛି ଶ୍ରେଷ୍ଠ ସମୟ ।


    ଗତ ପାଞ୍ଚ ବର୍ଷ ମଧ୍ୟରେ ଭାରତ ବିଭିନ୍ନ କ୍ଷେତ୍ରରେ ଅନେକ ସଫଳତା ହାସଲ କରିଛି । ଏହାର କାରଣ କେବଳ ସରକାର ନୁହନ୍ତି । ଭାରତ ଏକ ଗତାନୁଗତିକ ଅମଲାତାନ୍ତ୍ରିକ ଧାରାରେ କାମ କରିବା ବନ୍ଦ କରିଦେଇଛି । ଆପଣ ଏହା ଜାଣି ଆଶ୍ଚର୍ଯ୍ୟ ହେବେ ଯେ ବର୍ଷ ବର୍ଷ ଧରି ଗରିବ ଲୋକମାନଙ୍କ ପାଇଁ ଯେଉଁ ଅର୍ଥ ଖର୍ଚ୍ଚ କରାଯାଉଥିଲା ତାହା ପ୍ରକୃତରେ ସେମାନଙ୍କ ପାଖରେ ପହଂଚୁନଥିଲା । ଡିବିଟିକୁ ଧନ୍ୟବାଦ ଯେ ଆମ ସରକାର ଏହି ସଂସ୍କୃତିକୁ ବନ୍ଦ କରିଦେଲେ । ଡିବିଟିର ଅର୍ଥ ହେଲା ସିଧାସଳଖ ଲାଭାଂଶ ସ୍ଥାନାନ୍ତରଣ । ଡିବିଟି ମଧ୍ୟବର୍ତ୍ତୀ ଲୋକ ଏବଂ ଅକ୍ଷମତାର ସଂସ୍କୃତିକୁ ଶେଷ କରିଦେଇଛି ।


    ଟିକସ ବ୍ୟବସ୍ଥାରେ ଉନ୍ନତି


    ସାମ୍ପ୍ରତିକ ଭାରତରେ କଠିନ ପରିଶ୍ରମୀ କରଦାତାର ଯୋଗଦାନକୁ ପ୍ରୋତ୍ସାହିତ କରାଯାଉଛି । ଆମେ ମହତ୍ୱପୂର୍ଣ୍ଣ କାର୍ଯ୍ୟ କରିଥିବା ଆଉ ଏକ କ୍ଷେତ୍ର ହେଉଛି ଟିକସ ନିର୍ଦ୍ଧାରଣ । ମୁଁ ଖୁସି ଯେ ଭାରତରେ ଏକ ଲୋକାଭିମୁଖୀ ଟିକସ ବ୍ୟବସ୍ଥା ରହିଛି । ଏଥିରେ ଆହୁରି ଅଧିକ ଉନ୍ନତି ଆଣିବା ପାଇଁ ଆମେ ସଂକଳ୍ପବଦ୍ଧ ।


    ନିବେଶ ପାଇଁ ଭାରତ ଏକ ଆକର୍ଷଣୀୟ ସ୍ଥଳ


    ଏବେ ମୁଁ ଯାହା କହିଛି ତାହା ନିବେଶ ପାଇଁ ଭାରତକୁ ବିଶ୍ୱର ଏକ ସବୁଠାରୁ ଆକର୍ଷଣୀୟ ଅର୍ଥବ୍ୟବସ୍ଥାରେ ପରିଣତ କରୁଛି । ଗତ ପାଞ୍ଚ ବର୍ଷ ମଧ୍ୟରେ ଭାରତରେ 286 ବିଲିଅନ ଆମେରିକୀୟ ଡଲାରର ପୁଞ୍ଜିନିବେଶ ହୋଇଛି । ଗତ 20 ବର୍ଷ ମଧ୍ୟରେ ଭାରତରେ ଯେତିକି ପରିମାଣରେ ମୋଟ ପୁଞ୍ଜିନିବେଶ ହୋଇଛି ଏହା ହେଉଛି ତା ’ ର ଅଧା ।


    5 ଟ୍ରିଲିଅନ ଡଲାର ଅର୍ଥ ବ୍ୟବସ୍ଥାର ସ୍ୱପ୍ନ


    ଭାରତ ବର୍ତମାନ ଆଉ ଏକ ସ୍ୱପ୍ନ ଅନ୍ୱେଷଣରେ ରହିଛି ଏବଂ ତାହା ହେଉଛି 5 ଟ୍ରିଲିଅନ ଡଲାର ଅର୍ଥବ୍ୟବସ୍ଥା । ମୋ ସରକାର ଯେତବେଳେ 2014ରେ ଦାୟିତ୍ୱ ଗ୍ରହଣ କଲା , ଭାରତର ଜିଡିପି ଥିଲା ପାଖାପାଖି 2 ଟ୍ରିଲିଅନ ଡଲାର । 65 ବର୍ଷରେ ଏହା ଥିଲା 2 ଟ୍ରିଲିଅନ । କିନ୍ତୁ ମାତ୍ର 5 ବର୍ଷ ମଧ୍ୟରେ ଆମେ ଏହାକୁ ପାଖାପାଖି 3 ଟ୍ରିଲିଅନ ଡଲାରକୁ ବୃଦ୍ଧି କରିଛୁ ।


    ଯଦି ଗୋଟିଏ କଥାକୁ ନେଇ ମୁଁ ବିଶେଷ ଭାବେ ଗର୍ବିତ , ତାହା ହେଉଛି ଭାରତର ପ୍ରତିଭା ସମ୍ପନ୍ନ ଏବଂ ଦକ୍ଷ ମାନବ ସମ୍ବଳ । ଏଥିରେ କୌଣସି ଆଶ୍ଚର୍ଯ୍ୟ ନାହିଁ ଯେ ଭାରତ ହେଉଛି ବିଶ୍ୱର ସର୍ବବୃହତ୍ ଷ୍ଟାର୍ଟ-ଅପ ପରିସଂସ୍ଥାନ । ଭାରତ ଯେତେବେଳେ ସମୃଦ୍ଧ ହେବ , ବିଶ୍ୱ ସମୃଦ୍ଧ ହେବ । ଭାରତର ବିକାଶକୁ ନେଇ ଆମର ପରିକଳ୍ପନା ମଧ୍ୟ ଏକ ଉତ୍ତମ ପୃଥିବୀ ନିର୍ମାଣ ଆଡକୁ ନେଇଯିବ ।


    ଆକ୍ଟ ଇଷ୍ଟ ନୀତି


    ଆମ ଆକ୍ଟ ଇଷ୍ଟ ନୀତି ଅନୁଯାୟୀ ଏହି ଅଂଚଳ ସହିତ ଯୋଗାଯୋଗ ବ୍ୟବସ୍ଥା ବୃଦ୍ଧି କରିବା ପାଇଁ ଆମେ ସ୍ୱତନ୍ତ୍ର ଧ୍ୟାନ ଦେଉଛୁ । ଥାଇଲାଣ୍ଡର ପଶ୍ଚିମ ଉପକୂଳରେ ଥିବା ବନ୍ଦର ଏବଂ ଭାରତର ପୂର୍ବ ଉପକୂଳରେ ଥିବା ବନ୍ଦର ମାନଙ୍କ ମଧ୍ୟରେ ସିଧାସଳଖ ସଂଯୋଗ ଆମ ଅର୍ଥନୈତିକ ଭାଗିଦାରୀକୁ ବୃଦ୍ଧି କରିବ ।


    ନିବେଶ ଏବଂ ସୁଗମ ବ୍ୟବସାୟ ପାଇଁ ଭାରତକୁ ଆସନ୍ତୁ । ଅଭିନବତା ଏବଂ ଷ୍ଟାର୍ଟ-ଅପ ପାଇଁ ଭାରତକୁ ଆସନ୍ତୁ । ଶ୍ରେଷ୍ଠ ପର୍ଯ୍ୟଟନ ସ୍ଥଳ ଏବଂ ଜନସାଧାରଣଙ୍କ ଉଦାର ଆତିଥ୍ୟ ଅନୁଭବ କରିବା ପାଇଁ ଭାରତକୁ ଆସନ୍ତୁ । ଭାରତ ଆପଣମାନଙ୍କୁ ଆଲିଙ୍ଗନ ମୁଦ୍ରାରେ ଅପେକ୍ଷା କରିଛି ।


    **********

    
    
    (Release ID: 1590317) Visitor Counter : 6