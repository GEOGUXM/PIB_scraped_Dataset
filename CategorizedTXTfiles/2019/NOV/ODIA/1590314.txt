      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଥାଇଲାଣ୍ଡରେ ଆଦିତ୍ୟ ବିର୍ଲା ସମୂହର ସୁବର୍ଣ୍ଣ ଜୟନ୍ତୀ ସମାରୋହରେ ଭାଗନେଲେ ପ୍ରଧାନମନ୍ତ୍ରୀ
      • ଭାରତରେ ଉପସ୍ଥିତି ପାଇଁ ଏହା ହେଉଛି ସର୍ବାଧିକ ଉପଯୁକ୍ତ ସମୟ: ପ୍ରଧାନମନ୍ତ୍ରୀ
      • ଥାଇଲାଣ୍ଡ 4.0 ଭାରତର ପ୍ରାଥମିକତା ଅନୁକୂଳ : ପ୍ରଧାନମନ୍ତ୍ରୀ
      • ବିଶ୍ୱକୁ ନିକଟତର କରିବାର ଶକ୍ତି ବାଣିଜ୍ୟ ଓ ସଂସ୍କୃତି ପାଖରେ ରହିଛି : ପ୍ରଧାନମନ୍ତ୍ରୀ
      Posted On: 03 NOV 2019 5:50PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଥାଇଲାଣ୍ଡରେ ଆଦିତ୍ୟ ବିର୍ଲା ସମୂହର 50 ବର୍ଷ ପୂରଣ ହେବା ଅବସରରେ ଆୟୋଜିତ ଏକ ସମାରୋହରେ ଭାଗ ନେଇଛନ୍ତି । ଆଦିତ୍ୟ ବିର୍ଲା ସମୂହର ଅଧ୍ୟକ୍ଷ ଶ୍ରୀ କୁମାର ମଙ୍ଗଲମ ବିର୍ଲା ଥାଇଲାଣ୍ଡରେ ସମୂହର ସୁବର୍ଣ୍ଣ ଜୟନ୍ତୀ ସମାରୋହରେ ସାମିଲ ହେବାକୁ ନେଇ ପ୍ରଧାନମନ୍ତ୍ରୀଙ୍କ ପ୍ରତି କୃତଜ୍ଞତା ବ୍ୟକ୍ତ କରିଥିଲେ ।


    ସମାରୋହରେ ଉପସ୍ଥିତ ସରକାରୀ ଅଧିକାରୀ ଓ ଉଦ୍ୟୋଗ ଜଗତର ବିଶିଷ୍ଟ ବ୍ୟକ୍ତିମାନଙ୍କୁ ସମ୍ବୋଧିତ କରି , ପ୍ରଧାନମନ୍ତ୍ରୀ ଆଦିତ୍ୟ ବିର୍ଲା ସମୂହର ଟିମକୁ ସେମାନଙ୍କ ପ୍ରଶଂସନୀୟ କାର୍ଯ୍ୟ ପାଇଁ ଅଭିନନ୍ଦନ ଜଣାଇଥିଲେ , ଯାହାର ପରିଣାମ ସ୍ୱରୂପ ଅନେକ ଲୋକଙ୍କ ପାଇଁ ରୋଜଗାର ସୃଷ୍ଟି ହେବା ସହିତ ସମୃଦ୍ଧି ମଧ୍ୟ ସୁନିଶ୍ଚିତ ହୋଇଛି । ଭାରତ ଓ ଥାଇଲାଣ୍ଡ ମଧ୍ୟରେ ଦୃଢ଼ ସାଂସ୍କୃତିକ ସମ୍ବନ୍ଧ ବାବଦରେ ଚର୍ଚ୍ଚା କରି , ସେ କହିଲେ ଯେ ବିଶ୍ୱକୁ ଏକ ସୂତ୍ରରେ ବାନ୍ଧିବା ଏବଂ ନିକଟତର କରିବା ପାଇଁ ବାଣିଜ୍ୟ ଏବଂ ସଂସ୍କୃତି ପାଖରେ ଶକ୍ତି ରହିଛି ।


    ଭାରତରେ ରୂପାନ୍ତରଣକାରୀ ପରିବ ର୍ତ୍ତ ନ


    ପ୍ରଧାନମନ୍ତ୍ରୀ ଗତ ପାଞ୍ଚ ବର୍ଷ ମଧ୍ୟରେ ସଫଳତାର ଅନେକ କାହାଣୀ ବ୍ୟକ୍ତ କରିଥିଲେ । ସେ କହିଲେ ଯେ ଗତାନୁଗତିକ ଧରାରୁ ଊର୍ଦ୍ଧ୍ଵକୁ ଯାଇ ମିଶନ ମୋଡରେ କାମ କରିବା ଦ୍ୱାରା ରୂପାନ୍ତରଣକାରୀ ପରିବର୍ତ୍ତନ ସମ୍ଭବ ହୋଇଛି । ପୂର୍ବରୁ ଯାହାକୁ ଅସମ୍ଭବ ମନେ କରାଯାଉଥିଲା , ତାହାକୁ ଏବେ ସମ୍ଭବ ମନେ କରାଯାଉଛି ଏବଂ ଏହାର ଫଳସ୍ୱରୂପ ଭାରତରେ ଉପସ୍ଥିତିର ଏହା ହେଉଛି ସର୍ବାଧିକ ଉପଯୁକ୍ତ ସମୟ ।


    ପ୍ରଧାନମନ୍ତ୍ରୀ କହିଲେ ଯେ ବିଶ୍ୱ ବ୍ୟାଙ୍କ କାରବାର ସୁଗମତା ମାନ୍ୟତାରେ ଭାରତ ବିଗତ ପାଞ୍ଚ ବର୍ଷ ମଧ୍ୟରେ 79 ସ୍ଥାନ ଉପରକୁ ଉଠିଛି ଏବଂ ଏହା 2014ରେ 142 ତମ ସ୍ଥାନରେ ଥିଲାବେଳେ 2019ରେ 63ତମ ସ୍ଥାନରେ ପହଂଚିଛି । ଏହାଫଳରେ କାରବାର ବାତାବରଣକୁ ଉନ୍ନତ କରିବା ଦିଗରେ ସୁଧାର ପାଇଁ ଆମ ସଂକଳ୍ପବଦ୍ଧତା ସମ୍ବନ୍ଧରେ ଜଣାପଡିଥାଏ । ସେ ଏହା ମଧ୍ୟ କହିଲେ ଯେ ବିଶ୍ୱ ଅର୍ଥନୈତିକ ମଂଚ ଟ୍ରାଭେଲ ଆଣ୍ଡ ଟୁରିଜିମ କମ୍ପିଟେଟିଭନେସ ଇଣ୍ଡେକ୍ସରେ ମଧ୍ୟ ଭାରତର ମାନ୍ୟତାରେ ସୁଧାର ଆସିଛି ଏବଂ ଏହା 2013ର 65ତମ ସ୍ଥାନରୁ ବୃଦ୍ଧିପାଇ 2019ରେ 34ତମ ସ୍ଥାନରେ ପହଂଚିଛି । ଆରାମ , ସୁବିଧାର ବ୍ୟବସ୍ଥା ସହିତ ଉନ୍ନତ ସଡକ , ସଂଯୋଗ , ସ୍ୱଚ୍ଛତା ଏବଂ ଆଇନ ବ୍ୟବସ୍ଥାରେ ସୁଧାରର ପରିଣାମ ସ୍ୱରୂପ ବିଦେଶୀ ପର୍ଯ୍ୟଟକମାନଙ୍କ ଆଗମନରେ 50 ପ୍ରତିଶତ ବୃଦ୍ଧି ହୋଇଛି ।


    ସଂଚୟ କରାଯାଇଥିବା ଧନକୁ ଅର୍ଜିତ ଧନ ତଥା ସଂଚୟ କରାଯାଇଥିବା ଶକ୍ତିକୁ ଉତ୍ପାଦିତ ଶକ୍ତି ଭାବେ ବର୍ଣ୍ଣନା କରି ପ୍ରଧାନମନ୍ତ୍ରୀ ପ୍ରତ୍ୟକ୍ଷ ଲାଭ ସ୍ଥାନାନ୍ତର ଯୋଜନା ମାଧ୍ୟମରେ ସ୍ଥାଣୁତାକୁ ଦୂର କରିବା ଏବଂ କ୍ଷମତାରେ ସୁଧାର ଆଣିବା ବାବଦରେ ଚର୍ଚ୍ଚା କରିଥିଲେ , ଯାହାର ପରିଣାମ ସ୍ୱରୂପ ଏପର୍ଯ୍ୟନ୍ତ 20 ବିଲିଅନ ଡଲାର ଧନରାଶି ସଂଚିତ ହୋଇଛି । ସେ କମ ବିଦ୍ୟୁତ ଖର୍ଚ୍ଚ କରୁଥିବା ଏଲଇଡି ଲାଇଟ ବିତରଣ ବାବଦରେ ମଧ୍ୟ ଚର୍ଚ୍ଚା କରିଥିଲେ , ଯାହାର ପରିଣାମ ସ୍ୱରୂପ ଅଙ୍ଗାରକ ନିର୍ଗମନ କମ ହୋଇଛି ।


    ଭାରତ: ନିବେଶ ପାଇଁ ଏକ ଆକର୍ଷଣୀୟ ସ୍ଥାନ


    ଭାରତକୁ ସର୍ବାଧିକ ଅନୁକୂଳ ଟିକସ ପ୍ରଣାଳୀସମ୍ପନ୍ନ ଦେଶ ଭାବେ ବର୍ଣ୍ଣନା କରି , ପ୍ରଧାନମନ୍ତ୍ରୀ ମଧ୍ୟମ ବର୍ଗ ଉପରେ ଟିକସ ବୋଝ ହ୍ରାସ କରିବା , ଶୋଷଣର ଆଶଙ୍କା ଦୂର କରିବା କରିବା ପାଇଁ ନଗଦବିହୀନ କାରବାର ଉପରେ ମୂଲ୍ୟାଙ୍କନ ଆରମ୍ଭ କରିବା , କମ୍ପାନୀ ମାନଙ୍କ ପାଇଁ ଦର ହ୍ରାସ କରିବା ସହିତ ଏଇ ନିକଟରେ ଗ୍ରହଣ କରାଯାଇଥିବା ଅନେକ ପଦକ୍ଷେପ ସମ୍ବନ୍ଧରେ ଆଲୋଚନା କରିଥିଲେ । ସେ କହିଥିଲେ ଯେ ଜିଏସଟି ଲାଗୁ କରାଯିବା ଦ୍ୱାରା ଆର୍ଥିକ ଏକୀକରଣର ସ୍ୱପ୍ନ ଏକ ବାସ୍ତବତାରେ ପରିଣତ ହୋଇଛି । ସେ କହିଲେ ଯେ ସରକାର ଏହାକୁ ଅଧିକ ଜନସାଧାରଣଙ୍କ ଅନୁକୂଳ କରିବା ପାଇଁ ସଂକଳ୍ପବଦ୍ଧ । ଏହି ସବୁ ପଦକ୍ଷେପ ଫଳରେ ଭାରତ ନିବେଶ ପାଇଁ ସବୁଠାରୁ ଆକର୍ଷକ ସ୍ଥାନ ମାନଙ୍କ ମଧ୍ୟରେ ସାମିଲ ହୋଇଛି ଏବଂ ୟୁଏନସିଟିଏଡି ଅନୁଯାୟୀ ପ୍ରତ୍ୟକ୍ଷ ବିଦେଶୀ ନିବେଶର ଶୀର୍ଷ ଲକ୍ଷ୍ୟସ୍ଥଳୀ ମଧ୍ୟରେ ଗଣାଯାଉଛି ।


    ଥାଇଲାଣ୍ଡ 4.0 ର ଅନୁକୂଳ


    ପ୍ରଧାନମନ୍ତ୍ରୀ ଭାରତକୁ 5 ଟ୍ରିଲିଅନ ଡଲାର ବିଶିଷ୍ଟ ଅର୍ଥବ୍ୟବସ୍ଥାରେ ପରିଣତ କରିବା ସ୍ୱପ୍ନ ସମ୍ବନ୍ଧରେ ଉଲ୍ଲେଖ କରି କହିଲେ ଯେ କିପରି ଭାବେ ଅର୍ଥବ୍ୟବସ୍ଥା 2014ରେ ପାଖାପାଖି 2 ଟ୍ରିଲିଅନ ଥିଲାବେଳେ ଏହା ବୃଦ୍ଧି ପାଇ 2019ରେ 3 ଟ୍ରିଲିଅନରେ ପରିଣତ ହୋଇଛି ।


    ଥାଇଲାଣ୍ଡକୁ ଏକ ମୂଲ୍ୟ ଆଧାରିତ ଅର୍ଥବ୍ୟବସ୍ଥାରେ ପରିଣତ କରିବା ପାଇଁ ଥାଇଲାଣ୍ଡ 4.0 ପଦକ୍ଷେପର ଆଲୋଚନା କରି ସେ କହିଲେ ଯେ ଏହା ଭାରତର ଡିଜିଟାଲ ଇଣ୍ଡିଆ , ସ୍କିଲ ଇଣ୍ଡିଆ , ସ୍ୱଚ୍ଛ ଭାରତ ମିଶନ , ସ୍ମାର୍ଟ ସିଟି , ଜଳ ଜୀବନ ମିଶନ ସହିତ ସାମଞ୍ଜସ୍ୟ ରହିଛି ଏବଂ ଏହା ଏହି ପ୍ରାଥମିକତା ଗୁଡିକର ଅନୁକୂଳ । ସେ କହିଲେ ଯେ ଦୁଇ ଦେଶ ଭୌଗୋଳିକ-ରାଜନୈତିକ ନିବିଡତା , ସାଂସ୍କୃତିକ ଭାଗିଦାରୀ ଏବଂ ବ୍ୟାବସାୟିକ ଭାଗିଦାରୀକୁ ଆହୁରି ଆଗକୁ ବଢ଼ାଇବା ନେଇ ଇଚ୍ଛାଶକ୍ତିର ଲାଭ ଉଠାଇବା ଆବଶ୍ୟକ ।


    ଥାଇଲାଣ୍ଡରେ ଆଦିତ୍ୟ ବିର୍ଲା ସମୂହ


    ଭାରତର ଅର୍ଥବ୍ୟବସ୍ଥାକୁ 22 ବର୍ଷ ପୂର୍ବେ ବିଧିବଦ୍ଧ ଭାବେ ଉନ୍ମୁକ୍ତ କରାଯାଇଥିଲା । ମାତ୍ର ଶ୍ରୀ ଆଦିତ୍ୟ ବିକ୍ରମ ବିର୍ଲା ସ୍ପିନିଂ ୟୁନିଟ ସ୍ଥାପିତ କରି ଥାଇଲାଣ୍ଡରେ ତାଙ୍କର ଯାତ୍ରା ଆରମ୍ଭ କରିଥିଲେ । ଆଜି ଏହି ସମୂହ 1.1 ବିଲିଅନ ଆମେରିକୀୟ ଡଲାରର ବିବିଧ ବ୍ୟାବସାୟିକ କାରବାର ବଳରେ ଥାଇଲାଣ୍ଡର ସବୁଠାରୁ ବଡ ଉଦ୍ୟୋଗ ମଧ୍ୟରେ ସାମିଲ ହୋଇଛି । ଥାଇଲାଣ୍ଡରେ 9ଟି ଦେଶୀୟ କାରଖାନା ମାଧ୍ୟମରେ ଆଦିତ୍ୟ ବିର୍ଲା ଗ୍ରୁପ ବସ୍ତ୍ର , ଅଙ୍ଗାରକ କଳା ଓ କେମିକାଲ ଆଦି ବିବିଧ କ୍ଷେତ୍ରରେ କାରବାର କରୁଛି ।


    **********

    
    
    (Release ID: 1590314) Visitor Counter : 12