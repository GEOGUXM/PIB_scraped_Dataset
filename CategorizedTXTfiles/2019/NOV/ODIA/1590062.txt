      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜର୍ମାନ ଚାନ୍ସେଲରଙ୍କ ସହ ଗାନ୍ଧୀ ସ୍ମୃତି ପରିଦର୍ଶନ କଲେ ପ୍ରଧାନମନ୍ତ୍ରୀ
      Posted On: 01 NOV 2019 8:12PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ନୂଆଦିଲ୍ଲୀଠାରେ ଜର୍ମାନ ଚାନ୍ସେଲର ଡ. ଆଞ୍ଜେଲା ମର୍କେଲଙ୍କ ସହିତ ଗାନ୍ଧୀ ସ୍ମୃତି ପରିର୍ଶନ କରିଥିଲେ ।


    ବିଶିଷ୍ଟ ଶିଳ୍ପୀ ପଦ୍ମଭୂଷଣ ଶ୍ରୀ ରାମ ସୂତାରଙ୍କ ଦ୍ୱାରା ନିର୍ମିତ ମହାତ୍ମା ଗାନ୍ଧୀଙ୍କ ପ୍ରତିମୂର୍ତ୍ତି ସମ୍ମୁଖରେ ଜର୍ମାନ ଚାନ୍ସେଲରଙ୍କୁ ପ୍ରଧାନମନ୍ତ୍ରୀ ସ୍ୱାଗତ କରିଥିଲେ ।


    ଗାନ୍ଧୀ ସ୍ମୃତିର ଗୁରୁତ୍ୱ ବିଷୟରେ ଡ. ମର୍କେଲଙ୍କୁ ସୂଚନା ଦେଇ ପ୍ରଧାନମନ୍ତ୍ରୀ କହିଥିଲେ ଯେ ମହାତ୍ମା ଗାନ୍ଧୀ ଜାନୁଆରୀ 30 , 1948ରେ ହତ୍ୟାର ଶିକାର ହେବା ପର୍ଯ୍ୟନ୍ତ ତାଙ୍କ ଜୀବନର ଶେଷ ସମୟ ଏହି ସ୍ଥାନରେ ଅତିବାହିତ କରିଥିଲେ ।


    ଏହାପରେ ଦୁଇ ନେତା ସଂଗ୍ରହାଳୟ ପରିଦର୍ଶନ କରିଥିଲେ ଏବଂ ବିଶିଷ୍ଟ ଶିଳ୍ପୀ ଶ୍ରୀ ଉପେନ୍ଦ୍ର ମହାରଥୀ ଓ ଶାନ୍ତି ନିକେତନସ୍ଥିତ ଶ୍ରୀ ନନ୍ଦଲାଲ ବୋଷଙ୍କ ଜଣେ ଛାତ୍ର ଇଣ୍ଡୋ-ହଙ୍ଗେରୀୟ ଚିତ୍ରକର ଏଲିଜାବେଥ ବ୍ରନରଙ୍କ ଦ୍ୱାରା ପ୍ରସ୍ତୁତ ଚିତ୍ରଗୁଡ଼ିକୁ ବୁଲି ଦେଖିଥିଲେ । ଶ୍ରୀ ବିରାଦ ରାଜାରାମ ୟାଜ୍ଞିକଙ୍କ ଦ୍ୱାରା ପ୍ରସ୍ତୁତ ଅହିଂସା ଓ ସତ୍ୟାଗ୍ରହର ଦ୍ୱୈତ ବିଷୟବସ୍ତୁ ଉପରେ ଆଧାରିତ ଡିଜିଟାଲ ଗ୍ୟାଲେରୀ ମଧ୍ୟ ସେମାନେ ପରିଦର୍ଶନ କରିଥିଲେ ।


    ଏହାପରେ ଦୁଇ ନେତା ସଂଗ୍ରହାଳୟର ବିଭିନ୍ନ ଡିଜିଟାଲ ପ୍ରସ୍ତୁତିକୁ ବୁଲି ଦେଖିଥିଲେ । ଏଥିରେ ମହାତ୍ମା ଗାନ୍ଧୀଙ୍କ ଉଦ୍ଦେଶ୍ୟରେ ଆଲବର୍ଟ ଆଇନଷ୍ଟାଇନଙ୍କ ବାର୍ତ୍ତାର ଅଡିଓ ଏବଂ 107ଟି ଦେଶର ଗାୟକଙ୍କ ଦ୍ୱାରା ଗାନ କରାଯାଇଥିବା ‘ ବୈଷ୍ଣବ ଜନ ତୋ ’ ଭଜନ ମଧ୍ୟ ପ୍ରଦର୍ଶିତ ହୋଇଥିଲା ।


    ସହିଦ ସ୍ତମ୍ଭଠାରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ଜର୍ମାନ ଚାନ୍ସେଲର ଡ. ଆଞ୍ଜେଲା ମର୍କେଲ ମହାତ୍ମା ଗାନ୍ଧୀଙ୍କୁ ପୁଷ୍ପମାଲ୍ୟ ଅର୍ପଣ ପୂର୍ବକ ଶ୍ରଦ୍ଧାଞ୍ଜଳି ଜ୍ଞାପନ କରିଥିଲେ ।


    **********


    

    
    (Release ID: 1590062) Visitor Counter : 20