      କ୍ୟାବିନେଟ

      ଭାରତ ଓ ସାଉଦୀ ଆରବ ମଧ୍ୟରେ ନିଶା ଔଷଧ, ମାଦକ ଦ୍ରବ୍ୟ ଓ ନିଷିଦ୍ଧ ରାସାୟନିକର ବେଆଇନ ବିକ୍ରି ଓ ଚାଲାଣ ନିରାକରଣ ଲାଗି ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 27 NOV 2019 8:50PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଭାରତ ଓ ସାଉଦୀ ଆରବ ମଧ୍ୟରେ ନିଶା ଔଷଧ , ମାଦକ ଦ୍ରବ୍ୟ ଓ ନିଷିଦ୍ଧ ରାସାୟନିକର ବେଆଇନ ବିକ୍ରି ଓ ଚାଲାଣ ରୋକିବା ଲାଗି ବୁଝାମଣାକୁ ପିଛିଲା ଭାବେ ମଞ୍ଜୁରି ଦେଇଛନ୍ତି ।


    ଲାଭ :


    • ବୁଝାମଣା ଫଳରେ ମିଳିତ ଜାତିସଂଘ ଅନ୍ତର୍ଜାତୀୟ ମାଦକ ଦ୍ରବ୍ୟ ନିୟନ୍ତ୍ରଣ ସମ୍ମିଳନୀ ଦ୍ୱାରା ନିର୍ଦ୍ଧାରିତ ନିଶା ଔଷଧ , ନିଶା ଦ୍ରବ୍ୟ ଓ ନିଷିଦ୍ଧ ରାସାୟନିକର ଚୋରା କାରବାର ଓ ଚାଲାଣ ରୋକିବା ଲାଗି ଉଭୟ ଦେଶ ମଧ୍ୟରେ ସହଯୋଗ ବୃଦ୍ଧି ପାଇବ ।


    • ବୁଝାମଣା ଅନ୍ତର୍ଗତ ନିଶା ଔଷଧ ଉତ୍ପାଦନକାରୀ , ଚାଲାଣକାରୀ ଏବଂ ଅବୈଧ ବିକ୍ରେତାଙ୍କ ସନ୍ଦିଗ୍ଧ ଗତିବିଧି , ଅନୁରୋଧ କରିବା କ୍ଷଣି ଏନଡିପିସିର ବେଆଇନ ବିକ୍ରି ବିବରଣୀ ଓ ନିଶା ଔଷଧ ସମ୍ବନ୍ଧିୟ ଅଭିଯୋଗରେ ଗିରଫ ବିକ୍ରେତାଙ୍କ ଆର୍ଥିକ ସ୍ଥିତି ସହ ଜଡ଼ିତ ସୂଚନା ପ୍ରଦାନ କରିବାର ବ୍ୟବସ୍ଥା ରହିଛି ।


    • ବୁଝାମଣା ଅନ୍ତର୍ଗତ ନିଶା ଔଷଧ , ନିଶା ଦ୍ରବ୍ୟର ଅବୈଧ ବିକ୍ରି ଅଭିଯୋଗରେ ଗିରଫ ଅନ୍ୟ ଦେଶର ନାଗରିକଙ୍କ ବିବରଣୀ ସହିତ ବିଜ୍ଞପିତ କରିବା ଓ ଗିରଫ ବ୍ୟକ୍ତିଙ୍କୁ ଦୂତାବାସ ସଂକ୍ରାନ୍ତ ସହାୟତା ଯୋଗାଇ ଦେବାର ବ୍ୟବସ୍ଥା ରହିଛି ।


    • ବୁଝାମଣା ଅନ୍ତର୍ଗତ ଉଭୟ ରାଷ୍ଟ୍ର ମଧ୍ୟରୁ କୌଣସି ଗୋଟିଏ ଦେଶରେ ଜବତ ହୋଇଥିବା ନିଶା ଔଷଧ , ନିଶା ଦ୍ରବ୍ୟର ରାସାୟନିକ ବିଶ୍ଳେଷଣ ଓ ନିଶା ଔଷଧ ଏବଂ ନିଶା ଦ୍ରବ୍ୟ ବିଷୟରେ ତଥ୍ୟ/ସୂଚନା ପ୍ରଦାନ କରିବାର ବ୍ୟବସ୍ଥା ରହିଛି ।


    **********


    

    
    (Release ID: 1593933) Visitor Counter : 12