      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜର୍ମାନୀ ସହ ଆନ୍ତଃସରକାରୀ ପରାମର୍ଶ ଦ୍ୱିପାକ୍ଷିକ ସମ୍ପର୍କକୁ ସୁଦୃଢ଼ କରିଛି : ପ୍ରଧାନମନ୍ତ୍ରୀ
      • ନୂଆଦିଲ୍ଲୀଠାରେ ଜର୍ମାନ ଚାନ୍ସେଲରଙ୍କ ସହିତ ମିଳିତ ସାମ୍ବାଦିକ ସମ୍ମିଳନୀରେ ବିବୃତି ରଖିଲେ ପ୍ରଧାନମନ୍ତ୍ରୀ

      Posted On: 01 NOV 2019 8:10PM by PIB Bhubaneshwar

    ଗଣତନ୍ତ୍ର ଏବଂ ଆଇନର ଶାସନ ପ୍ରତି ମୌଳିକ ବିଶ୍ୱାସ ଆଧାରରେ ଭାରତ ଏବଂ ଜର୍ମାନୀ ମଧ୍ୟରେ ଦ୍ୱିପାକ୍ଷିକ ସମ୍ପର୍କ ଗଢ଼ି ଉଠିଛି ବୋଲି ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ କହିଛନ୍ତି ।


    ଆନ୍ତଃସରକାରୀ ପରାମର୍ଶର ଭୂମିକାକୁ ପ୍ରଶଂସା କରି ପ୍ରଧାନମନ୍ତ୍ରୀ କହିଥିଲେ ଯେ ଏହି ଅଭିନବ ବ୍ୟବସ୍ଥା ଦ୍ୱାରା ଭାରତ ଏବଂ ଜର୍ମାନୀ ମଧ୍ୟରେ ବିଭିନ୍ନ କ୍ଷେତ୍ର ଯଥା ନୂତନ ଏବଂ ଅତ୍ୟାଧୁନିକ ପ୍ରଯୁକ୍ତି , ଇ-ପରିବହନ , ଇନ୍ଧନ ସେଲ ପ୍ରଯୁକ୍ତି , ସ୍ମାର୍ଟ ସିଟି , ଅନ୍ତର୍ଦେଶୀୟ ଜଳପଥ , ଉପକୂଳ ପରିଚାଳନା , ନଦୀ ସଫେଇ , ପରିବେଶ ସୁରକ୍ଷା ଆଦି କ୍ଷେତ୍ରରେ ଦ୍ୱିପାକ୍ଷିକ ସମ୍ପର୍କ ସଦୃଢ଼ ହୋଇପାରିଛି ।


    ଆଜି ନୂଆଦିଲ୍ଲୀଠାରେ ଜର୍ମାନ ଚାନ୍ସେଲରଙ୍କ ସହିତ ଏକ ମିଳିତ ପ୍ରେସ ବିବୃତିରେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଉଦଘାଟନୀ ବିବୃତି ରଖି ଏହା କହିଥିଲେ ।


    ଜର୍ମାନୀ ଚାନ୍ସେଲର ଡ. ଆଞ୍ଜେଲା ମର୍କେଲ ଏବଂ ତାଙ୍କ ସହ ଆସିଥିବା ପ୍ରତିନିଧି ଦଳକୁ ଭାରତରେ ସ୍ୱାଗତ ଜଣାଇ ପ୍ରଧାନମନ୍ତ୍ରୀ କହିଥିଲେ ଯେ ଭାରତ-ଜର୍ମାନୀ ସମ୍ପର୍କକୁ ସୁଦୃଢ଼ କରିବାରେ ଚାନ୍ସେଲର ମର୍କେଲ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିଛନ୍ତି ।


    ରପ୍ତାନି ନିୟନ୍ତ୍ରଣ ପ୍ରଣାଳୀ ଏବଂ ଅନ୍ୟ ଅନ୍ତର୍ଜାତୀୟ ମଂଚରେ ଭାରତର ସଦସ୍ୟତା ପ୍ରତି ଜର୍ମାନୀର ସମର୍ଥନ ପାଇଁ ଆମେ କୃତଜ୍ଞ ବୋଲି ପ୍ରଧାନମନ୍ତ୍ରୀ କହିଥିଲେ ।


    ସେ କହିଥିଲେ , ମିଳିତ ଜାତିସଂଘ , ସୁରକ୍ଷା ପରିଷଦ ଏବଂ ଅନ୍ୟ ଅନ୍ତର୍ଜାତୀୟ ମଂଚରେ ଯଥାଶୀଘ୍ର ସଂସ୍କାର ଆଣିବାକୁ ଦୁଇ ରାଷ୍ଟ୍ର ପାରସ୍ପରିକ ସହଯୋଗ ଜାରି ରଖିବେ ।


    **********


    

    
    (Release ID: 1590059) Visitor Counter : 12