      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତି ଭବନରେ ଗୁରୁବାଣୀ ଗାୟନ କାର୍ଯ୍ୟକ୍ରମରେ ଯୋଗଦେଲେ ରାଷ୍ଟ୍ରପତି
      Posted On: 05 NOV 2019 5:28PM by PIB Bhubaneshwar


    ଆଜି (ନଭେମ୍ବର 05, 2019) ରାଷ୍ଟ୍ରପତି ଭବନରେ ଗୁରୁ ନାନକ ଦେବଙ୍କ 550ତମ ଜୟନ୍ତୀ ସମାରୋହର ଉଦଯାପନୀ ଅବସରରେ ଭାଇ ବୀର ସିଂହ ସାହିତ୍ୟ ସଦନ ଦ୍ଵାରା ଆୟୋଜିତ ଗୁରୁବାଣୀ ଗାୟନ କାର୍ଯ୍ୟକ୍ରମରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଯୋଗ ଦେଇଛନ୍ତି ।


    ଏହି ଅବସରରେ ରାଷ୍ଟ୍ରପତି କହିଥିଲେ ଯେ, ଗୁରୁ ନାନକ ଦେବ ଆମ ହୃଦୟରେ ରହିଛନ୍ତି । ସେ ଆମମାନଙ୍କର ଐତିହ୍ୟ । ସେହି ବିଶିଷ୍ଟ ଆତ୍ମା, ଯାହାଙ୍କ ବାଣୀ ମାନବ ସମାଜକୁ କଲ୍ୟାଣର ମାର୍ଗ ଦେଖାଉଛି । ସେ ସତ୍ୟ, କରୁଣା, ଦୟା, ମାନବତା ଏବଂ ପ୍ରେମ ଆଧାରିତ ଏକ ସମାଜ ଗଢିବା ଲାଗି ଚେଷ୍ଟା କରିଥିଲେ ଯେଉଁଥିରେ ସମସ୍ତେ ସମାନ ।


    ରାଷ୍ଟ୍ରପତି କହିଥିଲେ ଯେ, ଶିଖ ସମୁଦାୟଙ୍କ ପୁରା ଇତିହାସ ବୀରତ୍ଵ ଏବଂ ବଳିଦାନର ଅଦ୍ଵିତୀୟ କାହାଣୀ । ଭାରତର ମାଟି ଏବଂ ସଂସ୍କୃତିର ଏକ ଉତ୍ପାଦ ଶିଖ ଧର୍ମ । ଗୁରୁବାଣୀ ଭାରତର ଅନ୍ତରାତ୍ମାର ଏକ ଅଭିନ୍ନ ଅଙ୍ଗ । ମୁଁ ଆଶା କରୁଛି କି ଗୁରୁମାନଙ୍କ ଅମର ବାଣୀ ଆମ ସମସ୍ତଙ୍କର ମାର୍ଗଦର୍ଶନ କରି ଚାଲୁଥିବ ।


    **********


    

    
    (Release ID: 1590640) Visitor Counter : 16