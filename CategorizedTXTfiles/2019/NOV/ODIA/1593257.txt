      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାଲେଖାକାର ଓ ଉପ-ମହାଲେଖାକାର ସମ୍ମିଳନୀରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 21 NOV 2019 5:50PM by PIB Bhubaneshwar


    ଶ୍ରୀ ରାଜୀବ ମହର୍ଷି , ଦୁଇଜଣ ଉପ-ମହାଲେଖାକାର , ସାରା ଦେଶରୁ ଆସିଥିବା ସମସ୍ତ ସାଥୀ , ବନ୍ଧୁଗଣ ,


    ମହାଲେଖାକାରରେ ମୋତେ ପୁଣି ଥରେ ଆସିବାର ସୁଯୋଗ ମିଳିଛି । ଅଧିକ ସୁଯୋଗ ତ ମୋତେ ମିଳୁ ନାହିଁ କଥାବାର୍ତ୍ତା କରିବା ପାଇଁ କିନ୍ତୁ କିଛି ସମୟରେ ହିଁ କିଛି ଅନୁଭବ ହୋଇ ଯାଇଥାଏ । ଗାନ୍ଧିଜୀଙ୍କର 150ତମ ଜନ୍ମ ଜୟନ୍ତୀ ବର୍ଷରେ ଏହି କାର୍ଯ୍ୟକ୍ରମ ହେବା , ଏହା ମଧ୍ୟ ହେଉଛି ନିଜକୁ ନିଜ ମଧ୍ୟରେ ଏକ ସୁଖଦ ଅନୁଭବ । ଆଉ ଗାନ୍ଧିଜୀ କହୁଥିଲେ କି ଯେଉଁଭଳି ଭାବେ ବ୍ୟକ୍ତି ନିଜର ପିଠିକୁ ଦେଖିପାରେ ନାହିଁ , ନିଜର ପଛ ଦେଖିପାରେ ନାହିଁ , ସେହିଭଳି ଭାବେ ବ୍ୟକ୍ତି ପାଇଁ ନିଜର ତ୍ରୁଟିଗୁଡ଼ିକୁ ଦେଖିବା ମଧ୍ୟ ବଡ଼ କଷ୍ଟକର ହୋଇଥାଏ ।


    କିନ୍ତୁ ଆପଣମାନେ ସମସ୍ତେ ହେଉଛନ୍ତି ସେହି ବିଶିଷ୍ଟ ବ୍ୟକ୍ତି ଯେଉଁମାନେ ଏକ ଦର୍ପଣ ନେଇ ସରକାରୀ ବ୍ୟବସ୍ଥା ସମ୍ମୁଖରେ ଆସି ଠିଆ ହୋଇ ଯାଉଛନ୍ତି – ଏହି ତ୍ରୁଟି ସବୁ ରହିଛି , ଏହି ତ୍ରୁଟିମାନ ରହିଛି , ଏହି ପ୍ରଣାଳୀ ଠିକ୍ ନୁହେଁ , ଆଉ ଆପଣ ହିସାବ-କିତାବ ରଖିବାବାଲାଙ୍କର ହିସାବ କିତାବ କରନ୍ତି । କିନ୍ତୁ ଏବେ ମହର୍ଷି ମହାଶୟ ଯେଉଁ ଉପସ୍ଥାପନା ଦେଖାଇଲେ , ସେଥିରେ ମୁଁ ଖୁସି ଯେ ଆପଣ ନିଜେ ନିଜର ହିସାବ କିତାବ ଦେଖାଇଲେ , ଏହା ହେଉଛି ଏକ ଭଲ ପଦକ୍ଷେପ ।


    ସାଥୀଗଣ , ତିନି ବର୍ଷ ପୂର୍ବେ ଯେଉଁ ସମ୍ମିଳନୀ ହୋଇଥିଲା , ସେଥିରେ ଆପଣ ସମସ୍ତଙ୍କ ମଧ୍ୟରେ ବିସ୍ତୃତ ଭାବେ ଚର୍ଚ୍ଚା କରିବାର ସୁଯୋଗ ମିଳିଥିଲା , ଆଉ ସେହି ସମୟରେ ଚର୍ଚ୍ଚା ଅନେକଗୁଡ଼ିଏ ବିନ୍ଦୁ ଉପରେ ଯେଭଳି ମୁଁ ଦେଖୁଥିଲି , ବହୁତ ଗୁଡ଼ିଏ କଥାଗୁଡ଼ିକୁ ଆପଣ ଧରି ସେଗୁଡ଼ିକୁ ଲାଗୁ କରିବାର କାର୍ଯ୍ୟ ଆପଣ କଲେ ଆଉ ଆଗକୁ ମଧ୍ୟ ଆପଣଙ୍କ ପ୍ରକ୍ରିୟା ଚାଲୁ ରହିଛି । ଆଉ ମୋର ମନେଅଛି କି ସେତେବେଳେ ମୁଁ କହିଥିଲି , ସିଏଜିକୁ ଖଣ୍ଡ ଖଣ୍ଡ ଭାବେ ଚିନ୍ତା ନ କରି ସଂପୂର୍ଣ୍ଣତାରେ କାର୍ଯ୍ୟ କରିବାର ଆବଶ୍ୟକତା ରହିଛି । କେବଳ ପରିସଂଖ୍ୟାନ ଏବଂ ପ୍ରକ୍ରିୟା ମଧ୍ୟରେ ହିଁ ଏହି ସଂଗଠନ ସୀମିତ ନ ରହି , ବରଂ ପ୍ରକୃତରେ ଉତ୍ତମ ଶାସନର ଏକ ଉତପ୍ରେରକ ଭାବେ ଆଗକୁ ଆସିବାର ଅଛି । ସିଏଜି ଏବଂ ସିଏଜି ପ୍ଲସ୍ ନିର୍ମାଣ କରିବାର ପରାମର୍ଶ ଉପରେ ଆପଣ ଗମ୍ଭୀରତାର ସହିତ ବିଚାର କରୁଛନ୍ତି , ଏହା ମୋ ପାଇଁ ହେଉଛି ଏକ ଖୁସିର ବିଷୟ । ଆଉ ଏହାର ଅନେକ ସୁଖଦ ପରିଣାମ ମଧ୍ୟ ଦେଶକୁ ମିଳିଛି । ଦେଶରେ ଉତ୍ତରଦାୟୀ ଏବଂ ସଚ୍ଚୋଟତାର ପରିବେଶ ସୃଷ୍ଟି କରିବାରେ ଏହା ମାଧ୍ୟମରେ ଏକ ସାହାଯ୍ୟ ମିଳି ପାରିଛି , ଫଳରେ ଏକ ବାତାବରଣ ସୃଷ୍ଟି ହୋଇଛି । ଦେଶରେ ଫଳାଫଳ ଆଧାରିତ ନିର୍ଦ୍ଧାରିତ ସମୟସୀମା ମଧ୍ୟରେ କାର୍ଯ୍ୟ ସମ୍ପାଦନର ଯେଉଁ ବ୍ୟବସ୍ଥା ବିକଶିତ ହୋଇଛି , ସେଥିରେ ସିଏଜିର ଏକ ବହୁତ ବଡ଼ ଭୂମିକା ରହିଛି । ଏ ସବୁ ସମ୍ଭବ ହୋଇ ପାରୁଛି ତ ଏହା ପଛରେ ଆପଣମାନଙ୍କର ଏବଂ ଆପଣଙ୍କ ସାଥୀମାନଙ୍କର ଭୂମିକା ରହିଛି , ବିଶେଷ କରି ଯେଉଁମାନଙ୍କୁ କ୍ଷେତ୍ରକୁ ଯାଇ କାର୍ଯ୍ୟ କରିବାକୁ ପଡ଼ୁଛି , କ୍ଷେତ୍ରକୁ ଯାଇ ଅଡିଟ୍ କରିବାକୁ ପଡ଼ିଥାଏ , କେଉଁଠାରେ ଖଣି କାରବାର ଚାଲିଥାଏ ତ ତାହାଙ୍କୁ ସେଠାକୁ ଯିବାକୁ ପଡ଼ିଥାଏ , ଯାଇ ଦେଖିବାକୁ ପଡ଼ିଥାଏ । ଆଉ ରାଜ୍ୟଗୁଡ଼ିକୁ ମଧ୍ୟ ମାସ ମାସ ଧରି ଯାଇ ଏଜି ଅଫିସ ସହିତ ହିଁ କ୍ଷେତ୍ରକୁ ଯାଇ ରହିବାକୁ ପଡ଼ିଥାଏ , ସେଠାରେ ବସି ରହିବାକୁ ପଡ଼ିଥାଏ , ଗୋଟି ଗୋଟି କରି କାଗଜ ଦେଖିବାକୁ ପଡ଼ିଥାଏ । ଆଉ କେବେ କେବେ ତ ପରିବାରଙ୍କଠାରୁ ଦୀର୍ଘ ସମୟ ଧରି ଦୂରରେ ରହିବାକୁ ପଡିଥାଏ , ଆଉ ସେତେବେଳେ ଯାଇ ସବୁ ପ୍ରକ୍ରିୟା ସରି ପାରିଥାଏ । ଏଭଳି ନିଷ୍ଠାବାନ ସାଥୀଙ୍କ କାରଣରୁ ହିଁ ସିଏଜିଙ୍କର ବିଶ୍ୱସନୀୟତା ବୃଦ୍ଧି ପାଇଛି ଏବଂ ସୁଦୃଢ଼ ହୋଇ ପାରିଛି ।


    ସାଥୀଗଣ , ଦଶକ ଦଶକ ଧରି କରାଯାଇଥିବା ଏହି ବ୍ୟବସ୍ଥାରେ ଖୁବ ଦ୍ରୁତ ଗତିରେ ପରିବର୍ତ୍ତନ ଆଣିବା ହେଉଛି ନିଜକୁ ନିଜ ମଧ୍ୟରେ ଏକ ବହୁତ ବଡ଼ ଆହ୍ୱାନ । କାରଣ ବୋଧହୁଏ ସରକାରୀ ବ୍ୟବସ୍ଥାରେ ଯେଉଁ ସଂସ୍ଥାର ବୟସ ସବୁଠାରୁ ଅଧିକ ହୋଇଥିବ , ଏଭଳି କୌଣସି ଅନୁଷ୍ଠାନ ରହିଛି ତ ତାହା ହେଉଛି ସିଏଜି , 1860ରେ ହେଲା ? ଆଉ ତାହା ମଧ୍ୟ 1857 ପରେ ହୋଇଥିଲା ତ ତାହାର ଏକ ଇତିହାସ ରହିଛି । ଆପଣମାନେ ଯଦି କେବେ ଗଭୀରତାକୁ ଯିବେ ତ ତା ’ ମଧ୍ୟରୁ ବହୁତ କିଛି ମିଳିବ । ଆଜିକାଲି ତ ସଂସ୍କାରକୁ ଏକ ବଡ଼ ହିଁ ଫ୍ୟାନ୍ସି ଶବ୍ଦ ଭାବେ ପରିଗଣିତ କରାଯାଉଛି । ସମସ୍ତେ କହୁଛନ୍ତି ମୁଁ ମଧ୍ୟ କିଛି ସଂସ୍କାର କରୁଛି । କେଉଁଠି କିଛି ମଧ୍ୟ କରନ୍ତୁ ତାହାର ନାମ ରିଫର୍ମ ଦିଆଯାଉଛି । କିନ୍ତୁ ବାସ୍ତବିକ ସଂସ୍କାର ସେତେବେଳେ ଆସିଥାଏ , ଯେତେବେଳେ କୌଣସି ସଂଗଠନରେ ସମସ୍ତ ରେଙ୍କ ଏବଂ ଫାଇଲ ସଂପୂର୍ଣ୍ଣ ବିଶ୍ୱସ୍ତନୀୟତା ସହିତ ସେଥିପାଇଁ ପ୍ରସ୍ତୁତ ହୋଇଥାଏ , ଉତ୍ସାହିତ ହୋଇଥାଏ । ଆଉ ଏହି କଥା ଦେଶର ପ୍ରତ୍ୟେକ ସରକାର , ପ୍ରତ୍ୟେକ ସଂସ୍ଥା , ପ୍ରତ୍ୟେକ ଅନୁଷ୍ଠାନ ଉପରେ ଲାଗୁ ହୋଇଥାଏ ଆଉ ଯେଉଁଥିରେ ସିଏଜି ମଧ୍ୟ ରହିଛି । ସିଏଜିର ଦାୟିତ୍ୱ ଏଇଥିପାଇଁ ମଧ୍ୟ ଅଧିକ କାରଣ ଆପଣ ଦେଶ ଏବଂ ସମାଜର ଆର୍ଥିକ ଆଚରଣକୁ ପବିତ୍ର ରଖିବାରେ ଏକ ପ୍ରମୁଖ ଭୂମିକା ତୁଲାଉଛନ୍ତି । ଆଉ ଏଥିପାଇଁ ଆପଣଙ୍କଠାରୁ ଟିକେ ଅଧିକ ଆଶା ରଖା ଯାଉଛି ।


    ସାଥୀଗଣ , ନୀତିର , ଅର୍ଥଶାସ୍ତ୍ର ଏବଂ ଅଡିଟ ପ୍ରକ୍ରିୟାର ପ୍ରେରଣା ସ୍ରୋତ ଚାଣକ୍ୟ କହୁଥିଲେ – ଜ୍ଞାନ ଭାରଂ: କ୍ରିୟାଂ ବିନା - ଅର୍ଥାତ ଯଦି ଆପଣଙ୍କ ପାଖରେ ଜ୍ଞାନ ରହିଛି ଏବଂ ଆପଣ ତାକୁ ସଠିକ୍ ସ୍ଥାନରେ ସଠିକ୍ ମାର୍ଗରେ ଲଗାଉ ନାହାଁନ୍ତି ତ ତାହା ନିଜକୁ ନିଜ ମଧ୍ୟରେ ଏକ ବୋଝ ସଦୃଶ ହୋଇ ପଡ଼ିବ ଆଉ ତାହା ନିରର୍ଥକ ଅଟେ । ଆଉ ଏଥିପାଇଁ ଆପଣଙ୍କ ପାଖରେ ଗୋଟିଏ ପ୍ରକାରରେ ଦୁଇ ଦୁଇଟି ଦାୟିତ୍ୱ ରହିଛି । ଆପଣଙ୍କୁ ଆପଣଙ୍କର ଜ୍ଞାନ ଏବଂ ଅନୁଭବର ପ୍ରସାର କରିବାକୁ ହେବ ପୁଣି ଏହା ସହିତ ଆପଣଙ୍କର ଆଚାର ବିଚାରକୁ ମଧ୍ୟ ସୁଦୃଢ଼ କରିବାକୁ ହେବ- ଆଉ ଯାହାକୁ ଚାଣକ୍ୟ ନିଜର ନୀତିଶାସ୍ତ୍ର ଭିତରେ ସବୁଠାରୁ ଅଧିକ ଗୁରୁତ୍ୱ ପ୍ରଦାନ କରିଥିଲେ । ଆଉ ଏଥିପାଇଁ ମୁଁ ଭାବୁଛି କି ଆଜିକାର ଡିଜିଟାଲ ବିଶ୍ୱରେ , ପରିବର୍ତ୍ତିତ ଟେକ୍ନୋଲଜିର ଏହି ସମୟରେ ଅଡିଟ ଏବଂ ଆସ୍ୟୁରାନ୍ସର ଭୂମିକା ଏବଂ ସେଥିରେ ପରିବର୍ତ୍ତନ ବହୁତ ପ୍ରମୁଖ ହୋଇ ଯାଇଛି ।


    ସାଥୀଗଣ , ଟେକ୍ନୋଲଜିକୁ ଆଧାର ଭାବେ ଗ୍ରହଣ କରି ସ୍ୱଚ୍ଛତା ଆଣିବାର ପ୍ରୟାସ ଆପଣମାନେ ସମସ୍ତେ ବିଗତ ପାଞ୍ଚ ବର୍ଷ ମଧ୍ୟରେ ନିରନ୍ତର ଭାବେ ଲକ୍ଷ୍ୟ ରଖୁଥିବେ । ସରକାରଙ୍କର ହିସାବ କିତାବରେ ସ୍ୱଚ୍ଛତା ଏବଂ ପାରଦର୍ଶୀତା ରହି ଆସିଛି , ବରଂ କହିବାକୁ ଗଲେ ଏକ ଡ୍ୟାସବୋର୍ଡ ଭଳି ରହି ଆସିଛି । ଯାହା କିଛି ମଧ୍ୟ ରହିଛି ତାହା ସମସ୍ତଙ୍କ ସମ୍ମୁଖରେ ରହିଛି , ଯେତିକି ମଧ୍ୟ ରହିଛି ତାହା ସ୍ପଷ୍ଟ ଭାବେ ଦେଖା ଯାଉଛି । ଟେଣ୍ଡରରୁ ନେଇ କ୍ରୟ ପର୍ଯ୍ୟନ୍ତ ଏକ ପାରଦର୍ଶୀ ପ୍ରକ୍ରିୟା ସରକାର ସୃଷ୍ଟି କରିଛନ୍ତି । ଏବେ ଅଧିକାଂଶ ଟେଣ୍ଡର ଅନଲାଇନ ହେଉଛି , ଭିତ୍ତିଭୂମି ସହିତ ଜଡ଼ିତ ପ୍ରକଳ୍ପଗୁଡ଼ିକର ମନିଟରିଂ ଏବଂ ନିରୀକ୍ଷଣ ମଧ୍ୟ ବୈଜ୍ଞାନିକ ଉପାୟରେ ହେଉଛି । ଜାମ୍ ଅର୍ଥାତ ଜନ-ଧନ-ଆଧାର-ମୋବାଇଲ-ଏହାଦ୍ୱାରା ସାଧାରଣ ମଣିଷଙ୍କ ପର୍ଯ୍ୟନ୍ତ ସରକାରୀ ଯୋଜନାଗୁଡ଼ିକର ଲାଭ ସିଧାସଳଖ ପହଞ୍ଚି ପାରୁଛି । ଆଉ ଜିଇଏମ୍ (ଜେମ୍) ଅର୍ଥାତ୍ ସରକାରୀ ଇ-ବଜାର ସ୍ଥାନ , ଏହାଦ୍ୱାରା ସରକାର ସିଧାସଳଖ ନିଜର କ୍ରୟ କରି ପାରୁଛନ୍ତି । ଆଜି ସରକାରଙ୍କର 425ରୁ ଅଧିକ ଯୋଜନାଗୁଡ଼ିକର ଲାଭ ସିଧାସଳଖ ଭାବେ ହିତାଧିକାରୀଙ୍କୁ ମିଳିପାରୁଛି । ଯେଉଁଥିପାଇଁ ପ୍ରାୟ ଦେଢ଼ ଲକ୍ଷ କୋଟି ଟଙ୍କା ଖରାପ ଲୋକଙ୍କ ହାତକୁ ନ ଯାଇ ସଞ୍ଚୟ ହୋଇ ପାରିଛି । ବିଶେଷ ଭାବେ ଜିଏସଟି ଭଳି ଆହ୍ୱାନପୂର୍ଣ୍ଣ ଏବଂ ଜଟିଳ ସଂସ୍କାରକୁ ଦେଶର ବ୍ୟବସାୟିକ ସଂସ୍କୃତିର ଅଂଶ କରାଇବାରେ ତ ଆପଣ ମଧ୍ୟ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଛନ୍ତି ।


    ସାଥୀଗଣ , ଆଜି ଭାରତ ହେଉଛି ଦୁନିଆର ସବୁଠାରୁ ଅଗ୍ରଣୀ ଡିଜିଟାଲ ଅର୍ଥନୀତି ମଧ୍ୟରୁ ଅନ୍ୟତମ ଆଉ ଏଠାରେ ଦ୍ରୁତ ଗତିରେ ଡିଜିଟାଲ ଭିତ୍ତିଭୂମିର ନିର୍ମାଣ ହେଉଛି । ଡିଜିଟାଲ ବ୍ୟବସ୍ଥା ନାଗରିକ ଏବଂ ସରକାରଙ୍କ ମଧ୍ୟରେ ଥିବା ଦୁଇଟି ବିଷୟ ଆଦିକୁ , ସଦ୍ଭାବକୁ , ବିଶ୍ୱାସକୁ ତ ସୁଦୃଢ଼ କରିଛି ହିଁ , ସରକାରୀ ପ୍ରକ୍ରିୟାଗୁଡ଼ିକ ଉପରେ ମଧ୍ୟ ଏହାର ସକରାତ୍ମକ ପ୍ରଭାବ ପଡ଼ିଛି । ଆମର ରେକର୍ଡ ପତ୍ର ସଜାଡ଼ି ରଖିବାର ଉପାୟରେ ମଧ୍ୟ ପରିବର୍ତ୍ତନ ଆସିଛି । ଆଉ ମୁଁ ଆପଣମାନଙ୍କୁ ଗୋଟିଏ ଉଦାହରଣ ଦେଉଛି- ଆଗରୁ ସରକାରଙ୍କୁ ଯେଉଁ ଦେୟ ଦିଆ ଯାଉଥିଲା ତାହାର ଚାଲାଣ ନାଗରିକଙ୍କୁ , ସରକାରୀ ଅଫିସକୁ , ଟ୍ରେଜେରୀକୁ , ସମସ୍ତଙ୍କୁ ଭିନ୍ନ ଭିନ୍ନ ଭାବେ ରଖିବାକୁ ପଡ଼ୁଥିଲା । କିନ୍ତୁ ଏବେ ଆଉ ମୂଳ ନକଲର ଆବଶ୍ୟକତା ନାହିଁ ବରଂ ତାହା ଗୋଟିଏ ଆପ୍ ମାଧ୍ୟମରେ ହିଁ ବିନା କାଗଜରେ ସଂରକ୍ଷିତ ହୋଇ ଯାଉଛି । ଏହାଦ୍ୱାରା ଜନତାଙ୍କୁ ତ ସୁବିଧା ହୋଇଛି ହିଁ ସିଏଜିଙ୍କର ଅଡିଟ୍ ପ୍ରକ୍ରିୟାରେ ମଧ୍ୟ ବ୍ୟାପକ ପରିବର୍ତ୍ତନ ଆସିଛି ।


    ସାଥୀଗଣ , ଆଜି ଯେତେବେଳେ ଭାରତ 5 ଟ୍ରିଲିୟନ ଡଲାରର ଆର୍ଥିକ ଶକ୍ତି ହେବା ଆଡ଼କୁ ଅଗ୍ରସର ହେଉଛି , ସେଥିରେ ମଧ୍ୟ ଆପଣମାନଙ୍କର ଭୂମିକା ହେଉଛି ଖୁବ ଗୁରୁତ୍ୱପୂର୍ଣ୍ଣ । କାରଣ ଆପଣମାନେ ଯାହା କିଛି କରିବେ , ତାହାର ସିଧା ସଳଖ ପ୍ରଭାବ ସରକାରଙ୍କର ଦକ୍ଷତା ଉପରେ ପଡ଼ିବ , ସରକାରଙ୍କର ନିଷ୍ପତ୍ତି ଗ୍ରହଣ ଏବଂ ନୀତି ନିର୍ଦ୍ଧାରଣ ଉପରେ ପଡ଼ିବ । ଆପଣ ଯାହା କିଛି ମଧ୍ୟ କରିବେ , ତାହାର ସିଧାସଳଖ ପ୍ରଭାବ ମଧ୍ୟ ବ୍ୟବସାୟିକ ସଂସ୍ଥାଗୁଡ଼ିକର ଦକ୍ଷତା ଉପରେ ପଡ଼ିବ , ଆପଣ ଯାହା କିଛି ମଧ୍ୟ କରିବେ , ତାହାର ସିଧାସଳଖ ପ୍ରଭାବ ଭାରତର ନିବେଶ ଉପରେ ପଡ଼ିବ , ବ୍ୟବସାୟ ସୁଗମତା ଉପରେ ପଡ଼ିବ । ଆଜି ଯେତିକି ମଧ୍ୟ ହିତାଧିକାରୀ ଅଛନ୍ତି , ସେମାନଙ୍କର ସଠିକ ଅଡିଟ ଆବଶ୍ୟକ , ଫଳରେ ସେମାନେ ନିଜ ଯୋଜନାର ସଠିକ ରୂପାୟନ କରି ପାରିବେ । ସେଠି ଅନ୍ୟପଟେ ସେମାନେ ଏହା ମଧ୍ୟ ଚାହାଁନ୍ତି ନାହିଁ କି ଅଡିଟରେ ଅଧିକ ସମୟ ଲାଗୁ । ଏହିଠାରୁ ହିଁ ଆପଣଙ୍କ ପାଇଁ ଆହ୍ୱାନ ଆରମ୍ଭ ହୋଇଥାଏ । ଏହି ଆହ୍ୱାନ ସହିତ ଲଢ଼ିବା ପାଇଁ ଦୁଇଟି କାର୍ଯ୍ୟର ଆବଶ୍ୟକତା ରହିଛି । ଗୋଟିଏ ହେଲା କୌଶଳ ଓ ପ୍ରଶିକ୍ଷଣ ସହିତ ଜଡ଼ିତ ଏବଂ ଅନ୍ୟଟି ଟୁଲ୍ସ ସହିତ ଜଡ଼ିତ । ଯେଉଁ ନୂତନ ସାଥୀମାନେ ଏହି ବୃତ୍ତି ସହିତ ଜଡ଼ିତ ହେଉଛନ୍ତି , ସେମାନଙ୍କୁ ତ ନୂତନ ଟେକ୍ନୋଲଜି ସହିତ ଆମକୁ ପ୍ରଶିକ୍ଷିତ କରାଇବାର ଅଛି , ଯେଉଁ କାର୍ଯ୍ୟ ଆମେ କରୁଛୁ , ତାଙ୍କର କୌଶଳକୁ ଅପଗ୍ରେଡ କରିବା ମଧ୍ୟ ସେତିକି ଆବଶ୍ୟକ । ସାରା ଦୁନିଆରେ ଅଡିଟିଂ ସହିତ ଜଡ଼ିତ ଯେଉଁ ସବୁ ସଂସ୍ଥାମାନ ରହିଛି , ସେମାନେ କ୍ରାଉଡ଼ ବେସଡ଼୍ ସମାଧାନ ଆଡ଼କୁ ଅଗ୍ରସର ହେଉଛନ୍ତି । ଏହିଭଳି ଭାବେ ଟେକ୍ନୋଲଜିକୁ ନେଇ ଯେଉଁ ସର୍ବୋତ୍କୃଷ୍ଟ ଗ୍ଲୋବାଲ ପ୍ରାକ୍ଟିସ ରହିଛି , ସେଗୁଡ଼ିକୁ ଆମକୁ ଆମର ବ୍ୟବସ୍ଥାର ଏକ ଅଂଶ ଭାବେ ନେବାକୁ ତ ପଡ଼ିବ , ଭାରତ ପ୍ରଶାନ୍ତ ମହାସାଗୀୟ ଟୁଲ୍ସ ଉପରେ ମଧ୍ୟ ଆମକୁ କାର୍ଯ୍ୟ କରିବାକୁ ରହିଛି ।


    ସାଥୀଗଣ , ଆମର ଲକ୍ଷ୍ୟ ରହିଛି କି ବର୍ଷ 2022 ପର୍ଯ୍ୟନ୍ତ ପ୍ରମାଣ ଆଧାରିତ ନୀତି ନିର୍ଦ୍ଧାରଣକୁ ଶାସନର ଅଭିନ୍ନ ଅଂଶ କରାଯାଉ । ଏହା ଆମକୁ ନ୍ୟୁ ଇଣ୍ଡିଆର ନୂତନ ପରିଚୟ ସୃଷ୍ଟି କରିବାରେ ସାହାଯ୍ୟ କରିବ । ଏଭଳି ସ୍ଥିତିରେ ଅଡିଟ୍ ଏବଂ ବୀମା କ୍ଷେତ୍ରର ପରିବର୍ତ୍ତନ ପାଇଁ ମଧ୍ୟ ଏହା ହେଉଛି ସଠିକ୍ ସମୟ । ଏବେ ସିଏଜିକୁ ସିଏଜି 2.0 ଆଡକୁ ବଢ଼ିବାକୁ ହେବ । ମୋତେ ଅବଗତ କରାଯାଇଛି କି ଆପଣମାନେ ଦ୍ରୁତ ଗତିରେ ମଧ୍ୟ ଏହି ଆଡ଼କୁ ଅଗ୍ରସର ହେଉଛନ୍ତି । ଏହି କାର୍ଯ୍ୟକୁ ମଧ୍ୟ ଆମେ ଆହୁରି ଦ୍ରୁତ ଗତିରେ କରି ପାରିବା ଯେତେବେଳେ ଏଥି ମଧ୍ୟରେ ରହିଥିବା କିଛି ବ୍ୟବଧାନକୁ , କିଛି ଶୃଙ୍ଖଳଗୁଡ଼ିକୁ ଆମେ ଦ୍ରୁତ ଗତିରେ ଯୋଡ଼ି ପାରିବା । ଏବେ ଆମର ଏଠି ଯେଉଁ ସବୁ ତଥ୍ୟ ଉତ୍ପତ୍ତି ହେଉଛି , ସେସବୁ ହେଉଛି ବହୁତ ବିଶାଳ ଆଉ ଅନେକ ସଂସ୍ଥାଗୁଡ଼ିକ , ଅନେକ ବିଭାଗ ପାଖରେ ସାଇତା ହୋଇ ରହିଛି । ଏହି ଡାଟା ମଧ୍ୟ ଏହିସବୁ ସଂସ୍ଥା ଏବଂ ବିଭାଗ ଗୁଡ଼ିକ ନିଜର ବ୍ୟବହାର ପାଇଁ ସଂଗ୍ରହ କରିଛନ୍ତି । କିନ୍ତୁ ଏହା ମଧ୍ୟ ସଠିକ୍ ଯେ ଅଧିକାଂଶ ସମୟରେ ଜଣଙ୍କ ସହିତ ଅନ୍ୟ ଜଣେ ବିନିମୟ କରନ୍ତି ନାହିଁ । ଏହି ବିଶାଳ ଡାଟା ଲିଙ୍କ ହୋଇ ନଥାଏ । ତେଣୁ ବିଶ୍ୱସନୀୟତାରେ ବ୍ୟବଧାନ ମଧ୍ୟ ସାଧାରଣ ଭାବେ ଆସି ଯାଇଥାଏ । ଆମକୁ ଏହାକୁ ଯୋଡ଼ିବାକୁ ପଡ଼ିବ । ଆଉ ଏଥିପାଇଁ ସରକାରଙ୍କ ସ୍ତରରେ ମଧ୍ୟ କିଛି ଚେଷ୍ଟା କରାଯାଉଛି , ପଦକ୍ଷେପ ଉଠା ଯାଉଛି । ଆଉ ମୋର ବିଶ୍ୱାସ ରହିଛି କି ଆପଣମାନେ ସମସ୍ତେ ଏହି ବିଷୟରେ ନିଜ ନିଜ ସହିତ ଆଲୋଚନା କରିବେ ଏବଂ ଅନ୍ୟାନ୍ୟ ସଂସ୍ଥା ଏବଂ ବିଭାଗ ସହିତ ମଧ୍ୟ ଆଲୋଚନା କରିବେ । ଆଉ ମୋର ମନେଅଛି ଗତ ଥର ମୁଁ ଆପଣମାନଙ୍କୁ ଗୋଟିଏ ହିଁ ଜିଲ୍ଲାରେ ସଡ଼କ ଯୋଗାଯୋଗର ଉଦାହରଣ ଦେଇଥିଲି । ଏହା ଜଣାଇଥିଲି କି କିଭଳି ଗୋଟିଏ ହିଁ ଜିଲ୍ଲାରେ ସମାନ ଦୂରତାର ସଡ଼କ ଦୁଇଟି ଭିନ୍ନ ଭିନ୍ନ ବିଭାଗ କରି ଥାଆନ୍ତି ତ କେତେଥର ତାହାର ଖର୍ଚ୍ଚରେ କେତେବଡ଼ ଫରକ ରହିଥାଏ । ଏବେ ଅଲଗା ଅଲଗା ସମୟରେ ଅଡିଟ କଲାବେଳେ ତ ଦୁଇଟି ଯାକ ଠିକ୍ ଲାଗିଥାଏ , କିନ୍ତୁ ସାର୍ବଜନୀନ ଭାବେ ଦେଖିବା ତ ସଠିକ୍ ତଥ୍ୟ ମିଳି ନଥାଏ । ଏଭଳି କେତେଗୁଡ଼ିଏ ଉଦାହରଣ ସରକାରୀ ବିଭାଗ ଗୁଡ଼ିକରେ ରହିଛି ଯେଉଁଠାରେ ବୃହତ ଡାଟା ବିଶ୍ଳେଷଣରେ ସଂସ୍କାର କରାଯାଇ ପାରିବ । ଆଉ ମୁଁ ବୁଝୁଛି କି ଯେତେବେଳେ ଆପଣ ବୃହତ ଡାଟାବେସକୁ ନିଜର ଅଡିଟ୍ ପାଇଁ ଅନୁଧ୍ୟାନ କରୁଛନ୍ତି ତ ଆପଣଙ୍କର ଗୋଚରାର୍ଥେ କହୁଛି କି ପ୍ରମାଣ ଆଧାରିତ ନୀତି ନିର୍ଦ୍ଧାରଣରେ ବହୁତ କାର୍ଯ୍ୟରେ ଆସି ପାରେ । ଯଦି ଏଥିରେ ସିଏଜି ଏହି ଡାଟା ସହିତ ଜଡ଼ିତ କିଛି ଉପଦେଶ ଦେଇ ପାରିବେ , କିଛି ଅନୁଷ୍ଠାନିକ ସମାଧାନ ଦେଇ ପାରିବେ , ତ ମୁଁ ବୁଝୁଛି କି ଏହାଦ୍ୱାରା ଦେଶର ବହୁତ ବଡ଼ ସେବା ହୋଇ ପାରିବ । ଆଉ ମୋର ତ ଏହା ମଧ୍ୟ ଅନୁରୋଧ ରହିବ କି ଆପଣମାନେ କେବଳ ଅଡିଟ ହିସାବରେ ହିଁ ନୁହେଁ ଏକ ଚିନ୍ତାଶୀଳ ଗୋଷ୍ଠୀ ଦୃଷ୍ଟିକୋଣରୁ ମଧ୍ୟ ଚିନ୍ତା କରନ୍ତୁ ।


    ସାଥୀଗଣ , ମୁଁ ଗତଥର ସଂସ୍ଥାଗତ ତଥ୍ୟ ସଂରକ୍ଷଣ କଥା ମଧ୍ୟ କହିଥିଲି । ଡିଜିଟାଲ ଅଡିଟ୍ ଏବଂ ଡିଜିଟାଲ ଶାସନ , ଭିନ୍ନ ଭିନ୍ନ ସଂସ୍ଥାରେ ଏହି ସଂସ୍ଥାଗତ ତଥ୍ୟ ସଂରକ୍ଷଣକୁ ମଧ୍ୟ ସୁଦୃଢ଼ କରିବାର କାର୍ଯ୍ୟ କରି ପାରିବେ । ଗୋଟିଏ ପଟେ ଆପଣ ସହଜରେ କାର୍ଯ୍ୟଟି କରି ପାରିବେ , ସିଏଜି ଅନେକ ଅନ୍ତରାଷ୍ଟ୍ରୀୟ ସଂସ୍ଥାଗୁଡ଼ିକର ଅଡିଟ୍ କରିଥାଏ , ଅନ୍ୟ ଦେଶଗୁଡ଼ିକୁ ଅଡିଟରେ ବୈଷୟିକ ସାହାଯ୍ୟ ପ୍ରଦାନ କରିଥାଏ । ଆପଣ ଏଭଳି ଏକ ଆନୁଷ୍ଠାନିକ ମେକାନିଜିମ୍ ପ୍ରସ୍ତୁତ କରି ପାରନ୍ତି ଯେଉଁଥିରେ ଅନ୍ତରାଷ୍ଟ୍ରୀୟ ଅଡିଟ୍ କରୁଥିବା ଦଳ ନିଜର ଅନୁଭବ ବିନିମୟ କରି ପାରିବେ , ସେଠାକାର ସର୍ବୋତ୍ତମ ପ୍ରଥାକୁ ବାଣ୍ଟି ପାରିବେ , ସିଏଜିର ଅଡିଟ୍ ରିପୋର୍ଟ ଅଧିକ ସାର୍ଥକ ହେଉ । ଏଥିପାଇଁ ଆମେ କ ’ ଣ ଅଡିଟର ବିଷୟବସ୍ତୁକୁ ବିଚାର ବିମର୍ଷ କରିବା ପାଇଁ ବାଛି ପାରିବା କି ? ଆମକୁ ଏହା ଉପରେ ନିଶ୍ଚୟ ବିଚାର ବିମର୍ଷ କରିବାକୁ ପଡ଼ିବ । ଆପଣମାନେ ଅନେକ ପ୍ରକାରର ଅଡିଟ୍ କରି ଆସିଛନ୍ତି । ମୋର ଗୋଟିଏ ପରାମର୍ଶ ରହିଛି କି ଆପଣ ପ୍ରକ୍ରିୟାର ଅଡିଟ୍ ଉପରେ ବିଶେଷ ଗୁରୁତ୍ୱ ଦିଅନ୍ତୁ । ଏ ପର୍ଯ୍ୟନ୍ତ ତ ଆପଣ ମାନେ ଏହା ଦେଖୁଥିଲେ କି ପ୍ରକ୍ରିୟାକୁ ଅନୁସରଣ କରାଯାଇଛି କି ନାହିଁ । କିନ୍ତୁ କ ’ ଣ ସେହି ପ୍ରକ୍ରିୟାରେ କୌଣସି ସଂସ୍କାର ସମ୍ଭବ ହୋଇ ପାରିବ , ଫଳରେ ନିର୍ଦ୍ଧାରିତ ଲକ୍ଷ୍ୟ ପର୍ଯ୍ୟନ୍ତ ପହଞ୍ଚା ଯାଇ ପାରିବ ? ଏହି ପରାମର୍ଶ ଆସିବ ଆଉ ମୁଁ ବୁଝୁଛି କି ଏହା ଖୁବ ସାହାଯ୍ୟକାରୀ ସାବ୍ୟସ୍ତ ହେବ । ଗୋଟିଏ ପଟେ ବିଭାଗଗୁଡ଼ିକ ତରଫରୁ ଏହି ଅଭିଯୋଗ ଆସିଥାଏ କି ସିଏଜି ଅଡିଟ୍ ଖୁବ୍ ଶୀଘ୍ର ଶୀଘ୍ର ହୋଇଥାଏ , ଯେଉଁ କାରଣରୁ ଯେଉଁସବୁ ଯାଞ୍ଚ ପରିଣାମ ବାହାରିଥାଏ , ସେଗୁଡ଼ିକ ସେତେ ପରିମାଣରେ କାର୍ଯ୍ୟରେ ଆସି ପାରି ନଥାଏ । ଏପରି କ ’ ଣ କେବେ ସମ୍ଭବ କି ବିଭାଗ ଗୁଡ଼ିକର ଅନ୍ତରୀଣ ଅଡିଟ୍ , ସେଥିରେ କିଭଳି ଭାବେ ଦୃଢ଼ତା ଆସୁ , ଆଉ ତାହା ସିଏଜି ସହିତ ମିଶି କିଭଳି ହେଉ , ଫଳରେ ଆମେ ସମୟ ମଧ୍ୟ ବଞ୍ଚାଇ ପାରିବା ଏବଂ ଦକ୍ଷତା ମଧ୍ୟ ବୃଦ୍ଧି କରି ପାରିବା । ଆଉ ଏହା ଫଳରେ ଏହା ହେବ କି ରୁଟିନ୍ ଅଡିଟ ବିଭାଗ ଯେତେବେଳେ ନିଜେ କରିଥାଏ ତ ଏସବୁ ବିଷୟଗୁଡ଼ିକୁ ସୂକ୍ଷ୍ମତାର ସହିତ ବିଚାର କରିବା କଥା ଫଳରେ ଯେତେବେଳେ ସିଏଜି ସେଠାକୁ ଯିବେ ତ ତାହାଙ୍କୁ ଯେଉଁ ପ୍ରସ୍ତୁତ ହୋଇ ରହିଥିବା ରେଡିମେଡ଼୍ ମ୍ୟାଟେରିଆଲ ମିଳିବ , ସେଥିରେ ଖୁବ୍ କମ୍ ଜିନିଷର ଆବଶ୍ୟକତା ପଡ଼ିବ ଆଉ ଆମେ ଦକ୍ଷତା ବୃଦ୍ଧି କରି ପାରିବା , ଆମେ ବେଗ ମଧ୍ୟ ବଢ଼ାଇ ପାରିବା ।


    ସାଥୀଗଣ , ଏହି ଆହ୍ୱାନ ହେଉଛି ସେହି ଟେକ୍ନୋଲଜି ସହିତ ଆମକୁ ଲଢ଼ିବା ପାଇଁ , ଯାହା ଭୁଲ କାମ କରୁଥିବା ଲୋକମାନଙ୍କ ପାଖରେ ରହିଛି । ଏବେ ସିଏଜି ସହିତ ସମସ୍ତ ଅଡିଟର୍ସଙ୍କୁ , ସେମାନେ ହୁଏତ ଅନ୍ତରୀଣ ହୁଅନ୍ତୁ ଅବା ବହିଃର୍ଗତ , ନୂତନ ଆହ୍ୱାନ ସହିତ ଲଢ଼ିବା ପାଇଁ ନବସୃଜନ ଉପାୟ ଖୋଜିବାକୁ ହିଁ ପଡ଼ିବ । ଆଉ ଏଥିପାଇଁ ସର୍ବପ୍ରଥମେ ଆମକୁ ଅଡିଟର୍ସଙ୍କ ମୂଳ ମୂଲ୍ୟବୋଧକୁ ପ୍ରୋତ୍ସାହିତ କରିବାକୁ ହେବ , ତେବେଯାଇ ଆମେ ବୃତ୍ତିଗତ ଠକମାନଙ୍କ ଉପରେ ଅଙ୍କୁଶ ଲଗାଇ ପାରିବା । ବିଗତ କିଛି ବର୍ଷ ମଧ୍ୟରେ ସରକାରୀ ବିଭାଗ ଗୁଡ଼ିକରେ ଠକମାନଙ୍କ ଉପରେ ଅଙ୍କୁଶ ଲଗାଇବା ପାଇଁ ଅନେକ କିଛି ପ୍ରୟାସ କରାଯାଇଛି । ଏବେ ସିଏଜିଙ୍କୁ ଏଭଳି ଟେକ୍ନିକାଲ ଟୁଲ୍ସ ବିକଶିତ କରାଇବାକୁ ହେବ ଫଳରେ ସଂସ୍ଥାନ ଗୁଡ଼ିକରେ ଠକମାନଙ୍କ ପାଇଁ କୌଣସି ସ୍ଥାନ ରହିବ ନାହିଁ । ଆଉ ମୁଁ ଆପଣମାନଙ୍କୁ ଗୋଟିଏ ପରାମର୍ଶ ଦେବାକୁ ଚାହିଁବି - ମୁଁ ବିଗତ ଦିନରେ ଏହାର ପ୍ରୟୋଗ କରିଛି , କ ’ ଣ ସିଏଜି ଏହା ଉପରେ ଚିନ୍ତା କରି ପାରିବେ ? ମୁଁ ଭାରତ ସରକାରଙ୍କ ଭିନ୍ନ ଭିନ୍ନ ବିଭାଗଙ୍କୁ ପ୍ରାର୍ଥନା କଲି କି ଆପଣଙ୍କ ପାଖରେ ଏଭଳି କେଉଁ ଅସୁବିଧା ରହିଛି , କି ଯାହାର ସମାଧାନ ପାଇଁ କିମ୍ବା ସେହି ସମସ୍ୟାଗୁଡ଼ିକର ସମାଧାନ କଲାବେଳେ କିମ୍ବା ହସ୍ତାନ୍ତର କରିବା ବେଳେ ଆପଣମାନଙ୍କୁ ଅସୁବିଧାର ସମ୍ମୁଖୀନ ହେବାକୁ ପଡ଼ିଛି ? ଆରମ୍ଭରେ ତ ବିଭାଗଗୁଡ଼ିକ ପାଇଁ ଏହି କଥାକୁ ସ୍ୱୀକାର କରିବା କଷ୍ଟକର ହୋଇଥିଲା , ତ ସମସ୍ତଙ୍କର ପ୍ରଥମ ରିପୋର୍ଟ ଏହା ହୋଇଥାଏ , ନା.. ଆମର ଏଠି କୌଣସି ଅସୁବିଧା ନାହିଁ , ସବୁକିଛି ବହୁତ ଭଲ ରହିଛି , କୌଣସି ଅସୁବିଧା ନାହିଁ , ବହୁତ ଭଲ ଭାବେ ଚାଲୁ ରହିଛି । ମୁଁ କିନ୍ତୁ ପଛରେ ତାଙ୍କର ଲାଗି ରହିଲି , ବାରମ୍ବାର ପଚାରି ଚାଲିଲି , ତ ଭିନ୍ନ ଭିନ୍ନ ବିଭାଗରୁ ପ୍ରାୟ 400 ପ୍ରସଙ୍ଗ ସବୁ ଆସିଲା । ସେମାନଙ୍କୁ ଲାଗୁଥିଲା କି ଏହାର ବୈଷୟିକ ସମାଧାନ ହେବ ତ ଭଲ ହେବ ।


    ଏହି 400 ପ୍ରସଙ୍ଗଗୁଡ଼ିକୁ ମୁଁ ଭିନ୍ନ ଭିନ୍ନ ବିଶ୍ୱବିଦ୍ୟାଳୟର ପ୍ରଯୁକ୍ତି ବିଦ୍ୟା କାର୍ଯ୍ୟ କରୁଥିବା ଛାତ୍ରମାନଙ୍କୁ ଦେଲି ଆଉ ସାରା ଦେଶରେ ହାକାଥନ ଚଲାଇଲି । ଲକ୍ଷ ଲକ୍ଷ ଯୁବକ ସେଥିରେ ଅଂଶଗ୍ରହଣ କଲେ । ଅତି କମରେ 36 ଘଣ୍ଟା ଅନବରତ ଏହି ଦଳଗୁଡ଼ିକ କାର୍ଯ୍ୟ କଲେ । ସେଥିରୁ ବାହାରି-ବାହାରି-ବାହାରି ଉପରେ ଯେତେବେଳେ ପ୍ରାୟ 10-12 ହଜାର ପିଲା ଥିଲେ ତ ମୁଁ ନିଜେ ସେମାନଙ୍କ ସହିତ ଚର୍ଚ୍ଚା , ଆଲୋଚନା କଲି । ଆଉ ଆପଣମାନେ ଆଶ୍ଚର୍ଯ୍ୟ ହୋଇଯିବେ ଏହି ଯେଉଁ 400 ପ୍ରସଙ୍ଗ ଥିଲା , ଅଧିକାଂଶ ପ୍ରସଙ୍ଗର ସମାଧାନ ଏହି 18-20-22 ବର୍ଷର ପିଲାମାନେ ବାହାର କରି ଦେଲେ , ଟେକ୍ନୋଲଜି ଆଧାରିତ ସମାଧାନ , ଆଉ ମୁଁ ସରକାରଙ୍କୁ ମଧ୍ୟ ଅଭିନନ୍ଦନ ଜଣାଇବି କି ସେଥି ମଧ୍ୟରୁ ପ୍ରାୟ 80 ପ୍ରତିଶତ ସେ ନିଜର ବ୍ୟବସ୍ଥା ମଧ୍ୟରେ ଲାଗୁ କରି ଦେଇଛନ୍ତି , ଅନ୍ତର୍ଭୁକ୍ତ କରିଛନ୍ତି । ଆଜି ଯେଉଁସବୁ ଆହ୍ୱାନ ରହିଛି କ ’ ଣ ସିଏଜି ଏହିସବୁ ଆହ୍ୱାନ ଗୁଡ଼ିକୁ , ଯେଭଳି ଏବେ ଆପଣ ଉପସ୍ଥାପନାରେ କହିଲେ କି , ଯେଉଁ ହସ୍ପାତାଲ ରହିଛି ତାହାର ଅଡିଟ୍ କରିବା ହେଉଛି କେତେ ବଡ଼ ବୈଷୟିକ କାର୍ଯ୍ୟ , କିପରି କରିବାକୁ ହେବ । ଏବେ ଆପଣ ତ ସେହି କ୍ଷେତ୍ରର ନୁହଁନ୍ତି । କୌଣସି ଜଣେ ଡାକ୍ତର ମିଳିଯିବେ , ସେ ଆପଣଙ୍କୁ ଯାହା କହିଦେବେ ତ ଆପଣ ସେହି ଦିଗରେ ଯାଇ ଦେଖିନେବେ । ଆମେ କ ’ ଣ ଏହି ପ୍ରକାରର ଜିନିଷ ଗୁଡ଼ିକ ପାଇଁ ଚିହ୍ନଟ କରି ଏତେ-ଏତେ ସବୁ ପ୍ରସଙ୍ଗ ରହିଛି , ସେଗୁଡ଼ିକର ବୈଷୟିକ ସମାଧାନ ବାହାର କରାଯାଇ ପାରିବ ।


    ଆପଣ ଯଦି ଏହିଭଳି ଭାବେ ପ୍ରସଙ୍ଗ ଏହି ଯୁବକମାନଙ୍କୁ ଦେବେ ଆଉ ମୁଁ ଏଚଆରଡି ମନ୍ତ୍ରଣାଳୟକୁ କହୁଛି କି ଭାଇ ଏହାଙ୍କ ସହିତ ଉତ୍ତମ ଯୋଗାଯୋଗ ସ୍ଥାପନ କରନ୍ତୁ । ଆଉ ଏ ପ୍ରକାରର ହାକାଥନ ହେଉ ଯାହା ସିଏଜି ପାଇଁ ଏଭଳି ଟୁଲ୍ସ ପ୍ରସ୍ତୁତ କରନ୍ତୁ , ସିଏଜି ପାଇଁ ଏଭଳି ସମାଧାନ ବାହାର କରି ଆଣନ୍ତୁ । ଆପଣଙ୍କର କିଛି ଲୋକଙ୍କୁ ସେମାନଙ୍କ ସହିତ ବିଚାର ବିମର୍ଷ କରିବାର ସୁଯୋଗ ମିଳିବ ତ ମୁଁ ଭାବୁଛି କି ଏକ ଭଲ ମେକାନିଜିମ ସୃଷ୍ଟି ହେବ ଏବଂ ଏହା ବାର୍ଷିକ କରାଯାଇପାରେ । ଏହି ହାକାଥନ , ଏହା ଫଳରେ ଏହି ଲାଭ ହେବ କି ଆମ ଦେଶର ଯେଉଁ ଯୁବ ପିଢି ରହିଛନ୍ତି ସେମାନଙ୍କୁ ମଧ୍ୟ ଜଣା ପଡ଼ିବ କି ହିନ୍ଦୁସ୍ଥାନର ଶାସନ ବ୍ୟବସ୍ଥାର ସବୁଠାରୁ ବୟୋଜ୍ୟେଷ୍ଠ , ଅନୁଭବ ସମ୍ପନ୍ନ ଏହି ସଂସ୍ଥା କେଉଁ ପ୍ରକାରର କାର୍ଯ୍ୟ କରୁଛି ଆଉ କେଉଁ ପ୍ରକାରର ଆହ୍ୱାନ ସବୁକୁ ନେଇ ଗତି କରୁଛି । ମୁଁ ଭାବୁଛି କି ଏହି କାର୍ଯ୍ୟ କରିବା ଦିଗରେ ଚିନ୍ତା କରାଯାଇ ପାରେ ଆଉ ଦେଖିବା ଦରକାର । ଆଉ ଏଭଳି ପ୍ରୟାସ ଦ୍ୱାରା ଦେଶର ସାଧାରଣ ମନୁଷ୍ୟଙ୍କର ଚିନ୍ତା ଦୂର ହେବ ଆଉ ଦେଶର ତମାମ ସଂସ୍ଥାଗୁଡ଼ିକ ଉପରେ ତାଙ୍କର ବିଶ୍ୱାସ ମଧ୍ୟ ସୁଦୃଢ଼ ହେବ । ଏକା ସମୟରେ ସରକାରୀ କଳ ଯାହା ରହିଛି , ତାଙ୍କର ଏବଂ ଆପଣଙ୍କର ମଧ୍ୟ-ଏ ଦୁଇ ଜଣଙ୍କ ମଧ୍ୟରେ ତାରତମ୍ୟ ସୃଷ୍ଟି ହେବ ।


    ମୋର ବିଶ୍ୱାସ ରହିଛି କି ସିଏଜି ଦେଶର ଯାବତୀୟ ଆଶା ଆକାଂକ୍ଷାରେ ନିଜକୁ ପ୍ରମାଣିତ କରି ଉତୀର୍ଣ୍ଣ ହେବ ଆଉ ନ୍ୟୁ ଇଣ୍ଡିଆକୁ କ୍ଲିନ୍ ଇଣ୍ଡିଆ , କ୍ଲିନ୍ ଇଣ୍ଡିଆ -ସେହି ପ୍ରକାରର ନୁହେଁ , ଯାହା ମୁଁ କରୁଛି , ଆପଣଙ୍କର ହେଉଛି ଅନ୍ୟ ପ୍ରକାରର- କରିବାରେ ନିଜର ଭୂମିକାକୁ ସଶକ୍ତ କରିବେ । ଆଉ ମୋର ଆପଣମାନଙ୍କୁ ଅନୁରୋଧ -ଗୋଟିଏ ତ ହୋଇଥାଏ ଆମେ ଯାହାକୁ ଅଡିଟ୍ କରୁ । କିନ୍ତୁ କ ’ ଣ ଅଡିଟ କାହାକୁ କାଠଗଡ଼ାରେ ଠିଆ କରିବା ପାଇଁ ତ ଠିକ୍ ଅଛି , କିନ୍ତୁ ଆମେ କ ’ ଣ ସେହିଠାରେ ରହିଯିବା ପାଇଁ କରିବା ? ଆଜ୍ଞା ନୁହେଁ , ଆମେ ଯେଉଁଠାରେ ମଧ୍ୟ ଥାଉ , କୌଣସି ମଧ୍ୟ ଛତାତଳେ କାର୍ଯ୍ୟ କରୁଥାଉ , କିନ୍ତୁ ଶେଷରେ ଆମେ ସମସ୍ତେ ଦେଶ ପାଇଁ କାର୍ଯ୍ୟ କରୁଛୁ , ଦେଶର ଉଜ୍ଜ୍ୱଳ ଭବିଷ୍ୟତ ପାଇଁ କାର୍ଯ୍ୟ କରୁଛୁ , ଆମର ଆଗାମୀ ପିଢିଙ୍କ ପାଇଁ କାର୍ଯ୍ୟ କରୁଛୁ । ଆଉ ଏଥିପାଇଁ ଆମେ ଏ ଯେଉଁ ପରିଶ୍ରମ କରୁଛୁ , କ ’ ଣ ତାହା ସୁଶାସନ ପାଇଁ କାର୍ଯ୍ୟରେ ଆସି ପାରିବ କି ? ଦକ୍ଷତା ବୃଦ୍ଧି କାର୍ଯ୍ୟରେ ଆସି ପାରିବ କି ? ଆଉ ଏହା କରାଯାଇ ପାରେ- ଯେପରି ପ୍ରତ୍ୟେକ ଥର ଏହା ଆବଶ୍ୟକ ନୁହେଁ କି ଯାହା ରହିଛି ଆମେ ସେଥିରେ ରହିଥିବା ତ୍ରୁଟିକୁ ହିଁ ଖୋଜି ଚାଲିବା , ପ୍ରତ୍ୟେକ ଥର ଏହା ଆବଶ୍ୟକ ନୁହେଁ । କିନ୍ତୁ ବର୍ଷ ଆରମ୍ଭରେ ଯଦି ଆପଣ ଗୋଟିଏରୁ ଦଶଟି ବିଭାଗକୁ ଧରି ନେବେ । ଦଶଟି ବିଭାଗ ସମ୍ବନ୍ଧରେ ବୁଦ୍ଧିଶୀଳତା ପରୀକ୍ଷା ହେଉ , ବିଭାଗ ସହିତ , ଆପଣଙ୍କ ଲୋକମାନଙ୍କ ସହିତ , ଯେଉଁମାନଙ୍କର କୌଣସି ଶକ୍ତି ରହିଛି , ତୃଣମୂଳ ସ୍ତରରେ ମଧ୍ୟ କେହି କାର୍ଯ୍ୟ କରୁଥିବା ଲୋକ ହୋଇଥିବ , ସେ ମଧ୍ୟ ହୁଅନ୍ତୁ , ଜିଲ୍ଲା ସ୍ତରରେ କାର୍ଯ୍ୟ କରିବା ବାଲା ହୋଇ ଥାଆନ୍ତୁ , ରାଜ୍ୟ ସ୍ତରରେ କରିବା ବାଲା ହୋଇ ଥାଆନ୍ତୁ , ଜାତୀୟ ସ୍ତରରେ ହୋଇ ଥାଆନ୍ତୁ । ବ୍ରେନ୍ ଷ୍ଟର୍ମିଂ କରି ମାନି ନିଅନ୍ତୁ ଆପଣ ସିଧାସଳଖ ଭାବେ 100ଟି ବିନ୍ଦୁ ବାହାର କରି ଦେଉଛନ୍ତି , ଆଉ ସେମାନଙ୍କୁ କୁହାଯିବ କି ଦେଖନ୍ତୁ ଭାଇ ଆମେ ଗୋଟିଏ ବର୍ଷ ପରେ ଅଡିଟ୍ ପାଇଁ ଆସିବୁ । ଆମେ ସମସ୍ତେ ମିଶି ଏ ଯେଉଁ 100 ବିନ୍ଦୁ ବାହାର କରିଛୁ , ଆପଣ ଆପଣଙ୍କ କାର୍ଯ୍ୟକୁ ଟିକେ ଏହି 100 ବିନ୍ଦୁ ବାଲା ତରାଜୁ ସହିତ ତଉଲନ୍ତୁ । ଆପଣ ଯେଉଁ ଜିନିଷଗୁଡ଼ିକର ରେକର୍ଡ ରଖିବେ , ଏହି 100ଟି ଦିଗ ପ୍ରତି ନିଶ୍ଚିତ ଭାବେ ଧ୍ୟାନ ଦେବେ ।


    ଏହାର ଅର୍ଥ ଏହା ହେଲା କି ଯେଉଁମାନେ ଅଡିଟ୍ ସମ୍ପନ୍ନ ଅଟନ୍ତି ସେମାନେ ପ୍ରଥମରୁ ତାଙ୍କୁ ଇଙ୍ଗିତ କରିଦେବେ କି ଦେଖନ୍ତୁ ଆପଣଙ୍କର ଭୁଲ ନ ହେଉ , ଏଥିପାଇଁ ମୁଁ ଆପଣଙ୍କୁ ଢାଞ୍ଚା ଦେଉଛି । ଆପଣ ଦେଖନ୍ତୁ , ଏହା ଦ୍ୱାରା ଏହି ଫରକ ପଡ଼ିବ କି ଦକ୍ଷତା ବୃଦ୍ଧି ହେବ , ଶାସନର କିଛି ନୂତନ କଥା ଉଜାଗର ହେବ , ଯାହାକି ସରକାରଙ୍କ ପାଇଁ ନିଜକୁ ନିଜ ମଧ୍ୟରେ ଏକ ଶକ୍ତି ଆଣିଦେବ । ଆଉ ଏଥିପାଇଁ ମୁଁ ଚାହିଁବି କି ଆମେ ଏଭଳି କିଛି ପ୍ରୟାସ କରି ପାରିବା କି ? ଆଉ ଆପଣମାନେ ଦେଖିଥିବେ , ସବୁଠାରୁ ଶେଷରେ ଆପଣ ଦେଖିଥିବେ , ଆମେ ବଜେଟରେ , ଆମେ ଗୃହରେ ଆଉଟ୍ କମ୍ ରିପୋର୍ଟ ମଧ୍ୟ ଉପସ୍ଥାପନ କରୁ , ଯାହା ଆଗରୁ ଆମର ଏଠି ନଥିଲା । କାରଣ ଆଉଟ୍ ପୁଟ୍ ର ଚର୍ଚ୍ଚା ତ ବହୁତ ସରଳ ହୋଇଥାଏ , କି ଦଶ ଟଙ୍କା ଥିଲା , ଦଶ ଟଙ୍କା ଦେଇ ଦେଲୁ । କ ’ ଣ ଦେଲ , କାହିଁକି ଦେଲ , କିପରି ଦେଲ , କେଉଁଥିପାଇଁ ଦେଲ , କେତେବେଳେ ଦେଲ , କରିବା ଦରକାର ଥିଲା , କରିବା ଦରକାର ନଥିଲା , ସବୁ କଥା- ତାହା ଆପଣଙ୍କ ଅଞ୍ଚଳକୁ ଚାଲି ଯାଇଥାଏ । ଆଉ ସେହି ଆଉଟକମ୍ ଆରମ୍ଭ ହୋଇଥାଏ । ତେଣୁ ଗୃହ ଭିତରେ ଏବେ ଆମେ ଆଉଟକମ୍ ବ୍ୟବସ୍ଥାକୁ ବିକଶିତ କରିଛୁ ଆଉ ଏହାକୁ ଆନୁଷ୍ଠାନିକ କରିଛୁ ।


    କିନ୍ତୁ କେବେ କେବେ ପ୍ରକ୍ରିୟା ଖୁବ୍ ଭଲ ଥିବ , ଉତ୍ପାଦ ଖୁବ୍ ଭଲ ଥିବ , ପରିଣାମ କ ’ ଣ ? ପରିଣାମ କେଉଁଠାରେ କମ୍ ହୋଇଥାଏ , ଯେଉଁଠାରେ ଚୋରି ହୋଇଥାଏ ସେହିଠାରେ ପରିଣାମ କମ୍ ହୋଇଥାଏ କଥା ଭିନ୍ନ ହୋଇଥାଏ , ଅଧିକାଂଶ କୁଶାସନ ପାଇଁ ଦାୟୀ ରହିଥାଆନ୍ତି । ଯଦି ଶାସନ ସଠିକ ହୋଇଥାଏ ତ ପ୍ରାକୃତିକ ଉପାୟରେ ପରିଣାମ ଏବଂ ଦକ୍ଷତା ଦୃଷ୍ଟିଗୋଚର ହୋଇଥାଏ । ଆଉ ଏଥିପାଇଁ ଆମେ ଆମର କଥାଗୁଡ଼ିକୁ ସୁଶାସନର ଗୋଟିଏ ଅଂଶ ଭାବେ ମଧ୍ୟ ବିଚାର କରି ପାରିବା । ଆଉ ଏଥିପାଇଁ ମୁଁ କହିବି କି କ ’ ଣ ଲକ୍ଷ୍ୟ ଥିଲା , କ ’ ଣ ହାସଲ କରାଯାଇ ପାରିଛି , ଆଉ ଏହାକୁ ନେଇ ଆପଣଙ୍କର ଦୃଷ୍ଟିକୋଣ ସୂକ୍ଷ୍ମ ହୋଇଥିବା ସତ୍ତ୍ୱେ ମଧ୍ୟ ମୁଁ ନିଶ୍ଚିତ ଭାବେ ଚାହିଁବି କି ଆମେ ଆଡଭାନ୍ସରେ ନିଜ ନିଜ ସଂସ୍ଥାନକୁ ସୁଦୃଢ଼ କରିବା ପାଇଁ କିଭଳି ଭାବେ ଆଗକୁ ବଢ଼ି ପାରିବୁ -ଆମେ ଏହା ପ୍ରୟାସ କରିବା ।


    ମୋତେ ଆଉ ଥରେ ପୁଣି- ଆଜି ଆପଣମାନଙ୍କ ଗହଣକୁ ଆସିବାର ସୁଯୋଗ ମିଳିଛି । ଆପଣମାନଙ୍କୁ ସମସ୍ତଙ୍କୁ ଦେଶର ଏକ ଉତ୍ତମ ସେବା କରିଥିବା ଯୋଗୁଁ ଶୁଭେଚ୍ଛା ଜଣାଉଛି । 2022ରେ ସ୍ୱାଧୀନତରେ 75 ବର୍ଷ ହେବ । କ ’ ଣ ସିଏଜି 2022 ସ୍ୱାଧୀନତାର 75 ବର୍ଷକୁ ଗୋଟିଏ ପ୍ରତିଷ୍ଠାନ ଭାବେ ଆମର ଲକ୍ଷ୍ୟ କ ’ ଣ ହେବ ? ଆମେ ଏହି ଅନୁଷ୍ଠାନକୁ କିପରି ଆହୁରି ଅଧିକ ବନ୍ଧୁତ୍ୱପୂର୍ଣ୍ଣ କରିବା ? ଅଧିକ କାର୍ଯ୍ୟକ୍ଷମ କିପରି କରି ପାରିବା ? ସୁଶାସନରେ କିପରି ଯୋଗଦାନ ରହିବ ? ଆମର ଏହି ଅନୁଭବର ଉପଯୋଗ ଖରାପ କଥା ଖୋଜିବା ହେଉଛି ଯାହାର ଶକ୍ତି , ତା ’ ର ଖରାପ କାର୍ଯ୍ୟକୁ ରୋକିବାର ମଧ୍ୟ ଶକ୍ତି ରହିଥାଏ । ଯାହାର ଖରାପ କାର୍ଯ୍ୟକୁ ରୋକିବାର ଶକ୍ତି ଥାଏ , ଯାହାକୁ ଖରାପ କାର୍ଯ୍ୟ ହେବାରୁ ବଞ୍ଚାଇବାର ମଧ୍ୟ ଶକ୍ତି ଥାଏ , କ ’ ଣ ଆମେ ଏହିସବୁ ଦିଗ ସହିତ ଯୋଡ଼ି ହୋଇ ଏହି ସମସ୍ତ ଏତେ ବଡ଼ ଅନୁଷ୍ଠାନକୁ ଆହୁରି ଅଧିକ ପ୍ରଭାବଶାଳୀ ଭାବେ ଉପଯୋଗ କରି ପାରିବା ? ଆଉ ମୁଁ ମାନୁଛି କି ହଁ , ସମ୍ଭବ ।


    ଆପଣମାନଙ୍କୁ ଲାଗୁଥିବ କି ଫାଇଲଗୁଡ଼ିକୁ ଦେଖି ଦେଖି ବିବ୍ରତ ହୋଇ ପଡ଼ୁଥିବେ ଆଉ ଏହି ପ୍ରଧାନମନ୍ତ୍ରୀ ନୂଆ ଚାରୋଟି କାମ ଦେଇ କରି ଯାଉଛନ୍ତି , କିନ୍ତୁ ମୁଁ ମାନୁଛି , କି ପୁଣି ଆପଣମାନଙ୍କର ଏହି ଯେଉଁ ବୋଝ ଅଛି , ତାହା ନିଜକୁ ନିଜେ ହ୍ରାସ ପାଇବ । ଆଉ ଆପଣମାନଙ୍କୁ ଆତ୍ମ ସନ୍ତୋଷ ହେବ କି ଆପଣ ଆଉ ଯେଉଁ ଯୋଗଦାନ ଦେଇଛନ୍ତି ତାହା ଆନୁଷ୍ଠାନିକ ହୋଇ ଯାଇଛି ଯେଭଳି ଭାବେ ଦେଶର ନକ୍ସାକୁ ଯେଉଁ ଏକ ଚିନ୍ତାଧାରା ରହିଛି ତାକୁ ବଦଳାଇବାରେ ବହୁତ ବଡ଼ ଭୂମିକା ରହିଛି , ଆଉ ଏହା ହୋଇ ପାରିବ ।


    ଏହି ଆଶା ସହିତ ମୋର ଆପଣମାନଙ୍କୁ ବହୁତ ବହୁତ ଶୁଭକାମନା ।


    ବହୁତ-ବହୁତ ଧନ୍ୟବାଦ!!!


    **********

    
    
    (Release ID: 1593257) Visitor Counter : 17