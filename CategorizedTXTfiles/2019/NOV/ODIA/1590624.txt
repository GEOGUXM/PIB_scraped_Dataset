      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୋଲକାତାରେ ପଞ୍ଚମ ଭାରତ ଆନ୍ତର୍ଜାତିକ ବିଜ୍ଞାନ ଉତ୍ସବକୁ ଭିଡିଓ କନଫରେନ୍ସିଂ ମାଧ୍ୟମରେ ଉଦଘାଟନ କଲେ ପ୍ରଧାନମନ୍ତ୍ରୀ
      Posted On: 05 NOV 2019 4:20PM by PIB Bhubaneshwar


    କୋଲକାତାଠାରେ ଅନୁଷ୍ଠିତ ପଞ୍ଚମ ଭାରତ ଆନ୍ତର୍ଜାତିକ ବିଜ୍ଞାନ ଉତ୍ସବକୁ ଆଜି ଭିଡିଓ କନଫରେନ୍ସିଂ ମାଧ୍ୟମରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଉଦଘାଟନ କରିଛନ୍ତି ।


    ଏହି ସମାରୋହକୁ ସମ୍ବୋଧନ କରି ପ୍ରଧାନମନ୍ତ୍ରୀ କହିଲେ ଯେ ଏହି ଉତ୍ସବର ପ୍ରସଙ୍ଗ ହେଉଛି ଗବେଷଣା , ଉଦ୍ଭାବନ, ବିଜ୍ଞାନ ଦ୍ଵାରା ଦେଶର ସଶକ୍ତିକରଣ ( RISEN ) ଯାହାକି , ଏକବିଂଶ ଶତାବ୍ଦୀରେ ଦେଶର ଆଶାକୁ ସାକାର କରିବ ।


    ସେ କହିଲେ ଯେ ସମାଜ ଉପରେ ବିଜ୍ଞାନ ଓ ପ୍ରଯୁକ୍ତି ବିଦ୍ୟାର ଏକ ପ୍ରମୁଖ ପ୍ରଭାବ ରହିଛି ଏବଂ ସେଥିପାଇଁ ଉଭୟ ଉଦ୍ଭାବନ ଓ ନୂତନତାକୁ ସରକାର ଆନୁଷ୍ଠାନିକ ସମର୍ଥନ ପ୍ରଦାନ କରୁଛନ୍ତି ।


    ବିଜ୍ଞାନ ଓ ପ୍ରଯୁକ୍ତି ବିଦ୍ୟା ପାଇଁ ଉତ୍ତମ ପରିବେଶ ସମ୍ବନ୍ଧରେ ଗୁରୁତ୍ୱାରୋପ କରି ସେ କହିଲେ ଯେ ଦେଶରେ ନୂତନତାକୁ ସମର୍ଥନ କରିବା ପାଇଁ ସମସ୍ତ ପ୍ରକାରର ପ୍ରୟାସ କରାଯାଉଛି । ଏ ପ୍ରସଙ୍ଗରେ ସେ ପ୍ରକାଶ କରିଥିଲେ ଯେ 5 ହଜାରରୁ ଉର୍ଦ୍ଧ୍ଵ ଅଟଳ ଟିଙ୍କରିଙ୍ଗ ଲ୍ୟାବ ଓ 200ରୁ ଉର୍ଦ୍ଧ୍ଵ ଅଟଳ ଇନକ୍ୟୁବେସନ କେନ୍ଦ୍ର ପ୍ରତିଷ୍ଠା କରାଯାଇଛି ।


    ପ୍ରଧାନମନ୍ତ୍ରୀ କହିଲେ , “ ବିଜ୍ଞାନ ଆମ ଜୀବନକୁ କିପରି ଭାବେ ସହଜ କରିବାରେ ସହାୟକ ହେବ ସେ ନେଇ ଆମେ ଚିନ୍ତା କରିବା ଆବଶ୍ୟକ । ସମାଜ ପାଇଁ ବିଜ୍ଞାନର ଅନେକ ଆବଶ୍ୟକତା ରହିଛି । ପ୍ରତ୍ୟେକ ବୈଜ୍ଞାନିକ ଏବଂ ନାଗରିକ ଏ ଦିଗରେ ଚିନ୍ତା କରି କାର୍ଯ୍ୟ କଲେ , ଦେଶ ଉନ୍ନତି କରିବ । ”


    ବିଜ୍ଞାନ ଆମକୁ ପ୍ରଦାନ କରୁଥିବା ଦୀର୍ଘକାଳୀନ ସମାଧାନ ଓ ଲାଭ ଉପରେ ଧ୍ୟାନ ଦେବା ପାଇଁ ପ୍ରଧାନମନ୍ତ୍ରୀ ସମସ୍ତଙ୍କୁ ଉତ୍ସାହିତ କରିଥିଲେ । ସେ କହିଲେ , “ ଆନ୍ତର୍ଜାତିକ ଆଇନ ଓ ଗୁଣବତ୍ତାକୁ ନେଇ ତୁମକୁ ନିୟମିତ ଭାବେ ସତର୍କ ରହିବା ଉଚିତ । ”


    ସେ କହିଲେ , “ ଆମେ ସମସ୍ତେ ଭଲ ଭାବେ ଜାଣିଛୁ ଯେ ପ୍ରଯୁକ୍ତି ବିଦ୍ୟା ହେଉଛି ଦୁଇଟି ବିଷୟର ସମିଶ୍ରଣ । ପ୍ରଥମଟି ହେଲା ସମସ୍ୟା ଓ ଅନ୍ୟଟି ଏହାର ସମାଧାନ । ”


    ସେ କହିଲେ , “ ବିଜ୍ଞାନ କ୍ଷେତ୍ରରେ କୌଣସି ବିଫଳତା ନାହିଁ । ଏଥିରେ ରହିଛି କେବଳ ଉଦ୍ୟମ , ପରୀକ୍ଷଣ ଓ ସଫଳତା । କାମ କରିବା ସମୟରେ ଏହି କଥା ମନରେ ରଖିଲେ ନିଜର ବୈଜ୍ଞାନିକ ଅନୁସନ୍ଧାନ କିମ୍ବା ନିଜ ଜୀବନରେ କୌଣସି ସମସ୍ୟାର ସମ୍ମୁଖୀନ ହେବାକୁ ପଡିନଥାଏ । ”


    *************

    
    
    (Release ID: 1590624) Visitor Counter : 23