      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନବ ନିର୍ବାଚିତ ଶ୍ରୀଲଙ୍କା ରାଷ୍ଟ୍ରପତି ଶ୍ରୀ ଗୋଟାବାୟା ରାଜପକ୍ଷେଙ୍କୁ ଅଭିନନ୍ଦନ ଜଣାଇଲେ ପ୍ରଧାନମନ୍ତ୍ରୀ
      Posted On: 17 NOV 2019 6:01PM by PIB Bhubaneshwar


    ଗତକାଲି ଶ୍ରୀଲଙ୍କାରେ ଆୟୋଜିତ ରାଷ୍ଟ୍ରପତି ନିର୍ବାଚନରେ ଶ୍ରୀ ଗୋଟାବାୟା ରାଜପକ୍ଷେଙ୍କ ବିଜୟ ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ତାଙ୍କୁ ଟେଲିଫୋନ କରି ଅଭିନନ୍ଦନ ଜଣାଇଛନ୍ତି ।


    ଭାରତର ଜନସାଧାରଣ ଓ ନିଜ ପକ୍ଷରୁ ଶୁଭକାମନା ଜଣାଇ ପ୍ରଧାନମନ୍ତ୍ରୀ ବିଶ୍ୱାସ ବ୍ୟକ୍ତ କରିଥିଲେ ଯେ ତାଙ୍କ କୁଶଳ ନେତୃତ୍ୱରେ ଶ୍ରୀଲଙ୍କାର ଜନସାଧାରଣ ଶାନ୍ତି ଓ ସମୃଦ୍ଧି ମାର୍ଗରେ ଆଗକୁ ବଢ଼ିବେ । ଭାରତ ଓ ଶ୍ରୀଲଙ୍କା ମଧ୍ୟରେ ପ୍ରାଚୀନ ସାଂସ୍କୃତିକ ଓ ଐତିହାସିକ ସମ୍ପର୍କ ଅଧିକ ମଜଭୁତ ହେବ । ଏହି ବିଷୟରେ ଶ୍ରୀଲଙ୍କା ସରକାରଙ୍କ ସହ ଲଗାତାର କାମ କରିବା ନେଇ ଭାରତର ପ୍ରତିବଦ୍ଧତାକୁ ପ୍ରଧାନମନ୍ତ୍ରୀ ଦୋହରାଇଥିଲେ ।


    ଶ୍ରୀ ରାଜପକ୍ଷେ ପ୍ରଧାନମନ୍ତ୍ରୀଙ୍କୁ ତାଙ୍କ ଶୁଭକାମନା ପାଇଁ ଧନ୍ୟବାଦ ଜଣାଇଥିଲେ । ସେ ବିକାଶ ଓ ସୁରକ୍ଷା ସୁନିଶ୍ଚିତ କରିବା ପାଇଁ ଭାରତ ସହିତ ମିଶି କାମ କରିବା ନେଇ ନିଜର ତତ୍ପରତା ମଧ୍ୟ ବ୍ୟକ୍ତ କରିଥିଲେ । ନିଜ ସୁବିଧା ଅନୁସାରେ ଖୁବଶୀଘ୍ର ଭାରତ ଗସ୍ତରେ ଆସିବା ପାଇଁ ପ୍ରଧାନମନ୍ତ୍ରୀ ଶ୍ରୀ ରାଜପକ୍ଷେଙ୍କୁ ନିମନ୍ତ୍ରଣ କରିଥିଲେ । ଶ୍ରୀ ରାଜପକ୍ଷେ ମଧ୍ୟ ଏହି ନିମନ୍ତ୍ରଣ ସ୍ୱୀକାର କରିଥିଲେ ।


    ************

    
    
    (Release ID: 1592033) Visitor Counter : 6