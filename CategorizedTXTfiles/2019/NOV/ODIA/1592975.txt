      କ୍ୟାବିନେଟ

      ସ୍ୱାସ୍ଥ୍ୟ ଓ ଔଷଧ କ୍ଷେତ୍ରରେ ସହଯୋଗ ପାଇଁ ଭାରତ ଓ କୋମୋରୋସ ମଧ୍ୟରେ ଅକ୍ଟୋବର 11, 2019ରେ ସ୍ୱାକ୍ଷରିତ ବୁଝାମଣା ପ୍ରସ୍ତାବକୁ ପିଛିଲା ଭାବେ କ୍ୟାବିନେଟର ମଞ୍ଜୁରି
      Posted On: 20 NOV 2019 8:53PM by PIB Bhubaneshwar


    ସ୍ୱାସ୍ଥ୍ୟ ଓ ଔଷଧ କ୍ଷେତ୍ରରେ ସହଯୋଗ ପାଇଁ ଭାରତ ଓ କୋମୋରୋସ ମଧ୍ୟରେ ସ୍ୱାକ୍ଷରିତ ବୁଝାମଣା ପ୍ରସ୍ତାବକୁ ପିଛିଲା ଭାବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ମଞ୍ଜୁରି ପ୍ରଦାନ କରିଛନ୍ତି । ଏହି ପ୍ରସ୍ତାବ ଉପରେ ଅକ୍ଟୋବର 11 , 2019ରେ ଭାରତର ଉପରାଷ୍ଟ୍ରପତିଙ୍କ କୋମୋରୋସ ଗସ୍ତ ସମୟରେ ମୋରୋନୀଠାରେ ସ୍ୱାକ୍ଷର କରାଯାଇଥିଲା ।


    ବୁଝାମଣା ପତ୍ରରେ ସହଯୋଗର ନିମ୍ନଲିଖିତ କ୍ଷେତ୍ରକୁ ସାମିଲ କରାଯାଇଛି:


    1) ପ୍ରଶିକ୍ଷଣ ଓ କ୍ଷମତା ନିର୍ମାଣ


    2) ଅଭିଜ୍ଞତାର ଆଦାନ ପ୍ରଦାନ


    3) ସଂସ୍ଥାଗତ ସ୍ତରରେ ହସପିଟାଲ ଗୁଡ଼ିକୁ ଉନ୍ନତ କରିବା ଏବଂ ହସପିଟାଲ ପରିଚାଳନା


    4) କର୍କଟ ବିଜ୍ଞାନରେ ଚିକିତ୍ସା ସେବା ତଥା ଯନ୍ତ୍ରଣା ନିବାରକ ସମ୍ବନ୍ଧୀୟ ଦୃଷ୍ଟି


    5) ସଂକ୍ରାମକ ଓ ଅଣ-ସଂକ୍ରାମକ ରୋଗ


    6) ଫାର୍ମାସ୍ୟୁଟିକାଲ ଉତ୍ପାଦ , ସାମଗ୍ରୀ ତଥା ଜୈବ ଚିକିତ୍ସା ଉତ୍ପାଦର କ୍ରୟ


    7) ରକ୍ତ ଆଦାନ ପ୍ରଦାନର 3ଟି ୟୁନିଟ ଖୋଲିବା ପାଇଁ ସହାୟତା


    8) ଏକ ଜନ ସ୍ୱାସ୍ଥ୍ୟ ପ୍ରୟୋଗଶାଳା ଖୋଲିବା ପାଇଁ ସହାୟତା


    9) ଟେଲି ଔଷଧକୁ ଲାଗୁ କରିବାରେ ସହାୟତା


    10) ସ୍ୱାସ୍ଥ୍ୟ କ୍ଷେତ୍ରରେ ଘରୋଇ ନିବେଶକୁ ପ୍ରୋତ୍ସାହନ ପ୍ରଦାନ


    11) ପାରସ୍ପରିକ ସହମତି ଦ୍ୱାରା ସ୍ଥିର କରାଯାଇଥିବା ସହଯୋଗର ଭିନ୍ନ କ୍ଷେତ୍ର


    ଏସବୁ କ୍ଷେତ୍ରରେ ସହଯୋଗର ବିସ୍ତୃତ ବ୍ୟାଖ୍ୟା କରିବା ଏବଂ ବୁଝାମଣା ପତ୍ରର କାର୍ଯ୍ୟାନ୍ୱୟନ ଉପରେ କଡା ନଜର ରଖିବା ପାଇଁ ଏକ କାର୍ଯ୍ୟ ସମୂହ ଗଠନ କରାଯିବ ।


    **********

    
    
    (Release ID: 1592975) Visitor Counter : 11