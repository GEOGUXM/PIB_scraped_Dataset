      କ୍ୟାବିନେଟ

      ପଞ୍ଚଦଶ ଅର୍ଥ ଆୟୋଗଙ୍କ କାର୍ଯ୍ୟକାଳ ଓ ପରିସର ବୃଦ୍ଧି ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 27 NOV 2019 8:29PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି କେନ୍ଦ୍ର କ୍ୟାବିନେଟ ପଞ୍ଚଦଶ ଅର୍ଥ ଆୟୋଗଙ୍କ କାର୍ଯ୍ୟକାଳ ବୃଦ୍ଧି ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ଏହି ମଞ୍ଜୁରି ଫଳରେ ପଞ୍ଚଦଶ ଅର୍ଥ ଆୟୋଗ ପ୍ରଥମ ଆର୍ଥିକ ବର୍ଷ 2020-21 ଲାଗି ପ୍ରଥମ ରିପୋର୍ଟ ଦାଖଲ କରିବା ଏବଂ 2021-22 ଠାରୁ 2025-26 ଆର୍ଥିକ ବର୍ଷ ପର୍ଯ୍ୟନ୍ତ ଅବଧିର ଚୁଡ଼ାନ୍ତ ରିପୋର୍ଟ 30 ଅକ୍ଟୋବର 2020 ସୁଦ୍ଧା ଉପସ୍ଥାପନ କରିବାରେ ସକ୍ଷମ ହେବେ ।


    କାର୍ଯ୍ୟକାଳ ସମ୍ପ୍ରସାରଣ ଫଳରେ ଅର୍ଥ ଆୟୋଗ 2020ରୁ 2026 ଅବଧି ପାଇଁ ନିଜ ସୁପାରିସକୁ ଅନ୍ତିମ ରୂପ ଦେଇପାରିବେ । ଏଥିସହିତ ସଂସ୍କାର ଓ ନୂତନ ବାସ୍ତବିକତାକୁ ଧ୍ୟାନରେ ରଖି ଆର୍ଥିକ ପୂର୍ବାନୁମାନ ପାଇଁ ବିଭିନ୍ନ ତୁଳନୀୟ ଆକଳନର ନିରୀକ୍ଷଣ କରିବାରେ ସକ୍ଷମ ହୋଇପାରିବେ ।


    ଆଦର୍ଶ ଆଚରଣ ସଂହିତା କାରଣରୁ ଲାଗୁ ହୋଇଥିବା ପ୍ରତିବନ୍ଧକ ହଟିବା ପରେ ଏଇ ନିକଟରେ ଅର୍ଥ ଆୟୋଗ ବିଭିନ୍ନ ରାଜ୍ୟ ଗସ୍ତ ସମ୍ପୂର୍ଣ୍ଣ କରିଛନ୍ତି । ଯଦ୍ଦ୍ୱାରା ରାଜ୍ୟଗୁଡ଼ିକର ଆବଶ୍ୟକତାର ବ୍ୟାପକ ଆକଳନ ପ୍ରଭାବିତ ହୋଇଛି ।


    ଆୟୋଗଙ୍କ ବିଚାରଯୋଗ୍ୟ ବିଷୟ ବ୍ୟାପକ ହୋଇଥିବାରୁ ଏହାର ଉଦ୍ଦେଶ୍ୟକୁ ଯାଞ୍ଚ କରିବା ଏବଂ ରାଜ୍ୟର ଆବଶ୍ୟକତା ଅନୁଯାୟୀ ଏହାକୁ ପ୍ରସ୍ତୁତ କରିବା ଲାଗି କେନ୍ଦ୍ର ସରକାରଙ୍କୁ ଅତିରିକ୍ତ ସମୟ ଆବଶ୍ୟକ ।


    ଯେଉଁ ଅବଧି ମଧ୍ୟରେ ଆୟୋଗଙ୍କ ସୁପାରିସ ଲାଗୁ ହୋଇଛି ସେଥିରେ ପ୍ରସ୍ତାବିତ ସମ୍ପ୍ରସାରଣ ଫଳରେ ରାଜ୍ୟ ଓ କେନ୍ଦ୍ର ସରକାରଙ୍କ ପାଇଁ ମଧ୍ୟ ଅବଧି ସମ୍ବଳ ଯୋଜନା ପ୍ରସ୍ତୁତ କରିବାରେ ସୁବିଧା ହେବ । 1 ଏପ୍ରିଲ , 2021 ପରେ ଆୟୋଗଙ୍କ ପାଇଁ 5 ବର୍ଷର କଭରେଜ ଉପଲବ୍ଧ ହେବା ଫଳରେ ରାଜ୍ୟ ଓ କେନ୍ଦ୍ର ସରକାର ଉଭୟଙ୍କୁ ମଧ୍ୟମ ଠାରୁ ଆରମ୍ଭ କରି ଦୀର୍ଘ ଅବଧି ପାଇଁ ଆର୍ଥିକ ଦୃଷ୍ଟିକୋଣ ସହିତ ନିଜ ଯୋଜନା ପ୍ରସ୍ତୁତ କରିବାରେ ସହାୟତା ମିଳିପାରିବ । ଏଥିସହିତ ମଧ୍ୟବର୍ତ୍ତୀ ଆକଳନ ଓ ସୁଧାର ଲାଗି ଯଥେଷ୍ଟ ସମୟ ଉପଲବ୍ଧ ହେବ ।


    ଏହା ଅନୁମାନ କରାଯାଉଛି ଯେ ଚଳିତ ଆର୍ଥିକ ବର୍ଷରେ ଆରମ୍ଭ କରାଯାଇଥିବା ଆର୍ଥିକ ସଂସ୍କାରର ପ୍ରଭାବ 2020-21ର ପ୍ରଥମ ତ୍ରୈମାସର ଶେଷରେ ମିଳିବାକୁ ଥିବା ତଥ୍ୟରେ ପ୍ରତିଫଳିତ ହେବ ।


    **********


    

    
    (Release ID: 1593925) Visitor Counter : 16