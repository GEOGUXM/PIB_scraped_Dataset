      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସଂସଦର ଶୀତକାଳୀନ ଅଧିବେଶନ ପୂର୍ବରୁ ଗଣମାଧ୍ୟମକୁ ପ୍ରଧାନମନ୍ତ୍ରୀଙ୍କ ବିବୃତି
      Posted On: 18 NOV 2019 6:03PM by PIB Bhubaneshwar


    ନମସ୍କାର ବନ୍ଧୁଗଣ ,


    ଏହା ହେଉଛି 2019ର ଶେଷ ଏବଂ ମହତ୍ୱପୂର୍ଣ୍ଣ ଅଧିବେଶନ । କାରଣ ରାଜ୍ୟସଭାର ଏହା ହେଉଛି 250ତମ ଅଧିବେଶନ । ନିଜ ଯାତ୍ରାର ଅନେକ ପ୍ରେରଣାପ୍ରଦ ସ୍ମୃତି ସହିତ ରାଜ୍ୟସଭାର 250ତମ ଅଧିବେଶନ ପ୍ରାରମ୍ଭ ହେଉଛି । ଏହିପରି ଏହି ଅଧିବେଶନ ସମୟରେ 26 ତାରିଖରେ ଆମ ସମ୍ବିଧାନ ଦିବସ ପଡିବ । ଏହା ଆମ ସମ୍ବିଧାନର 70ତମ ବର୍ଷ ହେବ । ଏହି ସମ୍ବିଧାନ ଦେଶର ଏକତା , ଅଖଣ୍ଡତା , ବିବିଧତା ଓ ସୌନ୍ଦର୍ଯ୍ୟକୁ ନିଜ ଭିତରେ ଜାବୁଡି ଧରିଛି ଏବଂ ଦେଶ ପାଇଁ ଏହା ହେଉଛି ପ୍ରେରଣାର ଉତ୍ସ । ତେଣୁ ସମ୍ବିଧାନର 70ତମ ବର୍ଷ , ଯାହାକି ସଦନ ମାଧ୍ୟମରେ ଦେଶବାସୀଙ୍କ ପାଇଁ ଏକ ଜାଗୃତିର ଅବସର ହୋଇପାରେ । ଗତକାଲି ପାଖାପାଖି ସମସ୍ତ ଦଳର ନେତାଙ୍କୁ ଭେଟିବାର ସୁଯୋଗ ମିଳିଥିଲା ଏବଂ ଏହି ଅଧିବେଶନ ମଧ୍ୟ , ଯେପରି ଗତ ଥର ନୂଆ ସରକାର ଗଠନ ହେବା ପରେ ସମସ୍ତ ଦଳଙ୍କ ସହଯୋଗ କାରଣରୁ , ସମସ୍ତ ମାନନୀୟ ସାଂସଦଙ୍କ ସହଯୋଗ କାରଣରୁ , ସମସ୍ତଙ୍କ ସକ୍ରିୟ ଓ ସକାରାତ୍ମକ ଭୂମିକା କାରଣରୁ ଅଦ୍ଭୁତପୂର୍ବ ସଫଳତା ହାସଲ କରିଥିଲା । ଆଉ ମୋତେ ସାର୍ବଜନୀନ ଭାବେ ଗର୍ବର ସହ କହିବା ଆବଶ୍ୟକ ଯେ ଏହି ସଫଳତା ସରକାରଙ୍କର ନୁହେଁ , ଏହି ସଫଳତା ଶାସକ ଦଳର ନୁହେଁ , ଏହି ସଫଳତା ହେଉଛି ସମଗ୍ର ସଦନର ଏବଂ ସମସ୍ତ ସାଂସଦ ଏହାର ହକଦାର । ଏଥିପାଇଁ ପୁଣି ଥରେ ସକାରାତ୍ମକ ଓ ସକ୍ରିୟ ଭୂମିକା ପାଇଁ ସମସ୍ତ ସାଂସଦଙ୍କୁ କୃତଜ୍ଞତା ବ୍ୟକ୍ତ କରୁଛି ଓ ଆଶା କରୁଛି କି ଏହି ଅଧିବେଶନ ମଧ୍ୟ ଦେଶର ବିକାଶ ଯାତ୍ରାରେ ତଥା ଦେଶକୁ ଗତି ପ୍ରଦାନ କରିବାରେ ସହାୟକ ହେବ । ସମଗ୍ର ବିଶ୍ୱ ଯେପରି ଦ୍ରୂତ ଗତିରେ ଆଗକୁ ବଢ଼ୁଛି ତା ’ ସହିତ ପାଦ ମିଳେଇବାର ସାମର୍ଥ୍ୟ ମଧ୍ୟ ଆମେ ଆମ ସଂସଦରୁ ଲାଭ କରୁ ।


    ଆମେ ସବୁ ବିଷୟରେ ଖୋଲା ଖୋଲି ଭାବେ ଆଲୋଚନା କରିବାକୁ ଚାହୁଁ । ଉତ୍ତମରୁ ଉତ୍ତମ ବିତର୍କ ହେବା ଆବଶ୍ୟକ । ବାଦବିବାଦ ହେଉ , ସମ୍ବାଦ ହେଉ , ପ୍ରତ୍ୟେକ ସାଂସଦ ସେମାନଙ୍କର ବୌଦ୍ଧିକ ଶକ୍ତିର ପ୍ରଚୁର ମାତ୍ରାରେ ଉପଯୋଗ କରନ୍ତୁ । ଆଉ ସଦନ ମଧ୍ୟ ଚର୍ଚ୍ଚାକୁ ସମୃଦ୍ଧ କରିବାରେ ଯୋଗଦାନ ଦେଉ ଏବଂ ଏଥିରୁ ଯେଉଁ ଅମୃତ ବାହାରିଥାଏ ତାହା ଦେଶର ଉଜ୍ଜ୍ୱଳ ଭବିଷ୍ୟତ ପାଇଁ କାମରେ ଆସେ । ଏହି ଶୁଭକାମନା ସହିତ ଆପଣ ସମସ୍ତଙ୍କୁ ମୁଁ ଅନେକ-ଅନେକ ଧନ୍ୟବାଦ ଜଣାଉଛି ।


    *********


    

    
    (Release ID: 1592037) Visitor Counter : 10