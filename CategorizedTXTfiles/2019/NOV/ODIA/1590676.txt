      କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ

      ଆମଦାନୀ ହେଉଥିବା ପିଆଜ ଉପରେ ଧୂମ ବିଶୋଧନ ସର୍ତ୍ତାବଳୀକୁ କୋହଳ କଲା କୃଷି ମନ୍ତ୍ରଣାଳୟ
      Posted On: 06 NOV 2019 8:03PM by PIB Bhubaneshwar


    ଦେଶରେ ବର୍ତ୍ତମାନ ପିଆଜ ଦର ବୃଦ୍ଧିକୁ ନେଇ ଜନସାଧାରଣ ଭୋଗୁଥିବା ସମସ୍ୟାର ମୁକାବିଲା ଲାଗି ଆମଦାନୀ ହେଉଥିବା ପିଆଜ ଉପରେ ଧୂମ ବିଶୋଧନ ଏବଂ ସମର୍ଥନ ସର୍ତ୍ତାବଳୀକୁ କୋହଳ କରିବା ଲାଗି କୃଷି ମନ୍ତ୍ରଣାଳୟ ନିଷ୍ପତ୍ତି ନେଇଛି । ପ୍ଲାଂଟ କ୍ୱାରେଂଟିନ ନିର୍ଦ୍ଦେଶନାମା , 2003 ଆଧାରରେ ନିମ୍ନୋକ୍ତ ସର୍ତ୍ତାବଳୀ ଅନୁଯାୟୀ 30 ନଭେମ୍ବର ପର୍ଯ୍ୟନ୍ତ ଏହି ରିହାତି ଦିଆଯିବା ଲାଗି ନିଷ୍ପତ୍ତି ହୋଇଛି ।


    1. ବିନା ଧୂମ ବିଶୋଧନ ଏବଂ ସମର୍ଥନରେ ଭାରତୀୟ ବନ୍ଦରରେ ପହଁଚିଥିବା ପିଆଜର ଧୂମ ବିଶୋଧନ ଜଣେ ମାନ୍ୟତାପ୍ରାପ୍ତ ବିଶୋଧକଙ୍କ ଜରିଆରେ ଆମଦାନୀକାରୀ କରାଇବେ । ଏହି ସାମଗ୍ରୀକୁ କ୍ୱାରେଂଟିନ ଅଧିକାରୀଙ୍କ ଦ୍ୱାରା ଅନୁଧ୍ୟାନ କରାଯିବ ଏବଂ ଏଥିରେ କୌଣସି ଜୀବାଣୁ ଓ ରୋଗ ନଥିବା ଜଣାପଡ଼ିଲେ ଏହାକୁ ଭାରତୀୟ ବଜାରକୁ ଛଡ଼ାଯିବ ।


    2. ପିକ୍ୟୁ ଅର୍ଡର , 2003 ଅଧୀନରେ ରପ୍ତାନି ନିୟମର ଅନୁପାଳନ ନକଲେ ଲାଗୁ ହେଉଥିବା 4 ଥରର ଅତିରିକ୍ତ ନିରୀକ୍ଷଣ ଫି ’ ଏପରି ପିଆଜ ଉପରେ ଲାଗୁ ହେବ ନାହିଁ ।


    **********


    

    
    (Release ID: 1590676) Visitor Counter : 4