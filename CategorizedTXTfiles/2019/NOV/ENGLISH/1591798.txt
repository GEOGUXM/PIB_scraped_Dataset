      कौशल विकास एवं उद्यमिता मंत्रालय

      कौशल विकास मंत्री डॉ. महेंद्र नाथ पांडे ने इंडियास्किल्स 2020 प्रतियोगिता के लिए ऑनलाइन पंजीकरण शुरु करने की घोषणा
      Posted On: 15 NOV 2019 5:39PM by PIB Delhi


    कौशल विकास और उद्यमिता मंत्री डॉ. महेंद्र नाथ पांडे ने इंडिया स्किल्स 2020 प्रतियोगिता के लिए ऑनलाइन पंजीकरण शुरू करने की घोषणा की है । यह एक द्विवार्षिक प्रतियोगिता है , जिसके माध्‍यम से देश में प्रतिभाओं को खोजना है और उन्हें राष्ट्रीय और अंतर्राष्ट्रीय स्‍तर की प्रतियोगिताओं में अपने कौशल का प्रदर्शन करने के लिए एक मंच प्रदान करना है।


    इंडिया स्किल्स 2020 कुशल और प्रतिभाशाली भारतीय युवाओं को 50 से अधिक कौशल में क्षेत्रीय और राष्ट्रीय स्तर की प्रतियोगिताओं में अपनी क्षमताओं का प्रदर्शन करने के लिए एक मंच प्रदान करता है। प्रतियोगिताओं के क्षेत्रीय चरण चार जोनों में आयोजित किए जायेंगे , जिसका समापन दिल्ली में राष्ट्रीय स्‍तर की प्रतियोगिता में होगा। इंडिया स्किल्स के विजेताओं को 2021 में चीन में आयोजित होने वाली वर्ल्ड स्किल्स इंटरनेशनल प्रतियोगिता में देश का प्रतिनिधित्व करने का मौका मिलेगा।


    कौशल विकास और उद्यमिता मंत्री ने कहा , “ भारत को कौशल के मामले में विश्‍व की राजधानी बनाने की हमारी प्रतिबद्धता के अनुरूप , इंडिया स्किल्स का उद्देश्य भारत में युवाओं की मदद करना है , जो इस मंच को अपनी प्रतिभा दिखाने के लिए अवसर के रूप में इस्‍तेमाल कर सकते हैं। इंडिया स्किल्स 2018 प्रतियोगिता काफी सफल रही थी। ऐसे में हमें इंडिया स्किल्स 2020 से भी काफी अपेक्षाएं हैं , इसमें इस बार बड़ी संख्‍या में भागीदारी देखने को मिलेगी। इसमें एक पावर पैक टीम होगी। ‘ मैं सभी उम्मीदवारों को शुभकामनाएं देता हूं और आशा करता हूं कि हम व्यावसायिक प्रशिक्षण में और अधिक कुशल लोग तैयार कर सकेंगे ”


    इच्छुक उम्मीदवार इस वेबसाइट पते पर www.worldskillsindia.co.in ऑनलाइन पंजीकरण कर सकते हैं। प्रतियोगिता के लिए आयु सीमा 1 जनवरी 1999 को या उसके बाद जन्‍में युवाओं के लिए है। प्रतिभागी मेक्ट्रोनिक्स , विनिर्माण टीम चुनौती , वैमानिकी इंजीनियरिंग , क्लाउड कंप्यूटिंग , साइबर सुरक्षा , पाक , सौंदर्य चिकित्सा , बढ़ईगीरी , जल प्रौद्योगिकी और हेयर ड्रेसिंग जैसे 50 से अधिक कौशल व्‍यवसायों में भाग ले सकते हैं। जिला , राज्य और क्षेत्रीय स्तर पर आयोजित कौशल प्रतियोगिताओं के बाद 2020 में इंडिया स्किल्स नेशनल प्रतियोगिता का आयोजन किया जाएगा। प्रतियोगिताओं का आयोजन राज्यों द्वारा किया जाएगा और राष्ट्रीय कौशल विकास निगम इसमें भागीदार होगा। इंडिया स्किल्स प्रतियोगिताओं के साथ , एम्‍बीलिम्पिक्स ओलंपिक प्रतियोगिता का भी आयोजन किया जाएगा , जिसे विशेष रूप विकलांग व्यक्तियों को अपनी अनूठी प्रतिभाएं दिखाने का अवसर देने के लिए डिज़ाइन किया गया है।


    इंडिया स्किल्‍स 2018 के 22 विजेताओं और उनके विशेषज्ञों ने रूस के कज़ान में आयोजित वर्ल्‍ड स्‍किल्‍स इंटनेशनल 2019 में अपने उत्कृष्ट प्रदर्शन के साथ देश का प्रतिनिधित्व किया था। भारत ने इस प्रतियोगिता में एक स्वर्ण , एक रजत , दो कांस्य और 15 पदक जीते थे। वर्ल्ड स्किल्स इंटरनेशनल 2019 में भाग लेने वाले 63 देशों में से भारत 13 वें स्थान पर रहा। , यह प्रतिष्ठित कौशल चैंपियनशिप में देश के लिए सबसे अच्छा स्थान है। उनके उल्लेखनीय प्रदर्शन के लिए उन्हें प्रमाण पत्र और नकद पुरस्कार के साथ माननीय मंत्री द्वारा सम्मानित किया गया।


    इससे पहले इंडिया स्किल्स प्रतियोगिता 2018 में आयोजित की गई थी , जिसमें 22 राज्यों और 100 से अधिक कॉर्पोरेटों ने भाग लिया , जिसने 355 प्रतियोगियों को विभिन्न कौशल प्रतियोगिताओं में अपने कौशल दिखाने का मौका मिला।


    इंडिया स्किल्स 2020 के लिए आवेदन करने की शर्तें:


    1. इस प्रतियोगिता में 1 जनवरी , 1999 और उसके बाद जन्‍में उम्‍मीदवार मेकोट्रॉनिक्स , विनिर्माण टीम चुनौती , वैमानिकी इंजीनियरिंग , क्लाउड कंप्यूटिंग , साइबर सुरक्षा और जल प्रौद्योगिकी , आईटी नेटवर्क केबलिंग जैसे कौशलों से जुड़ी प्रतियोगिता में भाग ले सकते हैं।


    2. मोबाइल रोबोटिक्स , साइबर सुरक्षा , लैंडस्केप बागवानी , कंक्रीट निर्माण कार्य , और मेक्ट्रोनिक्स टीम कौशल प्रतियोगिताएं हैं जहां प्रतियोगिता के लिए 2 व्यक्तियों की टीम की आवश्यकता होगी।


    ****


    आरकेमीणा/आरएनएम/एएम/एमएस/आरएन- 4217

    
    
    (Release ID: 1591798) Visitor Counter : 232
    
    
      Read this release in: English