      रक्षा मंत्रालय

      मिलन 2020 के लिए एमपीसी विशाखापत्‍तनम में संपन्‍न
      Posted On: 09 NOV 2019 12:53PM by PIB Delhi


    मिलन अभ्‍यास के लिए मिड प्‍लानिंग कॉन्‍फ्रेंस (एमपीसी) 8 नवम्‍बर , 2019 को विशाखापत्‍तनम के मुख्‍यालय ईएनसी विशाखापत्‍तनम में संपन्‍न हो गया। इस तीन दिवसीय सम्‍मेलन में 17 मित्र विदेशी नौसेनाओं के 29 प्रतिनिधि मंडलों ने भाग लिया। उद्घाटन संबोधन के दौरान कमोडोर संजीव ईसार , कमोडोर मिलन ने मार्च 2020 में विशाखापत्‍तनम में आयोजित होने वाले मिलन 2020 के व्‍यापक कार्यक्रम का विवरण प्रस्‍तुत किया। सम्‍मेलन के दौरान प्रतिभागी देशों के शिष्‍टमंडलों के साथ मिलन 2020 के बंदरगाह एवं समुद्र चरण के दौरान योजनाबद्ध अभ्‍यास की संभावना पर विस्‍तार से चर्चा की गई।


    मिलन एक द्विवार्षिक बहुपक्षीय नौसेना अभ्‍यास की श्रृंखला है , जो 1995 में आरंभ हुई। यह पिछले वर्ष तक अंडमान एवं निकोबार कमान (एएनसी) में आयोजित किया जाता था , जिसे पहली बार अभ्‍यास की बढ़ती संभावना एवं जटिलता के साथ ईएनसी पर आयोजित किया जा रहा है। मिलन 2020 का उद्देश्‍य मित्र विदेशी नौसेना के बीच व्‍यावसायिक संपर्कों को बढ़ाना एवं सामुद्रिक क्षेत्र में एक-दूसरे की शक्तियों तथा सर्वश्रेष्‍ठ प्रचलनों से सीख हासिल करना है। यह कार्यक्रम आपसी हितों के क्षेत्रों में एक-दूसरे से परस्‍पर संपर्क बनाए रखने के लिए मित्र विदेशी नौसेनाओं के ऑपरेशनल कमांडरों के लिए भी एक उल्‍लेखनीय अवसर उपलब्‍ध कराएगा।


    ***


    आर.के.मीणा/आरएनएम/एएम/एसकेजे/एसएस– 41 13
    

    
    (Release ID: 1591185) Visitor Counter : 367
    
    
      Read this release in: English