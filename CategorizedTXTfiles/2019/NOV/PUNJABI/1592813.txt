      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਭਾਰਤ ਸਰਕਾਰ (ਕਾਰਜ ਸੰਚਾਲਨ) ਨਿਯਮ, 1961 ਦੇ ਨਿਯਮ-12 ਤਹਿਤ ਪ੍ਰਵਾਨਿਤ ਪ੍ਰਸਤਾਵ ਨੂੰ ਕਾਰਜ ਉਪਰੰਤ ਪ੍ਰਵਾਨਗੀ ਦਿੱਤੀ
      ਇਹ ਪ੍ਰਸਤਾਵ ਜੰਮੂ ਅਤੇ ਕਸ਼ਮੀਰ ਪੁਨਰਗਠਨ ਐਕਟ-2019 ਦੀ ਧਾਰਾ-3 ਦੇ ਪ੍ਰਾਵਧਾਨਾਂ ਨੂੰ ਪ੍ਰਭਾਵਸ਼ਾਲੀ ਬਣਾਉਣ ਨਾਲ ਸਬੰਧਿਤ ਮੁਸ਼ਕਿਲਾਂ ਨੂੰ ਸਮਾਪਤ ਕਰਨ ਨਾਲ ਸਬੰਧਿਤ ਹੈ

      Posted On: 20 NOV 2019 10:43PM by PIB Chandigarh

    ਸੰਸਦ ਦੀ ਸਿਫਾਰਸ਼ ਦੇ ਅਧਾਰ ‘ਤੇ ਰਾਸ਼ਟਰਪਤੀ ਨੇ ਭਾਰਤੀ ਸੰਵਿਧਾਨ ਦੀ ਧਾਰਾ-370 ਤਹਿਤ ਐਲਾਨ ਜਾਰੀ ਕੀਤਾ ਅਤੇ ਜੰਮੂ ਅਤੇ ਕਸ਼ਮੀਰ ਪੁਨਰਗਠਨ ਐਕਟ, 2019 ਨੂੰ ਪ੍ਰਵਾਨਗੀ ਦਿੱਤੀ। ਉਸੇ ਅਨੁਸਾਰ 31 ਅਕਤੂਬਰ, 2019 ਨੂੰ ਸਾਬਕਾ ਜੰਮੂ ਅਤੇ ਕਸ਼ਮੀਰ ਰਾਜ ਦਾ ਪੁਨਰਗਠਨ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਜੰਮੂ ਅਤੇ ਕਸ਼ਮੀਰ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਲੱਦਾਖ ਦੇ ਰੂਪ ਵਿੱਚ ਕੀਤਾ ਗਿਆ ਹੈ।


    ਨਵੇਂ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਲੱਦਾਖ ਵਿੱਚ ਕਰਗਿਲ ਅਤੇ ਲੇਹ, ਦੋ ਜ਼ਿਲ੍ਹੇ ਹੋਣਗੇ। ਸਾਬਕਾ ਰਾਜ ਜੰਮੂ ਅਤੇ ਕਸ਼ਮੀਰ ਦਾ ਬਾਕੀ ਹਿੱਸਾ ਨਵੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਜੰਮੂ ਅਤੇ ਕਸ਼ਮੀਰ ਵਿੱਚ ਆਵੇਗਾ।


    1947 ਵਿੱਚ, ਪੁਰਾਣੇ ਜੰਮੂ ਕਸ਼ਮੀਰ ਰਾਜ ਦੇ 14 ਜ਼ਿਲ੍ਹੇ ਸਨ – ਕਠੂਆ, ਜੰਮੂ, ਉਧਮਪੁਰ, ਰਿਆਸੀ, ਅਨੰਤਨਾਗ, ਬਾਰਾਮੂੱਲਾ, ਪੂੰਛ, ਮਿਰਪੁਰ, ਮੁਜੱਫਰਾਬਾਦ, ਲੇਹ ਅਤੇ ਲੱਦਾਖ, ਗਿਲਗਿਟ ਵਜ਼ਾਰਤ, ਚਿਲਹਾਸ ਅਤੇ ਕਬਾਇਲੀ ਖੇਤਰ।


    ਕਈ ਰਾਜ ਸਰਕਾਰਾਂ ਨੇ ਜੰਮੂ ਅਤੇ ਕਸ਼ਮੀਰ ਦੇ ਇਨ੍ਹਾਂ 14 ਜ਼ਿਲ੍ਹਿਆਂ ਦਾ ਪੁਨਰਗਠਨ ਕੀਤਾ। 2019 ਵਿੱਚ ਜਿਲ੍ਹਿਆਂ ਦੀ ਸੰਖਿਆ 28 ਹੋ ਗਈ। ਨਵੇਂ ਜ਼ਿਲ੍ਹਿਆਂ ਦੇ ਨਾਮ ਹਨ – ਕੁਪਵਾੜਾ, ਬਾਂਦੀਪੁਰ, ਗੰਦਰਬਲ, ਸ਼੍ਰੀਨਗਰ, ਬਡਗਾਮ, ਪੁਲਵਾਮਾ, ਸ਼ੋਪੀਆਂ, ਕੁਲਗਾਮ, ਰਾਜੌਰੀ, ਰਾਮਬਨ, ਡੋਡਾ, ਕਿਸ਼ਤਵਾੜ, ਸਾਂਬਾ ਅਤੇ ਕਰਗਿਲ।


    ਕਰਗਿਲ ਜ਼ਿਲ੍ਹੇ ਦਾ ਗਠਨ ਲੇਹ ਅਤੇ ਲੱਦਾਖ ਜ਼ਿਲ੍ਹੇ ਦੇ ਖੇਤਰ ਵਿੱਚੋਂ ਕੀਤਾ ਗਿਆ ਸੀ।ਉਸੇ ਅਨੁਸਾਰ ਨਵੇਂ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਲੱਦਾਖ ਦੇ ਲੇਹ ਜ਼ਿਲ੍ਹੇ ਨੂੰ ਰਾਸ਼ਟਰਪਤੀ ਦੁਆਰਾ ਜਾਰੀ ਜੰਮੂ ਅਤੇ ਕਸ਼ਮੀਰ ਪੁਨਰਗਠਨ (ਕਠਨਾਈ ਨੂੰ ਸਮਾਪਤ ਕਰਨਾ) ਦੂਸਰਾ ਆਦੇਸ਼, 2019 ਤਹਿਤ ਪਰਿਭਾਸ਼ਿਤ ਕੀਤਾ ਗਿਆ ਹੈ ਕਿ ਇਸ ਵਿੱਚ 1947 ਦੇ ਗਿਲਗਿਟ, ਗਿਲਗਿਟ ਵਜਾਰਤ, ਚਿਲਹਾਸ ਅਤੇ ਕਬਾਇਲੀ ਖੇਤਰ ਸ਼ਾਮਲ ਹੋਣਗੇ । ਇਸ ਦੇ ਇਲਾਵਾ ਇਸ ਵਿੱਚ 1947 ਦੇ ਲੇਹ ਅਤੇ ਲੱਦਾਖ ਜ਼ਿਲ੍ਹਿਆਂ ਤੋਂ ਕਰਗਿਲ ਜ਼ਿਲ੍ਹੇ ਦੇ ਨਿਰਮਾਣ ਤੋਂ ਬਾਅਦ ਦੇ ਬਾਕੀ ਖੇਤਰ ਸ਼ਾਮਲ ਹੋਣਗੇ।


    ******


    ਵੀਆਰਆਰਕੇ/ਐੱਸਸੀ/ਐੱਸਐੱਚ

    

    
    (Release ID: 1592813) Visitor Counter : 2
    
    
      Read this release in: English