      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਲੇਹ ਵਿਖੇ ਨੈਸ਼ਨਲ ਇੰਸਟੀਟਿਊਟ ਆਵ੍ ਸੋਵਾ-ਰਿਗਪਾ (Sowa Rigpa) (ਐੱਨਆਈਐੱਸਆਰ) ਦੀ ਸਥਾਪਨਾ ਨੂੰ ਪ੍ਰਵਾਨਗੀ ਦਿੱਤੀ
      Posted On: 20 NOV 2019 10:45PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਆਯੁਸ਼ ਮੰਤਰਾਲੇ ਅਧੀਨ ਲੇਹ ਵਿੱਚ ਇੱਕ ਖੁਦਮੁਖ਼ਤਾਰ ਸੰਗਠਨ ਵਜੋਂ ਨੈਸ਼ਨਲ ਇੰਸਟੀਟਿਊਟ ਫਾਰ ਸੋਵਾ-ਰਿਗਪਾ ਸਥਾਪਿਤ ਕਰਨ ਅਤੇ ਲੈਵਲ 14 ਵਿੱਚ ਡਾਇਰੈਕਟਰ ਦੀ ਆਸਾਮੀ (1 , 44 , 202-2 , 18 , 200 ਰੁਪਏ) (ਸੋਧਣ ਤੋਂ ਪਹਿਲਾਂ 37 , 000-67000 ਰੁਪਏ 10 , 000 ਰੁਪਏ ਦੀ ਗ੍ਰੇਡ ਤਨਖਾਹ) ਦੀ ਸਿਰਜਣਾ ਕਰਨ ਦਾ ਫ਼ੈਸਲਾ ਕੀਤਾ ਹੈ ਤਾਂ ਕਿ ਨਿਰਮਾਣ ਸਟੇਜ ਤੋਂ ਹੀ ਪ੍ਰੋਜੈਕਟ ਨੂੰ ਲਾਗੂ ਕਰਨ ਦੇ ਕੰਮ ਉੱਤੇ ਨਜ਼ਰ ਰੱਖੀ ਜਾ ਸਕੇ ।


    ਲੱਦਾਖ ਦੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਬਣਨ ਅਤੇ ਉਸ ਦੇ ਸਥਾਨਕ ਸੱਭਿਆਚਾਰ ਨੂੰ ਉਤਸ਼ਾਹਿਤ ਕਰਨ ਦੇ ਉਦੇਸ਼ ਨਾਲ ਭਾਰਤ ਸਰਕਾਰ ਵੱਲੋਂ ਇਹ ਫ਼ੈਸਲਾ ਕੀਤਾ ਗਿਆ ਕਿ ਮੈਡੀਸਨ ਦੇ ਸੋਵਾ-ਰਿਗਪੀ ਸਿਸਟਮ ਨੂੰ ਉਤਸ਼ਾਹਿਤ ਕਰਨ ਲਈ ਲੇਹ ਵਿਖੇ 47.25 ਕਰੋੜ ਰੁਪਏ ਦੀ ਅਨੁਮਾਨਤ ਲਾਗਤ ਨਾਲ ਨੈਸ਼ਨਲ ਇੰਸਟੀਟਿਊਟ ਆਵ੍ ਸੋਵਾ-ਰਿਗਪਾ (ਐੱਨਆਈਐੱਸਆਰ) ਦੀ ਸਥਾਪਨਾ ਕੀਤੀ ਜਾਵੇ ।


    ਸੋਵਾ-ਰਿਗਪਾ ਭਾਰਤ ਦੇ ਹਿਮਾਲੀਅਨ ਖੇਤਰ ਵਿੱਚ ਦਵਾਈਆਂ ਦਾ ਇੱਕ ਰਵਾਇਤੀ ਸਿਸਟਮ ਹੈ । ਇਹ ਸਿੱਕਮ , ਅਰੁਣਾਚਲ ਪ੍ਰਦੇਸ਼ , ਦਾਰਜੀਲਿੰਗ (ਪੱਛਮੀ ਬੰਗਾਲ) , ਹਿਮਾਚਲ ਪ੍ਰਦੇਸ਼ , ਕੇਂਦਰ ਸ਼ਾਸਿਤ ਪ੍ਰਦੇਸ਼ ਲੱਦਾਖ ਅਤੇ ਹੁਣ ਸਾਰੇ ਭਾਰਤ ਵਿੱਚ ਪ੍ਰਚੱਲਤ ਹੋ ਗਿਆ ਹੈ ।


    ਨੈਸ਼ਨਲ ਇੰਸਟੀਟਿਊਟ ਆਵ੍ ਸੋਵਾ-ਰਿਗਪਾ ਦੀ ਸਥਾਪਨਾ ਭਾਰਤੀ ਉਪ-ਮਹਾਂਦੀਪ ਵਿੱਚ ਸੋਵਾ-ਰਿਗਪਾ ਦੀ ਬਹਾਲੀ ਨੂੰ ਇੱਕ ਨਵਾਂ ਉਤਸ਼ਾਹ ਪ੍ਰਦਾਨ ਕਰੇਗੀ । ਇਹ ਸੰਸਥਾਨ ਭਾਰਤ ਵਿੱਚ ਹੀ ਨਹੀਂ ਸਗੋਂ ਹੋਰ ਦੇਸ਼ਾਂ ਵਿੱਚ ਵੀ ਵਿਦਿਆਰਥੀਆਂ ਨੂੰ ਸੋਵਾ-ਰਿਗਪਾ ਬਾਰੇ ਗਿਆਨ ਹਾਸਿਲ ਕਰਨ ਦਾ ਮੌਕਾ ਪ੍ਰਦਾਨ ਕਰੇਗਾ ।


    ਨੈਸ਼ਨਲ ਇੰਸਟੀਟਿਊਟ ਆਵ੍ ਸੋਵਾ-ਰਿਗਪਾ, ਆਯੁਸ਼ ਮੰਤਰਾਲਾ ਅਧੀਨ ਇੱਕ ਖੁਦਮੁਖ਼ਤਾਰ ਸੰਸਥਾਨ ਹੋਵੇਗਾ ਜਿਸ ਕੋਲ ਸੋਵਾ-ਰਿਗਪਾ ਵਿੱਚ ਅੰਤਰ-ਵਿਸ਼ਾ ਵਿੱਦਿਅਕ ਅਤੇ ਖੋਜ ਪ੍ਰੋਗਰਾਮਾਂ ਨੂੰ ਇੱਕ ਪ੍ਰਮੁੱਖ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਸੰਸਥਾਨ ਵਜੋਂ ਪ੍ਰਚੱਲਤ ਕਰਨ ਦਾ ਅਧਿਕਾਰ ਹੋਵੇਗਾ ਅਤੇ ਇਹ ਦਵਾਈਆਂ ਦੇ ਵੱਖ-ਵੱਖ ਸਿਸਟਮਾਂ ਦਰਮਿਆਨ ਇੱਕਜੁਟਤਾ ਕਾਇਮ ਕਰੇਗਾ ।


    ਐੱਨਆਈਐੱਸਆਰ ਦੇ ਸਥਾਪਿਤ ਹੋਣ ਤੋਂ ਬਾਅਦ ਮੌਜੂਦਾ ਸੋਵਾ-ਰਿਗਪਾ ਸੰਸਥਾਨਾਂ-ਸੈਂਟਰਲ ਯੂਨੀਵਰਸਿਟੀ ਆਵ੍ ਤਿੱਬਤਨ ਸਟੱਡੀਜ਼ , ਸਾਰਨਾਥ , ਵਾਰਾਣਸੀ ਅਤੇ ਸੈਂਟਰਲ ਇੰਸਟੀਟਿਊਟ ਆਵ੍ ਬੁੱਧਿਸਟ ਸੱਟਡੀਜ਼ , ਲੇਹ , ਕੇਂਦਰ ਸ਼ਾਸਿਤ ਪ੍ਰਦੇਸ਼ ਲੱਦਾਖ , ਜਿਨ੍ਹਾਂ ਦਾ ਕਿ ਪ੍ਰਸ਼ਾਸਕੀ ਕੰਟਰੋਲ ਸੱਭਿਆਚਾਰ ਮੰਤਰਾਲੇ ਅਧੀਨ ਹੈ , ਦਰਮਿਆਨ ਤਾਲਮੇਲ ਕਾਇਮ ਕਰਕੇ ਹੀ ਐੱਨਆਈਐੱਸਆਰ ਦੀ ਸਥਾਪਨਾ ਹੋਵੇਗੀ ।


    ਇਸ ਨਾਲ ਸੋਵਾ-ਰਿਗਪਾ ਉਤਪਾਦਾਂ ਬਾਰੇ ਗੁਣਵੱਤਾ ਭਰਪੂਰ ਸਿੱਖਿਆ , ਵਿਗਿਆਨਕ ਪ੍ਰਮਾਣਿਕਤਾ , ਕੁਆਲਟੀ ਕੰਟਰੋਲ ਅਤੇ ਮਿਆਰੀਕਰਨ , ਸੁਰੱਖਿਆ ਜਾਇਜ਼ਾ ਲੈਣ ਤੋਂ ਇਲਾਵਾ ਮਿਆਰੀਕ੍ਰਿਤ ਸੋਵਾ-ਰਿਗਪਾ ਅਧਾਰਤ ਤੀਸਰੇ ਦਰਜੇ ਦੀ ਸਿਹਤ ਸੇਵਾ ਪ੍ਰਦਾਨ ਹੋਵੇਗੀ ਅਤੇ ਅੰਡਰ ਗ੍ਰੈਜੂਏਟ , ਪੋਸਟ ਗ੍ਰੈਜੂਏਟ ਅਤੇ ਪੋਸਟ ਡਾਕਟਰਲ ਪੱਧਰ ਉੱਤੇ ਅੰਤਰ-ਵਿਸ਼ਾ ਖੋਜ ਅਤੇ ਸਿੱਖਿਆ ਨੂੰ ਉਤਸ਼ਾਹਿਤ ਕੀਤਾ ਜਾ ਸਕੇਗਾ ।


    ਨੈਸ਼ਨਲ ਇੰਸਟੀਟਿਊਟ ਆਵ੍ ਸੋਵਾ ਰਿਗਪਾ ਸਭ ਤੋਂ ਵਧੀਆ ਸੋਵਾ-ਰਿਗਪਾ ਇਲਾਜ , ਜਿਸ ਵਿੱਚ ਉਸ ਦੇ ਮਿਆਰੀ ਢੰਗ , ਜੋ ਕਿ ਰਵਾਇਤੀ ਸੋਵਾ-ਰਿਗਪਾ ਸਿਧਾਂਤ ਉੱਤੇ ਅਧਾਰਿਤ ਹੋਣਗੇ ਅਤੇ ਜਿਨ੍ਹਾਂ ਦਾ ਬਾਇਓ-ਮੋਲੀਕਿਊਲਰ ਪੱਛਮੀ ਦਵਾਈਆਂ ਨਾਲ ਸੰਭਾਵਿਤ ਸਬੰਧ ਹੋਵੇਗਾ ਅਤੇ ਜਿਸ ਰਾਹੀਂ ਆਮ ਜਨਤਾ ਨੂੰ ਸਿਹਤ ਸੰਭਾਲ ਸਹੂਲਤਾਂ ਮੁਹੱਈਆ ਕਰਵਾਈਆਂ ਜਾਣਗੀਆਂ , ਦੀ ਪਛਾਣ ਕਰੇਗਾ ।


    ਉਦੇਸ਼


    ਨੈਸ਼ਨਲ ਇੰਸਟੀਟਿਊਟ ਆਵ੍ ਸੋਵਾ ਰਿਗਪਾ (ਐੱਨਆਈਐੱਸਆਰ) ਨੂੰ ਸੋਵਾ-ਰਿਗਪਾ ਦੇ ਇੱਕ ਪ੍ਰਮੁੱਖ ਸੰਸਥਾਨ ਵਜੋਂ ਸਥਾਪਿਤ ਕਰਨ ਦਾ ਉਦੇਸ਼ ਸੋਵਾ-ਰਿਗਪਾ ਦੀ ਰਵਾਇਤੀ ਸੂਝ ਅਤੇ ਆਧੁਨਿਕ ਵਿਗਿਆਨ , ਔਜ਼ਾਰਾਂ ਅਤੇ ਟੈਕਨੋਲੋਜੀ ਦਰਮਿਆਨ ਤਾਲਮੇਲ ਕਾਇਮ ਕਰਨਾ ਹੈ । ਇਸ ਨਾਲ ਸੋਵਾ-ਰਿਗਪਾ ਬਾਰੇ ਅੰਤਰ-ਵਿਸ਼ਾ ਖੋਜ ਅਤੇ ਸਿੱਖਿਆ ਨੂੰ ਉਤਸ਼ਾਹਿਤ ਕਰਨ ਵਿੱਚ ਮਦਦ ਮਿਲੇਗੀ ।


    *****


    ਵੀਆਰਆਰਕੇ/ਐੱਸਸੀ/ਐੱਸਐੱਚ

    

    
    (Release ID: 1592817) Visitor Counter : 4
    
    
      Read this release in: English