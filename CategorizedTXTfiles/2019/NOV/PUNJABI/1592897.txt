      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਸੈਰ-ਸਪਾਟੇ ਦੇ ਖੇਤਰ ਵਿੱਚ ਸਹਿਯੋਗ ਮਜ਼ਬੂਤ ਬਣਾਉਣ ਲਈ ਭਾਰਤ ਅਤੇ ਫਿਨਲੈਂਡ ਦਰਮਿਆਨ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 20 NOV 2019 10:44PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਮੰਤਰੀ ਮੰਡਲ ਨੇ ਸੈਰ-ਸਪਾਟੇ ਦੇ ਖੇਤਰ ਵਿੱਚ ਸਹਿਯੋਗ ਨੂੰ ਮਜ਼ਬੂਤ ਬਣਾਉਣ ਲਈ ਭਾਰਤ ਅਤੇ ਫਿਨਲੈਂਡ ਦਰਮਿਆਨ ਸਹਿਮਤੀ-ਪੱਤਰ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਲਾਭ:


    ਸਹਿਮਤੀ ਪੱਤਰ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਇਸ ਪ੍ਰਕਾਰ ਹਨ-


    · ਸੈਰ-ਸਪਾਟੇ ਦੇ ਖੇਤਰ ਵਿੱਚ ਦੁਵੱਲੇ ਸਹਿਯੋਗ ਨੂੰ ਉਤਸ਼ਾਹਿਤ ਅਤੇ ਪ੍ਰੋਤਸਾਹਿਤ ਕਰਨ ਲਈ ਸਹਿਯੋਗ ਸਬੰਧਾਂ ਦਾ ਅਧਾਰ ਸਥਾਪਤ ਕਰਨਾ ।


    · ਸੈਰ-ਸਪਾਟੇ ਸਬੰਧੀ ਅੰਕੜਿਆਂ, ਜਾਣਕਾਰੀਆਂ, ਮੁਹਾਰਤ ਆਦਿ ਦਾ ਆਦਾਨ-ਪ੍ਰਦਾਨ ਕਰਨਾ।


    · ਸੈਰ-ਸਪਾਟਾ ਨੀਤੀ ਦੀ ਯੋਜਨਾ, ਲਾਗੂਕਰਨ ਅਤੇ ਵਿਕਾਸ ਦੇ ਮੱਦੇਨਜ਼ਰ ਨੀਤੀ-ਨਿਰਧਾਰਨ, ਰੈਗੂਲੇਸ਼ਨ ਅਤੇ ਮਿਆਰੀਕਰਣ ਦੇ ਸਬੰਧ ਵਿੱਚ ਅਨੁਭਵਾਂ ਨੂੰ ਸਾਂਝਾ ਕਰਨਾ।


    · ਦੌਰਿਆਂ, ਮੀਟਿੰਗਾਂ, ਵਰਕਸ਼ਾਪਾਂ, ਸੈਸ਼ਨਾਂ ਦੇ ਆਯੋਜਨ ਅਤੇ ਸਥਾਨਾਂ ਦੇ ਮੁਲਾਂਕਣ ਰਾਹੀਂ ਕੰਪਨੀਆਂ ਅਤੇ ਸੰਗਠਨਾਂ ਦਰਮਿਆਨ ਸੰਯੁਕਤ ਪ੍ਰੋਜੈਕਟਾਂ, ਪਾਇਲਟ ਪ੍ਰੋਜੈਕਟਾਂ ਅਤੇ ਸਾਂਝੇਦਾਰੀਆਂ ਦੇ ਵਿਸਤਾਰ ਅਤੇ ਪਹਿਚਾਣ ਦੀ ਸੁਵਿਧਾ ਪ੍ਰਦਾਨ ਕਰਨਾ ।


    · ਸਹਿਯੋਗ ਦੇ ਲਈ ਫਿਨਲੈਂਡ ਅਤੇ ਭਾਰਤ ਦੇ ਮਾਹਰਾਂ ਦੇ ਅਧਿਐਨ ਦੌਰਾਂ ਅਤੇ ਵਰਕਸ਼ਾਪਾਂ ਰਾਹੀਂ ਬਿਹਤਰੀਨ ਪਿਰਤਾਂ ਦਾ ਆਦਾਨ-ਪ੍ਰਦਾਨ।


    · ਅੰਤਰਰਾਸ਼ਟਰੀ ਵਿੱਤੀ ਸੰਸਥਾਨਾਂ ਦੇ ਬਹੁ ਪੱਧਰੀ ਵਿਕਾਸ ਪ੍ਰੋਗਰਾਮਾਂ ਅਤੇ ਪ੍ਰੋਜੈਕਟਾਂ ਦੇ ਸਬੰਧ ਵਿੱਚ ਸਾਂਝੇਦਾਰੀ ਨੂੰ ਉਤਸ਼ਾਹਿਤ ਕਰਨਾ, ਜਿਸ ਵਿੱਚ ਦੋਵਾਂ ਸਾਂਝੀਦਾਰਾਂ ਦੇ ਸਾਂਝੇ ਹਿਤ ਹੋਣ।


    ***


    ਵੀਆਰਆਰਕੇ/ਐੱਸਸੀ/ਐੱਸਐੱਚ

    
    
    (Release ID: 1592897) Visitor Counter : 3
    
    
      Read this release in: English