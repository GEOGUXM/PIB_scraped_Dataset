      ਪ੍ਰਧਾਨ ਮੰਤਰੀ ਦਫਤਰ

      ਥਾਈਲੈਂਡ ਦੀ ਯਾਤਰਾ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਦਾ ਬਿਆਨ
      Posted On: 02 NOV 2019 11:16AM by PIB Chandigarh


    ਥਾਈਲੈਂਡ ਦੀ ਯਾਤਰਾ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੇ ਬਿਆਨ ਦਾ ਮੂਲ - ਪਾਠ ਇਸ ਪ੍ਰਕਾਰ ਹੈ ।


    “ ਮੈਂ 3 ਨਵੰਬਰ ਨੂੰ 16 ਵੇਂ ਆਸੀਆਨ - ਭਾਰਤ ਸਿਖਰ ਸੰਮੇਲਨ ਅਤੇ 4 ਨਵੰਬਰ ਨੂੰ 14 ਵੇਂ ਪੂਰਬੀ ਏਸ਼ੀਆ ਸਿਖਰ ਸੰਮੇਲਨ ਅਤੇ ਰਾਸ਼ਟਰਾਂ ਦਰਮਿਆਨ ਵਾਰਤਾਲਾਪ ਲਈ ਤੀਸਰੇ ਖੇਤਰੀ ਵਿਆਪਕ ਆਰਥਿਕ ਸਾਂਝੇਦਾਰੀ ( ਆਰਸੀਈਪੀ ) ਸਿਖਰ ਸੰਮੇਲਨ ਵਿੱਚ ਹਿੱਸਾ ਲੈਣ ਲਈ ਬੈਂਕਾਕ ਦੀ ਯਾਤਰਾ ਕਰਾਂਗਾ ।


    ਯਾਤਰਾ ਦੌਰਾਨ , ਮੈਂ ਬੈਂਕਾਕ ਵਿੱਚ ਮੌਜੂਦ ਹੋਰ ਵਿਸ਼ਵ ਨੇਤਾਵਾਂ ਨਾਲ ਸਬੰਧਿਤ ਸਿਖਰ ਸੰਮੇਲਨਾਂ ਬੈਠਕਾਂ ਦੇ ਇਲਾਵਾ ਦੁਵੱਲੀਆਂ ਬੈਠਕਾਂ (ਵਾਰਤਾਲਾਪ) ਵੀ ਕਰਾਂਗਾ ।


    ਆਸੀਆਨ ਨਾਲ ਸਬੰਧਿਤ ਸਿਖਰ ਸੰਮੇਲਨ ਸਾਡੀ ਕੂਟਨੀਤਿਕ ਨੀਤੀ ਦੇ ਅਭਿੰਨ ਅੰਗ ਹਨ ਅਤੇ ਸਾਡੀ ਐਕਟ - ਈਸਟ ਪਾਲਿਸੀ ਦਾ ਇੱਕ ਮਹੱਤਵਪੂਰਨ ਤੱਤ ਹੈ ।


    ਆਸੀਆਨ ਦੇ ਨਾਲ ਸਾਡੀ ਸਾਂਝੇਦਾਰੀ ਸੰਪਰਕ , ਸਮਰੱਥਾ ਨਿਰਮਾਣ , ਵਣਜ ਅਤੇ ਸੱਭਿਆਚਾਰ ਦੇ ਪ੍ਰਮੁੱਖ ਸਤੰਭਾਂ ਦੁਆਲ਼ੇ ਬਣੀ ਹੋਈ ਹੈ । ਅਸੀਂ ਜਨਵਰੀ 2018 ਵਿੱਚ ਨਵੀਂ ਦਿੱਲੀ ਵਿੱਚ ਇੱਕ ਵਿਸ਼ੇਸ਼ ਸਮਾਰਕ ਸਿਖਰ ਸੰਮੇਲਨ ਦੌਰਾਨ ਆਸੀਆਨ ਨਾਲ ਆਪਣੀ ਵਾਰਤਾ ਭਾਗੀਦਾਰੀ ਦੀ 25 ਵੀਂ ਵਰ੍ਹੇਗੰਢ ਮਨਾਈ ਸੀ , ਇਸ ਦੌਰਾਨ ਸਾਡੇ ਗਣਤੰਤਰ ਦਿਵਸ ਦੇ ਅਵਸਰ ਉੱਤੇ ਸਾਰੇ ਦਸ ਆਸੀਆਨ ਦੇਸ਼ਾਂ ਦੇ ਨੇਤਾਵਾਂ ਨੂੰ ਮੁੱਖ ਮਹਿਮਾਨ ਦੇ ਰੂਪ ਵਿੱਚ ਸਨਮਾਨਿਤ ਕੀਤਾ ਗਿਆ ਸੀ ।


    ਮੈਂ ਆਸੀਆਨ ਭਾਗੀਦਾਰਾਂ ਨਾਲ ਆਪਣੀਆਂ ਸਹਿਯੋਗੀ ਗਤੀਵਿਧੀਆਂ ਦੇ ਇਲਾਵਾ ਆਸੀਆਨ ਅਤੇ ਆਸੀਆਨ ਦੀ ਅਗਵਾਈ ਵਾਲੇ ਤੰਤਰ ਨੂੰ ਮਜ਼ਬੂਤ ਕਰਨ ( ਸਮੁੰਦਰ , ਭੂਮੀ , ਵਾਯੂ , ਡਿਜੀਟਲ ਅਤੇ ਲੋਕਾਂ ਤੋਂ ਲੋਕਾਂ ਤੱਕ) ਸੰਪਰਕ ਵਧਾਉਣ ਅਤੇ ਆਰਥਿਕ ਭਾਗੀਦਾਰੀ ਨੂੰ ਹੋਰ ਮਜ਼ਬੂਤ ਕਰਨ ਅਤੇ ਸਮੁੰਦਰੀ ਸਹਿਯੋਗ ਦਾ ਵਿਸਤਾਰ ਕਰਨ ਨਾਲ ਸਬੰਧਿਤ ਯੋਜਨਾਵਾਂ ਦੀ ਵੀ ਸਮੀਖਿਆ ਕਰਾਂਗਾ ।


    ਅੱਜ ਪੂਰਬੀ ਏਸ਼ੀਆ ਸਿਖਰ ਸੰਮੇਲਨ ( ਈਏਐੱਸ ) ਖੇਤਰੀ ਸਹਿਯੋਗ ਸੰਰਚਨਾ ਦਾ ਇੱਕ ਪ੍ਰਮੁੱਖ ਘਟਕ ਹੈ । ਇਹ ਨੇਤਾਵਾਂ ਦੀ ਅਗਵਾਈ ਵਾਲੇ ਬੁਨਿਆਦੀ ਢਾਂਚੇ ਦੇ ਰੂਪ ਵਿੱਚ ਆਸੀਆਨ ‘ਤੇ ਕੇਂਦਰਿਤ ਹੈ ਅਤੇ ਇਸ ਵਿੱਚ ਖੇਤਰ ਦੇ ਪ੍ਰਮੁੱਖ ਦੇਸ਼ਾਂ ਦੇ ਮੈਂਬਰ ਅਤੇ ਇਸ ਨਾਲ ਜੁੜੇ ਮਹੱਤਵਪੂਰਨ ਹਿਤ ਸ਼ਾਮਲ ਹਨ । ਅਸੀ ਈਏਐੱਸ ਦੇ ਏਜੰਡੇ ਵਿੱਚ ਮਹੱਤਵਪੂਰਨ ਖੇਤਰੀ ਅਤੇ ਆਲਮੀ ਮੁੱਦਿਆਂ ਅਤੇ ਆਪਣੇ ਵਰਤਮਾਨ ਪ੍ਰੋਗਰਾਮ ਅਤੇ ਪਰਿਯੋਜਨਾਵਾਂ ਦੀ ਸਥਿਤੀ ਦੀ ਸਮੀਖਿਆ ਕਰਨਗੇ । ਮੈਂ ਆਪਣੀ ਇੰਡੋ - ਪੈਸੀਫਿਕ ਰਣਨੀਤੀ ਉੱਤੇ ਵੀ ਧਿਆਨ ਕੇਂਦਰਿਤ ਕਰਾਂਗਾ ਇਸ ਵਿਸ਼ੇ ਵਿੱਚ ਈਏਐੱਸ ਦੌਰਾਨ ਆਸੀਆਨ ਭਾਗੀਦਾਰਾਂ ਅਤੇ ਹੋਰ ਲੋਕਾਂ ਨਾਲ ਸਾਡੇ ਮਜ਼ਬੂਤ ਮੇਲ-ਮਿਲਾਪ ਨੂੰ ਦੇਖਦੇ ਹੋਏ ਮੈਨੂੰ ਪ੍ਰਸੰਨਤਾ ਦਾ ਅਨੁਭਵ ਹੋ ਰਿਹਾ ਹੈ ।


    ਆਰਸੀਈਪੀ ਸਿਖਰ ਸੰਮੇਲਨ ਦੌਰਾਨ ਅਸੀ ਆਰਸੀਈਪੀ ਵਾਰਤਾ ਵਿੱਚ ਪ੍ਰਗਤੀ ਦੀ ਸਮੀਖਿਆ ਕਰਾਂਗੇ । ਅਸੀ ਇਸ ਸਿਖਰ ਸੰਮੇਲਨ ਦੌਰਾਨ ਮਾਲ , ਸੇਵਾਵਾਂ ਅਤੇ ਨਿਵੇਸ਼ਾਂ ਵਿੱਚ ਭਾਰਤ ਦੀਆਂ ਚਿੰਤਾਵਾਂ ਅਤੇ ਵਪਾਰ ਹਿਤਾਂ ਸਹਿਤ ਸਾਰੇ ਮੁੱਦਿਆਂ ‘ਤੇ ਵਿਚਾਰ ਕਰਾਂਗੇ ।


    ਆਸੀਆਨ ਦੇ ਮੁਖੀ (ਚੇਅਰ) ਦੇ ਰੂਪ ਵਿੱਚ ਥਾਈਲੈਂਡ ਦੇ ਪ੍ਰਧਾਨ ਮੰਤਰੀ ਦੁਆਰਾ ਨਿਰੰਤਰ 4 ਨਵੰਬਰ ਨੂੰ ਆਯੋਜਿਤ ਇੱਕ ਵਿਸ਼ੇਸ਼ ਲੀਡਰਸ ਭੋਜ ਸਮਾਗਮ ਵਿੱਚ ਮੈਂ ਹਿੱਸਾ ਲਵਾਂਗਾ ।


    ਮੈਂ 2 ਨਵੰਬਰ ਨੂੰ ਥਾਈਲੈਂਡ ਵਿੱਚ ਭਾਰਤੀ ਭਾਈਚਾਰੇ ਦੁਆਰਾ ਆਯੋਜਿਤ ਇੱਕ ਸੁਆਗਤੀ ਸਮਾਰੋਹ ਵਿੱਚ ਵੀ ਹਿੱਸਾ ਲਵਾਂਗਾ । ਥਾਈਲੈਂਡ ਵਿੱਚ ਭਾਰਤੀ ਮੂਲ ਦੇ ਲੋਕਾਂ ਅਤੇ ਪ੍ਰਵਾਸੀ ਭਾਰਤੀਆਂ ਨੇ ਥਾਈਲੈਂਡ ਨਾਲ ਭਾਰਤ ਦੇ ਗਹਿਰੇ ਸਬੰਧਾਂ ਵਿੱਚ ਮਹੱਤਵਪੂਰਨ ਯੋਗਦਾਨ ਦਿੱਤਾ ਹੈ । Bottom of Form


    ****


    ਵੀਆਰਆਰਕੇ/ਕੇਪੀ

    
    
    (Release ID: 1590220) Visitor Counter : 4
    
    
      Read this release in: English