      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਸ਼੍ਰੀ ਗੋਟਾਬਾਇਆ ਰਾਜਪਕਸੇ (Mr. Gotabaya Rajapaksa) ਨੂੰ ਸ਼੍ਰੀਲੰਕਾ ਦਾ ਰਾਸ਼‍ਟਰਪਤੀ ਚੁਣੇ ਜਾਣ ‘ਤੇ ਟੈਲੀਫੋਨ ‘ਤੇ ਵਧਾਈ ਦਿੱਤੀ
      Posted On: 17 NOV 2019 7:25PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਕੱਲ੍ਹ ਸ਼੍ਰੀਲੰਕਾ ਵਿੱਚ ਆਯੋਜਿਤ ਰਾਸ਼ਟਰਪਤੀ ਚੋਣਾਂ ਵਿੱਚ ਸ਼੍ਰੀ ਗੋਟਾਬਾਇਆ ਰਾਜਪਕਸੇ ਨੂੰ ਉਨ੍ਹਾਂ ਦੀ ਚੋਣਾਂ ਵਿੱਚ ਹੋਈ ਜਿੱਤ ਲਈ ਟੈਲੀਫੋਨ ‘ ਤੇ ਵਧਾਈ ਦਿੱਤੀ ।


    ਭਾਰਤ ਦੀ ਜਨਤਾ ਅਤੇ ਆਪਣੇ ਵੱਲੋਂ ਸ਼ੁਭਕਾਮਨਾਵਾਂ ਦਿੰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਵਿਸ਼ਵਾਸ ਪ੍ਰਗਟ ਕੀਤਾ ਕਿ ਸ਼੍ਰੀ ਰਾਜਪਕਸੇ ਦੀ ਕੁਸ਼ਲ ਅਗਵਾਈ ਵਿੱਚ ਸ਼੍ਰੀਲੰਕਾ ਦੇ ਲੋਕ ਸ਼ਾਂਤੀ ਅਤੇ ਸਮ੍ਰਿੱਧੀ ਦੇ ਮਾਰਗ ‘ ਤੇ ਅੱਗੇ ਵਧਣਗੇ ਅਤੇ ਭਾਰਤ ਅਤੇ ਸ਼੍ਰੀਲੰਕਾ ਦਰਮਿਆਨ ਭਰਾਤਰੀਭਾਵ , ਸੱਭਿਆਚਾਰਕ , ਇਤਿਹਾਸਿਕ ਅਤੇ ਸੱਭਿਅਤਾ ਨਾਲ ਸਬੰਧਤ ਸਬੰਧ ਅਧਿਕ ਮਜ਼ਬੂਤ ਹੋਣਗੇ । ਪ੍ਰਧਾਨ ਮੰਤਰੀ ਨੇ ਇਨ੍ਹਾਂ ਵਿਸ਼ਿਆਂ ‘ ਤੇ ਸ਼੍ਰੀਲੰਕਾ ਦੀ ਸਰਕਾਰ ਨਾਲ ਲਗਾਤਾਰ ਕੰਮ ਕਰਨ ਦੀ ਭਾਰਤ ਦੀ ਪ੍ਰਤੀਬੱਧਤਾ ਨੂੰ ਦੁਹਰਾਇਆ ।


    ਸ਼੍ਰੀ ਰਾਜਪਕਸੇ ਨੇ ਪ੍ਰਧਾਨ ਮੰਤਰੀ ਨੂੰ ਉਨ੍ਹਾਂ ਦੀਆਂ ਸ਼ੁਭਕਾਮਨਾਵਾਂ ਲਈ ਧੰਨਵਾਦ ਕੀਤਾ । ਉਨ੍ਹਾਂ ਨੇ ਵਿਕਾਸ ਅਤੇ ਸੁਰੱਖਿਆ ਸੁਨਿਸ਼ਚਿਤ ਕਰਨ ਲਈ ਭਾਰਤ ਨਾਲ ਮਿਲ ਕੇ ਕੰਮ ਕਰਨ ਦੀ ਆਪਣੀ ਤਤਪਰਤਾ (ਉਤਸੁਕਤਾ) ਵੀ ਵਿਅਕਤ ਕੀਤੀ ।


    ਪ੍ਰਧਾਨ ਮੰਤਰੀ ਨੇ ਸ਼੍ਰੀ ਰਾਜਪਕਸੇ ਨੂੰ ਆਪਣੀ ਸੁਵਿਧਾ ਅਨੁਸਾਰ ਜਲਦੀ ਹੀ ਭਾਰਤ ਦੀ ਯਾਤਰਾ ਕਰਨ ਦਾ ਸੱਦਾ ਦਿੱਤਾ ਜੋ ਕਿ ਸਵੀਕਾਰ ਕਰ ਲਿਆ ਗਿਆ ।


    ***


    ਵੀਆਰਆਰਕੇ/ਏਕੇ

    

    
    (Release ID: 1591974) Visitor Counter : 3
    
    
      Read this release in: English