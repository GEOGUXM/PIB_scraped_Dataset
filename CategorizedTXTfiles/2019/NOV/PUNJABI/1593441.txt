      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਤਰੀ ਸੂਡਾਨ ਵਿੱਚ ਭਾਰਤੀ ਫਿਲਮਾਂ ਨੂੰ ਬਹੁਤ ਸਨਮਾਨ ਦਿੱਤਾ ਜਾਂਦਾ ਹੈ : ਐਕਟਰ ਐਂਡ੍ਰਿਊ ਲੂਰੀ (Actor Andrew Luri)
      Posted On: 24 NOV 2019 5:53PM by PIB Chandigarh


    ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਫੈਸਟੀਵਲ 2019 ਵਿੱਚ ਕਈ ਵਿਦੇਸ਼ੀ ਫਿਲਮਾਂ ਦਾ ਪ੍ਰੀਮੀਅਰ ਸ਼ੋਅ ਆਯੋਜਿਤ ਕੀਤਾ ਗਿਆ ਹੈ। ਅੱਜ ਆਸਟ੍ਰੇਲੀਆ ਦੀ ਫਿਲਮ ‘ ਹਾਰਟਸ ਐਂਡ ਬੋਨ‍ਸ ’ ਦਿਖਾਈ ਗਈ । ਬੇਨ ਲਾਰੇਂਸ ਵੱਲੋਂ ਨਿਰਦੇਸ਼ਿਤ ਇਹ ਫਿਲਮ ਇੱਕ ਯੁੱਧ ਫੋਟੋਗ੍ਰਾਫਰ ਅਤੇ ਦੱਖਣੀ ਸੂਡਾਨ ਦੇ ਸ਼ਰਨਾਰਥੀ ਦਰਮਿਆਨ ਦੋਸਤੀ ਦੀ ਕਹਾਣੀ ਹੈ।


    ਐਕਟਰ ਐਂਡ੍ਰਿਊ ਲੂਰੀ ਨੇ ਸ਼ਰਨਾਰਥੀ ਦੀ ਭੂਮਿਕਾ ਨਿਭਾਈ ਹੈ। ਕਿਰਦਾਰ ਦਾ ਨਾਮ ਸੇਬੇਸਟਿਅਨ ਅਮਨ ਹੈ। ਐਂਡ੍ਰਿਊ ਲੂਰੀ ਨੇ ਇਸ ਫਿਲਮ ਦੇ ਬਾਰੇ ਵਿੱਚ ਅਤੇ ਭਾਰਤੀ ਸਿਨੇਮਾ ਦੇ ਪ੍ਰਤੀ ਆਪਣੇ ਪਿਆਰ ਦੇ ਬਾਰੇ ਵਿੱਚ ਮੀਡੀਆ ਨਾਲ ਗੱਲਬਾਤ ਕੀਤੀ ।


    ਸ਼੍ਰੀ ਲੂਰੀ ਨੇ ਕਿਹਾ ਕਿ ਇਹ ਫਿਲਮ ਇਸਦੇ ਦਰਸ਼ਕ ਨੂੰ ਭਾਵਨਾਤਮਿਕ ਰੂਪ ਨਾਲ ਜੋੜਦੀ ਹੈ। ਅਸੀਂ ਜੁੜਵਾ ਐਕਟਰਾਂ ਦੇ ਨਾਲ ਫਿਲਮ ਦੀ ਸ਼ੂਟਿੰਗ ਕੀਤੀ । ਜੇਕਰ ਇੱਕ ਥੱਕ ਜਾਂਦਾ ਸੀ ਤਾਂ ਦੂਜੇ ਦੇ ਨਾਲ ਸ਼ੂਟਿੰਗ ਕੀਤੀ ਜਾਂਦੀ ਸੀ ।


    ਉਨ੍ਹਾਂ ਕਿਹਾ ਕਿ ਅਸੀਂ ਲੋਕਾਂ ਨੇ ਇੱਕ ਰੀਅਲ ਹਸਪਤਾਲ ਵਿੱਚ ਸ਼ੂਟਿੰਗ ਕੀਤੀ ਜਿੱਥੇ ਕੈਮਰੇ ਬਹੁਤ ਦੂਰ ਲੱਗੇ ਹੋਏ ਸਨ । ਕਈ ਡਾਕਟਾਰਾਂ ਨੂੰ ਇਹ ਵੀ ਪਤਾ ਨਹੀਂ ਚੱਲਿਆ ਕਿ ਅਸੀਂ ਲੋਕ ਐਕਟਰ ਹਾਂ ਅਤੇ ਸ਼ੂਟਿੰਗ ਚੱਲ ਰਹੀ ਹੈ। ਡਾਕਟਰ ਇਹ ਸੋਚ ਕੇ ਸਾਡੇ ਕੋਲ ਆਏ ਕਿ ਅਸੀਂ ਮਰੀਜ਼ ਹਾਂ ।


    ਭਾਰਤ ਅਤੇ ਭਾਰਤੀ ਫਿਲਮਾਂ ਦੇ ਬਾਰੇ ਵਿੱਚ ਸ਼੍ਰੀ ਲੂਰੀ ਨੇ ਕਿਹਾ ਕਿ ਮੈਂ ਭਾਰਤੀ ਐਕਟਰਾਂ ਦੇ ਨਾਲ ਕੰਮ ਕਰਨ ਦਾ ਬਹੁਤ ਇੱਛੁਕ ਹਾਂ ਕਿਉਂਕਿ ਸੂਡਾਨ ਵਿੱਚ ਭਾਰਤੀ ਐਕਟਰ ਬਹੁਤ ਲੋਕਪ੍ਰਿਯ ਹਨ । ਮੈਂ ਭਾਰਤੀ ਫਿਲਮਾਂ ਨੂੰ ਦੇਖਦੇ ਹੋਏ ਵੱਡਾ ਹੋਇਆ ਹਾਂ । ਮੈਂ ਸਥਾਨਕ ਲੋਕਾਂ ਨਾਲ ਗੱਲਬਾਤ ਕਰਨਾ ਚਾਹੁੰਦਾ ਹਾਂ । ਜਦੋਂ ਮੈਂ ਵਾਪਸ ਆਪਣੇ ਦੇਸ਼ ਜਾਵਾਂਗਾ ਤਾਂ ਗੋਆ ਅਤੇ ਇੱਥੇ ਦੇ ਲੋਕਾਂ ਦੇ ਬਾਰੇ ਵਿੱਚ ਆਪਣੇ ਲੋਕਾਂ ਨੂੰ ਦੱਸਾਂਗਾ ।


    ਉਤਰੀ ਸੂਡਾਨ ਵਿੱਚ ਭਾਰਤੀ ਫਿਲਮਾਂ ਨੂੰ ਬਹੁਤ ਸਨਮਾਨ ਦਿੱਤਾ ਜਾਂਦਾ ਹੈ । ਉੱਥੇ ਲੋਕ ਰਾਤ ਵਿੱਚ ਫਿਲਮਾਂ ਦੇਖਦੇ ਹਨ ਅਤੇ ਕਦੇ-ਕਦੇ ਇੱਕ ਰਾਤ ਵਿੱਚ ਦੋ ਫਿਲਮਾਂ ਦੇਖਦੇ ਹਨ । ਲੰਮੀਆਂ ਫਿਲਮਾਂ ਹੋਣ ਦੇ ਬਾਵਜੂਦ ਲੋਕ ਸਵੇਰੇ ਤੱਕ ਫਿਲਮਾਂ ਦੇਖਦੇ ਹਨ ।


    ਸ਼੍ਰੀ ਲੂਰੀ ਤੋਂ ਪ੍ਰਸ਼ਨ ਕੀਤਾ ਗਿਆ ਕਿ ਕੀ ਐਕਟਰਾਂ ਲਈ ਗ਼ੈਰ-ਰਸਮੀ ਟ੍ਰੇਨਿੰਗ ਜ਼ਰੂਰੀ ਹੈ ? ਉਨ੍ਹਾਂ ਨੇ ਜਵਾਬ ਦਿੱਤਾ ਕਿ ਤੁਹਾਨੂੰ ਆਪਣੇ ਦਿਲ ਤੋਂ ਐਕਟਿੰਗ ਕਰਨ ਦੀ ਜ਼ਰੂਰਤ ਹੈ । ਜਦੋਂ ਤੁਸੀਂ ਦਰਦ ਸਹਿ ਕੇ ਕੋਈ ਚੀਜ਼ ਸਿੱਖਦੇ ਹੋ ਤਾਂ ਇਸ ਨੂੰ ਤੁਸੀਂ ਕਦੇ ਭੁੱਲਦੇ ਨਹੀਂ ਹੋ ।


    ਸ਼੍ਰੀ ਲੂਰੀ ਨੇ ਕਿਹਾ ਕਿ ਮੈਨੂੰ ਹਿੰਦੀ ਫਿਲਮਾਂ ਪਸੰਦ ਹਨ। ਮੇਰੇ ਘਰ ਹਿੰਦੀ ਫਿਲਮਾਂ ਦਾ ਸੰਗ੍ਰਿਹ ਹੈ। ਮੈਨੂੰ ਅਮਿਤਾਭ ਬਚਨ ਦੀ ਐਕਟਿੰਗ ਪਸੰਦ ਹੈ।


    ******


    ( E.Dias/N.Sona/M.Chopade )


    ਈਡਾਇਸ/ਐੱਨਸੋਨਾ/ਐੱਮਚੌਪਦੇ
    

    
    (Release ID: 1593441) Visitor Counter : 3
    
    
      Read this release in: English