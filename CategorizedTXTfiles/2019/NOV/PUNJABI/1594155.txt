      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਮੈਂ ਸਹਿਯੋਗਾਤਮਿਕ ਲਿਖਾਤਾਂ ਪਸੰਦ ਕਰਦੀ ਹਾਂ : ਮੇਘਨਾ ਗੁਲਜ਼ਾਰ
      Posted On: 24 NOV 2019 7:03PM by PIB Chandigarh


    ਗੋਆ ਵਿੱਚ ਹੋ ਰਹੇ ਇੰਟਰਨੈਸ਼ਨਲ ਫਿਲਮ ਫੈਸਟੀਵਲ ਆਵ੍ ਇੰਡੀਆ (ਆਈਐੱਫਐੱਫਆਈ) , ਦੇ ‘ ਇਨ- ਕਨਵਰਸੇਸ਼ਨ ’ ਸੈਸ਼ਨ ਵਿੱਚ ਅੱਜ ਫਿਲਮ ਨਿਰਮਾਤਾ ਮੇਘਨਾ ਗੁਲਜ਼ਾਰ , ਪਟਕਥਾ ਲੇਖਿਕਾ ਜੂਹੀ ਚਤੁਰਵੇਦੀ ਅਤੇ ਪੂਜਾ ਲਾਧਾ ਸੁਰਤੀ ( Pooja Ladha Surti ) , ਸਿਨੇਮੈਟੋਗ੍ਰਾਫਰ ਮੋਧੁਰਾ ਪਾਲਿਤ ਅਤੇ ਫਿਲਮ ਲੇਖਿਕਾ ਸੁਮੇਧਾ ਵਰਮਾ ਓਝਾ ਨੇ ਫਿਲਮ ਨਿਰਮਾਣ ਨਾਲ ਜੁੜੀ ਗੱਲਬਾਤ ਕੀਤੀ।


    ਸੈਸ਼ਨ ਦਾ ਸੰਚਾਲਨ ਫਿਲਮ ਪੱਤਰਕਾਰ ਅਤੇ ਆਲੋਚਕ ਮਧੁਰਿਤਾ ਮੁਖਰਜੀ ਨੇ ਕੀਤਾ।


    ਜੂਹੀ ਚਤੁਰਵੇਦੀ ਨੇ ਵਿਕੀ ਡੋਨਰ , ਪੀਕੂ ਅਤੇ ਅਕਤੂਬਰ ਜਿਹੀਆਂ ਫਿਲਮਾਂ ਲਈ ਲਿਖਿਆ ਹੈ । ਉਨ੍ਹਾਂ ਨੇ ਕਿਹਾ ਕਿ ਮੇਰੇ ਲਈ , ਫਿਲਮ ਦਾ ਡਰਾਫਟ ਮੇਰਾ ਹੀ ਹੋਣਾ ਚਾਹੀਦਾ ਹੈ। ਇਹ ਕਿਸੇ ਦੂਜੇ ਵਿਅਕਤੀ ਦਾ ਨਹੀਂ ਹੋ ਸਕਦਾ । ਮੈਂ ਸੁਜੀਤ ਸਰਕਾਰ ਦੇ ਨਾਲ ਕੰਮ ਕਰਦੀ ਹਾਂ ਪਰ ਉਹ ਵੀ ਨਹੀਂ ਜਾਣਦੇ ਕਿ ਮੈਂ ਕੀ ਲਿਖਣ ਵਾਲੀ ਹਾਂ । ਲੇਕਿਨ ਉਨ੍ਹਾਂ ਨੂੰ ਇਸ ਗੱਲ ਦਾ ਅੰਦਾਜ਼ਾ ਹੁੰਦਾ ਹੈ ਕਿ ਮੈਂ ਕੀ ਲਿਖਣ ਵਾਲੀ ਹਾਂ । ਕਿਸੇ ਹੋਰ ਵਿਅਕਤੀ ਦਾ ਵਿਚਾਰ ਜਾਣਨਾ ਮਹੱਤਵਪੂਰਨ ਹੈ ਲੇਕਿਨ ਮੇਰੇ ਕਿਰਦਾਰਾਂ ਦੇ ਆਸ-ਪਾਸ ਦੀ ਦੁਨੀਆ ਮੇਰੇ ਅੰਦਰ ਤੋਂ ਹੀ ਆਉਣੀ ਚਾਹੀਦੀ ਹੈ ।


    ਤਲਵਾਰ ਅਤੇ ਰਾਜ਼ੀ ਜਿਹੀਆਂ ਫਿਲਮਾਂ ਦਾ ਨਿਰਮਾਣ ਕਰਨ ਵਾਲੀ ਫਿਲਮ ਨਿਰਮਾਤਾ ਮੇਘਨਾ ਗੁਲਜ਼ਾਰ ਨੇ ਕਿਹਾ ਕਿ ਮੈਂ ਜੁੜਾਵ ਅਤੇ ਅਲਗਾਵ ਦੇ ਦੌਰ ਵਿੱਚੋਂ ਗੁਜ਼ਰਦੀ ਹਾਂ । ਫਿਲਮ ਨਿਰਮਾਣ ਇੱਕ ਤਸੱਲੀ ਪ੍ਰਦਾਨ ਕਰਨ ਵਾਲੀ ਪ੍ਰਕਿਰਿਆ ਹੈ ਲੇਕਿਨ ਜਦੋਂ ਫਿਲਮ ਐਡਿਟ-ਟੇਬਲ ’ਤੇ ਆਉਂਦੀ ਹੈ ਤਾਂ ਮੈਂ ਬਹੁਤ ਹੀ ਨਿਰਪੱਖ ਤਰੀਕੇ ਨਾਲ ਫੁਟੇਜ ਦੇਖਦੀ ਹਾਂ । ਮੈਂ ਐਡਿਟ ਦੇ ਦੌਰਾਨ ਚੀਜ਼ਾਂ ਦਾ ਜਾਇਜ਼ਾ ਲੈਂਦੀ ਹਾਂ। ਧ੍ਵਨੀ ਅਤੇ ਸੰਗੀਤ ਮੈਨੂੰ ਇਸ ਨਾਲ ਜੋੜਦੇ ਹਨ ।


    ਉਨ੍ਹਾਂ ਨੇ ਕਿਹਾ ਮੈਂ ਸਹਿਯੋਗਾਤਮਿਕ ਲਿਖਤਾਂ ਪਸੰਦ ਕਰਦੀ ਹਾਂ ਕਿਉਂਕਿ ਮੈਂ ਇੱਕ ਆਲਸੀ ਲੇਖਿਕਾ ਹਾਂ । ਆਪਣੇ ਸਹਿਯੋਗੀ ਲੇਖਕਾਂ ਦੇ ਨਾਲ ਗੱਲਬਾਤ ਬਹੁਤ ਆਨੰਦਦਾਇਕ ਹੁੰਦੀ ਹੈ। ਸਕ੍ਰਿਪਟ ਪੱਧਰ ’ਤੇ ਜੇਕਰ ਰਚਨਾਤਮਿਕ ਮਤਭੇਦ ਹੁੰਦਾ ਹੈ ਤਾਂ ਇਸ ਨੂੰ ਕੇਵਲ ਇੱਕ ਅਲੱਗ ਦ੍ਰਿਸ਼ਟੀਕੋਣ ਕਿਹਾ ਜਾ ਸਕਦਾ ਹੈ।


    ਇਸ ਸਾਲ ਦੇ ਫੈਸਟੀਵਲ ਦੀ ਪ੍ਰਮੁੱਖ ਵਿਸ਼ੇਸ਼ਤਾ ਹੈ – 1952 ਵਿੱਚ ਫੈਸਟੀਵਲ ਦੀ ਸ਼ੁਰੂਆਤ ਦੇ ਦੌਰਾਨ 27 ਦੇਸ਼ਾਂ ਨੇ ਹਿੱਸਾ ਲਿਆ ਸੀ । 2019 ਵਿੱਚ 76 ਦੇਸ਼ ਭਾਗ ਲੈ ਰਹੇ ਹਨ ।


    50ਵੇਂ ਭਾਰਤੀ ਅੰਤਰਰਾਸ਼ਟਰੀ ਫਿਲਮ ਫੈਸਟੀਵਲ 2019 ਦੇ ਦੌਰਾਨ ਭਾਰਤੀ ਪੈਨੋਰਮਾ ਵਰਗ ਵਿੱਚ 26 ਫੀਚਰ ਫਿਲਮਾਂ ਅਤੇ 15 ਗ਼ੈਰ ਫੀਚਰ ਫਿਲਮਾਂ ਦਿਖਾਈਆਂ ਜਾਣਗੀਆਂ । ਸਵਰਨ ਜਯੰਤੀ ਸਮਾਰੋਹ ਵਿੱਚ 10 ਹਜ਼ਾਰ ਤੋਂ ਜ਼ਿਆਦਾ ਲੋਕਾਂ ਦੇ ਹਿੱਸਾ ਲੈਣ ਦੀ ਸੰਭਾਵਨਾ ਹੈ ।


    *******


    ਈ. ਡਾਇਸ/ਐੱਨਸੋਨਾ/ਐੱਮਚੋਪਦੇ

    
    
    (Release ID: 1594155) Visitor Counter : 3
    
    
      Read this release in: English