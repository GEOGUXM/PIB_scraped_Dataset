      ਪ੍ਰਧਾਨ ਮੰਤਰੀ ਦਫਤਰ

      ਸੰਬਲਪੁਰ ਯੂਨੀਵਰਸਿਟੀ, ਓਡੀਸ਼ਾ ਦੀ ਤੀਹਵੀਂ ਕਨਵੋਕੇਸ਼ਨ ਪ੍ਰਧਾਨ ਮੰਤਰੀ ਦੇ ਪ੍ਰਿੰਸੀਪਲ ਸਕੱਤਰ ਡਾ. ਪ੍ਰਮੋਦ ਕੁਮਾਰ ਮਿਸ਼ਰਾ ਦੁਆਰਾ ਸੰਬੋਧਨ
      Posted On: 29 NOV 2019 5:56PM by PIB Chandigarh


    ਮਾਣਯੋਗ ਪ੍ਰੋ. ਗਣੇਸ਼ੀ ਲਾਲ ਓਡੀਸ਼ਾ ਦੇ ਰਾਜਪਾਲ ; ਪ੍ਰੋ. ਦੀਪਕ ਬਹੇਰਾ , ਵਾਈਸ ਚਾਂਸਲਰ ; ਸੈਨੇਟ , ਸਿੰਡੀਕੇਟ ਅਤੇ ਅਕਾਦਮਿਕ ਕੌਂਸਲ ਦੇ ਮੈਂਬਰ ; ਫੈਕਲਟੀ ਅਤੇ ਸਟਾਫ ਦੇ ਮੈਂਬਰ ; ਸਤਿਕਾਰਯੋਗ ਮਹਿਮਾਨ , ਮਾਪੇ ਅਤੇ ਮੇਰੇ ਪਿਆਰੇ ਵਿਦਿਆਰਥੀਓ ,


    ਸਭ ਤੋਂ ਪਹਿਲਾਂ ਮੈਂ ਪ੍ਰੋ. ਬਹੇਰਾ ਅਤੇ ਉਨ੍ਹਾਂ ਦੀ ਟੀਮ ਦਾ ਮੈਨੂੰ ਸੰਬਲਪੁਰ ਯੂਨੀਵਰਸਿਟੀ ਦੀ ਤੀਹਵੀਂ ਕਨਵੋਕੇਸ਼ਨ ਵਿੱਚ ਸੱਦਣ ਲਈ ਧੰਨਵਾਦ ਕਰਦਾ ਹਾਂ । ਮੈਂ ਹਰੇ ਭਰੇ ਦਰਖਤਾਂ ਭਰੇ ਅਤੇ ਸ਼ਾਂਤੀ ਦੇ ਮਾਹੌਲ ਵਿਚਕਾਰ ਜੋਤੀ ਵਿਹਾਰ ਵਿਖੇ ਅੱਜ ਤੁਹਾਡੇ ਸਾਰਿਆਂ ਦਰਮਿਆਨ ਆ ਕੇ ਬਹੁਤ ਖੁਸ਼ ਹਾਂ ।


    ਤੁਹਾਡੀ ਯੂਨੀਵਰਸਿਟੀ ਸਾਡੇ ਦੇਸ਼ ਦੇ ਇਤਿਹਾਸ ਅਤੇ ਵਿਰਸੇ ਵਿੱਚ ਵਿਸ਼ੇਸ਼ ਸਥਾਨ ਰੱਖਦੀ ਹੈ । ਖੇਤਰ ਦੀ ਦੇਵੀ ਮਾਂ ਦਾ ਸਥਾਨ ਸਮਲੇਸ਼ਵਰੀ ਇੱਥੋਂ ਬਹੁਤ ਦੂਰ ਨਹੀਂ ਹੈ । ਇਹ ਵੀਰ ਸੁਰੇਂਦਰ ਸਾਈ ਦੀ ਧਰਤੀ ਵੀ ਹੈ , ਜੋ 1857 ਦੀ ਆਜ਼ਾਦੀ ਦੀ ਲੜਾਈ ਤੋਂ ਪਹਿਲਾਂ ਬਸਤੀਵਾਦੀ ਰਾਜ ਦੇ ਵਿਰੁੱਧ ਖੜ੍ਹੇ ਹੋਏ ਸਨ । ਇਸ ਦੇ ਨੇੜੇ ਹੀ ਸਥਿਤ ਹੀਰਾਕੁਡ ਡੈਮ , ਆਧੁਨਿਕ ਭਾਰਤ ਦੀ ਉਸਾਰੀ ਦੀ ਨੁਮਾਇੰਦਗੀ ਕਰਦਾ ਹੈ ।


    ਤੁਹਾਡੀ ਯੂਨੀਵਰਸਿਟੀ ਮੇਰੇ ਲਈ ਨਿਜੀ ਤੌਰ ' ਤੇ ਵੀ ਬਹੁਤ ਮਹੱਤਵ ਰੱਖਦੀ ਹੈ , ਕਿਉਂਕਿ ਗ੍ਰੈਜੂਏਸ਼ਨ ਕਰਨ ਵਾਲੀਆਂ ਮੇਰੀਆਂ ਤਿੰਨਾਂ ਯੂਨੀਵਰਸਿਟੀ ਪ੍ਰੀਖਿਆਵਾਂ ਇਸ ਦੇ ਅਧੀਨ ਸਨ । ਦਿਲਚਸਪ ਗੱਲ ਇਹ ਹੈ ਕਿ ਮੈਂ ਉਨ੍ਹਾਂ ਪਹਿਲੇ ਵਿਦਿਆਰਥੀਆਂ ਦੇ ਪਹਿਲੇ ਬੈਚ ਵਿੱਚੋਂ ਸਾਂ ਜਿਸ ਦੇ ਨਤੀਜੇ ਆਪਣੀ ਹੋਂਦ ਵਿੱਚ ਆਉਣ ਤੋਂ ਬਾਅਦ ਇਸ ਯੂਨੀਵਰਸਿਟੀ ਨੇ ਪ੍ਰਕਾਸਿਤ ਕੀਤੇ । ਮੇਰੇ ਕੋਲ ਉਨ੍ਹਾਂ ਸ਼ੁਰੂਆਤੀ ਦਿਨਾਂ ਦੀਆਂ ਬਹੁਤ ਪਿਆਰੀਆਂ ਯਾਦਾਂ ਹਨ!


    ਮੇਰੇ ਪਿਆਰੇ ਵਿਦਿਆਰਥੀਓ , ਤੁਹਾਡੇ ਵਿੱਚੋਂ ਬਹੁਤਿਆਂ ਨੇ ਅੱਜ ਅੰਡਰਗ੍ਰੈਜੂਏਟ , ਮਾਸਟਰਸ ਅਤੇ ਡਾਕਟਰੇਟ ਡਿਗਰੀਆਂ , ਅਵਾਰਡ ਅਤੇ ਮੈਡਲ ਪ੍ਰਾਪਤ ਕੀਤੇ ਹਨ । ਮੈਂ ਤੁਹਾਨੂੰ ਸਭ ਨੂੰ ਵਧਾਈ ਦਿੰਦਾ ਹਾਂ । ਇਹ ਤੁਹਾਡੀ ਜ਼ਿੰਦਗੀ ਦਾ ਇੱਕ ਮਹੱਤਵਪੂਰਨ ਮੀਲ ਪੱਥਰ ਹੈ , ਜਿਸ ਦੀ ਤੁਹਾਨੂੰ ਕਦਰ ਕਰਨੀ ਚਾਹੀਦੀ ਹੈ ਅਤੇ ਮਨਾਉਣਾ ਚਾਹੀਦਾ ਹੈ । ਪਰ , ਉਸੇ ਸਮੇਂ , ਤੁਹਾਨੂੰ ਭਵਿੱਖ ਵੱਲ ਵੀ ਧਿਆਨ ਦੇਣਾ ਚਾਹੀਦਾ ਹੈ , ਇਸ ਬੁਨਿਆਦ ਨੂੰ ਅੱਗੇ ਵਧਾਉਂਦੇ ਹੋਏ ਅਜਿਹੇ ਬਹੁਤ ਸਾਰੇ ਹੋਰ ਮੀਲ ਪੱਥਰ ਗੱਡਣ ਵੱਲ ਧਿਆਨ ਦੇਣਾ ਚਾਹੀਦਾ ਹੈ ।


    ਤੁਹਾਡੇ ਵਿੱਚੋਂ ਬਹੁਤ ਸਾਰੇ ਆਪਣਾ ਕੋਰਸ ਪੂਰਾ ਹੋਣ ' ਤੇ ਯੂਨੀਵਰਸਿਟੀ ਛੱਡਣਗੇ । ਜਦੋਂ ਤੁਸੀਂ ਅਜਿਹਾ ਕਰੋਗੇ ਤਾਂ ਤੁਸੀਂ ਆਪਣੇ ਨੰਬਰ ਜਾਂ ਡਿਗਰੀਆਂ ਨਾਲੋਂ ਬਹੁਤ ਕੁਝ ਜ਼ਿਆਦਾ ਆਪਣੇ ਨਾਲ ਲੈ ਕੇ ਜਾਵੋਗੇ । ਤੁਸੀਂ ਆਪਣੇ ਨਾਲ ਕਈ ਸਾਲਾਂ ਦੀ ਸਿਖਲਾਈ ਲੈ ਕੇ ਜਾਵੋਗੇ । ਮੈਨੂੰ ਪੱਕਾ ਵਿਸ਼ਵਾਸ ਹੈ ਕਿ ਤੁਸੀਂ ਆਪਣੇ ਕਲਾਸ ਕਮਰਿਆਂ ਦੇ ਬਾਹਰ ਵੀ ਓਨਾ ਹੀ ਕੁਝ ਸਿੱਖਿਆ ਹੈ ਜਿੰਨਾ ਤੁਸੀਂ ਅੰਦਰ ਸਿੱਖਿਆ ਹੈ । ਤੁਹਾਡੇ ਅਧਿਆਪਕਾਂ , ਨਾਨ-ਟੀਚਿੰਗ ਸਟਾਫ , ਤੁਹਾਡੇ ਹਾਣੀਆਂ ਅਤੇ ਇੱਥੋਂ ਤੱਕ ਕਿ ਮਹਿਮਾਨਾਂ ਨਾਲ ਤੁਹਾਡੀ ਗੱਲਬਾਤ ਨੇ ਹਮੇਸ਼ਾ ਪ੍ਰਭਾਵ ਛੱਡਣੇ ਹਨ । ਇਨ੍ਹਾਂ ਪਰਸਪਰ ਗੱਲਬਾਤ ਅਤੇ ਸਬੰਧਾਂ ਦੀ ਕਦਰ ਕਰੋ ।


    ਇਹ ਵੀ ਯਾਦ ਰੱਖੋ ਕਿ ਤੁਸੀਂ ਅੱਜ ਜੋ ਕੁਝ ਹਾਸਲ ਕੀਤਾ ਹੈ ਉਹ ਸਿਰਫ ਤੁਹਾਡੀਆਂ ਆਪਣੀਆਂ ਕੋਸ਼ਿਸ਼ਾਂ ਦਾ ਹੀ ਨਤੀਜਾ ਨਹੀਂ ਹੈ , ਬਲਕਿ ਇਸ ਵਿੱਚ ਤੁਹਾਡੇ ਮਾਪਿਆਂ , ਅਧਿਆਪਕਾਂ ਅਤੇ ਤੁਹਾਡੇ ਆਸ ਪਾਸ ਅਣਗਿਣਤ ਹੋਰਨਾਂ ਦੇ ਯੋਗਦਾਨ ਦਾ ਵੀ ਹੈ । ਤੁਹਾਡੀ ਸਫਲਤਾ ਵਿੱਚ ਹਰੇਕ ਨੇ ਇੱਕ ਭੂਮਿਕਾ ਨਿਭਾਈ ਹੈ । ਤੁਹਾਨੂੰ ਉਨ੍ਹਾਂ ਦੇ ਯੋਗਦਾਨ ਨੂੰ ਸਵੀਕਾਰ ਕਰਨਾ ਚਾਹੀਦਾ ਹੈ । ਹਮੇਸ਼ਾ ਯਾਦ ਰੱਖੋ ਕਿ ਕੋਈ ਵੀ ਵਿਅਕਤੀ ਆਪਣੇ ਆਪ ਹੀ ਸਫਲ ਨਹੀਂ ਹੁੰਦਾ ।


    ਅੱਜ , ਜਦੋਂ ਤੁਸੀਂ ਆਪਣੀ ਜ਼ਿੰਦਗੀ ਦੇ ਨਵੇਂ ਪੜਾਅ ' ਤੇ ਕਦਮ ਰੱਖ ਰਹੇ ਹੋ , ਤਾਂ ਤੁਸੀਂ ਬੇਮਿਸਾਲ ਸੰਭਾਵਨਾਵਾਂ ਅਤੇ ਮੌਕਿਆਂ ਦਾ ਆਨੰਦ ਮਾਣ ਰਹੇ ਹੋ । ਰਾਸ਼ਟਰ ਗਤੀਸ਼ੀਲਤਾ ਅਤੇ ਜਾਗ੍ਰਿਤੀ ਦੀ ਇੱਕ ਨਵੀਂ ਭਾਵਨਾ ਦਾ ਗਵਾਹ ਹੈ ।


    ਸਾਡੇ ਪ੍ਰਧਾਨ ਮੰਤਰੀ ਦੇ ਨਵੇਂ ਭਾਰਤ ਦੇ ਦ੍ਰਿਸ਼ਟੀਕੋਣ ਦੇ ਅਨੁਕੂਲ ਅਣਗਿਣਤ ਪਹਿਲਾਂ ਕੀਤੀਆਂ ਜਾ ਰਹੀਆਂ ਹਨ । ਵਿਸ਼ੇਸ਼ ਤੌਰ ' ਤੇ ਆਰਥਿਕ ਮੋਰਚੇ ' ਤੇ , ਉਨ੍ਹਾਂ ਨੇ 2024 ਤੱਕ ਪੰਜ ਟ੍ਰਿਲੀਅਨ ਡਾਲਰ ਦੀ ਅਰਥਵਿਵਸਥਾ ਬਣਨ ਦਾ ਟੀਚਾ ਨਿਰਧਾਰਿਤ ਕੀਤਾ ਹੈ , ਭਾਵੇਂ ਇਹ ਇੱਕ ਉਤਸ਼ਾਹੀ ਖਾਹਿਸ਼ ਹੈ , ਪਰ ਅਸੀਂ ਇਸ ਦੇ ਰਾਹ ' ਤੇ ਹਾਂ ਅਤੇ ਇਸ ਲਈ ਪੂਰੀ ਤਰ੍ਹਾਂ ਪ੍ਰਤੀਬੱਧ ਹਾਂ ।


    ਸਾਡੀ ਆਰਥਿਕ ਬੁਨਿਆਦ ਮਜ਼ਬੂਤ ਹੈ । ਸਾਲ 2014 ਤੋਂ 2019 ਦੀ ਮਿਆਦ ਵਿੱਚ , ਸਾਡੀ ਸਲਾਨਾ ਔਸਤ ਜੀਡੀਪੀ 7.5 ਪ੍ਰਤੀਸ਼ਤ ਸੀ ਜੋ ਕਿ ਆਜ਼ਾਦੀ ਤੋਂ ਬਾਅਦ ਸਭ ਤੋਂ ਉੱਚੀ ਹੈ । ਇਹ ਜੀ -20 ਦੇਸ਼ਾਂ ਵਿੱਚ ਵੀ ਸਭ ਤੋਂ ਉੱਚੀ ਸੀ । ਪਿਛਲੇ ਪੰਜ ਸਾਲਾਂ ਦੌਰਾਨ ਮੈਕਰੋ-ਆਰਥਿਕ ਸਥਿਰਤਾ ਇੱਕ ਅਧਾਰ ਰਹੀ ਹੈ ਜਿਸ ' ਤੇ ਵੱਖ-ਵੱਖ ਸੁਧਾਰ ਕੀਤੇ ਗਏ ਹਨ । ਅਸੀਂ ਮਹਿੰਗਾਈ ਨੂੰ ਘੱਟ ਪੱਧਰ ਉੱਤੇ ਰੱਖਿਆ , ਵਿੱਤੀ ਖਰਚਿਆਂ ਨੂੰ ਅਨੁਸ਼ਾਸਿਤ ਕੀਤਾ , ਅਤੇ ਚਾਲੂ ਖਾਤੇ ਦੇ ਘਾਟੇ ਨੂੰ ਕਾਬੂ ਹੇਠ ਰੱਖਿਆ ਹੈ । ਅਗਰ ਅਸੀਂ 2009 -14 ਅਤੇ 2014-19 ਦੀਆਂ ਦੋ ਮਿਆਦਾਂ ਦੀ ਤੁਲਨਾ ਕਰੀਏ ਤਾਂ ਮੁਦਰਾ ਸਫੀਤੀ 10.3% ਤੋਂ ਘਟ ਕੇ 4.5% , ਵਿੱਤੀ ਘਾਟਾ 5.3% ਘਟ ਕੇ ਜੀਡੀਪੀ ਦੇ 3.4% , ਅਤੇ ਚਾਲੂ ਖਾਤਾ ਘਾਟਾ ਜੀ.ਡੀ.ਪੀ. ਦੇ 3.3% ਤੋਂ ਘੱਟ ਕੇ 1.4% ਤੇ ਆ ਗਿਆ ।


    ਕਈ ਬੁਨਿਆਦੀ , ਮੋਹਰੀ ਸੁਧਾਰ ਕੀਤੇ ਗਏ ਹਨ । ਸਾਲ 2016 ਵਿੱਚ ਇਨਸੌਲਵੈਂਸੀ ਅਤੇ ਦੀਵਾਲੀਆਪਣ ਕੋਡ ਦੀ ਸ਼ੁਰੂਆਤ ਦੇਸ਼ ਦੀ ਵਿੱਤੀ ਪ੍ਰਣਾਲੀ ਦੀ ਸਫਾਈ ਅਤੇ ਇਸ ਨੂੰ ਮਜ਼ਬੂਤ ​​ ਕਰਨ ਵੱਲ ਇੱਕ ਮਹੱਤਵਪੂਰਨ ਕਦਮ ਸੀ । ਚਾਰ ਜਾਂ 5 ਸਾਲ ਪਹਿਲਾਂ ਕਿਸੇ ਨੇ ਕਲਪਨਾ ਵੀ ਨਹੀਂ ਕੀਤੀ ਹੋਵੇਗੀ ਕਿ ਵੱਡੇ ਕਾਰਪੋਰੇਟ ਘਰਾਣੇ ਵੀ ਜਵਾਬਦੇਹ ਹੋਣਗੇ , ਜੇ ਉਨ੍ਹਾਂ ਨੇ ਪ੍ਰਣਾਲੀ ਨਾਲ ਖੇਡਣ ਦੀ ਕੋਸ਼ਿਸ਼ ਕੀਤੀ ਤਾਂ ਵੀ ਉਹ ਆਪਣੀ ਜਾਇਦਾਦ ਗਵਾ ਦੇਣਗੇ । ਜੇ ਉਨ੍ਹਾਂ ਨੇ ਆਪਣੇ ਕਰਜ਼ੇ ਵਾਪਸ ਨਾ ਕੀਤੇ ਤਾਂ ਉਹ ਆਪਣੀ ਜਾਇਦਾਦ ਗੁਆ ਦੇਣਗੇ । ਸਾਲ 2017 ਵਿੱਚ ਮਾਲ ਅਤੇ ਸਰਵਿਸਜ਼ ਟੈਕਸ ਕਾਨੂੰਨ ਨੂੰ ਲਾਗੂ ਕਰਨਾ ਵੀ ਭਾਰਤ ਨੂੰ ਆਰਥਿਕ ਤੌਰ ' ਤੇ ਸਾਂਝੇ ਬਜ਼ਾਰ ਨਾਲ ਜੋੜਨ ਲਈ ਇੱਕ ਮਹੱਤਵਪੂਰਨ ਉਪਾਅ ਸੀ । ਇਹ ਉੱਚ ਆਰਥਿਕ ਵਿਕਾਸ ਦਾ ਸਮਰਥਨ ਕਰਦਾ ਹੈ ਅਤੇ ਪਾਰਦਰਸ਼ਤਾ ਲਿਆਉਂਦਾ ਹੈ ਅਤੇ ਕਾਰੋਬਾਰ ਕਰਨ ਦੀ ਅਸਾਨੀ ਵਿੱਚ ਸੁਧਾਰ ਹੁੰਦਾ ਹੈ । ਪ੍ਰਤੱਖ ਵਿਦੇਸ਼ੀ ਨਿਵੇਸ਼ ਦੇ ਜਾਰੀ ਰਹਿਣ ਅਤੇ ਉਦਾਰੀਕਰਨ ਦੇ ਸਿੱਟੇ ਵਜੋਂ ਦੇਸ਼ ਵਿੱਚ ਐੱਫਡੀਆਈ ਦਾ ਬੇਮਿਸਾਲ ਪ੍ਰਵਾਹ ਜਾਰੀ ਹੈ ।


    ਸਮਾਜਿਕ ਵਿਕਾਸ ਅਤੇ ਬਰਾਬਰੀ ਲਿਆਉਣ ਲਈ ਕੀਤੇ ਗਏ ਉਪਰਾਲਿਆਂ ਦੀ ਸੂਚੀ ਜੇ ਜ਼ਿਆਦਾ ਨਹੀਂ ਤਾਂ ਘੱਟੋ ਘੱਟ ਬਰਾਬਰ ਪ੍ਰਭਾਵਸ਼ਾਲੀ ਹੈ । ਇਨ੍ਹਾਂ ਵਿੱਚ ਗ਼ਰੀਬਾਂ ਦੀ ਸਿਹਤ ਸੇਵਾਵਾਂ ਤੱਕ ਪਹੁੰਚ ਸੁਨਿਸ਼ਚਿਤ ਕਰਨ ਲਈ ਆਯੁਸ਼ਮਾਨ ਭਾਰਤ ਵਰਗੇ ਮਹੱਤਵਪੂਰਨ ਪ੍ਰੋਗਰਾਮ ਸ਼ਾਮਲ ਹਨ ; ਕਿਸਾਨਾਂ ਨੂੰ ਆਮਦਨ ਸਹਾਇਤਾ ਲਈ ਪ੍ਰਧਾਨ ਮੰਤਰੀ-ਕਿਸਾਨ ਅਤੇ ਸਾਡੀ ਵਿਦਿਅਕ ਪ੍ਰਣਾਲੀ ਦੀ ਓਵਰਹਾਲਿੰਗ ਲਈ ਇੱਕ ਨਵੀਂ ਸਿੱਖਿਆ ਨੀਤੀ ।


    ਹਾਲ ਹੀ ਦੇ ਮਹੀਨਿਆਂ ਵਿੱਚ ਭਾਰਤ ਵਿੱਚ ਜੀਡੀਪੀ ਵਿੱਚ ਧੀਮੀ ਮੰਦੀ ਦੇਖਣ ਨੂੰ ਮਿਲੀ ਹੈ । ਇਸ ਲਈ ਵੱਖੋ ਵੱਖਰੇ ਕਾਰਕਾਂ , ਖਾਸ ਕਰਕੇ ਚੱਕਰੀ ਕਾਰਕ ਨੂੰ ਸਮਝਣਾ ਮਹੱਤਵਪੂਰਨ ਹੈ । ਨਿਵੇਸ਼ ਦੇ ਵਿਸ਼ਵਵਿਆਪੀ ਵਾਧੇ ਵਿੱਚ ਇੱਕ ਮੰਦੀ ਹੈ । ਪਾਰਦਰਸ਼ਤਾ ਲਿਆਉਣ , ਲੀਕੇਜ ਨੂੰ ਰੋਕਣ ਅਤੇ ਰਾਜ ਪ੍ਰਬੰਧ ਨੂੰ ਬਿਹਤਰ ਬਣਾਉਣ ਲਈ ਕੀਤੇ ਜਾ ਰਹੇ ਉਪਰਾਲੇ ਵੀ ਕੁਝ ਅਸਥਾਈ ਰੁਕਾਵਟਾਂ ਦਾ ਕਾਰਨ ਬਣ ਸਕਦੇ ਸਨ । ਪਿਛਲੇ 5 ਸਾਲਾਂ ਦੀ ਸਖਤ ਤਾੜਨਾਤਮਕ ਕਾਰਵਾਈ , ਕਾਨੂੰਨ ਦੇ ਸ਼ਾਸਨ ਅਤੇ ਅਰਥਵਿਵਸਥਾ ਦੇ ਰਸਮੀਕਰਨ ' ਤੇ ਜ਼ੋਰ ਦੇਣ ਦੀ ਕਾਰਵਾਈ ਥੋੜ੍ਹੇ ਸਮੇਂ ਲਈ ਖਿੱਚ ਪ੍ਰਭਾਵ ਦੇ ਪਾਬੰਦ ਹਨ ।


    ਫਿਰ ਵੀ , ਸਰਕਾਰ ਸੁਚੇਤ ਅਤੇ ਸਰਗਰਮ ਹੈ । ਵਿੱਤੀ ਖੇਤਰ ਅਤੇ ਅਸਲ ਅਰਥਵਿਵਸਥਾ ਨੂੰ ਸੁਧਾਰਨ ਅਤੇ ਸੁਰਜੀਤ ਕਰਨ ਲਈ ਕਈ ਉਪਾਅ ਕੀਤੇ ਗਏ ਹਨ । ਉਤਪਾਦਨ ਦੇ ਕਾਰਕਾਂ ਜਿਵੇਂ ਕਿ ਜ਼ਮੀਨ , ਕਿਰਤ ਅਤੇ ਪੂੰਜੀ ਦੀ ਉਤਪਾਦਕਤਾ ਨੂੰ ਵਧਾਉਣ ਲਈ ਮਹੱਤਵਪੂਰਨ ਕਦਮਾਂ ' ਤੇ ਵੀ ਕੰਮ ਕੀਤਾ ਜਾ ਰਿਹਾ ਹੈ । ਕੁੱਲ ਮਿਲਾ ਕੇ , ਮਜ਼ਬੂਤ ​​ ਬੁਨਿਆਦੀ , ਮਹੱਤਵਪੂਰਨ ਕਲੀਨ-ਅੱਪ ਮੁਹਿੰਮ ਅਤੇ ਅਭਿਲਾਸ਼ੀ ਸੁਧਾਰ ਏਜੰਡੇ ਦੀ ਸ਼ੁਰੂਆਤ ਦੇ ਮੱਦੇਨਜ਼ਰ , ਭਾਰਤ ਆਉਣ ਵਾਲੇ ਮਹੀਨਿਆਂ ਵਿੱਚ ਵਛੱਡੇ ਪੈਮਾਨੇ ‘ਤੇ ਵਿਕਸਿਤ ਹੋਣ ਲਈ ਤਿਆਰ ਹੈ। ਤੁਹਾਡੇ ਸਾਰਿਆਂ ਲਈ ਅਥਾਹ ਆਰਥਿਕ ਮੌਕੇ ਸਾਹਮਣੇ ਆ ਰਹੇ ਹਨ ।


    ਖੇਡ ਤਬਦੀਲ ਕਰਨ ਵਾਲੇ ਕਦਮ , ਸਮਾਰਟਫੋਨ ਕ੍ਰਾਂਤੀ , ਆਰਟੀਫਿਸ਼ਲ ਇੰਟੈਲੀਜੈਂਸ , ਬਿੱਗ ਡੇਟਾ ਵਿਸ਼ਲੇਸ਼ਣ , ਸੰਚਾਲਿਤ ਹਕੀਕਤ , 3 ਡੀ ਪ੍ਰਿੰਟਿੰਗ , ਰੋਬੋਟਿਕਸ ਅਤੇ ਬਲੌਕਚੇਨ ਟੈਕਨੋਲੋਜੀ ਬੁਨਿਆਦੀ ਤੌਰ ਤੇ ਸਾਡੀ ਦੁਨੀਆ ਅਤੇ ਇਸ ਵਿੱਚ ਸ਼ਾਮਲ ਹੋਣ ਦੇ ਰੰਗ ਨੂੰ ਬਦਲ ਰਹੇ ਹਨ । ਤਬਦੀਲੀਆਂ ਹਰ ਦਿਨ ਬੇਮਿਸਾਲ ਰਫਤਾਰ ਨਾਲ ਹੋ ਰਹੀਆਂ ਹਨ । ਜਿਸ ਤਰੀਕੇ ਨਾਲ ਅਸੀਂ ਇੱਕ ਦੂਜੇ ਨਾਲ ਸੰਚਾਰ ਕਰਦੇ ਅਤੇ ਜੁੜਦੇ ਹਾਂ , ਇੱਕ ਜਗ੍ਹਾ ਤੋਂ ਦੂਜੀ ਜਗ੍ਹਾ ਜਾਣ ਦੇ ਤਰੀਕੇ ਨਾਲ , ਜਿਵੇਂ ਕਿ ਅਸੀਂ ਪੈਸੇ ਭੇਜਦੇ ਹਾਂ ਅਤੇ ਪ੍ਰਾਪਤ ਕਰਦੇ ਹਾਂ ਜਾਂ ਜਿਸ ਤਰ੍ਹਾਂ ਅਸੀਂ ਆਪਣਾ ਭੋਜਨ ਵੀ ਪ੍ਰਾਪਤ ਕਰਦੇ ਹਾਂ. ਹਰ ਪਾਸੇ ਡਿਸਰਪਸ਼ਨ (ਵਿਘਨ) ਹੈ । ਇਹ ਇੱਕ ਵੱਖਰੀ ਦੁਨੀਆ ਹੈ , ਜੇ ਕੋਈ ਇਸ ਦੀ ਤੁਲਨਾ ਉਨ੍ਹਾਂ ਦਹਾਕਿਆਂ ਨਾਲ ਕਰੇ ਜੋ ਇਹ ਇੱਕ ਦਹਾਕਾ ਪਹਿਲਾਂ ਸੀ , ਉਸ ਨੂੰ ਤਾਂ ਭੁੱਲ ਜਾਓ ਜਦੋਂ ਅਸੀਂ ਯੂਨੀਵਰਸਿਟੀ ਵਿੱਚ ਸਾਂ ।


    ਇਹ ਅਵਸਰ ਕਈ ਚੁਣੌਤੀਆਂ ਵੀ ਪੈਦਾ ਕਰਦੇ ਹਨ । ਅਗਰ ਅਸੀਂ ਤਬਦੀਲੀਆਂ ਨੂੰ ਦੂਰ ਰੱਖਣ , ਨਵੀਆਂ ਚੀਜ਼ਾਂ ਸਿੱਖਣ ਅਤੇ ਦੂਜਿਆਂ ਨਾਲ ਮੁਕਾਬਲਾ ਕਰਨ ਦੇ ਯੋਗ ਨਹੀਂ ਹੁੰਦੇ , ਅਸੀਂ ਪਿੱਛੇ ਰਹਿ ਜਾਵਾਂਗੇ । ਇਹ ਉਹ ਚੁਣੌਤੀ ਹੈ ਜਿਸਦਾ ਤੁਹਾਡੇ ਸਾਰਿਆਂ ਨੂੰ ਸਾਹਮਣਾ ਕਰਨ ਦੀ ਜ਼ਰੂਰਤ ਹੈ । ਸਾਡੇ ਸਦੀਆਂ ਪੁਰਾਣੇ ਹਵਾਲਿਆਂ ਨੇ ਗਿਆਨ ਅਤੇ ਨਿਰੰਤਰ ਸਿੱਖਣ ਦੀ ਕਦਰ ਦੀ ਕਲਪਨਾ ਕੀਤੀ ਸੀ । ਇਹ ਅੱਜ ਦੀ ਤੇਜ਼ੀ ਨਾਲ ਬਦਲ ਰਹੀ ਟੈਕਨੋਲੋਜੀ ਨਾਲ ਚਲਣ ਵਾਲੀ ਦੁਨੀਆ ਵਿੱਚ ਹੋਰ ਵੀ ਸਬੰਧਿਤ ਹਨ ।


    ਮਹਾਨ ਰਿਸ਼ੀ ਭਰਤਰੀਹਰੀ ਨੇ ਗਿਆਨ ਦੀ ਮਹੱਤਤਾ ਬਾਰੇ ਦੱਸਦਿਆਂ ਕਿਹਾ:


    ਵਿਦ੍ਯਾ ਨਾਮ ਨਰਸਯ ਰੂਪਮਧਿਕੰ ਪ੍ਰਚਛੰਨਗੁਪਤੰ ਧਨਮ੍


    ਵਿਦ੍ਯਾ ਭੋਗਕਰੀ ਯਸ਼: ਸੁਖਕਰੀ ਵਿਦ੍ਯਾ ਗੁਰੂਣਾਂ ਗੁਰੂ : ।


    ਵਿਦ੍ਯਾ ਬੰਧੁਜਨੋ ਵਿਦੇਸ਼ਗਮਨੇ ਵਿਦ੍ਯਾ ਪਰੰ ਦੈਵਤਮ੍


    ਵਿਦ੍ਯਾ ਰਾਜਸੁ ਪੂਜਯਤੇ ਨ ਹਿ ਧਨੰ ਵਿਦਿਯਾਵਿਹੀਨ: ਪਸ਼ੁ: ।।


    ( विद्या नाम नरस्य रूपमधिकं प्रच्छन्नगुप्तं धनम्


    विद्या भोगकरी यशः सुखकरी विद्या गुरूणां गुरुः ।


    विद्या बन्धुजनो विदेशगमने विद्या परं दैवतम्


    विद्या राजसु पूज्यते न हि धनं विद्याविहीनः पशुः ॥ )


    ਭਰਤਰੀਹਰੀ ਦੱਸਦੇ ਹਨ ਕਿ ਗਿਆਨ ਇੱਕ ਵਿਅਕਤੀ ਨੂੰ ਕਿਵੇਂ ਵਧਾਉਂਦਾ ਹੈ । ਇਹ ਉਹ ਗੁਪਤ ਦੌਲਤ ਹੈ ਜੋ ਕੋਈ ਨਹੀਂ ਖੋਹ ਸਕਦਾ । ਇਹ ਸਾਨੂੰ ਖੁਸ਼ਹਾਲੀ ਅਤੇ ਗੌਰਵ ਪ੍ਰਦਾਨ ਕਰਦਾ ਹੈ , ਇਹ ਸਾਰੇ ਅਧਿਆਪਕਾਂ ਦਾ ਅਧਿਆਪਕ ਹੈ , ਅਤੇ ਵਿਦੇਸ਼ਾਂ ਵਿੱਚ ਇਹ ਸਾਡਾ ਮਿੱਤਰ ਹੈ । ਗਿਆਨ ਸਰਬ ਸ਼ਕਤੀਮਾਨ ਬ੍ਰਹਮਤਾ ਹੈ ਜਿਸ ਦੀ ਪੂਜਾ ਭੌਤਿਕ ਧਨ ਨਾਲੋਂ ਰਾਜਿਆਂ (ਨੇਤਾਵਾਂ) ਦੁਆਰਾ ਕੀਤੀ ਜਾਂਦੀ ਹੈ । ਗਿਆਨ ਤੋਂ ਬਿਨਾਂ ਇੱਕ ਵਿਅਕਤੀ ਜਾਨਵਰ ਤੋਂ ਇਲਾਵਾ ਕੁਝ ਵੀ ਨਹੀਂ ਹੈ ।


    ਇਸ ਤੋਂ ਇਲਾਵਾ , ਇਹ ਗਿਆਨ ਆਪਣੇ ਆਪ ਵਿੱਚ ਇੱਕ ਅੰਤ ਨਹੀਂ ਹੈ , ਇਹ ਹੋਰ ਵੀ ਡੂੰਘੇ ਗੁਣਾਂ ਅਤੇ ਕਦਰਾਂ ਕੀਮਤਾਂ ਵੱਲ ਲੈ ਜਾਂਦਾ ਹੈ. ਹਿਤੋਪਦੇਸ਼ ਨੇ ਇਸ ਨੂੰ ਸੁੰਦਰਤਾ ਨਾਲ ਪੇਸ਼ ਕੀਤਾ ਹੈ-


    ਵਿਦ੍ਯਾ ਦਦਾਤਿ ਵਿਨਯੰ ਵਿਨਯਾਦ੍ ਯਾਤਿ ਪਾਤ੍ਰਤਾਮ੍।


    ਪਾਤ੍ਰਤਵਾਦ ਧਨਮਾਪਨਤਿ ਧਨਾਧਰਮੰ ਤਤ: ਸੁੱਖਮ੍।।


    ( विद्या ददाति विनयं विनयाद् याति पात्रताम्।


    पात्रत्वाद् धनमाप्नोति धनाद्धर्मं ततः सुखम्॥ )


    ਜਿਸ ਦਾ ਅਰਥ ਹੈ “ਗਿਆਨ ਵਿਅਕਤੀ ਨੂੰ ਨਿਮਰ ਬਣਾਉਂਦਾ ਹੈ , ਨਿਮਰਤਾ ਯੋਗਤਾ ਪੈਦਾ ਕਰਦੀ ਹੈ , ਯੋਗਤਾ ਧਨ ਪੈਦਾ ਕਰਦੀ ਹੈ , ਅਮੀਰ ਬਣਨ ਨਾਲ ਸਹੀ ਚਾਲ ਚਲਣ ਹਾਸਲ ਹੁੰਦਾ ਹੈ , ਅਤੇ ਸਹੀ ਚਾਲ-ਚਲਣ ਨਾਲ ਸੰਤੁਸ਼ਟੀ ਹੁੰਦੀ ਹੈ । ”


    ਇਸ ਤਰ੍ਹਾਂ , ਸੁਭਾਸ਼ਿਤਾਣੀ ਦੇ ਪੁਰਾਤਨ ਸਬਕ ਨੂੰ ਧਿਆਨ ਵਿੱਚ ਰੱਖਣਾ ਮਹੱਤਵਪੂਰਨ ਹੈ-


    ਵਿਦ੍ਯਾ ਵਿਵਾਦਾਯ ਧਨੰ ਮਦਾਯ ਸ਼ਕਤੀ: ਪਰੇਸ਼ਾਂ ਪਰਿਪੀਡਨਾਯ


    ਖਲਸਯ ਸਾਧੋਰਵਿਪਰੀਤਮੇਤਤ੍ ਗਯਾਨਾਯ ਦਾਨਾਯ ਚ ਰਕਸ਼ਣਯ ।।


    ( विद्या विवादाय धनं मदाय शक्तिः परेषां परिपीडनाय ।


    खलस्य साधोर्विपरीतमेतत् ज्ञानाय दानाय च रक्षणाय ॥ )


    ਕੁਰਾਹੇ ਪਏ ਲੋਕਾਂ ਲਈ ' ਗਿਆਨ ' ਸਿਰਫ ਬਹਿਸਾਂ ਲਈ ਹੁੰਦਾ ' ਧਨ ' ਹਉਮੈ ਲਈ ਹੁੰਦਾ ਹੈ ਅਤੇ ' ਸ਼ਕਤੀ ' ਦੂਸਰਿਆਂ ਨੂੰ ਪ੍ਰੇਸ਼ਾਨ ਕਰਨ ਲਈ ਹੁੰਦੀ ਹੈ । ਨੇਕ ਵਿਅਕਤੀਆਂ ਦੇ ਮਾਮਲੇ ਵਿੱਚ ਬਿਲਕੁਲ ਉਲਟ ਹੁੰਦਾ ਹੈ , ਜਿਨ੍ਹਾਂ ਲਈ ' ਗਿਆਨ ' ਸਿਆਣਪ ਲਈ ਹੈ , ' ਦੌਲਤ ' ਦੇਣ ਲਈ ਹੈ ਅਤੇ ' ਸ਼ਕਤੀ ' ਕਮਜ਼ੋਰਾਂ ਦੀ ਰੱਖਿਆ ਲਈ ਹੈ ।


    ਕੁਝ ਦਿਨ ਪਹਿਲਾਂ , ਰਾਸ਼ਟਰ ਨੇ 26 ਨਵੰਬਰ 2019 ਨੂੰ ਸੰਵਿਧਾਨ ਦਿਵਸ ਮਨਾਇਆ । ਅਗਲੇ ਚਾਰ ਮਹੀਨਿਆਂ ਲਈ ਅਪ੍ਰੈਲ 2020 ਤੱਕ ਵੱਖ-ਵੱਖ ਪ੍ਰੋਗਰਾਮਾਂ ਦੀ ਸੂਚੀ ਬਣਾਈ ਗਈ ਹੈ । । ਇਸ ਸਾਲ ਦਾ ਵਿਸ਼ਾ ਸਾਡੇ ਸੰਵਿਧਾਨ ਵਿੱਚ ਦਰਜ ਬੁਨਿਆਦੀ ਕਰਤੱਵਾਂ ਦਾ ਸੰਕਲਪ ਹੈ । ਅਸੀਂ ਹਮੇਸ਼ਾ ਆਪਣੇ ਅਧਿਕਾਰਾਂ ਬਾਰੇ ਸੋਚਦੇ ਹਾਂ । ਸਾਡੇ ਕਰੱਤਵਾਂ ਅਤੇ ਜ਼ਿੰਮੇਵਾਰੀਆਂ ਪ੍ਰਤੀ ਜਾਗਰੂਕਤਾ ਪੈਦਾ ਕਰਨ ਦੀ ਜ਼ਰੂਰਤ ਹੈ ।


    ਗਾਂਧੀ ਜੀ ਨੇ ਕਿਹਾ ਸੀ “ਅਗਰ ਅਸੀਂ ਸਾਰੇ ਆਪਣੇ ਕਰਤੱਵਾਂ ਨੂੰ ਨਿਭਾਵਾਂਗੇ , ਤਾਂ ਅਧਿਕਾਰਾਂ ਦੀ ਭਾਲ ਬਹੁਤੀ ਦੂਰ ਨਹੀਂ ਹੋਵੇਗੀ । ਅਗਰ ਕਰਤੱਵਾਂ ਛੱਡ ਕੇ ਅਸੀਂ ਅਧਿਕਾਰਾਂ ਦੇ ਪਿੱਛੇ ਭੱਜਦੇ ਹਾਂ , ਤਾਂ ਉਹ ਸਾਨੂੰ ਛੱਡ ਜਾਣਗੇ । ਅਸਲ ਵਿੱਚ ਉਨਾਂ ਨੇ 1947 ਵਿੱਚ ਯੂਨੈੱਸਕੋ ਦੇ ਉਸ ਸਮੇਂ ਦੇ ਡਾਇਰੈਕਟਰ-ਜਨਰਲ , ਜੂਲੀਅਨ ਹਕਸਲੇ ਦੀ ਮਾਨਵ ਅਧਿਕਾਰਾਂ ’ਤੇ ਇੱਕ ਲੇਖ ਭੇਜਣ ਦੀ ਬੇਨਤੀ ਨੂੰ ਠੁਕਰਾਉਂਦਿਆਂ ਕਿਹਾ ਸੀ: “ਮੈਂ ਆਪਣੀ ਅਨਪੜ੍ਹ ਪਰ ਸਮਝਦਾਰ ਮਾਂ ਤੋਂ ਸਿੱਖਿਆ ਹੈ ਕਿ ਸਾਰੇ ਅਧਿਕਾਰਾਂ ਨੂੰ ਹਾਸਲ ਕੀਤਾ ਅਤੇ ਸੰਭਾਲਿਆ ਤਾਂ ਹੀ ਜਾ ਸਕਦਾ ਹੈ ਜੇ ਕਰਤੱਵ ਸਹੀ ਤਰ੍ਹਾਂ ਨਿਭਾਏ ਜਾਣ । ਇਸ ਤਰ੍ਹਾਂ , ਰਹਿਣ ਦਾ ਅਧਿਕਾਰ ਸਾਡੇ ਲਈ ਸਿਰਫ ਉਦੋਂ ਹੀ ਪ੍ਰਾਪਤ ਹੁੰਦਾ ਹੈ ਜਦੋਂ ਅਸੀਂ ਵਿਸ਼ਵ ਦੀ ਨਾਗਰਿਕਤਾ ਦਾ ਕਰਤੱਵ ਨਿਭਾਉਂਦੇ ਹਾਂ । "


    ਦੋਸਤੋ , ਮਹਾਤਮਾ ਗਾਂਧੀ ਨੂੰ ਉਨ੍ਹਾਂ ਦੀ 150ਵੀਂ ਜਯੰਤੀ ' ਤੇ ਇਸ ਤੋਂ ਵੱਡੀ ਸ਼ਰਧਾਂਜਲੀ ਕੀ ਹੋ ਸਕਦੀ ਹੈ , ਕਿ ਅਸੀਂ ਆਪਣੇ ਆਪ ਨੂੰ ਉਨ੍ਹਾਂ ਦੇ ਇਸ ਬੁਨਿਆਦੀ ਪਾਠ ਨੂੰ ਯਾਦ ਦਿਵਾਈਏ ਜੋ ਸਾਨੂੰ ਆਪਣੇ ਕਰਤੱਵਾਂ ਪ੍ਰਤੀ ਸੁਚੇਤ ਕਰਦਾ ਹੈ । ਸਾਡਾ ਕਰਤੱਵ ਆਪਣੇ ਸਾਥੀ ਜੀਵਾਂ , ਆਪਣੇ ਸਮਾਜ , ਵੱਡੇ ਪੱਧਰ ’ਤੇ ਦੁਨੀਆ ਅਤੇ ਆਉਣ ਵਾਲੀਆਂ ਪੀੜ੍ਹੀਆਂ , ਸਾਡੇ ਵਾਤਾਵਰਣ ਅਤੇ ਸਮੁੱਚੇ ਗ੍ਰਹਿ ਲਈ ਬਣਦੇ ਹਨ । ਇਹ ਸਮਝ ਆਪਣੇ-ਆਪ ਵਿੱਚ ਉਹ ਬੀਜ ਬਣਨ ਦੀ ਤਾਕਤ ਰੱਖਦੀ ਹੈ ਜਿਸ ਤੋਂ ਪਰਿਵਰਤਨਸ਼ੀਲ ਤਬਦੀਲੀ ਆ ਸਕਦੀ ਹੈ । ਵਿਸ਼ਵ ਹਮੇਸ਼ਾ ਭਾਰਤ ਦੀ ਝਲਕ , ਵਿਸ਼ਵ ਗੁਰੂ ਭਾਰਤ ਤੋਂ ਹਾਸਲ ਕਰ ਰਿਹਾ ਹੈ ।


    ਇਸ ਨੂੰ ਸ਼ੁਰੂ ਕਰਨ ਲਈ , ਕੀ ਮੈਂ ਤੁਹਾਡੇ ਸਾਰਿਆਂ , ਵਿਦਿਆਰਥੀਆਂ ਅਤੇ ਅਧਿਆਪਕਾਂ ਨੂੰ ਇੱਕੋ ਜਿਹੀ ਅਪੀਲ ਕਰ ਸਕਦਾ ਹਾਂ ? ‘ਡਿਊਟੀ’ ਦੇ ਇਸ ਸਿਧਾਂਤ ਨੂੰ ਅੱਗੇ ਤੋਰਦਿਆਂ , ਕੀ ਸੰਬਲਪੁਰ ਯੂਨੀਵਰਸਿਟੀ 2022 ਅਤੇ 2047 ਲਈ ਆਪਣੇ ਆਪ ਲਈ ਇੱਕ ਦਰਸ਼ਨ ਤਿਆਰ ਕਰ ਸਕਦੀ ਹੈ , ਜਦੋਂ ਕਿ ਸੁਤੰਤਰ ਭਾਰਤ ਕ੍ਰਮਵਾਰ 75 ਅਤੇ 100 ਸਾਲ ਦਾ ਹੋ ਜਾਵੇਗਾ । ਇਸਦੇ ਕਰਤੱਵ ਕੀ ਹੋਣਗੇ , ਇਸਦਾ ਦਰਸ਼ਨ ਕੀ ਹੋਵੇਗਾ ਅਤੇ ਇਹ ਕੀ ਦੇਣ ਅਤੇ ਯੋਗਦਾਨ ਪਾਉਣ ਦੀ ਇੱਛਾ ਰੱਖੇਗਾ ?


    ਪਿਆਰੇ ਵਿਦਿਆਰਥੀਓ , ਸਮਾਪਤੀ ਉੱਤੇ ਮੈਨੂੰ ਸੰਖੇਪ ਵਿੱਚ ਦੱਸਣਾ ਚਾਹੀਦਾ ਹੈ ਕਿ ਮੈਂ ਹੁਣੇ ਤੁਹਾਨੂੰ ਕੀ ਕਿਹਾ ਹੈ । ਜਿਵੇਂ ਕਿ ਤੁਸੀਂ ਅੱਜ ਆਪਣੀਆਂ ਡਿਗਰੀਆਂ ਅਤੇ ਮੈਡਲ ਪ੍ਰਾਪਤ ਕੀਤੇ ਹਨ , ਇਸ ਗੱਲ ‘ਤੇ ਮਾਣ ਕਰੋ ਕਿ ਤੁਸੀਂ ਜੋ ਪੂਰਾ ਕੀਤਾ ਹੈ , ਉਸੇ ਸਮੇਂ , ਅਣਗਿਣਤ ਲੋਕਾਂ ਲਈ ਸ਼ੁਕਰਗੁਜ਼ਾਰ ਹੋਵੋ ਜਿਨ੍ਹਾਂ ਨੇ ਤੁਹਾਡੇ ਲਈ ਅਜਿਹਾ ਕਰਨਾ ਸੰਭਵ ਬਣਾਇਆ ਹੈ ।


    ਤੁਸੀਂ ਗਿਆਨ , ਵਿਚਾਰਾਂ ਅਤੇ ਸੰਪਰਕਾਂ ਨਾਲ ਲੈਸ ਹੋ ਗਏ ਹੋ । ਇਹ ਇੱਥੇ ਸਭ ਤੋਂ ਵੱਡਾ ਤੋਹਫਾ ਹੈ । ਹਾਲਾਂਕਿ , ਹਿਤੋਪਦੇਸ਼ ਦੇ ਅਨੋਖੇ ਪਾਠ ਨੂੰ ਹਮੇਸ਼ਾ ਯਾਦ ਰੱਖੋ ਕਿ ਸੱਚਾ ਗਿਆਨ ਕਿਸੇ ਨੂੰ ਨਿਮਰ ਬਣਾਉਂਦਾ ਹੈ ਅਤੇ ਇਹ ਨਿਮਰਤਾ ਅਮੀਰ ਅਤੇ ਸੰਤੁਸ਼ਟੀ ਵੱਲ ਅਗਵਾਈ ਕਰਦੀ ਹੈ । ਹੋਰ , ਵਿਦੁਰ ਨੀਤੀ ਦਾ ਕਹਿਣਾ ਹੈ ਕਿ ਕਰਤੱਵਾਂ ਤੋਂ ਬਿਨਾ ਗਿਆਨ ਦਾ ਕੋਈ ਅਰਥ ਨਹੀਂ ਹੁੰਦਾ , ਅਤੇ ਕਰਤੱਵ ਦਾ ਉਦੇਸ਼ ਤੋਂ ਬਿਨਾ ਕੋਈ ਅਰਥ ਨਹੀਂ ਹੁੰਦਾ:


    ਅਸਮਯਗੁਪਯੁਕਤੰ ਹਿ ਗਯਾਨੰ ਸੁਕੁਸ਼ਲੈਰਪਿ ।


    ਉਪਲਭਯੰ ਚਾਵਿਦਿਤੰ ਵਿਦਿਤੰ ਚਾਨਨੁਸ਼ਠਿਤਮ੍ ।।


    ( असम्यगुपयुक्तं हि ज्ञानं सुकुशलैरपि ।


    उपलभ्यं चाविदितं विदितं चाननुष्ठितम् ॥ )


    ਤੁਸੀਂ ਆਪਣੀ ਜ਼ਿੰਦਗੀ ਦੇ ਇੱਕ ਨਵੇਂ ਦੌਰ ਵਿੱਚ ਦਾਖਲ ਹੋ ਰਹੇ ਹੋ , ਜਿਵੇਂ ਕਿ ਅਸੀਂ ਇੱਕ ਨਵੇਂ ਭਾਰਤ ਦੇ ਨਿਰਮਾਣ ਵੱਲ ਵਧਦੇ ਹਾਂ । ਸ਼ਾਂਤੀ , ਤਰੱਕੀ ਅਤੇ ਖੁਸ਼ਹਾਲੀ ਦਾ ਭਾਰਤ , ਸਾਰਿਆਂ ਲਈ । ਤੁਹਾਡੇ ਕੋਲ ਬੇਮਿਸਾਲ ਮੌਕੇ ਹੋਣਗੇ । ਇਸ ਸਭ ਦਰਮਿਆਨ ਕਦੇ ਵੀ ਆਪਣਾ ਕਰਤੱਵ ਆਪਣੇ ਧਰਮ ਨੂੰ ਨਾ ਭੁੱਲੋ । ਇਹ ਸਾਡੀ ਵਿਰਾਸਤ ਅਤੇ ਸਾਡੀਆਂ ਕਦਰਾਂ ਕੀਮਤਾਂ ਲਈ ਬੁਨਿਆਦੀ ਹੈ । ਇਹ ਉਹ ਚੀਜ਼ ਹੈ ਜੋ ਸਾਨੂੰ ਉਹ ਬਣਾਉਂਦੀ ਹੈ ਜੋ ਅਸੀਂ ਹਾਂ ਅਤੇ ਅੱਜ ਪਹਿਲਾਂ ਨਾਲੋਂ ਵਧੇਰੇ ਪ੍ਰਾਸੰਗਿਕ ਹੈ ।


    ਇਹ ਵੀ ਯਾਦ ਰੱਖੋ ਕਿ ਤੁਸੀਂ ਅਜਿਹੀ ਦੁਨੀਆ ਵਿੱਚ ਦਾਖਲ ਹੋ ਰਹੇ ਹੋ ਜੋ ਸਦਾ ਬਦਲਦੀ ਅਤੇ ਤੇਜ਼ੀ


    ਨਾਲ ਸੁੰਗੜ ਰਹੀ ਹੈ । ਜੋ ਤੁਸੀਂ ਅੱਜ ਸਿੱਖਦੇ ਹੋ ਉਹ ਕੱਲ ਨੂੰ ਪੁਰਾਣਾ ਹੋ ਜਾਵੇਗਾ ਅਤੇ ਤੁਸੀਂ ਅੱਜ ਜੋ ਕਰਦੇ ਹੋ , ਦੁਨੀਆ ਦੇ ਕਿਸੇ ਹੋਰ ਹਿੱਸੇ ਵਿੱਚ ਕੋਈ ਹੋਰ ਇਸ ਤੋਂ ਬਿਹਤਰ ਕਰੇਗਾ । ਇਸ ਲਈ ਤੁਹਾਨੂੰ ਲਾਜ਼ਮੀ ਸਿੱਖਦੇ ਰਹਿਣਾ ਚਾਹੀਦਾ ਹੈ , ਵਧਦੇ ਰਹੋ ਅਤੇ ਗਿਆਨ ਦੀਆਂ ਸਰਹੱਦਾਂ ਨੂੰ ਅੱਗੇ ਵਧਾਉਂਦੇ ਰਹੋ!


    ਮੈਂ ਇੱਕ ਵਾਰ ਫਿਰ ਤੁਹਾਨੂੰ ਸਾਰਿਆਂ ਨੂੰ ਵਧਾਈ ਦਿੰਦਾ ਹਾਂ , ਅਤੇ ਤੁਹਾਡੇ ਲਈ ਬਹੁਤ ਖੁਸ਼ੀਆਂ ਭਰੇ ਅਤੇ ਖੁਸ਼ਹਾਲ ਨਵੇਂ ਸਾਲ 2020 ਦੀ ਕਾਮਨਾ ਕਰਦਾ ਹਾਂ ।


    ਵੀਆਰਆਰਕੇ / ਐੱਸਐੱਚ / ਐੱਸਕੇਐੱਸ

    
    
    (Release ID: 1595721) Visitor Counter : 2
    
    
      Read this release in: English