      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਭਰਤੀ ਪ੍ਰੀਖਿਆਵਾਂ ਦੀ ਸੁਰੱਖਿਆ ਲਈ ਕਈ ਕਦਮ ਚੁੱਕੇ ਗਏ
      Posted On: 18 NOV 2019 2:58PM by PIB Chandigarh


    ਕੇਂਦਰ ਸਰਕਾਰ ਦੀਆਂ ਪ੍ਰਮੁੱਖ ਭਰਤੀ ਏਜੰਸੀਆਂ , ਜਿਵੇਂ ਕਿ ਸੰਘ ਲੋਕ ਸੇਵਾ ਕਮਿਸ਼ਨ (ਯੂਪੀਐੱਸਸੀ) , ਰੇਲਵੇ ਭਰਤੀ ਬੋਰਡ (ਆਰਆਰਬੀ) ਅਤੇ ਸਟਾਫ ਸਿਲੈਕਸ਼ਨ ਕਮਿਸ਼ਨ (ਐੱਸਐੱਸਸੀ) ਵਲੋਂ ਭਰਤੀ ਪ੍ਰੀਖਿਆਵਾਂ ਦੇ ਅਮਲ ਦੀ ਸੁਰੱਖਿਆ ਲਈ ਜੋ ਕਦਮ ਚੁੱਕੇ ਗਏ ਹਨ ਉਹ ਹੇਠ ਲਿਖੇ ਅਨੁਸਾਰ ਹਨ-


    ਯੂਪੀਐੱਸਸੀ ਨੇ ਪ੍ਰੀਖਿਆਵਾਂ ਵਾਲੀਆਂ ਥਾਵਾਂ ਉੱਤੇ ਹਲਕੀ ਤਾਕਤ ਵਾਲੇ ਜੈਮਰਜ਼ ਲਗਾਉਣੇ ਸ਼ੁਰੂ ਕਰ ਦਿੱਤੇ ਹਨ ਤਾਂਕਿ ਪ੍ਰੀਖਿਆਵਾਂ ਦੌਰਾਨ ਨਾਜਾਇਜ਼ ਸਾਧਨਾਂ , ਜਿਵੇਂ ਕਿ ਮੋਬਾਈਲ ਫੋਨਾਂ , ਬਲਿਊ ਟੁਥ ਅਤੇ ਹੋਰ ਸੰਚਾਰ ਯੰਤਰਾਂ ਦੀ ਵਰਤੋਂ ਨਾ ਹੋ ਸਕੇ ।


    2015 ਤੋਂ ਸਾਰੀਆਂ ਰੇਲਵੇ ਪ੍ਰੀਖਿਆਵਾਂ ਵਿੱਚ ਕੰਪਿਊਟਰ ਬੈਸਡ ਟੈਸਟ (ਸੀਬੀਟੀ) ਦੀ ਸ਼ੁਰੂਆਤ ਕੀਤੀ ਗਈ । ਇੰਟਰਨੈੱਟ ਡੋਮੇਨ , ਜਿਸ ਉੱਤੇ ਕਿ ਸਾਰੀਆਂ ਸੀਬੀਟੀਸ ਆਯੋਜਿਤ ਕੀਤੀਆਂ ਜਾਂਦੀਆਂ ਹਨ , ਨੂੰ ਇੰਡੀਅਨ ਕੰਪਿਊਟਰ ਐਮਰਜੈਂਸੀ ਰਿਸਪਾਂਸ ਟੀਮ (ਸੀਈਆਰਟੀ-ਇਨ) ਦੀ ਪ੍ਰਵਾਨਗੀ ਮਿਲੀ ਹੋਈ ਹੈ । ਲਿਖਤ ਪ੍ਰੀਖਿਆ ਤੋਂ ਬਾਅਦ , ਪ੍ਰਸ਼ਨ ਪੱਤਰ ਦਾ ਲਿੰਕ ਅਤੇ ਸੰਬੰਧਿਤ ਰਿਸਪਾਂਸ , ਜੋ ਕਿ ਉਮੀਦਵਾਰ ਵਲੋਂ ਆਂਸਰ ਕੀ ( Key ) ਨਾਲ ਭਰੇ ਜਾਂਦੇ ਹਨ , ਉਹ ਉਨ੍ਹਾਂ ਨੂੰ ਰਜਿਸਟਰਡ ਈਮੇਲਸ ਰਾਹੀਂ ਪ੍ਰਦਾਨ ਕੀਤੇ ਜਾਂਦੇ ਹਨ ।


    ਸਟਾਫ ਸਿਲੈਕਸ਼ਨ ਕਮਿਸ਼ਨ (ਐੱਸਐੱਸਸੀ) , ਜੋ ਕਿ ਆਪਟੀਕਲ ਮਾਰਕ ਰਿਕਾਗਨੀਸ਼ਨ (ਓਐੱਮਆਰ) ਅਧਾਰਿਤ ਪ੍ਰੀਖਿਆ ਤੋਂ ਜੂਨ 2016 ਵਿੱਚ ਕੰਪਿਊਟਰ ਬੈਸਡ ਪ੍ਰੀਖਿਆ ਵੱਲ ਆਇਆ ਹੈ , ਨੇ ਕਈ ਵਿਸਤ੍ਰਿਤ ਕਦਮ ਚੁੱਕੇ ਹਨ ਜਿਨ੍ਹਾਂ ਵਿੱਚ ਪ੍ਰੀਖਿਆ ਵਾਲੀ ਥਾਂ ਦਾ ਆਡਿਟ , ਮਾਕ ਟੈਸਟ ਕਰਵਾਉਣੇ , ਆਪਣੇ ਨੁਮਾਇੰਦਿਆਂ ਦੀ ਪ੍ਰੀਖਿਆ ਵਾਲੀ ਜਗ੍ਹਾ ਉੱਤੇ ਇੰਸਪੈਕਟਿੰਗ ਅਫਸਰਾਂ ਵਜੋਂ ਤਾਇਨਾਤੀ ਕਰਨਾ , ਪ੍ਰੀਖਿਆਵਾਂ ਵਾਲੀਆਂ ਥਾਵਾਂ ਦੀ ਵਿਸਤ੍ਰਿਤ ਸੀਸੀਟੀਵੀ ਕਵਰੇਜ ਕਰਵਾਉਣਾ ਸ਼ਾਮਲ ਹਨ ।


    ਹੱਥ ਵਿੱਚ ਫੜੇ ਜਾਣ ਵਾਲੇ ਮੈਟਲ ਡਿਟੈਕਟਰਾਂ ਦੀ ਮਦਦ ਨਾਲ ਉਮੀਦਵਾਰਾਂ ਦੀ ਵਿਸਤ੍ਰਿਤ ਚੈਕਿੰਗ ਅਤੇ ਤਲਾਸ਼ੀ , ਉਨ੍ਹਾਂ ਦੀ ਬਾਇਓਮੀਟ੍ਰਿਕ ਕਰਨ ਦਾ ਕੰਮ ਵਗੈਰਾ ਵੀ ਪ੍ਰੀਖਿਆ ਕੇਂਦਰਾਂ ਵਿੱਚ ਕੀਤਾ ਜਾਂਦਾ ਹੈ ।


    ਇਹ ਜਾਣਕਾਰੀ ਕੇਂਦਰੀ ਕਿਰਤ ਅਤੇ ਰੋਜ਼ਗਾਰ ਰਾਜ ਮੰਤਰੀ (ਸੁਤੰਤਰ ਚਾਰਜ) ਸ਼੍ਰੀ ਸੰਤੋਸ਼ ਕੁਮਾਰ ਗੰਗਵਾਰ ਨੇ ਲੋਕ ਸਭਾ ਵਿੱਚ ਇਕ ਸਵਾਲ ਦੇ ਲਿਖਤ ਜਵਾਬ ਵਿੱਚ ਦਿੱਤੀ ।


    ******


    ਆਰਸੀਜੇ / ਐੱਸਕੇਪੀ / ਆਈਏ

    
    
    (Release ID: 1592025) Visitor Counter : 3
    
    
      Read this release in: English