      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਟੈਕਸੇਸ਼ਨ ਲਾਅਜ਼ (ਸੋਧ) ਬਿਲ, 2019 ਨੂੰ ਪ੍ਰਵਾਨਗੀ ਦਿੱਤੀ
      Posted On: 20 NOV 2019 10:40PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਆਰਡੀਨੈਂਸ ਦਾ ਸਥਾਨ ਲੈਣ ਲਈ ਟੈਕਸੇਸ਼ਨ ਲਾਅਜ਼ (ਸੋਧ) ਬਿੱਲ , 2019 ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਵਿੱਤ (ਨੰਬਰ 2) ਐਕਟ , 2019 (ਵਿੱਤ ਕਾਨੂੰਨ) ਦੇ ਲਾਗੂ ਹੋਣ ਤੋਂ ਬਾਅਦ ਆਰਥਿਕ ਵਿਕਾਸ ਅਤੇ ਵਿਸ਼ਵ ਭਰ ਵਿੱਚ ਕਾਰਪੋਰੇਟ ਇੰਕਮ ਟੈਕਸ ਦੀ ਦਰ ਵਿਚ ਕਮੀ ਕੀਤੇ ਜਾਣ ਨਾਲ ਨਿਵੇਸ਼ ਨੂੰ ਉਤਸ਼ਾਹਤ ਕਰਨ , ਰੋਜ਼ਗਾਰ ਪੈਦਾ ਕਰਨ ਅਤੇ ਅਰਥਵਿਵਸਥਾ ਨੂੰ ਉਤਸ਼ਾਹਤ ਕਰਨ ਲਈ ਅਤਿਰਿਕਤ ਵਿੱਤੀ ਉਤਸ਼ਾਹ ਦੀ ਵਿਵਸਥਾ ਕਰਨਾ ਜ਼ਰੂਰੀ ਹੋ ਗਿਆ ਸੀ । ਕਿਉਂਕਿ ਇਹ ਆਮਦਨ ਟੈਕਸ ਕਾਨੂੰਨ , 1961 (ਆਈਟੀ ਐਕਟ) ਜਾਂ ਵਿੱਤ ਕਾਨੂੰਨ ਵਿਚ ਸੋਧ ਕਰਕੇ ਪ੍ਰਾਪਤ ਕੀਤਾ ਜਾ ਸਕਦਾ ਸੀ ਅਤੇ ਸੰਸਦ ਦਾ ਸ਼ੈਸ਼ਨ ਨਹੀਂ ਚੱਲ ਰਿਹਾ ਸੀ , ਇਹ ਟੈਕਸੇਸ਼ਨ ਲਾਅ (ਸੋਧ) ਆਰਡੀਨੈਂਸ 2019 (ਆਰਡੀਨੈਂਸ) ਰਾਹੀਂ ਲਾਗੂ ਕੀਤੀ ਗਿਆ ਸੀ । ਸਤੰਬਰ , 2019 ਵਿਚ. ਆਰਡੀਨੈਂਸ ਦੁਆਰਾ ਕੀਤੀਆਂ ਗਈਆਂ ਸੋਧਾਂ ਦੀਆਂ ਪ੍ਰਮੁੱਖ ਵਿਸ਼ੇਸ਼ਤਾਵਾਂ ਹੇਠ ਲਿਖੇ ਪੈਰ੍ਹਿਆਂ ਵਿਚ ਦਿੱਤੀਆਂ ਗਈਆਂ ਹਨ ।


    ਵਿਕਾਸ ਅਤੇ ਨਿਵੇਸ਼ ਨੂੰ ਉਤਸ਼ਾਹਤ ਕਰਨ ਲਈ , ਆਈਟੀ ਕਾਨੂੰਨ ਵਿਚ ਇਕ ਨਵਾਂ ਪ੍ਰਾਵਧਾਨ ਸ਼ਾਮਲ ਕੀਤਾ ਗਿਆ , ਜਿਸ ਵਿਚ ਇਹ ਦਰਸਾਇਆ ਗਿਆ ਹੈ ਕਿ ਮੌਜੂਦਾ ਵਿੱਤੀ ਸਾਲ 2019-20 ਤੋਂ ਪ੍ਰਭਾਵੀ ਹੋਣ ਨਾਲ ਇਕ ਮੌਜੂਦਾ ਘਰੇਲੂ ਕੰਪਨੀ 10 % ਸਰਚਾਰਜ ਸਹਿਤ 22% ਟੈਕਸ ਅਤੇ 4 %ਸੈੱਸ ਦੇ ਆਧਾਰ ‘ਤੇ ਟੈਕਸ ਦੇਣ ਦੀ ਵਿਕਲਪ ਲੈ ਸਕਦੀ ਹੈ , ਬਸੁਰਤੇ ਉਹ ਕੋਈ ਇਨਸੈਂਟਿਵ / ਕਟੌਤੀ ਦਾ ਦਾਅਵਾ ਨਹੀਂ ਕਰਦੀ । ਇਨ੍ਹਾਂ ਕੰਪਨੀਆਂ ਲਈ ਪ੍ਰਭਾਵੀ ਟੈਕਸ ਦਰ 25.17 % ਹੋ ਗਈ ਹੈ । ਉਨ੍ਹਾਂ ਨੂੰ ਘੱਟੋ ਘੱਟ ਵਿਕਲਪਿਕ ਟੈਕਸ (ਮੈਟ) ਵੀ ਅਦਾ ਨਹੀਂ ਕਰਨਾ ਪਵੇਗਾ ।


    ਨਿਰਮਾਣ ਖੇਤਰ ਵਿਚ ਤਾਜ਼ੇ ਨਿਵੇਸ਼ ਨੂੰ ਆਕਰਸ਼ਿਤ ਕਰਨ ਅਤੇ ਸਰਕਾਰ ਦੀ ਮੇਕ ਇਨ ਇੰਡੀਆ ਪਹਿਲਕਦਮੀ ਨੂੰ ਹਲਾਸ਼ੇਰੀ ਦੇਣ ਲਈ ਆਈਟੀ ਕਾਨੂੰਨ ਵਿਚ ਇਕ ਨਵਾਂ ਪ੍ਰਾਵਧਾਨ ਸ਼ਾਮਿਲ ਕੀਤਾ ਗਿਆ ਹੈ ਜਿਸ ਦੇ ਤਹਿਤ ਇਕ ਘਰੇਲੂ ਨਿਰਮਾਣ ਕੰਪਨੀ , ਜਿਸ ਦੀ ਸਥਾਪਨਾ 1 ਅਕਤੂਬਰ , 2019 ਤੋਂ ਬਾਅਦ ਹੋਈ ਹੈ ਅਤੇ ਜੋ ਕਿ 31 ਮਾਰਚ , 2023 ਤੱਕ ਨਿਰਮਾਣ ਕਾਰਜ ਸ਼ੁਰੂ ਕਰੇਗੀ, ਉਹ 15 % ਦੀ ਦਰ ਨਾਲ ਟੈਕਸ , ਅਤੇ 4 % ਦੀ ਦਰ ਨਾਲ ਸੈੱਸ ਅਦਾ ਕਰ ਸਕਦੀ ਹੈ , ਬਸ਼ਰਤੇ ਕਿ ਉਸ ਨੇ ਕਿਸੇ ਪ੍ਰੋਤਸਾਹਨ ਜਾਂ ਛੋਟ ਦਾ ਦਾਅਵਾ ਨਾ ਕੀਤਾ ਹੋਵੇ । ਇਸ ਸਥਿਤੀ ਵਿਚ ਇਨ੍ਹਾਂ ਕੰਪਨੀਆਂ ਲਈ ਟੈਕਸ ਦੀ ਪ੍ਰਭਾਵੀ ਦਰ 17.16 % ਹੋਵੇਗੀ । ਉਹ ਮੈਟ (ਨਿਊਨਤਮ ਵਿਕਲਪਿਕ ਟੈਕਸ)ਅਧੀਨ ਵੀ ਨਹੀਂ ਆਉਣਗੀਆਂ ।


    ਇਕ ਕੰਪਨੀ ਜੋ ਰਿਆਇਤੀ ਟੈਕਸ ਕਾਨੂੰਨ ਅਤੇ ਟੈਕਸ ਛੋਟ / ਪ੍ਰੋਤਸਾਹਨ ਦਾ ਵਿਕਲਪ ਨਹੀਂ ਲੈਂਦੀ ਹੈ , ਉਹ ਪਹਿਲਾਂ ਤੋਂ ਸੋਧੀਆਂ ਦਰਾਂ ਉੱਤੇ ਟੈਕਸ ਦੇਣਾ ਜਾਰੀ ਰੱਖੇਗੀ। ਪਰੰਤੂ ਅਜਿਹੀਆ ਕੰਪਨੀਆਂ ਟੈਕਸ ਛੋਟ ਦੀ ਮਿਆਦ ਦੇ ਬਾਅਦ ਰਿਆਇਤੀ ਟੈਕਸ ਪ੍ਰਣਾਲੀ ਦੀ ਚੋਣ ਕਰ ਸਕਦੀਆਂ ਹਨ । ਵਿਕਲਪ ਦੀ ਵਰਤੋਂ ਤੋਂ ਬਾਅਦ ਉਹ 22 % ਦੀ ਦਰ ਨਾਲ ਟੈਕਸ ਅਦਾ ਕਰਨ ਦੀਆਂ ਹੱਕਦਾਰ ਹੋਣਗੀਆਂ । ਇਸ ਤੋਂ ਇਲਾਵਾ , ਉਨ੍ਹਾਂ ਕੰਪਨੀਆਂ ਨੂੰ ਰਾਹਤ ਪ੍ਰਦਾਨ ਕਰਨ ਲਈ ਜੋ ਕਿ ਛੋਟਾਂ / ਪ੍ਰੋਤਸਾਹਨ ਪ੍ਰਾਪਤ ਕਰਦੀਆਂ ਰਹਿੰਦੀਆਂ ਹਨ ਉਨ੍ਹਾਂ ਲਈ ਮੈਟ ਦੀ ਦਰ ਮੌਜੂਦਾ 18.5 % ਤੋਂ ਘਟਾ ਕੇ 15 % ਕਰ ਦਿੱਤੀ ਗਈ ।


    ਵਿੱਤ ਐਕਟ ਦੇ ਜ਼ਰੀਏ ਜਿਨ੍ਹਾਂ ਲਿਸਟਿਡ ਕੰਪਨੀਆਂ ਦੇ ਸ਼ੇਅਰਾਂ ਉੱਤੇ ਜੋ ਬਾਏ-ਬੈਕ ਟੈਕਸ ਦੀ ਰਾਹਤ ਮਿਲ ਰਹੀ ਹੈ, ਉਹ ਰਾਹਤ 5 ਜੁਲਾਈ, 2019 ਤੋਂ ਪਹਿਲਾਂ ਬਜ਼ਾਰ ਵਿੱਚ ਸ਼ੇਅਰ ਉਤਾਰਨ ਵਾਲੀਆਂ ਸੂਚੀਬੱਧ ਕੰਪਨੀਆਂ ਨੂੰ ਨਹੀਂ ਮਿਲੇਗੀ ।


    ਪੂੰਜੀ ਬਜ਼ਾਰ ਵਿੱਚ ਫੰਡਾਂ ਦੇ ਪ੍ਰਵਾਹ ਨੂੰ ਸਥਿਰ ਕਰਨ ਲਈ ਇਹ ਵਿਵਸਥਾ ਕੀਤਾ ਗਈ ਹੈ ਕਿ ਵਿੱਤ ਐਕਟ ਦੇ ਜ਼ਰੀਏ ਸੂਚੀਬੱਧ ਇਕਵਿਟ ਸ਼ੇਅਰ ਜਾਂ ਕੁਝ ਇਕਾਈਆਂ ਦੀ ਟ੍ਰਾਂਸਫਰ ਦੇ ਮੱਦੇਨਜ਼ ਪੂੰਜੀ ਲਭ ਦੀ ਪ੍ਰਾਪਤੀ ‘ਤੇ ਲੱਗਣ ਵਾਲਾ ਵਧਿਆ ਹੋਇਆ ਸਰਚਾਰਜ ਇੱਥੇ ਲਾਗੂ ਨਹੀਂ ਹੋਵੇਗਾ। ਇਸ ਦੇ ਲਾਵਾ ਇਹ ਵੀ ਵਿਵਸਥਾ ਕੀਤੀ ਗਈ ਹੈ ਕਿ ਵਧਿਆ ਹੋਇਆ ਸਰਚਾਰਜ ਕਿਸੇ ਸਕਿਓਰਟੀ ਦੀ ਟ੍ਰਾਂਸਫਰ ਤੋਂ ਪੈਦਾ ਹੋਣ ਵਾਲੇ ਐੱਫ ਈ ਆਈ ਦੇ ਪੂੰਜੀ ਲਾਭ ‘ਤੇ ਲਾਗੂ ਨਹੀਂ ਹੋਵੇਗਾ।


    ****


    ਵੀਆਰਆਰਕੇ/ਐੱਸਸੀ/ਐੱਸਐੱਚ

    
    
    (Release ID: 1592867) Visitor Counter : 3
    
    
      Read this release in: English