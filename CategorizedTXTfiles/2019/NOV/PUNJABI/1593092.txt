      ਮੰਤਰੀ ਮੰਡਲ

      ਕੇਂਦਰੀ ਮੰਤਰੀ ਮੰਡਲ ਨੇ ਹੈਲਥ ਅਤੇ ਮੈਡੀਸਨ ਦੇ ਖੇਤਰ ਵਿੱਚ ਸਹਿਯੋਗ ਲਈ ਭਾਰਤ ਅਤੇ ਕੋਮੋਰੋਸ (Comoros) ਦਰਮਿਆਨ 11 ਅਕਤੂਬਰ, 2019 ਨੂੰ ਦਸਤਖ਼ਤ ਹੋਏ ਸਹਿਮਤੀ ਪੱਤਰ ਦੇ ਪ੍ਰਸਤਾਵ ਨੂੰ ਕਾਰਜ ਉਪਰੰਤ ਪ੍ਰਵਾਨਗੀ ਦਿੱਤੀ
      Posted On: 20 NOV 2019 10:42PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਹੈਲਥ ਅਤੇ ਮੈਡੀਸਨ ਦੇ ਖੇਤਰ ਵਿੱਚ ਸਹਿਯੋਗ ਲਈ ਭਾਰਤ ਸਰਕਾਰ ਅਤੇ ਕੋਮੋਰੋਸ ਦੀ ਸਰਕਾਰ ਦਰਮਿਆਨ ਦਸਤਖ਼ਤ ਹੋਏ ਸਹਿਮਤੀ ਪੱਤਰ (ਐੱਮਓਯੂ) ਦੇ ਪ੍ਰਸਤਾਵ ਨੂੰ ਅੱਜ ਕਾਰਜ ਉਪਰੰਤ ਪ੍ਰਵਾਨਗੀ ਦੇ ਦਿੱਤੀ। ਇਸ ਪ੍ਰਸਤਾਵ ‘ਤੇ 11 ਅਕਤੂਬਰ, 2019 ਨੂੰ ਭਾਰਤ ਦੇ ਉਪ ਰਾਸ਼ਟਰਪਤੀ ਦੀ ਕੋਮੋਰੋਸ ਯਾਤਰਾ ਦੌਰਾਨ ਮੋਰੋਨੀ ( Moroni ) ਵਿੱਚ ਦਸਤਖਤ ਕੀਤੇ ਗਏ ਸਨ ।


    ਸਹਿਮਤੀ ਪੱਤਰ ਵਿੱਚ ਸਹਿਯੋਗ ਦੇ ਨਿਮਨਲਿਖਤ ਖੇਤਰਾਂ ਨੂੰ ਕਵਰ ਕੀਤਾ ਗਿਆ ਹੈ:

         1. ਸਿਖਲਾਈ ਅਤੇ ਸਮਰੱਥਾ ਨਿਰਮਾਣ
         2. ਅਨੁਭਵਾਂ ਦਾ ਆਦਾਨ-ਪ੍ਰਦਾਨ
         3. ਸੰਸਥਾਗਤ ਪੱਧਰ ‘ਤੇ ਹਸਪਤਾਲਾਂ ਨੂੰ ਬਿਹਤਰ ਬਣਾਉਣਾ ਅਤੇ ਹਸਪਤਾਲ ਪ੍ਰਬੰਧਨ
         4. ਕੈਂਸਰ ਵਿਗਿਆਨ ਵਿੱਚ ਮੈਡੀਕਲ ਸੇਵਾ ਅਤੇ ਦ੍ਰਦਨਿਵਾਰਕ ਦੇਖਭਾਲ
         5. ਸੰਚਾਰੀ ਅਤੇ ਗ਼ੈਰ-ਸੰਚਾਰੀ ਰੋਗ
         6. ਫਰਮਾਸਿਊਟੀਕਲ ਉਤਪਾਦਾਂ, ਸਮੱਗਰੀ ਅਤੇ ਬਾਇਓਮੈਡੀਕਲ ਉਤਪਾਦਾਂ ਦੀ ਖਰੀਦ
         7. ਰਕਤ (ਖੂਨ) ਟਰਾਂਸਫਿਊਜ਼ਨ ਦੀਆਂ ਤਿੰਨ ਇਕਾਈਆਂ ਖੋਲ੍ਹਣ ਲਈ ਮਦਦ
         8. ਇੱਕ ਪਬਲਿਕ ਹੈਲਥ ਪ੍ਰਯੋਗਸ਼ਾਲਾ ਖੋਲ੍ਹਣ ਲਈ ਮਦਦ
         9. ਟੈਲੀ ਮੈਡੀਸਨ ਨੂੰ ਲਾਗੂ ਕਰਨ ਲਈ ਮਦਦ
        10. ਹੈਲਥ ਦੇ ਖੇਤਰ ਵਿੱਚ ਨਿਜੀ ਨਿਵੇਸ਼ ਨੂੰ ਪ੍ਰੋਤਸਾਹਿਤ ਕਰਨਾ
        11. ਆਪਸੀ ਸਹਿਮਤੀ ਨਾਲ ਤੈਅ ਸਹਿਯੋਗ ਦਾ ਕੋਈ ਹੋਰ ਖੇਤਰ

    ਇਨ੍ਹਾਂ ਖੇਤਰਾਂ ਵਿੱਚ ਸਹਿਯੋਗ ਦੀ ਵਿਸਥਾਰ ਸਹਿਤ ਵਿਆਖਿਆ ਕਰਨ ਅਤੇ ਸਹਿਮਤੀ ਪੱਤਰ ਦੇ ਲਾਗੂਕਰਨ ‘ਤੇ ਕਰੀਬੀ ਨਜ਼ਰ ਰੱਖਣ ਲਈ ਇੱਕ ਕਾਰਜ ਸਮੂਹ ਗਠਿਤ ਕੀਤਾ ਜਾਵੇਗਾ।


    ***


    
    ਵੀਆਰਆਰਕੇ/ਐੱਸਸੀ/ਐੱਸਐੱਚ
    

    
    (Release ID: 1593092) Visitor Counter : 2
    
    
      Read this release in: English
    
    
    

11.