      ਪ੍ਰਧਾਨ ਮੰਤਰੀ ਦਫਤਰ

      ਜਰਮਨੀ ਦੇ ਚਾਂਸਲਰ ਦੀ ਭਾਰਤ ਯਾਤਰਾ ਦੌਰਾਨ ਪ੍ਰਧਾਨ ਮੰਤਰੀ ਦਾ ਪ੍ਰੈੱਸ ਬਿਆਨ
      Posted On: 01 NOV 2019 3:30PM by PIB Chandigarh


    ਚਾਂਸਲਰ ਡਾ ਮਰਕਲ ,


    ਜਰਮਨ ਡੈਲੀਗੇਸ਼ਨ ਦੇ ਸਨਮਾਨਿਤ ਮੈਂਬਰ ,


    ਮੰਤਰੀ ਮੰਡਲ ਵਿੱਚ ਮੇਰੇ ਸਹਿਯੋਗੀ ,


    Friends ,


    ਨਮਸਕਾਰ


    Guten Tag


    ਚਾਂਸਲਰ ਡਾ ਮਰਕਲ ਅਤੇ ਉਨ੍ਹਾਂ ਦੇ ਡੈਲੀਗੇਸ਼ਨ ਦਾ ਭਾਰਤ ਵਿੱਚ ਹਾਰਦਿਕ ਸੁਆਗਤ ਕਰਦੇ ਹੋਏ ਮੈਨੂੰ ਬਹੁਤ ਪ੍ਰਸੰਨਤਾ ਹੋ ਰਹੀ ਹੈ । ਚਾਂਸਲਰ ਮਰਕਲ ਨੂੰ ਜਰਮਨੀ ਅਤੇ ਯੂਰਪ ਹੀ ਨਹੀਂ , ਬਲਕਿ ਵਿਸ਼ਵ ਦੀ ਲੰਬੇ ਸਮੇਂ ਤੱਕ ਸੇਵਾ ਕਰਨ ਵਾਲੇ ਪ੍ਰਮੁੱਖ ਨੇਤਾਵਾਂ ਵਿੱਚ ਗਿਣਿਆ ਜਾਂਦਾ ਹੈ । ਮੈਨੂੰ ਗਰਵ ਹੈ ਅਤੇ ਖੁਸ਼ੀ ਵੀ ਕਿ ਉਹ ਭਾਰਤ ਦੇ ਅਤੇ ਮੇਰੇ ਮਿੱਤਰ ਹਨ । ਪਿਛਲੇ ਲਗਭਗ ਡੇਢ ਦਹਾਕੇ ਤੋ ਚਾਂਸਲਰ ਦੇ ਰੂਪ ਵਿੱਚ ਉਨ੍ਹਾਂ ਨੇ ਭਾਰਤ - ਜਰਮਨੀ ਸਬੰਧਾਂ ਨੂੰ ਦ੍ਰਿੜ੍ਹ ਕਰਨ ਵਿੱਚ ਮਹੱਤਵਪੂਰਨ ਯੋਗਦਾਨ ਦਿੱਤਾ ਹੈ । ਇਸ ਦੇ ਲਈ ਮੈਂ ਉਨ੍ਹਾਂ ਪ੍ਰਤੀ ਆਭਾਰ ਵਿਅਕਤ ਕਰਦਾ ਹਾਂ । ਅੱਜ ਸਾਡੇ ਵਿੱਚ ਇੰਟਰ ਗਰਵਮੈਂਟਲ ਕੰਸਲਟੇਸ਼ੰਸ ਦੀ 5 ਵੀਂ ਬੈਠਕ ਹੋਈ । ਹਰ ਦੋ ਸਾਲ ਦੇ ਅੰਤਰਾਲ ‘ਤੇ ਹੋਣ ਵਾਲੀਆਂ ਅਜਿਹੀਆਂ ਤਿੰਨ ਬੈਠਕਾਂ ਵਿੱਚ ਚਾਂਸਲਰ ਮਰਕਲ ਨਾਲ ਹਿੱਸਾ ਲੈਣ ਦਾ ਮੈਨੂੰ ਸੁਭਾਗ ਮਿਲਿਆ ਹੈ । ਇਸ ਅਨੂਠੀ mechanism ਨਾਲ ਹਰ ਖੇਤਰ ਵਿੱਚ ਸਾਡਾ ਸਹਿਯੋਗ ਹੋਰ ਵੀ ਗਹਿਰਾ ਹੋਇਆ ਹੈ । ਅੱਜ ਜਿਨ੍ਹਾਂ ਸਮਝੌਤਿਆਂ , ਆਦਿ ‘ਤੇ ਹਸਤਾਖਰ ਹੋਏ ਹਨ , ਉਹ ਇਸ ਗੱਲ ਦਾ ਪ੍ਰਤੀਕ ਹੈ । ਮੈਨੂੰ ਬਹੁਤ ਖੁਸ਼ੀ ਹੈ ਕਿ ਭਾਰਤ ਅਤੇ ਜਰਮਨੀ ਦਰਮਿਆਨ ਹਰ ਖੇਤਰ ਵਿੱਚ , ਖਾਸ ਤੌਰ ‘ ਤੇ New and Advanced Technology ਵਿੱਚ ਦੂਰਗਾਮੀ ਅਤੇ Strategic cooperation ਅੱਗੇ ਵਧ ਰਿਹਾ ਹੈ ।


    Friends ,


    ਸੰਨ 2022 ਵਿੱਚ ਸੁਤੰਤਰ ਭਾਰਤ 75 ਸਾਲ ਦਾ ਹੋਵੇਗਾ । ਉਦੋਂ ਤੱਕ ਅਸੀਂ New India ਦੇ ਨਿਰਮਾਣ ਦਾ ਟੀਚਾ ਰੱਖਿਆ ਹੈ । ਇਸ ਬਹੁਆਯਾਮੀ ਯਤਨ ਵਿੱਚ ਭਾਰਤ ਦੀਆਂ ਪ੍ਰਾਥਮਿਕਤਾਵਾਂ ਅਤੇ ਜ਼ਰੂਰਤਾਂ ਲਈ ਜਰਮਨੀ ਜਿਹੇ technological ਅਤੇ Economic Power House ਦੀਆਂ ਸਮਰੱਥਾਵਾਂ ਲਾਭਦਾਇਕ ਹੋਣਗੀਆਂ । ਇਸ ਲਈ , ਅਸੀਂ New and Advanced Technology , Artificial Intelligence ਸਕਿੱਲਸ , ਸਿੱਖਿਆ , Cyber Security ਜਿਹੇ ਖੇਤਰਾਂ ਵਿੱਚ ਸਹਿਯੋਗ ਵਧਾਉਣ ‘ਤੇ ਵਿਸ਼ੇਸ਼ ਬਲ ਦਿੱਤਾ ਹੈ । E - mobility , fuel cell technology , smart cities , Inland water ways , Coastal management , ਨਦੀਆਂ ਦੀ ਸਫਾਈ ਅਤੇ ਵਾਤਾਵਰਣ ਸੰਭਾਲ਼ ਵਿੱਚ ਸਹਿਯੋਗ ਦੀਆਂ ਨਵੀਆਂ ਸੰਭਾਵਨਾਵਾਂ ਨੂੰ ਵਿਕਸਿਤ ਕਰਨ ਦਾ ਅਸੀਂ ਫੈਸਲਾ ਕੀਤਾ ਹੈ । ਇਨ੍ਹਾਂ ਖੇਤਰਾਂ ਵਿੱਚ ਸਾਡਾ ਸਹਿਯੋਗ climate change ਦੇ ਖਿਲਾਫ ਸਾਂਝੇ ਯਤਨਾਂ ਵਿੱਚ ਵੀ ਮਦਦ ਕਰੇਗਾ । ਵਪਾਰ ਅਤੇ ਨਿਵੇਸ਼ ਵਿੱਚ ਆਪਣੀ ਵਧਦੀ ਹੋਈ ਭਾਗੀਦਾਰੀ ਨੂੰ ਹੋਰ ਗਤੀ ਦੇਣ ਲਈ ਅਸੀਂ private sector ਨੂੰ ਪ੍ਰੋਤਸਾਹਿਤ ਕਰ ਰਹੇ ਹਾਂ । ਚਾਂਸਲਰ ਮਰਕਲ ਅਤੇ ਮੈਂ ਦੋਹਾਂ ਦੇਸ਼ਾਂ ਦੇ ਕੁਝ ਪ੍ਰਮੁੱਖ Business ਅਤੇ Industry Leaders ਨਾਲ ਮੁਲਾਕਾਤ ਕਰਾਂਗੇ । ਅਸੀਂ ਜਰਮਨੀ ਨੂੰ ਸੱਦਾ ਦਿੰਦੇ ਹਾਂ ਕਿ ਰੱਖਿਆ - ਉਤਪਾਦਨ ਦੇ ਖੇਤਰ ਵਿੱਚ ਉੱਤਰ ਪ੍ਰਦੇਸ਼ ਅਤੇ ਤਮਿਲ ਨਾਡੂ ਵਿੱਚ Defence Corridors ਵਿੱਚ ਅਵਸਰ ਦਾ ਲਾਭ ਉਠਾਉਣ ।


    Friends ,


    ਭਾਰਤ ਅਤੇ ਜਰਮਨੀ ਦੇ ਵਿਸ਼ਵਾਸ ਅਤੇ ਮਿਤਰਤਾਪੂਰਨ ਸਬੰਧ , Democracy , Rule of law ਜਿਹੀਆਂ ਸਾਂਝੀਆਂ ਕਦਰਾਂ-ਕੀਮਤਾਂ ‘ ਤੇ ਅਧਾਰਿਤ ਹੈ । ਇਸ ਲਈ , ਵਿਸ਼ਵ ਦੀਆਂ ਗੰਭੀਰ ਚੁਣੌਤੀਆਂ ਬਾਰੇ ਸਾਡੇ ਦ੍ਰਿਸ਼ਟੀਕੋਣ ਵਿੱਚ ਸਮਾਨਤਾ ਹੈ । ਇਨ੍ਹਾਂ ਵਿਸ਼ਿਆਂ ‘ ਤੇ ਸਾਡੇ ਦਰਮਿਆਨ ਵਿਸਤਾਰ ਨਾਲ ਚਰਚਾ ਸ਼ਾਮ ਨੂੰ ਜਾਰੀ ਰਹੇਗੀ । ਆਤੰਕਵਾਦ ਅਤੇ ਉਗਰਵਾਦ ਜਿਹੇ ਖਤਰਿਆਂ ਨਾਲ ਨਿਪਟਨ ਲਈ ਅਸੀਂ bilateral ਅਤੇ multilateral ਸਹਿਯੋਗ ਨੂੰ ਹੋਰ ਗਹੇਰਾ ਬਣਾਵਾਂਗੇ । Export control regimes ਅਤੇ ਕਈ ਅੰਤਰਰਾਸ਼ਟਰੀ ਮੰਚਾਂ ਵਿੱਚ ਭਾਰਤ ਦੀ ਮੈਂਬਰੀ ਨੂੰ ਜਰਮਨੀ ਦੇ ਸਸ਼ਕਤ ਸਮਰਥਨ ਲਈ ਅਸੀਂ ਆਭਾਰੀ ਹਾਂ। ਦੋਵੇਂ ਦੇਸ਼ ਸੁਰੱਖਿਆ ਪਰਿਸ਼ਦ , ਸੰਯੁਕਤ ਰਾਸ਼ਟਰ ਅਤੇ ਅੰਤਰਰਾਸ਼ਟਰੀ ਵਿਵਸਥਾ ਵਿੱਚ ਹੋਰ ਜ਼ਰੂਰੀ ਸੁਧਾਰ ਜਲਦੀ ਕਰਵਾਉਣ ਲਈ ਸਹਿਯੋਗ ਅਤੇ ਯਤਨ ਜਾਰੀ ਰੱਖਣਗੇ ।


    Your Excellency ,


    ਭਾਰਤ - ਜਰਮਨੀ ਸਬੰਧਾਂ ਦਾ ਭਵਿੱਖ ਉੱਜਵਲ ਹੈ । ਇਸ ਦੇ ਲਈ ਮੈਂ ਇੱਕ ਵਾਰ ਫਿਰ ਤੁਹਾਡੀ ਕੁਸ਼ਲ ਅਗਵਾਈ ਅਤੇ ਸਾਡੇ ਸਾਰੇ ਸਹਿਯੋਗੀਆਂ ਦੇ ਵਡਮੁੱਲੇ ਸਹਿਕਾਰਜ ਲਈ ਧੰਨਵਾਦ ਕਰਦਾ ਹਾਂ ।


    Danke Schoen


    ਬਹੁਤ - ਬਹੁਤ ਧੰਨਵਾਦ ।


    ***


    ਵੀਆਰਆਰਕੇ/ਕੇਪੀ/ਏਕੇ

    
    
    (Release ID: 1590226) Visitor Counter : 2
    
    
      Read this release in: English