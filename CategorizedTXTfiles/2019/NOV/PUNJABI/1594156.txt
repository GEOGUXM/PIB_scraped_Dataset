      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਦੇਸ਼ ਨੂੰ ਸੰਵਿਧਾਨ ਵਿੱਚ ਵਰਣਿਤ ਫਰਜ਼ਾਂ ਦੀ ਪਾਲਣਾ ਦੀ ਤਾਕੀਦ ਕੀਤੀ ਸੰਵਿਧਾਨ ਇੱਕ ਪਵਿੱਤਰ ਪੁਸਤਕ ਹੈ ਜੋ ਨਾਗਰਿਕਾਂ ਨੂੰ ਗੌਰਵ ਪ੍ਰਦਾਨ ਕਰਦੀ ਹੈ ਅਤੇ ਦੇਸ਼ ਦੀ ਏਕਤਾ ਨੂੰ ਬਣਾਈ ਰੱਖਦੀ ਹੈ
      ਪ੍ਰਧਾਨ ਮੰਤਰੀ ਨੇ 70ਵੇਂ ਸੰਵਿਧਾਨ ਦਿਵਸ ਸਮਾਰੋਹਾਂ ਵਿੱਚ ਹਿੱਸਾ ਲਿਆ

      Posted On: 26 NOV 2019 2:23PM by PIB Chandigarh

    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ ਸਾਡੇ ਸੰਵਿਧਾਨ ਦੀ ਸਮਾਵੇਸ਼ਤਾ ਦੀ ਤਾਕਤ ਨੂੰ ਉਜਾਗਰ ਕੀਤਾ ਅਤੇ ਕਿਹਾ ਕਿ ਇਸ ਨੇ ਸਾਨੂੰ ਦੇਸ਼ ਦੀ ਅਖੰਡਤਾ ਨੂੰ ਕਾਇਮ ਰੱਖਦੇ ਹੋਏ ਚੁਣੌਤੀਆਂ ਦਾ ਸਾਹਮਣਾ ਕਰਨ ਲਈ ਤਿਆਰ ਕੀਤਾ ਹੈ ।


    ਉਹ ਅੱਜ 70 ਵੇਂ ਸੰਵਿਧਾਨ ਦਿਵਸ ਦੇ ਮੌਕੇ ' ਤੇ ਸੰਸਦ ਦੇ ਕੇਂਦਰੀ ਹਾਲ ਵਿੱਚ ਦੋਹਾਂ ਸਦਨਾਂ ਦੇ ਸਾਂਝੇ ਸੈਸ਼ਨ ਨੂੰ ਸੰਬੋਧਨ ਕਰ ਰਹੇ ਸਨ ।


    ਸੰਵਿਧਾਨ ਦਿਵਸ ਦਾ ਹਵਾਲਾ ਦਿੰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਕਿਹਾ " ਕੁਝ ਮੌਕੇ ਅਤੇ ਕੁਝ ਦਿਨ ਹੀ ਹੁੰਦੇ ਹਨ ਜੋ ਕਿ ਬੀਤੇ ਸਮੇਂ ਨਾਲ ਸਾਡੇ ਸਬੰਧਾਂ ਨੂੰ ਮਜ਼ਬੂਤ ਕਰਦੇ ਹਨ । ਉਹ ਸਾਨੂੰ ਵਧੀਆ ਭਵਿੱਖ ਲਈ ਕੰਮ ਕਰਨ ਲਈ ਪ੍ਰੇਰਿਤ ਕਰਦੇ ਹਨ । ਅੱਜ 26 ਨਵੰਬਰ ਦਾ ਦਿਨ ਇੱਕ ਇਤਿਹਾਸਿਕ ਦਿਨ ਹੈ । 70 ਸਾਲ ਪਹਿਲਾਂ ਅੱਜ ਦੇ ਦਿਨ ਅਸੀਂ ਆਪਣੇ ਇਸ ਮਹਾਨ ਸੰਵਿਧਾਨ ਨੂੰ ਬਕਾਇਦਾ ਤੌਰ ਤੇ ਅਪਣਾਇਆ ਸੀ । "


    ਪ੍ਰਧਾਨ ਮੰਤਰੀ ਨੇ ਸੰਵਿਧਾਨ ਨੂੰ ਸੰਵਿਧਾਨ ਸਭਾ ਦੀਆਂ ਕਈ ਬਹਿਸਾਂ ਅਤੇ ਵਿਚਾਰ ਚਰਚਾਵਾਂ ਦਾ ਉਤਪਾਦ ਕਰਾਰ ਦਿੱਤਾ । ਉਨ੍ਹਾਂ ਨੇ ਉਨ੍ਹਾਂ ਸਾਰਿਆਂ ਨੂੰ ਸ਼ਰਧਾਂਜਲੀ ਦਿੱਤੀ ਜਿਨ੍ਹਾਂ ਨੇ ਦੇਸ਼ ਨੂੰ ਸੰਵਿਧਾਨ ਪ੍ਰਦਾਨ ਕਰਨ ਲਈ ਯਤਨ ਕੀਤੇ ।


    " 7 ਦਹਾਕੇ ਪਹਿਲਾਂ ਇਸ ਸੈਂਟਰਲ ਹਾਲ ਵਿੱਚ , ਸੰਵਿਧਾਨ ਦੀ ਹਰ ਧਾਰਾ ' ਤੇ ਵਿਚਾਰ ਹੋਈ , ਸਾਡੇ ਸੁਪਨਿਆਂ , ਚੁਣੌਤੀਆਂ ਅਤੇ ਸੰਭਾਵਨਾਵਾਂ ਬਾਰੇ ਚਰਚਾ ਹੋਈ । ਡਾ . ਰਾਜੇਂਦਰ ਪ੍ਰਸਾਦ , ਡਾ . ਭੀਮ ਰਾਓ ਅੰਬੇਡਕਰ , ਸਰਦਾਰ ਵੱਲਭ ਭਾਈ ਪਟੇਲ , ਪੰਡਿਤ ਨਹਿਰੂ , ਅਚਾਰੀਆ ਕ੍ਰਿਪਲਾਨੀ , ਮੌਲਾਨਾ ਅਬੁਲ ਕਲਾਮ ਅਜ਼ਾਦ ਅਤੇ ਕਈ ਹੋਰ ਸੀਨੀਅਰ ਆਗੂਆਂ ਨੇ ਬਹਿਸ ਕੀਤੀ , ਵਿਚਾਰ ਵਟਾਂਦਰਾ ਕੀਤਾ ਅਤੇ ਸਾਨੂੰ ਇਹ ਵਿਰਾਸਤ ਪ੍ਰਦਾਨ ਕੀਤੀ । ਮੈਂ ਉਨ੍ਹਾਂ ਸਾਰਿਆਂ ਨੂੰ ਸ਼ਰਧਾਂਜਲੀ ਭੇਂਟ ਕਰਦਾ ਹਾਂ ਜੋ ਸਾਨੂੰ ਇਹ ਸੰਵਿਧਾਨ ਮੁਹੱਈਆ ਕਰਵਾਉਣ ਲਈ ਜ਼ਿੰਮੇਵਾਰ ਸਨ । "


    ਉਨ੍ਹਾਂ ਕਿਹਾ , " ਸੰਵਿਧਾਨ ਸਭਾ ਦੇ ਮੈਂਬਰਾਂ ਦੇ ਸੁਪਨਿਆਂ ਨੇ ਸ਼ਬਦਾਂ ਅਤੇ ਕਦਰਾਂ ਕੀਮਤਾਂ ਨੂੰ ਸੰਵਿਧਾਨ ਵਿੱਚ ਦੱਸੇ ਅਨੁਸਾਰ ਮੂਰਤ ਰੂਪ ਪ੍ਰਦਾਨ ਕੀਤਾ । "


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਬਾਬਾਸਾਹਿਬ ਭੀਮਰਾਓ ਅੰਬੇਡਕਰ ਜੀ ਨੇ ਸੰਵਿਧਾਨ ਦੇ 25 ਨਵੰਬਰ , 1949 ਨੂੰ ਲਿਖੇ ਆਖਰੀ ਵਿਖਿਆਨ ਵਿੱਚ ਲੋਕਾਂ ਨੂੰ ਯਾਦ ਦਿਵਾਇਆ ਕਿ ਬੀਤੇ ਸਮੇਂ ਵਿੱਚ " ਅਸੀਂ ਆਪਣੀ ਅਜ਼ਾਦੀ ਅਤੇ ਦੇਸ਼ ਦੇ ਗਣਤੰਤਰ ਸੁਭਾਅ ਨੂੰ ਆਪਣੀਆਂ ਗਲਤੀਆਂ ਕਾਰਨ ਗੰਵਾ ਲਿਆ । "


    ਪ੍ਰਧਾਨ ਮੰਤਰੀ ਨੇ ਕਿਹਾ , " ਅੰਬੇਡਕਰ ਜੀ ਨੇ ਲੋਕਾਂ ਨੂੰ ਚੇਤਾਵਨੀ ਦਿੱਤੀ ਅਤੇ ਪੁੱਛਿਆ ਕਿ ਕੀ ਦੇਸ਼ ਹੁਣ ਆਪਣੀ ਅਜ਼ਾਦੀ ਅਤੇ ਲੋਕਤੰਤਰ ਨੂੰ ਕਾਇਮ ਰੱਖ ਸਕਦਾ ਹੈ । "


    ਪ੍ਰਧਾਨ ਮੰਤਰੀ ਨੇ ਕਿਹਾ , " ਜੇ ਬਾਬਾਸਾਹਿਬ ਅੰਬੇਡਕਰ ਅੱਜ ਜਿਊਂਦੇ ਹੁੰਦੇ ਤਾਂ ਉਹ ਸ਼ਾਇਦ ਬਹੁਤ ਖੁਸ਼ ਹੁੰਦੇ । ਭਾਰਤ ਨੇ ਸੰਵਿਧਾਨ ਦੀਆਂ ਚੰਗਿਆਈਆਂ ਨੂੰ ਕਾਇਮ ਹੀ ਨਹੀਂ ਰੱਖਿਆ ਸਗੋਂ ਲੋਕਤੰਤਰ ਅਤੇ ਅਜ਼ਾਦੀ ਨੂੰ ਮਜ਼ਬੂਤੀ ਪ੍ਰਦਾਨ ਕੀਤੀ ਹੈ । "


    " ਅਤੇ ਇਸੇ ਕਰਕੇ ਹੀ ਮੈਂ ਸੰਵਿਧਾਨ ਦੇ ਵਿਧਾਨ ਪਾਲਿਕਾ , ਕਾਰਜ ਪਾਲਿਕਾ ਅਤੇ ਨਿਆਂ ਪਾਲਿਕਾ ਹਿੱਸਿਆਂ ਅੱਗੇ ਸਿਰ ਝੁਕਾਉਂਦਾ ਹਾਂ , ਜਿਨ੍ਹਾਂ ਨੇ ਇਸ ਵਿੱਚ ਵਰਣਿਤ ਕਦਰਾਂ ਕੀਮਤਾਂ ਅਤੇ ਆਦਰਸ਼ਾਂ ਦੀ ਰਾਖੀ ਕਰਨ ਵਿੱਚ ਮਦਦ ਕੀਤੀ । "


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਉਹ ਸੰਵਿਧਾਨ ਦੀ ਰਾਖੀ ਲਈ ਯਤਨ ਕਰਨਗੇ ਅਤੇ ਸਮੁੱਚੇ ਦੇਸ਼ ਸਾਹਮਣੇ ਸਿਰ ਝੁਕਾਉਣਗੇ ।


    " ਮੈਂ ਨਿਮਰਤਾ ਨਾਲ 130 ਕਰੋੜ ਭਾਰਤੀਆਂ , ਜਿਨ੍ਹਾਂ ਦਾ ਭਾਰਤੀ ਲੋਕਤੰਤਰ ਵਿੱਚ ਵਿਸ਼ਵਾਸ ਕਦੀ ਵੀ ਘੱਟ ਨਹੀਂ ਹੋਇਆ ਅਤੇ ਜਿਨ੍ਹਾਂ ਨੇ ਹਮੇਸ਼ਾ ਸੰਵਿਧਾਨ ਦੀ ਇੱਕ ਪਵਿੱਤਰ ਪੁਸਤਕ ਅਤੇ ਇੱਕ ਦਿਸ਼ਾ ਨਿਰਦੇਸ਼ ਲਾਈਟ ਵਜੋਂ ਕਦਰ ਕੀਤੀ , ਅੱਗੇ ਸਿਰ ਝੁਕਾਉਂਦਾ ਹਾਂ ।


    ਸਾਡੇ ਸੰਵਿਧਾਨ ਦੇ 70 ਸਾਲਾਂ ਨੇ ਸਾਡੇ ਅੰਦਰ ਖੁਸ਼ੀ , ਸਰਵਉੱਚਤਾ ਅਤੇ ਨਤੀਜੇ ਦੀ ਭਾਵਨਾ ਲਿਆਂਦੀ ਹੈ ।


    ਖੁਸ਼ੀ , ਸੰਵਿਧਾਨ ਦੇ ਸਦਾਚਾਰ ਅਤੇ ਸਾਰ ਪ੍ਰਤੀ ਤੜਪ ਦੀ ਦ੍ਰਿੜ ਸਮਝ ਕਰਕੇ ਹੈ । ਇਸ ਦੇਸ਼ ਦੇ ਲੋਕਾਂ ਨੇ ਇਸ ਦੇ ਵਿਪਰੀਤ ਸਾਰੇ ਯਤਨਾਂ ਨੂੰ ਠੁਕਰਾ ਦਿੱਤਾ ਹੈ । "


    ਉਨ੍ਹਾਂ ਕਿਹਾ , " ਸਰਵਉੱਚਤਾ ਦੀ ਭਾਵਨਾ ਸੰਵਿਧਾਨ ਦੇ ਆਦਰਸ਼ਾਂ ਕਰਕੇ ਹੈ ਜਿਨ੍ਹਾਂ ਨਾਲ ਅਸੀਂ ਏਕ ਭਾਰਤ ਸ਼੍ਰੇਸ਼ਠ ਭਾਰਤ ਵੱਲ ਵਧ ਸਕਦੇ ਹਾਂ ।


    ਸੰਵਿਧਾਨ ਵਿੱਚ ਅਸੀਂ ਜਿਸ ਸਾਰ ' ਤੇ ਪਹੁੰਚੇ ਹਾਂ ਉਹ ਹੀ ਇਕੋ ਇੱਕ ਸਾਧਨ ਹੈ ਜਿਸ ਰਾਹੀਂ ਵਿਸ਼ਾਲ ਅਤੇ ਵਿਭਿੰਨਤਾ ਭਰਪੂਰ ਦੇਸ਼ ਆਪਣੀਆਂ ਖਾਹਿਸ਼ਾਂ , ਸੁਪਨਿਆਂ ਅਤੇ ਤਰੱਕੀ ਨੂੰ ਹਾਸਿਲ ਕਰ ਸਕਦਾ ਹੈ । "


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ ਸੰਵਿਧਾਨ ਨੂੰ ਸਾਡੀ ਇੱਕ ਪਵਿੱਤਰ ਪੁਸਤਕ ਕਿਹਾ ।


    " ਸਾਡਾ ਸੰਵਿਧਾਨ ਸਭ ਤੋਂ ਪਵਿੱਤਰ ਪੁਸਤਕ ਹੈ ਜੋ ਕਿ ਸਾਡੇ ਜੀਵਨ , ਸਾਡੇ ਸਮਾਜ , ਸਾਡੀਆਂ ਰਵਾਇਤਾਂ , ਸਾਡੀਆਂ ਕਦਰਾਂ ਕੀਮਤਾਂ ਦਾ ਸਮੂਹ ਹੈ ਅਤੇ ਸਾਡੀਆਂ ਸਾਰੀਆਂ ਚੁਣੌਤੀਆਂ ਦਾ ਹੱਲ ਵੀ ਹੈ । "


    ਉਨ੍ਹਾਂ ਕਿਹਾ ਕਿ ਸੰਵਿਧਾਨ ਗੌਰਵ ਅਤੇ ਏਕਤਾ ਦੇ ਦੋਹਰੇ ਫਲਸਫੇ ' ਤੇ ਅਧਾਰਤ ਹੈ । " ਸੰਵਿਧਾਨ ਦੇ ਦੋ ਮੰਤਰ ' ਭਾਰਤੀਆਂ ਲਈ ਗੌਰਵ ' ਅਤੇ ' ਭਾਰਤ ਲਈ ਏਕਤਾ ' ਹਨ । ਇਸ ਨੇ ਦੇਸ਼ ਦੀ ਏਕਤਾ ਨੂੰ ਕਾਇਮ ਰੱਖਦੇ ਹੋਏ ਸਾਡੇ ਨਾਗਰਿਕਾਂ ਦੇ ਗੌਰਵ ਨੂੰ ਸਰਵਉੱਚ ਸਥਾਨ ਤੇ ਰੱਖਿਆ ਹੈ । "


    ਪ੍ਰਧਾਨ ਮੰਤਰੀ ਨੇ ਸੰਵਿਧਾਨ ਨੂੰ ਵਿਸ਼ਵ ਲੋਕਤੰਤਰ ਦਾ ਸਭ ਤੋਂ ਵਧੀਆ ਪ੍ਰਗਟਾਵਾ ਦੱਸਦੇ ਹੋਏ ਕਿਹਾ ਹੈ ਕਿ ਇਹ ਸਾਨੂੰ ਸਿਰਫ ਆਪਣੇ ਅਧਿਕਾਰਾਂ ਤੋਂ ਹੀ ਜਾਣੂ ਨਹੀਂ ਕਰਵਾਉਂਦਾ ਸਗੋਂ ਫਰਜ਼ਾਂ ਤੋਂ ਵੀ ਜਾਣੂ ਕਰਵਾਉਂਦਾ ਹੈ ।


    " ਭਾਰਤ ਦਾ ਸੰਵਿਧਾਨ ਸ਼ਹਿਰੀਆਂ ਦੇ ਅਧਿਕਾਰਾਂ ਅਤੇ ਫਰਜ਼ਾਂ ਨੂੰ ਉਘਾੜਦਾ ਹੈ । ਇਹ ਸਾਡੇ ਸੰਵਿਧਾਨ ਦਾ ਵਿਸ਼ੇਸ਼ ਪਹਿਲੂ ਹੈ । ਅਧਿਕਾਰਾਂ ਅਤੇ ਫਰਜ਼ਾਂ ਦਰਮਿਆਨ ਜੋ ਸਬੰਧ ਅਤੇ ਸੰਤੁਲਨ ਹੈ ਉਨ੍ਹਾਂ ਨੂੰ ਰਾਸ਼ਟਰ ਪਿਤਾ ਮਹਾਤਮਾ ਗਾਂਧੀ ਜੀ ਨੇ ਸਹੀ ਤਰ੍ਹਾਂ ਸਮਝਿਆ । "


    ਉਨ੍ਹਾਂ ਲੋਕਾਂ ਨੂੰ ਤਾਕੀਦ ਕੀਤੀ ਕਿ ਉਹ ਆਪਣੇ ਅੰਦਰ ਸੰਵਿਧਾਨ ਵਿੱਚ ਵਰਣਿਤ ਫਰਜਾਂ ' ਤੇ ਚੱਲਣ ਦੀ ਭਾਵਨਾ ਵਿਕਸਿਤ ਕਰਨ ।


    " ਆਓ ਅਸੀਂ ਸੋਚੀਏ ਕਿ ਕਿਵੇਂ ਅਸੀਂ ਆਪਣੇ ਸੰਵਿਧਾਨ ਵਿੱਚ ਵਰਣਿਤ ਫਰਜ਼ਾਂ ਦੀ ਪਾਲਣਾ ਕਰ ਸਕਦੇ ਹਾਂ ।


    ਸਾਨੂੰ ਸੇਵਾ ਅਤੇ ਫਰਜ਼ ਵਿੱਚ ਫਰਕ ਨੂੰ ਸਮਝਣਾ ਚਾਹੀਦਾ ਹੈ । ਸੇਵਾ ਸਵੈ - ਇੱਛੁਕ ਹੁੰਦੀ ਹੈ ਭਾਵ ਤੁਸੀਂ ਗਲੀ ਅਗਰ ਵਿੱਚ ਕਿਸੇ ਦੀ ਵੀ ਮਦਦ ਕਰ ਸਕਦੇ ਹੋ ਪਰ ਜੇ ਤੁਸੀਂ ਗੱਡੀ ਚਲਾਉਂਦੇ ਹੋਏ ਟ੍ਰੈਫਿਕ ਨਿਯਮਾਂ ਦੀ ਸਖਤੀ ਨਾਲ ਪਾਲਣਾ ਕਰ ਰਹੇ ਹੋ ਤਾਂ ਤੁਸੀਂ ਆਪਣਾ ਫਰਜ਼ ਨਿਭਾ ਰਹੇ ਹੋ ।


    ਇਹ ਸਾਡਾ ਪ੍ਰਯਤਨ ਹੋਣਾ ਚਾਹੀਦਾ ਹੈ ਕਿ ਲੋਕਾਂ ਨਾਲ ਗੱਲਬਾਤ ਵਿੱਚ ਅਸੀਂ ਫਰਜ਼ਾਂ ' ਤੇ ਜ਼ੋਰ ਦੇਈਏ ।


    ਭਾਰਤ ਦੇ ਮਾਣਮੱਤੇ ਸ਼ਹਿਰੀ ਵਜੋਂ ਸਾਨੂੰ ਇਹ ਸੋਚਣਾ ਚਾਹੀਦਾ ਹੈ ਕਿ ਸਾਡੇ ਕਾਰਜ ਸਾਡੇ ਦੇਸ਼ ਨੂੰ ਹੋਰ ਮਜ਼ਬੂਤ ਬਣਾ ਸਕਦੇ ਹਨ । "


    ਉਨ੍ਹਾਂ ਕਿਹਾ , " ਸਾਡਾ ਸੰਵਿਧਾਨ ' ਅਸੀਂ ਭਾਰਤ ਦੇ ਲੋਕ ' ਤੋਂ ਸ਼ੁਰੂ ਹੁੰਦਾ ਹੈ । ਸਾਨੂੰ ਇਹ ਮਹਿਸੂਸ ਕਰਨਾ ਚਾਹੀਦਾ ਹੈ ਕਿ ਅਸੀਂ ਭਾਰਤ ਦੇ ਲੋਕ ਹੀ ਇਸ ਦੀ ਤਾਕਤ , ਪ੍ਰੇਰਨਾ ਅਤੇ ਇਸ ਦਾ ਉਦੇਸ਼ ਹਾਂ । "


    ਪ੍ਰਧਾਨ ਮੰਤਰੀ ਨੇ ਇਸ ਦਿਨ ਨੂੰ ਇੱਕ ਅਜਿਹੇ ਦਿਨ ਵਜੋਂ ਵੀ ਯਾਦ ਕੀਤਾ ਜਿਸ ਦਿਨ 2008 ਦੇ ਮੁੰਬਈ ਆਤੰਕੀ ਹਮਲੇ ਵਿੱਚ ਬਹੁਤ ਸਾਰੇ ਲੋਕ ਮਾਰੇ ਗਏ ਸਨ । ਉਨ੍ਹਾਂ ਨੇ ਉਸ ਭਿਆਨਕ ਦਿਵਸ ' ਤੇ ਵਿਛੜੇ ਲੋਕਾਂ ਨੂੰ ਸ਼ਰਧਾਂਜਲੀ ਦਿੱਤੀ ।


    " ਪਰ ਅੱਜ ਉਹ ਦਿਵਸ ਵੀ ਹੈ ਜਦੋਂ 26 ਨਵੰਬਰ ਨੂੰ ਮੁੰਬਈ ਵਿੱਚ ਦਹਿਸ਼ਤਵਾਦੀਆਂ ਨੇ ਵਾਸੂਦੇਵ ਕੁਟੁੰਬਕਮ ( ਇੱਕ ਵਿਸ਼ਵ ਇੱਕ ਪਰਿਵਾਰ ) ਦੇ ਹਜ਼ਾਰਾਂ ਸਾਲ ਦੇ ਅਮੀਰ ਫਲਸਫੇ ਨੂੰ ਤਬਾਹ ਕਰਨ ਦੀ ਕੋਸ਼ਿਸ਼ ਕੀਤੀ ਸੀ । ਮੈਂ ਵਿਛੜੀਆਂ ਰੂਹਾਂ ਪ੍ਰਤੀ ਆਪਣਾ ਸਨਮਾਨ ਅਰਪਿਤ ਕਰਦਾ ਹਾਂ । "


    Narendra Modi


    ✔ @narendramodi


    Speaking in Parliament on #ConstitutionDay . Watch https://www. pscp.tv/w/cKyzWjMyMjEx NTJ8MU93eFdkRU1SbndLUcgLmuwPvCozJ-DbB2Uq4QwGA5BNtnQoQ-jLEOMxjD5y …


    Narendra Modi @narendramodi


    Speaking in Parliament on #ConstitutionDay. Watch


    pscp.tv


    11.8K


    11:14 AM - Nov 26, 2019


    Twitter Ads info and privacy


    3,499 people are talking about this


    https://www.pscp.tv/w/1OwxWdEMRnwKQ


    ********


    ਵੀਆਰਆਰਕੇ / ਐੱਸਐੱਸ
    

    
    (Release ID: 1594156) Visitor Counter : 3
    
    
      Read this release in: English