      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ 13 ਤੋਂ 14 ਨਵੰਬਰ ਤੱਕ ਬ੍ਰਾਜ਼ੀਲ ਵਿੱਚ ਬ੍ਰਿਕਸ ਸੰਮੇਲਨ ਵਿੱਚ ਹਿੱਸਾ ਲੈਣਗੇ
      Posted On: 11 NOV 2019 7:20PM by PIB Chandigarh


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ 11ਵੇਂ ਬ੍ਰਿਕਸ ਸਿਖਰ ਸੰਮੇਲਨ ਵਿੱਚ ਹਿੱਸਾ ਲੈਣ ਲਈ 13-14 ਨਵੰਬਰ, 2019 ਨੂੰ ਬ੍ਰਾਜ਼ੀਲ ਦੇ ਬ੍ਰਾਸੀਲੀਆ ਵਿੱਚ ਹੋਣਗੇ । ਇਸ ਸਾਲ ਬ੍ਰਿਕਸ ਸਿਖਰ ਸੰਮੇਲਨ ਦਾ ਵਿਸ਼ਾ ‘ਇੱਕ ਇਨੋਵੇਟਿਵ ਭਵਿੱਖ ਲਈ ਆਰਥਿਕ ਵਿਕਾਸ” ਹੈ।


    ਇਹ ਛੇਵੀਂ ਵਾਰ ਹੋਵੇਗਾ ਕਿ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਬ੍ਰਿਕਸ ਸਿਖਰ ਸੰਮੇਲਨ ਵਿੱਚ ਹਿੱਸਾ ਲੈਣਗੇ । ਬ੍ਰਿਕਸ ਸਿਖਰ ਸੰਮੇਲਨ ਵਿੱਚ ਉਨ੍ਹਾਂ ਨੇ ਪਹਿਲੀ ਵਾਰ 2014 ਵਿੱਚ ਬ੍ਰਾਜ਼ੀਲ ਵਿੱਚ ਫੋਰਟਾਲੇਜ਼ਾ ਵਿੱਚ ਹਿੱਸਾ ਲਿਆ ਸੀ।


    ਉਨ੍ਹਾਂ ਦੇ ਦੌਰੇ ਦੌਰਾਨ ਵਿਸ਼ੇਸ਼ ਰੂਪ ਤੋਂ ਬ੍ਰਿਕਸ ਬਿਜਨਸ ਫੋਰਮ ਵਿੱਚ ਹਿੱਸਾ ਲੈਣ ਲਈ ਭਾਰਤ ਤੋਂ ਵੱਡੀ ਸੰਖਿਆ ਵਿੱਚ ਕਾਰੋਬਾਰੀ ਵਫ਼ਦ ਦੇ ਵੀ ਉੱਥੇ ਪਹੁੰਚਣ ਦੀ ਉਮੀਦ ਹੈ, ਜਿੱਥੇ ਸਾਰੇ ਪੰਜ ਦੇਸ਼ਾਂ ਦੇ ਕਾਰੋਬਾਰੀ ਭਾਈਚਾਰੇ ਦੀ ਪ੍ਰਤੀਨਿਧਤਾ ਹੋਵੇਗੀ ।


    ਪ੍ਰਧਾਨ ਮੰਤਰੀ ਦਾ ਬ੍ਰਿਕਸ ਬਿਜ਼ਨਸ ਫੋਰਮ ਦੇ ਸਮਾਪਨ ਸਮਾਰੋਹ ਅਤੇ XI ਵੇਂ ਬ੍ਰਿਕਸ ਸਿਖਰ ਸੰਮੇਲਨ ਦੇ ਸਮਾਪਨ ਅਤੇ ਸੰਪੂਰਨ ਸੈਸ਼ਨਾਂ ਦੇ ਇਲਾਵਾ ਰੂਸ ਦੇ ਰਾਸ਼ਟਰਪਤੀ ਵਲਾਦੀਮੀਰ ਪੁਤਿਨ ਅਤੇ ਚੀਨ ਦੇ ਰਾਸ਼ਟਰਪਤੀ ਸ਼ੀ ਜਿਨ ਪਿੰਗ ਤੋਂ ਅਲੱਗ ਤੋਂ ਦੁਵੱਲੀਆਂ ਬੈਠਕਾਂ ਦਾ ਵੀ ਪ੍ਰੋਗਰਾਮ ਹੈ।


    ਸਮਾਪਨ ਸੈਸ਼ਨ ਵਿੱਚ ਚਰਚਾਵਾਂ ਦੇ ਸਮਕਾਲੀ ਵਿਸ਼ਵ ਵਿੱਚ ਰਾਸ਼ਟਰੀ ਸੰਪ੍ਰਭੂਤਾ ਦੇ ਪ੍ਰਯੋਗ ਲਈ ਚੁਣੌਤੀਆਂ ਅਤੇ ਅਵਸਰਾਂ ’ਤੇ ਕੇਂਦਰਿਤ ਹੋਣ ਦੀ ਉਮੀਦ ਹੈ। ਇਸ ਦੇ ਬਾਅਦ ਬ੍ਰਿਕਸ ਸੰਪੂਰਨ ਸੈਸ਼ਨ ਦਾ ਆਯੋਜਨ ਹੋਵੇਗਾ, ਜਿੱਥੇ ਨੇਤਾ ਬ੍ਰਿਕਸ ਸਮਾਜ ਦੇ ਆਰਥਿਕ ਵਿਕਾਸ ਲਈ ਇੰਟਰ ਬ੍ਰਿਕਸ ਸਹਿਯੋਗ ’ਤੇ ਚਰਚਾ ਕਰਨਗੇ ।


    ਇਸ ਦੇ ਬਾਅਦ ਪ੍ਰਧਾਨ ਮੰਤਰੀ ਬ੍ਰਿਕਸ ਬਿਜ਼ਨਸ ਕੌਂਸਿਲ ਵਿੱਚ ਬ੍ਰਿਕਸ ਨੇਤਾਵਾਂ ਦੀ ਬੈਠਕ ਵਿੱਚ ਹਿੱਸਾ ਲੈਣਗੇ, ਜਿੱਥੇ ਬ੍ਰਾਜ਼ੀਲ ਦੇ ਬ੍ਰਿਕਸ ਬਿਜ਼ਨਸ ਕੌਂਸਿਲ ਦੇ ਚੇਅਰਮੈਨ ਅਤੇ ਨਿਊ ਡਿਵੈਲਪਮੈਂਟ ਬੈਂਕ ਦੇ ਪ੍ਰਧਾਨ ਦੇ ਰਿਪੋਰਟ ਪੇਸ਼ ਕਰਨ ਦੀ ਉਮੀਦ ਹੈ।


    ਇਸ ਦੇ ਤੁਰੰਤ ਬਾਅਦ ਵਪਾਰ ਅਤੇ ਨਿਵੇਸ਼ ਪ੍ਰਮੋਸ਼ਨ ਏਜੰਸੀਆਂ ਦਰਮਿਆਨ ਇੱਕ ਬ੍ਰਿਕਸ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਕੀਤੇ ਜਾਣਗੇ ।


    ਸੰਮੇਲਨ ਦੀ ਸਮਾਪਤੀ ’ਤੇ ਨੇਤਾ ਇੱਕ ਸੰਯੁਕਤ ਐਲਾਨ ਪੱਤਰ ਵੀ ਜਾਰੀ ਕਰਨਗੇ ।


    ਬ੍ਰਿਕਸ ਪੰਜ ਵੱਡੀਆਂ ਉੱਭਰਦੀਆਂ ਅਰਥਵਿਵਸਥਾਵਾਂ ਨੂੰ ਇੱਕਠੇ ਜੋੜਦਾ ਹੈ, ਜੋ ਵਿਸ਼ਵ ਦੀ ਅਬਾਦੀ ਦਾ 42 % ਹੈ, ਜਿੱਥੇ ਗਲੋਬਲ ਜੀਡੀਪੀ ਦਾ 23 % ਹਿੱਸਾ ਹੈ ਅਤੇ ਵਿਸ਼ਵ ਵਪਾਰ ਦਾ ਲਗਭਗ 17 % ਹਿੱਸਾ ਹੈ।


    ਬ੍ਰਿਕਸ ਸਹਿਯੋਗ ਦੇ ਦੋ ਥੰਮ੍ਹ ਹਨ, ਜਿਨ੍ਹਾਂ ਵਿੱਚ ਨੇਤਾਵਾਂ ਅਤੇ ਮੰਤਰੀਆਂ ਦੀ ਮੁਲਾਕਾਤ ਜ਼ਰੀਏ ਆਪਸੀ ਹਿਤਾਂ ਦੇ ਮੁੱਦਿਆਂ ’ਤੇ ਸਲਾਹ-ਮਸ਼ਵਰਾ ਅਤੇ ਵਪਾਰ, ਵਿੱਤ, ਸਿਹਤ, ਸਿੱਖਿਆ, ਵਿਗਿਆਨ ਅਤੇ ਟੈਕਨੋਲੋਜੀ, ਖੇਤੀਬਾੜੀ, ਸੰਚਾਰ, ਆਈਟੀ ਆਦਿ ਸਹਿਤ ਕਈ ਖੇਤਰਾਂ ਵਿੱਚ ਸੀਨੀਅਰ ਅਧਿਕਾਰੀਆਂ ਦੀ ਮੁਲਾਕਾਤ ਜ਼ਰੀਏ ਸਹਿਯੋਗ ਸ਼ਾਮਲ ਹੈ।


    ********


    ਵੀਆਰਆਰਕੇ/ਐੱਸਐੱਚ

    
    
    (Release ID: 1591530) Visitor Counter : 3
    
    
      Read this release in: English