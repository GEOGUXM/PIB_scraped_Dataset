      ಸಂಪುಟ

      ಲೇಹ್‌ನಲ್ಲಿ ಸೋವಾ ರಿಗ್ಪಾ ರಾಷ್ಟ್ರೀಯ ಸಂಸ್ಥೆ(ಎನ್‌ಐಎಸ್ಆರ್) ಸ್ಥಾಪನೆಗೆ ಸಂಪುಟ ಅಂಗೀಕಾರ
      Posted On: 20 NOV 2019 10:45PM by PIB Bengaluru


    ಲೇಹ್ ‌ ನಲ್ಲಿ ಸೋವಾ ರಿಗ್ಪಾ ರಾಷ್ಟ್ರೀಯ ಸಂಸ್ಥೆ ( ಎನ್ ‌ ಐಎಸ್ಆರ್ ) ಸ್ಥಾಪನೆಗೆ ಸಂಪುಟ ಅಂಗೀಕಾರ


    ಪ್ರಧಾನಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು ಲೇಹ್ ‌ ನಲ್ಲಿ ಆಯುಷ್ ಸಚಿವಾಲಯದ ಅಡಿಯಲ್ಲಿ ಸ್ವಾಯತ್ತ ಸಂಸ್ಥೆಯಾಗಿ ಸೋವಾ - ರಿಗ್ಪಾ ರಾಷ್ಟ್ರೀಯ ಸಂಸ್ಥೆಯನ್ನು ಸ್ಥಾಪಿಸಲು ಅನುಮೋದನೆ ನೀಡಿದೆ. ನಿರ್ಮಾಣ ಹಂತದಿಂದಲೇ ಯೋಜನೆಯ ಅನುಷ್ಠಾನವನ್ನು ಮೇಲ್ವಿಚಾರಣೆ ಮಾಡಲು ಹಂತ -14 ( ರೂ . 1,44,200-2,18,200 / ಪೂರ್ವ - ಪರಿಷ್ಕೃತ ರೂ . 37,000-67000 / - + ರೂ .10000 / - ದ ಗ್ರೇಡ್ ಪೇ /) ನಲ್ಲಿ ನಿರ್ದೇಶಕರ ಹುದ್ದೆಯನ್ನು ನಿರ್ಮಿಸಲೂ ಸಹ ಅನುಮೋದನೆ ನೀಡಿದೆ .


    ಲಡಾಖ್ ಅನ್ನು ಕೇಂದ್ರಾಡಳಿತ ಪ್ರದೇಶವಾಗಿ ರಚಿಸಿದ ಪರಿಣಾಮವಾಗಿ ಮತ್ತು ಲಡಾಕ್ ‌ ನ ಸ್ಥಳೀಯ ಸಂಸ್ಕೃತಿಯ ಉತ್ತೇಜನಕ್ಕಾಗಿ , ಕೇಂದ್ರಾಡಳಿತ ಪ್ರದೇಶವಾದ ಲಡಾಖ್ನ ಲೇಹ್ ‌ ನಲ್ಲಿ ಅಂದಾಜು 47.25 ಕೋಟಿ ರೂ . ವೆಚ್ಚದಲ್ಲಿ ನ್ಯಾಷನಲ್ ಇನ್ ‌ ಸ್ಟಿಟ್ಯೂಟ್ ಆಫ್ ಸೋವಾ - ರಿಗ್ಪಾ ( ಎನ್ ‌ ಐಎಸ್ಆರ್ ) ಸ್ಥಾಪಿಸುವ ಮೂಲಕ ಸೋವಾ - ರಿಗ್ಪಾ ವೈದ್ಯ ಪದ್ಧತಿಯನ್ನು ಉತ್ತೇಜಿಸಲು ಕೇಂದ್ರ ಸರ್ಕಾರ ನಿರ್ಧರಿಸಿದೆ .


    ಸೋವಾ - ರಿಗ್ಪಾ ಭಾರತದ ಹಿಮಾಲಯ ಪ್ರದೇಶದ ಸಾಂಪ್ರದಾಯಿಕ ವೈದ್ಯಕೀಯ ಪದ್ಧತಿಯಾಗಿದೆ . ಇದನ್ನು ಸಿಕ್ಕಿಂ , ಅರುಣಾಚಲ ಪ್ರದೇಶ , ಡಾರ್ಜಿಲಿಂಗ್ ( ಪಶ್ಚಿಮ ಬಂಗಾಳ ), ಹಿಮಾಚಲ ಪ್ರದೇಶ , ಕೇಂದ್ರಾಡಳಿತ ಪ್ರದೇಶವಾದ ಲಡಾಖ್ ಮತ್ತು ಈಗ ಭಾರತದಾದ್ಯಂತ ಜನಪ್ರಿಯವಾಗಿ ಅಭ್ಯಾಸ ಮಾಡಲಾಗುತ್ತಿದೆ .


    ಸೋವಾ - ರಿಗ್ಪಾ ರಾಷ್ಟ್ರೀಯ ಸಂಸ್ಥೆಯ ಸ್ಥಾಪನೆಯು ಭಾರತೀಯ ಉಪ - ಖಂಡದಲ್ಲಿ ಸೋವಾ - ರಿಗ್ಪಾ ಪುನರುಜ್ಜೀವನಕ್ಕೆ ಸಹಕಾರ ನೀಡುತ್ತದೆ . ಭಾರತದ ವಿದ್ಯಾರ್ಥಿಗಳಿಗೆ ಮಾತ್ರವಲ್ಲದೆ ಇತರ ದೇಶಗಳ ಸೋವಾ - ರಿಗ್ಪಾ ವಿದ್ಯಾರ್ಥಿಗಳಿಗೂ ಈ ಸಂಸ್ಥೆ ಅವಕಾಶಗಳನ್ನು ಒದಗಿಸುತ್ತದೆ .


    ಪ್ರಧಾನ ರಾಷ್ಟ್ರೀಯ ಮತ್ತು ಅಂತರರಾಷ್ಟ್ರೀಯ ಸಂಸ್ಥೆಗಳ ಸಹಯೋಗದೊಂದಿಗೆ ಸೋವಾ - ರಿಗ್ಪಾದಲ್ಲಿ ಅಂತರಶಿಕ್ಷಣ ಶಿಕ್ಷಣ ಮತ್ತು ಸಂಶೋಧನಾ ಕಾರ್ಯಕ್ರಮಗಳನ್ನು ಕೈಗೊಳ್ಳಲು ಮತ್ತು ವಿವಿಧ ಔಷಧ ಪದ್ಧಿತಿಗಳ ಏಕೀಕರಣಕ್ಕೆ ಅನುಕೂಲವಾಗುವಂತೆ ಆಯುಷ್ ಸಚಿವಾಲಯದ ಅಡಿಯಲ್ಲಿ ಈ ಸಂಸ್ಥೆಯು ಸ್ವಾಯತ್ತ ರಾಷ್ಟ್ರೀಯ ಸಂಸ್ಥೆಯಾಗಿದೆ .


    ಎನ್ಐಎಸ್ಆರ್ ಅನ್ನು ಸ್ಥಾಪಿಸಿದ ನಂತರ , ಈಗ ಅಸ್ತಿತ್ವದಲ್ಲಿರುವ ಸಂಸ್ಕೃತಿ ಸಚಿವಾಲಯದ ಆಡಳಿತ ನಿಯಂತ್ರಣದಲ್ಲಿರುವ ಸೋವಾ ರಿಗ್ಪಾ ಸಂಸ್ಥೆಗಳು – ಸಾರನಾಥ ಹಾಗೂ ವಾರಣಾಸಿಯ ಟಿಬೇಟಿಯನ್ ಅಧ್ಯಯನದ ಕೇಂದ್ರೀಯ ವಿಶ್ವವಿದ್ಯಾಲಯ, ಮತ್ತು ಸೆಂಟ್ರಲ್ ಇನ್ಸ್ಟಿಟ್ಯೂಟ್ ಆಫ್ ಬೌದ್ಧ ಅಧ್ಯಯನ , ಲೇಹ್ , ಯೂನಿಯನ್ ಟೆರಿಟರಿ ಆಫ್ ಲಡಾಖ್ . ಇವು ಮತ್ತು ಎನ್ಐಎಸ್ಆರ್ ಜೊತೆ ಸಮನ್ವಯ ಸ್ಥಾಪಿಸಲಾಗುವುದು .


    ಇದು ಗುಣಮಟ್ಟದ ಶಿಕ್ಷಣ , ವೈಜ್ಞಾನಿಕ ಮಾನ್ಯೆತೆ , ಗುಣಮಟ್ಟದ ನಿಯಂತ್ರಣ ಮತ್ತು ಪ್ರಮಾಣೀಕರಣ ಮತ್ತು ಸೋವಾ - ರಿಗ್ಪಾ ಉತ್ಪನ್ನಗಳ ಸುರಕ್ಷತಾ ಮೌಲ್ಯಮಾಪನ , ಪ್ರಮಾಣೀಕೃತ ಸೋವಾ - ರಿಗ್ಪಾ ಆಧಾರಿತ ಟರ್ಷಿಯರಿ ಆರೋಗ್ಯ ವಿತರಣೆ ಮತ್ತು ಪದವಿಪೂರ್ವ , ಸ್ನಾತಕೋತ್ತರ ಮತ್ತು ಸ್ನಾತಕೋತ್ತರ ಹಂತಗಳಲ್ಲಿ ಸೋವಾ - ರಿಗ್ಪಾ ಅಂತರಶಿಕ್ಷಣ ಸಂಶೋಧನೆ ಮತ್ತು ಶಿಕ್ಷಣವನ್ನು ಉತ್ತೇಜಿಸಲು ಅನುಕೂಲವಾಗಲಿದೆ .


    ನ್ಯಾಷನಲ್ ಇನ್ಸ್ಟಿಟ್ಯೂಟ್ ಆಫ್ ಸೋವಾ ರಿಗ್ಪಾ ಅತ್ಯುತ್ತಮವಾದ ಸೋವಾ - ರಿಗ್ಪಾ ಚಿಕಿತ್ಸೆಯನ್ನು ಗುರುತಿಸುತ್ತದೆ - ಅವುಗಳ ಪ್ರಮಾಣಿತ ಕಾರ್ಯವಿಧಾನಗಳು ಸೇರಿದಂತೆ - ಸಾಂಪ್ರದಾಯಿಕ ಸೋವಾ - ರಿಗ್ಪಾ ತತ್ವದ ಚೌಕಟ್ಟಿನೊಳಗೆ ಮತ್ತು ಜೈವಿಕ - ಆಣ್ವಿಕ ಪಾಶ್ಚಿಮಾತ್ಯ ಔಷಧದೊಂದಿಗೆ ಸಹ - ಸಂಬಂಧದೊಮದಿಗೆ ಸಾಮಾನ್ಯ ಜನರಿಗೆ ಆರೋಗ್ಯ ಸೌಲಭ್ಯಗಳನ್ನು ಒದಗಿಸುವಲ್ಲಿ ನೆರವಾಗುತ್ತದೆ.


    ಉದ್ದೇಶ


    ಸೋವಾ-ರಿಗ್ಪಾದ ಸಾಂಪ್ರದಾಯಿಕ ಬುದ್ಧಿಮತ್ತೆ ಮತ್ತು ಆಧುನಿಕ ವಿಜ್ಞಾನ, ಪರಿಕರಗಳು ಮತ್ತು ತಂತ್ರಜ್ಞಾನದ ನಡುವೆ ಉಪಯುಕ್ತ ಸಮನ್ವಯ ತರುವ ಉದ್ದೇಶದಿಂದ ಸೋವಾ-ರಿಗ್ಪಾ ಸಂಸ್ಥೆಯ ಉನ್ನತ ಸಂಸ್ಥೆಯಾಗಿ ನ್ಯಾಷನಲ್ ಇನ್‌ಸ್ಟಿಟ್ಯೂಟ್ ಆಫ್ ಸೋವಾ-ರಿಗ್ಪಾ (ಎನ್‌ಐಎಸ್ಆರ್) ಸ್ಥಾಪನೆಯ ಉದ್ದೇಶವಾಗಿದೆ. ಇದು ಸೋವಾ-ರಿಗ್ಪಾದ ಅಂತರಶಿಕ್ಷಣ ಸಂಶೋಧನೆ ಮತ್ತು ಶಿಕ್ಷಣವನ್ನು ಉತ್ತೇಜಿಸಲು ಸಹಾಯ ಮಾಡುತ್ತದೆ.

    
    
    (Release ID: 1593058) Visitor Counter : 6
    
    
      Read this release in: Assamese , English , Urdu , Hindi , Marathi , Bengali , Punjabi , Telugu , Malayalam