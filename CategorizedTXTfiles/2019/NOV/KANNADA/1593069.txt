      ಸಂಪುಟ

      ಪೇಟೆಂಟ್ ಪ್ರಾಸಿಕ್ಯೂಷನ್ ಹೈವೇ ಕಾರ್ಯಕ್ರಮಕ್ಕೆ ಕೇಂದ್ರ ಸಚಿವ ಸಂಪುಟದ ಅನುಮೋದನೆ
      Posted On: 20 NOV 2019 10:46PM by PIB Bengaluru


    ಪೇಟೆಂಟ್ ಪ್ರಾಸಿಕ್ಯೂಷನ್ ಹೈವೇ ಕಾರ್ಯಕ್ರಮಕ್ಕೆ ಕೇಂದ್ರ ಸಚಿವ ಸಂಪುಟದ ಅನುಮೋದನೆ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿಯವರ ಅಧ್ಯಕ್ಷತೆಯಲ್ಲಿ ಕೇಂದ್ರ ಸಚಿವ ಸಂಪುಟವು ಪೇಟೆಂಟ್ ಪ್ರಾಸಿಕ್ಯೂಷನ್ ಹೈವೇ ( ಪಿಪಿಹೆಚ್ ) ಕಾರ್ಯಕ್ರಮವನ್ನು , ಕಂಟ್ರೋಲರ್ ಜನರಲ್ ಆಫ್ ಪೇಟೆಂಟ್ , ಡಿಸೈನ್ಸ್ & ಟ್ರೇಡ್ ಮಾರ್ಕ್ಸ್ , ಇಂಡಿಯಾ ( ಸಿಜಿಪಿಡಿಟಿಎಂ ) ರವರ ಅಡಿಯಲ್ಲಿ ಭಾರತೀಯ ಪೇಟೆಂಟ್ ಕಚೇರಿ ( ಐಪಿಒ ) ಯು ವಿವಿಧ ಆಸಕ್ತ ದೇಶಗಳ ಅಥವಾ ಪ್ರದೇಶಗಳ ಪೇಟೆಂಟ್ ಕಚೇರಿಗಳ ಜೊತೆ ಪೇಟೆಂಟ್ ಪ್ರಾಸಿಕ್ಯೂಷನ್ ಹೈವೇ ಕಾರ್ಯಕ್ರಮದ ಪ್ರಸ್ತಾವಕ್ಕೆ ಅನುಮೋದನೆ ನೀಡಿದೆ .


    ಈ ಕಾರ್ಯಕ್ರಮವು ಆರಂಭದಲ್ಲಿ ಜಪಾನ್ ಪೇಟೆಂಟ್ ಕಚೇರಿ ( ಜೆಪಿಒ ) ಮತ್ತು ಭಾರತೀಯ ಪೇಟೆಂಟ್ ಕಚೇರಿ ನಡುವೆ ಪ್ರಾಯೋಗಿಕವಾಗಿ ಮೂರು ವರ್ಷಗಳ ಅವಧಿಗೆ ಮಾತ್ರ ಪ್ರಾರಂಭಿಸಲಿದೆ . ಈ ಆರಂಭಿಕ ಕಾರ್ಯಕ್ರಮದಡಿಯಲ್ಲಿ , ಭಾರತೀಯ ಪೇಟೆಂಟ್ ಕಚೇರಿಯು ಕೆಲವು ನಿರ್ದಿಷ್ಟ ತಾಂತ್ರಿಕ ಕ್ಷೇತ್ರಗಳಾದ ಎಲೆಕ್ಟ್ರಿಕಲ್ , ಎಲೆಕ್ಟ್ರಾನಿಕ್ಸ್ , ಕಂಪ್ಯೂಟರ್ ಸೈನ್ಸ್ , ಮಾಹಿತಿ ತಂತ್ರಜ್ಞಾನ , ಭೌತಶಾಸ್ತ್ರ , ಸಿವಿಲ್ , ಮೆಕ್ಯಾನಿಕಲ್ , ಟೆಕ್ಸ್ ಟೈಲ್ಸ್, ಆಟೋಮೊಬೈಲ್ಸ್ ಮತ್ತು ಲೋಹಶಾಸ್ತ್ರ ಗಳಿಗೆ ಮಾತ್ರ ಪೇಟೆಂಟ್ ಅರ್ಜಿಗಳನ್ನು ಸ್ವೀಕರಿಸಬಹುದು , ಆದರೆ ಜಪಾನ್ ಪೇಟೆಂಟ್ ಕಚೇರಿಯು ತಂತ್ರಜ್ಞಾನದ . ಎಲ್ಲಾ ಕ್ಷೇತ್ರಗಳಲ್ಲಿ ಅರ್ಜಿಗಳನ್ನು ಸ್ವೀಕರಿಸಬಹುದು .


    ಪಿಪಿಹೆಚ್ ಕಾರ್ಯಕ್ರಮಗಳಿಂದ ಭಾರತೀಯ ಐಪಿ ಕಚೇರಿಗೆ ಈ ಕೆಳಗಿನ ಪ್ರಯೋಜನಗಳು ಆಗುತ್ತವೆ :


    i) ಪೇಟೆಂಟ್ ಅರ್ಜಿಗಳ ವಿಲೇವಾರಿ ಸಮಯದಲ್ಲಿ ಕಡಿತ .


    ii) ಬಾಕಿ ಉಳಿದ ಪೇಟೆಂಟ್ ಅರ್ಜಿಗಳ ಕಡಿತ .


    iii) ಪೇಟೆಂಟ್ ಅರ್ಜಿಗಳ ಶೋಧ ಮತ್ತು ಪರೀಶೀಲನೆಯ ಗುಣಮಟ್ಟದಲ್ಲಿ ಸುಧಾರಣೆ .


    iv) ಎಂಎಸ್ಎಂಇಗಳು ಮತ್ತು ಸ್ಟಾರ್ಟ್ ಅಪ್ಸ್ ಆಫ್ ಇಂಡಿಯಾ ( ನವೋದ್ಯಮ ) ಸೇರಿದಂತೆ ಭಾರತೀಯ ನವೋದ್ಯಮಿಗಳಿಗೆ , ಆವಿಷ್ಕಾರಿಗಳಿಗೆ ಜಪಾನ್ ‌ ನಲ್ಲಿ ಪೇಟೆಂಟ್ ಅರ್ಜಿಗಳ ತ್ವರಿತ ಪರಿಶೀಲನೆಗೆ ಅವಕಾಶ .


    ವಾಣಿಜ್ಯ ಮತ್ತು ಕೈಗಾರಿಕಾ ಸಚಿವರು ನಿರ್ಧರಿಸಿದಂತೆ ಕಾರ್ಯಕ್ರಮವನ್ನು ಭವಿಷ್ಯದಲ್ಲಿ ವಿಸ್ತರಿಸಬಹುದು . ಪೇಟೆಂಟ್ ಕಚೇರಿಗಳು ಈ ಕಾರ್ಯಕ್ರಮದ ಅನುಷ್ಠಾನಕ್ಕೆ ತಮ್ಮದೇ ಆದ ಮಾರ್ಗಸೂಚಿಗಳನ್ನು ರೂಪಿಸುತ್ತವೆ .

    
    
    (Release ID: 1593069) Visitor Counter : 18
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Tamil , Telugu , Malayalam