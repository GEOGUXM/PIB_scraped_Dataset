      ಸಂಪುಟ

      ಪೋಸ್ಟ್ ಮತ್ತು ಟೆಲಿಗ್ರಾಫ್ಸ್ ಬಿಲ್ಡಿಂಗ್ ವರ್ಕ್ಸ್ ಸರ್ವಿಸ್ (ಪಿ & ಟಿ ಬಿಡಬ್ಲ್ಯೂಎಸ್), ಗ್ರೂಪ್ ಎ ಯ ಕೇಡರ್ ಪರಿಶೀಲನೆಗೆ ಸಂಪುಟದ ಅಂಗೀಕಾರ
      Posted On: 06 NOV 2019 8:32PM by PIB Bengaluru


    ಪೋಸ್ಟ್ ಮತ್ತು ಟೆಲಿಗ್ರಾಫ್ಸ್ ಬಿಲ್ಡಿಂಗ್ ವರ್ಕ್ಸ್ ಸರ್ವಿಸ್ (ಪಿ & ಟಿ ಬಿಡಬ್ಲ್ಯೂಎಸ್), ಗ್ರೂಪ್ ಎ ಯ ಕೇಡರ್ ಪರಿಶೀಲನೆಗೆ ಸಂಪುಟದ ಅಂಗೀಕಾರ

    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು ಪೋಸ್ಟ್ ಮತ್ತು ಟೆಲಿಗ್ರಾಫ್ ಬಿಲ್ಡಿಂಗ್ ವರ್ಕ್ಸ್ ಸರ್ವಿಸ್, ಗ್ರೂಪ್ ‘ಎ’ ಕೇಡರ್ ಪರಿಶೀಲನೆಗೆ ಅನುಮೋದನೆ ನೀಡಿದೆ.

    
    ಡ್ಯೂಟಿ ಹುದ್ದೆಗಳ ಸಂಖ್ಯೆಯನ್ನು 105 ಎಂದು ನಿಗದಿಪಡಿಸಲಾಗಿದೆ. ಅನುಮೋದನೆಯು ಕೇಂದ್ರ ಕಚೇರಿಯಲ್ಲಿ ಮತ್ತು ಕಾರ್ಯ ಚಟುವಟಿಕೆಗಳ ಅವಶ್ಯಕತೆಗಳ ಆಧಾರದ ಮೇಲೆ ದೂರಸಂಪರ್ಕ ಇಲಾಖೆ ಮತ್ತು ಅಂಚೆ ಇಲಾಖೆಯ ಕ್ಷೇತ್ರ ಘಟಕಗಳಲ್ಲಿ ಕೇಡರ್ ರಚನೆಯನ್ನು ಬಲಪಡಿಸುತ್ತದೆ. ಇದು ಪಿ & ಟಿ ಬಿಡಬ್ಲ್ಯೂಎಸ್ ಅಧಿಕಾರಿಗಳ ಅಸ್ತಿತ್ವದಲ್ಲಿರುವ ನಿಷ್ಕ್ರಿಯತೆಯನ್ನು ಕಡಿಮೆ ಮಾಡುತ್ತದೆ. ಕೇಡರ್ ಗೆ ಹೊಸದಾಗಿ ನೇಮಕಾತಿ ಇರುವುದಿಲ್ಲ ಮತ್ತು ಯಾವುದೇ ವ್ಯತಿರಿಕ್ತ ಪರಿಣಾಮ ಉಂಟಾಗದ ರೀತಿಯಲ್ಲಿ ಕೇಡರ್ ಅನ್ನು ಹಂತಹಂತವಾಗಿ ಮುಕ್ತಾಯಗೊಳಿಸಲಾಗುವುದು.
    
    ಹಿನ್ನೆಲೆ:
    ಪೋಸ್ಟ್ಸ್& ಟೆಲಿಗ್ರಾಫ್ಸ್ ಬಿಲ್ಡಿಂಗ್ ವರ್ಕ್ಸ್ ಸರ್ವಿಸ್ (ಪಿ & ಟಿ ಬಿಡಬ್ಲ್ಯೂಎಸ್), ಗ್ರೂಪ್ ಎ ಅನ್ನು 1990 ರಲ್ಲಿ ಸಂಘಟಿತ ಗ್ರೂಪ್ ಎ ಸೇವೆಯಾಗಿ ರಚಿಸಲಾಯಿತು. ಈ ಸೇವೆಯು ಸಿವಿಲ್, ಎಲೆಕ್ಟ್ರಿಕಲ್ ಮತ್ತು ಆರ್ಕಿಟೆಕ್ಚರ್ ಎಂಬ ಮೂರು ವಿಭಾಗಗಳನ್ನು ಒಳಗೊಂಡಿದೆ ಮತ್ತು ದೂರಸಂಪರ್ಕ ಇಲಾಖೆ (ಡಿಒಟಿ) ಮತ್ತು ಅಂಚೆ ಇಲಾಖೆ (ಡಿಒಪಿ) ಗೆ ಸೇವೆ ಸಲ್ಲಿಸುತ್ತದೆ. ಕೇಂದ್ರ ಲೋಕಸೇವಾ ಆಯೋಗ ನಡೆಸಿದ ಸಂಯೋಜಿತ ಎಂಜಿನಿಯರಿಂಗ್ ಸೇವೆಗಳ ಪರೀಕ್ಷೆಯ ಮೂಲಕ ಆಯ್ಕೆಯಾದ ಪಿ & ಟಿ ಬಿಡಬ್ಲ್ಯೂಎಸ್ ಅಧಿಕಾರಿಗಳು ದೂರಸಂಪರ್ಕ ಇಲಾಖೆ (ಡಿಒಟಿ), ಅಂಚೆ ಇಲಾಖೆ (ಡಿಒಪಿ), ದೂರಸಂಪರ್ಕ ಇಲಾಖೆಯ ಸಾರ್ವಜನಿಕ ಉದ್ಯಮಗಳು, ಮತ್ತು ಇತರ ಕೇಂದ್ರ ಸಚಿವಾಲಯಗಳು / ಇಲಾಖೆಗಳು / ಸ್ವಾಯತ್ತ ಸಂಸ್ಥೆಗಳು ಮತ್ತು ರಾಜ್ಯ ಸರ್ಕಾರಗಳ ಆಡಳಿತಾತ್ಮಕ ಹುದ್ದೆಗಳಲ್ಲಿ ಕಾರ್ಯನಿರ್ವಹಿಸುತ್ತಿದ್ದಾರೆ. 1990 ರಲ್ಲಿ ಆರಂಭವಾದಾಗಿನಿಂದಲೂ ಸೇವೆಯ ಕೇಡರ್ ಪರಿಶೀಲನೆಯನ್ನು ಇಲ್ಲಿಯವರೆಗೆ ಮಾಡಲಾಗಿಲ್ಲ ಮತ್ತು ಇದು ಬಹಳ ಕಾಲದ ಬೇಡಿಕೆಯಾಗಿತ್ತು.
    ಬಿಎಸ್ಎನ್ಎಲ್ ರಚನೆಯ ನಂತರ, ಬಿಎಸ್ಎನ್ಎಲ್ ನಲ್ಲಿ ವಿವಿಧ ಅಧಿಕಾರಿಗಳನ್ನು ಸೇರಿಸಿಕೊಳ್ಳುವ ಮೂಲಕ ಕಾರ್ಯಗಳ ಜೊತೆಗೆ ಸೇವೆಯ ಕೇಡರ್ ಸಾಮರ್ಥ್ಯದ ಮೇಲೆ ಪರಿಣಾಮ ಬೀರಿತು. ಟೆಲಿಕಾಂ ಕಾರ್ಯಾಚರಣೆಗಳು, ಸೇವೆ ಮತ್ತು ಕಾರ್ಯಗಳನ್ನು ಬಿಎಸ್ಎನ್ಎಲ್ ಗೆ ವರ್ಗಾಯಿಸಿದ ನಂತರ, ಪಿ & ಟಿ ಬಿಡಬ್ಲ್ಯೂಎಸ್ಗೆ ಡಿಒಟಿ ಮತ್ತು ಡಿಒಪಿಗಳ ಸ್ವತ್ತುಗಳ ನಿರ್ವಹಣೆ, ಹೊಸ ಯೋಜನೆಗಳ ನಿರ್ವಹಣೆ, ಕೇಂದ್ರ ವಿದ್ಯುತ್ ಪ್ರಾಧಿಕಾರದ ನಿಯಮಗಳು, 2010 ರ ಪ್ರಕಾರ ಎಲೆಕ್ಟ್ರೋಮೆಕಾನಿಕಲ್ ಸ್ಥಾಪನೆಗಳ ಪರಿಶೀಲನೆ, ಸಂಪೂರ್ಣ ಸಾರ್ವಜನಿಕ ಮತ್ತು ಖಾಸಗಿ ಟೆಲಿಕಾಂ ಕ್ಷೇತ್ರದ ಮತ್ತು ದೂರಸಂಪರ್ಕ ಇಲಾಖೆ ಮತ್ತು ಅಂಚೆ ಇಲಾಖೆಯ ಕಟ್ಟಡ ಮೂಲಸೌಕರ್ಯ ಅಗತ್ಯತೆಗಳನ್ನು ಪೂರೈಸಲು ಟೆಲಿಕಾಂ ಸ್ಥಾಪನೆಗಾಗಿ ಮಾರ್ಗಸೂಚಿಗಳು, ಮಾನದಂಡಗಳು ಮತ್ತು ನಿರ್ದಿಷ್ಟ ವಿವರಗಳನ್ನು ರೂಪಿಸುವುದು, ಪರಿಸರ ಉಪಕ್ರಮಗಳ ಅನುಷ್ಠಾನವನ್ನು ಖಾತ್ರಿಪಡಿಸುವುದು, ಇಎಂಎಫ್ ವಿಕಿರಣಗಳ ಮೇಲ್ವಿಚಾರಣೆ ಇತ್ಯಾದಿಗಳ ಜವಾಬ್ದಾರಿ ಮಾತ್ರ ಉಳಿಯುತ್ತದೆ.
    ಈ ವಿಷಯಗಳು ಮತ್ತು ಸೇವೆಯ ವಿವಿಧ ಶ್ರೇಣಿಗಳಲ್ಲಿನ ನಿಷ್ಕ್ರಿಯತೆಯೊಂದಿಗೆ ಪಿ & ಟಿ ಬಿಡಬ್ಲ್ಯೂಎಸ್ ನ ರಚನೆಯ ಪರಿಶೀಲನೆಯ ಅಗತ್ಯವಿತ್ತು. ಅಂತೆಯೇ, ಪಿ & ಟಿ ಬಿಡಬ್ಲ್ಯೂಎಸ್ ಅಧಿಕಾರಿಗಳ ಕೇಡರ್ ರಚನೆಯನ್ನು ಅನುಮೋದಿಸಲಾಗಿದೆ, ಇದು ದೂರಸಂಪರ್ಕ ಇಲಾಖೆ ಮತ್ತು ಅಂಚೆ ಇಲಾಖೆಯು ತನ್ನ ಪಾತ್ರ ನಿರ್ವಹಿಸಲು ಅಗತ್ಯವೆಂದು ಪರಿಗಣಿಸಲಾಗಿದೆ.
    ಕೇಡರ್ ಸಾಮರ್ಥ್ಯವನ್ನು ಕೇಡರ್ ನ ಪ್ರಸ್ತುತ ಕೆಲಸದ ಸಾಮರ್ಥ್ಯಕ್ಕೆ ಸೀಮಿತಗೊಳಿಸಲಾಗಿದೆ ಮತ್ತು ಕೇಡರ್ ಪರಿಶೀಲನೆಯಿಂದ ಸರ್ಕಾರಕ್ಕೆ ಯಾವುದೇ ಹೊಸ ಆರ್ಥಿಕ ಹೊರೆಯಾಗುವುದಿಲ್ಲ.

    
    
    (Release ID: 1593012) Visitor Counter : 1
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Malayalam