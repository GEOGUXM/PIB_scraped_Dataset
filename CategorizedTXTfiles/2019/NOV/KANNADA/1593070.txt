      ಸಂಪುಟ

      ತೆರಿಗೆ ಕಾನೂನುಗಳ (ತಿದ್ದುಪಡಿ) ಮಸೂದೆ 2019ಕ್ಕೆ ಕೇಂದ್ರ ಸಚಿವ ಸಂಪುಟದ ಅನುಮೋದನೆ
      Posted On: 20 NOV 2019 10:40PM by PIB Bengaluru


    ತೆರಿಗೆ ಕಾನೂನುಗಳ (ತಿದ್ದುಪಡಿ) ಮಸೂದೆ 2019ಕ್ಕೆ ಕೇಂದ್ರ ಸಚಿವ ಸಂಪುಟದ ಅನುಮೋದನೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, ಸುಗ್ರಿವಾಜ್ಞೆ ಬದಲಿಗೆ ತೆರಿಗೆ ಕಾನೂನುಗಳ (ತಿದ್ದುಪಡಿ) ಮಸೂದೆ 2019 ಮಂಡಿಸುವ ಪ್ರಸ್ತಾವಕ್ಕೆ ಅನುಮೋದನೆ ನೀಡಿತು.


    ಹಣಕಾಸು ಕಾಯ್ದೆ 2019 (ನಂಬರ್ -2) (ಹಣಕಾಸು ಕಾಯ್ದೆ) ಜಾರಿ ನಂತರ ಸಾಕಷ್ಟು ಆರ್ಥಿಕ ಬದಲಾವಣೆಗಳಾಗಿವೆ, ಜಗತ್ತಿನ ಹಲವು ರಾಷ್ಟ್ರಗಳಲ್ಲಿ ಕಾರ್ಪೊರೇಟ್ ಆದಾಯ ತೆರಿಗೆ ದರವನ್ನು ಕಡಿತಗೊಳಿಸಲಾಗಿದೆ. ಇದರಿಂದಾಗಿ ಆರ್ಥಿಕತೆಯನ್ನು ಉತ್ತೇಜಿಸಲು,ಹೆಚ್ಚಿನ ಉದ್ಯೋಗಾವಕಾಶಗಳನ್ನು ಸೃಷ್ಟಿಸಲು ಮತ್ತು ಬಂಡವಾಳ ಆಕರ್ಷಿಸಲು ಹೆಚ್ಚುವರಿ ವಿತ್ತೀಯ ಉತ್ತೇಜನಾತ್ಮಕ ಕ್ರಮಗಳನ್ನು ಕೈಗೊಳ್ಳುವುದು ಅತ್ಯವಶ್ಯಕವಾಗಿದೆ. ಇವುಗಳನ್ನು ಆದಾಯ ತೆರಿಗೆ ಕಾಯ್ದೆ 1961ರ ಕಾಯ್ದೆ (ಐ.ಟಿ ಕಾಯ್ದೆ) ಅಥವಾ ಹಣಕಾಸು ಕಾಯ್ದೆಗಳಿಗೆ ಅಗತ್ಯ ತಿದ್ದುಪಡಿಗಳನ್ನು ತರಬೇಕಾಗಿತ್ತು. ಆದರೆ ಆಗ ಸಂಸತ್ತಿನ ಅಧಿವೇಶನ ನಡೆಯುತ್ತಿರಲಿಲ್ಲವಾದ್ದರಿಂದ, ಕಳೆದ ಸೆಪ್ಟಂಬರ್ ನಲ್ಲಿ ತೆರಿಗೆ ಕಾನೂನುಗಳ (ತಿದ್ದುಪಡಿ) ಸುಗ್ರೀವಾಜ್ಞೆ 2019 ಹೊರಡಿಸಲಾಗಿತ್ತು. ಆ ಸುಗ್ರೀವಾಜ್ಞೆಯಲ್ಲಿದ್ದ ತಿದ್ದುಪಡಿಗಳ ಪ್ರಮುಖಾಂಶಗಳನ್ನು ಈ ಕೆಳಗಿನ ಪ್ಯಾರಾಗಳಲ್ಲಿ ವಿವರಿಸಲಾಗಿದೆ.


    ಅಭಿವೃದ್ಧಿ ಮತ್ತು ಹೂಡಿಕೆಯನ್ನು ಉತ್ತೇಜಿಸಲು, 2019-20ನೇ ಹಣಕಾಸು ವರ್ಷದಿಂದ ಜಾರಿಗೆ ಬರುವಂತೆ ಐ.ಟಿ ಕಾಯ್ದೆಗೆ ಹೊಸ ಅಂಶ(ನಿಯಮ)ವನ್ನು ಸೇರಿಸಲಾಯಿತು. ಅದರಂತೆ ಹಾಲಿ ಇರುವ ದೇಶೀಯ ಕಂಪನಿಗಳು ಯಾವುದೇ ವಿನಾಯ್ತಿ/ರಿಯಾಯ್ತಿಗಳನ್ನು ಕೇಳದೆ ಶೇ.22ರಷ್ಟು ತೆರಿಗೆ ಮತ್ತು ಸರ್ ಚಾರ್ಜ್ ಹಾಗೂ ಶೇ.4ರಷ್ಟು ಸೆಸ್ ಪಾವತಿಸಬೇಕಾಗುತ್ತದೆ. ಆ ಕಂಪನಿಗಳಿಗೆ ತೆರಿಗೆ ದರ ಶೇ.25.17 ಮಾತ್ರ ಬೀಳುತ್ತಿತ್ತು. ಅಲ್ಲದೆ, ಅವರು ಕನಿಷ್ಠ ಪರ್ಯಾಯ ತೆರಿಗೆ(ಎಂ ಎ ಟಿ) ಕೂಡ ಪಾವತಿಸಬೇಕಾಗಿರಲಿಲ್ಲ.


    ಸರ್ಕಾರದ ‘ಮೇಕ್ ಇನ್ ಇಂಡಿಯಾ’ ಯೋಜನೆಗೆ ಮತ್ತಷ್ಟು ಉತ್ತೇಜನ ನೀಡಲು ಹಾಗೂ ಉತ್ಪಾದನಾ ವಲಯಕ್ಕೆ ಹೊಸ ಬಂಡವಾಳ ಆಕರ್ಷಣೆ ಮಾಡಲು, ಐಟಿ ಕಾಯ್ದೆಗೆ ಮತ್ತೊಂದು ಅಂಶ ಸೇರಿಸಲಾಯಿತು. ಅದರಲ್ಲಿ 2019ರ ಅಕ್ಟೋಬರ್ 1ರ ನಂತರ ಸ್ಥಾಪನೆಯಾಗಲಿರುವ ದೇಶೀಯ ಉತ್ಪಾದನಾ ಕಂಪನಿಗಳು, 2023ರ ಮಾರ್ಚ್ 31ರೊಳಗೆ ಉತ್ಪಾದನೆ ಆರಂಭಿಸಿದರೆ ಅವುಗಳು ಶೇ.15ರಷ್ಟು ತೆರಿಗೆ ಮತ್ತು ಸರ್ ಚಾರ್ಜ್ ಹಾಗೂ ಶೇ.4ರಷ್ಟು ಸೆಸ್ ಪಾವತಿಸಬೇಕು, ಆದರೆ ಅವುಗಳು ಯಾವುದೇ ವಿನಾಯ್ತಿ/ರಿಯಾಯಿತಿ ಕೇಳುವಂತಿಲ್ಲ. ಈ ಕಂಪನಿಗಳಿಗೆ ಶೇ.17.16ರಷ್ಟು ಮಾತ್ರ ತೆರಿಗೆ ಅನ್ವಯವಾಗುತ್ತಿತ್ತು. ಅವರೂ ಸಹ ಎಂಎಟಿಗೆ ಒಳಪಡುತ್ತಿರಲಿಲ್ಲ.


    ಯಾವ ಕಂಪನಿಗಳು ಈ ರಿಯಾಯಿತಿ ದರ ಪದ್ದತಿಯನ್ನು ಆಯ್ಕೆ ಮಾಡಿಕೊಳ್ಳುವುದಿಲ್ಲವೋ ಮತ್ತು ತೆರಿಗೆ ವಿನಾಯ್ತಿ/ರಿಯಾಯಿತಿ ಪಡೆಯುತ್ತವೋ ಅಂತಹ ಕಂಪನಿಗಳು ತಿದ್ದುಪಡಿ ಆಗುವ ಹಿಂದಿದ್ದ ದರದಲ್ಲಿ ತೆರಿಗೆ ಪಾವತಿಸಬೇಕು. ಆದರೆ ಈ ಕಂಪನಿಗಳು ತಮ್ಮ ತೆರಿಗೆ ರಜೆ/ ವಿನಾಯ್ತಿ ಅವಧಿ ಮುಗಿದ ನಂತರ ಆವುಗಳು ರಿಯಾಯಿತಿ ದರದ ತೆರಿಗೆ ಪದ್ದತಿಯನ್ನು ಆಯ್ಕೆ ಮಾಡಿಕೊಳ್ಳಬಹುದು. ಆಯ್ಕೆ ಮಾಡಿಕೊಂಡ ನಂತರ ಆ ಕಂಪನಿಗಳು ಶೇ.22ರಷ್ಟು ತೆರಿಗೆಯನ್ನು ಪಾವತಿಸಬೇಕಾಗುತ್ತದೆ. ಅಲ್ಲದೆ, ತೆರಿಗೆ ವಿನಾಯ್ತಿ/ರಿಯಾಯಿತಿ ಪಡೆದುಕೊಂಡ ಕಂಪನಿಗಳಿಗೆ ಸ್ವಲ್ಪ ಪರಿಹಾರ ನೀಡಲು, ಎಂಎಟಿ ದರವನ್ನು ಹಾಲಿ ಇದ್ದ ಶೇ.18.5ರಿಂದ ಶೇ.15ಕ್ಕೆ ಇಳಿಕೆ ಮಾಡಲಾಗಿದೆ.


    ಷೇರು ಮಾರುಕಟ್ಟೆಯಲ್ಲಿ ನೋಂದಾಯಿತ(ಲಿಸ್ಟೆಡ್ ) ಕಂಪನಿಗಳಿಗೆ ಸ್ವಲ್ಪ ಪರಿಹಾರ ನೀಡಲು 2019ರ ಜುಲೈ 5ಕ್ಕೆ ಮುನ್ನ ಯಾವ ಕಂಪನಿಗಳು ಖರೀದಿ-ಹಿಂತಿರುಗಿಸಿ (ಬೈ-ಬ್ಯಾಕ್ ) ಬಗ್ಗೆ ಸಾರ್ವಜನಿಕ ಪ್ರಕಟಣೆಗಳನ್ನು ಹೊರಡಿಸಿವೆಯೋ ಅಂತಹವುಗಳಿಗೆ ಹಣಕಾಸು ಕಾಯ್ದೆ ಮೂಲಕ ನೀಡುವ ಬೈ-ಬ್ಯಾಕ್ ತೆರಿಗೆ ಅನ್ವಯವಾಗುವುದಿಲ್ಲ.


    ಷೇರು ಮಾರುಕಟ್ಟೆಗೆ ಬಂಡವಾಳ ಸ್ಥಿರವಾಗಿ ಹರಿದು ಬರುವಂತೆ ಮಾಡಲು, ನೋಂದಾಯಿತ ಷೇರುಗಳನ್ನು ವರ್ಗಾವಣೆ ಮಾಡುವ ಮೂಲಕ ಗಳಿಸುವ ಆದಾಯಕ್ಕೆ ಹಣಕಾಸು ಕಾಯ್ದೆ ಮೂಲಕ ಹೆಚ್ಚಿನ ಸರ್ ಚಾರ್ಜ್ ವಿಧಿಸಲಾಗುವುದು ಅಥವಾ ಸೆಕ್ಯುರಿಟಿಸ್ ವಹಿವಾಟು ತೆರಿಗೆ ವ್ಯಾಪ್ತಿಗೆ ಕಂಪನಿಗಳು ಒಳಪಡುವುದಿಲ್ಲ. ಅಲ್ಲದೆ, ರಿಯಾಯಿತಿ ತೆರಿಗೆ ಪದ್ದತಿಯಲ್ಲಿ ಉತ್ಪನ್ನ ಸೇರಿ ಯಾವುದೇ ವರ್ಗಾವಣೆ ಮೂಲಕ ಗಳಿಸುವ ಎಫ್ ಪಿಐಗಳ ಮೇಲಿನ ಆದಾಯಕ್ಕೂ ಸರ್ ಚಾರ್ಜ್ ಅನ್ವಯಿಸುವುದಿಲ್ಲ.


    ***

    
    
    (Release ID: 1593070) Visitor Counter : 7
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Tamil , Malayalam