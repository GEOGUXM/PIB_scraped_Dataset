      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      ಪಿಂಚಣಿ ಸಪ್ತಾಹ ಉದ್ಘಾಟಿಸಿದ ಶ್ರೀ ಸಂತೋಷ್ ಗಂಗ್ವಾರ್
      Posted On: 30 NOV 2019 1:19PM by PIB Bengaluru


    ಪಿಂಚಣಿ ಸಪ್ತಾಹ ಉದ್ಘಾಟಿಸಿದ ಶ್ರೀ ಸಂತೋಷ್ ಗಂಗ್ವಾರ್


    ಪ್ರಧಾನಮಂತ್ರಿ ಶ್ರಮಯೋಗಿ ಮಾನದನ್ ( ಪಿಎಂ - ಎಸ್ ವೈ ಎಂ ) ಮತ್ತು ವರ್ತಕರು ಹಾಗೂ ಸ್ವಯಂ ಉದ್ಯೋಗಿಗಳ ರಾಷ್ಟ್ರೀಯ ಪಿಂಚಣಿ ಯೋಜನೆ ( ಎನ್ ಪಿ ಎಸ್ - ಟ್ರೇಡರ್ಸ್ ) ಯೋಜನೆಗಳ ನೋಂದಣಿಯನ್ನು ಉತ್ತೇಜಿಸುವ ಸಲುವಾಗಿ ಕಾರ್ಮಿಕ ಸಚಿವಾಲಯ ನವೆಂಬರ್ 30 ರಿಂದ - ಡಿಸೆಂಬರ್ 6 ರ 2019 ರ ವರೆಗೆ ಪಿಂಚಣಿ ಸಪ್ತಾಹವನ್ನು ಆಚರಿಸಲು ನಿರ್ಧರಿಸದೆ . ಪ್ರಧಾನ ಸಮಾರಂಭವನ್ನು ಶ್ರೀ ಸಂತೋಷ್ ಗಂಗ್ವಾರ್, ಕಾರ್ಮಿಕ ಮತ್ತು ಉದ್ಯೋಗ ಖಾತೆ ( ಸ್ವತಂತ್ರ ಹೊಣೆಗಾರಿಕೆ ) ಸಚಿವರು ಉದ್ಘಾಟಿಸಿದರು . ಇದರಡಿ 2020 ರ ಮಾರ್ಚ್ ವೇಳೆಗೆ ಪಿ ಎಂ ಎಸ್ ವೈ ಎಂನಲ್ಲಿ ಒಂದು ಕೋಟಿ ಫಲಾನುಭವಿಗಳನ್ನು ಮತ್ತು ಎನ್ ಪಿ ಎಸ್ – ಟ್ರೇಡರ್ಸ್ ಯೋಜನೆಯಲ್ಲಿ 50 ಲಕ್ಷ ಫಲಾನುಭವಿಗಳನ್ನು ನೋಂದಣಿ ಮಾಡಿಸುವ ಗುರಿ ಹೊಂದಲಾಗಿದೆ . ಈ ಕಾರ್ಯಕ್ರಮವನ್ನು ದೇಶಾದ್ಯಂತ ಇರುವ 3.5 ಲಕ್ಷ ಸಾಮಾನ್ಯ ಸೇವಾ ಕೇಂದ್ರಗಳಿಂದ ( ಸಿ ಎಸ್ ಸಿ ಎಸ್ ) ನೇರ ವೆಬ್ ಕಾಸ್ಟ್ ಮಾಡಲಾಯಿತು .


    ಶ್ರೀ ಸಂತೋಷ್ ಗಂಗ್ವಾರ್ ಅವರು , ಎರಡು ಪಿಂಚಣಿ ಯೋಜನೆಗಳು ಅತ್ಯಂತ ಸರಳ ಹಾಗೂ ಯಾವುದೇ ಅಡೆತಡೆಗಳಿಂದ ಮುಕ್ತವಾಗಿದೆ . ಇದರಡಿ ನೋಂದಣಿಗೆ ಕೇವಲ ಆಧಾರ್ ಮತ್ತು ಬ್ಯಾಂಕ್ ನ ಉಳಿತಾಯ ಖಾತೆ / ಜನಧನ್ ಖಾತೆ ಅಗತ್ಯವಿದೆ . ಈ ಯೋಜನೆಗಳ ನೋಂದಣಿಗೆ ಓರ್ವ ವ್ಯಕ್ತಿಗೆ ಕೇವಲ 2-3 ನಿಮಿಷಗಳು ಸಾಕು . ಅಲ್ಲದೆ ಈ ಯೋಜನೆಗಳಡಿ ವಂತಿಗೆದಾರರಾಗಲು ಅವರು ಯೋಜನೆಗೆ ಸೇರ್ಪಡೆಗೊಳ್ಳುವ ವಯಸ್ಸನ್ನು ಆಧರಿಸಿ ಕನಿಷ್ಠ 55 ರಿಂದ 200 ರೂಪಾಯಿಗಳ ವರೆಗೆ ಪ್ರತಿ ತಿಂಗಳು ವಂತಿಗೆ ಪಾವತಿಸಬೇಕಾಗುತ್ತದೆ . ಓರ್ವ ವ್ಯಕ್ತಿಗೆ 30 ವರ್ಷಗಳಾಗಿದ್ದರೆ ಆತ ಸುಮಾರು ತಿಂಗಳಿಗೆ 100 ರೂಪಾಯಿಯಷ್ಟು ವಂತಿಗೆ ಪಾವತಿಸಬೇಕಾಗುತ್ತದೆ . ಆ ರೀತಿಯಲ್ಲಿ ಆ ವ್ಯಕ್ತಿ ಒಂದು ವರ್ಷಕ್ಕೆ 1200 ರೂಪಾಯಿ ವಂತಿಗೆಯನ್ನು ಪಾವತಿಸಿದರೆ, ಆತ ತನ್ನ ಇಡೀ ವಂತಿಗೆ ಪಾವತಿ ಅವಧಿ ವೇಳೆ ಒಟ್ಟು 36,000 ರೂ . ಪಾವತಿಸಿದಂತಾಗುತ್ತದೆ . ಆತ 60 ವರ್ಷವಾದಾಗ ಪ್ರತಿ ವರ್ಷ 36,000 ರೂ . ಪಿಂಚಣಿ ಗಳಿಸುತ್ತಾನೆ . ಜೀವನಚಕ್ರದ ಪ್ರಕಾರ ಓರ್ವ ವ್ಯಕ್ತಿ 60 ವರ್ಷ ಪೂರ್ಣಗೊಳಿಸಿದರೆ ಸುಮಾರು 80 ವರ್ಷಗಳವರೆಗೆ ಬದುಕುಳಿಯುವ ಸಾಧ್ಯತೆ ಇದೆ ಎನ್ನಲಾಗಿದೆ . ಆ ರೀತಿಯಲ್ಲಿ ಆತ ವರ್ಷಕ್ಕೆ 36,000 ರೂಪಾಯಿ ಪಿಂಚಣಿ ಪಡೆಯುತ್ತಾನೆ . ಆತನ ಮರಣಾ ನಂತರ ಆತನ ಪತ್ನಿಗೆ ಶೇ .50 ರಷ್ಟು ಪಿಂಚಣಿ ಅಂದರೆ ತಿಂಗಳಿಗೆ ಒಂದೂವರೆ ಸಾವಿರ ರೂಪಾಯಿ ಪಿಂಚಣಿ ಪಡೆಯುತ್ತಾರೆ . ಪತಿ ಮತ್ತು ಪತ್ನಿ ಇಬ್ಬರೂ ಕೂಡ ಪಿಂಚಣಿ ಯೋಜನೆಗೆ ಅರ್ಹರಾಗಿದ್ದರೆ ಅವರು ಪ್ರತ್ಯೇಕವಾಗಿ ಯೋಜನೆಗೆ ನೋಂದಣಿ ಮಾಡಿಕೊಳ್ಳಬಹುದು ಮತ್ತು 60 ವರ್ಷದ ನಂತರ ಅವರು ತಿಂಗಳಿ 6,000 ರೂಪಾಯಿ ಪಿಂಚಣಿ ಪಡೆಯುತ್ತಾರೆ . ಅದು ವೃದ್ಧಾಪ್ಯದಲ್ಲಿ ಅವರ ದೈನಂದಿನ ಅಗತ್ಯತೆಗಳಿಗೆ ಸಾಕಾಗುತ್ತದೆ . ಪಿಂಚಣಿ ಅವಧಿಯಲ್ಲಿ ಇಬ್ಬರಲ್ಲಿ ಒಬ್ಬರು ಮೃತಪಟ್ಟರೆ ಮತ್ತೊಬ್ಬರು ತಿಂಗಳಿಗೆ 4,500 ಸಾವಿರ ರೂಪಾಯಿ ಪಿಂಚಣಿ (3,000 ರೂ . ಒಬ್ಬರದು ಮತ್ತು ಇನ್ನೊಬ್ಬರದು 1,500 ಸಾವಿರ ರೂ .) ಪಡೆಯುತ್ತಾರೆ .


    ಪಿಂಚಣಿ ಸಪ್ತಾಹ ಜಾಗೃತಿ ಅಭಿಯಾನದಿಂದ 10 ಕೋಟಿ ಆಯುಷ್ಮಾನ್ ಫಲಾನುಭವಿಗಳು , 11 ಕೋಟಿ ಮನ್ರೇಗಾ ಕೂಲಿಗಾರರು , 4-5 ಕೋಟಿ ಹಿಂದುಳಿದ ವರ್ಗದ ಕೆಲಸಗಾರರು , 2.5 ಕೋಟಿ ಸ್ವ - ಸಹಾಯ ಗುಂಪುಗಳ ಸದಸ್ಯರು , 40 ಲಕ್ಷ ಅಂಗನವಾಡಿ ಕಾರ್ಯಕರ್ತರು , 10 ಲಕ್ಷ ಆಶಾ ಕಾರ್ಯಕರ್ತೆಯರು ಯೋಜನೆಗಳ ಪ್ರಯೋಜನವನ್ನು ಪಡೆಯಲಿದ್ದಾರೆ ಎಂದು ಸಚಿವರು ಹೇಳಿದರು .


    ಕಾರ್ಯಕ್ರಮವನ್ನು ಉದ್ದೇಶಿಸಿ ಮಾತನಾಡಿದ ಕಾರ್ಮಿಕ ಕಾರ್ಯದರ್ಶಿ ಶ್ರೀ ಹೀರಾಲಾಲ್ ಸಮಾರಿಯಾ ಅವರು , ಸಿ ಎಸ್ ಸಿ ಎಸ್ ನಲ್ಲಿ ಪಿಂಚಣಿ ಸಪ್ತಾಹದ ವೇಳೆ 100 ಕ್ಕೂ ಅಧಿಕ ಮಂದಿಯನ್ನು ನೋಂದಣಿ ಮಾಡಬಹುದಾಗಿದೆ . ಇದರಿಂದ ಅವುಗಳಿಗೆ ಹೆಚ್ಚುವರಿ ಭತ್ಯೆ ಸಿಗಲಿದೆ . ಈ ಭತ್ಯೆಗಳಲ್ಲಿ ಸಿ ಎಸ್ ಸಿ – ಎಸ್ ಪಿ ವಿ ಯಾವುದೇ ಹಣವನ್ನು ಹಂಚಿಕೆ ಮಾಡುವಂತಿಲ್ಲ . ಸಂಪೂರ್ಣ ಭತ್ಯೆ ಹಣ ಸಂಬಂಧಿಸಿದ ವಿಎಲ್ ಇಎಸ್ / ಸಿ ಎಸ್ ಸಿ ಎಸ್ ಗಳಿಗೆ ವರ್ಗಾವಣೆಗೊಳ್ಳಲಿದೆ .


    ಶ್ರೀ ಸಮಾರಿಯಾ ಅವರು , ಕಟ್ಟಡ ಕೆಲಸಗಾರರು , ಆಶಾ ಕಾರ್ಯಕರ್ತೆಯರು , ಅಂಗನವಾಡಿ ಕಾರ್ಯಕರ್ತೆಯರು , ಮನೆ ಕೆಲಸಗಾರರು ಸೇರಿದಂತೆ ನಿಗದಿತ ಗುಂಪುಗಳಿಗೆ ಪ್ರಾಮಾಣಿಕ ಪ್ರಯತ್ನದ ಮೂಲಕ ಯೋಜನೆಯ ಫಲ ಲಭ್ಯವಾಗುವಂತೆ ಮಾಡಲಾಗುವುದು ಎಂದರು . ಪಿಂಚಣಿ ಸಪ್ತಾಹದ ವೇಳೆ ರಾಜ್ಯ ಸರ್ಕಾರಗಳು ಜಿಲ್ಲಾ ಮಟ್ಟದ ಅಧಿಕಾರಿಗಳ ಜೊತೆಗೂಡಿ ಗರಿಷ್ಠ ಸಂಖ್ಯೆಯ ಫಲಾನುಭವಿಗಳ ನೋಂದಣಿಗೆ ಪ್ರಯತ್ನಿಸಲಿವೆ ಎಂಬ ಭರವಸೆಯನ್ನು ಅವರು ವ್ಯಕ್ತಪಡಿಸಿದರು . ಈ ಯೋಜನೆಗಳ ಪ್ರಗತಿಯನ್ನು ಸಚಿವಾಲಯ ನಿರಂತರವಾಗಿ ಪರಾಮರ್ಶೆ ನಡೆಸುತ್ತಿದೆ .


    ಕಾರ್ಮಿಕ ಮತ್ತು ಉದ್ಯೋಗ ಇಲಾಖೆ ಹೆಚ್ಚುವರಿ ಕಾರ್ಯದರ್ಶಿ ಶ್ರೀಮತಿ ಅನುರಾಧಾ ಪ್ರಸಾದ್ , ಸಿ ಪಿ ಎಫ್ ಸಿ ಯ ಶ್ರೀ ಸುನಿಲ್ ಭರತ್ವಾಲ್ , ಡಿಜಿಎಲ್ ಡಬ್ಲ್ಯೂ ನ ಶ್ರೀ ಅಜಯ್ ತಿವಾರಿ ಮತ್ತು ಹಿರಿಯ ಅಧಿಕಾರಿಗಳು ಈ ಸಂದರ್ಭದಲ್ಲಿ ಉಪಸ್ಥಿತರಿದ್ದರು .


    ****


    

    
    (Release ID: 1594502) Visitor Counter : 5
    
    
      Read this release in: English , Hindi , Punjabi , Gujarati , Tamil