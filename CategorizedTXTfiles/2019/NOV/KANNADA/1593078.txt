      ಸಂಪುಟ

      ಪ್ರಸ್ತುತ ಈಗಿರುವ ನಿಯಮಗಳು ಮತ್ತು ಷರತ್ತುಗಳೊಂದಿಗೆ ಅಸ್ತಿತ್ವದಲ್ಲಿರುವ ಔಷಧಿ ಖರೀದಿ ನೀತಿ (ಪಿಪಿಪಿ) ಯ ವಿಸ್ತರಣೆ / ನವೀಕರಣವನ್ನು ಒಂದು ಹೆಚ್ಚುವರಿ ಉತ್ಪನ್ನವನ್ನು ಸೇರಿಸಿ ಕ್ಯಾಬಿನೆಟ್ ಅನುಮೋದಿಸಿತು. ಆಲ್ಕೊಹಾಲಿಕ್ ಹ್ಯಾಂಡ್ ಡಿಸ್ಇನ್ಫೆಕ್ಟಂಟ್ (ಸೋಂಕುನಿವಾರಕ ) (ಎಎಚ್‌ಡಿ) ಅಸ್ತಿತ್ವದಲ್ಲಿರುವ 103 ಔಷಧಿಗಳ ಪಟ್ಟಿಗೆ ಸೇರಿಸಲಾಗಿದ್ದು , ಇದು ಕೇಂದ್ರದ ಸಾರ್ವಜನಿಕ ವಲಯದ ಉದ್ಯಮಗಳ ಅಂತಿಮ ಮುಚ್ಚುವಿಕೆ / ಬಂಡವಾಳ ಹಿಂತೆಗೆತದವರೆವಿಗೂ ಇರುತ್ತದೆ
      Posted On: 20 NOV 2019 10:46PM by PIB Bengaluru


    ಪ್ರಸ್ತುತ ಈಗಿರುವ ನಿಯಮಗಳು ಮತ್ತು ಷರತ್ತುಗಳೊಂದಿಗೆ ಅಸ್ತಿತ್ವದಲ್ಲಿರುವ ಔಷಧಿ ಖರೀದಿ ನೀತಿ ( ಪಿಪಿಪಿ ) ಯ ವಿಸ್ತರಣೆ / ನವೀಕರಣವನ್ನು ಒಂದು ಹೆಚ್ಚುವರಿ ಉತ್ಪನ್ನವನ್ನು ಸೇರಿಸಿ ಕ್ಯಾಬಿನೆಟ್ ಅನುಮೋದಿಸಿತು . ಆಲ್ಕೊಹಾಲಿಕ್ ಹ್ಯಾಂಡ್ ಡಿಸ್ಇನ್ಫೆಕ್ಟಂಟ್ ( ಸೋಂಕುನಿವಾರಕ ) ( ಎಎಚ್ಡಿ ) ಅಸ್ತಿತ್ವದಲ್ಲಿರುವ 103 ಔಷಧಿಗಳ ಪಟ್ಟಿಗೆ ಸೇರಿಸಲಾಗಿದ್ದು , ಇದು ಕೇಂದ್ರದ ಸಾರ್ವಜನಿಕ ವಲಯದ ಉದ್ಯಮಗಳ ಅಂತಿಮ ಮುಚ್ಚುವಿಕೆ / ಬಂಡವಾಳ ಹಿಂತೆಗೆತದವರೆವಿಗೂ ಇರುತ್ತದೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಯವರ ಅಧ್ಯಕ್ಷತೆಯಲ್ಲಿ ಕೇಂದ್ರ ಸಚಿವ ಸಂಪುಟವು ಸಾರ್ವಜನಿಕವಲಯದ ಉದ್ಯಮಗಳ ಮುಚ್ಚುವ / ಬಂಡವಾಳ ಹಿಂತೆಗೆತ ಮಾಡುವವರೆಗೆ ಕೇಂದ್ರ ಸಾರ್ವಜನಿಕ ವಲಯದ ಔಷಧೀಯ ಉದ್ಯಮಗಳಿಗೆ ( ಸಿಪಿಎಸ್ಯು ) ಔಷಧಿ ಖರೀದಿ ನೀತಿ ( ಪಿಪಿಪಿ ) ವಿಸ್ತರಣೆ / ನವೀಕರಣಕ್ಕೆ ಅನುಮೋದನೆ ನೀಡಿದೆ .


    ಪ್ರಮುಖ ಪರಿಣಾಮ


    ಕಾರ್ಯನೀತಿಯ ವಿಸ್ತರಣೆ / ನವೀಕರಣವು ಕೇಂದ್ರದ ಸಾರ್ವಜನಿಕ ವಲಯದ ಔಷಧಿ ಉದ್ಯಮಗಳಿಗೆ ತಮ್ಮಲ್ಲಿರುವ ಸೌಲಭ್ಯಗಳನ್ನು ಅತ್ಯುತ್ತಮವಾಗಿ ಬಳಸಿಕೊಳ್ಳಲು ಸಹಾಯ ಮಾಡುತ್ತದೆ , ತಮ್ಮ ಉದ್ಯೋಗಿಗಳಿಗೆ ಸಂಬಳವನ್ನು ಪಾವತಿಸುವ ಸಲುವಾಗಿ ಆದಾಯವನ್ನು ಗಳಿಸಲು ಅನುವು ಮಾಡಿಕೊಡುತ್ತದೆ , ದುಬಾರಿ , ಅತ್ಯಾಧುನಿಕ ಯಂತ್ರೋಪಕರಣಗಳನ್ನು ಚಾಲನೆಯಲ್ಲಿರುವ ಸ್ಥಿತಿಯಲ್ಲಿ ಇರಿಸಲು ಸಹಾಯ ಮಾಡುತ್ತದೆ ಮತ್ತು ಆ ಸಮಯದಲ್ಲಿ ಹೆಚ್ಚಿನ ಲಾಭ ಬರುತ್ತದೆ ಉದ್ಯಮಗಳ ಮುಚ್ಚುವ / ಬಂಡವಾಳ ಹಿಂತೆಗೆತ ಮಾಡುವ ಸಂದರ್ಭದಲ್ಲಿ ಉತ್ತಮ ಮೌಲ್ಯವು ಇರುತ್ತದೆ .


    ಹಿನ್ನೆಲೆ

      * ಸಾರ್ವಜನಿಕ ವಲಯದ ಔಷಧಿ ಉದ್ಯಮಗಳು ಮತ್ತು ಅವುಗಳ ಅಂಗಸಂಸ್ಥೆಗಳು ತಯಾರಿಸಿದ 103 ಔಷಧಿಗಳಿಗೆ ಸಂಬಂಧಿಸಿದಂತೆ ಐದು ವರ್ಷಗಳ ಅವಧಿಗೆ ಔಷಧಿ ಖರೀದಿ ನೀತಿ ( ಪಿಪಿಪಿ ) ಯನ್ನು 30.10.2013 ರಂದು ಕ್ಯಾಬಿನೆಟ್ ಅನುಮೋದಿಸಿತು . ಈ ನೀತಿಯು ಕೇಂದ್ರ / ರಾಜ್ಯ ಸರ್ಕಾರಿ ಇಲಾಖೆಗಳು ಮತ್ತು ಅವುಗಳ ಸಾರ್ವಜನಿಕ ವಲಯದ ಸಂಸ್ಥೆಗಳು ಮಾಡುವ ಖರೀದಿಗೆ ಅನ್ವಯಿಸುತ್ತದೆ . ಉತ್ಪನ್ನಗಳ ಬೆಲೆಯನ್ನು ರಾಷ್ಟ್ರೀಯ ಔಷಧ ಬೆಲೆ ಪ್ರಾಧಿಕಾರ ( ಎನ್ಪಿಪಿಎ ) ವು ನಿಗದಿ ಮಾಡುತ್ತದೆ . ಕೇಂದ್ರದ ಸಾರ್ವಜನಿಕ ವಲಯದ ಔಷಧಿ ಉದ್ಯಮಗಳು ಮತ್ತು ಅವರ ಅಂಗಸಂಸ್ಥೆಗಳಿಂದ ಘಟಕ / ಸಂಸ್ಥೆಯು ಖರೀದಿಸಬಹುದು . ಇದು ಔಷಧಗಳು ಮತ್ತು ಸೌಂದರ್ಯವರ್ಧಕ ನಿಯಮಗಳ ವೇಳಾಪಟ್ಟಿ ‘ ಎಂ ’ ಪ್ರಕಾರ ಅವರ ಉತ್ತಮ ಉತ್ಪಾದನಾ ಅಭ್ಯಾಸಗಳ ( ಜಿಎಂಪಿ ) ಮಾನದಂಡಗಳಿಗೆ ಒಳಪಟ್ಟಿರುತ್ತದೆ . ಈ ಕಾರ್ಯನೀತಿಯ ಅವಧಿಯು 09.12.2018 ರಂದು ಮುಕ್ತಾಯಗೊಂಡಿದೆ .
      * ನಡುವೆ , ಇಂಡಿಯನ್ ಡ್ರಗ್ಸ್ ಮತ್ತು ಫಾರ್ಮಾಸ್ಯುಟಿಕಲ್ ಲಿಮಿಟೆಡ್ ( ಐಡಿಪಿಎಲ್ ) ಮತ್ತು ರಾಜಸ್ಥಾನ್ ಡ್ರಗ್ಸ್ ಅಂಡ್ ಫಾರ್ಮಾಸ್ಯುಟಿಕಲ್ಸ್ ಲಿಮಿಟೆಡ್ ( ಆರ್ಡಿಪಿಎಲ್ ) ಅನ್ನು ಮುಚ್ಚಲು ಮತ್ತು ಹಿಂದೂಸ್ತಾನ್ ಆಂಟಿಬಯೋಟಿಕ್ಸ್ ಲಿಮಿಟೆಡ್ ( ಎಚ್ಎಎಲ್ ) ಮತ್ತು ಬೆಂಗಾಲ್ ಕೆಮಿಕಲ್ಸ್ ಮತ್ತು ಫಾರ್ಮಾಸ್ಯುಟಿಕಲ್ ಲಿಮಿಟೆಡ್ ( ಬಿಸಿಪಿಎಲ್ ) ಗಳನ್ನು ಅವುಗಳ ಹೆಚ್ಚುವರಿ ಭೂಮಿಯನ್ನು ಮಾರಾಟ ಮಾಡಿ ಬರುವ ಆದಾಯದಿಂದ ಬಾಧ್ಯತೆಗಳನ್ನು ಪೂರೈಸಿದ ನಂತರ ಮಾರಾಟ ಮಾಡಲು ಸಚಿವ ಸಂಪುಟ 28.12.2016 ರಂದು ನಿರ್ಧರಿಸಿತು . ತರುವಾಯ , 14.06.2018 ರ ಪರಿಷ್ಕೃತ ಸಾರ್ವಜನಿಕ ಉದ್ಯಮಗಳ ಮಾರ್ಗಸೂಚಿಗಳ ಪ್ರಕಾರ ಹೆಚ್ಚುವರಿ ಭೂಮಿಯನ್ನು ಮಾರಾಟ ಮಾಡಲು ಅನುಮತಿ ನೀಡುವ ತನ್ನ ನಿರ್ಧಾರವನ್ನು 17.07.2019 ರಂದು ಸಂಪುಟವು ಮಾರ್ಪಡಿಸಿತು . ಪ್ರತ್ಯೇಕವಾಗಿ , ಐದನೆಯ ಕೇಂದ್ರದ ಸಾರ್ವಜನಿಕ ಉದ್ಯಮವಾದ ಕರ್ನಾಟಕ ಆಂಟಿಬಯೋಟಿಕ್ಸ್ ಮತ್ತು ಫಾರ್ಮಾಸ್ಯುಟಿಕಲ್ಸ್ ಲಿಮಿಟೆಡ್ ( ಕೆಎಪಿಎಲ್ ) ನಲ್ಲಿನ 100% ಹೂಡಿಕೆಯನ್ನು ಹಿಂತೆಗೆಯಲು ಆರ್ಥಿಕ ವ್ಯವಹಾರಗಳ ಕ್ಯಾಬಿನೆಟ್ ಸಮಿತಿ ( ಸಿಸಿಇಎ ) ಪ್ರತ್ಯೇಕವಾಗಿ 01.11.2017 ರಂದು ನಿರ್ಧರಿಸಿತು .

    ಕೇಂದ್ರದ ಸಾರ್ವಜನಿಕ ವಲಯದ ಔಷಧಿ ಉದ್ಯಮಗಳ ಅಂತಿಮ ಮುಚ್ಚುವಿಕೆ / ಮಾರಾಟದವರೆಗೆ ಕಾರ್ಯನೀತಿಯನ್ನು ವಿಸ್ತರಿಸಲು ಪ್ರಸ್ತಾಪಿಸಲಾಗಿದೆ .

    
    
    (Release ID: 1593078) Visitor Counter : 10
    
    
      Read this release in: Assamese , English , Urdu , Marathi , Hindi , Bengali , Punjabi , Tamil , Telugu , Malayalam
    
    
    

*