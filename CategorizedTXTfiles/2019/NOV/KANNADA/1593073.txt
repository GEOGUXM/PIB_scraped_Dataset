      ಸಂಪುಟ

      ಜಮ್ಮು ಮತ್ತು ಕಾಶ್ಮೀರ ಪುನರ್ಸಂಘಟನೆ ಕಾಯ್ದೆ 2019ರಲ್ಲಿ ಕಾಯಿದೆಯ ಸೆಕ್ಷನ್ 3ಕ್ಕೆ ಸಂಬಂಧಿಸಿದಂತೆ ನಿಬಂಧನೆಗಳನ್ನು ಜಾರಿಗೆ ತರುವಲ್ಲಿ ಉಂಟಾಗುವ ತೊಡಕುಗಳನ್ನು ನಿವಾರಿಸುವ ನಿಟ್ಟಿನಲ್ಲಿ 1961 ರ ಭಾರತ ಸರ್ಕಾರ (ಕಲಾಪ ನಿರ್ವಹಣೆ) ನಿಯಮಾವಳಿಗಳ ನಿಯಮ 12 ರ ಅಡಿಯಲ್ಲಿ ಅಂಗೀಕರಿಸಲ್ಪಟ್ಟ ಪ್ರಸ್ತಾವನೆಗೆ ಸಂಪುಟದ ಪೂರ್ವಾನ್ವಯ ಅನುಮೋದನೆ
      Posted On: 20 NOV 2019 10:43PM by PIB Bengaluru


    ಜಮ್ಮು ಮತ್ತು ಕಾಶ್ಮೀರ ಪುನರ್ಸಂಘಟನೆ ಕಾಯ್ದೆ 2019 ರಲ್ಲಿ ಕಾಯಿದೆಯ ಸೆಕ್ಷನ್ 3ಕ್ಕೆ ಸಂಬಂಧಿಸಿದಂತೆ ನಿಬಂಧನೆಗಳನ್ನು ಜಾರಿಗೆ ತರುವಲ್ಲಿ ಉಂಟಾಗುವ ತೊಡಕುಗಳನ್ನು ನಿವಾರಿಸುವ ನಿಟ್ಟಿನಲ್ಲಿ 1961 ರ ಭಾರತ ಸರ್ಕಾರ (ಕಲಾಪ ನಿರ್ವಹಣೆ) ನಿಯಮಾವಳಿಗಳ ನಿಯಮ 12 ರ ಅಡಿಯಲ್ಲಿ ಅಂಗೀಕರಿಸಲ್ಪಟ್ಟ ಪ್ರಸ್ತಾವನೆಗೆ ಸಂಪುಟದ ಪೂರ್ವಾನ್ವಯ ಅನುಮೋದನೆ


    ಸಂಸತ್ತಿನ ಶಿಫಾರಸಿನ ಮೇಲೆ ರಾಷ್ಟ್ರಪತಿಯವರು ಭಾರತ ಸಂವಿಧಾನದ ವಿಧಿ 30ರ ಅಡಿಯಲ್ಲಿ ಘೋಷಣೆ ಮಾಡಿ, ಜಮ್ಮು ಮತ್ತು ಕಾಶ್ಮೀರ ಪುನರ್ಸಂಘಟನೆ ಕಾಯಿದೆ 2019ಕ್ಕೆ ತಮ್ಮ ಸಮ್ಮತಿ ನೀಡಿದ್ದಾರೆ. ಆ ಪ್ರಕಾರವಾಗಿ, ಹಿಂದೆ ರಾಜ್ಯವಾಗಿದ್ದ ಜಮ್ಮು ಮತ್ತು ಕಾಶ್ಮೀರವನ್ನು ಜಮ್ಮು ಮತ್ತು ಕಾಶ್ಮೀರ ನೂತನ ಕೇಂದ್ರಾಡಳಿತ ಪ್ರದೇಶ ಮತ್ತು ಲಡಾಖ್ ನೂತನ ಕೇಂದ್ರಾಡಳಿತ ಪ್ರದೇಶವಾಗಿ 2019ರ ಅಕ್ಟೋಬರ್ 31ರಂದು ಪುನರ್ ರಚಿಸಲಾಗಿದೆ


    ನೂತನ ಕೇಂದ್ರಾಡಳಿತ ಪ್ರದೇಶ ಲಡಾಖ್ ಕಾರ್ಗಿಲ್ ಮತ್ತು ಲೆಹ್ ಎರಡು ಜಿಲ್ಲೆಗಳನ್ನು ಹೊಂದಿರುತ್ತದೆ. ಹಿಂದಿನ ಜಮ್ಮು ಮತ್ತು ಕಾಶ್ಮೀರ ರಾಜ್ಯದಲ್ಲಿದ್ದ ಉಳಿದ ಪ್ರದೇಶಗಳು ನೂತನ ಜಮ್ಮು ಮತ್ತು ಕಾಶ್ಮೀರ ಕೇಂದ್ರಾಡಳಿತ ಪ್ರದೇಶದಲ್ಲಿರುತ್ತವೆ.


    1947ರಲ್ಲಿ ಹಿಂದಿನ ಜಮ್ಮು ಮತ್ತು ಕಾಶ್ಮೀರ ರಾಜ್ಯ ಈ ಕೆಳಕಂಡ 14 ಜಿಲ್ಲೆಗಳಾದ ಕತುವಾ, ಜಮ್ಮು, ಉದಾಮ್ಪುರ್, ರಿಯಾಸಿ, ಅನಂತನಾಗ್, ಬಾರಾಮುಲ್ಲಾ, ಪೂಂಚ್, ಮೀರ್ಪುರ್, ಮುಜಾಫರಾಬಾದ್, ಲೆಹೆಂದ್, ಲಡಾಖ್, ಗಿಲ್ಗಿಟ್, ವಾಜರಾಟ್, ಚಿಲ್ಹಾಸ್ ಮತ್ತು ಗುಡ್ಡಗಾಡು ಪ್ರದೇಶ ಒಳಗೊಂಡಿತ್ತು.


    2019ರವರೆಗೆ ವಿವಿಧ ರಾಜ್ಯ ಸರ್ಕಾರಗಳು ಜಮ್ಮು ಮತ್ತು ಕಾಶ್ಮೀರದ ಈ 14 ಜಿಲ್ಲೆಗಳನ್ನು ಪುನರ್ ಸಂಘಟನೆ ಮಾಡಿ 28 ಜಿಲ್ಲೆಗಳಾಗಿ ಮಾರ್ಪಡಿಸಿದ್ದವು. ಆ ಹೊಸ ಜಿಲ್ಲೆಗಳು ಕೆಳಕಂಡಂತಿವೆ – ಕುಪ್ವಾರ, ಬಂಡಿಪೂರ, ಗಂದೇರ್ ಬಾಲ್, ಶ್ರೀನಗರ, ಬುದ್ಗಾಮ್, ಪುಲ್ವಾಮಾ, ಶೋಪಿಯಾನ್, ಕುಲ್ಗಾಮ್, ರಜೌರಿ, ರಾಮಬನ್, ದೋಡಾ, ಕಿಸ್ತವಾರ್, ಸಾಂಬಾ ಮತ್ತು ಕಾರ್ಗಿಲ್.


    ಈ ಪೈಕಿ ಕಾರ್ಗಿಲ್ ಜಿಲ್ಲೆಯನ್ನು ಅಂದಿನ ಲೆಹ್ ಮತ್ತು ಲಡಾಕ್ ಜಿಲ್ಲೆಯಿಂದ ರೂಪಿಸಲಾಗಿತ್ತು. ಆ ಪ್ರಕಾರವಾಗಿ, ನೂತನ ಕೇಂದ್ರಾಡಳಿತ ಪ್ರದೇಶವಾದ ಲಡಾಖ್‌ನಲ್ಲಿ ಲೇಹ್ ಜಿಲ್ಲೆಯನ್ನು ಭಾರತ ರಾಷ್ಟ್ರಪತಿಯವರು ಹೊರಡಿಸಿರುವ ಜಮ್ಮು ಮತ್ತು ಕಾಶ್ಮೀರ ಪುನರ್ಸಂಘಟನೆ (ತೊಡಕುಗಳ ನಿವಾರಣೆ) ಎರಡನೇ ಆದೇಶ , 2019ರಲ್ಲಿ ಗಿಲ್ಗಿಟ್ , ಗಿಲ್ಗಿಟ್ ವಜರತ್, ಚಿಲ್ಹಾಸ್ ಮತ್ತು 1947ರ ಗುಡ್ಡಗಾಡು ಪ್ರದೇಶ ಜಿಲ್ಲೆಗಳನ್ನು ನಂತರ ರಚಿಸಲಾಗಿರುವ ಕಾರ್ಗಿಲ್ ಜಿಲ್ಲೆಯಲ್ಲಿ 1947ರಲ್ಲಿದ್ದ ಲೆಹ್ ಮತ್ತು ಲಡಾಕ್ ಜಿಲ್ಲೆಯಲ್ಲಿ ಸೇರಿಸಲು ವಿವರಿಸಲಾಗಿದೆ.


    ******

    
    
    (Release ID: 1593073) Visitor Counter : 5
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Tamil , Telugu