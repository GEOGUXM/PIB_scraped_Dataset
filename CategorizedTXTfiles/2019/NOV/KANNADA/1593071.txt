      ಸಂಪುಟ

      2019ರ ಅಕ್ಟೋಬರ್ 11ರಂದು ಸಹಿ ಹಾಕಲಾದ ಭಾರತ ಮತ್ತು ಕೊಮೊರೋಸ್ ನಡುವೆ ಆರೋಗ್ಯ ಮತ್ತು ವೈದ್ಯಕೀಯ ವಲಯದಲ್ಲಿ ಸಹಕಾರ ಕುರಿತ ಒಡಂಬಡಿಕೆ ಪ್ರಸ್ತಾವಕ್ಕೆ ಸಚಿವ ಸಂಪುಟದ ಪೂರ್ವಾನ್ವಯ ಅನುಮೋದನೆ
      Posted On: 20 NOV 2019 10:42PM by PIB Bengaluru


    2019 ರ ಅಕ್ಟೋಬರ್ 11 ರಂದು ಸಹಿ ಹಾಕಲಾದ ಭಾರತ ಮತ್ತು ಕೊಮೊರೋಸ್ ನಡುವೆ ಆರೋಗ್ಯ ಮತ್ತು ವೈದ್ಯಕೀಯ ವಲಯದಲ್ಲಿ ಸಹಕಾರ ಕುರಿತ ಒಡಂಬಡಿಕೆ ಪ್ರಸ್ತಾವಕ್ಕೆ ಸಚಿವ ಸಂಪುಟ ದ ಪೂರ್ವಾನ್ವಯ ಅನುಮೋದನೆ


    
    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ , ಭಾರತದ ಗೌರವಾನಿತ್ವ ಉಪರಾಷ್ಟ್ರಪತಿಗಳು ಕೊಮೊರೋಸ್ ಪ್ರವಾಸ ಕೈಗೊಂಡ ವೇಳೆ 2019 ರ ಅಕ್ಟೋಬರ್ 11 ರಂದು ಕೊಮೊರೋಸ್ ನ ಮೊರೋನಿಯಲ್ಲಿ ಭಾರತದ ಗಣರಾಜ್ಯ ಮತ್ತು ಕೊಮರೋಸ್ ಒಕ್ಕೂಟದ ಸರ್ಕಾರದ ನಡುವೆ ಆರೋಗ್ಯ ಮತ್ತು ವೈದ್ಯಕೀಯ ವಲಯದಲ್ಲಿ ಸಹಕಾರ ಕುರಿತ ಒಡಂಬಡಿಕೆ ಪ್ರಸ್ತಾವಕ್ಕೆ ಇಂದು ಪೂರ್ವಾನ್ವಯ ಅನುಮೋದನೆ ನೀಡಿತು .
    ಒಡಂಬಡಿಕೆ ಪ್ರಕಾರ ಈ ಕೆಳಗಿನ ವಲಯಗಳಲ್ಲಿ ಸಹಕಾರ ಏರ್ಪಡಲಿದೆ .
    1. ತರಬೇತಿ ಮತ್ತು ಸಾಮರ್ಥ್ಯವೃದ್ಧಿ
    2. ಅನುಭವಗಳ ವಿನಿಮಯ
    3. ಆಸ್ಪತ್ರೆಗಳ ಸಾಂಸ್ಥಿಕ ಬಲವರ್ಧನೆ , ಆಸ್ಪತ್ರೆಗಳ ನಿರ್ವಹಣೆ
    4. ಕ್ಯಾನ್ಸರ್ ಮತ್ತು ಉಪಶಾಮಕ ಆರೈಕೆಯಲ್ಲಿ ವೈದ್ಯಕೀಯ ರಕ್ಷಣೆ
    5. ಸಾಂಕ್ರಾಮಿಕ ಮತ್ತು ಸಾಂಕ್ರಾಮಿಕವಲ್ಲದ ರೋಗಗಳು
    6. ಔಷಧೀಯ ಉತ್ಪನ್ನಗಳು , ವಸ್ತುಗಳು ಮತ್ತು ಜೀವ ವೈವಿಧ್ಯ ಉತ್ಪನ್ನಗಳ ಸ್ವಾಧೀನ
    7. ರಕ್ತ ವರ್ಗಾವಣೆಗೆ ಮೂರು ಘಟಕಗಳನ್ನು ತೆರೆಯಲು ನೆರವು ನೀಡುವುದು .
    8. ಸಾರ್ವಜನಿಕ ಆರೋಗ್ಯ ಪ್ರಯೋಗಾಲಯ ಆರಂಭಕ್ಕೆ ಬೆಂಬಲ ನೀಡುವುದು .
    9. ಟೆಲಿಮೆಡಿಸಿನ್ ಯೋಜನೆ ಜಾರಿಗೆ ಅಗತ್ಯ ನೆರವು ನೀಡುವುದು .
    10. ಆರೋಗ್ಯ ವಲಯದಲ್ಲಿ ಖಾಸಗಿ ಬಂಡವಾಳ ಹೂಡಿಕೆಗೆ ಉತ್ತೇಜನ ನೀಡುವುದು .
    11. ಉಭಯ ದೇಶಗಳು ನಿರ್ಧರಿಸಿದ ಇತರೆ ವಲಯಗಳಲ್ಲಿ ಪರಸ್ಪರ ಸಹಕಾರ .
    ಈ ಒಪ್ಪಂದದ ಜಾರಿ ಮೇಲೆ ನಿಗಾವಹಿಸಲು ಮತ್ತು ಸಹಕಾರದ ಬಗ್ಗೆ ವಿಸ್ತ್ರತ ಚರ್ಚೆಗೆ ಒಂದು ಕಾರ್ಯಕಾರಿ ಸಮಿತಿಯನ್ನು ರಚಿಸಲಾಗುವುದು .

    
    
    (Release ID: 1593071) Visitor Counter : 2
    
    
      Read this release in: Assamese , English , Urdu , Hindi , Marathi , Bengali , Punjabi , Tamil , Telugu , Malayalam