      पंतप्रधान कार्यालय

      आपली संस्कृती, भाषा संपूर्ण जगाला विविधतेतून एकतेचा संदेश देतात - पंतप्रधान
      Posted On: 24 NOV 2019 2:47PM by PIB Mumbai


    मुंबई , 24 नोव्हेंबर 201 9


    आपली संस्कृती, भाषा या संपूर्ण जगाला विविधतेतून एकतेचा संदेश देतात, असे पंतप्रधान नरेंद्र मोदी यांनी ‘मन की बात’ या आकाशवाणीवरुन प्रसारित होणाऱ्या कार्यक्रमात सांगितले. आपल्या देशात शतकांपासून शेकडो भाषा बहरल्या. संयुक्त राष्ट्रांनी 2019 हे वर्ष आंतरराष्ट्रीय मातृभाषा वर्ष म्हणून जाहीर केले. लुप्त होण्याच्या मार्गावर असणाऱ्या भाषांचे जतन करण्यासाठी प्रयत्न करण्यात येत असल्याचे ही पंतप्रधानांनी सांगितले. उत्तराखंडामधे एका समुदायाच्या मोजक्या लोकांनी भाषा संवर्धनासाठी केलेले प्रयत्न पंतप्रधानांनी विषद केले.


    आधुनिक हिंदी साहित्याचे जनक भरतेंदु हरिश्चंद्र आणि तमिळ महाकवी सुब्रमण्यम्‌ भारती यांचा उल्लेख करुन त्यांनी नेहमीच मातृभाषेवर भर दिला, असे पंतप्रधान म्हणाले.


    आज असलेल्या एनसीसी दिनाच्या उल्लेखाने पंतप्रधानांनी ‘मन की बात’ कार्यक्रामची सुरुवात शुभेच्छा देऊन केली. आपण स्वत:ला आज देखील छात्र सैनिकच मानतो असे मनोगत त्यांनी व्यक्त केले. एनसीसीमुळे नेतृत्व क्षमता, देशभक्ती, नि:स्वार्थी सेवा, शिस्त आणि कठोर मेहनत यांचं महत्व बिंबवले जाते, असे ते म्हणाले.


    दरवर्षी 26 नोव्हेंबरला साजऱ्या होणाऱ्या संविधान दिनाचं महत्व पंतप्रधानांनी अधोरेखित केले. संविधानाचा स्वीकार करण्याला 70 वर्ष होत असल्यामुळे यावर्षीच्या संविधान दिनाला विशेष महत्व असल्याचे पंतप्रधानांनी सांगितले. अयोध्या निर्णयाचा संपूर्ण देशाने खुलेपणाने आणि शांततेने स्वीकार केला. ही बाब सांगून त्यांनी संयम आणि परिपक्तेसाठी त्यांनी जनतेचे आभार मानले.


    G.Chippalkatti/N.Chitale/D.Rane


    

    
    (Release ID: 1593294) Visitor Counter : 19