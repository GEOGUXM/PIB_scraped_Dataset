      रस्ते वाहतूक आणि महामार्ग मंत्रालय

      फास्टॅगच्या यशासाठी सर्वोत्तम तंत्रज्ञान वापरले जाईल याची काळजी घेण्याचे गडकरी यांचे एनएचएआयला निर्देश
      Posted On: 20 NOV 2019 6:16PM by PIB Mumbai


    नवी दिल्ली , 20 नोव्हेंबर 201 9


    फास्टॅग उपक्रमाच्या यशासाठी सर्वतोपरी प्रयत्न करण्याचे आणि सर्वोत्तम तंत्रज्ञान वापरले जाईल, याची काळजी घेण्याचे निर्देश केंद्रीय रस्ते वाहतूक आणि महामार्ग मंत्री नितीन गडकरी यांनी एनएचएआय अर्थात भारतीय राष्ट्रीय महामार्ग प्राधिकरणाला दिले आहेत.


    यावर्षी 1 डिसेंबरपासून राष्ट्रीय महामार्गांच्या टोल प्लाझांवर अमलात येणाऱ्या नॅशनल इलेक्ट्रॉनिक टोल कलेक्शन (फास्टॅग) यंत्रणेच्या प्रगतीचा आढावा, गडकरी यांनी घेतला. चाचणी दरम्यान आढळलेल्या त्रुटी दूर करण्यासाठी युद्धपातळीवर सर्वतोपरी प्रयत्न व्हावेत, असे त्यांनी सांगितले.


    फास्टॅगच्या सुलभ अंमलबजावणीसाठी एनएचएआयमध्ये उच्चस्तरीय बैठकीत दररोज आढावा घेण्यात यावा, असे निर्देश गडकरी यांनी दिले.


    G.Chippalkatti/S.Kakade/D.Rane


    

    
    (Release ID: 1592478) Visitor Counter : 18
    
    
      Read this release in: English