      माहिती आणि प्रसारण मंत्रालय

      माहिती आणि प्रसारणमंत्री प्रकाश जावडेकर यांच्या हस्ते फिल्म बाझारचे उद्‌घाटन
      Posted On: 20 NOV 2019 8:00PM by PIB Mumbai


    गोवा , 20 नोव्हेंबर 201 9


    50 व्या इफ्फीदरम्यान राष्ट्रीय चित्रपट विकास महामंडळाने आयोजित केलेल्या ‘फिल्म बाझार’चे माहिती आणि प्रसारणमंत्री प्रकाश जावडेकर यांच्या हस्ते आज गोव्यात उद्‌घाटन झाले. भारतीय चित्रपट आता जगभरात मान्यता पावत असल्याचे जावडेकर यांनी सांगितले. चित्रपट हक्क खरेदी विक्री व्यतिरिक्त भारतातून चित्रपटविषयक बौद्धीक सामग्रीच्या खरेदी विक्रीसाठी फिल्म बाझार हे उत्तम स्थान आहे. नवनव्या कल्पनांसाठी हा मंच असून या कल्पना इथून घेऊन जगभरात पोहोचवता येऊ शकतात असे ते म्हणाले. दरवर्षी होणारा हा फिल्म बाझार गोव्यातल्या मेरीएट रिसॉर्टवर 20 ते 24 नोव्हेंबरदरम्यान भरवला जाणार आहे.


    फिल्म बाझार ही सर्वात मोठी दक्षिण आशियाई चित्रपट बाजारपेठ, दक्षिण आशिया आणि आंतरराष्ट्रीय चित्रपट समुदाय यांच्यातल्या सृजनशील आणि वित्तीय सहकार्याला प्रोत्साहन देते. 2007 मध्ये सुरू झालेल्या या फिल्म बाझारला राष्ट्रीय आणि आंतरराष्ट्रीय वाढता प्रतिसाद लाभत आहे. या फिल्म बाझारमध्ये यंदा लंच बॉक्स, तितली, कोर्ट, मिस लव्हली, दम लगाके हैशा विषयी सादरीकरण करण्यात येणार आहेत.


    G.Chippalkatti/N.Chitale/S.Kane/P.Kor

    
    
    (Release ID: 1592751) Visitor Counter : 8
    
    
      Read this release in: English