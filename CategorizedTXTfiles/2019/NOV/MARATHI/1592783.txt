      मंत्रिमंडळ

      जम्मु आणि काश्मीर पुनर्रचना कायदा 2019च्या कलम 3 च्या तरतुदी प्रभावी बनवण्यातील अडचणी दूर करण्यासंबंधी भारत सरकार (कामकाज) नियम 1961 च्या नियम 12 अन्वये मंजूर प्रस्तावाला केंद्रीय मंत्रिमंडळाची कार्योत्तर मंजुरी
      Posted On: 20 NOV 2019 11:41PM by PIB Mumbai


    नवी दिल्ली, 20 नोव्हेंबर 201 9


    संसदेच्या शिफारशीनुसार भारतीय संविधानाच्या कलम 370 अंतर्गत राष्ट्रपतींनी जाहीर निवेदन दिले आणि जम्मु-काश्मीर पुनर्रचना कायदा 2019 ला मंजुरी दिली. त्यानुसार जम्मू आणि काश्मीर हे पूर्वीचे राज्य 31 ऑक्टोबर 2019 पासून जम्मू आणि काश्मीर केंद्र शासित प्रदेश आणि लडाख केंद्र शासित प्रदेश म्हणून मान्यता मिळाल्याने अस्तित्वात आले आहे.


    लडाख या नवीन केंद्र शासित प्रदेशात कारगिल आणि लेह या दोन जिल्ह्यांचा समावेश आहे. उर्वरित भाग जम्मू आणि काश्मीर केंद्र शासित प्रदेशात आहे.


    1947 मध्ये जम्मू आणि काश्मीर या पूर्वीच्या राज्यात पुढील 14 जिल्हे होते- कठुआ, जम्मु, उधमपूर, रियासी, अनंतनाग, बारामुल्ला, पुंछ, मिरपूर, मुझफराबाद, लेह आणि लडाख, गिलगिट, गिलगिट वझारत, चिल्हास आणि आदिवासी प्रदेश.


    2019 पर्यंत जम्मू आणि काश्मीरच्या विविध राज्य सरकारांनी या 14 जिल्ह्यांची 28 जिल्ह्यांमध्ये पुनर्रचना केली. कुपवाडा, बंदीपूर, गंदेरबाल, श्रीनगर, बडगाम, पुलवामा, शोपियान, कुलगाम, राजौरी, रामबान, दोडा, किस्तीवाड, सांबा आणि कारगिल हे नवे जिल्हे बनवण्यात आले.


    यापैकी कारगिल जिल्हा लेह आणि लडाख जिल्ह्यांमधून तयार करण्यात आला. तसेच नवीन लडाख केंद्र शासित प्रदेशाचा लेह जिल्हा जम्मू आणि काश्मीर पुनर्रचना द्वितीय आदेश 2019 मध्ये सूचीत करण्यात आला.


    G.Chippalkatti/S.Kane/ D.Rane


    

    
    (Release ID: 1592783) Visitor Counter : 7
    
    
      Read this release in: English