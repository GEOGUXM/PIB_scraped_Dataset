      राष्ट्रपती कार्यालय

      राष्ट्रपती कोविंद राष्ट्रपती भवनातील 23-24 नोव्हेंबरला राज्यपाल आणि नायब राज्यपालांच्या दोन दिवसीय परिषदेचे अध्यक्षपद भूषवणार
      Posted On: 21 NOV 2019 10:55PM by PIB Mumbai


    नवी दिल्ली, 21 नोव्हेंबर 201 9


    राष्ट्रपती राम नाथ कोविंद येत्या 23 आणि 24 नोव्हेंबरला राष्ट्रपती भवनात होणाऱ्या राज्यपाल आणि नायब राज्यपालांच्या दोन दिवसीय परिषदेचे अध्यक्षपद भूषवणार आहेत. कोविंद यांच्या अध्यक्षतेखाली होणारी ही तिसरी परिषद आहे.


    या परिषदेत अनेक महत्वपूर्ण विषयांवर चर्चा होणार आहे. यामध्ये आदिवासींचे प्रश्न, कृषी क्षेत्रातील सुधारणा, जल जीवन अभियान, उच्च शिक्षणासाठी नवीन शैक्षणिक धोरण आणि जीवन सुलभीकरणासाठी प्रशासन आदींचा समावेश आहे.


    सर्व राज्य आणि केंद्र शासित प्रदेशातील राज्यपाल आणि नायब राज्यपाल या परिषदेला उपस्थित राहणार आहेत. उप-राष्ट्रपती, पंतप्रधान, केंद्रीय गृह, कृषी, कायदा, मनुष्यबळ विकास, आदिवासी कल्याण, जलशक्ती मंत्री तसेच निती आयोगाचे मुख्य कार्यकारी अधिकारी आणि विविध मंत्रालयांचे वरिष्ठ अधिकारीही या परिषदेत सहभागी होणार आहेत.


    22 नोव्हेंबर 2019 रोजी केंद्र शासित प्रदेशांसाठी विविध योजना आणि यश यासंदर्भात विशेष सत्र होणार आहे. केंद्रीय गृहमंत्री, मंत्रिमंडळ सचिव तसेच इतर वरिष्ठ अधिकारी उपस्थित राहणार आहेत.


    G.Chippalkatti/J.Patankar/ D.Rane

    
    
    (Release ID: 1593064) Visitor Counter : 9
    
    
      Read this release in: English