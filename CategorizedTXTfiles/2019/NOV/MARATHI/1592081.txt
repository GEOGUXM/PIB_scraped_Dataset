      पर्यटन मंत्रालय

      मुंबई बंदरात चार क्रुझ नौका दाखल
      
      क्रुझ पर्यटनाला चालना

      Posted On: 18 NOV 2019 7:36PM by PIB Mumbai

    मुंबई, 18 नोव्हेंबर 201 9


    क्रुझ पर्यटनाला चालना देण्यासाठी नौवहन मंत्रालय आणि मुंबई पोर्ट ट्रस्टने केलेल्या प्रयत्नांचे परिणाम आता दिसून येत आहेत. मुंबईत आज प्रथमच चार क्रुझ नौका दाखल झाल्या आहेत.


    मस्कतहून ‘मेन शिफ 6’ हे जहाज 2500 प्रवाशांना घेऊन पहाटे पाच वाजता दाखल झाले. मस्कतहूनच 570 प्रवाशांना घेऊन आलेली ‘सिल्वर स्पिरिट’ सकाळी 8 वाजता दाखल झाली. गोव्याहून ‘कर्णिका’ हे 800 प्रवाशांना घेऊन आलेले जहाज सकाळी 6 वाजता आणि 124 प्रवाशांना घेऊन गोव्याहून आलेले ‘अँग्रिया’ सकाळी 7 वाजता मुंबई पोर्ट ट्रस्टमध्ये दाखल झाले. एकाच दिवशी चार क्रुझ जहाजांचे मुंबईत आगमन हा एक विक्रमच आहे.


    मुंबई पोर्ट ट्रस्ट आंतरराष्ट्रीय दर्जाचे टर्मिनल बांधत आहे. चार लाख चौरस फूट क्षेत्रफळाच्या या टर्मिनलवर दुकाने, हॉटेल्स आणि मनोरंजनाच्या सोयी उपलब्ध असतील. जुन / जुलै 2020 पासून हे टर्मिनल कार्यान्वित होण्याची शक्यता आहे.


    G.Chippalkatti/S.Kakade/ D.Rane


    

    
    (Release ID: 1592081) Visitor Counter : 24
    
    
      Read this release in: English