      पेट्रोलियम आणि नैसर्गिक वायू मंत्रालय

      अबू धाबी आंतरराष्ट्रीय पेट्रोलियम प्रदर्शन आणि परिषदेतल्या इंडिया पॅव्हेलियनचे धर्मेंद्र प्रधान यांच्या हस्ते उद्‌घाटन
      Posted On: 11 NOV 2019 7:06PM by PIB Mumbai


    नवी दिल्ली , 11 नोव्हेंबर 201 9


    अबू धाबी आंतरराष्ट्रीय पेट्रोलियम प्रदर्शन आणि परिषदेतल्या इंडिया पॅव्हेलियनचे केंद्रीय पेट्रोलियम आणि नैसर्गिक वायू मंत्री धर्मेंद्र प्रधान यांच्या हस्ते आज उद्‌घाटन झाले.


    भारताला ऊर्जेची मोठी आवश्यकता असून येत्या दशकात जागतिक ऊर्जेच्या मागणीमध्ये भारताची महत्वाची भूमिका राहील. येत्या दोन दशकात नवीकरणीय ऊर्जेचा स्वीकार करुनही ऊर्जेच्या गरजांची पूर्तता करण्यात तेल आणि वायू क्षेत्राची भूमिका महत्वाची राहील असे ते म्हणाले. तेल आणि वायू क्षेत्रात जागतिक गुंतवणुकीला प्रोत्साहन देण्यावर सरकारचा भर असून 2024 पर्यंत गॅस टर्मिनल तेल वाहिन्या आणि तेल शुद्धीकरण या क्षेत्रात भारत 100 अब्ज डॉलर्सची गुंतवणूक करणार असल्याचे धर्मेंद्र प्रधान यांनी सांगितले.


    ऊर्जेच्या क्षेत्रात व्यवसाय करणाऱ्यांसाठी गुंतवणुकीकरता भारत हे उत्तम स्थान आहे. राजकीय स्थैर्य, धोरण आणि प्रचंड मोठी बाजारपेठ यामुळे जागतिक गुंतवणुकदारांसाठी भारत हे आकर्षक स्थान राहिल्याचे ते म्हणाले. इंधन किरकोळ क्षेत्रात प्रवेश करण्यासाठीचे निकष आम्ही नुकतेच शिथील केल्यामुळे या क्षेत्रात प्रवेश करणाऱ्यांसाठी मार्ग सुलभ झाल्याचे ते म्हणाले.


    B.Gokhale/N.Chitale/ P.Malandkar


    

    
    (Release ID: 1591341) Visitor Counter : 14
    
    
      Read this release in: English