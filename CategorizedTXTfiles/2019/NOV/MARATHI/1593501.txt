      माहिती आणि प्रसारण मंत्रालय

      फिल्म प्रशिक्षण संस्थांमध्ये दिल्या जाणाऱ्या शिक्षणाच्या दर्जाबाबत ओपन फोरममध्ये चर्चा
      Posted On: 25 NOV 2019 7:37PM by PIB Mumbai


      गोवा , 25 नोव्हेंबर 201 9


      इफ्फी 2019 मध्ये आज झालेल्या ओपन फोरममध्ये देशातल्या विविध फिल्म प्रशिक्षण संस्थांमध्ये दिल्या जाणाऱ्या शिक्षणाच्या दर्जावर देखरेख ठेवण्याची गरज व्यक्त करण्यात आली.


      चित्रपट निर्माते, सिनेमॅटोग्राफर आणि पटकथालेखक ए.के.बीर, चित्रपटनिर्माते एम. के. शंकर, चित्रपट निर्माते अजय बेदी आणि एसआरएम शिक्षण संस्थेचे विभागप्रमुख आर. डी. बालाजी यांनी या चर्चेत भाग घेतला.


      देशात भूछत्राप्रमाणे सुरू होत असलेल्या फिल्म प्रशिक्षणबद्दल आणि प्रत्यक्षात त्यांचा विद्यार्थ्यांवर होणार परिणाम यावर या चर्चेत चिंता व्यक्त करण्यात आली.


      गोमांतक टाईम्सचे निवासी संपादक शाश्वत गुप्ता रे यांनी या चर्चेचे संचालन केले. देशात 100हून अधिक फिल्म इन्स्टिट्यूट तसेच चित्रपटनिर्मिती शिकवण्याचा दावा करणाऱ्या सुमारे 1400 संस्था असल्याचे ते म्हणाले. या संस्थांमधून प्रशिक्षण घेणाऱ्या व्यक्तींना कसे सामावून घेणार, असा प्रश्न त्यांनी उपस्थित केला.


      चित्रपटनिर्मितीसाठी कौशल्य महत्वाचे असून अशा संस्थांमध्ये प्रशिक्षण घेणारे अर्धकच्चे ज्ञान असणारे असतात, याबाबत या चर्चेदरम्यान एकमत झाले.


      G.Chippalkatti/J.Patankar/P.Kor

    
    
    (Release ID: 1593501) Visitor Counter : 21
    
    
      Read this release in: English