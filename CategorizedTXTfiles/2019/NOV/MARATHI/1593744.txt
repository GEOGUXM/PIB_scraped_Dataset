      आर्थिक व्यवहार विषयक मंत्रिमंडळ समिती

      सिक्किम खनिज महामंडळाचे चार कोटी रूपयांपेक्षा जास्त थकीत असलेले कर्ज आणि त्यावरील व्याज माफ करण्याच्या निर्णयाला मंत्रिमंडळाची मान्यता
      Posted On: 27 NOV 2019 3:13PM by PIB Mumbai


      नवी दिल्ली , 27 नोव्हेंबर 201 9


      पंतप्रधान नरेंद्र मोदी यांच्या अध्यक्षतेखाली आज झालेल्या मंत्रिमंडळाच्या आर्थिक व्यवहार समितीच्या बैठकीने सिक्किम खनिज महामंडळाचे थकीत 54 लाख रूपयांचे कर्ज आणि त्यावरील व्याज माफ करण्यात आले. सिक्किम खनिज महामंडळाने घेतलेले कर्ज आणि त्यावरील व्याज मिळून 424.40 लाखापेक्षा जास्त रक्कम होती. 01 एप्रिल 2019 च्या आर्थिक नोंदीनुसार महामंडळाला असलेले कर्ज आणि त्यावर चढलेले व्याज माफ करण्याचा निर्णय आज घेण्यात आला.


      फायदा: -


      सरकारने महामंडळाचे कर्ज माफ केल्यामुळे सिक्किम खनिज महामंडळाला कर्जावर व्याज द्यावे लागणार नाही. त्यामुळे महामंडळाकडे इतर कामासाठी खेळते भांडवल , रोकड उपलब्ध होवू शकणार आहे.


      पृष्ठभूमी:-


      सिक्किम खनिज महामंडळाची 27 फेब्रुवारी, 1960 रोजी सरकारी नियमांतर्गत, स्थापना केली आहे. मात्र महामंडळ अस्तित्वात आल्यापासून त्याचा कारभार तोट्यात आहे. महामंडळांचा जास्तीत जास्त चांगला उपयोग होवून त्याचा कारभार फायद्यामध्ये आणण्यासाठी नियुक्त केलेल्या सल्लागार महामंडळाने आपल्या कामात वैविध्य आणून उत्पन्न वाढवण्याचे मार्ग सुचवले होते.


      महामंडळाच्या कार्यपद्धतीमध्ये सुधारणा करून आणि विविध प्रकारांनी उत्पन्नाचे स्त्रोत वाढवण्याचे प्रयत्न करण्यात आले आहेत. यामध्ये महामंडळाकडे पडून असलेले स्क्रॅप विकून 11.21 लाख रूपये कमावण्यात आले. उत्पन्न वाढीसाठी इतर उपाय योजनांच्या बरोबरच कर्मचारी वर्गासाठी स्वेच्छा निवृत्ती योजना काढूनही बचत करण्यात आली.


      B.Gokhale/S.Bedekar/P.Kor

    
    
    (Release ID: 1593744) Visitor Counter : 11
    
    
      Read this release in: English