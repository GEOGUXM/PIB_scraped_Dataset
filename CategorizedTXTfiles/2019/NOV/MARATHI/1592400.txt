      वाणिज्य आणि उदयोग मंत्रालय

      नव्या स्टार्ट – अप्ससाठी सुविधा
      Posted On: 20 NOV 2019 4:09PM by PIB Mumbai


    नवी दिल्ली , 20 नोव्हेंबर 201 9


    स्टार्टअप इंडिया उपक्रमाची सुरुवात 16 जानेवारी 2016ला झाली. नावीन्यपूर्ण शोध आणि स्टार्टअप्सना पोषक वातावरण देशात मिळावे आणि शाश्वत आर्थिक विकास व रोजगार निर्मितीला चालना मिळावी, यासाठी स्टार्टअप इंडिया कृती आराखडा आखण्यात आला आहे.


    देशभरात स्थापन झालेल्या स्टार्टअप्सची परिपूर्ण माहिती एकत्रित करण्यात आलेली नाही. मात्र स्टार्टअप इंडिया उपक्रमांतर्गत उचलण्यात आलेल्या पावलांमुळे डीपीआयआयटीद्वारा मान्यताप्राप्त स्टार्टअप्सच्या संख्येत वाढ दिसून आली आहे. 2016-17 या आर्थिक वर्षात ही संख्या 746 होती. 2018-19 मध्ये ती 8,618 होती, तर 2019-20 या वर्षात (5 नोव्हेंबर 2019 पर्यंत) ती 7,141 आहे.


    महाराष्ट्रात 2016 मध्ये डीपीआयआयटीद्वारा मान्यताप्राप्त स्टार्टअप्सची संख्या 93 होती. 2018 मध्ये ती 1661 वर पोहोचली असून, 2019 मध्ये (5 नोव्हेंबर पर्यंत) ती 1778 वर पोहोचली आहे.


    वाणिज्य आणि उद्योगमंत्री पियुष गोयल यांनी आज लोकसभेत लेखी उत्तरात ही माहिती दिली.


    G.Chippalkatti/S.Kakade/D.Rane


    

    
    (Release ID: 1592400) Visitor Counter : 30
    
    
      Read this release in: English