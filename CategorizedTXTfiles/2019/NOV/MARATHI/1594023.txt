      माहिती आणि प्रसारण मंत्रालय

      ‘वॉच लिस्ट’, ‘क्युरीओसा’ आणि ’कॅप्टीव्हज’ या चित्रपटांच्या दिग्दर्शकांशी चर्चा
      Posted On: 27 NOV 2019 8:20PM by PIB Mumbai


      गोवा, 27 नोव्हेंबर 201 9


      चित्रपट तयार करणे केवळ कथा सांगण्यापुरते मर्यादित नाही तर तुमच्या आजूबाजूला घडत असलेल्या गोष्टी नीट ऐकणेदेखील असते, असे ‘वॉच लिस्ट’ या चित्रपटाचे दिग्दर्शक बेन रेखी यांनी सांगितले. 50 व्या इफ्फीत आयोजित पत्रकार परिषदेत ते आज बोलत होते.


      ‘क्युरीओसा’ या चित्रपटाच्या दिग्दर्शिका लौ जेने, ‘कॅप्टीव्हज’ या चित्रपटाचे दिग्दर्शक क्रिस्तॉफ डेक, ‘ॲण्टिगॉन’ या चित्रपटाच्या दिग्दर्शिका इसाबेल कोचर आणि अभिनेत्री नहिमा रिक्की या पत्रकार परिषदेत सहभागी झाल्या होत्या.


      यूट्यूब आणि इतर मंच उपलब्ध असण्याच्या काळात चित्रपट महोत्सवांमुळे स्वतंत्र चित्रपट टिकून असल्याचे मत रेखी यांनी व्यक्त केले.


      ‘कॅप्टिव्हज’ चित्रपटाच्या काही दृश्यांमध्ये एकाचवेळी 16 अभिनेत्यांना चित्रीत करणे आव्हानात्मक होते, असे या चित्रपटाचे दिग्दर्शक क्रिस्तॉफ डेक यांनी सांगितले. आमच्या काळात ‘इमिग्रेशन’ हा मोठा विषयक होता. आता प्रत्येक देशाने ती वेगवेगळी अनुभवला गेला असावा. चित्रपट वास्तवदर्शी व्हावा यासाठी परिचित, प्रसिद्ध चेहरा चित्रपटात घेतला नसल्याचे ‘ॲण्टीगॉनच्या’ निर्मात्या इसाबेल कोचर यांनी सांगितले.


      विश्वासार्ह व्यक्तिरेखा साकारणे आव्हानात्मक होते, असे अभिनेत्री नहिमा रिक्की यांनी सांगितले.


      लौ जेनेट यांनी त्यांच्या चित्रपटामागची पार्श्वभूमी सागितली.


      पूर्वपिठीका


      क्युरिओसा


      पायरे नावाचा कवी आणि त्याचा मित्र हेनरी दोघेही मेरीच्या प्रेमात पडतात. मेरीचे लग्न हेनरीशी होते त्यामुळे दु:खी झालेला पायरे अल्जेरियाला जातो. तिथे तो झोरा नावाच्या मुलीला भेटतो. 19 व्या शतकातील साहित्यिक पायरे आणि मेरी यांच्या संबंधितांवर आधारित या चित्रपटाची कथा आहे.


      कॅप्टीव्हज


      1951 मध्ये बुडापेस्ट येथे कम्युनिस्ट गुप्त पोलीस एका सर्वसामान्य कुटुंबाच्या घरी जातात आणि त्या कुटुंबाला कुठलेही स्पष्टीकरण न देता त्यांना त्यांच्या घरातच कैद करतात. त्यांना भेटायला येणाऱ्यांनाही त्याच घरात कैद केले जाते. दिवसेंदिवस त्या घरात कैद केल्यांची संख्या वाढतच जाते. वास्तव घटनेवर आधारीत ही कथा आहे.


      ॲण्टिगॉन


      मॉण्ट्रीअलमध्ये इमीग्रेशनच्या प्रक्रियेदरम्यान एका महिलेला आलेले अनुभव आणि न्यायासाठी तिने दिलेला लढा यावर हा चित्रपट आहे.


      वॉच लिस्ट


      फिलीपीन्समध्ये एका महिलेच्या पतीची हत्या केली जाते. त्यानंतर परिस्थिती अशी उद्‌भवते की ती महिला गुन्हेगारी जगतात ढकलली जाते. इफ्फीमध्ये सुवर्ण मयूर पुरस्काराच्या शर्यतीत हा चित्रपट आहे.


      G.Chippalkatti /S.Kakade/P.Kor


    

    
    (Release ID: 1594023) Visitor Counter : 11
    
    
      Read this release in: English