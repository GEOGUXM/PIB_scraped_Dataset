      मंत्रिमंडळ

      दुहेरी करआकारणी आणि प्राप्तिकर वित्तीय चुकवेगिरी रोखण्यासाठी भारत आणि ब्राझील दरम्यानच्या करारात दुरुस्ती करण्यासाठीच्या प्रस्तावाला केंद्रीय मंत्रिमंडळाची मंजुरी
      Posted On: 06 NOV 2019 10:59PM by PIB Mumbai


    नवी दिल्ली , 6 नोव्हेंबर 201 9


    पंतप्रधान नरेंद्र मोदी यांच्या अध्यक्षतेखाली आज झालेल्या मंत्रिमंडळाच्या बैठकीत भारत सरकार आणि ब्राझील सरकार यांच्यात दुहेरी करआकारणी आणि प्राप्तिकरावरील कराची वित्तीय चुकवेगिरी रोखण्यासाठी झालेल्या कराराच्या तरतुदींमध्ये बदल करण्यासाठीच्या प्रस्तावाला मंजुरी देण्यात आली .


    धोरण आणि उद्दिष्टे यांची अंमलबजावणी


    मंत्रिमंडळाच्या बैठकीनंतर आवश्यक त्या गोष्टींची पूर्तता झाली की हा सुधारित करार अस्तित्वात येईल . त्यांच्या अंमलबजावणीकडे लक्ष ठेवून त्याचा अहवाल मंत्रालयाला दिला जाईल .


    महत्वाचा प्रभाव :


    या करारात झालेल्या सुधारणांमुळे दुहेरी करआकारणी टाळता येईल . या करारामुळे कराच्या अधिकारात स्पष्टता आल्यामुळे दोन्ही देशातील गुंतवणूकदार आणि उद्योजकांना कर निश्चिती मिळेल . या कारारात दुरुस्ती केल्यामुळे कराचा बोजा कमी होईल आणि पर्यायाने गुंतवणुकीला चालना मिळेल .


    मुद्देसूद सविस्तर माहिती :

     1. भारत आणि बाझील दरम्यान सध्या अस्तित्वात असलेला करार 26 एप्रिल 1988 रोजी करण्यात आला होता . आणि 2013 मध्ये त्यात माहितीच्या देवघेवीच्या तरतुदीत सुधारणा करण्यात आली होती . नव्या करारात सर्वच तरतुदींमध्ये सुधारणा करण्यात आली आहे .
     2. या सुधारित कराराच्या अंमलबजावणीत जी -20 परिषदेने केलेल्या शिफारसींची दखल घेतली जाणार आहे .

    पार्श्वभूमी :


    सध्या अस्तित्वात असलेल्या डीटीएसी करारातील तरतुदी आता जुन्या झाल्या असल्यामुळे कालबाह्य झाल्या आहेत . त्यामुळे आंतरराष्ट्रीय घडामोडींनुसार त्यांच्यात काळानुरूप बदल करण्याची आवश्यकता आहे


    B.Gokhale/R.Aghor/P.Malandkar


    

    
    (Release ID: 1590710) Visitor Counter : 15
    
    
      Read this release in: English
    
    
    

2.