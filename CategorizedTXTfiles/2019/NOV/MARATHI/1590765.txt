      मंत्रिमंडळ

      भारत आणि ब्राझील दरम्यान आरोग्य आणि वैद्यकीय क्षेत्रात सहकार्याबद्दल झालेल्या कराराला केंद्रीय मंत्रिमंडळाची मंजुरी
      Posted On: 06 NOV 2019 9:37PM by PIB Mumbai


      नवी दिल्ली, 6 नोव्हेंबर 201 9


      पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत भारत आणि ब्राझील दरम्यान आरोग्य आणि वैद्यक क्षेत्रातील सहकार्याविषयीच्या सामंजस्य कराराला मंजुरी देण्यात आली. हा करार नोव्हेंबर महिन्यातच होण्याची अपेक्षा आहे.


      लाभ :


      या द्विपक्षीय करारामुळे भारत आणि ब्राझील यांच्यात आरोग्य क्षेत्रातील संयुक्त उपक्रम आणि तंत्रज्ञानाच्या देवघेवीला चालना मिळेल. तसेच आरोग्य क्षेत्रात संशोधनालाही वाव मिळेल. या करारातील तरतुदींमुळे दोन्ही देशातील सार्वजनिक आरोग्य सुविधा अधिक बळकट होतील. भारत आणि ब्राझील यांच्यातील संबंध देखील यामुळे दृढ होतील.


      B.Gokhale /R.Aghor/P.Kor

    
    
    (Release ID: 1590765) Visitor Counter : 13
    
    
      Read this release in: English