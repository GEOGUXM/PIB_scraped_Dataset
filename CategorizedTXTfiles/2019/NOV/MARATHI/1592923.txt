      मंत्रिमंडळ

      कर आकारणी कायदा (दुरुस्ती) विधेयक 2019 सादर करण्याच्या प्रस्तावाला केंद्रीय मंत्रिमंडळाची मंजुरी
      Posted On: 20 NOV 2019 11:31PM by PIB Mumbai


    नवी दिल्ली, 20 नोव्हेंबर 201 9


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने कर आकारणी कायदा (दुरुस्ती) विधेयक 2019 सादर करण्याच्या प्रस्तावाला मंजुरी दिली आहे. हे विधेयक अध्यादेशाची जागा घेईल.


    वित्त कायदा 2019 लागू झाल्यानंतर आर्थिक विकास तसेच जगभरात कॉर्पोरेट आयकरात कपात करण्यात आल्याच्या पार्श्वभूमीवर गुंतवणूक आकर्षक करण्यासाठी तसेच रोजगार निर्मितीसाठी अतिरिक्त वित्तीय प्रोत्साहनाची तरतूद गरजेची आहे. संसदेचे अधिवेशन सुरु नसल्यामुळे सप्टेंबर 2019 मध्ये अध्यादेश काढून वित्त कायद्यात दुरुस्ती करण्यात आली.


    विकास आणि गुंतवणुकीला प्रोत्साहन देण्यासाठी प्राप्तीकर कायद्यात एक नवीन तरतूद करण्यात आली, ज्याअंतर्गत चालू आर्थिक वर्ष 2019-20 पासून सध्याच्या देशांतर्गत कंपन्या 10 टक्के अधिभार आणि 4 टक्के उपकरासह 22 टक्के दराने कर भरण्याचा पर्याय स्वीकारु शकतात मात्र त्यांना कुठलेही प्रोत्साहन किंवा कपातीचा दावा करता येणार नाही. या कंपन्यांसाठी प्रभावी कराचा दर 25.17 टक्के झाला आहे. या कंपन्या किमान पर्यायी कराच्या अधीन असणार नाहीत.


    उत्पादन क्षेत्रात नवीन गुंतवणूक आकर्षित करण्यासाठी तसेच मेक इन इंडिया उपक्रमाला प्रोत्साहन देण्यासाठी प्राप्तीकर कायद्यात आणखी एक तरतूद करण्यात आली आहे. या अंतर्गत 1 ऑक्टोबर 2019 किंवा त्यानंतर स्थापन होणाऱ्या देशांतर्गत कंपन्या ज्यांचे उत्पादन 31 मार्च 2023 पर्यंत सुरु होईल, अशा कंपन्या 10 टक्के अधिभारासह 15 टक्के दराने कर भरण्याचा पर्याय स्वीकारु शकतात. मात्र त्यांना कुठलेही प्रोत्साहन किंवा कपातीचा दावा करता येणार नाही.


    G.Chippalkatti/S.Kane/ D.Rane

    
    
    (Release ID: 1592923) Visitor Counter : 14
    
    
      Read this release in: English