      पंतप्रधान कार्यालय

      पंतप्रधान मोदी यांनी घेतली जपानचे पंतप्रधान शिंझो ॲबे यांची भेट
      Posted On: 04 NOV 2019 3:25PM by PIB Mumbai


    नवी दिल्ली , 4 नोव्हेंबर 201 9


    पंतप्रधान नरेंद्र मोदी यांनी आज जपानचे पंतप्रधान शिंझो ॲबे यांची भेट घेतली. बँकॉकमधल्या पूर्व आशिया शिखर परिषदेच्या पार्श्वभूमीवर ही भेट झाली. पुढील महिन्यात होणाऱ्या भारत-जपान वार्षिक परिषदेसाठी पंतप्रधान ॲबे यांचे स्वागत करण्याकरता उत्सुक असल्याचे पंतप्रधान मोदी यांनी सांगितले. आगामी वार्षिक परिषदेच्या यशाामुळे भारत-जपान दरम्यानची विशेष सामरिक आणि जागतिक भागीदारी अधिक विकसित व्हायला मदत होईल असे पंतप्रधानांनी स्पष्ट केले.


    दोन्ही देशादरम्यानच्या वाढत्या आर्थिक सहकार्याचे उभय नेत्यांनी स्वागत केले. मुंबई-अहमदाबाद दरम्यानच्या अति जलद रेल्वे प्रकल्पाच्या प्रगतीचा दोन्ही नेत्यांनी आढावा घेतला.


    या वर्षी होणारी भारत-जपान वार्षिक परिषद आणि भारत-जपान द्विपक्षीय चर्चा यांचे दोन्ही नेत्यांनी स्वागत केले.


    नियमावर आधारित तसेच खुलं आणि सर्वसमावेशक भारत-पॅसिफिक क्षेत्र विकसित करण्याप्रती दोन्ही पंतप्रधानांनी आपली कटिबद्धता पुन्हा व्यक्त केली.


    Greater momentum to cooperation with Japan.
    
    Prime Ministers @narendramodi and @AbeShinzo met in Bangkok. Their talks were extensive and productive. pic.twitter.com/l5FOc97uFf

    — PMO India (@PMOIndia) November 4, 2019

    B.Gokhale/J.Patankar/ P.Malandkar

    
    
    (Release ID: 1590260) Visitor Counter : 20
    
    
      Read this release in: English