      माहिती आणि प्रसारण मंत्रालय

      सहकार्याने लिखाण करणे आवडते:मेघना गुलजार
      Posted On: 24 NOV 2019 7:30PM by PIB Mumbai


      गोवा , 24 नोव्हेंबर 201 9


      चित्रपट निर्माती/दिग्दर्शिका मेघना गुलजार, पटकथा लेखिका जुही चतुर्वेदी, पूजा लढ्ढा सुरती, छायाचित्रकार मोधुरा पालीट आणि स्तंभलेखिका सुमेधा वर्मा ओझा यांनी आज इफ्फी चित्रपट महोत्सवात चित्रपट निर्मितीची प्रक्रिया आणि सूक्ष्मभेद याविषयी आपले विचार मांडले.


      चित्रपट पत्रकार आणि समीक्षक मधुरीता मुखर्जी यांनी सूत्रसंचालन केले.


      विकी डोनर, पिकू आणि ऑक्टोबर यासह इतर चित्रपटांच्या लेखिका जुरी चतुर्वेदी यांनी चित्रपटांचा आराखडा लेखकाचा स्वत:चाच असला पाहिजे, असे स्पष्ट केले. मी सूजीत सरकारसोबत काम करताना मी कशाविषयी लिहिणार आहे हे त्याला माहित असते. पण मी काय लिहिणार आहे हे माहित नसते. दुसऱ्यांच्या सूचना ऐकून घेणे महत्वाचे असले तरी व्यक्तिरेखांचे विश्व हे माझ्या संकल्पनेतूनच आले पाहिजे असा माझा आग्रह असतो, असे त्या म्हणाल्या.


      ‘तलवार’ आणि ‘राझी’ सारखे अतिशय यशस्वी थरारपटांमुळे नाव झालेल्या चित्रपट निर्मात्या-लेखिका मेघना गुलजार म्हणाल्या की मी वेगळे होणे आणि जोडले जाणे या चक्रातून जात असते. चित्रपट निर्मिती ही पूर्णत्वाला नेणारी प्रक्रिया असली तरी चित्रपट जेव्हा संकलनाच्या टेबलावर येतो, तेव्हा मी चित्रीकरणाकडे वस्तुनिष्ठ दृष्टीकोनातून पाहते. मी संकलनाच्यावेळी पूर्ण आढावा घेते, पण नंतर संगीत आणि ध्वनी मला पुन्हा जोडून घेतात.


      मी आळशी लेखिका असल्याने मला सहकार्याने लिखाण करायला आवडते. सह लेखकाबरोबर चर्चा करणे मला आवडते. कारण तो वेगळा दृष्टीकोन असतो, मग अगदी जशी पटकथा लेखनाच्यावेळी काही मतभेद असले तरीही मला ही चर्चा आवडते, असे त्या म्हणाल्या.


      इफ्फीच्या सुरुवातीला 1952 मध्ये 23 देशांच्या सहभाग होता मात्र 2019 मध्ये ही संख्या 76 देशांपर्यंत पोहोचली आहे, हे या महोत्सवाचे वैशिष्ट्य आहे.


      सुवर्णमहोत्सवी इफ्फीमधल्या इंडियन पॅनोरमा विभागात 26 फिचर तर 15 नॉन फिचर चित्रपट दाखवण्यात येणार आहेत. या महोत्सवात सुमारे 10 हजार प्रेक्षक आणि चित्रपट प्रेमी सहभागी होतील अशी अपेक्षा आहे.


      G.Chippalkatti/J.Patankar/P.Kor

    
    
    (Release ID: 1593364) Visitor Counter : 21
    
    
      Read this release in: English