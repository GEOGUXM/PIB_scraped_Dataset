      माहिती आणि प्रसारण मंत्रालय

      केंद्रीय पर्यावरण वने आणि हवामान बदल राज्यमंत्री बाबुल सुप्रियो यांची इफ्फी@50 प्रदर्शनाला भेट
      Posted On: 28 NOV 2019 7:40PM by PIB Mumbai


    गोवा, 28 नोव्हेंबर 201 9


    केंद्रीय पर्यावरण, वने आणि हवामान बदल राज्यमंत्री बाबुल सुप्रियो यांनी आज उच्च तंत्रज्ञान, डिजिटल आणि मल्टिमिडिया इफ्फी @50 प्रदर्शनाला भेट दिली. माहिती आणि प्रसारण मंत्रालयाचा संपर्क आणि संवाद विभाग आणि भारतीय राष्ट्रीय चित्रपट संग्रहालयाने हे प्रदर्शन आयोजित केले आहे.


    या प्रदर्शनाच्या माध्यमातून चित्रपटांच्या इतिहासाबाबत खूप माहिती जाणून घेता येते. हे प्रदर्शन अतिशय चांगल्या प्रकारे आयोजित करण्यात आले असून, चित्रपटांचा अभ्यास करणाऱ्या विद्यार्थ्यांसाठी उत्तम संधी आहे, असे बाबुल सुप्रियो म्हणाले. उच्च तंत्रज्ञानाचा वापर करुन परस्पर संवाद साधत डिजिटल अनुभवाच्या माध्यमातून चित्रपटांचा प्रवास उत्तम प्रकारे दाखवण्यात आल्याचे ते म्हणाले. झोट्रोप तंत्रज्ञान, 50 कॅमेरा बुलेटिन शॉटचा अनुभव यामुळे हे प्रदर्शन आगळेवेगळे आणि संस्मरणीय ठरल्याचे ते म्हणाले. या प्रदर्शनाच्या आयोजनाबद्दल त्यांनी माहिती आणि प्रसारण मंत्रालयाचे आभार मानले. 1952 पासून इफ्फीचा प्रवास दाखवण्यासाठी इफ्फी @50 प्रदर्शनाचे आयोजन करण्यात आले होते. भारतीय चित्रपट जगभरात पोहचवणे तसेच भारत आंतरराष्ट्रीय चित्रपट दाखवण्यात इफ्फीची कशा प्रकारे मदत झाली ते दाखवण्याचा उद्देश या प्रदर्शनामागे आहे.


    G.Chippalkatti/S.Kane/ D.Rane

    
    
    (Release ID: 1594186) Visitor Counter : 16
    
    
      Read this release in: English