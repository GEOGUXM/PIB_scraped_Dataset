      मंत्रिमंडळ

      मानवी तस्करी रोखण्यासाठी भारत-म्यानमार दरम्यानच्या द्विपक्षीय सहकार्याबाबत झालेल्या सामंजस्य करारास मंत्रिमंडळाची मंजुरी
      Posted On: 27 NOV 2019 3:23PM by PIB Mumbai


    नवी दिल्ली, 27 नोव्हेंबर 201 9


    पंतप्रधान नरेंद्र मोदी यांच्या अध्यक्षतेखालील केंद्रीय मंत्रिमंडळाने भारत आणि म्यानमार यांच्यात होणार्‍या मानवी तस्करी प्रतिबंधक , बचाव , पुनर्प्राप्ती , प्रत्यावर्तन आणि तस्करीच्या बळींचे पुनरएकत्रिकरण करणाऱ्या द्विपक्षीय सहकार्यासंदर्भातील सामंजस्य कराराला मंजुरी दिली आहे.


    सामंजस्य कराराचे उद्दीष्टः

      * दोन्ही देशांमधील मैत्रीचे बंध अधिक दृढ करण्यासाठी आणि मानवी तस्करीशी संबंधित प्रतिबंध , बचाव , पुनर्प्राप्ती आणि मायदेशी परत पाठविणे या विषयांवर द्विपक्षीय सहकार्य वाढविणे.
      * सर्व प्रकारच्या मानवी तस्करीपासून बचाव करण्यासाठी आणि तस्करीच्या पीडितांचे संरक्षण व मदत करण्यासाठी सहकार्य बळकट करणे
      * कोणत्याही देशातील तस्कर आणि संघटित गुन्हेगारी संघटनांवर त्वरित चौकशी आणि कार्यवाहीची खात्री करुन घेणे
      * मानवी तस्करी रोखण्याचे प्रयत्न करण्यासाठी कृती गट / कार्य दल स्थापन करणे
      * सुरक्षित आणि गोपनीय पद्धतीने तस्करी करणारे आणि पीडितांची माहिती सामायिक करणे आणि भारत आणि म्यानमारच्या नियुक्त केलेल्या केंद्रस्थांच्या माध्यमातून माहितीची देवाणघेवाण करणे
      * उभय देशांच्या संबंधित संस्थांसाठी क्षमता वाढवण्याचे कार्यक्रम.
      * बचाव , पुनर्प्राप्ती , प्रत्यावर्तन आणि तस्करीच्या बळींना मायदेशी पाठवण्यासाठी मानक अंमलबजावणी प्रक्रियेची रचना आणि अवलंबन.

    पार्श्वभूमी:


    मानवी तस्करीला राष्ट्रीय तसेच आंतरराष्ट्रीय अडथळे आहेत. मानवी तस्करीचे गुंतागुंतीचे स्वरूप , देशांतर्गत , प्रादेशिक आणि आंतरराष्ट्रीय स्तरावर सामोरे जाण्यासाठी बहुआयामी रणनीती बनवण्याची गरज आहे. याची व्याप्ती जागतिक स्तरावर असल्याने मानवी तस्करी रोखण्यासाठी आंतरराष्ट्रीय सहकार्य आवश्यक आहे.


    B.Gokhale/S.Mhatre/ D.Rane


    

    
    (Release ID: 1593763) Visitor Counter : 26
    
    
      Read this release in: English
    
    
    

*