      गृह मंत्रालय

      परदेशीयांच्या भारतातील स्थलांतराविषयीचे धोरण
      Posted On: 27 NOV 2019 5:00PM by PIB Mumbai


    नवी दिल्ली, 27 नोव्हेंबर 201 9


    भारताने भेटीसाठी किंवा कायम वास्तव्यासाठी येणाऱ्या परदेशी नागरिकांसाठी सुयोग्य व्हिसा आणि स्थलांतर धोरण अंमलात आणले आहे. याद्वारे कायदेशीररित्या भारतात येण्याची सुविधा व्यवसायिक, कुशल कामगार, विद्यार्थी आणि पर्यटकांसाठी उपलब्ध करुन देण्यात आली आहे. ही माहिती गृहराज्य मंत्री नित्यानंद राय यांनी आज राज्यसभेत एका प्रश्नाच्या लेखी उत्तरात दिली.


    परदेशस्थ नागरिकांचे भारतातील आगमन, दळणवळण, भारतमार्गे तिसऱ्या देशात प्रयाण आणि निर्गमन या बाबी 1920 चा पासपोर्ट कायदा, 1946चा परेदशी नागरिक कायदा, 1939चा परदेशी नागरिकांची नोंदणी कायदा, 1955 चा नागरिकत्व कायदा आणि स्थलांतरीत (वाहतूक कंपनीची जबाबदारी) कायदा 2000 या अन्वये नियमित केले जाते. यासाठी 107 अधिकृत तपासणी केंद्रे स्थापित केलेली आहेत. त्यापैकी 35 विमानतळांवर, 27 बंदरांवर, 36 जमिनीवरील नाक्यांवर, 5 सीमा ओलांडणाऱ्या रेल्वेच्या ठिकाणी, 4 नद्यांच्या बंदरांवर चालविली जातात. ब्युरो ऑफ इमिग्रेशन यापैकी 47 केंद्रे चालविते. अन्य केंद्रे राज्य पोलीस दलाकडून चालवली जातात.


    भारतात एकूण 21 मुख्य आणि 65 उप श्रेणीतील व्हिसा परदेशी प्रवाशांसाठी उपलब्ध करुन दिला जातो.


    G.Chippalkatti/ D.Rane

    
    
    (Release ID: 1593824) Visitor Counter : 19
    
    
      Read this release in: English