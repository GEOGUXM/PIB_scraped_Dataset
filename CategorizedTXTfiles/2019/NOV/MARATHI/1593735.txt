      आर्थिक व्यवहार विषयक मंत्रिमंडळ समिती

      एफसीआयच्या 3500 कोटी रुपयांच्या अधिकृत भागभांडवलामध्ये रु.10,000 कोटी पर्यंत वाढविण्याच्या निर्णयाला केंद्रीय मंत्रिमंडळाची मंजुरी
      Posted On: 27 NOV 2019 3:02PM by PIB Mumbai


      नवी दिल्ली , 27 नोव्हेंबर 201 9


      पंतप्रधान नरेंद्र मोदी यांच्या अध्यक्षतेखाली आज झालेल्या मंत्रिमंडळाच्या आर्थिक व्यवहार समितीच्या बैठकीत भारतीय अन्नधान्य महामंडळाच्या अर्थात एफसीआयच्या अधिकृत भांडवलामध्ये मोठी वाढ करण्याचा निर्णय घेण्यात आला. या निर्णयानुसार एफसीआयच्या अधिकृत भांडवलामध्ये सरकार 3500 कोटी रुपयांवरून 10,000 कोटी रुपयांपर्यंत वाढ करण्यात येणार आहे.


      सरकारच्या या अधिकृत भांडवलामध्ये वाढ करण्याच्या निर्णयामुळे भारतीय अन्नधान्य महामंडळाला कारभार करण्यासाठी अतिरिक्त समभाग भांडवल उपलब्ध होवू शकणार आहे. केंद्रीय अंदाजपत्रकाच्या माध्यमातून ही कायमस्वरूपी गुंतवणूक असून त्यामुळे अन्नधान्य महामंडळावर असलेला कर्जाचा भार कमी होवू शकेल. त्याचबरोबर महामंडळाला कर्जापोटी द्यावे लागणारे व्याजही कमी होणार आहे. याच परिणाम म्हणजे अन्नधान्यासाठी जे देण्यात येणारे अनुदान कमी करता येईल.


      पार्श्वभूमी


      भारतीय अन्नधान्य महामंडळाला अन्नधान्याचा विशिष्ट क्षमतेपर्यंत सातत्याने साठा ठेवावा लागतो. यासाठी मोठ्या प्रमाणावर निधीची आवश्यकता असते. सध्या भारतीय अन्नधान्य महामंडळामध्ये 3,500 कोटी रूपयांचे अधिकृत समभाग भांडवल आहे. आणि 31 मार्च , 2019 च्या ताळेबंदानुसार महामंडळाजवळ 3,447.58 कोटी रूपये देय भांडवल आहे.


      भारतीय अन्नधान्य महामंडळाची निर्मिती अन्नधान्य महामंडळ कायदा ,1964 अनुसार करण्यात आली आहे. सरकारचे अन्नधान्यविषयक धोरण राबवण्यासाठी हे महामंडळ स्थापण्यात आले आहे. त्याचबरोबर शेतकरी बांधवांना त्यांच्या शेतमालाला किमान आधार मूल्य देण्यासाठी आणि देशामध्ये पुरेसा अन्नधान्य साठा कायम ठेवण्यासाठी कार्य करण्याच्या उद्देशाने महामंडळाची कार्यपद्धती निश्चित करण्यात आलीे आहे. त्याचबरोबर राष्ट्रीय अन्न सुरक्षा कायद्यानुसार आणि केंद्र सरकारच्या इतर जनकल्याण योजनांच्या अंमलबजावणीसाठी हे महामंडळ कार्य करीत आहे.


      B.Gokhale/S.Bedekar/P.Kor


    

    
    (Release ID: 1593735) Visitor Counter : 19
    
    
      Read this release in: English