      माहिती आणि प्रसारण मंत्रालय

      चित्रपटांच्या पडद्यासमोर प्रत्यक्ष संगीत सादर करताना चित्रपट आणि प्रेक्षकांना लक्षात घेणे आवश्यक-जॉनी बेस्ट
      Posted On: 23 NOV 2019 7:14PM by PIB Mumbai


      चित्रपटांच्या पडद्यासमोर प्रत्यक्ष संगीत सादर करताना चित्रपट आणि प्रेक्षकांना लक्षात घेणे आवश्यक-जॉनी बेस्ट


      गोवा , 23 नोव्हेंबर 201 9


      या पिढीचे चित्रपटप्रेमी ध्वनीविरहित चित्रपटाची कल्पनाही करू शकत नाही. मात्र एकेकाळी चित्रपट मूक होते, संवाद, ध्वनी, पार्श्वसंगीताचे ध्वनीमुद्रण नसे. या चित्रपटाच्या प्रदर्शनाच्यावेळी संगीतकार त्या त्या वेळी प्रत्यक्ष संगीताची जोड देत असे.


      इफ्फीच्या सुवर्णमहोत्सवी वर्षात या प्रकारच्या चित्रपटांना उजाळा देण्यासाठी विशेष विभाग अंतर्गत तीन चित्रपट प्रतिनिधींना दाखवण्यात येत आहेत. प्रसिद्ध ब्रिटीश पियानोवादक जोनाथन लिंडसे बेस्ट @ जॉनी बेस्ट यांनी इफ्फी 50 मध्ये उपस्थितांसाठी अशा चित्रपटासाठी संगीत दिले.


      मूक चित्रपटांना उत्स्फूर्त संगीत देण्याच्या कलेविषयीचे तंत्रज्ञान त्यांनी इफ्फीमध्ये झालेल्या पत्रकार परिषदेत उलगडले. मूक चित्रपटांसोबत प्रदर्शनाच्यावेळी प्रत्यक्ष संगीत वाजवणे ही पूर्णपणे उत्स्फूर्त कला आहे. संगीतकार अचूकता साधू शकतो मात्र इंप्रोवायझरला सादरीकरणादरम्यान जे घडेल ते स्वीकारायला लागले. पडद्यावर दृश्य सुरू असताना प्रत्यक्ष संगीत देणे या प्रकाराचे सौंदर्य म्हणजे अशा संगीतात नेहमीच ताजेपणा असतो. तोच तोचपणा नसतो. अशा चित्रपटांना प्रत्यक्ष संगीत देताना संगीतकाराची जबाबदारी सांगताना जॉनी बेस्ट यांनी सांगितले की संगीत इंप्रोवाईज करण्यासाठी चित्रपटांवर प्रेम हवे यासाठी चित्रपट आणि प्रेक्षकांचा आदर या दोन आवश्यक बाबी आहेत. प्रेक्षकांचा संगीतावर प्रभाव पडतो. प्रेक्षक संगीताचा आनंद घेतात तेव्हा संगीत फुलवण्यासाठी मदत होते, असे ते म्हणाले.


      पूर्वपिठीका


      जॉनी बेस्ट हे संगीतकार, मूक चित्रपटांना संगीत देण्यातले तज्ञ आहेत. ब्रिटनच्या आसपास होणाऱ्या महोत्सवात ते नियमितपणे आपली कला सादर करतात.


      लीडस् इंटरनॅशनल फिल्म फेस्टीवलमध्ये त्यांनी कला सादर केली आहे.


      2014 मध्ये त्यांनी मूक चित्रपटांना इंप्रोवाईज पियानो संगीत सादर करायला सुरूवात केली.


      G.Chippalkatti/N.Chitale/P.Kor

    
    
    (Release ID: 1593320) Visitor Counter : 20
    
    
      Read this release in: English