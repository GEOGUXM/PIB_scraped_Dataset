      राष्ट्रपती कार्यालय

      राष्ट्रपती भवन इथे आयआयटी, एनआयटी आणि आयआयइएसटीच्या संचालकांच्या परिषदेचे आयोजन
      Posted On: 19 NOV 2019 4:44PM by PIB Mumbai


    नवी दिल्ली, 19 नोव्हेंबर 201 9


    राष्ट्रपती भवन इथे आज (19 नोव्हेंबर 2019) रोजी आयआयटी, एनआयटी आणि आयआयइएसटीच्या संचालकांच्या परिषदेचे आयोजन करण्यात आले होते. या परिषदेला 23 आयआयटी संस्था, 31 एनआयटी आणि आयआयइएसटीच्या संचालकां व्यतिरिक्त, केंद्रीय मनुष्यबळ विकास मंत्री आणि राज्यमंत्री, सचिव (उच्च शिक्षण), विज्ञान आणि तंत्रज्ञान विभागाचे सचिव आदी उपस्थित होते.


    वर्षातील साधारण याच काळात देशाची राजधानी त्याचप्रमाणे इतर शहरांतील हवेची गुणवत्ता सर्व निकषांवर घसरते असे राष्ट्रपती राम नाथ कोविंद यांनी समारोप प्रसंगी बोलतांना सांगितले. यापूर्वी कधीही तोंड न दिलेली आव्हाने आपल्यासमोर आहेत, असे सांगून राष्ट्रपती म्हणाले की गेल्या शतकात हायड्रोकार्बन ऊर्जेमुळे जगाचा चेहरा बदलून गेला. पण आता त्यामुळे आपला अस्तित्वालाच धोका निर्माण झाल्याच राष्ट्रपतींनी सांगितले.


    लोकसंख्येपैकी मोठ्या घटकाला दारिद्रयातून बाहेर काढण्यासाठी लढा देणाऱ्या देशांपुढे हे जटील आव्हान आहे, असंही ते म्हणाले. पण तरीही आपल्याला पर्याय शोधले पाहिजेत, असे राष्ट्रपतींनी स्पष्ट केले.


    आयआयटी, एनआयटी सारख्या संस्था त्यांच्या विविध विशेष मोहीमांद्वारे जागृती आणि संवेदनशीलता निर्माण करण्याचा प्रयत्न करतील असंही राष्ट्रपती म्हणाले.


    व्यवसाय सुलभीकरण मानकांतील भारताचे स्थान सुधारण्यासाठी आमचे सरकार प्रयत्नशील असल्याचे त्यांनी सांगितले. सर्व नागरीकांचे आयुष्य अधिक सुलभ करण्याचे उद्दिष्ट सरकार समोर आहे, असेही ते म्हणाले. तंत्रज्ञान सर्वसामान्य भारतीयांच्या आयुष्यात अनेक लक्षणीय बदल घडवून आणू शकते असे राष्ट्रपतींनी स्पष्ट केले.


    G.Chippalkatti/J.Patankar/ D.Rane

    
    
    (Release ID: 1592209) Visitor Counter : 13
    
    
      Read this release in: English