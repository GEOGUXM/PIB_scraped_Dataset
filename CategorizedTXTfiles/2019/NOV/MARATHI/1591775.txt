      रस्ते वाहतूक आणि महामार्ग मंत्रालय

      कात्रज चौक ते वडगाव दरम्यान सहा पदरी उड्डाण पुलासाठी 135 कोटी रुपये निधीला लवकरच मंजुरी-गडकरी
      Posted On: 15 NOV 2019 6:00PM by PIB Mumbai


      पुणे, 15 नोव्हेंबर 201 9


      कात्रज चौक ते वडगाव दरम्यान सहा पदरी उड्डाणपुलाच्या बांधकामासाठी 135 कोटी रुपये निधीला लवकरच मंजुरी मिळेल असे केंद्रीय रस्ते वाहतूक आणि महामार्ग मंत्री नितीन गडकरी यांनी म्हटले आहे. ते आज पुण्यात या उड्डाणपुलाच्या भूमीपूजनप्रसंगी बोलत होते.


      देहूरोड-कात्रज बायपास मार्गालगत छत्रपती शिवाजी महाराजांचा इतिहास सांगणारा शिवसृष्टी प्रकल्प सुरू असून या प्रकल्पाला भेट देणाऱ्या पर्यटकांसाठी सर्व आवश्यक सुविधा पूर्ण केल्या जात आहेत असे गडकरी म्हणाले. छत्रपती शिवाजी महाराजांचा इतिहास नव्या पिढीला माहित व्हावा यासाठी ‘शिवसृष्टी’ प्रकल्पाची निर्मिती सुरू आहे.


      दरम्यान पुणे-सातारा रस्त्यावरील काही अडचणी सोडवून हे काम लवकर पूर्ण करू, असा विश्वासही त्यांनी व्यक्त केला.


      R.Tidake / S.Tupe/ S.Kane/P.Kor

    
    
    (Release ID: 1591775) Visitor Counter : 16