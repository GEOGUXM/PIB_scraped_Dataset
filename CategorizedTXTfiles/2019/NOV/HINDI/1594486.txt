      सूचना और प्रसारण मंत्रालय

      केन्‍द्रीय पर्यावरण, वन और जलवायु परिवर्तन राज्‍य मंत्री श्री बाबुल सुप्रियो आईएफएफआई@50 प्रदर्शनी देखने पहुंचे
      Posted On: 28 NOV 2019 8:13PM by PIB Delhi


    केन्द्रीय पर्यावरण , वन और जलवायु परिवर्तन राज्य मंत्री श्री बाबुल सुप्रियो आज आउटरीच एवं संचार ब्‍यूरो तथा राष्‍ट्रीय फिल्‍म संग्रहालय (एनएफएआई) द्वारा आयोजित उच्‍च तकनीक से युक्‍त, डिजिटल व मल्‍टी मीडिया प्रदर्शनी ‘आईएफएफआई@50’ को देखने पहुंचे।


    श्री बाबुल सुप्रियो ने कहा कि इस प्रदर्शनी के माध्‍यम से हम फिल्‍म के इतिहास के संबंध में बहुत सी जानकारी प्राप्‍त कर सकते है। इसे बहुत अच्‍छे ढंग से प्रस्‍तुत किया गया है और यह सिनेमा के छात्रों के लिए बहुत उपयोगी है। सिनेमा की यात्रा का उच्‍च तकनीक और डिजिटल अनुभव बहुत सुखद है। 360 डिग्री प्रभावी अनुभव , जोट्रोप (तस्‍वीरों को चलने वाले तस्‍वीरों में बदलने की तकनीक), 50 कैमरा बुलेटिन शॉट अनुभव तथा अन्‍य चीजों ने इस प्रदर्शनी को अनूठा और रूचिपूर्ण बनाया है। सूचनाओं की प्रस्‍तुति बहुत अच्‍छे तरीके से की गई है। मैं इस प्रदर्शनी के लिए सूचना और प्रसारण मंत्रालय की सराहना करता हूं।


    1952 से शुरू हुए भारतीय अंतर्राष्‍ट्रीय फिल्‍म महोत्‍सव की यात्रा को आईएफएफआई @50 प्रदर्शनी में दिखाया गया है। प्रर्दशनी का उद्देश्‍य यह दिखाना था कि आईएफएफआई किस प्रकार भारतीय सिनेमा को दुनिया के अन्‍य देशों में प्रदर्शन के लिए सहायता प्रदान करती है तथा किस प्रकार दुनिया के सिनेमा को भारत में एक मंच प्रदान करती है।


    *****


    आरकेमीणा/आरएनएम/एएम/जेके/जीआरएस-4525

    
    
    (Release ID: 1594486) Visitor Counter : 5
    
    
      Read this release in: English , Urdu , Marathi