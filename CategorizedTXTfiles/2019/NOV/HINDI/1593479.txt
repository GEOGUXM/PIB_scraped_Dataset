      संघ लोक सेवा आयोग

      सम्‍मिलित रक्षा सेवा परीक्षा (I), 2019-अंतिम परिणाम घोषित
      Posted On: 25 NOV 2019 3:21PM by PIB Delhi


    निम्‍नलिखित सूचियां योग्‍यताक्रम में उन 1 29 (82+44+3) उम्‍मीदवारों की हैं , जिन्‍होंने संघ लोक सेवा आयोग द्वारा फरवरी , 2019 में आयोजित सम्मिलित रक्षा सेवा परीक्षा( I ), 2019 और रक्षा मंत्रालय के सेवा चयन बोर्ड द्वारा लिए गए एसएसबी साक्षात्कारों के परिणाम के आधार पर भारतीय सैन्‍य अकादमी , देहरादून के 148 वें पाठ्यक्रम ; भारतीय नौसेना अकादमी , इजीमला , केरल तथा वायुसेना अकादमी , हैदराबाद(उड़ान-पूर्व) प्रशिक्षण पाठयक्रम अर्थात् 207/ एफ(पी) पाठ्यक्रम में प्रवेश हेतु अर्हता प्राप्‍त कर ली है।


    2. विभिन्‍न पाठ्यक्रमों की तीन सूचियों में कुछ समान उम्‍मीदवार भी हैं।


    3. भारतीय सैन्‍य अकादमी के लिए सरकार द्वारा यथासूचित रिक्‍तियों की संख्‍या 100 [ जिनमें एन.सी.सी. ' सी ' प्रमाण-पत्र धारकों (सेना स्‍कन्‍ध) के लिए आरक्षित 13 रिक्‍तियां सम्‍मिलित हैं] , भारतीय नौसेना अकादमी , इजीमला , केरल (सामान्‍य सेवा) के लिए 45 [ जिनमें एन.सी.सी. ' सी ' प्रमाण-पत्र धारकों (नौसेना स्‍कन्‍ध) के लिए आरक्षित 06 रिक्‍तियां सम्‍मिलित हैं] और वायु सेना अकादमी , हैदराबाद के लिए 32 हैं।


    4. आयोग ने भारतीय सैन्‍य अकादमी , भारतीय नौसेना अकादमी तथा वायु सेना अकादमी में प्रवेश के लिए क्रमश: 2726, 1609 और 643 उम्‍मीदवारों को लिखित परीक्षण में अर्हक के रूप में अनुशंसित किया था। अंतिम रूप से अर्हक उम्‍मीदवार वे हैं , जो सेना मुख्‍यालय द्वारा आयोजित एसएसबी परीक्षण के आधार पर अर्हक हुए हैं।


    5. इन सूचियों को तैयार करते समय स्‍वास्‍थ्‍य परीक्षा के परिणामों को ध्‍यान में नहीं रखा गया है।


    6. सेना मुख्‍यालय द्वारा इन उम्‍मीदवारों की जन्‍मतिथि तथा शैक्षणिक योग्‍यताओं का सत्‍यापन अभी किया जा रहा है। अत :, इस कारण से इन सभी उम्‍मीदवारों की उम्‍मीदवारी अनंतिम है। उम्‍मीदवारों से अनुरोध है कि वे अपनी जन्‍मतिथि/शैक्षणिक योग्‍यता आदि के संबंध में अपने दावे के समर्थन में अपने प्रमाण पत्रों की मूल प्रति के साथ इनकी अनुप्रमाणित फोटोप्रतियां अपने प्रथम विकल्‍प के अनुसार सेना मुख्‍यालय/नौसेना मुख्‍यालय/वायु सेना मुख्‍यालय को भेज दें।


    7. पते में किसी परिवर्तन की स्थिति में , उम्‍मीदवारों को सलाह दी जाती है कि वे इसकी सूचना तत्‍काल सेना मुख्‍यालय/नौसेना मुख्‍यालय/वायु सेना मुख्‍यालय को सीधे भेज दें।

     1. ये परिणाम , संघ लोक सेवा आयोग की वेबसाइट http://www.upsc.gov.in पर भी उपलब्‍ध होंगे। तथापि , उम्मीदवारों के अंक , इसकी समस्‍त प्रकिया संपन्‍न होने के बाद अर्थात अधिकारी प्रशिक्षण अकादमी (ओटीए) हेतु सम्मिलित रक्षा सेवा परीक्षा ( I ), 2019 के अंतिम परिणाम घोषित होने के पश्‍चात् आयोग की वेबसाइट पर उपलब्ध है।

    9. किसी अतिरिक्‍त सूचना के लिए उम्‍मीदवार , संघ लोक सेवा आयोग कार्यालय के गेट ‘ सी ’ के निकट स्थित सुविधा काउंटर पर किसी भी कार्यदिवस में 10:00 बजे से 17:00 बजे के बीच व्यक्तिगत रूप से अथवा टेलीफोन नं. 011-23385271/011-23381125/011-23098543 पर संपर्क कर सकते हैं।


    पूरी सूची देखने के लिए यहां क्लिक करें-


    *****


    आरकेमीणा/आरएनएम/आरएम/ आरके/वाईबी- 4404


    

    
    (Release ID: 1593479) Visitor Counter : 85
    
    
      Read this release in: Bengali , English , Urdu , Marathi
    
    
    

1.