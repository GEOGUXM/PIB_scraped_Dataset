      वित्‍त मंत्रालय

      अक्टूबर में 95,380 करोड़ रुपये के सकल जीएसटी राजस्व का संग्रह हुआ
      Posted On: 01 NOV 2019 3:34PM by PIB Delhi


    अक्‍टूबर , 2019 में सकल जीएसटी राजस्‍व संग्रह कुल मिलाकर 95,380 करोड़ रुपये का हुआ जिसमें 17,582 करोड़ रुपये का सीजीएसटी , 23,674 करोड़ रुपये का एसजीएसटी , 46,517 करोड़ रुपये का आईजीएसटी (आयात पर संग्रहीत 21,446 करोड़ रुपये सहित) और 7,607 करोड़ रुपये का उपकर या सेस (आयात पर संग्रहीत 774 करोड़ रुपये सहित) शामिल हैं। सितंबर माह के लिए 31 अक्‍टूबर, 2019 तक कुल मिलाकर 73.83 लाख जीएसटीआर 3बी रिटर्न दाखिल किए गए।


    सरकार ने नियमित निपटान के रूप में आईजीएसटी से सीजीएसटी में 20,642 करोड़ रुपये और एसजीएसटी में 13,971 करोड़ रुपये का निपटान किया है। अक्‍टूबर , 2019 में नियमित निपटान के बाद केन्‍द्र सरकार और राज्‍य सरकारों द्वारा अर्जि‍त कुल राजस्‍व कुछ इस तरह से है : सीजीएसटी के लिए 38,224 करोड़ रुपये और एसजीएसटी के लिए 37,645 करोड़ रुपये।


    अक्‍टूबर , 2018 में संग्रहीत राजस्‍व की तुलना में अक्‍टूबर, 2019 में राजस्‍व 5.29 प्रतिशत कम आंका गया है। हालांकि, अप्रैल-अक्टूबर, 2019 के दौरान घरेलू घटक ने वर्ष 2018 की समान अवधि की तुलना में 6.74 प्रतिशत की वृद्धि दर्शाई है, जबकि आयात पर जीएसटी ने नकारात्मक वृद्धि दर्शाई है और कुल संग्रह में 3.38 प्रतिशत की वृद्धि हुई है।


    निम्‍नलिखित चार्ट चालू वर्ष के दौरान राजस्व के रुझान को दर्शाता है:


    *****


    आरकेमीणा/आरएनएम/एएम/आरआरएस-3937

    
    
    (Release ID: 1589969) Visitor Counter : 120
    
    
      Read this release in: English , Marathi