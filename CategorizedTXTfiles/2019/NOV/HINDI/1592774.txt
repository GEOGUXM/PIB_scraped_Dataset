      मंत्रिमण्‍डल

      केंद्रीय मंत्रिमंडल ने स्‍वास्‍थ्‍य एवं औषधि के क्षेत्र में सहयोग के लिए भारत और कोमरोस के बीच 11 अक्‍टूबर, 2019 को हस्‍ताक्षरित एमओयू के प्रस्‍ताव को पूर्व प्रभाव से मंजूरी दी
      Posted On: 20 NOV 2019 10:42PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने स्‍वास्‍थ्‍य तथा औषधि के क्षेत्र में सहयोग के लिए भारत सरकार और कोमरोस की सरकार के बीच हस्‍ताक्षरित सहमति पत्र (एमओयू) के प्रस्‍ताव को आज पूर्व प्रभाव से मंजूरी दे दी। इस प्रस्‍ताव पर 11 अक्‍टूबर, 2019 को भारत के उपराष्‍ट्रपति की कोमरोस यात्रा के दौरान मोरोनी में हस्‍ताक्षर किए गए थे।


    सहमति पत्र में सहयोग के निम्‍नलिखित क्षेत्रों को कवर किया गया है:


    प्रशिक्षण और क्षमता नि‍र्माण


    अनुभवों का आदान-प्रदान


    संस्‍थागत स्‍तर पर अस्‍पतालों को बेहतर बनाना और अस्‍पताल प्रबंधन


    कैंसर विज्ञान में चिकित्सा सेवा तथा दर्दनिवारक संबंधी देखभाल


    संचारी और गैर-संचारी रोग


    फार्मास्‍यूटिकल उत्‍पादों , सामग्री तथा जैव चिकित्‍सा उत्‍पादों की खरीद


    रक्त आधान की तीन इकाइयां खोलने के लिए मदद


    एक जन स्‍वास्‍थ्‍य प्रयोगशाला खोलने के लिए मदद


    टेली मेडिसि‍न को लागू करने के लिए मदद


    स्‍वास्‍थ्‍य के क्षेत्र में निजी निवेश को प्रोत्‍साहित करना


    आपसी सहमति से तय सहयोग का कोई अन्‍य क्षेत्र


    इन क्षेत्रों में सहयोग की विस्‍तृत व्‍याख्‍या करने और सहमति पत्र के कार्यान्‍वयन पर करीबी नजर रखने के लिए एक कार्य समूह गठित किया जाएगा।


    आरकेमीणा/आरएनएम/एएम/आरआरएस -4315
    

    
    (Release ID: 1592774) Visitor Counter : 41
    
    
      Read this release in: Assamese , Kannada , English , Urdu , Marathi , Bengali , Punjabi , Tamil , Telugu , Malayalam