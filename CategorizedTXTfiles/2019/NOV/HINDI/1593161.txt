      विज्ञान एवं प्रौद्योगिकी मंत्रालय

      शंघाई सहयोग संगठन के विज्ञान-प्रौद्योगिकी मंत्रालय के प्रमुखों की 5वीं बैठक सम्‍पन्‍न
      Posted On: 22 NOV 2019 5:01PM by PIB Delhi


    शंघाई सहयोग संगठन (एससीओ) के सदस्‍य देशों के विज्ञान और प्रौद्योगिकी मंत्रालय और विभागों तथा विज्ञान और टेक्‍नालॉजी सहयोग पर स्‍थायी कार्य समूह की 5वीं बैठक कल रूस के मॉस्‍को में सम्‍पन्‍न हो गई। भारतीय शिष्‍टमंडल का नेतृत्‍व डीएसआईआर के सचिव और सीएसआईआर के महानिदेशक डॉ. शेखर सी मांडे ने किया।


    एससीओ के 8 सदस्‍य देशों के प्रति‍निधिमंडल के प्रमुखों ने 3 दिन की बैठक के बाद विज्ञान और टेक्‍नालॉजी की 5वीं बैठक के प्रोटोकॉल पर हस्‍ताक्षर किए।


    बैठक में एससीओ के युवा वैज्ञानिकों तथा अन्‍वेषकों की बैठक 2020 में आयोजित करने के भारत के प्रस्‍ताव पर सहमति व्‍यक्‍त की गई। नेताओं ने 2020 के अंत तक एससीओ बहुपक्षीय अनुसंधान और विकास परियोजनाओं के लिए संयुक्‍त प्रतिस्‍पर्धा आयोजित करने की भी मंजूरी दी। संयुक्‍त प्रतिस्‍पर्धा तथा निधि और वित्‍तीय समर्थन व्‍यवस्‍था बाद में तैयार की जाएगी।


    भारत 2020 में एसएसीओ सदस्‍य ख्‍देशों के शासनाध्‍यक्षों की परिषद की बैठक की मेजबानी करेगा। इसमें 2021-2023 के लिए एससीओ सदस्‍य देशों के अनुसंधान संस्‍थानों के बीच सहयोग के प्रारूप एससीओ रोडमैप को मंजूरी दी जाएगी।


    ***


    आरकेमीणा/आरएनएम/ एजी /आरएन-4349


    

    
    (Release ID: 1593161) Visitor Counter : 273
    
    
      Read this release in: English , Urdu