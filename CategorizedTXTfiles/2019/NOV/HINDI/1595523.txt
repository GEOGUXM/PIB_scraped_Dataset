      पूर्वोत्‍तर क्षेत्र विकास मंत्रालय

      त्रिपुरा के मुख्यमंत्री श्री बिप्लब कुमार देब ने पूर्वोत्तर क्षेत्र विकास मंत्री डॉ. जितेंद्र सिंह से बातचीत की
      
      प्रदेश में विकास परियोजनाओं से संबंधित विभिन्न विषयों पर चर्चा की
      
      Posted On: 25 NOV 2019 6:52PM by PIB Delhi


    त्रिपुरा के मुख्यमंत्री श्री बिप्लब कुमार देब ने पूर्वोत्तर क्षेत्र विकास राज्यमंत्री (स्वतंत्र प्रभार), प्रधानमंत्री कार्यालय, कार्मिक, लोक शिकायत, पेंशन, परमाणु ऊर्जा एवं अंतरिक्ष राज्यमंत्री डॉ. जितेंद्र सिंह से आज बातचीत की और प्रदेश में विकास परियोजनाओं एवं सिविल सेवाओं से संबंधित विस्तृत विषयों पर चर्चा की ।


    डॉ. जितेंद्र सिंह ने श्री बिप्लब कुमार देब को बांग्लादेश के लिये अब तक की पहली ट्रेन, जो प्रदेश की राजधानी अगरतला से शुरू होगी, के लिये निर्मित रेलमार्ग के निर्माण की प्रगति के बारे में बताया। वह मुख्यमंत्री के संज्ञान में यह भी लाए कि अंतरिक्ष विभाग ने एनआईटी अगरतला के परिसर में उत्तर-पूर्व में अब तक के सबसे पहले अनुसंधान तथा अध्ययन केंद्र की स्थापना की है ।


    मुख्यमंत्री ने पूर्वोत्तर क्षेत्र विकास मंत्री को ढांचागत परियोजनाओं, मुख्य रूप से सड़कों एवं इमारतों से संबंधित जिनके लिये उन्होंने पूर्वोत्तर क्षेत्र विकास मंत्रालय एवं पूर्वोत्तर परिषद (एनईसी) से सहायता की मांग की थी, की एक सूची भी सौंपी। पूर्वोत्तर क्षेत्र विकास मंत्री ने कहा कि मोदी सरकार पूर्वोत्तर प्रदेशों को सदैव हर प्रकार की सहायता प्रदान करने के प्रति लचीली रही है, साथ ही उन्होंने त्रिपुरा सरकार के अधिकारियों एवं पूर्वोत्तर क्षेत्र विकास मंत्रालय के अधिकारियों के बीच प्रदेश द्वारा विचारार्थ प्रस्तुत प्रस्तावों पर एक बैठक आयोजित कराने के दिशा-निर्देश भी जारी किये।


    बैठक के दौरान त्रिपुरा के मुख्यमंत्री प्रदेश में सेवा संबंधी कुछ मामले एवं राज्य में कुछ सिविल सेवा अधिकारियों की नियुक्ति से संबंधित मामले भी डॉ. जितेंद्र सिंह के संज्ञान में लेकर आए। डॉ. जितेंद्र सिंह ने कहा कि कार्मिक एवं प्रशिक्षण विभाग (डीओपीटी) जहां तक संभव होगा, प्रदेश सरकार के प्रस्तावों को शामिल करने का प्रयास करेगा ।


    ******


    आरकेमीणा/आरएनएम/एएम/एबी-

    
    
    (Release ID: 1595523) Visitor Counter : 13
    
    
      Read this release in: English , Urdu