      रक्षा मंत्रालय

      भारतीय नौसेना अकादमी का 30 नवम्‍बर, 2019 को पासिंग आउट परेड
      Posted On: 28 NOV 2019 9:12PM by PIB Delhi


    भारतीय नौसेना अकादमी (आईएनए) , एझीमाला 30 नवम्‍बर, 2019 को शीत सत्र के लिए पासिंग आउट परेड (पीओपी) का आयोजन करेगा। प्रशिक्षुओं में शामिल हैं – 97वें भारतीय नौसेना अकादमी पाठ्यक्रम (बीटैक) के मिडशिपमैन और कैडेट, 97वें भारतीय नौसेना अकादमी पाठ्यक्रम (एमएससी), 28वें नौसेना ओरियंटेशन पाठ्यक्रम (विस्‍तारित), 29वां नौसेना ओरियंटेशन पाठ्यक्रम (सामान्‍य) और 29वां नौसेना ओरियंटेशन पाठ्यक्रम (तटरक्षक)। ये अधिकारी अपने सफल प्रशिक्षण के बाद पासिंग आउट परेड में भाग लेंगे। विदेशों के छह प्रशिक्षु भी इस सत्र के पासिंग आउट में भाग लेंगे।


    नौसेना प्रमुख एडमिरल कर्मबीर सिंह, पीवीएसएम, एवीएसएम, एडीसी कार्यक्रम के समीक्षा पदाधिकारी होंगे। प्रशिक्षुओं के माता-पिता और अभिभावक तथा अन्‍य गणमान्‍य व्‍यक्ति इस परेड को देखेंगे।


    आईआईटी गुवाहाटी के निदेशक डॉ. टी.जी.सीताराम 29 नवम्‍बर, 2019 को भारतीय नौसेना अकादमी के चार वर्षीय बीटैक पाठ्यक्रम के प्रशिक्षुओं को डिग्रियां प्रदान करेंगे। आईएनए के उप-कमांडेंट और मुख्‍य अनुदेशक रियर एडमिरल तरूण सोबती निष्‍ठा की शपथ दिलाएंगे। बहादुर सिपाहियों के बलिदान की याद में आईएनए के वार मैमोरियल ‘प्रेरणा स्‍थल’ पर माल्‍यार्पण किया जाएगा। इस दौरान आईएनए बैंड और प्रशिक्षु एक कार्यक्रम प्रस्‍तुत करेंगे।


    आईएनए को 20 नवम्‍बर, 2019 को राष्‍ट्रपति ध्‍वज प्रदान किया गया था। पासिंग आउट परेड में पहली बार इस ध्‍वज को शामिल किया जाएगा।


    *****


    आरकेमीणा/आरएनएम/जेके/जीआरएस-4529


    

    
    (Release ID: 1594561) Visitor Counter : 4
    
    
      Read this release in: English