      स्‍वास्‍थ्‍य एवं परिवार कल्‍याण मंत्रालय

      लोकसभा अध्यक्ष श्री ओम बिड़ला और डॉ. हर्षवर्धन ने संसद भवन में स्वास्थ्य जागरूकता एवं जांच शिविर का उद्घाटन किया
      Posted On: 20 NOV 2019 4:40PM by PIB Delhi


      लोकसभा अध्यक्ष श्री ओम बिड़ला ने स्वास्थ्य एवं परिवार कल्याण मंत्री डॉ. हर्षवर्धन, स्वास्थ्य एवं परिवार कल्याण राज्य मंत्री श्री अश्विनी कुमार चौबे तथा वित्त राज्य मंत्री श्री अनुराग सिंह ठाकुर के साथ आज संसद भवन में स्वास्थ्य जागरूकता एवं जांच शिविर का उद्घाटन किया। इससे सांसदों एवं उनके परिजनों को स्वास्थ्य जागरूकता एवं जांच सेवाएं उपलब्ध होंगी।


      यह स्वास्थ्य शिविर लोकसभा सचिवालय के सहयोग से सीजीएचएस द्वारा रविवार के दिनों को छोड़कर 20 नवम्बर से 4 दिसंबर तक आयोजित किया जा रहा है। अखिल भारतीय आयुर्विज्ञान संस्थान, सफदरजंग अस्पताल , डॉ. राम मनोहर लोहिया अस्पताल, लेडी हार्डिंग मेडिकल कॉलेज और सुचेता कृपलानी अस्पताल के विशेषज्ञ चिकित्सक अपनी स्वास्थ्य सेवाएं प्रदान कर रहे हैं। आयुर्वेद, होम्योपैथी, यूनानी, सिद्धा, प्राकृतिक चिकित्सा और योग के क्षेत्र में स्वास्थ्य शिक्षा के बारे में परामर्श देने के साथ-साथ इन स्वास्थ्य शिविरों में रेडियोलॉजी और बायो-केमिस्ट्री की संबंधित जांचों की सुविधा भी प्रदान की जा रही है। विभिन्न रोगों के बारे में जागरूकता बढ़ाने के उद्देश्य से इस स्वास्थ्य शिविर में एक प्रदर्शनी भी लगाई गई है।


      इस कार्यक्रम में प्रभारी स्वास्थ्य सचिव डॉ. अरुण पांडा , संयुक्त सचिव श्री आलोक सक्सेना और स्वास्थ्य मंत्रालय के वरिष्ठ अधिकारी और चिकित्सक भी उपस्थित थे।


      ***


      आरकेमीणा/आरएनएम/ एसकेएस /सीएस-4207


    

    
    (Release ID: 1592757) Visitor Counter : 16
    
    
      Read this release in: English , Urdu