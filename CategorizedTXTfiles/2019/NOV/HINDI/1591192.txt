      प्रधानमंत्री कार्यालय

      प्रधानमंत्री की मॉरिशस के प्रधानमंत्री श्री जगन्‍नाथ को फोन पर बधाई
      Posted On: 09 NOV 2019 7:28PM by PIB Delhi


    प्रधानमंत्री श्री नरेन्‍द्र मोदी ने मॉरिशस के प्रधानमंत्री श्री प्रविन्‍द कुमार जगन्‍नाथ से टेलिफोन पर बातचीत की एवं उन्‍हें हाल में आयोजित चुनावों में उनकी जीत पर उन्‍हें गर्मजोशी से बधाई दी।


    प्रधानमंत्री श्री मोदी ने कहा कि मॉरिशस के लोगों ने प्रधानमंत्री श्री जगन्‍नाथ के नेतृत्‍व में एक बार फिर अपना विश्‍वास व्‍यक्‍त किया है। यह मॉरिशस की सरकार की उनकी विकास केंद्रित नीतियों को उनके समर्थन का प्रमाण है। उन्‍होंने परस्‍पर लाभ के लिए दोनों देशों के बीच घनिष्‍ठ एवं व्‍यापक सहयोग जारी रखने की भारत की प्रतिबद्धता दोहराई।


    प्रधानमंत्री श्री जगन्‍नाथ ने प्रधानमंत्री श्री मोदी को धन्‍यवाद दिया और भारत के साथ इस विशेष संबंध को और आगे ले जाने तथा द्विपक्षीय सहयोग को और सुदृढ बनाने की इच्‍छा व्‍यक्‍त की। उन्‍होंने हाल के अप्रवासी दिवस समारोह में मुख्‍य अतिथि के रूप में उत्‍तर प्रदेश के राज्‍यपाल की उपस्थिति के लिए भी भारत सरकार को धन्‍यवाद दिया।


    प्रधानमंत्री श्री जगन्‍नाथ ने प्रधानमंत्री श्री मोदी द्वारा अपनी सुविधानुसार शीघ्र भारत आने का आमंत्रण भी स्‍वीकार किया।


    ***


    आर.के.मीणा/आरएनएम/एएम/एसकेजे/एसएस– 41 15
    

    
    (Release ID: 1591192) Visitor Counter : 61
    
    
      Read this release in: English