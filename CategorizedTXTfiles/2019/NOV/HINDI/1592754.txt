      सूचना और प्रसारण मंत्रालय

      मल्‍टीमीडिया प्रदर्शनी ‘आईएफएफआई@50’ कल से शुरू होगी
      Posted On: 20 NOV 2019 6:57PM by PIB Delhi


    सूचना एवं प्रसारण मंत्रालय आईएफएफआई में उच्‍च तकनीक से युक्‍त मल्‍टीमीडिया प्रदर्शनी का आयोजन कर रहा है। सूचना एवं प्रसारण मंत्रालय के सचिव श्री अमित खरे कल दरया संगम , गोवा में इस प्रदर्शनी का उद्घाटन करेंगे। यह प्रदर्शनी 21-28 नवंबर , 2019 तक सभी के लिए खुली रहेगी। प्रदर्शनी का समय सुबह 10 बजे से शाम 8 बजे तक रहेगा।


    आईएफएफआई की 50वीं वर्षगांठ के अवसर पर आईएफएफआई @50 प्रदर्शनी का आयोजन किया गया है। प्रदर्शनी में आईएफएफआई की 1952 से लेकर अब तक की यात्रा को दर्शाया गया है। भारतीय फिल्‍मों को दूसरे देशों में प्रदर्शित करने और विदेशी फिल्‍मों को भारत में दिखाए जाने से संबंधित आईएफएफआई के प्रयासों को इस प्रदर्शनी में दिखाया जाएगा।


    दर्शक भारतीय सिनेमा के चरणबद्ध विकास का अनुभव करेंगे। इसके अ‍लावा दर्शक कई आधुनिकतम तकनीकों से रूबरू होंगे , जैसे जॉएट्रॉप , 360 डिग्री एक्‍सपीरियंस एरिया , वास्‍तविकता का बेहतर अनुभव , डिजिटल डिसप्‍ले पैनल , वर्चुअल रिएल्‍टी टूल्‍स , होलोग्राम तकनीक , डिजिटल पैनल के माध्‍यम से आईएफएफआई की यात्रा आदि। दर्शकों को फिल्‍म निर्माण से जुड़ी तकनीकों की जानकारी देने तथा समाज पर सिनेमा के प्रभाव को रेखांकित करने के लिए इन कार्यक्रमों को तैयार किया गया है।


    प्रदर्शनी के दौरान कई प्रतियोगिताएं आयोजित की जाएंगी , जैसे फिल्‍म क्विज , लघु फिल्‍म निर्माण ( स्‍वच्‍छ भारत , नो टू सिंगल यूज प्‍लास्टिक , एक भारत , श्रेष्‍ठ भारत आदि विषयों पर) , चित्रकारी , बच्‍चों के लिए पें‍टिंग आदि।


    आर.के.मीणा/आरएनएम/एएम/जेके/एसके– 4304

    

    
    (Release ID: 1592754) Visitor Counter : 21
    
    
      Read this release in: English , Marathi , Bengali