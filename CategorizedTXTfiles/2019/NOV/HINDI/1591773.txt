      जनजातीय कार्य मंत्रालय

      गृह मंत्री श्री अमित शाह कल ‘आदि महोत्सव 2019’ का उद्घाटन करेंगे
      Posted On: 15 NOV 2019 4:21PM by PIB Delhi


    गृह मंत्री श्री अमित शाह कल नई दिल्ली के आईएनए स्थित दिल्ली हाट में राष्ट्रीय जनजातीय उत्सव कल ‘ आदि महोत्सव 2019 ’ का उद्घाटन करेंगे। यह आयोजन 16 से 30 नवंबर, 2019 तक चलेगा। महोत्सव की थीम ‘ जनजातीय संस्कृति, शिल्प, पाक कला और व्यापार की भावना का समारोह ’ है। इस अवसर पर जनजातीय कार्य राज्य मंत्री श्रीमती रेणुका सिंह सरूता, ट्राइफेड के अध्यक्ष श्री आर.सी. मीणा, जनजातीय कार्य मंत्रालय के सचिव श्री दीपक खांडेकर और ट्राइफेड के प्रबंध निदेशक श्री प्रवीण कृष्ण उपस्थित रहेंगे।


    उत्सव में जनजातीय हस्तशिल्प, कला, चित्रकला, वस्त्र, आभूषण इत्यादि की प्रदर्शनी और बिक्री की जाएगी। इसके लिए लगभग 210 स्टॉल लगाए गए हैं। विभिन्न राज्यों से 1000 से अधिक जनजातीय दस्तकार और कलाकार इसमें हिस्सा लेंगे। आयोजन में लघु भारत की छवि नजर आएगी।


    16 नवंबर, 2019 को उद्घाटन के बाद 14 दिनों के दौरान कई उत्सव होंगे, जिनमें सांसद दिवस, अखिल भारतीय सेवा दिवस, राजनयिक दिवस, पर्यटन दिवस, रक्षा दिवस, स्पोर्ट्स दिवस, वस्त्र दिवस, मीडिया दिवस, सहकारिता दिवस, पूर्वोत्तर दिवस, ट्राइफेड साझेदार/जनजातीय उद्यमी दिवस का आयोजन किया जाएगा। समापन समारोह 30 नवंबर, 2019 को होगा। आयोजन में जम्मू कश्मीर, तमिलनाडु, गुजरात, नगालैंड और सिक्किम के शिल्पकारों का विशेष आकर्षण रहेगा।


    उल्लेखनीय है कि जनजातीय कार्य मंत्रालय के अधीन ट्राइफेड ने ‘ आदि महोत्सव – राष्ट्रीय जनजातीय उत्सव ’ का आयोजन शुरू किया है, ताकि महानगरों और राज्य की राजधानियों के बाजारों तक बड़े दस्तकारों और महिला शिल्पकारों की पहुंच बन सके। वर्तमान वित्त वर्ष के दौरान ऐसे 26 उत्सवों के आयोजनों की योजना है, जिनमें से 8 उत्सव शिमला, ऊटी, लेह-लद्दाख, विशाखापत्तनम, नोएडा, इंदौर, पुणे और भुवनेश्वर में आयोजित किए जा चुके हैं। इन उत्सवों में 900 से अधिक जनजातीय कलाकारों ने हिस्सा लिया और पांच करोड़ रुपये से अधिक का कारोबार हुआ।


    ***


    आर.के.मीणा/आरएनएम/एएम/एकेपी/एमएस-4214


    

    
    (Release ID: 1591773) Visitor Counter : 259
    
    
      Read this release in: English , Urdu , Bengali