      रक्षा मंत्रालय

      रक्षा मंत्री श्री राजनाथ सिंह ने बैंकॉक में एडीएमएम-प्लस के दौरान अमरीकी रक्षा मंत्री डॉ. मार्क टी. एस्पर से मुलाकात की
      दोनों मंत्रियों ने स्थानीय सुरक्षा तथा रक्षा सहयोग बढ़ाने के उपायों के बारे में चर्चा की

      Posted On: 17 NOV 2019 10:56AM by PIB Delhi

    रक्षा मंत्री श्री राजनाथ सिंह ने आज बैंकाक में आसियान रक्षा मंत्रियों की बैठक – प्‍लस (एडीएमएम-प्‍लस) के दौरान अमरीकी रक्षा मंत्री डॉ. मार्क टी. एस्‍पर से मुलाकात की। भारत और अमरीका के बीच बढ़‍ते संबंधों पर प्रसन्‍नता व्‍यक्‍त करते हुए, रक्षा मंत्री ने कहा कि दोनों देशों के बीच रक्षा एवं सुरक्षा, अर्थव्‍यवस्‍था, ऊर्जा, आतंकवाद से निपटने और जन-जन के बीच संबंधों सहित अनेक क्षेत्रों में सहयोग बढ़ रहे हैं।


    श्री राजनाथ सिंह ने कहा कि भारत-प्रशांत क्षेत्र में भारत और अमरीका के बीच संबंध मजबूत हो रहे हैं और भारत की दृष्टि में भारत-प्रशांत एक ऐसा क्षेत्र होना चाहिए, जो कानून-सम्‍मत व्‍यवस्‍था द्वारा समर्थित तथा सार्वभौमिकता एवं प्रादेशिक एकता के प्रति सम्‍मान सहित एक स्‍वतंत्र एवं मुक्‍त, शांतिपूर्ण, समृद्ध और समावेशी हो। भारत-प्रशांत के बारे में भारत के दृष्टिकोण पर दक्षिण-पूर्व एशियाई राष्‍ट्र एसोसिएशन केन्द्रित है। दोनों देश संयुक्त युद्धाभ्‍यास जैसे समुद्री सुरक्षा सहित, मानवीय सहायता और आपदा राहत (एचएडीआर) संचालन और समुद्री डोमेन जागरूकता जैसे क्षेत्रों में एक साथ मिलकर काम कर रहे हैं।


    दोनों मंत्रियों ने क्षेत्रीय सुरक्षा और द्विपक्षीय रक्षा सहयोग से संबंधित कई अन्य मुद्दों पर भी चर्चा की। बैठक एक सकारात्मक माहौल में सम्‍पन्‍न हुई। अगले महीने दोनों मं‍त्री वाशिंगटन डीसी में आगामी 2 + 2 वार्ता के दौरान महत्‍वपूर्ण विचार-विमर्श के प्रति आशान्वित हैं।


    एक ट्वीट में श्री राजनाथ सिंह ने अमेरिकी रक्षा मंत्री के साथ अपनी बैठक को उत्कृष्ट बताया। उन्‍होंने कहा, "हमने भारत और अमरीका के बीच रक्षा सहयोग बढ़ाने के उपायों के बारे में चर्चा की।"


    ****


    आरकेमीणा / आरएनएम / एएम/एसकेएस / जीआरएस – 4228

    
    
    (Release ID: 1591855) Visitor Counter : 191
    
    
      Read this release in: English , Urdu , Tamil