      रक्षा मंत्रालय

      विदेश सेवा अताशे ने सेना की पूर्वी कमान के अग्रिम क्षेत्रों का दौरा किया
      Posted On: 29 NOV 2019 12:38PM by PIB Delhi


    मित्र देशों के नयी दिल्‍ली स्थित दूतावासों में नियुक्‍त विदेश सेवा अताशे को भारतीय सशस्‍त्र बलों के तीनों अंगों से अवगत कराने के लिए उनका द्विवार्षिक दौरा आयोजित किया जाता है। इसके लिए दो दिन सेना , नौसेना और वायुसेना को समर्पित किए जाते हैं। इस साल का दौरा देश के पूर्वी भाग में 24 से 26 नवम्‍बर 2019 को आयोजित किया गया। इस दौरान उन्‍हें नौसेना के लिए विजाग, वायुसेना के लिए तेजपुर और अंत में सेना के लिए दिनजेन, असम ले जाया गया। 26 देशों के 29 अधि‍कारियों ने 28 नवम्‍बर, 2019 को सेना की दाओ डिविजन का दौरा किया।


    दाओ डिविजन के जनरल ऑफिसर कमांडिंग ने शिष्‍टमंडल की अगवानी की और उन्‍हें डिविजन के बारे में जानकारी दी। उसके बाद शिष्‍टमंडल के सदस्‍यों ने युद्ध स्‍मारक और विरासत संग्रहालय देखा। शिष्‍टमंडल को असम एवं अरुणाचल प्रदेश के सांस्‍कृतिक वैविध्‍य और क्षेत्र को जानने का भी अवसर मिला। शिष्‍टमंडल के लिए असम के सांस्‍कृतिक वैविध्‍य को दर्शाने वाला सांस्‍कृतिक कार्यक्रम भी आयोजित किया गया।


    विदेशी अधिकारियों ने भारत के समृद्ध इति‍हास , संस्‍कृति और जैव विविधता की सराहना की और उसे बरकरार रखने में भारतीय सेना के प्रयासों की प्रशंसा की।


    आर.के.मीणा/आरएनमीणा/एएम/आरके- 4485

    
    
    (Release ID: 1594213) Visitor Counter : 91
    
    
      Read this release in: Urdu , English