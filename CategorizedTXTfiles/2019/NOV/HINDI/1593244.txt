      नीति आयोग

      नीति आयोग ने सहायक उपकरण उद्योग में चुनौतियों और अवसरों पर चर्चा की
      Posted On: 22 NOV 2019 3:17PM by PIB Delhi


    नीति आयोग ने देश में सहायक उपकरण उद्योग के क्षेत्र में तकनीकी नवाचारों और उत्‍पाद विकास में उभरती हुई चुनौतियों तथा नीतिगत हस्तक्षेपों पर विचार-विमर्श किया।


    विकलांगता , सहायक प्रौद्योगिकी , संबद्ध उद्योग और भारत में इससे जुड़े उभरते अवसरों से की मौजूदा स्थिति पर चर्चा की गई। चर्चा के विषय थे – क्षेत्र में विनियामक नियंत्रण और क्षमता निर्माण , उद्योग में निवेश करने के लिए निजी उद्यमियों को प्रोत्साहन , सरकार के साथ एक ठोस संगठन का निर्माण , निजी उद्योग , वर्तमान की वास्‍तविकता को बदलने के लिए एनजीओ और आईआईटी जैसे नवाचार केंद्र , उद्यमिता को बढ़ावा देना , उद्यम अनुकूल मॉडल तैयार करना , स्‍वदेशी शोध एवं विकास को बढ़ावा देना तथा भारत में सहायक उपकरण तकनीक से बड़े पैमाने पर विनिर्माण को प्रोत्‍साहन देना।


    चर्चा में डब्‍ल्‍यूएचओ, आईसीआरसी, विश्‍व बैंक, सीआईआई, पीएचडीसीसी, एसोचैम, एलिम्‍को, माइक्रोसॉफ्ट आदि के प्रतिनिधियों ने भाग लिया। प्रतिनिधियों ने उपयुक्त और दीर्घावधि के अवसरों के निर्माण के माध्‍यम से विकलांगों के सशक्तिकरण से संबंधित पहलुओं पर विचार व्‍यक्‍त किये।


    बैठक में सहायक उपकरण उद्योग पर एक सम्मेलन के आयोजन पर जोर दिया गया। यह आयोजन भारत में सहायक उपकरण उद्योग क्षेत्र में भविष्‍य के समझौतों के लिए एक उपयुक्‍त मंच सिद्ध होगा।


    ****


    आर.के.मीणा/आरएनएम/ एएम /जेके/जीआरएस– 4365

    

    
    (Release ID: 1593244) Visitor Counter : 43
    
    
      Read this release in: English , Urdu , Bengali