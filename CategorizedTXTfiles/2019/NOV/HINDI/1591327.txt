      रेल मंत्रालय

      ट्रेन संख्‍या 47178 लिंगमपल्ली - फलकनुमा उपनगरीय ट्रेन और ट्रेन संख्‍या 17028 कुर्नूल सिटी - सिकंदराबाद हंड्री इंटरसिटी एक्सप्रेस की काचेगुडा रेलवे स्टेशन पर टक्‍कर
      
      राहत और बहाली कार्य तुरंत शुरू
      
      मामले की उच्‍चस्‍तरीय जांच के आदेश

      Posted On: 11 NOV 2019 5:15PM by PIB Delhi

    दक्षिण-मध्‍य रेलवे के हैदराबाद मंडल में आज सुबह साढ़े दस बजे ट्रेन संख्‍या 47178 लिंगमपल्ली - फलकनुमा उपनगरीय ट्रेन और ट्रेन संख्‍या 17028 कुर्नूल सिटी - सिकंदराबाद हंड्री इंटरसिटी एक्सप्रेस ट्रेन के साथ काचेगुडा रेलवे स्टेशन पर टक्‍कर हुई। एमएमटीएस ट्रेन के पांच डिब्‍बे और हुंद्री एक्‍सप्रेस के तीन डिब्‍बे क्षतिग्रस्‍त हुए। इस टक्‍कर के कारण 16 यात्री घायल हुए , जिन्‍हें तुरंत अस्‍पताल भेजा गया। 9 घायलों को तुरंत छुट्टी दे दी गई। रेल , वाणिज्‍य और उद्योग मंत्री श्री पीयूष गोयल ने इस दुर्घटना पर गहरी चिंता व्‍यक्‍त की है। उन्‍होंने अधिकारियों को इस दुर्घटना में घायल हुए यात्रियों के उपचार के लिए सहायता उपलब्‍ध कराने और मामले की निगरानी के निर्देश दिए हैं।


    अतिरिक्‍त महाप्रबंधक , मुख्‍य सुरक्षा आयुक्‍त , मंडल रेलवे प्रबंधक हैदराबाद , मुख्‍य चिकित्‍सा निदेशक , मुख्‍य सुरक्षा अधिकारी सहित वरिष्‍ठ रेलवे अधिकारी चिकित्‍सा राहत वैन और दुर्घटना राहत ट्रेन के साथ घटना स्‍थल के लिए रवाना हुए , ताकि राहत और बहाली कार्य शुरू किए जा सकें। आयुक्‍त रेलवे सुरक्षा दक्षिण मध्‍य सर्किल स्‍तर पर उच्‍चस्‍तरीय जांच के आदेश दिए गए हैं , ताकि दुर्घटना के कारणों का पता लगाया जा सके। इस दुर्घटना के कारण काचेगुडा – फलकनुमा सेक्‍शन में स्‍थानीय रेल सेवाएं प्रभावित हुई हैं और कुछ स्‍थानीय सेवाओं को रद्द किया गया है। लम्‍बी दूरी की कुछ अन्‍य रेल सेवाओं को आंशिक रूप से रद्द किया गया है या सिकंदराबाद – फलकनुमा – काचेगुडा सेक्‍शन में मार्ग परिवर्तित किया गया है।


    ******


    आरकेमीणा/आरएनएम/एएम/आईपीएस/वाईबी-4135


    

    
    (Release ID: 1591327) Visitor Counter : 115
    
    
      Read this release in: English , Urdu