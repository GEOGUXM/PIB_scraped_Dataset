      विद्युत मंत्रालय

      8वें भारत जर्मन ऊर्जा मंच(आईजीईएफ) 2019 की दिल्‍ली में बैठक: ऊर्जा क्षेत्र में सहयोग बढ़ाने पर चर्चा
      Posted On: 02 NOV 2019 4:52PM by PIB Delhi


    भारत जर्मन ऊर्जा मंच(आईजीईएफ) की 8वीं बैठक 1 नवंबर, 2019 को नई दिल्ली में संपन्न हुई। मंच की सह-अध्यक्षता भारत की ओर से विद्युत सचिव श्री संजीव नंदन सहाय और जर्मनी के विदेश मंत्री, आर्थिक कार्य एवं ऊर्जा मंत्री श्री क्रिश्चिन हिरात ने की।


    मंच ने निम्नलिखित चार उप-समूहों के तहत जारी सहयोग का संज्ञान लिया :-

          + उप समूह -I : तापीय विद्युत संयंत्रों में लचीलापन .
          + उप समूह -II : नवीकरणीय ऊर्जा
          + उप समूह -III : मांग पक्ष की ऊर्जा दक्षता और कार्बन की वृद्धि में कमी लाने की कार्य नीतियां
          + उप समूह -IV : हरित ऊर्जा गलियारे

    मंच ने दोनों देशों के बीच भावी सहयोग से संबंधित योजना को अंतिम रूप दिया, जिसमें अन्य बातों के साथ-साथ मौजूदा कोयला आधारित बिजली संयंत्रों का लचीलापन, सौर ऊर्जा के लिए बाजारों को बढ़ावा देना, ईसीबीसी के माध्यम से इमारतों में ऊर्जा दक्षता को बढ़ावा देना, निर्माण सामग्री और तदनुसार उपायों के वित्त पोषण के लिए ऋण और राज्य के भीतर तथा अंतर-राज्यीय अत्याधुनिक ट्रांसमिशन ग्रिड अवसंरचना के माध्यम से आरई इवैक्यूएशन शामिल है।


    विद्युत मंत्रालय और नवीन एवं नवीकरणीय ऊर्जा मंत्रालय ने जर्मनी के समकक्ष मंत्रालयों के साथ 8 कार्यान्वयन समझौतों / समझौता ज्ञापनों पर हस्ताक्षर किए।


    ****


    आर.के.मीणा/आरएनएम/एएम / आरके/डीएस– 3987


    

    
    (Release ID: 1590286) Visitor Counter : 30
    
    
      Read this release in: English
    
    
    

+