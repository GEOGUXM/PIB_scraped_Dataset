      प्रधानमंत्री कार्यालय

      प्रधानमंत्री ने 11वें ब्रिक्स शिखर सम्मेलन के अवसर पर ब्राजील के राष्ट्रपति श्री जेयर मेसियस बोलसोनारो से अलग से मुलाकात की
      Posted On: 14 NOV 2019 5:24AM by PIB Delhi


    प्रधानमंत्री श्री नरेन्द्र मोदी ने 11वें ब्रिक्स शिखर सम्मेलन के अवसर पर ब्रासीलिया में 13 नवंबर , 2019 को ब्राजील के राष्ट्रपति श्री जेयर मेसियस बोलसोनारो से अलग से मुलाकात की।


    प्रधानमंत्री मोदी ने ब्राजील के राष्ट्रपति को गणतंत्र दिवस 2020 के कार्यक्रम में मुख्य अतिथि के रूप में आमंत्रित किया। ब्राजील के राष्ट्रपति ने खुशी के साथ प्रधानमंत्री मोदी का निमंत्रण स्वीकार किया।


    दोनों नेताओं ने इस बात पर सहमति जताई कि दोनों देश इस मौके पर रणनीतिक साझेदारी को व्यापक रूप से बढ़ा सकते हैं। प्रधानमंत्री मोदी ने कहा कि वह व्यापार से संबंधित मामलों पर चर्चा के लिए उत्सुक हैं। उन्होंने ब्राजील से कृषि उपकरण , पशुपालन, फसल कटाई के बाद की प्रौद्योगिकी और जैव ईंधन सहित कई क्षेत्रों में संभावित निवेश की रूपरेखा भी तैयार की।


    ब्राजील के राष्ट्रपति ने अपनी तत्परता व्यक्त करते हुए प्रधानमंत्री मोदी को बताया कि उनके साथ एक बड़ा व्यापारिक प्रतिनिधिमंडल भारत जाएगा। दोनों नेताओं ने अंतरिक्ष और रक्षा क्षेत्रों सहित सहयोग के अन्य क्षेत्रों पर भी चर्चा की। प्रधानमंत्री मोदी ने भारतीय नागरिकों को वीजा मुक्त यात्रा की सुविधा प्रदान करने के लिए राष्ट्रपति के फैसले का स्वागत किया।


    आर.के.मीणा/आरएनएम/एएम/एके/एसके-4174

    
    
    (Release ID: 1591552) Visitor Counter : 146
    
    
      Read this release in: Assamese , Tamil , Kannada , Punjabi , Gujarati , Malayalam , English , Urdu , Marathi , Bengali