      रक्षा मंत्रालय

      भारत- उजबेकिस्तान संयुक्त क्षेत्र प्रशिक्षण अभ्यास (एफटीएक्स)- 2019 एक्‍सरसाइज डस्टलिक- 2019
      Posted On: 13 NOV 2019 6:51PM by PIB Delhi


      उज्बेकिस्तान की सेना के साथ 10 दिनों के संयुक्त प्रशिक्षण के बाद भारत - उजबेकिस्तान संयुक्त क्षेत्र प्रशिक्षण अभ्यास (एफटीएक्‍स )- 2019, एक्‍सरसाइज डस्‍टलिक -2019 का समापन 13 नवंबर 2019 को हुआ।


      यह संयुक्‍त अभ्‍यास 04 नवंबर 2019 को शुरू हुई थी और इसमें प्रशिक्षण मुख्‍य तौर पर घुसपैठ को रोकने और शहरी परिदृश्य में आतंकवाद निरोधी अभियानों पर ध्यान केंद्रित किया गया। इसके अलावा अभ्‍यास के दौरान हथियार संबंधी कौशल के बारे में विशेषज्ञता को साझा करने और घुसपैठ एवं आतंकवाद से निपटने के लिए शूटिंग एवं अनुभवों पर भी ध्यान केंद्रित किया गया। इस अभ्यास ने सभी देशों की सेनाओं को सांस्कृतिक समझ बढ़ाने , अनुभवों को साझा करने और आपसी विश्वास एवं सहयोग को बेहतर करने का अवसर प्रदान किया।


      गहन सैन्य प्रशिक्षण के बाद दोनों सेनाओं ने चरमपंथी समूहों पर अपनी युद्ध शक्ति एवं वर्चस्‍व का प्रदर्शन करते हुए संयुक्त अभ्यास का समापन किया। समापन समारोह में दोनों देशों की अनोखी पारंपरिकता के साथ जबरदस्‍त प्रतिभा दिखाई दी। इसका आयोजन उजबेकिस्तान के चिरचिक प्रशिक्षण क्षेत्र में किया गया। वरिष्ठ अधिकारियों ने अभ्यास के दौरान हासिल उच्च मानकों के लिए संतोष व्यक्त किया।


      अभ्यास के दौरान मिलनसारिता , स्पिरिट डे कॉर्प्स और सद्भावना भविष्य में हमारे सशस्त्र बलों के बीच संबंधों को मजबूत बनाने में मदद करेगी। यह हमें एक दूसरे के संगठन और विभिन्न कार्यों के संचालन की कार्यप्रणाली को समझने में सक्षम बनाती है।


      ***


      आरके मीणा /एएम/एसकेसी


    

    
    (Release ID: 1591558) Visitor Counter : 32
    
    
      Read this release in: English , Urdu