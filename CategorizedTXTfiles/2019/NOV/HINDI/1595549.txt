      जनजातीय कार्य मंत्रालय

      छत्तीसगढ़ के राज्यपाल ने दिल्ली हाट, आईएनए में "आदि महोत्सव-2019" का दौरा किया
      Posted On: 25 NOV 2019 6:49PM by PIB Delhi


    छत्तीसगढ़ की राज्यपाल अनुसुइया उइके ने दिल्ली हाट , आईएनए में आज राष्ट्रीय आदिवासी उत्सव- " आदि महोत्सव- 2019" का दौरा किया। इस अवसर पर जनजातीय कार्य राज्यमंत्री श्रीमती रेणुका सिंह भी उपस्थित थीं। उन्होंने आदिवासी शिल्पकारों द्वारा लगाए गए स्टॉल्स का दौरा किया एवं उनसे बातचीत की। उन्होंने इस मौके पर आदिवासी कला एवं आयोजित प्रस्तुतियों का दौरा किया। यह पंद्रह दिन चलने वाला महोत्सव (दिनांक 16 से 30 नवंबर 2019 तक) आदिवासी शिल्प , संस्कृति , खानपान एवं वाणिज्य की आत्मा का उत्सव है ।


    राज्यपाल ने आदि महोत्सव- 2019 में शामिल सभी कलाकारों एवं शिल्पकारों की उनके रचनात्मक प्रयासों के लिये प्रशंसा की और राय रखी कि उनकी बेहतर ज़िदंगी हेतु उनके आय के स्रोत बढ़ाने के लिये उनके नैसर्गिक कौशल को दिशा दी जाए। उन्होंने आदिवासी कार्य मंत्रालय की उसके अनुकरणीय कार्य हेतु प्रशंसा भी की।


    इस महोत्सव में 220 से अधिक स्टॉल्स के ज़रिए आदिवासी शिल्प , कला , चित्रकला , फैब्रिक एवं जेवरात की प्रदर्शनी तथा बिक्री की व्यवस्था की गई है। इस महोत्सव में विभिन्न राज्यों से 1000 से अधिक आदिवासी कलाकार व शिल्पकार एक छोटे भारत का निर्माण करते हुए भागीदारी कर रहे हैं। भारत की जनजातियों के पास अनेक श्रेणियों के शिल्प हैं तथा सरकार आदिवासी शिल्पकारों एवं लोगों के बीच परस्पर वार्तालाप बढ़ाना चाहती है ।


    उत्तर में जम्मू एवं कश्मीर से लेकर दक्षिण में तमिलनाडु तथा पश्चिम में गुजरात से लेकर पूर्व में नागालैंड/ सिक्किम के माहिर आदिवासी शिल्पकारों द्वारा तैयार जनजातीय वस्त्र प्रमुख आकर्षण हैं। पहली बार लेह (लद्दाख) के आदिवासी शिल्पकारों द्वारा तैयार विभिन्न प्रकार के उत्पाद इस आदि महोत्सव में प्रदर्शित किए जा रहे हैं। इस विशेष आकर्षण के अतिरिक्त पूर्वोत्तर के प्रदेशों से विभिन्न प्रकार के उत्पाद प्रदर्शित किए जा रहे हैं एवं बिक्री हेतु तैयार हैं ।


    नकद रहित लेनदेन की राष्ट्रीय आकांक्षा के अनुरूप आदिवासी शिल्पकार बड़े क्रेडिट/डेबिट कार्डों , जिनके लिये हर स्टॉल पर प्वाइंट ऑफ सेल मशीनें उपलब्ध कराई गई हैं , से भुगतान प्राप्त कर रहे हैं। इस प्रक्रिया के बाधारहित संचालन हेतु स्टेट बैंक ऑफ इण्डिया द्वारा एक विशेष प्रशिक्षण प्रदान किया जा रहा है। यह महोत्सव ट्राइब्स इंडिया द्वारा विकसित एक सम्पन्न डिजिटल कॉमर्स एवं ई-कॉमर्स का मुज़ाहिरा कर रहा है। यह आदिवासी वाणिज्य व्यवस्था को डिजिटल एवं इलेक्ट्रॉनिक लेन-देन के अगले चरण तक ले जाने का प्रयास है। अनोखे हस्तशिल्प के अलावा यह महोत्सव आदिवासियों के इलेक्ट्रॉनिक तथा डिजिटल कौशल को एक विशेष आकर्षण के रूप में प्रदर्शित करता है ।


    *****


    आरकेमीणा/आरएनएम/एएम/एबी-

    
    
    (Release ID: 1595549) Visitor Counter : 8
    
    
      Read this release in: English