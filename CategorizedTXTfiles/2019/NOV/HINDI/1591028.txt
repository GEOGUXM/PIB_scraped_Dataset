      वाणिज्‍य एवं उद्योग मंत्रालय

      भुगतान संबंधी सेवाओं के लिए जीईएम ने सेंट्रल बैंक ऑफ इंडिया के साथ साझेदारी की
      Posted On: 07 NOV 2019 6:15PM by PIB Delhi


    गर्वंमेंट ई-मार्केटप्‍लेस (जीईएम) और सेंट्रल बैंक ऑफ इंडिया ने आज समझौता ज्ञापन पर हस्‍ताक्षर किए। इस ज्ञापन के जरिये सेंट्रल बैंक ऑफ इंडिया पोर्टल पर पंजीकृत उपयोगकर्ताओं को जीईएम पुल खाते (जीपीए) से कोष स्‍थानांतरण, इलेक्‍ट्रानिक परफार्मेंस बैंक गारंटी (ई-पीबीजी), अर्नेस्‍टमनी डिपाजिट (ईएमडी) समेत कई सेवाएं प्रदान करेगा।


    जीईएम के सीईओ श्री तल्‍लीन कुमार की उपस्थिति में समझौता ज्ञापन पर जीईएम की ओर से सीएफओ श्री राजीव कांडपाल और सेंट्रल बैंक ऑफ इंडिया की ओर से फील्‍ड जनरल मैनेजर श्री ए के मिश्रा ने हस्‍ताक्षर किए।


    कागज, सम्‍पर्क और नकद का उपयोग नहीं करने वाली प्रणाली की और आगे बढ़ना जीईएम की प्राथमिकता रही है। इसके लिए जीईएम ने सार्वजनिक और निजी क्षेत्र के 18 बैंकों के साथ समझौता ज्ञापनों पर हस्‍ताक्षर किए हैं।


    कार्यशील पूंजी उपलब्‍ध कराने, बिल में छूट देने आदि कार्यों के लिए जीईएम बैंकों, टीआरईडी और सिडबी के साथ कार्य कर रहा है। इससे विक्रेताओं और विशेषकर एमएसएमई क्षेत्र को आसान ऋण प्राप्‍त करने में सहायता मिलेगी और वे सरकार के साथ बेहतर कारोबार कर सकेंगे। इसके अलावा जीईएम ईएमडी पुल अकाउंट बनाने पर भी विचार कर रहा है, जो ईएमडी अर्हताओं के अनुरूप होगा और इससे निविदाकर्ताओं को सुविधा प्राप्‍त होगी।


    जीईएम भारत सरकार की एक पहल है। इसके माध्‍यम से केन्‍द्र और राज्‍य सरकार के संगठन वस्‍तुओं और सेवाओं की ऑनलाइन खरीद कर सकते हैं। जीईएम सीधी खरीद, निविदा और रिवर्स नीलामी के लिए टूल सुविधा प्रदान करता है ताकि खरीद पारदर्शी और दक्षतापूर्ण हो।


    ***


    आर.के.मीणा/आरएनएम/एएम/जेके/आरएन –4079

    
    
    (Release ID: 1591028) Visitor Counter : 47
    
    
      Read this release in: English , Urdu