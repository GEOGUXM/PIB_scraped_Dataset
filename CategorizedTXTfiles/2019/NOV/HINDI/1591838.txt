      सूक्ष्‍म, लघु एवं मध्‍यम उद्यम मंत्रालय

      नितिन गडकरी ने आई.आई.टी.एफ में खादी पवेलियन का उद्घाटन किया
      
      महात्मा की 150 वीं जयंती मनाने के लिए केवीआईसी ने साबरमती आश्रम की प्रतिकृति बनाई
      
      Posted On: 14 NOV 2019 7:07PM by PIB Delhi


    केंद्रीय एमएसएमई और सड़क परिवहन एवं राजमार्ग मंत्री श्री नितिन गडकरी ने आज नई दिल्ली में इंडिया इंटरनेशनल ट्रेड फेयर ( IITF ) में खादी पवेलियन का उद्घाटन किया। उनके साथ खादी और ग्रामोद्योग आयोग के अध्यक्ष (केवीआईसी) श्री विनय कुमार सक्सेना और सचिव एमएसएमई डॉ. अरुण कुमार पांडा भी मौजूद थे। पवेलियन के प्रवेश द्वार को साबरमती आश्रम की तरह तैयार किया जिसमें मधुर शहनाई धुन सुनाई देती है जो , भारतीयता की भावना का प्रतीक है।


    इस अवसर पर बोलते हुए श्री गडकरी ने कहा कि खादी में इससे पहले कभी भी बदलाव नहीं देखा गया है। उन्होंने कहा , ग्रामोद्योग की समावेशी वृद्धि देश के विकास में महत्वपूर्ण भूमिका निभाती है। रेलवे स्टेशनों पर मिट्टी के बर्तनों को बढ़ावा देने , अगरबत्तियों के आयात पर प्रतिबंध , राष्ट्रीय ध्वज के आयात पर प्रतिबंध , 11 खादी उत्पादों के लिए नए एचएस कोड , नए खादी भंडार खोलने , केंद्रीकृत सरकारी आपूर्ति मॉड्यूल के विकास आदि जैसे कई कदम उठाए गए हैं। उन्होंने कहा कि यह सब यह सुनिश्चित करने के लिए है कि भारतीय ग्रामोद्योग उत्पादों को बढ़ावा दिया जाए।


    केवीआईसी के अध्यक्ष श्री वीके सक्सेना ने खादी की सफलता को रेखांकित करते हुए कहा कि खादी मूलत: भारतीयता की भावना है। उन्होंने कहा , खादी हमारे चारों ओर महात्मा गांधी की उपस्थिति और उनकी दृष्टि की याद दिलाती है , और खादी के विकास के साथ राष्ट्र तरक्की कर रहा है। श्री सक्सेना ने आईआईटीएफ में स्टाल को भारतीय प्रतिभा और क्षमता का प्रतीकात्मक प्रतिनिधित्व बताया। उन्होंने कहा , यह सुनिश्चित किया गया है कि स्टाल को तैयार करते समय किसी भी प्लास्टिक का उपयोग न किया जाए। यह सभी प्राकृतिक संसाधनों जैसे लकड़ी और प्राकृतिक फाइबर आदि से बना है।


    महात्मा की 150वीं जयंती के अवसर पर , आईआईटीएफ में खादी पवेलियन में सेल्फी पॉइंट के रूप में महात्मा गांधी की एक प्रतिमा है , जिसमें देश भर के कारीगरों , शिल्पकारों , संस्थानों और PMEGP इकाइयों के लगभग 30 स्टॉल दिखाए गए हैं , जो इस व्यापार में भाग ले रहे हैं। केवीआईसी ने खादी गतिविधियों के तहत चरखे , इलेक्ट्रिक पॉटर व्हील , अगरबत्ती बनाने और अन्य तकनीकी के लाइव डेमो की भी व्यवस्था की है।


    बता दें कि उत्पादों की एक विस्तृत श्रृंखला जिसमें खाद्य , हस्तशिल्प , चमड़ा , कपड़ा और होजरी , रेडीमेड वस्त्र , लकड़ी के खिलौने , सौंदर्य प्रसाधन और 20% तक की छूट प्रदान करने वाले हर्बल उत्पाद आईआईटीएफ 2019 में खादी पवेलियन में प्रदर्शित किए जा रहे हैं।


    ***


    आर.के.मीणा/आरएनएम/वीएस-

    
    
    (Release ID: 1591838) Visitor Counter : 12
    
    
      Read this release in: English