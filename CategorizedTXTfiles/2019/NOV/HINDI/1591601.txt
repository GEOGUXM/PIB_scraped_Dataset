      वाणिज्‍य एवं उद्योग मंत्रालय

      अक्‍टूबर , 2019 के लिए थोक मूल्‍य सूचकांक (आधार वर्ष : 2011-12 = 100) की समीक्षा
      
      अक्‍टूबर , 2019 में थोक मूल्‍य सूचकांक पर आधारित महंगाई दर 0.16 प्रतिशत रही
      
      सितम्‍बर, 2019 में थोक मूल्‍य सूचकांक पर आधारित महंगाई दर 0.33 प्रतिशत थी

      Posted On: 14 NOV 2019 12:02AM by PIB Delhi

    अक्‍टूबर , 2019 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष: 2011-12=100) पिछले महीने के 121.3 अंक (अनंतिम) से 0.7 प्रतिशत बढ़कर 1 22.2 अंक (अनंतिम) हो गया।


    मुद्रास्‍फीति

    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर अक्‍टूबर , 2019 के दौरान (अक्‍टूबर , 2018 की तुलना में) 0.16 प्रतिशत (अनंतिम) रही , जबकि इससे पिछले महीने यह 0.33 प्रतिशत (अनंतिम) थी। इस तरह अक्‍टूबर , 2019 के दौरान महंगाई में उल्‍लेखनीय कमी दर्ज की गई है। वहीं , पिछले वर्ष के इसी महीने में यह 5.54 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति की दर 1.92 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति या महंगाई दर 4.90 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 143.0 अंक (अनंतिम) से 2.1 प्रतिशत बढ़कर 146.0 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 155.3 अंक (अनंतिम) से 3.2 प्रतिशत बढ़कर 160.2 अंक ( अनंतिम) हो गया। इस दौरान फल एवं सब्जियों (11%); अंडे (4 प्रतिशत) ; उड़द , चाय व गेहूं ( प्रत्‍येक 2 प्रतिशत) और राजमा , मसाले , समुद्री मछली , पोल्‍ट्री चिकन , चना व मूंग ( प्रत्‍येक 1 प्रतिशत) के दाम बढ़ गए। वहीं , दूसरी ओर इस दौरान बाजरा , ( 6 प्रतिशत) , रागी ( 3 प्रतिशत) , मक्‍का व जौ (प्रत्‍येक 1 प्रतिशत) के दाम घट गए।


    ‘ अखाद्य पदार्थों ’ के समूह का सूचकांक पिछले महीने के 126.7 अंक ( अनंतिम) से 0.3 प्रतिशत घटकर अक्‍टूबर , 2019 में 126.3 अंक ( अनंतिम) रह गया। ऐसा अरंडी का बीज (15%); कच्‍चे रबर ( 9%), ग्वार के बीज ( 5%), कच्‍ची कपास ( 4%), सोयाबीन ( 3%) मूंगफली के बीज एवं कॉयर फाइबर (प्रत्‍येक 1%) के दाम घटने से संभव हुआ। उधर , पुष्‍पकृषि ( 14%), कच्‍चा रेशम ( 9%), नाइजर सीड ( 5%), कुसुम (कार्डी बीज) ( 4%), तिल के बीज (सीसम) ( 3%), कच्‍चा जूट ( 2%), सरसों के बीज ( 1%) के दाम बढ़ गए।


    ‘ खनिज ’ समूह का सूचकांक पिछले महीने के 163.3 अंक (अनंतिम) से 3.2 प्रतिशत घटकर 158.4 अंक (अनंतिम) रह गया। ऐसा कॉपर कंसन्‍ट्रेट ( 5%), चूना पत्‍थर ( 3%), लौह अयस्‍क , मैंगनीज अयस्क और क्रोमाइट (प्रत्‍येक 1 %) के दाम घटने से संभव हुआ। हालांकि , लेड कंसन्‍ट्रेट ( 1%) का दाम बढ़ गया।


    ईंधन एवं बिजली ( भारांक 13.15 प्रतिशत)


    इस प्रमुख समूह का सूचकांक पिछले महीने के 100 . 2 अंक (अनंतिम) से 1.9 प्रतिशत बढ़कर अक्‍टूबर 2019 में 102.1 अंक (अनंतिम) हो गया।


    ‘ खनिज तेल ’ समूह का सूचकांक 90 .5 अंक (अनंतिम) से 2.8 प्रतिशत बढ़कर 93.0 अंक (अनंतिम) हो गया। ऐसा फर्नेस ऑयल ( 9%), कोलतार एवं नैफ्था (प्रत्‍येक 6%), एटीएफ एवं केरोसीन ( प्रत्‍येक 3 %), पेट्रोल एवं एचएसडी (प्रत्‍येक 2%) और एलपीजी ( 1%) के दाम बढ़ने के कारण हुआ।


    ‘ बिजली ’ समूह का सूचकांक 108.3 अंक (अनंतिम) से 1.6 प्रतिशत बढ़कर 110 (अनंतिम) हो गया। ऐसा बिजली की दरें ( 2%) बढ़ने के कारण हुआ।


    निर्मित उत्‍पाद ( भारांक 64.23 प्रतिशत)


    इस प्रमुख समूह का सूचकांक पिछले महीने के 117.9 अंक (अनंतिम) पर स्थिर रहा।‍


    ‘ खाद्य उत्‍पादों के विनिर्माण ’ समूह का सूचकांक पिछले महीने के 133.6 अंक (अनंतिम) से 0.7 प्रतिशत बढ़कर 134.5 अंक (अनंतिम) हो गया।‍ ऐसा शहद ( 6%), मिल्‍क पाउडर (4 प्रतिशत) , पाम ऑयल ( 3 प्रतिशत) और नमक , नारियल तेल , चिकन , सरसों तेल , गेहूं का आटा एवं मसाले (प्रत्‍येक 2 प्रतिशत) और चॉकलेट , आइसक्रीम , मैदा , सोयाबीन तेल , चावल की भूसी का तेल , सूजी , गुड़ , बेकरी उत्‍पादों एवं मक्‍खन (प्रत्‍येक 1 प्रतिशत) के दाम बढ़ने के कारण हुआ। वहीं , दूसरी ओर अरंडी का तेल ( 9%), शीरा ( 8%), कॉफी पाउडर ( 4%), प्रसंस्‍कृत चाय ( 2%) और प्रसंस्‍कृत तैयार भोजन एवं इंस्‍टैंट कॉफी (प्रत्‍येक 1%) के दाम घट गए।


    ‘ पेय पदार्थों के विनिर्माण ’ समूह का सूचकांक पिछले महीने के 124.1 अंक ( अनंतिम) से 0.6 प्रतिशत घटकर 123.4 अंक ( अनंतिम) रह गया। ऐसा शीतल पेय ( 2%) के दाम घटने से संभव हुआ। हालांकि , बोतलबंद मिनरल वाटर का दाम 1 प्रतिशत बढ़ गया।


    ‘ तंबाकू उत्‍पादों के विनिर्माण ’ समूह का सूचकांक पिछले महीने के 154.0 अंक ( अनंतिम) से 0.8 प्रतिशत बढ़कर 155.2 अंक ( अनंतिम) हो गया। ऐसा अन्‍य तंबाकू उत्‍पादों के दाम 2 प्रतिशत बढ़ने के कारण हुआ।


    ‘ वस्‍त्र विनिर्माण ’ समूह का सूचकांक पिछले महीने के 117.9 अंक ( अनंतिम) से 0.2 प्रतिशत घटकर 117.7 अंक ( अनंतिम) रह गया।


    अक्‍टूबर , 2019 में थोक मूल्य सूचकांक और महंगाई दर से जुड़ी विस्तृत जानकारी पाने के लिए अंग्रेजी का अनुलग्नक यहां क्लिक करें


    ***


    आर.के.मीणा/आरएनएम/एएम / आरआरएस/वाईबी - 4178


    

    
    (Release ID: 1591601) Visitor Counter : 127
    
    
      Read this release in: English , Urdu