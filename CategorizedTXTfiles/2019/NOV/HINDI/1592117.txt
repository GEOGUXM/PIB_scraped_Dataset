      प्रधानमंत्री कार्यालय

      प्रधानमंत्री श्री नरेंद्र मोदी ने बिल गेट्स से मुलाकात की
      Posted On: 18 NOV 2019 8:35PM by PIB Delhi


      प्रधान मंत्री श्री नरेंद्र मोदी ने आज बिल और मिलिंडा गेट्स फाउंडेशन के सह-अध्‍यक्ष श्री बिल गेट्स के साथ बैठक की। श्री गेट्स तीन दिन की भारत यात्रा पर आए हुए हैं। इससे पहले इन दोनों की मुलाकात सितंबर में न्‍यूयॉर्क में आयोजित संयुक्त राष्ट्र महासभा की बैठक के दौरान हुई थी।


      श्री बिल गेट्स ने स्वास्थ्य , पोषण , स्वच्छता और कृषि पर विशेष ध्यान देते हुए सतत विकास लक्ष्यों (एसडीजी) को प्राप्‍त करने के अपने प्रयासों में , भारत सरकार की मदद करने के लिए अपने फाउंडेशन की प्रतिबद्धता को दोहराया।


      श्री गेट्स ने पोषण को एक प्रमुख केंद्रित क्षेत्र के रूप में प्राथमिकता देने तथा राष्ट्रीय पोषण मिशन के तहत किए जा रहे प्रयासों के लिए प्रधानमंत्री की सराहना की।


      उन्होंने कुछ नए विचार भी प्रस्‍तुत किए जो विशेष रूप से पहुंच सुधारने पर ध्‍यान केंद्रित करते हुए कृषि और प्रणालियों के प्रदर्शन में बढ़ोतरी करने में मदद कर सकते है ताकि गरीब और सीमांत लोगों का उत्‍थान हो सके।


      प्रधान मंत्री ने फाउंडेशन के प्रयासों की सराहना करते हुए इस बात पर प्रकाश डाला कि सरकार किस प्रकार उनके फाउंडेशन की विशेषज्ञता और जवाबदेही को महत्व देती है। उन्होंने सुझाव दिया कि डेटा और साक्ष्य-आधारित विचारशील उपाय और विकसित भागीदारों की सहायता , स्वास्थ्य , पोषण , कृषि और हरित ऊर्जा के क्षेत्रों में कार्य की गति बढ़ाने में मदद कर सकती है। बिल गेट्स के साथ उनकी भारत नेतृत्व की टीम के प्रमुख सदस्य भी इस बैठक में शामिल हुए।


      ***


      आर के मीणा/आरएनएम/एएम/ आईपीएस/सीसी- 4272

    
    
    (Release ID: 1592117) Visitor Counter : 116
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada