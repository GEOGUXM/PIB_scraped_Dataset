      प्रधानमंत्री कार्यालय

      ऑस्‍ट्रेलिया के प्रधानमंत्री के साथ प्रधानमंत्री श्री नरेन्‍द्र मोदी की मुलाकात
      Posted On: 04 NOV 2019 6:08PM by PIB Delhi

     1. प्रधानमंत्री श्री नरेन्‍द्र मोदी ने 4 नवम्‍बर, 2019 को बैंकॉक में आयोजित भारत-आसियान तथा पूर्व एशिया शिखर सम्‍मेलन 2019 से इतर ऑस्‍ट्रेलिया के प्रधानमंत्री श्री स्‍कॉट मॉरिसन से मुलाकात की।
     2. बैठक के दौरान दोनों नेताओं ने द्वीपक्षीय संबंधों की प्रगति का जायजा लिया और इस बात का संज्ञान लिया कि हर स्‍तर पर लगातार होने वाली उच्‍चस्‍तरीय बैठकों और आदान-प्रदान ने संबंधों को सकारात्‍मक गति प्रदान की है। दोनों नेताओं ने भारत-आसियान द्वपक्षीय संबंधों को और मजबूत बनाने की इच्‍छा दोहराई।
     3. दोनों देशों के प्रधानमंत्रियों ने शांति, सुरक्षा, स्‍थिरता और समृद्धि को प्रोत्‍साहन देने के लिए मुक्‍त, खुले, पारदर्शी और समावेशी भारत-प्रशांत क्षेत्र के प्रति अपनी कटिबद्धता दोहराई। दोनों नेताओं ने संज्ञान लिया कि दोनों देशों के रणनीतिक और आर्थिक हित साझा हैं और द्वपक्षीय, क्षेत्रीय तथा बहुपक्षीय आधार पर एक दूसरे के साथ काम करने का अवसर पैदा करते हैं।
     4. रक्षा और सुरक्षा क्षेत्रों में बढ़े सहयोग के मद्देनज़र दोनों पक्षों ने समुद्री क्षेत्र में सहयोग बढ़ाने पर सहमति व्‍यक्‍त की। दोनों नेताओं ने उग्रवाद और आतंकवाद के खतरे पर चर्चा की तथा इस खतरे से निपटने के लिए नजदीकी सहयोग पर बल दिया।
     5. प्रधानमंत्री श्री नरेन्‍द्र मोदी ने ऑस्‍ट्रेलिया के प्रधानमंत्री को दोबारा न्‍योता दिया कि वे जनवरी 2020 में भारत पधारें तथा ‘रायसीना संवाद’ में प्रमुख वक्‍तव्‍य दें। दोनों नेताओं ने उक्‍त यात्रा की सफलता सुनिश्चित करने के लिए पूरी तैयारी की आवश्‍यकता को रेखांकित किया।

    Accelerating friendship with Australia.
    
    Prime Ministers @narendramodi and @ScottMorrisonMP met on the sidelines of the @ASEAN related Summits in Bangkok. pic.twitter.com/JT1BeEFntt

    — PMO India (@PMOIndia) November 4, 2019

    ***


    आर.के.मीणा/आरएनएम/एएम/एकेपी/एसएस – 4000

    
    
    (Release ID: 1590363) Visitor Counter : 143
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada
    
    
    

5.