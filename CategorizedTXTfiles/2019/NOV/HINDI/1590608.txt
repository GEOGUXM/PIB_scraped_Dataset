      रक्षा मंत्रालय

      एयर मार्शल मानवेंद्र सिंह, एवीएसएम, वीआरसी, वीएसएम ने महानिदेशक (निरीक्षण एवं सुरक्षा) का कार्यभार संभाला
      Posted On: 01 NOV 2019 8:28PM by PIB Delhi


    एयर मार्शल मानवेंद्र सिंह, एवीएसएम, वीआरसी, वीएसएम ने दिनांक 1 नवम्बर 2019 को वायुसेना मुख्यालय में महानिदेशक (निरीक्षण एवं सुरक्षा) पद का कार्यभार संभाला । एयर मार्शल ने भारतीय वायुसेना की फ्लाइंग ब्रांच में दिनांक 29 दिसम्बर 1982 को एक हेलिकॉप्टर पायलट के रूप में कमीशन प्राप्त किया था । लगभग सैंतीस साल के उत्कृष्ट कैरियर में एयर ऑफिसर ने अनेक प्रकार के हेलिकॉप्टर एवं प्रशिक्षण विमान उड़ाए हैं । उनके पास विभिन्न चुनौतीपूर्ण क्षेत्रों जैसे सियाचिन, उत्तर पूर्व, उत्तराखंड, पश्चिमी मरूस्थल एवं कांगो लोकतांत्रिक गणतंत्र में 6600 घंटे से भी अधिक का उड़ान अनुभव है । विस्तृत प्रशिक्षण संबंधी अनुभव के साथवह एक सुशिक्षित फ्लाइंग इन्स्ट्रक्टर हैं ।


    अपने कैरियर के दौरान एयर ऑफिसर अनेक प्रकार के महत्वपूर्ण पदों पर तैनात रहे हैं । वह एक ऑपरेशनल हेलिकॉप्टर युनिट के कमांडिंग ऑफिसर रहे हैं और बाद में एक अग्रिम हेलिकॉप्टर अड्डे के स्टेशन कमांडर बन गए । वह एकीकृत रक्षा स्टाफ में एकीकृत रक्षा स्टाफ (संयुक्त ऑपरेशन्स) के उप प्रमुख, वायुसेना की पूर्वी कमान के मुख्यालय में वरिष्ठ ऑफिसर-इंचार्ज (प्रशासन) एवं अनुरक्षण कमान मुख्यालय में सीनियर एयर एवं एडमिनिस्ट्रेशन स्टाफ ऑफिसर थे ।वर्तमान नियुक्तियों से पूर्व वह वायुसेना की दक्षिणी कमान में सीनियर एयर स्टाफ ऑफिसर थे । वह डिफेंस सर्विसेज़ स्टाफ कॉलेज, वेलिंगटन एवं आर्मी वॉर कॉलेज, महू के छात्र रहे हैं ।


    वह राष्ट्रपति द्वारा प्रदान किये जाने वाले अति विशिष्ट सेवा मेडल, वीर चक्र एवं विशिष्ट सेवा मेडल से सम्मानित हुए हैं ।


    वह श्रीमती अम्बिका सिंह से विवाहित हुए हैं एवं उनके दो पुत्र हैं ।


    ***


    आरकेमीणा/आरएनएम/एएम/ एबी

    
    
    (Release ID: 1590608) Visitor Counter : 11
    
    
      Read this release in: English