      प्रधानमंत्री कार्यालय

      राज्‍य सभा के 250 वें सत्र के उपलक्ष्‍य में आयोजित विशेष चर्चा में प्रधानमंत्री का संबोधन
      Posted On: 18 NOV 2019 7:13PM by PIB Delhi


    प्रधानमंत्री श्री नरेन्‍द्र मोदी ने आज संसद के उपरी सदन राज्‍य सभा के 250 वें सत्र के उपलक्ष्‍य में आयोजित विशेष चर्चा में भाग लिया।


    राज्‍य सभा के इस ऐतिहासिक सत्र को संबोधित करते हुए कहा प्रधानमंत्री ने कहा कि राज्‍य सभा ने देश के इतिहास में अहम योगदान दिया है, और बनते हुए इ‍तिहास को भी देखा है। उन्‍होंने कहा कि देश के संविधान निर्माताओं की देश के लिए दो सदनों वाली विधायिका बनाने की सोच ने हमारे लोकतंत्र को समृद्ध बनाया है।


    प्रधानमंत्री ने कहा कि राज्‍य सभा देश की विविधता का प्रतिनिधित्‍व करती और साथ ही देश की संघीय व्‍यवस्‍था का प्रतिबिंब भी है। उन्‍होंने कहा कि राज्‍य सभा कभी भंग नहीं होती और उसकी यह निरंतरता ही इसे सनातन बनाती है। श्री मोदी ने कहा कि राज्‍य सभा कुछ सामार्थ्‍यवान लोगों को बिना चुनाव में हिस्‍सा लिए राष्‍ट्र की सेवा और विकास का अवसर देती है।


    प्रधानमंत्री ने देश देश के संविधान में परिकल्पित सहकारी संघवाद की भावना को मजबूत बनाने में राज्‍य सभा की भूमिका पर प्रकाश डाला। उन्‍होंने कहा कि राज्‍य सभा सदैव राष्ट्र के हित में रही है। इस संदर्भ में, उन्होंने जीएसटी, तीन तलाक और अनुच्छेद 370 से जुड़े महत्वपूर्ण विधेयकों को पारित करने में राज्यसभा की भूमिका का उल्लेख किया।


    प्रधानमंत्री ने राज्‍य सभा के महत्‍व पर पूर्व प्रधानमंत्री श्री अटल बिहारी वाजपेयी के कथन को याद करते हुए कहा कि राज्‍य सभा को राष्‍ट्र की प्रगति के लिए एक जीवंत सहयोगी सदन बने रहना चाहिए। उन्‍होंने इस अवसर पर राज्‍य सभा के सदस्‍य के रूप में राष्‍ट्र की प्रगति और विकास में डा . भीमराव अम्‍बेडकर के योगदान को याद किया। उन्‍होंने संसदीय पंरपंराओं का अनुसरण करने तथा बिना किसी व्‍यवधान के अपने विचार सदन में रखने वाले सदस्‍यों के नीति व्‍यवहार की सराहना की। प्रधानमंत्री ने कहा कि इससे बहुत कुछ सीखा जा सकता है।


    लोकतंत्र के प्रभावी कामकाज के लिए राज्यसभा को महत्वपूर्ण बताते हुए प्रधानमंत्री ने कहा कि ऊपरी सदन द्वारा संतुलन बनाए रखने की व्‍यवस्‍था का दुरुपयोग व्‍यवधान और रूकावट पैदा करने के लिए नहीं होना चाहिए।


    ****


    
    आरकेमीणा/आरएनएम/एएम/एमएस-4274

    
    
    (Release ID: 1592138) Visitor Counter : 131
    
    
      Read this release in: English , Urdu , Marathi , Bengali , Punjabi , Gujarati , Tamil , Kannada