      रक्षा मंत्रालय

      भारत-फ्रांस संयुक्त प्रशिक्षण अभ्यास शक्ति 2019 का समापन समारोह
      Posted On: 13 NOV 2019 6:40PM by PIB Delhi


    भारतीय और फ्रांसीसी सेना के बीच संयुक्त सैन्य अभ्यास ' शक्ति -2019' का समापन समारोह 13 नवंबर , 2019 को महाजन फील्ड फायरिंग रेंज में संपन्‍न हुआ। इस अभ्यास का उद्देश्य एक दूसरे के साथ काम करने की क्षमता हासिल करना , परिचालन प्रक्रियाओं से एक-दूसरे को परिचित कराना , युद्ध की स्थिति में कामकाज को समझना था। यह पाया गया कि दोनों सेनाएं इस उद्देश्य को प्राप्त करने में सफल रहीं।


    युद्धाभ्‍यास दो चरणों में कराया गया। पहले चरण में युद्ध की स्थिति और उससे निपटने का सामरिक प्रशिक्षण सफलतापूर्वक पूरा किया गया। दोनों सेनाओं द्वारा पहले चरण में प्राप्त प्रशिक्षण का दूसरे चरण में अभ्यास कराया गया जिसे सत्यापन चरण कहा गया। दोनों सेनाओं ने संयुक्त रूप से सत्यापन अभ्यास में भाग लिया जिसमें अवलोकन पोस्‍ट , तलाशी अभियान और हेलीकाप्टर की मदद से घायलों को निकालने का अभ्‍यास कराया गया। इस अभ्‍यास में सेना में हाल ही में शामिल रुद्र हेलीकॉप्टर और स्वदेश निर्मित ध्रुव हेलीकॉप्टर को भी शामिल किया गया।


    समापन समारोह का आयोजन उत्कृष्ट सैनिकों को सम्मानित करने और उनकी सांस्कृतिक एवं युद्ध संबंधी विरासत का प्रदर्शन करने के एक महत्‍वपूर्ण अवसर के रूप में किया गया। दोनों सेनाओं ने अंतरराष्ट्रीय वातावरण में आतंकवाद के खिलाफ अभियानों के संदर्भ में अपने अनुभव साझा किए।


    आर.के.मीणा/आरएनएम/एएम/एके/एसके-4175


    

    
    (Release ID: 1591595) Visitor Counter : 82
    
    
      Read this release in: English