      आयुष

      कर्नाटक के मैसूरु में हृदय की देखभाल के लिए योग पर दो दिवसीय अंतरराष्ट्रीय सम्मेलन का आयोजन होगा
      Posted On: 13 NOV 2019 7:05PM by PIB Delhi


      आयुष मंत्रालय 15 से 16 नवंबर 2019 के दौरान कर्नाटक के मैसूरु में योग पर एक अंतर्राष्ट्रीय सम्मेलन का आयोजन करने जा रहा है। केंद्रीय आयुष एवं रक्षा राज्य मंत्री (स्वतंत्र प्रभार) श्रीपाद येसो नाइक की उपस्थिति में कर्नाटक के मुख्यमंत्री श्री बी. एस. येदियुरप्पा 15 नवंबर 2019 को इस दो दिवसीय सम्मेलन का उद्घाटन करेंगे। सम्मेलन का विषय ' योग फॉर हार्ट केयर ' यानी हृदय की देखभाल के लिए योग है। दस तकनीकी सत्रों में आयोजित इस सम्मेलन में भाग लेने के लिए 700 से अधिक राष्ट्रीय एवं अंतर्राष्ट्रीय प्रतिनिधियों के आने की उम्मीद है जिसमें पचास विशेषज्ञ शामिल होंगे। कर्नाटक के राज्यपाल श्री वजुभाई वाला सम्मेलन के समापन समारोह में मुख्य अतिथि होंगे।


      सम्मेलन के पहले दिन हृदय की देखभाल के लिए योग : उभरती प्रवृत्ति एवं अनुसंधान , निवारक हृदय चिकित्‍सा विज्ञान में योग की भूमिका , उच्‍च रक्‍तचाप के प्रबंधन में योग की भूमिका और कोरोनरी धमनी रोग को दूर करने के लिए योग जैसे विषयों पर तकनीकी सत्र आयोजित किए जाएंगे।


      सम्मेलन के दूसरे दिन शरीर विज्ञान और एकीकृत हृदय चिकित्‍सा विज्ञान , कार्डियोवैस्‍कुलर स्वास्थ्य के लिए योग पर तकनीकी सत्र आयोजित किए जाएंगे। खेल के तौर पर योगासन को बढ़ावा देने की आवश्‍यकता पर एक संगोष्ठी और दिल की देखभाल के लिए योग : उभरती प्रवृत्ति एवं अनुसंधान पर एक प्रस्‍तुति भी आयोजित की जाएगी।


      सम्‍मेलन -पूर्व कार्यक्रमों में योग वॉक , सामूहिक योग प्रदर्शन , सीएमई कार्यक्रम आदि आयोजित करने की भी योजना है ताकि स्‍वास्‍थ्‍य पर योग के लाभ एवं स्‍वस्‍थ जीवन शैली को बढ़ावा दिया जा सके।


      संयुक्त राष्ट्र महासभा ने अपने 69 वें अधिवेशन में सर्वसम्‍मति से 21 जून को अंतर्राष्ट्रीय योग दिवस के रूप में मनाने का निर्णय लिया था और यह सम्‍मेलन उसी श्रृंखला का पांचवां आयोजन है। वर्ष 2014 में संयुक्त राष्ट्र द्वारा अंतर्राष्ट्रीय योग दिवस की घोषणा किए जाने के बाद दुनिया भर में योग के प्रति अंतर्राष्ट्रीय समुदायों में काफी रुचि देखी गई है। पिछले चार वर्षों के दौरान आयुष मंत्रालय द्वारा आयोजित अंतर्राष्ट्रीय योग सम्मेलनों में भारतीय एवं विदेशी प्रतिनिधियों की बड़ी तादाद में भागीदारी से इसकी जबरदस्त सफलता दिखती है।


      आयुष मंत्रालय जिन देशों में भारतीय मिशन जैसे समझौता ज्ञापन , अकादमिक अध्यक्ष , सूचना प्रकोष्ठ , आदि से जुड़ा है उनसे अपने अधिकार क्षेत्र के तहत देश / देशों के दो प्रमुख योग विशेषज्ञों को नामित करने का अनुरोध किया गया है जो योग के विभिन्न आयामों को समझाने में सम‍र्थ बनाने के लिए इस सम्मेलन में भाग लेंगे ताकि उन्हें अपने देशों में उसके प्रचार में मदद मिल सके।


      ***


      आरके मीणा /एएम/एसकेसी


    

    
    (Release ID: 1591824) Visitor Counter : 11
    
    
      Read this release in: English , Urdu