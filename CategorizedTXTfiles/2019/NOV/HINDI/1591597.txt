      वाणिज्‍य एवं उद्योग मंत्रालय

      एमएमटीसी को निर्यात से अर्जित राजस्‍व में 384 प्रतिशत का इजाफा
      Posted On: 14 NOV 2019 3:07PM by PIB Delhi


    मेटल्‍स एंड मिनरल्‍स ट्रेडिंग कॉरपोरेशन ऑफ इंडिया (एमएमटीसी) ने 30 सितम्‍बर , 2019 को समाप्‍त छमाही के लिए अपने वित्‍तीय परिणामों की घोषणा कर दी है। कंपनी ने इस दौरान अपने परिचालन से 13176 करोड़ रुपये का राजस्‍व अर्जित किया है , जो पिछले वित्‍त वर्ष की समान अवधि में अर्जित 12511 करोड़ रुपये के परिचालन राजस्‍व से 5 प्रतिशत अधिक है।


    एमएमटीसी ने इस दौरान 43.28 करोड़ रुपये का शुद्ध मुनाफा कमाया है , जो पिछले वित्‍त वर्ष की समान अवधि में अर्जित 41.62 करोड़ रुपये के शुद्ध लाभ से 4 प्रतिशत ज्‍यादा है।


    कंपनी को इस दौरान निर्यात से 862 करोड़ रुपये का राजस्‍व अर्जित हुआ है। यह राशि पिछले वर्ष की समान अवधि में अर्जित 178 करोड़ रुपये के निर्यात राजस्‍व से 384 प्रतिशत अधिक है।


    कंपनी ने इस दौरान आयात से 10756 करोड़ रुपये का राजस्‍व अर्जित किया है , जो पिछले वित्‍त वर्ष की समान अवधि में अर्जित 8619 करोड़ रुपये के आयात राजस्‍व से 25 प्रतिशत ज्‍यादा है।


    एमएमटीसी की अन्‍य आमदनी पिछले वर्ष की समान अवधि में अर्जित 10 करोड़ रुपये से 105 प्रतिशत बढ़कर 21 करोड़ रुपये के स्‍तर पर पहुंच गई।


    वैश्विक बाजार का परिदृश्‍य प्रतिकूल होने के बावजूद एमएमटीसी ने ये उपलब्धियां हासिल की हैं। इसी तरह ऊपरी खर्चों के साथ-साथ अन्‍य लागतों में समग्र रूप से कमी होने से भी एमएमटीसी के लिए ये उपलब्धियां हासिल करना संभव हो पाया है।


    ***


    आर.के.मीणा/आरएनएम/एएम /आरआरएस/वाईबी - 4185


    

    
    (Release ID: 1591597) Visitor Counter : 74
    
    
      Read this release in: English , Urdu