      सूचना और प्रसारण मंत्रालय

      50वें भारतीय अंतर्राष्ट्रीय फिल्म महोत्सव की शुरूआत में इतालवी फिल्म ‘डिस्पाइट दी फॉग’ दिखाई जाएगी
      Posted On: 06 NOV 2019 6:19PM by PIB Delhi


    50वें भारतीय अंतर्राष्ट्रीय फिल्म महोत्सव दर्शकों को अपने जादू में बांधने के लिए तैयार है। इसकी शुरूआत में इतालवी फिल्म ‘ डिस्पाइट दी फॉग ’ (कुहासे के बावजूद) दिखाई जाएगी। इसका निर्देशन यूरोप के सर्वाधिक सम्मानित फिल्मकार गोरान पास्कलयेविच हैं।


    यह फिल्म रोम के एक छोटे से शहर में स्थित एक रेस्त्रां मालिक पाओलो की कहानी है। एक दिन वह शाम को बरसात में काम से घर लौटता है, तो रास्ते में उसे एक बच्चा दिखाई देता है। वह बच्चा एक बस-स्टॉप पर ठंड से ठिठुरता एक कोने में दुबका हुआ था। पाओलो उसे घर ले जाने का फैसला करता है। उस बच्चे का नाम मोहम्मद है और वह एक शरणार्थी है। रबड़ की नाव से इटली तक आने के दौरान उसके माता-पिता खो जाते हैं। उस लड़के को देखकर पाओलो की पत्नी वलेरिया परेशान हो जाती है, लेकिन रात तक उसे रोकने पर राजी हो जाती है। बाद में उसका मन बदल जाता है और वह दूसरों की राय की परवाह किये बिना मोहम्मद को अपने यहां रखने का फैसला कर लेती है।


    उल्लेखनीय है कि 50वें भारतीय अंतर्राष्ट्रीय फिल्म महोत्सव, 2019 में 76 देशों की 200 से अधिक बेहतरीन फिल्में, भारतीय पैनोरमा वर्ग में 26 फीचर फिल्में और गैर-फीचर फिल्में दिखाई जायेंगी। उम्मीद की जाती है कि महोत्सव में 10,000 से अधिक लोग और फिल्मों के शौकीन हिस्सा लेंगे।


    ***


    आर.के.मीणा/आरएनएम/एकेपी/सीएस-4048


    

    
    (Release ID: 1590669) Visitor Counter : 193
    
    
      Read this release in: Marathi , Bengali , English , Urdu