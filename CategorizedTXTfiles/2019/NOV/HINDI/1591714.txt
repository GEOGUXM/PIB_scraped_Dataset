      प्रधानमंत्री कार्यालय

      ब्रिक्‍स व्‍यापार परिषद् ने अगली शिखर बैठक तक 500 अरब डॉलर के आपसी व्‍यापार का लक्ष्‍य हासिल करने की रूपरेखा तय की : प्रधानमंत्री
      
      प्रधानमंत्री की ब्रिक्‍स देशों और नव विकास बैंक-एनडीबी से आपदा रोधी अवसंरचना पहल में जुड़ने की अपील
      
      व्‍यापार परिषद् और न्‍यू डेवलपमेंट बैंक के साथ ब्रिक्‍स नेताओं की बैठक में हिस्‍सा लिया

      Posted On: 14 NOV 2019 10:23PM by PIB Delhi

    प्रधानमत्री श्री नरेन्‍द्र मोदी ने ब्रिक्‍स व्‍यापार परिषद् और नव विकास बैंक-एनडीबी के साथ ब्रिक्‍स नेताओं की बैठक में हिस्‍सा लिया।


    प्रधानमंत्री ने इस अवसर पर कहा कि ब्रिक्‍स व्‍यापार परिषद् ने अगले शिखर सम्‍मेलन तक ब्रिक्‍स के सदस्‍य देशों के बीच 500 अरब डॉलर के आपसी व्‍यापार का लक्ष्‍य हासिल करने की रूपरेखा तय की है। उन्‍होंने कहा कि सदस्‍य देशों के बीच आर्थिक पूरकताओं की पहचान इस प्रयास में महत्‍वपूर्ण होगी। उन्‍होंने कहा कि नव विकास बैंक और ब्रिक्‍स व्‍यापार परिषद् के बीच साझेदारी समझौता दोनों ही संगठनों के लिए लाभदायक रहेगा।


    श्री मोदी ने ब्रिक्‍स देशों और नव विकास बैंक से प्राकृतिक आपदाओं को झेलने में सक्षम अवसंरचनाओं के निर्माण की वैश्विक पहल में साथ आने की अपील की। इसके साथ ही उन्‍होंने भारत में नव विकास बैंक की क्षेत्रीय शाखा खोले जाने का काम जल्‍दी पूरा करने का भी अनुरोध किया ताकि प्राथमिकता वाले क्षेत्रों में परियोजनाओं को बढ़ावा मिल सके।


    प्रधानमंत्री ने कहा , ‘‘ मैं यह कहते हुए अपनी बात समाप्त करता हूं कि ब्रिक्स आर्थिक सहयोग को मजबूत करने का हमारा सपना परिषद् और नव विकास बैंक के पूरे सहयोग से ही साकार हो सकता है। ’


    ***


    आरकेमीणा/आरएनएम/एएम/एमएस-4202

    
    
    (Release ID: 1591714) Visitor Counter : 148
    
    
      Read this release in: Assamese , Tamil , English , Marathi , Bengali , Punjabi , Gujarati , Kannada , Malayalam