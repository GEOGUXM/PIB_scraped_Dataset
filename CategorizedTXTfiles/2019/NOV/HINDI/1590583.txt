      संस्‍कृति मंत्रालय

      केंद्रीय संस्कृति मंत्री श्री प्रह्लाद सिंह पटेल ने सुल्तानपुर लोधी में श्री बेर साहिब गुरुद्वारा में गुरु नानक देवजी के 550वें प्रकाश पर्व में भाग लिया
      
      संस्कृति मंत्रालय द्वारा देशभर में श्री गुरु नानक देव जी पर आधारित प्रदर्शनियों के माध्‍यम से उनके उपदेशों को फैलाया गया
      Posted On: 05 NOV 2019 6:47PM by PIB Delhi


      केंद्रीय संस्कृति और पर्यटन राज्य मंत्री (स्‍वतंत्र प्रभार) , श्री प्रह्लाद सिंह पटेल ने आज पवित्र नगर सुल्तानपुर लोधी में श्री बेर साहिब गुरुद्वारा में श्रद्धा-सुमन अर्पित किए , जहाँ श्री गुरु नानक देव जी कई वर्षों तक रहे और उन्हें ज्ञान की प्राप्ति हुई।


      श्री प्रह्लाद सिंह पटेल श्री गुरु नानक देव जी के 550वें प्रकाशोत्सव (जन्मदिन समारोह) में भाग लेने के लिए पंजाब के कपूरथला जिले के सुल्तानपुर लोधी में थे। उन्होंने कहा कि वह इतने महत्वपूर्ण पवित्र स्थान पर उपस्थित होकर प्रसन्न हैं और लोगों से अपील की कि वे महान गुरु के प्रति अपने सम्मान का भुगतान करने के लिए सुल्तानपुर लोधी आएं।


      ऐतिहासिक गुरुद्वारा में श्रद्धा-सुमन अर्पित करने के बाद , श्री पटेल ने स्थानीय रेलवे स्टेशन का दौरा किया , जहाँ केंद्रीय संस्कृति मंत्रालय ने एक फोटो प्रदर्शनी लगाई है और एक लघु फिल्म भी प्रदर्शित की जा रही है , जिसमें श्री गुरु नानक देव जी के जीवन और शिक्षाओं का वर्णन किया गया है। उन्होंने अन्य गणमान्य लोगों के साथ फिल्म देखी।


      श्री प्रह्लाद पटेल ने कहा कि केंद्रीय संस्कृति मंत्रालय ने अपनी शिक्षाओं का प्रसार करने के लिए देशभर में 100 स्थानों पर श्री गुरु नानक देव जी पर प्रदर्शनियां लगाईं हैं। पूर्व सांसद श्री प्रेम सिंह चंदूमाजरा और इंदिरा गांधी राष्ट्रीय कला केंद्र (आईजीएनसीए ) के सदस्य सचिव श्री सचिदानंद जोशी भी उनकी यात्रा के दौरान उपस्थित थे।


      ***************


      आरकेमीणा /आरएनएम/ एएम/एसकेएस/एसके – 4034


    

    
    (Release ID: 1590583) Visitor Counter : 158
    
    
      Read this release in: English