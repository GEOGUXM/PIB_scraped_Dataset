      नागरिक उड्डयन मंत्रालय

      उड़ान 4.0 के तहत छत्‍तीसगढ़ में बिलासपुर और अम्बिकापुर हवाई अड्डों को जोड़ने वाले प्राथमिक हवाई मार्गों का प्रस्‍ताव दिया जाएगा
      Posted On: 20 NOV 2019 6:09PM by PIB Delhi


    केंद्रीय नागरिक उड्डयन राज्‍य मंत्री श्री हरदीप एस पुरी (स्‍वतंत्र प्रभार) ने उड़ान की एक समीक्षा बैठक में छत्‍तीसगढ़ में बिलासपुर और अम्बिकापुर के लिए हवाई सेवा की मांग पर विचार-विमर्श किया। उन्‍होंने कहा कि मंत्रालय इन दोनों हवाई अड्डों को हवाई सेवा से जोड़ने के लिए प्रतिबद्ध है। उड़ान 4.0 इन हवाई अड्डों को जोड़ने पर विशेष ध्‍यान देगा।


    उड़ान योजना राज्‍य के उन क्षेत्रों पर विशेष ध्‍यान देती है जो हवाई सेवा से जुड़े हुए नहीं हैं। नागरिक उड्डयन मंत्रालय जिन राज्‍यों पर विशेष ध्‍यान दे रहा है , छत्‍तीसगढ़ उनमें से एक है। मंत्रालय उड़ान 4.0 के तहत जल्‍द ही निविदा प्रक्रिया शुरू करेगा। इसके तहत छत्‍तीसगढ़ के प्राथमिक हवाई मार्गों के लिए निविदाएं आमंत्रित की जाएंगी।


    बिलासपुर को प्राथमिकता वाले हवाई अड्डे के रूप में पहचान की गई है। उड़ान के तहत निविदा के लिए बिलासपुर को शामिल किया गया है। हवाई सेवा प्रदाता कंपनियों ने बिलासपुर के लिए विशेष रूचि दिखाई है।


    सांस्‍कृतिक और वाणिज्यिक रूप से बिलासपुर का देश में महत्‍वपूर्ण स्‍थान है। क्षेत्र अपनी विशिष्‍टताओं के लिए प्रसिद्ध है , जैसे दूबराज चावल और कोसा रेशम उद्योग। बिलासपुर को हवाई सेवा से जोड़ने पर क्षेत्र के लोगों की आकांक्षाएं पूरी होंगी।


    आर.के.मीणा/आरएनएम/एएम/जेके/एसके– 4303

    
    
    (Release ID: 1592636) Visitor Counter : 72
    
    
      Read this release in: English , Urdu