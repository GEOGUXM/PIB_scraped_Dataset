      रक्षा मंत्रालय

      ले. जन. अनूप बनर्जी ने सशस्त्र बल चिकित्सा सेवा के महानिदेशक का पदभार संभाला
      Posted On: 01 NOV 2019 5:06PM by PIB Delhi


    ले. जन. अनूप बनर्जी ने आज नई दिल्ली में सशस्त्र बल चिकित्सा सेवा (एएफएमएस) के महानिदेशक का पदभार संभाल लिया। उन्होंने प्रतिष्ठित आर्म्ड फोर्सेज मेडिकल कॉलेज, पुणे से पढ़ाई की है। उन्होंने एएफएमएस में विभिन्न पदों पर काम किया है, जिनमें अन्य महत्वपूर्ण पदों सहित एमएचसीटीसी, पुणे और सेना अस्पताल आर एंड आर में मेडिसिन और हृदय रोग विभाग के प्रमुख का पद शामिल है।


    ले. जन. अनूप बनर्जी को 1986 में अपनी शानदार सेवा के लिए सेना पदक प्रदान किया गया था। उन्हें 27 जनवरी, 2019 को राष्ट्रपति का मानद सर्जन बनाया गया था। एएफएमएस के महानिदेशक का पद संभालने के पूर्व वे डीजीएमएस (सेना) के पद पर कार्यरत थे।


    ***


    आरकेमीणा/आरएनएम/एएम/एकेपी/सीएस-3942


    

    
    (Release ID: 1590004) Visitor Counter : 107
    
    
      Read this release in: English , Urdu