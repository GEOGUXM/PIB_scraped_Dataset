      उप राष्ट्रपति सचिवालय

      उपराष्‍ट्रपति ने मिलाद-उन-नबी के अवसर पर बधाई दी
      Posted On: 09 NOV 2019 7:54PM by PIB Delhi


    उपराष्‍ट्रपति श्री एम वेंकैया नायडू ने मिलाद – उन – नबी के अवसर पर देशवासियों को बधाई दी है।


    श्री नायडू ने अपने संदेश में कहा " मैं पैगंबर मोहम्मद के जन्‍म दिवस के उपलक्ष्य में मनाए जाने वाले मिलाद-उन-नबी के शुभ अवसर पर देश वासियों को हार्दिक बधाई और शुभकामनाएं देता हूं , यह दिन हजारों मस्जिदों में नमाज अदा करने के साथ मनाया जाता है। घरों और प्रार्थना स्थलों को रोशनी से सजाया जाता है और लोग सामूहिक भोज में हिस्सा लेते हैं जिन्हें गरीबों और जरूरतमंदों के साथ बांटा जाता है।


    उपराष्‍ट्रपति ने कहा ‘ पैगंबर मोहम्मद ने प्रेम , शांति , करुणा , भाईचारे और सहानुभूति का संदेश दिया था। उन्होंने मानवता को धार्मिकता और सदाचार का मार्ग दिखाया। मुझे आशा है कि पैगंबर के जीवन से जुड़ा यह उत्सव उदारता और दान-पुण्‍य की भावना को बढ़ाएगा और लोगों को एक-दूसरे के करीब लाएगा ’ ।


    ‘ मैं कामना करता हूं कि पैगम्‍बर मोहम्‍मद का शाश्वत संदेश शांतिपूर्ण और सौहार्दपूर्ण समाज के निर्माण में हमारा मार्गदर्शन करता रहे ’ ।


    ****


    
    आरकेमीणा/आरएनएम/एएम/एमएस – 4105

    
    
    (Release ID: 1591169) Visitor Counter : 67
    
    
      Read this release in: Urdu , English