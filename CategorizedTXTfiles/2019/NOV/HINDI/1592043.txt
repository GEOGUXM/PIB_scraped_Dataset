      रेल मंत्रालय

      भारतीय रेल ने मुम्‍बई से अहमदाबाद तक विशेष पर्यटन पैकेज ‘हेरिटेज वीक’ की शुरूआत की
      Posted On: 18 NOV 2019 5:11PM by PIB Delhi


    19 से 25 नवम्‍बर, 2019 तक आयोजित होने वाले विश्‍व धरोहर सप्‍ताह-2019 के मद्देनजर भारतीय रेल खान-पान एवं पर्यटन निगम लिमिटेड (आईआरसीटीसी) मुम्‍बई से एक विशेष पर्यटन पैकेज ‘हेरिटेज वीक’ की शुरूआत कर रहा है। यह आयोजन 22 से 25 नवम्‍बर, 2019 तक होगा। इस यात्रा को आईआरसीटीसी, पश्चिम ज़ोन कार्यालय, मुम्‍बई संचालित कर रहा है। इस पैकेज की अनोखी विशेषता यह है कि इसमें गुजरात की धरोहर तथा संस्‍कृति का परिचय मिलेगा।


    इस यात्रा में यूनेस्‍को विश्‍व धरोहर स्‍थल ‘रानी की वाव’ और प्रसिद्ध ‘मोधेरा सूर्य मंदिर’ शामिल हैं। अहमदाबाद शहर के आसपास स्थित स्‍थानों को भी इस यात्रा में रखा गया है। यात्रा के दूसरे दिन, यानी 23 नवम्‍बर 2019 को पर्यटकों को प्रसिद्ध यूनेस्‍को विश्‍व धरोहर स्‍थल चंपानेर- पावागढ़ पुरातत्‍व पार्क भी ले जाया जायेगा। इस यात्रा का महत्‍वपूर्ण आकर्षक पक्ष यह है कि पर्यटकों के समूह को विश्‍व के सबसे विशाल स्‍मारक ‘स्‍टेचू ऑफ यूनिटी’ का पर्यटन भी कराया जायेगा। पैकेज का विवरण आईआरसीटीसी की वेबसाइट www.irctctourism.com पर उपलब्‍ध है। अधिक जानकारी के लिए यात्री 8287931654/ 022-22644378 / 22632485 नम्‍बरों पर संपर्क कर सकते हैं।


    **


    आर.के.मीणा/आरएनएम/एएम/एकेपी/ एस एस-42 65


    

    
    (Release ID: 1592043) Visitor Counter : 177
    
    
      Read this release in: English , Urdu , Marathi , Gujarati