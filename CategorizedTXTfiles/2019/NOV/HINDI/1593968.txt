      संचार एवं सूचना प्रौद्योगिकी मंत्रालय

      डाक अदालत
      Posted On: 27 NOV 2019 4:47PM by PIB Delhi


    डाक सेवाएं देश के सामाजिक-आर्थिक जीवन का अभिन्‍न हिस्‍सा बन चुकी हैं और यह लगभग सभी नागरिकों के जीवन से जुड़ी हुई हैं। डाक विभाग की उपभोक्‍ताओं को पूरी संतुष्टि वाली सेवाएं प्रदान करने की कोशिशों के बावजूद कभी-कभी डाक सेवाओं में कमियां रह जाती हैं जिसकी विभाग को शिकायतें मिलती रहती हैं। डाक विभाग इन शिकायतों को प्रभावी तरीके से निपटाने के लिए समय-समय पर डाक अदालत का आयोजन करता है जहां विभाग के अधिकारी असंतुष्‍ट ग्राहकों से मिलते हैं और उनकी शिकायतों से जुड़े विवरण मांग कर जितना जल्‍द हो सके उसे ठीक करने की कोशिश करते हैं।


    डाकघर , मुंबई दक्षिण संभाग , मुंबई- 400001 के वरिष्‍ठ अधीक्षक 10-12-2019 को सुबह 11 बजे अपने दफ्तर , पांचवीं मंजिल , न्‍यू एनेक्‍स बिल्डिंग , मुंबई जीपीओ , मुंबई-400001 में डाक अदालत का आयोजन करेंगे।


    डाक अदालत में मुंबई दक्षिण संभाग से जुड़ी डाक सेवाओं की उन शिकायतों पर विचार किया जायेगा जिनका निवारण 6 हफ्ते में नहीं किया जा सका है। मुंबई दक्षिण संभाग के तहत आने वाले डाकघरों की सेवाओं से संबंधित सभी शिकायतों पर लोक अदालत में विचार किया जायेगा। शिकायत में मनीऑर्डर/बचत बैंक खाता/प्रमाण पत्र के पूर्ण विवरण के साथ उन अधिकारियों के नाम और पद का विवरण देना होगा जिनके समक्ष पहली बार शिकायत दर्ज कराई गई थी।


    इच्‍छुक उपभोक्‍ता श्री रूपेश सोनावले को डाक सेवा से संबंधित अपनी शिकायत की प्रतिलिपि वरिष्‍ठ अधीक्षक (डाकघर) , मुंबई दक्षिण संभाग , पांचवीं मंजिल , न्‍यू एनेक्‍स बिल्डिंग , मुंबई जीपीओ , मुंबई-400001 पर 27-11-2019 या उससे पहले भेज सकते हैं।


    वरिष्‍ठ अधीक्षक डाकघर


    मुंबई दक्षिण संभाग


    मुंबई-400001


    आरकेमीणा/आरएनएम/एएम/एके/सीसी– 4460


    

    
    (Release ID: 1593968) Visitor Counter : 114
    
    
      Read this release in: English , Marathi