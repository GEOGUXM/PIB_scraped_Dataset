      भारी उद्योग एवं लोक उद्यम मंत्रालय

      अर्जुन राम मेघवाल ने प्रकाश व्यवस्था पर अंतर्राष्ट्रीय संगोष्ठी का उद्घाटन किया
      Posted On: 14 NOV 2019 3:27PM by PIB Delhi


    भारी उद्योग और लोक उद्यम तथा संसदीय कार्य राज्य मंत्री अर्जुन राम मेघवाल ने गुरुग्राम में मानेसर स्थित इंटरनेशनल सेन्टर फॉर ऑटोमोटिव टेक्नोलॉजी (आईसीएटी) में आज प्रकाश व्यवस्था पर अंतर्राष्ट्रीय संगोष्ठी (आईएसओएल) का उद्घाटन किया।


    संगोष्ठी में श्री मेघवाल ने चौथी औद्योगिक क्रांति के तीन स्‍तम्‍भों : आर्टिफिशल इंटेलिजेन्स, रोबोटिक्स और 3-डी प्रिंटिंग टेक्नोलॉजी पर मेक इन इंडिया पहल को बढ़ावा देने की आवश्‍यकता दोहराई। श्री मेघवाल ने ऊर्जा की बचत और देश भर में प्रकाश व्‍यवस्‍था में सुधार लाने के लिए एलईडी टेक्‍नोलॉजी का दायरा बढ़ाने का सुझाव दिया।


    श्री मेघवाल ने मोटर वाहन क्षेत्र में परीक्षण, अनुसंधान और विकास के लिए विश्व स्तर के केंद्र के रूप में उभरने के लिए आईसीएटी को बधाई दी और 850 सीटों वाले नवनिर्मित ऑटिटोरियम और एक्सपो सुविधाएं उपलब्ध कराने के लिए उसकी सराहना की। उन्होंने बातचीत के एक सत्र में भी भाग लिया जिसमें उन्होंने सड़क सुरक्षा में प्रकाश व्यवस्था के महत्व के बारे में विस्तार से बताया।


    आईसीएटी के निदेशक दिनेश त्यागी ने मोटर वाहनों में प्रकाश व्यवस्था के लिए परीक्षण और अनुसंधान और विकास के क्षेत्र में आईसीएटी की तरक्की में नए प्रौद्योगिकी विकास की जानकारी दी। उन्होंने प्रकाश टेक्नोलॉजी के भविष्य की भी चर्चा की और बताया कि परिवर्तनकाल के दौरान किस प्रकार आईसीएटी मूल उपकरण निर्माताओं (ओईएम) और प्रकाश व्यवस्था करने वाले आपूर्तिकर्ताओं की सहायता करेगा।


    आईएसओएल 2019 प्रदर्शनी में मोटर वाहन कलपुर्जो के 30 से अधिक स्टॉल लगाए गए हैं जिनमें प्रकाश व्यवस्था से जुड़े उपकरणों पर विशेष ध्यान दिया गया है। साथ ही 14 ओईएम के 14 से अधिक नए मॉडलों के वाहन प्रदर्शित किए गए हैं।


    आईएसओएल 2019 के दौरान इंटेलिजेंट लाइटिंग : द रोड अहैड एंड रोड सेफ्टी इन डार्क आर्स : असिसटिंग एंड अलार्मिंग टेक्नोलॉजीस विषय पर चर्चा का आयोजन किया गया। नवोन्मेष और उत्कृष्टता के लिए अनेक पुरस्कार विस्तृत किए गए। आईएसओएल – 2019 में 800 से अधिक प्रतिनिधि भाग ले रहे हैं।


    प्रकाश व्यवस्था पर अंतर्राष्ट्रीय संगोष्ठी ( आईएसओएल ) 2009 से आगे बढ़ते हुए एक वैश्विक कार्यक्रम में बदल चुकी है। आईसीएटी प्रकाश अनुसंधान और परीक्षण के क्षेत्र से 2006 से जुड़ा हुआ है। इस प्रतिबद्धता को अधिक ऊंचाईयों तक ले जाते हुए आईएसओएल – 2019 का उद्देश्य ज्ञान बांटने वाला मंच बनाना है ताकि जानकारी का आदान-प्रदान सुनिश्चित किया जा सके।


    इस अवसर पर प्रमुख ऑटो कंपनियों के अनेक प्रतिनिधि मौजूद थे।


    ***


    आर.के.मीणा/आरएनएम/केपी / डीए -4188

    
    
    (Release ID: 1591607) Visitor Counter : 140
    
    
      Read this release in: English , Urdu , Bengali