      रक्षा मंत्रालय

      रक्षा मंत्री श्री राजनाथ सिंह आज रात रूस रवाना होंगे
      
      वे सेना और सैन्‍य तकनीकी सहयोग पर 19वें भारत-रूस अंतर-सरकारी आयोग की सह अध्‍यक्षता करेंगे

      Posted On: 04 NOV 2019 4:14PM by PIB Delhi

    रक्षा मंत्री श्री राजनाथ सिंह पांच से सात नवम्‍बर, 2019 को रूसी संघ का दौरा करेंगे। वे आज रात रूस रवाना होंगे। वहां वे सेना और सैन्‍य तकनीकी सहयोग पर 19वें भारत-रूस अंतर-सरकारी आयोग की सह अध्‍यक्षता करेंगे।


    अपनी यात्रा के दौरान रक्षा मंत्री रूस के रक्षा मंत्री जनरल सर्गेई शो‍इगू के साथ दोनों देशों की सेनाओं के बीच सहयोग और रक्षा औद्योगिक सहयोग जैसे क्षेत्रों पर गहन चर्चा करेंगे।


    श्री राजनाथ सिंह रूस के उद्योग एवं व्‍यापार मंत्री श्री डेनिस मानतूरोव के साथ ‘भारत-रूस रक्षा उद्योग सहयोग सम्‍मेलन’ का उद्घाटन करेंगे। इस सम्‍मेलन में भारत और रूस के बीच रक्षा औद्योगिक सहयोग बढ़ाने, प्रौद्योगिकी अंतरण तथा ‘मेक इन इंडिया’ कार्यक्रम के तहत भारत के रक्षा उद्योगों में निवेश करने पर चर्चा की जायेगी।


    इसके बाद श्री राजनाथ सिंह सेंट पीटर्सबर्ग जायेंगे और वहां दूसरे महायुद्ध के दौरान शहीद होने वाले सैनिकों और नागरिकों के सम्‍मान में बने पिस्‍कारेवस्‍की मेमोरियल सीमेट्री में पुष्‍पांजलि अर्पित करेंगे। रक्षा मंत्री सेंट पीटर्सबर्ग और आस-पास मौजूद रूसी रक्षा उत्‍पादन इकाईयों का दौरा करेंगे।


    ***


    आर.के.मीणा/आरएनएम/एएम/एकेपी/एसएस – 398 8


    
    

    
    (Release ID: 1590285) Visitor Counter : 277
    
    
      Read this release in: English , Urdu , Marathi