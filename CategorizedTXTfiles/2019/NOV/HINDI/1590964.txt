      सूक्ष्‍म, लघु एवं मध्‍यम उद्यम मंत्रालय

      खादी भवन दिल्‍ली की छमाही बिक्री पिछले वर्ष की समान अवधि की तुलना में 3.44 करोड़ रुपये अधिक रही
      Posted On: 07 NOV 2019 5:49PM by PIB Delhi


    ऐसे समय में जब विश्‍व भर के बाजार धराशायी हो रहे हैं , खादी इंडिया के कनॉट प्‍लेस , नई दिल्‍ली स्थित प्रमुख स्‍टोर ने अपनी बिक्री में 3.44 करोड़ रुपये की अच्‍छी वृद्धि दर्ज की है। दरअसल , खादी एवं ग्रामोद्योग आयोग (केवीआईसी) के इस स्‍टोर ने अप्रैल-अक्‍टूबर 2018 में 33.03 करोड़ रुपये की बिक्री दर्ज की थी , जबकि चालू वित्‍त वर्ष की समान अवधि (अप्रैल-अक्‍टूबर , 2019 ) में इसकी कुल बिक्री 36.47 करोड़ रुपये दर्ज की गई है। उल्‍लेखनीय है कि खादी इंडिया का सीपी स्‍टोर न केवल निरंतर अच्‍छा प्रदर्शन करने में सफल रहा है , बल्कि इसने 10 प्रतिशत से भी अधिक की अपेक्षाकृत ज्‍यादा बिक्री दर्ज की है। हालांकि , खादी क्षेत्र में अप्रैल-सितम्‍बर अवधि को बिक्री के लिहाज से सुस्‍त माना जाता है। इस स्‍टोर के कार्य-प्रदर्शन पर संतोष व्‍यक्‍त करते हुए केवीआईसी के अध्‍यक्ष श्री वी . के. सक्‍सेना ने कहा , ‘ प्रधानमंत्री श्री नरेन्‍द्र मोदी की ओर से निरंतर की गई अपील के साथ-साथ हाल के वर्षों में केवीआईसी द्वारा डिजाइन में किए गए विभिन्‍न मनभावन बदलावों की बदौलत ही यह संभव हो पाया है। ’


    इतना ही नहीं , इस स्‍टोर ने 02 अक्‍टूबर , 2019 को किसी एक दिन में 1.28 करोड़ रुपये की अब तक की सर्वाधिक बिक्री दर्ज की है , जो 13 अक्‍टूबर 2018 को दर्ज 1.25 करोड़ रुपये की बिक्री के पिछले रिकॉर्ड से अधिक है। वर्ष 2014 से पहले इस स्‍टोर में किसी एक दिन में सर्वाधिक बिक्री 30 लाख रुपये लेकर 44 लाख रुपये तक रही थी। हालांकि , वर्ष 2015 से ही बिक्री बढ़नी शुरू हो गई और कुल बिक्री 02 अक्‍टूबर 2015 को 91.42 लाख रुपये , 22 अक्‍टूबर 2016 को 1.16 करोड़ रुपये और 17 अक्‍टूबर 2017 को 1.17 करोड़ रुपये दर्ज की गई।


    ***


    आरकेमीणा/आरएनएम/एएम/आरआरएस/वाईबी -40 67


    

    
    (Release ID: 1590964) Visitor Counter : 88
    
    
      Read this release in: English , Urdu