      राष्ट्रपति सचिवालय

      भारत के राष्ट्रपति ने संविधान दिवस समारोह का उद्घाटन किया; उन्होंने कहा कि संविधान की व्याख्या प्रगति पर है और यह राष्ट्र के युवाओं पर निर्भर होगा कि वे अपने विचारों को समझने के कार्य को आगे बढ़ाएं
      Posted On: 26 NOV 2019 7:18PM by PIB Delhi


    भारत के राष्ट्रपति श्री राम नाथ कोविंद ने नई दिल्ली में आज ( 26 नवंबर, 2019) संविधान को अंगीकार करने की 70वीं वर्षगांठ के अवसर पर सुप्रीम कोर्ट द्वारा आयोजित संविधान दिवस समारोह का उद्घाटन किया।


    इस अवसर पर बोलते हुए राष्ट्रपति ने कहा कि संविधान हमारे राष्ट्र का धर्मग्रंथ है जिसे संवेदनशील और नाजुक तरीके से पढ़ा जाना चाहिए। संविधान ने न्यायपालिका को यह महत्वपूर्ण कार्य दिया है। सर्वोच्च न्यायालय की भूमिका संविधान और उसके तहत लागू कानूनों के अंतिम व्याख्याकार के रूप में रखते हुए , न्यायपालिका अपने को अभिभावक की भूमिका में मानती है। हमारे संविधान के लेखकों ने इसे बिना किसी अनुचित प्रभाव के कार्य करने के लिए आवश्यक अधिकार और स्वतंत्रता प्रदान करने में अतिरिक्त सावधानी बरती। इन सात दशकों में, न्यायपालिका ने अपनी उच्च जिम्मेदारियों को निभाया है।


    राष्ट्रपति ने कहा कि सर्वोच्च न्यायालय ने लोगों तक पहुंचने के लिए कई अभिनव उपाय शुरू किए हैं। लेकिन लोगों के एक बड़े वर्ग के लिए , न्याय अभी भी पहुंच से परे है।


    न्याय को सभी के लिए सुलभ बनाने के मुद्दे की ओर इशारा करते हुए राष्ट्रपति ने कहा कि उच्च लागत का एक तरीका मुफ्त कानूनी सहायता का प्रावधान है। अनुभवी वकील , अशोक सेन को याद करते हुए, उन्होंने कहा कि श्री सेन ने अपने लंबे करियर में कई भूमिकाएं निभाई। उनका एकमात्र सबके लिए समान रूप से न्याय मुहैया कराना था। उन्होंने उम्मीद जताई कि अधिक से अधिक कानून के पेशेवर श्री सेन के उदाहरण से प्रेरणा लेंगे और जरूरतमंदों के बीच अपने ज्ञान को स्वतंत्र रूप से बांटेंगे। उन्होंने कहा कि सभी के लिए न्याय को अधिक सुलभ बनाने का काम बेंच और बार में सभी हितधारकों का सामूहिक प्रयास होना है।


    राष्ट्रपति ने कहा कि कानून तक पहुंच का प्रश्न केवल लागत तक सीमित नहीं है। भाषा भी लंबे समय से कई लोगों के लिए एक बाधा है। इस अवसर पर हालांकि , मुझे खुशी है कि सुप्रीम कोर्ट ने मेरे सुझाव का पालन किया और नौ क्षेत्रीय भाषाओं में अपने निर्णय उपलब्ध कराने शुरू कर दिए। आने वाले दिनों में सूची में अधिक भाषाएं शामिल हो सकती हैं, ताकि आम लोग उच्चतम न्यायालय के फैसले को पढ़ सकें। उन्होंने कहा कि न्याय के रास्ते में एक और बाधा देरी है। इसके परिणामस्वरूप बैकलॉग बढ़ता है। इस अड़चन को दूर करने के लिए विस्तृत विचार-विमर्श और प्रणालीगत प्रयासों की आवश्यकता है। मैं यह भी समझता हूं कि यह एक सतत प्रक्रिया है। सूचना और संचार प्रौद्योगिकी इस क्षेत्र में आश्चर्यजनक परिणाम ला सकती है। वह इस बात से खुश थे कि तकनीकी नवाचारों की मदद लेने के लिए शुरुआत की गई है।


    राष्ट्रपति ने कहा कि हमें संविधान के निर्माण , उसके प्रावधानों और समानता के मूल सिद्धांत के बारे में जागरूकता फैलाने का प्रयास करना चाहिए। हमें विशेष रूप से युवा पीढ़ी को अपने संस्थापकों की विराट दृष्टि के बारे में बताना होगा। आखिरकार, हम इस राष्ट्र की निरंतर गाथा में दो पीढ़ियों के बीच एक कड़ी के रूप में खड़े हैं। संविधान की व्याख्या का कार्य प्रगति पर है, और यह राष्ट्र के युवाओं के लिए होगा कि वे अपने आदर्शों को साकार करने के कार्य को आगे बढ़ाएं।


    आरकेमीणा/आरएनएम/एएम/वीएस

    
    
    (Release ID: 1594947) Visitor Counter : 18
    
    
      Read this release in: English , Urdu