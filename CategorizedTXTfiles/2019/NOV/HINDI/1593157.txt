      सूचना और प्रसारण मंत्रालय

      ऑस्कर पूर्वावलोकन
      Posted On: 21 NOV 2019 8:28PM by PIB Delhi


    गोवा में चलने वाले भारत अंतर्राष्ट्रीय फिल्म महोत्सव में ऑस्कर पूर्वावलोकन सत्र के दौरान पहले दिन ‘ कासाब्लांका ’ नामक फिल्म दिखाई गई।


    पत्रकार और फिल्म आलोचक श्री नमन रामचन्द्रन द्वारा विषय-प्रवर्तन वाले सत्र में उत्सव निदेशक और फिल्म महोत्सव के एडीजी श्री चैतन्य प्रसाद उपस्थित थे। उनके साथ अमेरिकी फिल्म संपादक तथा पुरानी ‘ कासाब्लांका ’ फिल्म को दुरुस्त करने में भूमिका निभाने वाली सुश्री कैरल लिटिलटन भी उपस्थित थीं।


    ऑस्कर फिल्मों के पूर्वावलोकन सेक्शन बनाने के विषय में एक सवाल के जवाब में श्री प्रसाद ने कहा कि हम सभी इन फिल्मों को देखते हुए और उनकी प्रशंसा करते हुए बड़े हुए हैं। उन्होंने कहा कि इन फिल्मों को बड़े पर्दे पर देखना अपने आप में एक शानदार अनुभव है तथा आज सभी आयुवर्ग के लोग इस फिल्म को देखने के लिए थियेटर में जमा हुए हैं।


    सुश्री कैरल लिटिलटन ने ऑस्कर फिल्में बनाने के प्रयासों का उल्लेख किया। उन्होंने कहा कि हम पूरे वर्ष काम करते हैं तथा इसके मद्देनजर कार्यक्रमों, कार्यशालाओं और सेमीनारों का आयोजन किया जाता है, ताकि तकनीकी लोग अपना काम कुशलता से कर सकें। उन्होंने कहा कि हम फिल्म बनाने के विज्ञान का पूरा ध्यान रखते हैं क्योंकि कलात्मक और वैज्ञानिक पक्ष फिल्म बनाने के लिए बहुत महत्वपूर्ण होते हैं।


    ऑस्कर अकादमी के सदस्य पूरी दुनिया में मौजूद हैं, जिनके बारे में लिटिलटन ने कहा कि कोई भी व्यक्ति दो अकादमी सदस्यों की सिफारिश पर ऑनलाइन अकादमी सदस्य बन सकता है। कुशल और प्रवीण व्यक्ति इसके सदस्य बन सकते हैं तथा हम चाहते हैं कि अकादमी में पूरी दुनिया का प्रतिनिधित्व हो।


    सुश्री कैरल लिटिलटन ने शानदार फिल्मों की इतनी बड़ी श्रृंखला का चयन करने के लिए श्री प्रसाद को बधाई दी। उन्होंने कहा, ‘ फिल्म महोत्सव में रोमांटिक, कॉमेडी, संगीतमय इत्यादि फिल्मों का चयन किया गया है। आपने विभिन्न विधाओं को इसमें शामिल किया है, जो आसान काम नहीं है। मैं समझती हूं कि इसमें आपको बहुत सफलता मिलेगी। ’


    50वें भारत अंतर्राष्ट्रीय फिल्म महोत्सव के अवसर पर एक विशेष वर्ग को शामिल किया गया है, जिसमें उन बेहतरीन फिल्मों को रखा गया है, जिन्हें सर्वश्रेष्ठ फिल्म का ऑस्कर पुरस्कार प्राप्त हुआ है। इस वर्ग को ऑस्कर पूर्वावलोकन का नाम दिया गया है।


    इन फिल्मों ने सर्वश्रेष्ठ फिल्म का पुरस्कार प्राप्त करने के अलावा ऑस्कर के अन्य वर्गों में भी नामित किया गया था तथा इनमें से कई फिल्मों को अन्य वर्गों में भी पुरस्कृत किया गया है। महोत्सव के इस वर्ग में कुछ अत्यंत लोकप्रिय और सदाबहार हॉलीवुड क्लासिक फिल्में रखी गई हैं, जिन्हें महोत्सव में बड़े पर्दे पर देखना फिल्मों के शौकीन लोगों को बहुत भाएगा। महोत्सव एक ऐसा मंच है, जहां दुनिया भर की फिल्में दिखाई जाती हैं। इस बार हॉलीवुड के अत्यंत सम्मानित फिल्मकारों को सम्मान देने का अवसर भी मिलेगा।


    ***


    आरकेमीणा/आरएनएम/एकेपी/सीएस-4347

    
    
    (Release ID: 1593157) Visitor Counter : 117
    
    
      Read this release in: English , Marathi , Bengali