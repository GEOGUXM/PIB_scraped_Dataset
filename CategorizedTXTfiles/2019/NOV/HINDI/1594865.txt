      पर्यावरण, वन एवं जलवायु परिवर्तन मंत्रालय

      पर्यावरण पर 4-दिवसीय एमओईएफ एंड सीसी और सीएमएस वातावरण-2019 लघु फिल्म प्रतियोगिता और महोत्सव की शुरूआत
      Posted On: 27 NOV 2019 3:15PM by PIB Delhi


    पहली बार, पर्यावरण पर आज से नई दिल्ली में चार दिवसीय पर्यावरण , वन एवं जलवायु परिवर्तन मंत्रालय का , एमओईएफ एंड सीसी और सेंटर फॉर मीडिया स्टडीज (सीएमएस ) वातावरण - 2019 लघु फिल्म प्रतियोगिता और महोत्सव की शुरुआत हुई है, जिसका उद्घाटन श्री सुरेश प्रभु , संसद सदस्य और 2019 के सीएमएस वातावरण-2019 पुरस्कार के जूरी प्रमुख के द्वारा किया गया।


    इस उद्घाटन समारोह में उपस्थित अन्य गणमान्य व्यक्तियों में , श्री रवि अग्रवाल , अतिरिक्त सचिव , एमओईएफ एंड सीसी ; सुश्री तमारा मोना , भारत में स्विट्जरलैंड दूतावास की उप प्रमुख ; डॉ. एन. भास्कर राव , चेयरमैन, सीएमएस और मंत्रालय के अन्य वरिष्ठ अधिकारी शामिल थे।


    पर्यावरण के प्रति जिम्मेदारी की भावना के साथ फिल्म का निर्माण करने में नई प्रतिभाओं और रचनात्मक दिमागों के लिए एक मार्ग प्रशस्त करने और नवप्रवर्तक विचारों पर मंथन करने के लिए विचार-विमर्श , संगोष्ठी , कार्यशालाएं , बातचीत का आयोजन भी किया जा रहा है।


    इस महोत्सव में एमओईएफ एंड सीसी- 2019 लघु फिल्म प्रतियोगिता और महोत्सव के लिए चयनित लघु फिल्मों का प्रदर्शन किया जाएगा। फिल्मों का चयन करने के लिए जूरी के समक्ष स्क्रीनिंग के लिए स्वीकार की गई और नामांकित की गई श्रेणीवार प्रविष्टियों का विवरण निम्नानुसार हैं:

                                                                                                
श्रेणियाँ                  फिल्म प्रविष्टि की प्राप्ति  जूरी के सामने स्क्रीनिंग के लिए नामांकित
                                                                                                
                                                                                                
                                                                                                
पेशेवर / फिल्म स्टूडियो    82                           35                                      
                                                                                                
                                                                                                
                                                                                                
कॉलेज के छात्रों / शौकिया  173                          42                                      
                                                                                                
                                                                                                
                                                                                                
स्कूल के छात्रों           90                           13                                      
                                                                                                
                                                                                                
                                                                                                
कुल                        345                          90                                      
                                                                                                
                                                                                                

    प्राप्त हुए 345 प्रविष्टियों में से , 90 फिल्मों को जूरी के सामने स्क्रीनिंग के लिए नामांकित किया गया , जिसमें श्री रमेश सिप्पी , श्री राहुल रवैल , सुश्री मंजू बोरा और सुश्री अग्निमित्र पॉल शामिल थे , जिन्होंने इस प्रतियोगिता में पुरस्कार के लिए शामिल होने वाले अंतिम विजेताओं का चयन किया।


    पुरस्कारों की घोषणा और वितरण, राज्य मंत्री , एमओईएफ एंड सीसी, श्री बाबुल सुप्रियो द्वारा महोत्सव के अंतिम दिन पुरस्कार वितरण समारोह के दौरान यानि 30 नवंबर को 10 वें सीएमएस वातावरण पुरस्कारों के साथ किया जाएगा।


    यह उल्लेखनीय है कि केंद्रीय पर्यावरण , वन एवं जलवायु परिवर्तन मंत्री, श्री प्रकाश जावड़ेकर द्वारा 6 जून , 2019 को विश्व पर्यावरण दिवस के उत्सव के दौरान पर्यावरण पर एमओईएफ एंड सीसी - 2019 लघु फिल्म प्रतियोगिता और महोत्सव की घोषणा की गई थी।


    इस महोत्सव का आयोजन, विशेष रूप से पर्यावरण और वन्यजीवों के लिए, सीएमएस वातावरण के 10 वें प्रतियोगी संस्करण के साथ किया जा रहा है।


    ***


    आरकेमीणा/आरएनएम/एएम/एके-

    
    
    (Release ID: 1594865) Visitor Counter : 18
    
    
      Read this release in: English , Bengali , Tamil