      कॉरपोरेट कार्य मंत्रालय

      भारतीय प्रतिस्‍पर्धा आयोग ने टोयोटा मोटर कॉर्पोरेशन (टीएमसी) द्वारा सुजुकी मोटर कॉरपोरेशन (एसएमसी) में 4.94 प्रतिशत शेयरधारिता के अधिग्रहण और एसएमसी द्वारा टीएमसी में 0.24 प्रतिशत शेयरधारिता के अधिग्रहण को मंजूरी दी
      Posted On: 26 NOV 2019 6:04PM by PIB Delhi


    भारतीय प्रतिस्पर्धा आयोग (सीसीआई ) ने टोयोटा मोटर कॉरपोरेशन (टीएमसी ) द्वारा सुजुकी मोटर कॉरपोरेशन ( एसएमसी ) में 4.94 प्रतिशत शेयरधारिता के अधिग्रहण और एसएमसी द्वारा टीएमसी में 0.24 प्रतिशत शेयरधारिता के अधिग्रहण को मंजूरी दे दी है।


    प्रस्तावित संयोजन टीएमसी द्वारा एसएमसी में 4.94 प्रतिशत की अल्प शेयरधारिता के अधिग्रहण से संबंधित है , और टीएमसी में एसएमसी द्वारा लगभग 0.24 प्रतिशत के अल्प शेयरधारिता के अधिग्रहण से संबंधित है।


    टीएमसी एक जापानी बहुराष्ट्रीय मोटरवाहन निर्माता कंपनी है। टीएमसी अन्य क्षेत्रों जैसे आवास , वित्तीय सेवाओं , संचार , समुद्री और जैव प्रौद्योगिकी और वनीकरण के क्षेत्र में भी सेवाएं प्रदान करती है। भारत में , टीएमसी अपनी सहायक कंपनी , टोयोटा किर्लोस्कर मोटर प्राइवेट लिमिटेड के माध्यम से ऑटोमोबाइल के निर्माण और बिक्री में लगी हुई है और अपनी सहायक कंपनी टोयोटा फाइनेंशियल सर्विसेज इंडिया के माध्यम से वित्तीय सेवाएं प्रदान करती है। टीएमसी अपने अप्रत्यक्ष रूप से आयोजित संयुक्त उद्यम , हिनो मोटर्स सेल्स इंडिया प्राइवेट लिमिटेड के माध्यम से वाणिज्यिक वाहनों की बिक्री में भी लगी हुई है।


    एसएमसी एक जापानी बहुराष्ट्रीय निगम है , जो ऑटोमोबाइल , मोटरसाइकिल और आउटबोर्ड मोटर्स के कारोबार में लगी हुई है। भारत में , एसएमसी अपनी सहायक कंपनियों - मारुति सुजुकी इंडिया लिमिटेड , सुजुकी मोटर गुजरात प्राइवेट लिमिटेड और सुजुकी मोटरसाइकिल इंडिया प्राइवेट लिमिटेड के माध्यम से ऑटोमोबाइल और दोपहिया वाहनों के निर्माण और बिक्री में लगी हुई है। ।


    आरकेमीणा/आरएनएम/एएम/एसकेएस/एसके– 4429

    
    
    (Release ID: 1593627) Visitor Counter : 83
    
    
      Read this release in: English