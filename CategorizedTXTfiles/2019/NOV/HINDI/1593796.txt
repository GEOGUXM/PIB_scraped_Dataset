      निर्वाचन आयोग

      जन-प्रतिनिधित्व अधिनियम, 1951 के भाग 126ए में वर्णित अवधि के दौरान मीडिया कवरेज – उल्लंघन के संबंध में
      Posted On: 27 NOV 2019 12:04PM by PIB Delhi


    मीडिया का ध्यान 30 मार्च, 2017 को जारी निर्वाचन आयोग की पत्र संख्या-491/मीडिया नीति/2017 की ओर आकर्षित किया जाता है, जिसके द्वारा आयोग ने सभी मीडिया (इलेक्ट्रॉनिक तथा प्रिंट) से भाग-126ए के अंतर्गत निषेध अवधि के दौरान चुनाव परिणामों की संभावना व्यक्त करने वाले कार्यक्रमों को टेलीकास्ट/प्रकाशित नहीं करने की सलाह दी थी।


    आयोग की राय है कि किसी भी रूप में चुनावों के परिणामों का पूर्वानुमान व्यक्त करना जैसे ज्योतिषियों, टैरोट रीडरों, राजनीतिक विशेषज्ञों द्वारा व्यक्त किए जाने वाले पूर्वानुमान भाग-126ए की भावना का उल्लंघन है। 126ए का उद्देश्य निर्वाचन क्षेत्र में वोट देने के लिए जाने वाले मतदाताओं को ऐसे पूर्वानुमानों और विभिन्न राजनीतिक दलों की संभावनाओं को लेकर प्रभावित होने से रोकना है।


    सभी मीडिया (इलेक्ट्रॉनिक तथा प्रिंट) को सलाह दी जाती है कि वे झारखंड राज्य विधानसभा 2019 के चुनाव में 30.11.2019 (शनिवार) की सुबह सात बजे से 20.12.2019 (शुक्रवार) की शाम 5.30 बजे तक की अवधि में परिणामों के प्रचार से संबंधित लेख/कार्यक्रम प्रकाशित/प्रचारित नहीं करें।


    अटैचमेंट करने के लिए यहां क्लिक करें।


    ***


    आर.के.मीणा/आरएनमीणा/एजी/एमएस-4446

    
    
    (Release ID: 1593796) Visitor Counter : 129
    
    
      Read this release in: English