      सामाजिक न्‍याय एवं अधिकारिता मंत्रालय

      श्री थावरचंद गहलोत ने दिव्यांगजनों के लिए आयोजित विशेष रोजगार मेले ‘सशक्त दिव्यांग’ का दौरा किया
      Posted On: 13 NOV 2019 5:52PM by PIB Delhi


    केन्द्रीय सामाजिक न्याय एवं अधिकारिता मंत्री श्री थावचंद गहलोत ने आज नई दिल्ली में लाडली फाउंडेशन द्वारा आयोजित ‘ सशक्त दिव्यांग – दिव्यांगजनों के लिए विशेष रोजगार मेले का अभिनव कार्यक्रम ’ में हिस्सा लिया। इस अवसर पर दिव्यांगजन अधिकारिता विभाग की सचिव श्रीमती शकुंतला डी. गामलिन भी उपस्थित थीं। दिव्यांगजनों को समान अवसर और रोजगार प्रदान करने के सम्बंध में कई संगठनों और निजी संस्थानों ने इस आयोजन में हिस्सा लिया।


    श्री थावरचंद गहलोत ने अपने संबोधन में कहा कि सामाजिक न्याय एवं अधिकारिता मंत्रालय के तहत दिव्यांगजन अधिकारिता विभाग दिव्यांगजनों के कल्याण के प्रति समर्पित है तथा पिछले साढ़े पांच वर्षों के दौरान विभाग ने कई कदम उठाए हैं। दिव्यांगजनों से संबंधी अधिनियम देश भर के दिव्यांगजनों को सशक्त बनाता है तथा इसके तहत दिव्यांगजनों की श्रेणियों की संख्या 7 से बढ़ाकर 21 कर दी गई है। उन्होंने कहा कि इसके कारण दिव्यांगजनों के लिए योजनाओं का दायरा बढ़ गया है। दिव्यांगजनों को अब सभी सरकारी शिक्षा संस्थानों तथा सभी सरकारी नौकरियों में उचित आरक्षण मिल रहा है। उन्होंने कहा कि इस अवधि के दौरान दिव्यांगजनों ने सात गिनीज विश्व रिकॉर्ड कायम किए हैं।


    ***


    आर.के.मीणा/आरएनएम/एएम/एकेपी/एमएस-4165

    
    
    (Release ID: 1591501) Visitor Counter : 120
    
    
      Read this release in: English , Urdu