      मंत्रिमण्‍डल

      कैबिनेट ने औद्योगिक संबंध संहिता विधेयक, 2019 को स्‍वीकृति दी
      Posted On: 20 NOV 2019 10:35PM by PIB Delhi


      प्रधानमंत्री श्री नरेन्द्र मोदी की अध्यक्षता में केन्‍द्रीय मंत्रिमंडल ने औद्योगिक संबंध संहिता विधेयक , 2019 को संसद में पेश करने को मंजूरी दे दी है।


      लाभ :


      · दो सदस्‍यीय ट्रिब्‍यूनल (एक सदस्‍य के स्‍थान पर) के गठन के जरिए एक ऐसी अवधारणा शुरू की गई है , जिससे कुछ महत्‍वपूर्ण मामलों पर संयुक्‍त रूप से अधिनिर्णय किया जाएगा , जबकि शेष मामलों पर एकल सदस्‍य द्वारा अधिनिर्णय लिया जाएगा, जिससे मामलों को तेजी से निपटाया जा सकेगा।


      o ‘ एक्जिट ’ प्रावधानों (छंटनी इत्‍यादि से संबंधित) में लचीलापन आएगा , जिसके तहत उपयुक्‍त सरकार की पूर्व मंजूरी के लिए आवश्‍यक आरंभिक सीमा को 100 कर्मचारियों के स्‍तर पर यथावत रखा गया है। हालांकि , इसमें एक प्रावधान भी जोड़ा गया है, जिसके तहत अधिसूचना के जरिए ‘कर्मचारियों की इस तरह की संख्‍या’ को बदला जा सकता है।


      o री-स्किलिंग फंड , जिसका उपयोग उस तरीके से कामगारों को ऋण देने में किया जाएगा, जिसे अभी निर्धारित किया जाना बाकी है।


      o निश्चित अवधि वाले रोजगार की परिभाषा। इसके तहत कोई नोटिस अवधि नहीं होगी तथा छंटनी पर मुआवजे का भुगतान शामिल नहीं है।


      • जुर्माने के रूप में पेनाल्‍टी से जुड़े विवादों पर अधिनिर्णय के लिए सरकारी अधिकारियों को अधिकार दिए जाएंगे , जिससे ट्रिब्‍यूनल का कार्यभार घट जाएगा।


      पृष्‍ठभूमि :


      औद्योगिक संबंध संहिता का मसौदा निम्‍नलिखित तीन केन्‍द्रीय श्रम अधिनियमों के संबंधित प्रावधानों के विलय , सरलीकरण एवं उन्‍हें तर्कसंगत बनाने के बाद तैयार किया गया है:


      1. ट्रेड यूनियन अधिनियम , 1926


      2. औद्योगिक रोजगार (स्‍थायी आदेश) अधिनियम , 1946


      3. औद्योगिक विवाद अधिनियम , 1947


      ***


      आरकेमीणा/आरएनएम/एएम/आरआरएस/वाईबी-4322


    

    
    (Release ID: 1592855) Visitor Counter : 51
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Telugu , Kannada , Malayalam