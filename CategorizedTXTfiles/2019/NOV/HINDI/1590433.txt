      रक्षा मंत्रालय

      रक्षा राज्यमंत्री ने दक्षिणी कमान मुख्यालय, पुणे का दौरा किया
      Posted On: 05 NOV 2019 1:54PM by PIB Delhi


    रक्षा राज्यमंत्री श्री श्रीपद येस्सो नाइक ने आज (5 नवंबर, 2019) दक्षिणी कमान मुख्यालय, पुणे का दौरा किया। यह भारतीय सेना के सबसे बड़े कमानों में शामिल है। एक प्रायद्वीपीय क्षेत्र सहित 11 राज्य और 4 केंद्रशासित प्रदेश इसके दायरे में हैं। श्री नाइक को वहां संचालनात्मक तैयारियों से अवगत कराया गया। दक्षिण कमान को 1240 किलोमीटर लंबी अंतर्राष्ट्रीय सीमा और 7516 किलोमीटर समुद्र तट की सुरक्षा का उत्तरदायित्व सौंपा गया है। दक्षिणी कमान मुख्यालय के जनरल ऑफिसर कमांडिंग इन चीफ लेफ्टिनेंट जनरल एस. के. सैनी, अतिविशिष्ट सेवा मेडल, युद्ध सेवा मेडल, विशिष्ट सेवा मेडल ने रक्षा राज्यमंत्री का स्वागत किया।


    रक्षा राज्यमंत्री ने प्रादेशिक एकता और राष्ट्र की सार्वभौमिकता की रक्षा करने में दक्षिणी कमान के पेशेवरवाद और समर्पण के लिए उसकी सराहना की। उन्होंने भारतीय प्रायद्वीप में अनेक आपदाओं / चुनौतियों पर विजय पाने में नागरिक प्रशासन को सहायता प्रदान करने में उल्लेखनीय समर्थन और सकारात्मक प्रत्युत्तर के लिए कमान को बधाई दी।


    ***


    आर.के.मीणा/आरएनएम/एएम/एसकेएस/डीएस-4012


    

    
    (Release ID: 1590433) Visitor Counter : 82
    
    
      Read this release in: Urdu , English , Marathi