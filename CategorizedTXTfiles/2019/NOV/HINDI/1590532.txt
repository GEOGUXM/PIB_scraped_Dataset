      पर्यटन मंत्रालय

      लंदन में आयोजित तीन दिवसीय वर्ल्‍ड ट्रैवल मार्केट (डब्‍ल्‍यूटीएम) में भाग ले रहा है पर्यटन मंत्रालय
      
      डब्‍ल्‍यूटीएम 2019 में इंडिया पवेलियन की थीम है ‘अतुल्‍य भारत – अतुल्‍य भारत को जानें’
      
      महात्‍मा गांधी की 150वीं जयंती और ‘स्‍टैच्‍यू ऑफ यूनिटी’ को लंदन में आयोजित डब्‍ल्‍यूटीएम 2019 के इंडिया पवेलियन में प्रमुखता से दर्शाया गया है

      Posted On: 05 NOV 2019 6:20PM by PIB Delhi

    पर्यटन मंत्रालय ब्रिटेन के लंदन में 4 से 6 नवम्‍बर , 2019 के दौरान आयोजित तीन दिवसीय वर्ल्‍ड ट्रैवल मार्केट (डब्‍ल्‍यूटीएम) में भाग ले रहा है। डब्‍ल्‍यूटीएम 2019 में इंडिया पवेलियन की थीम ‘ अतुल्‍य भारत – अतुल्‍य भारत को जानें ’ है। राज्‍य सरकारों , केन्‍द्र शासित प्रदेशों के प्रशासन , एयर इंडिया , आईआरसीटीसी , होटलों , वेलनेस रिजॉर्ट्स और टूर ऑपरेटरों सहित कुल 32 हितधारक इंडिया पवेलियन में सह-प्रदर्शकों के रूप में भाग ले रहे हैं।


    इंडिया पवेलियन में कई तरह के कार्यकलाप आयोजित किए जा रहे हैं जिनमें सांस्कृतिक कार्यक्रम , योग आसनों का प्रदर्शन , मेंहदी लगाना , भारतीय भोजन के स्‍वाद का आनंद उठाना , पगड़ी बांधना , साड़ी बांधना , इत्‍यादि शामिल हैं। भारत के विभिन्‍न पर्यटन अवयवों को प्रदर्शित करने के अलावा इस वर्ष महात्‍मा गांधी की 150वीं जयंती और स्‍टैच्‍यू ऑफ यूनिटी का भी प्रचार-प्रसार डब्‍ल्‍यूटीएम 2019 के इंडिया पवेलियन में किया जा रहा है।


    केन्‍द्रीय पर्यटन मंत्रालय में सचिव श्री योगेन्‍द्र त्रिपाठी डब्‍ल्‍यूटीएम 2 019 में आधिकारिक शिष्‍टमंडल की अगुवाई कर रहे हैं जिसमें अपर महानिदेशक (पर्यटन) सुश्री रूपिंदर बरार भी शामिल हैं। डब्‍ल्‍यूटीएम 2 019 में ‘इंडिया पवेलियन’ का उद्घाटन 4 नवम्‍बर, 2019 को सचिव (पर्यटन) और ब्रिटेन में भारत की उच्‍चायुक्‍त सुश्री रुचि घनश्‍याम ने किया था।


    भारत को एक अनुभवात्मक गंतव्य या देश के रूप में प्रस्‍तुत करने और पर्यटकों को भारत से जुड़े विभिन्‍न अनूठे अनुभवों की व्यापक क्षमता का अहसास कराने के लिए कल (4 नवम्‍बर , 2019) ‘ अतुल्‍य भारत – अतुल्‍य भारत को जानें ’ थीम पर एक पैनल परिचर्चा आयोजित की गई थी। पैनल परिचर्चा का संचालन सीएनएन यूरोप की संपादक सुश्री नीना डॉस सैंटोस ने किया।


    डब्‍ल्‍यूटीएम दरअसल विश्‍व भर के यात्रा एवं पर्यटन उद्योग के लिए एक ऐसी अनूठी प्रदर्शनी है जिसे अवश्‍य ही देखना चाहिए। इतना ही नहीं , यह कारोबारियों के बीच आपसी संपर्क बढ़ाने एवं इनके पारस्‍परिक संवाद वाली प्रदर्शनी है। डब्‍ल्‍यूटीएम अब विश्‍व की सबसे बड़ी प्रदर्शनी के रूप में विकसित हो चुकी है जो 182 देशों एवं क्षेत्रों के 5 , 000 से भी अधिक प्रदर्शकों तथा 51 , 000 से भी ज्‍यादा प्रतिभागियों को आकर्षित करने में सफल रही है। प्रतिभागियों में यात्रा या ट्रैवल उद्योग के वरिष्‍ठ प्रोफेशनल , सरकार का प्रतिनिधित्‍व करने वाले मंत्री , अंतर्राष्‍ट्रीय प्रेस शामिल हैं। प्रतिभागी प्रत्‍येक नवम्‍बर महीने में ‘एक्‍सेल – लंदन’ का शुभारंभ करते हैं, ताकि डब्‍ल्‍यूटीएम लंदन में नवीनतम औद्योगिक राय एवं रुझानों के लिए नेटवर्किंग करने, इनसे अवगत होने के साथ-साथ इस बारे में बारीकी से पता भी लगाया जा सके।


    ***


    आरकेमीणा/आरएनएम/एएम/आरआरएस/वीके-4026

    
    
    (Release ID: 1590532) Visitor Counter : 119
    
    
      Read this release in: English , Urdu , Urdu