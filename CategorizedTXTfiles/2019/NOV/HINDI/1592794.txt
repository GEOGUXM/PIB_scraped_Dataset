      सड़क परिवहन एवं राजमार्ग मंत्रालय

      गडकरी ने एनएचएआई को फास्टैग परियोजना की सफलता के लिए सर्वश्रेष्ठ प्रौद्योगिकी इस्तेमाल करने का निर्देश दिया
      Posted On: 20 NOV 2019 4:23PM by PIB Delhi


    केंद्रीय सड़क परिवहन और राजमार्ग और सूक्ष्म, लघु एवं मध्यम उद्यम (एमएसएमई) मंत्री श्री नितिन गडकरी ने एनएचएआई को यह सुनिश्चित करने के लिए निर्देशित किया है कि फास्टैग परियोजना की सफलता सुनिश्चित करने के लिए सर्वश्रेष्ठ प्रौद्योगिकी के इस्तेमाल सहित सभी प्रमुख प्रयास किए जाएं। इस वर्ष 1 दिसंबर से पूरे देश में राष्ट्रीय राजमार्ग टोल प्लाजा पर राष्ट्रीय इलेक्ट्रॉनिक टोल संग्रह (फास्टैग) प्रणाली को लागू करने के बारे में प्रगति की समीक्षा करते हुए, श्री गडकरी ने बताया कि एनएचएआई द्वारा दैनिक ट्रायल रन में उत्पन्न किसी भी समस्या के समाधान के लिए युद्धस्तर पर सभी प्रयास किए जा सकते हैं। श्री गडकरी ने निर्देश दिया कि योजना के सुचारू संचालन के लिए एनएचएआई में उच्चतम स्तर पर नियमित समीक्षा की जा सकती है। उन्होंने यह भी बताया कि समर्पित फास्टैग लेन में प्रवेश करने वाले वाहनों के लिए फास्टैग जारी करने के लिए ऑन-द-स्पॉट मैकेनिज्म को भी रखा जाए, ताकि सड़क उपयोगकर्ताओं के पास या तो फास्टैग प्राप्त करने या फास्टैग लेन का उपयोग करने के लिए दोहरे दंड शुल्क का भुगतान करने का विकल्प हो।


    श्री गडकरी ने कहा कि परियोजना लागू करने का अर्थ टोल प्लाजा पर प्रतीक्षा अवधि में कमी लाना होना चाहिए, ताकि उपयोगकर्ताओं को ईंधन और समय की बचत का लाभ हो, जबकि कम वाहनों के उत्सर्जन के संदर्भ में समाज को लाभ हो।


    एनएचएआई के अध्यक्ष श्री एस.एस.संधु ने श्री गडकरी को आश्वासन दिया कि एनएचएआई द्वारा शुरू किए गए ट्रायल रन के दौरान सभी मुद्दों पर ध्यान दिया जा रहा है, जिसमें ऑन-द-स्पॉट फास्टैग जारी करने का प्रावधान भी शामिल है। उन्होंने आगे कहा कि समर्पित फास्टैग लेन की पहचान की गई है और दैनिक ट्रायल रन के दौरान इसे लागू किया जा रहा है। उन्होंने श्री गडकरी को बताया कि इस योजना की प्रगति की दैनिक आधार पर समीक्षा की जा रही है।


    ***


    आरकेमीणा/आरएनएम/एसकेएस/सीएस-4208

    
    
    (Release ID: 1592794) Visitor Counter : 23
    
    
      Read this release in: English , Urdu , Marathi , Bengali