      सूचना और प्रसारण मंत्रालय

      आईएफएफआई 2019 : 50 स्‍वर्णिम वर्षों का ऐतिहासिक चरमोत्कर्ष
      
      1952 से आरंभ हुए आईएफएफआई ने 50 स्‍वर्णिम वर्ष पूरे किए
      
      रेड कार्पेट पर नजर आएंगे मेगास्‍टार अमिताभ बच्‍चन, रजनी‍कांत
      
      आइकोन ऑफ द गोल्‍डन जुबली अवार्ड से नवाजे जाएंगे अभिनेता रजनीकांत
      
      लाइफटाइम अचीवमेंट अवार्ड इसाबेला हपर्ट को
      Posted On: 19 NOV 2019 8:35PM by PIB Delhi


      अंतर्राष्ट्रीय फिल्म महोत्सव (आईएफएफआई) एक बार फिर से गोवा के स्‍वर्णिम किनारों पर लौट आया है , जो पहले से ज्‍यादा विशाल , रोशन और समावेशिता को खुद में संजोए हुए है । एशिया के प्राचीनतम महोत्‍सवों में से एक आईएफएफआई का 20 नवंबर को डॉ.श्‍यामा प्रसाद स्‍टेडियम , बाम्‍बोलिम में अपराह्न 3 बजे से शाम 6 बजे तक भव्‍य आगाज होने जा रहा है। इस भव्‍य आयोजन में मेगा स्‍टार अमिताभ बच्‍चन , आईएफएफआई 2019 में आइकोन ऑफ द गोल्डन जुबली अवार्ड से नवाजे जा रहे अभिनेता रजनीकांत और ‘ बेंड इट लाइक बेकहम ’ के अभिनेता जॉनाथन रेज जैसे सितारों का जमघट रहेगा। बॉलीवुड के निदेशक करण जौहर इस आयोजन की मेजबानी करेंगे।


      सूचना एवं प्रसारण मंत्री , भारत सरकार श्री प्रकाश जावड़ेकर , सूचना एवं प्रसारण मंत्रालय में सचिव श्री अमित खरे और गोवा के मुख्‍यमंत्री डॉ.प्रमोद सावंत तथा विभिन्‍न गणमान्‍य व्‍यक्ति भी इस अवसर की शोभा बढ़ाएंगे।


      कर्टन रेजर संवाददाता सम्‍मेलन को संबोधित करते हुए गोवा के मुख्‍यमंत्री ने कहा कि महोत्‍सव स्‍थलों पर सभी तैयारियां पूरी की जा चुकी हैं। इस वर्ष के संस्‍करण का विस्‍तृत ब्‍यौरा देते हुए उन्‍होंने कहा , ‘ इसमें 9300 प्रतिनिधि भाग लेने वाले हैं , इनमें से 7000 प्रतिनिधियों के भाग लेने की पुष्टि हो चुकी है। ’ उन्‍होंने यह भी कहा कि इस साल प्रतिनिधियों के पंजीकरण में 35 प्रतिशत वृद्धि देखी गई हैं।


      डॉ. सावंत ने बताया कि गोवा आर्ट कॉलेज के 200 छात्रों ने पहली बार गोवा आर्ट माइल में भाग लिया है।


      फिल्‍मकारों को मिनी मूवी मेनिया-लघु फिल्‍म प्रतियोगिता में भाग लेने का अवसर भी दिया गया। विजेताओं के पास राष्‍ट्रीय श्रेणी में 10 जबकि स्‍थानीय स्‍तर पर 20 अवार्ड जीतने का अवसर है। इस खंड में कुल 462 प्रविष्टियां प्राप्‍त हुईं , जिनमें से 352 राष्‍ट्रीय और 110 राज्‍य स्‍तर की हैं।


      फिल्म महोत्सव निदेशालय के महोत्सव निदेशक श्री चैतन्य प्रसाद ने मीडिया को बताया कि जिस तरह की प्रोग्रामिंग की गई है , वह गोवा के मुख्यमंत्री डॉ. प्रमोद सावंत और सूचना एवं प्रसारण मंत्री श्री प्रकाश जावेडकर की ओर से निरंतर की गई निगरानी का परिणाम है। उन्होंने कहा , “ प्रोग्रामिंग पुरातन कथानक और समकालीनता के बीच समान संतुलन बैठाते हुए की गई है। कुछ आकर्षक मास्टर क्लासेज और परिचर्चाएं भी होने जा रही हैं। ‘’


      सुगमता से टिकट प्राप्‍त करने के संदर्भ में एंटरटेनमेंट सोसाइटी ऑफ गोवा के मुख्‍य कार्यकारी अधिकारी श्री अमित सतीजा ने बताया , “ पहली बार पेपरलेस टिकटिंग प्रणाली अपनाई गई है। इसका विवरण प्रतिनिधि कार्ड में उपलब्‍ध कराया गया है। यदि मोबाइल नंबर या ईमेल अपडेट किया गया है , तो टिकट का विवरण एसएमएस या ईमेल के माध्यम से भेजा जाएगा। उस व्यक्ति को कार्ड को स्थल पर दिखाना होगा और एक बारकोड रीडर द्वारा उसे पढ़ा जाएगा और उसको पहुंच उपलब्‍ध कराई जाएगी। ऑनलाइन पंजीकरण , फिल्मों की स्क्रीनिंग से 48 घंटे पहले शुरू होता है , जबकि काउंटर सुबह 7 बजे खुलेंगे। दिव्‍यांगों और वरिष्ठ नागरिकों के लिए अलग से काउंटर होंगे। आईनॉक्स , पोरवोरिम स्क्रीनिंग के लिए मुफ्त परिवहन सुविधा उपलब्‍ध कराई जाएगी। ‘’


      आईएफएफआई फ्रेंच सिनेमा की जानीमानी हस्तियों में से एक अभिनेत्री इसाबेला हपर्ट को भी सम्मानित करेगा । उ न्हें उद्घाटन समारोह में लाइफटाइम अचीवमेंट पुरस्कार से सम्मानित किया जाएगा। वह 120 से अधिक फिल्मों में अभिनय कर चुकी हैं और 16 नामांकनों के साथ वह सीज़र पुरस्कार के लिए सबसे नामित होने वाली अभिनेत्री हैं।


      आधिकारिक घोषणाओं के साथ ही साथ 50वां संस्करण अपनी सांस्कृतिक प्रस्‍तुतियों के साथ उपस्थित लोगों को मंत्रमुग्‍ध कर देगा। इन प्रस्‍तुतियों में प्रसिद्ध गायक एवं संगीतकार शंकर महादेवन और उनके बैंड की फ्यूजन म्‍यूजिक थीम पर एक प्रस्‍तुति शामिल होगी , जो अंतरराष्ट्रीय बीट्स के साथ - साथ भारतीय लय को जीवंत कर देगी।


      उद्घाटन वाले दिन गोरान पास्कलजेविक द्वारा निर्देशित इटालियन फिल्म ‘ डिस्‍पाइट द फॉग ’ की स्क्रीनिंग भी होगी।


      ************


      आरकेमीणा / आरएनएम / एएम / आरके/एसके – 4294


    

    
    (Release ID: 1592345) Visitor Counter : 201
    
    
      Read this release in: English , Marathi , Bengali