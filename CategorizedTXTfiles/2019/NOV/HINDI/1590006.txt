      सूचना और प्रसारण मंत्रालय

      आईएफएफआई ने कैलाइडोस्‍कोप उत्‍सव सेक्‍शन में फिल्‍मों की घोषणा की
      Posted On: 01 NOV 2019 4:03PM by PIB Delhi


    50वें भारतीय अन्‍तर्राष्‍ट्रीय फिल्‍मोत्‍सव (आईएफएफआई) ने आज कैलाइडोस्‍कोप उत्‍सव में दिखाई जाने वाली फिल्‍मों की सूची की घोषणा की है , जो फिल्‍मोत्‍सव का सबसे महत्‍वपूर्ण हिस्‍सा है। प्रत्‍येक वर्ष बेजोड़ सामग्री एवं विलक्षण फिल्‍म निर्माण के बल पर विश्‍वभर से आई फिल्‍में इस महोत्‍सव के दर्शकों के दिल-दिमाग पर अपनी - अपनी छाप छोड़ती हैं। अन्‍तर्राष्‍ट्रीय परिदृश्‍य में जिन फिल्‍मों ने धूम मचाई है , उनमें पैरासाइट , पोर्ट्रेट ऑफ ए लेडी ऑन फायर , साइनोनिम्‍स आदि शामिल हैं।


    50वें आईएफएफआई के कैलाइडोस्‍कोप उत्‍सव के दौरान गोवा फिल्‍मोत्‍सव में शामिल होने वाले सिनेमा प्रेमियों के लिए विश्‍वभर की अनोखी फिल्‍मों को एक ही स्‍थान पर देखने का अवसर मिलेगा। इस हिस्‍से में विश्‍व के विभिन्‍न हिस्‍सों की 20 फिल्‍में दिखाई जाएंगी , जिनकी विश्‍वभर में सराहना की गई है। बोंग जून-हो द्वारा निर्देशित कान फिल्‍मोत्‍सव में पाम डि‍ओर सर्वश्रेष्‍ठ फिल्‍म पुरस्‍कार विजेता पैरासाइट , जो इस वर्ष की सर्वश्रेष्‍ठ फिल्‍म है , उसे आईएफएफआई में इंडिया प्रीमियर के रूप में दिखाया जाएगा।


    इस हिस्‍से की अन्य फ़िल्मों में शामिल हैं - वेनिस फ़िल्म फेस्टिवल होराइज़न अवार्ड सर्वश्रेष्ठ अभिनेता पुरस्‍कार विजेता मेहदी बरसौई का ए सन , लेवन अकिन द्वारा एंड देन वी डांस्‍ड का इंडिया प्रीमियर , जिसने 9 अंतरराष्ट्रीय पुरस्कार जीते , कान ज्यूरी पुरस्कार विजेता जुरानो डॉर्नले और क्लेबर मेंडोंका फिल्हो द्वारा सह-निर्देशित बाकुराव , जिसने 9 अंतर्राष्ट्रीय पुरस्कार जीते , रनर रुनरसन द्वारा लोकार्नो फिल्म फेस्टिवल विजेता इको इंडिया प्रीमियर , एंजेला स्केनएस्क द्वारा सिल्‍वर बर्लिन सर्वश्रेष्‍ठ निदेशक पुरस्‍कार विजेता आई वाज एट होम , बट का इंडिया प्रीमियर , निकोलस बेडोस द्वारा ला बेले इपोक का इंडिया प्रीमियर , जान ओले गेर्स्टर द्वारा लारा का इंडिया प्रीमियर , जेसिका होस्नर द्वारा कान का सर्वश्रेष्ठ अभिनेत्री पुरस्‍कार विजेता लिटिल जो , टिम मिलेटेंट्स द्वारा कार्लोवी वैरी क्रिस्टल ग्लोब सर्वश्रेष्ठ निर्देशक पुरस्‍कार विजेता पैट्रिक का इंडिया प्रीमियर , क्लाउडियो गियोवनेसी द्वारा सिल्वर बर्लिन बेयर सर्वश्रेष्ठ पटकथा पुरस्‍कार विजेता पीरनहस का इंडिया प्रीमियर , सेलाइन साइंटम्मा द्वारा कान सर्वश्रेष्ठ पटकथा पुरस्‍कार विजेता पोर्ट्रेट ऑफ ए लेडी आन फायर का इंडिया प्रीमियर , मे अल-तौकी द्वारा 9 अंतर्राष्‍ट्रीय पुरस्‍कारों के विजेता सहित सनडांस फिल्म फेस्टिवल ऑडियंस अवार्ड विजेता क्वीन ऑफ़ हार्ट्स , ज़्होशूई वांग द्वारा बर्लिन सिल्वर बियर बेस्ट एक्टर और एक्ट्रेस एवार्ड सो लॉन्‍ग माई सन का इंडिया प्रीमियर , मीरोस्लाव टेरीज़िक द्वारा निर्देशित 10 अंतर्राष्‍ट्रीय पुरस्‍कारों से पुरस्‍कृत सर्बियाई फ़िल्म स्‍टीचेज का इंडिया प्रीमियर , नादव लापिद द्वारा गोल्‍डन बर्लिन बेयर सर्वश्रेष्‍ठ फिल्‍म पुरस्‍कार विजेता साइनोनिम्स , नोरा फिंगेशिड द्वारा 10 अंतरराष्ट्रीय पुरस्कारों से पुरस्‍कृत वर्ष की सबसे चर्चित फिल्‍म सिस्टम क्रैशर , जेरो बस्टामेंट द्वारा ट्रेमर्स , क्रिस्टीना ग्रोबेवा और पेटार वलचानोव द्वारा कार्लोवी वैरी फिल्‍म समारोह में क्रिस्टल ग्लोब सर्वश्रेष्ठ फिल्म पुरस्‍कार विजेता द फादर का इंडिया प्रीमियर और थियो कोर्ट द्वारा निर्देशित वेनिस का एफआईपीआरईएससीआई पुरस्कार विजेता ब्लांको एन ब्लांको का इंडिया प्रीमियर।


    इस वर्ष भारतीय अंतर्राष्‍ट्रीय फिल्‍मोत्‍सव मनाया जा रहा है , जिसे एशिया महादेश के शुरूआती फिल्‍मोत्‍सवों में से एक माना जाता है। 50वें भारतीय अन्‍तर्राष्‍ट्रीय फिल्‍मोत्‍सव के दौरान भारतीय पनोरमा में 76 देशों की 200 से अधिक सर्वेश्रेष्‍ठ फिल्‍में , 26‍ फीचर फिल्‍में और 15 गैर फीचर फिल्‍में दिखाई जाएंगी। इस स्‍वर्ण जयंती आयोजन में 10 , 000 से अधिक लोगों और सिनेमा प्रेमियों के शामिल होने की संभावना है।


    ****


    आरकेमीणा/आरएनएम/एए म / एसकेएस / आरएन – 3939


    

    
    (Release ID: 1590006) Visitor Counter : 189
    
    
      Read this release in: English , Urdu , Marathi , Bengali