      विज्ञान एवं प्रौद्योगिकी मंत्रालय

      भारत का पहला सबसे बड़ा जैव-प्रौद्योगिकी सम्मेलन ग्लोबल बायो-इंडिया समिट, 2019 संपन्न
      
      जैव-प्रौद्योगिकी विभाग में सचिव डॉ. रेणु स्वरूप ने कहा, जीबीआई अब एक वार्षिक कार्यक्रम होगा

      Posted On: 23 NOV 2019 4:59PM by PIB Delhi

    भारत का पहला सबसे बड़ा जैव-प्रौद्योगिकी हितधारकों का समूह - ग्लोबल बायो-इंडिया (जीबीआई ) समिट , 2019 आज यहां संपन्न हुआ।


    इस तीन दिवसीय कार्यक्रम का आयोजन भारत सरकार के विज्ञान और प्रौद्योगिकी मंत्रालय के जैव-प्रौद्योगिकी विभाग (डीबीटी ) ने अपने सार्वजनिक उपक्रम जैव प्रौद्योगिकी उद्योग अनुसंधान सहायता परिषद (बीआईआरएसी ) के साथ मिलकर किया। इस आयोजन के लिए अन्य भागीदारों में भारतीय उद्योग परिसंघ (सीआईआई ), एसोसिएशन ऑफ बायोटेक्नोलॉजी लेड एंटरप्राइजेज (एबीएलई ) और इन्वेस्ट इंडिया शामिल थे।


    जैव-प्रौद्योगिकी विभाग की सचिव एवं बीआईआरएसी की चेयरपर्सन डॉ रेणु स्वरूप ने कहा कि इस मेगा इवेंट की जबरदस्त सफलता से उत्‍साहित होकर विभाग सभी हितधारकों के समर्थन से जीबीआई को एक वार्षिक कार्यक्रम में बदलने की योजना बना रहा है।


    जैव - प्रौद्योगिकी को तेजी से उभरने वाला क्षेत्र माना गया है जो 2025 तक भारत की अर्थव्‍यवस्‍था को 5 ट्रिलियन के लक्ष्य तक पहुंचाने में उल्‍लेखनीय योगदान कर सकता है।


    इस सम्मेलन ने जैव-औषधि , जैव-कृषि , जैव-औद्योगिक , जैव-ऊर्जा और जैव-सेवाएं एवं संबद्ध क्षेत्रों की प्रमुख चुनौतियों पर अंतर्राष्ट्रीय समुदाय भारत के जैव-प्रौद्योगिकी क्षेत्र की क्षमता को प्रदर्शित करने , पहचान बनाने , अवसरों का सृजन करने और विचार-विमर्श करने का अवसर प्रदान किया।


    ***


    आरकेमीणा/आरएनएम/एए म / एसकेसी/एनके – 4367


    

    
    (Release ID: 1593268) Visitor Counter : 483
    
    
      Read this release in: English