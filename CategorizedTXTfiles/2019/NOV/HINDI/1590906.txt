      वित्‍त मंत्रालय

      ग्लोबल इंवेस्टर मीट से गढ़ने जा रहे हैं हम नया ब्रांड हिमाचल:अनुराग सिंह ठाकुर
      Posted On: 07 NOV 2019 6:02PM by PIB Delhi


    7 नवम्बर 2019, हिमाचल प्रदेश : केंद्रीय वित्त एवं कॉरपोरेट अफ़ेयर्स राज्य मंत्री श्री अनुराग सिंह ठाकुर ने धर्मशाला में आयोजित दोदिवसीय हिमाचल ग्लोबल इन्वेस्टर मीट को सम्बोधित करते हुए इससे हिमाचल में निवेश , रोज़गार और व्यापार के बढ़ने के नए स्वर्णिमदौर की शुरुआत बताया है।


    इन्वेस्टर मीट में अपना सम्बोधन देते हुए श्री अनुराग ठाकुर ने कहा ” प्रधानमंत्री श्री नरेंद्र मोदी जी के मार्गदर्शन में भारत अपनी पूरी शक्तिऔर संसाधनों से प्रगति पथ पर अग्रसर है।प्रधानमंत्री जी के मौजूदा और पूर्व में उठाए गए कदमों ने देश को एक नई दिशा दी है।वर्ष 2003 में गुजरात का मुख्यमंत्री रहते हुए उन्होंने वाइब्रेंट गुजरात कार्यक्रम के माध्यम से राज्य में निवेश , रोज़गार और व्यापार को बढ़ाने काजो मार्ग दिखाया था , आज उसी मॉडल को विभिन्न राज्यों द्वारा अपनाया जा रहा है।हिमाचल ग्लोबल इन्वेस्टर मीट प्रदेश सरकार द्वारादेवभूमि में निवेश और रोज़गार को बढ़ाने के लिए उठाया गया सकारात्मक कदम है।इस इन्वेस्टर मीट से हम नया ब्रांड हिमाचल गढ़ने जारहे हैं ”


    आगे बोलते हुए श्री अनुराग ठाकुर ने कहा ” मोदी सरकार की इंवेस्टमेंट पॉलिसी से भारत इंवेस्टर हेवन बन रहा है।आज कई देशों की बड़ीएमएनसी भारत में निवेश के लिए आगे आ रही हैं।हमने बेहतर इंफ़्रास्ट्रक्चर बना कर व इंस्पेक्टरराज और लालफ़ीताशाही के ख़िलाफ़कड़ी नीतियाँ बना कर उद्योग जगत की चिंताओं को दूर करने का काम किया है।हमने कॉरपोरेट टैक्स में कटौती करके इंड्रस्टीस के लिएनई सम्भावनाओं के द्वार खोले हैं।ये हिमाचल ग्लोबल इन्वेस्टर मीट का आयोजन देवभूमि की पवित्र धरा धर्मशाला में हो रहा है जो किप्रसिद्ध तिब्बती धर्मगुरु श्री दलाई लामा की कर्मस्थली है जहाँ हर साल लाखों लोगों दूर दूर से उनका आशीर्वाद लेने आते हैं।इसके साथही धर्मशाला में स्थित दुनिया का सबसे खूबसूरत स्टेडियम जिसे देखने प्रतिवर्ष लाखों लोग विश्व के कोने कोने से यहाँ आते हैं जिसकीवजह से ना सिर्फ़ धर्मशाला बल्कि आस पास क्षेत्र में कई लोगों को रोज़गार मिलता है।हमारा आगे भी यही प्रयास रहेगा कि हिमाचल मेंज़्यादा से ज़्यादा निवेश के माध्यम से प्रदेश में रोज़गार सृजन की दर को बढ़ाया जाए ”


    *****


    SS


    

    
    (Release ID: 1590906) Visitor Counter : 134