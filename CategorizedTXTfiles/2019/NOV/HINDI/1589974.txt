      विद्युत मंत्रालय

      श्री संजीव नंदन सहाय ने विद्युत मंत्रालय के सचिव का पदभार संभाला
      Posted On: 01 NOV 2019 1:50PM by PIB Delhi


    श्री संजीव नंदन सहाय ने आज विद्युत मंत्रालय के सचिव के रूप में पदभार संभाला। इससे पूर्व वे विद्युत मंत्रालय में विशेष सचिव के रूप में कार्य कर रहे थे। श्री सहाय 1986 बैच के केन्‍द्र शासित कॉडर के आईएएस अधिकारी हैं। उन्‍होंने मई , 2018 से जुलाई , 2019 तक विद्युत मंत्रालय में अपर सचिव के रूप में भी कार्य किया है।


    इसके अलावा श्री सहाय ने केन्‍द्र के साथ-साथ राज्‍य सरकारों में अनेक महत्‍वपूर्ण पदों को सुशोभित किया है। इनमें वाणिज्‍य और उद्योग मंत्रालय में महानिदेशक (अपर सचिव के समतुल्‍य) और अपर सचिव , गृह विभाग में प्रमुख सचिव , दिल्‍ली परिवहन निगम में अध्‍यक्ष एवं प्रबंध निदेशक , दिल्‍ली सरकार में सचिव एवं आयुक्‍त परिवहन , चंडीगढ़ आवास बोर्ड के अध्‍यक्ष , दिल्‍ली सरकार के वित्‍त और गृह सचिव के पद शामिल हैं।


    श्री संजीव नंदन सहाय 01 नवम्‍बर , 2019 को नई दिल्‍ली में विद्युत मंत्रालय के सचिव के रूप में पदभार ग्रहण करते हुए।


    आरकेमीणा / आरएनएम / एएम / आईपीएस / एनएम - 3 924

    
    
    (Release ID: 1589974) Visitor Counter : 149
    
    
      Read this release in: English , Urdu , Bengali