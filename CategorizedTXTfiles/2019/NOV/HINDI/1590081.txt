      संस्‍कृति मंत्रालय

      यूनेस्को ने फिल्म के क्षेत्र में मुम्बई और पाक-कला के क्षेत्र में हैदराबाद को यूनेस्को के क्रिएटिव सिटीज नेटवर्क (यूसीसीएन) के सदस्य के रूप में नामित किया
      
      श्री प्रहलाद सिंह पटेल ने दोनों शहरों के लोगों को बधाई दी

      Posted On: 01 NOV 2019 7:19PM by PIB Delhi

    यूनेस्को ने फिल्म के क्षेत्र में मुम्बई और पाक-कला के क्षेत्र में हैदराबाद को यूनेस्को के क्रिएटिव सिटीज नेटवर्क (यूसीसीएन) के सदस्य के रूप में नामित किया। संस्कृति मंत्री श्री प्रहलाद सिंह पटेल ने मुंबई और हैदराबाद के लोगों को इस विशेष सम्मान के लिए बधाई दी है।


    यूसीसीएन का गठन 2004 में हुआ था और इसमें उन शहरों के नाम शामिल हैं जो अपने-अपने देशों में संस्कृतिक गतिविधियों के सक्रिय केन्द्र हैं। यूनेस्को क्रिएटिव सिटीज नेटवर्क में अब कुल 246 शहर शामिल हैं।


    इस नेटवर्क का हिस्सा बनने वाले सदस्य शहर सभी महाद्वीपों और क्षेत्रों से अलग-अलग आय स्तर और आबादी के साथ आते हैं। वे एक समान मिशन की दिशा में एक साथ काम करते हैं- सतत विकास के लिए संयुक्त राष्ट्र 2030 एजेंडे के अनुसार, शहरों को सुरक्षित, लचीला, समावेशी और टिकाऊ बनाने के लिए उनकी शहरी विकास योजनाओं के मूल में रचनात्मकता और रचनात्मक अर्थव्यवस्था को रखना।


    यूसीसीएन के अतंर्गत 7 श्रेणियां को शामिल किया गया हैं-

      * शिल्प और लोक कला
      * डिजाइन
      * फिल्म
      * पाक-कला
      * संगीत
      * मीडिया आर्ट्स
      * साहित्य

    पहले से, तीन भारतीय शहरों को यूसीसीएन के सदस्यों के रूप में मान्यता मिली हुई हैं-

      * जयपुर- शिल्प और लोक कला (2015)
      * वाराणसी- संगीत के लिए रचनात्मक शहर (2015)
      * चेन्नई- संगीत के लिए रचनात्मक शहर (2017)

    संस्कृति मंत्रालय, संस्कृति से संबंधित यूनेस्को में सभी मामलों के लिए भारत सरकार का नोडल मंत्रालय है।


    आर.के.मीणा/आरएनएम/एएम/एसके– 3952

    
    
    (Release ID: 1590081) Visitor Counter : 227
    
    
      Read this release in: English
    
    
    

*