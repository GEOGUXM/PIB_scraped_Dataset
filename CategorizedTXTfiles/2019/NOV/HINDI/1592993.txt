      राष्ट्रपति सचिवालय

      राष्ट्रपति 23-24 नवंबर को राष्ट्रपति भवन में राज्यपालों और उपराज्यपालों के दो-दिवसीय सम्मेलन की अध्यक्षता करेंगे
      Posted On: 21 NOV 2019 5:01PM by PIB Delhi


    राष्ट्रपति श्री रामनाथ कोविंद 23 और 24 नवंबर , 2019 को राष्ट्रपति भवन में राज्यपालों और उप-राज्यपालों के दो-दिवसीय सम्मेलन की अध्यक्षता करेंगे। यह राष्ट्रपति भवन में आयोजित होने वाला 50वां सम्मेलन और राष्ट्रपति कोविंद की अध्यक्षता में तीसरा सम्मेलन होगा।


    दो-दिवसीय सम्मेलन के विभिन्न सत्रों में महत्वपूर्ण विषयगत मुद्दों पर चर्चा की जाएगी। इसमें जनजातीय मुद्दे , कृषि में सुधार , जल जीवन मिशन , उच्च शिक्षा के लिए नई शिक्षा नीति और जीवनयापन में आसानी और शासन व्यवस्था शामिल हैं।


    सभी राज्यों और केंद्र शासित प्रदेशों के राज्यपाल और उपराज्यपाल इस सम्मेलन में भाग लेंगे। उपराष्ट्रपति, प्रधानमंत्री, केंद्रीय गृह मंत्री, कृषि और किसान कल्याण मंत्री, कानून और न्याय मंत्री, मानव संसाधन विकास मंत्री, जनजातीय कार्य मंत्री और जल शक्ति मंत्री, नीति आयोग के उपाध्यक्ष एवं मुख्य कार्यकारी अधिकारी तथा विभिन्न मंत्रालयों के अन्य वरिष्ठ अधिकारी भी इसमें हिस्सा लेंगे।


    केन्द्रशासित प्रदेशों की विभिन्न योजनाओं और उपलब्धियों के बारे में चर्चा के लिए 22 नवंबर , 2019 को केन्द्रशासित प्रदेशों पर आधारित एक विशेष सत्र आयोजित किया जाएगा। इसमें केंद्रशासित प्रदेशों के उपराज्यपालों / प्रशासकों के अलावा , केंद्रीय गृह मंत्री , कैबिनेट सचिव और अन्य वरिष्ठ अधिकारी शामिल होंगे।


    ***


    आरकेमीणा/आरएनएम/ एसकेएस /एमएस-4334


    

    
    (Release ID: 1592993) Visitor Counter : 138
    
    
      Read this release in: English , Urdu , Marathi , Tamil