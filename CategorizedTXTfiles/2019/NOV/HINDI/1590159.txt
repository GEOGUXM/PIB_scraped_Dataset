      निर्वाचन आयोग

      भारत निर्वाचन आयोग ने झारखंड के लिए विशेष व्‍यय पर्यवेक्षक नियुक्‍त किया
      Posted On: 03 NOV 2019 12:31PM by PIB Delhi


    भारत निर्वाचन आयोग ने झारखंड विधानसभा के आगामी चुनावों के लिए श्री बी. मुरली कुमार (भारतीय वित्‍त सेवा के 1983 बैच के सेवानिवृत्‍त अधिकारी) को विशेष व्‍यय पर्यवेक्षक के रूप में नियुक्‍त किया है।


    झारखंड के मुख्‍य निर्वाचन अधिकारी से परामर्श करके , विशेष पर्यवेक्षक निर्वाचन तंत्र द्वारा किए जा रहे कार्यों का पर्यवेक्षण और निगरानी करेंगे। साथ ही , विशेष पर्यवेक्षक यह भी सुनिश्चित करेंगे कि खुफिया सूत्रों तथा सी-विजिल , वोटर हैल्‍पलाइन 1950 के माध्‍यम से मिली सूचना के आधार पर नकद राशि , शराब और मुफ्त उपहार आदि द्वारा मतदाताओं को लुभाने की कोशिश में जुटे सभी व्‍यक्तियों / दलों के विरुद्ध सख्‍त और कारगर कार्रवाई हो।


    यह ध्‍यान देने योग्‍य बात है कि आयकर विभाग के अनुवेषण स्‍कंद में उनके पिछले अनुभव को देखते हुए श्री बी. मुरली कुमार को 8-वेल्‍लोर संसदीय निर्वाचन क्षेत्र तथा हाल में संपन्‍न महाराष्‍ट्र विधानसभा चुनावों के लिए भी विशेष व्‍यय पर्यवेक्षक के रूप में नियुक्‍त किया गया था।


    ***


    आरकेमीणा/आरएनएम/एएम/एसकेएस/एमबी-3965

    
    
    (Release ID: 1590159) Visitor Counter : 107
    
    
      Read this release in: English , Urdu , Punjabi