      संसदीय कार्य मंत्रालय

      संसदीय कार्य मंत्री श्री प्रह्लाद जोशी ने संसद के आगामी शीतकालीन सत्र के लिए सरकारी विधानों पर चर्चा के लिए बैठक आयोजित की
      Posted On: 05 NOV 2019 7:41PM by PIB Delhi


    संसद के आगामी शीतकालीन सत्र के लिए सरकारी विधानों पर चर्चा करने के लिए आज संसदीय कार्य , कोयला और खान मंत्री श्री प्रह्लाद जोशी की अध्यक्षता में एक बैठक हुई। संसदीय कार्य और भारी उद्योग और सार्वजनिक उद्यम राज्य मंत्री श्री अर्जुन राम मेघवाल और संसदीय कार्य और विदेश राज्य मंत्री श्री वी. मुरलीधरन और विभिन्न मंत्रालयों/ विभागों के सचिवों ने बैठक में भाग लिया।


    श्री प्रह्लाद जोशी ने सभी अधिकारियों से कहा कि वे सभी औपचारिकताओं को पूरा करें। उन्‍होंने कहा कि वे निर्धारित समय के भीतर एजेंडे में विधायी कार्यों को सूचीबद्ध कराएं , ताकि उन्‍हें संसद में पेश किया जा सके। उन्होंने संसद के दोनों सदनों के समक्ष विभिन्न लंबित विधेयकों की भी समीक्षा की।


    विभिन्न मंत्रालयों के सचिवों और वरिष्ठ अधिकारियों ने श्री जोशी को आश्वासन दिया कि वे आगामी विधायी कार्यों के लिए सभी आवश्यक दस्तावेजों के साथ संसद के समक्ष आएंगे।


    आरकेमीणा / आरएनएम / एएम / एसकेएस / एसके – 4033

    
    
    (Release ID: 1590576) Visitor Counter : 87
    
    
      Read this release in: English