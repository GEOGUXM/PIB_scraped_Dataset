      प्रधानमंत्री कार्यालय

      प्रधानमंत्री ने 11वें ब्रिक्स शिखर सम्मेलन के अवसर पर चीन के राष्ट्रपति श्री शी जिनपिंग से अलग से मुलाकात की
      Posted On: 14 NOV 2019 5:24AM by PIB Delhi


    प्रधानमंत्री श्री नरेन्द्र मोदी ने 11वें ब्रिक्स शिखर सम्मेलन से पहले ब्रासीलिया में 13 नवंबर , 2019 को चीन के राष्‍ट्रपति श्री शी जिनपिंग से मुलाकात की।


    चीन के राष्ट्रपति श्री शी जिनपिंग ने चेन्नई में दूसरी अनौपचारिक बैठक में उनकी मेजबानी करने के लिए प्रधानमंत्री मोदी की प्रशंसा की और कहा कि वे प्रधानमंत्री मोदी और भारत के लोगों द्वारा किए गए स्वागत को नहीं भूलेंगे। उन्होंने 2020 में चीन में तीसरे अनौपचारिक शिखर सम्मेलन के लिए प्रधानमंत्री मोदी को आमंत्रित किया। मुलाकात की तारीख और जगह राजनयिक माध्यम से निर्धारित की जाएगी।


    चीन के राष्‍ट्रपति और प्रधानमंत्री मोदी ने व्यापार और निवेश से संबंधित मामलों पर संवाद बनाए रखने के महत्व पर सहमति जताई। राष्ट्रपति शी जिनपिंग ने प्रधानमंत्री मोदी को शंघाई में चीन के निर्यात-आयात प्रदर्शनी में भारत की भागीदारी के लिए धन्यवाद दिया। दोनों नेताओं ने व्यापार और अर्थव्यवस्था पर नए उच्च स्तरीय तंत्र के शीघ्र विकसित करने पर सहमति जताई।


    दोनों नेताओं ने अगले साल दोनों देशों के बीच राजनयिक संबंधों की 70वीं वर्षगांठ मनाने की तैयारियों की समीक्षा की। दोनों नेताओं ने कहा कि इससे लोगों के बीच संबंध और प्रगाढ़ होंगे।


    दोनों नेताओं ने कहा कि सीमा से संबंधित मामलों पर विशेष प्रतिनिधियों की एक और बैठक होगी। दोनों ने सीमा क्षेत्रों में शांति और सुरक्षा बनाए रखने के महत्व पर जोर दिया।


    राष्‍ट्रपति शी जिनपिंग और प्रधानमंत्री मोदी ने डब्ल्यूटीओ , ब्रिक्स और आरसीईपी जैसे बहुपक्षीय मुद्दों पर विचार साझा किए।


    ************


    आर.के.मीणा/आरएनएम/एएम/एके/एसके-4172

    
    
    (Release ID: 1591544) Visitor Counter : 153
    
    
      Read this release in: Assamese , Punjabi , Tamil , Kannada , Malayalam , English , Urdu , Marathi , Bengali , Gujarati