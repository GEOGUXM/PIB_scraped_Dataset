      पर्यटन मंत्रालय

      चीन के कुनमिंग में तीन दिवस अंतर्राष्ट्रीय पर्यटन मेले में पर्यटन मंत्रालय करेगा भागीदारी
      Posted On: 15 NOV 2019 7:17PM by PIB Delhi


    भारत और चीन के बीच पर्यटन और व्यापार बढ़ाने की दृष्टि से, भारतीय उद्योग परिसंघ (सीआईआई) के सहयोग से पर्यटन मंत्रालय, भारत सरकार 15-17 नवंबर, 2019 को चीन के कुनमिंग में आयोजित अंतर्राष्ट्रीय पर्यटन मेले (सीआईटीएम) में भाग ले रहा है।


    सीआईटीएम में इंडिया पवेलियन का उद्घाटन आज यानि 15 नवंबर, 2019 को सुश्री रूपिंदर बराड़, अतिरिक्त महानिदेशक, पर्यटन मंत्रालय, भारत सरकार और आईटीसी होटल के मुख्य कार्यकारी एवं पर्यटन व आतिथ्य से जुड़ी सीआईआई की राष्ट्रीय समिति के अध्यक्ष श्री दीपक हक्सर द्वारा किया गया।


    भारत और चीन के बीच पर्यटन एक महत्वपूर्ण कड़ी के रूप में उभर रहा है जोकि दोनों पक्षों के बीच द्विपक्षीय व्यापार, व्यापार और सरकारी सहयोग के बढ़ते स्तर से प्रभावित है। दुनिया के 40 प्रतिशत लोगों का प्रतिनिधित्व करने वाले दोनों देशों के बीच पर्यटन यात्रा का भविष्य विकास के वर्तमान प्रक्षेपवक्र के आधार पर सकारात्मक है। भारत सरकार अपनी एक्ट ईस्ट और चाइना रेडी रणनीतियों के हिस्से के रूप में चीन से अधिक यात्रियों को आकर्षित करने का इच्छुक है।


    सीआईटीएम एशिया का सबसे बड़ा यात्रा कार्यक्रम है जो एशिया में यात्रा के लिए नवीन विचारों और अवधारणाओं को प्रस्तुत करता है। सीआईटीएम में स्थापित बड़े भारतीय मंडप का उद्देश्य बौद्ध सर्किट सहित भारत के विभिन्न पर्यटन से जुड़े उत्पादों और सेवाओं को बढ़ावा देना है।


    ताकि चीनी यात्रियों को भारत आने के लिए आकर्षित किया जा सके। यह आयोजन दोनों देशों के बीच पर्यटन और व्यापार को मजबूत करने और बिजनेस टू बिजनेस (बी 2 बी) और बिजनेस टू गवर्नमेंट (बी 2 जी) की बैठकों को बढ़ावा देने में मदद करेगा।


    यह आयोजन भारत के विभिन्न टूर ऑपरेटरों और ट्रैवल एजेंटों एवं होटल ऑपरेटरों जैसे अन्य सेवा प्रदाताओं को भी साथ लाएगा, जिन्हें चीन में अपने समकक्षों के साथ बातचीत करने और भारत एवं चीन के बीच मजबूत पर्यटक सर्किट बनाने में मदद मिलेगी।


    एक 35 सदस्यीय प्रतिनिधिमंडल, जिसमें भारतीय पर्यटन से जुड़े प्रमुख पक्ष (होटलियर्स, ट्रैवल एजेंट, एयरलाइंस, रेलवे सहित अन्य) शामिल हैं, सीआईटीएम का दौरा कर रहा है। सीआईटीएम 2019 के दौरान भारतीय मंडप में भारतीय विरासत को शास्त्रीय नृत्य प्रदर्शन और योग के माध्यम से प्रदर्शित किया जायेगा।


    सीआईटीएम, भारत सरकार के पर्यटन मंत्रालय द्वारा 12-14 नवंबर, 2019 की अवधि में चीन के तीन शहरों - चेंगदू, चोंगकिंग और कुनमिंग - में अतुल्य भारत रोड शो की श्रृंखला के सफल आयोजन के अंत में आया है।


    *****


    आरकेमीणा/आरएनएम/वीएस-4316

    
    
    (Release ID: 1592762) Visitor Counter : 11
    
    
      Read this release in: English