      सांख्यिकी एवं कार्यक्रम कार्यान्‍वयन मंत्रालय

      27वां केन्‍द्र और राज्‍य सांख्यिकी संगठन सम्‍मेलन 11-12 नवम्‍बर, 2019 को कोलकाता में
      
      सम्‍मेलन की थीम है- सतत विकास लक्ष्‍य (एसडीजी)

      Posted On: 08 NOV 2019 3:48PM by PIB Delhi

    सांख्यिकी और कार्यक्रम कार्यान्‍वयन मंत्रालय 27वां केन्द्र और राज्य सांख्यिकी संगठन सम्मेलन 11-12 नवम्बर , 2019 को विश्‍व बांग्‍ला कन्‍वेंशन सेंटर , कोलकाता में आयोजित कर रहा है।


    भारत के मुख्य सांख्यिकीविद् और सांख्यिकी और कार्यक्रम कार्यान्‍वयन मंत्रालय के सचिव श्री प्रवीन श्रीवास्‍तव 11 नवम्‍बर , 2019 को सम्‍मेलन का उद्घाटन करेंगे।


    सम्‍मेलन केन्‍द्र और राज्‍य सांख्यिकी संगठनों को आपसी तालमेल बढ़ाने और भारतीय सांख्यिकी प्रणाली को दक्षतापूर्ण बनाने का मंच प्रदान करता है।


    इस सम्‍मेलन की थीम है - सतत विकास लक्ष्य (एसडीजी)। इसका चयन एसडीजी निगरानी की गुणवत्‍ता/समयावधि को बेहतर बनाने के लिए डेटा की कमी को पूरा करना है।


    सांख्यिकी और कार्यक्रम कार्यान्‍वयन मंत्रालय पर एसडीजी की प्रगति की निगरानी करने की जिम्‍मेदारी है। मंत्रालय ने राष्‍ट्रीय संकेतक तंत्र (एनआईएफ) विकसित किया है। इसके लिए केन्‍द्रीय मं‍त्रालयों तथा राज्‍य/केन्‍द्रशासित प्रदेश सरकारों के साथ परामर्श किया गया है। मंत्रालय ने एनआईएफ बेसलाइन रिपोर्ट 2015-16 भी जारी किया है , जिसके जरिये 2030 तक एसटीजी प्रगति का निर्धारण किया जा सकता है। राज्‍य संकेतक तंत्र एसआईएफ भी विकसित किया जाएगा ता‍कि एसडीजी प्रगति का निर्धारण राज्‍यस्‍तर पर किया जा सके। सम्‍मेलन के दौरान राज्‍य व केन्‍द्रशासित प्रदेशों की सरकारों के साथ इस विषय पर विचार-विमर्श किया जाएगा।


    सम्‍मेलन में राष्‍ट्रीय सांख्यिकी आयोग के चेयरमैन और सदस्‍य तथा भारतीय सांख्यिकी संस्‍थान के निदेशक भी भाग लेंगे। केन्‍द्र सरकार के मंत्रालयों , राज्‍य सरकारों , संयुक्‍त राष्‍ट्र एजेंसियों , उद्योगजगत के हितधारकों , सिविल सोसायटी के प्रतिनिधि भी सम्‍मेलन में भाग लेंगे। सम्‍मेलन के दौरान एसडीजी पर विभिन्‍न प्रस्‍तुतियां दी जाएंगी।


    ***


    आर.के.मीणा/आरएनएम/एएम/जेके/आरएन –4083

    
    
    (Release ID: 1591043) Visitor Counter : 185
    
    
      Read this release in: Bengali , English , Urdu