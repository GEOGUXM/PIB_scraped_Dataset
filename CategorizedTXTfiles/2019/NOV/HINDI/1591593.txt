      राष्ट्रपति सचिवालय

      अटल टिंकरिंग लैब मैराथन 2018 में अविष्‍कार करने वाले छात्रों के एक समूह ने राष्‍ट्रपति से भेंट की
      Posted On: 14 NOV 2019 2:15PM by PIB Delhi


    अटल टिंकरिंग लैब मैराथन 2018 में अविष्‍कार करने वाले छात्रों के एक समूह ने आज (14 नवम्‍बर , 2019) राष्‍ट्रपति भवन में राष्‍ट्रपति श्री राम नाथ कोविंद से भेंट की।


    नवोन्‍मेष करने वाले छात्रों को संबोधित करते हुए , राष्‍ट्रपति ने इस बात पर खुशी जाहिर की कि इन छात्रों का चयन देश भर के 2700 स्‍कूलों के करीब 50 ,000 छात्रों में से सर्वश्रेष्‍ठ अविष्‍कारकों के रूप में हुआ है। राष्‍ट्रपति इन छात्रों द्वारा प्रदर्शित अविष्‍कारों को देखकर बेहद प्रभावित हुए। उन्‍होंने कहा कि वह यह देखकर अचंभित हैं कि यदि इस देश के युवाओं को अवसर दिया जाए तो वह क्‍या-क्‍या हासिल कर सकते हैं। आज हमें दुनिया में कठिन चुनौतियों का सामना करना पड़ रहा है लेकिन हमारे पास ऐसे युवा हैं जो इन समस्‍याओं का समाधान ढूंढने के लिए अलग तरह से सोचने के लिए तैयार हैं।


    अटल नवोन्‍मेष मिशन द्वारा किए गए कार्य और अटल टिंकरिंग लैब की सराहना करते हुए , राष्‍ट्रपति ने कहा कि हमें एक ऐसी प्रणाली प्रदान करने की आवश्‍यकता है जहां इन युवा मस्तिष्‍कों के अविष्‍कारों को आगे बढ़ाया जा सके।


    छात्रों को टिंकर और नवोन्‍मेष के लिए प्रोत्‍साहित कर , हम ऐसी पीढ़ी को प्रोत्‍साहित कर रहे हैं जो आत्‍मनिर्भर और साधन सम्‍पन्‍न होगी। एक ऐसी पीढ़ी जो सिर्फ नौकरी की मांग नहीं करती हो बल्कि नौकरियां सृजित करती हो। उन्‍होंने आशा व्‍यक्‍त की कि ये युवा लड़के और लड़कियां एक दिन सफल उद्यमी बनेंगे।


    राष्‍ट्रपति का भाषण देखने के लिए यहां क्लिक करें :


    ***


    आर.के.मीणा/आरएनएम/केपी-4 182


    

    
    (Release ID: 1591593) Visitor Counter : 157
    
    
      Read this release in: English , Urdu , Marathi , Bengali , Punjabi