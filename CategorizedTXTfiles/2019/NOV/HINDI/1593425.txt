      रक्षा मंत्रालय

      नेवी चिल्ड्रन स्कूल दिल्ली ने वार्षिक दिवस 2019 का आयोजन किया
      Posted On: 22 NOV 2019 4:35PM by PIB Delhi


    नेवी चिल्ड्रन स्कूल , दिल्ली ने 21 नवंबर 2019 को सिरी फोर्ट ऑडिटोरियम में अपने वार्षिक दिवस का आयोजन किया। नौसेना प्रमुख एडमिरल करमबीर सिंह पीवीएसएम , एवीएसएम , एडीसी ने इस अवसर पर मुख्य अतिथि के रूप में शिरकत की। इस समारोह में वरिष्ठ नौसेना अधिकारियों , आमंत्रित व्यक्तियों और अभिभावकों ने भाग लिया। इस वर्ष के वार्षिक दिवस का विषय था - ' शुभम पंचतत्वम ' यानी प्रकृति के पाँच तत्व।


    इस कार्यक्रम में मातृत्व प्रकृति की अद्भुत विविधता का आनंद उठाने के लिए प्रकृति के पांच तत्वों को समझने और उनके संरक्षण की आवश्यकता पर प्रकाश डाला गया। इस समारोह में नृत्य , कविता , ऑर्केस्ट्रा और नाटक के कार्यक्रम शामिल थे। उद्घाटन प्रदर्शन म्यूजिकल सिम्फनी ने दर्शकों को मंत्रमुग्ध कर दिया। इसमें छात्रों ने बीट बॉक्सिंग के साथ-साथ संगीत वाद्ययंत्रों का अद्भुत मिश्रण प्रस्तुत किया। ‘ संकल्प ’ के छात्रों ने मातृ प्रकृति का सम्मान करते हुए मंच पर अपना उत्कृष्ट प्रदर्शन किया। छात्रों ने जीवंत झांकी ‘ द नेचर प्राइड ’ के माध्यम से प्रकृति के महत्वपूर्ण तत्वों का प्रदर्शन किया। छात्रों ने अर्ध शास्त्रीय रचनाओं को अपने सुर देकर हमारे अस्तित्व के तत्वों का महिमामंडन किया है। ‘ द लिटिल मरमेड ’ मंच उस समय जीवंत हो गया जब छात्रों ने लोकप्रिय परियों की कहानी का सृजन किया। ‘ काव्य अभिव्यक्ति ’ में छात्रों ने कविताओं और चित्रकला का प्रदर्शन किया।


    स्कूल की प्रधानाचार्या श्रीमती ओशिमा माथुर ने हेड बॉय और हेड गर्ल के साथ स्कूल की रिपोर्ट प्रस्तुत की , जिसमें छात्रों की शैक्षिक , खेल और अन्य गतिविधियों में उपलब्धियों का विवरण शामिल था। फिनाले में छात्रों ने अपनी लयबद्ध चाल से दर्शकों को मंत्रमुग्ध कर दिया, क्योंकि उनके प्रदर्शन में प्रकृति के पांच तत्वों पर आधारित भरतनाट्यम , कोली , बिहू और समकालीन नृत्यों का मिश्रण शामिल था।


    मुख्य अतिथि ने छात्रों को गुणवत्ता युक्त शिक्षा प्रदान करने में स्कूल के प्रयासों और पहल की सराहना की। उन्होंने छात्रों से अनुरोध किया कि वे बिना असफलता के डर के जुनून , रचनात्मक कल्पना और दृढ़ संकल्प के साथ अपने सपनों को पूरा करने के लिए अपनी पूरी क्षमता के साथ काम करें। मुख्य अतिथि ने स्कूल के विकास के लिए 5 लाख रुपये का दान दिया। इस अवसर पर स्कूल की वार्षिक पत्रिका ‘ एंकर ’ का भी विमोचन किया गया।


    ***


    आर.के.मीणा/आरएनएम/आईपीएस/सीएस-4397

    
    
    (Release ID: 1593425) Visitor Counter : 8
    
    
      Read this release in: English