      प्रधानमंत्री कार्यालय

      देश में समयबद्ध और परिणाम आधारित कार्य प्रणाली विकसित करने में कैग की बड़ी भूमिका है: प्रधानमंत्री
      
      प्रधानमंत्री ने महालेखाकार एवं उप-महालेखाकार संगोष्ठी को संबोधित किया
      
      
      
      Posted On: 21 NOV 2019 8:38PM by PIB Delhi


      प्रधानमंत्री श्री नरेन्द्र मोदी ने आज नई दिल्ली में महालेखाकार एवं उप-महालेखाकार संगोष्ठी को संबोधित किया। इस अवसर पर प्रधानमंत्री ने कहा कि देश में जो समयबद्ध और परिणाम आधारित कार्य प्रणाली विकसित हो रही है, उसमें कैग की महत्वपूर्ण भूमिका है। कैग द्वारा और विशेषकर कैग के क्षेत्रीय कार्यालयों द्वारा अधिक मेहनत से किए गए कार्यों के बल पर यह संभव हो रहा है। उन्होंने कहा कि समर्पित ऑडिटरों के बल पर कैग की विश्वसनीयता और मजबूती कायम हुई है। उन्होंने कहा कि इतनी पुरानी संस्था में बदलाव लाना अपने आप में एक बड़ी चुनौती है।


      प्रधानमंत्री ने कहा कि आज के दौर में सुधारों की बात करना अच्छा लगता है , लेकिन वास्तविक सुधार तब होता है, जब हर स्तर पर पूरी ईमानदारी और समर्पण के साथ सुधार लाने की तैयारी हो तथा देश की प्रत्येक सरकार एवं हर संगठन के साथ-साथ कैग भी इसमें शामिल है। उन्होंने कहा कि कैग की ऑडिट प्रक्रिया में भी बदलाव आए हैं। कैग के काम का सीधा प्रभाव शासन पर पड़ेगा। कैग की ऑडिट प्रक्रिया में बहुत अधिक समय नहीं लगना चाहिए। कैग को अपेक्षाकृत एक बेहतर कैग की ओर भी प्रगति करनी है।


      ***


      आरकेमीणा/आरएनएम/ एसकेएस /एमएस-4335


    

    
    (Release ID: 1592994) Visitor Counter : 168
    
    
      Read this release in: Assamese , English , Marathi , Bengali , Punjabi , Gujarati , Tamil , Kannada