      वाणिज्‍य एवं उद्योग मंत्रालय

      वाणिज्‍य एवं उद्योग मंत्री जीईएस 2019 का कर्टन रेजर जारी करेंगे
      
      जीईएस 2019 का आयोजन बेंगलूरु में होगा

      Posted On: 04 NOV 2019 4:20PM by PIB Delhi

    केंद्रीय वाणिज्‍य एवं उद्योग मंत्री श्री पीयूष गोयल 5 नवम्‍बर , 2019 को नयी दिल्‍ली में सेवाओं पर 5वीं वैश्विक प्रदर्शनी (जीईएस) के संबंध में कर्टन रेजर जारी करेंगे। इस प्रदर्शनी का आयोजन बेंगलूरु में 26-28 नवम्‍बर, 2019 को किया जाएगा।


    यह कर्टन रेजर मुख्‍य जीईएस की प्रस्‍तावना होगा और इसमें तीन दिवसीय सेवाओं पर वैश्विक प्रदर्शनी के दौरान होने वाली गतिविधियों और प्रदर्शनी के अपेक्षित निष्‍कर्षों की झलक प्रस्‍तुत की जाएगी। इस आयोजन में भारत में विदेशी राजनयिक मिशनों के प्रमुखों, मंत्रालयों, भारतीय राज्‍यों की सरकारों, लगभग 100 से ज्यादा देशों के संघों और निजी सेवा प्रदाता उद्योगों के भाग लेने की संभावना है।


    इससे पहले जीईएस के चार संस्करणों का आयोजन किया जा चुका है। इस प्रदर्शनी का आयोजन वाणिज्य एवं उद्योग मंत्रालय के वाणिज्य विभाग, सेवा निर्यात संवर्धन परिषद और भारतीय उद्योग परिसंघ की साझेदारी में किया जा रहा है।


    इस पहल से केन्द्रित और निरीक्षित कार्य योजनाओं के कार्यान्वयन के माध्यम से भारत के सेवा क्षेत्रों की प्रतियोगितात्मकता में वृद्धि होगी। इन क्षेत्रों में वैश्विक व्यापार और निवेश, वृद्धि और रोजगार की उच्चतम संभावनाओं वाले कुछ विशाल और महत्वपूर्ण क्षेत्र शामिल होंगे। इसका उद्देश्य 12 चिन्हित चैंपियन सेवा क्षेत्रों के विकास और उनकी संभावनाओं का पता लगाने के लिए उन पर विशेष रूप से ध्यान केंद्रित करना है:

 1. लेखा एवं वित्त                                      
                            7. मीडिया एवं मनोरंजन       
                                                        
                                                        
 1. आईटी एवं आईटीईएस                                    
                            8. स्वास्थ्य एवं तंदरूस्ती  
                                                        
                                                        
 1. इन्फ्रा एवं निर्माण                                 
                            9. विधि                     
                                                        
                                                        
 1. परिवहन एवं लॉजिस्टिक्स                              
                            10. बैंकिंग, वित्त एवं बीमा 
                                                        
                                                        
 1. संचार                                               
                            11. पर्यटन एवं आतिथ्य सत्कार
                                                        
                                                        
 1. शिक्षा                                              
                            12. पर्यावरण                
                                                        
                                                        

    जीईएस 2019 प्रमुख चैंपियन सेवा क्षेत्रों के बारे में केंद्रित ज्ञान सत्रों का आयोजन करेगा और अनेक बी2बी, बी2जी और बी2सी बैठकों की जरूरतें पूरी करेगा।


    जीईएस 2019 की प्रमुख झलकियां :-

      * बढ़ते ‘ सेवा में व्यापार ’ पर ध्यान केंद्रित करना
      * 12 चैंपियन सेवा क्षेत्रों को प्रदर्शित करना
      * 100 देशों से 500 से ज्यादा प्रतिभागी
      * चैंपियन सेवा क्षेत्रों पर केंद्रित ज्ञान सत्र
      * राज्य / विषय मंडप
      * विदेशी प्रतिनिधियों की बड़े पैमाने पर भागीदारी
      * प्रमुख उद्योगपतियों के नेतृत्व में विदेशी शिष्टमंडल
      * सेवा क्षेत्रों पर रिपोर्ट जारी करना
      * बी2बी, बी2जी और जी2जी बैठकों के जरिये साझेदारियों के अवसर
      * स्टूडियो में परिचर्चा
      * संस्कृति और खान-पान का प्रदर्शन
      * फूड फेस्टिवल, सांस्कृतिक संध्या, नेटवर्किंग डिनर्स

    भारत के सेवा क्षेत्र का प्रतिनिधित्व करने के लिए वाणिज्य एवं उद्योग मंत्रालय द्वारा ‘ इंडिया सर्विसेज ’ ब्रांड का सृजन किया गया है। आकार की दृष्टि से सेवा क्षेत्र का दायरा कृषि और विनिर्माण से ज्यादा बड़ा हो चुका है और यह वैश्विक व्यापार का प्रमुख वाहक और रोजगार का अत्यंत मूल्यवान स्रोत है।


    जीईएस पत्रिका के लिए लिंक


    ***


    आरकेमीणा/आरएनएम/एएम/आरके/डीएस-3990

    
    
    (Release ID: 1590357) Visitor Counter : 135
    
    
      Read this release in: English , Urdu
    
    
    

1.   
     
1.   
     
1.   
     
1.   
     
1.   
     
1.   
     
*