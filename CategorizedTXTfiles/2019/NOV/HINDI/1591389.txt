      राष्ट्रपति सचिवालय

      राष्ट्रपति सुल्तानपुर लोधी में श्री गुरुनानक देव जी के 550वें जन्मशती समारोहों में शामिल हुए
      Posted On: 12 NOV 2019 4:14PM by PIB Delhi


    राष्ट्रपति श्री रामनाथ कोविंद श्री गुरूनानक देव जी के 550वीं जन्मशती के अवसर पर सुल्तानपुर लोधी, कपूरथला, पंजाब में आज (12 नवंबर, 2019) आयोजित समारोहों में शामिल हुए।


    गुरू नानक देव जी की 550वीं जन्मशती के शुभ अवसर पर राष्ट्रपति ने भारत और विदेश में रहने वाले सभी नागरिकों को बधाई दी। उन्होंने कहा कि सुल्तानपुर लोधी आना उनके लिए सौभाग्य की बात है, यह वह भूमि है, जहां गुरूनानक देव जी को ज्ञान प्राप्ति हुई थी।


    राष्ट्रपति ने कहा कि गुरूनानक देव जी ने लोगों को समानता, भाईचारे, दयालुता और नैतिकता का पाठ पढ़ा कर उन्हें जाति, सम्प्रदाय और कर्मकाण्ड से मुक्त कराने का प्रयास किया। राष्ट्रपति ने कहा कि गुरूनानक देव जी के सच्चे अनुयायी सभी के कल्याण के लिए कार्य करते हैं, सौहार्द के साथ रहते हैं और अपना काम कर्मठता और ईमानदारी के साथ करते हैं। गुरूनानक देव जी की अध्यवसाय आधारित धार्मिक शिक्षाओं का परिणाम है कि उनके अनुयायियों को पूरी दुनिया में उनकी सफलता के लिए जाना जाता है। उन्होंने कहा कि इस महान गुरू की शिक्षाओं का पालन करके हम अपने देश को दुनिया से बेहतर बनाने में योगदान कर सकते हैं।


    राष्ट्रपति के भाषण को देखने के लिए यहां क्लिक करें।


    *****


    आरकेमीणा/आरएनएम/एमएस / केपी/डीएस - 414 8


    

    
    (Release ID: 1591389) Visitor Counter : 111
    
    
      Read this release in: English , Urdu , Marathi , Bengali , Punjabi