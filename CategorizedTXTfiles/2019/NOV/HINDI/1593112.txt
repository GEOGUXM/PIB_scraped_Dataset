      जल शक्ति मंत्रालय

      श्री गजेन्‍द्र सिंह शेखावत ने डॉक्‍यूमेंट्री फिल्‍म ‘शिखर से पुकार’ रिलीज की
      Posted On: 22 NOV 2019 4:06PM by PIB Delhi


    केन्‍द्रीय जल शक्ति मंत्री गजेन्‍द्र सिंह शेखावत ने आज नई दिल्‍ली में डॉक्‍यूमेंट्री फिल्‍म ‘शिखर से पुकार’ रिलीज की। यह लघु वृत्‍त चित्र बुलंदशहर के जिला मजिस्‍ट्रेट श्री रविन्‍द्र कुमार के माउंट एवरेस्‍ट अभियानों के संस्‍मरण पर आधारित है। श्री कुमार ने पहली बार 2013 में और फिर दोबारा 23 मई 2019 को माउंट एवरेस्‍ट की सफल चढ़ाई की थी।


    श्री रविन्‍द्र कुमार ने अपने पर्वतारोही अभियान को “ स्‍वच्‍छ गंगा स्‍वच्‍छ भारत एवरेस्‍ट अभियान 2019 ” का नाम दिया था। इस अभियान पर वह अपने साथ गंगा जल भी ले गए थे और इस पवित्र जल को दुनिया की सबसे ऊंची पर्वत चोटी माउंट एवेरेस्‍ट पर चढ़ाया था।


    ‘ शिखर से पुकार ’ फिल्‍म का उद्देश्‍य ‘जलशक्ति अभियान’ को बढ़ावा देना तथा जल संरक्षण के प्रति लोगों में जागरुकता पैदा करना है।


    श्री शेखावत ने श्री रविन्‍द्र कुमार के जलसंरक्षण प्रयासों की सराहना करते हुए कहा कि उनके कार्यों ने आम लोगों को साहसिक कार्यों के लिए प्रोत्‍साहित करने के साथ ही उन्‍हें जल संरक्षण के प्रति जागरुक बनाने का काम किया है। इस अवसर पर श्री कुमार ने केन्‍द्रीय मंत्री को माउंट एवरेस्‍ट पर लिखी अपनी दो पुस्‍तकें भी भेंट की। ये पुस्‍तकें 2015 में प्रकाशित की गई थीं।


    ***


    
    आर.के.मीणा/आरएनएम/एएम/एमएस/एनएम– 4342
    

    
    (Release ID: 1593112) Visitor Counter : 360
    
    
      Read this release in: Urdu , English , Bengali