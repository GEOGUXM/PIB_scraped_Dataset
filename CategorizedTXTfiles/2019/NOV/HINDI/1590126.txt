      सूचना और प्रसारण मंत्रालय

      भारतीय अंतर्राष्ट्रीय फिल्म महोत्सव (आईएफएफआई) 2019 के स्वर्ण जयंती समारोह में फ्रांस की अभिनेत्री इसाबेल हूपर्ट को लाइफटाइम अचीवमेंट पुरस्कार से सम्मानित किया जाएगा
      
      भारतीय अंतर्राष्ट्रीय फिल्म महोत्सव के 50वें संस्करण में 50 महिला निर्देशकों की 50 फिल्मों का प्रदर्शन किया जाएगा: श्री प्रकाश जावड़ेकर

      Posted On: 02 NOV 2019 3:02PM by PIB Delhi

    भारतीय अंतर्राष्ट्रीय फिल्म महोत्सव (आईएफएफआई ) 2019 के स्वर्ण जयंती समारोह में अपनी पीढ़ी की फ्रांस की सबसे प्रसिद्ध और लोकप्रिय अभिनेत्री इसाबेल ऐनी मैडेलिन हूपर्ट को लाइफटाइम अचीवमेंट अवार्ड से सम्मानित किया जाएगा।


    केंद्रीय सूचना एवं प्रसारण मंत्री श्री प्रकाश जावड़ेकर ने आज नई दिल्ली में इसकी घोषणा की। श्री जावड़ेकर ने कहा, " उन्हें यह घोषणा करते हुए हर्ष का अनुभव हो रहा है कि लाइफ टाइम अचीवमेंट अवार्ड फ्रांस की अभिनेत्री इसाबेल हूपर्ट को दिया जाएगा। "


    Happy to announce that Life Time Achievement Award for a 'Foreign Artiste' will be conferred on French Actress Isabelle Hupert.#IFFI2019 #IFFIGoa50 pic.twitter.com/toOVkr6u5r

    — Prakash Javadekar (@PrakashJavdekar) November 2, 2019

    केंद्रीय मंत्री ने कहा कि आईएफएफआई के 50वें संस्करण में पचास महिला निर्देशकों की पचास फिल्में दिखाई जाएंगी जो सिनेमा में महिलाओं के योगदान को दर्शाती हैं।


    Among the 200 Foreign films received for @IFFIGoa, 24 Films are in the race for #OscarNominations: Union Minister @PrakashJavdekar
    
    Register as a Delegate Today: https://t.co/5FJBEj98xZ#IFFI2019 #IFFIGoldenJubilee #IFFIGoa pic.twitter.com/EPvbsuYF7J

    — PIB India (@PIB_India) November 2, 2019

    श्री जावड़ेकर ने बताया , " इस वर्ष गोवा में आईएफएफआई में प्रदर्शित होने वाली 200 विदेशी फिल्मों में से 24 फिल्में ऑस्कर नामांकन की दौड़ में शामिल हैं।"


    As a special feature, International Film Festival of India at @IFFIGoa will showcase 50 films of 50 women directors: Union Minister @PrakashJavdekar #IFFIGoa2019 #IFFIGoldenJubilee #IFFI2019 pic.twitter.com/YY7G5yDR1C

    — PIB India (@PIB_India) November 2, 2019

    लाइफटाइम अचीवमेंट अवार्ड , आईएफएफआई समारोह का सर्वोच्च सम्मान और सर्वाधिक प्रतिष्ठित पुरस्कार है। इस पुरस्कार के अंतर्गत रुपए 10,000,00/- का नकद पुरस्कार प्रदान किया जाता है। फ्रांसीसी अभिनेत्री को उनके उल्लेखनीय कलात्मक कौशल और सिनेमा में उनके उत्कृष्ट योगदान के लिए इस प्रतिष्ठित पुरस्कार से सम्मानित किया जाएगा।


    1971 में अपनी शुरुआत के बाद से, उन्होंने 120 से अधिक फिल्मों में अभिनय किया। 16 नामांकनों के साथ सेसर पुरस्कार के लिए उनका नाम सर्वाधिक रुप से दौड़ में शामिल रहा है। उन्होंने दो बार ला सेरेमनी और एले के लिए सर्वश्रेष्ठ अभिनेत्री का सेसर पुरस्कार जीता।


    2016 में , हूपर्ट ने एले में अपने प्रदर्शन के लिए अंतर्राष्ट्रीय प्रशंसा हासिल की थी जिसके लिए उन्हें गोल्डन ग्लोब अवार्ड , इन्डिपेंडेंट स्प्रीट अवार्ड से नवाजा गया और सर्वश्रेष्ठ अभिनेत्री के लिए एकेडमी अवार्ड के लिए नामित किया गया।


    रंगमंच की अभिनेत्री के अलावा हूपर्ट 7 बार के नामांकन के साथ मोलीयर पुरस्कार के लिए सबसे अधिक बार नामित अभिनेत्री रहीं हैं। हूपर्ट 13 मई से 24 मई 2009 के बीच आयोजित 62वें कान्स फिल्म फेस्टिवल में जूरी की अध्यक्ष भी रहीं। वह उन चार महिलाओं में से एक हैं , जिन्होंने कान्स फिल्म फेस्टिवल में दो बार सर्वश्रेष्ठ अभिनेत्री का पुरस्कार जीता है। उन्हें ये पुरस्कार 1978 में क्लाउड शैबरोल (टाइड विद जिल क्लेबर्ग) द्वारा वेलेक्स नोज़िएर में अपनी भूमिका के लिए और 2001 में माइकल हनेके की द पियानो टीचर के लिए प्रदान किया गया।


    हूपर्ट को यूरोपीय फिल्म पुरस्कारों में दो बार सर्वश्रेष्ठ अभिनेत्री के तौर पर चुना गया। उन्हें 2001 में द पियानो टीचर में एरिका कोहुट की भूमिका निभाने के लिए और 2002 में 8 महिलाओं (फ्रेंकोइस ओजोन द्वारा निर्देशित) की पूरी कास्ट के साथ सम्मानित किया गया। इसके पश्चात इन कलाकारों ने 2002 के बर्लिन अंतर्राष्ट्रीय फिल्म महोत्सव में उत्कृष्ट कलात्मक योगदान के लिए सिल्वर बीयर भी जीता।


    हूपर्ट ने एक मोशन पिक्चर- ड्रामा में सर्वश्रेष्ठ अभिनेत्री के लिए गोल्डन ग्लोब अवार्ड जीता और उन्हें एले में अपने काम के लिए सर्वश्रेष्ठ अभिनेत्री के एकेडमी पुरस्कार के तौर पर नामंकित किया गया।


    ***


    आरकेमीणा/आरएनएम/एएम/एसएस/डीसी-3961


    

    
    (Release ID: 1590126) Visitor Counter : 586
    
    
      Read this release in: English , Marathi , Bengali