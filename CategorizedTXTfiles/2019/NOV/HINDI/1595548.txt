      कोयला मंत्रालय

      कोल इण्डिया लिमिटेड ने वित्त वर्ष 2019-20 की पहली छमाही में अपने खदान निकासी भंडार से 35 मिलियन टन कोयले की परिसमाप्ति की हैः श्री प्रल्हाद जोशी
      Posted On: 25 NOV 2019 5:34PM by PIB Delhi


    सोमवार को कोयला मंत्री श्री प्रल्हाद जोशी ने संसद को बताया कि सरकारी क्षेत्र की कोल इंडिया लिमिटेड (सीआईएल) ने मौजूदा वित्त वर्ष 2019-20 की पहली छमाही में अपने खदान निकासी भंडार में से 35 मिलियन टन कोयले की परिसमाप्ति की है।


    कोयला मंत्री श्री प्रल्हाद जोशी ने राज्यसभा में दिए एक जवाब में कहा कि “दिनांक 1 अप्रैल 2019 को सीआईएल के पास खदान निकासी कोयला भंडार 54.15 मिलियन टन था जो कि 30 सितंबर 2019 को घटकर 19.15 मिलियन टन रह गया। इस प्रकार वित्त वर्ष 2019-20 की पहली छमाही में कोयला भंडारण लिक्विडेशन 35 मिलियन टन था।”


    मंत्री महोदय ने उच्च सदन को यह भी बताया कि सीआईएल का कोयला उत्पादन वित्त वर्ष 2018-19 की पहली छमाही में 10.06 प्रतिशत बढ़कर 2017-18 में इसी समयावधि में उत्पादित 231.88 मिलियन टन की तुलना में 256.47 मिलियन टन हो गया ।


    उच्च सदन में पटल पर प्रस्तुत एक जवाब में मंत्री महोदय ने बताया कि भारत का कोयला उत्पादन वित्त वर्ष 2017-18 में देश में उत्पादित 675.40 मिलियन टन कोयले की तुलना में वित्त वर्ष 2018-19 में 8.14 प्रतिशत बढ़ कर 730.35 मिलियन टन हो गया ।


    राज्यसभा में अन्य प्रश्न के जवाब में मंत्री महोदय ने बताया कि भारत में अब तक, 1 अप्रैल, 2018 तक, कोयले के 319 बिलियन टन भूगर्भीय भंडार का प्राक्कलन किया जा सका है।


    *******


    आरकेमीणा/आरएनएम/एएम/एबी-

    
    
    (Release ID: 1595548) Visitor Counter : 11
    
    
      Read this release in: English , Urdu