      सांख्यिकी एवं कार्यक्रम कार्यान्‍वयन मंत्रालय

      सितम्बर 2019 के लिए औद्योगिक विकास दर के आंकड़े जारी
      
      
      विनिर्माण क्षेत्र के 23 उद्योग समूहों में से 6 समूहों ने सितम्बर, 2019 के दौरान धनात्मक वृद्धि दर दर्ज की
      
      अप्रैल-सितम्बर, 2019 में औद्योगिक विकास दर 1.3 फीसदी आंकी गई
      
      अप्रैल-सितम्बर, 2019 में खनन, विनिर्माण एवं बिजली क्षेत्रों की उत्‍पादन वृद्धि दर क्रमश: 1.0 फीसदी, 1.0 फीसदी तथा 3.8 फीसदी रही

      Posted On: 11 NOV 2019 5:30PM by PIB Delhi

    ​​​​​ सितम्बर , 2019 में औद्योगिक उत्‍पादन सूचकांक (आईआईपी) 12 3 . 3 अंक रहा जो सितम्बर , 2018 के मुकाबले 4 . 3 फीसदी कम है। इसका मतलब यही है कि सितम्बर , 2019 में औद्योगिक विकास दर 4 . 3 फीसदी ऋणात्‍मक रही। उधर , अप्रैल-सितम्बर , 2019 में औद्योगिक विकास दर पिछले वित्त वर्ष की समान अवधि की तुलना में 1 . 3 फीसदी आंकी गई है।


    सितम्बर , 2019 में खनन , विनिर्माण (मैन्‍युफैक्‍चरिंग) एवं बिजली क्षेत्रों की उत्‍पादन वृद्धि दर सितम्बर , 2018 के मुकाबले क्रमश: (-) 8 . 5 फीसदी , (-) 3 . 9 फीसदी तथा (-) 2 . 6 फीसदी रही। उधर , अप्रैल-सितम्बर , 2019 में इन तीनों क्षेत्रों यानी सेक्‍टरों की उत्‍पादन वृद्धि दर पिछले वित्‍त वर्ष की समान अवधि की तुलना में क्रमश: 1 . 0 , 1 . 0 तथा 3 . 8 फीसदी आंकी गई है।


    उद्योगों की दृष्टि से विनिर्माण क्षेत्र के 23 उद्योग समूहों (दो अंकों वाली एनआईसी- 2008 के अनुसार) में से 6 समूहों ने सितम्बर , 2018 की तुलना में सितम्बर , 2019 के दौरान धनात्मक वृद्धि दर दर्ज की है। इस दौरान ‘ फर्नीचर को छोड़कर लकड़ी एवं लकड़ी उत्‍पादों व कार्क के विनिर्माण ’ 1 5 . 5 प्रतिशत की सर्वाधिक धनात्‍मक वृद्धि दर दर्ज की है। इसके बाद ‘ बुनियादी धातुओं के विनिर्माण ' का नम्बर आता है जिसने 9 . 2 प्रतिशत की धनात्‍मक वृद्धि दर दर्ज की है। वहीं , दूसरी ओर उद्योग समूह ‘ मोटर वाहनों , ट्रेलरों एवं सेमी-ट्रेलरों के विनिर्माण ’ ने (-) 24 . 8 प्रतिशत की सर्वाधिक ऋणात्‍मक वृद्धि दर दर्ज की है। इसके बाद के ‘ फर्नीचर के विनिर्माण ' का नंबर आता है जिसने (-) 2 3 . 6 प्रतिशत की ऋणात्‍मक वृद्धि दर दर्ज की है। इसी तरह ‘ मशीनरी और उपकरणों को छोड़ गढ़े हुए धातु उत्पादों के विनिर्माण ’ ने (-) 22 .0 प्रतिशत की ऋणात्‍मक वृद्धि दर दर्ज की है।


    उपयोग आधारित वर्गीकरण के अनुसार सितम्बर , 2019 में प्राथमिक वस्‍तुओं (प्राइमरी गुड्स) , पूंजीगत सामान , मध्‍यवर्ती वस्तुओं एवं बुनियादी ढांचागत/निर्माण वस्‍तुओं की उत्‍पादन वृद्धि दर सितम्बर 2018 की तुलना में क्रमश: (-) 5 .1 फीसदी , (-) 20 . 7 फीसदी , 7.0 फीसदी और (-) 6 . 4 फीसदी रही। जहां तक टिकाऊ उपभोक्‍ता सामान का सवाल है , इनकी उत्‍पादन वृद्धि दर सितम्बर , 2019 में (-) 9. 9 फीसदी रही है। इसी तरह गैर-टिकाऊ उपभोक्‍ता सामान की उत्‍पादन वृद्धि दर सितम्बर , 2019 में (-) 0 . 4 फीसदी रही।


    इस प्रेस विज्ञप्ति से जुड़ी सूचना मंत्रालय की वेबसाइट http://www.mospi.nic.in पर भी उपलब्ध है।


    विस्तृत विवरण जानने के लिए अंग्रेजी का अनुलग्नक यहां क्लिक करें


    ***


    आरकेमीणा/आरएनएम/एएम/आरआरएस/डीएस-41 33


    

    
    (Release ID: 1591324) Visitor Counter : 179
    
    
      Read this release in: English , Urdu