      सूचना और प्रसारण मंत्रालय

      उत्‍तरी सूडान में भारतीय फिल्‍मों को बहुत सम्‍मान दिया जाता है : अभिनेता एन्‍ड्रयू लूरी
      Posted On: 24 NOV 2019 5:33PM by PIB Delhi


      भारतीय अंतर्राष्‍ट्रीय फिल्‍म महोत्‍सव 2019 में कई विदेशी फिल्‍मों का प्रीमियर शो आयोजित किया गया है। आज ऑस्‍ट्रेलिया की फिल्‍म ‘ हार्ट्स एंड बोन्‍स ’ दिखाई गई। बेन लॉरेंस द्वारा निर्देशित यह फिल्‍म एक युद्ध छायाकार और दक्षिणी सूडान के शरणार्थी के बीच दोस्‍ती की कहानी है।


      अभिनेता एन्‍ड्रयू लूरी ने शरणार्थी की भूमिका निभाई है। किरदार का नाम सेबेस्टियन अमन है। एन्‍ड्रयू लूरी ने इस फिल्‍म के बारे में और भारतीय सिनेमा के प्रति अपने प्‍यार के बारे में मीडिया से बातचीत की।


      श्री लूरी ने कहा कि यह फिल्‍म दर्शक को भावनात्‍मक रूप से जोड़ती है। हमने जुड़वां अभिनेताओं के साथ फिल्‍म की शूटिंग की। यदि एक थक जाता था तो दूसरे के साथ शूटिंग की जाती थी।


      हम लोगों ने एक वास्‍तविक अस्‍पताल में शूटिंग की जहां कैमरे बहुत दूर लगे हुए थे। कई डॉक्‍टरों को यह भी पता नहीं चला कि हम लोग अभिनेता हैं और शूटिंग चल रही है। डॉक्‍टर यह सोचकर हमारे पास आए कि हम मरीज हैं।


      भारत और भारतीय फिल्‍मों के बारे में श्री लूरी ने कहा कि मैं भारतीय अभिनेताओं के साथ काम करने का बहुत इच्‍छुक हूं क्‍योंकि सूडान में भारतीय अभिनेता बहुत लोकप्रिय हैं। मैं भारतीय फिल्‍मों को देखते हुए बड़ा हुआ हूं। मैं स्‍थानीय लोगों से बातचीत करना चाहता हूं। जब मैं वापस अपने देश जाऊंगा तो गोवा और यहां के लोगों के बारे में अपने लोगों को बताऊंगा।


      उत्‍तरी सूडान में भारतीय फिल्‍मों को बहुत सम्‍मान दिया जाता है। वहां लोग रात में फिल्‍में देखते हैं और कभी-कभी एक रात में दो फिल्‍में देखते हैं। लंबी फिल्‍म होने के बावजूद लोग सुबह तक फिल्‍में देखते हैं।


      श्री लूरी से प्रश्‍न किया गया कि क्‍या अभिनेताओं के लिए औपचारिक प्रशिक्षण आवश्‍यक है ? उन्‍होंने जवाब दिया कि आपको अपने हृदय से अभिनय करने की जरूरत है। जब आप दर्द से कोई चीज़ सीखते हैं तो इसे आप कभी भूलते नहीं हैं।


      श्री लूरी ने कहा कि मुझे हिन्‍दी फिल्‍में पसंद हैं। मेरे पास हिन्‍दी फिल्‍मों का संग्रह है। मुझे अमिताभ बच्‍चन का अभिनय बहुत पसंद है।


      *********


      आरकेमीणा/आरएनएम/एए म / जेएम/सीसी – 4380


    

    
    (Release ID: 1593353) Visitor Counter : 114
    
    
      Read this release in: Urdu , English , Marathi , Bengali , Punjabi