      गृह मंत्रालय

      आपात स्थितियों की रोकथाम और उन्‍मूलन से सम्‍बद्ध शंघाई सहयोग संगठन के सदस्‍य देशों के विभाग प्रमुखों की 10वीं बैठक के बारे में
      Posted On: 08 NOV 2019 5:13PM by PIB Delhi


    आपात स्थितियों की रोकथाम और उन्मूलन से सम्बद्ध शंघाई सहयोग संगठन के सदस्य देशों के विभाग प्रमुखों की 10वीं बैठक 08 नवम्‍बर, 2019 को नई दिल्‍ली में हुई। बैठक की अध्‍यक्षता केन्‍द्रीय गृह मंत्री श्री अमित शाह ने की।


    श्री शाह के अलावा, बैठक में एससीओ सदस्‍यों के आपात स्थितियों की रोकथाम और उन्‍मूलन विभागों के प्रमुखों, इस्‍लामी गणराज्‍य पाकिस्‍तान और ताजिकिस्‍तान गणराज्‍यों के कूटनीतिक मिशनों और एससीओ सचिवालय के प्रतिनिधियों ने हिस्‍सा लिया।


    एससीओ सदस्‍य देशों के प्रतिनिधियों ने अपने यहां उत्‍पन्‍न बड़ी आपात स्थितियों और उनसे प्राप्‍त निष्‍कर्षों के बारे में रिपोर्ट दी। उन्‍होंने एससीओ ढांचे के भीतर आपात स्थितियों की रोकथाम और उन्‍मूलन के बारे में भविष्‍य के सहयोग के बारे में विचारों का आदान-प्रदान किया।


    इन रिपोर्टों के आधार पर, सभी पक्ष सहयोग को मजबूत बनाने के लिए अपने संयुक्‍त प्रयासों में तेजी लाने, आपात स्थितियों की रोकथाम के क्षेत्र में सहायता प्रदान करने और सहायता प्रदान करने की आवश्‍यकता पर सहमत हो गए। उन्‍होंने संगठन के ढांचे के भीतर हुए समझौतों को लागू करने के लिए अपनी बातचीत को जारी रखने की इच्‍छा व्‍यक्‍त की।


    सभी पक्षों ने 2018-2019 में हुए संयुक्‍त कार्यक्रमों के परिणामों के बारे में चर्चा की और 2020-2021 में आपात राहत सहयोग के बारे में अंतर सरकारीय एससीओ समझौते को लागू करने के लिए कार्य योजना को मंजूरी दी, कार्य योजना एससीओ सदस्‍य देशों के बीच आपात स्थितियों की रोकथाम और उन्‍मूलन से निपटने के संयुक्‍त प्रयासों में तेजी लाने में योगदान देगी। बैठक के बाद एससीओ सदस्‍या देशों के आपात स्थितियों की रोकथाम और उन्‍मूलन विभागों के प्रमुखों ने एक समझौते पर हस्‍ताक्षर किए।


    बैठक उपयोगी और मैत्रीपूर्ण माहौल में हुई। एसीओ सदस्‍य देशों ने नई दिल्‍ली में एससीओ सदस्‍य देशों के शहरी भूकम्‍प तलाशी और बचाव सम्‍बन्‍धी संयुक्‍त अभ्‍यास 2019 की सफल मेजबानी करने के लिए भारत के प्रयासों की सराहना की। विभिन्‍न पक्षों ने इस अभ्‍यास से प्राप्‍त नतीजों पर संतोष व्‍यक्‍त किया और बैठक के शानदार आयोजन के लिए भारत के प्रति आभार व्‍यक्‍त किया।


    ***


    आरकेमीणा/आरएनएम/एएम / केपी/एनएम - 4088


    

    
    (Release ID: 1591066) Visitor Counter : 109
    
    
      Read this release in: English , Urdu