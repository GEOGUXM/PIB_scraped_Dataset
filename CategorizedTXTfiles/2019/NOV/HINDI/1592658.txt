      मंत्रिमण्‍डल

      मंत्रिमंडल ने पर्यटन के क्षेत्र में सहयोग मजबूत बनाने के लिए भारत और फिनलैंड के बीच समझौता-ज्ञापन को मंजूरी दी
      Posted On: 20 NOV 2019 10:44PM by PIB Delhi


    प्रधानमंत्री श्री नरेन्द्र मोदी की अध्यक्षता में मंत्रिमंडल ने पर्यटन के क्षेत्र में सहयोग मजबूत बनाने के लिए भारत और फिनलैंड के बीच समझौता-ज्ञापन को मंजूरी दे दी है।


    लाभः


    समझौता-ज्ञापन की मुख्य विशेषताएं इस प्रकार हैं-


    · पर्यटन के क्षेत्र में द्विपक्षीय सहयोग के प्रोत्साहन और संवर्द्धन के लिए सहयोगी संबंधों का आधार बनाना।


    · पर्यटन संबंधी आंकड़ों, जानकारियों, विशेषज्ञता आदि का आदान-प्रदान।


    · पर्यटन नीति की योजना, कार्यान्वयन और विकास के मद्देनजर नीति-निर्धारण, नियमन और मानकीकरण के संबंध में अनुभवों को साझा करना।


    · बैठकों, कार्यशालाओं, सत्रों के आयोजन और स्थलों के मूल्यांकन के जरिए कंपनियों तथा संगठनों के बीच संयुक्त परियोजनाओं, प्रायोगिक परियोजनाओं और साझीदारियों के विस्तार और पहचान की सुविधा।


    · सहयोग के लिए फिनलैंड और भारत के विशेषज्ञों के अध्ययन दौरों और कार्यशालाओं के जरिए उत्कृष्ट व्यवहारों का आदान-प्रदान।


    · अंतर्राष्ट्रीय वित्तीय संस्थानों के बहुस्तरीय विकास कार्यक्रमों तथा परियोजनों के संबंध में साझेदारी को प्रोत्साहन, जिनमें दोनों पक्षों के साझा हित हों।


    पृष्ठभूमिः


    भारत और फिनलैंड के बीच मजबूत राजनयिक तथा दीर्घकालिक आर्थिक सम्बंध हैं। दोनों पक्ष इन सम्बंधों को आगे बढ़ाने और मजबूत बनाने की इच्छा रखते हैं, जिसके लिए भारत के पर्यटन मंत्रालय तथा फिनलैंड के आर्थिक कार्य एवं रोजगार मंत्रालय के बीच एक समझौता-ज्ञापन पर हस्ताक्षर किए गए हैं, ताकि पर्यटन के क्षेत्र में सहयोग को मजबूती मिले।


    भारत के लिए फिनलैंड उभरता हुआ स्रोत बाजार है। वर्ष 2018 में फिनलैंड से 21,239 पर्यटक भारत आए थे। फिनलैंड के साथ इस समझौता-ज्ञापन पर हस्ताक्षर होने के बाद फिनलैंड से भारत आने वाले पर्यटकों की संख्या में बढ़ोत्तरी होगी।


    ***


    आरकेमीणा/आरएनएम/एएम/एकेपी/एमएस-11

    
    
    (Release ID: 1592658) Visitor Counter : 99
    
    
      Read this release in: Assamese , English , Urdu , Marathi , Bengali , Punjabi , Tamil , Telugu , Kannada , Malayalam