      पर्यटन मंत्रालय

      मंत्रिमंडल ने पर्यटन के क्षेत्र में सहयोग बढ़ाने के लिए भारत और पराग्वे के बीच समझौता ज्ञापन को मंजूरी दी
      Posted On: 06 NOV 2019 8:38PM by PIB Delhi


    प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने पर्यटन के क्षेत्र में सहयोग बढ़ाने के लिए भारत और पराग्वे के बीच समझौता ज्ञापन (एमओयू) को कार्योत्तर मंजूरी दी। समझौता ज्ञापन पर 27 सितम्बर, 2019 को नई दिल्ली में हस्ताक्षर किए गए थे।


    समझौता ज्ञापन की विशेषताएं और प्रमुख उद्देश्य

      * पर्यटन क्षेत्र में द्विपक्षीय सहयोग में विस्तार
      * पर्यटन से संबंधित सूचना और डेटा का आदान-प्रदान
      * होटल, टूर ऑपरेटर और हवाई जहाज कंपनियों समेत पर्यटन हितधारकों के बीच सहयोग को बढ़ावा देना
      * मानव संसाधन विकास में सहयोग के लिए आदान-प्रदान कार्यक्रम तैयार करना
      * पर्यटन और आतिथ्य क्षेत्रों में निवेश
      * दोनों देशों के बीच पर्यटन को बढ़ावा देने के लिए टूर ऑपरेटरों / मीडिया / प्रमुख व्यक्तियों की यात्राएं आयोजित की जानी चाहिए
      * गंतव्य, विकास और प्रबंधन के क्षेत्रों में अनुभव साझा करना
      * प्रत्येक देशों के यात्रा मेलों / प्रदर्शनियों में भागीदारी, और
      * सुरक्षित, सम्मानजनक और सतत पर्यटन को बढ़ावा देना

    लाभ


    भारत और पराग्वे के बीच समझौता ज्ञापन से दोनों देशों के पर्यटन क्षेत्र में सहयोग बढ़ाने के लिए संस्थागत व्यवस्था तैयार करने में मदद मिलेगी। भारत में पराग्वे से आने वाले पर्यटकों की संख्या में बढ़ोत्तरी होगी। इससे आर्थिक विकास होगा और रोजगार के अवसर सृजित होंगे। सभी हितधारकों के आपसी लाभ के लिए दीर्घावधि पर्यटन सहयोग के संदर्भ में अनुकूल परिस्थितियां बनेगी। समझौता ज्ञापन में वर्णित उद्देश्यों को प्राप्त करने के लिए सर्वोत्तम अभ्यासों को शामिल करने की संभावनाओं पर विचार किया जाएगा।


    ***


    आर.के.मीणा/आरएनएम/जेके/डीएस /

    
    
    (Release ID: 1590741) Visitor Counter : 76
    
    
      Read this release in: English , Urdu , Tamil , Telugu
    
    
    

*