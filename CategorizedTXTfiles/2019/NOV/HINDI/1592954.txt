      जल शक्ति मंत्रालय

      स्वच्छ सर्वेक्षण ग्रामीण पुरस्कार 2019
      3 करोड़ से अधिक नागरिकों से फीडबैक लिया गया; तमिलनाडु पहले स्थान पर

      Posted On: 20 NOV 2019 7:47PM by PIB Delhi

    केन्द्रीय रसायन एवं उर्वरक मंत्री श्री डी.वी. सदानंद गौड़ा , केन्द्रीय जल शक्ति राज्य मंत्री श्री रतन लाल कटारिया ने कल विश्व शौचालय दिवस के अवसर पर प्रवासी भारतीय केन्‍द्र , नई दिल्ली में विभिन्न श्रेणियों में शीर्ष रैंकिंग प्राप्‍त करने वाले राज्यों , केन्द्र शासित प्रदेशों और जिलों को स्वच्छ सर्वेक्षण ग्रामीण 2019 पुरस्कार प्रदान किए। शीर्ष रैंक प्राप्‍त करने वाला राज्‍य - तमिलनाडु , शीर्ष रैंक प्राप्‍त करने वाले जिला - पेड्डापल्ली (तेलंगाना) , अधिकतम नागरिक भागीदारी वाले राज्‍य - उत्तर प्रदेश को भी महात्मा गांधी की 150 वीं जयंती के उपलक्ष्य में 2 अक्टूबर , 2019 को अहमदाबाद में स्वच्छ भारत दिवस कार्यक्रम में प्रधानमंत्री श्री नरेंद्र मोदी द्वारा सम्मानित किया गया। ।


    इस वर्ष स्वच्‍छता ही सेवा अभियान के तहत प्लास्टिक अपशिष्‍ट के प्रभावी प्रबंधन के प्रयासों के रूप में योगदान देने के लिए कम्‍पनियों को भी सम्‍मानित किया गया। ये कम्‍पनियां थी : सीमेंट मैन्युफैक्चरर्स एसोसिएशन (सीएमए ), हिंदुस्तान यूनिलीवर लिमिटेड और एएमयूएल।


    पेयजल और स्वच्छता विभाग (डीडीडब्ल्यूएस) ने मात्रात्मक और गुणात्मक स्वच्छता मापदंडों के आधार पर भारत के सभी जिलों की रैंकिंग तैयार करने के लिए एक स्वतंत्र सर्वेक्षण एजेंसी के माध्यम से "स्वच्छ सर्वेक्षण ग्रामीण -2019" (एसएसजी 2019) शुरू किया था। यह रैंकिंग स्कूलों , आंगनवाड़ियों , पीएचसी , हाट/बाज़ारों , पंचायत जैसे सार्वजनिक स्‍थानों और स्वच्छता के प्रति नागरिकों की धारणा तथा कार्यक्रम में सुधार लाने से संबंधित उनकी सिफारिशों और एसबीएम-जी आईएमआईएस से प्राप्‍त आंकड़ों सहित मापदंडों के एक व्यापक सेट पर आधारित थी।


    इस अवसर पर अपने सम्‍बोधन में श्री डी.वी. सदानंद गौड़ा ने साफ-सफाई और स्वच्छता सुविधाओं में सुधार हेतु किए गए सराहनीय कार्यों के लिए सभी एसएसजी 2019 पुरस्कार विजेताओं को बधाई दी। उन्होंने राष्ट्रपिता को श्रद्धांजलि के रूप में स्‍वच्‍छ भारत-जनांदोलन का सूत्रपात करने वाले प्रधानमंत्री के विजन को दोहराया ।


    श्री रतन लाल कटारिया ने एसबीएम को दुनिया का सबसे बड़ा व्यवहार परिवर्तन कार्यक्रम बनाने में मदद करने के लिए उससे जुड़े सभी हितधारकों के प्रयासों की सराहना की। उन्होंने कहा कि एसएसजी ने विशेष रूप से ग्रामीण क्षेत्रों के सार्वजनिक स्थानों पर समूह चर्चाओं और फीडबैक संग्रह के माध्यम से जमीनी स्‍तर पर स्‍वच्‍छता दर्जे का आकलन करने में महत्वपूर्ण भूमिका निभाई है।


    एसएसजी 2019 के भाग के रूप में , देश भर के 683 जिलों के 17 , 209 गांवों को कवर किया गया। 60,459 सार्वजनिक स्थानों अर्थात् इन गांवों में स्कूलों , आंगनवाड़ियों , सरकारी स्कूलों , सार्वजनिक स्वास्थ्य केंद्रों , हाट/बाजारों और धार्मिक स्थलों का दौरा किया गया। एसबीएम-जी से संबंधित मुद्दों पर लगभग 1 , 74,121 प्रमुख लोगों का साक्षात्कार किया गया। 3 करोड़ से अधिक नागरिकों ने एसएसजी 2019 के तहत विकसित मोबाइल एप्लिकेशन के माध्यम से स्वच्छता से संबंधित मुद्दों पर फीडबैक प्रदान किया। सर्वेक्षण एजेंसी द्वारा सार्वजनिक स्थानों में स्वच्छता की स्थिति के वास्‍तविक अवलोकन के आधार पर आंकड़े एकत्र किये गये। सर्वेक्षण एजेंसी ने अपनी टिप्‍पणियां और निष्‍कर्ष दर्ज कराने के लिए नक्शों/साधारण उपकरणों/रिकॉर्डिंग प्रारूप और जहां भी आवश्यक था वहां फोटोग्राफ/वीडियो का उपयोग किया। खुली बैठकों , व्यक्तिगत साक्षात्कारों और फ़ोकस ग्रुप डिस्कशन (एफजीडी ) का उपयोग करके लोगों से प्रतिक्रिया प्राप्त की गई।


    डीडीडब्ल्यूएस में सचिव श्री परमेस्वरन अय्यर ने एसएसजी 2019 सर्वेक्षण के निष्कर्षों को साझा करते हुए कहा कि सर्वेक्षण में शामिल 97.5% लोग एसएसजी 2019 के बारे में जानते थे ; 81.3% उत्तरदाताओं ने स्वच्छता स्तर में पर्याप्त सुधार का श्रेय एसबीएम-जी को दिया ; 83% उत्तरदाताओं ने अपने गांव में तरल अपशिष्‍ट के प्रबंधन के लिए पर्याप्त व्यवस्था की रिपोर्ट दी और 84.1% नागरिकों ने अपने गांव में ठोस अपशिष्‍ट के प्रबंधन के लिए पर्याप्त व्यवस्था की रिपोर्ट दी।


    पुरस्कार पाने वाले शीर्ष रैंक वाले राज्य और जिले निम्नानुसार हैं:


    कुल रैंकिंग:


    शीर्ष 3 राज्य - 1) तमिलनाडु , 2) हरियाणा , 3) गुजरात


    शीर्ष 3 जिले - 1) पेड्डापल्ली , तेलंगाना , 2) फरीदाबाद , हरियाणा , 3) रेवाड़ी , हरियाणा


    अधिकतम नागरिक भागीदारी वाला राज्य - 1) उत्तर प्रदेश


    क्षेत्रीय रैंकिंग:


    शीर्ष 3 राज्‍य - क्षेत्रीय और केन्‍द्र शासित स्‍तर

                                                                          
क्षेत्रीय/केन्‍द्र शासित  राज्‍य रैंक-1  राज्‍य रैंक-2      राज्‍य रैंक- 3
                                                                          
                                                                          
                                                                          
उत्‍तरी                   हरियाणा        उत्‍तर प्रदेश      उत्‍तराखंड    
                                                                          
                                                                          
                                                                          
दक्षिणी                   तमिलनाडु       तेलंगाना           केरल          
                                                                          
                                                                          
                                                                          
पूर्वी                    झारखंड         छत्‍तीसगढ़         पश्चिम बंगाल  
                                                                          
                                                                          
                                                                          
पश्चिमी                   गुजरात         महाराष्‍ट्र        मध्‍य प्रदेश  
                                                                          
                                                                          
                                                                          
पूर्वोत्‍तर               मिजोरम         सिक्किम            अरूणाचल प्रदेश
                                                                          
                                                                          
                                                                          
केन्‍द्र शासित प्रदेश     दमन और दीव     दादर और नगर हवेली  पुदुचेरी      
                                                                          
                                                                          

    शीर्ष 3 जिला – क्षेत्रीय और केन्‍द्र शासित स्‍तर

                                                                                               
क्षेत्रीय/केन्‍द्र शासित  जिला रैंक-1              जिला रैंक-2           जिला रैंक-3           
                                                                                               
                                                                                               
                                                                                               
उत्‍तरी                   फरीदाबाद , हरियाणा       रेवाड़ी , हरियाणा     महेन्‍द्रगढ़ , हरियाणा
                                                                                               
                                                                                               
                                                                                               
दक्षिणी                   पेड्डापल्‍ली , तेलंगाना  तूतुकुड़ी , तमिलनाडु  डिंडीगुल , तमिलनाडु   
                                                                                               
                                                                                               
                                                                                               
पूर्वी                    खुंटी , झारखंड           दुमका , झारखंड        सिमडेगा , झारखंड      
                                                                                               
                                                                                               
                                                                                               
पश्चिमी                   पाटन , गुजरात            महिसागर , गुजरात      पंचमहल , गुजरात       
                                                                                               
                                                                                               
                                                                                               
पूर्वोत्‍तर               कोलासिब , मिजोरम         सेरशिप , मिजोरम       आइजॉल , मिजोरम        
                                                                                               
                                                                                               
                                                                                               
केन्‍द्र शासित प्रदेश     दमन                      दीव                   दादर और नगर हवेली     
                                                                                               
                                                                                               

    *******


    आरकेमीणा / आरएनएम / एएम / आरके/जीआरएस – 4311

    
    
    (Release ID: 1592954) Visitor Counter : 60
    
    
      Read this release in: English