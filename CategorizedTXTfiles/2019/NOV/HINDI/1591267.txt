      रक्षा मंत्रालय

      वायुसेना उप प्रमुख ने उन्‍नत 3-डी कॉम्‍बैट मोबाइल गेम ‘इंडियन एयर फोर्स : ए कट एबव’ के दूसरे चरण (मल्टी प्लेयर वर्जन) को लॉन्च किया
      Posted On: 08 NOV 2019 7:22PM by PIB Delhi


    वायुसेना उप प्रमुख एयर मार्शल एचएस अरोड़ा एवीएसएम , एडीसी ने एयरफोर्स बाल भारती स्कूल में उन्नत 3-डी कॉम्बैट मोबाइल गेम ‘ इंडियन एयर फोर्स: ए कट एबव ’ के दूसरे चरण (मल्टी प्लेयर वर्जन) का शुभारंभ किया। देश के युवाओं को भारतीय वायु सेना में शामिल होने के लिए प्रेरित करने के उद्देश्‍य से भारतीय वायु सेना द्वारा इसकी शुरूआत की गई थी।


    मोबाइल गेम का पहला वर्जन 31 मई , 2019 को शुरू किया गया था और तब से इसे 2.2 मिलियन से अधिक ऑनलाइन उपयोगकर्ताओं द्वारा डाउनलोड किया गया है। एकल खिलाड़ी वर्जन के लिए व्यक्तियों को एप्लिकेशन के इन-बिल्ट आर्टिफिशियल इंटेलिजेंस के साथ खेलना होता है। दूसरी ओर नवीनतम मल्टीप्लेयर वर्जन खिलाड़ियों को दुनिया भर में कहीं भी प्रतिद्वंद्वी के साथ जोड़कर रखेगा।


    मोबाइल एप्लिकेशन में "टीम बैटल" और "डेथ मैच" नाम के दो मोड हैं। उपयोगकर्ता के पास भारतीय वायुसेना की सूची में विमान की विविध रेंज से चुनने का विकल्प है , जिसमें मिग 21 , तेजस और मिग 29 शामिल हैं । ये पिछले वर्जन में उपलब्ध नहीं थे। "टीम बैटल" में उपयोगकर्ता एक टीम बनाता है और आभासी क्षेत्र में विरोधी पर कब्जा कर लेता है और इस प्रकार हवाई लड़ाई का एक वास्तविक एहसास कायम होता है। "डेथ मैच" में , उपयोगकर्ता एक युद्ध क्षेत्र में शामिल होगा , जहां उपयोगकर्ता आठ विरोधियों में शामिल होता है और मिशन के अंत में सबसे अधिक अंक प्राप्त करने वाला व्यक्ति विजेता होता है।


    इस वर्जन में "संवर्धित वास्तविकता" की एक विशेषता भी शामिल है , जिसमें उपयोगकर्ता विमान के चारों ओर अंदर से और साथ ही बाहर से देखने में सक्षम है। इसके अलावा , उपयोगकर्ता गेम के अंत में फेसबुक , ट्विटर आदि पर अपनी उपलब्धियों को अपलोड करने में सक्षम होगा।


    ‘ इंडियन एयर फोर्स : ए कट एबव ’ एंड्रॉइड और आईओएस प्लेटफार्मों पर उपलब्ध होगा , इसे उनके संबंधित प्ले स्टोर से डाउनलोड किया जा सकता है।


    ****


    आरकेमीणा/आरएनएम/एएम/एसकेएस/एसके-4119

    
    
    (Release ID: 1591267) Visitor Counter : 25
    
    
      Read this release in: English