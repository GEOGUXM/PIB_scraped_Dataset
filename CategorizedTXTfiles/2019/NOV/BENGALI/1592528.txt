      মানবসম্পদবিকাশমন্ত্রক

      পড়ুয়াদের মধ্যে নিয়মিত বই পড়ার অভ্যাস গড়ে তুলতে সরকারই বিদ্যালয়গুলিকে গ্রন্থাগার খাতে সহায়তা
      Posted On: 20 NOV 2019 9:54PM by PIB Kolkata


    নয়াদিল্লি, ২০ নভেম্বর, ২০১৯


    সব বয়সী বিদ্যালয় পড়ুয়াদের মধ্যে নিয়মিত বই পড়ার অভ্যাস গড়ে তুলতে এবং বিদ্যালয়ের গ্রন্থাগারগুলিকে আরও সমৃদ্ধশালী করে তুলতে ‘সমগ্র শিক্ষা’ কর্মসূচির আওতায় সরকারি বিদ্যালয়গুলিকে সহায়তা দেওয়া হবে। কর্মসূচির আওতায় বিদ্যালয়গুলিকে নতুন বই সংগ্রহের জন্য সহায়তা দেওয়া হয়ে থাকে। লোকসভায় সোমবার এক লিখিত জবাবে একথা জানান মানবসম্পদ উন্নয়ন মন্ত্রী ডঃ রমেশ পোখরিয়াল ‘নিশাঙ্ক’। তিনি আরও জানান, কর্মসূচির আওতায় সরকারি বিদ্যালয়গুলিকে বই সংগ্রহ ও গ্রন্থাগার খাতে প্রতিটি প্রাথমিক বিদ্যালয়কে ৫ হাজার টাকা, উচ্চ প্রাথমিক বিদ্যালয়কে ১০ হাজার টাকা, প্রথম থেকে অষ্টম শ্রেণী পর্যন্ত বিদ্যালয়গুলীকে ১৩ হাজার টাকা, সেকেন্ডারি বা মাধ্যমিক স্তরের বিদ্যালয়কে ১০ হাজার টাকা, ষষ্ঠ থেকে দ্বাদশ শ্রেণী পর্যন্ত বিদ্যালয়ে পঠন-পাঠনের জন্য ১৫ হাজার টাকা, ষষ্ঠ থেকে দশম শ্রেণী পর্যন্ত ১৫ হাজার টাকা, সিনিয়র সেকেন্ডারি বিদ্যালয়গুলিকে ২০ হাজার টাকা পর্যন্ত সহায়তা দেওয়া হয়ে থাকে।


    রাজ্য ও কেন্দ্রশাসিত অঞ্চলগুলিকে এক নির্দেশে বলা হয়েছে, বিদ্যালয়গুলিতে প্রচলিত পঠন-পাঠনের মতো গ্রন্থাগারের জন্য পৃথক একটি সময় নির্দিষ্ট করতে হবে। উদ্দেশ্য, এই সময়ে পড়ুয়াদের গ্রন্থাগারে নিয়ে যাওয়া এবং বই পড়ার অভ্যাস গড়ে তোলার লক্ষ্যে মানসিকতার বিকাশ ঘটানো।


    SSS/BD/SB

    
    
    (Release ID: 1592528) Visitor Counter : 4
    
    
      Read this release in: English