      প্রধানমন্ত্রীরদপ্তর

      রাজ্যসভার ২৫০তম অধিবেশনে বিশেষ আলোচনায় প্রধানমন্ত্রীর বক্তব্য
      Posted On: 19 NOV 2019 2:39PM by PIB Kolkata


    নয়াদিল্লি, ১৮ নভেম্বর, ২০১৯


    রাজ্যসভার ২৫০তম অধিবেশন উপলক্ষে উচ্চকক্ষে বিশেষ আলোচনায় বক্তব্য রাখলেন প্রধানমন্ত্রী শ্রী নরেন্দ্র মোদী।


    ঐতিহাসিক এই অধিবেশনের ভাষণে প্রধানমন্ত্রী বলেন, দেশের ইতিহাসে রাজ্যসভা গুরুত্বপূর্ণ অবদান রেখেছে এবং অনেক ইতিহাসের সাক্ষী থেকেছে। তিনি বলেন, ভারতের সংবিধানে দ্বিকক্ষের আইনসভা গঠনের যে দৃষ্টিভঙ্গি প্রতিফলিত হয়েছে তাতে আমাদের গণতন্ত্র আরও সমৃদ্ধ হয়েছে।


    প্রধানমন্ত্রী বলেন, রাজ্যসভা ভারতের বৈচিত্র্যকেই প্রতিনিধিত্ব করে এবং ভারতের যুক্তরাষ্ট্রীয় কাঠামোই প্রতিফলিত হয় এখানে। তিনি বলেন, রাজ্যসভা কখনও ভাঙে না এবং এর বহনমানতা কক্ষের চিরন্তন বিরামহীনতাকেই উল্লেখ করে। শ্রী মোদী বলেন, যাঁরা নির্বাচনী রাজনীতি থেকে দূরে থাকেন, তাঁদের দেশের কাজ এবং উন্নয়নের সঙ্গে সামিল করার সুযোগ করে দেয় রাজ্যসভা।


    ভারতীয় সংবিধানে যেভাবে সহযোগিতামূলক যুক্তরাষ্ট্রীয় কাঠামোয় রাজ্যসভার ভূমিকার কথা তুলে ধরা হয়েছে সেকথাও তুলে ধরেন প্রধানমন্ত্রী।


    তিনি বলেন, জাতীয় স্বার্থে সবসময় রাজ্যসভা একজোট হয়ে দাঁড়িয়েছে। এক্ষেত্রে পণ্য ও পরিষেবা কর, তিন তালাক, ৩৭০ অনুচ্ছেদ বাতিলের মতো গুরুত্বপূর্ণ সিদ্ধান্তে রাজ্যসভার ভূমিকার কথাও তুলে ধরেন তিনি।


    রাজ্যসভার গুরুত্ব নিয়ে শ্রী অটলবিহারী বাজপেয়ীর কথা স্মরণ করে প্রধানমন্ত্রী বলেন, জাতীয় অগ্রগতিতে রাজ্যসভা সবসময় একজোট হয়ে সমর্থন জানিয়েছে। ডঃ বাবাসাহেব আম্বেদকর এবং জাতীয় অগ্রগতিতে ও সংসদের উচ্চকক্ষের মাধ্যমে উন্নয়নে তাঁর অবদানের কথাও স্মরণ করেন প্রধানমন্ত্রী।


    বেশ কিছু সাংসদ যেভাবে সংসদে নিয়ম-নীতি মেনে চলেন এবং কক্ষে কোনরকম বিঘ্ন ঘটানো ছাড়াই তাঁদের মতামত প্রদান করেন, তার জন্য প্রশংসাও করেন প্রধানমন্ত্রী। তিনি বলেন, অনেকেরই এখান থেকে শিক্ষা নেওয়া উচিৎ।


    গণতন্ত্রে রাজ্যসভার গুরুত্বের কথা স্মরণ করে প্রধানমন্ত্রী বলেন, উচ্চকক্ষে নিয়ন্ত্রণ এবং সমতা রয়েছে। তাকে কখনই রোধক হিসেবে অপব্যবহার করা উচিৎ নয়।


    SSS/SS/DM

    
    
    (Release ID: 1592146) Visitor Counter : 6
    
    
      Read this release in: English