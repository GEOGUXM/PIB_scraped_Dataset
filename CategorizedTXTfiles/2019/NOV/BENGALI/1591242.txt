      প্রধানমন্ত্রীরদপ্তর

      অযোধ্যা রায়দানের প্রেক্ষাপটে শান্তি ও সম্প্রীতি বজায় রাখার আহ্বান প্রধানমন্ত্রীর এই রায় জয় বা পরাজয় হিসাবে দেখা উচিৎ নয় : প্রধানমন্ত্রী
      Posted On: 11 NOV 2019 2:02PM by PIB Kolkata


    নয়াদিল্লি, ০৯ নভেম্বর, ২০১৯


    অযোধ্যা মামলার আজ রায়দানের প্রেক্ষিতে প্রধানমন্ত্রী সকলকে শান্তি ও সম্প্রীতি বজায় রাখার আহ্বান জানিয়েছেন।


    প্রধানমন্ত্রী বলেন, “সর্বোচ্চ আদালত অযোধ্যা মামলার রায় দিয়েছে। এই রায় কারও জয় বা পরাজয় হিসাবে দেখা উচিৎ নয়। রামভক্তি ভক্তি হোক বা রহিম ভক্তি – তার চেয়েও বড় আমাদের রাষ্ট্রভক্তির চেতনাকে আরও জাগ্রত করা। শান্তি ও সম্প্রীতি বজায় থাকুক!!


    সুপ্রিম কোর্টের অযোধ্যা মামলার রায়দান অত্যন্ত গুরুত্বপূর্ণ, কারণ : এর মাধ্যমে স্পষ্ট যে, যেকোনও বিতর্কের আইনের মাধ্যমে সুষ্ঠু সমাধান সম্ভব। আমাদের বিচার-ব্যবস্থার স্বাধীনতা, স্বচ্ছতা ও দূরদর্শিতা প্রমাণিত হ’ল।


    বিচার-ব্যবস্থা, দীর্ঘ দিনের একটি সমস্যার সুন্দরভাবে সমাধান করতে সক্ষম হ’ল। প্রত্যেক পক্ষকে পর্যাপ্ত সময় দিয়ে প্রতিটি বিষয় বা বক্তব্য পেশ করার সুযোগ দেওয়া হয়েছিল। এই রায় বিচার প্রক্রিয়ার প্রতি মানুষের আস্থা আরও বৃদ্ধি করবে।


    আজকের এই রায়দানের পর ১৩০ কোটি ভারতবাসী যে শান্তি বজায় রেখেছেন, তার মধ্য দিয়ে ভারতবর্ষের শান্তিপূর্ণ সহাবস্থানের অঙ্গীকার প্রতিফলিত হয়েছে। এই একতা এবং সমবেত ক্ষমতা আমাদের দেশের বিকাশে শক্তি যোগাবে। প্রতিটি ভারতবাসীর ক্ষমতায়ন হোক”।


    CG/CB/SB

    
    
    (Release ID: 1591242) Visitor Counter : 4
    
    
      Read this release in: English