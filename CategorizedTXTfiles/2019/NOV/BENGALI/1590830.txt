      কেন্দ্রীয়মন্ত্রিসভা

      আটকে থাকা সুলভ এবং মধ্যবিত্তদের জন্য নির্মীয়মান বাড়ির জন্য বিশেষ তহবিল অনুমোদন করল কেন্দ্রীয় মন্ত্রিসভা
      Posted On: 07 NOV 2019 3:26PM by PIB Kolkata


    নয়াদিল্লি, ৬ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভা আজ সুলভ এবং মধ্যবিত্ত আয়ের মানুষের জন্য আটকে থাকা গৃহ নির্মাণ প্রকল্পের কাজ সম্পূর্ণ করতে ‘স্পেশাল উইন্ডো’ তহবিল গঠন অনুমোদন করল।


    এই তহবিলের জন্য সরকার স্পনসর হিসেবে কাজ করবে। সরকারের তরফে দেওয়া হবে ১০ হাজার কোটি টাকা পর্যন্ত।


    এই তহবিলটি গড়া হবে ক্যাটেগরি-II এআইএফ (অল্টারনেট ইনভেস্টমেন্ট ফান্ড) তহবিল নথিভুক্ত হবে সেবিতে এবং দায়িত্বের সঙ্গে এটি পরিচালিত হবে।


    ‘স্পেশাল উইন্ডো’র অধীনে প্রথম এআইএফ-টির জন্য এসবিআই ক্যাপ ভেঞ্চার্স লিমিটেডকে ইনভেস্টমেন্ট ম্যানেজার হিসেবে যুক্ত করা হবে।


    এই তহবিল থেকে সেইসব নির্মাণকারী গোষ্ঠীকে সহায়তা দেওয়া হবে যাতে তাদের আটকে থাকা কাজ সম্পূর্ণ করা যায় এবং গৃহস্থরা তাদের জন্য নির্দিষ্ট বাসস্থান পান।


    যেহেতু রিয়েল এস্টেট শিল্প অন্য অনেক শিল্পের সঙ্গেই নিবিড়ভাবে যুক্ত, তাই এই ক্ষেত্রের উন্নতি হলে তার ইতিবাচক প্রভাব পড়বে অন্যান্য ক্ষেত্রে এবং তাতে ভারতীয় অর্থনীতিরই ভালো হবে।


    প্রসঙ্গত উল্লেখ্য, মাননীয় অর্থমন্ত্রী গত ১৪ই সেপ্টেম্বর জানিয়েছিলেন যে সুলভ এবং মধ্যবিত্তদের জন্য নির্মীয়মান বাড়ির ক্ষেত্রে একটি ‘স্পেশাল উইন্ডো’র ব্যবস্থা করা হবে। যে সমস্ত আবাসন নির্মাণ কাজ আটকে পড়েছে, তাদের জন্য আর্থিক সহায়তা দেওয়া হবে এই ‘বিশেষ জানালা’র মাধ্যমে। এরপর, আন্তঃমন্ত্রক ছাড়াও সংশ্লিষ্ট বিভিন্ন পক্ষের সঙ্গে আলোচনা চালানো হয় যার মধ্যে আছে গৃহ ঋণদাতা সংস্থা, ব্যাঙ্ক, এনবিএফসি, লগ্নিকারী এবং রিয়েল এস্টেট ডেভেলপার। গৃহ নির্মাণ শিল্পের সঙ্গে যুক্ত সব পক্ষের সমস্যা যাতে এই ‘বিশেষ জানালা’র মাধ্যমে মেটানো যায় তা নিয়ে বৈঠকে আলোচনা হয়।


    CG/AP/DM

    
    
    (Release ID: 1590830) Visitor Counter : 5
    
    
      Read this release in: English