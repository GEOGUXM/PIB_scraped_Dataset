      দক্ষতাউন্নয়নওশিল্পোদ্যোগমন্ত্রক

      প্রধানমন্ত্রী কৌশল বিকাশ যোজনা
      Posted On: 29 NOV 2019 9:45PM by PIB Kolkata


    নয়াদিল্লি, ২৯ নভেম্বর, ২০১৯


    দেশে যুবসম্প্রদায়ের দক্ষতা উন্নয়ন কর্মসূচির জন্য ৪০টির বেশি প্রকল্প রূপায়ণের সঙ্গে দক্ষতা উন্নয়ন ও শিল্পোদ্যোগ মন্ত্রকের পাশাপাশি, দক্ষ ভারত মিশনের আওতায় প্রায় ২০টি কেন্দ্রীয় মন্ত্রক ও দপ্তর যুক্ত রয়েছে। দক্ষতা বিকাশ সংক্রান্ত কর্মসূচিগুলির মধ্যে রয়েছে প্রধানমন্ত্রী কৌশল বিকাশ যোজনা, ন্যাশনাল অ্যাপ্রেন্টিসশিপ প্রোমোশন স্কিম, গ্রামীণ স্বনিযুক্তি ও প্রশিক্ষণ প্রতিষ্ঠান, দীনদয়াল উপাধ্যায় গ্রামীণ কৌশল্য যোজনা প্রভৃতি।


    রাজ্যসভায় আজ এক লিখিত জবাবে একথা জানান দক্ষতা উন্নয়ন ও শিল্পোদ্যোগ মন্ত্রী শ্রী আর কে সিং। তিনি আরও জানান, জাতীয় নমুনা সমীক্ষার ৬৬ ও ৬৮তম পরিসংখ্যান অনুযায়ী, ২৯ কোটি ৮২ লক্ষ ৫০ হাজার কর্মীবাহিনীকে ২০২২ সাল পর্যন্ত প্রথা ও প্রথা-বহির্ভূত ক্ষেত্রে প্রশিক্ষণ দেওয়া হবে। প্রধানমন্ত্রী কৌশল বিকাশ যোজনায় স্বল্পমেয়াদি প্রশিক্ষণ কর্মসূচির আওতায় ১ কোটি ব্যক্তিকে দক্ষ করে তোলা হচ্ছে। এই কর্মসূচিতে ২০১৬-২০ পর্যন্ত সময়ে খরচ ধরা হয়েছে ১২ হাজার কোটি টাকা। এই কর্মসূচিতে চলতি মাসের ১১ তারিখ পর্যন্ত ৩০ লক্ষ ২১ হাজার শিক্ষার্থীকে দক্ষতা বিকাশ সংক্রান্ত সার্টিফিকেট দেওয়া হয়েছে। শংসাপত্র পাওয়া অধিকাংশ শিক্ষার্থী দেশের বিভিন্ন শিল্পক্ষেত্রের সঙ্গে যুক্ত হয়েছে।


    CG/BD/DM

    
    
    (Release ID: 1594327) Visitor Counter : 6
    
    
      Read this release in: English