      সামাজিকন্যায়ওক্ষমতায়নমন্ত্রক

      প্রবীণ নাগরিকদের কল্যাণে জাতীয় নীতি
      Posted On: 20 NOV 2019 9:48PM by PIB Kolkata


    নয়াদিল্লি, ২০ নভেম্বর, ২০১৯


    প্রবীণ নাগরিকদের কল্যাণের লক্ষ্যে ১৯৯৯ সালে জাতীয় নীতি ঘোষণা করা হয়েছিল। দেশে জনতাত্ত্বিক, আর্থ-সামাজিক, প্রযুক্তিগত এবং অন্যান্য প্রাসঙ্গিক দিকগুলি বিবেচনা করে বর্তমান যুগের সঙ্গে তাল মিলিয়ে মন্ত্রক আর্থিক ও খাদ্য সুরক্ষা, স্বাস্থ্য ও পুষ্টি, নিরাপত্তা, আবাসন-সহ বিভিন্ন দিক বিচার করে প্রবীণ নাগরিকদের জন্য জাতীয় নীতি প্রণয়ন করছে।


    ২০১৭ সালে মন্ত্রক রাষ্ট্রীয় বয়শ্রী যোজনার সূচনা করে। এর ফলে, দারিদ্রসীমার নিচে বসবাসকারী প্রবীণ নাগরিকরা যাঁরা বয়সজনিত কারণে নানা অক্ষমতার শিকার, তাঁদের বিনামূল্যে জীবনধারণের বিভিন্ন উপাদান সরবরাহ করা হয়ে থাকে যাতে তাঁরা স্বাভাবিক জীবনযাপন করতে সক্ষম হন।


    কেন্দ্রীয় ও রাজ্যস্তরের বিভিন্ন মন্ত্রক, দপ্তর, প্রশাসনিক কর্মকর্তা ও সুশীল সমাজের সদস্যদের থেকে বিভিন্ন পরামর্শ গ্রহণ করে একটি খসড়া নীতি প্রণয়ন করা হয়েছে।


    রাজ্যসভায় আজ এক প্রশ্নের লিখিত জবাবে কেন্দ্রীয় সামাজিক ও ক্ষমতায়ন দপ্তরের প্রতিমন্ত্রী শ্রী রতনলাল কাটারিয়া এই তথ্য জানিয়েছেন।


    SSS/CB/DM

    
    
    (Release ID: 1592524) Visitor Counter : 4
    
    
      Read this release in: English