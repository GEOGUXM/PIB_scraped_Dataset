      কেন্দ্রীয়মন্ত্রিসভা

      কেন্দ্রীয় মন্ত্রিসভা ইন্ডাস্ট্রিয়াল রিলেশনস্‌ কোড বিল, ২০১৯ অনুমোদন করলো
      Posted On: 21 NOV 2019 5:24PM by PIB Kolkata


    নয়াদিল্লি, ২০ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে ইন্ডাস্ট্রিয়াল রিলেশনস্‌ কোড বিল, ২০১৯ সংসদে পেশ করার অনুমতি পাওয়া গেছে।


    এই বিল কার্যকর হলে বর্তমানে এক সদস্যের পরিবর্তে দুই সদস্যের একটি ট্রাইবুনাল গঠিত হবে এবং গুরুত্বপূর্ণ বিষয়গুলি এই ট্রাইব্যুনাল বিবেচনা করবে। বাকি বিষয়গুলি এক সদস্যের ট্রাইব্যুনাল খতিয়ে দেখবে। এর ফলে, যে কোনও মামলার নিষ্পত্তি আরও দ্রুততর হবে। ১০০ জন কর্মচারী-বিশিষ্ট শিল্প সংস্থার ক্ষেত্রে কর্মচারী ছাঁটাই সংক্রান্ত বিধি-নিষেধগুলিকে আরও শিথিল করতে উপযুক্ত সরকারি কর্তৃপক্ষের আগাম অনুমোদনের সময়সীমায় কোনও পরিবর্তন করা হয়নি। অবশ্য, বিজ্ঞপ্তি জারির মাধ্যমে ছাঁটাই হওয়া কর্মীর বিষয়ে নতুন একটি ধারা যুক্ত করা হয়েছে। কর্মীদের প্রশিক্ষণ তহবিলের অর্থ সংশ্লিষ্ট সংস্থার অবশিষ্ট কর্মীদের ঋণ সহায়তা বাবদ খরচ করা যাবে। স্থায়ী কর্মীদের চাকরিতে বহাল রাখার বিষয়ে কোনও নোটিশ পিরিয়ড থাকবে না। তবে, ছাঁটাই হওয়া কর্মীদের ক্ষেত্রেও এককালীন ক্ষতিপূরণের বিষয়টি ঐ নতুন ধারার সঙ্গে যুক্ত করা হয়নি।


    শিল্প সংস্থার জরিমানার সঙ্গে যুক্ত বিষয়গুলির বিবাদ নিষ্পত্তির জন্য সরকারি আধিকারিকদের ক্ষমতাদানের কথা এই বিলে বলা হয়েছে। এর ফলে, ট্রাইব্যুনালের ওপর বিবাদ নিষ্পত্তি সংক্রান্ত বোঝা হ্রাস পাবে।


    উল্লেখ করা যেতে পারে, তিনটি কেন্দ্রীয় শ্রম আইনের প্রাসঙ্গিক বিভিন্ন ধারা আরও সহজ-সরল ও যুক্তিগ্রাহ্য করে তোলার পর ইন্ডাস্ট্রিয়াল রিলেশন কোড বিলের খসড়া প্রস্তুত করা হয়েছে।


    SSS/BD/SB

    
    
    (Release ID: 1592856) Visitor Counter : 6
    
    
      Read this release in: English