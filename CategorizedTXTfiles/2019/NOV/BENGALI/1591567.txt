      প্রধানমন্ত্রীরদপ্তর

      একাদশ ব্রিকস্‌ শিখর সম্মেলনের ফাঁকে প্রধানমন্ত্রীর সঙ্গে ব্রাজিলের রাষ্ট্রপতির বৈঠক
      Posted On: 14 NOV 2019 3:03PM by PIB Kolkata


    নয়াদিল্লি, ১৪ নভেম্বর, ২০১৯


    প্রধানমন্ত্রী শ্রী নরেন্দ্র মোদী ব্রাসিলিয়ায় একাদশ ব্রিকস্‌ শিখর সম্মেলনের ফাঁকে বুধবার ব্রাজিলের রাষ্ট্রপতি মিঃ জাইর মেসিয়াস বলসোনারো-র সঙ্গে এক বৈঠকে মিলিত হন।


    প্রধানমন্ত্রী শ্রী মোদী আগামী বছর ভারতের প্রজাতন্ত্র দিবস উদযাপন অনুষ্ঠানে ব্রাজিলের রাষ্ট্রপতি মিঃ বলসোনারো-কে প্রধান অতিথি হিসাবে উপস্থিত থাকার আমন্ত্রণ জানিয়েছেন। এই আমন্ত্রণ সেদেশের রাষ্ট্রপতি কৃতজ্ঞতার সঙ্গে স্বীকার করেছেন।


    বৈঠকে উভয় নেতাই দু’দেশের মধ্যে কৌশলগত অংশীদারিত্ব আরও বাড়ানোর বিষয়ে সম্মত হন। প্রধানমন্ত্রী শ্রী মোদী বলেন, বাণিজ্য সংক্রান্ত বিষয়গুলি নিয়ে আলাপ-আলোচনার ব্যাপারে তিনি অত্যন্ত আশাবাদী। ভারতে কৃষি সরঞ্জাম, পশুপালন, মাঠ থেকে ফসল সংগ্রহ সংক্রান্ত আধুনিক প্রযুক্তি এবং জৈব জ্বালানির মতো বিভিন্ন ক্ষেত্রে ব্রাজিলের বিনিয়োগের সম্ভাবনাগুলির কথাও তিনি উল্লেখ করেন।


    এই ক্ষেত্রগুলিতে সাহায্যের ব্যাপারে ব্রাজিলের আগ্রহের কথা প্রকাশ করে সেদেশের রাষ্ট্রপতি জানান, আগামী বছর ভারত সফরের সময় একটি বড় বাণিজ্য প্রতিনিধি দলও তাঁর সঙ্গে থাকবে। দুই নেতাই মহাকাশ ও প্রতিরক্ষা সহ একাধিক বিষয়ে সহযোগিতার নানা দিক নিয়ে আলোচনা করেন। ভারতীয় নাগরিকদের ভিসা ছাড়াই ব্রাজিল সফরের জন্য রাষ্ট্রপতির ঘোষণাকে প্রধানমন্ত্রী স্বাগত জানান।


    CG/BD/SB

    
    
    (Release ID: 1591567) Visitor Counter : 6
    
    
      Read this release in: English