      রেলমন্ত্রক

      কেন্দ্রীয় রেল ও শিল্প-বাণিজ্য মন্ত্রী শ্রী পীযূষ গোয়েল এবং রেল বোর্ডের সদস্যদের সঙ্গে সমস্ত জেনারেল ম্যানেজার এবং আঞ্চলিক রেলের সমস্ত ডিভিশনাল ম্যানেজারদের উচ্চপর্যায়ের পর্যালোচনা বৈঠক
      Posted On: 22 NOV 2019 5:13PM by PIB Kolkata


    নয়াদিল্লি, ২১ নভেম্বর, ২০১৯


    কেন্দ্রীয় রেল ও শিল্প-বাণিজ্য মন্ত্রী শ্রী পীযূষ গোয়েল, রেল প্রতিমন্ত্রী শ্রী সুরেশ সি অঙ্গড়ি, রেল বোর্ডের চেয়ারম্যান শ্রী বিনোদ কুমার যাদব, রেল বোর্ডের অন্যান্য সদস্য ও শীর্ষ আধিকারিকরা ভিডিও কনফারেন্সের মাধ্যমে বৃহস্পতিবার সমস্ত জেনারেল ম্যানেজার এবং আঞ্চলিক রেলের সমস্ত ডিভিশনাল ম্যানেজারদের সঙ্গে উচ্চপর্যায়ের পর্যালোচনা বৈঠক করেছেন।


    এই বৈঠকের মূল বিষয় ছিল রেলের নিরাপত্তা, সময়ানুবর্তিতা, আয় বৃদ্ধি, খরচ কমানো, পরিকাঠামোগত উন্নয়ন, রোলিং স্টকের উৎপাদন সহ বিভিন্ন বিষয়।


    শ্রী গোয়েল বলেন, আগের থেকে ভারতীয় রেলের সময়ানুবর্তিতা বৃদ্ধি পেয়েছে। খরচ কমিয়ে রেলের আয় বাড়ানোর ওপরও জোর দেন তিনি। রেলের কাজের ক্ষেত্রে নতুন প্রযুক্তি প্রয়োগের ওপরও জোর দেন রেলমন্ত্রী। পণ্য পরিবহণ বাড়াতে বিভিন্ন শিল্প সংস্থার সঙ্গে আলাপ-আলোচনা চালানোর প্রস্তাবও রাখেন রেলমন্ত্রী।


    কেন্দ্রীয় রেল প্রতিমন্ত্রী শ্রী অঙ্গড়ি বলেন, রেল দুর্ঘটনা কমানোর ওপর বিশেষ নজর দেওয়া হয়েছে। এটিই ভারতীয় রেলের অগ্রাধিকার। তিনি আরও বলেন, রেলে পরিচ্ছন্নতা এবং সময় মেনে ট্রেন চলাচল সুনিশ্চিত করা হয়েছে। খরচ কমিয়ে রেলের আয় বাড়ানোর ক্ষেত্রে আঞ্চলিক রেলের সমস্ত আধিকারিকদের এগিয়ে আসার আহ্বান জানান।


    SSS/SS/DM

    
    
    (Release ID: 1593130) Visitor Counter : 8
    
    
      Read this release in: English