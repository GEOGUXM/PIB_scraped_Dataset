      তথ্যওসম্প্রচারমন্ত্রক

      আইএফএফআই-তে বিদেশি চলচ্চিত্র নির্মাতাদের সাংবাদিক সম্মেলন
      Posted On: 22 NOV 2019 4:17PM by PIB Kolkata


    নয়াদিল্লি, ২১ নভেম্বর, ২০১৯


    সিনেমা কেবল বিনোদনের বিষয় নয়। যোগাযোগের এই মাধ্যমটি হৃদয় ও মনকে ছুঁয়ে যায়। এক এমন বার্তা মানুষের কাছে পৌঁছে দেয় যা সামাজিক পরিবর্তন নিয়ে আসে। ভারতের আন্তর্জাতিক চলচ্চিত্র উৎসব (আইএফএফআই)–এ আন্তর্জাতিক চলচ্চিত্র বিভাগে যে দুটি ছবি দেখানো হবে, সেই ‘ওরে’ এবং ‘ইন্টারডিপেন্ডেন্স’ ছবিতে এই বার্তাই দেওয়া হয়েছে। সাংবাদিক সম্মেলনে এসে জার্মান-তুর্কি চলচ্চিত্র নির্দেশক ও চিত্রনাট্যকার মেহমত আকিফ বুয়ুকাতালে জানান, ‘ওরে’ এমন একটি ছবি যেখানে একজন ব্যক্তির ব্যক্তিগত ও সাংস্কৃতিক পরিচিতি তুলে ধরা হয়েছে। এই ছবির অভিনেতা-অভিনেত্রীদের চূড়ান্ত করতে এক বছর সময় লেগেছিল বলে জানিয়ে বিশিষ্ট এই চিত্রনাট্যকার জানান, তাঁর অভিষেক সিনেমা হিসেবে এই ছবিটি নির্মাণে আর্থিকভাবে সবথেকে বেশি সমস্যার সম্মুখীন হয়েছিলেন।


    এই উৎসবের আন্তর্জাতিক চলচ্চিত্র বিভাগে যে ‘ইন্টারডিপেন্ডেন্স’ ছবিটি প্রদর্শিত হবে তার ১১ জন নির্দেশকের অন্যতম একজন শ্রী নীল মাধব পান্ডা সাংবাদিক সম্মেলনে এসে বলেন, এই ছবিতে জলবায়ু পরিবর্তনের আবেগঘন বিভিন্ন প্রভাব ফুটিয়ে তোলা হয়েছে। ছবিতে দিল্লির একটি পরিবারের কথা রয়েছে যেখানে বায়ুদূষণের জন্য পারিবারিক সম্পর্ক বিবাহ বিচ্ছেদের পথে চলে এসেছে। এই ছবি তৈরির পিছনে মূল যে বিষয়টিকে প্রাধান্য পেয়েছে তা হল বায়ুদূষণের সমস্যা হ্রাস করতে লক্ষ্যণীয় পদক্ষেপ গ্রহণ। তিনি জানান, জলবায়ু পরিবর্তনের প্রভাব কিভাবে সাধারণ মানুষের সম্পর্কে প্রভাব ফেলছে তিনি তা ব্যক্তিগতভাবে প্রত্যক্ষও করেছেন।


    SSS/BD/DM

    
    
    (Release ID: 1593087) Visitor Counter : 4
    
    
      Read this release in: English