      কেন্দ্রীয়মন্ত্রিসভা

      কর বিধি সংশোধনী বিল অনুমোদন করল কেন্দ্রীয় মন্ত্রিসভা
      Posted On: 21 NOV 2019 4:09PM by PIB Kolkata


    নয়াদিল্লি, ২০ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা অধ্যাদেশের পরিবর্তে কর বিধি সংশোধনী বিল, ২০১৯ পেশের প্রস্তাব অনুমোদন করল।


    লগ্নি টানতে, কর্মসংস্থান বৃদ্ধি করতে এবং আর্থিক বৃদ্ধির জন্য গোটা বিশ্বে অনেক দেশই কোম্পানির জন্য আয়করের হার কমিয়েছে। এছাড়াও, অর্থ আইন (২ নং), ২০১৯ বলবৎ হওয়ার পর অর্থনৈতিক উন্নয়নের জন্য এই সংশোধনী জরুরি হয়ে পড়েছে। আয়কর আইনে সংশোধনের মাধ্যমে এই লক্ষ্য অর্জন করার জন্য এবং যেহেতু সংসদের অধিবেশন ছিল না, তাই সেপ্টেম্বর মাসে ‘দ্য ট্যাক্সেশন ল’জ অ্যামেন্ডমেন্ট অর্ডিন্যান্স, ২০১৯’ বলবৎ হয়েছিল। অধ্যাদেশে যে সংশোধনীগুলি আনা হয় তার বৈশিষ্ট্যগুলি নিম্নরূপ –


    বৃদ্ধি এবং লগ্নি বাড়াতে আয়কর আইনেরই নতুন সংস্থান অন্তর্ভুক্ত করা হয়েছে যাতে ২০১৯-২০-র চলতি অর্থ বছর থেকে কার্যকর হয়। ঘরোয়া কোন কোম্পানি ২২ শতাংশ কর এবং ১০ শতাংশ সারচার্জ ও ৪ শতাংশ সেস দিতে পারে যদি এটি কোন উৎসাহভাতা বা ছাড় না চায়। কার্যকর করের হার এই কোম্পানিগুলির জন্য কমে দাঁড়িয়েছে ২৫.১৭ শতাংশ। এইসব কোম্পানিগুলিকে ‘মিনিমাম অল্টারনেট ট্যাক্স’ও (এমএটি) দিতে হবে।


    উৎপাদন শিল্পে নতুন লগ্নি টানতে এবং সরকারের ‘মেক ইন ইন্ডিয়া’ উদ্যোগে গতি আনতে আয়কর আইনে আরও একটি সংস্থান অন্তর্ভুক্ত হয়েছে যাতে ২০১৯-এর ১ অক্টোবর বা তারপর স্থাপিত যে কোন দেশী কোম্পানি যেটি ২০২৩-এর ৩১ মার্চের মধ্যে উৎপাদন শুরু করবে তারা ১৫ শতাংশ কর, ১০ শতাংশ সারচার্জ অতিরিক্ত মাশুল এবং ৪ শতাংশ সেস দিতে পারবে, যদি সে উৎসাহভাতা বা ছাড় দাবি না করে। এইসব কোম্পানিগুলির জন্য কার্যকর করের হার কমে হল ১৭.১৬ শতাংশ। এগুলিও এমএটি-র আওতায় আসবে না।


    কোন কোম্পানি যদি এই ছাড়ের সুযোগ বা উৎসাহভাতা না নেয়, তাহলে সে সংশোধন হওয়ার আগের হারেই কর দিয়ে যাবে। যদিও এই কোম্পানিগুলিও তাদের কর ছাড়ের মেয়াদ ফুরোলে নতুন হারে কর দিতে পারবে। কোম্পানি তার সিদ্ধান্ত নেওয়ার পরে তাকে ২২ শতাংশ হারে কর দিতে হবে। এছাড়া ঐ কোম্পানিগুলিকে অব্যাহতি দিতে এমএটি-র হার বর্তমান ১৮.৫ শতাংশ থেকে কমিয়ে করা হয়েছে ১৫ শতাংশ।


    তালিকাভুক্ত কোম্পানিগুলিকে রেহাই দিতে অর্থ আইনে অন্তর্ভুক্ত ‘বাই-ব্যাক ট্যাক্স অন শেয়ার্স’ প্রযোজ্য হবে না যে ঘোষণা ২০১৯-এর ৫ জুলাই-এর আগে করা হয়েছিল।


    মূলধনী বাজারে তহবিলের যোগানে স্থিতিশীলতা রাখতে অর্থ আইনে মূলধনী লাভের ওপর যে সারচার্জ বৃদ্ধি করা হয়েছিল, সেগুলি আর প্রযোজ্য হবে না। এছাড়া এও বলা হয়েছে, বৃদ্ধিপ্রাপ্ত সারচার্জ এফপিআই-এর আয়ের ফলে উদ্ভূত মূলধনী লাভের এটি প্রযোজ্য হবে না।


    SSS/AP/DM

    
    
    (Release ID: 1592789) Visitor Counter : 4
    
    
      Read this release in: English