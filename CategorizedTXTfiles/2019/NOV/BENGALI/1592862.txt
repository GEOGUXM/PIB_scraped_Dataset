      কেন্দ্রীয়মন্ত্রিসভা

      টেলিযোগাযোগ পরিষেবা ক্ষেত্রের আর্থিক বোঝা হ্রাস করার প্রস্তাবে মন্ত্রিসভার সায়
      Posted On: 21 NOV 2019 5:27PM by PIB Kolkata


    নয়াদিল্লি, ২০ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে টেলিযোগাযোগ পরিষেবা ক্ষেত্রের আর্থিক বোঝা হ্রাস করার কয়েকটি প্রস্তাব অনুমোদিত হয়েছে। মন্ত্রিসভার এই সিদ্ধান্তের প্রেক্ষিতে কেন্দ্রীয় টেলিযোগাযোগ দপ্তর টেলি পরিষেবা প্রদানকারী সংস্থাগুলিকে স্পেকট্রাম নিলাম বাবদ বকেয়া অর্থ মেটাতে আরও এক বা দুই বছর সময় দেবে। আগে স্থির ছিল, টেলিপরিষেবা প্রদানকারী সংস্থাগুলিকে বকেয়া অর্থ ২০২০-২১ এবং ২০২১ – ২২ নাগাদ কিস্তির মাধ্যমে মিটিয়ে ফেলতে হবে। সময়সীমা বৃদ্ধির এই সিদ্ধান্তে টেলি পরিষেবা প্রদানকারী সংস্থাগুলি আগের মতোই কিস্তির মাধ্যমে বকেয়া অর্থ মেটাতে পারবে। তবে, স্পেকট্রাম বন্টনের সময় সুদ হিসাবে যে অর্থ ধার্য হয়েছিল, তা অপরিবর্তিত থাকছে।


    স্পেকট্রাম নিলাম বাবদ বকেয়া অর্থ মেটানোর ক্ষেত্রে মন্ত্রিসভার সময়সীমা বৃদ্ধির সিদ্ধান্তের ফলে টেলি পরিষেবা প্রদানকারী সংস্থাগুলির ওপর আর্থিক বোঝা খানিকটা লাভবান হবে এবং ব্যাঙ্ক থেকে ঋণ সহায়তা নিয়ে বকেয়া অর্থ মেটাতে পারবে। একইভাবে, টেলি যোগাযোগ সংস্থাগুলির পরিষেবা অব্যাহত রাখা সম্ভব হবে এবং কর্মসংস্থানের পাশাপাশি, আর্থিক বৃদ্ধি ত্বরান্বিত হবে। অন্যদিকে, সংস্থাগুলির আর্থিক স্বাস্থ্য যেমন উন্নত হবে, তেমনই গ্রাহকরাও গুণগত মানের পরিষেবা পাবেন। উল্লেখ করা যেতে পারে, স্পেকট্রাম বন্টন বাবদ বকেয়া অর্থ কিস্তিতে মেটানোর সময়সীমা দু’বছর বাড়ানোর সিদ্ধান্তটি এক দু’সপ্তাহের মধ্যেই কার্যকর হবে।


    SSS/BD/SB

    
    
    (Release ID: 1592862) Visitor Counter : 4
    
    
      Read this release in: English