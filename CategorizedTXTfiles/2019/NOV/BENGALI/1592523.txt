      সড়কপরিবহণওমহাসড়কমন্ত্রক

      ফাস্ট্যাগ প্রকল্পের সাফল্য নিশ্চিত করতে সেরা প্রযুক্তি ব্যবহারে এনএইচএআই-কে গড়করির নির্দেশ
      Posted On: 20 NOV 2019 9:46PM by PIB Kolkata


    নয়াদিল্লি, ২০ নভেম্বর, ২০১৯


    কেন্দ্রীয় সড়ক পরিবহণ ও মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি ‘ফাস্ট্যাগ’ প্রকল্পের সাফল্য নিশ্চিত করতে জাতীয় মহাসড়ক কর্তৃপক্ষকে (এনএইচএআই) সেরা প্রযুক্তি ব্যবহারের নির্দেশ দিয়েছেন। আগামী ১ ডিসেম্বর থেকে দেশ জুড়ে সমস্ত জাতীয় সড়ক টোল প্লাজায় জাতীয় বৈদ্যুতিন কর সংগ্রহ প্রক্রিয়া (ফাস্ট্যাগ) চালু করার পদ্ধতি পর্যালোচনা করার সময় মন্ত্রী বলেন, প্রতিদিন পরীক্ষামূলক উদ্যোগে যে সমস্ত সমস্যাগুলি দেখা দেবে তা সমাধান করতে যুদ্ধকালীন তৎপরতা গ্রহণ করতে হবে। যেসব গাড়িগুলি ফাস্ট্যাগ-এর জন্য নির্ধারিত লেন ব্যবহার করবে তাদের এই ট্যাগ ইস্যু করার তাৎক্ষণিক প্রক্রিয়ার ওপর গুরুত্ব আরোপ করেন তিনি। এর ফলে, ঐসব গাড়ির মালিকদের ফাস্ট্যাগ প্রযুক্তি ব্যবহার অথবা দ্বিগুণ হারে কর প্রদান, যে কোন একটি সুযোগ গ্রহণের সংস্থান থাকবে।


    জ্বালানি এবং সময় বাঁচাতে টোল প্লাজাগুলিতে গাড়ির অপেক্ষার সময় হ্রাস করার উদ্দেশ্যেই এই কর্মসূচি হাতে নেওয়া হয়েছে বলে মন্ত্রী জানিয়েছেন। এর ফলে, গাড়ির দূষণ নিক্ষেপের হার হ্রাস পাবে যা সমাজের পক্ষে লাভজনক হবে।


    এনএইচএআই-এর চেয়ারম্যান শ্রী এস এস সান্ধু মন্ত্রীকে আশ্বস্ত করে জানিয়েছেন, পরীক্ষামূলক প্রক্রিয়ায় গাড়িগুলিকে তাৎক্ষণিক ফাস্ট্যাগ প্রদান-সহ সমস্ত সুযোগ-সুবিধা রাখা হবে। তিনি আরও জানান, প্রতিদিন এই কর্মসূচি পর্যালোচনা করা হবে।


    SSS/CB/DM

    
    
    (Release ID: 1592523) Visitor Counter : 3
    
    
      Read this release in: English