      কেন্দ্রীয়মন্ত্রিসভা

      জম্মু ও কাশ্মীর পুনর্গঠন আইন, ২০১৯-এ ৭৩ ও ৭৪ ধারার অধীন আদেশদানের জন্য ভারত সরকারের ১৯৬১-র কার্যনির্বাহী বিধির ১২ সংখ্যক বিধির অধীনে যে প্রস্তাব অনুমোদিত হয়েছিল তাতে কর্মপরবর্তী অনুমোদন দিল কেন্দ্রীয় মন্ত্রিসভা
      Posted On: 21 NOV 2019 4:14PM by PIB Kolkata


    নয়াদিল্লি, ২০নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা জম্মু ও কাশ্মীর পুনর্গঠন আইন, ২০১৯-এর ৭৩ ও ৭৪ ধারার আদেশে ভারতের রাষ্ট্রপতির নির্দেশে কর্মপরবর্তী অনুমোদন দিল।


    সংসদের সুপারিশ অনুযায়ী, ভারতীয় সংবিধানের ৩৭০ অনুচ্ছেদের অধীনে রাষ্ট্রপতি জম্মু ও কাশ্মীর পুনর্গঠন আইন, ২০১৯-এ ঘোষণা ও সম্মতি দেন। সেইমতো, পূর্ববর্তী জম্মু ও কাশ্মীর রাজ্য পুনর্গঠিত হয়েছে ২০১৯-এর ৩১ অক্টোবর নতুন কেন্দ্রশাসিত জম্মু ও কাশ্মীর এবং নতুন কেন্দ্রশাসিত লাদাখ হিসেবে।


    জম্মু ও কাশ্মীর পুনর্গঠন আইন, ২০১৯ ৩১ অক্টোবর থেকে বলবৎ হওয়ার পর পূর্বতন জম্মু ও কাশ্মীর রাজ্য বিধানসভা সহ জম্মু ও কাশ্মীর কেন্দ্রশাসিত অঞ্চল এবং বিধানসভাহীন লাদাখ কেন্দ্রশাসিত অঞ্চল হিসেবে পুনর্গঠিত হয়। ২০১৮-র ১৯ ডিসেম্বর ভারতীয় সংবিধানের ৩৫৬ ধারা অনুযায়ী তৎকালীন জম্মু ও কাশ্মীর রাজ্যে রাষ্ট্রপতি শাসন জারি হয়েছিল। যেহেতু কেন্দ্রশাসিত অঞ্চলে ৩৫৬ ধারা প্রযোজ্য নয় তাই, ২০১৯-এর ৩১ অক্টোবর রাষ্ট্রপতি শাসন প্রত্যাহার করে নেওয়া হয়।


    যেহেতু নতুন জম্মু ও কাশ্মীর কেন্দ্রশাসিত অঞ্চলে বিধানসভার অস্তিত্ব নেই, তাই কোনরকম সাংবিধানিক শূণ্যতা এড়াতে পূর্বতন জম্মু-কাশ্মীর রাজ্যের রাজ্যপালের প্রতিবেদন অনুযায়ী জম্মু ও কাশ্মীর পুনর্গঠন আইনের ৭৩ ধারা মতো ২০১৯-এর ৩১ অক্টোবর রাষ্ট্রপতির আদেশ জারি হয়। সেইমতো, জম্মু-কাশ্মীর কেন্দ্রশাসিত অঞ্চলে রাষ্ট্রপতি শাসন বলবৎ হয়।


    জম্মু ও কাশ্মীর পুনর্গঠন আইন, ২০১৯-এর ৭৪ ধারা অনুযায়ী গত ৩১ অক্টোবর জম্মু ও কাশ্মীর কেন্দ্রশাসিত অঞ্চলের সঞ্চিত নিধি থেকে ব্যয়ের অনুমোদন দেওয়ার জন্য রাষ্ট্রপতি একটি আদেশ জারি করেন।


    SSS/AP/DM

    
    
    (Release ID: 1592796) Visitor Counter : 4
    
    
      Read this release in: English