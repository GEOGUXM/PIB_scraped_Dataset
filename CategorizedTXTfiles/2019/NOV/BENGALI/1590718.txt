      বিজ্ঞানওপ্রযুক্তিমন্ত্রক

      ছাত্রছাত্রীদের নতুন উদ্যোগের প্রতি আগ্রহী হবার আহ্বান জানালেন ডঃ হর্ষ বর্ধন
      Posted On: 06 NOV 2019 11:27PM by PIB Kolkata


    নতুন দিল্লি, ৬ নভেম্বর, ২০১৯


    কেন্দ্রীয় বিজ্ঞান ও প্রযুক্তি, স্বাস্থ্য ও পরিবারকল্যাণ এবং ভূবিজ্ঞান মন্ত্রী ডঃ হর্ষ বর্ধন ছাত্রছাত্রীদের উদ্ভাবনী ধারণা নিয়ে কাজ করতে উৎসাহিত করেন। কলকাতায় আজ পঞ্চম ভারত আন্তর্জাতিক বিজ্ঞান উৎসব (আইআইএসএফ)-এ ছাত্রছাত্রীদের ইঞ্জিনিয়ারিং মডেল প্রতিযোগিতা ও প্রদর্শনীর তিনি উদ্বোধন করেন।


    এই প্রতিযোগিতায় দেশের নানা প্রান্তের ছাত্রছাত্রীরা এক ছাদের তলায় তাঁদের উদ্ভাবিত ধারণার প্রদর্শন করেন। কলকাতার সল্টলেকে বৈজ্ঞানিক ও শিল্প গবেষণা পর্ষদ-ভারতীয় রাসায়নিক জীববিজ্ঞান সংস্থা (সিএসআইআর-আইআইসিবি)-য় এই প্রতিযোগিতার আয়োজন করা হয়। আইআইএসএফ-২০১৯ এর দ্বিতীয় দিনে এই প্রতিযোগিতায় প্রায় ২০০জনের মত যোগ দেন।


    প্রতিযোগিতা ও প্রদর্শনীর উদ্বোধন করে ডঃ হর্ষ বর্ধন বলেন, সরকার উদ্ভাবনী ধারণা ও ছাত্রছাত্রীদের নতুন উদ্যোগকে স্বাগত জানায়।


    প্রধানমন্ত্রী গতকাল আইআইএসএফ এর উদ্বোধনের সময় যে বক্তব্য রেখেছিলেন, সেই প্রসঙ্গ উল্লেখ করে ডঃ হর্ষ বর্ধন বলেন নিশ্চিত সাফল্য পাওয়ার লক্ষ্যে আমাদের নিরন্তর প্রয়াস চালাতে হবে।


    তিনি বলেন আহমেদাবাদের জাতীয় উদ্ভাবনী ফাউন্ডেশনের মত সংস্থায় দুই লক্ষেরও বেশি উদ্ভাবনী ধারণা প্রদর্শিত হয়েছে। ছাত্রছাত্রীদের তৈরি মডেলগুলির তিনি প্রশংসা করেন। মন্ত্রী দৃষ্টি হীন দের জন্য একটি মডেলের কথা বিশেষ ভাবে উল্লেখ করেন। এই ধারণাগুলিই রাষ্ট্রপতি ভবনের অনুষ্ঠানে জায়গা করে নেবে।


    তিনি বলেন, মেধা সম্পত্তি হিসেবে ব্যবহার ছাড়াও বিজ্ঞান ও প্রযুক্তির মাধ্যমে আমাদের নানা সমস্যার সমাধান সম্ভব। মন্ত্রী বলেন, “উদ্ভাবনের গুণাঙ্ক অত্যন্ত গুরুত্বপূর্ণ এবং প্রধানমন্ত্রী তরুণদের উদ্ভাবনী ধারণায় উৎসাহিত করেন। সরকার নতুন প্রতিভার বিকাশে সাহায্য করবে এবং ছাত্রছাত্রীরা বর্তমানের প্রতিটি সমস্যার সমাধান খুঁজে বের করতে সক্ষম ।“


    তিনি জোর দিয়ে বলেন, কেউ যদি দুঃস্থ হন, তাহলেও তাঁদের অভিষ্ট লক্ষ্যে পৌঁছানোর জন্য উদ্যোগী হতে হবে এবং তিনি যে সমস্যার সম্মুখীন, তার সমাধানের জন্য বৈজ্ঞানিক সমাধান খুজতে হবে।


    এই প্রদর্শনীতে ১০৮টি মডেল স্থান পেয়েছে। ডঃ হর্ষ বর্ধন প্রদর্শকদের বলেন, এই প্রদর্শনীই যেন তাঁদের কঠোর পরিশ্রমের শেষ কাজ না হয়। শিল্পোদ্যোগ ও নতুন উদ্যোগের জন্য তাঁদের প্রয়াস অব্যাহত থাকা জরুরী।


    প্রদর্শিত মডেলগুলি থেকে প্রমাণিত হয় ভারতীয় তরুণদের সৃজনশীলতায় ঘাটতি নেই। বর্তমান যন্ত্রগুলিকে সাশ্রয়ী করে তোলার প্রযুক্তি, ভিন্নভাবে সক্ষমদের সহায়ক প্রযুক্তি এই প্রদর্শনীতে স্থান পেয়েছে। এই আয়োজনটি স্বপ্নদর্শী, লক্ষ্য অর্জনকারীদের ও অনুসন্ধিৎসুদের অনুপ্রেরণা যওগিয়েছে। মন্ত্রী প্রদর্শনী টি ঘুরে দেখেন এবং পরবর্তী পর্যায়ে কি ধরণের মডেল করা যায়, সেই নিয়ে চিন্তাভাবনা করতে ছাত্রছাত্রীদের উৎসাহ দেন। তিনি বলেন, “ উদ্ভাবনের জন্য যে কোন বিষয় নির্বাচন করুন এবং এই বিষয়ে উদ্যোগী হোন। একবার সাফল্য না পেলে হতোদ্যম হবেন না। অভিষ্ট লক্ষ্যে না পৌঁছানো অবধি হাল ছাড়বেন না, কঠোর পরিশ্রম করুন।“


    CG/CB

    
    
    (Release ID: 1590718) Visitor Counter : 3
    
    
      Read this release in: English