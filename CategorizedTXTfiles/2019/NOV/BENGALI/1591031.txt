      রেলমন্ত্রক

      রেলে তথ্য প্রযুক্তির প্রয়োগ বাড়াতে দেশজুড়ে ভারতীয় রেলের তিনটি অনলাইন অ্যাপ্লিকেশনের সূচনা
      Posted On: 08 NOV 2019 5:04PM by PIB Kolkata


    নয়াদিল্লি, ০৮ নভেম্বর , ২০১৯


    ভারতীয় রেল দেশজুড়ে তিনটি অনলাইন অ্যাপ্লিকেশনের সূচনা করল। রেলে তথ্য প্রযুক্তির প্রয়োগ বাড়াতে এই উদ্যোগ। এর মাধ্যমে ডিজিটাল ইন্ডিয়া কর্মসূচির প্রয়োগ ছাড়াও ভারতীয় রেলের বিভিন্ন প্রকল্পের ওপর সঠিকভাবে নজরদারি চালানো সম্ভব হবে। এই অনলাইন অ্যাপ্লিকেশনগুলি হল-


    ১) সিআরএস অনুমোদন ব্যবস্হাপনা পদ্ধতি : রেলের বিভিন্ন সম্পত্তি নির্মাণ, রক্ষণাবেক্ষণ ও আধুনিকীকরণের লক্ষ্যে সিআরএস অনুমোদন সংক্রান্ত গুরুত্বপূর্ণ উদ্যোগ। এর অনলাইন অ্যাপ্লিকেশন তৈরি করা হয়েছে লেভেল ক্রসিং (বন্ধ করে দেওয়া, প্রহরী বসানো, স্হান পরিবর্তন করা ইত্যাদি) ও ছোটখাটো সেতুর বিষয়ে সিদ্ধান্ত গ্রহণের জন্য। এই অ্যাপ্লিকেশনটির আরও উন্নয়ন ঘটানো হচ্ছে। যারফলে ভবিষ্যতে লুপলাইন ও টার্ন-আউটের জায়গায় গাড়ির গতিবৃদ্ধি, নতুন লাইন ও দ্বিতীয় লাইন বসানোর কাজে নজরদারি বাড়ানো যাবে। এই প্রকল্পে যেসমস্ত সুযোগগুলি পাওয়া যাবে সেগুলি হল, সিআরএস অনুমোদনের জন্য বিভিন্ন দিক বিচার-বিবেচনা করার কাজে গতি আনা, পরিদর্শনের সময় সিআরএস যেসব আপত্তিগুলি জানিয়েছে সেগুলির ওপর নজরদারি, সিআরএস অনুমোদন সংক্রান্ত বিভিন্ন নীতি-নির্দেশিকা অনলাইনের মাধ্যমে প্রয়োগ করা, প্রতিযোগিতামূলক নানা উদ্যোগে ব্যবস্হাপনা সংক্রান্ত প্রতিবেদন পরীক্ষা করা।


    ২) রেল ও সড়ক ক্রসিং-এ নকশা তৈরির ক্ষেত্রে সাধারণ মতৈক্য অনুমোদন ব্যবস্হাপনা : রেললাইনের ওপর ওভারব্রিজ ও রেললাইনের নিচ দিয়ে আন্ডারপাস নির্মাণে প্রয়োজনীয় প্রস্তুতি, নির্মাণ সম্পাদনা ও নকশা তৈরির ক্ষেত্রে সাধারণ মতৈক্য অনুমোদনের জন্য রেলমন্ত্রক ও সড়ক পরিবহন ও মহাসড়ক মন্ত্রক অনলাইনের মাধ্যমে একটি বৈদ্যুতিন প্রশাসক ব্যবস্হাপনা তৈরি করা হয়েছে। ২০১৪ সাল থেকে এই প্রকল্পটি সফলভাবে কাজ করছে। এখন রাজ্য ও কেন্দ্রশাসিত অঞ্চলগুলিতে রেললাইনের ওপর ওভারব্রিজ ও রেললাইনের নিচ দিয়ে আন্ডারপাস নির্মাণে একটি মডিউল তৈরি করা হয়েছে। এই প্রকল্পের সুবিধাজনক দিকগুলি হল-


    · বিভিন্ন প্রকল্পের প্রতিটি ধাপের অনুমোদনের জন্য রেল ও রাজ্যসরকার / কেন্দ্রশাসিত অঞ্চলের মধ্যে দায়িত্ব বন্টন।


    · রেল ও রাজ্যের মধ্যে আরও ভাল সমন্বয়।


    · যেকোন প্রস্তাবের সর্বোচ্চ ৩০ দিনের মধ্যে অনুমোদন।


    · নির্দিষ্ট প্রস্তাবের সঙ্গে যুক্ত ব্যক্তির বিষয়ে যাবতীয় তথ্য।


    ৩) নির্মাণের জন্য টিএমএস : যেসব সংস্হা এককভাবে নতুন সম্পত্তি নির্মাণ করবে, তাদের সাহায্যের জন্য এই অ্যাপ্লিকেশনটি তৈরি করা হয়েছে। এই ধরণের সম্পত্তির নির্মাণ এবং তা সম্পূর্ণ করার প্রতিটি স্তরে গুরুত্বপূর্ণ তথ্য সরবরাহ করতে হবে। নির্মাণ কাজের সঙ্গে যুক্ত আধিকারিকরা অন্যদের সঙ্গে মতবিনিময় করতে পারবেন। তারা চূড়ান্ত পরীক্ষা-নিরীক্ষা করে সেটি সংশ্লিষ্ট আধিকারিকদের দিয়ে পরীক্ষা করিয়ে নেবেন। এই প্রকল্পের সুবিধাজনক দিকগুলি হল-


    · উ ৎ সেই তথ্যের যাচাই করা।


    · ডাটা এন্ট্রি ও সেগুলিতে কোনও ভুল থাকলে তা সঠিক করার প্রক্রিয়া সহজ করা।


    · ডাটা এট্রি মিলিয়ে দেখা।


    · এই অ্যাপ্লিকেশনের মাধ্যমে তথ্যগুলি যারা সরবরাহ করেছেন তাদের দায়িত্ব নির্ধারণ করা।


    CG/CB/NS

    
    
    (Release ID: 1591031) Visitor Counter : 9
    
    
      Read this release in: English