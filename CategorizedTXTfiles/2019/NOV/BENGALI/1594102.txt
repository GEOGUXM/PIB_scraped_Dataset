      জাহাজচলাচলমন্ত্রক

      মণিপুরে লোকতাক হ্রদে জলপথ পরিবহণ ব্যবস্থার উন্নয়নে ২৫ কোটি ৫৮ লক্ষ টাকা বরাদ্দ
      Posted On: 28 NOV 2019 6:37PM by PIB Kolkata


    নয়াদিল্লি, ২৮ নভেম্বর, ২০১৯


    কেন্দ্রীয় জাহাজ চলাচল মন্ত্রক মণিপুরে লোকতাক হ্রদে জলপথ পরিবহণ ব্যবস্থার উন্নয়নে কেন্দ্রীয় স্তরের প্রকল্পের আওতায় ২৫ কোটি ৯৮ লক্ষ টাকা অনুমোদন করেছে। মণিপুরের মইরাং – এ অবস্থিত লোকতাক হ্রদ উত্তর-পূর্বের সবচেয়ে বড় বিশুদ্ধ জলের এক প্রাকৃতিক ভান্ডার।


    এক সরকারি বিবৃতিতে কেন্দ্রীয় জাহাজ চলাচল প্রতিমন্ত্রী শ্রী মনসুখ মান্ডভিয়া বলেছেন, অসাধারণ প্রাকৃতিক নৈসর্গ-সমৃদ্ধ উত্তর-পূর্বের এক অনন্য রূপ রয়েছে। এ কারণেই এই অঞ্চলে পর্যটনের বিপুল সম্ভাবনাও রয়েছে। তিনি বলেন, লোকতাক হ্রদে জলপথ পরিবহণ ব্যবস্থার উন্নয়ন ঘটলে পর্যটন ক্ষেত্রও লাভবান হবে।


    উল্লেখ করা যেতে পারে, লোকতাক উন্নয়ন কর্তৃপক্ষ এবং খুরাই – এর বিধায়ক শ্রী এল সুসিন্দ্র মেইতেই লোকতাক হ্রদে জলপথ পরিবহণ ব্যবস্থার উন্নয়ন নিয়ে গতকাল নতুন দিল্লিতে শ্রী মান্ডভিয়ার সঙ্গে বৈঠক করেন।


    CG/BD/SB

    
    
    (Release ID: 1594102) Visitor Counter : 3
    
    
      Read this release in: English