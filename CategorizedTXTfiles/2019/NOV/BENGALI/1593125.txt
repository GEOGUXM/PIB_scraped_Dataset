      তথ্যওসম্প্রচারমন্ত্রক

      ভালো চলচ্চিত্র নির্মাণের ক্ষেত্রে চিত্রনাট্য, চিত্র গ্রহণ, প্রোডাকশন ডিজাইন – তিনটিই খুব গুরুত্বপূর্ণ : শ্রী প্রিয়দর্শন
      Posted On: 22 NOV 2019 5:09PM by PIB Kolkata


    নয়াদিল্লি, ২১ নভেম্বর, ২০১৯


    গোয়ায় ৫০তম ভারতীয় আন্তর্জাতিক চলচ্চিত্র উৎসব চলছে। এই উপলক্ষে ভারতীয় প্যানোরামা বিভাগে কাহিনীচিত্রের জুরি মেম্বারের চেয়ারপার্সন শ্রী প্রিয়দর্শন নায়ার এবং অ-কাহিনীচিত্র বিভাগের জুরি মেম্বার শ্রীমতী শ্রীলেখা মুখার্জি, শ্রী হরিশ ভিমানি, শ্রী বিনোদ গনত্রা, শ্রী আরতি শ্রীবাস্তব ও শ্রী রোনেল হাওবাম বৃহস্পতিবার এক সাংবাদিক বৈঠক করেন।


    সাংবাদিক বৈঠকে চেয়ারপার্সন প্রিয়দর্শন নায়ার বলেন, জুরিরা ভারতে বাস্তববাদী চলচ্চিত্র নির্মাতাদের গুণমানে ঘাটতি পর্যবেক্ষণ করেন। তিনি বলেন, “আমরা যা ভেবেছিলাম ততটা কঠিন কাজ ছিল না। ৩০ দিনে ৩১৪টি চলচ্চিত্র দেখাটা প্রচুর কাজ। কিন্তু বিভিন্ন রাজ্য থেকে আসা ভিন্ন ধরনের ছবি দেখাটা আমরা উপভোগ করেছি। আগামী চলচ্চিত্র নির্মাতারা খুব ভালো কাজ করেছেন। কিন্তু অনেক ক্ষেত্রেই দেখা গেছে চলচ্চিত্রের বিষয়বস্তু ভালো হলেও গুণমান খারাপ। তবে আমরা খুব খুশি যে এই সময়ে চলচ্চিত্র বাছাইয়ের ক্ষেত্রে আমাদের বিতর্কের মধ্যে যেতে হয়নি।”


    নতুন চলচ্চিত্র নির্মাতাদের উদ্দেশে শ্রী প্রিয়দর্শন বলেন, ভালো চলচ্চিত্র তৈরি করার ক্ষেত্রে চিত্রনাট্য, চিত্র গ্রহণ, প্রোডাকশন ডিজাইন – এই তিনটিই খুব গুরুত্বপূর্ণ। তিনি বলেন, “এই সময় ক্যামেরার পেছনে কাজ করাটা খুবই কঠিন। এখন প্রত্যেকের পকেটেই ক্যামেরা থাকে। প্রত্যেকেরই মনে চলচ্চিত্রের ভাব রয়েছে। তাঁরা মনে যা ভাবেন তাই তৈরি করেন। কিন্তু তাঁদের প্রশিক্ষণের অভাব রয়েছে। কাজের ক্ষেত্রেও অভিজ্ঞতার অভাব রয়েছে। তবে, যুবসম্প্রদায়ের মধ্যে প্রচুর আগ্রহ রয়েছে। উপযুক্ত প্রশিক্ষণ এবং কাজ করার অভিজ্ঞতা হাতে-কলমে থাকলে তবেই তাঁরা ভালো চলচ্চিত্র তৈরি করতে পারবে।”


    সমস্ত জুরি সদস্যরাই বলেন, এই চলচ্চিত্র উৎসবে নতুন চলচ্চিত্র নির্মাতাদের নিজেদের ভাবনাচিন্তা প্রদর্শনের সুযোগ রয়েছে। শ্রী বিনোদ গনত্রা বলেন, বহু সংখ্যক দর্শকের কাছে ভালো চলচ্চিত্র পৌঁছে দেওয়ার ক্ষেত্রে দেশের প্রত্যন্ত অঞ্চলের চলচ্চিত্র নির্মাতাদের প্রযুক্তি সাহায্য করেছে। শ্রী হরিশ ভিমানি বলেন, “আমরা প্রত্যেকেই খুব অসাধারণ চলচ্চিত্র দেখেছি।”


    শ্রী আরতি শ্রীবাস্তব বলেন, স্বল্পদৈর্ঘ্য এবং তথ্যচিত্র চলচ্চিত্র নির্মাতাদের জন্য আরও অর্থ বরাদ্দের প্রয়োজন।


    ভারতীয় আন্তর্জাতিক চলচ্চিত্র উৎসবে সারা বিশ্বের একাধিক ছবি দেখানো হবে। ভারতীয় প্যানোরামা বিভাগে ২৬টি সমসায়মিক ভারতীয় কাহিনীচিত্র এবং ১৫টি অ-কাহিনীচিত্র প্রদর্শিত হবে।


    SSS/SS/DM

    
    
    (Release ID: 1593125) Visitor Counter : 5
    
    
      Read this release in: English