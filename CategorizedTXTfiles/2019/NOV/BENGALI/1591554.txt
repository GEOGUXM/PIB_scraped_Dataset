      প্রধানমন্ত্রীরদপ্তর

      প্রধানমন্ত্রী বললেন বিশ্বে মন্দা সত্ত্বেও ব্রিক্‌স দেশগুলির আর্থিক বৃদ্ধি হয়েছে, বহু মানুষ দারিদ্রসীমার ওপরে উঠে এসেছে
      Posted On: 14 NOV 2019 1:51PM by PIB Kolkata


    নয়াদিল্লি, ১৪ নভেম্বর, ২০১৯


    ব্রাজিলে আজ ব্রিক্‌স শিখর সম্মেলনের ফাঁকে ব্রিক্‌স বিজনেস ফোরামে ভাষণ দিলেন প্রধানমন্ত্রী শ্রী নরেন্দ্র মোদী। ব্রিক্‌সভুক্ত অন্য দেশগুলির প্রধানরাও বিজনেস ফোরামে ভাষণ দেন।


    প্রধানমন্ত্রী শ্রী নরেন্দ্র মোদী বলেন, বিশ্বের আর্থিক বৃদ্ধির ৫০ শতাংশই ব্রিক্‌স দেশগুলির কৃতিত্ব। আন্তর্জাতিক ক্ষেত্রে মন্দা সত্ত্বেও ব্রিক্‌সভুক্ত দেশগুলি আর্থিক বৃদ্ধি বাড়াতে পেরেছে, বহু মানুষকে দারিদ্রসীমার বাইরে নিয়ে আসতে পেরেছে এবং প্রযুক্তি ও উদ্ভাবনে নতুন দিগন্ত অর্জন করেছে।


    প্রধানমন্ত্রীর ইচ্ছা যে আন্তঃব্রিক্‌স বাণিজ্য এবং লগ্নির লক্ষ্য আরও উঁচুতে নিয়ে যেতে হবে এবং তিনি ব্রিক্‌সভুক্ত দেশগুলির মধ্যে ব্যবসার খরচ আরও কমাতে পরামর্শ চান সকলের কাছ থেকে। প্রধানমন্ত্রীর পরামর্শ, পরবর্তী ব্রিক্‌স শিখর সম্মেলনের আগেই অন্তত পাঁচটি ক্ষেত্র চিহ্নিত করা হোক যেখানে ব্রিক্‌সভুক্ত দেশগুলি যৌথ উদ্যোগ নিতে পারে।


    প্রধানমন্ত্রী বলেন, আগামীকাল শিখর সম্মেলনে ইনোভেশন ব্রিক্‌স নেটওয়ার্ক এবং ব্রিক্‌স ইনস্টিটিউশন ফর ফিউচার নেটওয়ার্কের মতো গুরুত্বপূর্ণ উদ্যোগগুলি নিয়ে আলোচনা হবে। তিনি বেসরকারি ক্ষেত্রকে মানবসম্পদের ওপর আলোকপাত করতে এই উদ্যোগে সামিল হতে অনুরোধ করেন। তাঁর আরও পরামর্শ, পাঁচটি দেশের আপোসে সামাজিক সুরক্ষা চুক্তির বিষয়টি বিবেচনা করা উচিৎ।


    প্রধানমন্ত্রী বলেন, রাজনৈতিক স্থিরতা, আগাম পূর্বাভাস দেওয়া যায় এমন নীতি এবং বাণিজ্য-বান্ধব সংস্কারের জন্য ভারত এখন বিশ্বের সবচেয়ে মুক্ত এবং লগ্নি-বান্ধব অর্থনীতি।


      CG/AP/DM

    
    
    (Release ID: 1591554) Visitor Counter : 7
    
    
      Read this release in: English