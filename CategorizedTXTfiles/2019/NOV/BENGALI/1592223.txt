      স্বরাষ্ট্র মন্ত্রক

      ১৬টি ভাষায় ২০২১-এর জনগণনা করা হবে
      Posted On: 19 NOV 2019 5:17PM by PIB Kolkata


    নয়াদিল্লি, ১৯ নভেম্বর, ২০১৯


    স্বরাষ্ট্র প্রতিমন্ত্রী শ্রী নিত্যানন্দ রাই আজ লোকসভায় এক লিখিত প্রশ্নের জবাবে জানিয়েছেন, ২০২১ সালের জনগণনার তথ্য মিশ্র প্রক্রিয়ায় সংগ্রহ করা হবে। ২০২০-র এপ্রিল থেকে সেপ্টেম্বর পর্যন্ত প্রথম পর্যায়ে বাড়ির তালিকা ও বাড়ির সংখ্যা নির্ধারণ করা হবে। জনগণনার কাজটি হবে ২০২১ সালের ৯ থেকে ২৮ ফেব্রুয়ারি।


    মন্ত্রী আরও জানান, কারিগরি উপদেষ্টা কমিটির পরামর্শ অনুযায়ী প্রশ্নপত্রে কিছু পরিবর্তন আনা হয়েছে। ২০২১ সালের জনগণনা ১৬টি ভাষায় করার জন্য ব্যয় সংক্রান্ত আর্থিক কমিটি ৮,৭৫৪ কোটি ২৩ লক্ষ টাকা বরাদ্দ করার সুপারিশ করেছে।


    শ্রী রাই জানান, গণনাকারীরা তাঁদের স্মার্ট ফোন থেকে সরাসরি মোবাইল অ্যাপের মাধ্যমে তথ্য সংগ্রহ করে তা জমা দিতে পারবেন। তাঁরা বিকল্প হিসেবে কাগজের ব্যবহারও করতে পারেন। রাজ্য সরকার নিযুক্ত গণনাকারীরাই এই অ্যাপ ব্যবহার করতে পারবেন।


    SSS/CB/DM

    
    
    (Release ID: 1592223) Visitor Counter : 5
    
    
      Read this release in: English