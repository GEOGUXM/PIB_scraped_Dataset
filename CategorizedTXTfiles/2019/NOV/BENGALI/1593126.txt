      তথ্যওসম্প্রচারমন্ত্রক

      যৌথ উদ্যোগে চলচ্চিত্র নির্মাণ ভারত এবং রাশিয়ার মধ্যে সম্পর্ক আরও মজবুত করবে : রাশিয়ার রাষ্ট্রদূত নিকোলে কুদাশেভ
      Posted On: 22 NOV 2019 5:11PM by PIB Kolkata


    নয়াদিল্লি, ২১ নভেম্বর, ২০১৯


    যৌথ উদ্যোগে চলচ্চিত্র নির্মাণ এবং চলচ্চিত্রের মাধ্যমে সাংস্কৃতিক আদানপ্রদানের ফলে ভারত এবং রাশিয়ার মধ্যে সম্পর্ক আরও মজবুত করতে বলে জানালেন রাশিয়ার রাষ্ট্রদূত মিঃ নিকোলে কুদাশেভ। গোয়ার পানাজিতে ৫০তম ভারতীয় আন্তর্জাতিক চলচ্চিত্র উৎসবে এক সাংবাদিক বৈঠকে একথা জানান তিনি। রাষ্ট্রদূত বলেন, ভারত এবং রাশিয়ার মধ্যে সাংস্কৃতিক আদানপ্রদানের ক্ষেত্রে ২০১৯-এর সেপ্টেম্বরে একটি চুক্তি স্বাক্ষরিত হয়। এই চুক্তি অনুযায়ী দুই দেশ একযোগে কাজ করে চলেছে।


    সাংবাদিকদের প্রশ্নের উত্তরে মিঃ কুদাশেভ বলেন, এটা সত্যিই যে রাশিয়ার সাহিত্য ভারতে ঠিকমতো প্রতিফলিত হচ্ছে না। এজন্য সরকার রাশিয়ার শ্রেষ্ঠ বইগুলিকে হিন্দিতে এবং ভারতের শ্রেষ্ঠ বইগুলিকে রুশ ভাষাতে প্রকাশ করার সিদ্ধান্ত নিয়েছে। দুই দেশের মধ্যে দ্বিপাক্ষিক সম্পর্ক মজবুত করতে রুশ সরকার বদ্ধপরিকর বলেও জানান তিনি। ভারতীয় আন্তর্জাতিক চলচ্চিত্র উৎসবে রাশিয়ার শ্রেষ্ঠ ছবিগুলি প্রদর্শিত হওয়ার জন্য ভারত সরকারকে ধন্যবাদ জানান মিঃ কুদাশেভ। তিনি বলেন, রাশিয়াতে একটি ভারতীয় চ্যানেল সম্প্রচারিত হয় যেখানে জনপ্রিয় বলিউড ছবিগুলি প্রত্যেকদিন দেখানো হয়।


    এবারে চলচ্চিত্র উৎসবে আটটি রুশ ছবি প্রদর্শিত হচ্ছে। এগুলি হল ‘আবিগেইল’, ‘অ্যাসিড’, ‘আন্দ্রেই তারকভস্কি : আ সিনেমা প্রেয়ার’, ‘বিনপোল’, ‘গ্রেট পোয়েট্রি’, ‘ওয়ান্স ইন ট্রুশেভ’, ‘হোয়াই ডোন্ট ইউ জাস্ট ডাই!’। ‘দ্য হিরো’ চলচ্চিত্রটি ‘কান্ট্রি ফোকাস’ বিভাগে প্রদর্শিত হবে এই উৎসবে।


    SSS/SS/DM

    
    
    (Release ID: 1593126) Visitor Counter : 2
    
    
      Read this release in: English