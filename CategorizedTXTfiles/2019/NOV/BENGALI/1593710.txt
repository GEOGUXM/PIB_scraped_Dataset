      কেন্দ্রীয়মন্ত্রিসভা

      মানবপাচার রুখতে দ্বিপাক্ষিক সহযোগিতার লক্ষ্যে ভারত ও মায়ানমারের মধ্যে সমঝোতাপত্র স্বাক্ষরে মন্ত্রিসভার সায়
      Posted On: 27 NOV 2019 2:05PM by PIB Kolkata


    নয়াদিল্লি, ২৭ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ ভারত ও মায়ানমারের মধ্যে মানবপাচার রোধ, উদ্ধার অথবা নিখোঁজদের হদিশ পাওয়ার পর নিজের দেশে ফেরত পাঠানো এবং পাচার হওয়া ব্যক্তিদের পুনর্বাসনের লক্ষ্যে দ্বিপাক্ষিক সহযোগিতার জন্য সমঝোতাপত্র স্বাক্ষরের প্রস্তাব অনুমোদিত হয়েছে।


    এই সমঝোতাপত্রের উদ্দেশ্য : দুই দেশের মধ্যে বন্ধুত্বের সম্পর্ক আরও নিবিড় করা এবং মানবপাচার রোধ, উদ্ধার, হদিশ পাওয়ার পর নিজের দেশে ফেরত পাঠানো এবং পাচার হওয়া ব্যক্তিদের পুনর্বাসনের লক্ষ্যে দ্বিপাক্ষিক সম্পর্ক আরও জোরদার করা।


    সব ধরনের মানবপাচার রোধে সহযোগিতামূলক ব্যবস্থাকে জোরদার করা। সেইসঙ্গে, পাচারের শিকার হওয়া ব্যক্তিদের সুরক্ষা দেওয়া ও সহায়তা করা।


    পাচারের সঙ্গে যুক্ত ব্যক্তিদের বিরুদ্ধে আইনি ব্যবস্থা গ্রহণ করে দ্রুত তদন্ত শুরু করা। সেইসঙ্গে, একে অপরের দেশে মানবপাচারের মতো অপরাধ সম্পর্কে সিন্ডিকেট বা সংগঠন গড়ে তোলা।


    মানবপাচার রুখতে অভিবাসন ব্যবস্থা আরও জোরদার করা এবং সীমান্ত নিয়ন্ত্রণ ব্যবস্থায় সহযোগিতা বাড়ানো তথা সংশ্লিষ্ট দেশের মন্ত্রকগুলির বর্তমান মানবপাচার বিরোধী কৌশলগুলি যথাযথভাবে রূপায়ণ করা।


    পাচার রোধে উপযুক্ত ব্যবস্থা নিতে কর্মীগোষ্ঠী বা টাস্ক ফোর্স গঠন করা।


    পাচারের সঙ্গে যুক্ত ব্যক্তি এবং পাচার হওয়া ব্যক্তিদের নিয়ে তথ্যভাণ্ডার গড়ে তোলা। এই তথ্যভাণ্ডারের তথ্য দুই দেশের মধ্যে আদানপ্রদান করা।


    দুই দেশের পাচাররোধী সংশ্লিষ্ট সংস্থাগুলির জন্য দক্ষতা বৃদ্ধি কর্মসূচি গ্রহণ এবং মানবপাচার রোধ, উদ্ধার, হদিশ পাওয়ার পর নিজের দেশে ফেরত পাঠানো তথা পাচার হওয়া ব্যক্তিদের পুনর্বাসনের লক্ষ্যে অভিন্ন পরিচালন প্রণালী প্রণয়ন ও তার রূপায়ণ।


    CG/BD/DM

    
    
    (Release ID: 1593710) Visitor Counter : 4
    
    
      Read this release in: English