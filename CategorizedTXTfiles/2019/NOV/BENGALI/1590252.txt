      প্রধানমন্ত্রীরদপ্তর

      প্রধানমন্ত্রী ব্যাংককে পূর্ব এশিয়া এবং আঞ্চলিক সুসংবদ্ধ অর্থনৈতিক অংশীদারিত্ব শিখর বৈঠকে অংশ নেবেন
      Posted On: 04 NOV 2019 2:56PM by PIB Kolkata


    নয়াদিল্লি, ০৪ নভেম্বর, ২০১৯


    প্রধানমন্ত্রী শ্রী নরেন্দ্র মোদী আজ ব্যাংককে পূর্ব এশিয়া এবং আঞ্চলিক সুসংবদ্ধ অর্থনৈতিক অংশীদারিত্বমূলক শিখর বৈঠকে অংশ নেবেন। এর পাশাপাশি, দিল্লি ফেরার পূর্বে তিনি ব্যাংককে জাপানের প্রধানমন্ত্রী শিনজো আবে, ভিয়েতনামের প্রধানমন্ত্রী গুয়েন জুয়ান এবং অস্ট্রেলিয়ার প্রধানমন্ত্রী স্কট মরিসনের সঙ্গে বৈঠক করবেন।


    আঞ্চলিক সুসংবদ্ধ অর্থনৈতিক অংশীদারিত্ব শিখর বৈঠকে প্রধানমন্ত্রী ভারতের সম্পর্কের কথা উল্লেখ করবেন। ১০টি আসিয়ান সদস্য দেশ সহ আসিয়ানের অবাধ বাণিজ্য চুক্তির অংশীদার বিভিন্ন দেশ যেমন – অস্ট্রেলিয়া, চীন, ভারত, জাপান, কোরিয়া এবং নিউজিল্যান্ডকে নিয়ে এই আঞ্চলিক সুসংবদ্ধ অর্থনৈতিক অংশীদারিত্ব গড়ে উঠেছে।


    শিখর বৈঠকে আঞ্চলিক সুসংবদ্ধ অর্থনৈতিক অংশীদারিত্বের বাণিজ্য চুক্তিতে সামিল হওয়ার ক্ষেত্রে ভারতের উদাসীনতার ব্যাপারে যে ধারনা রয়েছে, প্রধানমন্ত্রী জোরালোভাবে সেই বক্তব্য খন্ডন করবেন । সংবাদ মাধ্যম ব্যাংকক পোস্ট-কে দেওয়া এক সাক্ষাৎকারে প্রধানমন্ত্রী বলেছেন, এই শিখর বৈঠকের আলাপ-আলোচনা থেকে যাতে এক সুসংহত ও সামঞ্জস্যপূর্ণ ফলাফল পাওয়া যায়, তার জন্য ভারত অঙ্গীকারবদ্ধ। বৈঠকের এ ধরনের ফলাফল থেকে অন্যান্য দেশের মতো ভারত-ও উপকৃত হবে।


    তিনি জানান, বাণিজ্যিক ঘাটতির ব্যাপারে ভারতের যে উদ্বেগ রয়েছে, তা দূর করাও সমান গুরুত্বপূর্ণ।


    প্রধানমন্ত্রী বলেন, আঞ্চলিক সুসংবদ্ধ অর্থনৈতিক অংশীদারিত্বের আলাপ-আলোচনা থেকে পারস্পরিক স্বার্থ সংশ্লিষ্ট বিষয়গুলিতে সবপক্ষই লাভবান হবে। ভারতেরও এ ব্যাপারে একই প্রত্যাশা রয়েছে।


    উল্লেখ করা যেতে পারে, ২০১২ সালে কাম্বোডিয়াতে আঞ্চলিক সুসংবদ্ধ অর্থনৈতিক অংশীদারিত্বের সূচনা হয়। এ ধরনের অংশীদারিত্বে পণ্য ও পরিষেবা, বিনিয়োগ, বাজারজাত করার সুবিধা, অর্থনৈতিক সহযোগিতা, কৃত্রিম মেধা-সম্পত্তি এবং ই-বাণিজ্যের মতো বিষয়গুলিকে অন্তর্ভুক্ত করা হয়েছিল।


    CG/BD/SB

    
    
    (Release ID: 1590252) Visitor Counter : 8
    
    
      Read this release in: English