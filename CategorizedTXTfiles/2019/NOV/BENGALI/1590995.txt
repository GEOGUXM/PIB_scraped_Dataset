      বিজ্ঞানওপ্রযুক্তিমন্ত্রক

      বিজ্ঞানের ছাত্রদের বিভিন্ন সংবাদমাধ্যমের সাহায্যে সর্বসাধারণের সঙ্গে মতবিনিময়ে উৎসাহদান মিডিয়া কনক্লেভের
      Posted On: 08 NOV 2019 2:28PM by PIB Kolkata


    কলকাতা, ০৮ নভেম্বর, ২০১৯


    পঞ্চম ভারত আন্তর্জাতিক বিজ্ঞান উৎসব (আইআইএসএফ)-এ দু ’ দিনের বিজ্ঞান ও প্রযুক্তি গণমাধ্যম সম্মেলনের (এসটিএমসি) আয়োজন করা হয়। সমকেন্দ্রিক যোগাযোগ ব্যবস্হার নতুন যুগে বিজ্ঞান সংক্রান্ত সংবাদ উপস্হাপনার পদ্ধতির পরিবর্তন নিয়ে এই সম্মেলনে আলোচনা হয়েছে।


    দেশজুড়ে বিজ্ঞান মনস্কতা গড়ে তুলতে প্রসার ভারতী, ডিজি সায়েন্স, আকাশবাণী এবং অন্যান্য মাধ্যমের সাহায্যে কেন্দ্রীয় সরকারের বিভিন্ন উদ্যোগের কথা এই সম্মেলনে জানালেন প্রসার ভারতীর চেয়ারম্যান ডঃ এ সূর্যপ্রকাশ। ডঃ প্রকাশ এই প্রসঙ্গে তাঁর অভিজ্ঞতার কথা স্মরণ করেন। ১৯৭০ সালে যেখানে ট্রাঙ্কল করা হত সেখানে আজ ২০১৯এ ইন্টারনেটের ব্যবহার করা হচ্ছে। সম্মেলনে অংশগ্রহণকারী একজন ছাত্র ডঃ সূর্যপ্রকাশের সামনেই তাঁর বক্তব্য ট্যুইট করছিলেন যেটি বিশ্বের যেকোন প্রান্তে যে - কেউ তৎক্ষণাৎ পড়তে পারেন।


    আইআইএসএফ-এ এবারই প্রথম এসটিএনসি-র আয়োজন করা হয়েছে। এই সম্মেলনের শেষ দিন গতকাল সামাজিক মাধ্যমে প্রভাব বিস্তারকারীদের ভূমিকা থেকে বর্তমান যুগের সংবাদপত্রে বিজ্ঞানের ওপর প্রকাশিত নিবন্ধ সহ বিভিন্ন বিষয় নিয়ে আলোচনা হয়।


    এই কনক্লেভে দেশ-বিদেশের ২০০জন বিজ্ঞান ও পরিবেশ সংবাদদাতা সম্মেলনে যোগদানকারী প্রতিনিধিদের সঙ্গে মতবিনিময় করেন। প্রচলিত ও ডিজিটাল সংবাদ মাধ্যমে বিজ্ঞানের খবরাখবর কিভাবে মানুষের মধ্যে ছড়িয়ে দেওয়া যায় এবং তরুণ প্রজন্মের মধ্যে বিজ্ঞান মনস্কতার প্রস্তারর ঘটানো যায়, তা নিয়ে আলোচনা করা হয়।


    বসু বিজ্ঞান মন্দিরের নির্দেশক ডঃ উদয় বন্দোপাধ্যায় বলেন, এই উৎসবের অঙ্গ হিসেবে এই প্রতিষ্ঠানে এধরণের আলোচনার উদ্দেশ্য হল আচার্য জগদীশ চন্দ্র বসুকে স্মরণ করা। তিনি বিজ্ঞান সংবাদদাতাদের বসু বিজ্ঞান মন্দিরের বিভিন্ন গবেষণার ওপর খবর করার আহ্বান জানান। অনুষ্ঠানে উপস্হিত বিশিষ্টজনেরা বিজ্ঞানের ওপর সংবাদগুলিকে আরও আকর্ষণীয় করে উপস্হাপনা করার ওপর সাংবাদিকদের পরামর্শ দেন। এছাড়া এই ধরণের সংবাদ আরও বেশি করে সাধারণ মানুষের মধ্যে পৌঁছে দেওয়ার লক্ষ্যে আঞ্চলিক ভাষায় লেখার অনুরোধও জানান।


    বর্তমান যুগে সংবাদ মাধ্যমের ব্যপ্তি ক্রমশ প্রসারিত হচ্ছে। প্রযুক্তির মাধ্যমে প্রতি বছর নতুন নতুন ক্ষেত্র উন্মোচিত হচ্ছে। এই পরিস্হিতিতে তরুণ প্রজন্মকে আরও বিজ্ঞানমনস্ক করে তোলার লক্ষ্যে কিভাবে বিজ্ঞান ও প্রযুক্তিকে জনসাধারণের মধ্যে ছড়িয়ে দেওয়া যায় তা পর্যালোচনা করা অত্যন্ত জরুরি। এই সম্মেলনের বিভিন্ন অধিবেশনে অংশগ্রহণকারীরা সাংবাদিক, গবেষক এবং বিজ্ঞান সংবাদদাতাদের সঙ্গে মতবিনিময় করেন। তাঁরা সামাজিক মাধ্যমে কারা ‘ প্রভাব বিস্তারকারী ’ ও কারা প্রভাব বিস্তারকারী নয়, তা বোঝার পদ্ধতি নিয়ে বিভিন্ন প্রশ্ন করেন।


    অনুষ্ঠানে অংশগ্রহণকারীরা আলোচনার মাধ্যমে বিজ্ঞান বিষয়ক সংবাদের সম্পর্কে প্রচুর তথ্য জানতে পারেন। সমকেন্দ্রিকতার এই যুগে বিজ্ঞানের সংবাদ, গবেষণাপত্র ও জনপ্রিয় বিষয়গুলির পরিবেশনা নিয়ে আলোচনা, সামাজিক মাধ্যমের প্রভাব বিস্তারকারী, আঞ্চলিক সংবাদ মাধ্যম সহ সার্বিকভাবে সংবাদ মাধ্যমে বিজ্ঞানের খবরের জন্য জায়গা তৈরি করা সহ বিভিন্ন বিষয় নিয়ে এই সম্মেলনে আলোচনা হয়েছে।


    CG/CB /NS

    
    
    (Release ID: 1590995) Visitor Counter : 4