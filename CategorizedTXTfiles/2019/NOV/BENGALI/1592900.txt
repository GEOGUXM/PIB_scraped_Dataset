      স্বরাষ্ট্র মন্ত্রক

      ভারত-উজবেকিস্তান নিরাপত্তা চুক্তি স্বাক্ষরিত
      Posted On: 21 NOV 2019 5:57PM by PIB Kolkata


    নয়াদিল্লি, ২০ নভেম্বর, ২০১৯


    উজবেকিস্তানের আন্তর্জাতিক সম্পর্কিত মন্ত্রী মিঃ পুলাত বোবোজোনভ-এর নেতৃত্বে এক প্রতিনিধিদল নতুন দিল্লিতে কেন্দ্রীয় স্বরাষ্ট্র মন্ত্রী শ্রী অমিত শাহের নেতৃত্বে এক প্রতিনিধিদলের সঙ্গে বুধবার সাক্ষাৎ করেন। মিঃ বোবোজোনভ ২০ থেকে ২৩ নভেম্বর ভারত সফরে এসেছেন।


    বৈঠকে দুই দেশই সন্ত্রাস দমন, দক্ষতা উন্নয়ন, ভারতের বিভিন্ন প্রতিষ্ঠানে উজবেকিস্তানের নিরাপত্তা কর্মীদের প্রশিক্ষণ, সীমান্ত প্রহরা, বিপর্যয় মোকাবিলার মতো বিষয়গুলি নিয়ে আলোচনা করে। ভারত ও উজবেকিস্তানের মধ্যে কৌশলগত অংশীদারিত্বের ওপর জোর দিয়ে উভয় মন্ত্রীই দুই দেশের মধ্যে নিরাপত্তা সহযোগিতা বৃদ্ধির জন্য আহ্বান জানান।


    ২০১৫-১৬ সালে ভারতের প্রধানমন্ত্রীর উজবেকিস্তান সফর এবং ২০১৮-১৯ সালে উজবেকিস্তানের রাষ্ট্রপতির ভারত সফরের ফলে দুই দেশের মধ্যে সম্পর্ক নতুন মাত্রায় পৌঁছেছে।


    ভারত-উজবেকিস্তানের মধ্যে নিরাপত্তা সহযোগিতা নিয়ে স্বরাষ্ট্র মন্ত্রী এবং উজবেকিস্তানের আন্তর্জাতিক সম্পর্কিত মন্ত্রী চুক্তি স্বাক্ষর করেন। এর ফলে, সন্ত্রাস দমন, সংগঠিত অপরাধ দমন, মানব পাচার রোধ নিয়ে দুই দেশের মধ্যে সহযোগিতা বৃদ্ধি পাবে।


    SSS/SS/DM

    
    
    (Release ID: 1592900) Visitor Counter : 2
    
    
      Read this release in: English