      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      আলোকিতকরণ সংক্রান্ত আন্তর্জাতিক স্তরের সম্মেলন উদ্বোধন করলেন অর্জুনরাম মেঘওয়াল
      Posted On: 14 NOV 2019 6:06PM by PIB Kolkata


    নয়াদিল্লি, ১৪ নভেম্বর , ২০১৯


    কেন্দ্রীয় ভারি শিল্প ও রাষ্ট্রায়ত্ত্ব উদ্যোগ তথা সংসদীয় বিষয়ক মন্ত্রী শ্রী অর্জুনরাম মেঘওয়াল আজ গুরুগ্রামের মানেশরে ইন্টারন্যাশনাল সেন্টার ফর অটোমোটিভ টেকনোলজিতে আলোকিতকরণ সংক্রান্ত আন্তর্জাতিক স্তরের সম্মেলন উদ্বোধন করেন। এই উপলক্ষ্যে শ্রী মেঘওয়াল চতুর্থ শিল্প বিপ্লবের তিনটি গুরুত্বপূর্ণ স্তম্ভ- কৃত্রিম বুদ্ধিমত্তা, রোবোটিক্স ও থ্রিডি প্রিন্টিং-এর ওপর ভিত্তি করে মেক ইন ইন্ডিয়া কর্মসূচিকে আরও এগিয়ে নিয়ে যাওয়ার কথা বলেন। এলইডি প্রযুক্তির আরও বেশি ব্যবহারের ওপর গুরুত্ব দিয়ে মন্ত্রী বলেন, এই ধরণের প্রযুক্তি দেশে বিদ্যুৎ সাশ্রয়ের পাশাপাশি উজ্জ্বল আলোকিতকরণেও সাহায্য করে।


    মোটরগাড়ি শিল্পে আধুনিক গবেষণা ও উন্নয়নমূলক কাজকর্ম পরিচালনার জন্য বিশ্বমানের পরীক্ষাগার গড়ে তোলার ক্ষেত্রে ইন্টারন্যাশনাল সেন্টার ফর অটোমোটিভ টেকনোলজির ভূমিকারও শ্রী মেঘওয়াল প্রশংসা করেন। এক আলোচনা সভায় তিনি সড়ক নিরাপত্তার ক্ষেত্রে আলোকিতকরণ ব্যবস্হার গুরুত্বের ওপর জোর দেন।


    ইন্টারন্যাশনাল সেন্টার ফর অটোমোটিভ টেকনোলজির ডাইরেক্টর শ্রী দীনেশ ত্যাগি মোটরগাড়ির আলোর ক্ষেত্রে নতুন প্রযুক্তির উল্লেখ করে মোটরগাড়ির আলোর গবেষণা ও উন্নয়নের জন্য এই প্রতিষ্ঠানটির বিভিন্ন উদ্যোগের উল্লেখ করেন। আলোকিত করার প্রযুক্তির ভবিষ্যৎ সম্পর্কে শ্রী ত্যাগি বলেন, আলোকিতকরণের সঙ্গে যুক্ত প্রকৃত সরঞ্জাম উৎপাদক এবং সংশ্লিষ্ট ক্ষেত্রের সরবরাহকারীদের সাহায্য করা হবে।


    এই সম্মেলন উপলক্ষ্যে যে প্রদর্শনীর আয়োজন করা হয়েছে সেখানে ৩০টির বেশি স্টল রয়েছে। এই স্টলগুলিতে আলোকিত করার বিভিন্ন উপকরণ এবং মোটরগাড়ি থেকে আলোক বিচ্ছুরণের ১৪টির বেশি নতুন মডেল প্রদর্শিত হয়েছে। প্রদর্শনীতে ইন্টেলিজেন্ট লাইটিং শীর্ষক বিষয়ে এক প্যানেল আলোচনার আয়োজন করা হয়। উদ্ভাবন ও উৎকর্ষতার নির্দশন স্বরূপ বিভিন্ন ক্ষেত্রে একাধিক পুরস্কার দেওয়া হয়। এবারের সম্মেলনে ৮০০র বেশি প্রতিনিধি অংশ নিয়েছেন। একাধিক অগ্রণী মোটরগাড়ি সংস্কার প্রতিনিধিরাও সম্মেলনে উপস্হিত ছিলেন।


    CG/BD/NS

    
    
    (Release ID: 1591638) Visitor Counter : 4
    
    
      Read this release in: English