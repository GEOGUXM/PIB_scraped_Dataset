      কেন্দ্রীয়মন্ত্রিসভা

      কেন্দ্রীয় মন্ত্রিসভা লেহ্‌-তে ন্যাশনাল ইন্সটিটিউট অফ সোয়া-রিগপা স্থাপনের প্রস্তাব অনুমোদন করল
      Posted On: 21 NOV 2019 5:31PM by PIB Kolkata


    নয়াদিল্লি, ২০ নভেম্বর, ২০১৯


    কেন্দ্রীয় আয়ুষ মন্ত্রকের অধীন একটি স্বশাসিত প্রতিষ্ঠান হিসাবে লাদাখের লেহ্‌-তে ন্যাশনাল ইন্সটিটিউট অফ সোয়া-রিগপা বা এনআইএসআর স্থাপনের প্রস্তাবটি প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে মঞ্জুর হয়েছে। বৈঠকে আরও সিদ্ধান্ত হয়েছে যে, এই প্রতিষ্ঠান নির্মাণ কাজের সময় থেকে সমস্ত রূপায়ণ প্রক্রিয়া দেখভালের জন্য কেন্দ্রীয় বেতন প্রদানক্রম ১৪ অনুযায়ী একটি নির্দেশক পদ তৈরিতেও অনুমতি মিলেছে।


    লাদাখের স্থানীয় সংস্কৃতির আরও প্রসারে এবং সদ্য গঠিত লাদাখ কেন্দ্রশাসিত অঞ্চলের সার্বিক উন্নয়নের বিষয়টিকে বিবেচনায় রেখে কেন্দ্রীয় সরকার লাদাখ অঞ্চলের স্থানীয় সোয়া-রিগপা চিকিৎসা পদ্ধতির গুণগত মানোন্নয়নে এই প্রতিষ্ঠান স্থাপনের সিদ্ধান্ত নিয়েছে। প্রতিষ্ঠান নির্মাণে খরচ ধরা হয়েছে ৪৭ কোটি ২৫ লক্ষ টাকা।


    ভারতে হিমালয় সংলগ্ন অঞ্চলে চিরাচরিত সোয়া-রিগপা চিকিৎসা পদ্ধতি অত্যন্ত জনপ্রিয়। এমনকি, এই ধরনের চিকিৎসা পদ্ধতি সিকিম, অরুণাচল প্রদেশ, হিমাচল প্রদেশ এবং পশ্চিমবঙ্গের দার্জিলিং – এ দীর্ঘদিন চলে আসছে। বর্তমানে এই চিকিৎসা পদ্ধতি সারা দেশে ছড়িয়ে পড়েছে। লেহ্‌-তে এও ধরনের প্রতিষ্ঠান স্থাপনে মন্ত্রিসভার আজকের সিদ্ধান্তের ফলে লাদাখে, বিশেষ করে ভারতীয় উপমহাদেশে চিরাচরিত সোয়া-রিগপা চিকিৎসা পদ্ধতির পুনরুজ্জীবন ঘটবে। এছাড়াও, এই প্রতিষ্ঠানটি ভারতের পাশাপাশি, অন্যান্য দেশের ছাত্রছাত্রীদের চিরাচরিত সোয়া-রিগপা চিকিৎসা পদ্ধতি নিয়ে পঠন-পাঠন ও গবেষণার সুযোগ করে দেবে।


    SSS/BD/SB

    
    
    (Release ID: 1592868) Visitor Counter : 3
    
    
      Read this release in: English