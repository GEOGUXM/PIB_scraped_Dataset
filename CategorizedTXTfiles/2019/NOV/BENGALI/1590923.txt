      বিজ্ঞানওপ্রযুক্তিমন্ত্রক

      চতুর্থ প্রজন্মের শিল্পে কৃত্রিম মেধার প্রয়োগ ও ব্যবহার নিয়ে জাতীয় স্তরের কর্মশিবির
      Posted On: 07 NOV 2019 6:31PM by PIB Kolkata


    কলকাতা, ০৭ নভেম্বর, ২০১৯


    কেন্দ্রীয় বিজ্ঞান ও প্রযুক্তি মন্ত্রকের অধীন আইসিপিএস ডিভিশন দুর্গাপুরে সিএসআইআর – সিএমইআরআই প্রতিষ্ঠানে আজ থেকে আগামী শনিবার পর্যন্ত চতুর্থ প্রজন্মের শিল্প সংস্থায় কৃত্রিম মেধার প্রয়োগ ও ব্যবহার নিয়ে জাতীয় স্তরের কর্মশিবিরের আয়োজন করেছে। আজ এই কর্মশিবিরের উদ্বোধন করেন দুর্গাপুর সিএসআইআর – সিএমইআরআই – এর নির্দেশক অধ্যাপক ডঃ হরিশ হিরানী। অনুষ্ঠানে প্রধান অতিথি হিসাবে উপস্থিত ছিলেন ব্যাঙ্গালোরের ইন্ডিয়ান ইন্সটিটিউট অফ সায়েন্সের অধ্যাপক বি গুরুমূর্তি। জাতীয় স্তরের এই কর্মশিবিরে দেশের অগ্রণী ১৩টি প্রতিষ্ঠানের পাশাপাশি, আরও ৩১টি সংগঠন অংশ নিচ্ছে।


    এই উপলক্ষে অধ্যাপক ডঃ হিরানী বলেন, প্রতিরক্ষা পরিকাঠামো থেকে চিকিৎসাগত সমাধানসূত্র সহ একাধিক ক্ষেত্রে কৃত্রিম মেধার ব্যবহার ক্রমশ বাড়ছে। আগামী প্রজন্মের শিল্প বিপ্লবে গুরুত্ব দেওয়া হচ্ছে তথ্য-নির্ভর বিশ্লেষণের ওপর। সেদিক থেকে দেশে এক মজবুত জ্ঞান-ভিত্তিক তথ্য ভান্ডার গড়ে তোলা অত্যন্ত অত্যন্ত জরুরি হয়ে পড়েছে। স্বাভাবিকভাবেই এই ধরনের তথ্য ভান্ডার গড়ে তোলার ক্ষেত্রে কৃত্রিম মেধার গুরুত্ব অপরিসীম।


    ডঃ হিরানী আরও বলেন, বর্তমান প্রেক্ষাপটে জ্ঞান সবচেয়ে মূল্যবান সম্পদ। এই লক্ষ্যে তার প্রতিষ্ঠানটি প্রগাঢ় অভিজ্ঞতা সঞ্চয়ে ‘ডিপ লার্নিং’ – এর ওপর সর্বাধিক গুরুত্ব দিচ্ছে। অধ্যাপক বি গুরুমূর্তি বলেন, কৃত্রিম মেধা ও পরিসংখ্যান পরস্পরের ওপর নির্ভরশীল। প্রযুক্তির দ্রুত অগ্রগতির সঙ্গে সঙ্গে পুরনো জটিল সমস্যাগুলির সমাধানসূত্রও খুলে যাচ্ছে। তাই, বিশ্ব জুড়ে শিল্প ক্ষেত্রের চালচিত্রে বৈপ্লবিক পরিবর্তন নিয়ে আসতে কৃত্রিম মেধার মতো প্রযুক্তি প্রয়োগ ও ব্যবহারের বিপুল সম্ভাবনা রয়েছে।


    CG/BD/SB

    
    
    (Release ID: 1590923) Visitor Counter : 5
    
    
      Read this release in: English