      রেলমন্ত্রক

      ভারতীয় রেলে ইসরো-র জিপিএস ব্যবস্থা
      Posted On: 28 NOV 2019 2:43PM by PIB Kolkata


    নয়াদিল্লি, ২৭ নভেম্বর, ২০১৯


    রেলওয়ে ইনফরমেশন সিস্টেম সেন্টার (সিএসআইআর) রিয়েল টাইম ট্রেন ইনফরমেশন সিস্টেম (আরটিআইএস) প্রকল্প রূপায়ণ করছে। এটি রেল মন্ত্রকের তথ্যপ্রযুক্তি শাখা। সহযোগিতা করছে ইন্ডিয়ান স্পেস রিসার্চ অর্গানাইজেশন বা ইসরো। প্রাথমিকভাবে এটি ব্যবহার হয় ট্রেন চলাচলের তথ্য জানতে যেমন, পৌঁছনো, ছাড়া এবং যাত্রাপথে কোন স্টেশনে কখন পৌঁছলো, কখন ছাড়লো ইত্যাদি।


    প্রতিটি ট্রেনে আরটিআইএস যন্ত্র বসানো হয়েছে যার ফলে এই ব্যবস্থার মাধ্যমে ট্রেন চলাচলের গতিবিধি জানা যায়। ২০১৯-এর ২০ নভেম্বর পর্যন্ত রেলের ১২টি জোনের ১,৫৯৪টি যাত্রীবাহী ট্রেন এবং ১,০৫৫টি পণ্যবাহী ট্রেনে আরটিআইএস যন্ত্র বসানো হয়েছে।


    ২০১৯-এর মধ্যে আরও ৬ হাজার যাত্রীবাহী ও পণ্যবাহী ট্রেনে আরটিআইএস ব্যবস্থা বসানোর জন্য অতিরিক্ত তহবিল মঞ্জুর করা হয়েছে। স্বয়ংক্রিয়ভাবে এই ট্রেন চলাচলের তথ্য পাওয়ার ফলে সঠিক সময় নির্ধারণ করা সম্ভব হচ্ছে এবং সেই সূত্রে যাত্রীদের বা পণ্য বুকিংকারীদের তা জানানো যাচ্ছে। ট্রেনের সঙ্গে নিয়ন্ত্রণ কেন্দ্রের যোগাযোগ রাখা যাচ্ছে।


    লোকসভায় আজ এক প্রশ্নের লিখিত জবাবে একথা জানান রেল মন্ত্রী শ্রী পীযূষ গোয়েল।


    CG/AP/DM

    
    
    (Release ID: 1593973) Visitor Counter : 3
    
    
      Read this release in: English