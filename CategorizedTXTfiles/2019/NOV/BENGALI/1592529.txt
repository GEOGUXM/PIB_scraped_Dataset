      তথ্যওসম্প্রচারমন্ত্রক

      ইফি ২০১৯ : ৫০ বছরের এক সুবর্ণ ইতিহাস
      Posted On: 20 NOV 2019 9:56PM by PIB Kolkata


    নয়াদিল্লি, ১৯ নভেম্বর, ২০১৯


    ভারতের আন্তর্জাতিক চলচ্চিত্র উৎসব ইফি আরও বড় আকার, চাকচিক্য ও সর্বসাধারণের সমাবেশের মধ্য দিয়ে গোয়ার সোনালী সৈকতে অনুষ্ঠিত হতে চলেছে। এশিয়ার সবচেয়ে পুরনো ও মর্যাদাসম্পন্ন এই চলচ্চিত্র উৎসব শুরু হচ্ছে কাল। ব্যাম্বোলিম-স্থিত ডঃ শ্যামাপ্রসাদ স্টেডিয়ামে চলচ্চিত্র জগতের প্রবাদ-প্রতীম ব্যক্তিত্ব – অমিতাভ বচ্চন, রজনী কান্ত, করণ জোহর, জনাথন রেইস মেয়ার্স – এর উপস্থিতিতে উৎসবের উদ্বোধন হবে। উৎসবের সুবর্ণ জয়ন্তী বর্ষে উপস্থিত থাকছেন কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর, মন্ত্রকের সচিব শ্রী অমিত খারে এবং গোয়ার মুখ্যমন্ত্রী ডঃ প্রমোদ সাওয়ন্ত-সহ বহু বিশিষ্ট ব্যক্তি।


    এই উৎসবের সূচনায় মঙ্গলবার এক সাংবাদিক সম্মেলনে গোয়ার মুখ্যমন্ত্রী ডঃ সাওয়ন্ত জানান, যাবতীয় প্রস্তুতি সম্পন্ন। এবারের উৎসবে ৯ হাজারেরও বেশি দেশ-বিদেশের প্রতিনিধি ও অতিথি উপস্থিত থাকছেন বলে জানা গেছে। এই প্রথমবার উৎসবের অঙ্গ হিসাবে গোয়া আর্ট কলেজের প্রায় ২০০ জন পড়ুয়া ‘গোয়া আর্ট মাইল’ শীর্ষক এক বিশেষ কর্মসূচিতে অংশ নেয়। উৎসবের নির্দেশক শ্রী চৈতন্য প্রসাদ সাংবাদিকদের জানান, অতীত ও বর্তমানের মধ্য ভারসাম্য বজায় রেখে এবারের উৎসবের দিনগুলিকে সাজানো হয়েছে। উৎসবের দিনগুলিতে সাংবাদিকদের মুখোমুখী হবেন চলচ্চিত্র জগতের প্রবাদ-প্রতীম ব্যক্তিত্বরা।


    এবারের ইফি-র উদ্বোধনী অনুষ্ঠানে ফরাসী সিনেমা জগতের এক বর্ণময় ব্যক্তিত্ব অভিনেত্রী ঈজাবেলা হুপার্ট-কে সারা জীবনের অবদান-স্বরূপ স্বীকৃতি জানানো হবে। বিশিষ্ট এই অভিনেত্রী ১২০টিরও বেশি সিনেমায় অভিনয় করেছেন। এমনকি, সর্বাধিক ১৬ বার সিজার পুরস্কারের জন্য মনোনীত হয়েছেন। সাইবেরিয়ার নির্দেশক গোরান পাসকালজেভিক নির্দেশিত ছবি ‘ডেসপাইট দ্য ফগ’ প্রদর্শনের মধ্য দিয়ে উৎসবের সূচনা হবে।


    SSS/BD/SB

    
    
    (Release ID: 1592529) Visitor Counter : 5
    
    
      Read this release in: English