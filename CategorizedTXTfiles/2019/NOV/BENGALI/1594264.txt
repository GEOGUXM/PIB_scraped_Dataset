      স্বাস্থ্যওপরিবারকল্যাণমন্ত্রক

      চিকিৎসা সংক্রান্ত উপকরণগুলির জন্য নিয়ন্ত্রণমূলক ব্যবস্থা
      Posted On: 29 NOV 2019 5:23PM by PIB Kolkata


    নয়াদিল্লি, ২৯ নভেম্বর, ২০১৯


    সেন্ট্রাল ড্রাগ্‌স স্ট্যান্ডার্ড কন্ট্রোল অর্গানাইজেশন ১৯৪০ সালের ড্রাগ্‌স অ্যান্ড কসমেটিক্স আইন এবং ২০১৭-র মেডিকেল ডিভাইসেস রুল-এর বিভিন্ন ধারার আওতায় নথিভুক্ত চিকিৎসা সংক্রান্ত উপকরণগুলির গুণমান, নিরাপত্তা ও তাদের কার্যকরিতা নিয়ন্ত্রণ করা হয়। স্বাস্থ্য ও পরিবারকল্যাণ মন্ত্রক পাঁচটি গবেষণাগারের সাহায্যে এ ধরনের চিকিৎসা উপকরণগুলির কার্যকরিতা যাচাই করে দেখে থাকে। এছাড়াও, সেন্ট্রাল ড্রাগ্‌স স্ট্যান্ডার্ড কন্ট্রোল অর্গানাইজেশন উৎপাদকদের পক্ষ থেকে চিকিৎসা উপকরণগুলির কার্যকরিতা ও গুণমান যাচাইয়ের জন্য স্বীকৃত চারটি পরীক্ষাগারের সাহায্য নেয়। ভারতীয় মান ব্যুরোর পক্ষ থেকেও চিকিৎসা সাজসরঞ্জামের গুণমান যাচাই করা হয়ে থাকে।


    লোকসভায় আজ এক প্রশ্নের লিখিত জবাবে কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে এই তথ্য জানিয়েছেন।


    CG/BD/DM

    
    
    (Release ID: 1594264) Visitor Counter : 7
    
    
      Read this release in: English