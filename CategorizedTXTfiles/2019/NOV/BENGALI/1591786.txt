      আদিবাসীবিষয়কমন্ত্রক

      দিল্লী হাটে আয়োজিত ১৫ দিনের ‘আদি মহোৎসব ২০১৯’এর সূচনা করবেন কেন্দ্রীয় স্বরাষ্ট্রমন্ত্রী শ্রী অমিত শাহ
      Posted On: 15 NOV 2019 6:27PM by PIB Kolkata


    নয়াদিল্লি, ১৫ নভেম্বর , ২০১৯


    ‘ দিল্লী হাট ’ এ আগামীকাল শুরু হচ্ছে ‘ আদি মহোৎসব ২০১৯ ’ । এই উৎসবের সূচনা করবেন কেন্দ্রীয় স্বরাষ্ট্রমন্ত্রী শ্রী অমিত শাহ। উদ্বোধনী অনুষ্ঠানে উপস্হিত থাকবেন আদিবাসী বিষয়ক মন্ত্রী অর্জুন মুন্ডা। এই উৎসবের থিম হল ‘ আদিবাসী সংস্কৃতি, হস্তশিল্প, রন্ধনশৈলী উৎসাহের সঙ্গে উদযাপন ’ । এই উৎসবে ২১০টি স্টল থাকছে। সেখানে আদিবাসী হস্তশিল্প, চিত্র, ফ্যাবরিক, অলঙ্কার প্রদর্শিত হবে। পাশাপাশি স্টল থেকে বিক্রিরও ব্যবস্হা থাকছে। বিভিন্ন রাজ্য থেকে এক হাজারেরও বেশি আদিবাসী শিল্পী তাদের শিল্পকলা নিয়ে হাজির হবেন এই উৎসবে। আগামী ৩০শে নভেম্বর পর্যন্ত চলবে এই উৎসব।


    CG/SS/NS

    
    
    (Release ID: 1591786) Visitor Counter : 5
    
    
      Read this release in: English