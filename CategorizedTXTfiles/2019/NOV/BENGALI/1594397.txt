      তথ্যওসম্প্রচারমন্ত্রক

      মোদী ২.০ র অভূতপূর্ব সাফল্যের ৬ মাস
      Posted On: 30 NOV 2019 10:04PM by PIB Kolkata


    প্রকাশ জাভরেকর


    প্রধানমন্ত্রী শ্রী নরেন্দ্র মোদীর নেতৃত্বাধীন দ্বিতীয় দফা র সরকার ৬ মাস পূরণ করল। এই সময়ের মধ্যে অনেক ঐতিহাসিক ও গঠনমূলক সিদ্ধান্ত গৃহীত হয়েছে। যা দরিদ্র, কৃষক, মহিলা, যুব সম্প্রদায়, মধ্যবিত্ত সম্প্রদায়, তপশিলী জাতি ও উপজাতি সহ সমাজের পিছিয়ে পড়া মানুষের জীবনে ইতিবাচক প্রভাব ফেলেছে। মোদী সরকারের “ ভারত প্রথম” নীতির ফলে গৃহীত সব সিদ্ধান্ত এক নতুন উচ্চতায় দেশকে নিয়ে গেছে।


    প্রধানমন্ত্রী শ্রী নরেন্দ্র মোদীর দৃঢ় নেতৃত্বের প্রতি দেশবা সী র আস্থা ও বিশ্বাসের ফলে বিজেপির নির্বাচনী ইস্তেহারের প্রতিশ্রুতিগুলি বাস্তবায়নের কাজ শুরু হয়েছে। ‘সবকা সাথ সবকা বিকাশ’-এর বৃহত্তর ব্যাপ্তি অনুসরণ করে দ্বিতীয় দফার মোদী সরকার ‘সবকা বিশ্বাস’ অ র্জ নের লক্ষ্যে কাজ করে চলেছে।


    বিজেপির অনেক মূল প্রতিশ্রুতি ইতোমধ্যেই পূরণ করা হয়েছে। এর মধ্যে প্রথমেই উল্লেখ করতে হয় সংবিধানের ৩৭০ ও ৩৫এ ধারা রদ, এবং মুসলিম মহিলাদের লিঙ্গ বৈষম্য দূরীকরণের লক্ষ্যে তাৎক্ষণিক তিন তালাক প্রথা বাতিলের জন্য আইন প্রণয়ন। যেগুলিকে সকলেই স্বাগত জানিয়েছেন।


    দ্বিতীয় দফার মোদী সরকারের প্রথম ৬ মাসের মধ্যে মাননীয় সুপ্রিম কোর্ট অযোধ্যা মামলায় ঐতিহাসিক রায় দিয়েছে। তাৎপর্যপূর্ণ ভাবে “রাম জন্মভূমি”তে রাম মন্দির গড়ে ওঠার বিষয়টি নিশ্চিত হয়েছে। অযোধ্যা মামলার রায় বিলম্বিত করার জন্য কোন কোন বিরোধী রাজনৈতিক শক্তি চেষ্টা চালালেও বিজেপি ও তার শাখা সংগঠনগুলি এক্ষেত্রে গঠনমূলক উদ্যোগ নিয়েছিল। প্রধানমন্ত্রী শ্রী নরেন্দ্র মোদী তাঁর “মন কি বাত” অনুষ্ঠানে এই প্রসঙ্গে ভারতীয় গণতন্ত্রের ক্ষমতা উল্লেখ করেছেন। যার প্রমাণ মেলে অযোধ্যা মামলার রায় ঘোষণার পরবর্তী সময়ে দেশ জুড়ে শান্তি ও সম্প্রীতি বজায় থাকার মধ্যে দিয়ে।


    মোদী সরকারের সময়ই এক দেশ, এক পতাকা, এক সংবিধান বাস্তবায়িত হয়েছে। বিজেপি সভাপতি, কেন্দ্রীয় স্বরাষ্ট্র মন্ত্রী শ্রী অমিত শাহ-র উদ্যোগে সংসদে ৩৭০ ধারা বাতিলের বিষয়টি নিঃসন্দেহে এক ঐতিহাসিক মুহূর্ত।


    পাঁচ লক্ষ কোটি মার্কিন ডলারের সমতুল অর্থনীতিতে পৌছানোর লক্ষে ভারত আজ সঠিক দিশায় এগুচ্ছে। রাষ্ট্রায়ত্ত সংস্থাগুলির কৌশলগত বিলগ্নীকরণ, কর কাঠামো,শ্রম আইন ও ব্যঙ্কিং ব্যবস্থার সংস্কারের মত গুরুত্বপূর্ণ সিদ্ধান্তের ফলে ভারতীয় অর্থনীতি শক্তিশালী হয়েছে। কর্পোরেট সংস্থাগুলির করের হার হ্রাস করে ২২% এবং নতুন দেশিয় ম্যানুফ্যাকচারিং সংস্থাগুলির জন্য তা ১৮% করা হয়েছে। ভারতে করের হার ন্যুনতম হওয়ায়, আজ তা আন্তর্জাতিকস্তরে প্রতিযোগিতামূলক অর্থনীতিতে পরিণত হয়েছে।


    ব্যাঙ্কিং ক্ষেত্রের পুনরুজ্জীবনের লক্ষ্যে ব্যাঙ্ক সংযুক্তকরনের উদ্যোগ নেওয়া হয়েছে। এই লক্ষ্যে ১০টি ব্যাঙ্ক-এর সংযুক্তিকরণ করা হয়েছে। ২০১৯-২০ অর্থবর্ষে ব্যাঙ্কগুলিকে ৭০হাজার কোটি টাকা দেওয়া হয়েছে।


    মোদী সরকারের আরেকটি উল্লেখযোগ্য উদ্যোগ হল দেউলিয়া বিধির পরিবর্তন আনা। এর ফলে নানা বিবাদের নিষ্পত্তি ও সমস্যার সমাধান মাত্র ৩৭৪ দিনেই হচ্ছে!


    ভারত আজ বিশ্বজুড়ে তার অবস্থান সুদৃঢ় করেছে। সহজে ব্যবসা করা, উদ্ভাবনী সূচক সহ বিভিন্ন ক্ষেত্রে দেশের স্থান ঊর্ধ্বমুখী হওয়ায় তা প্রমাণিত হয়। বিশ্বব্যাঙ্কের ২০১৯ সালের বাণিজ্য করার প্রতিবেদনে ১৯০টি দেশের মধ্যে ভারতের স্থান আজ ৬৩তম। মাত্র তিন বছরে সহজে ব্যবসা করার তালিকায় দেশ ৬৭ ধাপ উঠে এসেছে। ২০১১ সালের পর থেকে এই উত্থান সবথেকে বেশি। নতুন উদ্যোগের ব্যবস্থাপনায় ভারত আজ তৃতীয় বৃহত্তম। আন্তর্জাতিক উদ্ভাবনী সূচকে দেশ আজ ৫২ তম স্থানে পৌছেছে। ২০১৫ সালে এই স্থান ছিল ৮১তম। ডিজিট্যাল প্রতিযোগিতামূলক সূচকে দেশ চার ধাপ এগিয়ে ৪৪তম স্থানে উঠে এসেছে। ভ্রমণ এবং পর্যটন সূচকে ভারত ২০১৫ সালে ছিল ৫২ তম স্থানে।আজ সেই সূচক ৩৪ তম স্থানে উঠে এসেছে।


    কৃষকদের আয় দ্বিগুণ করার লক্ষ্যে দ্বিতীয় দফায় মোদী সরকারের অনন্য উদ্যোগ পিএম কিষাণ যোজনা। এই যোজনায় দেশের ১৪ কোটি ৫০ লক্ষ কৃষকের সকলেই প্রতি বছর ৬হাজার টাকা আর্থিক সাহায্য পেয়ে থাকেন।


    স্বচ্ছভাবে মোদী সরকার রাফালে যুদ্ধ বিমান ভারতে নিয়ে এসেছে। যার মাধ্যমে সরকারের বিরুদ্ধে ওঠা ভিত্তিহীন অভিযোগের অসারতা প্রমান হয়েছে।


    মোদীজি বিশ্বাস করেন জনগণের অংশগ্রহণের মাধ্যমে মানুষের স্বভাব বদলাবে। শৌচালয় ব্যবহারের মধ্য দিয়ে এবং স্বচ্ছ ভারত অভিযানের মাধ্যমে তিনি তা বাস্তবায়িত করেছেন। আর এখন তিনি ‘একবার ব্যবহারযোগ্য প্লাস্টিক ‘ বন্ধের ডাক দিয়েছেন। এই লক্ষ্যে মাত্র ১৫ দিনের প্রচারে ১৩হাজার টন বর্জ্য প্লাস্টিক সংগ্রহ করা গেছে, যার পরিমাণ বিপুল। প্রধানমন্ত্রী সকলের কাছে প্লগিং –এর আবেদন জানিয়েছেন। অর্থাৎ রাস্তা দিয়ে জগিং বা হাঁটার সময় ছড়িয়ে ছিটিয়ে থাকা প্লাস্টিক তুলে তা যথাযথ স্থানে ফেলতে হবে।


    যদিও ৬ মাস সময় আসলেই খুব কম একটি সময়, কিন্তু আমরা যদি দ্বিতীয় দফার মোদী সরকারের সাফল্য বিচার করি, তবে তা অভূতপূর্ব বলে মানতেই হবে।


    (লেখক কেন্দ্রীয় পরিবেশ, বন ও জলবায়ু পরিবর্তন, তথ্য ও সম্প্রচার, ভারী শিল্প ও রাষ্ট্রায়ত্ত উদ্যোগ মন্ত্রী)


    CG/CB

    
    
    (Release ID: 1594397) Visitor Counter : 4