      কৃষিমন্ত্রক

      দিল্লীতে অনুষ্ঠিত হতে চলেছে কৃষি পরিসংখ্যানের ওপর অষ্টম আন্তর্জাতিক সম্মেলন
      Posted On: 15 NOV 2019 6:26PM by PIB Kolkata


    নয়াদিল্লি, ১৫ নভেম্বর , ২০১৯


    আগামী ১৮ নভেম্বর নতুন দিল্লীতে কৃষি পরিসংখ্যানের ওপর অষ্টম আন্তর্জাতিক সম্মেলনের আয়োজন করা হচ্ছে। দিল্লীতে কৃষি গবেষণা এবং শিক্ষা দপ্তরের সচিব ডঃ ত্রিলোচন মহাপাত্র জানিয়েছেন এই সম্মেলনের উদ্বোধন করবেন কেন্দ্রীয় কৃষি এবং কৃষি কল্যাণ মন্ত্রী শ্রী নরেন্দ্র সিং তোমার। তিনি বলেন, অনুষ্ঠানে প্রধান অতিথি হিসেবে উপস্হিত থাকবেন বিল গেটস্। কেন্দ্রীয় পরিসংখ্যান ও কর্মসূচি রূপায়ণ, কৃষি, কৃষি গবেষণা শিক্ষা দপ্তর, খাদ্য এবং কৃষি সংস্হা (এফএও), এডিবি, বিশ্বব্যাঙ্ক, বিল অ্যান্ড মেলেন্ডা গেটস্ ফাউন্ডেশন যৌথভাবে এই সম্মেলনের আয়োজন করেছে। এ বছরের থিম হল ‘ স্হায়ী উন্নয়নের লক্ষ অর্জনে কৃষি ক্ষেত্রে পরিবর্তনের জন্য পরিসংখ্যান ’ ।


    ডঃ মহাপাত্র জানান, এই প্রথম ভারতে এ ধরণের সম্মেলনের আয়োজন করা হচ্ছে। এই সম্মেলন থেকে যুব বিজ্ঞানী, পরিসংখ্যানবিদ এবং সিদ্ধান্তগ্রহণকারীরা দেশের কৃষি ক্ষেত্রে পরিসংখ্যান বিষয়ে যেমন বিভিন্ন তথ্য সংগ্রহ করতে পারবে তেমনই কৃষি ক্ষেত্রে অগ্রগতির জন্য অত্যাধুনিক প্রযুক্তি বিষয়ে তথ্য বিশ্লেষণ ও সিদ্ধান্তও গ্রহণ করতে পারবে। ৬০০রও বেশি প্রতিনিধি যোগ দেবেন এই আন্তর্জাতিক সম্মেলনে। যার মধ্যে ১০৮টি দেশের ২০০ জন প্রতিনিধি রয়েছেন। আগামী ২১ নভেম্বর পর্যন্ত চলবে এই সম্মেলন।


    CG/SS/NS

    
    
    (Release ID: 1591785) Visitor Counter : 4
    
    
      Read this release in: English