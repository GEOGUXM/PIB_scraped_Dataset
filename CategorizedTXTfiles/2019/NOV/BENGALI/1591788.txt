      সংখ্যালঘুবিষয়কমন্ত্রক

      “হুনার হাট” শিল্পী এবং কারুশিল্পীদের স্বশক্তিকরণের দিশা দেখিয়েছে এবং গত তিন বছরে আড়াই লক্ষেরও বেশি কর্মসংস্হানের সুযোগ তৈরি করেছে : শ্রী নাকভি
      Posted On: 15 NOV 2019 6:29PM by PIB Kolkata


    নয়াদিল্লি, ১৫ নভেম্বর , ২০১৯


    শিল্পী এবং কারুশিল্পীদের প্রশিক্ষণের জন্য এবং তাদের প্রতিভাকে উৎসাহ দিতে দেশের প্রতিটি রাজ্যে “ হুনার হাব ” স্হাপনের উদ্যোগ নিয়েছে সংখ্যালঘু বিষয়ক মন্ত্রক। কেন্দ্রীয় সংখ্যালঘু বিষয়ক দপ্তরের মন্ত্রী শ্রী মুকতার আব্বাস নাকভি। তিনি বলেন, দ্বিতীয়বার ক্ষমতায় আসার পর মোদী সরকার প্রথম ১০০ দিনেই দেশের বিভিন্ন প্রান্তে ১০০টি “ হুনার হাব ” স্হাপনের অনুমোদন দিয়েছে। এই হুনার হাবগুলিতে শিল্পী, কারুশিল্পী এবং প্রথাগত রন্ধনশিল্পীদের মাধ্যমে প্রশিক্ষণের ব্যবস্হা থাকছে। আজ দিল্লীর প্রগতি ময়দানে ৩৯তম ভারতীয় আন্তর্জাতিক বাণিজ্যিক মেলায় এই “ হুনার হাট ” এর উদ্বোধন করেন শ্রী নাকভি। তিনি বলেন, “ হুনার হাট ” ক্রমশই “ হুনার হাব ” এ পরিণত হয়েছে। গত তিন বছরে আড়াই লক্ষেরও বেশি কর্মসংস্হানের সুযোগ তৈরি হয়েছে বলেও তিনি জানান। শ্রী নাকভি আরও বলেন, আগামী ২০ থেকে ৩১ ডিসেম্বর পরবর্তী হুনার হাট মুম্বাই-এ আয়োজন করা হয়েছে। আগামী বছর হুনার হাটের থিম হবে ‘ এক ভারত শ্রেষ্ঠ ভারত ’ । হুনার হাটের উদ্বোধনী অনুষ্ঠানে উপস্হিত ছিলেন সংখ্যালঘু বিষয়ক প্রতিমন্ত্রী শ্রী কিরেন রিজিজু। তাঁরা হুনার হাট পরিদর্শন করেন। দেশের বিভিন্ন প্রান্ত থেকে একাধিক শিল্পী, কারুশিল্পী এই হুনার হাটে অংশ নিয়েছেন। আগামী ২৭ নভেম্বর পর্যন্ত চলবে এই হাট।


    CG/SS/NS

    
    
    (Release ID: 1591788) Visitor Counter : 6
    
    
      Read this release in: English