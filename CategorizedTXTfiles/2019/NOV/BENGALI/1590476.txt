      বিজ্ঞানওপ্রযুক্তিমন্ত্রক

      দেশের জ্ঞান ভিত্তিক শক্তির অন্যতম ভিত্তি হল বিজ্ঞান ও প্রযুক্তি : ডঃ হর্ষবর্ধন
      Posted On: 05 NOV 2019 5:27PM by PIB Kolkata


    কলকাতা, ০৫ নভেম্বর, ২০১৯


    কেন্দ্রীয় বিজ্ঞান ও প্রযুক্তি তথা ভূবিজ্ঞান মন্ত্রী ডঃ হর্ষবর্ধন বলেছেন, ভারতের সঙ্গে তার নিকট প্রতিবেশী ও অন্যান্য অংশীদার দেশের মধ্যে অতীতের বিভিন্ন ক্ষেত্রে আদান-প্রদানের মাধ্যমে যে সম্পর্ক স্হাপিত হয়েছে, বর্তমানে তা অবিচ্ছেদ্দ অঙ্গ হয়ে উঠেছে। ভারত আন্তর্জাতিক বিজ্ঞান উ ৎ সবের অঙ্গ হিসেবে আজ এখানে ডঃ হর্ষবর্ধন আগত বিভিন্ন দেশের মন্ত্রী ও কূটনীতিকদের এক কনক্লেভে ভাষণ দিচ্ছিলেন। বিজ্ঞান ও প্রযুক্তির মধ্যে যে অন্তঃর্নিহিত শক্তি রয়েছে তার সদ্ব্যবহার একবিংশ শতাব্দীর জ্ঞানভিত্তিক অর্থনীতিতে সহযোগিতার এক গুরুত্বপূর্ণ স্তম্ভ বলে ডঃ হর্ষবর্ধন অভিমত প্রকাশ করেন। তিনি আরও বলেন, প্রধানমন্ত্রী শ্রী নরেন্দ্র মোদীর নেতৃত্বে বর্তমান সরকার একথা দৃঢ়ভাবে বিশ্বাস করে যে বিজ্ঞান ও প্রযুক্তি হল সেই ভিত্তি যার ওপর দেশের জ্ঞানভিত্তিক শক্তি নির্ভর করে। বিজ্ঞান ও প্রযুক্তির ওপর শিল্পের সাফল্য এবং মানুষের আরও উন্নত জীবনযাপন নির্ভরশীল মন্তব্য করে মন্ত্রী বলেন, সরকার মানবিক কল্যাণে তথা দেশের সামঞ্জস্যপূর্ণ ও সুস্হায়ী উন্নয়নে বিজ্ঞান ক্ষেত্রের প্রসারে অঙ্গিকারবদ্ধ।


    ডঃ হর্ষবর্ধন আরও বলেন, সার্বিক উন্নয়ন ও অর্থনৈতিক উন্নতির জন্য সুলভ প্রযুক্তির ওপর গুরুত্ব দিয়ে শহর ও গ্রামাঞ্চলের মধ্যে যে ফারাক রয়েছে তা দূর করার জন্য বিজ্ঞান ও প্রযুক্তির আরও বেশি প্রয়োগ জরুরি।


    কেন্দ্রীয় বিজ্ঞান ও প্রযুক্তি তথা ভূবিজ্ঞান মন্ত্রক বিশ্বের ৪৪টি দেশের সঙ্গে বিজ্ঞান ও প্রযুক্তির সঙ্গে যুক্ত বিভিন্ন গবেষনাধর্মী কাজে সক্রিয়ভাবে সহযোগিতা করছে বলেও ডঃ হর্ষবর্ধন জানান। তিনি বলেন, শিক্ষা প্রতিষ্ঠানগুলির গবেষনা ক্ষেত্রে গুরুত্ব দানের পাশাপাশি মৌলিক গবেষণার জন্য এক অনুকূল বাতাবরণ গড়ে তোলা প্রয়োজন। এই লক্ষ্যে প্রযুক্তিগত উন্নয়ন ও উদ্ভাবন, গবেষণা ও উন্নয়নমূলক কাজের জন্য দেশের শিক্ষা প্রতিষ্ঠানগুলিকে বিশ্বের সেরা পন্হা-পদ্ধতিগুলির সম্পর্কে জানতে বিভিন্ন দেশের অগ্রণী প্রতিষ্ঠানগুলির সঙ্গে যোগসূত্র গড়ে তুলতে হবে। তিনি আরও বলেন, বাধা-বিপত্তি এড়িয়ে এই লক্ষ্যে সফল হতে পারলে প্রাপ্ত শিক্ষা ও অভিজ্ঞতাকে কাজে লাগিয়ে দেশ অনেকটা এগিয়ে যাবে।


    ডঃ হর্ষবর্ধন বলেন, আন্তর্জাতিক ও দ্বিপাক্ষিক সহযোগিতার মাধ্যমে ভারত প্রযুক্তি ও উদ্ভাবনগত পন্হা-পদ্ধতিগুলিকে কাজে লাগিয়ে একযোগে জটিল সামাজিক সমস্যাগুলির সমাধান সূত্র খুঁজে বের করার কাজ শুরু করেছে। তিনি জানান, বিজ্ঞানীরা এখন মৌলিক বিজ্ঞান থেকে গুরুত্বপূর্ণ বৈজ্ঞানিক আবিষ্কারের মতো কর্মসূচিগুলিতে আন্তর্জাতিক স্তরে সহযোগিতা করছেন। এই সমস্ত কর্মসূচির মধ্যে রয়েছে জিকা ভাইরাস, যক্ষ্যা, ম্যালেরিয়া ও ডেঙ্গুর মতো রোগের প্রতিরোধী টিকা আবিষ্কারের প্রচেষ্টা। পরিচ্ছন্ন শক্তি উৎপাদনের জন্য আধুনিক সমাধানের পাশাপাশি জলবায়ু পরিবর্তনের প্রভাব মোকাবিলা, শস্যের উৎপাদনশীলতা বাড়ানো, জলের উৎস নিয়ে সমীক্ষা এবং আবহাওয়ার পূর্বাভাসের মতো গুরুত্বপূর্ণ ক্ষেত্রগুলিতেও বিজ্ঞানীরা কাজ করে চলেছেন। একইসঙ্গে গুরুত্ব দেওয়া হচ্ছে প্রাকৃতিক বিপর্যয়ের আগাম পূর্বাভাস, কৃত্রিম মেধার আরো বিকাশ ইত্যাদির ওপর।


    ডঃ হর্ষবর্ধন বলেন, আর্থ-সামাজিক উন্নয়নের ক্ষেত্রে এক গুরুত্বপূর্ণ হাতিয়ার হিসেবে বিজ্ঞান ও প্রযুক্তিকে কাজে লাগানোর ক্ষেত্রে কি ব্যবস্হা গ্রহণ করা হয়েছে সে সম্পর্কে বিভিন্ন দেশ থেকে আগত অতিথিবৃ্ন্দের মতামত ও দৃষ্টিভঙ্গি জানার জন্য এই কনক্লেভ আমাদের কাছে এক সুযোগ করে দিয়েছে। এই কনক্লেভ ভারতের সঙ্গে দ্বিপাক্ষিক পর্যায়ে গবেষণা ও শিক্ষাক্ষেত্রে সহযোগিতার লক্ষ্যে ভবিষ্য ৎ রূপরেখা প্রণয়নে সংশ্লিষ্ট সকলকে সাহায্য করবে বলে ডঃ হর্ষবর্ধন উল্লেখ করেন।


    CG/BD/NS

    
    
    (Release ID: 1590476) Visitor Counter : 4
    
    
      Read this release in: English