      নারীওশিশুবিকাশমন্ত্রক

      নারী ও শিশু বিকাশ মন্ত্রকের ভারতীয় পোষণ কৃষি কোষের সূচনা
      Posted On: 18 NOV 2019 8:40PM by PIB Kolkata


    নয়াদিল্লি, ১৮ নভেম্বর, ২০১৯


    কেন্দ্রীয় নারী ও শিশু বিকাশ এবং বস্ত্র মন্ত্রী শ্রীমতী স্মৃতি জুবিন ইরানি বিল ও মেলিন্ডা গেটস্‌ ফাউন্ডেশনের বিল গেটস্‌ - এর সঙ্গে আজ নতুন দিল্লিতে ভারতীয় পোষণ কৃষি কোষ (বিপিকেকে) – এর সূচনা করেন। পুষ্টির মানোন্নয়নের লক্ষ্যে দেশের ১২৮টি কৃষি – জলবায়ু অঞ্চলের বিভিন্ন শস্য ভান্ডার এর মাধ্যমে গড়ে তোলা হবে।


    নারী ও শিশু বিকাশ মন্ত্রকের কর্মসূচি সূচনা সচিব শ্রী রবীন্দ্র পানোয়ার বিল ও মেলিন্ডা গেটস্‌ ফাউন্ডেশনের ভারতের নির্দেশক শ্রী হরি মেননের হাতে সমঝোতা সংক্রান্ত চিঠি তুলে দেন। এই অনুষ্ঠানে বিশিষ্ট কৃষি বিজ্ঞানী ডঃ এমএস স্বামীনাথন বলেন, দেশের পুষ্টি অভিযানে পাঁচ দফা কর্মসূচিকে বাস্তবায়িত করা হবে। এগুলি হ’ল –


    ১) মহিলা, গর্ভবতী মহিলা ও শিশুদের প্রয়োজনে ক্যালোরি-সম্পন্ন খাদ্য নিশ্চিতকরণ,


    ২) মহিলা ও শিশুদের প্রোটিনের ঘাটতি হ্রাসের লক্ষ্যে ডালশস্য খাওয়ানো,


    ৩) ভিটামিন এ এবং বি, আয়রণ ও জিঙ্কের মতো উপাদান খাদ্যে নিশ্চিত করার লক্ষ্যে ব্যবস্থা গ্রহণ।


    ৪) বিশুদ্ধ পানীয় জল সরবরাহ নিশ্চিত করা এবং


    ৫) গ্রামে যেসব শিশুর বয়স ১০০ দিনের কম, সেইসব শিশু ও তাদের মায়েদের মধ্যে পুষ্টি সম্পর্কিত সচেতনতা বৃদ্ধি।


    নারী ও শিশু বিকাশ মন্ত্রী তাঁর ভাষণে বলেন, প্রধানমন্ত্রীর স্বপ্ন পূরণের লক্ষ্যে কৃষক ও সুশীল সমাজের প্রতিনিধিরা দেশে পুষ্টি অভিযানের প্রচার চালানোর লক্ষ্যে অগ্রণী কারিগরি সংস্থার মঞ্চ গঠনের মধ্য দিয়ে দেশের নাগরিকদের পুষ্টির চাহিদা মেটানোর লক্ষ্যে প্রয়োজনীয় কৃষি উৎপাদন সুনিশ্চিত করা হচ্ছে। প্রধানমন্ত্রী মাতৃবন্দনা যোজনা কর্মসূচির আওতায় ২০১৩ সাল থেকে মাতৃত্বকালীন মৃত্যু হার ২৬.৯ শতাংশ কমানো সম্ভব হয়েছে। কারণ, ১ কোটি সুবিধাভোগী এই কর্মসূচির সুফল লাভ করেছেন। মন্ত্রী ১৩ লক্ষ অঙ্গনওয়াড়ি কর্মীকে এই সাফল্যের জন্য অভিনন্দন জানান।


    ২


    এই সমস্ত কর্মীরা ৮ কোটি ৫০ লক্ষ উপভোক্তার কাছে পৌঁছতে পেরেছেন এবং ডিজিটাল পদ্ধতিতে প্রতিদিন ড্যাশবোর্ডের সাহায্যে তথ্য কেন্দ্রীয় সরকারের কাছে পাঠাতে পেরেছে ।


    বিল গেটস্‌ তাঁর ভাষণে বলেন, মহিলা, সন্তান সম্ভবা মহিলা ও শিশুদের মধ্যে পুষ্টির অভাব দূরীকরণের লক্ষ্যে বিল ও মেলিন্ডা গেটস্‌ ফাউন্ডেশন সচেষ্ট। এই সমস্যার সমাধানের মধ্য দিয়ে ভারতের উন্নতি ত্বরান্বিত হবে। নারী ও শিশু বিকাশ প্রতিমন্ত্রী শ্রীমতী দেবশ্রী চৌধুরী, মন্ত্রকের উচ্চ-পদস্থ আধিকারিকরা ছাড়াও কৃষি, মানবসম্পদ উন্নয়ন, নীতি আয়োগ, প্রধানমন্ত্রীর দপ্তর, ইউনিসেফ, বিশ্ব ব্যাঙ্ক এবং সুশীল সমাজের প্রতিনিধিরা এই অনুষ্ঠানে উপস্থিত ছিলেন।


    SSS/CB/SB

    
    
    (Release ID: 1592094) Visitor Counter : 5
    
    
      Read this release in: English