      মন্ত্রিসভারঅর্থনৈতিকবিষয়সংক্রান্তকমিটি

      ভারতীয় খাদ্য নিগমের অনুমোদিত মূলধন ৩ হাজার ৫০ কোটি টাকা থেকে উল্লেখযোগ্য পরিমাণে বাড়িয়ে ১০ হাজার কোটি টাকা করার প্রস্তাবে মন্ত্রিসভার সায়
      Posted On: 27 NOV 2019 2:00PM by PIB Kolkata


    নয়াদিল্লি, ২৭ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে ভারতীয় খাদ্য নিগম বা এফসিআই – এর অনুমোদিত মূলধন ৩ হাজার ৫০০ কোটি টাকা থেকে উল্লেখযোগ্য পরিমাণে বাড়িয়ে ১০ হাজার কোটি টাকা করার প্রস্তাব অনুমোদিত হয়েছে।


    অনুমোদিত মূলধনে এই বৃদ্ধির ফলে অতিরিক্ত ইক্যুয়িটি মূলধন কেন্দ্রীয় বাজেটের মাধ্যমে খাদ্য নিগমকে দেওয়া হবে। এর ফলে, নিগমের ঋণের বোঝা কমানো সম্ভব হবে, সুদ বাবদ খরচও কমবে। একইভাবে, খাদ্যশস্যে ভর্তুকির বোঝা লাঘব হবে ।


    উল্লেখ করা যেতে পারে, ভারতীয় খাদ্য নিগমের কাজকর্ম পরিচালনার জন্য পর্যাপ্ত পরিমাণে খাদ্যশস্য মজুত রাখতে ইক্যুয়িটি বা দীর্ঘমেয়াদী ঋণ সহায়তার মাধ্যমে কেন্দ্রীয় সরকারের পক্ষ থেকে তহবিল যোগান দেওয়া আবশ্যক। কেন্দ্রীয় সরকার খাদ্য নিগমকে তার স্থায়ী মজুত ভাণ্ডার বজায় রাখতে ইক্যুয়িটি সহায়তা দিয়ে থাকে। বর্তমানে নিগমের ইক্যুয়িটি মূলধনের পরিমাণ ৩ হাজার ৫০০ কোটি টাকা এবং আদায়ীকৃত ইক্যুয়িটি মূলধনের পরিমাণ ৩ হাজার ৪৪৭ কোটি ৫৮ লক্ষ টাকা।


    CG/BD/SB

    
    
    (Release ID: 1593707) Visitor Counter : 7
    
    
      Read this release in: English