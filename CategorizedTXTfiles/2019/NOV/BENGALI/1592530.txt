      তথ্যওসম্প্রচারমন্ত্রক

      ইতালীর সিনেমা ‘ডেসপাইট দ্য ফগ’ প্রদর্শনের মধ্য দিয়ে ইফি-র সূচনা হ’ল
      Posted On: 20 NOV 2019 9:57PM by PIB Kolkata


    নয়াদিল্লি, ২০ নভেম্বর, ২০১৯


    ইতালির ছায়াছবি ‘ডেসপাইট দ্য ফগ’ প্রদর্শনীর মধ্য দিয়ে গোয়ায় ৫০তম ভারতীয় চলচ্চিত্র উৎসবের আজ সূচনা হ’ল। এই উপলক্ষে এক সাংবাদিক সম্মেলনে ‘ডেসপাইট দ্য ফগ’ – এর নির্দেশক গোরান পাসকালজেভি্ক-সহ কলাকুশলীরা উপস্থিত ছিলেন। ছবির নির্দেশক জানান, তাঁর এই ছবিটিতে ইউরোপে কম বয়সী উদ্বাস্তুদের একাধিক সমস্যার কথা তুলে ধরা হয়েছে। তাঁর এই ছবি দর্শকদের ভাবিত করে তুলবে এবং নিজের সঙ্গে মিল খুঁজে পাবেন। তিনি আরও বলেন, তাঁর এই ছবিতে ইউরোপে বিভিন্ন দেশে বিদেশি নিয়ে অহেতুক ভয় ও তাঁদের প্রতি ঘৃণার নানা কাহিনীর সমাবেশ ঘটেছে। উদ্বাস্তুদের নানা সমস্যার সঙ্গে তাঁর নিজের চিন্তাভাবনাকেও নিপুণ দক্ষতায় ফুটিয়ে তোলা হয়েছে বলেও তিনি জানান। ছবি প্রসঙ্গে তিনি জানান, গল্প রচনার সময় তিনি একথাই বারবার ভেবেছেন যে, যদি তাঁর সঙ্গে এক অনাথ শিশুর দেখা হয়, তখন তিনি তাকে সঙ্গে নেবেন কি নেবেন না! ছবিতে উদ্বাস্তু চরিত্রে অভিনয়কারী ছোট্ট আলি মওসা সাংবাদিকদের জানায়, সে অত্যন্ত আনন্দিত। এই চরিত্রে অভিনয়ের জন্য নির্দেশক গোরান তাঁকে বিভিন্নভাবে সাহায্য করেছেন। আমি বড় চরিত্র অভিনেতাদের কাছ থেকে শিখেছি, কিভাবে ছবির প্রচার করতে হয়।


    সাইবেরিয়ার নির্দেশক মিঃ গোরান দীর্ঘ সময় ধরে চলচ্চিত্রের সঙ্গে যুক্ত রয়েছেন। তিনি ভারতে দেবভূমি নামে একটি চলচ্চিত্র নির্মাণের সঙ্গেও যুক্ত ছিলেন। উল্লেখ করা যেতে পারে, অ্যামাজন প্রাইমের মাধ্যমে এই ছবিটি সারা বিশ্বের ১ কোটি মানুষ দেখেছেন। উত্তরাখন্ডে ছবিটির দৃশ্যায়ন হয়েছিল। সেই স্মৃতি আজও তাঁর কাছে অমলিন। এখানে এসেই তিনি ভারতের প্রেমে পড়ে যান। এই ছবিটিই ভারতের প্রতি তাঁর প্রেমপত্র বলে নির্দেশক গোরান মন্তব্য করেন।


    SSS/BD/SB

    
    
    (Release ID: 1592530) Visitor Counter : 5
    
    
      Read this release in: English