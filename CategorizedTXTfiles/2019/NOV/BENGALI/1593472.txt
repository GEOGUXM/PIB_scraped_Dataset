      তথ্যওসম্প্রচারমন্ত্রক

      কেন্দ্রীয় তথ্য ও সম্প্রচার মন্ত্রকের পূর্বাঞ্চলীয় শাখার মহানির্দেশকের দায়িত্ব গ্রহণ
      Posted On: 25 NOV 2019 6:27PM by PIB Kolkata


    কলকাতা, ২৫ নভেম্বর, ২০১৯


    ১৯৮৬ ব্যাচের ইন্ডিয়ান ইনফরমেশন সার্ভিসের (আইআইএস) আধিকারিক শ্রী রবীন্দ্রনাথ মিশ্র কেন্দ্রীয় তথ্য ও সম্প্রচার মন্ত্রকের পূর্বাঞ্চলীয় শাখার মহানির্দেশক হিসেবে আজ প্রেস ইনফরমেশন ব্যুরোর (পিআইবি) কলকাতা দপ্তরের দায়িত্বভার গ্রহণ করেছেন। এর আগে শ্রী মিশ্র কেন্দ্রীয় তথ্য ও সম্প্রচার মন্ত্রকের পশ্চিমাঞ্চলের মহানির্দেশক ছিলেন।


    তিন দশকেরও বেশি ইন্ডিয়ান ইনফরমেশন সার্ভিসে কর্মরত শ্রী মিশ্র অল ইন্ডিয়া রেডিও-র নিউজ সার্ভিস ডিভিশন, নতুন দিল্লির দূরদর্শন সংবাদ বিভাগ, নতুন দিল্লি, শ্রীনগর ও রায়পুর পিআইবি এবং মন্ত্রকের একাধিক দপ্তরের দায়িত্ব সামলেছেন। তিনি কাঠমান্ডুতে প্রসার ভারতীর বিশেষ সংবাদদাতা হিসেবে কাজ করেছেন। পূর্বাঞ্চলের মহানির্দেশক হিসেবে পশ্চিমবঙ্গ ছাড়াও ঝাড়খণ্ড, বিহার ও ওড়িশার প্রেস ইনফরমেশন ব্যুরো এবং রিজিওনাল আউটরিচ ব্যুরো-র দায়িত্ব সামলাবেন তিনি।


    SSS/SS/DM

    
    
    (Release ID: 1593472) Visitor Counter : 3
    
    
      Read this release in: English