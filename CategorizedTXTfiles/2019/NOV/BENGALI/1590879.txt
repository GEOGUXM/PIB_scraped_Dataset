      তথ্যওসম্প্রচারমন্ত্রক

      ৫০তম ভারতীয় আন্তর্জাতিক চলচ্চিত্র উৎসবের সূচনা হবে ইতালীর ছবি “ডেসপাইট দ্য ফগ”এর মধ্যে দিয়ে
      Posted On: 07 NOV 2019 5:00PM by PIB Kolkata


    নয়াদিল্লি, ০৭ নভেম্বর , ২০১৯


    ইউরোপের বিখ্যাত চলচ্চিত্র নির্মাতা, নির্দেশক গোরান পাসকালজেভিকের দর্শকদের বাকরুদ্ধ করা ইতালীর ছবি “ ডেসপাইট দ্য ফগ ” প্রদর্শনের মধ্যে দিয়ে ৫০তম ভারতীয় আন্তর্জাতিক চলচ্চিত্র উৎসবের সূচনা হবে।


    একইসঙ্গে এশিয়া প্রিমায়ারেও বিভাগেও এই ইতালীয় ছবিটি দেখানো হবে। “ ডেসপাইট দ্য ফগ ” ছবিটির গল্পে বলা হয়েছে, পাওলো বলে একটি ছেলে রোমের একটি ছোট্ট শহরে রেস্টুরেন্টের মালিক, যে এক বৃষ্টিস্নাত সন্ধ্যায় কাজ শেষে বাড়ি ফিরছিল। ফেরার পথে পাওলোর চোখে পড়ে একটি বাসস্টপে ঠান্ডার সঙ্গে লড়াই চালিয়ে একটি ছেলে একাকী বসে রয়েছে। তার নাম মহম্মদ। সে এক যাযাবর। ইতালীতে বেড়াতে এসে মহম্মদ তার বাবা-মাকে হারিয়ে ফেলে। এরমকম অবস্হায় পাওলো মহম্মদকে বাড়িতে নিয়ে আসে। কিন্তু পাওলোর স্ত্রী ভ্যালেরিয়া মহম্মদকে দেখে মোটেই খুশি ছিলেননা। তবে সেই রাত্রের মতো মহম্মদকে বাড়িতে থাকতে দিতে ভ্যালেরিয়া রাজি হয়। পরবর্তী সময় ভ্যালেরিয়া তার মত পরিবর্তন করে। মহম্মদকে বাড়িতে রেখে দেওয়ারই সিদ্ধান্ত নেয়।


    গোরান পাসকালজেভিক ইউরোপের স্বাধীনচেতা একজন চলচ্চিত্র নির্দেশক। তাঁর জন্ম সার্বিয়ার বেলগ্রেডে। তিনি বিখ্যাত প্যারাগুয়ে স্কুল অফ সিনেমা থেকে পড়াশোনা করেছেন। ৩০টি তথ্যচিত্র, ১৮ ফিচার ফিল্ম নির্মাণ করেছেন তিনি। তাঁর ছবি কান, বার্লিন, ভেনিস, টরেন্টো, স্যান স্যাবেস্টিয়ান সহ বহু চলচ্চিত্র উৎসবে প্রদর্শিত হয়েছে। পেয়েছেন একাধিক পুরস্কারও।


    এ বছর ৫০তম ভারতীয় আন্তর্জাতিক চলচ্চিত্র উৎসবে ৭৬টি দেশের ২০০রও বেশি ছবি প্রদর্শিত হবে। একইসঙ্গে ২৬টি ফিচার এবং ১৫টি নন-ফিচার ফিল্ম ভারতীয় প্যানোরামা বিভাগে দেখানো হবে। আশা করা যাচ্ছে ১০ হাজারেরও বেশি সাধারণ এবং চলচ্চিত্রপ্রেমী এই উৎসবে যোগ দেবেন।


    CG/SS/NS

    
    
    (Release ID: 1590879) Visitor Counter : 5
    
    
      Read this release in: English