      প্রধানমন্ত্রীরদপ্তর

      প্রধানমন্ত্রী ২-৪ নভেম্বর পর্যন্ত থাইল্যান্ড সফর করবেন
      আসিয়ান সংক্রান্ত একাধিক শিখর বৈঠক যোগ দেবেন
      
      প্রধানমন্ত্রী আজ ব্যাঙ্ককে ভারতীয় সম্প্রদায়ের মানুষের উদ্দেশে ভাষণ দেবেন

      Posted On: 04 NOV 2019 4:29PM by PIB Kolkata

    নয়াদিল্লি, ২ নভেম্বর, ২০১৯


    প্রধানমন্ত্রী শ্রী নরেন্দ্র মোদী আজ থাইল্যান্ডের ব্যাঙ্কক সফরে যাচ্ছেন। আসিয়ান-ভারত শিখর বৈঠক, পূর্ব এশিয়া শিখর বৈঠকএবং আঞ্চলিক সুসংবদ্ধ অর্থনৈতিক সহযোগিতা সংক্রান্ত বৈঠকে অংশ নেওয়ার পাশাপাশি আসিয়ান বিষয়ক অন্যান্য শিখর বৈঠকেও অংশ নেবেন তিনি। বিশ্ব নেতৃবৃন্দের সঙ্গে প্রধানমন্ত্রীর গুরুত্বপূর্ণ দ্বিপাক্ষিক এবং আন্তর্জাতিক বিভিন্ন বিষয় নিয়ে কথা হবে।


    থাইল্যান্ড সফরে রওনা হওয়ার পূর্বে এক বিবৃতিতে প্রধানমন্ত্রী বলেছেন, আসিয়ান সংক্রান্ত শিখর বৈঠকগুলি ভারতের বিদেশ নীতিতে, বিশেষ করে ‘পুবে তাকাও নীতি’র দিক থেকে অত্যন্ত গুরুত্বপূর্ণ। পূর্ব এশিয়া শিখর বৈঠকের গুরুত্বের কথা উল্লেখ করে প্রধানমন্ত্রী বলেছেন, এই শিখর বৈঠক ভারত-প্রশান্ত মহাসাগরীয় অঞ্চলের ব্যাপারে আমাদের দৃষ্টিভঙ্গি তুলে ধরার সুযোগ করে দেবে।


    আজ সন্ধ্যা ছ’টায় প্রধানমন্ত্রী ব্যাঙ্ককে সে দেশে বসবাসকারী ভারতীয়দের ‘সাওয়াসদি পিএম মোদী’ অনুষ্ঠানে ভাষণ দেবেন। থাইল্যান্ডে ভারতীয় সম্প্রদায়ের মানুষের অবদানের প্রশংসা করে প্রধানমন্ত্রী বলেছেন, সে দেশে বসবাসকারী ভারতীয়দের সঙ্গে দেখা করার জন্য তিনি সাগ্রহে অপেক্ষা করছেন।


    এক ট্যুইটে প্রধানমন্ত্রী বলেছেন, আসিয়ান-ভারত শিখর বৈঠক, পূর্ব এশিয়া শিখর বৈঠকএবং আঞ্চলিক সুসংবদ্ধ অর্থনৈতিক সহযোগিতা সংক্রান্ত বৈঠকে অংশ নেওয়ার পাশাপাশি অন্যান্য @ASEAN related শিখর বৈঠকে যোগ দিতে আমি থাইল্যান্ডের ব্যাঙ্ককে থাকব। @ASEAN related শীর্ষ বৈঠকগুলি ভারতের বিদেশ নীতি বিশেষ করে, ‘পুবে তাকাও নীতি’র দিক থেকে অত্যন্ত গুরুত্বপূর্ণ।


    অন্য এক ট্যুইটে প্রধানমন্ত্রী বলেছেন, অনাবাসী ভারতীয়দের সঙ্গে যোগাযোগ করার ব্যাপারে আমি সর্বদাই আগ্রহী। আজ সন্ধ্যা ছ’টায় ব্যাঙ্ককে আমি থাইল্যান্ডে বসবাসকারী ভারতীয় সম্প্রদায়ের মানুষের সঙ্গে দেখা করব। সে দেশের বিভিন্ন ক্ষেত্রে ভারতীয় সম্প্রদায়ের মানুষ মূল্যবান অবদান রেখেছেন।


    CG/BD/DM

    
    
    (Release ID: 1590276) Visitor Counter : 4
    
    
      Read this release in: English