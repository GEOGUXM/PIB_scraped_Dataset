      ক্ষুদ্র, অতিক্ষুদ্রওমাঝারিশিল্পমন্ত্রক

      খাদির প্রসার
      Posted On: 28 NOV 2019 4:03PM by PIB Kolkata


    নয়াদিল্লি, ২৮ নভেম্বর, ২০১৯


    খাদি এবং গ্রামোদ্যোগ ক্ষেত্রের প্রসারে বেকার যুবকদের ঋণ দিচ্ছে ক্ষুদ্র, অতিক্ষুদ্র ও মাঝারি শিল্পোদ্যোগ মন্ত্রক। ২০০৮-০৯ থেকে প্রধানমন্ত্রী কর্মসংস্থান প্রকল্পের মতো বিভিন্ন প্রকল্পের মাধ্যমে ভর্তুকিযুক্ত ঋণ দেওয়া হয় নতুন ক্ষুদ্র, অতিক্ষুদ্র ও মাঝারি শিল্পোদ্যোগগুলি স্থাপনের জন্য যাতে গ্রামের পাশাপাশি শহরাঞ্চলেও কর্মসংস্থানের সুযোগ সৃষ্টি হয়। খাদি ও গ্রামোদ্যোগ আয়োগ, রাজ্য খাদি ও গ্রামোদ্যোগ পর্ষদ এবং জেলা শিল্পকেন্দ্রের মাধ্যমে এই কাজ করা হয়। সাধারণ শ্রেণীর সুবিধাপ্রাপকরা গ্রাম এলাকায় প্রকল্প ব্যয়ের ২৫ শতাংশ, শহরাঞ্চলে ১৫ শতাংশ ভর্তুকি হিসেবে পেতে পারে। বিশেষ শ্রেণীর সুবিধাপ্রাপকরা যেমন তপশিলি জাতি/উপজাতি, মহিলা, শারীরিকভাবে প্রতিবন্ধী, সংখ্যালঘু, অবসরপ্রাপ্ত সেনাকর্মী – এদের ক্ষেত্রে গ্রামীণ এলাকায় ভর্তুকির হার গ্রামীণ এলাকায় ৩৫ শতাংশ এবং শহরাঞ্চলে ২৫ শতাংশ। উৎপাদন ক্ষেত্রে প্রকল্প খরচ ঊর্ধ্বতম ২৫ লক্ষ টাকা এবং পরিষেবা ক্ষেত্রে ১০ লক্ষ টাকা দেওয়া হবে।


    ইচ্ছুক ব্যক্তিরা খাদি সংক্রান্ত কাজ শুরু করতে প্রধানমন্ত্রী কর্মসংস্থান প্রকল্পের অধীনে ব্যাঙ্ক থেকে ঋণের জন্য আবেদন করতে পারেন।


    লোকসভায় আজ এক প্রশ্নের লিখিত জবাবে একথা জানান কেন্দ্রীয় ক্ষুদ্র, অতিক্ষুদ্র ও মাঝারি শিল্পোদ্যোগ দপ্তরের মন্ত্রী শ্রী নীতিন গড়করি।


    CG/AP/DM

    
    
    (Release ID: 1594010) Visitor Counter : 5
    
    
      Read this release in: English