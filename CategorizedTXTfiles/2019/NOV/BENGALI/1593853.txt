      স্বরাষ্ট্র মন্ত্রক

      ঘূর্ণিঝড় বুলবুলের দরুণ ক্ষয়ক্ষতি এবং প্রতিটি রাজ্যকে কেন্দ্রের ত্রাণ/সহায়তা
      Posted On: 27 NOV 2019 6:02PM by PIB Kolkata


    নয়াদিল্লি, ২৭ নভেম্বর, ২০১৯


    কেন্দ্রীয় স্বরাষ্ট্র প্রতিমন্ত্রী শ্রী নিত্যানন্দ রাই আজ রাজ্যসভায় এক প্রশ্নের লিখিত জবাবে জানান, পশ্চিমবঙ্গ সরকারের থেকে পাওয়া তথ্যানুযায়ী, ঘূর্ণিঝড় বুলবুলে এই রাজ্যে ১১ জন প্রাণ হারিয়েছেন এবং ৩৫ লক্ষ ৫৭ হাজার মানুষ ক্ষতিগ্রস্ত হয়েছেন। অন্যদিকে, ওডিশায় জীবনহানির কোনও খবর না থাকলেও সেই রাজ্যে ৩৮ লক্ষ ৮ হাজার মানুষ ক্ষয়ক্ষতির শিকার ।


    মন্ত্রী আরও জানান, বিপর্যয় মোকাবিলার প্রাথমিক দায়িত্ব রাজ্য সরকারের। কেন্দ্র তবে, পরিস্থিতি মোকাবিলায় কেন্দ্রও রাজ্যগুলিকে আর্থিক সহ সবরকমের সহযোগিতা প্রদান করে থাকে ।


    মন্ত্রী এই প্রসঙ্গে উল্লেখ করেন, রাজ্য বিপর্যয় মোকাবিলা তহবিল থেকে কেন্দ্র ২০১৯ – ২০ অর্থবর্ষে ওডিশার জন্য ৫৫২ কোটি এবং পশ্চিমবঙ্গের জন্য ৪১৪ কোটি ৯০ লক্ষ টাকা দিয়েছে। কেন্দ্র, জাতীয় বিপর্যয় মোকাবিলা তহবিল থেকে রাজ্যগুলিকে অতিরিক্ত আর্থিক সহায়তা দিয়ে থাকে।


    CG/CB/SB

    
    
    (Release ID: 1593853) Visitor Counter : 5
    
    
      Read this release in: English