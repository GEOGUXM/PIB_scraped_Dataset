      বিজ্ঞানওপ্রযুক্তিমন্ত্রক

      বিজ্ঞানকে গবেষণাগার থেকে জনসাধারণের কাছে পৌঁছে দিতে সামাজিক সংগঠনগুলিকে বললেন ডঃ হর্ষ বর্ধন
      Posted On: 07 NOV 2019 10:30PM by PIB Kolkata


    কলকাতা, ৭ নভেম্বর, ২০১৯


    কেন্দ্রীয় বিজ্ঞান ও প্রযুক্তি, ভূবিজ্ঞান, স্বাস্থ্য ও পরিবারকল্যাণমন্ত্রী ডঃ হর্ষ বর্ধন আজ বিজ্ঞানকে গবেষণাগার থেকে জনসাধারণের কাছে পৌছে দেবার কাজে সাহায্যর জন্য অসরকারি সংগঠনগুলিকে বলেছেন। কলকাতায় পঞ্চম ভারত আন্তর্জাতিক বিজ্ঞান উৎসবে জাতীয় সামাজিক সংগঠন ও প্রতিষ্ঠানের উপর অধিবেশনে বক্তব্য রাখার সময় তিনি বলেন, ভারত আজ প্রযুক্তির সামনের সারিতে। দেশে বিজ্ঞান মনস্কতা গড়ে তুলতে তিনি অসরকারি সংগঠনগুলিকে নির্ণায়ক ভূমিকা নিতে বলেন ।


    চারদিনের বার্ষিক বিজ্ঞান উৎসব কলকাতায় শুরু হয়েছে ৫ নভেম্বর , শেষ হবে আগামীকাল-৮ তারিখে। এই উৎসবের উদ্দেশ্য হল বিজ্ঞান ও প্রযুক্তির সামগ্রিক অগ্রগতির লক্ষ্যে কৌশল তৈরি করা। চলতি বছরের এই উৎসবের থিম ‘রাইজেন ইন্ডিয়া’ (উদীয়মান ভারত)- গবেষণা, উদ্ভাবন ও বিজ্ঞানের মাধ্যমে জাতির ক্ষমতায়ন।


    রাষ্ট্রীয় নতুন উদ্যোগ সম্মেলন ও প্রদর্শনীতে অংশ নিয়ে ডঃ হর্ষ বর্ধন সরকারের ‘স্টার্ট আপ-স্ট্যান্ড আপ’ কর্মসূচির সুযোগ নিতে আগ্রহী তরুণদের উৎসাহিত করেন। তিনি বলেন, প্রধানমন্ত্রী শ্রী নরেন্দ্র মোদী দৃঢ়ভাবে বিশ্বাস করেন, দেশের যুবসম্প্রদায় দুটি কর্মসূচীর সুযোগ থেকেই উপকৃত হবেন। তাঁরা নতুন উদ্যোগ শুরু করবেন আর দেশের উন্নয়নে শামিল হবেন।


    এরপর ভিন্নভাবে সক্ষমদের সহায়ক প্রযুক্তি সংক্রান্ত সম্মেলন ও প্রদর্শনীতে ডঃ হর্ষ বর্ধন বলেন, ভিন্নভাবে সক্ষমরাও অন্যদের সঙ্গে কাঁধে কাঁধ মিলিয়ে চলতে পারেন। বিভিন্ন শারীরিক সমস্যার মোকাবিলায় নতুন নতুন প্রযুক্তি উদ্ভাবনের লক্ষ্যে গবেষণার জন্য তিনি প্রতিনিধিদের আহ্বান জানান।


    মন্ত্রী সম্মেলনে অংশগ্রহণকারী ভিন্নভাবে সক্ষমদের সঙ্গে মতবিনিময়ও করেন। ‘বিজ্ঞান সমাগম’-এ নানা বৈজ্ঞানিক মডেল ও প্রদর্শনীর প্রতিও তিনি উৎসাহ দেখান।


    স্কুল পড়ুয়াদের নতুন গিনেস ওয়ার্ল্ড রেকর্ড গড়ার উদ্যোগ এবং বিজ্ঞানের কর্মকাণ্ডে তাদের উৎসাহের তিনি প্রশংসা করেন। এই অনুষ্ঠানে ৪৮০ জন ছাত্রছাত্রী অংশ নেয়। যার মধ্যে ২৬৮ জন একসঙ্গে রেডিও কিট তৈরি করে। এই ভাবে বিপুল সংখ্যায় তারা রেডিও কিট একসঙ্গে বানানোর গিনেস রেকর্ড গড়েছে।


    মহান বিপ্লবী বিপিন চন্দ্র পালের জন্মজয়ন্তীতে ডঃ হর্ষ বর্ধন তাঁকে শ্রদ্ধা জানান।


    প্রসঙ্গত আজ ক্যান্সার সচেতনতা দিবস। ডঃ হর্ষ বর্ধন ২০১৪ সালে আজকের এই দিনটি ক্যান্সার সচেতনতা দিবস হিসেবে পালনের উদ্যোগ নেন। এছাড়া আজকের দিনটি শিশুরক্ষা দিবসও। যা এই মেগা বিজ্ঞান উৎসব আয়োজনের শহর এবং ভারত আন্তর্জাতিক বিজ্ঞান উৎসবের ক্ষেত্রে যথেষ্ট প্রাসঙ্গিক।


    CG/CB


    

    
    (Release ID: 1590975) Visitor Counter : 66
    
    
      Read this release in: English