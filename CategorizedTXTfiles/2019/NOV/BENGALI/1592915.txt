      শিল্পওবাণিজ্যমন্ত্রক

      জাপানের পেটেন্ট কার্যালয়ের সঙ্গে পেটেন্ট প্রসিকিউশন হাইওয়ে প্রোগ্রাম সংক্রান্ত কর্মসূচি স্বাক্ষরের ফলে ভারতীয় উদ্ভাবকরা উপকৃত হবেন
      Posted On: 21 NOV 2019 6:17PM by PIB Kolkata


    নয়াদিল্লি, ২১ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বুধবারের বৈঠকে পেটেন্ট প্রসিকিউশন হাইওয়ে প্রোগ্রাম রূপায়ণের প্রস্তাবে অনুমতি মিলেছে। বিশেষ এই কর্মসূচিটি বিভিন্ন সম-মনোভাবাপন্ন দেশের পেটেন্ট কার্যালয়গুলির সঙ্গে ভারতের কন্ট্রোলার জেনারেল অফ পেটেন্টস্‌, ডিজাইনস্‌ অ্যান্ড ট্রেড মার্কস্‌ প্রতিষ্ঠানের আওতায় ভারতীয় পেটেন্ট কার্যালয়ের মাধ্যমে রূপায়িত হবে।


    প্রাথমিকভাবে এই কর্মসূচিটি পরীক্ষামূলকভাবে তিন বছরের জন্য জাপান পেটেন্ট অফিস এবং ভারতীয় পেটেন্ট কার্যালয়ের মধ্যে শুরু হবে। এই কর্মসূচির আওতায় ভারতীয় কার্যালয় সুনির্দিষ্ট কয়েকটি কারিগরি ক্ষেত্রে পেটেন্ট সংক্রান্ত আবেদন গ্রহণ করবে। এই পেটেন্টগুলির মধ্যে রয়েছে – ইলেক্ট্রিকাল, ইলেক্ট্রনিক্স, কম্প্যুটার সায়েন্স, তথ্য প্রযুক্তি, ফিজিক্স, টেক্সটাইল, অটো মোবাইল প্রভৃতি।


    পেটেন্ট প্রসিকিউশন হাইওয়ে কর্মসূচির ফলে ভারতীয় পেটেন্ট কার্যালয় বিশেষভাবে লাভবান হবে। পেটেন্ট সংক্রান্ত আবেদনগুলির নিষ্পত্তিতে সময় কমবে; বকেয়া স্বত্ত্ব সংক্রান্ত আবেদনগুলির সংখ্যা হ্রাস করা যাবে; স্বত্ত্ব সংক্রান্ত আবেদনগুলি পুঙ্খানুপুঙ্খভাবে খতিতে দেখার ক্ষেত্রে গুণমান বাড়বে।


    ২০১৪ – ১৫ সালে প্রায় ৬ হাজার স্বত্ত্বে অনুমোদন দেওয়া হয় এবং প্রায় ১৫ হাজার স্বত্ত্ব সংক্রান্ত আবেদনের নিষ্পত্তি হয়েছিল। সময়ের সঙ্গে সঙ্গে ২০১৮ -১৯ – এ অনুমোদিত স্বত্ত্বের সংখ্যা বেড়ে প্রায় ১৫ হাজার এবং স্বত্ত্ব সংক্রান্ত আবেদন নিষ্পত্তির সংখ্যা প্রায় ৫১ হাজারে পৌঁছেছে। চলতি বছরে স্বত্ত্ব অনুমোদনের সংখ্যা বেড়ে প্রায় ২৫ হাজার এবং স্বত্ত্ব সংক্রান্ত আবেদন নিষ্পত্তির সংখ্যা ৬০ হাজারে পৌঁছবে।


    ২০১৪-১৫ সালে স্বত্ত্ব সংক্রান্ত আবেদনগুলি খতিয়ে দেখার জন্য যেখানে প্রায় ৭২ মাস সময় লাগতো, বর্তমানে সেই সময় কমে হয়েছে প্রায় ৩৬ মাস। সংশ্লিষ্ট কর্তৃপক্ষ ২০২১ সালের মার্চ মাস নাগাদ এই সময় আরও কমিয়ে ১২ – ১৬ মাস করার পরিকল্পনা করেছে। আবেদনপত্রগুলি খতিয়ে দেখার কাজ ত্বরান্বিত করতে স্বত্ত্ব সংক্রান্ত অনুমতি দানের সময়সীমা এখন ৬৭ দিনের মধ্যেই সম্পন্ন হচ্ছে। এমনকি, ভারতীয় উদ্ভাবক এবং স্টার্ট আপগুলি জাপানে স্বত্ত্ব সংক্রান্ত আবেদনগুলি যাচাই করার সুযোগ পাবে। এই কর্মসূচির সাফল্যের ওপর ভিত্তি করে ভবিষ্যতে আরও বিভিন্ন ক্ষেত্রকে স্বত্ত্ব সংক্রান্ত আবেদনের ব্যবস্থার আওতায় নিয়ে আসা হবে।


    SSS/BD/SB

    
    
    (Release ID: 1592915) Visitor Counter : 5
    
    
      Read this release in: English