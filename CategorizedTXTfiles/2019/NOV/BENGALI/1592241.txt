      স্বাস্থ্যওপরিবারকল্যাণমন্ত্রক

      পান মশলায় নিষিদ্ধকরণ
      Posted On: 19 NOV 2019 5:56PM by PIB Kolkata


    নয়াদিল্লি, ১৯ নভেম্বর, ২০১৯


    ভারতীয় চিকিৎসাশাস্ত্র গবেষণা পর্ষদ (আইসিএমআর)-এর জাতীয় ক্যান্সার নিবন্ধীকরণ কর্মসূচির আওতায় ২০১৬, ২০১৭ এবং ২০১৮ সালে ক্যান্সারের জন্য মৃত্যুর সংখ্যা যথাক্রমে ৩৪৬৬৮, ৩৭২১২ ও ৩৯৯৫১। অবশ্য, এই পরিসংখ্যানে কিছু সীমাবদ্ধতা রয়েছে। পান মশলা খেয়ে এর মধ্যে কতজন মারা গেছেন তার জন্য কোন আলাদা তথ্য নেই।


    ২০১১ সালের খাদ্য সুরক্ষা ও মান সংক্রান্ত আইনের ২.১১.৫ উপ-ধারা অনুযায়ী, পান মশলার মান নির্ধারণ করা হয়েছে। এই আইনের ২.৪.৫ (৩) উপ-ধারা অনুযায়ী পান মশলার প্রতিটি প্যাকেটে এবং বিজ্ঞাপনে ‘পান মশলা স্বাস্থ্যের পক্ষে ক্ষতিকর’ – এই বিধিবদ্ধ সতর্কীকরণের উল্লেখ করা বাধ্যতামূলক।


    খাদ্য সুরক্ষা ও মান সংক্রান্ত আইনের ২.৩.৪ উপ-ধারা অনুযায়ী তামাক এবং নিকোটিন পান মশলা-সহ কোন খাদ্যদ্রব্যে ব্যবহার করা নিষিদ্ধ। ২০০৬ সালের খাদ্য সুরক্ষা ও মান সংক্রান্ত আইনের প্রয়োগ রাজ্য ও কেন্দ্রশাসিত অঞ্চলগুলির হাতে ন্যস্ত। এই আইনের ৩০ নং ধারার ২ উপ-ধারা অনুযায়ী জনস্বাস্থ্যের কথা বিবেচনা করে খাদ্য নিরাপত্তা কমিশনার ক্ষতিকারক সামগ্রীগুলি বাজেয়াপ্ত করতে পারেন। বেশিরভাগ রাজ্য এবং কেন্দ্রশাসিত অঞ্চল তামাক ও নিকোটিনযুক্ত গুটখা ও পান মশলা নিষিদ্ধ করেছে। এই আইন অনুযায়ী, পান মশলা-সহ সকল খাদ্যসামগ্রীর বিষয়ে নিয়মিতভাবে নজরদারির লক্ষ্যে তার নমুনা সংগ্রহ করা হয়। যদি কোন খাদ্যসামগ্রীর নমুনার মান এই আইনের সঙ্গে সাযুজ্য না থাকে সেক্ষেত্রে শাস্তিমূলক ব্যবস্থা গ্রহণ করার সংস্থান রয়েছে।


    রাজ্যসভায় আজ এক প্রশ্নের লিখিত জবাবে স্বাস্থ্য ও পরিবারকল্যাণ দপ্তরের প্রতিমন্ত্রী শ্রী অশ্বিনী কুমার চৌবে এ তথ্য জানিয়েছেন।


    SSS/CB/DM

    
    
    (Release ID: 1592241) Visitor Counter : 3
    
    
      Read this release in: English