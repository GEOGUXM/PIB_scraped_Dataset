      পরিবেশওঅরণ্যমন্ত্রক

      কেন্দ্রীয় পরিবেশ, বন ও জলবায়ু পরিবর্তন মন্ত্রক এবং সেন্টার ফর মিডিয়া স্টাডিজের যৌথ উদ্যোগে পরিবেশের ওপর ‘বাতাবরণ-২০১৯’ শীর্ষক স্বল্প দৈর্ঘ্যের চলচ্চিত্র প্রতিযোগিতা এবং উৎসবের সূচনা
      Posted On: 27 NOV 2019 9:12PM by PIB Kolkata


    নয়াদিল্লি, ২৭ নভেম্বর, ২০১৯


    কেন্দ্রীয় পরিবেশ, বন ও জলবায়ু পরিবর্তন এবং সেন্টার ফর মিডিয়া স্টাডিজের যৌথ উদ্যোগে পরিবেশের ওপর ‘বাতাবরণ-২০১৯’ শীর্ষক চারদিনের স্বল্প দৈর্ঘ্যের চলচ্চিত্র প্রতিযোগিতা এবং উৎসবের আয়োজন করেছে। নতুন দিল্লিতে আজ এই উৎসব এবং প্রতিযোগিতার সূচনা করেন সাংসদ শ্রী সুরেশ প্রভু।


    এই উৎসব এবং চলচ্চিত্র প্রতিযোগিতায় আলোচনাসভা এবং পরিবেশের ওপর চলচ্চিত্র নির্মাণের বিষয়ে উদ্ভাবনী চিন্তাভাবনা নিয়ে কর্মশালার আয়োজন করা হয়েছে। এই স্বল্প দৈর্ঘ্যের চলচ্চিত্র প্রতিযোগিতায় ৩৪৫টি ছবির মধ্যে ৯০টি ছবি দেখানোর জন্য মনোনীত হয়েছে। ছবি প্রদর্শনের পর জুরি সদস্যরা শ্রেষ্ঠ ছবি বেছে নেবেন। এই জুরি সদস্য হিসেবে রয়েছেন শ্রী রমেশ সিপ্পি, শ্রী রাহুল রাওয়াইল, শ্রীমতী মঞ্জু বোরা ও শ্রীমতী অগ্নিমিত্রা পাল।


    আগামী ৩০ তারিখ কেন্দ্রীয় পরিবেশ, বন ও জলবায়ু পরিবর্তন প্রতিমন্ত্রী শ্রী বাবুল সুপ্রিয় এই প্রতিযোগিতার বিজয়ীদের পুরস্কার প্রদান করবেন।


    চলতি বছরের বিশ্ব পরিবেশ দিবসে এই দপ্তরের মন্ত্রী শ্রী প্রকাশ জাভড়েকর এ ধরনের উৎসব আয়োজন করা হবে বলে ঘোষণা করেছিলেন।


    এদিনের উদ্বোধনী অনুষ্ঠানে উপস্থিত ছিলেন মন্ত্রকের অতিরিক্ত সচিব শ্রী রবি আগরওয়াল, ভারতে অবস্থিত স্যুইৎজারল্যান্ড দূতাবাসের ডেপুটি হেড শ্রী তামারা মোনা, সেন্টার ফর মিডিয়া স্টাডিজের চেয়ারম্যান ডঃ এন ভাস্করারাও সহ বিশিষ্ট ব্যক্তিবর্গ উপস্থিত ছিলেন।


    CG/SS/DM

    
    
    (Release ID: 1593934) Visitor Counter : 6
    
    
      Read this release in: English