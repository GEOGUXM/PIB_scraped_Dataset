      তথ্যওসম্প্রচারমন্ত্রক

      সহযোগিতামূলক লেখার গুণগ্রাহী মেঘনা গুলজার
      Posted On: 25 NOV 2019 3:17PM by PIB Kolkata


    গোয়া, ২৪ নভেম্বর, ২০১৯


    চলচ্চিত্র নির্মাতা শ্রীমতী মেঘনা গুলজার, চিত্রনাট্যকার শ্রীমতী জুহি চতুর্বেদী, শ্রীমতী পূজা লাধা সুর্তি, চলচ্চিত্র গ্রহণের সঙ্গে যুক্ত শ্রীমতী মধুরা পালিত এবং বিশিষ্ট কলাম-লেখিকা শ্রীমতী সুমেধা ভার্মা ওঝা চলচ্চিত্র নির্মাণের প্রক্রিয়া এবং সূক্ষ্মাতিসূক্ষ্ম বিষয়গুলি সম্পর্কে নিজেদের বক্তব্য পেশ করলেন গোয়ায় আয়োজিত আন্তর্জাতিক চলচ্চিত্র উৎসবের এক আলাপচারিতায়। রবিবার এই কথোপকথনটি পরিচালনা করেন চলচ্চিত্র সাংবাদিক এবং সমালোচক শ্রীমতী মধুরিতা মুখার্জি।


    ‘ভিকি ডোনার’, ‘পিকু’ এবং ‘অক্টোবর’ ছায়াছবির চিত্রনাট্যকার শ্রীমতী জুহি চতুর্বেদী বলেন, চলচ্চিত্রের খসড়া নিজস্ব হতে হয়। তিনি সুজিত সরকারের সঙ্গে কাজ করেছেন বলেও আলাপচারিতায় জানান জুহি। তাঁর মতে, অপর জনের মতামত অবশ্যই শোনা উচিৎ, তবে ছায়াছবির চরিত্র নির্মাণের ধারণা নিজের মধ্যে থেকেই আসা প্রয়োজন।


    ‘তলোয়ার’, ‘রাজি’-র মতো থ্রিলার ছবির নির্মাতা শ্রীমতী গুলজার বলেন, চলচ্চিত্র নির্মাণ অত্যন্ত পরিতৃপ্তির বিষয়। তবে সম্পাদনার সময় তিনি ফুটেজগুলিকে অত্যন্ত বিষয়মুখী করে দেখেন। সম্পাদনার সময়ই তিনি সম্পূর্ণভাবে জিনিসগুলিকে মূল্যায়ন করেন এবং একইসঙ্গে ধ্বনি এবং সঙ্গীত যেন চিত্রের সঙ্গে সঙ্গতভাবে যায় সে বিষয়টি তিনি নজর দেন।


    প্রসঙ্গত, ১৯৫২-তে ২৩টি দেশ অংশগ্রহণ করে চলচ্চিত্র উৎসবে। ২০১৯-এ সেই সংখ্যা বেড়ে হয়েছে ৭৬। এ বছর চলচ্চিত্র উৎসবে ২৬টি কাহিনীচিত্র এবং ১৫টি অ-কাহিনীচিত্র প্রদর্শিত হচ্ছে।


    CG/SSS/DM

    
    
    (Release ID: 1593377) Visitor Counter : 4
    
    
      Read this release in: English