      তথ্যওসম্প্রচারমন্ত্রক

      উত্তরবঙ্গের নকশালবাড়িতে স্বচ্ছ ভারত, প্লাস্টিক-মুক্ত দেশ শীর্ষক তিনদিনের সুসংহত জনসংযোগমূলক কর্মসূচির আয়োজন
      Posted On: 18 NOV 2019 8:39PM by PIB Kolkata


    কলকাতা, ১৮ নভেম্বর, ২০১৯


    কেন্দ্রীয় তথ্য ও সম্প্রচার মন্ত্রকের অন্তর্গত শিলিগুড়ি-স্থিত রিজিওনাল আউটরিচ ব্যুরো উত্তরবঙ্গের নকশালবাড়িতে তিনদিনের একটি সুসংহত জনসংযোগমূলক কর্মসূচির আয়োজন করেছে। ‘স্বচ্ছ ভারত, প্লাস্টিক-মুক্ত দেশ’ শীর্ষক এই কর্মসূচিটির সূচনা হয় শনিবার (১৬ নভেম্বর, ২০১৯)। গুরু নানক দেবের ৫৫০তম জন্মবার্ষিকী উদযাপন উপলক্ষে এই কর্মসূচিটির আয়োজন করা হয়েছে। রাজ্যের সুসংহত শিশু বিকাশ দপ্তর, স্বাস্থ্য দপ্তর, স্থানীয় পঞ্চায়েতগুলি, আশা ও অঙ্গনওয়াড়ি কর্মীদের সহযোগিতায় এই কর্মসূচিটির আয়োজন করা হয়, যেখানে স্থানীয় স্কুলগুলিও অংশগ্রহণ করে। এই কর্মসূচির অন্তর্গত জনগণের সঙ্গে সংযোগমূলক ব্যবস্থা নেওয়ার পাশাপাশি, স্বচ্ছ ভারত, প্লাস্টিক-মুক্ত ভারত শীর্ষক একটি আলোকচিত্র প্রদর্শনীরও আয়োজন করা হয়। একই সঙ্গে, গুরু নানক দেবের জন্মবার্ষিকী উদযাপন বিষয়ক কাট-আউট এবং স্বচ্ছ ভারত মিশনে মহাত্মা গান্ধীর অবদান নিয়েও বিভিন্ন কাট-আউট প্রদর্শিত হয়।


    ফাঁসি দেওয়ার বিধায়ক শ্রী সুনীল তীর্কে অনুষ্ঠানে মুখ্য অতিথি হিসাবে উপস্থিত ছিলেন। তিনি বিভিন্ন দপ্তরের স্টল এবং আলোকচিত্র ও কাট-আউট – এর প্রদর্শনীর উদ্বোধন করেন। অনুষ্ঠানে গুরুদ্বার প্রবন্ধক কমিটির সচিব শ্রী দলবিন্দর সিং ভাষণ দেন। তিনি গুরু নানকজীর সম্পর্কে বক্তব্য রাখার পাশাপাশি, এই মহান শিখ গুরুকে বাবা নানক হিসাবে তাঁর শ্রদ্ধার্ঘ্য অর্পণ করেন।


    কর্মসূচিটির প্রশংসা করে শ্রী তীর্কে এ ধরনের আরও জনসংযোগমূলক কর্মসূচি আগামীতে আয়োজন করার আহ্বান জানান। এলাকার মানুষ এবং ছাত্রছাত্রীদের জন্য বসে আঁকো প্রতিযোগিতার আয়োজন করা হয়। তথ্য ও সম্প্রচার মন্ত্রকের অন্তর্গত সং ও ড্রামা ডিভিশন দপ্তরের নথিবদ্ধ সাংস্কৃতিক গোষ্ঠীর সদস্যরাও বিনোদনমূলক অনুষ্ঠানে অংশগ্রহণ করে।


    SSS/SB

    
    
    (Release ID: 1592092) Visitor Counter : 3
    
    
      Read this release in: English