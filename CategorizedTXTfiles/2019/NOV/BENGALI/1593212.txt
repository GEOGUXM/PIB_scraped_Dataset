      বিজ্ঞানওপ্রযুক্তিমন্ত্রক

      জৈব প্রযুক্তিতে বিশ্বে নেতৃত্ব দানের ক্ষমতা ভারতের রয়েছে : হর্ষবর্ধন
      Posted On: 22 NOV 2019 9:10PM by PIB Kolkata


    নয়াদিল্লি, ২২ নভেম্বর, ২০১৯


    কেন্দ্রীয় বিজ্ঞান, প্রযুক্তি, ভূ-বিজ্ঞান এবং স্বাস্থ্য ও পরিবার কল্যাণ মন্ত্রী ডঃ হর্ষবর্ধন বলেছেন, জৈব প্রযুক্তিতে ভারতের শীর্ষস্থানে পৌঁছনোর ক্ষমতা রয়েছে। তিন দিনের আন্তর্জাতিক বায়োইন্ডিয়া শীর্ষ বৈঠকের উদ্বোধনী অনুষ্ঠানে ভাষণ দেওয়ার সময় বৃহস্পতিবার তিনি বলেন, ভারতে জৈব প্রযুক্তি ক্ষেত্রে বিশেষজ্ঞ রয়েছেন। সাম্প্রতিক দশকগুলিতে এদেশে জৈব প্রযুক্তি ক্ষেত্রে প্রসার লক্ষ্য করা যাচ্ছে। দেশ জুড়ে জৈব প্রযুক্তি স্থাপনে সরকার উৎসাহ দিচ্ছে এবং হাজার হাজার নতুন উদ্যোগকে সহায়তা যোগাচ্ছে।


    ডঃ হর্ষবর্ধন বলেন, ২০৩০ সালের মধ্যে বিজ্ঞান ও প্রযুক্তি ক্ষেত্রে দেশকে শীর্ষস্থানে নিয়ে যাওয়া প্রধানমন্ত্রী শ্রী নরেন্দ্র মোদীর স্বপ্ন। সারা বিশ্বে বিজ্ঞান সংক্রান্ত তৎপরতা বৃদ্ধির হার যেখানে ৫ শতাংশ, ভারতের ক্ষেত্রে এই হার ১৪ শতাংশ। মন্ত্রী বলেন, রাষ্ট্রসংঘ প্রযোজিত মিশন ইনোভেশন কর্মসূচিতে ভারত অগ্রণী ভূমিকা নিয়েছে। স্মার্ট গ্রিড, অফ গ্রিড এবং স্থায়ী জৈব জ্বালানির ক্ষেত্রে দেশ নেতৃত্ব দিচ্ছে। প্রধানমন্ত্রী শ্রী নরেন্দ্র মোদীর লক্ষ্য ২০২২ সালের মধ্যে আমরা যেন নতুন ভারত গঠন করতে পারি, যার মাধ্যমে ভারত ‘বিশ্বগুরু’তে পরিণত হবে। পেট্রোলিয়াম, প্রাকৃতিক গ্যাস ও ইস্পাত মন্ত্রী শ্রী ধর্মেন্দ্র প্রধান বলেন, সরকার পরিবহণ জ্বালানিতে ২০ শতাংশ ইথানল মিশ্রণের লক্ষ্যমাত্রা নিয়েছে। যখন এই পরিকল্পনাটি হাতে নেওয়া হয়, সেই সময় ১ শতাংশেরও কম ইথানল মিশ্রণ করা হ’ত, আজ তা বৃদ্ধি পেয়ে ৬ শতাংশে পৌঁছেছে। ভবিষ্যতে অতিরিক্ত খাদ্যকণা থেকে ইথানল তৈরির পরিকল্পনা নেওয়া হয়েছে, যার মাধ্যমে আমাদের ‘অন্নদাতা’রা ঊর্জা দাতায় পরিণত হবেন।


    গ্লোবাল বায়ো ইন্ডিয়া সম্মেলনে শিক্ষাবিদ, উদ্ভাবক, গবেষক, শিল্পোদ্যোগী এবং মাঝারি ও বৃহৎ শিল্পের প্রতিনিধিরা অংশগ্রহণ করছেন। ভারতে এই ধরনের সম্মেলন এই প্রথম। ২৫টি দেশের ৩ হাজার প্রতিনিধি এবং দেশের ১৫টি রাজ্যের থেকে অংশগ্রহণকারীরা এখানে যোগ দিয়েছেন। ২০০-রও বেশি প্রদর্শকারী ২৭৭টি নতুন উদ্যোগ এবং জৈব প্রযুক্তি নিয়ে কাজ করছেন ১০০ জন এই সম্মেলনে অংশগ্রহণ করেছেন।


    SSS/CB/SB

    
    
    (Release ID: 1593212) Visitor Counter : 3
    
    
      Read this release in: English