      প্রতিরক্ষামন্ত্রক

      ভারতীয় সেনাবাহিনীর ৭০০ কিলোমিটার সাইকেল অভিযান
      Posted On: 19 NOV 2019 3:54PM by PIB Kolkata


    কলকাতা, ১৯ নভেম্বর, ২০১৯


    ভারতীয় সেনাবাহিনী সিকিমের চুংথাং থেকে পশ্চিমবঙ্গের পানাগড় পর্যন্ত ৭০০ কিলোমিটার দীর্ঘ সাইকেল অভিযানের আয়োজন করে। গত ৪ নভেম্বর এই অভিযানের সূচনা হয়। পানাগড় সেনা ছাউনিতে সোমবার (১৮ নভেম্বর) এই সাইকেল অভিযাত্রী দলকে স্বাগত জানান জেনারেল অফিসার কম্যান্ডিং। এই দলে ১১ জন সাইকেল আরোহী ছিলেন। তাঁরা ১৫ দিনে ৭০০ কিলোমিটার অতিক্রম করেছেন। প্রতিদিন ৪০ থেকে ৫০ কিলোমিটার সাইকেল চালান তাঁরা।


    এই অভিযানের মূল লক্ষ্যই ছিল সাধারণ মানুষের মধ্যে সচেতনতা গড়ে তোলা এবং বয়স্কদের সম্পর্কে পরবর্তী প্রজন্মকে জানানো ও তাঁদের সম্মান প্রদান করা। পাশাপাশি, এই অভিযাত্রী দলটি যাত্রাপথে বয়স্কদের সঙ্গে কথাও বলেন।


    এই অভিযানের থিম ছিল ‘উই কেয়ার’। ভারতীয় সেনাবাহিনী সম্পর্কে স্কুলের ছাত্রছাত্রী ও যুবাদের মধ্যে সচেতনতা গড়ে তুলতে এই উদ্যোগ নেওয়া হয়েছিল। যাত্রাপথে এই সাইকেল আরোহী দলকে বহু সাধারণ মানুষ, ছাত্রছাত্রী এবং বয়স্করা স্বাগত জানান।


    SSS/SS/DM

    
    
    (Release ID: 1592182) Visitor Counter : 3
    
    
      Read this release in: English