      স্বরাষ্ট্র মন্ত্রক

      মায়ানমারে অপহৃত পাঁচ ভারতীয়র মুক্তি সুনিশ্চিত করল সরকার
      Posted On: 05 NOV 2019 4:16PM by PIB Kolkata


    নয়াদিল্লি, ৫ নভেম্বর, ২০১৯


    ভারত সরকারের সময়মতো হস্তক্ষেপের দরুণ অপহৃত পাঁচ ভারতীয় নাগরিক, মায়ানমার সংসদের এক সদস্য এবং সে দেশের চার নাগরিকের মুক্তি সুনিশ্চিত হল। উল্লেখ করা যেতে পারে, সে দেশের রাখাইন প্রদেশের আরাকান আর্মি পাঁচ ভারতীয় নাগরিক সহ বাকিদের গত তেসরা নভেম্বর অপহরণ করে। গতকালই অপহরণকারীদের কবল থেকে এঁদের সকলের মুক্তি সুনিশ্চিত করে ভারত সরকার।


    উল্লেখ করা যেতে পারে, গত তেসরা নভেম্বর পাঁচ ভারতীয় নাগরিক সহ মায়ানমারের এক সাংসদ, দুই স্থানীয় গাড়ি চালক এবং দু’জন স্পিড বোট চালককে সে দেশের চিন প্রদেশের প্যালেটওয়া থেকে আরাকান আর্মির সদস্যরা অপহরণ করে। এঁরা তখন রাখাইন প্রদেশের কিয়াকতাউ-তে ফিরছিলেন। অপহৃত ভারতীয়রা সকলেই মায়ানমারে কালাদান সড়ক প্রকল্প নির্মাণের কাজে যুক্ত ছিলেন।


    দুর্ভাগ্যজনকভাবে, আরাকান আর্মির হেফাজতে থাকার সময় এক ভারতীয় নাগরিকের হৃদরোগে মৃত্যু হয়। এখনও পর্যন্ত পাওয়া তথ্য অনুযায়ী, হৃদরোগে মৃত্যু হওয়া ভারতীয় নাগরিক জটিল মধুমেহ রোগে ভুগছিলেন। মুক্তি পাওয়া সকল ভারতীয় নাগরিক সহ প্রয়াত ভারতীয় নাগরিকের দেহ ইয়াঙ্গন থেকে দেশে ফিরিয়ে আনা হচ্ছে।


    CG/BD/DM

    
    
    (Release ID: 1590456) Visitor Counter : 6
    
    
      Read this release in: English