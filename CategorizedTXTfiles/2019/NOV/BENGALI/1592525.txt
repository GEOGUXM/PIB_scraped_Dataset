      সড়কপরিবহণওমহাসড়কমন্ত্রক

      ভারতে সড়ক দুর্ঘটনা – ২০১৮ শীর্ষক তথ্য
      Posted On: 20 NOV 2019 9:51PM by PIB Kolkata


    নয়াদিল্লি, ২০ নভেম্বর, ২০১৯


    কেন্দ্রীয় সড়ক পরিবহণ ও মহাসড়ক মন্ত্রকের পক্ষ থেকে ‘ভারতে সড়ক দুর্ঘটনা – ২০১৮’ শীর্ষক প্রতিবেদন প্রকাশ করেছে। কেন্দ্রীয় সড়ক পরিবহণ ও মহাসড়ক মন্ত্রকের অধীন পরিবহণ গবেষণা বিভাগ প্রতি বছর এ ধরনের প্রতিবেদন প্রকাশ করে থাকে। প্রতিবেদনে সড়ক দুর্ঘটনা, এ ধরনের দুর্ঘটনায় আহত ও নিহতের সংখ্যা এবং রাজ্য তথা কেন্দ্রশাসিত অঞ্চলগুলির পুলিশ বিভাগের পক্ষ থেকে প্রদেয় বর্ষানুক্রমিক তথ্য সংযোজিত করা হয়।


    তথ্যানুযায়ী, ২০১৭’র তুলনায় ২০১৮-তে দেশে সড়ক দুর্ঘটনা ০.৪৬ শতাংশ বৃদ্ধি পেয়েছে। ২০১৭’য় যেখানে ৪ লক্ষ ৬৪ হাজার ৯১০টি সড়ক দুর্ঘটনা ঘটেছিল, সেখানে ২০১৮’য় ৪ লক্ষ ৬৭ হাজার ৪৪টি সড়ক দুর্ঘটনা ঘটেছে। একই সঙ্গে, ২০১৭’র তুলনায় ২০১৮-তে সড়ক দুর্ঘটনায় মৃত্যুর হার বেড়েছে ২.৩৭ শতাংশ। তথ্যে এও বলা হয়েছে, গত দু’বছরে ১৮ থেকে ৪৫ বছরের মধ্যে সড়ক দুর্ঘটনায় শিকার হয়েছেন ৬৯.৬ শতাংশ ব্যক্তি। ১৮ থেকে ৬০ বছরের মধ্যে পথদুর্ঘটনায় শিকার হয়েছেন ৮৪.৭ শতাংশ ব্যক্তি। প্রতিবেদনে প্রকাশ ২০১৮-তে হিট অ্যান্ড রান কেস বা দ্রুতগতির যানের তলায় চাপা পড়ে মৃত্যু ঘটনা ২০১৭’র ১৭.৫ শতাংশের পরিবর্তে দাঁড়িয়েছে ১৮.৯ শতাংশ। একইভাবে, ২০১৮’তে সড়ক দুর্ঘটনায় পুরুষদের মৃত্যু হার ছিল ৮৬ শতাংশ, অন্যদিকে মহিলাদের মৃত্যু হার ১৪ শতাংশ। আলোচ্যবর্ষে সর্বাধিক সংখ্যায় সড়ক দুর্ঘটনা ঘটেছে তামিলনাডু-তে। তবে, দুর্ঘটনায় মৃত্যুর হার সবচেয়ে বেশি উত্তর প্রদেশে।


    পথদুর্ঘটনা কমাতে কেন্দ্রীয় সড়ক পরিবহণ ও মহাসড়ক মন্ত্রক একাধিক উদ্যোগ নিয়েছে। পথনিরাপত্তায় সচেতনতামূলক প্রচারও চালানো হচ্ছে। দুর্ঘটনা-প্রবণ এলাকাগুলিকে চিহ্নিত করা হয়েছে। এমনকি, মন্ত্রক পথ-নিরাপত্তা সুনিশ্চিত করতে মোটর ভেহিকেলস্‌ সংশোধনী বিল, ২০১৯ সংসদে পাশ হয়েছে। আশা করা হচ্ছে, আগামী দিনে পথ-দুর্ঘটনা অনেকটাই কমবে। সড়ক দুর্ঘটনা সংক্রান্ত এই প্রতিবেদনটি মন্ত্রকের ওয়েবসাইটেও দেওয়া হয়েছে।


    SSS/BD/SB

    
    
    (Release ID: 1592525) Visitor Counter : 5
    
    
      Read this release in: English