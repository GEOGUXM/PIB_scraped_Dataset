      নীতিআয়োগ

      নতুন ভারতে স্বাস্থ্য ব্যবস্থা : কাঠামো গঠন – সংস্কারের সম্ভাব্য রূপরেখা শীর্ষক বিষয়ে নীতি আয়োগ প্রতিবেদন প্রকাশ করবে
      Posted On: 15 NOV 2019 6:23PM by PIB Kolkata


    নয়াদিল্লি, ১৫ নভেম্বর, ২০১৯


    নীতি আয়োগ আগামী সোমবার নতুন দিল্লিতে এক অনুষ্ঠানে নতুন ভারতে স্বাস্থ্য ব্যবস্থা : কাঠামো গঠন – সংস্কারের সম্ভাব্য রূপরেখা শীর্ষক বিষয়ে একটি প্রতিবেদন প্রকাশ করবে। উল্লেখ করা যেতে পারে, গত বছর ডেভেলপমেন্ট ডায়ালগ নিয়ে জাতীয় স্তরে আয়োজিত কর্মশিবিরে বিভিন্ন বিষয় নিয়ে আলাপ-আলোচনা ও সংশ্লিষ্ট ক্ষেত্রে গৃহীত পদক্ষেপগুলির সমন্বয়ে এই প্রতিবেদন রচিত হয়েছে। আয়োগের ভাইস চেয়ারম্যান ডঃ রাজীব কুমার প্রতিবেদন প্রকাশ করবেন। এই উপলক্ষে বিল ও মেলিন্ডা গেটস্‌ ফাউন্ডেশনের সহ-সভাপতি বিল গেটস্‌ তথা একাধিক জাতীয় ও আন্তর্জাতিক শিক্ষা প্রতিষ্ঠানের প্রতিনিধিরা উপস্থিত থাকবেন।


    নীতি আয়োগের এই প্রতিবেদনে স্বাস্থ্য পরিষেবা, স্বাস্থ্য ক্ষেত্রের সঙ্গে জড়িত বিভিন্ন ঝুঁকি এবং স্বাস্থ্য ব্যবস্থায় ডিজিটাল পদ্ধতির প্রয়োগ সম্পর্কে একাধিক অসম্পূর্ণ বিষয়কে একত্রিত করে ভারতের স্বাস্থ্য ব্যবস্থার হালহকিকত উল্লেখ করা হয়েছে। বর্তমান স্বাস্থ্য ব্যবস্থায় ঘাটতি এবং অদূর ভবিষ্যতে দেশের সামনে যে চ্যালেঞ্জগুলি রয়েছে, তার মোকাবিলায় স্বাস্থ্য ব্যবস্থাকে আরও মজবুত করার লক্ষ্যে আন্তরিক প্রয়াসগুলির ওপর প্রতিবেদনে গুরুত্ব দেওয়া হয়েছে। এই প্রতিবেদনে, সরকারি স্বাস্থ্য ক্ষেত্র থেকে সংগৃহীত বিভিন্ন তথ্য এসিসিইএসএস এবং বেসরকারি স্বাস্থ্য ক্ষেত্র থেকে সংগৃহীত তথ্য পিডব্লিউসি নামে একটি সংস্থা থেকে পাওয়া গেছে। তথ্য সংগ্রহের কাজে যুক্ত সমস্ত বিশেষজ্ঞ ও বিভিন্ন সংগঠনকেও নীতি আয়োগের পক্ষ থেকে অভিনন্দন জানানো হয়েছে।


    উল্লেখ করা যেতে পারে, নীতি আয়োগ গত বছরের ৩০শে নভেম্বর নতুন ভারতে স্বাস্থ্য ব্যবস্থা : কাঠামো গঠন – সংস্কারের সম্ভাব্য রূপরেখা নিয়ে একাধিক কর্মশিবির আয়োজনের সূচনা করে। উদ্দেশ্য ছিল, নতুন ভারত গঠনের লক্ষ্যে আলাপ-আলোচনা ও তর্ক-বিতর্কের মধ্য দিয়ে উন্নয়নমূলক উদ্যোগগুলিকে আরও এগিয়ে নিয়ে যাওয়া।


    CG/BD/SB

    
    
    (Release ID: 1591783) Visitor Counter : 7
    
    
      Read this release in: English