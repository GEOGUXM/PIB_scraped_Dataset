      তথ্যওসম্প্রচারমন্ত্রক

      দাদাসাহেব ফালকে পুরস্কার জয়ীদের নিয়ে রেট্রোস্পেকটিভ বিভাগের উদ্বোধন করলেন অমিতাভ বচ্চন
      Posted On: 21 NOV 2019 6:16PM by PIB Kolkata


    নয়াদিল্লি, ২১ নভেম্বর, ২০১৯


    গোয়ায় অনুষ্ঠিত ৫০তম ভারতীয় আন্তর্জাতিক চলচ্চিত্র উৎসবের (ইফি) অঙ্গ হিসাবে কলা অকাদেমি-তে দাদাসাহেব ফালকে পুরস্কার জয়ীদের নিয়ে রেট্রোস্পেকটিভ বিভাগের উদ্বোধন করলেন বিশিষ্ট চলচ্চিত্র অভিনেতা শ্রী অমিতাভ বচ্চন। এবারের ইফি-র অঙ্গ হিসাবে রেট্রোস্পেকটিভ বিভাগের দাদাসাহেব ফালকে পুরস্কার জয়ী অমিতাভ বচ্চন’কে তুলে ধরা হয়েছে। এই বিভাগে অমিতাভ বচ্চনের ৬টি সেরা ছবি প্রদর্শিত হবে।


    রেট্রোস্পেকটিভ বিভাগের উদ্বোধন করে শ্রী বচ্চন বলেন, “আমি অত্যন্ত অবিভূত এবং আমাকে মর্যাদাপূর্ণ দাদাসাহেব ফালকে পুরস্কারে সম্মানিত করার জন্য ভারত সরকারকে ধন্যবাদ জানাই। আমি সবসময়েই এটা অনুভব করেছি যে, আমি এই মহান সম্মানের উপযুক্ত নই। তবে, আমি অত্যন্ত ভালোবাসা ও আন্তরিকতার সঙ্গে এই সম্মান গ্রহণ করেছি”।


    ইফি-র সুবর্ণ জয়ন্তী বর্ষ উদযাপন উপলক্ষে তিনি বলেন, এ বছর ইফি-র ৫০তম বার্ষিকী উদযাপন করা হচ্ছে। অত্যন্ত আন্তরিকতা ও দক্ষতার সঙ্গে এবারের চলচ্চিত্র উৎসব আয়োজন করার জন্য আমি ভারত সরকার ও উৎসব কর্তৃপক্ষকে অভিনন্দন জানাই। সিনেমাকে সর্বজনীন যোগাযোগের এক মাধ্যম হিসাবে বর্ণনা করে শ্রী বচ্চন বলেন, সিনেমার কোনও ভাষা হয় না এবং তাকে সীমানা দিয়ে আটকে রাখা যায় না। “যখন আমরা সিনেমা দেখার জন্য অন্ধকার হল – এ বসি, তখন আমরা পাশে বসে থাকা ব্যক্তিকে জিজ্ঞেস করি না, তাঁর জাতি-ধর্ম-বর্ণ কি? আমরা একসঙ্গে বসে সিনেমার আনন্দ নিই, হাসির দৃশ্যে সকলে সমস্বরে হেসে উঠি এবং আবেগঘন দৃশ্যে আমাদের সকলের চোখে জল এসে যায়।


    অমিতাভ বচ্চন অভিনীত ‘পা’ সিনেমা প্রদর্শনের মধ্য দিয়ে রেট্রোস্পেকটিভ বিভাগের সূচনা হবে। বিভাগে বিশিষ্ট এই অভিনেতার অন্য যে ছবিগুলি দেখানো হবে, তার মধ্যে রয়েছে – শোলে, দীওয়ার, ব্ল্যাক, পিকু এবং বদলা।


    SSS/BD/SB

    
    
    (Release ID: 1592912) Visitor Counter : 5
    
    
      Read this release in: English