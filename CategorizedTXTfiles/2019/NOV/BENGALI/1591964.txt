      নীতিআয়োগ

      ভারতের ২১ শতকের স্বাস্হ্য ব্যবস্হা গড়ে তোলা নিয়ে একটি প্রতিবেদন প্রকাশ করল নীতি আয়োগ
      Posted On: 18 NOV 2019 3:45PM by PIB Kolkata


    নয়াদিল্লি, ১৮ নভেম্বর , ২০১৯


    আজ নতুন দিল্লিতে একটি অনুষ্ঠানে ভারতের ২১ শতকের স্বাস্হ্য ব্যবস্হা গড়ে তোলা নিয়ে একটি প্রতিবেদন প্রকাশ করল নীতি আয়োগ। নীতি আয়োগের উপাধ্যক্ষ ডঃ রাজীব কুমার বিল গেটস-এর উপস্হিতিতে এই প্রতিবেদনটি প্রকাশ করেন। নীতি আয়োগের আধিকারিকবৃন্দ, নীতি নির্ধারক, এ বিষয়ক জাতীয় ও আন্তর্জাতিক প্রতিনিধি এবং বিল ও মেলিন্ডা গেটস ফাউন্ডেশনের প্রতিনিধিরা এই প্রতিবেদন প্রকাশ অনুষ্ঠানে উপস্হিত ছিলেন।


    বিগত কয়েক বছরে ভারত দেশের পৌঁছানো যায়নি এবং দুর্বল মানুষজনের কাছে উন্নত ধরণের এবং স্বল্প খরচায় স্বাস্হ্য পরিষেবা পৌঁছানোর প্রয়াস চালাচ্ছে। দেশের নীতি ক্ষেত্রে স্বাস্হ্যকে সবথেকে গুরুত্ব দেওয়ায় এই প্রতিবেদনে ভারতের স্বাস্হ্য ব্যবস্হার সম্পূর্ণ রূপান্তরের একটি স্বচ্ছ ছবি তুলে ধরা হয়েছে।


    অনুষ্ঠানে নীতি আয়োগের উপাধ্যক্ষ ডঃ রাজীব কুমার বলেন, দেশের স্বাস্হ্য ব্যবস্হার আর্থিক দিকটি এবং একইসঙ্গে এই পরিষেবা সকলের কাছে পৌঁছে দেওয়ায় যে অন্তরায় সৃষ্টি হয়েছিল তা অতিক্রম করে আমাদের এগোতে হচ্ছে। বর্তমানে দেশের আম-নাগরিকের স্বাস্হ্যে প্রগতি আনার লক্ষ্যে বিভিন্ন সুযোগ-সুবিধা সৃষ্টির ওপর ভারতকে গুরুত্ব দিতে হবে।


    ভারতের স্বাস্হ্য ক্ষেত্রে গুরুত্বপূর্ণ উন্নতি হওয়ায় বিল ও মেলিন্ডা গেটস ফাউন্ডেশনের সহ অধ্যক্ষ বিল গেটস বলেন, সব ক্ষেত্রেই প্রাথমিক স্বাস্হ্য পরিষেবা উন্নত করাই সবথেকে বেশি গুরুত্বপূর্ণ। ভারত আশাব্যাঞ্জক পরিস্হিতিতে রয়েছে বলে তিনি মনে করেন এবং তিনি এও বলেন, অন্যান্য দেশের ক্ষেত্রে ভারতকে একটি উদাহরণ হিসেবে চিহ্নিত করতে হবে। তিনি আরও বলেন, বেসরকারি ক্ষেত্রকে স্বাস্হ্য পরিষেবা ক্ষেত্রে আরও বেশি করে সংযুক্ত করতে হবে যাতে মূল বাধাগুলি দূর করা যায় এবং এক্ষেত্রে গেটস ফাউন্ডেশন তার বিভিন্ন উদ্যোগের মাধ্যমে সাহায্য করতে উৎসুক।


    SS/NS

    
    
    (Release ID: 1591964) Visitor Counter : 2
    
    
      Read this release in: English