      প্রতিরক্ষামন্ত্রক

      জাতীয় সমর শিক্ষার্থী বাহিনীর ৭১তম স্থাপনা দিবস উদযাপন
      Posted On: 25 NOV 2019 7:32PM by PIB Kolkata


    নয়াদিল্লি, ২৪ নভেম্বর, ২০১৯


    বিশ্বের মধ্যে বৃহত্তম সংগঠিত যুব প্রতিষ্ঠান হল জাতীয় সমর শিক্ষার্থী বাহিনী (এনসিসি)। এই বাহিনীর ৭১তম স্থাপনা দিবস উদযাপন করল। স্থাপনা দিবসের আগের দিন, অর্থাৎ শনিবার দিল্লিতে জাতীয় স্মারক স্থলে বীর সৈনিকদের প্রতি শ্রদ্ধা জানান এনসিসি-র মহানির্দেশক লেফটেন্যান্ট জেনারেল রাজীব চোপরা।


    এনসিসি-র স্থাপনা দিবস সারা দেশ জুড়ে উদযাপন করা হয়েছে। এই উপলক্ষে বাহিনীর শিক্ষার্থীরা মার্চ পাস্ট, সাংস্কৃতিক অনুষ্ঠান এবং সামাজিক উন্নয়নমূলক কর্মসূচিতে অংশ নেন।


    এনসিসি চলতি বছরে মহারাষ্ট্র, বিহার ও কেরলে বন্যার সময় ত্রাণ ও উদ্ধারকাজে প্রশাসনের সঙ্গে হাতে হাত লাগিয়ে কাজ করেছিল। একইসঙ্গে, স্বচ্ছতা অভিযান, স্বচ্ছতা সাইকেল র‍্যালি, ডিজিটাল স্বাক্ষরতা অভিযান, রক্তদান শিবির, আন্তর্জাতিক যোগ দিবস সহ একাধিক কর্মসূচিতে অংশ নিয়েছে। এই বাহিনীর মেয়েরা সিকিমের মাউন্ট তেনচেনখাং এবং ছেলেরা হিমাচল প্রদেশের মাউন্ট হনুমারতিব্বা অভিযান সাফল্যের সঙ্গে শেষ করেন।


    ক্রীড়া এবং রোমাঞ্চকর অভিযানের ক্ষেত্রে জাতীয় সমর শিক্ষার্থী বাহিনীর সদস্যরা দেশের নাম উজ্জ্বল করেছে। দেশের দায়িত্বশীল নাগরিক গড়ে তোলার ক্ষেত্রে এই বাহিনীর ভূমিকা অপরিসীম।


    CG/SS/DM

    
    
    (Release ID: 1593499) Visitor Counter : 10
    
    
      Read this release in: English