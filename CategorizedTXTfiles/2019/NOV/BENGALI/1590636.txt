      কয়লামন্ত্রক

      কেন্দ্রীয় কয়লা ও খনি মন্ত্রী শ্রী প্রহ্লাদ যোশী আজ রাজারহাটের ইকো পার্কে আন্তর্জাতিক খনিজ এবং ধাতব শিল্পের প্রদর্শনীর উদ্বোধন করেন
      Posted On: 06 NOV 2019 5:04PM by PIB Kolkata


    কলকাতা, ৬ নভেম্বর, ২০১৯


    কয়লা ক্ষেত্রে প্রত্যক্ষ বিদেশি বিনিয়োগ হলেও কোল ইন্ডিয়া লিমিটেডের ওপর এর কোনও প্রভাব পড়বে না বলে জানালেন কেন্দ্রীয় কয়লা ও খনি মন্ত্রী শ্রী প্রহ্লাদ যোশী। রাজারহাটের ইকো পার্কে আজ তিনি খনিজ এবং ধাতব শিল্পের ওপর অষ্টম আন্তর্জাতিক প্রদর্শনীর উদ্বোধন করেন। তিনি বলেন, কয়লা উৎপাদনের ওপর বিশেষ জোর দেওয়া হয়েছে। বর্তমানে কয়লা থেকে ১৯২ গিগাওয়াট বিদ্যুৎ উৎপাদন করা হয়। ২০৪০ সালের মধ্যে ৩৩০ থেকে ৪৪১ গিগাওয়াট বিদ্যুৎ উৎপাদনের লক্ষ্যমাত্রা নেওয়া হয়েছে বলে জানান তিনি। একইসঙ্গে, কয়লা উত্তোলনের সঙ্গে যুক্ত কোম্পানিগুলির কয়লা গুদামজাত করার সুবিধা প্রদানেও সরকার বিশেষ উদ্যোগ নিয়েছে বলেও শ্রী যোশী জানান।


    আগামী ৯ই নভেম্বর পর্যন্ত এই প্রদর্শনী চলবে। এখানে কয়লা এবং খনিজ উত্তোলনের সঙ্গে যুক্ত ২৫০-এরও বেশি কোম্পানিগুলি তাদের অত্যাধুনিক প্রযুক্তির যন্ত্রপাতি প্রদর্শন করছে। এছাড়াও, নিরাপদে কিভাবে খনিজ ও কয়লা উত্তোলন করা সম্ভব সে নিয়েও মুখোমুখি আলোচনার সুযোগ থাকছে এই প্রদর্শনীতে। এর পাশাপাশি, স্টার্ট-আপ এবং ইনোভেশন প্যাভেলিয়নও রয়েছে এই প্রদর্শনীতে। জার্মানি, ইরান, দক্ষিণ আফ্রিকা, চেক রিপাবলিক, পোল্যান্ড, রাশিয়া, সুইডেন, ব্রিটেন, আমেরিকা থেকে একাধিক প্রতিনিধি এই প্রদর্শনীতে অংশ নিয়েছে।


    CG/SS/DM

    
    
    (Release ID: 1590636) Visitor Counter : 6
    
    
      Read this release in: English