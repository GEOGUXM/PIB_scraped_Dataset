      পরিসংখ্যানএবংকর্মসূচিরূপায়ণমন্ত্রক

      ১১-১২ নভেম্বর কলকাতায় কেন্দ্র ও রাজ্য পরিসংখ্যান সংগঠনগুলির ২৭তম সম্মেলন
      Posted On: 08 NOV 2019 5:42PM by PIB Kolkata


    নয়াদিল্লি, ০৮ নভেম্বর , ২০১৯


    কেন্দ্রীয় পরিসংখ্যান ও কর্মসূচি রূপায়ণ মন্ত্রক আগামী ১১-১২ নভেম্বর কলকাতায় নিউটাউনে বিশ্ববাংলা কনভেনশন সেন্টারে কেন্দ্র ও রাজ্য পরিসংখ্যানগুলির ২৭তম সম্মেলনের আয়োজন করেছে। এবারের সম্মেলনের মূল ভাবনা হল সুস্হায়ী উন্নয়নের লক্ষ্যপূরণ। মন্ত্রকের সচিব তথা ভারতের মুখ্য পরিসংখ্যানবিদ শ্রী প্রবীণ শ্রীবাস্তব সম্মেলনের উদ্বোধন করবেন।


    জাতীয় স্তরে বার্ষিক এই সম্মেলন ভারতীয় পরিসংখ্যান ব্যবস্হার কার্যকারিতা আরও বাড়াতে কেন্দ্র ও রাজ্য পরিসংখ্যান সংগঠনগুলির মধ্যে পারস্পরিক আলোচনা ও সমন্বয় গড়ে তোলার ক্ষেত্রে এক উপযুক্ত মঞ্চ। সুস্হায়ী উন্নয়নের উদ্দেশ্যগুলি পূরণের ক্ষেত্রে অর্জিত অগ্রগতিতে পরিসংখ্যান ও কর্মসূচি রূপায়ণ মন্ত্রক নজরদারি করে থাকে। মন্ত্রক সুস্হায়ী উন্নয়নের উদ্দেশ্যগুলি পূরণের ক্ষেত্রে অগ্রগতিতে নজরদারির জন্য জাতীয় স্তরে একটি সূচক ব্যবস্হা গড়ে তুলেছে। বিভিন্ন কেন্দ্রীয় মন্ত্রক, রাজ্য ও কেন্দ্রশাসিত অঞ্চলগুলির সঙ্গে আলাপ-আলোচনা করে এই ব্যবস্হা গড়ে তোলা হয়েছে। এবারের বৈঠকে সুস্হায়ী উন্নয়নের উদ্দেশ্যগুলি সময়মতো পূরণের ক্ষেত্রে অর্জিত অগ্রগতি ও তথ্য সংক্রান্ত ঘাটতি মেটানোর লক্ষ্যে আলোচনা হবে।


    CG/BD/NS

    
    
    (Release ID: 1591042) Visitor Counter : 6
    
    
      Read this release in: English