      জাহাজচলাচলমন্ত্রক

      শ্রী মনসুখ মান্ডভিয়া অন্ধ্রপ্রদেশের বিশাখাপত্তনমে প্রথম ‘বিমস্টেক বন্দর কনক্লেভ’এর উদ্বোধন করেন
      Posted On: 08 NOV 2019 3:29PM by PIB Kolkata


    নয়াদিল্লি, ০৮ নভেম্বর , ২০১৯


    জাহাজ চলাচল দপ্তরের স্বাধীন দায়িত্বপ্রাপ্ত প্রতিমন্ত্রী শ্রী মনসুখ মান্ডভিয়া অন্ধ্রপ্রদেশের বিশাখাপত্তনমে গতকাল দুদিনের প্রথম ‘ বিমস্টেক বন্দর কনক্লেভ ’ এ র উদ্বোধন করেন। সমুদ্র সংক্রান্ত বিভিন্ন বিষয়ের ওপর তথ্যের আদান-প্রদান, বন্দরগুলির মধ্যে যোগাযোগ বাড়ানোর উদ্যোগ ও সদস্য রাষ্ট্রগুলির মধ্যে উন্নত বোঝাপড়ার লক্ষ্যে এই কনক্লেভের আয়োজন করা হয়। বিমস্টেক গোষ্ঠীভুক্ত দেশগুলির মধ্যে মতবিনিময় এই কনক্লেভের মুখ্য উদ্দেশ্য।


    উদ্বোধনী ভাষণে শ্রী মনসুখ মান্ডভিয়া বলেন, এই অঞ্চলে শান্তি-সমৃদ্ধি এবং নিরাপত্তা নিশ্চিত করতে প্রধানমন্ত্রী নরেন্দ্র মোদীর ‘ সবকা সাথ সবকা বিকাশ ’ (ঐক্যবদ্ধ উদ্যোগে সামগ্রিক বিকাশ)-এর লক্ষ্যে সাগর কর্মসূচি বাস্তবায়নের ওপর জোর দেওয়া হচ্ছে। ভারত বিমস্টেক গোষ্ঠীভুক্ত দেশগুলির মধ্যে আরও নিবিড় সম্পর্ক গড়ে তুলতে উ ৎ সাহি। এই লক্ষ্যে প্রথম বিমস্টেক বন্দর কনক্লেভের আয়োজন করা হয়েছে।


    এই কনক্লেভে অন্ধ্রপ্রদেশের পর্যটন, সংস্কৃতি ও যুবকল্যাণ মন্ত্রী শ্রী এন এস রাও, শিল্পবাণিজ্য ও তথ্য প্রযুক্তি মন্ত্রী শ্রী এম জে রেড্ডি, বিশাখাপত্তনমের সাংসদ শ্রী এম ভি ভি সত্যনারায়না উপস্হিত ছিলেন।


    কনক্লেভেরের প্রথম দিন থাইল্যান্ডের বন্দর কর্তৃপক্ষ রনঙ্গ বন্দর ও কলকাতা, বিশাখাপত্তনম ও চেন্নাই পোর্ট ট্রাস্টের মধ্যে তিনটি সমঝোতাপত্র স্বাক্ষরিত হয়। এই সমঝোতাপত্রগুলি ভারতের ‘ অ্যাক্ট ইস্ট ’ নীতি ও বিমস্টেকের উদ্দেশ্যসমূহ পূরণ করবে। এরফলে থাইল্যান্ডের পশ্চিম উপকূল এবং ভারতের পূর্ব উপকূলের কলকাতা, বিশাখাপত্তনম ও চেন্নাই বন্দরের মধ্যে যোগাযোগ বৃদ্ধি পাবে। এটি বাস্তবায়িত হলে ভারত ও থাইল্যান্ডের মধ্যে সমুদ্র যাত্রার সময়সীমা ১০-১৫ দিনের থেকে কমে সাত দিন হবে।


    প্রযুক্তি ও আর্থিক সহযোগিতার বহুস্তরীয় সহযোগিতার জন্য বঙ্গোপসাগরীয় উদ্যোগ (বিমস্টেক)-এর ব্যাপারে ভারত জোর দেয়। এরফলে দক্ষিণ এশিয়ার ৫টি দেশ- বাংলাদেশ, ভারত, শ্রীলঙ্কা, ভূটান ও নেপাল এবং দক্ষিণপূর্ব এশিয়ার দুটি দেশ মায়ানমার ও থাইল্যান্ডের যোগাযোগ বৃদ্ধি পাবে।


    বিমস্টেক গোষ্ঠীভুক্ত দেশগুলিতে ১৬ হাজার ৭শো কোটি মানুষ বসবাস করেন, যা পৃথিবীর মোট জনসংখ্যার ২২ শতাংশ। এই অঞ্চলের মোট অভ্যন্তরীণ উৎপাদনের পরিমাণ ৩ লক্ষ ৭১ হাজার কোটি মার্কিন ডলার। এ পর্যন্ত চারটি বিমস্টেক শিখর সম্মেলন অনুষ্ঠিত হয়েছে। বিমস্টেক গোষ্ঠীভুক্ত দেশগুলির নেতৃবৃন্দ ৩০শে মে নতুন দিল্লীতে প্রধানমন্ত্রী নরেন্দ্র মোদীর শপথগ্রহণ অনুষ্ঠানেও উপস্হিত ছিলেন।


    CG/CB /NS

    
    
    (Release ID: 1591005) Visitor Counter : 8
    
    
      Read this release in: English