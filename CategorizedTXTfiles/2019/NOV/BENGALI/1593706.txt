      কেন্দ্রীয়মন্ত্রিসভা

      ভারত ও সৌদি আরবের মধ্যে কৌশলগত অংশীদারিত্ব পরিষদ গড়ে তুলতে স্বাক্ষরিত চুক্তিতে মন্ত্রিসভার অনুমোদন
      Posted On: 27 NOV 2019 1:59PM by PIB Kolkata


    নয়াদিল্লি, ২৭ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে ভারত ও সৌদি আরবের মধ্যে কৌশলগত অংশীদারিত্ব পরিষদ গড়ে তুলতে স্বাক্ষরিত চুক্তিকে কর্মপরবর্তী অনুমোদন দেওয়া হয়েছে। উল্লেখ করা যেতে পারে, গত মাসের ২৯ তারিখ প্রধানমন্ত্রীর সৌদি আরব সফরের সময় দু’দেশের মধ্যে এ ধরনের পরিষদ গঠনে চুক্তি স্বাক্ষরিত হয়।


    এই চুক্তির ফলে, কৌশলগত অংশীদারিত্বের আওতায় চালু কর্মসূচি বা প্রকল্পগুলির অগ্রগতির ওপর নিয়মিত নজর রাখা এবং উভয় দেশের উচ্চ পর্যায়ের আধিকারিকদের মধ্যে প্রায়শই আলাপ-আলোচনা সম্ভব হবে। এমনকি, এই চুক্তির ফলে কৌশলগত সম্পর্ক গড়ে তোলার জন্য নতুন নতুন ক্ষেত্র চিহ্নিত করা সম্ভব হবে এবং এই ক্ষেত্রগুলির উদ্দেশ্য পূরণ এবং সুবিধা গ্রহণ আরও সহজ হবে।


    মন্ত্রিসভার এই সিদ্ধান্তের ফলে দু’দেশের মানুষ লিঙ্গ, শ্রেণী ও উপার্জন-নির্বিশেষে পারস্পরিক আর্থিক ও বাণিজ্যিক চুক্তি অনুযায়ী লাভবান হবেন। এছাড়াও, সৌদি আরবের সঙ্গে এই চুক্তি প্রতিরক্ষা, নিরাপত্তা, সন্ত্রাসদমন, শক্তি নিরাপত্তা এবং পুনর্নবীকরণযোগ্য শক্তি ক্ষেত্রের মতো কৌশলগত অংশীদারিত্বে নতুন পথ খুলে দেবে।


    CG/BD/SB

    
    
    (Release ID: 1593706) Visitor Counter : 4
    
    
      Read this release in: English