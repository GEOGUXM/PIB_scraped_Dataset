      কেন্দ্রীয়মন্ত্রিসভা

      কেন্দ্রীয় মন্ত্রিসভা ভারত ও ফিনল্যান্ডের মধ্যে পর্যটন ক্ষেত্রে সহযোগিতা সুদৃঢ় করার লক্ষ্যে মউ স্বাক্ষরের প্রস্তাবে সায় দিল
      Posted On: 21 NOV 2019 5:32PM by PIB Kolkata


    নয়াদিল্লি, ২০ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে ভারত ও ফিনল্যান্ডের মধ্যে পর্যটন ক্ষেত্রে সহযোগিতাকে সুদৃঢ় করার লক্ষ্যে সমঝোতাপত্র বা মউ স্বাক্ষরের প্রস্তাবে সায় মিলেছে।


    দুই দেশের মধ্যে এই মউ স্বাক্ষরিত হলে পর্যটন ক্ষেত্রে দ্বিপাক্ষিক সহযোগিতা প্রসারিত হবে, সহযোগিতামূলক অংশীদারিত্বের ভিত্তি আরও সুদৃঢ় হবে। একই সঙ্গে, পর্যটন ক্ষেত্রের সঙ্গে যুক্ত তথ্য, জ্ঞান ও বিশেষজ্ঞ আদান-প্রদান সম্ভব হবে। পর্যটন নীতি প্রণয়ন, রূপায়ণ ও তার মানোন্নয়নের ক্ষেত্রে সঠিক মান নির্ণয়ে অভিজ্ঞতা বিনিময় করা যাবে। যৌথ বা পরীক্ষামূলকভাবে গৃহীত পর্যটন প্রকল্পগুলিতে অংশীদারিত্ব গড়ে তোলার পাশাপাশি, অভিজ্ঞতা সঞ্চয়ে বৈঠক বা কর্মশিবির আয়োজন তথা একে অপরের দেশ ভ্রমণের সুযোগ মিলবে। দুই দেশের বিশেষজ্ঞদের নিয়ে কর্মশিবির আয়োজন করে পর্যটন ক্ষেত্রের সেরা পন্থা-পদ্ধতিগুলি নিয়ে পারস্পরিক মতবিনিময় হবে। এমনকি, বহুপাক্ষিক উন্নয়নমূলক কর্মসূচির প্রেক্ষিতে অংশীদারিত্ব গড়ে তোলার ক্ষেত্রেও এই সমঝোতাপত্র উৎসাহ যোগাবে। দ্বিপাক্ষিক এই সমঝোতাপত্র স্বাক্ষরের ফলে ভারতে আগত ফিনল্যান্ডের পর্যটকের সংখ্যা আরও বাড়বে বলে মনে করা হচ্ছে।


    SSS/BD/SB

    
    
    (Release ID: 1592870) Visitor Counter : 3
    
    
      Read this release in: English