      বিজ্ঞানওপ্রযুক্তিমন্ত্রক

      পরিবর্তনশীল গণমাধ্যমে বিজ্ঞান-ভিত্তিক যোগাযোগ নিয়ে আলাপ-আলোচনা করতে বিজ্ঞান ও প্রযুক্তি বিষয়ক মিডিয়া কনক্লেভ
      Posted On: 05 NOV 2019 3:22PM by PIB Kolkata


    নয়াদিল্লি, ০৪ নভেম্বর, ২০১৯


    ভারত আন্তর্জাতিক বিজ্ঞান উৎসব ২০১৯ – এ বিজ্ঞান ও প্রযুক্তি সংক্রান্ত খবরাখবরের জন্য একটি মিডিয়া কনক্লেভের আয়োজন করা হয়েছে। দেশ-বিদেশের বিভিন্ন ধারনাকে একত্রিত করে বিজ্ঞান ও প্রযুক্তির বিষয়বস্তু ও এ সংক্রান্ত তথ্য বন্টনের ব্যাপারে স্পষ্ট ধারনা দিয়েই এই কনক্লেভের আয়োজন।


    সমকেন্দ্রিকতা, বিজ্ঞানমূলক গল্পকথনের শিল্পকলা, গবেষণাপত্র, বিজ্ঞান-কেন্দ্রিক জনপ্রিয় বিষয়, সোশ্যাল মিডিয়ার প্রভাব, গণমাধ্যমে বিজ্ঞান মনস্কতার প্রসার ঘটানো, আঞ্চলিক গণমাধ্যম ও অন্যান্য বিষয়ের সঙ্গে বিজ্ঞানের যোগসূত্র নিয়ে আলাপ-আলোচনা করতে দেশ-বিদেশের বিজ্ঞানী ও পরিবেশ-প্রকৃতির সঙ্গে যুক্ত সাংবাদিকদের একত্রিত করাই এই সম্মেলনের উদ্দেশ্য।


    দু’দিনের (৬ ও ৭ই নভেম্বর) এই মিডিয়া কনক্লেভের উদ্বোধন করবেন প্রসার ভারতীয় চেয়ারম্যান শ্রী এ সূর্যপ্রকাশ ও বিজ্ঞান ভারতীর সভাপতি ডঃ বিজয় পি ভাটকর। এই উপলক্ষে বিজ্ঞান সংবাদের সঙ্গে যুক্ত বিশিষ্টজনেরাও তাঁদের দৃষ্টিভঙ্গী ও চিন্তাভাবনা তুলে ধরবেন।


    এই অধিবেশনে দেশ-বিদেশের প্রায় ২০০ জন বিজ্ঞান-সাংবাদিক এবং সংবাদ মাধ্যমের সঙ্গে যুক্ত ব্যক্তি বিজ্ঞান সম্পর্কিত বিভিন্ন বিষয় চিরাচরিতভাবে এবং ডিজিটাল মাধ্যমে কিভাবে আরও উপযুক্ত পদ্ধতিতে জনসমক্ষে বেশি করে ছড়িয়ে দেওয়া যায়, তা নিয়ে উপস্থিত বিশিষ্টজনদের সঙ্গে মতবিনিময় করবেন। এ ধরনের মতবিনিময়ের উদ্দেশ্য হ’ল – তরুণ প্রজন্মের মধ্যে বিজ্ঞানমূলক মানসিকতার প্রসার ঘটানো।


    এই অধিবেশন সম্পর্কে কিছু তথ্য –


    সমকেন্দ্রাভিমুখী যুগে বিজ্ঞান সংবাদ


    আমরা এখন এমন এক যুগে বাস করি , যেখানে সংবাদপত্রের থেকে বেশি জনপ্রিয় উপগ্র হ-ভিত্তিক টেলিভিশন চ্যানেল । আবার মানুষের কাছে উপগ্রহ -ভিত্তিক টেলিভিশন চ্যানেলের থেকে বেশি পৌছে যাচ্ছে সামাজিক মাধ্যম ও মোবাইল ম্যাসেঞ্জার। এখন উপভোক্তারা মুদ্রণ মাধ্যম, বেতার, টেলিভিশন ও ইন্টারনেটে একযোগে যে বিষয়বস্তু চেয়ে থাকেন , সেই মতো সংবাদের অভিমুখ বদলে যাচ্ছে। এই অধিবেশনে পরিবর্তিত সময়ে কিভাবে একজন লিখবেন বা ফিল্মের কাজ করবেন তা নিয়ে আলোচনা করা হবে।


    বিজ্ঞানমূলক গল্পকথনের শিল্পকলা


    সংবাদ উপস্থাপনা একটি প্রতিবেদন বা ফিল্মকে গড়তে পারে বা ভাঙতে পারে। ভাষা, রচনাশৈলী, সিনেমাটোগ্রাফি, গ্রাফিক্স ও ইনফোগ্রাফিক্সের মাধ্যমে একটি প্রতিবেদন একজন পাঠককে বা একটি ফিল্ম একজন দর্শককে কতটা প্রভাবিত করতে পারে তার উপর সাফল্য নির্ভর ক রে । এই অধিবেশনে বিজ্ঞান সংবাদের উপস্থাপন কৌশলের নানা দিক নিয়ে আলোচনা করা হবে।


    বিজ্ঞান গবেষণা : গবেষণাপত্র বনাম জনপ্রিয় প্রতিবেদন


    বিজ্ঞান ও প্রযুক্তির গবেষণায় কো নও বিষয়ের সাফল্য নির্ধারিত হয় সেই গবেষণার উপর কতগুলি প্রবন্ধ প্রকাশিত হ’ল বা কত প্রবন্ধে তার উল্লেখ থাকল তার ওপর । কিন্তু সাধারণ মানুষের কাছে সহজ সরলভাবে বিজ্ঞানের বিষয়গুলি প্রচলিত সংবাদমাধ্যমের সাহায্যে পৌছে দেওয়া জরু রি । এই অধিবেশনে গবেষণাপত্র ও জনপ্রিয় প্রতিবেদনের জনমানসে প্রভাব নিয়ে আলোচনা হবে। কারণ , এই দুই বিষয়ে ভুল বোঝাবুঝির ফলে প্রত্যাশা ম তো লক্ষ্যে পৌঁছ নো যায় না।


    প্রভাববিস্তারকারী - প্রচারের গুরুত্বপূর্ণ হাতিয়ার


    সামাজিক মাধ্যমের অগ্রগতির ফলে চিরাচরিত সংবাদ মাধ্যম তার জায়গা হারাচ্ছে। বড় বড় সংবাদ প্রতিষ্ঠানগুলি তাদের একচেটিয়া বাজার ধরে রাখতে পারছে না। এখন ব্লগাররা আ রও বেশি করে মানুষের কাছে পৌছে যাচ্ছে। তারাই এখন নিজে দের দক্ষতার পরিচয় পেশ করে “প্রভাব বিস্তারকারী” হয়ে উঠেছে। কিভাবে এই “প্রভাব বিস্তারকারী”-রা সুচিন্তিতভাবে বিজ্ঞান ও প্রযুক্তির সংবাদ প্রচার করবে, এই অধিবেশনে তা নিয়ে আলোচনা করা হবে।


    সংবাদ মাধ্যমে বিজ্ঞানের সম্ভাব্য স্থান তৈরি


    কর্মজীবনে কেন বেশিরভাগ সাংবাদিক , রাজনৈতিক বা ব্যবসা অথ বা ক্রীড়া জগ ৎ নিয়ে কাজ করতে উৎসাহী হন? এর কারণ কি শুধু সংবাদ প্রতিষ্ঠানগুলির ব্যবসায়িক স্বার্থ , না কি বিজ্ঞান নিয়ে লেখালেখি বা ফিল্ম বানানোর বিষয়ে যথাযথ গুরুত্ব না দেওয়া? এই অধিবেশনে সংশ্লিষ্ট প্রশ্নগুলির উত্তর খো ঁ জা হবে।


    আঞ্চলিক ভাষার সংবাদমাধ্যমে বিজ্ঞান - নতুন অভিমুখ


    ইন্টারনেটে ইংরেজিতে লেখা লি খি - ই হয়, এর পরের জায়গা অবশ্যই আঞ্চলিক ভাষাগুলির। এখন আঞ্চলিক ভাষার পোর্টাল, ওটিটি প্ল্যাটফ র্মের প্রসার ক্রমশ বৃদ্ধি পাচ্ছে। ভারতের ছোট বড় শহর এমনকি গ্রাম ও প্রত্যন্ত অঞ্চলেও ব্রডব্যান্ড পরিষেবা পাওয়া যাচ্ছে। এই সুযোগ কিভাবে ব্যবহার করা যাবে এবং এ ধরনের পরিষেবা কিভাবে আমাদের এগিয়ে নিয়ে যাবে – এই সমস্ত বিষয়গুলি নিয়েই আঞ্চলিক ভাষায় সংবাদ মাধ্যমের বিষয়ে অধিবেশনে আলোচনা হবে।


    CG/CB/BD/SB

    
    
    (Release ID: 1590437) Visitor Counter : 7
    
    
      Read this release in: English