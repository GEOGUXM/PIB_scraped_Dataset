      তথ্যওসম্প্রচারমন্ত্রক

      ৫০তম ইফির অডিও-ভিজ্যুয়াল অ্যানথেম প্রকাশিত
      
      এই চলচ্চিত্র উৎসবের সুবর্ণ জয়ন্তী বর্ষে রেডিও জিঙ্গেলও প্রকাশিত

      Posted On: 14 NOV 2019 6:09PM by PIB Kolkata

    নয়াদিল্লি, ১৪ নভেম্বর , ২০১৯


    গোয়ায় আগামী ২০-২৮শে নভেম্বর পর্যন্ত ৫০তম ভারতীয় আন্তর্জাতিক চলচ্চিত্র উৎসব বা ইফির অডিও-ভিজ্যুয়াল অ্যানথেম প্রকাশিত হয়েছে। কেন্দ্রীয় তথ্য ও সম্প্রচার সচিব শ্রী অমিত খারে বুধবার নতুন দিল্লীতে এক অনুষ্ঠানে এই অডিও-ভিজ্যুয়াল অ্যানথেম প্রকাশ করেন। এই উপলক্ষ্যে চলচ্চিত্র উৎসবের সুবর্ণ জয়ন্তী বর্ষ উদযাপনের অঙ্গ হিসেবে একটি রেডিও জিঙ্গেলও প্রকাশ করা হয়।


    এক সাংবাদিক সম্মেলনে শ্রী খারে অডিও-ভিজ্যুয়াল অ্যানথেম ও রেডিও জিঙ্গেল প্রকাশ করে বলেন, এ ধরণের উদ্যোগের উদ্দেশ্য হল ভারতে বিনোদনের উৎসগুলিকে জনসমক্ষ্যে তুলে ধরা। তিনি বলেন, ২ হাজার ২শো বছরের বেশি সময় আগে রচিত ভারতের নীতি শাস্ত্রেও বিনোদনের কথা উল্লেখ রয়েছে।


    এবারের চলচ্চিত্র উৎসবের জন্য প্রকাশিত অডিও-ভিজ্যুয়াল অ্যানথেমে মুখ্য চরিত্রে রয়েছেন, পদ্মশ্রীপ্রাপ্ত বিশিষ্ট ভারতনাট্যম নৃত্যশিল্পী গীতা চন্দ্রন। বিশিষ্ট এই নৃত্যশিল্পী এ সম্পর্কে বলেন, প্রকাশিত অ্যানথেমটিতে ভরত মুনির ৯টি রাস বা আবেগ তুলে ধরা হয়েছে। এগুলি ভারতের প্রকৃত অর্থকেই প্রতিফলিত করে। বিগত ৫০ বছরে ইফিতে প্রদর্শিত বিভিন্ন চলচ্চিত্রের ক্লিপিংস এই অ্যানথেমে সামিল করা হয়েছে।


    গ্রামি পুরস্কার সহ একাধিক আন্তর্জাতিক সম্মেলনে ভূষিত বিশিষ্ট ভারতীয় সঙ্গীত পরিচালক রিকি কেজ এই অ্যানথেমটির সঙ্গীত পরিচালনা করেছেন। সমগ্র অ্যানথেমটির প্রযোজনা ও নির্দেশনা করেছে ন্যাশনাল ফ্লিম ডেভেলপমেন্ট অফ ইন্ডিয়া। সাংবাদিক সম্মেলনে ইফির স্টিয়ারিং কমিটির সদস্য রাহুল রাওয়াল সহ মন্ত্রকের উচ্চপদস্হ আধিকারিকরা উপস্হিত ছিলেন।


    এবারের ইফিতে ৭৬টি দেশের ২০০টিরও বেশি ছবি প্রদর্শিত হবে। ইফির ইতিহাসে যা সর্বোচ্চ। ভারতের সবচেয়ে মর্যাদাপূর্ণ চলচ্চিত্র উৎসব ইফি এশিয়া মহাদেশে আয়োজিত প্রথম আন্তর্জাতিক চলচ্চিত্র উৎসব। ইফি সম্পর্কে বিস্তারিত তথ্যের জন্য https://iffigoa.org/#home ওয়েবসাইট দেখুন।


    CG/BD/NS

    
    
    (Release ID: 1591642) Visitor Counter : 5
    
    
      Read this release in: English