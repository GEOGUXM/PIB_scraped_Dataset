      মানবসম্পদবিকাশমন্ত্রক

      ভিন্নভাবে সক্ষম শিশুদের শিক্ষা সুনিশ্চিত করতে পদক্ষেপ গ্রহণ
      Posted On: 22 NOV 2019 5:15PM by PIB Kolkata


    নয়াদিল্লি, ২১ নভেম্বর, ২০১৯


    ২০১৮-১৯ অর্থবর্ষে কেন্দ্রীয় মানবসম্পদ উন্নয়ন দপ্তরের বিদ্যালয় শিক্ষা ও সাক্ষরতা বিভাগ বিদ্যালয় শিক্ষার জন্য সুসংহত প্রকল্পের মাধ্যমে প্রথম থেকে দ্বাদশ শ্রেণী পর্যন্ত বিশেষ চাহিদাসম্পন্ন শিশুদের শিক্ষা সুনিশ্চিত করতে ‘সমগ্র শিক্ষা’ কর্মসূচির সূচনা করেছে। কেন্দ্রীয় সরকার ২০০৯ সালে সকলের শিক্ষা আইন চালু করে। এই আইন অনুযায়ী, ভিন্নভাবে সক্ষম-সহ সব শিশুদের মুক্তভাবে এবং বিদ্যালয়ে বিনামূল্যে প্রাথমিক শিক্ষা প্রদানের কথা বলা হয়েছে।


    ‘সমগ্র শিক্ষা’ প্রকল্পে বিশেষভাবে চাহিদাসম্পন্ন শিশুদের সব ধরনের শিক্ষা প্রদানের জন্য বিভিন্ন ব্যবস্থাপনা রয়েছে। উন্নত প্রযুক্তির মাধ্যমে শিক্ষাদানের ব্যবস্থা, যাতায়াতের সুবিধা, প্রথম থেকে একাদশ শ্রেণী পর্যন্ত বিশেষ চাহিদাসম্পন্ন ছাত্রীদের বৃত্তি প্রদানের মতো একাধিক সুযোগ-সুবিধার কথা উল্লেখ রয়েছে এই প্রকল্পে। এমনকি, সমগ্র শিক্ষা প্রকল্পে প্রাথমিক থেকে উচ্চশিক্ষা পর্যন্ত বিশেষভাবে চাহিদাসম্পন্ন শিশুদের শিক্ষাদানের জন্য বিশেষ প্রশিক্ষকদের আর্থিক সাহায্যের ব্যবস্থার কথাও বলা হয়েছে এই প্রকল্পে। ‘সমগ্র শিক্ষা’র উদ্দেশ্যই হল বিশেষ চাহিদাসম্পন্ন শিশুরা যাতে শ্রেণীকক্ষে অন্যান্য ছাত্রদের সঙ্গে পঠন-পাঠন অংশ নিতে পারে তা সুনিশ্চিত করা।


    রাজ্যসভায় এক প্রশ্নের লিখিত জবাবে এই তথ্য জানান কেন্দ্রীয় মানবসম্পদ উন্নয়ন মন্ত্রী ডঃ রমেশ পোখরিয়াল ‘নিশাঙ্ক’।


    SSS/SS/DM

    
    
    (Release ID: 1593131) Visitor Counter : 7
    
    
      Read this release in: English