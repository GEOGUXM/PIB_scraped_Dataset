      জাহাজচলাচলমন্ত্রক

      হলদিয়া – বারাণসী ১ নম্বর জাতীয় জলপথে নাব্যতা বাড়াতে ৫ হাজার ৩৬৯ কোটি টাকা খরচ করা হবে
      Posted On: 21 NOV 2019 6:18PM by PIB Kolkata


    নয়াদিল্লি, ২১ নভেম্বর, ২০১৯


    কেন্দ্রীয় জাহাজ চলাচল প্রতিমন্ত্রী শ্রী মনসুখ মান্ডভিয়া আজ লোকসভায় এক প্রশ্নের লিখিত জবাবে জানিয়েছেন কেন্দ্রীয় সরকার অভ্যন্তরীণ জলপথ হিসাবে গঙ্গানদীর উন্নয়নে সচেষ্ট রয়েছে। জল মার্গ বিকাশ প্রকল্পের আওতায় ভারতের অভ্যন্তরীণ জলপথ কর্তৃপক্ষ হলদিয়া থেকে বারাণসী পর্যন্ত ১ নম্বর জাতীয় জলপথে নাব্যতা বাড়ানোর কাজ করছে। এই কাজে খরচ ধরা হয়েছে ৫ হাজার ৩৬৯ কোটি ১৮ লক্ষ টাকা। এই জলপথের নাব্যতা বাড়ানোর কাজে কারিগরি ও আর্থিক সহায়তা নেওয়া হচ্ছে বিশ্ব ব্যাঙ্কের কাছ থেকে। ইতিমধ্যেই প্রয়োজনীয় ছাড়পত্র পাওয়ার পর প্রায় ১ হাজার ৮০০ কোটি টাকা খরচের কাজ শুরু হয়েছে। এর মধ্যে গত ৩১ অক্টোবর পর্যন্ত ১ হাজার ৪৪৭ কোটি ৪৩ লক্ষ টাকা নাব্যতা বাড়ানোর কাজে খরচ হয়েছে। তিনি আরও জানান, উত্তর প্রদেশের বারাণসী এবং ঝাড়খন্ডের সাহেবগঞ্জে মাল্টি-মোডাল টার্মিনাল গড়ে তোলার কাজ শেষ হয়েছে।


    SSS/BD/SB


    

    
    (Release ID: 1592918) Visitor Counter : 6
    
    
      Read this release in: English