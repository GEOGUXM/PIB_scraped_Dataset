      তথ্যওসম্প্রচারমন্ত্রক

      ফেস্টিভাল ক্যালাইডোস্কোপ বিভাগে কি কি ছায়াছবি দেখানো হবে তা ঘোষণা করল ইফি
      Posted On: 01 NOV 2019 4:36PM by PIB Kolkata


    নয়াদিল্লি, ১ নভেম্বর, ২০১৯


    ৫০তম আন্তর্জাতিক চলচ্চিত্র উৎসব (ইফি)-তে ফেস্টিভাল ক্যালাইডোস্কোপ বিভাগে, কোন কোন ছায়াছবি দেখানো হবে তার ঘোষণা করা হল আজ। এই বিভাগে যেসব ছায়াছবি দেখানো হয় তা বিশ্বের বিভিন্ন প্রান্ত থেকে সংগ্রহ করা। এই বিভাগে ২০টি ছায়াছবি প্রদর্শিত হয়ে থাকে যেগুলি বিশ্বের বিভিন্ন প্রান্ত থেকে নিয়ে আসা হয় এবং যেগুলি বিশ্বের অন্যান্য চলচ্চিত্র উৎসবে ইতিবাচক সাড়া ফেলেছে। এই প্রেক্ষিতে ইফি-তে প্রদর্শিত হবে কান চলচ্চিত্র উৎসবে পুরস্কার জয়ী ছবি বং জুন হো নির্দেশিত ‘প্যারাসাইট’।


    এই বিভাগে অন্যান্য ছায়াছবিগুলির মধ্যে রয়েছে ভেনিস চলচ্চিত্র উৎসবে পুরস্কার জয়ী ছবি মেহেদি বারসাওই নির্দেশিত ‘আ সান’ এবং লেভান আকিন নির্দেশিত ছায়াছবি ‘অ্যান্ড দেন উই ডান্সড’। প্রসঙ্গত, এই ছায়াছবিটি নয়টি আন্তর্জাতিক পুরস্কার পেয়েছে। ক্যালাইডোস্কোপ বিভাগে এছাড়াও প্রদর্শিত হবে কান জুরি পুরস্কার জয়ী ‘বাকারাও’ ছায়াছবিটি। এই ছায়াছবিটির নির্দেশনায় রয়েছেন জুলিয়ানো ডর্নেল্‌স এবং ক্লেবার মেন্ডোনকা ফিলহো। লোকার্নো চলচ্চিত্র উৎসবে জয়ী রুনার রুনারসন নির্দেশিত ছায়াছবি ‘ইকো’-ও প্রদর্শিত হবে এই বিভাগে। প্রসঙ্গত, সেলিনা সিয়ামা নির্দেশিত কান চলচ্চিত্র উৎসবে সেরা চিত্রনাট্য বিজয়ী ছায়াছবি ‘পোর্ট্রেট অফ আ লেডি অন ফায়ার’ ছবিটিও এই বিভাগে দেখানো হবে।


    ৫০তম আন্তর্জাতিক চলচ্চিত্র উৎসবে এ বছর ৭৬টি দেশের ২০০টি সেরা চলচ্চিত্র, ২৬টি কাহিনীচিত্র এবং ১৫টি অ-কাহিনীচিত্র ভারতীয় প্যানোরামা বিভাগে প্রদর্শিত হবে। আশা করা যায়, ১০ হাজারেরও বেশি চলচ্চিত্রপ্রেমী এই চলচ্চিত্র উৎসব উপস্থিত থাকবেন।


    SSS/DM

    
    
    (Release ID: 1589966) Visitor Counter : 8
    
    
      Read this release in: English