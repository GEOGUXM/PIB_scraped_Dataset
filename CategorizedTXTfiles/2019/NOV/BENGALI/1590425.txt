      প্রধানমন্ত্রীরদপ্তর

      ইন্দোনেশিয়ার রাষ্ট্রপতির সঙ্গে প্রধানমন্ত্রীর সাক্ষাৎ
      Posted On: 05 NOV 2019 2:27PM by PIB Kolkata


    নয়াদিল্লি, ০৪ নভেম্বর , ২০১৯


    প্রধানমন্ত্রী শ্রী নরেন্দ্র মোদী আসিয়ান / ইএএস সংক্রান্ত বৈঠকের ফাঁকে ইন্দোনেশিয়ার রাষ্ট্রপতি জোকো উইডোডোর সঙ্গে সাক্ষাৎ করেন।


    দ্বিতীয়বার ইন্দোনেশিয়ার রাষ্ট্রপতির দায়িত্ব গ্রহণ করায় তিনি রাষ্ট্রপতি উইডোডোকে অভিনন্দন জানান। বিশ্বের দুটি বৃহৎ গণতান্ত্রিক এবং বহু সংস্কৃতির সমাজের একযোগে কাজ করার বিষয়ে ভারত অঙ্গিকারবদ্ধ বলে তিনি জানান। এর মাধ্যমে ইন্দোনেশিয়ার সঙ্গে প্রতিরক্ষা, নিরাপত্তা, যোগাযোগ, বাণিজ্য ও বিনিয়োগ এবং জনগণের মধ্যে সংযোগ বৃদ্ধি পাবে।


    ভারত এবং ইন্দোনেশিয়া সামুদ্রিক প্রতিবেশী। উভয় নেতা ভারত-প্রশান্ত মহাসাগরীয় অঞ্চলে সামুদ্রিক সহযোগিতা গড়ে তুলতে শান্তি, নিরাপত্তা এবং সমৃদ্ধির লক্ষ্যে একযোগে কাজ করার অঙ্গিকার ব্যক্ত করেন। তাঁরা সন্ত্রাসবাদ এবং মৌলবাদের বিষয়ে আলোচনা করেন। আন্তর্জাতিক ও দ্বিপাক্ষিকভাবে এই সমস্যা মোকাবিলায় নিবিড়ভাবে কাজ করার সিদ্ধান্ত নেন।


    প্রধানমন্ত্রী দ্বিপাক্ষিক বাণিজ্য বৃদ্ধির ওপর আলোচনা করেন। তিনি ওষুধ শিল্প, স্বয়ংক্রিয় ও কৃষি পণ্যসহ ভারতীয় সামগ্রীর জন্য বড় বাজার পাওয়ার সম্ভাবনা নিয়ে আলোচনা করেন। ইন্দোনেশিয়ায় ভারতীয় কোম্পানীগুলি বিনিয়োগের বিষয়টি উল্লেখ করে প্রধানমন্ত্রী ইন্দোনেশিয়ার সংস্হাগুলিকে ভারতে বিনিয়োগের সুযোগ গ্রহণ করার আমন্ত্রণ জানান।


    শ্রী নরেন্দ্র মোদী আগামী বছরে সুবিধাজনক সময়ে রাষ্ট্রপতি উইডোডোকে ভারত সফরের আমন্ত্রণ জানিয়েছেন।


    ভারত ইন্দোনেশিয়ার সঙ্গে দ্বিপাক্ষিক সম্পর্কে বিশেষ গুরুত্ব দিয়ে আসছে। উভয় দেশের মধ্যে সুসংহত, কৌশলগত অংশীদারিত্ব বজায় রয়েছে। চলতি বছর ভারতে ও ইন্দোনেশিয়া তাদের কূটনৈতিক সম্পর্কের ৭০ বছর পূর্তি উদযাপন করছে।


    CG/CB/NS

    
    
    (Release ID: 1590425) Visitor Counter : 7
    
    
      Read this release in: English