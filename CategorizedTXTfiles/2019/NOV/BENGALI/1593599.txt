      কর্মী, জন-অভিযোগএবংপেনশনমন্ত্রক

      বিচারপতি শ্রী পিনাকী চন্দ্র ঘোষ লোকপালের প্রতীক প্রকাশ করলেন
      Posted On: 26 NOV 2019 6:18PM by PIB Kolkata


    নয়াদিল্লি, ২৬ নভেম্বর, ২০১৯


    বিচারপতি শ্রী পিনাকী চন্দ্র ঘোষ আজ এখানে এক অনুষ্ঠানে লোকপালের প্রতীক প্রকাশ করেছেন। এই উপলক্ষে লোকপালের বিচার বিভাগীয় সদস্যরা ছাড়াও বিচার বিভাগ বহির্ভূত শাখার সদস্যরাও উপস্থিত ছিলেন। লোকপালের সচিব শ্রী বি কে আগরওয়াল, যুগ্মসচিব শ্রী দিলীপ কুমার এবং Mygov পোর্টালের মুখ্য কার্যনির্বাহী আধিকারিক শ্রী অভিষেক সিং প্রমুখ উপস্থিত ছিলেন।


    উল্লেখ করা যেতে পারে, লোকপালের প্রতীক মনোনয়নের জন্য Mygov পোর্টালের পাশাপাশি, লোকপাল প্রতিষ্ঠানের সরকারি ই-মেলে সর্বসাধারণের জন্য প্রতিযোগিতার আয়োজন করা হয়। লোকপালের লোগো ও মূল মন্ত্র বা শ্লোগান চূড়ান্ত করার জন্যই এই প্রতিযোগিতার আয়োজন। সর্বসাধারণের অংশগ্রহণের জন্য লোকপাল প্রতিষ্ঠানের লোগো ও মূলমন্ত্র জমা দেওয়ার শেষ তারিখ ছিল গত ১৩ই জুন রাত ১১টা ৪৫ মিনিট পর্যন্ত।


    এই প্রতিযোগিতায় অংশগ্রহণকারীদের পক্ষ থেকে প্রতীক চূড়ান্তকরণের জন্য মোট ২ হাজার ২৩৬টি আবেদন পাওয়া যায়। এছাড়াও, লোকপাল প্রতিষ্ঠানের মূলমন্ত্র বা শ্লোগান সম্পর্কিত প্রাপ্ত আবেদনপত্রের সংখ্যা ছিল ৪ হাজার ৭০৫।


    প্রতীক চূড়ান্ত করার জন্য প্রাপ্ত আবেদনগুলির মধ্যে উত্তর প্রদেশের প্রয়াগরাজের শ্রী প্রশান্ত মিশ্রের পাঠানো প্রতীকটি মনোনীত হয়েছে। লোকপাল প্রতিষ্ঠানের আক্ষরিক অর্থের ওপর ভিত্তি করে প্রতীক চূড়ান্ত হয়েছে। ‘লোক’ শব্দের অর্থ হ’ল ‘সাধারণ মানুষ’ এবং ‘পাল’ শব্দের অর্থ হ’ল ‘রক্ষাকারী’। সুতরাং, ‘লোকপাল’ – এর অর্থ হ’ল ‘মানুষের রক্ষাকর্তা’। ত্রিবর্ণরঞ্জিত লোগোতে লোকপাল প্রতিষ্ঠানের গুরুত্বের বিষয়টি ফুটে উঠেছে। সর্বসম্মত সিদ্ধান্তের ভিত্তিতে লোকপালের মূলমন্ত্র স্থির হয়েছে ‘অন্যের ধনে লোভ করো না’।


    বাংলায় এই শ্লোগানের অর্থ হ’ল – কখনও লোভ করো না।


    CG/BD/SB

    
    
    (Release ID: 1593599) Visitor Counter : 8
    
    
      Read this release in: English