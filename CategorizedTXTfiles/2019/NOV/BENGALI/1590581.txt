      প্রধানমন্ত্রীরদপ্তর

      প্রধানমন্ত্রী কেভাড়িয়ায় রাষ্ট্রীয় একতা দিবসে রাষ্ট্রীয় একতার শপথবাক্য পাঠ করালেন
      Posted On: 06 NOV 2019 1:16PM by PIB Kolkata


    নয়াদিল্লি, ৩১ অক্টোবর, ২০১৯


    প্রধানমন্ত্রী শ্রী নরেন্দ্র মোদী আজ রাষ্ট্রীয় একতা দিবস উপলক্ষে কেভাড়িয়ায় স্ট্যাচু অফ ইউনিটিতে জাতীয় একতা দিবসের শপথবাক্য পাঠ করান। তিনি দেশের বিভিন্ন পুলিশ বাহিনীর রাষ্ট্রীয় একতা দিবসের কুচকাওয়াজ পরিদর্শন করেন।


    ২০১৪ সাল থেকে প্রতি বছর ৩১শে অক্টোবর দিনটি রাষ্ট্রীয় একতা দিবস উদযাপিত হচ্ছে। দেশ জুড়ে সমাজের সর্বস্তরের মানুষ ‘ঐক্যের জন্য দৌড়’ – এ অংশগ্রহণ করেন।


    সমস্ত রাজ্যের প্রতিনিধিরা এবং গুজরাট স্টুডেন্ট ক্যাডেট কর্পস্‌ ‘এক ভারত, শ্রেষ্ঠ ভারত’ মহড়া প্রধানমন্ত্রীর সামনে উপস্থাপিত করেন। এনএসজি, সিআইএসএফ, এনডিআরএফ, সিআরপিএফ, গুজরাট পুলিশ, জম্মু ও কাশ্মীর পুলিশ বাহিনী পৃথকভাবে তাঁদের মহড়ায় অংশ নেন।


    প্রধানমন্ত্রী এরপর কেভাড়িয়ায় প্রযুক্তিগত সামগ্রীর প্রদর্শন-স্থলের উদ্বোধন করেন। তিনি বিভিন্ন পুলিশ বাহিনীর স্টলগুলি ঘুরে দেখেন। সেখানে বিমান চলাচল নিরাপত্তা, পুলিশ বাহিনীর আধুনিকীকরণ সহ আধুনিক প্রযুক্তি প্রয়োগের বিভিন্ন নিদর্শন দেখানো হচ্ছে।


    CG/CB/SB

    
    
    (Release ID: 1590581) Visitor Counter : 5