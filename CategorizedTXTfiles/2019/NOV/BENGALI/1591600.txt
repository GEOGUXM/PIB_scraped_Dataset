      অর্থমন্ত্রক

      জিএসটিআর-৯ এবং জিএসটিআর-৯সি আরও সরল হল
      Posted On: 14 NOV 2019 4:40PM by PIB Kolkata


    নয়াদিল্লি, ১৪ নভেম্বর, ২০১৯


    সরকার জিএসটিআর-৯ (বার্ষিক রিটার্ন) এবং জিএসটিআর-৯সি (রিকনসিলিয়েশন স্টেটমেন্ট) ফর্ম জমা দেওয়ার সময়সীমা বাড়ানোর সিদ্ধান্ত নিয়েছে। এই ফর্ম জমা দেওয়ার শেষদিন ২০১৭-১৮ অর্থ বছরের জন্য ৩১শে ডিসেম্বর পর্যন্ত এবং ২০১৮-১৯-এর জন্য ২০২০-র ৩১শে মার্চ পর্যন্ত করা হয়েছে। এই ফর্ম দুটির সরলীকরণও করা হয়েছে। এর মধ্যে অনেক ঘরই ঐচ্ছিক রাখা হয়েছে।


    কেন্দ্রীয় প্রত্যক্ষ কর পর্ষদ এক বিজ্ঞপ্তিতে জানিয়েছে জিএসটিআর-৯ ও জিএসটিআর-৯সি-এর যে সংশোধনী তাতে করদাতাদের ইনপুট ট্যাক্স ক্রেডিট যা পরিষেবা এবং মূলধনী পণ্যের ওপর পাওয়া যায় তা ভাগ করে দেখাতে হবে না। আউটপুট এবং ইনপুট সংক্রান্ত এইচএসএন স্তরের মাত্রাটিও দিতে হবে না এই দুই অর্থ বছরের জন্য।


    পর্ষদ চায় এই পরিবর্তন এবং জমা দেওয়ার তারিখ বৃদ্ধিতে সব জিএসটি করদাতারা তাদের বার্ষিক রিটার্ন এবং রিকনসিলিয়েশন স্টেটমেন্ট এই দুই অর্থ বছরে ঠিক সময়ে জমা দিতে পারবেন। করদাতারা জিএসটিআর-৯ ও জিএসটিআর-৯সি জমা দেওয়ার সমস্যাগুলি সম্পর্কে অনেকবার জানিয়েছিল। তারই পরিপ্রেক্ষিতে সরকার এই ব্যবস্থা নিয়েছে।


    এর আগে, জিএসটিআর-৯ এবং জিএসটিআর-৯সি ২০১৭-১৮ অর্থ বছরের জন্য জমা দেওয়ার শেষদিন ছিল ৩০শে নভেম্বর এবং ২০১৮-১৯ অর্থ বছরের জন্য জমা দেওয়ার শেষদিন ছিল ৩১শে ডিসেম্বর।


    CG/AP/DM

    
    
    (Release ID: 1591600) Visitor Counter : 9
    
    
      Read this release in: English