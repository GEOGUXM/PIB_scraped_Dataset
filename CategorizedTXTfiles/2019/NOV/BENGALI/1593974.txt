      রেলমন্ত্রক

      টিকিট নিয়ে জালিয়াতির মোকাবিলায় পদক্ষেপ
      Posted On: 28 NOV 2019 2:44PM by PIB Kolkata


    নয়াদিল্লি, ২৭ নভেম্বর, ২০১৯


    ভারতীয় রেলের টিকিট ব্যবস্থা এমনই যাতে সহজে ব্যবহার করা যায় এবং স্বচ্ছতা রাখা যায়। যাত্রীদের সুবিধা বাড়াতে এবং যাত্রার পরিকল্পনার জন্য যথেষ্ট সময় যাতে তাঁরা পান সেজন্যই সংরক্ষণের সময় ১২০ দিন রাখা হয়েছে। তবে, চটজলদি কোন যাত্রী যাতে ট্রেনে যেতে পারেন তার জন্য তৎকাল ব্যবস্থা চালু রয়েছে। অনলাইনের পাশাপাশি অফলাইনেও টিকিট সংরক্ষণ করা যায়। এছাড়া, টিকিট সংরক্ষণের চাহিদা সব জায়গায় সমান নয়। বিভিন্ন জায়গায় বিভিন্ন রকম। যখন যাত্রী প্রাবল্য বেশি থাকে যেমন, উৎসবের সময়, ছুটির সময় তখন চাহিদা বাড়ে। খুব সময়ের মধ্যে জনপ্রিয় ট্রেনগুলির টিকিট ফুরিয়ে যায়। এরকম সময়েই তৎকাল সহ অন্যান্য সংরক্ষণ ব্যবস্থায় অপব্যবহারের ঘটনা ঘটতে দেখা যায়। এরকম ঘটনায় অপরাধী ব্যক্তির বিরুদ্ধে ব্যবস্থাও নেওয়া হয়।


    সংরক্ষণ ব্যবস্থা সুচারু রাখতে এবং টিকিট নিয়ে দুর্নীতির মোকাবিলায় বেশ কিছু পদক্ষেপ নিয়েছে ভারতীয় রেল। যেমন – সংরক্ষণ করার সময় যাত্রীর পুরো নাম এবং যাত্রীর সংক্ষিপ্ত নাম যাতে ব্যবহার না করা হয় সেটি দেখা হয়। সংরক্ষিত কামরায় যাত্রার সময় দলের অন্তত একজন যাত্রীর কাছে যেন পরিচিতিপত্র থাকে সেটি বাধ্যতামূলক করা হয়েছে। জাল টিকিট ব্যবহার বন্ধ করতে ট্রেন, প্ল্যাটফর্ম, বুকিং অফিস এবং যাত্রী সংরক্ষণ ব্যবস্থা কেন্দ্রগুলিতে (পিআরএস) নিয়মিত অভিযান চালানো হয়, বিশেষ করে উৎসব ও ছুটির সময়। গুরুত্বপূর্ণ পিআরএসগুলিতে সিসিটিভি বসানো হয়েছে। অনলাইন বুকিং-এর ক্ষেত্রেও যাত্রীর বিবরণ নথিভুক্ত করতে ন্যূনতম সময়ের ব্যবস্থা রাখা হয়েছে। ৩৫ সেকেন্ডের আগে কোন টিকিটই সংরক্ষণ করা যাবে না। দৈনিক ইউজার আইডি পরীক্ষা করে দেখা হয়। আইআরসিটিসি পোর্টালে যাদের আধার নম্বরের সঙ্গে আইডি লিঙ্ক করা আছে সেই ব্যক্তিই একমাসে ১২টি টিকিট কিনতে পারেন। সংরক্ষণ ব্যবস্থা এবং তৎকাল সংরক্ষণ ব্যবস্থা খোলার প্রথম ১৫ মিনিটের মধ্যে আইআরসিটিসি-র নথিভুক্ত কোন এজেন্ট টিকিট সংরক্ষণ করতে পারবেন না। সাধারণ মানুষ যাতে বাইরে থেকে টিকিট না কেনেন তার জন্য তাঁদের সচেতন করার ব্যবস্থা করা হয়েছে। উৎসব বা ছুটির সময় অতিরিক্ত যাত্রী সংরক্ষণ ব্যবস্থা কেন্দ্র খোলা হয়ে থাকে। ভিড় সামলাতে বিশেষ ট্রেন চালানো হয় এবং চালু ট্রেনের যাত্রী বহন ক্ষমতাও বাড়ানো হয়। সংরক্ষণ ব্যবস্থাকে সুচারু করতে আরও নানা ধরনের ব্যবস্থা নেওয়া হয়েছে।


    লোকসভায় আজ এক প্রশ্নের লিখিত জবাবে একথা জানান রেল মন্ত্রী শ্রী পীযূষ গোয়েল।


    CG/AP/DM

    
    
    (Release ID: 1593974) Visitor Counter : 6
    
    
      Read this release in: English