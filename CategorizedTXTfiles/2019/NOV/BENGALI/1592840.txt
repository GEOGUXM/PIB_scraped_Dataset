      তথ্যওসম্প্রচারমন্ত্রক

      তথ্য ও সম্প্রচার সচিব শ্রী অমিত খারে বললেন আইএফএফআই যুবসম্প্রদায় ও শিশুদের ঋদ্ধ করবে, শিক্ষিত করবে, আকর্ষিত করবে এবং চলচ্চিত্রের প্রতিও আকৃষ্ট করবে
      Posted On: 21 NOV 2019 5:08PM by PIB Kolkata


    নয়াদিল্লি, ২১ নভেম্বর, ২০১৯


    IFFI@50-র প্রতি শিশু ও যুবসমাজ আকৃষ্ট হবে। যেহেতু এই প্রদর্শনীতে তাঁরা অনেক কিছু চেষ্টা করে দেখতে পারবেন, অনেক কিছু জানতে পারবেন। এখানে চলচ্চিত্র শিল্পের অনেক নতুন কারিগরি কুশলতা প্রদর্শিত হয়েছে। আজ এই প্রদর্শনীর উদ্বোধন করে একথা জানিয়েছেন তথ্য ও সম্প্রচার সচিব শ্রী অমিত খারে। এর আয়োজন করেছে তথ্য ও সম্প্রচার মন্ত্রকের অধীন ব্যুরো অফ আউটরিচ অ্যান্ড কমিউনিকেশন।


    শ্রী খারে আরও জানান, এই প্রদর্শনীর মূল লক্ষ্য চলচ্চিত্রের প্রতি যুবসমাজকে আকৃষ্ট করা। গত বছর এই শিল্পের বৃদ্ধির হার ছিল ১৩.৫ শতাংশ। চলচ্চিত্র বাজার এবং চলচ্চিত্র উৎসবের সঙ্গে সঙ্গে এই প্রদর্শনীও যুবসমাজ এবং প্রতিনিধিদের কাছে আকর্ষণের কেন্দ্রবিন্দু হয়ে উঠবে।


    ইন্টার‍্যাক্টিভ ডিজিটাল মাধ্যমে চলচ্চিত্রের ইতিহাস জানা যাবে প্রদর্শনীতে। ৫০-৬০-এর দশক থেকে ২০১০ পর্যন্ত চলচ্চিত্রের যাত্রাপথের বিভিন্ন স্তর পরিক্রমা করা যাবে। ২১ থেকে ২৮ নভেম্বর সকলের জন্য এই প্রদর্শনী খোলা থাকবে সকাল ১০টা থেকে রাত ৮টা পর্যন্ত কলা অ্যাকাডেমির কাছে দরিয়া সঙ্গমে।


    আইএফএফআই-এর সুবর্ণ জয়ন্তী বর্ষ উপলক্ষে ‘IFFI@50’ শিরোনামে এই প্রদর্শনীটি ১৯৫২ থেকে আইএফএফআই-এর যাত্রাপথের প্রতি শ্রদ্ধার্ঘ্য। এই প্রদর্শনীর লক্ষ্য, কিভাবে আইএফএফআই ভারতীয় সিনেমাকে বিশ্বের কাছে তুলে ধরতে সাহায্য করেছে এবং ভারতকে একটি প্ল্যাটফর্ম হিসেবে তুলে ধরতে পেরেছে যেখানে সারা বিশ্বের সিনেমা প্রদর্শিত হতে পারে।


    এই প্রদর্শনীতে দর্শকরা নানা প্রদর্শের মাধ্যমে ভারতীয় সিনেমার বিবর্তন চাক্ষুষ করতে পারবেন। এছাড়াও, নানা উচ্চ প্রযুক্তির বিজ্ঞান, কারিগরি, উপকরণ ও যন্ত্রপাতি রাখা হয়েছে প্রদর্শনীতে যার দ্বারা দর্শকরা ছবি তৈরির কলাকৌশল এবং সমাজের ওপর ছবির প্রভাব সম্পর্কে বিস্তারিত জানতে পারবেন।


    প্রদর্শনীর পাশাপাশি আয়োজিত হচ্ছে ফিল্ম ক্যুইজ, স্বচ্ছ ভারত, একবার ব্যবহারযোগ্য প্লাস্টিক বর্জন, ‘এক ভারত শ্রেষ্ঠ ভারত’ ইত্যাদির মতো সরকারি নানা উদ্যোগ নিয়ে স্বল্পদৈর্ঘ্যের ছবি নির্মাণ এবং ছোটদের জন্য অঙ্কন প্রতিযোগিতা ইত্যাদি। ১৯১৩-র প্রথম চলচ্চিত্র থেকে আজকের দিন পর্যন্ত সব ছবির সম্পর্কে তথ্য পাওয়া যাবে এখানে। প্রদর্শনীর উদ্বোধনী অনুষ্ঠানে উপস্থিত ছিলেন শ্রী রাহুল রাওয়াইল, শ্রী সুভাষ ঘাই-এর মতো বিশিষ্ট চলচ্চিত্র নির্মাতা।


    SSS/AP/DM

    
    
    (Release ID: 1592840) Visitor Counter : 2
    
    
      Read this release in: English