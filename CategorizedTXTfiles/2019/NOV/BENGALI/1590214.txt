      তথ্যওসম্প্রচারমন্ত্রক

      সত‍্যজিৎ রায় ফিল্ম অ্যান্ড টেলিভিশন ইনস্টিটিউটে পঞ্চম ভারতীয় আন্তর্জাতিক বিজ্ঞান চলচ্চিত্র ‌উৎসব
      Posted On: 03 NOV 2019 11:15PM by PIB Kolkata


    কলকাতা, ২ নভেম্বর, ২০১৯


    সত‍্যজিৎ রায় ফিল্ম অ্যান্ড টেলিভিশন ইনস্টিটিউটে তিন দিনের পঞ্চম ভারতীয় আন্তর্জাতিক বিজ্ঞান চলচ্চিত্র‌ উৎসব শুরু হচ্ছে আগামী ৬ নভেম্বর থেকে। কেন্দ্রীয় বিজ্ঞান এবং প্রযুক্তি দপ্তর ও বিজ্ঞান প্রসারের যৌথ উদ‍্যোগে এই চলচ্চিত্র‌ উৎসবের আয়োজন করা হয়েছে।


    বিজ্ঞানকে শুধুমাত্র গবেষণাগারে আটকে না রেখে, সাধারণ মানুষের মধ্যে ছড়িয়ে দেওয়ার লক্ষ্যে এতে অংশগ্রহণে আগ্রহী করে তুলতেই এই প্রথম ‘বিজ্ঞানের মক্কা’ কলকাতায় পঞ্চম ভারতীয় আন্তর্জাতিক বিজ্ঞান চলচ্চিত্র ‌উৎসবের আসর বসছে। তারই অঙ্গ হিসেবে এই চলচ্চিত্র প্রদর্শনী।


    কলকাতায় আজ প্রেস ক্লাবে এক সাংবাদিক বৈঠকে সত‍্যজিৎ রায় ফিল্ম অ্যান্ড টেলিভিশন ইনস্টিটিউটের অধিকর্তা ড: দেবমিত্রা মিত্র বলেন, ২৮টি বিভাগে দেশ বিদেশের ১০০ টি চলচ্চিত্র প্রদর্শিত হবে সত‍্যজিৎ রায় ফিল্ম অ্যান্ড টেলিভিশন ইনস্টিটিউটের প্রেক্ষাগৃহতে। "গবেষণা, উদ্ভাবন, বিজ্ঞানের মাধ্যমে দেশের ক্ষমতায়ন " শীর্ষক থিমের ওপর এই চলচ্চিত্র প্রদর্শনীটির আয়োজন করা হয়েছে। এছাড়াও "মিশন মঙ্গল", "পরমাণু: ‍দ্য স্টোরি অফ পোখরান " শীর্ষক দুটি কাহিনী চিত্র দেখানো হবে সত‍্যজিৎ রায় ফিল্ম অ্যান্ড টেলিভিশন ইনস্টিটিউটে। পাশাপাশি , ২০১৯- এ ভারতের প্রথম বিজ্ঞান ভিত্তিক “ দ‌‌ক্ষিণ মেরু অভিযান" ছবি প্রদর্শিত হবে বলেও তিনি জানান। শ্রীমতি মিত্র বলেন, "প‍্যাকেজিং অফ সায়েন্স ফর পাবলিক ইন্টারেস্ট " বিষয়ে একটি আলোচনা সভারও আয়োজন করা হয়েছে।


    সত‍্যজিৎ রায় ফিল্ম অ্যান্ড টেলিভিশন ইনস্টিটিউটে ৮ নভেম্বর পর্যন্ত চলা এই বিজ্ঞান চলচ্চিত্র ‌উৎসবে ভারত - সহ চিলি, কানাডা ও অন‍্যান‍্য দেশের একাধিক প্রতিনিধি , বিজ্ঞানী এবং বুদ্ধদেব দাসগুপ্ত , কৌশিক গাঙ্গুলীর মতো চলচ্চিত্র নির্মাতারাও উপস্থিত থাকবেন।


    আজকের সাংবাদিক বৈঠকে বিজ্ঞান প্রসারের অধিকর্তা ড: নকুল পরাসর -সহ বিশিষ্টজনেরা উপস্থিত ছিলেন ।


    SSS/SS /CB

    
    
    (Release ID: 1590214) Visitor Counter : 9
    
    
      Read this release in: English