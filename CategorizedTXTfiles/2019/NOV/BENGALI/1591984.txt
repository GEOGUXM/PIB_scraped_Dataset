      প্রধানমন্ত্রীরদপ্তর

      সংসদের শীতকালীন অধিবেশনের প্রাক্কালে প্রধানমন্ত্রীর প্রেস বিবৃতি
      Posted On: 18 NOV 2019 4:39PM by PIB Kolkata


    নয়াদিল্লি, ১৭ নভেম্বর, ২০১৯


    নমস্কার বন্ধুগণ , ২০১৯ সালের এটি সর্বশেষ অধিবেশন , আর এটি অত্যন্ত গুরুত্বপূর্ণ অধিবেশনও বটে। কারণ রাজ্যসভার ক্ষেত্রে এটি ২৫০ তম অধিবেশন। ২৫০টি অধিবেশনের নিজস্ব যাত্রাপথের প্রেরণাদায়ক স্মৃতিমালা নিয়ে রাজ্যসভার এই ২৫০তম অধিবেশন শুরু হচ্ছে। তেমনি , এই অধিবেশন চলাকালীন সময়ের মধ্যে ২৬ তারিখ আমাদের সংবিধান দিবস পালিত হবে। এ বছর আমাদের সংবিধানের ৭০ তম বর্ষপূর্তি , এই সংবিধান দেশের একতা , অখণ্ডতা , ভারতের বৈচি ত্র্য , ভারতের সৌন্দর্যকে নিজের মধ্যে ধারণ করে রেখেছে আর দেশের জন্যে এটি চালিকাশক্তি। সংবিধানের ৭০ তম বর্ষপূর্তি বিষয়টিই , এই সংসদের মাধ্যমে দেশবাসীর জন্যে একটি জাগৃতির সুযোগ গড়ে তুলতে পারে। গত কয়েকদিন ধরে প্রায় সমস্ত রাজনৈতিক দলের নেতাদের সঙ্গে সাক্ষাতের সৌভাগ্য হয়েছে। সেজন্যে আমার মনে হয় , এবারের অধিবেশনও একটি সফল অধিবেশনে পরিণত হবে , যেমন বিগত অধিবেশনে নতুন সরকার গঠনের পর সমস্ত দলের সহযোগিতার ফলে , প্রত্যেক মাননীয় সাংসদের সহযোগিতার ফলে , প্রত্যেকের সক্রিয় ইতিবাচক ভূমিকার ফলে বিগত অধিবেশনটি সাফল্যে পরিপূর্ণ হয়ে উঠেছিল। আর একথা আমার সার্বজনিক রূপে গর্বের সঙ্গে বলা উচিত যে এই সাফল্য সরকারের নয় , এই সাফল্য ট্রেজারি বেঞ্চের নয় , এই সাফল্য গোটা সংসদের , আর প্রত্যেক সাংসদ এর কৃতিত্বের অংশীদার , আর সেজন্যে আমি আরেকবার তাঁদের ইতিবাচক ভূমিকার জন্যে সমস্ত সাংসদদের প্রতি কৃতজ্ঞতা জানাই আর আশা করি যে , এবারের অধিবেশনও দেশের উন্নয়নযাত্রাকে , দেশকে গতি প্রদানে , বিশ্ব যে দ্রুত গতিতে এগিয়ে চলেছে , তাঁদের সঙ্গে পা মিলিয়ে এগুনোর সামর্থ্য আমরা আমাদের সংসদের মাধ্যমে তুলে ধরবো। আমরা সমস্ত বিষয়ে খোলাখুলি বিতর্ক চাই। ভাল বিতর্কের প্রয়োজন রয়েছে। বক্তব্য রাখার সময় , বিতর্কের সময় এবং আলোচনার সময় , প্রত্যেকেই নিজেদের বুদ্ধিশক্তিকে বেশি করে প্রয়োগ করবেন। প্রত্যেকে সংসদের আলোচনাকে সমৃদ্ধ করে তুলতে অবদান রাখবেন , আর তা থেকে যে অমৃত উঠে আসবে তা দেশের উজ্জ্বল ভবিষ্যতের জন্যে কাজে লাগবে। সেজন্যে , আজ সকল সাংসদদের শুভেচ্ছা জানিয়ে আপনাদের সবাইকে অনেক অনেক ধন্যবাদ জানাই।


    SSS/SB/SB

    
    
    (Release ID: 1591984) Visitor Counter : 6
    
    
      Read this release in: English