      শ্রমওকর্মসংস্থানমন্ত্রক

      শ্রী সন্তোষ কুমার গাঙ্গোয়ার জানালেন ইএসআইসি সুবিধাপ্রাপকদের চিকিৎসা পরিষেবা দিতে অংশীদার হল পিএমজেএওয়াই
      Posted On: 14 NOV 2019 4:39PM by PIB Kolkata


    নয়াদিল্লি, ১৩ নভেম্বর, ২০১৯


    ভারত সরকারের শ্রম এবং কর্মসংস্থান মন্ত্রকের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ার জানিয়েছেন, ইএসআইসি সম্প্রতি যে উদ্যোগ নিয়েছে তাতে ১০২টি নতুন স্বীকৃত জেলাতে ইএসআইসি সুবিধাপ্রাপকদের আয়ুষ্মান ভারতের পিএমজেএওয়াই-এর অধীনে চিকিৎসা পরিষেবা দেওয়া হবে। হাসপাতাল খোলার বিধিও কিছু শিথিল করেছে ইএসআইসি বলেও তিনি জানান। এছাড়াও তিনি ‘ইএসআইসি – চিন্তা সে মুক্তি’ মোবাইল অ্যাপ এবং হেল্পডেস্কের কথাও জানান।


    নতুন দিল্লিতে আজ সিরি ফোর্ট প্রেক্ষাগৃহে দিল্লির রোহিনীর ইএসআইসি ডেন্টাল কলেজ অ্যান্ড হসপিটালের তৃতীয় স্নাতক অনুষ্ঠানে প্রধান অতিথি হিসেবে শ্রী গাঙ্গোয়ার ছাত্রদের উজ্জ্বল ভবিষ্যতের কামনা করেন এবং তাদের সাফল্যের জন্য অভিনন্দন জানান।


    রোহিনীর ইএসআইসি ডেন্টাল কলেজ শ্রম ও কর্মসংস্থান মন্ত্রকের অধীনে দিল্লি এবং জাতীয় রাজধানী অঞ্চলে তৃতীয় সরকারি ডেন্টাল কলেজ। ডেন্টাল কাউন্সিল অফ ইন্ডিয়ার বিধি-নিয়ম কঠোরভাবে মেনে বিডিএস পাঠক্রম পড়ানো হয় এই প্রতিষ্ঠানে। গুরু গোবিন্দ সিং ইন্দ্রপ্রস্থ বিশ্ববিদ্যালয়ের স্বীকৃতিপ্রাপ্ত এই প্রতিষ্ঠান।


    ইএসআইসি সামাজিক সুরক্ষা সংস্থা হিসেবে একটি অগ্রণী প্রতিষ্ঠান যেখানে নানা ধরনের অসুস্থতার সুলভে চিকিৎসা করা হয় এবং কোন কর্মচারীর মৃত্যু হলেও বিশেষ আর্থিক অনুদানও দেওয়া হয়। ১০ বা তার বেশি ব্যক্তি কাজ করেন এমন সংস্থায় ইএসআই আইন প্রযোজ্য। মাসে ২১ হাজার টাকা পর্যন্ত বেতন পান এমন কর্মচারীরা স্বাস্থ্য বিমার সুবিধা পাবেন। বর্তমানে এই আইন গোটা দেশের ১২ লক্ষ ১১ হাজার কারখানা বা প্রতিষ্ঠানে চালু রয়েছে। শ্রমিকদের ৩.৪৯ কোটি পরিবার এর সুবিধা উপভোগ করছেন। ১৩ কোটি ৫৬ লক্ষ মানুষ আছেন এর আওতায়। ১৯৫২-য় প্রতিষ্ঠিত হওয়ার পর ইএসআইসি এ পর্যন্ত ১৫৯টি হাসপাতাল ১,৫০০ ডিসপেন্সারি, ১৪৮টি আইএসএম ইউনিট, ৭৯৩টি শাখা ২৯ ডিসপেন্সারি-কাম-ব্রাঞ্চ অফিস এবং ৬৪টি আঞ্চলিক ও উপ-আঞ্চলিক বিভাগীয় অফিস স্থাপন করেছে।


    CG/AP/DM

    
    
    (Release ID: 1591598) Visitor Counter : 1
    
    
      Read this release in: English