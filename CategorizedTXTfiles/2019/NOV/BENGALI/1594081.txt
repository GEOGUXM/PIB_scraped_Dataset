      সামাজিকন্যায়ওক্ষমতায়নমন্ত্রক

      রূপান্তরকামী ব্যক্তি (অধিকার সুরক্ষা) বিল, ২০১৯ সংসদে পাশ হ’ল
      Posted On: 28 NOV 2019 6:17PM by PIB Kolkata


    নয়াদিল্লি, ২৮ নভেম্বর, ২০১৯


    রূপান্তরকামী ব্যক্তি (অধিকার সুরক্ষা) বিল, ২০১৯ সংসদে পাশ হ’ল। বিলটি আগেই গত ২৬ তারিখ রাজ্যসভার অনুমোদন পেয়েছিল। লোকসভাতেও বিলটি গত ৫ই আগস্ট পাশ হয়।


    প্রস্তাবিত এই বিলে শিক্ষা প্রতিষ্ঠান, কর্মসংস্থান, স্বাস্থ্য পরিষেবা প্রভৃতি ক্ষেত্রে রূপান্তরকামীদের বিরুদ্ধে কোনও রকম বৈষম্যমূলক আচরণ করা যাবে না বলে উল্লেখ রয়েছে। রূপান্তরকামী ব্যক্তিদের পরিচিতি স্বীকৃতিদানের পাশাপাশি, নিজেদের লিঙ্গ পরিচিতি বজায় রাখার ক্ষমতা দেওয়া হয়েছে। বাবা-মা ছাড়াও পরিবারের অন্যান্য সদস্যদের সঙ্গে বসবাসের অধিকারের কথা বিলে উল্লেখ রয়েছে। রূপান্তরকামীদের শিক্ষা, সামাজিক কল্যাণ ও স্বাস্থ্যগত বিষয়ে কল্যাণমূলক কর্মসূচি বা প্রকল্প প্রণয়নের সংস্থান বিলে রয়েছে। এদের অধিকার সুরক্ষার জন্য উপযুক্ত পরামর্শ ও বিচার-বিশ্লেষণের স্বার্থে জাতীয় পরিষদ গঠনের প্রস্তাবও বিলে দেওয়া হয়েছে।


    এই বিল রূপান্তরকামীদের অধিকার বজায় রাখার জন্য সংশ্লিষ্ট সকল পক্ষকে আরও জবাবদিহি ও দায়বদ্ধ করে তুলবে। সেইসঙ্গে, রূপান্তরকামীদের সঙ্গে জড়িত বিভিন্ন বিষয়ে কেন্দ্রীয় সরকার, রাজ্য সরকার ও কেন্দ্রশাসিত প্রশাসনগুলির মধ্যে সমন্বয় বজায় রেখে কাজ করার ক্ষেত্রে আরও গতি আসবে। আশা করা হচ্ছে, সমাজের এই প্রান্তিক শ্রেণীর মানুষের জন্য এই বিল তাঁদের অধিকার সুরক্ষিত রাখতে আরও কার্যকর হবে।


    CG/BD/SB

    
    
    (Release ID: 1594081) Visitor Counter : 3
    
    
      Read this release in: English