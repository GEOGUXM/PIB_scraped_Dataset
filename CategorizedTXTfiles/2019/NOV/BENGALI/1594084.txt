      প্রতিরক্ষামন্ত্রক

      জম্মু ও কাশ্মীরে নিরাপত্তা পরিস্থিতিতে উন্নতি
      Posted On: 28 NOV 2019 6:21PM by PIB Kolkata


    নয়াদিল্লি, ২৮ নভেম্বর, ২০১৯


    জম্মু ও কাশ্মীরে নিরাপত্তা সম্পর্কিত এক প্রশ্নের লিখিত জবাবে স্বরাষ্ট্র প্রতিমন্ত্রী শ্রী জি কিষাণ রেড্ডি বুধবার রাজ্যসভায় জানিয়েছেন, সরকার সন্ত্রাসবাদের ক্ষেত্রে জিরো টলারেন্স বা কোনও রকম শৈথিল্য না দেখানোর নীতি নিয়েছে। এমনকি, সন্ত্রাস দমনে নিরাপত্তা বাহিনীগুলি নিরন্তর কার্যকর পদক্ষেপ নিচ্ছে। নিরাপত্তা বাহিনীর কার্যকর পদক্ষেপের ফলে বিগত কয়েক বছরে জম্মু ও কাশ্মীরে একাধিক জঙ্গি বিরোধী অভিযান চালানো হয়েছে।


    একটি পরিসংখ্যান দিয়ে মন্ত্রী আরও জানান, এই রাজ্যে ২০১৮-তে সন্ত্রাসবাদের ৬১৪টি ঘটনায় ৩৯ জন অসামরিক ব্যক্তি এবং ৯১ জন নিরাপত্তা রক্ষীর মৃত্যু হয়েছে । চলতি বছরের ১৭ই নভেম্বর পর্যন্ত রাজ্যে ৫৯৪টি সন্ত্রাসের হামলায় অসামরিক ব্যক্তি ৩৭ জন এবং ৭৯ জন নিরাপত্তা কর্মীর মৃত্যু হয়েছে। তিনি আরও জানান, সীমান্ত পারের অনুপ্রবেশ রুখতে সরকার বহুমুখী কৌশল গ্রহণ করেছে। এজন্য আন্তর্জাতিক সীমানা বরাবর বা নিয়ন্ত্রণ রেখায় কাঁটা তারের বেড়া দেওয়ার পাশাপাশি, গোয়েন্দা তথ্য সংগ্রহ ও আদান-প্রদান ব্যবস্থা মজবুত করা হয়েছে।


    CG/BD/SB

    
    
    (Release ID: 1594084) Visitor Counter : 4