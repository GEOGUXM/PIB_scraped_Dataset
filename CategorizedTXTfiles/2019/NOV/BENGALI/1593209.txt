      স্বাস্থ্যওপরিবারকল্যাণমন্ত্রক

      জনসংখ্যা নিয়ন্ত্রণ
      Posted On: 22 NOV 2019 9:05PM by PIB Kolkata


    নয়াদিল্লি, ২২ নভেম্বর, ২০১৯


    জনসংখ্যা নিয়ন্ত্রণের প্রয়োজনীয়তা সম্পর্কে সচেতনতা বাড়াতে এবং জনগণকে সংবেদনশীল করে তুলতে সরকার একাধিক পদক্ষেপ নিয়েছে। এই পদক্ষেপগুলির মধ্যে রয়েছে টিভিতে বিজ্ঞাপন, পোস্টার ও হোর্ডিং দেওয়া, সারা বছর জুড়ে রেডিওতে বিশেষ অনুষ্ঠান এবং ২০১৭ সালে শুরু হওয়া পরিবার পরিকল্পনা সংক্রান্ত একটি পৃথক ওয়েবসাইট চালু। বিশ্ব জনসংখ্যা দিবস উদযাপনের পাশাপাশি, সারা বছর ধরে নির্বীজকরণের ব্যাপারে প্রচার চালানো হচ্ছে। এছাড়া, ‘শাশুড়ি-বৌমা সম্মেলন’, ভ্রাম্যমান প্রচার গাড়ি, পরামর্শমূলক অনুষ্ঠান প্রভৃতি কর্মসূচি গ্রহণ করা হয়েছে। পরিবার পরিকল্পনা সম্পর্কিত বিভিন্ন পরিষেবা আরও বেশি করে সাধারণ মানুষের কাছে পৌঁছে দিতে সরকার একাধিক কর্মসূচি গ্রহণ করেছে। এই সমস্ত কর্মসূচির মধ্যে রয়েছে – মিশন পরিবার বিকাশ, গর্ভ নিরোধক নানা উপায়, গর্ভ নিরোধক সামগ্রী বা উপকরণের নতুন নকশা বিশিষ্ট প্যাকেট, বন্ধ্যাত্বকরণে ক্ষতিগ্রস্তদের এককালীন অনুদান প্রদান, আশাকর্মীদের মাধ্যমে গর্ভ নিরোধক উপকরণ বাড়ি বাড়ি পৌঁছে দেওয়া, প্রথম ও পরবর্তী শিশুর জন্মের মধ্যে নির্দিষ্ট সময়ের ফারাক রাখা, গর্ভধারণ সম্পর্কে নিশ্চিত হওয়ার প্রয়োজনীয় উপকরণ আশা কর্মীদের মাধ্যমে পৌঁছে দেওয়া প্রভৃতি রয়েছে।


    সরকারের গৃহীত এই পদক্ষেপগুলির মাধ্যমে গর্ভধারণের সংখ্যা ২০১৭ সালে ২.২ পয়েন্ট কমে এসেছে। নবজাতক হার ২০০৫-এর ২৩.৮ থেকে ২০১৭-তে ২০.২ হয়েছে। এছাড়াও, কিশোরীদের ক্ষেত্রে মাতৃত্বের হার ১৬ শতাংশ থেকে কমে ৮ শতাংশ হয়েছে।

      লোকসভায় আজ এক লিখিত জবাবে একথা জানান স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।
      SSS/BD/DM
    
    
    (Release ID: 1593209) Visitor Counter : 4
    
    
      Read this release in: English