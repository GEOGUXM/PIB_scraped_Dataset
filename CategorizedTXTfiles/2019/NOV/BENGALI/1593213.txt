      ইস্পাতমন্ত্রক

      পরিবেশ-বান্ধব ইস্পাত তৈরির লক্ষ্যে ইস্পাত শিল্পগুলিকে একযোগে কাজ করার আবেদন : ধর্মেন্দ্র প্রধান
      Posted On: 22 NOV 2019 9:12PM by PIB Kolkata


    নয়াদিল্লি, ২২ নভেম্বর, ২০১৯


    পরিবেশ-বান্ধব ইস্পাত তৈরির লক্ষ্যে ইস্পাত শিল্পের সঙ্গে যুক্তদের একযোগে কাজ করার আহ্বান জানিয়েছেন পেট্রোলিয়াম, প্রাকৃতিক গ্যাস ও ইস্পাত মন্ত্রী শ্রী ধর্মেন্দ্র প্রধান। ভারতীয় ইস্পাত সংস্থা (আইএসএ) আয়োজিত আইএসএ স্টিল কনক্লেভ ২০১৯ – এ বক্তব্য রাখার সময় বৃহস্পতিবার তিনি বলেন, দায়িত্বশীল দেশ হিসাবে জলবায়ু পরিবর্তনের মোকাবিলা করা আমাদের দায়িত্ব। আমরা পুনর্নবীকরণযোগ্য জ্বালানি উৎপাদনের লক্ষ্যমাত্রা ৪৫০ গিগাওয়াট ধার্য করেছি। পরিবেশ-বান্ধব ইস্পাত নির্মাণের উদ্দেশ্যে দেশের শিল্প সংস্থাগুলিকে কাজ করার তিনি আহ্বান জানিয়েছেন। মন্ত্রী বলেন, পূর্ব ভারতে প্রধানমন্ত্রী ঊর্জা গঙ্গা প্রকল্পের সমস্ত ইস্পাত কারখানাগুলিকে ঊর্জা গঙ্গা প্রকল্পের মাধ্যমে গ্যাস সরবরাহের উদ্যোগ গ্রহণ করার পরামর্শ দিয়েছেন তিনি। মন্ত্রী আরও বলেন, শিল্প বিপ্লব ৪.০ বিগডেটা ডিজিটাইলেজেশন, কৃত্রিম মেধার মাধ্যমে দেশের অর্থনীতি ও সমাজে পরিবর্তন আসছে।


    দেশে ইস্পাতের ব্যবহার প্রসঙ্গে শ্রী প্রধান বলেন, ভারতে এর ব্যবহার বৃদ্ধি পাচ্ছে। আমরা সঠিকভাবে ইস্পাত ব্যবহারের বিষয় ‘ইস্পাতই ইরাদা’ কর্মসূচি চালু করেছি। দেশের পরিকাঠামোয় ১০০ লক্ষ কোটি টাকা বিনিয়োগের পরিকল্পনা রয়েছে। এর ফলে, ইস্পাতের ব্যবহার বৃদ্ধি পাবে। ভারতীয় অর্থনীতি হ’ল উপভোক্তা-নির্ভর। যেহেতু, অর্থনীতির আকার বাড়ছে, ইস্পাতের ব্যবহারও সেই মতো বৃদ্ধি পাচ্ছে। মন্ত্রী বলেন, ইস্পাত শিল্পে আমরা কেন রপ্তানি করতে পারছি না, তার কোনও কারণ নেই। আমাদের দেশ গঠন করার লক্ষ্যে ইস্পাত শিল্পের প্রসার ঘটানো উচিত। আর এভাবেই ভারত ইস্পাত রপ্তানি করতে সক্ষম হবে। আরসিইপি-তে যোগদান না করার সিদ্ধান্ত প্রসঙ্গে মন্ত্রী বলেন, এর ফলে ইস্পাত শিল্পের সুবিধা হবে।


    SSS/CB/SB

    
    
    (Release ID: 1593213) Visitor Counter : 2
    
    
      Read this release in: English