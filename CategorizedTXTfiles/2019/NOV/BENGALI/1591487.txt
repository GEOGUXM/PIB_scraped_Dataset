      শিল্পওবাণিজ্যমন্ত্রক

      অনিশ্চিত বিশ্বে ব্রিকস্‌ গোষ্ঠীগুলি স্থায়িত্ব ও ভারসাম্য এনেছে; উন্নয়নের চালিকাশক্তি হিসাবে বাণিজ্যের ওপর গুরুত্ব আরোপ : পীযূষ গোয়েল
      Posted On: 13 NOV 2019 6:14PM by PIB Kolkata


    নয়াদিল্লি, ১৩ নভেম্বর, ২০১৯


    কেন্দ্রীয় শিল্প ও বাণিজ্য এবং রেলমন্ত্রী শ্রী পীযূষ গোয়েল ব্রাজিলের ব্রাজিলিয়ায় ব্রিকস্‌ গোষ্ঠীভুক্ত দেশগুলির বাণিজ্য মন্ত্রীদের বৈঠকে যোগ দেন। তিনি বলেন, ব্রিকস্‌ গোষ্ঠীর প্রতি ভারত অত্যন্ত গুরুত্ব আরোপ করে। এর কারণ, অনিশ্চিত বিশ্বে এই গোষ্ঠী স্থায়িত্ব ও ভারসাম্য এনেছে।


    আন্তর্জাতিক অর্থনৈতিক অবস্থার ওপর আয়োজিত এক অধিবেশনে মন্ত্রী বলেন, এককভাবে বিভিন্ন সিদ্ধান্তের কারণে ব্যবসা-বাণিজ্যে যে অস্থিরতা দেখা দিয়েছে, তার ফলে আন্তর্জাতিক স্তরে অর্থনীতিতে নানা সমস্যা দেখা দিচ্ছে। এই অনিশ্চয়তার মধ্যে ভারত কর্পোরেট করের হার কমিয়ে আর্থিক সুযোগ-সুবিধা প্রদান করছে, যার ফলে অনিশ্চিত এই বিশ্বে রিয়েল এস্টেট অতিক্ষুদ্র ও ক্ষুদ্র শিল্পোদ্যোগীদের সরাসরি বিদেশি বিনিয়োগে উৎসাহ তৈরি হবে। শ্রী গোয়েল বলেন, ভারতে ৫ কোটি অতিক্ষুদ্র, ক্ষুদ্র ও মাঝারি শিল্পোদ্যোগের ফলে ১০ কোটি কর্মসংস্থানের সৃষ্টি হয়েছে। এর ফলে, ভারতের রপ্তানির ৪০ শতাংশ এই ক্ষেত্র থেকেই হচ্ছে। ভারতের অর্থনীতির মেরুদন্ডই হ’ল – অতিক্ষুদ্র, ক্ষুদ্র ও মাঝারি শিল্পোদ্যোগ। কিন্তু, উন্নত দেশগুলি উন্নয়নশীল রাষ্ট্রে মুক্ত বাণিজ্য ও শুল্ক প্রত্যাহারের ওপর গুরুত্ব আরোপ করলেও তাদের দেশে শুল্কের বাধা তৈরি করছে। এর ফলে, আর্থিক অনিশ্চয়তা সৃষ্টির পাশাপাশি, উন্নয়নশীল ও স্বল্পোন্নত দেশে ব্যবসা-বাণিজ্য খরচ-সাপেক্ষ হচ্ছে।


    শিল্প ও বাণিজ্য মন্ত্রী তাঁর ভাষণে বলেন, ব্রিকস্‌ গোষ্ঠীভুক্ত দেশগুলি ডিজিটাল পরিকাঠামো গড়ে তোলা প্রয়োজন। তার ফলে, ব্যবসা-বাণিজ্যে সহযোগিতার ক্ষেত্র আরও প্রসারিত হবে। কোনও কোনও ই-কমার্স সংস্থা অতিরিক্ত অর্থ নেওয়ার ফলে লক্ষ লক্ষ ক্ষুদ্র ব্যবসায়ীদের সমস্যা সৃষ্টি হচ্ছে। তিনি বলেন, বিশ্ব বাণিজ্য সংস্থার সংস্কারমূলক উদ্যোগ সফল করতে উন্নয়নশীল রাষ্ট্রগুলির সহমতের ভিত্তিতে বিভিন্ন সিদ্ধান্ত গ্রহণ করতে হবে। তিনি বিশ্ব বাণিজ্য সংস্থার নিয়ম মেনে ব্রিকস্‌ গোষ্ঠীগুলিকে প্রয়োজনীয় সংস্কারের ওপর গুরুত্ব আরোপ করতে বলেন।


    ২


    বৈঠকের শেষে মন্ত্রী ব্রিকস্‌ গোষ্ঠীভুক্ত দেশগুলির সঙ্গে অন্যান্য রাষ্ট্রের বাণিজ্য ও বিনিয়োগের উন্নয়নের লক্ষ্যে প্রস্তাবিত সমঝোতাপত্রের মাধ্যমে বিভিন্ন সমস্যার সমাধান হবে বলে আশা করেন। অতিক্ষুদ্র, ক্ষুদ্র ও মাঝারি শিল্পোদ্যোগ সত্ত্বের অধিকার, ই-কমার্স, বিভিন্ন নীতি-নির্ধারণ প্রণয়ন, বিনিয়োগের সুযোগ-সুবিধা প্রণয়নের মতো ক্ষেত্রগুলিতে সহযোগিতার ওপর গুরুত্ব আরোপ করেন। তিনি বলেন, যৌথ এই ঘোষণাপত্রের মধ্য দিয়ে মুক্ত, স্বচ্ছ ও সমন্বিত বহুস্তরীয় বাণিজ্য ব্যবস্থার প্রতিফলন হচ্ছে। ব্যবসা-বাণিজ্যের ক্ষেত্রে ভারতের সহযোগী রাষ্ট্রগুলি বিভিন্ন চাহিদা ও গুরুত্ব বিবেচনা করে ভারতের প্রধানমন্ত্রী সহযোগিতার যে অঙ্গীকার করেছেন, শ্রী পীযূষ গোয়েল তা পুনর্ব্যক্ত করেন।


    CG/CB/SB

    
    
    (Release ID: 1591487) Visitor Counter : 8
    
    
      Read this release in: English