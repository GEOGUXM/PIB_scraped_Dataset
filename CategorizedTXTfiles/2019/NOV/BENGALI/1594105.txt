      নারীওশিশুবিকাশমন্ত্রক

      ভারতে ব্যাপক অপুষ্টি প্রসঙ্গে
      Posted On: 28 NOV 2019 6:41PM by PIB Kolkata


    নয়াদিল্লি, ২৮ নভেম্বর, ২০১৯


    রাষ্ট্রসংঘের প্রতিষ্ঠান ইউনিসেফের পক্ষ থেকে ২০১৬ – ১৮ সময়ে পরিচালিত সুসংবদ্ধ জাতীয় পুষ্টি সমীক্ষার প্রতিবেদন অনুযায়ী, শিশুদের মধ্যে ব্যাপক অপুষ্টি রোধের হার ছিল ৪.৯ শতাংশ। এই সমীক্ষায় আরও ইঙ্গিত দেওয়া হয়েছে, চতুর্থ পর্যায়ের জাতীয় পরিবার স্বাস্থ্য সমীক্ষায় প্রকাশিত অপুষ্টি রোধের হার ৭.৪ শতাংশ থেকে হ্রাস পাবে। ২০১৫-১৬ সালে পরিচালিত জাতীয় পরিবার স্বাস্থ্য সমীক্ষায় পাঁচ বছরের কম বয়সী ৩৮.৪ শতাংশ শিশু ক্ষুধার কবলে ছিল। লক্ষ্যণীয় বিষয় হ’ল, পরিবার স্বাস্থ্য সমীক্ষার তৃতীয় পর্যায়ে পাঁচ বছরের কম বয়সী শিশুদের ক্ষুধার হার ছিল ৪৮ শতাংশ। পরিসংখ্যানের দিক থেকে ২০১৬ – ১৮ পর্যন্ত সময়ে প্রকাশিত প্রতিবেদনে ক্ষুধার হার কমেছে বলে প্রকাশ পেয়েছে। স্বাস্থ্য ও পরিবার কল্যাণ মন্ত্রকের পক্ষ থেকে পরিচালিত সুসংবদ্ধ জাতীয় পুষ্টি সমীক্ষায় ক্ষুধার কবলে থাকা শিশুদের হার আরও কমে ৩৪.৭ শতাংশ হয়েছে বলে প্রকাশ পেয়েছে।


    অপুষ্টির সমস্যা বহুমুখী। মন্ত্রক জটিল এই সমস্যার সমাধানে বহুমুখী প্রয়াস নিয়েছে। এর মধ্যে রয়েছে – পোষণ অভিযান, প্রধানমন্ত্রী মাতৃ বন্দনা যোজনা, অঙ্গনওয়াড়ি পরিষেবা এবং আইসিডিএস কর্মসূচির আওতায় বয়ঃসন্ধিকালীন বালিকাদের জন্য বিশেষ কর্মসূচি। প্রতিটি কর্মসূচিতেই দেশ থেকে অপুষ্টির সমস্যা চিরতরে দূর করার ওপর গুরুত্ব দেওয়া হয়েছে। এছাড়াও, মন্ত্রক ব্যাপক অপুষ্টির শিকার শিশুদের পুষ্টি পুনর্বাসন কেন্দ্রের সুযোগ-সুবিধা পৌঁছে দিয়ে থাকে।


    রাজ্যসভায় আজ লিখিত জবাবে একথা জানান নারী ও শিশু কল্যাণ মন্ত্রী শ্রীমতী স্মৃতি জুবিন ইরানি।


    CG/BD/SB

    
    
    (Release ID: 1594105) Visitor Counter : 6
    
    
      Read this release in: English