      অর্থমন্ত্রক

      মুডিজ ইনভেস্টর্স সার্ভিসের দৃষ্টিভঙ্গী পরিবর্তনের প্রেক্ষিতে অর্থ মন্ত্রকের প্রতিক্রিয়া
      Posted On: 08 NOV 2019 4:25PM by PIB Kolkata


    নয়াদিল্লি, ০৮ নভেম্বর, ২০১৯


    আন্তর্জাতিক আর্থিক রেটিং সংস্থা মুডিজ ইনভেস্টর্স সার্ভিস আজ বিএএ-২ সংক্রান্ত বিদেশি মুদ্রা ও স্থানীয় মুদ্রার দীর্ঘকালীন ভিত্তিতে জারি করা রেটিং অপরিবর্তিত রেখে ভারত সরকারের স্থিতিশীল থেকে নেতিবাচক রেটিং – এর প্রেক্ষিতে কেন্দ্রীয় অর্থ মন্ত্রক তার প্রতিক্রিয়া জানিয়েছে ।


    কেন্দ্রের পক্ষ থেকে জানানো হয়েছে, ভারত বিশ্বের দ্রুত বিকাশশীল বড় অর্থনীতিগুলির অন্যতম। ভারতের আপেক্ষিক অবস্থান অক্ষুণ্ন রয়েছে। আন্তর্জাতিক অর্থ ভান্ডার আইএমএফ সর্বশেষ বিশ্ব আর্থিক আভাসে জানিয়েছে যে, ভারতের অর্থনীতি ২০১৯ – এ ৬.১ শতাংশ হারে বাড়বে। ২০২০-তে ভারতের আর্থিক বৃদ্ধির হার ৭ শতাংশে পৌঁছতে পারে। আইএমএফ সহ অন্যান্য বহুপাক্ষিক প্রতিষ্ঠানগুলির বিশ্লেষণ অনুযায়ী, ভারতের সম্ভাব্য আর্থিক বিকাশ হার যেহেতু অপরিবর্তিত রয়েছে, তাই মনে করা হচ্ছে ভারতের এই বিকাশ হারে ইতিবাচক দৃষ্টিভঙ্গী বজায় থাকবে।


    সামগ্রিকভাবে দেশের অর্থ ব্যবস্থাকে আরও মজবুত করতে সরকার আর্থিক ক্ষেত্রে একাধিক সংস্কারমূলক পদক্ষেপ গ্রহণ করেছে। বিশ্ব জুড়ে অর্থনৈতিক মন্দার প্রেক্ষিতে ভারত সরকার ইতিবাচক কিছু ব্যবস্থা নিয়েছে। এই ব্যবস্থাগুলির ফলে ভারতের প্রতি ইতিবাচক মনোভাব বজায় রাখা সম্ভব হবে এবং মূলধন প্রবাহের পাশাপাশি, বিনিয়োগও টানা করা যাবে ।


    মুদ্রাস্ফীতি নিয়ন্ত্রণে রাখা এবং বন্ড থেকে মুনাফা কম করার সিদ্ধান্তের পাশাপাশি, ভারতের অর্থনীতির মৌলিক বুনিয়াদ মজবুত রয়েছে। ভারতে নিকট ও মধ্যবর্তী মেয়াদে বিকাশে মজবুত সম্ভাবনাগুলি বজায় থাকবে।


    CG/BD/SB

    
    
    (Release ID: 1591021) Visitor Counter : 6
    
    
      Read this release in: English