      তথ্যওসম্প্রচারমন্ত্রক

      আইএফএফআই-এর সাংবাদিক সম্মেলনে অ-কাহিনীচিত্রের পরিচালকরা
      Posted On: 22 NOV 2019 5:53PM by PIB Kolkata


    নয়াদিল্লি, ২২ নভেম্বর, ২০১৯


    ভারতীয় আন্তর্জাতিক চলচ্চিত্র উৎসবে অ-কাহিনী চলচ্চিত্র বিভাগে প্রদর্শিত ছবিগুলির নির্দেশকরা আজ গোয়ায় এক সাংবাদিক সম্মেলনে মিলিত হন। এই বিভাগে একাধিক ছবির মধ্যে যে তিনটি জায়গা পেয়েছে তার নির্দেশকরা ছবিগুলির নানা দিক নিয়ে নিজেদের বক্তব্য পেশ করেন। নীতিন সিংহল নির্দেশিত ‘লেটার্স’ ছবিতে এক সৈনিক যুদ্ধক্ষেত্রে সমরাস্ত্রের রক্ষণাবেক্ষণের পরিবর্তে চিঠি পড়ছেন। ‘মমত্ব’ ছবির নির্দেশক কীর্তি তাঁর গল্প সম্পর্কে বলেন, ছবিতে এক ধাত্রী মাতৃত্বের স্বাদ পাওয়ার জন্য পরিকল্পনা করছেন। অন্যদিকে, বিভা বক্সি নির্দেশিত ‘সান রাইজ’ ছবিতে প্রদর্শিত হবে একজন সাধারণ মানুষ মহিলাদের অধিকার ও লিঙ্গ সমতার জন্য সমাজের বিরুদ্ধে লড়াই করছেন সেই কাহিনী। এই ছবি সম্পর্কে আরও বিস্তারিত বলতে গিয়ে বিভা বক্সি জানান, লিঙ্গ বৈষম্য কেবল হরিয়ানা বা ভারতের মধ্যেই সীমাবদ্ধ নেই, এ এক বিশ্বজনীন সমস্যা। পুরুষ ও মহিলা উভয়কেই এই বৈষম্যের বিরুদ্ধে একযোগে লড়াই চালাতে হবে। হরিয়ানার মানুষ লিঙ্গ বৈষম্যের সুদীর্ঘ প্রথা ভেঙে প্রকাশ্যে যে জোরালো সওয়াল করেছেন তিনি তার প্রশংসা করেন।


    নির্দেশক নীতিন সিংহল তাঁর ‘লেটার্স’ ছবি প্রসঙ্গে জানান, এই ছবিটি অভিনেতা দেব আনন্দের থেকে অনুপ্রেরণা নিয়ে নির্মিত হয়েছে। অভিনেতা হওয়ার আগে দেব আনন্দ নিয়মিত চিঠি পড়তেন ও তার পুঙ্খানুপুঙ্খ বিশ্লেষণ করতেন। এই ছবিতে যুদ্ধক্ষেত্রে সৈনিকদের চিঠি পড়ার পর তাঁদের মানসিক অবস্থা তুলে ধরা হয়েছে। এই ছবি সেই সমস্ত সাহসী সৈনিকদের উদ্দেশে উৎসর্গ করা হয়েছে যাঁরা চিঠির মধ্য দিয়ে এই প্রত্যাশায় দিনযাপন করেন যে পরিবারের সকলেই জীবিত ও অক্ষত রয়েছেন। সারা বিশ্বের সৈনিকদের লেখা চিঠির ওপর ভিত্তি করেই এই ছবি তৈরি হয়েছে।


    ‘মমত্ব’ ছবি বানানোর পিছনে যে দৃষ্টিভঙ্গি গ্রহণ করা হয়েছিল সে সম্পর্কে বলতে গিয়ে নির্দেশক কীর্তি বলেন, এই ছবিতে মাতৃত্বলাভের আবেগের অন্ধকার দিকগুলিকে আলোকিত করার চেষ্টা করা হয়েছে। ছবির চরিত্রাভিনেত্রী রেমা, জীবনযুদ্ধে এক সময় মাতৃত্বের বিষয়টি উপলব্ধি করতে পারেন। “যেখানে শিক্ষা নেই বা মৌলিক সুযোগ-সুবিধার অভাব, সেখানে মাতৃত্ব ও গর্ভধারণ নিয়ে বহু অলৌকিক ধারণা প্রচলিত রয়েছে বলেও কীর্তি অভিমত প্রকাশ করেন।


    উল্লেখ করা যেতে পারে, বিভা বক্সি নির্দেশিত ‘ডটার্স অফ মাদার ইন্ডিয়া’ ছবিটি ২০১৫-য় সামাজিক বিষয় নিয়ে জাতীয় স্তরের সেরা ছবির স্বীকৃতি পায়।


    SSS/BD/DM

    
    
    (Release ID: 1593154) Visitor Counter : 5
    
    
      Read this release in: English