      নারীওশিশুবিকাশমন্ত্রক

      অঙ্গওয়াড়ি কেন্দ্রের সব্জি চাষ
      Posted On: 22 NOV 2019 9:13PM by PIB Kolkata


    নয়াদিল্লি, ২২ নভেম্বর, ২০১৯


    অঙ্গনওয়াড়ি কেন্দ্রে শিশুদের পুষ্টিকর খাবার দেওয়ার লক্ষ্যে কেন্দ্র রাজ্য ও কেন্দ্রশাসিত অঞ্চলগুলিকে বাগান তৈরি করতে উৎসাহ দিচ্ছে। সুসংহত শিশু বিকাশ প্রকল্পের অধীন অঙ্গনওয়াড়ি কেন্দ্রগুলিতে স্থানীয় মানুষদের অঙ্গনওয়াড়ি কর্মী ও সহায়ক হিসাবে নিয়োগ করা হয়, যাঁরা আংশিক সময়ের জন্য এখানে কাজ করে থাকেন। এরা প্রতি মাসে সরকার নির্ধারিত সাম্মানিক ভাতা পেয়ে থাকেন। কেন্দ্র, মূল অঙ্গনওয়াড়ি কেন্দ্রের কর্মীদের মাসিক ভাতা তিন হাজার টাকা থেকে বাড়িয়ে সাড়ে চার হাজার টাকা করেছে। ছোট অঙ্গনওয়াড়ি কেন্দ্রের কর্মীরা ২ হাজার ২৫০ টাকার পরিবর্তে এখন থেকে মাসে ৩ হাজার ৫০০ টাকা পান। এছাড়াও, রাজ্য ও কেন্দ্রশাসিত অঞ্চলগুলি অঙ্গনওয়াড়ি কর্মীদের অতিরিক্ত সাম্মানিক ভাতা প্রদান করে। আন্দামান ও নিকোবর দ্বীপপুঞ্জের প্রশাসন অঙ্গনওয়াড়ি কর্মীদের অতিরিক্ত তিন হাজার টাকা ও সহায়িকাদের ২ হাজার ৫০০ টাকা দিয়ে থাকে। অসম সরকার এই কর্মীদের ২ হাজার টাকা ও সহায়িকাদের ১ হাজার টাকা অতিরিক্ত দেয়। পশ্চিমবঙ্গ সরকার অঙ্গনওয়াড়ি কর্মী ও সহায়িকাদের অতিরিক্ত ১ হাজার ৩০০ টাকা দিয়ে থাকে। ত্রিপুরা কর্মীদের ২ হাজার ৮৬৫ টাকা এবং সহায়িকাদের ১ হাজার ৯২৪ টাকা দিয়ে থাকে।


    SSS/CB/SB

    
    
    (Release ID: 1593214) Visitor Counter : 4
    
    
      Read this release in: English