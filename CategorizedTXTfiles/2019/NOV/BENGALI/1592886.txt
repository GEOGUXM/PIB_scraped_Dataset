      সংস্কৃতিমন্ত্রক

      শ্রী প্রহ্লাদ সিং প্যাটেল অমৃতসরের জালিয়ানওয়ালা বাগের পবিত্র মাটি ভর্তি ‘কলস’ প্রধানমন্ত্রী শ্রী নরেন্দ্র মোদীর হাতে তুলে দিলেন
      Posted On: 21 NOV 2019 5:39PM by PIB Kolkata


    নয়াদিল্লি, ২১ নভেম্বর, ২০১৯


    জালিয়ানওয়ালাগ বাগ হত্যাকান্ডের ১০০ বছর পূর্তি উপলক্ষে কেন্দ্রীয় সংস্কৃতি ও পর্যটন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল অমৃতসরের জালিয়ানওয়ালা বাগের পবিত্র মাটি ভর্তি ‘কলস’ প্রধানমন্ত্রী শ্রী নরেন্দ্র মোদীর হাতে তুলে দিলেন। গত ৫ নভেম্বর কেন্দ্রীয় প্রতিমন্ত্রী ঐতিহাসিক জালিয়ানওয়ালা বাগ জাতীয় স্মারক পরিদর্শনের সময় এই মাটি নিয়ে এসেছিলেন।


    পরে, কেন্দ্রীয় মন্ত্রী এক সাংবাদিক বৈঠকে বলেন, এই ‘কলস’ জাতীয় সংগ্রহশালায় সাধারণ দর্শনার্থীদের জন্য প্রদর্শিত হবে। তিনি আরও বলেন, ভারতের স্বাধীনতা সংগ্রামে যাঁরা প্রাণ দিয়েছিলেন সেইসব শহীদদের যুবসম্প্রদায়ের সামনে তুলে ধরতে এই উদ্যোগ নেওয়া হয়েছে। তিনি সংস্কৃতি ও পর্যটন মন্ত্রকের ১০০ দিনের সাফল্যের কথাও তুলে ধরেন। শ্রী প্যাটেল বলেন, কেন্দ্রীয় সরকার তাজমহলে শিশুদের খাওয়ানোর জন্য ‘বেবি ফিডিং রুম’ তৈরি করেছে। দেশের অন্যান্য দর্শনীয় স্থানে এই ধরনের ‘বেবি ফিডিং রুম’ তৈরি করা হচ্ছে বলেও তিনি জানান। কেন্দ্রীয় প্রতিমন্ত্রী আরও বলেন, দেশের দর্শনীয় স্থানগুলিকে বিদেশি পর্যটকদের কাছে আরও আকর্ষণীয় করে তোলার জন্য সাইনবোর্ডগুলি বিদেশি ভাষায় লেখার ব্যবস্থা করেছে মন্ত্রক। ভারতবর্ষে যাতে আরও বেশি করে বিদেশি পর্যটক আসতে পারেন তার জন্য ই-ভিসার মাশুল কমানো হয়েছে এবং হোটেলে পণ্য ও পরিষেবা কর কমানো হয়েছে। পর্বতারোহীদের জন্য ১৩৭টি শৃঙ্গ খুলে দেওয়া হয়েছে। বিশ্ব পর্যটন মানচিত্রে ভারতের পর্যটন সূচক ৪০ থেকে ৩৪-এ উঠে এসেছে বলেও তিনি জানান।


    SSS/SS/DM

    
    
    (Release ID: 1592886) Visitor Counter : 3
    
    
      Read this release in: English