      কয়লামন্ত্রক

      প্রাণঘাতী খনি দূর্ঘটনায় আর্থিক সাহায্য ৩০০ শতাংশ বৃদ্ধির ঘোষণা খনিমন্ত্রীর
      Posted On: 07 NOV 2019 6:29PM by PIB Kolkata


    নয়াদিল্লি, ০৭ নভেম্বর , ২০১৯


    খনিতে প্রাণঘাতী দূর্ঘটনায় এককালীন আর্থিক অনুদান ৫ লক্ষ টাকা থেকে বাড়িয়ে ১৫ লক্ষ টাকা করার কথা ঘোষণা করেছেন কেন্দ্রীয় কয়লা ও খনিমন্ত্রী শ্রী প্রহ্লাদ যোশী। এরফলে এই খাতে আর্থিক সাহায্য ৩০০ শতাংশ বৃদ্ধি পেল। ওড়িশার মহানদী কোলফিল্ডস লিমিটেডের এক অনুষ্ঠানে যোগ দিয়ে কেন্দ্রীয় মন্ত্রী বলেন, এই আর্থিক সাহায্য বৃদ্ধির ফলে কোল ইন্ডিয়ার অর্ন্তগত খনিতে কর্মরত শ্রমিকদের সাড়ে তিন লক্ষ পরিবার উপকৃত হবে। একইসঙ্গে দেশের আটটি রাজ্যের খনিতে কর্মরত শ্রমিকরাও এই সুবিধা পাবেন। এদিন কেন্দ্রীয় মন্ত্রী আকাশপথে ওড়িশার মহানদী কোলফিল্ডস লিমিটেডের তালচেড়ের কয়লা উত্তোলন কেন্দ্র পরিদর্শন করেন। পরে খনি দূর্ঘটনায় মৃত শ্রমিকদের প্রতি শ্রদ্ধা জানান শ্রী যোশী। তিনি বলেন, এই আর্থিক সাহায্য বৃদ্ধির সুবিধা চুক্তিভিত্তিক এবং স্হায়ী কর্মীদের পরিবার সকলেই পাবেন। যুবদের কর্মসংস্হানের জন্য কেন্দ্রীয় সরকার একাধিক পদক্ষেপ নিয়েছে বলেও তিনি জানান। ২০২৪-২৫ সালের মধ্যে ৪ হাজারেরও বেশি ভূমিহীন পরিবারকে মহানদী কোলফিল্ডসে কর্মসংস্হানের ব্যবস্হা করা হবে। খুব শীঘ্রই মহানদী কোলফিল্ডস থেকে কয়লা রপ্তানীর জন্য রেল পরিকাঠামো খাতে ৯ হাজার কোটি টাকা বিনিয়োগ করবে বলেও তিনি জানান। এদিন অনুষ্ঠানে মহানদী কোলফিল্ডস লিমিটেডের সিএমডি শ্রী বি এন শুক্লা, কোল ইন্ডিয়া লিমিটেডের সিএমডি শ্রী এ কে ঝা সহ বহু বিশিষ্ট অতিথি উপস্হিত ছিলেন।


    CG/SS/NS

    
    
    (Release ID: 1590920) Visitor Counter : 6
    
    
      Read this release in: English