      পরিবেশওঅরণ্যমন্ত্রক

      বায়ু দূষণ হ্রাস করতে সরকারের বিভিন্ন উদ্যোগ
      Posted On: 22 NOV 2019 9:18PM by PIB Kolkata


    নয়াদিল্লি, ২২ নভেম্বর, ২০১৯


    দেশে বায়ু দূষণের মাত্রা হ্রাস করার লক্ষ্যে সরকার বিভিন্ন উদ্যোগ গ্রহণ করেছে। দীর্ঘমেয়াদী, নির্দিষ্ট সময়ের মধ্যে এই সমস্যা প্রতিহত করতে কেন্দ্র ‘দূষণ নিয়ন্ত্রণ’ কর্মসূচির আওতায় জাতীয় স্বচ্ছ বায়ু প্রকল্প চালু করেছে। এর আওতায় সুসংহত পদ্ধতিতে ২০২৪ সালের মধ্যে পিএম-১০ এবং পিএম-২.৫ – এর ঘনত্ব ২০ – ৩০ শতাংশ কমানোর লক্ষ্যমাত্রা ধার্য করা হয়েছে। এই ঘনত্ব ২০১৭ সালের বায়ুর মানের ভিত্তির ওপর নির্ধারিত। গাঙ্গেয় সমভূমি এলাকা-সহ বিভিন্ন জায়গার ১০২টি শহরকে চিহ্নিত করা হয়েছে, যেখানে বিশ্ব স্বাস্থ্য সংস্থার ২০১৪/২০১৮-র প্রতিবেদন অনুযায়ী বায়ুর মান নির্ধারণ সংক্রান্ত নজরদারি হয় না।


    ২০১৮ সালে দিল্লি ও জাতীয় রাজধানী অঞ্চলে বায়ু দূষণ প্রতিরোধ, নিয়ন্ত্রণ ও হ্রাসের লক্ষ্যে সুসংহত কর্মসূচি কেন্দ্র গ্রহণ করেছে। সাধারণ মানুষের মধ্যে সচেতনতা বৃদ্ধির লক্ষ্যে নানা উদ্যোগ নেওয়া হয়েছে। ‘সমীর’ অ্যাপের সূচনা এর মধ্যে উল্লেখযোগ্য। জনগণ এই অ্যাপের মাধ্যমে বায়ু দূষণ সংক্রান্ত নানা অভিযোগ নথিভুক্ত করতে পারেন। একটি কেন্দ্রীয় প্রতিষ্ঠানে বাতাদের গুণমানের তথ্য সংগ্রহ করে তা সংশ্লিষ্ট সকলের কাছে পাঠানো হচ্ছে। জনগণ বাতাসের গুণমান সংক্রান্ত তথ্য ট্যুইটার, ফেসবুক-সহ একটি দায়বদ্ধ সংবাদ ব্যবস্থাপনার মাধ্যমে জানাতে পারছেন। পরিবেশ রক্ষায় জনসাধারণের অংশগ্রহণ নিশ্চিত করতে ও সমাজের সকল স্তরের মানুষের মধ্যে পরিবেশ সংক্রান্ত সচেতনতা গড়ে তুলতে পরিবেশ, বন ও জলবায়ু পরিবর্তন মন্ত্রক বিভিন্ন প্রশিক্ষণ কর্মসূচি শুরু করেছে। ১ লক্ষ স্কুলে ‘ন্যাশনাল গ্রিন কর্পস’ কর্মসূচির আওতায় ইকো ক্লাব গড়ে তোলা হয়েছে, যেখানে ৩০ লক্ষ ছাত্রছাত্রী পরিবেশ সংরক্ষণের নানা কর্মসূচিতে সক্রিয়ভাবে অংশগ্রহণ করছে। লোকসভায় আজ এক প্রশ্নের লিখিত জবাবে এই তথ্য জানিয়েছেন কেন্দ্রীয় পরিবেশ, বন ও জলবায়ু পরিবর্তন দপ্তরের প্রতিমন্ত্রী শ্রী বাবুল সুপ্রিয়।


    SSS/CB/SB

    
    
    (Release ID: 1593218) Visitor Counter : 11
    
    
      Read this release in: English