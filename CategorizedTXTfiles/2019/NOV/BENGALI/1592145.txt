      প্রধানমন্ত্রীরদপ্তর

      সংসদে সব বিষয় নিয়ে আলোচনা করা হবে বলে জানালেন প্রধানমন্ত্রী শ্রী নরেন্দ্র মোদী
      Posted On: 19 NOV 2019 2:38PM by PIB Kolkata


    নয়াদিল্লি, ১৮ নভেম্বর, ২০১৯


    চলতি অধিবেশন খুবই গুরুত্বপূর্ণ বলে জানালেন প্রধানমন্ত্রী শ্রী নরেন্দ্র মোদী। রাজ্যসভায় একদিকে যেমন ২৫০তম অধিবেশন বসবে, তেমনই ভারতের সংবিধানের ৭০তম বর্ষ উদযাপন করা হবে। সংসদে শীতকালীন অধিবেশন শুরুর আগে সাংবাদিক বৈঠকে একথা জানালেন প্রধানমন্ত্রী।


    তিনি বলেন, ভারতকে উন্নয়নের পথে এগিয়ে নিয়ে যেতে রাজ্যসভা গুরুত্বপূর্ণ ভূমিকা পালন করেছে।


    “বন্ধুগণ, ২০১৯-এর সংসদের এটি শেষ অধিবেশন এবং রাজ্যসভার ২৫০তম অধিবেশন রয়েছে যা ভারতের অগ্রগতি ও উন্নয়নে গুরুত্বপূর্ণ ভূমিকা পালন করবে।”


    ২৬ নভেম্বর ভারতের ৭০তম সংবিধান দিবস উদযাপন করা হবে। ১৯৪৯ সালের ২৬ নভেম্বর ভারতের সংবিধান গ্রহণ করা হয়েছিল যা এ বছর ৭০তম বর্ষ পূর্ণ করছে।


    প্রধানমন্ত্রী বলেন, আমাদের সংবিধান ভারতের একতা, অখণ্ডতা ও বৈচিত্র্য প্রতিফলিত করে।


    শ্রী মোদী বলেন, “সংবিধান গ্রহণের ৭০ বছর পূর্তিতে ২৬ নভেম্বর ৭০তম সংবিধান দিবস উদযাপন করা হবে। এই সংবিধানে দেশের একতা, অখণ্ডতা ও বৈচিত্র্যের ছবি প্রতিফলিত হয়েছে। এর আওতায় রয়েছে ভারতের অপার সৌন্দর্য। এটাই দেশের চালিকাশক্তি। আমাদের সংবিধানের ৭০ বছর সম্পর্কে মানুষকে সচেতন করে তোলার জন্য সংসদের অধিবেশনে যথেষ্ট সুযোগ রয়েছে।”


    গতবারের মতো এবারের অধিবেশনেও সকল সাংসদদের বিভিন্ন বিষয়ের ওপর আলোচনায় সক্রিয় অংশগ্রহণের জন্য আহ্বান জানিয়েছেন প্রধানমন্ত্রী। দেশ তাঁদের আলোচনা থেকে উপকৃত হতে পারে এবং দেশের কল্যাণ ও অগ্রগতিতে তা কাজে লাগে।


    প্রধানমন্ত্রী জানিয়েছেন, “বিগত কয়েক দিনে প্রায় সবক’টি রাজনৈতিক দলের নেতৃত্বের সঙ্গে আমার সাক্ষাতের সৌভাগ্য হয়েছে। নতুন সরকার গঠনের পর যেমন গত অধিবেশনে সকল সাংসদরা সক্রিয় অংশগ্রহণ করেছিলেন, এবারের অধিবেশনও তেমনই হওয়া উচিৎ। গত অধিবেশনে অপ্রত্যাশিত সাফল্য এসেছিল। আমি জনসমক্ষে গর্বের সঙ্গে একথা স্বীকার করি। এই সাফল্য সরকারের নয়, বিরোধীদেরও নয়, সমগ্র সংসদের। সকল সাংসদই এই সাফল্যের অংশীদার।


    সক্রিয় অংশগ্রহণের জন্য আমি সকল সাংসদদের আরও একবার আমার কৃতজ্ঞতা জানাচ্ছি এবং আশা রাখছি এই অধিবেশন দেশের উন্নয়নমূলক কর্মকাণ্ডের জন্য চিরস্মরণীয় হয়ে থাকবে।


    আমরা সব বিষয় নিয়েই আলোচনা করতে চাই। এর পক্ষে অথবা বিপক্ষে মতামতও প্রয়োজন যাতে এর থেকে বেরিয়ে আসা শ্রেষ্ঠ সমাধান দেশের উন্নতি ও কল্যাণে কাজে লাগাতে পারি।


    আমি সকল সাংসদদের শুভেচ্ছা জানাচ্ছি।”


    SSS/SS/DM

    
    
    (Release ID: 1592145) Visitor Counter : 4
    
    
      Read this release in: English