      কৃষিমন্ত্রক

      দেশে ২৭.৭৭ লক্ষ হেক্টর জমিতে জৈব প্রক্রিয়ায় কৃষিকাজ : কেন্দ্রীয় কৃষি মন্ত্রী
      Posted On: 20 NOV 2019 2:29PM by PIB Kolkata


    নয়াদিল্লি , ১৯ নভেম্বর , ২০১৯


    

    
    অংশগ্রহণমূলক নিশ্চিত ব্যবস্থা বা পিজিএস এবং ‘ থার্ড পার্টি সার্টিফিকেশন ’- এর আওতায় দেশে ২৭.৭৭ লক্ষ হেক্টর জমিতে জৈব প্রক্রিয়ায় কৃষিকাজ করা হচ্ছে।


    
    পরম্পরাগত কৃষি বিকাশ যোজনা (পিকেভিওয়াই) এবং উত্তর-পূর্বাঞ্চলের জন্য ‘ মিশন অর্গানিক ভ্যালু চেইন ডেভেলপমেন্ট অফ নর্থ ইস্ট রিজিয়ন ’ ( এমওভিসিডিএনইআর)-এর আওতায় দেশে জৈব পদ্ধতিতে কৃষিকাজে উ ৎ সাহ দিচ্ছে কেন্দ্র। এই দুই প্রকল্পের আওতায় রসায়নমুক্ত , কম খরচে সুস্থায়ী জৈব প্রক্রিয়ায় চাষ করে উ ৎ পাদিত দ্রব্য বাজারজাত করার জন্য এককভাবে এবং সমষ্টিগতভাবে জৈব চাষে কৃষকদের উ ৎ সাহ দেওয়া হচ্ছে। রাষ্ট্রীয় কৃষি বিকাশ যোজনা এবং ‘ মিশন ফর ইন্টিগ্রেটেড ডেভেলপমেন্ট অফ হর্টিকালচার ’- এর মাধ্যমেও জৈব চাষে সহায়তা করা হচ্ছে। বাণিজ্য মন্ত্রকের অধীনে কৃষি প্রক্রিয়াজাত খাদ্য ও রপ্তানি উন্নয়ন কর্তৃপক্ষ জৈব চাষে উ ৎ সাহ দিতে ‘ থার্ড পার্টি সার্টিফিকেশন ’ ব্যবহার করছে।


    
    
    পিকেভিওয়াই এবং এমওভিসিডিএনইআর-এর আওতায় দেশ জুড়ে গত তিন বছরে ১১৫৩১৪টি প্রশিক্ষণ কর্মসূচি ও ২০৫০টি কর্মশালার মাধ্যমে কৃষকদের এ বিষয়ে ধারণা দেওয়া হয়েছে। ‘ মিশন ফর ইন্টিগ্রেটেড ডেভেলপমেন্ট অফ হর্টিকালচার ’- এর আওতায় গাছগুলিকে যথাযথ আলো , তাপমাত্রা , আর্দ্রতা এবং কার্বন-ডাইঅক্সাইড দেওয়ার লক্ষ্যে এবং বিরূপ জলবায়ু পরিস্থিতি থেকে রক্ষা করার জন্য কৃত্রিমভাবে পলিহাউজের মধ্যে রাখা হয় যা গ্রিন হাউজ পরিকাঠামো হিসেবে পরিচিত। ২০১৪-১৫ সাল থেকে এ পর্যন্ত ২৩৮০.৪৯ হেক্টর জমিতে এই প্রক্রিয়ায় জৈব চাষ করে উন্নত ফসল পাওয়া যাচ্ছে।


    
    কেন্দ্রীয় কৃষি ও কৃষককল্যাণ মন্ত্রী শ্রী নরেন্দ্র সিং তোমর আজ লোকসভায় এক প্রশ্নের লিখিত জবাবে এই তথ্য জানিয়েছেন।


    

    
    
    SSS/CB/DM

    
    
    (Release ID: 1592353) Visitor Counter : 6
    
    
      Read this release in: English