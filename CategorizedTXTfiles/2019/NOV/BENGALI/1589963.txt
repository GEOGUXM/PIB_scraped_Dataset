      প্রধানমন্ত্রীরদপ্তর

      জার্মানির সঙ্গে আন্তঃসরকারি পর্যায়ে আলাপ-আলোচনা দ্বিপাক্ষিক সম্পর্কের ওপর নির্ভরশীল : প্রধানমন্ত্রী
      Posted On: 01 NOV 2019 4:03PM by PIB Kolkata


    নয়াদিল্লি, ০১ নভেম্বর, ২০১৯


    প্রধানমন্ত্রী শ্রী নরেন্দ্র মোদী বলেছেন, ভারত ও জার্মানির মধ্যে দ্বিপাক্ষিক সম্পর্ক গণতন্ত্র ও আইনের শাসনের প্রতি মৌলিক বিশ্বাসের ওপর ভিত্তি করে গড়ে উঠেছে। আন্তঃসরকারি পর্যায়ে আলাপ-আলোচনা বজায় রাখার প্রশংসা করে প্রধানমন্ত্রী বলেন, পারস্পরিক আলাপ-আলোচনার ক্ষেত্রে অভিনব এই ব্যবস্থা ভারত ও জার্মানির মধ্যে বিভিন্ন ক্ষেত্রে দ্বিপাক্ষিক সম্পর্ককে গভীরতর করেছে। দুই দেশের মধ্যে নতুন ও আধুনিক প্রযুক্তি, ই-মোবিলিটি, জ্বালানি সংক্রান্ত প্রযুক্তি, স্মার্ট সিটি, অভ্যন্তরীণ জলপথ, উপকূল ব্যবস্থাপনা, নদ-নদীগুলির সংস্কার, পরিবেশ সুরক্ষার মতো বিভিন্ন ক্ষেত্রে সম্পর্ক নিবিড়তর হয়েছে।


    প্রধানমন্ত্রী শ্রী নরেন্দ্র মোদী আজ নতুন দিল্লিতে জার্মানির চ্যান্সেলরের সঙ্গে এক যৌথ সাংবাদিক সম্মেলনে উদ্বোধনী ভাষণ দিচ্ছিলেন।


    ভারতে জার্মানির চ্যান্সেলর ডঃ অ্যাঞ্জেলা মার্কেল ও তাঁর প্রতিনিধিদলকে স্বাগত জানিয়ে প্রধানমন্ত্রী বলেন, ভারত – জার্মানির সম্পর্ককে আরও শক্তিশালী করতে চ্যান্সেলর ডঃ মার্কেল গুরুত্বপূর্ণ ভূমিকা পালন করেছেন।


    রপ্তানি নিয়ন্ত্রণ ব্যবস্থায় ভারতের সদস্যপদ সহ অন্যান্য আন্তর্জাতিক ফোরামে জার্মানির সমর্থনের জন্য প্রধানমন্ত্রী কৃতজ্ঞতা প্রকাশ করেন।


    প্রধানমন্ত্রী বলেন, উভয় দেশই রাষ্ট্রসংঘের নিরাপত্তা পরিষদ সহ অন্যান্য আন্তর্জাতিক সংগঠনগুলির সংস্কারের লক্ষ্যে পারস্পরিক সহযোগিতাকে এগিয়ে নিয়ে যাবে।


    SSS/BD/SB

    
    
    (Release ID: 1589963) Visitor Counter : 14
    
    
      Read this release in: English