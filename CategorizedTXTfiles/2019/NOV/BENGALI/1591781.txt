      অর্থমন্ত্রক

      ব্যাঙ্ক অ্যাকাউন্ট খোলার জন্য আধার কেওয়াইসি-র নিয়ম-নীতি শিথিল
      Posted On: 15 NOV 2019 6:22PM by PIB Kolkata


    নয়াদিল্লি, ১৫ নভেম্বর, ২০১৯


    কেন্দ্রীয় অর্থ মন্ত্রকের রাজস্ব দপ্তরের পক্ষ থেকে বৃহস্পতিবার স্পষ্টভাবে জানানো হয়েছে যে, ব্যাঙ্ক অ্যাকাউন্ট খোলার জন্য আধার কেওয়াইসি-র নিয়ম-নীতি শিথিল করা হলেও আধার কার্ডে ঠিকানা সংশোধনের ক্ষেত্রে নিয়মে কোনও পরিবর্তন করা হয়নি। দপ্তরের পক্ষ থেকে আরও জানানো হয়েছে যে, সাধারণ মানুষ, যাঁরা কর্মসূত্রে এক জায়গা থেকে অন্যত্র অথবা অন্য কোনও কারণে স্থান পরিবর্তন করতে হয়, তাঁদের সুবিধার্থেই ব্যাঙ্ক অ্যাকাউন্ট খোলার ক্ষেত্রে নিয়ম-নীতি শিথিল করা হয়েছে। অবশ্য, আধার কার্ডের ঠিকানা সংশোধনের নিয়ম-নীতিতে কোনও পরিবর্তন হয়নি। এক শ্রেণীর গণমাধ্যমে প্রকাশিত খবরে এ সম্পর্কে যে বিভ্রান্তি ছড়িয়েছে, তা সম্পূর্ণ ভিত্তিহীন।


    রাজস্ব সচিব ডঃ অজয় ভূষণ পান্ডে বলেছেন, ব্যাঙ্ক অ্যাকাউন্ট খোলার উদ্দেশ্যেই আধার কেওয়াইসি-র নিয়ম-নীতি শিথিল করা হয়েছে আধার কার্ডে ঠিকানা সংশোধনের উদ্দেশ্যে নয় । তিনি আরও জানান , যদি কোনও ব্যক্তি কর্মসূত্রে বদলি হন এবং সেখানে গিয়ে নতুন ব্যাঙ্ক অ্যাকাউন্ট খোলার জন্য আধার কেওয়াইসি জমা দিতে হয়, সেক্ষেত্রে তিনি আধার কার্ডে উল্লিখিত ঠিকানা অপরিবর্তিত রেখেই বদলি হওয়া জায়গার ঠিকানা সম্পর্কে সংশ্লিষ্ট ব্যাঙ্ক শাখাকে লিখিতভাবে জানাতে পারবেন। কর্মসূত্রে যাঁদের প্রায়শই বদলি হতে হয়, তাঁরা কেওয়াইসি-র নিয়ম-নীতি শিথিল হওয়ায় বিশেষভাবে উপকৃত হবেন। ব্যাঙ্ক অ্যাকাউন্ট খোলার ক্ষেত্রে আধার – এ উল্লিখিত ঠিকানার পরিবর্তে বর্তমানে তিনি যে জায়গায় রয়েছেন, সেখানকার ঠিকানাকেই বৈধ বলে গণ্য করা হবে।


    CG/BD/SB

    
    
    (Release ID: 1591781) Visitor Counter : 3