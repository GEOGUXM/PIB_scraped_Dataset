      কেন্দ্রীয়মন্ত্রিসভা

      মাদকপাচার ও এ জাতীয় অন্যান্য রাসায়নিক উপাদানের চোরাচালান রোধে ভারত ও সৌদি আরবের মধ্যে স্বাক্ষরিত সমঝোতাপত্রে মন্ত্রিসভার অনুমোদন
      Posted On: 27 NOV 2019 2:41PM by PIB Kolkata


    নয়াদিল্লি, ২৭নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে ভারত ও সৌদি আরবের মধ্যে মাদক ও এ জাতীয় অন্যান্য রাসায়নিক উপাদানের চোরাচালান রোধে স্বাক্ষরিত সমঝোতাপত্রে কর্মপরবর্তী অনুমোদন দেওয়া হয়েছে।


    এই সমঝোতাপত্র স্বাক্ষরের ফলে রাষ্ট্রসঙ্ঘের আন্তর্জাতিক মাদক নিয়ন্ত্রণ কনভেনশন অনুযায়ী, মাদক ও এ জাতীয় অন্যান্য রাসায়নিক উপাদানের চোরাচালান রোধে দুই দেশের মধ্যে সহযোগিতা আরও বৃদ্ধি পাবে।


    সমঝোতাপত্র অনুযায়ী, মাদকসামগ্রী উৎপাদকদের চিহ্নিতকরণ, তাদের সন্দেহজনক গতিবিধির ওপর নজর রাখা, চোরাচালানের সঙ্গে যুক্ত ব্যক্তিদের ওপর নজরদারি সংক্রান্ত প্রয়োজনীয় তথ্য আদানপ্রদানের সংস্থান রয়েছে। এছাড়াও, মাদক চোরাচালান সংক্রান্ত অভিযোগে গ্রেপ্তার হওয়া চোরাচালানকারীদের আর্থিক লেনদেনের খতিয়ান সংক্রান্ত বিভিন্ন তথ্য আদানপ্রদানও সম্ভব হবে।


    মাদক চোরাচালানের অভিযোগে গ্রেপ্তার উভয় দেশের নাগরিকদের বিভিন্ন তথ্য বিনিময়ের সংস্থান এই সমঝোতাপত্রে রয়েছে। এছাড়াও, অভিযুক্ত ব্যক্তি যাতে সংশ্লিষ্ট দেশের দূতাবাসের সহায়তা পেতে পারে সে বিষয়টিও সমঝোতাপত্রে উল্লেখ রয়েছে।


    এছাড়াও, সমঝোতাপত্র অনুযায়ী মাদকের রাসায়নিক বিশ্লেষণ সংক্রান্ত তথ্য আদানপ্রদান, অবৈধ গবেষণাগার এবং এ ধরনের গবেষণাগারের সঙ্গে যুক্ত প্রযুক্তির ব্যবহার সম্পর্কিত বিষয়ে দুই দেশের মধ্যে তথ্য আদানপ্রদান সম্ভব হবে।


    CG/BD/DM

    
    
    (Release ID: 1593717) Visitor Counter : 4
    
    
      Read this release in: English