      আদিবাসীবিষয়কমন্ত্রক

      ভারতীয় আন্তর্জাতিক বিজ্ঞান উৎসবে পরম্পরাগত শিল্প প্রদর্শনী এবং শিল্পীদের সঙ্গে পরিচিতি
      Posted On: 05 NOV 2019 7:26PM by PIB Kolkata


    কলকাতা, ০৫ নভেম্বর, ২০১৯


    কলকাতায় আজ শুরু হয়েছে পঞ্চম ভারতীয় আন্তর্জাতিক বিজ্ঞান উৎসব। প্রকৃতির সঙ্গে সামঞ্জস্য বজায় রেখে বিজ্ঞানের প্রসার প্রয়োজন। এই উৎসবেরই অঙ্গ হিসেবে বিজ্ঞান নগরীতে পরম্পরাগত শিল্প এবং শিল্পীদের প্রদর্শনীর উদ্বোধন করে কেন্দ্রীয় আদিবাসী বিষয়ক মন্ত্রী শ্রী অর্জুন মুন্ডা। তিনি বলেন, প্রকৃতির সঙ্গে অঙ্গাঙ্গী ভাবে জড়িয়ে রয়েছে বিজ্ঞান। সভ্যতার বিকাশে বিজ্ঞানের অবদান ভোলার নয়। কিন্তু প্রকৃতিকে ধ্বংস করলে চলবেনা। আধুনিক বিজ্ঞানকে কাজে লাগিয়ে গ্রামীণ শিল্পকলাকে সংরক্ষণ করা প্রয়োজন। একইসঙ্গে কিভাবে এই শিল্পকলাকে দেশ ও বিদেশের বাজারে তুলে ধরা যায় তা নিয়েও চিন্তাভাবনা করা প্রয়োজন বলে জানিয়ে দেশীয় প্রযুক্তিকে কাজে লাগিয়ে বিজ্ঞানকে এগিয়ে নিয়ে যাওয়ার আহ্বান জানান কেন্দ্রীয় মন্ত্রী। তিনি বলেন, দেশে প্রতিরক্ষা এবং মহাকাশ গবেষণা ক্ষেত্রে বিজ্ঞানী এবং গবেষকরা কিভাবে কাজ করছে তা সাধারণ মানুষের কাছে তুলে ধরা প্রয়োজন। শ্রী মুন্ডা বলেন, দেশীয় সংস্কৃতি, শিল্পকলা, কৃষ্টি তুলে ধরতে লাদাখে ‘ আদি মহো ৎ সব ’ এর সূচনা হয়েছে। আগামী দিনে প্রতিটি রাজ্যে ‘ আদি মহো ৎ সব ’ এর আয়োজন করা হবে বলেও তিনি জানান।


    ভারতীয় আন্তর্জাতিক বিজ্ঞান উৎসবে পরম্পরাগত শিল্প এবং শিল্পীদের প্রদর্শনীতে ২৫টি রাজ্য থেকে তিনশোর ও বেশি প্রতিনিধি তাদের শিল্পকলা নিয়ে হাজির হয়েছেন। আগামী ৮ই নভেম্বর পর্যন্ত চলবে এই প্রদর্শনী। তাঁত, রেশমের শাড়ি, টেরাকোটা শিল্প, ধাতু এবং ধাতব বিজ্ঞানের ওপর নির্মিত শিল্পকলা, বাঁশের তৈরি সামগ্রী, পরম্পরাগত অলঙ্কার এই প্রদর্শনীতে স্হান পেয়েছে।


    CG/SS/NS

    
    
    (Release ID: 1590529) Visitor Counter : 11
    
    
      Read this release in: English