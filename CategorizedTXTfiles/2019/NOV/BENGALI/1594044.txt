      বস্ত্রমন্ত্রক

      পাটের দাম এবং পাটের বস্তার দামের ঊর্ধ্বসীমা
      Posted On: 28 NOV 2019 4:50PM by PIB Kolkata


    নয়াদিল্লি, ২৮ নভেম্বর, ২০১৯


    জুট কমিশনারের কার্যালয় থেকে দুর্নীতিতে যুক্ত ব্যক্তি এবং সংস্থার বিরুদ্ধে একাধিক ব্যবস্থা নেওয়া হয়েছে। বেশ কিছু অভিযোগ করা হয়েছে পুলিশে। এদের বিরুদ্ধে অভিযোগ জুট অ্যান্ড জুট টেক্সটাইল্‌স কন্ট্রোল অর্ডার, ২০১৬ লঙ্ঘনের। যে সমস্ত সংস্থা দুর্নীতিতে যুক্ত তাদের বিরুদ্ধে সরবরাহ বন্ধের আদেশ দেওয়া হয়েছে। ২০১৬-র ওই আদেশবলেই তল্লাশি এবং বাজেয়াপ্ত করার কাজও চলছে। অনলাইন পোর্টালের মাধ্যমে করা অভিযোগ খতিয়ে দেখা হচ্ছে জয়েন্ট ইন্সপেকশনের মাধ্যমে। সেই মোতাবেক সরবরাহকারী চটকলের বিরুদ্ধে ব্যবস্থা নেওয়ার প্রস্তুতি চলছে।


    পাটক্ষেত্রে বেনিয়ম নিয়ন্ত্রণে জুট কমিশনারের কার্যালয় কয়েকটি পদক্ষেপ নিয়েছে। পাট সংগ্রহ, নিরীক্ষণ এবং সরবরাহের জন্য ২০১৬-র নভেম্বর থেকে এন্ড টু এন্ড ভিত্তিক প্ল্যাটফর্ম তৈরি করা হয়েছে। কালোবাজারি, মজুতদারি এবং কাঁচা পাটের ফাটকা রুখতে জুট কমিশনারকে যে কোন উৎপাদকের দ্বারা কাঁচা পাট মজুত নিয়ন্ত্রণ করার অধিকার দেওয়া হয়েছে। একটি নির্দিষ্ট সময়ের মধ্যে কতটা পাট মজুত করা যাবে সে সম্পর্কে তিনি নির্দেশ দিতে পারবেন। কাঁচা পাটের দামের ওঠা-পড়া নিয়ন্ত্রণে এবং কাঁচা পাটের সহজপ্রাপ্যতা নিশ্চিত করতে পাটজাত বস্ত্র উৎপাদনকারীর ক্ষমতা নিয়ন্ত্রণও করতে পারবেন জুট কমিশনার। বেআইনি আমদানি নিয়ন্ত্রণ করতে জুট কমিশনার সংশ্লিষ্ট সকলকে নোটিশ দিয়েছেন। পাটের ব্যাগ আমদানি করার ক্ষেত্রে প্রকৃত কোন দেশে ব্যাগটি উৎপাদিত হয়েছে সেটি ছাপাতে হবে। ২০১৮-এর ২০ নভেম্বর পর্যন্ত ৫০৩ জন আমদানিকারী এবং ৩৩১ জন ব্যবসায়ী জুট কমিশনারের কার্যালয়ে তাঁদের সংস্থাকে নথিভুক্ত করেছেন। প্রতি মাসে তাঁদের আমদানি রিপোর্ট দিতে হবে নির্দিষ্ট ফর্মে। পাটের বস্তার দামের ঊর্ধ্বসীমা পর্যালোচনা করেনি সরকার।


    লোকসভায় আজ এক লিখিত জবাবে একথা জানান কেন্দ্রীয় বস্ত্র মন্ত্রী শ্রীমতী স্মৃতি জুবিন ইরানি।


    CG/AP/DM

    
    
    (Release ID: 1594044) Visitor Counter : 5
    
    
      Read this release in: English