      রাষ্ট্রপতিরসচিবালয়

      ভারতের সংবিধান প্রণয়নের ৭০তম বর্ষ উদযাপন অনুষ্ঠানে রাষ্ট্রপতি
      Posted On: 26 NOV 2019 6:46PM by PIB Kolkata


    নয়াদিল্লি, ২৬ নভেম্বর, ২০১৯


    সংসদের সেন্ট্রাল হল-এ সাংসদদের পক্ষ থেকে আয়োজিত সংবিধান প্রণয়নের ৭০তম বর্ষ উদযাপন অনুষ্ঠানে রাষ্ট্রপতি শ্রী রামনাথ কোবিন্দ যোগ দেন।


    অনুষ্ঠানে রাষ্ট্রপতি বলেন, ভারতীয় সংবিধান পৃথিবীর বৃহত্তম গণতন্ত্রের ভিত্তি। দেশের গণতান্ত্রিক পরিকাঠামোয় সর্বোচ্চ আইনই হল এই সংবিধান। এটি প্রতিনিয়তই আমাদের পরিচালনা করে। গণতান্ত্রিক ব্যবস্থাপনার উৎসই হল এই সংবিধান। সংবিধানের মধ্য থেকেই গণতন্ত্রকে খুঁজে পাওয়া যায়। আমাদের ভবিষ্যৎ প্রজন্মের প্রয়োজনের দিকে তাকিয়েই সংবিধান সংশোধনের ব্যবস্থাপনার বিষয়টি খুব সুন্দরভাবে তুলে ধরা হয়েছে। সংবিধান সংশোধনের বৈপ্লবিক পরিবর্তন আনার ব্যবস্থাপনা যাঁরা চালু করেছিলেন তাঁদের প্রতি আজ সশ্রদ্ধ চিত্তে শ্রদ্ধা জানান রাষ্ট্রপতি।


    তিনি বলেন, গত ৭০ বছর ধরে সংবিধান দেশের মূল্যবোধ এবং সম্মান রক্ষা করে চলেছে। রাজ্য এবং কেন্দ্রের যে আইনসভা, প্রসাশন ও বিচারবিভাগের মতো তিনটি স্তম্ভ রয়েছে তা সমান্তরালভাবেই সামঞ্জস্য রেখে চলেছে। আমাদের প্রগতিশীল সংবিধান রাজ্য ও কেন্দ্রের মধ্যে সহযোগিতামূলক যুক্তরাষ্ট্রীয় কাঠামো উপহার দিয়েছে। এর ফলে, রাজ্য ও কেন্দ্রের মধ্যে সম্পর্ক আরও সুদৃঢ় হয়েছে।


    রাষ্ট্রপতি বলেন, জাতির জনক মহাত্মা গান্ধী সাধারণ মানুষের অধিকার ও কর্তব্যের যে কথা বলতেন তা আমাদের সংবিধানে বর্ণিত রয়েছে। নাগরিকরা যেমন অধিকার সম্পর্কে সচেতন, সেরকমই তাঁদের কর্তব্যের প্রতিও তাঁরা যাতে সচেতন থাকেন সেটা আমাদের সংসদ নিশ্চিত করে। শ্রী কোবিন্দ বলেন, অধিকার এবং কর্তব্য একই মুদ্রার দুই পিঠ। মৌলিক অধিকারের মধ্যেই বাক্‌-স্বাধীনতার কথা উল্লেখ রয়েছে। আমাদের এমনভাবে কর্তব্য পালন করতে হবে যাতে আমাদের অধিকার সুরক্ষিত থাকে বলে রাষ্ট্রপতি মন্তব্য করেন।


    CG/SS/DM

    
    
    (Release ID: 1593610) Visitor Counter : 9
    
    
      Read this release in: English