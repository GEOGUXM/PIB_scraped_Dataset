      কেন্দ্রীয়মন্ত্রিসভা

      জম্মু ও কাশ্মীর পুনর্গঠন আইন, ২০১৯-এর ৩ নং ধারা থেকে উদ্ভূত সমস্যা দূর করতে ভারত সরকার কার্যনির্বাহ বিধি, ১৯৬১-র ১২ ধারার অধীন প্রস্তাব কর্মপরবর্তী অনুমোদন দিল কেন্দ্রীয় মন্ত্রিসভা
      Posted On: 21 NOV 2019 4:13PM by PIB Kolkata


    নয়াদিল্লি, ২০নভেম্বর, ২০১৯


    সংসদের সুপারিশ অনুযায়ী, ভারতীয় সংবিধানের ৩৭০ অনুচ্ছেদের অধীনে রাষ্ট্রপতি জম্মু ও কাশ্মীর পুনর্গঠন আইন, ২০১৯-এ ঘোষণা ও সম্মতি দেন। সেইমতো, পূর্ববর্তী জম্মু ও কাশ্মীর রাজ্য পুনর্গঠিত হয়েছে ২০১৯-এর ৩১ অক্টোবর নতুন কেন্দ্রশাসিত জম্মু ও কাশ্মীর এবং নতুন কেন্দ্রশাসিত লাদাখ হিসেবে।


    নতুন লাদাখ কেন্দ্রশাসিত অঞ্চলে আছে দুটি জেলা – কার্গিল এবং লেহ। পূর্ববর্তী জম্মু ও কাশ্মীরের বাকি অংশ থাকছে জম্মু ও কাশ্মীর কেন্দ্রশাসিত অঞ্চল।


    ১৯৪৭-এ পূর্ববর্তী জম্মু ও কাশ্মীর রাজ্যে ১৪টি জেলা ছিল যেমন – কাঠুয়া, জম্মু, উধমপুর, রিয়াসি, অনন্তনাগ, বারামুলা, পুঞ্চ, মীরপুর, মুজফফরাবাদ, লেহ ও লাদাখ, গিলগিট, ওয়াজারাত, চিলহাস এবং উপজাতি অঞ্চল।


    ২০১৯-এর মধ্যে জম্মু-কাশ্মীরে পূর্বতন রাজ্য সরকারগুলি নানা সময়ে এলাকা পুনর্গঠন করে ১৪টি জেলাকে ২৮টি জেলায় পরিণত করে। নতুন জেলাগুলি হল – কুপওয়াড়া, বান্দিপুর, গান্দেরবাল, শ্রীনগর, বাদগাম, পুলওয়ামা, শোপিয়ান, কুলগাম, রাজৌরি, রামবান, ডোডা, কিস্তওয়ার, সাম্বা এবং কার্গিল।


    এর মধ্যে কার্গিল জেলাকে তৎকালীন লেহ এবং লাদাখ জেলার থেকে বের করে আনা হয়। সেইমতো নতুন লাদাখ কেন্দ্রশাসিত অঞ্চলের লেহ জেলাটি ২০১৯-এর জম্মু ও কাশ্মীর পুনর্গঠন দ্বিতীয় আদেশে লেহ জেলাটি বর্ণিত হয়। এই আদেশ দেন ভারতের রাষ্ট্রপতি যার ফলে, গিলগিট, গিলগিট ওয়াজারাত, চিলহাস এবং উপজাতি অঞ্চল অন্তর্ভুক্ত হয় ১৯৪৭-এর লেহ ও লাদাখ জেলার বাকি অংশের সঙ্গে।


    SSS/AP/DM

    
    
    (Release ID: 1592795) Visitor Counter : 4
    
    
      Read this release in: English