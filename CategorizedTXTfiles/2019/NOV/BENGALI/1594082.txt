      প্রতিরক্ষামন্ত্রক

      কর্মক্ষেত্রে মোতায়েন সেনাকর্মীদের বেতন ও ভাতা প্রসঙ্গে
      Posted On: 28 NOV 2019 6:19PM by PIB Kolkata


    নয়াদিল্লি, ২৮ নভেম্বর, ২০১৯


    কর্মক্ষেত্রে মোতায়েন সেনাবাহিনীর সমস্ত কর্মীদের বেতন ও ভাতা তাঁদের সংশ্লিষ্ট পে অ্যাকাউণ্ট কার্যালয়গুলির মাধ্যমে প্রতি মাসে নিজেদের ব্যাঙ্ক অ্যাকাউন্টে জমা হয়ে যায়। সেনাকর্মীদের ব্যাঙ্ক অ্যাকাউন্ট সম্পর্কিত তথ্য সংশ্লিষ্ট ব্যাঙ্কে সেনাকর্মীর নাম নথিভুক্তিকরণের সময় বাহিনীর রেকর্ড অফিসগুলি জমা করে থাকে । এর ফলে, সংশ্লিষ্ট সেনাকর্মী দেশের যে প্রান্তেই মোতায়েন থাকুন না কেন, তাঁর ব্যাঙ্ক অ্যাকাউন্ট সম্বলিত তথ্য রেকর্ড অফিসের মাধ্যমে জানা সম্ভব। লোকসভায় বুধবার এক প্রশ্নের লিখিত জবাবে এই তথ্য জানান প্রতিরক্ষা প্রতিমন্ত্রী শ্রী শ্রীপাদ নায়েক।


    তিনি আরও জানান, সেনাকর্মীদের পরিবারগুলিও সংশ্লিষ্ট সেনাকর্মীর ব্যাঙ্ক অ্যাকাউন্টের সুবিধা গ্রহণ করতে পারেন। এমনকি, প্রয়োজনে পরিবারের নিকট সদস্যরা অতিরিক্ত এটিএম কার্ড ব্যবহারের সুবিধাও পেয়ে থাকেন। এই সুবিধাগুলির পাশাপাশি, বিভিন্ন প্রান্তে মোতায়েন সেনাকর্মীরা পে অ্যাকাউন্ট কার্যালয়ের মাধ্যমে তাঁদের পরিবারের কাছে অর্থ হস্তান্তরের জন্য ফ্যামিলি অ্যালর্টমেন্ট মানি অর্ডারের সুবিধা পান।


    CG/BD/SB

    
    
    (Release ID: 1594082) Visitor Counter : 4
    
    
      Read this release in: English