      প্রতিরক্ষামন্ত্রক

      ভারতীয় বায়ুসেনা কম্যান্ডারদের সম্মেলনের উদ্বোধন করেন প্রতিরক্ষা মন্ত্রী শ্রী রাজনাথ সিং
      Posted On: 25 NOV 2019 7:30PM by PIB Kolkata


    নয়াদিল্লি, ২৫ নভেম্বর, ২০১৯


    প্রতিরক্ষা মন্ত্রী শ্রী রাজনাথ সিং আজ বায়ুসেনার সদর দপ্তর ‘বায়ুভবন’-এ ভারতীয় বায়ুসেনার কম্যান্ডারদের দ্বিতীয় দ্বিবার্ষিক সম্মেলনের উদ্বোধন করেছেন। অনুষ্ঠানের ভাষণে প্রতিরক্ষা মন্ত্রী বলেন, ভারতীয় বায়ুসেনা দেশের গর্ব। তাদের পেশাদারিত্বে অভিভূত সকলেই। যে কোন যুদ্ধের জন্যই ভারতীয় বায়ুসেনা প্রস্তুত বলেও তিনি জানান। বিদেশি বায়ুসেনার সঙ্গে যৌথ মহড়াতেও ভারতীয় বায়ুসেনা যথেষ্ট সম্মান অর্জন করেছে। কেন্দ্রীয় সরকার ভারতীয় সেনাবাহিনীতে দেশীয় উৎপাদনের ওপর বিশেষ জোর দিয়েছে। সামরিক সরঞ্জাম বিদেশ থেকে আমদানি কমাতেও গুরুত্ব দেওয়া হচ্ছে। দেশীয় পদ্ধতিতে ভারতীয় বায়ুসেনাকে সাজিয়ে তুলতে উদ্যোগ নেওয়া হয়েছে বলেও তিনি জানান। আগামীদিনের যে কোন ধরনের পরিস্থিতি মোকাবিলায় ভারতীয় বায়ুসেনাকে কৌশলগতভাবে প্রস্তুত থাকারও আর্জি জানান শ্রী সিং।


    আগামীকাল পর্যন্ত চলবে এই সম্মেলন। এখানে যৌথ অভিযান, অ্যান্টি-ড্রোন অভিযান, বিদেশি শত্রুর মোকাবিলা, নির্ভুলভাবে শত্রুপক্ষের ওপর হামলা চালানো, সাইবার যুদ্ধে পারদর্শিতা সহ একাধিক বিষয় এই সম্মেলনে আলোচনা হবে।


    এদিনের উদ্বোধনী অনুষ্ঠানে উপস্থিত ছিলেন বায়ুসেনা প্রধান আর কে এস ভাদোরিয়া, কেন্দ্রীয় প্রতিরক্ষা প্রতিমন্ত্রী শ্রী শ্রীপাদ যশো নায়েক, প্রতিরক্ষা সচিব ডঃ অজয় কুমার এবং প্রতিরক্ষা উৎপাদন সচিব শ্রী সুভাষ চন্দ্র প্রমুখ।


    CG/SS/DM

    
    
    (Release ID: 1593498) Visitor Counter : 4
    
    
      Read this release in: English