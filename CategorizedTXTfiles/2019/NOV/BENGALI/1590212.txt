      তথ্যওসম্প্রচারমন্ত্রক

      ভারতের আন্তর্জাতিক চলচ্চিত্র উৎসব ২০১৯-এ ফরাসী অভিনেত্রী ইজাবেল উপার্টকে লাইফটাইম অ্যাচিভমেন্ট পুরষ্কার প্রদানের সিদ্ধান্ত
      Posted On: 03 NOV 2019 11:08PM by PIB Kolkata


    নতুনদিল্লি, ২ নভেম্বর, ২০১৯


    ভারতের আন্তর্জাতিক চলচ্চিত্র উৎসব (আইএফএফই)-এর সুবর্ণ জয়ন্তীতে জনপ্রিয় ফরাসী অভিনেত্রী ইজাবেল অ্যানে মেডেলিনে উপার্ট-কে লাইফটাইম অ্যাচিভমেন্ট পুরষ্কার দেওয়া হবে। নতুনদিল্লিতে আজ তথ্য ও সম্প্রচারমন্ত্রী শ্রী প্রকাশ জাভরেকর এখবর জানান।


    শ্রী জাভরেকর আরো জানান, চলচ্চিত্রে মহিলাদের অবদানের প্রতিফলন এই উৎসবে দেখা যাবে। আইএফএফই-র সুবর্ণ জয়ন্তী উপলক্ষে ৫০ জন মহিলা পরিচালকের ৫০টি ছবি প্রদর্শিত হবে। তিনি বলেন, “ এই বছর গোয়ায় আইএফএফই-তে যে ২০০টি বিদেশী চলচ্চিত্র দেখানো হবে, তার মধ্যে ২৪টি অস্কারের মনোনয়নের প্রতিযোগিতায় রয়েছে।“


    এই চলচ্চিত্র উৎসবের সেরা পুরষ্কার হল লাইফটাইম অ্যাচিভমেন্ট এওয়ার্ড। এর অর্থমূল্য নগদ ১০লক্ষ টাকা। চলচ্চিত্রে বৈচিত্রময় অবদান রাখার জন্য এবং অনবদ্য অভিনয়ের জন্য ফরাসী অভিনেত্রী ইজাবেল অ্যানে মেডেলিনে উপার্ট পুরষ্কৃত হবেন।


    ১৯৭১ সালে চলচ্চিত্র জগতে আত্মপ্রকাশের পর উপার্ট ১২০টি ছবিতে অভিনয় করেছেন। ‘সিজার’ পুরষ্কারে তিনিই সবচেয়ে বেশি মনোনয়ন পেয়েছেন ౼ ১৬ বার। “ল্যা সেরেমনি” এবং “ইল্লে” ছবিতে অভিনয়ের জন্য তিনি দুবার সিজার পুরষ্কার পেয়েছেন। ২০১৬ সালে ইল্লে ছবিতে তাঁর অনবদ্য অভিনয়ের স্বীকৃতিতে সেরা অভিনেত্রী হিসেবে অ্যাকাডেমি পুরষ্কারে মনোনয়ন পাওয়া ছাড়াও উপার্ট গোল্ডেন গ্লোব পুরষ্কার এবং ইন্ডিপেন্ডেণ্ট পুরষ্কার পান।


    উপার্ট মঞ্চেও বহু অভিনয় করেছেন। এর স্বীকৃতি হিসেবে তাকে ‘মলিয়া’ পুরষ্কারের জন্য সাত বার মনোনীত করা হয় ౼ যা সর্বোচ্চ। ২০০৯ এ ৬২ তম কান চলচ্চিত্র উৎসবে উপার্ট বিচারকমন্ডলীর প্রেসিডেন্ট হয়েছিলেন। যে চারজন মহিলা অভিনেত্রী কান চলচ্চিত্র উৎসবে ২ বার সেরা অভিনেত্রীর সম্মান পেয়েছেন, উপার্ট তাঁদের মধ্যে একজন। ১৯৭৮ সালে ক্লাউদে শাব্রোলের ছবি “ভায়োলেত্তে নজিয়ারে”তে জিল ক্লেবুর্গ-এর সঙ্গে যৌথভাবে এবং ২০০১ সালে মিশেল হানাকের ছবি “দ্য পিয়ানো টিচার”-এ অভিনয়ের জন্য তাঁর এই সম্মানপ্রাপ্তি।


    ২০০১ সালে “দ্য পিয়ানো টিচার” এবং ২০০২ সালে ফ্রাসোয়া ওসোনের “এইট উইমেন” ছবির জন্য উপার্ট দুবার ইউরোপিয় চলচ্চিত্র পুরষ্কারে সেরা অভিনেত্রী নির্বাচিত হয়েছেন। ২০০২ সালে বার্লিন আন্তর্জাতিক চলচ্চিত্র উৎসবে অনবদ্য শৈল্পিক অবদান রাখার জন্য তিনি সিলভার বিয়ার পুরষ্কার পান। এছাড়া ‘ড্রামা’ ছবিতে অভিনয়ের জন্য সেরা অভিনেত্রীর স্বীকৃতি স্বরূপ গোল্ডেন গ্লোব পুরষ্কার এবং ‘ইল্লে’ ছবির জন্য অ্যাকাডেমি পুরষ্কারে সেরা অভিনেত্রীর সম্মানের জন্য তাঁর নাম মনোনীত হয়েছিল।


    CG/CB

    
    
    (Release ID: 1590212) Visitor Counter : 7
    
    
      Read this release in: English