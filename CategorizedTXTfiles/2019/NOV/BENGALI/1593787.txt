      মন্ত্রিসভারঅর্থনৈতিকবিষয়সংক্রান্তকমিটি

      সিকিম খনি পর্ষদের চার কোটি টাকারও বেশি বকেয়া সুদ সহ ঋণ পরিশোধে ছাড় অনুমোদন করল কেন্দ্রীয় মন্ত্রিসভা
      Posted On: 27 NOV 2019 3:59PM by PIB Kolkata


    নয়াদিল্লি, ২৭নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয়ক কমিটির বৈঠকে আজ সিকিম খনি পর্ষদের এ বছরের পয়লা এপ্রিল পর্যন্ত বকেয়া ৫৪ লক্ষ টাকা ঋণ এবং তার সুদবাবদ ৩৭০.৪০ লক্ষ টাকা, অর্থাৎ মোট ৪২৪.৪০ লক্ষেরও বেশি টাকার অনাদায়ী ঋণে ছাড় দেওয়ার প্রস্তাব মঞ্জুর করা হয়েছে।


    এর ফলে, মূল ঋণের ওপর অতিরিক্ত সুদের হার কমবে এবং পর্ষদের ঋণ পরিশোধের প্রক্রিয়াও সম্পন্ন হবে। ১৯৬০ সালের ২৭শে ফেব্রুয়ারি সিকিম সরকার এবং কেন্দ্রীয় সরকার যৌথ উদ্যোগে এই সিকিম খনি পর্ষদ গড়ে তোলে। কিন্তু, শুরুর দিন থেকেই এই পর্ষদ লোকসানে চলতে থাকে যার ফলে একাধিক সমস্যার সম্মুখীন হতে হয় পর্ষদকে। একাধিক কমিটি গঠন করেও সিকিম খনি পর্ষদের পুনরুজ্জীবনের চেষ্টা ফলপ্রসূ হয়নি। শেষ পর্যন্ত ২০০৭ সালের পয়লা জানুয়ারিতে পর্ষদ ভোটাং এবং ফাচে খনি থেকে উত্তোলন বন্ধ করে দেয়। তখন কর্মচারীদের স্বেচ্ছাবসর সহ একাধিক সুযোগ-সুবিধা প্রদান করা হয়।


    CG/SS/DM

    
    
    (Release ID: 1593787) Visitor Counter : 2
    
    
      Read this release in: English