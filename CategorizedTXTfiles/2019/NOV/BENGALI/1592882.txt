      মন্ত্রিসভারঅর্থনৈতিকবিষয়সংক্রান্তকমিটি

      রাষ্ট্রায়ত্ত সংস্থাগুলিতে কৌশলগত বিলগ্নিকরণে অনুমোদন কেন্দ্রীয় মন্ত্রিসভার
      Posted On: 21 NOV 2019 5:38PM by PIB Kolkata


    নয়াদিল্লি, ২০ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয়ক ক্যাবিনেট কমিটি পাঁচটি রাষ্ট্রায়ত্ত সংস্থায় কৌশলগত বিলগ্নিকরণে অনুমোদন দিয়েছে।


    ভারত পেট্রোলিয়াম কর্পোরেশন লিমিটেডে কেন্দ্রীয় সরকারের শেয়ার হোল্ডিং রয়েছে ৫৩.২৯ শতাংশ। এই শেয়ার বিক্রি করা হবে। করা হবে কৌশলগত বিলগ্নিকরণ। ছেড়ে দেওয়া হবে সরকারি নিয়ন্ত্রণ। নুমালিগড় তৈল শোধনাগারে ৬১.৬৫ শতাংশ শেয়ার হোল্ডিং রয়েছে ভারত পেট্রোলিয়ামের হাতে। সেক্ষেত্রেও কৌশলগত বিলগ্নিকরণ করা হবে। নুমালিগড় তৈল শোধনাগারে তেল ও গ্যাস উৎপাদন ক্ষেত্রে নিয়ন্ত্রণ অন্য কোনও রাষ্ট্রায়ত্ত সংস্থার হাতে ছেড়ে দেওয়া হবে।


    শিপিং কর্পোরেশন অফ ইন্ডিয়া লিমিটেডে কেন্দ্রীয় সরকারের শেয়ার হোল্ডিং রয়েছে ৬৩.৭৫ শতাংশ। এক্ষেত্রেও পুরোপুরি কৌশলগত বিলগ্নিকরণ করা হবে এবং সরকারই নিয়ন্ত্রণ ছেড়ে দেওয়া হবে।


    কন্টেনার কর্পোরেশন অফ ইন্ডিয়া লিমিটেড (কনকর) – এ কেন্দ্রীয় সরকারের শেয়ার হোল্ডিং রয়েছে ৫৪.৮ শতাংশ। এক্ষেত্রে ৩০.৮ শতাংশ শেয়ার হোল্ডিং কৌশলগত বিলগ্নিকরণ করা হবে। ছেড়ে দেওয়া হবে সরকারের নিয়ন্ত্রণ।


    তেহারি হাইড্রো ডেভেলপমেন্ট কর্পোরেশন ইন্ডিয়া লিমিটেডেও কৌশলগত বিলগ্নিকরণ করা হবে। কেন্দ্রীয় সরকারের হাতে থাকা ৭৪.২৩ শতাংশ হোল্ডিং শেয়ার ছেড়ে দেওয়া হবে এবং এনটিপিসি-র হাতে এর নিয়ন্ত্রণ তুলে দেওয়া হবে।


    নর্থ – ইস্টার্ন ইলেক্ট্রনিক পাওয়ার কর্পোরেশন লিমিটেড (নিপকো) – এর কৌশলগত বিলগ্নিকরণের সিদ্ধান্ত নিয়েছে মন্ত্রিসভা। সরকারের হাতে থাকা ১০০ শতাংশ শেয়ার হোল্ডিং ছেড়ে দেওয়া হবে এবং এর নিয়ন্ত্রণ এনটিপিসি-র হাতে তুলে দেওয়া হবে।


    .


    SSS/SS/SB

    
    
    (Release ID: 1592882) Visitor Counter : 5
    
    
      Read this release in: English