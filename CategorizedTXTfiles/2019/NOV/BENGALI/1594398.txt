      প্রধানমন্ত্রীরদপ্তর

      প্রধানমন্ত্রীর সঙ্গে জাপানের বিদেশমন্ত্রী ও প্রতিরক্ষামন্ত্রীর সাক্ষাৎ
      Posted On: 30 NOV 2019 10:05PM by PIB Kolkata


    নতুনদিল্লি, ৩০ নভেম্বর, ২০১৯


    জাপানের বিদেশ মন্ত্রী মিঃ তোশিমিতসু মোতেগি এবং প্রতিরক্ষা মন্ত্রী মিঃ তারো কানো ভারত ౼ জাপান বিদেশ ও প্রতিরক্ষা মন্ত্রকের ২+২ আলোচনায় উদ্বোধনী বৈঠকে যোগ দিতে ভারতে এসেছেন।সফরকালে তাঁরা আজ প্রধানমন্ত্রীর সঙ্গে সাক্ষাৎ করেন।


    ভারত সফররত দুই মন্ত্রীকে প্রধানমন্ত্রীশ্রী নরেন্দ্র মোদী স্বাগত জানান। জাপানে ২০১৮-র অক্টোবরে ত্রয়োদশ ভারত-জাপান বার্ষিক শীর্ষ বৈঠকে তিনি এবং জাপানের প্রধানমন্ত্রী মিঃ শিনজো আবে দ্বিপাক্ষিক সম্পর্ক জোরদার করার লক্ষ্যে পৌঁছানোর জন্য যে রূপরেখা তৈরি করেছিলেন, তা বাস্তবায়িত হওয়ায় সন্তোষ প্রকাশ করেন। প্রধানমন্ত্রী বলেন, ভারত ও জাপানের দ্বিপাক্ষিক কৌশলগত, নিরাপত্তা ও প্রতিরক্ষা সংক্রান্ত সহযোগিতা এই বৈঠকের ফলে আরো নিবিড় হবে।


    প্রধানমন্ত্রী ভারত-জাপান সম্পর্কের মাধ্যমে সার্বিক উন্নয়নের উপর গুরুত্ব দেন। এর ফলে দুই দেশের জনগণ ছাড়াও এই অঞ্চল এবং সমগ্র বিশ্ব উপকৃত হবে। দুটি দেশের মধ্যে নিয়মিত উচ্চ পর্যায়ের বৈঠকের মাধ্যমে মজবুত ও নিবিড় সম্পর্ক প্রতিফলিত হচ্ছে বলে প্রধানমন্ত্রী উল্লেখ করেন।


    প্রধানমন্ত্রী বলেন, দুই দেশের দ্বিপাক্ষিক সম্পর্ক মজবুত করার লক্ষ্যে তিনি এবং প্রধানমন্ত্রী আবে গুরুত্ব দিয়ে থাকেন। আগামী মাসে ভারত-জাপান বার্ষিক শীর্ষ বৈঠকে অংশগ্রহণের জন্য জাপানের প্রধানমন্ত্রী আবে ভারত সফর করবেন। মিঃ আবেকে স্বাগত জানানোর জন্য তিনি অধীর আগ্রহে অপেক্ষা করছেন। শ্রী মোদী বলেন, ভারতের ‘অ্যাক্ট ইস্ট নীতি এবং ভারত-প্রশান্ত মহাসাগরীয় অঞ্চলের শান্তি, স্থিতি ও সমৃদ্ধির লক্ষ্যে ভারতের সঙ্গে জাপানের সম্পর্ক একটি গুরুত্বপূর্ণ উপাদান।


    CG/CB

    
    
    (Release ID: 1594398) Visitor Counter : 6
    
    
      Read this release in: English