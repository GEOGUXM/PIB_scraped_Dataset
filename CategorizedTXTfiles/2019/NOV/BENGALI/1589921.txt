      কৃষিমন্ত্রক

      কেন্দ্রীয় কৃষি ও কৃষক কল্যাণ মন্ত্রীর সঙ্গে জার্মানির খাদ্য ও কৃষি মন্ত্রির সাক্ষাৎ
      Posted On: 01 NOV 2019 2:11PM by PIB Kolkata


    নয়াদিল্লি, ০১ নভেম্বর , ২০১৯


    ভারত সফররত জার্মানির খাদ্য ও কৃষি মন্ত্রী মিস জুলিয়া ক্লকনার আজ নতুন দিল্লিতে কেন্দ্রীয় কৃষি ও কৃষক কল্যাণ মন্ত্রী শ্রী নরেন্দ্র সিং তোমরের সঙ্গে সাক্ষাৎ করেন। কৃষি বাজারের উন্নয়নে সহযোগিতার লক্ষ্যে দুই দেশ এক যৌথ ঘোষণাপত্রে স্বাক্ষর করে। সেদেশের মন্ত্রির সঙ্গে বৈঠকে শ্রী তোমর বলেন, কৃষি ক্ষেত্রে ভারতের অগ্রাধিকার এখন উৎপাদনের পরিবর্তে কৃষক-কেন্দ্রিক হয়ে উঠেছে। এর উদ্দেশ্য হল, উৎপাদনশীলতা বাড়িয়ে, উৎপাদন খাতে খরচ কমিয়ে, প্রতিযোগিতামূলক বাজার ব্যবস্হা গড়ে তুলে এবং কৃষি পণ্যের মূল্য সংযুক্ত বাজার ব্যবস্হাকে আরও শক্তিশালী করার মধ্য দিয়ে ২০২২ সালের মধ্যে দেশে কৃষকদের আয় দ্বিগুন করা। ভারতের কৃষিপণ্য রপ্তানি নীতি ২০১৮তে যেসমস্ত লক্ষ্য ধার্য হয়েছে, সে প্রসঙ্গ উল্লেখ করে শ্রী তোমর জানান, ২০২২ নাগাদ কৃষি পণ্যের রপ্তানি ৬০ মিলিয়ন ডলারে নিয়ে যাওয়া।


    সেদেশের মন্ত্রী মিস ক্লকনার জানান, ভারতে কৃষকদের আয় দ্বিগুন করার যে লক্ষ্য স্হির হয়েছে তা অর্জনে কৃষিক্ষেত্রে বিশেষ করে, ফসল কাটা পরবর্তী সময়ে উৎপাদিত ফসলের সঠিক সংরক্ষণ ও পরিচালনার ক্ষেত্রে জার্মানির অভিজ্ঞতা গুরুত্বপূর্ণ ভূমিকা নিতে পারে।


    ক্ষুধা নিবারণ ও কৃষি উপাদনশীলতা দ্বিগুন করার লক্ষ্যে সুস্হায়ী উন্নয়নের দ্বিতীয় পর্যায়ের উদ্দেশ্য পূরণে ভারত ও জার্মানি উভয় দেশই কৃষি ক্ষেত্রকে অগ্রাধিকার দিচ্ছে বলে মন্ত্রিরা জানান। খাদ্যের গুনগত মান বজায় রাখা ও গ্রাহক সুরক্ষার ব্যাপারে গুরুত্ব দিয়ে দুই দেশের মন্ত্রীরা পরীক্ষাগার, খাদ্যের গুণমান যাচাইয়ের জন্য কর্মশিবির আয়োজনের মতো বিভিন্ন ক্ষেত্রে সহযোগিতা আরও নিবিড় করার কথা বলেন। সেদেশের মন্ত্রির হাতে ভারতের পক্ষ থেকে এমন একটি কৃষিপণ্যের তালিকা তুলে দেওয়া হয়, যেগুলি জার্মানি অন্যান্য দেশের পরিবর্তে ভারত থেকেই আমদানি করতে পারে।


    কৃষি ক্ষেত্রের সঙ্গে যুক্ত কর্মীদের প্রযুক্তিগত ও পেশাদারি প্রশিক্ষণের জন্য গত ৩০শে অক্টোবর ভারতের ন্যাশনাল ইন্সটিটিউট অফ এগ্রিকালচারাল এক্সটেনশন ম্যানেজমেন্ট এবং জার্মানির এগ্রিকালচার অ্যাকাডেমির মধ্যে যে সমঝোতাপত্র স্বাক্ষরিত হয়েছে, তাতে দুই দেশের মন্ত্রিরা সন্তোষ প্রকাশ করেন ।


    SSS/BD/NS

    
    
    (Release ID: 1589921) Visitor Counter : 11
    
    
      Read this release in: English