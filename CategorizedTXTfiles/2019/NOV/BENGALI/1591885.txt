      প্রধানমন্ত্রীরদপ্তর

      সংসদে আগামীকাল শীতকালীন অধিবেশন শুরুর সর্বদলীয় বৈঠকে প্রধানমন্ত্রীর অংশগ্রহণ
      
      সংসদের এই অধিবেশনে রাজ্যসভার ২৫০ তম অধিবেশন বসছে : প্রধানমন্ত্রী

      Posted On: 18 NOV 2019 12:02AM by PIB Kolkata

    নতুন দি ল্লি, ১৭ নভেম্বর, ২০১৯


    প্রধানমন্ত্রী শ্রী নরেন্দ্র মোদী আজ নতুন দিল্লিতে সর্বদলীয় বৈঠকে সব দলের নেতৃবৃন্দের সঙ্গে আলাপ আলোচনা করেন। এই উপলক্ষ্যে সব রাজনৈতিক দলের প্রতিনিধিরা বৈঠকে যোগ দিয়ে সংসদের আগামী অধিবেশনের বিষয়ে তাঁদের বক্তব্য তুলে ধরেন।


    রাজ্যসভার ২৫০ তম অধিবেশন - এই অধিবেশনেই বসবার জন্য প্রধানমন্ত্রী এটিকে বিশেষ ভাবে উল্লেখযোগ্য বলে মন্তব্য করেন এবং নানান পরিকল্পনা করায় তিনি সন্তোষ প্রকাশ করেন। শ্রী মোদী বলেন, ভারতের মতো বৈচিত্র্যপূর্ণ দেশে প্রশাসনিক কাঠামোর ব্যবস্থাপনায় ভারতীয় সংসদ ও সংবিধানের অনন্য ক্ষমতার গুরুত্ব রাজ্যসভার ২৫০তম অধিবেশনে প্রকাশ পাবে। এই প্রেক্ষাপটে জাতির জনক মহাত্মা গান্ধীর সার্ধ জন্ম শতবার্ষিকী দেশ জুড়ে উদযাপন বিশেষ তাৎপর্যবাহী।


    বিভিন্ন রাজনৈতিক দলের প্রতিনিধিদের নির্দিষ্ট কিছু প্রসঙ্গ উত্থাপনের জবাবে প্রধানমন্ত্রী বলেন, বকেয়া বিলগুলি পাস করানোর লক্ষ্যে এবং পরিবেশ ও দূষণ, অর্থনীতি, কৃষিক্ষেত্র ও কৃষক , মহিলা, যুব সম্প্রদায় ও সমাজের পিছিয়ে পড়া অংশের মানুষদের মত নানা গুরুত্বপূর্ণ ইস্যুগুলির সমাধানের জন্য সরকার একযোগে সব রাজনৈতিক দলগুলির সঙ্গে গঠনমূলক মনোভাব নিয়ে কাজ করবে।


    প্রধানমন্ত্রী সর্বশেষ অধিবেশন সুষ্ঠুভাবে পরিচালনা করার জন্য দুই কক্ষের প্রিসাইডিং অফিসারদের অভিনন্দন জানান। এর ফলে, সরকারের কাজকর্ম সম্পর্কে জনমানসে ইতিবাচক প্রভাব গড়ে তোলা সম্ভব হয়েছে বলে তিনি মনে করেন। এই প্রসঙ্গে প্রথমবারের সাংসদদের বিভিন্ন বিষয়ে আলোচনায় সক্রিয় অংশগ্রহণের বিষয়টি-ও তিনি বিশেষভাবে উল্লেখ করেন। শ্রী মোদী আশা প্রকাশ করেন এই অধিবেশন সরকার ও বিরোধীপক্ষের গঠনমূলক অংশগ্রহণে সফল ও কার্যকরী হয়ে উঠবে।


    SSS/CB

    
    
    (Release ID: 1591885) Visitor Counter : 5
    
    
      Read this release in: English