      প্রধানমন্ত্রীরদপ্তর

      থাইল্যান্ডের প্রধানমন্ত্রীর সঙ্গে প্রধানমন্ত্রী নরেন্দ্র মোদী সাক্ষাৎ
      Posted On: 04 NOV 2019 6:06PM by PIB Kolkata


    নয়াদিল্লি, ০৪ নভেম্বর , ২০১৯


    প্রধানমন্ত্রী শ্রী নরেন্দ্র মোদী তেশরা নভেম্বর ৩৫তম আশিয়ান শীর্ষ সম্মেলন, চর্তুদশ পূর্ব এশিয়া শিখর সম্মেলন ও ষোড়শ ভারত-আশিয়ান শিখর সম্মেলনের ফাঁকে থাইল্যান্ডের প্রধানমন্ত্রী অবসরপ্রাপ্ত জেনারেল প্রায়ুত চ্যান-ও-চ্যায়ের সঙ্গে সাক্ষাৎ করেন।


    এই বৈঠকে উভয় নেতা দ্বিপাক্ষিক সম্পর্কের অগ্রগতির পর্যালোচনা করেন। নিয়মিত উচ্চপর্যায়ের বৈঠক এবং সমস্ত স্তরের মধ্যে আলাপ-আলোচনার মাধ্যমে এই সম্পর্ক আরও গতি পাবে বলে তাঁরা মনে করেন। প্রতিরক্ষা ও নিরাপত্তা ক্ষেত্রে বর্দ্ধিত সহযোগিতার ওপর গুরুত্ব আরোপ করে প্রতিরক্ষাশিল্প ক্ষেত্রে সহযোগিতার মাধ্যমে নতুন নতুন সুযোগের সন্ধান করার ব্যাপারে উভয়পক্ষই সহমত পোষন করে। গত বছরে দ্বিপাক্ষিক বাণিজ্য ২০ শতাংশ বৃদ্ধি পাওয়ায় তাঁরা সন্তোষ ব্যক্ত করেছেন। ব্যবসা-বাণিজ্য ও বিনিয়োগ বাড়াতে বাণিজ্যিক আধিকারিকদের বিভিন্ন ক্ষেত্রে দায়িত্ব অর্পণের বিষয়ে দুই নেতা সিদ্ধান্ত গ্রহণ করেছেন।


    বাস্তবিক ও ডিজিটাল সংযোগ ব্যবস্হা সহ নানা ক্ষেত্রে যোগাযোগ বৃদ্ধির লক্ষ্যে দুই প্রধানমন্ত্রী নানা বিষয় নিয়ে আলোচনা করেছেন। দুই দেশের মধ্যে বিমান চলাচল বৃদ্ধির বিষয়টিকে তাঁরা স্বাগত জানিয়েছেন। ব্যাঙ্কক-গুয়াহাটি সরাসরি বিমান পরিষেবা ও থাইল্যান্ডের রানোঙ্গ বন্দর এবং ভারতের কলকাতা, চেন্নাই ও বিশাখাপত্তনম বন্দরের মধ্যে যোগাযোগ সহযোগিতার লক্ষ্যে চুক্তি চূড়ান্ত করার বিষয়েও তাঁরা সন্তোষ প্রকাশ করেন।


    উভয় নেতা পারস্পরিক স্বার্থ সংশ্লিষ্ট আঞ্চলিক ও বহুস্তরীয় বিভিন্ন বিষয় নিয়ে মতবিনিময় করেন । আশিয়ান সংক্রান্ত বৈঠকে তাঁকে আমন্ত্রণ জানানোয় প্রধানমন্ত্রী শ্রী নরেন্দ্র মোদী থাইল্যান্ডের প্রধানমন্ত্রীকে ধন্যবাদ জানান । তিনি আশিয়ান গোষ্ঠীর নেতৃত্ব দানের জন্য প্রায়ুত চ্যান-ও-চ্যা কে অভিনন্দন জানান । ভারত-আশিয়ান কৌশলগত অংশীদারিত্বে সমন্বায়ক হিসাবে থাইল্যান্ডের ভূমিকার তিনি প্রশংসা করেন। তিনি মনে করেন, এরফলে এই সম্পর্ক আরও দৃঢ় হয়েছে।


    ভারত ও থাইল্যান্ড-সামুদ্রিক প্রতিবেশী দুটি দেশের মধ্যে ঐতিহাসিক এবং সাংস্কৃতিক যোগাযোগ রয়েছে। বর্তমান পরিস্হিতিতে ভারতের অ্যাক্ট ইস্ট নীতি থাইল্যান্ডের লুক ওয়েস্ট নীতির পরিপূরক। যার ফলে দুদেশের মধ্যে সম্পর্ক আরও নিবিড় হয়েছে।


    CG/CB/NS

    
    
    (Release ID: 1590327) Visitor Counter : 5
    
    
      Read this release in: English