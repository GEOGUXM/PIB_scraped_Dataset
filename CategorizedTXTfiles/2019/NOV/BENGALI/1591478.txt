      রাষ্ট্রপতিরসচিবালয়

      রাষ্ট্রপতির সঙ্গে প্রিন্স অফ ওয়েল্‌স-এর সাক্ষাৎ
      Posted On: 13 NOV 2019 5:57PM by PIB Kolkata


    নয়াদিল্লি, ১৩ নভেম্বর, ২০১৯


    প্রিন্স অফ ওয়েল্‌স আজ রাষ্ট্রপতি ভবনে রাষ্ট্রপতি শ্রী রামনাথ কোবিন্দের সঙ্গে সাক্ষাৎ করেন।


    রাষ্ট্রপতি প্রিন্স অফ ওয়েল্‌সকে স্বাগত জানান। কমনওয়েলথ-এর প্রধান নির্বাচিত হওয়ার জন্য তাঁকে ধন্যবাদ জানান শ্রী কোবিন্দ। তিনি বলেন, কমনওয়েলথ-এ ভারত সবসময় ছোট রাষ্ট্রগুলির উন্নয়নে গুরুত্বপূর্ণ ভূমিকা পালন করে থাকে।


    রাষ্ট্রপতি বলেন, ভারত এবং ব্রিটেনের মধ্যে ঐতিহাসিক সম্পর্ক রয়েছে। দুই দেশের মধ্যে গণতান্ত্রিক মূল্য, আইন এবং সাংস্কৃতিক সুসম্পর্ক রয়েছে। বিশ্বে বৃহত্তর গণতান্ত্রিক দেশ হিসেবে দুই দেশ একসঙ্গে অনেক সমস্যার মোকাবিলা করে চলেছে বলেও তিনি জানান।


    প্রিন্স অফ ওয়েল্‌স এদিন রাষ্ট্রপতি ভবনের হার্বাল গার্ডেনে আয়ুর্বেদের কাজে ব্যবহারের জন্য চম্পা গাছের চারা রোপন করেন। তিনি হার্বাল গার্ডেনও পরিদর্শন করেন। আয়ুর্বেদ ওষুধ তৈরি করার জন্য বাগানের বিভিন্ন গাছ ঘুরে দেখেন তিনি। ভারত স্বাস্থ্যক্ষেত্রে বিকল্প হিসেবে আয়ুর্বেদ চর্চার ওপর যেভাবে জোর দিয়েছে তার প্রশংসা করেন তিনি।


    আয়ুর্বেদ গবেষণার জন্য প্রিন্স অফ ওয়েল্‌স যেভাবে সমর্থন জানিয়েছেন তার জন্য ধন্যবাদ জানান রাষ্ট্রপতি। উল্লেখ্য, ২০১৮ সালে প্রধানমন্ত্রীর ব্রিটেন সফরের সময় অল ইন্ডিয়া ইনস্টিটিউট অফ আয়ুর্বেদ এবং প্রিন্স অফ ওয়েল্‌স চ্যারিটেবল ফাউন্ডেশনের মধ্যে একটি সমঝোতাপত্র স্বাক্ষরিত হয়েছিল। এই সমঝোতা অনুযায়ী, শরীরের রোগ-যন্ত্রণা, হতাশা এবং দুশ্চিন্তার মতো রোগের ক্ষেত্রে এই দুই সংস্থা গবেষণামূলক কাজ করবে। একইসঙ্গে, ‘আয়ুর্যোগ’-এর ওপর প্রশিক্ষণ নেবে ব্রিটেনের স্বাস্থ্য সংক্রান্ত পেশাদাররা।


    CG/SS/DM

    
    
    (Release ID: 1591478) Visitor Counter : 6
    
    
      Read this release in: English