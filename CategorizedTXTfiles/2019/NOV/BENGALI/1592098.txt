      শ্রমওকর্মসংস্থানমন্ত্রক

      চাকরীর নিয়োগ পরীক্ষায় সুরক্ষার্থে একাধিক পদক্ষেপ গ্রহণ
      Posted On: 18 NOV 2019 8:43PM by PIB Kolkata


    নয়াদিল্লি, ১৮ নভেম্বর, ২০১৯


    কেন্দ্রীয় লোকসভা আয়োগ, রেলওয়ে রিক্রুটমেন্ট বোর্ড, স্টাফ সিলেকশন কমিশনের মতো কেন্দ্রীয় সরকারের একাধিক পরীক্ষা নিয়োগকারী সংস্থা চাকরির নিয়োগ পরীক্ষা সুরক্ষার্থে একাধিক পদক্ষেপ গ্রহণ করেছে।


    কেন্দ্রীয় লোকসভা আয়োগ পরীক্ষার সময় যাতে পরীক্ষার্থীরা মোবাইল ফোন, ব্লু ট্রুথ এবং অন্যান্য সংযোগ রক্ষাকারী ডিভাইস ব্যবহার করতে না পারে, তার জন্য পরীক্ষা-স্থলে লো পাওয়া জ্যামার – এর ব্যবস্থা করেছে।


    রেলওয়ে রিক্রুটমেন্ট বোর্ড ২০১৫ সাল থেকে রেলের নিয়োগ পরীক্ষায় এই ব্যবস্থাপনা চালু করেছে। বোর্ড এখন অনলাইনের মাধ্যমে চাকরির পরীক্ষাগুলি নিচ্ছে। পরীক্ষার্থীদের পরীক্ষার পর তাদের উত্তরপত্র নথিভুক্ত ই-মেল - এ পাঠিয়ে দিচ্ছে। অনলাইন পরীক্ষার সময় যাতে কোনও অসুবিধা না হয়, তার জন্য ইন্ডিয়ান কম্প্যুটার এমার্জেন্সি রেসপন্স টিম তৈরি করা হয়েছে।


    স্টাফ সিলেকশন কমিশন ২০১৬ সালের জুন মাস থেকে অপ্টিক্যাল মার্গ রিকগনেশন (ওএমআর) চালু করেছে। এছাড়াও, বিভিন্ন পরীক্ষা কেন্দ্রে নকল রুখতে সিসিটিভি বসানোর ব্যবস্থা করা হয়েছে। এমনকি, পরীক্ষা-স্থলগুলিতে কড়া নজরদারিরও ব্যবস্থা করেছে কমিশন।


    পরীক্ষা কেন্দ্রে পরীক্ষার্থীদের ঢোকার সময় মেটাল ডিটেক্টর দিয়ে চেকিং করা হচ্ছে। এর পাশাপাশি, বায়োমেট্রিক হাজিরারও ব্যবস্থা করা হয়েছে পরীক্ষার্থীদের জন্য। পরীক্ষার আবেদনপত্রে আপলোড করা ছবির সঙ্গে পরীক্ষা কেন্দ্রে উপস্থিত পরীক্ষার্থীর ছবিও মিলিয়ে দেখা হচ্ছে।


    আজ লোকসভায় এক প্রশ্নের লিখিত জবাবে এই তথ্য জানিয়েছেন কেন্দ্রীয় শ্রম ও কর্মসংস্থান দপ্তরের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ার।


    SSS/SS/SB

    
    
    (Release ID: 1592098) Visitor Counter : 3
    
    
      Read this release in: English