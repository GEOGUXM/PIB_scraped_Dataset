      নির্বাচনকমিশন

      ভারতের প্রাক্তন মুখ্য নির্বাচন কমিশনার টি এন সেশনের প্রয়াণে নির্বাচন কমিশনের শোক প্রকাশ
      Posted On: 11 NOV 2019 6:02PM by PIB Kolkata


    নয়াদিল্লি , ১১ নভেম্বর , ২০১৯


    

    
    ভারতের প্রাক্তন মুখ্য নির্বাচন কমিশনার টি এন সেশনের প্রয়াণে নির্বাচন কমিশনের পক্ষ থেকে গভীর শোক প্রকাশ করা হয়েছে। সেশন গত সন্ধ্যায় চেন্নাইতে প্রয়াত হন। প্রয়াত সেশনের প্রতি শ্রদ্ধা জানাতে নতুন দিল্লির নির্বাচন সদনে আজ বেলা ১১-১৫ মিনিট নাগাদ এক শোকসভার আয়োজন করা হয়। প্রাক্তন মুখ্য নির্বাচন কমিশনারকে শেষ শ্রদ্ধা জানাতে উপ-নির্বাচন কমিশনার শ্রী সুদীপ জৈন কমিশনের পক্ষ থেকে চেন্নাই যাচ্ছেন।


    
    
    শ্রী টি এন সেশনের প্রয়াণে নির্বাচন কমিশনের শোকবার্তা নিম্নরূপ :


    
    ভারতের দশম মুখ্য নির্বাচন কমিশনার শ্রী তিরুনেল্লাই নারায়ণা আয়ার সেশন বা টি এন সেশনের প্রয়াণে নির্বাচন কমিশনের পক্ষ থেকে গভীর শোক প্রকাশ করা হয়েছে। ইন্ডিয়ান অ্যাডমিনিস্ট্রেটিভ সার্ভিস-এর তামিলনাড়ু ক্যাডারের ১৯৫৫ ব্যাচের দক্ষ আধিকারিক টি এন সেশন ১৯৯০-এর ১২ই ডিসেম্বর থেকে ১৯৯৬-এর ১১ই ডিসেম্বর পর্যন্ত ভারতের মুখ্য নির্বাচন কমিশনার পদে আসীন ছিলেন। এর আগে তিনি ক্যাবিনেট সচিবের দায়িত্ব পালন করেন।


    
    
    নির্বাচন কমিশনের কাজকর্মে তিনি এক সম্পূর্ণ নতুন আঙ্গিক এনেছিলেন। জীব ৎ কালেই তিনি তাঁর দক্ষতা ও বিচক্ষণতার জন্য প্রবাদপ্রতীম হয়ে উঠেছিলেন। আমাদের সকলের কাছে , এমনকি নির্বাচন কমিশন তথা মুখ্য নির্বাচন কমিশনারদের কাছেও তিনি সর্বদাই প্রেরণার উ ৎ স হয়ে থাকবেন।
    
    টি এন সেশন সমগ্র নির্বাচনী প্রক্রিয়ার ব্যাকরণের সংজ্ঞাই পালটে দিয়েছিলেন। মুখ্য নির্বাচন কমিশনারের মতো সাংবিধানিক পদে আসীন থেকে তিনি নির্বাচনী প্রক্রিয়ায় অস্বচ্ছতা দূর করে কমিশনের মর্যাদা বাড়িয়েছিলেন। দেশে নির্বাচনী প্রক্রিয়ায় যখন হিংসার পাশাপাশি পেশীশক্তির প্রয়োগের মতো ঘটনার বাড়বাড়ন্ত ছিল , ঠিক সেই সময় তিনি দায়িত্ব নিয়ে কঠোর হাতে এ ধরনের অপপ্রয়াস দমন করেছিলেন।
    
    সংবিধানের ৩২৪ অনুচ্ছেদের আওতায় নির্বাচন কমিশনকে একটি প্রতিষ্ঠান হিসেবে যে সমস্ত ক্ষমতা ও অধিকার দেওয়া হয়েছিল , তা পুনরুদ্ধারের পাশাপাশি শ্রী সেশন সাংবিধানিক এই প্রতিষ্ঠানটির স্বায়ত্তশাসন ও কর্তৃত্ব পুনরুদ্ধার করতে পেরেছিলেন। নির্বাচনী প্রক্রিয়ায় কেবল নজরদারিমূলক দায়িত্ব ও কর্তব্য পালনের বিষয়টিকে পক্ষান্তরে নাকচ করে দিয়ে তিনি নির্বাচনে টাকা , মদ , পেশীশক্তি , বুথ দখল প্রভৃতির মতো অসাধু পন্থা অবলম্বনের বিরুদ্ধে দৃঢ় পদক্ষেপ গ্রহণ করেছিলেন। একজন সরকারি উচ্চপদস্থ আমলার পদ থেকে তিনি নিজেকে ভারতের মুখ্য নির্বাচন কমিশনার হিসেবে উন্নীত করেছিলেন। শ্রী সেশন ভোটাধিকার প্রয়োগের অধিকার সম্বন্ধে জনসাধারণকে সচেতন করতে পেরেছিলেন।
    
    শ্রী সেশন ছিলেন সঠিক জায়গায় , সঠিক সময়ে এক যোগ্যতম ব্যক্তিত্ব। নির্বাচনী দুর্নীতির বিরুদ্ধে কঠোর ভূমিকা নিয়ে তিনি যাবতীয় সমস্যার
    মোকাবিলা করেছিলেন। তিনি এমন এক অনুকূল বাতাবরণ গড়ে তুলেছিলেন যেখানে সাধারণ মানুষের মনে এই বিশ্বাস জন্মেছিল যে তাঁরাও নির্বাচনী প্রক্রিয়ার অন্যতম অংশীদার।


    
    
    অবসর গ্রহণের পর জীবনের শেষ ২২ বছর তিনি চেন্নাইয়ে কাটান। বৃহত্তর অর্থে তিনি মানুষের কাছে জীবন্ত কিংবদন্তী হয়ে উঠেছিলেন। তাঁর আদর্শ ও মূল্যবোধ তরুণ ভোটারদের পাশাপাশি প্রবীণ ভোটারদেরকেও উ ৎ সাহিত করে চলবে। সংস্কৃতির প্রতি তাঁর গভীর মূল্যবোধ তাঁকে এক অন্য উচ্চতায় পৌঁছে দিয়েছিল।


    
    
    নির্বাচন কমিশন ও সমগ্র জাতির কাছে তিনি চিরকাল দৃষ্টান্ত হয়ে থাকবেন। শ্রী সেশন নির্বাচন কমিশনের কাছে এমন এক সমৃদ্ধ পরম্পরা রেখে গেলেন যা সর্বদাই কমিশনকে অনুপ্রাণিত করবে।


    
    
    আমরা তাঁর আত্মার শান্তি কামনা করি এবং তাঁর প্রয়াণে গভীর শোক জানাই।


    
    
    
    
    মুখ্য নির্বাচন কমিশনার শ্রী সুনীল অরোরা


    
    
    নির্বাচন কমিশনার শ্রী সুশীল চন্দ্র


    
    
    নির্বাচন কমিশনার শ্রী অশোক লাভাসা


    CG/BD/DM

    
    
    (Release ID: 1591315) Visitor Counter : 6
    
    
      Read this release in: English