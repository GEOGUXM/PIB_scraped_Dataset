      কেন্দ্রীয়মন্ত্রিসভা

      ন্যাশনাল ক্যাপিটাল টেরিটরি অফ দিল্লি বিল, ২০১৯ – এর অনুমোদন কেন্দ্রীয় মন্ত্রিসভায়
      Posted On: 21 NOV 2019 5:35PM by PIB Kolkata


    নয়াদিল্লি, ২০ নভেম্বর, ২০১৯


    রাজধানী দিল্লিতে অবৈধ কলোনিগুলিতে স্থায়ীভাবে বসবাসের জন্য ন্যাশনাল ক্যাপিটাল টেরিটরি অফ দিল্লি বিল, ২০১৯ সংসদে শীতকালীন অধিবেশনে পেশ করার জন্য অনুমোদন দিয়েছে কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা বুধবার এই অনুমোদন দিয়েছে। বিলটি পাশ হলে দিল্লির অবৈধ কলোনিগুলিতে বসবাসকারী ব্যক্তিরা সম্পত্তির নিজের নামে নথিভুক্ত করতে পারবেন এবং স্ট্যাম্প ডিউটি ক্ষেত্রেও ছাড়ের সুবিধা পাবেন। এর ফলে, দিল্লির সরকারি বা বেসরকারি জমিতে ১ হাজার ৭৩১টি অবৈধ কলোনিতে বসবাসকারী ৪০ লক্ষ ব্যক্তি উপকৃত হবেন। এতদিন, অবৈধ কলোনিগুলিতে বসবাসকারী ব্যক্তিরা জমির ব্যক্তিগত মালিকানা না থাকায় কোনও ব্যাঙ্ক বা আর্থিক প্রতিষ্ঠান থেকে গৃহ নির্মাণের জন্য আর্থিক সাহায্য পেতেন না। এই বিল পাশ হলে এ ধরনের সুবিধা পাবেন তাঁরা।


    SSS/SS/SB

    
    
    (Release ID: 1592874) Visitor Counter : 6
    
    
      Read this release in: English