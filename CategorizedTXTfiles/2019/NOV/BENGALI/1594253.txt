      স্বাস্থ্যওপরিবারকল্যাণমন্ত্রক

      এইম্‌স-এর ধাঁচে প্রতিষ্ঠান স্থাপন
      Posted On: 29 NOV 2019 4:51PM by PIB Kolkata


    নয়াদিল্লি, ২৯ নভেম্বর, ২০১৯


    প্রধানমন্ত্রী স্বাস্থ্য সুরক্ষা যোজনার আওতায় সারা দেশে এইম্‌স-এর ধাঁচে ২২টি প্রতিষ্ঠান গড়ে তোলার বিষয়টি অনুমোদন দেওয়া হয়েছে। এ ধরনের প্রতিষ্ঠানগুলির মধ্যে ৬টি প্রতিষ্ঠান ইতিমধ্যেই চালু হয়েছে।


    লোকসভায় আজ এক প্রশ্নের লিখিত জবাবে কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে এই তথ্য জানিয়ে বলেন, পশ্চিমবঙ্গের কল্যাণীতে এইম্‌স-এর ধাঁচে প্রতিষ্ঠান গড়ে তোলার প্রস্তাব ২০১৫-র ৭ই অক্টোবর কেন্দ্রীয় মন্ত্রিসভার বৈঠকে অনুমোদিত হয়। প্রতিষ্ঠানটি গড়ে তোলার জন্য ১,৭৫৪ কোটি টাকা বরাদ্দের কথা বলা হয়। আগামী বছরের অক্টোবর মাসের মধ্যেই এই প্রতিষ্ঠানটি স্থাপনের কাজ শেষ হয়ে যাবে বলে সময়সীমা স্থির হয়েছে। ইতিমধ্যেই প্রথম পর্যায়ে বহির্বিভাগ ব্লক তথা আবাসিক কমপ্লেক্সের ৬৪ শতাংশের কাজ শেষ হয়েছে। দ্বিতীয় পর্যায়ে হাসপাতাল ভবন ও শিক্ষা ভবন নির্মাণের ৪৩ শতাংশ কাজ এগিয়েছে। প্রতিষ্ঠানটি স্থাপনের জন্য এখনও পর্যন্ত ৫৪৭ কোটি ৬৪ লক্ষ টাকা দেওয়া হয়েছে বলেও মন্ত্রী জানান।


    CG/BD/DM

    
    
    (Release ID: 1594253) Visitor Counter : 6
    
    
      Read this release in: English