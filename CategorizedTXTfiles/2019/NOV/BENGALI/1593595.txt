      দক্ষতাউন্নয়নওশিল্পোদ্যোগমন্ত্রক

      কৃষক ও মহিলাদের জন্য দক্ষতা উন্নয়ন কর্মসূচি
      Posted On: 26 NOV 2019 6:12PM by PIB Kolkata


    নয়াদিল্লি, ২৬ নভেম্বর, ২০১৯


    দক্ষতা উন্নয়ন ও শিল্পোদ্যোগ মন্ত্রক ‘দক্ষতা উন্নয়ন কর্মসূচি’র মাধ্যমে সারা দেশের গ্রামীণ ও শহর এলাকায় যুবক-যুবতীদের কর্মসংস্থানের উদ্যোগ নিয়েছে। এজন্য স্বল্পমেয়াদী ও দীর্ঘমেয়াদী প্রশিক্ষণের ব্যবস্থা করা হয়েছে।


    ২০১৬ - ২০২০ সালের মধ্যে দক্ষতা উন্নয়ন ও শিল্পোদ্যোগ মন্ত্রক দ্বিতীয় দফায় প্রধানমন্ত্রী কৌশল বিকাশ যোজনা চালু করেছে। এই যোজনার মাধ্যমে দেশে যুবক-যুবতী সহ গ্রামীণ এলাকার মহিলা ও কৃষকদের প্রশিক্ষণের ব্যবস্থা করা হয়েছে। স্বল্পমেয়াদী এই প্রশিক্ষণের মাধ্যমে স্কুল/কলেজ ছুট ছাত্রছাত্রী থেকে বেকার যুবক-যুবতীদের কর্মসংস্থানমুখী করে তোলা হচ্ছে। একই সঙ্গে, মহিলা, বিশেষভাবে সক্ষম ব্যক্তি, অনগ্রসর শ্রেণীভুক্ত ব্যক্তিদের প্রশিক্ষণের ব্যবস্থা করা হয়েছে। সেই সঙ্গে, প্রশিক্ষণ-প্রাপ্তরা যাতে কর্মসংস্থানের সু্যোগ পান, তার উদ্যোগও নেওয়া হয়েছে। প্রশিক্ষণের সময়ে যাতায়াত ও থাকা-খাওয়ার খরচেরও সুযোগ-সুবিধা দেওয়া হচ্ছে। চলতি বছরের ১১ই নভেম্বর পর্যন্ত পাওয়া তথ্য অনুযায়ী এই কর্মসূচির আওতায় কৃষি ক্ষেত্রে ৫ লক্ষ ৩৬ হাজার ৪৪২ জন ব্যক্তি প্রশিক্ষণ নিয়েছেন। ২৬ লক্ষ ৭৫ হাজার ৮৫৬ জন মহিলাও প্রশিক্ষণ পেয়েছেন। এর পাশাপাশি, অর্থের বিনিময়ে কৃষি ক্ষেত্রে প্রশিক্ষণ কর্মসূচির আওতায় ১ লক্ষ ১৪ হাজার ৯৬২ জন ব্যক্তি প্রশিক্ষণ নিয়েছেন।


    দক্ষতা উন্নয়ন ও শিল্পোদ্যোগ মন্ত্রক ‘হস্তশিল্প প্রশিক্ষণ প্রকল্প’ চালু করেছে। ১৫ হাজার ৬৯৭টি ইন্ডাষ্ট্রিয়াল ট্রেনিং ইন্সটিটিউটে এই কর্মসূচি চলছে।


    লোকসভায় এক প্রশ্নের লিখিত জবাবে সোমবার একথা জানিয়েছেন কেন্দ্রীয় দক্ষতা উন্নয়ন ও শিল্পোদ্যোগ মন্ত্রকের প্রতিমন্ত্রী শ্রী আর কে সিং।


    CG/SS/SB

    
    
    (Release ID: 1593595) Visitor Counter : 7
    
    
      Read this release in: English