      প্রধানমন্ত্রীরদপ্তর

      থাইল্যান্ডে আদিত্য বিড়লা গোষ্ঠীর সুবর্ণ জয়ন্তী উদযাপনে প্রধানমন্ত্রীর অংশগ্রহণ
      Posted On: 05 NOV 2019 5:10PM by PIB Kolkata


    নয়াদিল্লি, ০৩ নভেম্বর , ২০১৯


    প্রধানমন্ত্রী শ্রী নরেন্দ্র মোদী থাইল্যান্ডে আদিত্য বিড়লা গোষ্ঠীর সুবর্ণ জয়ন্তী অনুষ্ঠানে অংশগ্রহণ করেন। আদিত্য বিড়লা গোষ্ঠীর চেয়ারম্যান শ্রী কুমার মঙ্গলম বিড়লা থাইল্যান্ডে আদিত্য বিড়লা গোষ্ঠীর সুবর্ণ জয়ন্তী অনুষ্ঠানে প্রধানমন্ত্রীর অংশগ্রহণের জন্য কৃতজ্ঞতা জানান।


    এই উপলক্ষ্যে আয়োজিত অনুষ্ঠানে সরকারি আধিকারিক এবং শিল্প-বাণিজ্য জগতে শীর্ষস্হানীয় নেতৃবৃন্দ উপস্হিত ছিলেন। প্রধানমন্ত্রী আদিত্য বিড়লা গোষ্ঠীর সদস্যদের, তাঁদের কাজের জন্য অভিনন্দন জানান। এরফলে অনেকের জীবনে সমৃদ্ধি এবং নানা সুযোগ সৃষ্টি হয়েছে। ভারত এবং থাইল্যান্ডের মধ্যে নিবিড় সংস্কৃতিক যোগাযোগের কথা উল্লেখ করে তিনি বলেন, বাণিজ্য এবং সংস্কৃতির বিশ্বকে আরও কাছাকাছি নিয়ে আসার ও ঐক্যবদ্ধ করার ক্ষমতা রয়েছে।


    ভারতে সংস্কারের ফলে পরিবর্তন


    প্রধানমন্ত্রী গত পাঁচ বছরে সরকারের বিভিন্ন সাফল্যের খতিয়ান তুলে ধরেন। তিনি বলেন, প্রচলিত কর্মপন্হার পরিবর্তন ঘটিয়ে সংস্কারমূলক পদক্ষেপ গ্রহণ করা হয়েছে। আগে যা অসম্ভব বলে মনে হতো, এখন তা সম্ভব হচ্ছে। এরফলে এই সময়টাই ভারতের জন্য সেরা সময় বলে বিবেচিত হচ্ছে।


    প্রধানমন্ত্রী বলেন, বিশ্বব্যাঙ্কের সহজে বাণিজ্য করার সূচকের নিরিখে গত পাঁচ বছরে ভারত ৭৯ ধাপ এগিয়েছে। ২০১৪ সালে ভারতের স্হান ছিল ১৪২। ২০১৯ সালে সেই স্হান হয়েছে ৬৩। এরফলে বোঝা যাচ্ছে এখন বাণিজ্যিক পরিবেশ কতটা উন্নত হয়েছে। তিনি আরও জানান, ওয়ার্ল্ড ইকোনমিক ফোরামে পর্যটন প্রতিযোগিতার সূচকে ভারত ২০১৩ সালে ৬৫তম স্হানে ছিল। চলতি বছর তা এগিয়ে ৩৪তম ধাপে পৌঁছেছে। আতিথেয়তা, ভালো রাস্তার ফলে যোগাযোগ ব্যবস্হার উন্নয়ন, স্বচ্ছতা, আইন শৃঙ্খলার উন্নতির ফলে বিদেশী পর্যটকের সংখ্যা ৫০ শতাংশ বৃদ্ধি করেছে।


    প্রধানমন্ত্রী বলেন, অর্থ সঞ্চয়ের মাধ্যমে আয় বৃদ্ধি হয় এবং শক্তি সঞ্চয়ের মাধ্যমে নতুনভাবে শক্তির উৎপাদন হয়। সরাসরি সুবিধাভোগীদের কাছে অর্থ পৌঁছে দেওয়ার মাধ্যমে টাকার নয়-ছয় বন্ধ হয়েছে। যারফলে এযাবৎ ২ হাজার কোটি মার্কিন ডলার সাশ্রয় হয়েছে। তিনি এলইডি আলো বন্টনের প্রসঙ্গটিও উত্থাপন করেন। এর মাধ্যমে কার্বন নিঃসরণের পরিমান হ্রাস পেয়েছে।


    ভারত : বিনিয়োগের আকর্ষণীয় জায়গা


    ভারতকে সহজ কর ব্যবস্হার জায়গা বলে উল্লেখ করে প্রধানমন্ত্রী বলেন, মধ্যবিত্ত শ্রেণীর ওপর করের বোঝা হ্রাস, অহেতুক হয়রানি দূর করার জন্য যান্ত্রিক পদ্ধতিতে করের পরিমাণ নির্ধারণ শুরু করা, কর্পোরেট করের পরিমান হ্রাসের মতো বিভিন্ন পদক্ষেপ নেওয়া হয়েছে। পণ্য পরিষেবা কর চালু করার মাধ্যমে অর্থনৈতিক সংহতির স্বপ্ন বাস্তবায়িত হয়েছে। সরকার জনগণ-বান্ধব হওয়ার লক্ষ্যে অঙ্গিকারবদ্ধ। এই পদক্ষেপগুলির ফলে দেশ আজ বিনিয়োগের আকর্ষনীয় জায়গায় পৌঁছেছে । ইউএনসিটিএবি অনুযায়ী বিশ্বের প্রথম ১০টি প্রত্যক্ষ বিদেশী বিনিয়োগের জায়গা হিসেবে ভারত বিবেচিত হচ্ছে।


    থাইল্যান্ড ৪.০এর সঙ্গে পরিপূরক হওয়া


    প্রধানমন্ত্রী ভারতকে ৫ লক্ষ কোটি মার্কিন ডলারের সমতুল অর্থনীতিতে পরিণত করার স্বপ্নের কথা বলেন। ২০১৪ সালে ২ লক্ষ কোটি মার্কিন ডলারের থেকে ভারতের ২০১৯ সালে ৩ লক্ষ কোটি মার্কিন ডলারের অর্থনীতিতে পৌঁছানোর বিষয়টি তিনি উল্লেখ করেন।


    থাইল্যান্ডকে গুণমান ভিত্তিক অর্থনীতিতে বিবর্তিত করার উদ্দেশ্যে থাইল্যান্ড ৪.০ উদ্যোগের কথা উল্লেখ করে প্রধানমন্ত্রী বলেন, ডিজিটাল ইন্ডিয়া, দক্ষ ভারত, স্বচ্ছ ভারত মিশন, স্মার্ট সিজিট, জল-জীবন মিশন ইত্যাদির মতো ভারতের নানা উদ্যোগের সঙ্গে এর যথেষ্ঠ মিল আছে। এর মাধ্যমে অংশীদারিত্বের সুযোগ সৃষ্টি হয়। তিনি বলেন, উভয় দেশ ভৌগলিক, রাজনৈতিক নৈকট্য সাংস্কৃতিক সাদৃশ্য এবং ব্যবসা-বাণিজ্যে অংশীদারিত্বের সুযোগ বৃদ্ধির বিষয়গুলিকে কাজে লাগিয়ে এগিয়ে যেতে পারে।


    থাইল্যান্ডে আদিত্য বিড়লা গোষ্ঠী


    ২২ বছর আগে ভারত মুক্ত অর্থনীতির পথ গ্রহণ করে। শ্রী আদিত্য বিক্রম বিড়লা থাইল্যান্ডে একটি স্পিনিং ইউনিট স্হাপন করে পথপ্রদর্শকের ভূমিকা পালন করেন। আজ এই গোষ্ঠী থাইল্যান্ডে ১১০ মার্কিন ডলারের ব্যবসা করছে। তারা এখন এই দেশে সবথেকে বড় শিল্পোদ্যোগী। ৯টি বৃহৎ ফ্যাক্টরি, বস্ত্রশিল্প, কার্বন ব্ল্যাক এবং রাসায়নিক শিল্পসহ বিভিন্ন ক্ষেত্রের মাধ্যমে উপস্হিতি বজায় রয়েছে।


    CG/CB/NS

    
    
    (Release ID: 1590473) Visitor Counter : 4
    
    
      Read this release in: English