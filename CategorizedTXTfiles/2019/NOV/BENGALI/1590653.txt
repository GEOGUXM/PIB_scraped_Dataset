      ক্ষুদ্র, অতিক্ষুদ্রওমাঝারিশিল্পমন্ত্রক

      খাদি সামগ্রী অভিনব পরিচিতি কোড পাওয়ায় রপ্তানি বাড়বে
      Posted On: 06 NOV 2019 6:32PM by PIB Kolkata


    নয়াদিল্লি, ০৬ নভেম্বর, ২০১৯


    খাদি সামগ্রী ক্রেতা সাধারণের কাছে আরও একবার অভিন্ন পরিচিতি নিয়ে উপস্থিত হতে চলেছে। এই ধরনের সামগ্রীর পৃথক পরিচিতির জন্য ছয় সংখ্যার এক অভিনব কোড প্রদান করা হয়েছে। পরিচিতি বিষয়ক এই কোড-কে এইচএস বা হারমোনাইজড্‌ সিস্টেম বলা হয়ে থাকে। কেন্দ্রীয় সরকার গত সোমবার খাদি সামগ্রীর ক্ষেত্রে এই কোড চালু করেছে। খাদি সামগ্রীকে অন্যান্য বস্ত্রজাত সামগ্রী থেকে পৃথক করে রপ্তানিযোগ্য করে তোলার ব্যাপারে দীর্ঘ দিন ধরে যে প্রয়াস চলছিল, তা এই অভিনব পরিচিতি লাভের ফলে সম্পূর্ণ হ’ল।


    খাদি ও গ্রামোদ্যোগ কমিশনের চেয়ারম্যান বিনয় কুমার সাক্সেনা বলেছেন, সরকারের এই সিদ্ধান্তের ফলে খাদি সামগ্রী রপ্তানিতে এক নতুন যুগের সূচনা হবে। এর আগে খাদি সামগ্রীর ক্ষেত্রে অভিনব তথা স্বতন্ত্র কোনও পরিচিতি ছিল না। স্বতন্ত্র এই পরিচিতি লাভের ফলে অভিনব ও অনন্য খাদি সামগ্রীর রপ্তানি সংক্রান্ত যাবতীয় তথ্য সাধারণ বস্ত্র বা পোশাক রপ্তানির তথ্যের মতো কাজে লাগানো হবে। শ্রী সাক্সেনা আরও জানান, খাদি সামগ্রীর স্বতন্ত্র পরিচিতি লাভের ফলে কেবল রপ্তানির ওপরই নয়, একই সঙ্গে এই ধরনের সামগ্রীর রপ্তানি বৃদ্ধি করতে উপযুক্ত কৌশল গ্রহণেও নজর রাখা সম্ভব হবে ।


    ওয়ার্ল্ড কাস্টমস্‌ অর্গানাইজেশন (ডব্লিউসিও) ছয় সংখ্যা-বিশিষ্ট স্বতন্ত্র পরিচিতি মানক হারমোনাইজড্‌ সিস্টেম (এইচএস) প্রদান করে থাকে। শুল্ক আধিকারিকরা বিদেশ থেকে আসা যাবতীয় পোশাক-সামগ্রীর দেশের বাজারে প্রবেশের ক্ষেত্রে এইচএস কোড ব্যবহার করে থাকে। অবশ্য, পৃথক এইচএস কোড খাদি সামগ্রী রাপ্তানি অনেক ক্ষেত্রেই সমস্যার সৃষ্টি করে। তাই, শিল্প ও বাণিজ্য মন্ত্রকের পক্ষ থেকে দীর্ঘ দিন ধরে খাদি সামগ্রীর জন্য এই পরিচিতি অর্জনের চেষ্টা চলছিল।


    CG/BD/SB

    
    
    (Release ID: 1590653) Visitor Counter : 4
    
    
      Read this release in: English