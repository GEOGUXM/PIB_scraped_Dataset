      মন্ত্রিসভারঅর্থনৈতিকবিষয়সংক্রান্তকমিটি

      নির্মাণ ক্ষেত্রের পুনরুজ্জীবনে উদ্যোগ অনুমোদন করল কেন্দ্রীয় মন্ত্রিসভা
      Posted On: 21 NOV 2019 4:16PM by PIB Kolkata


    নয়াদিল্লি, ২০নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনীতি বিষয়ক কমিটি নির্মাণ ক্ষেত্রের পুনরুজ্জীবনের জন্য ২০১৬-র ৩১ আগস্ট কেন্দ্রীয় মন্ত্রিসভার অর্থনীতি বিষয়ক কমিটির সিদ্ধান্তের কার্যকর রূপায়ণের লক্ষ্যে নির্দিষ্ট পদক্ষেপ অনুমোদন করল।


    সরকারি সংস্থার পক্ষে বা বিপক্ষে সালিশির জন্য নীতি আয়োগ নিম্নলিখিত প্রস্তাবগুলি দিয়েছিল :


    i) সরকারি সংস্থাগুলি আইন দপ্তরের সঙ্গে পরামর্শ করে অ্যাটর্নি জেনারেল, সলিসিটর জেনারেল বা অ্যাডিশনাল সলিসিটর জেনারেলের মতো আইন আধিকারিকের মতামত অনুযায়ী সিদ্ধান্ত নেবে।


    ii) যেখানে কোন সালিশির সিদ্ধান্তকে চ্যালেঞ্জ করবে কোন সরকারি সংস্থা, সেক্ষেত্রে দেয় অর্থের ৭৫ শতাংশ ঠিকাদার বা সংশ্লিষ্ট ব্যক্তিকে ব্যাঙ্ক গ্যারান্টির মাধ্যমে দেবে। তবে, দেয় অর্থের ওপর পুঞ্জীকৃত সুদের জন্য ঐ ব্যাঙ্ক গ্যারান্টি দেওয়া যাবে না।


    এই আদেশ প্রযোজ্য কেন্দ্রীয় সরকারের সব রাষ্ট্রায়ত্ত সংস্থা, স্বশাসিত সংস্থা এবং বিশেষ ধরনের সংস্থা বা স্পেশাল পার্পাস ভেহিকেল যেখানে কেন্দ্রীয় সরকারের ৫০ শতাংশ বা তার বেশি শেয়ার আছে। এছাড়াও, সব কেন্দ্রীয় সরকারি দপ্তরের ক্ষেত্রে এই আদেশ প্রযোজ্য হবে।


    এই সিদ্ধান্তের ফলে, ন্যায়সঙ্গতভাবে কোন বিবাদের মীমাংসা করা যাবে এবং নির্মাণ ক্ষেত্রে নগদের যোগান বাড়ানো যাবে, সব মিলিয়ে তার প্রভাব পড়বে অর্থনৈতিক উন্নতির ওপর। প্রত্যক্ষ ও পরোক্ষ কর্মসংস্থানে যেহেতু নির্মাণ ক্ষেত্রের বড় অবদান আছে, তাই এর পুনরুজ্জীবন ঘটালে কর্মসংস্থানও বৃদ্ধি পাবে। গত কয়েক বছরে দেখা গেছে, নির্মাণ ক্ষেত্রে বেশ কয়েকটি পরিকাঠামো প্রকল্পে আইনি জটিলতা বেড়ে গেছে। যার ফলে, নির্মাণকারী সংস্থা তাদের প্রাপ্য অর্থ পায়নি এবং তারা আদালতের দ্বারস্থ হয়েছে। এর ফলে নির্মাণ ক্ষেত্রে টাকার জোগাড় কমেছে ও প্রকল্পের কাজ সম্পূর্ণ হয়নি। এর প্রভাব পড়েছে সর্বত্রই। তাদের ব্যালান্স শিটে অনুৎপাদক সম্পদের পরিমাণও বেড়েছে।


    এই সমস্যা দূর করতে ২০১৬-য় নীতি আয়োগ নানান স্বল্পমেয়াদি এবং দীর্ঘমেয়াদি প্রস্তাব দিয়েছিল কিন্তু শুধুমাত্র ৭৫ শতাংশ অন্তর্বর্তী অর্থ প্রদানের যে সিদ্ধান্ত তাতে মূল উদ্দেশ্য ব্যাহত হচ্ছিল। তাই, সুদের টাকা পেতে আদালতের আদেশ জরুরি ছিল। তাতেও অসুবিধার সম্মুখীন হতে হচ্ছিল নির্মাণকারী সংস্থাগুলিকে এবং সামগ্রিক বাণিজ্যিক ব্যবস্থা ভারসাম্য হারাচ্ছিল।


    SSS/AP/DM

    
    
    (Release ID: 1592797) Visitor Counter : 6
    
    
      Read this release in: English