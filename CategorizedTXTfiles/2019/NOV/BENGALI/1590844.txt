      বিজ্ঞানওপ্রযুক্তিমন্ত্রক

      ভারত আন্তর্জাতিক বিজ্ঞান উৎসবের টেকনিক্যাল অধিবেশনে উৎসাহী ছাত্রছাত্রী, তরুণ আধিকারিক এবং উদীয়মান বিজ্ঞানীর অংশগ্রহণ
      Posted On: 07 NOV 2019 3:44PM by PIB Kolkata


    কলকাতা, ৭ নভেম্বর, ২০১৯


    কলকাতায় আজ ভারত আন্তর্জাতিক বিজ্ঞান উৎসবের (আইআইএসএফ) তৃতীয় দিনে বিজ্ঞান ও প্রযুক্তির ফলিত বিষয়ে আলোচনাসভা এবং অধিবেশনের আয়োজন করা হয়। এক ঝাঁক ছাত্রছাত্রী, তরুণ আধিকারিক এবং উদীয়মান বিজ্ঞানী এতে অংশ নেওয়ায় অনুষ্ঠানগুলি অন্য মাত্রায় পৌঁছে যায়।


    স্বাস্থ্য গবেষণা সংক্রান্ত আলোচনায় জেনেটিক কাঠামো, মানব দেহের মলিকিউলার গঠন এবং জেনোমে রাসায়নিক বিক্রিয়া ইত্যাদি বিভিন্ন বিষয়ে বক্তব্য রাখা হয়। অন্যান্য যে অধিবেশনগুলি অনুষ্ঠিত হয় তার মধ্যে ছিল মহিলা বিজ্ঞানী, উদ্যোগপতি, যুবা-বিজ্ঞানী, উত্তর-পূর্বের ছাত্রছাত্রীদের সম্মেলন ছাড়াও ‘বিজ্ঞানিকা বিজ্ঞান সাহিত্য উৎসব’। অধিবেশনগুলিতে বিজ্ঞান এবং প্রযুক্তির ফলিত ক্ষেত্রের বিস্তারিত আলোচনা করা হয় যেমন কিভাবে সাধারণ মানুষের কাছে সহজে এটি পৌঁছে দেওয়া যায় তা নিয়ে। মহিলা বিজ্ঞানী ও উদ্যোগপতিদের সম্মেলনে বিজ্ঞান ও প্রযুক্তি দপ্তরের সচিব অধ্যাপক আশুতোষ শর্মা বিজ্ঞান ও প্রযুক্তির প্রসারে তাঁর দপ্তরের উদ্যোগের কথা জানান। সাধারণ নাগরিক বিশেষ করে, দেশের দূরদুরান্তে থাকা মানুষের মধ্যে বিজ্ঞান ও প্রযুক্তির জনপ্রিয়তা বৃদ্ধির ব্যাপারে তিনি আশাবাদী। তিনি বলেন, এই উৎসবে বিভিন্ন প্রতিষ্ঠানের ছাত্রছাত্রীদের অধিক সংখ্যায় অংশগ্রহণের ফলে এর গুরুত্ব আরও বেড়ে গেছে। কিভাবে নতুন উদ্যোগী ও মহিলাদের স্বশক্তিকরণে তথ্যপ্রযুক্তির ব্যবহার হচ্ছে তার উদাহরণ দিয়ে তিনি এই বিজ্ঞান উৎসবের মতো একটি মঞ্চ গঠনের প্রস্তাব রাখেন যেখানে পারস্পরিক আলোচনা করা যাবে এবং মানবতার উন্নয়নের লক্ষ্যে প্রযুক্তির ব্যবহারের নতুন নতুন বিষয় জানা যাবে।


    আইআইএসএফ-এর অন্য কেন্দ্রগুলিতে যেমন সায়েন্স সিটিতে, গিনেস বুক অফ রেকর্ডে নাম তোলার জন্য ছাত্রছাত্রীরা রেডিও ট্রান্সমিটার কিটের যে সংযোজন করল তা আরও একটি দারুণ ঘটনা। আজকের কর্মসূচিতে এই ধরনের আরও নানা অনুষ্ঠান রয়েছে। আইআইএসএফ-এর প্রতিটি অনুষ্ঠানে দর্শকদের বিশেষ করে, শিশুদের বিশাল সংখ্যায় যোগদানে মানুষের উৎসাহ-উদ্দীপনার দিকটি সহজে অনুভব করা যায়।


    CG/AP/DM

    
    
    (Release ID: 1590844) Visitor Counter : 10
    
    
      Read this release in: English