      তথ্যওসম্প্রচারমন্ত্রক

      ভারতীয় চলচ্চিত্র উত্তর সুদানে খুবই জনপ্রিয় : অভিনেতা অ্যান্ড্রু লুরি
      Posted On: 25 NOV 2019 6:24PM by PIB Kolkata


    নয়াদিল্লি, ২৪ নভেম্বর, ২০১৯


    গোয়ায় ভারতীয় আন্তর্জাতিক চলচ্চিত্র উৎসবে বেন লরেন্স পরিচালিত ‘হার্টস অ্যান্ড বোন্‌স’ ছবিটি প্রদর্শিত হয়েছে। এই ছবিটিতে একজন যুদ্ধ-চিত্রসাংবাদিক এবং দক্ষিণ সুদানের উদ্বাস্তু দুই বন্ধুর মধ্যে সুসম্পর্কের দিকটি ফুটিয়ে তোলা হয়েছে। অ্যান্ড্রু লুরি এই ছবিতে উদ্বাস্তুর ভূমিকায় অভিনয় করেছিলেন।


    ছবিটি প্রদর্শিত হওয়ার পর সাংবাদিকদের সঙ্গে আলাপচারিতায় অ্যান্ড্রু লুরি এই চলচ্চিত্রটি সম্পর্কে এবং ভারতীয় চলচ্চিত্র প্রতি তাঁর ভালোবাসার কথা জানান। তিনি বলেন, এই ছবিটি খুবই হৃদয়স্পর্শী। ‘হার্টস অ্যান্ড বোন্‌স’ ছবিটি শ্যুটিং-এর সময় দু’জনেই একসাথে কাজ করেছেন যাতে একজন ক্লান্ত হয়ে গেলে আরেকজন এই ছবিটি শ্যুট করতে পারেন। হাসপাতাল থেকে বহু দূরে ক্যামেরা সেট করে ছবিটি শ্যুট করা হয়েছে যাতে ডাক্তাররা তাঁদের সঙ্গে কথা বলার সময় বুঝতে না পারেন।


    ভারতীয় চলচ্চিত্র সম্পর্কে বলতে গিয়ে অ্যান্ড্রু লুরি জানান, আগামীদিনে এ দেশের জনপ্রিয় অভিনেতাদের সঙ্গে তার কাজ করার ইচ্ছা রয়েছে। সুদানে ভারতীয় চলচ্চিত্র যথেষ্টই জনপ্রিয় বলেও তিনি জানান। সে দেশের মানুষ প্রতি রাতে একটি অথবা দুটি করে ভারতীয় ছবি দেখেন বলে জানান তিনি। অভিনেতাদের প্রশিক্ষণের প্রয়োজনীয়তা প্রসঙ্গে অ্যান্ড্রু লুরি জানান, কখনও কখনও অভিনয় হৃদয় থেকে আসে। তবে, বাস্তব জীবনের অভিজ্ঞতার কথা ভুললে চলবে না। তাঁর বাড়িতে প্রচুর হিন্দি ছবির সংগ্রহ আছে বলেও তিনি জানান। অমিতাভ বচ্চনের অভিনয় তাঁকে মুগ্ধ করে বলে অ্যান্ড্রু লুরি মন্তব্য করেন।


    CG/SS/DM

    
    
    (Release ID: 1593465) Visitor Counter : 6
    
    
      Read this release in: English