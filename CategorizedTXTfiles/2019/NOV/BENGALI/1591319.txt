      রাষ্ট্রপতিরসচিবালয়

      গুরু নানকের জন্মদিন উপলক্ষে রাষ্ট্রপতির শুভেচ্ছা বার্তা
      Posted On: 11 NOV 2019 6:08PM by PIB Kolkata


    নয়াদিল্লি , ১১ নভেম্বর , ২০১৯


    গুরু নানক দেবজির জন্মদিন উপলক্ষে রাষ্ট্রপতি শ্রী রামনাথ কোবিন্দ দেশবাসীকে শুভেচ্ছা জানিয়েছেন।


    তাঁর বার্তায় রাষ্ট্রপতি বলেন , “ গুরু নানক দেবজির ৫৫০তম জন্মজয়ন্তীর এই পবিত্র ক্ষণে আমি দেশ ও বিদেশের সকল ভারতীয় বিশেষ করে , শিখ সম্প্রদায়ের ভাই-বোনেদের আমার শুভেচ্ছা জানাচ্ছি।


    গুরু নানক দেবজির জীবন ও শিক্ষা মানবসভ্যতার ভালোবাসা , সাম্য , সম্প্রীতির উদাহরণ। তিনি অসাম্য ও আচার সর্বস্বতা দূর করতে সকলের মধ্যে জ্ঞানের আলো ছড়িয়ে দেন এবং ‘ সরবত দা ভালা ’, অর্থা ৎ সকলের ভালো যেন হয় , সেই লক্ষ্যে কাজ করতে অনুপ্রাণিত করেন। ‘ নাম জপো , কিরাত করো ও বন্দ ছাকো ’ অর্থা ৎ , ঈশ্বরের নাম-গান করো , সততা ও কঠিন পরিশ্রমের সঙ্গে তোমার দায়িত্ব পালন করো এবং তুমি যা অর্জন করেছ তা যাদের প্রয়োজন তাদের মধ্যে ভাগ করে নাও - সমস্ত মানবজাতির উদ্দেশে তিনি এই বার্তা দেন। গুরু নানক দেবজি নারীদের প্রতি সম্মানের ওপর গুরুত্ব আরোপ করেছিলেন। তিনি ছিলেন আদর্শ সংসারী যিনি সাধুসন্তদের মতো জীবনযাপন করতেন। এইভাবে সারা পৃথিবীকে তিনি ‘ কর্ম ’- এর বাণী প্রচার করেছেন।


    এই পবিত্র তিথিতে আমরা গুরু নানক দেবজিকে অনুসরণ করি এবং তাঁর সাম্য ও সামাজিক ন্যায়ের শিক্ষা অনুসরণ করে একটি সমাজ গঠন করি। ”


    CG/CB/DM

    
    
    (Release ID: 1591319) Visitor Counter : 7
    
    
      Read this release in: English