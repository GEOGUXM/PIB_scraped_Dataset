      নারীওশিশুবিকাশমন্ত্রক

      অনাবাসী ভারতীয়দের বৈবাহিক সমস্যা সংক্রান্ত লুক আউট সার্কুলার জারি
      Posted On: 28 NOV 2019 6:39PM by PIB Kolkata


    নয়াদিল্লি, ২৮ নভেম্বর, ২০১৯


    অনাবাসী ভারতীয়দের বৈবাহিক সমস্যা সংক্রান্ত বিষয়গুলি ইন্টিগ্রেটেড নোডাল এজেন্সি দেখভাল করে থাকে। এই এজেন্সিতে বিদেশ মন্ত্রক, স্বরাষ্ট্র মন্ত্রক, আইন ও ন্যায়-বিচার মন্ত্রক, নারী ও শিশু কল্যাণ মন্ত্রক, জাতীয় মহিলা কমিশন এবং জাতীয় শিশু অধিকার সুরক্ষা কমিশনের প্রতিনিধিরা রয়েছেন।


    রাজ্যসভায় আজ লিখিত জবাবে একথা জানান নারী ও শিশু কল্যাণ মন্ত্রী শ্রীমতী স্মৃতি জুবিন ইরানি। তিনি আরও জানান, জাতীয় মহিলা কমিশন অনাবাসী ভারতীয়দের বৈবাহিক সমস্যা সংক্রান্ত বিষয় বা মামলাগুলি পুঙ্খানুপুঙ্খভাবে খতিয়ে দেখার পর যদি মনে করে যে, এক্ষেত্রে লুক আউট সার্কুলার জারি করার প্রয়োজন রয়েছে, তা হলে সেক্ষেত্রে ইন্টিগ্রেটেড নোডাল এজেন্সি লুক আউট সার্কুলার জারির প্রস্তাব করে থাকে। ইন্টিগ্রেটেড নোডাল এজেন্সি এখনও পর্যন্ত বৈবাহিক সমস্যার ক্ষেত্রে পুরুষ অনাবাসী ভারতীয়দের বিরুদ্ধে ৮টি লুক আউট সার্কুলার জারির প্রস্তাব দিয়েছে।


    CG/BD/SB

    
    
    (Release ID: 1594103) Visitor Counter : 3
    
    
      Read this release in: English