      বিজ্ঞানওপ্রযুক্তিমন্ত্রক

      পরম্পরাগত ভারতীয় শিল্পকলা - বৈজ্ঞানিক জ্ঞানের ভান্ডার
      Posted On: 07 NOV 2019 3:54PM by PIB Kolkata


    কলকাতা, ০৭ নভেম্বর, ২০১৯


    কলকাতার বিজ্ঞান নগরীতে পঞ্চম ভারতীয় বিজ্ঞান চলচ্চিত্র উৎসবের আয়োজন করা হয়েছে। এরই অঙ্গ হিসেবে তৃতীয় দিনে পরম্পরাগত শিল্প এবং শিল্পীদের প্রদর্শনীতে আজ ‘ পরম্পরাগত ভারতীয় শিল্পকলা- বৈজ্ঞানিক জ্ঞানের ভান্ডার ’ শীর্ষক এক আলোচনা সভার আয়োজন করা হয়। এই আলোচনা সভার সূচনা করেন পদ্মভূষণ পুরস্কারপ্রাপ্ত ন্যাশনাল কাউন্সিল অফ সায়েন্স মিউজিয়ামের প্রাক্তন মহানির্দেশক তথা আইসিওএম-এর প্রাক্তন সভাপতি ডঃ সরোজ ঘোষ। তিনি বলেন, পরম্পরাগত ভারতীয় শিল্পকলার সঙ্গে বিজ্ঞান অতপ্রোতভাবে জড়িয়ে আছে। শিল্পকলার বিকাশে বিজ্ঞানকে প্রয়োজন বলেও তিনি জানান। ভারতীয় শিল্পকলাকে সাধারণ মানুষের কাছে তুলে ধরতে ন্যাশনাল কাউন্সিল অফ সায়েন্স মিউজিয়ামের উদ্যোগের তিনি প্রশংসা করেন। আলোচনা সভায় উপস্হিত ন্যাশনাল কাউন্সিল অফ সায়েন্স মিউজিয়ামের কলকাতা শাখার মহানির্দেশক শ্রী এ ডি চৌধুরী বলেন, খুব শীঘ্রই গুয়াহাটিতে সায়েন্স সিটি গড়ে তোলা হবে। এছাড়াও হায়দ্রাবাদ, কেরালা, বেঙ্গালুরুতেও আগামী দিনে সায়েন্স সিটি গড়ে তোলার পরিকল্পনা রয়েছে। অনুষ্ঠানে ‘ পুরাতাত্ত্বিক প্রেক্ষাপটে প্রাথমিক বিজ্ঞান ও প্রযুক্তির উৎপত্তি এবং উন্নয়ন ’ শীর্ষক আলোচনায় মূল বক্তব্য রাখেন বিশিষ্ট পুরাতাত্ত্বিকবিদ অধ্যাপক বসন্ত সিন্ধে। তিনি বলেন, হরপ্পা সভ্যতার সময়কাল থেকেই ভারতের বিজ্ঞান এবং প্রযুক্তির প্রভূত উন্নতি ঘটেছে। হরপ্পা সভ্যতার নগর পরিকল্পনা, জল সংরক্ষণ পদ্ধতি, কৃষি, যোগাভ্যাসের বহু নির্দশন ও প্রযুক্তি আধুনিক ভারত বহন করে নিয়ে চলেছে। অনুষ্ঠানে বাঁশির উ ৎ পত্তির ইতিহাস এবং বর্তমান নিয়ে ‘ কেশব ভেনু : ইনোভেটিং টুয়ার্ডস অ্যান আইডিয়াল ফ্লুট ’ শীর্ষক বিষয়ের ওপর বক্তব্য রাখেন ডঃ পন্ডিত কেশব গিন্ডে।


    CG/SS/NS

    
    
    (Release ID: 1590855) Visitor Counter : 8
    
    
      Read this release in: English