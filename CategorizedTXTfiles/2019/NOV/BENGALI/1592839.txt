      তথ্যওসম্প্রচারমন্ত্রক

      আইএফএফআই-এর মাল্টি-মিডিয়া প্রদর্শনী শুরু হবে আগামীকাল থেকে
      Posted On: 21 NOV 2019 5:07PM by PIB Kolkata


    নয়াদিল্লি, ২০ নভেম্বর, ২০১৯


    তথ্য ও সম্প্রচার মন্ত্রক আইএফএফআই-তে উচ্চ প্রযুক্তির অভিনব মাল্টি-মিডিয়া প্রদর্শনীর আয়োজন করেছে। আগামীকাল গোয়ার কলা অ্যাকাডেমির কাছে দরিয়া সঙ্গমে সকাল ১০-৩০ মিনিটে তথ্য ও সম্প্রচার সচিব শ্রী অমিত খারে প্রদর্শনীর উদ্বোধন করবেন। ২১ থেকে ২৮ নভেম্বর সকাল ১০ থেকে রাত ৮টা পর্যন্ত এই প্রদর্শনী সকলের জন্য খোলা থাকবে।


    আইএফএফআই-এর সুবর্ণ জয়ন্তী বর্ষ উপলক্ষে ‘IFFI@50’ শিরোনামে এই প্রদর্শনীটি ১৯৫২ থেকে আইএফএফআই-এর যাত্রাপথের প্রতি শ্রদ্ধার্ঘ্য। এই প্রদর্শনীর লক্ষ্য, কিভাবে আইএফএফআই ভারতীয় সিনেমাকে বিশ্বের কাছে তুলে ধরতে সাহায্য করেছে এবং ভারতকে একটি প্ল্যাটফর্ম হিসেবে তুলে ধরতে পেরেছে যেখানে সারা বিশ্বের সিনেমা প্রদর্শিত হতে পারে।


    এই প্রদর্শনীতে দর্শকরা নানা প্রদর্শের মাধ্যমে ভারতীয় সিনেমার বিবর্তন চাক্ষুষ করতে পারবেন। এছাড়াও, নানা উচ্চ প্রযুক্তির বিজ্ঞান, কারিগরি, উপকরণ ও যন্ত্রপাতি রাখা হয়েছে প্রদর্শনীতে যার দ্বারা দর্শকরা ছবি তৈরির কলাকৌশল এবং সমাজের ওপর ছবির প্রভাব সম্পর্কে বিস্তারিত জানতে পারবেন।


    প্রদর্শনীর পাশাপাশি, আয়োজিত হচ্ছে ফিল্ম ক্যুইজ, স্বচ্ছ ভারত, একবার ব্যবহারযোগ্য প্লাস্টিক বর্জন, ‘এক ভারত শ্রেষ্ঠ ভারত’ ইত্যাদির মতো সরকারি নানা উদ্যোগ নিয়ে স্বল্পদৈর্ঘ্যের ছবি নির্মাণ এবং ছোটদের জন্য অঙ্কন প্রতিযোগিতা ইত্যাদি।


    SSS/AP/DM

    
    
    (Release ID: 1592839) Visitor Counter : 5
    
    
      Read this release in: English