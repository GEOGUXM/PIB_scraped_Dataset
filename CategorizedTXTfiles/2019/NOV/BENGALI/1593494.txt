      প্রধানমন্ত্রীরদপ্তর

      কনক্লেভ অফ আকাউন্ট্যান্টস্‌ জেনারেল অ্যান্ড ডেপুটিআকাউন্টেন্সজেনারেল - এ প্রধানমন্ত্রীর ভাষণ
      Posted On: 25 NOV 2019 7:22PM by PIB Kolkata


    নয়াদিল্লি, ২১ নভেম্বর, ২০১৯


    আকাউ ন্ট্যান্টস্‌ জেনারেল শ্রী রাজীব মহর্ষি , দুই ডেপুটি আকাউন্টেন্স জেনারেল , দেশের নানা প্রান্ত থেকে আগত আমার সমস্ত সাথী , বন্ধুগণ ,


    আকাউ ন্ট্যান্টস্‌ জেনারেল – এ আমি আরেকবার আসার সুযোগ পেয়েছি। আপনাদের সঙ্গে খুব বেশি কথা বলার সুযোগ পাই না , কিন্তু সময়ের সঙ্গে সঙ্গে কিছু অভিজ্ঞতা হয়েই যায়। গান্ধীজির ১৫০ তম জন্মজয়ন্তী বর্ষে এই কাজ সম্পন্ন হওয়া আমাদের মনে একটি সুখকর অনুভূতি সঞ্চার করে। গান্ধীজি বলতেন , যেভাবে কোনও ব্যক্তি নিজের পিঠ দেখতে পায় না , তেমনি নিজের ত্রুটিগুলি চিহ্নিত করাও খুবই কঠিন কাজ।


    কিন্তু , আপনারা সবাই একাজে অত্যন্ত পারদর্শী , যাঁরা সরকারি ব্যবস্থার সামনে একটি আয়না নিয়ে দাঁড়িয়ে পড়েন - এই এই ত্রুটি রয়েছে , এতগুলি ভুল রয়েছে , এই প্রক্রিয়া ঠিক নেই , আপনারা হি সা ব রক্ষকদের হি সা ব রাখেন। কিন্তু একটু আগেই মহর্ষিজি যে প্রেজেন্টেশন দিলেন , সেখানে তিনি আগে নিজেদের হিসেব - নিকেশ তুলে ধরেছেন দেখে আমি খুব খুশি হয়েছি।


    বন্ধুগণ , তিন বছর আগে যে সম্মেলন হয়েছিল , সেখানে আপনাদের সকলের মাঝে বসে বিস্তা রি ত আলাপ - আলোচনার সুযোগ পেয়েছিলাম , আর তখনকার আলোচনায় অনেক বিষয়ে আমার দৃষ্টি ভঙ্গী বুঝে নিয়ে , সেগুলিকে বাস্তবায়ণের কাজ আপনারা করেছেন , এখনও করে যাচ্ছেন। আমার মনে আছে যে , তখন আমি বলেছিলাম , বিচ্ছিন্নভাবে কাজ না করে কম্পট্রোলার অ্যান্ড অডিটর জেনারেল - এর সামগ্রিকতা নিয়ে কাজ করার প্রয়োজন রয়েছে । প্রতিষ্ঠানটির শুধুই পরিসংখ্যান এবং প্রক্রিয়ার মধ্যে সীমাবদ্ধ হয়ে থেকে যাওয়া উচিত নয়। সত্যিকারের সুপ্রশাসনের একটি অনুঘটকরূপে এগিয়ে আসতে হবে। ক্যাগ -কে অদূর ভবিষ্যতে ক্যাগ প্লাস করার যে পরামর্শ দিয়েছিলাম , আপনারা সেদিকে লক্ষ্য রেখে কাজ করে চলেছেন দেখে আমি খুব খুশি। এর মাধ্যমে আপনারা দেশে জবাবদিহিতা এবং প্রমাণ করে দেখানোর পরিবেশ গড়ে তুলতে ইতিবাচক ভূমিকা পালন করেছেন। দেশে যে আজ নির্ধারিত সময়ে পরিণামদর্শী কাজ করার পদ্ধতি বিকশিত হচ্ছে , তাঁর পেছনে ক্যাগের অনেক বড় ভূমিকা রয়েছে। আপনারা এবং আপনাদের যে সাথীরা ফিল্ডে গিয়ে অডিটের কাজ করেন , তাঁদের সকলের তৎপরতা ও কঠোর পরিশ্রমের ফলেই এসব কিছু সম্ভব হচ্ছে। কাউকে খনি অঞ্চলে গিয়ে কাজ করতে হয় , আবার কাউকে যে কোনও রাজ্যে গিয়ে মাসের পর মাস এজি অফিসের সঙ্গে মিলে ক্ষেত্র প্রদর্শন করতে হয় , সেখানে বসে থেকে একটা একটা করে কাগজ খতিয়ে দেখে হিসেব - নিকেশ করতে হয়। কখনও পরিবারের অন্য সদস্যদের সঙ্গে দীর্ঘদিন দেখা না হওয়া সত্ত্বেও প্রক্রিয়া শেষ করে তবেই ফেরা যায়। আর এমনি নিষ্ঠাবান সাথীদের কারণেই জনমানসে ক্যাগের বিশ্বাসযোগ্যতা তৈরি হয়েছে আর রোজ তা আরও শক্তিশালী হচ্ছে।


    বন্ধুগণ , অনেক দশককাল ধরে গড়ে ওঠা এই ব্যবস্থায় অত্যন্ত দ্রুত পরিবর্তন আনা নিজেই একটি চ্যালেঞ্জের বিষয়। আর সরকারি ব্যবস্থায় সবচাইতে প্রাচীন সংস্থাগুলির মধ্যে প্রাচীনতম হল সিএজি , ১৯৬০ এ জন্ম ? ১৮৫৭-র পরই এহেন প্রতিষ্ঠান গঠনের একটা ইতিহাস রয়েছে। আপনারা কখনও গভীর অধ্যয়ন করলে এ থেকে অনেক কিছু জানতে পারবেন। আজকাল ‘ রিফর্ম ’- কে অত্যন্ত ফ্যান্সি শব্দ বলে মনে করা হয়। প্রত্যেকেই বলেন যে , আমিও ‘ রিফর্ম ’ করছি। যেখানে যাই হোক না কেন এই ‘ রিফর্ম ’ শব্দটি ব্যবহৃত হয়। কিন্তু আসল ‘ রিফর্ম ’ তখনই আসে যখন কোনও প্রতিষ্ঠানের উপর থেকে নিচে পর্যন্ত প্রত্যেকে সততার সঙ্গে এর জন্যে প্রস্তুত হন , উদ্দীপিত হন। আর এটা দেশের প্রত্যেক সরকার , প্রত্যেক সংস্থা , প্রত্যেক প্রতিষ্ঠানের ক্ষেত্রে প্রযোজ্য। সিএজি-ও তেমনি একটি প্রতিষ্ঠান। সিএজি-র দায়িত্ব অনেক বেশি কারণ এই প্রতিষ্ঠান দেশ ও সমাজের আর্থিক আচরণকে পবিত্র রাখতে একটি গুরুত্বপূর্ণ ভূমিকা পালন করে থাকে । আর সেজনে আপনাদের কাছে প্রত্যাশাও একটু বেশি থাকে।


    বন্ধুগণ , আমাদের দেশের ইতিহাসে আমরা নীতিশাস্ত্র , অর্থশাস্ত্র এবং অডিটিং - এর প্রেরণার উৎসরূপে যা ঁ কে পেয়েছি , সেই চাণক্য বলতেন - জ্ঞানং ভারং ক্রিয়াং বিনা- অর্থাৎ , আপনার কাছে যদি জ্ঞান থাকে , কিন্তু আপনি সেটাকে সঠিক স্থানে , সঠিক লক্ষ্যে কাজে না লাগাতে পারেন , তা হলে আপনার কাছে সেটা নিজে থেকেই বোঝায় পরিণত হয়ে উঠতে পারে , নিরর্থক হয়ে ওঠে। আর সেজন্যে একভাবে বলতে গেলে আপনাদের কাঁধে দ্বিগুণ দায়িত্ব বর্তেছে। আপনাদের নিজেদের জ্ঞান এবং অভিজ্ঞতাকে প্রসারিত করতে হলে পাশাপাশি মূল্যবোধকেও শক্তিশালী করতে হবে - আর সমগ্র নীতি শাস্ত্রে চা ণ ক্য এই মূল্যবোধকেই সবচাইতে বেশি গুরুত্ব দিয়েছেন। সেজন্যে আমি মনে করি যে আজকের ডিজিটাল বিশ্বে , পরিবর্তমান প্রযুক্তির এই আবহে ‘ অডিট ’ এবং ‘ অ্যাসিওরেন্স ’ এর ভূমিকা আর এতে পরিবর্তন অত্যন্ত গুরুত্বপূর্ণ হয়ে উঠেছে। বন্ধুগণ , প্রযুক্তিকে ভিত্তি করে ব্যবস্থায় স্বচ্ছতা আনার এই প্রচেষ্টা আপনারা বিগত পাঁচ বছর ধরে নিরন্তর দেখতে পাচ্ছেন। সরকারি হিসেব নিকেশ উন্মুক্ত এবং স্বচ্ছ , অনেকটা ড্যাশবোর্ডের মতো। যা আছে তা সকলের সামনে আছে , যতটা আছে তা স্পষ্ট দেখা যায়। সরকার দরপত্র আহ্বান থেকে শুরু করে কিনে দপ্তরের নির্দিস্ট তালিকার অন্তর্ভুক্তি পর্যন্ত একটি স্বচ্ছ প্রক্রিয়া প্রস্তুত করেছে। এখন অধিকাংশ দরপত্র অনলাইন হয় , পরিকাঠামোর সঙ্গে যুক্ত প্রকল্পগুলির তদারকিও বৈজ্ঞানিক সারভেইল্যান্স পদ্ধতিতে সম্পাদিত হয়। জন – ধন – আধার – মোবাইল – এর মাধ্যমে সাধারণ মানুষ সরাসরি সরকারি প্রকল্পের মাধ্যমে লাভবান হচ্ছেন। আর জিইএম বা গভর্নমেন্ট ই-মার্কেট প্লেস এর মাধ্যমে সরকার প্রত্যক্ষ কেনাকাটা করে। আজ ৪২৫টিরও বেশি সরকারি প্রকল্প দ্বারা সুবিধাভোগীরা সরাসরি লাভবান হচ্ছেন। ফলে প্রায় দেড় লক্ষ কোটি টাকা ভুয়ো লোকেদের হাত থেকে সাশ্রয় হয়েছে। বিশেষ করে জিএসটি-র মতো সমস্যাসঙ্কুল এবং জটিল সংস্কারকে দেশের বণিজ্যিক সংস্কৃতির অংশ করে তুলতে আপনারাও প্রশংসনীয় ভূমিকা পালন করেছেন।


    বন্ধু গণ , আজ ভারত বিশ্বের সবচাইতে এগিয়ে থাকা ডিজিটা ইজড্‌ অর্থনীতির দেশগুলির অন্যতম। এদেশে দ্রুত গতিতে ডিজিটাল পরিকাঠামো গড়ে উঠছে। ডিজিটাল ব্যবস্থা নাগরিক এবং সরকারের মধ্যে ভাবনার আদান - প্রদানকে , সদ্ভাব এবং বিশ্বাসকে তো মজবুত করেইছে , সরকারি প্রক্রিয়াতেও এর ইতিবাচক প্রভাব পড়েছে। আমাদের নথি সংরক্ষণের নিয়ম-পদ্ধতিও বদলাতে থাকে। আমি আপনাদের একটি উদাহরণ দিচ্ছি – আগে সরকারের খাতায় যে টাকা জমা হ’ত, তার চালান নাগরিকদের, সরকারি দপ্তরকে, ট্রেজারিকে, সবাইকে পৃথক পৃথকভাবে রাখতে হ’ত। কিন্তু এখন ফিজিক্যাল কপির প্রয়োজন নেই, শুধু একটি অ্যাপের মাধ্যমে কাগজ বিহীন পদ্ধতিতে জমা হয়। ফলে, জনগণের যেমন সুবিধা হয়েছে, তেমনই ক্যাগের অডিট প্রক্রিয়াতেও অনেক বড় পরিবর্তন এসেছে।


    বন্ধুগণ, আজ যখন ভারত পাঁচ বিলিয়ন ডলারের আর্থিক শক্তি হয়ে ওঠার লক্ষ্যে এগিয়ে চলেছে, এই যাত্রাপথে আপনাদের সকলের অনেক বড় ভূমিকা রয়েছে। কারণ, আপনারা যা করবেন, তার প্রত্যক্ষ প্রভাব সরকারের দক্ষতা, সিদ্ধান্ত গ্রহণ এবং নীতি-নির্ধারণে পড়বে। আপনারা যা কিছু করবেন, তার প্রত্যক্ষ প্রভাব প্রতিষ্ঠানগুলির দক্ষতাকে প্রভাবিত করবে। আপনাদের কর্ম সরাসরি ভারতের বিনিয়োগকে এবং ‘ইজ অফ ডুয়িং বিজনেস’কে প্রভাবিত করবে। সরকারের সকল পরিকল্পনার সঠিক বাস্তবায়নের জন্য সংশ্লিষ্ট সকলের যথাযথ অডিট হওয়া প্রয়োজন। আর সেই অডিট প্রক্রিয়ায় যেন প্রয়োজনের অতিরিক্ত সময় না লাগে সেটাও দেখতে হবে। এখান থেকেই আপনাদের চ্যালেঞ্জ শুরু হয়। এই চ্যালেঞ্জের মোকাবিলা করতে দুটি কাজ অত্যন্ত জরুরি। প্রথমটি দক্ষতা ও প্রশিক্ষণের সঙ্গে যুক্ত এবং দ্বিতীয়টি হ’ল বিভিন্ন ‘টুলস্‌’ - এর ব্যবহার। যে নতুন বন্ধুরা এই পেশার সঙ্গে যুক্ত হচ্ছেন, তাঁদের তো আমাদের অত্যাধুনিক প্রযুক্তির সঙ্গে পরিচয় করাতেই হবে এবং প্রতিটি কাজে তাঁদের দক্ষতা উন্নয়নের প্রয়োজন রয়েছে। এখন সারা পৃথিবীতে অডিটিং – এর সঙ্গে যুক্ত প্রতিষ্ঠানগুলি, যেমন – ক্রাউড বেসড্‌ সলিউশনের দিকে এগিয়ে চলেছে, সেভাবেই প্রযুক্তি নিয়ে যত ধরনের শ্রেষ্ঠ আন্তর্জাতিক প্রক্রিয়া রয়েছে, সেগুলিকে আমাদের ব্যবস্থার অংশ করে তুলতে হবে। ভারত – প্রশান্ত মহাসাগরীয় ‘টুলস্‌’ নিয়েও কাজ করতে হবে।


    বন্ধুগণ, আমাদের লক্ষ্য হ’ল – ২০২২ সালের মধ্যে প্রমাণ-ভিত্তিক নীতি-নির্ধারণকে প্রশাসনের অভিন্ন অংশ করে তোলা। এটা ‘নতুন ভারত’-এর নতুন পরিচয় গড়ে তুলতেও সাহায্য করবে। এক্ষেত্রে অডিট এবং অ্যাসিওরেন্স সেক্টরের রূপান্তরণের জন্যও এটাই সঠিক উদ্যোগ। এখন ক্যাগকেও ‘ক্যাগ ২.০’-র দিকে এগিয়ে যেতে হবে। আমাকে বলা হয়েছে যে, আপনারা এই লক্ষ্য নিয়ে দ্রুতগতিতে এগিয়ে চলেছেন। কিন্তু আমরা এর গতিকে তখনই ত্বরান্বিত করতে পারবো, যখন কিছু শূন্যস্থান পূরণ, কিছু নতুন বিষয় দ্রুতগতিতে যুক্ত করতে পারবো। এখন আমাদের এখানে যে ‘ডেটা জেনারেট’ হচ্ছে, তা বিরাট আকারের। আর অনেক এজেন্সি, অনেক বিভাগে এগুলির সংরক্ষণ হচ্ছে। এই এজেন্সি ও বিভাগগুলি নিজেদের ব্যবহারের জন্য এই ডেটা সংগ্রহ করেছেন। কিন্তু এটাও সত্যি যে, সাধারণত এই ডেটা পরস্পরের সঙ্গে শেয়ার করা হয় না। এই বিশাল ডেটার কোনও ‘লিঙ্ক’ থাকে না। সেজন্য প্রাকৃতিকভাবেই একটি জবাবদিহিতার শূন্যস্থানও গড়ে ওঠে। আমাদের এই শূন্যস্থানে সেতু-বন্ধন করতে হবে। সেজন্য সরকারি স্তরেও কিছু প্রচেষ্টা চলছে, কিছু পদক্ষেপ নেওয়া হচ্ছে। আমার দৃঢ় বিশ্বাস যে, আপনারা সবাই এ বিষয়ে নিজেদের মধ্যে আলোচনা করবেন এবং অন্যান্য এজেন্সি ও বিভাগের সঙ্গেও ভাগ করে নেবেন। আমার মনে আছে, গতবার আমি আপনাদের একটি জেলায় সড়ক নির্মাণের উদাহরণ দিয়েছিলাম। কিভাবে একটি জেলায় দুটি আলাদা সরকারি বিভাগ সমান দৈর্ঘ্যের সড়ক নির্মাণ করলে দুটোর খরচের মধ্যে কত পার্থক্য আসতে পারে। যখন আলাদা আলাদা অডিটের সময় উভয় বিভাগের খরচকে ন্যায়সঙ্গত বলে মনে হয়, তখন সামগ্রিক দৃশ্যটা কারও কাছে সঠিক বলে মনে হয় না। এরকম কত উদাহরণ সরকারি বিভাগগুলিতে রয়েছে, যা বিগ ডেটা অ্যানালিসিসের মাধ্যমে শুধরানো সম্ভব। আমি মনে করি, আপনারা যখন নিজেদের অডিটের জন্য বড় ডেটাবেস বিশ্লেষণ করেন, তখন আপনাদের তথ্য ভান্ডার প্রমাণ-ভিত্তিক নীতি-নির্ধারণে অনেক কাজে লাগতে পারে। যদি ক্যাগ তার সঙ্গে সংশ্লিষ্ট তথ্যাবলির ভিত্তিতে পরামর্শ দিতে পারে, কিছু প্রাতিষ্ঠানিক সমাধান দিতে পারে, তা হলে আমার মনে হয়, দেশের অনেক বড় উপকার হবে। আমার অনুরোধ, আপনারা শুধুই অডিটের দৃষ্টিকোণ থেকে দেখবেন না, একটি থিঙ্ক ট্যাঙ্ক হিসাবে ভাবুন।


    বন্ধুগণ, আমি গতবার প্রাতিষ্ঠানিক স্মৃতি বা ইন্সটিটিউশনাল মেমরির কথাও বলেছিলাম, ডিজিটাল অডিট এবং ডিজিটাল গভর্ন্যান্স, ভিন্ন ভিন্ন প্রতিষ্ঠানে এই ইন্সটিটিউশনাল মেমরিকে শক্তিশালী করতে উপযোগী হয়ে উঠতে পারে। আরেকটি কাজ আপনারা সহজেই করতে পারেন, ক্যাগ অনেক আন্তর্জাতিক সংস্থাকে অডিট করে, অন্যান্য দেশের অডিটের ক্ষেত্রে প্রযুক্তিগত সমর্থন যোগায়। আপনারা এমন একটি প্রাতিষ্ঠানিক ব্যবস্থা গড়ে তুলতে পারেন, যার মধ্যে আন্তর্জাতিক অডিট করা দলটি নিজেদের অভিজ্ঞতা কাজে লাগাতে পারেন। আমার একটি পরামর্শ হ’ল – আপনারা প্রসেস অডিটকেও গুরুত্ব দিন। এতদিন পর্যন্ত আপনারা শুধু এটাই দেখতেন যে, প্রক্রিয়াটি যথাযথভাবে পালিত হয়েছে কিনা! কিন্তু এই প্রক্রিয়ায় কি কোনও সংস্কার সম্ভব, যাতে নির্ধারিত সময়ে সঠিক লক্ষ্যে পৌঁছনো যায়! আমি এ বিষয়ে পরামর্শের অপেক্ষায় আছি। আরেকটি অভিযোগ সরকারি বিভাগগুলির পক্ষ থেকে আসে যে, ক্যাগ অডিট অনেক কম সময়ের ব্যবধানে হয়। সেজন্য যে ত্রুটিগুলি বেরিয়ে আসে, তা শুধরানোর সময় পাওয়া যায় না। এটা কি সম্ভব যে, বিভাগগুলির ইন্টারন্যাল অডিট কিভাবে শক্তিশালী হয়ে ওঠে, যা সম্পূর্ণ ক্যাগের মতোই হবে। এক্ষেত্রে সময়ও বাঁচবে এবং দক্ষতাও বৃদ্ধি পাবে। তা হলে বিভাগ নিজে থেকেই যখন রুটিং অডিট করে, তখন তারাও এই সব খুঁটিনাটির বিষয়েও লক্ষ্য রাখবে। ফলে, ক্যাগ যখন সেই দপ্তরগুলির অডিটে যাবে, তখন সেখানেও সব তৈরি হিসেব-নিকেশ পাবে। এভাবে আপনারা দক্ষতা ও গতি উভয়ই বাড়াতে পারবেন।


    বন্ধুগণ, আর্থিক অপরাধীদের ব্যবহৃত প্রযুক্তির মোকাবিলার ক্ষেত্রেওএই চ্যালেঞ্জ নিতে হবে। এখন ক্যাগ সহ ইন্টারন্যাল ও এক্সটারন্যাল নির্বিশেষে সকল অডিটরকে এ ধরনের নতুন নতুন চ্যালেঞ্জের মোকাবিলার জন্য উপযুক্ত উদ্ভাবনের পথ খুঁজে বের করতে হবেই। আর সেজন্য সবার আগে আমাদের অডিটরদের মূল্যবোধকে উৎসাহিত করতে হবে। তবেই আমরা পেশাগত প্রতারণায় লাগাম পরাতে পারবো। গত কয়েক বছর ধরে সরকারি বিভাগগুলিকে দুর্নীতিমুক্ত করতে অনেক প্রচেষ্টা হয়েছে। এখন ক্যাগকে এমন প্রযুক্তিগত টুলস্‌ উদ্ভাবন করতে হবে, যাতে প্রতিষ্ঠানগুলিকে দুর্নীতির বিরুদ্ধে লড়াইয়ে কোনও অভিযোগ না থাকে। আর আমি আপনাদের একটি পরামর্শ দিতে চাইবো, বিগত দিনে আমি এটি প্রয়োগ করে দেখেছি যে, ক্যাগও কি এ বিষয়ে ভাবনাচিন্তা করতে পারে? আমি কেন্দ্রীয় সরকারের বিভিন্ন দপ্তরকে অনুরোধ করেছিলাম যে, আপনাদের কী কী সমস্যা রয়েছে, যেগুলির সমাধান না হলে কিংবা সরবরাহ না হলে আপনাদের সমস্যা হয়, শুরুতে তো বিভাগগুলির জন্য এটা স্বীকার করা অসম্ভব হয়ে ওঠে। সবার আগে আমার কাছে রিপোর্ট আসে। না, আমার কাছে কোনও সমস্যা নেই। সবকিছু ঠিকঠাক চলছে, ভালোভাবে চলছে। কিন্তু যখন আমি সবার পেছনে পড়লাম, বারবার জিজ্ঞেস করতে থাকলাম, তখন বড় বড় দপ্তর থেকে প্রায় ৪০০টি বিষয় উঠে আসে। তাদের মনে হচ্ছিল যে, প্রযুক্তিগত সমাধান হলে ভালো হয়।


    এই ৪০০টি সমস্যা সমাধানের জন্য আমি ভিন্ন ভিন্ন বিশ্ববিদ্যালয়ের তথ্য প্রযুক্তি-ভিত্তিক বিভিন্ন বিষয় নিয়ে পড়াশুনা করা ছাত্রছাত্রীদের হাতে তুলে দিয়ে সারা দেশে হ্যাকাথন – এর আয়োজন করি। লক্ষ লক্ষ ছাত্রছাত্রী এতে অংশগ্রহণ করে। কমপক্ষে ৩৬ ঘন্টা দিনরাত কাজ করে তাঁরা। তাঁদের মধ্যে বাছাই করা ১০ -১২ হাজার ছাত্রছাত্রীর সঙ্গে আমিও আলোচনায় অংশগ্রহণ করি। আর আপনারা শুনলে অবাক হবেন, যে ৪০০টি সমস্যার মধ্যে অধিকাংশই এই ১৮ – ২২ বছর বয়সী ছাত্রছাত্রীরা সমাধান করে ফেলেছে। একদম প্রযুক্তি-ভিত্তিক সমাধান। আর আমি সরকারকেও অভিনন্দন জানাই যে, ঐ ছাত্রছাত্রীদের করা সমাধানের প্রায় ৮০ শতাংশ ইতিমধ্যেই সরকারি ব্যবস্থায় সংযোজিত ও বাস্তবায়িত হয়েছে। আজ ক্যাগের সামনে যে সমস্যাগুলি রয়েছে, আপনারা নিজেদের প্রেজেন্টেশনে যেমন বলেছেন, হাসপাতালে অডিট করা কত বড় প্রযুক্তি-নির্ভর কাজ! নিজেরা ঐ বিষয়ের ছাত্র না হয়ে কিভাবে করবেন? চিকিৎসকদের সাহায্য নিয়ে তাঁদের পরামর্শ মতো কাজ করতে পারেন। আমরা কি এই ধরনের সমস্যাগুলিকে চিহ্নিত করে তালিকাবদ্ধ করতে পারি, যাতে তার প্রযুক্তিগত সমাধানকে অগ্রাধিকার দেওয়া যায়।


    আপনারা যদি এই ধরনের সমস্যা সমাধানের জন্য নবীন প্রজন্মের ছাত্রছাত্রীদের হাতে তুলে দেন, তা হলে আমি মানবসম্পদ উন্নয়ন মন্ত্রককে ব্যবস্থা করার জন্য বলতে পারি। আর এরকমই হ্যাকাথন আয়োজন করে ক্যাগের জন্য এমন সব ‘টুল’ কিংবা সমাধানের পথ উদ্ভাবিত হতে পারে। তাঁদের সঙ্গে আপনাদের প্রতিনিধিদের আলাপ-আলোচনার মাধ্যমে একটি ভালো কর্মপদ্ধতি গড়ে উঠতে পারে। আর প্রয়োজনে প্রতি বছরই এই আয়োজন করা যেতে পারে। এই হ্যাকাথনের মাধ্যমে আমাদের দেশে নবীন প্রজন্ম জানতে পারবে যে, ভারতের শাসন ব্যবস্থার সর্বাধিক প্রাচীন ও অভিজ্ঞ এই প্রতিষ্ঠান কিভাবে কাজ করে আর কত সমস্যার মোকাবিলা করে তাঁদের দায়িত্ব পালন করে। আমি মনে করি, এভাবে ভাবা যেতে পারে এবং এ রকম পদক্ষেপ নিয়ে দেখা যেতে পারে। এরকম পদক্ষেপ নিলে দেশে সাধারণ মানুষের সমস্যা হ্রাস পাবে এবং সমস্ত প্রতিষ্ঠানের প্রতি তাঁদের ভরসাও বাড়বে। পাশাপাশি, সরকারি ব্যবস্থার সঙ্গে আপনাদের তারতম্যও ঘটবে।


    আমার দৃঢ় বিশ্বাস যে, ক্যাগ দেশের সমস্ত প্রত্যাশা পূরণে সক্ষম হবে এবং নতুন ভারতকে ‘নির্মল ভারত’ – সেই নির্মল ভারত নয়, যেটি ভারত করছি। আপনাদের নির্মল ভারত অন্যরকম হবে। আপনাদের প্রতি আমার অনুরোধ যে, অডিট অবশ্যই করবেন, অডিটের মাধ্যমে দোষীদের কাঠগড়ায় দাঁড় করাবেন। কিন্তু আপনারা কি সেখানেই থেমে থাকবেন? আজ্ঞে না! আমরা যেখানেই থাকি না কেন, যে ছাতার নীচেই কাজ করি না কেন, আসলে আমরা সবাই দেশের উজ্জ্বল ভবিষ্যৎ গড়ার কাজ করি। আমাদের ভবিষ্যৎ প্রজন্মের জন্য কাজ করি। সেজন্য আমরা যে পরিশ্রম করি, তা কি সুশাসনের কাজে লাগতে পারে? দক্ষতা বৃদ্ধির কাজে লাগতে পারে? এবং এটা সম্ভব। এটা জরুরি নয় যে প্রত্যেকবার আমরা সবকিছুর ত্রুটি খুঁজে বেড়াবো। আপনারা যদি বছরের শুরু থেকেই ১০টি বিভাগকে বেছে নেন, সেই ১০টি বিভাগের কর্মপদ্ধতি নিয়ে বিভাগের কর্মী ও আধিকারিকদের সঙ্গে ‘ব্রেন স্টরমিং’ করেন, এ বিষয়ের বিশেষজ্ঞদের যুক্ত করেন, যাঁরা তৃণমূল স্তরে কাজ করেন, তাঁদেরকেও যুক্ত করেন, জেলা, রাজ্য ও কেন্দ্রীয় পর্যায়ে যাঁরা কাজ করেন, তাঁদের প্রত্যেককে সঙ্গে নিয়ে আলোচনা করুন। ‘ব্রেন স্টরমিং’ – এর মাধ্যমে মনে করুন সরাসরি ১০০টি ত্রুটি বেরিয়ে এল, আপনারা ওদের বললেন যে, এক বছর পর আমরা অডিট করতে আসবো, তার আগে সংশ্লিষ্ট প্রত্যেকে ঐ ১০০টি ত্রুটি শুধরানোর কাজ করুন। আপনারা ব্রেন স্টরমিং থেকে পাওয়া ত্রুটিগুলির রেকর্ড রাখুন এবং পরের বছর অডিটের সময় সেগুলি শুধরানো হয়েছে কিনা তা দেখুন।


    এর মানে ‘অডিট মাইন্ড’ সম্পর্কে আগে থেকেই তাঁরা ইঙ্গিত পাবেন। আপনাদের যাতে ভুল না হয়, সেজন্য আমি আপনাদের একটি প্রোফর্মা দিচ্ছি। আপনারা দেখবেন, এটি অনুসরণ করলে আপনাদের দক্ষতা বৃদ্ধি পাবে। প্রশাসনের ক্ষেত্রে নতুন নতুন বিষয় উঠে আসবে, যা নিজে থেকেই সরকারের শক্তিতে পরিণত হবে। আমরা কি এরকম কিছু চেষ্টা করতে পারি? দ্বিতীয়ত - আপনারা দেখেছেন, আমরা সংসদে বাজেট পেশ করার সময় ‘আউটকাম রিপোর্ট’ও পেশ করি, যা আমাদের দেশে আগে কখনও হ’ত না। কারণ, ‘আউটপুট’ নিয়ে আলোচনা অত্যন্ত সরল হয় – ১০ টাকা ছিল, ১০ টাকা দিয়ে দিলাম। কী করেছি, কেন করেছি, কিভাবে করেছি, কার জন্য করেছি, কখন করেছি, করা উচিৎ ছিল কিনা, করা অনুচিৎ ছিল – এসব কিছু আপনাদের কর্মসীমায় চলে যায়। আর সেখান থেকেই পরিণাম পাওয়া শুরু হয়। সেজন্য আমরা সংসদে বাজেট পেশের সময়েই পরিণাম নির্ণয় ব্যবস্থা গড়ে তুলেছি এবং একে প্রাতিষ্ঠানিক স্বীকৃতি দিয়েছি।


    কিন্তু কখনও কখনও প্রক্রিয়া ভালো, পণ্য ভালো - কিন্তু দাম কোথায়? ফলাফল কোথায় কম হয়? যেখানে চুরি হয়, সেখানে ফলাফল কম হলে অন্য কথা, অধিকাংশ ক্ষেত্রেই পরিণাম কম হয় অপশাসনের জন্য। সুশাসনের ক্ষেত্রে প্রাকৃতিকভাবেই পরিণাম এবং দক্ষতা পরিলক্ষিত হয়। আর সেজন্য আমরা কথাগুলিকে সুশাসনের একটা অঙ্গ করে তুলতে পারি। তাই আমি বলবো, কী লক্ষ্য ছিল আর কতটা বাস্তবায়িত হয়েছে, তা নিয়ে আপনাদের দৃষ্টিকোণ পুঙ্খানুপুঙ্খ হোক। পাশাপাশি, এটাও চাইবো যে, প্রত্যেকে যাতে নিজেদের প্রতিষ্ঠানকে শক্তিশালী করার জন্য অগ্রিম ত্রুটি সংশোধনের ব্যবস্থা গড়ে তুলতে পারে, তা নিয়ে আমরা কিভাবে এগিয়ে যেতে পারি, সেই চেষ্টা হওয়া উচিৎ।


    আজ আরেকবার আপনাদের মাঝে আসার সুযোগ পেয়েছি। আমি আপনাদের সকলকে দেশের স্বার্থে উন্নত পরিষেবা প্রদানের অনেক অনেক শুভেচ্ছা জানাই। ২০২২ সালে স্বাধীনতার ৭৫ বছর পূর্ণ হবে। সেজন্য প্রতিষ্ঠান রূপে ক্যাগ – ২০২২ – এর জন্য কী লক্ষ্য নির্ধারণ করবেন? আমরা এই প্রতিষ্ঠানকে কি আরও বন্ধুভাবাপন্ন করে তুলতে পারি? আরও ফলপ্রসূ করে তুলতে পারি? সুশাসনের ক্ষেত্রে আরও অবদান রাখতে পারি? ত্রুটি অণ্বেষণের ক্ষেত্রে আমাদের এই অভিজ্ঞতার যে শক্তি, তা ব্যবহার করে আমরা কী দুর্নীতি প্রতিরোধ করতে পারবো? যাঁদের দুর্নীতি প্রতিরোধের ক্ষমতা রয়েছে, তাঁরাই দুর্নীতি হওয়া থেকে রক্ষা করার শক্তি রাখেন; আমরা কি এই সমস্ত বিষয়কে একসঙ্গে জুড়ে এত বড় প্রতিষ্ঠানটিকে আরও প্রভাবশালী করে তুলতে পারি? আমি মনে করি, এটা সম্ভব।


    আপনাদের মনে হতে পারে, এমনিতেই ফাইল দেখতে দেখতে বিরক্তি ধরে যায়, আর এই প্রধানমন্ত্রী এসে চারটি নতুন কাজ বাড়াচ্ছে। কিন্তু আমি মনে করি, এভাবে আপনাদের কাজের চাপ কমবে। নিজেদের অবদানকে প্রাতিষ্ঠানিক হতে দেখে পরিতৃপ্তি আসবে। যেভাবে দেশের সমাজ ব্যবস্থায় পরিবর্তন আনতে আপনারা বড় অবদান রেখেছেন, সেভাবেই এই পরিতৃপ্তি আপনাদের কাজকে আরও আকর্ষণীয় করে তুলবে।


    এই প্রত্যাশা নিয়ে আপনাদের সবাইকে অনেক অনেক শুভেচ্ছা।


    অনেক অনেক ধন্যবাদ।


    CG/SB/SB

    
    
    (Release ID: 1593494) Visitor Counter : 9
    
    
      Read this release in: English