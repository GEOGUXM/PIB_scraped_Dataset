      ক্ষুদ্র, অতিক্ষুদ্রওমাঝারিশিল্পমন্ত্রক

      মাঝারি ও ছোট শিল্পোদ্যোগ ক্ষেত্রের বিকাশ
      Posted On: 28 NOV 2019 6:35PM by PIB Kolkata


    নয়াদিল্লি, ২৮ নভেম্বর, ২০১৯


    দেশে অতিক্ষুদ্র, ছোট ও মাঝারি শিল্পোদ্যোগ ক্ষেত্রের অগ্রগতি ও বিকাশে মন্ত্রক একাধিক প্রকল্প ও কর্মসূচি রূপায়ণ করেছে। এই সমস্ত প্রকল্পগুলির মধ্যে রয়েছে – উদ্ভাবন, গ্রামীণ শিল্প ও শিল্পোদ্যোগ প্রসারে জাতীয় স্তরে কর্মসূচি, প্রধানমন্ত্রীর কর্মসংস্থান সৃষ্টি কর্মসূচি, পরম্পরাগত শিল্পের পুনরুজ্জীবনে তহবিল কর্মসংস্থান কর্মসূচি, ছোট ও মাঝারি শিল্পোদ্যোগগুলিকে ঋণ সহায়তা প্রদান, ক্লাস্টার উন্নয়ন কর্মসূচি, ঋণ সংযুক্ত মূলধন ভর্তুকি তথা প্রযুক্তিগত উন্নয়ন কর্মসূচি। লোকসভায় আজ এক প্রশ্নের লিখিত জবাবে একথা জানান অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি। তিনি আরও জানান, মন্ত্রকের পক্ষ থেকে প্রতিটি প্রকল্পের জন্য সুনির্দিষ্ট তহবিল বরাদ্দ করা হয়ে থাকে। প্রধানমন্ত্রী কর্মসংস্থান সৃষ্টি কর্মসূচিতে ২০১৯-২০ অর্থবর্ষে সবচেয়ে বেশি ২ হাজার ৩২৭ কোটি ১০ লক্ষ টাকা বরাদ্দ করা হয়েছে। এছাড়াও, ঋণ সংযুক্ত মূলধন ভর্তুকি ও প্রযুক্তিগত উন্নয়ন প্রকল্প রূপায়ণ খাতে বরাদ্দের পরিমাণ ৭৫৫ কোটি ৭৮ লক্ষ টাকা। ক্ষুদ্র ও মাঝারি শিল্প সংস্থাগুলিকে ঋণ সহায়তার জন্য বরাদ্দ করা হয়েছে ৫৯৭ কোটি টাকা। পরম্পরাগত শিল্পের পুনরুজ্জীবনে তহবিল গঠনে ১২৫ কোটি টাকা বরাদ্দ করা হয়েছে বলেও শ্রী গড়করি জানান।


    CG/BD/SB

    
    
    (Release ID: 1594101) Visitor Counter : 4
    
    
      Read this release in: English