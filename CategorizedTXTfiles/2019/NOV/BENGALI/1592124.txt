      প্রধানমন্ত্রীরদপ্তর

      বিল গেটস্‌ - এর সঙ্গে সাক্ষাৎ করলেন প্রধানমন্ত্রী
      Posted On: 19 NOV 2019 1:04PM by PIB Kolkata


    নয়াদিল্লি, ১৮ নভেম্বর, ২০১৯


    প্রধানমন্ত্রী শ্রী নরেন্দ্র মোদী আজ বিল ও মেলিন্ডা গেটস্‌ ফাউন্ডেশনের সহ-সভাপতি মিঃ বিল গেটস্‌ - এর সঙ্গে বৈঠকে বসেন। প্রসঙ্গত, মিঃ গেটস্‌ তিন দিনের ভারত সফরে এসেছেন। এ বছর সেপ্টেম্বর মাসে নিউ ইয়র্কে দু’জনের মধ্যে শেষবারের মতো সাক্ষাৎ হয় রাষ্ট্রসংঘের সাধারণ সভার বৈঠকের ফাঁকে।


    ভারত সরকারের সুস্থায়ী উন্নয়নের লক্ষ্যগুলি চরিতার্থ করার প্রয়াসে বিল গেটস্‌ তাঁর ফাউন্ডেশনের পক্ষ থেকে যথাসম্ভব সহায়তা প্রদানের আশ্বাস দেন। বিশেষ গুরুত্ব দেওয়া হয় – স্বাস্থ্য, পুষ্টি, স্বাস্থ্যবিধি এবং কৃষি ক্ষেত্রে।


    জাতীয় পুষ্টি মিশনের আওতায় প্রধানমন্ত্রী পুষ্টি ক্ষেত্রে যে গুরুত্ব দিয়েছেন, তার প্রশংসা করেন মিঃ গেটস্‌। এর পাশাপাশি, মিঃ গেটস্‌ ভারতে কৃষিজ পণ্য উৎপাদন বৃদ্ধি করার বেশ কয়েকটি উপদেশ দিয়েছেন। এর ফলে, প্রান্তি ও দরিদ্র মানুষদের আর্থিক উন্নতি ঘটবে।


    প্রধানমন্ত্রী ফাউন্ডেশনের প্রচেষ্টার প্রশংসা করে বলেন, ফাউন্ডেশন যে ধরনের উপদেশ দিয়েছে, তাঁর সরকার সেগুলিতে যথেষ্ট মূল্য দেয়। উন্নয়নের সহযোগী হিসাবে ফাউন্ডেশনের বিবেচনা এবং মধ্যস্থতা স্বাস্থ্য, পুষ্টি, কৃষি এবং গ্রিন এনার্জি ক্ষেত্রে কাজকর্ম অনেকটাই বেড়ে যাবে।


    উল্লেখ্য, ভারতে বিল ও মেলিন্ডা গেটস্‌ ফাউন্ডেশনের যে দলটি কাজ করছে, তার মূল সদস্যরা প্রধানমন্ত্রীর সঙ্গে সাক্ষাৎকালে মিঃ গেটস্‌ - এর সঙ্গে ছিলেন।


    SSS/SB

    
    
    (Release ID: 1592124) Visitor Counter : 5
    
    
      Read this release in: English