      জাহাজচলাচলমন্ত্রক

      উত্তর-পূর্বে বিকল্প জলপথগুলি এই অঞ্চলের অর্থনৈতিক উন্নয়নের পথ প্রসারিত করবে : শ্রী মনসুখ মান্ডভিয়া
      Posted On: 25 NOV 2019 7:26PM by PIB Kolkata


    নয়াদিল্লি, ২৫ নভেম্বর, ২০১৯


    জাহাজ চলাচল প্রতিমন্ত্রী শ্রী মনসুখ মন্ডভিয়া আজ রাজ্যসভায় এক প্রশ্নের লিখিত জবাবে জানিয়েছেন, ভারত ও বাংলাদেশের মধ্যে ১৯৭২ সাল থেকে অভ্যন্তরীণ জলপথ পরিবহণ ও বাণিজ্য ক্ষেত্রে প্রোটোকল রয়েছে। এই প্রোটোকলের আওতায় এক দেশের জলযানগুলি অন্য দেশের সুনির্দিষ্ট জলপথে যাতায়াত করতে পারে। অভ্যন্তরীণ জলপথ পরিবহণের মাধ্যমে আমদানি-রপ্তানির জন্য দুই দেশেই নির্দিষ্ট কিছু জলপথ ও সমসংখ্যক বন্দর রয়েছে। দুই দেশের মধ্যে ১৯৭২ সালে স্বাক্ষরিত এই প্রোটোকলের মেয়াদ ২০২০-র ৫ই জুন পর্যন্ত হলেও নিয়ম অনুযায়ী প্রোটোকলের মেয়াদ পাঁচ বছর পর পুনর্নবীকরণের সংস্থান রয়েছে। জাতীয় জলপথ – ২ ব্রহ্মপুত্র নদ ও বরাক নদীর পাশাপাশি, সুন্দরবন হয়ে ভাগিরথী – হুগলী নদীর মধ্য দিয়ে বাংলাদেশ হয়ে উত্তর-পূর্বের মূল ভূ-খন্ডের সঙ্গে যোগাযোগ রয়েছে।


    শ্রী মান্ডভিয়া আরও জানান, ভারত – বাংলাদেশ প্রোটোকল রুট সংক্রান্ত নৌ-চলাচল ব্যবস্থাকে আরও সুদৃঢ় করতে দুই দেশের মধ্যে ২০১৭-র ৮ই এপ্রিল সমঝোতাপত্র স্বাক্ষরিত হয়। উদ্দেশ্য ছিল, যমুনা নদীর সিরাজগঞ্জ – দাইখাওয়া অংশের উন্নয়ন এবং বাংলাদেশে কুশিয়ারা নদীর আশুগঞ্জ – জাকিগঞ্জ অংশের উন্নয়ন। এই প্রকল্প খাতে আনুমানিক খরচ ধরা হয় ৩০৫ কোটি ৮৪ লক্ষ টাকা। মোট খরচের ৮০ শতাংশ ভারত ও বাকি ২০ শতাংশ বাংলাদেশ বহন করবে বলে স্থির হয়েছে।


    CG/BD/SB

    
    
    (Release ID: 1593497) Visitor Counter : 4
    
    
      Read this release in: English