      প্রধানমন্ত্রীরদপ্তর

      অ্যাকাউন্ট্যান্ট জেনারেলদের কনক্লেভে আগামীকাল ভাষণ দেবেন প্রধানমন্ত্রী
      Posted On: 20 NOV 2019 4:56PM by PIB Kolkata


    নয়াদিল্লি, ২০ নভেম্বর, ২০১৯


    প্রধানমন্ত্রী শ্রী নরেন্দ্র মোদী আগামীকাল অ্যাকাউন্ট্যান্ট জেনারেল ও ডেপুটি অ্যাকাউন্ট্যান্ট জেনারেলদের সম্মেলনে ভাষণ দেবেন। এই উপলক্ষে শ্রী মোদী কম্পট্রোলার অ্যান্ড অডিটর জেনারেল অফ ইন্ডিয়া বা ক্যাগ – এর কার্যালয়ে ভাষণ দেওয়ার আগে মহাত্মা গান্ধীর মূর্তির আবরণ উন্মোচন করবেন।


    এবারের সম্মেলনের মূল বিষয় হ’ল – ট্রান্সফরমিং অডিট অ্যান্ড অ্যাসিওরেন্স ইন এ ডিজিটাল ওয়ার্ল্ড। ভারতীয় অডিট ও অ্যাকাউন্ট দপ্তরের আগামী কয়েক বছরে ভবিষ্যৎ রূপরেখা কি হবে, তা নিয়ে আলাপ-আলোচনা করতে এই সম্মেলনের আয়োজন করা হয়েছে। সম্মেলনে অডিট ও অ্যাকাউন্ট দপ্তরকে প্রযুক্তি-চালিত করে তুলতে প্যানেল আলোচনাসভার আয়োজন করা হয়েছে। সরকার দ্রুত পরিবর্তনশীল প্রশাসনিক বাতাবরণে তথ্য-নির্ভর ব্যবস্থা গড়ে তোলার ওপর অগ্রাধিকার দিচ্ছে। এই লক্ষ্যে অডিট ও অ্যাকাউন্ট দপ্তরের কাজকর্ম প্রযুক্তি-চালিত করে তোলা অত্যন্ত জরুরি।


    উল্লেখ করা যেতে পারে, অডিট ও অ্যাকাউন্ট দপ্তর সম্পূর্ণ নিজস্ব পদ্ধতিতে যাবতীয় হিসেব-নিকেশ প্রক্রিয়া পরিচালনা করে থাকে। দপ্তরের পক্ষে বাইরে থেকে নিয়ে আসা হিসাব রক্ষকদের ভূমিকা কমানোর ওপর গুরুত্ব দেওয়া হচ্ছে এবং হিসেব-নিকেশ সংক্রান্ত যাবতীয় প্রতিবেদন ডিজিটাল উপায়ে পেশ করার উদ্যোগ নিয়েছে। এছাড়াও, গুরুত্ব দেওয়া হচ্ছে প্রাতিষ্ঠানিক তথ্য প্রযুক্তি-ভিত্তিক পদ্ধতি গড়ে তুলে জ্ঞানের আদান-প্রদান এবং হিসাব রক্ষকদের সুবিধার্থে এক আধুনিক তথ্য প্রযুক্তি-চালিত ব্যবস্থা কার্যকর করার ওপর। বিগত কয়েক বছরে ভারতীয় অডিট ও অ্যাকাউন্ট দপ্তর বর্তমান প্রযুক্তি-নির্ভর ভারতের বিভিন্ন চ্যালেঞ্জের মোকাবিলায় হিসাব-নিকেশ পদ্ধতিতে পরিবর্তনের লক্ষ্যে কয়েক কদম অগ্রসর হয়েছে।


    SSS/BD/SB

    
    
    (Release ID: 1592419) Visitor Counter : 8
    
    
      Read this release in: English