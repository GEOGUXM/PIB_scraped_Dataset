      ক্ষুদ্র, অতিক্ষুদ্রওমাঝারিশিল্পমন্ত্রক

      অতিক্ষুদ্র, ছোট ও মাঝারি শিল্পোদ্যোগ ক্ষেত্রে কর্মসংস্থান
      Posted On: 22 NOV 2019 4:15PM by PIB Kolkata


    নয়াদিল্লি, ২১ নভেম্বর, ২০১৯


    প্রধানমন্ত্রীর কর্মসংস্থান সৃষ্টি কর্মসূচির আওতায় অতিক্ষুদ্র শিল্পক্ষেত্রে ২০১৬-১৭, ২০১৭-১৮ এবং ২০১৮-১৯ বর্ষে যথাক্রমে ৪ লক্ষ ৮ হাজার, ৩ লক্ষ ৮৭ হাজার এবং ৫ লক্ষ ৮৭ হাজার ব্যক্তির কর্মসংস্থান হয়েছে। কেন্দ্রীয় পরিসংখ্যান কার্যালয়ের প্রতিবেদন অনুযায়ী, ২০১৫-১৬, ২০১৬-১৭ এবং ২০১৭-১৮ সালে সর্বভারতীয় জিডিপি-তে অতিক্ষুদ্র, ছোট ও মাঝারি শিল্পোদ্যোগ ক্ষেত্রের অবদান ছিল যথাক্রমে ২৯.৫ শতাংশ, ২৯.৩ শতাংশ এবং ২৯.৭ শতাংশ। অন্য এক পরিসংখ্যানে ডাইরেক্টরেট জেনারেল অফ কমার্শিয়াল ইন্টেলিজেন্স অ্যান্ড স্ট্যাটিস্টিক্স প্রতিষ্ঠানের পক্ষ থেকে জানানো হয়েছে ২০১৬-১৭, ২০১৭-১৮ এবং ২০১৮-১৯ তথা ২০১৯-২০-র এপ্রিল-আগস্ট সময় পর্যন্ত রপ্তানি ক্ষেত্রে অতিক্ষুদ্র, ছোট ও মাঝারি শিল্পোদ্যোগ ক্ষেত্রে অবদান ছিল যথাক্রমে ৪৯.৬৯ শতাংশ, ৪৮.৫৬ শতাংশ, ৪৮.১০ শতাংশ এবং ৪৯.৬৬ শতাংশ।


    অতিক্ষুদ্র, ছোট ও মাঝারি শিল্পোদ্যোগ ক্ষেত্রের প্রসারে ও উন্নয়নে মন্ত্রক একাধিক প্রকল্প রূপায়ণ করে থাকে। এই প্রকল্পগুলির মধ্যে রয়েছে প্রধানমন্ত্রীর কর্মসংস্থান সৃষ্টি কর্মসূচি, অতিক্ষুদ্র ও ছোট শিল্পোদ্যোগ – ক্লাস্টার উন্নয়ন কর্মসূচি, উত্তর-পূর্বাঞ্চলে ছোট ও মাঝারি শিল্পোদ্যোগের প্রসার, ঐতিহ্যবাহী শিল্প সংস্থাগুলির পুনরুজ্জীবনে তহবিল সহায়তা, এ ধরনের শিল্প সংস্থার উৎপাদিত পণ্য বা সামগ্রী সংগ্রহ তথা বিপণনে সহায়তা প্রভৃতি।


    ক্ষুদ্র ও মাঝারি শিল্পোদ্যোগগুলির বকেয়া মেটাতে বর্তমানে চালু আইন অনুযায়ী মন্ত্রক আবেদনপত্র দাখিল করার জন্য ‘সমাধান’ পোর্টাল চালু করেছে। বকেয়া মেটানোর সঙ্গে জড়িত বাধা-বিপত্তিগুলি দূর করতে এই পোর্টাল চালু করা হয়েছে। লোকসভায় বৃহস্পতিবার এক প্রশ্নের লিখিত জবাবে এ তথ্য জানান অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি।


    SSS/BD/DM

    
    
    (Release ID: 1593084) Visitor Counter : 3
    
    
      Read this release in: English