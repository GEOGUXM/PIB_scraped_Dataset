      প্রধানমন্ত্রীরদপ্তর

      প্রধানমন্ত্রীর সঙ্গে অস্ট্রেলিয়ার প্রাক্তন প্রধানমন্ত্রীর সাক্ষাৎ
      Posted On: 21 NOV 2019 5:22PM by PIB Kolkata


    নয়াদিল্লি, ২০ নভেম্বর, ২০১৯


    অস্ট্রেলিয়ার প্রাক্তন প্রধানমন্ত্রী মিঃ টনি অ্যাবট আজ এখানে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।


    অস্ট্রেলিয়ার পূর্ব উপকূল বরাবর সাম্প্রতিক দাবানলে জীবনহানি ও সম্পত্তির বিপুল ক্ষয়ক্ষতিতে প্রধানমন্ত্রী শ্রী মোদী তাঁর সমবেদনা জানান।


    গুরু নানক দেবজীর ৫৫০তম প্রকাশ পর্ব উপলক্ষে স্বর্ণ মন্দির দর্শন-সহ মিঃ অ্যাবটের ভারত সফরের জন্য প্রধানমন্ত্রী শ্রী মোদী আনন্দ প্রকাশ করেন।


    প্রধানমন্ত্রী শ্রী মোদী ২০১৪’র নভেম্বরে ব্রিসবেন শহরে আয়োজিত জি-২০ শিখর সম্মেলনে তাঁর যোগদানের কথা স্মরণ করেন। তিনি বলেন, ক্যানবেরা, সিডনী এবং মেলবোর্নে দ্বিপাক্ষিক বৈঠকগুলি অত্যন্ত ফলপ্রসূ হয়েছে। অস্ট্রেলিয়ার সংসদে যৌথ অধিবেশনে তাঁর ভাষণের কথাও প্রধানমন্ত্রী শ্রী মোদী উল্লেখ করেন।


    ভারত – অস্ট্রেলিয়া সম্পর্ককে মজবুত করার ক্ষেত্রে মিঃ অ্যাবটের ভূমিকার প্রশংসা করেন শ্রী মোদী।


    SSS/BD/SB

    
    
    (Release ID: 1592853) Visitor Counter : 6
    
    
      Read this release in: English