      শ্রমওকর্মসংস্থানমন্ত্রক

      শিশু শ্রম বন্ধে কেন্দ্রীয় সরকার বদ্ধপরিকর
      Posted On: 28 NOV 2019 6:32PM by PIB Kolkata


    নয়াদিল্লি, ২৭ নভেম্বর, ২০১৯


    অশিক্ষা ও অর্থনৈতিক অনগ্রসরতার মতো একাধিক আর্থ-সামাজিক সমস্যার কারণে শিশু শ্রমিকের সৃষ্টি হয়। কেন্দ্রীয় সরকার শিশু শ্রম রুখতে বদ্ধপরিকর। এর জন্য ১৯৮৬ সালের শিশু শ্রম রোধ এবং নিয়ন্ত্রণ আইন সংশোধন করেছে। সংশোধিত এই আইন ২০১৬ সালের সেপ্টেম্বর মাস থেকে কার্যকর করেছে। সংশোধিত এই আইন অনুযায়ী ১৪ বছরের নীচে শিশু শ্রম সম্পূর্ণ নিষিদ্ধ করা হয়েছে। এমনকি, ১৪ – ১৮ বছরের মধ্যে কিশোর-কিশোরীকে কোনও বিপজ্জনক কাজে যুক্ত করতেও নিষিদ্ধ করা হয়েছে। কোনও ব্যক্তি এই আইন লঙ্ঘন করলে ছয় মাস থেকে দুই বছর পর্যন্ত জেল বা ২০ – ৫০ হাজার টাকা পর্যন্ত জরিমানা অথবা দুটোই হতে পারে।


    প্রাথমিকভাবে, এই আইন কার্যকর করার দায়িত্ব সংশ্লিষ্ট রাজ্য সরকারের। ২০১৮ সাল পর্যন্ত রাজ্য সরকার ও কেন্দ্রশাসিত অঞ্চল থেকে পাওয়া তথ্য অনুযায়ী শিশু শ্রম আইন লঙ্ঘন অভিযোগের ভিত্তিতে ৩ লক্ষ ৩৮ হাজার ৬৯৬ বার অভিযান চালানো হয়েছে, যার মধ্যে ১ হাজার ৬৩৬টি এই ধরনের অভিযোগ নির্ধারিত হয়েছে। ১ হাজার ১৬৮ জন ব্যক্তির বিরুদ্ধে মামলা দায়ের করা হয়েছে। ২০১৮ সাল পর্যন্ত ৬৯০ জন ব্যক্তি দোষী সাব্যস্ত হয়েছে।


    রাজ্যসভায় এক প্রশ্নের লিখিত জবাবে এই তথ্য জানিয়েছেন কেন্দ্রীয় শ্রম ও কর্মসংস্থান (স্বাধীন দায়িত্বপ্রাপ্ত) দপ্তরের প্রতিমন্ত্রী শ্রী সন্তোষ কুমার গাঙ্গোয়ার।


    CG/SS/SB

    
    
    (Release ID: 1594099) Visitor Counter : 5
    
    
      Read this release in: English