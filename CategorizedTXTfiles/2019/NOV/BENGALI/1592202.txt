      রাষ্ট্রপতিরসচিবালয়

      আইআইটি, এনআইটি এবং আইআইইএসটি-র অধিকর্তাদের নিয়ে রাষ্ট্রপতি ভবনের সম্মেলন
      Posted On: 19 NOV 2019 4:24PM by PIB Kolkata


    নয়াদিল্লি, ১৯ নভেম্বর, ২০১৯


    রাষ্ট্রপতি ভবন আজ আইআইটি, এনআইটি এবং শিবপুরের আইআইইএসটি-র অধিকর্তাদের নিয়ে একটি সম্মেলনের আয়োজন করে। এই সম্মেলনে সারা দেশ থেকে ২৩টি আইআইটি, ৩১টি এনআইটি এবং শিবপুর আইআইইএসটি-র অধিকর্তারা অংশ নিয়েছেন। অনুষ্ঠানে উপস্থিত ছিলেন কেন্দ্রীয় মানবসম্পদ উন্নয়ন মন্ত্রী ও প্রতিমন্ত্রী, উচ্চশিক্ষা সচিব, বিজ্ঞান ও প্রযুক্তি দপ্তরের সচিব ও এআইসিটিই-র চেয়ারম্যান।


    অনুষ্ঠানের ভাষণে রাষ্ট্রপতি শ্রী রামনাথ কোবিন্দ বলেন, বছরের এই সময়ে রাজধানীতে বায়ু দূষণ দেশের অন্যান্য শহরের থেকে যথেষ্টই বেশি যা এক দুশ্চিন্তার কারণ। আমরা এখন যেভাবে এ ধরনের সমস্যার মুখোমুখি হচ্ছি যা আগে কখনই হইনি। বিশ্বের বেশ কয়েকটি দেশ বিগত কয়েক বছর ধরে হাইড্রো কার্বনজনিত দূষণের মুখোমুখি হচ্ছে যা এখন আমাদের দুশ্চিন্তার কারণ হয়ে দাঁড়িয়েছে। এই বায়ু দূষণের সমস্যা রোধে দেশের সকলের একযোগে এগিয়ে আসা প্রয়োজন। বিজ্ঞানী ও প্রযুক্তিবিদদের এ বিষয়ে ভাবনা-চিন্তা করার আহ্বান জানান তিনি। এক্ষেত্রে এনআইটি বা আইআইটি-র মতো সংস্থাগুলির এগিয়ে আসা প্রয়োজন বলে তিনি মনে করেন। এমনকি, ছাত্রছাত্রীদের মধ্যে এই দূষণ প্রতিরোধে সচেতনতা গড়ে তোলা দরকার বলে তিনি মত পোষণ করেন। এর পাশাপাশি, দূষণ রোধে ভবিষ্যতে এ বিষয়ে গবেষণা করার ওপরও জোর দেন তিনি।


    শ্রী কোবিন্দ বলেন, সরকার সহজে ব্যবসা করার সূচকের ভিত্তিতে উন্নয়নে বিশেষ জোর দিয়েছে। এখন সকল নাগরিকের সহজে বসবাস করার মাপকাঠির উন্নয়নে সরকার নজর দিচ্ছে। এক্ষেত্রে এনআইটি বা আইআইটি-র মতো প্রতিষ্ঠানগুলি প্রযুক্তিগতভাবে সাহায্য করতে পারে বলে আশা প্রকাশ করেন তিনি। রাষ্ট্রপতি বলেন, পরিকাঠামোগত উন্নয়ন, জল সরবরাহ ব্যবস্থা, স্বাস্থ্য পরিষেবার মতো গুরুত্বপূর্ণ বিষয়ে উন্নয়ন প্রয়োজন। এক্ষেত্রে প্রযুক্তিও দেশবাসীর জীবনের মানোন্নয়নে আমূল পরিবর্তন নিয়ে আসতে পারে।


    SSS/SS/DM

    
    
    (Release ID: 1592202) Visitor Counter : 5
    
    
      Read this release in: English