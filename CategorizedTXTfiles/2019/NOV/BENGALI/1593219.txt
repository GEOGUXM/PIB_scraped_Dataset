      জলশক্তি মন্ত্রক

      শ্রী গজেন্দ্র সিং শেখাওয়াত “শিখর সে পুকার” শীর্ষক স্বল্প দৈর্ঘ্যের তথ্যচিত্র প্রকাশ করেছেন
      Posted On: 22 NOV 2019 9:19PM by PIB Kolkata


    নয়াদিল্লি, ২২ নভেম্বর, ২০১৯


    কেন্দ্রীয় জল শক্তি মন্ত্রী শ্রী গজেন্দ্র সিং শেখাওয়াত বুলন্দ শহরের জেলাশাসক শ্রী রবীন্দ্র কুমারের মাউন্ট এভারেস্ট অভিযানের ওপর লেখা বইয়ের ভিত্তিতে নির্মিত ‘শিখর সে পুকার” শীর্ষক স্বল্প দৈর্ঘ্যের তথ্যচিত্র প্রকাশ করেছেন। শ্রী কুমার ২০১৩ সালে প্রথমবার মাউন্ট এভারেস্ট অভিযানে যান। ২০১৯ – এর ২৩ মে পুনর্বার মাউন্ট এভারেস্ট অভিযান করেন।


    তাঁর এই অভিযানের নাম ছিল “স্বচ্ছ গঙ্গা স্বচ্ছ ভারত এভারেস্ট অভিযান ২০১৯”। এই অভিযানে তিনি সঙ্গে করে গঙ্গাজল নিয়ে যান এবং সেই পবিত্র গঙ্গাজল এভারেস্টের চূড়ায় ছড়িয়ে দেন।


    ‘শিখর সে পুকার’ এই তথ্যচিত্রটির মূল উদ্দেশ্য হ’ল – ‘জল শক্তি অভিযান’ সম্পর্কে প্রচার করা এবং ‘জল সংরক্ষণ অভিযান’ সম্পর্কে সাধারণ মানুষকে সচেতন করে তোলা।


    তথ্যচিত্র নির্মাতার জল সংরক্ষণের প্রচেষ্টাকে বাহবা দিয়ে শ্রী শেখাওয়াত বলেন, এই ধরনের তথ্যচিত্র পর্বতারোহীদের উদ্বুদ্ধ করবে এবং জল সংরক্ষণের বিষয়ে সচেতন করে তুলবে।


    অনুষ্ঠানে শ্রী কুমার ২০১৫ সালে প্রকাশিত মাউন্ট এভারেস্ট অভিযানের ওপর লেখা দুটি বই কেন্দ্রীয় মন্ত্রীর হাতে তুলে দেন।


    SSS/SS/SB

    
    
    (Release ID: 1593219) Visitor Counter : 2
    
    
      Read this release in: English