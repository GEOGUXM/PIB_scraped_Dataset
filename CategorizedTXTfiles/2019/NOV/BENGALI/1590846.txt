      বিজ্ঞানওপ্রযুক্তিমন্ত্রক

      গ্রামীণ সমস্যা ও তার সমাধান সম্পর্কে সচেতনতা গড়ে তোলার প্রয়োজনীয়তার ওপর জোর দেওয়া হয়েছে ন্যাশনাল সোশ্যাল অর্গানাইজেশন অ্যান্ড ইনস্টিটিউটের সম্মেলনে
      Posted On: 07 NOV 2019 3:47PM by PIB Kolkata


    কলকাতা, ৭ নভেম্বর, ২০১৯


    কলকাতায় আজ ভারত আন্তর্জাতিক বিজ্ঞান উৎসবের (আইআইএফএস) অঙ্গ হিসেবে সেন্ট্রাল গ্লাস অ্যান্ড সেরামিক রিসার্চ ইনস্টিটিউট (সিএসআইআর-সিজিসিআরআই)-এর অধিকর্তা ডঃ কে মুরলীধরন ন্যাশনাল সোশ্যাল অর্গানাইজেশন অ্যান্ড ইনস্টিটিউটের (এনএসওআইএম)সম্মলনের উদ্বোধন করলেন। গ্রামীণ সমস্যাগুলির সমাধানে প্রযুক্তির ব্যবহার বিষয়ে প্রতিষ্ঠানগত সহযোগিতা এবং জ্ঞানের আদানপ্রদান ও সক্ষমতা বৃদ্ধির প্রয়োজনীয়তার ওপর আলোকপাত করা হয় এই অনুষ্ঠানে।


    উদ্বোধনী ভাষণে ডঃ কে মুরলীধরন প্রযুক্তি এবং এর ব্যবহার বিষয়ে সচেতনতা তৈরির ক্ষেত্রে সিজিসিআরআই-এর ভূমিকার বিস্তারিত ব্যাখ্যা করেন। বিজ্ঞান ভারতীর বিশেষ উপদেষ্টা শ্রী এ জয়কুমার তাঁর ভাষণে বলেন, ভারতের বিভিন্ন ধরনের নাগরিকদের বিভিন্ন ধরনের মানসিকতা। সেজন্য জাতীয় স্তরের সামাজিক প্রতিষ্ঠানগুলির দায়িত্ব রয়েছে ইতিবাচক রূপান্তরের উদ্যোগ নিতে গুরুত্বপূর্ণ ভূমিকা পালন করার।


    এনএসওআইএম সম্মেলনের উদ্দেশ্য, বিজ্ঞান ও প্রযুক্তির মাধ্যমে দেশ গঠনে বিজ্ঞান চর্চা করে এমন সংস্থা এবং প্রতিষ্ঠানগুলি বিশেষ করে, তৃণমূল স্তরে যারা স্বেচ্ছায় উন্নয়নের কাজ করে এমন সংস্থাগুলিকে যুক্ত করা। এই তিনদিনের সম্মেলনের উদ্দেশ্য, সাধারণ মানুষের জন্য উপকারী এমন পণ্য আবিষ্কারক গবেষণা প্রতিষ্ঠানগুলির প্রযুক্তি, পদ্ধতি এবং উদ্ভাবনী ভাবনা নিয়ে আলোচনা করা।


    ‘ইউএন-এসডিজিস ইন ইন্ডিয়ান কনটেক্সট : ভিশন ২০২২, সেভেন্টি ফিফ্‌থ ইয়ার অফ ইন্ডিয়ান ইন্ডিপেন্ডেন্স’ বা ভারতের স্বাধীনতার ৭৫তম বর্ষে ২০২২-এর মধ্যে ভারতের জন্য রাষ্ট্রসঙ্ঘ নির্দিষ্ট দীর্ঘস্থায়ী উন্নয়নের লক্ষ্যের ভাবনা বিষয়ে আলোচনা মহারাষ্ট্রের নিম্বলকর এগ্রিকালচারাল রিসার্চ ইনস্টিটিউট (এনএআরআই)-এর ডঃ অনিল রাজবংশী সাধারণ মানুষের বিভিন্ন অভাব যেমন, বিদ্যুৎ, পানীয় জল এবং গ্রামীণ ভারতের পরিচ্ছন্নতার বিষয়ে আলোচনা করেন। এইসব সমস্যার মোকাবিলায় এনএআরআই-এর উদ্যোগের বিষয় বলতে গিয়ে তিনি বিভিন্ন প্রযুক্তি যেমন, পরিবেশ-বান্ধব রান্নার স্টোভ, সৌরশক্তি চালিত জল পরিশোধন যন্ত্র, মোটরচালিত সাইকেল রিকশ’ এবং ব্যাটারিচালিত ছোট কৃষি সংক্রান্ত যন্ত্র নিয়ে আলোচনা করেন।


    সভায় পৌরোহিত্য করেন আইসিএআর-আইএআরআই-এর যুগ্ম অধিকর্তা ডঃ জে পি শর্মা। তিনি বলেন, খাদ্য উৎপাদন যথেষ্ট কিন্তু, গ্রামের উন্নতির জন্য আয় বাড়ানোর উপযোগী পরিবেশ তৈরি করার জন্য কৃষকদের প্রশিক্ষণ দেওয়া জরুরি। কলকাতার এনবি ইনস্টিটিউট অফ রুরাল টেকনলজির ডঃ এস পি গন চৌধুরি উন্নত জীবনযাপনের জন্য প্রয়োজনীয় উপকরণ গ্রামীণ সমাজে পৌঁছে দিতে সংস্থাগুলির ভূমিকা নিয়ে আলোচনা করেন। ইউএনডিপি-র তরফে শ্রী কৃষ্ণ ভালচন্দ্র দীর্ঘস্থায়ী উন্নয়নের লক্ষ্য নিয়ে বলতে গিয়ে বলেন, দেশের উন্নয়নের জন্য দূরদর্শিতার গুরুত্ব রয়েছে। সিএসআইআর-সিজিসিআরআই-এর ডঃ এইচ এস ত্রিপাঠি গ্রামীণ মৃৎশিল্প এবং সেরামিক ক্ষেত্রে প্রযুক্তি নিয়ে আলোচনা করেন। তিনি বলেন, এই শিল্প গ্রামের মানুষের আয় বৃদ্ধির সহায়ক হয়েছে।


    CG/AP/DM

    
    
    (Release ID: 1590846) Visitor Counter : 8
    
    
      Read this release in: English