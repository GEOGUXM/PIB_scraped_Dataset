      প্রধানমন্ত্রীরদপ্তর

      ব্যাঙ্ককে আসিয়ান-ভারত শিখর বৈঠকের ফাঁকে প্রধানমন্ত্রীর একাধিক দ্বিপাক্ষিক বৈঠক
      Posted On: 04 NOV 2019 4:31PM by PIB Kolkata


    নয়াদিল্লি, ৩ নভেম্বর, ২০১৯


    প্রধানমন্ত্রী শ্রী নরেন্দ্র মোদী ব্যাঙ্ককে আসিয়ান-ভারত শিখর বৈঠকের ফাঁকে থাইল্যান্ডের প্রধানমন্ত্রী প্রয়ুৎ চ্যান-ও-চা এবং ইন্দোনেশিয়ার রাষ্ট্রপতি জোকো উইডোডো-র সঙ্গে পৃথক দ্বিপাক্ষিক বৈঠকে মিলিত হন।


    প্রধানমন্ত্রী বলেছেন, দুই নেতার সঙ্গেই তাঁর সহযোগিতামূলক সম্পর্ক আরও বাড়ানোর বিভিন্ন পন্থা-পদ্ধতি নিয়ে আলোচনা হয়েছে।


    এক ট্যুইটে প্রধানমন্ত্রী বলেছেন, প্রধানমন্ত্রী প্রয়ুৎ চ্যান-ও-চা-এর সঙ্গে ইতিবাচক বৈঠক হয়েছে। ভারত ও থাইল্যান্ডের মধ্যে সহযোগিতা সম্প্রসারণের নানা দিক নিয়ে আমরা কথা বলেছি। থাইল্যান্ড সরকার ও থাইল্যান্ডবাসীর উষ্ণ আতিথেয়তার জন্য আমি সে দেশের প্রধানমন্ত্রীকে ধন্যবাদ জানিয়েছি।


    অন্য এক ট্যুইটে প্রধানমন্ত্রী বলেছেন, রাষ্ট্রপতি@jokowi-এর সঙ্গে দেখা করে আমি খুশি। বিভিন্ন বিষয় নিয়ে আমাদের কথা হয়েছে। ভারত ও ইন্দোনেশিয়ার মধ্যে বিভিন্ন বিষয়ে বিশেষ করে, বাণিজ্য ও সাংস্কৃতিক ক্ষেত্রে সহযোগিতা আরও সম্প্রসারণের পন্থাপদ্ধতি নিয়ে আমরা আলোচনা করেছি।


    CG/BD/DM

    
    
    (Release ID: 1590277) Visitor Counter : 4
    
    
      Read this release in: English