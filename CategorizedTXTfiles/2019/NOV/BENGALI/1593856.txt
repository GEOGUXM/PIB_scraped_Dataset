      প্রতিরক্ষামন্ত্রক

      ২০২০-২১ শিক্ষাবর্ষে ৫টি সৈনিক বিদ্যালয়ে ছাত্রীদের অনলাইনে নিবন্ধীকরণ প্রক্রিয়া শুরু
      Posted On: 27 NOV 2019 6:03PM by PIB Kolkata


    নয়াদিল্লি, ২৭ নভেম্বর, ২০১৯


    দেশের ৫টি সৈনিক বিদ্যালয়ে ২০২০ – ২১ শিক্ষাবর্ষ থেকে ছাত্রী ভর্তির জন্য অনলাইনে নিবন্ধীকরণের প্রক্রিয়া শুরু হয়েছে। এই পাঁচটি বিদ্যালয় রয়েছে, যথাক্রমে – মহারাষ্ট্রের চন্দ্রপুর, কর্ণাটকের বিজাপুর ও কোড়াগু, অন্ধ্রপ্রদেশের কালিকিরি এবং উত্তরাখন্ডের ঘোড়াখালে ।


    www.sainikschooladmission.in – এই ওয়েবসাইট থেকে অনলাইনের আবেদনপত্র এবং মডেল প্রশ্নপত্র পাওয়া যাবে। নিবন্ধীকরণের শেষ দিন ৬ই ডিসেম্বর। প্রবেশিকা পরীক্ষা নেওয়া হবে ৫ই জানুয়ারি।


    ভর্তির প্রক্রিয়া -


    ভর্তির বয়স : যেসব ছাত্রীর জন্ম তারিখ ২০০৮ – এর পয়লা জানুয়ারি থেকে ২০১০ – এর ৩১শে মার্চের মধ্যে।


    ভর্তি পরীক্ষার বিষয় : লিখিত পরীক্ষা (মাল্টিপল চয়েস প্রশ্নের ওপর ভিত্তি করে) গণিত (৫০), সাধারণ জ্ঞান (২৫), ভাষা (২৫) এবং মেধা (২৫)।


    বাছাই প্রক্রিয়া : লিখিত পরীক্ষায় মেধার ভিত্তিতে এবং শারীরিক ক্ষমতা কঠোরভাবে বিবেচনা করা হবে।


    আবেদনকারীরা এ বিষয়ে বিস্তারিত জানতে ৭৮২৭৯৬৯৩১৬ অথবা ৭৮২৭৯৬৯৩১৮ নম্বরে সোম থেকে শনি যে কোনও দিন কাজের সময় ফোন করতে পারবেন । শ্রী রাজনাথ সিং ২০২১ – ২২ শিক্ষাবর্ষে সৈনিক স্কুলে পর্যায়ক্রমে ছাত্রীদের ভর্তির প্রস্তাব গত অক্টোবর মাসে অনুমোদন করেন।


    CG/CB/SB

    
    
    (Release ID: 1593856) Visitor Counter : 2
    
    
      Read this release in: English