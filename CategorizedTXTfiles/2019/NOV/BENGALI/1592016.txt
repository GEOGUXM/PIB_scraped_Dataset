      প্রতিরক্ষামন্ত্রক

      আসিয়ান প্রতিরক্ষা মন্ত্রী পর্যায়ের বৈঠকের ফাঁকে প্রতিরক্ষা মন্ত্রী শ্রী রাজনাথ সিং একাধিক দ্বিপাক্ষিক বৈঠক
      Posted On: 18 NOV 2019 5:23PM by PIB Kolkata


    নয়াদিল্লি, ১৮ নভেম্বর , ২০১৯


    থাইল্যান্ডের ব্যাঙ্ককে ষষ্ঠ আসিয়ান প্রতিরক্ষা মন্ত্রী পর্যায়ের বৈঠকের ফাঁকে প্রতিরক্ষা মন্ত্রী শ্রী রাজনাথ সিং একাধিক দ্বিপাক্ষিক বৈঠক করলেন। প্রতিরক্ষা মন্ত্রী এদিন মার্কিন প্রতিরক্ষা সচিব ডঃ মার্ক টি এসপার, থাইল্যান্ডের উপ-প্রধানমন্ত্রী জেনারেল প্রবিত ওয়াংসুওয়ান, জাপানের প্রতিরক্ষা মন্ত্রী মিঃ তারো কোনো, অস্ট্রেলিয়ার প্রতিরক্ষা মন্ত্রী লিন্ডার রেনন্ডল্স এবং নিউজিল্যান্ডের প্রতিরক্ষা মন্ত্রী মিঃ রোন মার্কের সঙ্গে দ্বিপাক্ষিক বৈঠক করেছেন। শ্রী রাজনাথ সিং দ্বিপাক্ষিক প্রতিরক্ষা সম্পর্ক নিয়ে বৈঠকে পর্যালোচনা করেন।


    প্রতিরক্ষা মন্ত্রী মার্কিন প্রতিরক্ষা সচিবের সঙ্গে প্রথম বৈঠক করেন। উভয় নেতাই দুই দেশের মধ্যে প্রতিরক্ষা চুক্তির বিষয় এবং তার অগ্রগতি নিয়ে সন্তোষ প্রকাশ করেন। আগামী মাসে ওয়াশিংটন ডিসিতে এ ধরণের বৈঠক ফের অনুষ্ঠিত হবে। ভারত মহাসাগরীয় অঞ্চলে উদ্ভূত আঞ্চলিক নিরাপত্তা পরিস্হিতি নিয়ে কেন্দ্রীয় প্রতিরক্ষা মন্ত্রী এবং ডঃ মার্ক টি ইসপার পর্যালোচনা করেন।


    থাইল্যান্ডের উপ-প্রধানমন্ত্রী জেনারেল প্রবিত ওয়াংসুওয়ানের সঙ্গে বৈঠকে শ্রী রাজনাথ সিং ভারত ও থাইল্যান্ডের মধ্যে প্রতিরক্ষা ক্ষেত্রে দ্বিপাক্ষিক সম্পর্কের বিষয়েও পর্যালোচনা করেন। কেন্দ্রীয় সরকারের পূবে তাকাও নীতি সফল করতে জেনারেল প্রবিত ওয়াংসুওয়ানের ভূমিকারও প্রশংসা করেন তিনি।


    এদিন প্রতিরক্ষা মন্ত্রী রাজনাথ সিং জাপানের প্রতিরক্ষা মন্ত্রী মিঃ তারো কোনো-র সঙ্গে বৈঠক করেন। এটি তাদের মধ্যে প্রথম বৈঠক হল। ভারত ও জাপানের মধ্যে প্রতিরক্ষা সহযোগিতা সম্পর্কটি তাঁদের মধ্যে আলোচনা হয়। দুই দেশের মধ্যে প্রতিরক্ষা চুক্তি এবং স্বশস্ত্র বাহিনীর সামরিক মহড়ার বিষয় নিয়ে সন্তোষ প্রকাশ করেন তাঁরা।


    প্রতিরক্ষা মন্ত্রী রাজনাথ সিং অস্ট্রেলিয়া এবং নিউজিল্যান্ডের প্রতিরক্ষা মন্ত্রীদের সঙ্গে প্রতিরক্ষা সহযোগিতার বিষয় নিয়ে পর্যালোচনা করেন। আগামী বছর নতুন দিল্লিতে আয়োজিত রায়সিনা ডায়ালগে যোগ দেওয়ার জন্য অস্ট্রেলিয়ার প্রতিরক্ষা মন্ত্রীকে আমন্ত্রণ জানান শ্রী সিং।


    SSS/SS/NS

    
    
    (Release ID: 1592016) Visitor Counter : 4
    
    
      Read this release in: English