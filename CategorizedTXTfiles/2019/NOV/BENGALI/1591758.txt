      প্রতিরক্ষামন্ত্রক

      ‘ভারতের বিমান চলাচল ক্ষেত্র : সম্ভাবনা ও চ্যালেঞ্জ’ শীর্ষক জাতীয় সম্মেলন ও প্রদর্শনী
      Posted On: 15 NOV 2019 5:38PM by PIB Kolkata


    কলকাতা, ১৫ নভেম্বর, ২০১৯


    ভারতীয় বায়ুসেনার রক্ষণাবেক্ষণ কম্যান্ডের প্রধান এয়ার মার্শাল আর কে এস শেরা জানিয়েছেন, বিমানের জন্য উন্নত প্রযুক্তি গড়ার লক্ষ্যে বায়ুসেনা বিভিন্ন প্রকল্প রূপায়ণ করছে। কলকাতায় আজ ভারতীয় বায়ুসেনার সঙ্গে যৌথ উদ্যোগে ভারত চেম্বার অফ কমার্স (বিসিসি) ‘ভারতের বিমান চলাচল ক্ষেত্র : সম্ভাবনা ও চ্যালেঞ্জ’ শীর্ষক একটি জাতীয় সম্মেলন ও প্রদর্শনীর আয়োজন করে। কলকাতায় আয়োজিত একদিনের এই সম্মেলনে শ্রী শেরা বলেন, বিমানের রক্ষণাবেক্ষণের খরচ খুব বেশি হওয়ায় বিমান সংস্থাগুলির টিকে থাকা সমস্যার কারণ হয়ে দাঁড়িয়েছে। বায়ুসেনা যে সমস্ত সম্ভাবনা ও চ্যালেঞ্জের মোকাবিলা করছে সে বিষয়েও অবগত করেন তিনি।


    বিসিসি-র সভাপতি শ্রী সীতারাম শর্মা এই সম্মেলনের গুরুত্ব সম্পর্কে বলেন, ২০২৪ সালের মধ্যে দেশের ছোট ছোট শহরগুলিকে বিমান পরিবহণের আওতায় আনতে ১০০টি নতুন বিমানবন্দর গড়ার পরিকল্পনা করা হয়েছে। এই সম্মেলনে রক্ষণাবেক্ষণ, মেরামতি ও সার্বিকভাবে সারানোর ওপর তিনি গুরুত্ব আরোপ করেন।


    বায়ুসেনার শীর্ষ আধিকারিক সহ বহু বিশিষ্ট ব্যক্তি এই সম্মেলনে অংশগ্রহণ করেন।


    CG/CB/DM

    
    
    (Release ID: 1591758) Visitor Counter : 6
    
    
      Read this release in: English