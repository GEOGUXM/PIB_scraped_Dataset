      ক্ষুদ্র, অতিক্ষুদ্রওমাঝারিশিল্পমন্ত্রক

      ঘরোয়া প্রতিরক্ষা উৎপাদন ক্ষেত্রে ক্ষুদ্র, অতিক্ষুদ্র ও মাঝারি শিল্পোদোগ
      Posted On: 28 NOV 2019 4:04PM by PIB Kolkata


    নয়াদিল্লি, ২৮ নভেম্বর, ২০১৯


    প্রতিরক্ষা মন্ত্রকের প্রতিবেদন অনুযায়ী, দেশে ঘরোয়া প্রতিরক্ষা উৎপাদন ক্ষেত্রে ক্ষুদ্র, অতিক্ষুদ্র ও মাঝারি শিল্পোদ্যোগের সংখ্যা ৮,৬৪৩।


    প্রতিরক্ষা উৎপাদন ক্ষেত্র সহ সব ক্ষেত্রে ক্ষুদ্র, অতিক্ষুদ্র ও মাঝারি শিল্পোদ্যোগগুলিকে সহায়তা দেওয়ার জন্য নানা কর্মসূচি হাতে নেওয়া হয়েছে যেমন – প্রধানমন্ত্রী কর্মসংস্থান প্রকল্প, ক্ষুদ্র ও অতিক্ষুদ্র শিল্পোদ্যোগ গুচ্ছ উন্নয়ন কর্মসূচি, উত্তর-পূর্বাঞ্চল এবং সিকিমের ক্ষুদ্র, অতিক্ষুদ্র ও মাঝারি শিল্পোদ্যোগের প্রসার কর্মসূচি, টুল রুম্‌স অ্যান্ড টেকনলজি সেন্টার, মিশন সোলার চরখা ইত্যাদি। গোটা দেশে ঘরোয়া প্রতিরক্ষা উৎপাদনকে সহায়তা দিতে প্রতিরক্ষা মন্ত্রক নানা পদক্ষেপ নিয়েছে। এর মধ্যে রয়েছে ‘মেক-১’ ও ‘মেক-২’ প্রকল্প, ডিফেন্স ইনভেস্টর সেল এবং ইনোভেশন্‌স ফর ডিফেন্স এক্সেলেন্স।


    লোকসভায় আজ এক প্রশ্নের লিখিত জবাবে একথা জানান কেন্দ্রীয় ক্ষুদ্র, অতিক্ষুদ্র ও মাঝারি শিল্পোদ্যোগ দপ্তরের মন্ত্রী শ্রী নীতিন গড়করি।


    CG/AP/DM

    
    
    (Release ID: 1594011) Visitor Counter : 3
    
    
      Read this release in: English