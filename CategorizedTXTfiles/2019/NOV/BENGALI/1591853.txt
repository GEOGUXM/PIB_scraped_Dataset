      যোগাযোগওতথ্যপ্রযুক্তিমন্ত্রক

      কলকাতায় শুরু হল রাজ্যস্তরীয় নবম ডাকটিকিট প্রদর্শনী ‘একলা চলো রে’
      Posted On: 16 NOV 2019 10:44PM by PIB Kolkata


    কলকাতা, ১৬ নভেম্বর, ২০১৯ .


    

    

    মহাত্মা গান্ধীর জন্মের সার্ধ শতবর্ষ উপলক্ষ্যে কলকাতার অ্যাকাডেমি অফ ফাইন আর্টস -এ আজ রাজ্য স্তরের নবম ডাক টিকিট প্রদর্শনী ౼ ‘একলা চলো রে’ শুরু হল। পশ্চিমবঙ্গের রাজ্যপাল শ্রী জগদীপ ধন কর এ ই প্রদর্শনীটির উদ্বোধন করেন। পশ্চিমবঙ্গ পোস্টাল সার্কেল আয়োজিত এই প্রদর্শনী চলবে ২১ নভেম্বর পর্যন্ত। এই প্রদর্শনীর অর্ধেক প্রদর্শিত সামগ্রী মহাত্মা গান্ধীর উপর প্রকাশিত ডাকটিকিট। বাকিগুলি প্রতিযোগিতামূলক বিভাগের সাধারণ ডাক টিকিট।

    রাজ্যপাল এই উপলক্ষ্যে মহাত্মা গান্ধীর উপর একটি বিশেষ ডাকটিকিট প্রকাশ করেন। মহাত্মা গান্ধীর জীবন ও কর্ম সংক্রান্ত বিষয় নিয়ে একটি ডাক টিকিটের প্রদর্শনীর-ও আয়োজন করা হয়। এছাড়া, কলকাতার মুখ্য ডাকঘর- জিপিও-র সংগ্রহশালায় গান্ধী গ্যালারীর উদ্বোধন ও মহাত্মা গান্ধীর প্রতিকৃতির আবরণ উন্মোচন করা হয়েছে। অনুষ্ঠানে গান্ধী ব্যাচ সম্বলিত একটি জ্যাকেট-ও প্রকাশ করা হয়।

    
    ডাকটিকিট সংগ্রাহকদের একান্ত নিজস্ব সংগ্রহ দিয়ে এই ‘একলা চলো রে’ প্রদর্শনীটির আয়োজন করা হয়েছে। এই উপলক্ষ্যে ছয় দিন নানা কর্মসূচী গ্রহণ করা হয়েছে। মহাত্মা গান্ধীর জীবন ও কর্মের বিভিন্ন দিক নিয়ে প্রতিদিন একটি করে স্মারক ডাকটিকিট প্রকাশিত হবে। এছাড়াও , ‘বাংলার কবি কূ ল’, ‘ক্রীড়া জগতের কিংবদন্তীরা’, ‘বাংলার লেখক লেখিকা ’, ‘বাংলার সুর’, এবং বাংলার দুই চলচ্চিত্র ব্যক্তিত্বর উপর বিভিন্ন দিনে স্মারক ডাকটিকিট প্রকাশ করা হবে। প্রদর্শনীতে শিশুদের জন্য বসে আঁ কো প্রতিযোগিতা , বিদ্যালয়ের ছাত্রছাত্রীদের জন্য ডাকটিকিট সংক্রা ন্ত ক্যুইজ, ছোটদের ডাকবাক্স রঙ করার প্রতিযোগিতা ও খাদি ফ্যাশন শো -র আয়োজন করা হবে। একটি বিশেষ স্মরণিকা ডাকটিকিট ট্রামে প্রকাশ করার পরিকল্পনা-ও করা হয়েছে।


    প্রদর্শনীতে চিফ পোস্ট মাস্টার জেনারেল শ্রী গৌতম ভট্টাচার্য উপস্থিত ছিলেন।


    SSS/CB

    
    
    (Release ID: 1591853) Visitor Counter : 9
    
    
      Read this release in: English