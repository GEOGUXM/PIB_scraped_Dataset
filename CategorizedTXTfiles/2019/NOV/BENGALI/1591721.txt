      প্রধানমন্ত্রীরদপ্তর

      ব্রিকস্‌ বাণিজ্য পরিষদ আগামী শিখর বৈঠকের আগেই আন্তঃব্রিকস্‌ বাণিজ্যের পরিমাণ ৫০০ বিলিয়ন মার্কিন ডলারে পৌঁছনোর রূপরেখা তৈরি করেছে : প্রধানমন্ত্রী
      Posted On: 15 NOV 2019 2:49PM by PIB Kolkata


    নয়াদিল্লি, ১৪ নভেম্বর, ২০১৯


    প্রধানমন্ত্রী শ্রী নরেন্দ্র মোদী অন্যান্য ব্রিকস্‌ রাষ্ট্র-প্রধানদের সঙ্গে ব্রিকস্‌ বাণিজ্য পরিষদ এবং নিউ ডেভেলপমেন্ট ব্যাঙ্কের লিডার্স ডায়ালগে যোগ দেন।


    প্রধানমন্ত্রী বলেন, ব্রিকস্‌ বাণিজ্য পরিষদ আগামী শিখর বৈঠকের আগেই ব্রিকস্‌ দেশগুলির মধ্যে বাণিজ্যিক লেনদেনের পরিমাণ ৫০০ বিলিয়ন মার্কিন ডলারে নিয়ে যাওয়ার এক রূপরেখা তৈরি করেছে। তিনি বলেন, এই লক্ষ্য অর্জনে ব্রিকস্‌ দেশগুলির মধ্যে আর্থিক সামঞ্জস্যপূর্ণ বিষয়গুলিকে চিহ্নিত করা অত্যন্ত জরুরি। নিউ ডেভেলপমেন্ট ব্যাঙ্ক এবং ব্রিকস্‌ বাণিজ্য পর্ষদের মধ্যে অংশীদারিত্ব গড়ে তোলার লক্ষ্যে যে চুক্তি স্বাক্ষরিত হয়েছে, তাতে এই দুটি প্রতিষ্ঠানই উপকৃত হবে।


    প্রধানমন্ত্রী ব্রিকস্‌ দেশগুলি এবং নিউ ডেভেলপমেন্ট ব্যাঙ্ককে বিপর্যয় প্রতিরোধী পরিকাঠামো গড়ে তোলার লক্ষ্যে গঠিত জোটে সামিল হওয়ার আহ্বান জানান। ভারতে নিউ ডেভেলপমেন্ট ব্যাঙ্কের যে আঞ্চলিক কার্যালয় স্থাপনের কাজ চলছে, তা দ্রুত শেষ করার অনুরোধ জানান। ব্যাঙ্কের এই আঞ্চলিক কার্যালয় চালু হলে অগ্রাধিকার-প্রাপ্ত ক্ষেত্রে চালু প্রকল্পগুলির রূপায়ণ আরও ত্বরান্বিত হবে ।


    ব্রিকস্‌ বাণিজ্য পরিষদ এবং ডেভেলপমেন্ট ব্যাঙ্কের মধ্যে পূর্ণ সহযোগিতা গড়ে উঠলেই ব্রিকস্‌ অর্থনৈতিক সহযোগিতাকে আরও মজবুত করার স্বপ্ন বাস্তবায়িত হবে বলে প্রধানমন্ত্রী অভিমত প্রকাশ করেন।


    CG/BD/SB

    
    
    (Release ID: 1591721) Visitor Counter : 7
    
    
      Read this release in: English