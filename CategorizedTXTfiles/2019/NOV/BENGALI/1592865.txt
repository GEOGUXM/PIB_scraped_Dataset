      কেন্দ্রীয়মন্ত্রিসভা

      কেন্দ্রীয় রাষ্ট্রায়ত্ত ফার্মাসিউটিকাল সংস্থাগুলি বন্ধ বা কৌশলগত বিনিয়োগ না হওয়া পর্যন্ত ১০৩টি ওষুধের বর্তমান তালিকায় আরও একটি ওষুধ সামিল করা-সহ একই শর্তাবলী অপরিবর্তিত রেখে ফার্মাসিউটিকাল পার্চেস পলিসির মেয়াদ বৃদ্ধি অথবা নবীকরণের প্রস্তাবে মন্ত্রিসভার সায়
      Posted On: 21 NOV 2019 5:30PM by PIB Kolkata


    নয়াদিল্লি, ২০ নভেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে রাষ্ট্রায়ত্ত ফার্মাসিউটিকাল সংস্থাগুলি বন্ধ বা কৌশলগত বিনিয়োগ না হওয়া পর্যন্ত ১০৩টি ওষুধের বর্তমান তালিকায় অ্যালকহলিক হ্যান্ড ডিসইনফেক্টেন্ট নামে আরও একটি ওষুধ সামিল করা-সহ একই শর্তাবলী অপরিবর্তিত রেখে ফার্মাসিউটিক্যাল পার্চেস পলিসির মেয়াদ বৃদ্ধি অথবা নবীকরণের প্রস্তাব অনুমোদিত হয়েছে।


    মন্ত্রিসভার এই সিদ্ধান্তের ফলে রাষ্ট্রায়ত্ত ফার্মা সংস্থাগুলির বর্তমান সুযোগ-সুবিধাকে আরও বেশি করে কাজে লাগানো সম্ভব হবে। সংস্থাগুলির কর্মচারীদের বেতন মেটাতে রাজস্ব বৃদ্ধিতে সহায়তা করা হবে। এমনকি, কোনও সংস্থা বন্ধ বা কৌশলগত বিনিয়োগ না হওয়া পর্যন্ত সংস্থাগুলির বকেয়া বিষয়ের নিষ্পত্তি করা তথা বর্তমানে চালু থাকা উচ্চ মূল্যের অত্যাধুনিক যন্ত্রপাতিগুলির ব্যবহার অব্যাহত থাকবে।


    উল্লেখ করা যেতে পারে, কেন্দ্রীয় মন্ত্রিসভার ২০১৩-র ৩০শে অক্টোবর অনুষ্ঠিত বৈঠকে রাষ্ট্রায়ত্ত ফার্মা সংস্থাগুলির উৎপাদিত ১০৩টি ওষুধের প্রেক্ষিতে ফার্মাসিউটিকাল পার্চেস পলিসির মেয়াদ আরও পাঁচ বছর বাড়ানোর সিদ্ধান্ত গৃহীত হয়েছিল।


    SSS/BD/SB

    
    
    (Release ID: 1592865) Visitor Counter : 4
    
    
      Read this release in: English