      স্বরাষ্ট্র মন্ত্রক

      ভারতের নতুন মানচিত্রে নবগঠিত কেন্দ্রশাসিত অঞ্চল জম্মু কাশ্মীর ও লাদাখের মানচিত্র
      Posted On: 03 NOV 2019 10:33PM by PIB Kolkata


    নতুনদিল্লি, ৩ নভেম্বর

    রাষ্ট্রপতি, সংসদের পরামর্শক্রমে সংবিধানের ৩৭০ ধারা বিলোপ করেছেন এবং জম্মু ও কাশ্মীর পুনর্গঠন আইন ২০১৯ –এ সম্মতি দিয়েছেন। প্রধানমন্ত্রী শ্রী নরেন্দ্র মোদীর নেতৃত্বে এবং কেন্দ্রীয় স্বরাষ্ট্রমন্ত্রী শ্রী অমিত শাহর তত্ত্বাবধানে ৩১শে অক্টোবর থেকে পূর্বতন জম্মু ও কাশ্মীর রাজ্যটি দুটি নতুন কেন্দ্রশাসিত অঞ্চল , জম্মু ও কাশ্মীর এবং লাদাখ হিসেবে পুনর্গঠিত হয়েছে।


    নতুন কেন্দ্রশাসিত অঞ্চল লাদাখ, কার্গিল ও লেহ জেলা নিয়ে গড়ে উঠেছে। পূর্বতন জম্মু ও কাশ্মীর রাজ্যের বাকি অংশটি নতুন কেন্দ্রশাসিত অঞ্চল জম্মু ও কাশ্মীর হিসেবে আত্মপ্রকাশ করল।


    পূর্বতন জম্মু ও কাশ্মীর রাজ্যের ১৯৪৭ সালে চোদ্দটি জেলা ছিল౼ কাঠুয়া, জম্মু, উধমপুর, রিয়াসি, অনন্তনাগ, বারামুল্লা পুঞ্চ, মীরপুর, মুজফফরাবাদ, লেহ ও লাদাখ, গিলগিট, গিলগিট ওয়াজারাত, চিলহাস এবং উপজাতি অধ্যুষিত অঞ্চল।


    ২০১৯ এর আগে পর্যন্ত পূর্বতন জম্মু ও কাশ্মীর রাজ্য সরকার ওই চোদ্দটি জেলা পুনর্গঠিত করে ২৮টি জেলা তৈরি করে। নতুন জেলাগুলি হল ౼ কুপওয়ারা, বান্দিপুর, গান্ডেরওয়াল, শ্রীনগর, বাদগাম, পুলওয়ামা, সোপিয়ান, কুলগাম, রাজৌরি, রামবান, ডোডা, কিশতওয়ার, সাম্বা এবং কার্গিল।


    এদের মধ্যে লেহ ও লাদাখ জেলা থেকে কার্গিল জেলাটি গঠন করা হয়েছে। রাষ্ট্রপতির জম্মু ও কাশ্মীর পুনর্গঠন ( সমস্যা দূরীকরণ) দ্বিতীয় আদেশ ২০১৯ অনুসারে ১৯৪৭ সালের লেহ ও লাদাখ জেলা থেকে কার্গিল জেলা তৈরির পর বাকি অঞ্চলের সঙ্গে ১৯৪৭ সালের গিলগিট, গিলগিট ওয়াজারাত, চিলহাস এবং উপজাতি অধ্যুষিত অঞ্চল জেলাগুলিকে যুক্ত করে নতুন কেন্দ্রশাসিত অঞ্চল লাদাখের, লেহ জেলার সীমানা নির্ধারণ করা হয়েছে ।


    এর উপর ভিত্তি করে ভারতের সার্ভে জেনারেল, ভারতের মানচিত্রের সঙ্গে ২০১৯ এর ৩১ শে অক্টোবর থেকে নবগঠিত কেন্দ্রশাসিত অঞ্চল জম্মু কাশ্মীর ও লাদাখের মানচিত্র তৈরি করেছেন।


    CG/CB

    
    
    (Release ID: 1590231) Visitor Counter : 15
    
    
      Read this release in: English