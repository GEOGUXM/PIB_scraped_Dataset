      সড়কপরিবহণওমহাসড়কমন্ত্রক

      কেন্দ্রীয় সড়ক পরিবহণ ও মহাসড়ক মন্ত্রকের ‘ভারতে সড়ক দুর্ঘটনা – ২০১৮’ শীর্ষক তথ্য প্রকাশ
      Posted On: 19 NOV 2019 9:26PM by PIB Kolkata


    নয়াদিল্লি, ১৯ নভেম্বর, ২০১৯


    কেন্দ্রীয় সড়ক পরিবহণ ও মহাসড়ক মন্ত্রক ‘ভারতে সড়ক দুর্ঘটনা – ২০১৮’ শীর্ষক তথ্য প্রকাশ করেছে। কেন্দ্রীয় সড়ক পরিবহণ ও মহাসড়ক মন্ত্রকের পরিবহণ গবেষণা শাখা দুর্ঘটনা, পথ দুর্ঘটনায় আহত ও নিহতের ওপর এই তথ্য প্রকাশ করেছে।


    তথ্যানুযায়ী, ২০১৭’র তুলনায় ২০১৮-তে দেশে সড়ক দুর্ঘটনা ০.৪৬ শতাংশ বৃদ্ধি পেয়েছে। ২০১৭’য় যেখানে ৪ লক্ষ ৬৪ হাজার ৯১০টি সড়ক দুর্ঘটনা ঘটেছিল, সেখানে ২০১৮’য় ৪ লক্ষ ৬৭ হাজার ৪৪টি সড়ক দুর্ঘটনা ঘটেছে। একই সঙ্গে, ২০১৭’র তুলনায় ২০১৮-তে সড়ক দুর্ঘটনায় মৃত্যুর হার বেড়েছে ২.৩৭ শতাংশ। তথ্যে এও বলা হয়েছে, গত দু’বছরে ১৮ থেকে ৪৫ বছরের মধ্যে সড়ক দুর্ঘটনায় শিকার হয়েছেন ৬৯.৬ শতাংশ ব্যক্তি। ১৮ থেকে ৬০ বছরের মধ্যে পথদুর্ঘটনায় শিকার হয়েছেন ৮৪.৭ শতাংশ ব্যক্তি।


    পথদুর্ঘটনা কমাতে কেন্দ্রীয় সড়ক পরিবহণ ও মহাসড়ক মন্ত্রক একাধিক উদ্যোগ নিয়েছে। পথনিরাপত্তায় সচেতনতামূলক প্রচারও চালানো হচ্ছে। দুর্ঘটনা-প্রবণ এলাকাগুলিকে চিহ্নিত করা হয়েছে। এমনকি, মন্ত্রক পথ-নিরাপত্তা সুনিশ্চিত করতে মোটর ভেহিকেলস্‌ সংশোধনী বিল, ২০১৯ সংসদে পাশ করিয়েছে। আশা করা হচ্ছে, আগামী দিনে পথ-দুর্ঘটনা অনেকটাই কমবে।


    SSS/SS/SB

    
    
    (Release ID: 1592303) Visitor Counter : 5
    
    
      Read this release in: English