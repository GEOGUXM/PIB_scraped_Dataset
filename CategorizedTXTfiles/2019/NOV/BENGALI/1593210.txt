      নীতিআয়োগ

      নীতি আয়োগের পক্ষ থেকে ভিন্নভাবে সক্ষম ব্যক্তিদের জন্য সহায়ক সাজসরঞ্জাম নির্মাতা সংস্থাগুলির কাছে বিভিন্ন চ্যালেঞ্জ ও সুযোগ-সুবিধা নিয়ে আলোচনা
      Posted On: 22 NOV 2019 9:07PM by PIB Kolkata


    নয়াদিল্লি, ২২ নভেম্বর, ২০১৯


    নীতি আয়োগের পক্ষ থেকে আজ এখানে ভিন্নভাবে সক্ষম ব্যক্তিদের জন্য সহায়ক সাজসরঞ্জাম নির্মাতা সংস্থাগুলির কাছে প্রযুক্তিগত উদ্ভাবনের প্রেক্ষিতে নতুন নতুন সুযোগ-সুবিধা ও চ্যালেঞ্জ-সহ এবং উপযুক্ত নীতি প্রণয়ন নিয়ে আলোচনা হয়। এ ধরনের শিল্প সংস্থাগুলির জন্য নিয়ন্ত্রণমূলক ব্যবস্থা প্রণয়ন এবং উৎপাদন ক্ষেত্রে দক্ষতা বৃদ্ধি, লগ্নিতে বেসরকারি ক্ষেত্রকে উৎসাহদান, সরকারি ও বেসরকারি শিল্প সংস্থাগুলিকে সামিল করে এক মজবুত নীতি প্রণয়ন এবং আইআইটি-র মতো গবেষণা প্রতিষ্ঠানগুলিকে উদ্ভাবনের কাজে যুক্ত করার মতো একাধিক বিষয় আলোচনা হয়েছে। সম্পূর্ণ দেশীয় প্রযুক্তিতে গবেষণা ও উন্নয়ন ব্যবস্থাকে আরও মজবুত করতে এ ধরনের শিল্প সংস্থাগুলির ভূমিকা নিয়েও বৈঠকে আলোচনা হয়।


    নীতি আয়োগের এই বৈঠকে বিশ্ব স্বাস্থ্য সংস্থা (হু), বিশ্বব্যাঙ্ক, ভারতীয় শিল্প মহাসঙ্ঘ (সিআইআই), বণিকসভা অ্যাসোচেম, বিশেষভাবে সক্ষম ব্যক্তিদের সহায়ক সাজসরঞ্জাম নির্মাতা সংস্থা অ্যালেমকো, মাইক্রোসফ্‌ট এবং আইআইটি-গুলির প্রতিনিধিরা উপস্থিত ছিলেন।


    SSS/BD/DM

    
    
    (Release ID: 1593210) Visitor Counter : 2
    
    
      Read this release in: English