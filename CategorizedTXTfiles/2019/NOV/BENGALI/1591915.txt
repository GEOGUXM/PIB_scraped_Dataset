      প্রধানমন্ত্রীরদপ্তর

      শ্রীলঙ্কার রাষ্ট্রপতি পদে নির্বাচিত গোতাবায়া রাজাপক্ষ-কে টেলিফোনে প্রধানমন্ত্রীর শুভেচ্ছা
      Posted On: 18 NOV 2019 12:11PM by PIB Kolkata


    নয়াদিল্লি, ১৭ নভেম্বর, ২০১৯


    প্রধানমন্ত্রী শ্রী নরেন্দ্র মোদী শ্রীলঙ্কার রাষ্ট্রপতি পদে নির্বাচিত শ্রী গোতাবায়া রাজাপক্ষ-কে টেলিফোনে শুভেচ্ছা জানালেন। গতকাল এই নির্বাচন হয়। প্রধানমন্ত্রী তাঁর এবং দেশের জনগণের পক্ষ থেকে শুভেচ্ছা জানিয়ে বলেন, শ্রী রাজাপক্ষের নেতৃত্বে শ্রীলঙ্কার জনগণ প্রগতির পথে এগোনোর পাশাপাশি, ভারত ও শ্রীলঙ্কার মধ্যে শান্তি, সমৃদ্ধি, ভ্রাতৃত্ববোধ, সাংস্কৃতিক এবং ঐতিহাসিক সংযোগ বৃদ্ধি পাবে।


    শ্রী রাজাপক্ষ প্রধানমন্ত্রীকে তাঁর শুভেচ্ছা বার্তার জন্য ধন্যবাদ জানান। ভারতের সঙ্গে একযোগে কাজ করার ইচ্ছাও প্রকাশ করেন তিনি, যাতে দু’দেশেরই উন্নয়ন ও নিরাপত্তা বজায় থাকে।


    শ্রী মোদী, শ্রী রাজাপক্ষকে তাঁর সুবিধা মতো সময়ে ভারত সফর করার আমন্ত্রণও জানান। শ্রী রাজাপক্ষ সেই আমন্ত্রণ সাদরে গ্রহণ করেন।


    SSS/SB

    
    
    (Release ID: 1591915) Visitor Counter : 4
    
    
      Read this release in: English