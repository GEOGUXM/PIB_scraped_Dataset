      তথ্যওসম্প্রচারমন্ত্রক

      ধারাবাহিক ঘটনাবলী প্রদর্শনের মাধ্যমে ‘উরি : দ্য সার্জিকাল স্ট্রাইক’ ছায়াছবিটি সত্য উদঘাটিত করেছিল : আদিত্য ধর
      Posted On: 25 NOV 2019 6:23PM by PIB Kolkata


    গোয়া, ২৪ নভেম্বর, ২০১৯


    ‘উরি : দ্য সার্জিকাল স্ট্রাইক’ এখনও চলচ্চিত্রপ্রেমীর হৃদয়ে নাড়া দেয় এবং মানুষ এই চলচ্চিত্রের ডায়ালগগুলি এখনও স্মরণে রেখেছে। সেই স্লোগানটি ভাইরালই হয়ে গেল – ‘হাউস দ্য জোশ’। স্লোগানটি ফের উচ্চারিত হল, ঠিক যখন যখন ‘উরি’র নির্দেশক সাংবাদিক এবং প্রতিনিধিদের সামনে উপস্থিত হলেন গোয়ায় অনুষ্ঠিত ৫০তম আন্তর্জাতিক চলচ্চিত্র উৎসবে এক সাংবাদিক সম্মেলনে। ‘উরি’র নির্দেশক শ্রী আদিত্য ধর-এর সঙ্গে মারাঠি ছায়াছবির নির্দেশক শ্রী শিবাজি লোতান পাতিল উপস্থিত হন তাঁর জাতীয় পুরস্কার জয়ী ছায়াছবি ‘ভোঙ্গা’ প্রসঙ্গে কথাবর্তা বলার জন্য।


    শ্রী ধর কথা প্রসঙ্গে জানান, চলচ্চিত্র শিল্পে টিকে থাকার জন্য অত্যন্ত ধৈর্য্যশীল হতে হবে। তিনি যখন ছায়াছবিটি তৈরি করছিলেন, তখন উরি আক্রমণের ঘটনাটি ঘটে এবং সেই সময়ই পাকিস্তানের অভিনেতাদের দেশ ছেড়ে চলে যাওয়ার নির্দেশ দেওয়া হয়। সেই সমস্যাটিই তাঁকে একটি ভালো চিত্রনাট্য তৈরির সুযোগ করে দেয়। এই ছায়াছবিটি ভারতীয় সেনাবাহিনী ও তাদের পরিবারবর্গকে শ্রদ্ধা জানাতে তৈরি করা হয়েছে বলে শ্রী ধর জানান। কথা প্রসঙ্গে তিনি তাঁর আগামী ছায়াছবি ‘অশ্বথামা’র প্রসঙ্গটিও টেনে আনেন যেখানে ভিকি কৌশল আবার অভিনয় করবেন।


    শ্রী পাতিল তাঁর ছায়াছবির বিষয়বস্তু সম্পর্কে বক্তব্য রাখতে গিয়ে বলেন, ছবিটিতে শব্দদূষণ এবং কি করে দূষণ পারিপার্শ্বিক পরিবেশ, বিশেষ করে শিশুদের প্রভাবিত করে তার ওপর আলোকপাত করা হয়েছে।


    আঞ্চলিক চলচ্চিত্র নির্মাতারা কি ধরনের সমস্যার সম্মুখীন হল সে প্রসঙ্গে বক্তব্য রাখতে গিয়ে শ্রী পাতিল বলেন, প্রত্যেক আঞ্চলিক ছায়াছবি নির্মাণের পেছনেই একটি ‘রিস্ক ফ্যাক্টর’ কাজ করে। মারাঠি চলচ্চিত্র শিল্পতে ভালো বিষয়বস্তু পাওয়া যাবে, তবে কেউই তাতে অর্থ ঢালতে এগিয়ে আসে না। ভালো প্রচার ছাড়া কোন থিয়েটার হল-ই ছায়াছবিটি প্রকাশ করতে উৎসাহ দেখায় না। আলাপচারিতায় ‘ভোঙ্গা’র প্রযোজক শ্রী অরুণ হিরামল মহাজন এবং অভিনেতা শ্রী শ্রীপাদ যোশী এবং কপিল কাম্বলে উপস্থিত ছিলেন।


    CG/SSS/DM

    
    
    (Release ID: 1593464) Visitor Counter : 3
    
    
      Read this release in: English