      রেলমন্ত্রক

      ভারতীয় রেলের আধুনিকীকরণ
      Posted On: 28 NOV 2019 2:45PM by PIB Kolkata


    নয়াদিল্লি , ২৭ নভেম্বর, ২০১৯


    ২০১৯-২০-র কেন্দ্রীয় বাজেটে ধরা হয়েছিল ২০১৮-৩০-এর মধ্যে রেল পরিকাঠামোর জন্য ৫০ লক্ষ কোটি টাকা লগ্নির প্রয়োজন। রেল প্রকল্পগুলি রাজ্য বা কেন্দ্রশাসিত অঞ্চল হিসেবে বিবেচনা করা হয় না।


    রেলের লগ্নির ব্যবস্থা করা হয় বাজেট এবং বাজেট বহির্ভূত উৎস থেকে। সেটা আর্থিক সংস্থাগত হতে পারে বা সরকারি-বেসরকারি অংশীদারিত্বে হতে পারে।


    আদর্শ রেল স্টেশন উন্নয়ন কর্মসূচিতে গোটা দেশের ১,২৫০টি স্টেশনকে উন্নয়নের জন্য চিহ্নিত করা হয়েছে।


    এর জন্য পরিবেশ-বান্ধব প্রযুক্তি ব্যবহার করা হবে যেমন – সৌরবিদ্যুৎ ও বায়ুবিদ্যুতের ব্যবহার – বর্তমানে ভারতীয় রেল ২০২ মেগাওয়াট পুনর্নবীকরণযোগ্য বিদ্যুৎ ব্যবহার করে; ১০০ শতাংশ রেল স্টেশন, পরিষেবা ভবনে এলইডি আলো ব্যবহার করা হয়। আবাসনগুলির ৮৯ শতাংশতেই এলইডি আলোর ব্যবস্থা করা হয়েছে; ৬৪ হাজার যাত্রী কামরায় ২ লক্ষ ৩০ হাজারের মতো বায়ো-টয়লেট বসানো হয়েছে এবং বায়ো-ডিজেলের সঙ্গে হাইস্পিড ডিজেল মেশানো হচ্ছে।


    রেলের ক্ষতি কমাতে যে ব্যবস্থাগুলি নেওয়া হয়েছে সেগুলি হল – লম্বা এবং ভারী ট্রেনের কার্যকারিতা বৃদ্ধি; টিকিট-বাবদ আয় ছাড়াও অন্যান্যভাবে আয় বৃদ্ধির চিন্তা এবং রেল ল্যান্ড ডেভেলপমেন্ট অথরিটির মাধ্যমে পড়ে থাকা জমির বাণিজ্যিকীকরণ।


    লোকসভায় আজ এক প্রশ্নের লিখিত জবাবে একথা জানান রেল মন্ত্রী শ্রী পীযূষ গোয়েল।


    CG/AP/DM

    
    
    (Release ID: 1593975) Visitor Counter : 3
    
    
      Read this release in: English