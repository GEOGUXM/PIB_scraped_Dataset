      માહિતી અને પ્રસારણ મંત્રાલય

      દિગ્ગજ અભિનેતા રજનીકાંતને ‘આઇકન ઑફ ગોલ્ડન જ્યૂબિલી ઑફ ઇફ્ફી’થી સન્માનિત કરવામાં આવશે
      Posted On: 02 NOV 2019 2:01PM by PIB Ahmedabad


    પહેલીવાર ભારત સરકારે ‘ આઇકન ઑફ ગોલ્ડન જ્યૂબિલી ઑફ ઇફ્ફી ’ નામનો એક વિશેષ પુરસ્કારની જાહેરાત કરી છે , જે જાણીતા ફિલ્મ અભિનેતા શ્રી એસ. રજનીકાંતને એનાયત કરવામાં આવશે.


    આ અંગે આજે નવી દિલ્હીમાં કેન્દ્રીય માહિતી અને પ્રસારણ મંત્રી શ્રી પ્રકાશ જાવડેકરે જાહેરાત કરતા જણાવ્યું હતું કે “ છેલ્લા ઘણા દાયકાઓમાં ભારતીય સિનેમામાં તેમનું શ્રેષ્ઠ યોગદાન રહ્યું છે , આજે મને એમને IFFI 2019 ના ‘ આઇકન ઑફ ગોલ્ડન જ્યુબિલી ' પુરસ્કારની જાહેરાત કરતા ખુશી થાય છે , આ એવોર્ડ જાણીતા અભિનેતા શ્રી. એસ. રજનીકાંતને એનાયત કરવામાં આવશે. ”


    રજનીકાંતનું જીવન કોઈ ફિલ્મી કહાનીથી ઓછું નથી , પહેલા સુથાર પછી હમાલ અને પછી બસ-કંડક્ટર આ કાંઈ કોઈ ફિલ્મની સ્ક્રીપટથી ઓછું છે ?


    તેનો જન્મ 12 ડિસેમ્બર , 1950 ના રોજ કર્ણાટકના મરાઠી ભાષી પરિવારમાં થયો હતો. તેમનું અસલી નામ શિવાજી રાવ ગાયકવાડ છે. ફિલ્મોમાં એમને કામ કરવાની શરૂઆત કરી તે પહેલાં , તેમણે જીવનનિર્વાહ માટે વિવિધ પ્રકારના કામો કર્યા છે. તેમણે બેંગાલુરૂમાં કર્ણાટક રાજ્ય પરિવહન નિગમ માટે બસ કંડક્ટર તરીકે કામ કર્યું. સાથે સાથે પોતાના એક્ટિંગના શોખને પોષવા માટે આ સમયગાળા દરમિયાન જ તેમણે નાટકોમાં અભિનય કરવાની શરૂઆત કરી.


    આજે લોકપ્રિયતાની ચરમસીમા પર રહેલા રજનીકાંતને ફિલ્મોમાં પહેલો બ્રેક કન્નડ ભાષાની ફિલ્મ કથા સંગમામાં મળ્યો જેમાં તેમણે ખુબ જ નાની ભૂમિકા ભજવી હતી આ ફિલ્મનું ડાયરેક્શન પુત્તાના કંગાલેએ કર્યું હતું , ત્યારબાદ તેમણે કે. બાલાચંદરે નિર્દેશિત તમિળ ફિલ્મ અપૂર્વ રાગંગલ ( 1975) માં કેન્સરના દર્દીની ભૂમિકા ભજવી હતી. આ ફિલ્મમાં મુખ્ય અભિનેતા તરીકે કમલ હસન હતા , જે આગળ જતા તેમના નજીકના મિત્રોમાંના એક બની ગયા. આ ફિલ્મ પછી ઉદ્યોગ અને ફિલ્મ જગત દ્વારા સારી નોંધ લેવામાં આવી અને એ પછી તેમણે ક્યારેય પાછળ જોયું નહીં


    લાંબી અને વૈવિધ્યપૂર્ણ કારકિર્દીમાં રજનીકાંતે તમિલ , તેલગુ , કન્નડ , મલયાલમ , હિન્દી અને બંગાળી સહિત ઘણી ભાષાઓમાં 170 થી વધુ ફિલ્મોમાં કામ કર્યું છે. હોલિવુડમાં બનેલી ફિલ્મ બ્લડ સ્ટોન ( 1988) માં પણ તેમણે અભિનય કર્યો હતો.


    ભારત સરકારે તેમને પદ્મ ભૂષણ ( 2000) અને પદ્મવિભૂષણ ( 2016) થી સન્માનિત કર્યા છે. ભારતના 45 માં આંતરરાષ્ટ્રીય ફિલ્મ મહોત્સવમાં ( 2014) તેમને "ઇન્ડિયન ફિલ્મ પર્સનાલિટી ઑફ ધ યર" માટે શતાબ્દી પુરસ્કારથી નવાજવામાં આવ્યા હતા.


    2019 ભારતના આંતરરાષ્ટ્રીય ફિલ્મ મહોત્સવ ( IFFI) 50 માં વર્ષમાં પ્રવેશે છે , આ ફિલ્મ મહોત્સવને એશિયા ઉપખંડના પ્રારંભિક ફિલ્મ ઉત્સવોમાંનો એક ગણાય છે. ભારતનાં 50 માં આંતરરાષ્ટ્રીય ફિલ્મ મહોત્સવ 2019, 76 દેશોની 200 થી વધુ શ્રેષ્ઠ ફિલ્મો , 26 ફીચર ફિલ્મો અને ભારતીય પેનોરમા વિભાગમાં 15 નોન ફિચર ફિલ્મો અને 10,000 થી વધુ લોકો અને ફિલ્મ પ્રેમીઓની આ ગોલ્ડન જ્યુબિલી ઉજવણીમાં ભાગ લેશે એવી આશા છે.


    DS/RP

    
    
    (Release ID: 1590111) Visitor Counter : 109
    
    
      Read this release in: English , Hindi