      મંત્રીમંડળ

      મંત્રીમંડળે વિલંબમાં મૂકાયેલા એફોર્ડેબલ અને મિડલ-ઇન્કમ હાઉસિંગ પ્રોજેક્ટ્સને ભંડોળ પુરૂ પાડવા માટે સ્પેશ્યલ વિન્ડો ફંડને મંજૂરી આપી
      Posted On: 06 NOV 2019 8:30PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે આજે એફોર્ડેબલ ( વાજબી ) અને મિડલ - ઇન્કમ ( મધ્યમ આવક ધરાવતા જૂથ માટે ) આવાસ ક્ષેત્રમાં અટકી ગયેલા હાઉસિંગ પ્રોજેક્ટ્સ પૂર્ણ કરવા માટે ડેટ ધિરાણને પ્રાથમિકતા આપવા ‘ સ્પેશ્યલ વિન્ડો ’ ફંડની સ્થાપના કરવાનાં નિર્ણયને મંજૂરી આપી હતી .


    આ ફંડનાં વિવિધ ઉદ્દેશો માટે સરકાર પ્રાયોજક તરીકે કામ કરશે અને સરકાર દ્વારા સંપૂર્ણપણે રૂ . 10,000 કરોડ સુધીનું ફંડ ઊભું કરવાની કટિબદ્ધતા વ્યક્ત કરવામાં આવી હતી .


    ફંડની રચના કેટેગરી -11 એઆઇએફ ( વૈકલ્પિક રોકાણ ભંડોળ ) દેવારૂપી ભંડોળ તરીકે થશે , જેની નોંધણી સેબીમાં થશે અને એનું સંચાલન વ્યાવસાયિક ધોરણે થશે .


    સ્પેશ્યલ વિન્ડો અંતર્ગત પ્રથમ એઆઇએફ માટે એવી દરખાસ્ત રજૂ કરવામાં આવી હતી કે , એસબીઆઈ કેપ વેન્ચર્સ લિમિટેડને ઇન્વેસ્ટમેન્ટ મેનેજર તરીકે રોકવામાં આવશે .


    આ ફંડ ડેવલપર્સને રાહત પૂરી પાડશે , કેમ કે વિવિધ અધૂરાં પ્રોજેક્ટને પૂર્ણ કરવા જરૂરી ભંડોળ આપવામાં આવશે , પરિણામે ઘર ખરીદનાર ગ્રાહકોને એમના ઘર નિર્ધારિત સમય મર્યાદા માં મળી શકશે .


    રિયલ એસ્ટેટ ઉદ્યોગ અન્ય કેટલાંક ઉદ્યોગો સાથે સીધો સંકળાયેલો હોવાથી આ ક્ષેત્રમાં વૃદ્ધિની ભારતીય અર્થતંત્રનાં અન્ય મુખ્ય ક્ષેત્રોમાં તણાવ ઓછો કરી સકારત્મક અસર ઊભી કરશે .


    પૃષ્ઠભૂમિ


    આદરણીય નાણાંમંત્રીએ 14 સપ્ટેમ્બર , 2019 નાં રોજ જાહેરાત કરી હતી કે , એફોર્ડેબલ અને મિડલ - ઇન્કમ હાઉસિંગ માટે સ્પેશ્યલ વિન્ડો ફંડ ઊભું કરવામાં આવશે . આ સ્પેશ્યલ વિન્ડો ફંડ નાણાકીય ખેંચ અનુભવતા હાઉસિંગ પ્રોજેક્ટ ના વિવિધ ડેવલપર્સને આપશે , જેથી મકાન ખરીદનાર ગ્રાહકોને લાભ મળશે .


    પાછળ થી આ ફંડ અંગે મંત્રી મંડળની આંતરિક ચર્ચા વિચારણા થઇ હતી તેમજ હાઉસિંગ ફાઇનાન્સ કંપનીઓ , બેંકો , એન . બી . એફ . સી , રોકાણકારો અને રિયલ એસ્ટેટ ડેવલપર્સ સહિત હાઉસિંગ ઉદ્યોગ સાથે સરકારનાં પ્રતિનિધિઓએ ચર્ચા કરી હતી . જેનું સમાધાન સ્પેશ્યલ વિન્ડો દ્વારા થઈ શકે એવા મકાનનાં ગ્રાહકો , ડેવલપર્સ , ધિરાણકારો અને રોકાણકારોની સમસ્યાઓને પણ ધ્યાને લેવામાં આવી હતી .


    DS/RP

    
    
    (Release ID: 1590706) Visitor Counter : 50
    
    
      Read this release in: Assamese , English , Hindi , Marathi , Bengali , Punjabi , Tamil , Telugu , Kannada , Malayalam