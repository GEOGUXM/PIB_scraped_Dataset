      મંત્રીમંડળ

      મંત્રીમંડળે જમ્મુ અને કાશ્મીર પુનર્ગઠન અધિનિયમ, 2019ની જોગવાઇઓનો અમલ કરવા માટે અધિનિયમની ધારા 3ના સંદર્ભમાં ઉભી થઇ રહેલી મુશ્કેલીઓ દૂર કરવા માટે ભારત સરકારના (કાર્યવાહી કરવાના) નિયમો, 1961ના નિયમ 12 અંતર્ગત માન્યતા આપવામાં આવેલા પ્રસ્તાવને કાર્યોત્તર મંજૂરી આપી
      Posted On: 20 NOV 2019 10:43PM by PIB Ahmedabad


    સંસદની ભલામણ પર રાષ્ટ્રપતિએ ભારતીય બંધારણની કલમ 37૦ હેઠળ એક ઘોષણા બહાર પાડી અને જમ્મુ-કાશ્મીર પુનર્ગઠન અધિનિયમ , 2019ને સંમતિ આપી. તદનુસાર, ભૂતપૂર્વ જમ્મુ-કાશ્મીરરાજ્યને 31 ઓક્ટોબર 2019ના રોજ નવા જમ્મુ અને કાશ્મીર કેન્દ્ર શાસિત પ્રદેશ તેમજ નવા કેન્દ્ર શાસિત પ્રદેશ લદ્દાખ તરીકે પુનર્ગઠિત કરવામાં આવ્યા હતા.


    નવા કેન્દ્રશાસિત પ્રદેશ લદ્દાખમાં કારગિલ અને લેહના બે જિલ્લાનો સમાવેશ કરવામાં આવ્યો છે. ભૂતપૂર્વ જમ્મુ-કાશ્મીર રાજ્યનો બાકીનો હિસ્સો નવો કેન્દ્ર શાસિત પ્રદેશ જમ્મુ અને કાશ્મીર બની ગયો છે.


    1947માં ભૂતપૂર્વ જમ્મુ અને કાશ્મીર રાજ્યમાં નીચે દર્શાવેલા 14 જિલ્લા હતા – કથુઆ, જમ્મુ, ઉધમપુર, રિયાસી, અનંતનાગ, બારામુલ્લા, પૂંચ, મીરપૂર, મુઝફ્ફરાબાદ, લેહ અને લદ્દાખ, ગિલગિટ, ગિલગિટ વઝરાટ, ચિલ્હાસ અને આદિજાતિય પ્રદેશો.


    વર્ષ 2019 સુધીમાં, જમ્મુ-કાશ્મીરની વિવિધ રાજ્ય સરકારોએ આ 14 જિલ્લાઓના ક્ષેત્રોને 28 જિલ્લાઓમાં પુનર્ગઠિત કરી દીધા હતા. નવા જિલ્લાઓના નામ નીચે મુજબ છે - કુપવાડા , બાંદીપુર, ગન્ડેરબલ, શ્રીનગર, બડગામ, પુલવામા, શોપિયાન, કુલગામ, રાજૌરી, રામબાન, ડોડા, કિશ્તીવાર, સાંબા અને કારગિલ.


    કારગિલ જિલ્લો તત્કાલીન લેહ અને લદાખ જિલ્લાના વિસ્તારમાંથી બનાવવામાં આવ્યો હતો. તદનુસાર ,કારગિલ જિલ્લો બન્યા પછી 1947ના લેહ અને લદ્દાખ જિલ્લાઓના બાકી રહેલા વિસ્તારોને સમાવવા ઉપરાંત, 1947નાગિલગિટ, ગિલગિટ વઝરાટ, ચિલ્હાસ અને આદિજાતિ પ્રદેશોના જિલ્લાઓના વિસ્તારોને શામેલ કરવા માટે નવા કેન્દ્રશાસિત પ્રદેશ લદ્દાખના લેહ જિલ્લાને ભારતના રાષ્ટ્રપતિ દ્વારા બહાર પાડવામાં આવેલા જમ્મુ-કાશ્મીર પુનર્ગઠન (મુશ્કેલીઓ દૂર કરવા)ના બીજા આદેશ, 2019માં પરિભાષિત કરવામાં આવ્યો છે.


    RP/DS

    
    
    (Release ID: 1592591) Visitor Counter : 103
    
    
      Read this release in: Assamese , English , Urdu , Marathi , Hindi , Bengali , Punjabi , Tamil , Telugu , Kannada