      પ્રધાનમંત્રીનું કાર્યાલય

      11માં બ્રિક્સ સમિટના દરમિયાન રશિયન ફેડરેશનના રાષ્ટ્રપતિ શ્રી વ્લાદિમીર પુતિન સાથે પ્રધાનમંત્રીની મુલાકાત
      Posted On: 14 NOV 2019 5:25AM by PIB Ahmedabad


    પ્રધાનમંત્રી શ્રી નરેન્દ્ર મોદીએ 13 નવેમ્બર 2019 ના રોજ બ્રાઝ િ લિયા ખાતે 11 મી બ્રિક્સ સમિટના અવસરે રશિયાના રાષ્ટ્રપતિ શ્રી વ્લાદિમીર પુતિન સાથે મુલાકાત યોજી હતી , આ વર્ષે બંને નેતાઓની આ ચોથી મુલાકાત હતી .


    
    બેઠક દરમિયાન બંને નેતાઓએ પ્રધાનમંત્રીની વ્લાદિવોસ્ટોકની મુલાકાત પછી દ્વિપક્ષીય સંબંધોમાં થયેલી પ્રગતિની સમીક્ષા કરી હતી . પ્રધાનમંત્રીએ આપણાં સંરક્ષણ મંત્રી , પેટ્રોલિયમ અને કુદરતી ગેસ પ્રધાનની રશિયાની સફળ મુલાકાતનો વિશેષ ઉલ્લેખ કર્યો હતો .


    
    બંને નેતાઓએ સંતોષ વ્યક્ત કરતાં નોંધ્યું કે 2025 સુધીમાં દ્વિપક્ષીય વેપારનું 25 અબજ ડોલરનું લક્ષ્ય પ્રાપ્ત થઈ ચૂક્યું છે . બંને નેતાઓએ નિર્ણય કર્યો કે પ્રાદેશિક સ્તરે વેપારના અવરોધોને નાબૂદ કરવા માટે રશિયન પ્રાંત અને ભારતમાં પ્રાદેશિક સ્તરે પહેલું દ્વિપક્ષીય પ્રાદેશિક મંચ આગામી વર્ષે યોજવામાં આવશે .


    
    બંને નેતાઓએ તેલ અને કુદરતી ગેસની આયાતમાં કરવામાં આવેલી સ્થિરતા અને પ્રગતિની નોંધ લીધી . રાષ્ટ્રપતિ પુતિને કુદરતી ગેસમાં રહેલી સંભાવના પર પ્રકાશ પાડ્યો અને ભારતને આ ક્ષેત્રમાં રોકાણ કરવા માટે આમંત્રણ આપ્યું .


    
    બંને નેતાઓએ નાગપુર - સિકંદરાબાદ રેલવે લાઇનની ગતિ વધારવાના સંદર્ભમાં રેલવેના ઈન્ફ્રાસ્ટ્રક્ચર ક્ષેત્રમાં કરેલા સુધારાની સમીક્ષા પણ કરી . નેતાઓએ સંરક્ષણ ક્ષેત્રે અને સિવિલ એટોમિક એનર્જીના ક્ષેત્રમાં થેયલી પ્રગતિ અંગે સંતોષ વ્યક્ત કર્યો હતો . તેઓએ એટોમિક એનર્જીમાં ત્રીજા દેશોનો સાથ સહકાર મળવાની સંભાવનાઓ ને આવકારી હતી .


    
    બંને નેતાઓએ એમ પણ નોંધ્યું છે કે બંને પક્ષો આંતરરાષ્ટ્રીય મુદ્દાઓ પર સમાન સ્થિતિમાં છે તેથી ભવિષ્યમાં આ અંગે સલાહ - સૂચન ચાલુ રાખવા સંમત થયા છે .


    
    રાષ્ટ્રપતિ પુતિને આગામી વર્ષે મોસ્કોમાં ઉજવાનાર વિજય દિવસની ઉજવણીમાં ભાગ લેવા પ્રધાનમંત્રી ને આમંત્રણ આપ્યું હતું , જેનો પ્રધાનમંત્રીએ સહર્ષ સ્વીકાર કર્યો હતો .


    NP/DP/RP


    

    
    (Release ID: 1591549) Visitor Counter : 41
    
    
      Read this release in: Assamese , Punjabi , Kannada , Malayalam , English , Urdu , Hindi , Marathi , Bengali , Tamil