      વહાણવટા મંત્રાલય

      ફિઝિકલ ફિટનેસ દરેક વ્યક્તિ માટે પોતાના જીવનનો એક અભિન્ન ભાગ હોવો જોઈએ: કેન્દ્રીય શિપિંગ રાજ્યમંત્રી શ્રી મનસુખભાઇ માંડવિયા
      Posted On: 16 NOV 2019 6:35PM by PIB Ahmedabad


    કેન્દ્રીય શિપિંગ રાજ્યમંત્રી શ્રી મનસુખભાઈ માંડવિયાએ આજે (16 નવેમ્બર, 2019) સંસ્કારમંડળ ક્રિકેટ એકેડમી , ભાવનગરના સહયોગથી યુનિવર્સિટી ક્રિકેટ ગ્રાઉન્ડ ખાતે તૈયાર કરવામાં આવેલ ક્રિકેટ પ્રેક્ટિસ વિકેટ સહિતના દ્વિવિધ કાર્યક્રમોનું ઉદઘાટન તથા યુનિવર્સિટી ફૂટબોલ ગ્રાઉન્ડનું ભૂમિપૂજન કર્યું હતું.


    ભાવનગરના સંસ્કારમંડળ ખાતે ચાલતા સંસ્કારમંડળ ક્રિકેટ એકેડમીના સહયોગથી મહારાજા કૃષ્ણકુમારસિંહજી ભાવનગર યુનિવર્સિટીના ક્રિકેટ ગ્રાઉન્ડમાં ખાસ તૈયાર કરવામાં આવેલ ક્રિકેટ પ્રેક્ટિસ વિકેટ , શામળદાસ આર્ટ્સ કોલેજના યજમાનપદે ક્રિકેટ ગુરુ જયંતિભાઇ ધરાજિયા આંતરકોલેજ ક્રિકેટ ટુર્નામેન્ટના ઉદઘાટન સમારોહ અને મહારાજા કૃષ્ણકુમારસિંહજી ભાવનગર યુનિવર્સિટીના ફૂટબોલ ગ્રાઉન્ડનો ભૂમિપૂજન સમારોહ આજ રોજ માનનીય કેન્દ્રીય મંત્રીશ્રી મનસુખભાઈ માંડવિયા (શીપિંગ , કેમિકલ અને ફર્ટિલાઇઝર્સ)ની વિશેષ ઉપસ્થિતિ અને કુલપતિ ડૉ. મહિપતસિંહ ચાવડાની અધ્યક્ષતામાં યોજાયો હતો.


    આ ત્રિવિધ કાર્યક્રમને ખુલ્લો મુકતાં ત્રિવિધ કાર્યક્રમના મુખ્ય મહેમાન માનનીય કેન્દ્રીય મંત્રીશ્રી મનસુખભાઈ માંડવિયાએ જણાવ્યું કે , રમત જગતએ જીવનનો એક ભાગ હોવો જોઈએ. આ સાથો તેમણે એમ પણ જણાવ્યું કે , રમત જગતની વિવિધ રમતો એ આપણા વડીલોએ આપેલો શેરી રમતોની ભેટ છે. શેરી રમતોમાંથી આગળ વધીને આજે રાજ્ય અને રાષ્ટ્રીય કક્ષાએ વિવિધ રમતોમાં આજનું યુવાધન સ્થાનિકથી લઇ રાષ્ટ્રીય , આંતરરાષ્ટ્રીય કક્ષાએ દેશનું નામ રોશન કરી રહ્યું છે. રમત જગત પ્રત્યે કેન્દ્ર અને રાજ્ય સરકાર પોતાની વિવિધ યોજનાઓ થકી વિવિધ રમતોના ખેલાડીઓને પ્રોત્સાહન આપી રહી છે. તેમ જણાવી તેમણે એક તંદુરસ્ત રમતવીર ખેલાડી માત્ર પોતાને જ નહીં પરંતુ કુટુંબના દરેક સભ્યોને પણ તંદુરસ્ત રાખે છે, તેમ તેમણે અંતમાં જણાવ્યું હતું.


    મહારાજા કૃષ્ણકુમારસિંહજી ભાવનગર યુનિવર્સિટીના કુલપતિશ્રી ડૉ. મહિપતસિંહ ચાવડા , સૌરાષ્ટ્ર ક્રિકેટ એસોસીએશનના પ્રમુખ શ્રી જયદેવભાઈ શાહ, સ્વર્ણિમ ગુજરાત સ્પોર્ટ્સ યુનિવર્સિટીના કુલપતિ શ્રી અર્જુનસિંહ રાણા, મહારાજા કૃષ્ણકુમારસિંહજી ભાવનગર યુનિવર્સિટીના શારીરિક શિક્ષણ નિયામકશ્રી ડૉ. દિલીપસિંહ ગોહિલ, કુલસચિવ ડૉ. કૌશિકભાઈ ભટ્ટ સહિતના મહાનુભાવો આ કાર્યક્રમમાં ઉપસ્થિત રહ્યા હતા.

    
    
    (Release ID: 1591935) Visitor Counter : 84