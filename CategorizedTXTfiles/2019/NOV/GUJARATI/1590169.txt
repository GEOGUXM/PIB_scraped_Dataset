      રસાયણ અને ખાતર મંત્રાલય

      આ ક્રાંતિકારી પગલું પર્યાવરણને અનુકૂળ, પાકોને પોષિત કરીને વધુ ઉત્પાદન આપનારંં તથા પરંપરાગત ખાતર કરતા 50 ટકા વધુ પરિણામ આપશે
      
      ગુજરાત ઇનોવેટિવ આઇડિયા માટેનું રોલ મોડલ : શ્રી સદાનંદ ગૌડા, કેન્દ્રીય રસાયણ અને ખાતર મંત્રી
      
      નેનો ટેકનોલોજી પ્રમાણે રાસાયણિક રચના સાથે ખાતરના ઉત્પાદનને અનુરૂપ બનાવવા, પૌષ્ટિક ઉપયોગની કાર્યક્ષમતામાં સુધારો કરે છે જે પર્યાવરણીય પ્રભાવને ઘટાડે છે અને છોડની ઉત્પાદકતાને વેગ આપે છે, તે ભવિષ્યની તકનીક છે: શ્રી મનસુખ માંડવિયા, કેન્દ્રીય રસાયણ અને ખાતર (સ્વતંત્ર પ્રભાર) રાજ્યમંત્રી
      Posted On: 03 NOV 2019 5:19PM by PIB Ahmedabad


    વિશ્વની સૌથી મોટી ખાતરની સહકારી મંડળી ઇન્ડિયન ફાર્મર્સ ફર્ટિલાઈજર કૉ -ઓપરેટિવ લિમિટેડ, કલોલ એકમ ખાતે યોજાયેલા કાર્યક્રમમાં નેનો નાઈટ્રોજન , નેનો ઝીંક , અને નેનો કોપરને ક્ષેત્ર પરીક્ષણ માટે રજુ કરીને તેની નેનો ટેકનોલોજી આધારિત પ્રોડક્ટ રેન્જ રજુ કરવાની જાહેરાત કરી છે. આ પ્રસંગે ઇફ્કોએ નેનો ઉત્પાદનોના પરિચયની સાથે-સાથે આ ઉત્પાદનોની ભારતભરમાં એક સાથે ક્ષેત્ર પરિક્ષણ હેતુ શરૂઆત કરવામાં માટે ભારતના દરેક રાજ્યમાંથી પ્રગતિશીલ કુલ 34 ખેડૂતોને આમંત્રિત કર્યા હતા , જેમાં પદ્મશ્રી એવોર્ડથી સન્માનિત ખેડૂતો પણ હતા.


    ઉત્પાદનોનું અદ્યતન સંશોધન અને વિકાસ કલોલ એકમ ખાતે ઇફકો નેનો બાયોટેકનોલોજી રિસર્ચ સેન્ટર (એનબીઆરસી)માં સંપૂર્ણપણે સ્વદેશી રીતે વિકસિત કરવામાં આવ્યું છે. આ નેનોસ્ટ્રક્ચર ફોર્મ્યુલેશન છોડને અસરકારક રીતે પોષક તત્વો પહોંચાડે છે.


    આ પ્રસંગે નેનો ટેકનોલોજી આધારિત ઉત્પાદનોને લોન્ચ કરતા કેન્દ્રીય મંત્રી શ્રી સદાનંદ ગૌડાએ પોતાના પ્રાસંગિક ભાષણ માંજણાવ્યું હતું કે , " આ પગલું 2022 સુધીમાં ખેડૂતની આવક બમણી કરવા માટે આપણા માનનીય પ્રધાનમંત્રી શ્રી નરેન્દ્ર મોદીજીની દિર્ધદૃષ્ટિને ચોક્કસપણે સાર્થક કરશે." તેમણે આ ક્ષેત્રમાં સંશોધન અને વિકાસ ચાલુ રાખવા અને ભારતમાં પહેલીવાર આવા નેનો ઉત્પાદનોની ઘોષણા કરવામાં આગેવાની લેતા ઈફ્કોના અધ્યક્ષ શ્રી બી એસ નકાઇ અને ઇફ્કોના એમડી ડૉ. યુ એસ અવસ્થી તથા તેમની આખી ટીમને અભિનંદન આપ્યા. તેમણે વધુમાં એમ પણ કહ્યું કે ઇફ્કોએ ગુજરાતના કલોલ એકમ ખાતે એક વર્લ્ડ ક્લાસ પ્રયોગશાળાની સ્થાપના કરી છે અને આ 3 ઉત્પાદનો માટી , ખેડૂત અને પર્યાવરણને મદદ કરશે અને ઇનપુટ ખર્ચમાં ઘટડા તરફ દોરી જશે. તેમણે ઇફ્કોનાં આ પ્રયત્નોની પ્રશંસા કરતા વધુમાં એમ પણ કહ્યું કે , “ બીજી ઘણીબધી એવી બાબતો છે, જે સરકાર દ્વારા ખેડૂતોનાં લાભ માટે આપવામાં આવી છે. અમે દરેક ખેડૂત સુધી ખાતરોની પહોંચ સુનિશ્ચિત કરવા માટે , ખાતરોમાં ડીબીટી સફળતાપૂર્વક અમલમાં મૂકીછે , નીમ કોટેડ યુરિયા રજૂ કર્યો છે અને ખાતરોના વેચાણ માટે પીઓએસ મશીનોનો ઉપયોગ કર્યો છે. આપને જણાવતાં આનંદ થાય છે કે સરકાર દ્વારાની આ તમામ પહેલમાં ઇફ્કો કામ કરવામાં અગ્રેસર છે. ” તેમણે ઉમેર્યું કે “ જોકે આ નેનો ઉત્પાદનો એક પરિક્ષણ હેતુ માટે છે પણ મને વિશ્વાસ છે કે તેઓ તેમની સૂક્ષમતા સાબિત કરશે અને મને આશા છે કે ભારતના ખેડૂતો ટૂંક સમયમાં આ ઉત્પાદનોનો ઉપયોગ શરૂ કરશે. ”


    આ પ્રસંગે શ્રી મનસુખ માંડવિયા કેન્દ્રીય રાજ્ય મંત્રી કેમિકલ્સ , ખાતર ( સ્વતંત્ર પ્રભાર)એ જણાવ્યું હતું કે , “ સાધન સામગ્રીની મર્યાદા અને ખાતર ઉપયોગની ઓછી કાર્યક્ષમતાને કારણે ખેડૂતને ખર્ચમાં નાટ્યાત્મક વધારો થઈ રહ્યો છે. નેનો ટેકનોલોજી પ્રમાણે રાસાયણિક રચના સાથે ખાતરના ઉત્પાદનને અનુરૂપ બનાવવા , પૌષ્ટિક ઉપયોગની કાર્યક્ષમતામાં સુધારો કરે છે, જે પર્યાવરણીય પ્રભાવને ઘટાડે છે અને છોડની ઉત્પાદકતાને વેગ આપે છે , તે ભવિષ્યની તકનીક છે અને ખાતરમાં ભાવિને ભેટી લેવા અને ભારતીય ખેડુતોની નજીક લાવવા બદલ હું ઇફ્કોની પ્રશંસા કરું છું."


    ઉપસ્થિત કેન્દ્રીય રાજ્યમંત્રી કૃષિ અને ખેડૂત કલ્યાણ અને પંચાયતી રાજ પુરષોતમ રૂપાલાએ જણાવ્યું હતું "ખેતીમાં ખેડૂતોના ખર્ચમાં ઘટાડા માટે સરકાર સતત પ્રયત્ન કરી રહી છે એટલે જ ખાતરના ભાવમાં પણ ઘટાડો કરીને ખેડૂતો માટે ઓછા ખર્ચે વધુ ઉપજને પ્રોત્સાહિત કરી રહ્યા છે"


    કાર્યક્રમમાં નાયબ મુખ્યમંત્રી શ્રી નીતિન પટેલ , નાગરિક પુરવઠા અને ગ્રાહક બાબતોના મંત્રી શ્રી જયેશ રાદડિયા ઇફકોના ચેરમેન શ્રી બી. એસ નકઈ , વાઇસ ચેરમેન શ્રી દિલીપ સંઘાણી તેમજ મોટી સંખ્યામાં ખેડૂતો ઉપસ્થિત રહ્યા હતા , દેશના વિવિધ રાજ્યોમાંથી આવેલા 34 ખેડૂતોને કેન્દ્રીય મંત્રી શ્રી સદાનંદ ગૌડાના હસ્તે નેનો ઉત્પાદનોની કિટ આપવામાં આવી હતી.


    DS/JB/RP

    
    
    (Release ID: 1590169) Visitor Counter : 148