      મંત્રીમંડળ

      મંત્રીમંડળે કરવેરા કાયદા (સુધારો) બિલ, 2019ને મંજૂરી આપી
      Posted On: 20 NOV 2019 10:40PM by PIB Ahmedabad


    પ્રધાનમંત્રી શ્રી નરેન્દ્ર મોદીના નેતૃત્વમાં મંત્રીમંડળે વટહુકમના સ્થાને કરવેરા કાયદા (સુધારો) બિલ, 2019 રજૂ કરવાના પ્રસ્તાવને મંજૂરી આપી હતી.


    દુનિયામાં સંખ્યાબંધ દેશોની સાથે સાથે કોર્પોરેટ આવકવેરાના દરમાં ઘટાડા સાથે ફાઇનાન્સ (ક્રમ 2) કાયદો, 2019 (ફાઇનાન્સ એક્ટ ) અમલમાં આવ્યા બાદ આવેલા આર્થિક ફેરફારોમાં રોકાણો આકર્ષવા, રોજગારી ઉભી કરવા અને અર્થતંત્રને વેગ આપવા માટે વધારાના નાણાકીય પ્રોત્સાહકોની જોગવાઇની જરૂર ઉભી થઇ છે.આવકવેરા કાયદો, 1961 ( IT એક્ટ)અથવા ફાઇનાન્સ એક્ટ માં સુધારો કરીને આ હાંસલ કરી શકાય તેમ હતું અને સંસદનું સત્ર ચાલુ ન હોવાથી સપ્ટેમ્બર 2019માં કરવેરા કાયદો (સુધારો) વટહુકમ 2019 (વટહુકમ)બહાર પાડીને આ કરવામાં આવ્યું હતું. વટહુકમ દ્વારા કરવામાં આવેલા સુધારાઓની કેટલીક મહત્વની વિશેષતાઓ નીચે આપવામાં આવી છે.


    વૃદ્ધિ અને રોકાણને પ્રોત્સાહન આપવા માટે IT એક્ટમાં નવી જોગવાઈ દાખલ કરવામાં આવી હતી કે વર્તમાન નાણાકીય વર્ષ 2019-20થી અમલ સાથે, હાલની સ્થાનિક કંપનીઓ જો તેઓ કોઈ પ્રોત્સાહન/કપાતનો દાવો ન કરે તો, 22 ટકાના દરે કરવેરો વત્તા 10 ટકા સરચાર્જ અને 4 ટકા સેસના દરેકર ચૂકવવાનું પસંદ કરી શકે છે.આ કંપનીઓ માટે અસરકારક કરનો દર 25.17 ટકા આવે છે. તેઓ લઘુતમ વૈકલ્પિક કર ( MAT )ને પણ આધીન નહીં હોય.


    ઉત્પાદન ક્ષેત્રમાં નવા રોકાણને આકર્ષવા અને સરકારની ' મેક-ઇન ઈન્ડિયા ' પહેલને પ્રોત્સાહન આપવા માટે , IT એક્ટમાં બીજી જોગવાઈ દાખલ કરવામાં આવી હતી , જેમાં જણાવ્યું હતું કે, 1 ઓ ક્ટોબર , 2019ના રોજ અથવા તે પછીની સ્થાપના કરવામાં આવે અને 31 માર્ચ , 2023 સુધીમાં ઉત્પાદનની કામગીરી શરૂ થાય છે તેવી સ્થાનિક ઉત્પાદન કંપની , જો તેઓ કોઈ પ્રોત્સાહન/કપાતનો દાવો ન કરે તો 15 ટકાના દરે કરવેરો વત્તા 10 ટકાસર ચાર્જ અને 4 ટકા સેસના દરે કર ચૂકવવાનું પસંદ કરી શકે છે. આ કંપનીઓ માટે અસરકારક કરનો દર 17.16 ટકા આવે છે. તેઓને પણ MAT ને આધીન કરવામાં આવી નથી.


    જે કંપની રાહત આપતા કર કાયદાનો વિકલ્પ પસંદ કરતી નથી અને કરમુક્તિ/પ્રોત્સાહનનો લાભ લે છે તે પૂર્વે-સુધારેલા દરે કર ભરવાનું ચાલુ રાખશે. જોકે , આ કંપનીઓ ટેક્સ હોલિડે/મુક્તિ અવધિની સમાપ્તિ પછી રાહત આપતાકરકાયદાની પસંદગી કરી શકે છે. આ વિકલ્પના ઉપયોગ પછી તેઓ 22 ટકાના દરે કર ભરવા માટે જવાબદાર રહેશે. વધુમાં , જે કંપનીઓ મુક્તિ/પ્રોત્સાહન મેળવવાનો ચાલુ રાખે છે તેમને રાહત આપવા માટે , MAT નો દર હાલના 18.5 ટકાથી ઘટાડીને 15 ટકા કરવામાં આવ્યો છે.


    સૂચિબદ્ધ કંપનીઓને રાહત આપવા માટે , ફાઇનાન્સ એક્ટ દ્વારા રજૂ કરાયેલી સૂચિબદ્ધ કંપનીઓના શેર બાયબેક કરવામાં આવે તો તેના પર બાય-બેક કર લાગુ નહીં થાય , જે સંદર્ભે 5 મી જુલાઈ , 2019 પહેલાં જાહેરાત કરવામાં આવી હતી.


    મૂડી બજારમાં ભંડોળના પ્રવાહને સ્થિર કરવા માટે , જોગવાઇ કરવામાં આવી હતી કે, સૂચિબદ્ધ ઇક્વિટી શેર અથવા સિક્યોરિટીઝ ટ્રાન્ઝેક્શન ટેક્સ લાગુ થવા પાત્ર હોય તેવા ચોક્કસ યુનિટના ટ્રાન્સફરને કારણે થતા કેપિટલ ગેઇન પર ફાઇનાન્સ એક્ટ દ્વારા રજૂ કરાયેલો વધારાનો સરચાર્જ લાગુ નહીં થાય. વધુમાં , એવું પણ પ્રદાન કરવામાં આવ્યું હતું કે,રાહત આપતા કર કાયદા સાથેની ડેરિવેટિવ્ઝ સહિતની કોઈપણ સિક્યોરિટીના ટ્રાન્સફરને લીધે ઉ ભી થયેલી FPI ની કેપિટલ ગેઇન આવક પરવધારાનો સરચાર્જ લાગુ નહીં થાય .


    RP/DS

    
    
    (Release ID: 1592678) Visitor Counter : 152
    
    
      Read this release in: Assamese , English , Urdu , Marathi , Hindi , Bengali , Punjabi , Tamil , Kannada , Malayalam