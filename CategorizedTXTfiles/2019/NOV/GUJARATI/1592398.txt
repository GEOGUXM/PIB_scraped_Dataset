      માહિતી અને પ્રસારણ મંત્રાલય

      ‘Despite the Fog’ યુરોપના નાના શરણાર્થીઓની આસપાસ ફરતા ગંભીર મુદ્દાને રેખાંકિત કરે છે: ગોરાન પાસ્કલજેવિક
      
      ‘Despite the Fog’ ફિલ્મના પ્રદર્શન સાથે 50માં ભારતીય આંતરરાષ્ટ્રીય ફિલ્મ મહોત્સવનો શુભારંભ

      Posted On: 20 NOV 2019 12:57PM by PIB Ahmedabad

    આજે ગોવામાં 50 માં ભારતીય આંતરરાષ્ટ્રીય ફિલ્મ મહોત્સવ (IFFI) નો શુભારંભ ઇટાલિયન ફિલ્મ Despite the Fog ના સ્ક્રિનીંગ સાથે થઇ રહ્યો છે. આ ફિલ્મનાં કલાકારોએ અને અને દિગ્દર્શક ગોરાન પાસ્કલજેવિકે પ્રેસ કોન્ફરન્સને સંબોધન કરતા જણાવ્યું હતું કે , આ ફિલ્મ યુરોપના નાના શરણાર્થીઓની આસપાસ ફરતા ગંભીર મુદ્દાઓને રેખાંકિત કરે છે. ઉલ્લેખનીય છે કે પાસ્કલજેવિકે 44 માં ઇફ્ફીમાં જ્યુરીના વડા તરીકે ફરજ બજાવી હતી. તેમણે ઉમેર્યુ હતુ કે , " આ વિષય પર ઘણી ફિલ્મો બની ચૂકી છે. પરંતુ આ એક એવી વાર્તા છે જેમાં દર્શાવાયું છે કે શું લોકો યુરોપમાં શરણાર્થીઓને સ્વીકારે છે કે નથી સ્વીકારતા ? મોટાભાગના કિસ્સામાં તેઓ સ્વીકારતા નથી. આ વાતને તે પ્રદેશમાં પ્રચલિત ભયજનક (ઝેનોફોબિક) ધુમ્મસની શોધનું એક રૂપક આપી તેને વણી લેવાયું છે."


    તેમણે વધુમાં જણાવ્યુ હતું કે આ ફિલ્મનો ઉપયોગ શરણાર્થીની સમસ્યા અંગેના પોતાના વિચારોની શોધખોળ માટે પણ કર્યો હતો. “ મેં પણ વિચાર્યું કે જો હું કોઈ ત્યજી દેવાયેલા બાળકને મળીશ તો હું શું કરીશ ? શું હું તેને મારી સાથે લઈ જઈશ ? શું હું તેને છોડી દઇશ ? આ રીતે મેં વાર્તા વિકસાવી છે. ”


    પત્રકાર પરિષદમાં બોલતા નિર્માતાઓમાંના એક મરિલિયા લી સાચીએ જણાવ્યું હતું કે , “ મને ગોરાનું કાર્ય હંમેશાથી ગમે છે અને જ્યારે મને પટકથા વાંચવાની તક મળીતો એ વાંચતાં તેમને જ ગમી ગયેલી. '' આ ફિલ્મ મુખ્ય પ્રવાહની ફિલ્મ નથી , પરંતુ આ ફિલમ એક રાજકીય નિવેદન જેવી છે. આ ફિલ્મનો વિષય યુરોપ અને ખાસ કરીને ઇટાલીની મોટી સમસ્યાઓ વિશે બોલે છે અને સ્થિતિ દરરોજ ખરાબ થાય છે. મને ગમ્યું કે આ ફિલ્મમાં ડોક્યુમેન્ટરી શૈલીમાં નથી પણ તેનો અભિગમ કાવ્યાત્મક છે. ”


    ફિલ્મમાં શરણાર્થીની ભૂમિકા નિભાવનારા નાના સ્ટાર અલી મૌસાએ કહ્યું , “ હું ખુશ છું કારણ કે ગોરાને મને મદદ કરી. મેં ફિલ્મના પ્રચાર વિશે પણ મોટા કલાકારો પાસેથી માર્ગદર્શન મેળવ્યું છે. ”


    જ્યારે તેમને શરણાર્થીની સમસ્યાનું સમાધાન શોધવા વિશે પૂછવામાં આવ્યું ત્યારે નિર્દેશકે કહ્યું કે , તે અટકાવવાનો એકમાત્ર રસ્તો છે ‘ યુદ્ધો ન થાય. ’ “ કોઈ પણ પોતાનું ઘર , મિત્રો અને સંસ્કૃતિ છોડવા માંગતું નથી. ”


    આ ફિલ્મ એવા શરણાર્થીઓની દુર્દશાનું ચિત્રણ કરે છે જેને શેરીઓમાં છોડી દેવામાં આવ્યા છે. આ ફિલ્મમાં , રેસ્ટોરાંના મેનેજર પાઓલોને રસ્તા પર આઠ વર્ષનો એક બાળક મળે છે અને એ તેને ઘરે લઈ જવાનું નક્કી કરે છે. દિગ્દર્શકે બાળકની હાજરી અંગે સમાજ કેવી પ્રતિક્રિયા આપે છે તેનું સરસ નિરૂપણ કર્યું છે.


    ગોવાના પણજી ખાતે યોજનારા ફિલ્મ મહોત્સવના એશિયન પ્રીમિયર સમારોહમાં પાઓલો ટ્રાઇસ્ટિનો , એલેસન્ડ્રા કોતોગ્નો જેવા કલાકારો તથા અન્ય લોકો પણ ઉપસ્થિત રહેશે.


    અગણિત ફિલ્મોમાં કામ કરી ચૂકેલા એવોર્ડ વિજેતા સર્બિયન દગ્દર્શક ગોરાને તેમણે ભારતમાં બનાવેલી ફિલ્મ દેવભૂમિ વિશે પણ વાત કરી હતી.


    " તે એમેઝોન પ્રાઇમ પર વિતરિત કરવામાં આવી છે અને વિશ્વભરમાં આ ફિલ્મને 10 કરોડથી વધારે લોકોએ જોઈ લીધી છે. આ ભારતને મારો પ્રેમ પત્ર છે. તેનું શૂટિંગ ઉત્તરાખંડમાં કરવામાં આવ્યું હતું અને તેની ખૂબ જ સરળ છતાં ભાવનાત્મક વાર્તા છે .” તેમણે ભારતના પ્રેમમાં કેવી રીતે પડ્યા એ વિષે પણ જણાવ્યુ હતું.


    NP/RP/DS

    
    
    (Release ID: 1592398) Visitor Counter : 145
    
    
      Read this release in: Hindi , English , Urdu , Urdu , Marathi , Bengali , Tamil