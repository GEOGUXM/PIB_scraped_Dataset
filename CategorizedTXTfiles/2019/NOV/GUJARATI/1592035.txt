      રેલવે મંત્રાલય

      ભારતીય રેલવેએ મુંબઇથી અમદાવાદ માટે ‘હેરિટેઝ વિક’ ખાસ પેકેજ લોન્ચ કર્યું
      Posted On: 18 NOV 2019 5:11PM by PIB Ahmedabad


    19 થી 25 નવેમ્બર, 2019 દરમિયાન ઉજવાઇ રહેલા ‘ વર્લ્ડ હેરિટેઝ વિક 2019 ’ દરમિયાન ભારતીય રેલવેના પ્રવાસન વિભાગે ‘ હેરિટેઝ વિક ’ સ્પેશિયલ ટુર પેકેજ લોન્ચ કર્યું હતું, જે ની શરૂઆત મુંબઇથી થઇ રહી છે. આઇઆરસીટીસીની મુંબઇ ઝોનલ ઓફિસ દ્વારા તેનું સંચાલન થઇ રહ્યું છે. 22 થી 25 નવેમ્બર, 2019 સુધીના આ ખાસ પેકેજની વિશેષતા એ છે કે તે ગુજરાતની સંસ્કૃતિ અને વિરાસતને દર્શાવે છે.


    આ ટૂર પેકેજમાં યુનેસ્કો વર્લ્ડ હેરીટેજ સાઇટ ‘ રાણી કી વાવ ’ અને સુપ્રસિદ્ધ ‘ મોઢેરા સુર્ય મંદિર ’ ને આવરી લેવામાં આવશે. આ પેકેજમાં અમદાવદ શહેરના હેરિટેજ સ્થળોને પણ આવરી લેવામાં આવશે. બીજા દિવસે એટલે કે 23 નવેમ્બર, 2019ના રોજ ગ્રૂપને સુપ્રસિદ્ધ યુનેસ્કો હેરિટેજ સાઇટ ચાંપાનેર-પાવગઢ પુરાતત્વ ઉદ્યાન લઇ જવામાં આવશે. આ સિવાય આ પેકેજની બીજી આકર્ષક વસ્તુ એ પણ છે કે ગ્રૂપને વિશ્વની સૌથી ઊંચી પ્રતિમા, સ્ટેચ્યૂ ઑફ યુનિટીની મુલાકાતે પણ લઇ જવામાં આવશે. આ પેકેજની વધુ માહિતી આઇઆરસીટીસીની વેબસાઇટ www.irctctourism.com પર ઉપલ્બધ છે. વધુ માહિતી માટે મુસાફરો આ નંબર પર સંપર્ક કરી શકે છે. 8287931654/ 022-22644378 / 22632485.

    
    
    (Release ID: 1592035) Visitor Counter : 69
    
    
      Read this release in: English , Urdu , Hindi , Marathi