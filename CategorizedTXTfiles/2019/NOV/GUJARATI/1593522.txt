      પ્રધાનમંત્રીનું કાર્યાલય

      પ્રધાનમંત્રીની એન.એસ.એસ. જાપાનના મહાસચિવ શિગેરુ કીતામુરા સાથે બેઠક
      Posted On: 25 NOV 2019 8:00PM by PIB Ahmedabad


    જાપાનના રાષ્ટ્રીય સુરક્ષા સચિવાલય (એનએસએસ)ના મહાસચિવ શ્રી શિગેરુ કીતામુરા પ્રધાનમંત્રી શ્રી નરેન્દ્ર મોદીને મળ્યા હતા .


    સપ્ટેમ્બર , 2019 માં કાર્યભાર સંભાળ્યા પછી શ્રી કીતામુરાની ભારતની પ્રથમ મુલાકાત પર પ્રધાનમંત્રીએ તેમને આવકાર્યા હતા અને શાંતિ , પ્રગતિ અને સલામતી માટે બંને દેશો વચ્ચેની વ્યૂહાત્મક ભાગીદારીના મહત્વ પર ભાર મૂક્યો હતો. તેમણે વિશ્વાસ વ્યક્ત કર્યો હતો કે શ્રી કીતામુરાની ભારતના રાષ્ટ્રીય સુરક્ષા સલાહકાર સાથેની ચર્ચા દ્વિપક્ષીય સહકારના આ મહત્વપૂર્ણ પાસાને મજબૂત બનાવવાનો માર્ગ મોકળો કરશે.


    પ્રધાનમંત્રી મોદીએ પ્રધાનમંત્રી આબે સાથેની તેમની મિત્રતાને યાદ કરી હતી અને જણાવ્યું હતું કે તેઓ આવતા મહિને ભારત-જાપાન વાર્ષિક શિખર સંમેલન માટે ભારતમાં તેમનું સ્વાગત કરવા ઇચ્છે છે.


    RP/DS

    
    
    (Release ID: 1593522) Visitor Counter : 25
    
    
      Read this release in: Assamese , English , Urdu , Marathi , Hindi , Bengali , Punjabi , Tamil , Telugu , Kannada