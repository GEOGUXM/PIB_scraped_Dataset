      প্ৰধানমন্ত্ৰীৰ কাৰ্যালয়

      
      প্ৰধানমন্ত্ৰীৰ প্ৰধান সচিবে পুনৰীক্ষণ কৰিলে বায়ু প্ৰদুষণ ৰোধৰ প্ৰক্ৰিয়া
      পৰিস্থিতি উত্তৰণৰ বাবে প্ৰধানমন্ত্ৰী কাৰ্যালয়ৰ প্ৰয়াসক প্ৰশংসা মুখ্য সচিবৰ
      Posted On: 04 NOV 2019 7:54PM by PIB Guwahati


    প্ৰধানমন্ত্ৰীৰ প্ৰধান সচিব ডঃ পি কে মিশ্ৰাই আজি পুনৰবাৰ পাঞ্জাৱ , হাৰিয়ানা আৰু দিল্লীয়ে প্ৰদুষণ ৰোধৰ বাবে গ্ৰহণ কৰা পদক্ষেপ পুনৰীক্ষণ কৰে৷


    পাঞ্জাৱৰ মুখ্য সচিবে অৱগত কৰা অনুসৰি তেওঁ ব্যক্তিগতভাৱে জিলা উপাযুক্তসমূহৰ সৈতে পৰিস্থিতি প্ৰত্যক্ষ কৰি আছে৷ তেওঁ কয় যে বায়ু আইন ১৯৮১ উলংঘাকাৰীসকলৰ বিৰুদ্ধে অভিযোগো পঞ্জীয়ন কৰা হৈছে৷ এই ক্ষেত্ৰত ৰাজ্য চৰকাৰে যাৱতীয় ব্যৱস্থা গ্ৰহণ কৰিছে৷


    ঠিক সেইদৰে হাৰিয়ানাৰ মুখ্য সচিবেও অৱগত কৰা অনুসৰি ৰাজ্যখনৰ পৰালি জ্বলোৱাৰ ঘটনা হ্ৰাস কৰিবলৈ যাৱতীয় ব্যৱস্থা গ্ৰহণ কৰা হৈছে বুলি জানিবলৈ দিয়ে৷


    দিল্লীৰ মুখ্য সচিবে পানী ছটিওৱাৰ কাৰ্য বৃদ্ধি কৰা হৈছে বুলি জানিবলৈ দিয়ে৷ আইন উলংঘাকাৰীসকলক সৰ্বাধিক পৰিমাণৰ জৰিমণা জাৰি কৰা হৈছে৷


    ভাৰতীয় জলবায়ু বিভাগে অনাগত কেইটামান দিনৰ ভিতৰতে বতৰ ফৰকাল হ ’ ব বুলি জানিবলৈ দিয়ে৷


    প্ৰধানমন্ত্ৰীৰ প্ৰধান সচিবে প্ৰয়োজন অনুসাৰে তৎকালীনভাৱে যাৱতীয় ব্যৱস্থা গ্ৰহণ কৰিবলৈ নিৰ্দেশ দিয়ে৷ বিভাগসমূহে গ্ৰহণ কৰা পদক্ষেপক প্ৰশংসা কৰি ইয়াৰ বাবে দীৰ্ঘকালীন সমাধান সন্ধান কৰিবলৈ তেওঁ আহ্বান জনায়৷


    উল্লেখ্য , প্ৰধানমন্ত্ৰীৰ মুখ্য উপদেষ্টা শ্ৰী পি কে সিনহা , কেবিনেট সচিব , পৰিবেশ , বন আৰু জলবায়ু পৰিৱৰ্তন বিভাগৰ সচিব , কৃষি বিভাগৰ সচিব , প্ৰদুষণ নিয়ন্ত্ৰণ ব ’ ৰ্ডৰ অধ্যক্ষ , ভাৰতীয় জলবায়ু বিভাগৰ সঞ্চালক , পাঞ্জাৱ , হাৰিয়ানা আৰু দিল্লীৰ মুখ্য সচিব তথা অন্যান্য জ্যেষ্ঠ বিষয়াসকলে এই বৈঠকত অংশগ্ৰহণ কৰে৷


    *****


    VRRK/SH/MANN

    
    
    (Release ID: 1591420) Visitor Counter : 3
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada