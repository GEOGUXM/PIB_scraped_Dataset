      প্ৰধানমন্ত্ৰীৰ কাৰ্যালয়

      
      জাৰ্মানীৰ সৈতে আন্তঃচৰকাৰী আলোচনাই দ্বিপাক্ষিক সম্পৰ্ক দৃঢ় কৰিব বুলি কয় প্ৰধানমন্ত্ৰীয়ে
      নতুন দিল্লীত জাৰ্মান চেঞ্চেলৰৰ সৈতে যুটীয়া সংবাদমেলত প্ৰধানমন্ত্ৰীৰ বিবৃতি
      
      Posted On: 01 NOV 2019 2:52PM by PIB Guwahati


    প্ৰধানমন্ত্ৰী নৰেন্দ্ৰ মোদীয়ে কয় যে ভাৰত -জাৰ্মানীৰ দ্বিপাক্ষিক সম্পৰ্ক, গণতন্ত্ৰ আৰু আইনৰ প্ৰতি মৌলিক বিশ্বাসৰ ওপৰত নিৰ্ভৰশীল৷


    আন্তঃচৰকাৰী আলোচনাৰ ভূমিকাক প্ৰশংসা কৰি প্ৰধানমন্ত্ৰীয়ে কয় যে এই ব্যতিক্ৰমী ব্যৱস্থাই নতুন আৰু উন্নত প্ৰযুক্তি , ই-মোবিলিটী, ফুৱেল চেল প্ৰযুক্তি, স্মাৰ্ট চিটী, আভ্যন্তৰীণ জল পৰিবহন, সমুদ্ৰীয় ব্যৱস্থাপনা, নদী পৰিষ্কাৰ, পৰিৱেশ সুৰক্ষা আদিৰ দৰে ক্ষেত্ৰত ভাৰত আৰু জাৰ্মানীৰ মাজত দ্বিপাক্ষিক সম্পৰ্ক অধিক শক্তিশালী কৰাত সহায় কৰিছে৷


    প্ৰধানমন্ত্ৰী নৰেন্দ্ৰ মোদীয়ে নতুন দিল্লীত আজি জাৰ্মান চেঞ্চেলৰৰ সৈতে যুটীয়া সংবাদ মেলত আৰম্ভণি বিবৃতি আগবঢ়ায়৷


    জাৰ্মানী চেঞ্চেলৰ এঞ্জেলা মাৰ্কেল আৰু তেওঁৰ প্ৰতিনিধিবৰ্গক ভাৰতলৈ আদৰণি জনাই প্ৰধানমন্ত্ৰীয়ে কয় যে চেঞ্চেলৰ এঞ্জেলা মাৰ্কেলে ভাৰত -জাৰ্মানীৰ সম্পৰ্ক শক্তিশালী কৰাত মুখ্য ভূমিকা গ্ৰহণ কৰিছিল৷


    প্ৰধানমন্ত্ৰীয়ে কয় যে ৰপ্তানি নিয়ন্ত্ৰণ ব্যৱস্থা আৰু আন আন্তঃৰাষ্ট্ৰীয় মঞ্চত ভাৰতৰ সদস্যভুক্তিৰ ক্ষেত্ৰত জাৰ্মানীৰ সহযোগিতাৰ বাবে ভাৰত কৃতজ্ঞ৷


    তেওঁ কয় যে সুৰক্ষা পৰিষদ , ৰাষ্ট্ৰসংঘ আৰু আন আন্তঃৰাষ্ট্ৰীয় সংস্থাত সংশোধনৰ ক্ষেত্ৰত উভয় দেশে সহযোগিতা অব্যাহত ৰাখিব৷


    ****

    
    
    (Release ID: 1591525) Visitor Counter : 2
    
    
      Read this release in: Hindi , English , Urdu , Marathi , Bengali , Punjabi , Gujarati , Tamil , Kannada