      প্ৰধানমন্ত্ৰীৰ কাৰ্যালয়

      
      অযোধ্যাৰ ৰায়ক লৈ শান্তি আৰু সম্প্ৰীতি বজাই ৰখাৰ আহ্বান প্ৰধানমন্ত্ৰীৰ
      ক’লে ৰায়ক কোনেও জয় অথবা পৰাজয় হিচাপে চোৱা অনূচিত
      
      Posted On: 09 NOV 2019 2:07PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ঘোষণা কৰা অযোধ্যাৰ ৰায়ক লৈ শান্তি আৰু সম্প্ৰীতি বজাই ৰখাৰ আহ্বান জনায়৷


    প্ৰধানমন্ত্ৰীয়ে কয় , “ অযোধ্যা বিষয়ক লৈ মহামান্য উচ্চতম ন্যায়ালয়ে তেওঁলোকৰ ৰায় প্ৰদান কৰিছে৷ এই ৰায়ক কোনেও জয় অথবা পৰাজয় হিচাপে চোৱা অনূচিত৷ ৰাম ভক্তিয়েই হওঁক বা ৰহিম ভক্তিয়েই হওঁক , এইটো অনিবাৰ্য যে আমি ৰাষ্ট্ৰভক্তিৰ মনোভাৱ হে শক্তিশালী কৰিম৷ শান্তি আৰু সম্প্ৰীতি অটুট ৰখাটো কামনা কৰিলো৷


    উচ্চতম ন্যায়ালয়ৰ অযোধ্য ৰায় উল্লেখযোগ্য কাৰণঃ এইটোৱে প্ৰকট কৰিছে যে যিকোনো বিবাদ আইনী প্ৰক্ৰিয়াৰ মাজেৰে সৌহাদ্যপূৰ্ণভাৱে সমাধান কৰিব পৰা যায়৷ এইটোৱে আমাৰ ন্যায়পালিকাৰ স্বতন্ত্ৰতা , পাৰদৰ্শিতা আৰু দূৰদৰ্শিতাক পুনৰ প্ৰমাণ কৰিলে৷ ই স্পষ্টকৈ প্ৰদৰ্শিত কৰিলে যে আইন সকলোৰে বাবে সমান৷


    ন্যায়াধীশসকলে দশক দশক ধৰি চলি থকা এটা সমস্যা সৌহাদ্যপূৰ্ণভাৱে সামৰিলে৷ প্ৰতিটো পক্ষক , প্ৰতিটো দৃষ্টিকোণৰৰ নিজা মত প্ৰকাশ কৰাৰ বাবে যথোপযুক্ত সময় দিয়া হয়৷ এই ৰায়ে ন্যায়িক ব্যৱস্থাৰ প্ৰতি জনসাধাৰণৰ বিশ্বাস অধিক বৃদ্ধি কৰিব৷


    আজিৰ ৰায় চলি থকাৰ সময়ত ১৩০ কোটি ভাৰতীয়ই নিৰৱতা আৰু শান্তি বজাই ৰখাটোৱে ভাৰতৰ জন্মগত শান্তিপূৰ্ণ সহাৱস্থানৰ প্ৰতিশ্ৰুতিকে প্ৰতিফলিত কৰিছে৷ এই একতা আৰু একাত্মবোধৰ মনোভাৱে আমাৰ দেশৰ উন্নয়নত শক্তি যোগাব৷ প্ৰতিগৰাকী ভাৰতীয়ই সবল হওঁক , তাকে কামনা কৰিলো৷ ”


    ****


    VRRK/KP/DB

    
    
    (Release ID: 1591211) Visitor Counter : 2
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada