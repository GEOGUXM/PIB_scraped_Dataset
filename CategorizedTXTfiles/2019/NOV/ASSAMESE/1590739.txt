      প্ৰধানমন্ত্ৰীৰ কাৰ্যালয়

      থাইলেণ্ডলৈ যোৱাৰ পূৰ্বে প্ৰধানমন্ত্ৰীয়ে প্ৰদান কৰা বিবৃতিৰ অসমীয়া অনুবাদ
      Posted On: 02 NOV 2019 11:00AM by PIB Guwahati


    প্ৰধানমন্ত্ৰী নৰেন্দ্ৰ মোদীয়ে থাইলেণ্ডলৈ যোৱাৰ পূৰ্বে প্ৰদান কৰা বিবৃতিৰ অসমীয়া অনুবাদ তলত উল্লেখ কৰা হৈছে৷


    ‘‘ মই কাইলৈ বেংককলৈ ৩ নৱেম্বৰ তাৰিখৰ ১৬তম এছিয়ান - ভাৰত সন্মিলন আৰু ১৪তম ইষ্ট - এছিয়া সন্মিলন আৰু ৪ নৱেম্বৰ তাৰিখে দেশসমূহৰ মাজত আঞ্চলিক ব্যাপক অৰ্থনৈতিক সহযোগিতা চুক্তিৰ মধ্যস্থতাৰ ৩য় খন বৈঠকত অংশগ্ৰহণ কৰাৰ বাবে যাত্ৰা কৰিম৷


    এই যাত্ৰাৰ সময়চোৱাত মই বিশ্বৰ বিভিন্ন নেতাৰ সৈতে বেংককত দ্বিপাক্ষিক বৈঠকত অংশগ্ৰহণ কৰাৰ লগতে সম্পৰ্কীয় বৈঠকসমূহতো উপস্থিত থাকিম৷


    এছিয়ান - সম্পৰ্কীয় সন্মিলনসমূহ আমাৰ কূটনৈতিক কেলেণ্ডাৰৰ গুৰুত্বপূৰ্ণ অংশ আৰু ই এক্ট ইষ্ট নীতিৰ বাবেও এক গুৰুত্বপূৰ্ণ উপাদান৷


    এছিয়ানৰ সৈতে আমাৰ সহযোগিতা সংযোগ , সামৰ্থ নিৰ্মাণ , বাণিজ্য আৰু সংস্কৃতি এই প্ৰধান স্তম্ভকেইটাৰ ওপৰত প্ৰতিষ্ঠিত৷ ২০১৮ চনৰ জানুৱাৰীত আমি নতুন দিল্লীত এছিয়ানৰ সৈতে আমাৰ সহযোগিতাৰ ২৫তম বাৰ্ষিকী পালন কৰিছিলো৷ দহখন এছিয়ানৰ নেতাই মুখ্য অতিথি হিচাপে আমাৰ গণতন্ত্ৰ দিৱসতো উপস্থিত আছিল৷


    মই এছিয়ান সহযোগীসকলৰ সৈতে আমাৰ সহযোগিতামূলক কাৰ্যসূচীসমূহ পুনৰীক্ষণ কৰিম আৰু এছিয়ান তথা এছিয়ান নেতৃত্বাধীন প্ৰণালীসমূহৰ সৱলীকৰণ , যোগাযোগ বৃদ্ধি ( সাগৰ , ভূমি , বায়ু , ডিজিটেল আৰু জনসাধাৰণৰ সৈতে জনসাধাৰণ ), অৰ্থনৈতিক সহযোগিতা বৃদ্ধি তথা সাগৰীয় সহযোগিতা প্ৰসাৰণৰ পৰিকল্পনা পৰীক্ষণ কৰিম৷


    ইষ্ট - এছিয়া সন্মিলন আজি আঞ্চলিক সহযোগিতা গাঁথনিৰ প্ৰধান উপাদান হিচাপে বিবেচিত হৈ উঠিছে য ’ ত বিভিন্ন প্ৰধান দেশসমূহে সদস্য হিচাপে অন্তৰ্ভুক্ত হৈছে৷ আমি আঞ্চলিক তথা বিশ্বজনীন সমস্যাসমূহ পুনৰীক্ষণ কৰিম আৰু আমাৰ শেহতীয়া কাৰ্যসূচী তথা প্ৰকল্পসমূহ পৰীক্ষণ কৰিম৷ মই আমাৰ ভাৰত - প্ৰশান্ত মহাসাগৰীয় কৌশলতো গুৰুত্ব প্ৰদান কৰিম৷


    আৰচিইপিৰ সন্মিলনত আমি আৰচিইপি মধ্যস্থতাৰ প্ৰগতি পৰীক্ষণ কৰিম৷ সামগ্ৰী , সেৱা আৰু বিনিয়োদৰ ক্ষেত্ৰত ভাৰতৰ চিন্তাধাৰাৰ বিষয়সমূহ আমি বিবেচনা কৰিম৷


    ৪ নৱেম্বৰ তাৰিথে থাইলেণ্ডৰ প্ৰধানমন্ত্ৰীৰ অধ্যক্ষতাত অনুষ্ঠিত হ ’ বলগীয়া এক বিশেষ বৈঠকত অংশগ্ৰহণ কৰিম৷


    ২ নৱেম্বৰ তাৰিখে থাইলেণ্ডৰ ভাৰতীয় বংশোদ্ভৱসকলে আয়োজন কৰা অভ্যৰ্থনা অনুষ্ঠানত অংশগ্ৰহণ কৰিম৷ ভাৰতীয় বংশোদ্ভৱ তথা প্ৰবাসী ভাৰতীয়সকলে থাইলেণ্ডলৈ অতুলনীয় অৱদান আগবঢ়োৱাৰ লগতে ভাৰত আৰু থাইলেণ্ডৰ সম্পৰ্ক বৃদ্ধিতো গুৰুত্বপূৰ্ণ ভূমিকা পালন কৰিছে৷ ’’


    ****


    VRRK/KP/MANN

    
    
    (Release ID: 1590739) Visitor Counter : 2
    
    
      Read this release in: English , Urdu , Hindi , Marathi , Punjabi , Tamil , Kannada