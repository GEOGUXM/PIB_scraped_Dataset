      প্ৰধানমন্ত্ৰীৰ কাৰ্যালয়

      আৰডব্লিউএ বিষয়া তথা দিল্লীৰ অবৈধ কলনিসমূহৰ সদস্যবৃন্দক উদ্দেশ্যি প্ৰধানমন্ত্রীৰ ভাষণৰ অসমীয়া অনুবাদ
      Posted On: 08 NOV 2019 9:30PM by PIB Guwahati


    কিছু দিন পূৰ্বে পবিত্ৰ দীপাৱলীৰ উৎসৱ সম্পন্ন হৈছে৷ দিল্লীবাসীৰ বাবে এইবাৰ দুটা দীপাৱলী উৎসৱ আহিছে। সেইবাবে মই আপোনালোক সকলোকে হৃদয় পৰা বহুত বহুত শুভেচ্ছা জনাইছো। মোক কোৱা হৈছে যে আপোনালোক সকলোৱে মোক অভিবাদন জনাবলৈ ইয়ালৈ আহিছে৷ বাস্তৱত আমিহে আপোনালোকক অভিবাদন জনোৱা উচিৎ , আমি আপোনালোকক এই কৰাণে অভিবাদন জনোৱা উচিৎ , কিয়নো আপোনালোকৰ জন্মই এনে কলনি হৈছে , যিবোৰক অবৈধ বুলি কোৱা হয়। আপোনালোক সকলোৱে শৈশৱত বহুত সমস্যাৰ মাজেৰে জীৱন অতিবাহিত কৰিছে, জীৱনত সপোন দেখাৰ সময়তো আপোনালোকৰ সন্মুখত অনিশ্চয়তাৰ দেখা দিছিল, হয় নে নহয় ! উচ্ছেদ কৰিলে ক’লৈ যাব , কিদৰে পেট প্ৰৱৰ্তাব , দশক দশক এইদৰে পাৰ হ’ল, কিন্তু এই সমস্যাৰ পৰা মুক্তি পোৱা নাছিল। প্ৰত্যেক চৰকাৰে আপোনাোলোকক আশা দিছিল। কিন্তু আপোনালোকে তাৰ সুফল পোৱা নাছিল৷


    এই সমগ্ৰ প্ৰক্রিয়াটো এনেধৰণক যে আপুনি ৰে’লত বহিছে , ক’ৰবালৈ গৈছে আৰু কোনোবাই আহি ক’লে – এয়া তেওঁৰ সংৰক্ষিত আসন। আপুনি ক’লে , অমুক টিটিয়ে মোক বহাই গৈছে৷ এই ক্ষেত্রত যেতিয়ালৈকে আপুনি ৰে’ল যাত্রা কৰিব , এটা চাপৰ মাজত থাকিব , কেতিয়া আহি উঠাই দিব ঠিকনা নাই ! ইমানবোৰৰ সত্ত্বেও আপোনালোকে ধৈর্য্য হেৰুওৱা নাই , কেতিয়াও হিংসাত্মক আন্দোলনত নমা নাই। যেতিয়া যিসকলে এই চৰকাৰত আছিল , তেওঁলোকক সহায় কৰিছে , আৰ আবেদন - নিবেদনৰ মাধ্যমে ৰে অপেক্ষা কৰি গৈছে৷ আগলৈও আপোনালোকৰ বাবে চেষ্টা হৈছে কিন্তু অসম্পূর্ণ চেষ্টা ৰাজনৈতিক অংকত সাহায্য কৰা হৈছে। যিমানখিনি কৰিলে আপোনালোকৰ ভোট পোৱা যাব , সিমানখিনি কৰিছে। প্ৰত্যেক নির্বাচনৰ পূৰ্বে এই বিষয়টোক লৈ আপোনালোকক ব্যতিব্যস্ত কৰে , যাতে আপোনালোকে তেওঁলোকৰ চৰণত পৰে৷ কিন্তু ভোটৰ পাছত প্ৰত্যেকেই আপোনালোকক পাহৰি যায়৷ এই প্ৰক্রিয়া অনন্তকাল ধৰি চলি আহিছিল। অলপ সময়ৰ পূৰ্বে হৰদীপজীয়ে ক’লে যে দেশৰ বিভিন্ন স্থানৰ পৰা আহি কেইবা লক্ষাধিক পৰিয়াল আহি এই অঞ্চলসমূহত বসবাস কৰিবলৈ আৰম্ভ কৰে৷ তেওঁলোকৰ সমস্যা আছিল যে বেছি জোৰত কথা ক’লেও পুনৰবাৰ সর্বস্ব হেৰুৱাব লগা হ’ব পাৰে৷ সেইবাবে তেওঁলোকৰ মাত বন্ধ হৈ আছিল। ২০১৪ চনত যেতিয়া মই প্ৰথম কেন্দ্রীয় চৰকাৰৰ দায়িত্বত অধিষ্ঠিত হও , তেতিয়াৰে পৰা এই সমস্যা সমাধানৰ বিভিন্ন পথ বিচাৰি আছিলো৷ স্থানীয় চৰকাৰে কিছু দায়িত্ব পালন কৰিলে আমাৰ এই কাম বহুত সহজ হ ’ লহেতেন। কিন্তু সেয়া নকৰিলে৷ অৱশেষত মই ঠিক কৰিলো যে কোনোবাই সহায় কৰক বা নকৰক – মই দায়িত্বহীন হ’ব নোৱাৰো৷


    চৰকাৰৰ ফালৰ পৰা সমীক্ষাৰ বাবে যিমানজন বিষয়াক এই কামত নিয়োগ কৰিবলগীয়া হয় , যিমানজন কর্মীৰ প্ৰয়োজন – তেওঁলোকক নিয়োগ কৰা হ’ব। কেন্দ্রীয় চৰকাৰে সম্পূর্ণ দায়িত্ব লৈ এই কাম সম্পন্ন কৰিব। মই সমগ্ৰ অঞ্চলৰ বাবে এক নীতি - নির্ধাৰণ কৰিছো। সেই নীতি - নির্ধাৰণৰ আগতে আপোনালোক সকলো জনপ্ৰতিনিধি আৰু সাংসদৰ সৈতে বিস্তাৰিত আলোচনা কৰিলো। প্ৰতিটো বিষয় পুংখানুপুংখ আলোচনা হয়। সাংসদসকলে ক্ষেত্ৰ সমীক্ষাৰ বাবে পৰামর্শ আগবঢ়ায়। এই ক্ষেত্রত আপোনালোকৰ বর্তমান বিধায়ক আৰু পূর্বৰ বিধায়কসকলেও আগুৱাই আহিছে৷ কিছু কর্পোৰেট সংস্থাকো যুক্ত কৰা হয়। কিন্তু সকলোকে একেই মন্ত্ৰ কোৱা হৈছে যি নীতি প্ৰস্তুত কৰা হ’ব , তাৰ আত্মা হ’ব ‘ সবকা সাথ , সবকা বিকাশ , সবকা বিশ্বাস ’ । সেই আত্মাক কেন্দ্র কৰি নীতি - নির্ধাৰিত হ’ব। এনে নহয় যে ইয়াৰ পৰা এটা ধর্মৰ মানুহ লাভৱান হ’ব আৰু অন্য ধর্মৰ মানুহৰ নহয়৷ এই নীতিত হিন্দু , শিখ , খ্রীষ্টান অথবা বৌদ্ধৰ মাজত কোনো বৈষম্য নাথাকিব৷ ‘ সবকা সাথ , সবকা বিকাশ , সবকা বিশ্বাস ’ ৰ অৰ্থও এইটোৱেই। এই নীতিৰ বিৰুদ্ধে কাইলৈ যদি কোনোবাই আন্দোলনত নামে , তেওঁলোকৰ মাজতো যিসকলৰ এই অধিকাৰ পোৱা উচিৎ , তেওঁলোকে পাব৷ কাৰণ , সমগ্ৰ দেশৰ ভাগ্য সলনি কৰিব লাগিব আৰু দিল্লিবাসীৰ ভাগ্য সলনি নহ’লে সমগ্ৰ দেশৰ ভাগ্যও সলনি কৰাটো অসম্ভৱ৷


    দ্বিতীয়তে , আপোনালোকে দেখিছে যে দেশ স্বাধীন হোৱাৰ পাছত ভাৰত বিভাজনৰ পাছৰ পৰা আমাৰ দেশত এক ৰাজনৈতিক সংস্কৃতি গঢ়ি উঠিছিল যে সকলো কাম অসম্পূৰ্ণকৈ ৰাখিব লাগে , পলম কৰিব লাগিব আৰ বিভ্রান্ত কৰিব লাগিব। কোনো সিদ্ধান্ত গ্ৰহণ নকৰিব- আৱদ্ধ কৰি ৰাখিব লাগিব ! কোনো আহি চাব ! আৰু মিঠা মিঠা কথা কৈ থাকক – ‘ খুব ভাল , আহক - আহক , চাওক তেওঁলোক কেনে মানুহ ’ আৰু ডাঙৰ ডাঙৰ কথা কয়৷ যদি চাই , কোনোবাই কামটো কৰি পেলাইছে , তেতিয়াহ’লে পলম কৰক , আদালতত যাব , ষ্টে অর্ডাৰ আনিব। আৰু এই দুটাই যদি কৰাৰ ক্ষমতা নাথাকে তেতিয়াহ’লে বিভ্রান্তি কৰিব। এনে কেতবোৰ বেমেজালি কৰিব , যাতে সমগ্ৰ বিষয়টোৱেই অথলে যায় ! স্বাধীনতাৰ পাছৰ পৰা এই প্ৰক্রিয়াত আপোনালোকে কিমান উত্থান - পতন দেখিছে। মানুহৰ জীৱনত আটাইতকৈ বেছি সমস্যাৰ সৃষ্টি কৰে অনিশ্চয়তাই। ৰে’ল গাড়ী কেতিয়া যাব , টিকট আছে , সংৰক্ষণ আছে , প্লেটফর্মত থিয় হৈ আছে আৰু পাঁচ মিনিটৰ পাছতে গাড়ী অহাৰ কথা। তাৰ পাছতে ঘোষণা হ ’ ল যে , ৰে’ল অনিৰ্দিষ্ট কালৰ বাবে পলমকৈ চলিছে। কওকছোন তেতিয়া কেনে লাগিব ? বহুত অসুবিধা হয় ; ঘৰৰ পৰা গৈ প্লেটফর্মত থিয় হৈ আছে , কিন্তু ৰে’ল কেতিয়া আহিব নাজানে ! এই অনিশ্চয়তাই মানুহৰ জীৱনক ঘেৰি ধৰে৷ ! কেতিয়াই দেশ স্বাধীন হ’ল , কিন্তু জম্মু আৰু কাশ্মীৰৰ জনগণৰ জীৱনত ৩৭০ ধাৰাৰ অস্থায়ী বোর্ড লাগি থাকিল। ইয়াৰ ফলত এনে পৰিস্থিতিৰ সৃষ্টি হৈছিল যে জম্মু আৰু কাশ্মীৰৰ জনগণে বিশ্বাসেই কৰিব পৰা নাছিল যে কেন্দ্রীয় চৰকাৰে তেওঁলোকৰ উন্নয়নৰ বাবে কিবা কৰিব পাৰে ! এই অনিশ্চয়তা , এই দ্বিধাবোধ নাইকিয়া কৰাৰ কামো মোৰ ভাগ্যতে আছিল। আপোনালোকে চাওক , মুছলমান মাতৃ-ভগ্নীসকলৰ কথা ভাৱক ! দশক দশক ধৰি তেওঁলোকৰ মুৰৰ ওপৰত তিনি তালাকৰ অন্ধকাৰে ঘেৰি আছিল। তেওঁলোকে সদায় ভয়ে ভয়ে দিন অতিবাহিত কৰিছিল৷ তৰকাৰিত নিমখ বেছি হ’লে বিবাহ বিচ্ছেদৰ ভয় আছিল। ভাৱকচোন , তেওঁলোকে কিমান আতংকত দিন কটাইছিল ! আৰু সেই পিতাৰ কথা ভাবক , যি অতি উৎসাহ আৰু উদ্দীপনাৰে কন্যাক বিয়া দিছিল। কিন্তু সকলো সময় ভয়ত কটাবলগীয়া হৈছিল নাজানে কেতিয়া তেওঁৰ পিতৃৰ ঘৰলৈ ঘূৰি যাব লগা হয়। সেই মাতৃৰ কথা ভাৱক সেই ভায়েকৰ কথা ভাৱক , যিসকলে ভয়ত আছিল যে তেওঁলোকৰ ঘৰৰ কন্যাজনী পিতৃৰ ঘৰলৈ যাতে ঘুৰি আহিবলগীয়া নহয়। এইদৰে সমগ্ৰ মুছলমান সমাজে তেওঁলোকৰ কন্যাৰ ভৱিষ্যতক লৈ যি অনিশ্চয়তাত দিন কটাইছিল , মই সেই কষ্ট দূৰ কৰিছো। মুছলমান কন্যাৰ পাৰিবাৰিক নিশ্চয়তা আহিছে। তেনেদৰে , আপোনালোকেও নাজানে যে কেতিয়াবা কেতিয়াবা পৌৰসভাৰ বিষয়াসকল আহিব আৰু আপোনালোকৰ ঘৰ ভাঙি দিব। ঘৰত তেতিয়া হয়তো ল’ৰাৰ বিয়া ঠিক হৈছে , নতুন বৌৰ বাবে দুমহলীয়া এটি ঘৰ বনাব লাগিব৷ কিন্তু সেইবাবে আবেদন জনাবলৈ ভয় কৰিছে – নাজানে কি নতুন সমস্যাৰ মুখামুখি হ’বলগীয়া হয়। আপোনালোকে দশকৰ পাছত দশক ধৰি এই সমস্যাজৰ্জৰ অনিশ্চয়তাৰে জীৱন অতিবাহিত কৰি আহিছে৷ মই এইবাৰ আপোনালোকৰ এই অনিশ্চয়তাৰ পৰা মুক্তি দিয়াৰ সিদ্ধান্ত লৈছো৷


    
    আপোনালোকে হয়তো লক্ষ্য কৰিছে যে পৰহি মই এটা সিদ্ধান্ত লৈছো , সৰু সিদ্ধান্ত নহয় , মধ্যবিত্ত পৰিয়ালসমূহৰ প্ৰত্যেকৰে নিজস্ব ছাঁদৰ স্বপ্ন বাস্তবায়িত কৰাৰ ক্ষেত্রত এই সিদ্ধান্ত অত্যন্ত সহায়ক হ’ব। সমগ্ৰ জীৱন পৰিশ্ৰম কৰি মধ্যবিত্ত পৰিয়ালৰ কর্তা , গিন্নি এটা এটাকৈ টাকা বাঁচনি কৰি যিসকলে ঘৰ বনোৱাৰ কথা ভাবিছে , এনে টাইল হ’ব , এনে মার্বল হ’ব , এনে জানালা হ’ব – ভাবি প্রোমোটাৰক আগধন দিলে , বেংকৰ পৰা গৃহ ঋণ লৈছে , কিন্তু যথাসময়ত ঘৰ হস্তান্তৰ নহ ’ ল৷ পাঁচ – দহ বছৰ ধৰি বেংকৰ সুদ গণিছে আৰু নির্মাণ সংস্থাৰ দালালৰ প্ৰতিশ্রুতি শুনিছে যে , ৬০ , ৭০ বা ৮০ শতাংশ সম্পূর্ণ হৈছে। কিন্তু ঘৰৰ মালিকীস্বত্ত্ব আপুনি পোৱা নাই৷


    আমাৰ দেশৰ গুৰুত্বপূর্ণ চহৰসমূহত প্রায় চাৰে চাৰি লাখ এনে অসম্পূর্ণ ঘৰ আছে , যিবোৰ মধ্যবিত্ত লোকৰ তেজ পানী কৰা পইচাৰে গঢ়ি উঠিছে। কিন্তু পাঁচ – ছয় বছৰ বা তাতকৈও অধিক সময় ধৰি ১০ – ২০ শতাংশ কাম বাদ দি আছে। যিসকলে টকা দিছে , তেওঁলোকে ঘৰ পোৱা নাই , সুদৰ হাৰো কমা নাই আৰু যি ঘৰত আছে , তাৰ ভাড়াও ক্ৰমান্বয়ে বৃদ্ধি পাইছে৷ এই লোকসকলৰ কথা ভাবি চৰকাৰে পৰহি সিদ্ধান্ত লৈছে যে সমগ্ৰ দেশত প্রায় ২৫ – ৩০ হাজাৰ কোটি টকা বিনিয়োগৰ পাছতো যিবোৰ পৰিয়ালে অনিশ্চয়তাত দিন কটাইছে , তেওঁলোকৰ বাবে নির্ধাৰিত ঘৰৰ মাত্ৰ ১০ – ২০ শতাংশ কাম চৰকাৰে নিজা উদ্যোগত সম্পূর্ণ কৰি ঘৰসমূহ তেওঁলোকৰ হাতত অৰ্পণ কৰিব। এই সিদ্ধান্তৰ তাৎপর্য হ ’ ল – অসংখ্য মধ্যবিত্ত শ্ৰেণীৰ লোকৰ জীৱনলৈ নিশ্চয়তা ঘুৰাই অনা৷ যি কোনো সিদ্ধান্ত অথবা নীতি এনে হোৱা উচিৎ যি সমাজৰ গুৰুত্বপূর্ণ সমস্যা সমাধান কৰিব। কোনেও কল্পনা কৰিব নোৱাৰে , ২০২২ চনত দেশ যেতিয়া স্বাধীনতাৰ ৭৫সংখ্যক বৰ্ষপূর্তি উদযাপন কৰিব , তাৰ পূৰ্বে দেশত এনে কোনো পৰিয়াল বাকী নাথাকে , যাৰ নিজা ঘৰ নাই। এই সিদ্ধান্ত বাস্তবায়িত কৰাৰ বাবে কোটি কোটি ব্যয় হ’ব , গৃহহীনৰ বাবে কোটি কোটি গৃহ নির্মিত হ’ব। আৰু দুখীয়া লোকসকলৰ মুৰৰ ওপৰত যেতিয়া পকী ছাঁদ নিশ্চিত হয় , তেতিয়া তেওঁলোকৰ জীৱনৰ চিন্তাধাৰাও সলনি হয়। তেতিয়া সেই ঘৰৰ আচবাবপত্ৰ ক্ৰয় কৰাৰ কথা ভাবিব , খিড়িকীৰ পর্দা আৰু কাঁচ লগোৱাৰ কথা ভাবিব , চাইকেলৰ পৰিৱৰ্তে স্কুটাৰ কিনাৰ কথা ভাবিব। ইচ্ছা জাগিলেহে প্ৰগতি হ’ব। তাৰপাছত ভাবিব , বহুত হৈছে , দুটা কোঠাৰ ঘৰে হোৱা নাই , তিনিটা কোঠাৰ প্ৰয়োজন। মানুহৰ জীৱনত কেতিয়াও ইচ্ছাৰ বীজ ৰোপণ কৰিব লাগিব , ইচ্ছাশক্তি প্ৰবল হ’লেহে তেওঁৰ উন্নতি হ’বই। ইচ্ছাশক্তিৰ বলতে আজি চৰকাৰে উন্নয়নৰ নতুন উচ্চতা অতিক্ৰম কৰিছে। লগতে , এনে বীজ ৰোপণ কৰিছে , যাতে আপোনালোকৰ ঘৰৰ সন্তান যেতিয়া ডাঙৰ হ’ব, তাৰ পূ্ৰ্বেই সুফল ভোগ কৰিব পাৰিব।


    সেইবাবেই এই পিএম উদয় যোজনা। আপোনালোকৰ প্ৰতি মোৰ অনুৰোধ যে আপোনালোকে যি কলনিত আছে , তাৰ মানুহ এক হৈ গোট গঠন কৰক আৰু আপোনালোকৰ বাবে প্ৰস্তুত কৰা এই প্ৰকল্পৰ কামত চৰকাৰক সহায় কৰক। যিমান দ্রুতগতিত আপোনালোকৰ গোটসমূহে চৰকাৰৰ সৈতে হাতত হাত ধৰি কাম কৰিব , সিমান সোনকালে আপোনালোক উপকৃত হ’ব। কিদৰে কৰিব , সেয়াও মই কও , শুনিলে হয়তো অবাক হ’ব। ২০০১ চনত গুজৰাটত ভয়ংকৰ ভূমিকম্পত হাজাৰ হাজাৰ ঘৰ ধ্বংস হৈছিল , সহস্রাধিক লোকৰ মৃত্যু হৈছিল। স্কুল - কলেজ - হাস্পতাল সকলো ধ্বংস হৈ গৈছিল। ৰাজ্যৰ মুখ্যমন্ত্রী হিচাপে তালৈ গৈ কাম আৰম্ভ কৰাৰ পাছত আমাৰ ওচৰত কেৱল অভিযোগ আহিবলৈ ধৰিছিল৷ মই এইটো পোৱা নাই , সেইটো পোৱা নাই – হাজাৰ হাজাৰ অভিযোগ। চৰকাৰ অথবা বিষয়াসকলে যি নকওক কিয় , ভূমিকম্পত বিধ্বস্ত মানুহৰ সকলো সময়তে ক্ষোভ থাকেই। মানুহৰ স্বভাৱ এনেকুৱাই। মন্দিৰত গ’লে পুৰোহিতে প্ৰৱচনত কয় যে সদায় সত্য কথা ক’ব , সদায় সৎ কাম কৰিব। কিন্তু মানুহে তাত ভক্তিৰে প্ৰসাদ খাই ঘুৰি আহি নিজাৰ ইচ্ছা অনুসৰি আনন্দ কৰে। কিবা পালে তেওঁৰ মনে আৰু কিবাকিবি বিচাৰে আৰু সেইবোৰ পাবলৈ নিয়ম উলংঘা কৰিবলৈও অলপো কুণ্ঠাবোৰ নকৰে ! মানুহৰ এই স্বভাৱৰ কথা ভাবি মই গুজৰাট হাইকোর্টক মোক এজন বিচাৰক দিয়াৰ বাবে অনুৰোধ জনাও। মই সেই বিচাৰকৰ জৰিয়তে কচ্ছত এখন আদালত আৰম্ভ কৰিলো। তাৰপাছত সাধাৰণ জনতাক ক’লো , আপোনালোকৰ বাবে চৰকাৰ যি দিয়াৰ কথা ঘোষণা কৰিছে , সেইবোৰৰ বাবে লিখিত আবেদন কৰক। সেই সাহায্য যদি যথাসময়ত নাপায় , তেতিআ হ’লে নির্ধাৰিত আদালতত অভিযোগ জনাব। সেই আদালতত চৰকাৰী পক্ষৰ কোনো উকীল নাথাকে। বিচাৰক মহোদয়ে আপোনালোকৰ অভিযোগ চাই-চিতি যি সিদ্ধান্ত ল’ব , চৰকাৰে তাকে মানি ল’ব। কোনো সিদ্ধান্তৰ ক্ষেত্রত চৰকাৰে আপোনালোকৰ বিৰুদ্ধে উচ্চতম ন্যায়ালয়লৈ নাযায়৷ আপোনালোকে শুনিলে আচৰিত হ’ব যে এইদৰে প্রায় ৩৫ হাজাৰ গোচৰ নিষ্পত্তি হৈছে। চৰকাৰে এটা ক্ষেত্রতো কাৰো বিৰুদ্ধে হস্তক্ষেপ কৰা নাই৷ পিএম – উদয় যোজনাৰ ক্ষেত্রতো মই এনেকুৱা কৰিব বিচাৰো। প্ৰকৃতাৰ্থত যেন আপোনালোকৰ জীৱনত ভাল সময় উদিত হয়। আপোনালোকে নিজে সক্রিয় হৈ ইয়াৰ নিয়মবোৰ পঢ়ি লৈ কাৰ সৈতে কিদৰে জড়িত হ’ন , তাৰ কথা ভাৱক। ইমান ডাঙৰ চহৰত ইমান জনসংখ্যা আজি নহ’লেও দুই – তিনি – চাৰি – ছয় মাহৰ ভিতৰত কলনিৰ সকলো একগোট হৈ সিদ্ধান্ত লওক যে আজি য’ত আছে , সেই সম্পূৰ্ণ এলেকাৰ সমগ্ৰ ঘৰ ভাঙি উন্নত মানৰ বহুমহলীয়া ঘৰ নির্মাণ কৰিব৷ দেখিব , এতিয়া আপোনাৰ ঘৰত যিমান জাগা আছে , তেতিয়া আপোনাৰ ফ্লেটে ইয়াতকৈ বেছি জাগা থাকিব। সকলো শিশুৰ বাবে এখন উদ্যান , খেলপথাৰ-সকলো হ’ব পাৰে। দিল্লী এফআইজেডৰ বাবেই যিমান গণ্ডগোল , নহ’লে বহু আগতেই কিবা ভাল হ’লহেতেন৷


    
    আপোনালোকৰ প্ৰতি অনুৰোধ যে এই প্ৰকল্পৰ সৈতে জড়িত হৈ নিজৰ জীৱনত পৰিৱর্তন আনক৷ আপোনালোকৰ জীৱনত উন্নতি হ’লে দিল্লীৰ জীৱনতো উন্নতি আহিব। সেইবাবে আপোনালোক সকলোকে মোৰ সৈতে আগবাঢ়িব লাগিব৷ ইমান সময়েণ এই প্ৰকল্পৰ সম্পর্কে বহু কথা বিস্তাৰিত ৰূপত শুনিলে৷ আপোনালোক আগুৱাই আহক , আপোনালোকৰ আনন্দই মোকো অংশগ্ৰহণৰ সুযোগ দিছে , সেইবাবে আপোনালোক বহুত কৃতজ্ঞতা জনাইছো। আপোনালোকৰ ভোটৰে নির্বাচিত হৈ যিসকল জনপ্ৰতিনিধিয়ে আপোনালোকৰ হৈ কাম কৰিছে , তেওঁলোককো বহুত অভিনন্দন জনাইছো। তেওঁলোকো কঠোৰ পৰিশ্ৰম কৰাৰ বাবেই আপোনালোকৰ জীৱনত এই সুন্দৰ দিন আহিছে, নহ’লে মোদী আৰু কিমান কৰিব৷ আপোনালোকৰ জনপ্ৰতিনিধিসকলে নিয়মীয়াকৈ মোক এই কামৰ বাবে মনত পেলাই আহিছে৷ মই হৰদীপজী আৰু তেওঁৰ টীমক অভিনন্দন জনাইছো। তেওঁলোকে কঠোৰ পৰিশ্ৰম কৰি প্ৰতিটো সামগ্ৰীক পুংখানুপুংখভাৱে নিয়ন্ত্ৰণৰ কাম কৰিছে৷ এইবাৰ সংসদৰ পৰৱর্তী অধিৱেশনত এই বিষয়ত আইন গৃহীত কৰা হ’ব। তাৰপাছতে সেই আইন আপোনালোকৰ উজ্জ্বল ভবিষ্যতৰ বাবে ৰক্ষাকবচৰ কাম কৰিব। মই পুনৰবাৰ আপোনালোক সকলোকে বহুত বহুত শুভেচ্ছা জনাইছো। আপোনালোকে যাতে আপোনালোকৰ পৰিয়ালৰ বাবে সুদিন আনিব পাৰে , সন্তানৰ পঢ়া-শুনা আৰু জীৱন ভালদৰে অতিবাহিত কৰাৰ লগতে সকলোৰে উন্নতি হয় – তাৰ বাবে শুভেচ্ছা জনাইছো।
    
    বহুত বহুত ধন্যবাদ।


    ***


    ভিআৰকে / কাঞ্চন পাতিয়াল / মমতা / দিগন্ত

    
    
    (Release ID: 1593328) Visitor Counter : 2
    
    
      Read this release in: English , Hindi , Bengali , Punjabi , Tamil