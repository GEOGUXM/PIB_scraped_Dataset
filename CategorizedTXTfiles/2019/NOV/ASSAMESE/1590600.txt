      প্ৰধানমন্ত্ৰীৰ কাৰ্যালয়

      ভিডিঅ’ কনফাৰেন্সৰ মাধ্যমেৰে কলকতাত অনুষ্ঠিত পঞ্চম আন্তঃৰাষ্ট্ৰীয় বিজ্ঞান মহোৎসৱ উদ্বোধন প্ৰধানমন্ত্ৰীৰ
      Posted On: 05 NOV 2019 6:43PM by PIB Guwahati


    প্ৰধানমন্ত্ৰী নৰেন্দ্ৰ মোদীয়ে আজি কলকাতাত অনুষ্ঠিত পঞ্চম ভাৰত আন্তঃৰাষ্ট্ৰীয় বিজ্ঞান মহোৎসৱ ভিডিঅ ’ কনফাৰেন্সৰ মাধ্যমেৰে উদ্বোধন কৰে৷


    অনুষ্ঠানত ভাষণ আগবঢ়াই প্ৰধানমন্ত্ৰীয়ে কয় যে মহোৎসৱৰ প্ৰধান বিষয়বস্তু ৰাইজেন ( RISEN : ৰিচাৰ্জ , ইন ’ ভেচন আৰু ছায়েন্স এমপাৱাৰিং দ্য নেশ্যন )-এ ২১ শতিকাৰ ভাৰতৰ আশা-আকাংক্ষাক প্ৰতিফলিত কৰে৷


    তেওঁ কয় যে সমাজৰ ওপৰত বিজ্ঞান আৰু প্ৰযুক্তিৰ এক গুৰুত্বপূৰ্ণ প্ৰভাৱ আছে আৰু সেয়ে চৰকাৰে নতুন আৱিস্কাৰ আৰু উদ্ভাৱনীমূলক চিন্তা -চৰ্চাক প্ৰতিষ্ঠানগত সহযোগিতা আগবঢ়াইছে৷ বিজ্ঞান আরু প্ৰযুক্তিক সমৰ্থন কৰিব পৰা এক শক্তিশালী পৰিৱেশতন্ত্ৰৰ পোষকতা কৰি প্ৰধানমন্ত্ৰীয়ে কয় যে দেশত নতুন উদ্ভাৱনক উদগণি যোগাবলৈ সকলো প্ৰকাৰৰ প্ৰচেষ্টা অব্যাহত আছে। এই প্ৰসংগত তেওঁ উল্লেখ কৰে যে, দেশত ৫ হাজাৰৰো অধিক অটল টিংকাৰিং লেব’ৰেটৰী, ২০০ৰো অধিক অটল ইনকিউবেচন চেণ্টাৰ স্থাপন কৰা হৈছে৷


    প্ৰধানমন্ত্ৰীয়ে কয় , ‘আমি চিন্তা কৰা উচিত যে বিজ্ঞানে আমাৰ দৈনন্দিন জীৱন-যাপন কিমান সহজ কৰি তুলিছে৷ সেইবাবে সমাজৰ বাবে বিজ্ঞানৰ এক উল্লেখনীয় অৱদান আছে৷ যেতিয়া প্ৰতিগৰাকী বিজ্ঞানী আৰু নাগৰিকে এইধৰণে কথা বিলাক চিন্তা কৰিব, তেতিয়া দেশখন প্ৰগতিৰ পথত আগুৱাই যাব৷’


    প্ৰধানমন্ত্ৰীয়ে আহ্বান জনায় যে বিজ্ঞানে আমাক দিব পৰা দীৰ্ঘকালীন সমাধান আৰু দীৰ্ঘকালীন উপযোগিতাৰ ওপৰত সকলোৱে মনোনিৱেশ কৰা উচিত৷


    তেওঁ কয় , ‘আমি সকলোৱে ভালদৰে জানো যে প্ৰযুক্তি হ’ল দুটা উপাদানৰ ফল—সমস্যাৰ উপস্থিতি আৰু এই সমস্যা সমাধান কৰিবলৈ আমাৰ পৰীক্ষা-নিৰীক্ষা৷’


    প্ৰধানমন্ত্ৰীয়ে কয় , ‘বিজ্ঞানত কোনো বিফলতা নাই৷ ইয়াত আছে কেৱল প্ৰচেষ্টা, পৰীক্ষা-নিৰীক্ষা আৰু সফলতা৷ এই কথা মনত ৰাখি কাম কৰিলে আপুনি বৈজ্ঞানিক অনুসন্ধানতেই হওক অথবা দৈনন্দিন জীৱনতেই হওক, কেতিয়াও একো কঠিনতাৰ সন্মীখন নহয়৷ ”


    ****


    প্ৰধানমন্ত্ৰীৰ ভাষণ : https://pib.gov.in/PressReleseDetail.aspx?PRID=1590479


    VRRK/KP/MS

    
    
    (Release ID: 1590600) Visitor Counter : 3
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada