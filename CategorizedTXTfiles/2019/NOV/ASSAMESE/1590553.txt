      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীয়ে সাক্ষাৎ কৰিলে জাপানৰ প্ৰধানমন্ত্ৰী শ্বিনজ’ আবেক
      Posted On: 04 NOV 2019 11:10AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে ৪ নৱেম্বৰ ২০১৯ তাৰিখে বেংককত অনুষ্ঠিত ভাৰত - আছিয়ান আৰু ইষ্ট - এছিয়া সন্মিলনৰ পাৰ্শ্বৱৰ্তী সময়ত জাপানৰ প্ৰধানমন্ত্ৰী শ্বিনজ ’ আবেক সাক্ষাৎ কৰে৷ যোৱা চাৰিটা মাহত তেওঁলোকৰ এয়া তৃতীয়টো বৈঠক৷ চলিত বৰ্ষৰ ছেপ্টেম্বৰ মাহত ভ্লাডিভষ্টকত তেওঁলোকে শেষবাৰৰ বাবে বৈঠকত মিলিত হৈছিল৷


    প্ৰধানমন্ত্ৰীয়ে প্ৰধানমন্ত্ৰী আবেক জাপানৰ শেহতীয়া সম্ৰাটৰ অভিষেকৰ বাবে অভিনন্দন জ্ঞাপন কৰে৷ প্ৰধানমন্ত্ৰী আবেয়ে সেই অনুষ্ঠানত ভাৰতৰ ৰাষ্ট্ৰপতিৰ অংশগ্ৰহণৰ কথা উল্লেখ কৰে৷


    প্ৰধানমন্ত্ৰীয়ে মোদীয়ে কয় যে তেওঁ অতি আগ্ৰহেৰে আগন্তুক মাহত ভাৰত - জাপান বাৰ্ষিক সন্মিলনত প্ৰধানমন্ত্ৰী আবেক স্বাগতম জনাবলৈ বাট চাই আছে৷ তেওঁ ইয়াকো কয় যে আগন্তুক সন্মিলনখনৰ জৰিয়তে ভাৰত - জাপানৰ বিশেষ কৌশলগত তথা বিশ্বজনীন সহযোগিতা সুদৃঢ় হ ’ ব৷


    নেতা দুগৰাকীয়ে মুম্বাই - আহমেদাবাদ হাই - স্পীড ৰে ’ ল প্ৰকল্পৰ কামকাজৰ খতিয়ান লয় আৰু প্ৰকল্পটোৰ সময়মতে সমাপনৰ ক্ষেত্ৰত পাৰস্পৰিক প্ৰয়াসৰ কথা দোহাৰে৷


    দুয়োগৰাকী নেতাই ভাৰতত এই মাহৰ শেষৰ ফালে অনুষ্ঠিত হ ’ বলগীয়া ২ + ২ বৈদেশিক আৰু প্ৰতিৰক্ষা মন্ত্ৰালয়ৰ বৈঠকৰ কথা উল্লেখ কৰে৷ ইয়াৰ জৰিয়তে দুয়োপক্ষৰ সুৰক্ষা আৰু প্ৰতিৰক্ষা সহযোগিতা বৃদ্ধি হ ’ ব বুলি তেওঁলোকে সহমত প্ৰকাশ কৰে৷


    তাৰোপৰি দুয়োগৰাকী প্ৰধানমন্ত্ৰীয়ে নিয়মভিত্তিক ভাৰত - প্ৰশান্ত মহাসাগৰ অঞ্চলত মুক্ত আৰু সামূহিক প্ৰতিশ্ৰুতিৰ কথা দোহাৰে৷ তেওঁলোকে অঞ্চলটোত দ্বিপাক্ষিক সহযোগিতা বৃদ্ধিৰ ক্ষেত্ৰত মতপোষণ কৰে৷


    ******


    VRRK/KP/MANN

    
    
    (Release ID: 1590553) Visitor Counter : 1
    
    
      Read this release in: English , Urdu , Marathi , Hindi , Bengali , Punjabi , Tamil , Telugu , Kannada