      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীয়ে শ্ৰীলংকাৰ নৱনিৰ্বাচিত ৰাষ্ট্ৰপতি শ্ৰী গোটোবায়া ৰাজাপাকছাক টেলিফোনেৰে অভিনন্দন জনায়
      Posted On: 17 NOV 2019 7:09PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে কালি শ্ৰীলংকাৰ নৱনিৰ্বাচিত ৰাষ্ট্ৰপতি শ্ৰী গোটাবায়া ৰাজাপাকছাক টেলিফোনেৰে অভিনন্দন জনায়৷


    ভাৰতৰ সমূহ জনসাধাৰণৰ তথা নিজৰ তৰফৰ পৰা শুভেচ্ছা প্ৰদান কৰি প্ৰধানমন্ত্ৰীয়ে শ্ৰী ৰাজাপাকছাৰ নেতৃত্বত শ্ৰীলংকাৰ জনসাধাৰণে শান্তি , উন্নতি আৰু ভ্ৰাতৃত্ববোধৰ নিদৰ্শন দাঙি ধৰি ভাৰত আৰু শ্ৰীলংকাৰ মাজত ঐতিহাসিক আৰু সাংস্কৃতিক বান্ধোন শক্তিশালী কৰিব বুলি আশা প্ৰকাশ কৰে৷


    শ্ৰী ৰাজাপাকছাই প্ৰধানমন্ত্ৰীক তেওঁৰ শুভেচ্ছাৰ বাবে ধন্যবাদ জ্ঞাপন কৰে৷ তাৰোপৰি তেওঁ ভাৰতৰ সৈতে বিকাশ আৰু সুৰক্ষাৰ দিশত সহযোগিতাৰে কাম কৰিব বুলি দোহাৰে৷


    প্ৰধানমন্ত্ৰীয়ে শ্ৰী ৰাজাপাকছাক ভাৰতলৈ নিমন্ত্ৰণ জনায়৷ এই নিমন্ত্ৰণ গ্ৰহণ কৰা হয়৷


    ***


    VRRK/AK /MANN

    
    
    (Release ID: 1592325) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Gujarati , Kannada