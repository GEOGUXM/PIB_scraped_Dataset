      প্ৰধানমন্ত্ৰীৰ কাৰ্যালয়

      সংসদৰ শীতকালীন অধিৱেশনৰ পূৰ্বে সংবাদ মাধ্যমৰ সন্মুখত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 18 NOV 2019 12:30PM by PIB Guwahati


    নমস্কাৰ বন্ধুসকল ,


    ২০১৯ বৰ্ষৰ এয়া অন্তিমটো অধিৱেশন আৰু এই অধিৱেশন গুৰুত্বপূৰ্ণও৷ কিয়নো এয়া ৰাজ্যসভাৰ ২৫০তম অধিৱেশন৷ ৰাজ্যসভাৰ ২৫০তম অধিৱেশনৰ যাত্ৰা অতিশয় প্ৰেৰণাদায়ী স্মৃতিৰ সৈতে আৰম্ভ হৈছে৷ ঠিক সেইদৰে এই অধিৱেশনৰ মাজতে ২৬ তাৰিখে আমাৰ সংবিধান দিৱসো উদযাপিত হ ’ ব৷ আমাৰ সংবিধানৰ ৭০তম বৰ্ষ সম্পূৰ্ণ হোৱাৰ পৰিপ্ৰেক্ষিতত এই সংবিধানে দেশৰ ঐক্যতা , অখণ্ডতা , ভাৰতৰ বৈচিত্ৰতা , ভাৰতৰ সৌন্দৰ্যতা নিজৰ মাজতে সমাহিত কৰি দেশৰ চালিকা শক্তিলৈ ৰূপান্তৰিত হৈছে৷ সংবিধানৰ ৭০তম বৰ্ষত এই সদনৰ মাধ্যমেৰে দেশবাসীৰ বাবেও এক জাগৃতিৰ অৱকাশ হিচাপে বিবেচিত হ ’ ব পাৰে৷ যোৱা কেইটামান দিনত প্ৰায় সকলো দলৰ নেতাসমূহৰ সৈতে সাক্ষাৎ কৰাৰ সুযোগ লাভ কৰিছো আৰু এই অধিৱেশনো … যিদৰে যোৱা বাৰ নতুন চৰকাৰ গঠন হোৱাৰ পিছত সকলো দলৰ সহযোগিতাৰ বাবে , সকলো মাননীয় সাংসদৰ সহযোগিতাৰ বাবে , সকলোৰে সক্ৰিয় ভূমিকাৰ বাবে বিগত অধিৱেশনসমূহ সফল হৈছিল৷ আৰু মই সাৰ্বজনিকভাৱে সগৌৰৱে ক ’ ব পাৰো যে এই সফলতা চৰকাৰৰ নহয় , এই সফলতা ট্ৰেজাৰী বেঞ্চৰ নহয়৷ এই কৃতিত্বৰ অধিকাৰী হ ’ ল সকলো সাংসদ আৰু সেইবাবে পুনৰবাৰ ধনাত্মক সক্ৰিয় ভূমিকাৰ বাবে সকলো সাংসদকে ধন্যবাদ জনাইছো৷ আশা প্ৰকাশ কৰিছো যে এই অধিৱেশনেও যাতে দেশ বিকাশৰ যাত্ৰাক , দেশক গতি প্ৰদান কৰাত , বিশ্বই যি দ্ৰুত গতিত ধাৱমান হৈছে আৰু তাৰ সৈতে খোজত খোজ মিলোৱাৰ সামৰ্থ আমাৰ সংসদতো যাতে পৰিলক্ষিত হয়৷


    আমি সকলো বিষয়ৰে ওপৰত মুকলিকৈ আলোচনা কৰাটো আৱশ্যক৷ বাদেই হওক অথবা বিবাদেই হওক অথবা সংবাদেই হওক , সকলোৱে নিজৰ বুদ্ধি শক্তি প্ৰচুৰ মাত্ৰাত ব্যৱহাৰ কৰক৷ আৰু সদনৰ আলোচনা সমৃদ্ধ কৰাত যোগদান দিয়ক আৰু তাৰ পৰা যি অমৃত নিৰ্গত হ ’ ব সি দেশৰ উজ্বল ভৱিষ্যত নিৰ্ধাৰণ কৰিব৷ সকলো সাংসদকে শুভকামনা প্ৰদান কৰি আপোনালোককো অশেষ ধন্যবাদ প্ৰদান কৰিছো৷


    *****


    वीआरआरके / एसएच / बीएम / एम / एनके /MANN

    
    
    (Release ID: 1592322) Visitor Counter : 2
    
    
      Read this release in: Urdu , English , Hindi , Marathi , Bengali , Punjabi , Gujarati