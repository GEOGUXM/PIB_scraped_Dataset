      কেবিনেট

      লেহত ৰাষ্ট্ৰীয় ছোয়া-ৰিগপা প্ৰতিষ্ঠান (এনআইএছআৰ)স্থাপনৰ প্ৰস্তাৱত কেবিনেটৰ অনুমোদন
      Posted On: 20 NOV 2019 10:45PM by PIB Guwahati


    প্ৰধানমন্ত্রী শ্রী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্রীয় কেবিনেট বৈঠকত কেন্দ্রীয় আয়ুষ মন্ত্ৰালয়ৰ অধীনস্থ এক স্বায়ত্ত শাসিত প্ৰতিষ্ঠান হিচাপে লাদাখৰ লেহত ৰাষ্ট্ৰীয় ছোয়া - ৰিগপা প্ৰতিষ্ঠান ( এনআইএছআৰ) স্থাপনৰ লগতে এই প্ৰতিষ্ঠান নির্মাণ কাৰ্য আৰম্ভ হোৱাৰ সময়ৰ পৰাই সকলো ৰূপায়ণ প্ৰক্রিয়া চোৱা-চিতাৰ বাবে কেন্দ্রীয় দৰমহা প্ৰদানক্ৰম ১৪ অনুসৰি এক সঞ্চালক পদ(১,৪৪,২০০-২,১৮,২০০ টকা) (পূৰ্বৰ সংশোধিত ৩৭,০০০-৬৭,০০০+ ১০,০০০টকা গ্ৰেডসহ) সৃষ্টিতো প্ৰস্তাৱত অনমোদন জনাইছে।


    লাদাখৰ স্থানীয় সংস্কৃতিৰ আৰু অধিক প্ৰসাৰ তথা সদ্য গঠিত লাদাখ কেন্দ্ৰশাসিত অঞ্চলৰ সৰ্বাংগীন উন্নয়নৰ বিষয়টো বিবেচনা কৰি কেন্দ্রীয় চৰকাৰে লাদাখ অঞ্চলৰ স্থানীয় ছোয়া - ৰিগপা চিকিৎসা পদ্ধতিৰ গুণগত মান উন্নয়নৰ লক্ষ্যৰে এই প্ৰতিষ্ঠানটো স্থাপনৰ সিদ্ধান্ত লোৱা হৈছে। প্ৰতিষ্ঠানটো নির্মাণৰ ক্ষেত্ৰত ৪৭.২৫ কোটি টকা ধাৰ্য কৰা হৈছে৷


    ভাৰতৰ হিমালয়ৰ পাদদেশত পৰম্পৰাগত ছোয়া - ৰিগপা চিকিৎসা পদ্ধতি অতি জনপ্রিয়। আনকি , এই ধৰণৰ চিকিৎসা পদ্ধতি ছিকিম , অৰুণাচল প্ৰদেশ , হিমাচল প্ৰদেশ আৰু পশ্চিমবংগৰ দার্জিলিঙত বহু আগৰে পৰা চলি আহিছে। বর্তমান এই চিকিৎসা পদ্ধতি সমগ্ৰ দেশতে প্ৰসাৰ লাভ কৰি৷


    লেহত এই ধৰণৰ প্ৰতিষ্ঠান স্থাপনৰ ক্ষেত্ৰত কেবিনেটৰ আজিৰ সিদ্ধান্তৰ ফলত লাদাখত , বিশেষকৈ ভাৰতীয় উপমহাদেশত পৰাম্পৰাগত ছোয়া - ৰিগপা চিকিৎসা পদ্ধতিৰ পুনৰুজ্জীৱিত হ’ব৷ তদুপৰি, এই প্ৰতিষ্ঠানটোৱে ভাৰতৰ সমান্তৰালভাৱে অন্যান্য দেশৰ ছাত্ৰ-ছাত্রীসকলে পৰম্পৰাগত ছোয়া - ৰিগপা চিকিৎসা পদ্ধতিক লৈ পঢ়া-শুনা আৰু গৱেষণা কৰাৰ সুযোগ প্ৰদান কৰিব৷


    তীব্বতীয়ান ষ্টাডিছৰ কেন্দ্ৰীয় বিশ্ববিদ্যালয়ৰ দৰে সাৰনাথ, বাৰাণসী আৰু লেহৰ চেন্ট্ৰেল ইনষ্টিটিউট অৱ বুদ্ধিষ্ট ষ্টাডিছৰ পাচত লাদাখ কেন্দ্ৰীয় শাসিত অঞ্চলত সাংস্কৃতিক মন্ত্ৰালয়ৰ প্ৰশাসনিক নিয়ন্ত্ৰণত এনআইএছআৰ স্থাপন কৰি হ’ব৷


    উদ্দেশ্যঃ


    ৰাষ্ট্ৰীয় ছোয়া - ৰিগপা প্ৰতিষ্ঠান ( এনআইএছআৰ)ক এক চোয়া-ৰিগপাৰ সৰ্বোচ্চ প্ৰতিষ্ঠান হিচাপে স্থাপন কৰাৰ উদ্দেশ্য হৈছে ছোয়া ৰিগপাৰ পৰম্পৰাগত জ্ঞানক আধূনিক বিজ্ঞান, সামগ্ৰী আৰু প্ৰযুক্তিৰ এক বৈধ আৰু উপকাৰী ব্যৱস্থা হিচাপে প্ৰতিষ্ঠিত কৰা৷ ই আন্তঃপ্ৰতিষ্ঠানৰ মাজত ছোয়া-ৰিগপাৰ গৱেষণা আৰু শিক্ষাৰ প্ৰচাৰত সহায় কৰিব৷


    *****


    VRRK/SC/SH/DB

    
    
    (Release ID: 1593325) Visitor Counter : 1
    
    
      Read this release in: English , Urdu , Hindi , Marathi , Bengali , Punjabi , Telugu , Kannada , Malayalam