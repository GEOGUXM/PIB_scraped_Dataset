      কেবিনেট

      ভাৰত আৰু ছৌদি আৰৱৰ মাজত নিচাযুক্ত ঔষধ, মাদক দ্ৰব্য আৰু নিষিদ্ধ ৰাসায়নিক সামগ্ৰীৰ অবৈধ বিক্ৰী আৰু সৰবৰাহ বন্ধ কৰাৰ বুজাবুজিৰ চুক্তিপত্ৰত কেবিনেটৰ অনুমোদন প্ৰদান
      Posted On: 27 NOV 2019 11:18AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে ভাৰত আৰু ছৌদি আৰবৰ মাজত নিচাযুক্ত ঔষধ , মাদক দ্ৰব্য আৰু নিষিদ্ধ ৰাসায়নিক সামগ্ৰীৰ অবৈধ বিক্ৰী আৰু সৰবৰাহ বন্ধ কৰাৰ বুজাবুজিৰ চুক্তিপত্ৰত অনুমোদন জনাইছে৷


    লাভঃ


    · চুক্তিপত্ৰৰ জৰিয়তে ৰাষ্ট্ৰসংঘৰ আন্তঃৰাষ্ট্ৰীয় মাদক পদাৰ্থ নিয়ন্ত্ৰণ সন্মিলনৰ দ্বাৰা পৰিভাষিত নিচাযুক্ত ঔষধ , নিচাযুক্ত পদাৰ্থ তথা নিষিদ্ধ ৰাসায়নিক সামগ্ৰীৰ অবৈধ বিক্ৰী তথা সৰবৰাহ ৰোধত দুয়োখন দেশৰ মাজত সহযোগিতা বৃদ্ধি হ ’ ব৷


    · চুক্তিপত্ৰৰ অধীনত নিচাযুক্ত ঔষধৰ উৎপাদক , সৰবৰাহকাৰী তথা অবৈধ বিক্ৰেতাৰ সক্ৰিয় গতিবিধি , নিচাযুক্ত ঔষধ সম্বন্ধীয় গোচৰত গ্ৰেপ্তাৰ হোৱা বিক্ৰেতাৰ বিত্তীয় অৱস্থাৰ তথ্য বিনিময় কৰাৰ ব্যৱস্থা কৰা হৈছে৷


    · চুক্তিপত্ৰৰ অধীনত নিচাযুক্ত ঔষধ , নিচাযুক্ত পদাৰ্থৰ অবৈধ বিক্ৰীৰ গোচৰত গ্ৰেপ্তাৰ হোৱা আন দেশৰ নাগৰিকৰ বিৱৰণৰ সৈতে অধিসূচীত কৰা তথা গ্ৰেপ্তাৰ হোৱা ব্যক্তিক দূতাবাস সম্বন্ধীয় সহায় প্ৰদান কৰাৰ ব্যৱস্থা কৰা হৈছে৷


    · চুক্তিপত্ৰৰ অধীনত দুয়োখন দেশৰ যিকোনো এখন দেশৰ ভিতৰত জব্দ কৰা নিচাযুক্ত ঔষধ , নিচাযুক্ত পদাৰ্থৰ ৰাসায়নিক বিশ্লেষণ তথা নিচাযুক্ত ঔষধ আৰু নিচাযুক্ত পদাৰ্থৰ সংখ্যা / তথ্য বিনিময় কৰাৰ ব্যৱস্থা কৰা হৈছে৷


    *****


    VRRK/SC/SH/MANN

    
    
    (Release ID: 1594140) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada , Malayalam