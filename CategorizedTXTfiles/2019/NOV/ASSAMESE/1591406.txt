      প্ৰধানমন্ত্ৰীৰ কাৰ্যালয়

      ১৩-১৪ নৱেম্বৰত ব্ৰাজিলত ব্ৰিকছ সন্মিলনত অংশগ্ৰহণ কৰিব প্ৰধানমন্ত্ৰীয়ে
      Posted On: 11 NOV 2019 6:59PM by PIB Guwahati


    একাদশ ব্ৰিকছ সন্মিলনত অংশগ্ৰহণ কৰাৰ বাবে ২০১৯ৰ ১৩ - ১৪ নৱেম্বৰত ব্ৰাজিলৰ বাছিলিয়াত থাকিব প্ৰধানমন্ত্ৰী নৰেন্দ্ৰ মোদী৷ এই বছৰৰ ব্ৰিকছ সন্মিলনৰ বিষয়বস্তু হৈছে “ এক অভিনৱ ভৱিষ্যতৰ বাবে অৰ্থনৈতিক বিকাশ৷ ”


    এইবাৰৰ সৈতে প্ৰধানমন্ত্ৰী নৰেন্দ্ৰ মোদীয়ে ষষ্ঠবাৰলৈ ব্ৰিকছ সন্মিলনত অংশগ্ৰহণ কৰিছে৷ তেওঁ প্ৰথমবাৰ ২০১৪ চনত ব্ৰাজিলৰ ফৰ্টালেজাত ব্ৰিকছ সন্মিলনত অংশগ্ৰহণ কৰিছিল৷


    ইফালে ব্ৰিকছ ব্যৱসায়িক ফ ’ ৰামত বাকী পাঁচখন দেশৰ দৰে ভাৰতৰো এক বৃহৎ ব্যৱসায়িক প্ৰতিনিধি দলে অংশগ্ৰহণ কৰিব৷


    ব্ৰিকছ ব্যৱসায়িক ফ ’ ৰামৰ সামৰণী অনুষ্ঠান আৰু একাদশ ব্ৰিকছ সন্মিলনত সামৰণী তথা পূৰ্ণাংগ অধিৱেশনৰ উপৰি প্ৰধানমন্ত্ৰীয়ে ৰাছিয়াৰ ৰাষ্ট্ৰপতি ভ্লাডিমিৰ পুটিন আৰু চীনৰ প্ৰধানমন্ত্ৰী জী জিনপিঙৰ সৈতে পৃথকে দ্বিপাক্ষিক বৈঠকত মিলিত হ ’ ব৷


    সামৰণী অধিৱেশনত সমসাময়িক বিশ্বৰ ৰাষ্ট্ৰীয় সাৰ্বভৌমত্বৰ অনুশীলনৰ ক্ষেত্ৰত দেখা দিয়া প্ৰত্যাহ্বান আৰু সূযোগসমূহৰ সন্দৰ্ভত আলোচনা হোৱাৰ আশা আছে৷ ইয়াৰ ঠিক পাছতে ব্ৰিকছৰ পূৰ্ণাংগ অধিৱেশন অনুষ্ঠিত হ ’ ব , য ’ ত নেতৃবৰ্গই ব্ৰিকছ ছ ’ চাইটিৰ অৰ্থনৈতিক উন্নয়নৰ বাবে আন্তঃব্ৰিকছ সহযোগিতাৰ সন্দৰ্ভত আলোচনা কৰিব৷


    ইয়াৰ পাছতে প্ৰধানমন্ত্ৰীয়ে ব্ৰিকছ ব্যৱসায়িক পৰিষদৰ সৈতে ব্ৰিকছ নেতৃবৰ্গৰ বৈঠকত অংশগ্ৰহণ কৰিব , য ’ ত ব্ৰাজিলৰ ব্ৰিকছ ব্যৱসায়িক পৰিষদৰ অধ্যক্ষ আৰু নিউ ডেভেলপমেণ্ট বেংকৰ অধ্যক্ষই প্ৰতিবেদন দাখিল কৰাৰ আশা আছে৷


    ইয়াৰ পাছত বাণিজ্য আৰু বিনিয়োগৰ প্ৰচাৰ অভিকৰণসমূহৰ মাজত এখন ব্ৰিকছ বুজাবুজি চুক্তি স্বাক্ষৰ কৰা হ ’ ব৷


    সন্মিলনৰ সামৰণীত নেতৃবৰ্গই এক যৌথ ঘোষণাপত্ৰ প্ৰকাশ কৰিব৷


    ব্ৰিকছে পাঁচটা বৃহৎ উদিত অৰ্থব্যৱস্থাক একেলগ কৰিছে , যি বিশ্বৰ জনসংখ্যাৰ ৪২ %, য ’ ত বিশ্বৰ জিডিপিৰ ২৩ % আৰু বিশ্ব বাণিজ্যৰ প্ৰায় ১৭ % বহন কৰে৷


    ব্ৰিকছ সহযোগিতাৰ দুটা স্তম্ভ আছে , য ’ ত নেতা আৰু মন্ত্ৰীবৰ্গ বৈঠকৰ জৰিয়তে পাৰস্পৰিক লাভালাভৰ বিষয়ত পৰামৰ্শৰ লগতে ব্যৱসায় , বিত্ত , স্বাস্থ্য , শিক্ষা , বিজ্ঞান আৰু প্ৰযুক্তিবিদ্যা , কৃষি , জনসংযোগ তথ্য - প্ৰযুক্তি ইত্যাদিকে ধৰি বিভিন্ন ক্ষেত্ৰত জ্যেষ্ঠ বিষয়াসকলৰ বৈঠকৰ জৰিয়তে সহযোগিতা ৷


    ********


    VRRK/SH/DB

    
    
    (Release ID: 1591406) Visitor Counter : 4
    
    
      Read this release in: Bengali , English , Urdu , Hindi , Marathi , Punjabi , Gujarati , Tamil , Telugu