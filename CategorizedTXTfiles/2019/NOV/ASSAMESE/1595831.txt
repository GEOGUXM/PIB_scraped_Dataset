      প্ৰধানমন্ত্ৰীৰ কাৰ্যালয়

      ৰিপাব্লিক টিভি সন্মিলনত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 26 NOV 2019 10:15PM by PIB Guwahati


    শ্ৰীমান অৰ্ণৱ গোস্বামী ডাঙৰীয়া , উপস্থিত সকলো মহানুভৱ , ৰিপাব্লিক টিভি ভাৰতৰ সদস্যসকল , ইয়াত উপস্থিত সকলো গণ মান্য অতিথিগণ , বন্ধুসকল৷


    যোৱাবাৰ যেতিয়া মই আপোনালোকৰ ওচৰলৈ আহিছিলো তেতিয়া ৰিপাব্লিক টিভিৰহে চৰ্চা হৈছিল কিন্তু এতিয়া আপোনালোকে ৰিপাব্লিক ভাৰতো স্থাপন কৰিলে৷ অলপ আগেয়ে অৰ্ণৱে আপোনালোকৰ আঞ্চলিক চেনেল মুকলি তথা বিশ্বজনীন উপস্থিতিৰ বিষয়ে কৈছিল৷ ইয়াৰবাবে মই আপোনালোক সকলোকে শুভকামনা জনাইছো৷


    বন্ধুসকল , আজি আমাৰ সংবিধানৰ ৭০তম বৰ্ষও সম্পূৰ্ণ হৈছে , একপ্ৰকাৰে ই এক ঐতিহাসিক দিৱস৷ মই আপোনালোক সকলোকে আৰু ৰিপাব্লিক টিভিৰ সকলো দৰ্শকক এই আয়োজনৰ তথা সংবিধান দিৱসৰ শুভকামনা জনাইছো৷


    বন্ধুসকল , আপোনালোকতকৈ এই কথা কোনে ভালদৰে জানিব যে ‘ নেচন ৱাণ্টছ্ টু নো ’- ইয়াৰ পৰা যি যাত্ৰা আৰম্ভ হ ’ ল , তাৰ পৰা ‘ নেচন ফাৰ্ষ্ট ’ লৈ এই যাত্ৰা কিদৰে স্থিৰ কৰা হ ’ ল৷ বিগত পাঁচটা বৰ্ষত সমগ্ৰ দেশে এই পৰিৱৰ্তন পৰিলক্ষিত কৰিছে৷ পাঁচ - ছয় বছৰ পূৰ্বে জনসাধাৰণ আৰু সংবাদ মাধ্যমত কেৱল প্ৰশ্ন আৰু প্ৰশ্ন , প্ৰশ্নৰেই অৱতাৰণা হৈছিল৷ এনে লাগিছিল যে কোনো ৰেকৰ্ডেড বুলেটিন চলি আছে আৰু মাজে মাজে একেটা কথাৰেই পুনৰাবৃত্তি ঘটিছিল৷ সাধাৰণতে এই চৰ্চা হৈছিল - এসপ্তাহ হাজাৰ - কোটিৰ কেলেংকাৰী , তাৰ পিছৰ সপ্তাহ লাখ - কোটিৰ কেলেংকাৰী , কেতিয়াবা ভ্ৰষ্টাচাৰৰ আৰোপ , কেতিয়াবা মুম্বাই , কেতিয়াবা দিল্লী , কেতিয়াবা জয়পুৰ - বোমা বিস্ফোৰণ , কেতিয়াবা উত্তৰ - পূৰ্বাঞ্চল অৱৰোধ , আকাশস্পৰ্শী মূল্য , অৰ্থাৎ এখন বুলেটিন শেষ হোৱাৰ পিছত পৰৱৰ্তী তাৰিখত পুনৰ সেই একে খবৰেৰে আন এক বুলেটিন দেখিবলৈ পোৱা গৈছিল৷ এতিয়া সেই পৰিস্থিতিসমূহৰ পৰা দেশ বহু আগলৈ আগবাঢ়িছে৷ এতিয়া সমস্যা আৰু প্ৰত্যাহ্বানৰ ঊৰ্ধত সমাধানৰ আলোচনা কৰা হৈছে৷ দশক পুৰণি সমস্যাসমূহৰ সমাধান হোৱা আজি দেশে নিজৰ চকুৰ সন্মুখত দেখিবলৈ পাইছে৷ আৰু কেতিয়াবা কেতিয়াবা মানুহে কয় যে আমি ভবাও নাছিলো যে আমি জীয়াই থকা অৱস্থাত এয়া দেখিবলৈ পাম৷ আৰু ইয়াৰ মূল কাৰণ হ ’ ল - প্ৰথমটো - ভাৰতৰ ১৩০ কোটি লোকৰ আত্মবিশ্বাস , যিয়ে কয় - হয় , এয়া ভাৰতৰ সময় , আৰু দ্বিতীয়তে - ভাৰতৰ ১৩০ কোটি লোকৰ চিন্তাধাৰা , যিয়ে কয় - ৰাষ্ট্ৰই সৰ্বপ্ৰথম অৰ্থাৎ সৰ্বপ্ৰথম দেশ , সকলোতকৈ ঊৰ্ধত দেশ , সকলোতকৈ আগত দেশ৷ বন্ধুসকল , আপোনালোকৰ বোধহয় মনত আছে , কিছু বছৰ পূৰ্বে মই এক সৰু আহ্বান জনাইছিলো৷ মই কৈছিলো যে যাৰ সম্ভৱ তেওঁলোকে যাতে ৰন্ধন গেছৰ সাহায্য পৰিত্যাগ কৰে৷ সৰু এটা আহ্বান আছিল কিন্তু এই আহ্বানৰ পিছত এক কোটি লোকে নিজৰ গেছৰ সাহায্য ত্যাগ কৰিলে , এয়াইতো হ ’ ল ৰাষ্ট্ৰই সৰ্বপ্ৰথম৷ জুলাই ২০১৭ৰ পিছত ৬৩ লাখ , তাতকৈও অধিক জ্যেষ্ঠ নাগৰিকে , যিয়ে ৰে ’ ল যাত্ৰাত সাহায্য লাভ কৰে , ৬৩ লাখ এনে জ্যেষ্ঠ নাগৰিকে স্বেচ্ছামূলকভাৱে সাহায্য পৰিত্যাগ কৰিলে - এয়াইতো হ ’ ল ৰাষ্ট্ৰই সৰ্বপ্ৰথম৷ আপোনালোকৰ মনত আছে , নিজৰ গাঁৱত শৌচালয় নিৰ্মাণৰ বাবে ১০৫ বছৰীয়া এক আদিবাসী বৃদ্ধা মহিলাই নিজৰ উপাৰ্জনৰ একমাত্ৰ সম্বল - নিজৰ ছাগলীজনী বিক্ৰী কৰি দিছিল৷ শৌচালয় নিৰ্মাণ কৰি ইয়াৰ আন্দোলন আৰম্ভ কৰিলে - এয়াইতো হ ’ ল ৰাষ্ট্ৰই সৰ্বপ্ৰথম৷ পুণেৰ অৱসৰপ্ৰাপ্ত শিক্ষক যিয়ে স্বচ্ছতা অভিযানৰ বাবে নিজৰ পেঞ্চনৰ এক বৃহৎ অংশ দান কৰিছিল - এয়া ৰাষ্ট্ৰই সৰ্বপ্ৰথম নহয়নে ? কোনোবাই নিজে সমুদ্ৰতটৰ পৰিষ্কাৰকৰণৰ কাম কৰি আছে , কোনোবাই দুখীয়া শিশুৰ ভৱিষ্যত নিৰ্মাণৰ বাবে তেওঁলোকক পঢ়ুৱাইছে , কোনোবাই দুখীয়াক ডিজিটেল লেনদেনৰ শিক্ষা দিছে৷ অসংখ্য এনে ঘটনা ভাৰতৰ চৌদিশে হ ’ বলৈ ধৰিছে আৰু এয়াই হ ’ ল ৰাষ্ট্ৰই সৰ্বপ্ৰথম৷ বন্ধুসকল , এই ৰাষ্ট্ৰই সৰ্বপ্ৰথম ৰাষ্ট্ৰ নিৰ্মাণৰ প্ৰতি প্ৰত্যেক দেশবাসীৰ এক সমৰ্পণ স্বৰূপ৷ নিজৰ দেশৰ প্ৰতি যি দায়িত্বৰ ভাৱনা সিয়ে আজি ভাৰতক নতুন শক্তি প্ৰদান কৰিছে৷ আৰু সেইবাবে এইবাৰৰ সন্মিলনৰ যি বিষয় আপোনালোকে ধাৰ্য কৰিছে - ভাৰতৰ সময় , ৰাষ্ট্ৰই সৰ্বপ্ৰথম - সেয়াই দেশৰ আবেগ আৰু প্ৰত্যাশা অৰ্থাৎ মুঠ সকলো মিলি আজি দেশৰ ভাৱনাক প্ৰতিনিধিত্ব কৰে , প্ৰতিফলন কৰে৷


    বন্ধুসকল , ৰাষ্ট্ৰই সৰ্বপ্ৰথমৰ এই চিন্তাধাৰাৰ সৈতে আগবাঢ়ি আমি যি কাম কৰিছো , তাত জনতাৰ বিশ্বাস কিমান সেয়া আপোনালোকে এই বছৰৰ লোকসভাৰ নিৰ্বাচনত দেখা পাইছে৷ দেশৰ জনতা জানে আৰু মানে যে আমি ৰাষ্ট্ৰই সৰ্বপ্ৰথমক নিজৰ প্ৰাণতত্ব হিচাপে মানি কাম কৰিছো৷ এতিয়া এই জনাদেশৰ জৰিয়তে আমাক এই আদেশ দিয়া হৈছে যে জনতাৰ আৱশ্যকতাসমূহৰ সৈতে আকাংক্ষা - অপেক্ষা পূৰণ কৰাৰ বাবে নিৰন্তৰে যাতে কাম হওক৷ এই প্ৰত্যাশা কিহৰ বাবে ? এই অপেক্ষা কিহৰ বাবে - দেশৰ জনতাক পুৰণি প্ৰত্যাহ্বানসমূহৰ জলাশয়ৰ পৰা বাহিৰ উলিওৱাৰ বাবে৷


    বন্ধুসকল , যেতিয়া ৰাষ্ট্ৰই সৰ্বপ্ৰথম হয় , তেতিয়া আমাৰ সংকল্পও বৃহৎ হয় আৰু ইয়াক প্ৰতিপন্ন কৰাৰ প্ৰয়াসো ব্যাপক হয়৷ মই কিছু উদাহৰণ দিব বিচাৰিছো -


    বন্ধুসকল , অনুচ্ছেদ ৩৭০ আৰু ৩৫ ( ক )- ইয়াৰ বাবে ভাৰতে যি ভুগিবলগীয়া হৈছে সেই বিষয়ে আপোনালোকেও জ্ঞাত আৰু এতিয়া সেই প্ৰত্যাহ্বানসমূহৰ সমাধান কিদৰে কৰা হ ’ ল সেয়াও আপোনালোকে দেখিলে৷ অনুচ্ছেদ ৩৭০ক আমাৰ সংবিধানে প্ৰথম দিনৰ পৰাই অস্থায়ী বুলি কৈ আহিছে , তথাপিও কিছুমান লোক আৰু পৰিয়ালে ৰাজনৈতিক স্বাৰ্থৰ বাবে ইয়াত মানসিকভাৱে স্থায়ী বুলি মানি লৈছে৷ ইয়াৰ জৰিয়তে তেওঁলোকে সংবিধানৰ অপমান কৰাই নহয় , বৰঞ্চ ইয়াৰ অৱমাননাও কৰিছে৷ অনুচ্ছেদ ৩৭০ৰ দ্বাৰা যি অনিশ্চয়তাৰ সৃষ্টি হ ’ ল , তেওঁলোতে তাত বিচ্ছিন্নতাবাদ প্ৰচাৰ কৰাতো সফল হ ’ ল৷ আমাৰ চৰকাৰে অনুচ্ছেদ ৩৭০ আৰু অনুচ্ছেদ ৩৫ ( ক ) ৰ বিলোপন কৰি দেশৰ সংবিধানৰ সৰ্বোচ্চ গৰিমাক পুনৰ স্থাপিত কৰিলে৷ এতিয়া জম্মু - কাশ্মীৰ আৰু লাডাখত বিকাশৰ নতুন পথ মুকলি হৈছে৷


    বন্ধুসকল , দেশৰ সন্মুখত আন এটা বিষয় আছিল যি বহু বৰ্ষজুলি চলি আছিল , দশকজুৰি বিভিন্ন ন্যায়ালয়ত ইয়াৰ ওপৰত শুনানি প্ৰদান কৰা হৈছিল৷ আৰু এই বিষয় আছিল অযোধ্যা৷ পূৰ্বে যি দল শাসনত আছিল তেওঁলোকে এই সংবেদনশীল আৰু চিন্তাশীল বিষয়টোৰ সমাধান কৰাৰ ইচ্ছাশক্তি নেদেখুৱালে৷ তেওঁলোকে নিজৰ ভোট বিচাৰি থাকিল , সেইবাবে ন্যায়ালয়ত এই বিষয়টোক ওলমাই ৰখাত গুৰুত্ব দিলে৷ এই বিবাদ সমাধান নোহোৱাৰ পূৰ্বে কোনো কাৰণ নাছিল৷ কিন্তু কিছু ৰাজনৈতিক দল আৰু সংগঠনৰ স্বাৰ্থৰে ভৰা ৰাজনীতিয়ে অযোধ্যা বিবাদ দীঘলীয়া কৰিলে৷ এনে লোকে এই বিষয়টোক কেতিয়াও সমাধান কৰিবলৈ নিবিচাৰিলেহেঁতেন৷


    বন্ধুসকল , নিজৰ ৰাজনৈতিক জীৱন উজ্বলোৱাৰ বাবে গুৰুত্বপূৰ্ণ বিষয়টো ওলমাই ৰাখি কিছুমান লোকে দেশত এক ভয়ৰ কৃত্ৰিম পৰিবেশৰ সৃষ্টি কৰিলে৷ ভাৰতে যদি এনে কৰে তেন্তে তেনে হৈ যাব , দেশত এনে সিদ্ধান্ত হ ’ লে এনে হ ’ ব , বিদ্ৰোহ হ ’ ব , বিভিন্ন ধৰণৰ যুক্তিৰে তেওঁলোকে নিজৰ কথা ন্যায়সংগত কৰিবলৈ বিচাৰিছিল৷


    বন্ধুসকল , আজি ২৬ / ১১ মুম্বাই আক্ৰমণৰ ঘটনাটোৰ বৰ্ষ সোঁৱৰণি৷ আমি ভালদৰে জানো যে এই আক্ৰমণৰ পিছত সন্ত্ৰাসবাদৰ পৃষ্ঠপোষকসকলৰ সৈতে কিদৰে নৰম সুৰত কথা পতা হৈছিল৷ এতিয়া দেশে সন্ত্ৰাসবাদৰ বিৰুদ্ধে কিদৰে ব্যৱস্থা গ্ৰহণ কৰে সেয়া জানো মই উল্লেখ কৰা প্ৰয়োজন ? সন্ত্ৰাসবাদীক কঠোৰ কাৰ্যব্যৱস্থাৰ দ্বাৰা ৰক্ষা কৰোতাসকলৰ এতিয়া সকলো যুক্তি ধ্বংস হৈছে৷


    বন্ধুসকল , তিনি তালাকৰ বিষয়টোও এনেই ইমান দশকলৈ দীঘল কৰা নাছিল৷ এই বিষয়টোকো যিমান টানিব পাৰি সিমান টানিছিল আৰু তাতেও কৃত্ৰিম যুক্তিৰ অৱতাৰণা কৰিছিল৷ এইদৰে দুখীয়াৰ সংৰক্ষণৰ বিষয়তো সদায়েই এক ভ্ৰমৰ সৃষ্টিৰ কৰা হৈছিল৷ ভোট বেংকৰ ৰাজনীতি কৰোতাসকলে কেতিয়াবা কাৰোবাক মিথ্যা আশা দি প্ৰৰোচিত কৰিছিল অথবা কাৰোবাক ভয় খুৱাই নিজৰ কাম উলিয়াই লৈছিল৷ কিন্তু এয়া কিমান দিনলৈ চলিব৷ সেয়া লাগিলে অনুচ্ছেদ ৩৭০য়েই হওক , অযোধ্যাই হওক , তিনি তালাকেই হওক অথবা দুখীয়াৰ সংৰক্ষণ - দেশে এনে সিদ্ধান্ত গ্ৰহণ কৰিলে , পুৰণি প্ৰত্যাহ্বানসমূহৰ সন্মুখীন হ ’ ল আৰু এতিয়া এই দিশত অগ্ৰসৰ হৈছে৷ আৰু এনে নহয় যে দেশৰ বিৰোধী শক্তিয়ে জনতাক প্ৰৰোচিত কৰাৰ , বিচ্ছিন্নতাবাদ বৃদ্ধই কৰাৰ প্ৰয়াস কৰা নাই৷ সকলো প্ৰয়াস কৰা হৈছে , কিন্তু জনতাই সেই প্ৰয়াস বিফল কৰিছে আৰু জনতাই এই চিন্তাই হ ’ ল ‘ ৰাষ্ট্ৰই সৰ্বপ্ৰথম ’ ৷ আজি সময়ৰ চক্ৰই এয়াও প্ৰত্যক্ষ কৰিছে যে যেতিয়া ৰাষ্ট্ৰই সৰ্বপ্ৰথম হয় তেতিয়া দেশে বৃহৎ সিদ্ধান্তসমূহো গ্ৰহণ কৰে আৰু সেই সিদ্ধান্তসমূহ স্বীকাৰ কৰাৰ ক্ষমতাও প্ৰদৰ্শিত কৰে৷


    বন্ধুসকল , পৰিৱৰ্তিত ভাৰতৰ আমাৰ , আপোনাৰ , দেশৰ প্ৰতিটো ৰাজনৈতিক দলৰ বাবেও এই চিন্তাধাৰা এক শক্তিশালী বাৰ্তাস্বৰূপ৷ দেশৰ জনতা বিপত্তিৰ মাজত থাকিব নিবিচাৰে৷ ঋণাত্মক চিন্তাধাৰাৰ মাজত থাকিব নিবিচাৰে৷ তেওঁলোকে কেৱল দেশৰ বিকাশ হোৱাটো বিচাৰে৷


    বন্ধুসকল , নতুন সফলতাৰ দুৱাৰ তেতিয়াহে মুকলি হয় যেতিয়া জীৱনত প্ৰত্যাহ্বানক স্বীকাৰ কৰি লোৱা হয়৷ আপোনালোকে অৰ্ণৱকেই চাওক , তেওঁৰ টিভি শ্ব ’ চাওক যিয়ে ইমান দীঘল উইণ্ড ’ ৰে ইমানবোৰ অতিথিক নিমন্ত্ৰিত কৰি ‘ অৰ্ণৱৰ আদালত ’ আৰম্ভ কৰে৷ আৰু এয়া কম ক্ষতিশংকাযুক্ত নে ? অৰ্ণৱৰ অতিথিয়েও তেওঁৰ শ্ব ’ লৈ আহিবলৈ ক্ষতিশংকা কৰে৷ ঠিক আছে , ধেমালি নিজৰ স্থানত থাকক৷ অৰ্ণৱে প্ৰত্যাহ্বান স্বীকাৰ কৰিলে আৰু সেইবাবে আজি ৰিপাব্লিক টিভিৰ দৰে নেটৱৰ্ক স্থাপন কৰিবলৈ সমৰ্থ হ ’ ল৷


    বন্ধুসকল , আমাৰ চৰকাৰে কেৱল প্ৰত্যাহ্বানসমূহক স্বীকাৰ কৰাই নহয় , বৰঞ্চ তাৰ সমাধানৰ বাবে গুৰুত্বসহকাৰে প্ৰয়াসো কৰিছে৷ মোৰ মনত আছে , ২০১৪ চনত চৰকাৰ গঠন হোৱাৰ পিছত তেতিয়া পূৰ্বৰ চৰকাৰৰ সময়ত হোৱা এনপিএছ আৰু তাক লুকুৱাৰ বাবে কৰা গোলমালসমূহৰ কথা পোহৰলৈ অহাৰ পিছত কি স্থিতিৰ সৃষ্টি হৈছিল৷ আমি এই কেলেংকাৰী দেশৰ সন্মুখলৈ আনি ইয়াৰ সৈতে মোকাবিলা কৰাৰ পথ নিৰূপণ কৰিলো৷ এতিয়া insolvency and bankruptcy code (IBC) ৰ বাবে প্ৰায় তিনি লাখ কোটি টকা ঘুৰি অহাটো সুনিশ্চিত হৈছে৷ আপোনালোকৰ মনত আছেনে নে এনপিএছক লৈ কিছুলোকে কেনে হুলস্থুলৰ সৃষ্টি কৰিছিল৷ এয়া এক পেটাৰ্ণৰ অংশ আছিল৷ প্ৰতিটো সংসদ অধিৱেশনৰ পূৰ্বে এওঁলোকে কিবা নহয় কিবা এটা মিছা কাহিনী সৃষ্টি কৰি লৈছিল আৰু ইয়াক সকলোৰে ওপৰত জাপিবলৈ চেষ্টা কৰিছিল৷ আপোনালোকে মিডিয়াত বেকগ্ৰাউণ্ডাৰ পেকেজ প্ৰস্তুত কৰে , সকলো ঘটনা সংযোজিত কৰে৷ স্মৰণ কৰক , এনপিএছক লৈ এই পেটাৰ্ণেই চলিছিল , ইভিএমক লৈ এই পেটাৰ্ণেই চলিছিল , ৰাফেলক লৈ এই পেটাৰ্ণেই চলিছিল৷ কিছুদিন পূৰ্বে যেতিয়া চৰকাৰে ঐতিহাসিক সিদ্ধান্তৰ অধীনত ঔদ্যোগিক কৰ হ্ৰাস কৰিলে তেতিয়া আৰম্ভণিতে কিছু হুলস্থুল হৈছিল , আৰু আজিকালি নিৰ্বাচনী আয়োগ এওঁলোকৰ প্ৰিয় হৈ পৰিছে৷


    বন্ধুসকল , দেশত পাৰদৰ্শী ব্যৱস্থাৰ বাবে পাৰদৰ্শী ধৰণে কিছু কাম হ ’ লে কিছুমান লোকৰ পেটত বিষ হয়৷ আপোনালোকে মোক কওক , আধাৰৰ ওপৰত হোৱা বিবাদৰ বিষয়ে আপোনালোক সকলোৰে মনত আছে৷ এওঁলোকে উচ্চতম ন্যায়ালয় পৰ্যন্ত গুচি গ ’ ল যাতে আধাৰে আইনী মান্যতা নাপায়৷ এওঁলোকে আধাৰক বদনাম কৰাৰ বাবে সম্পূৰ্ণ শক্তি প্ৰয়োগ কৰিলে৷


    বন্ধুসকল , আজি আধাৰ দেশৰ সাধাৰণ লোকৰ অধিকাৰ সুনিশ্চিত কৰাৰ এক বৃহৎ মাধ্যম হিচাপে বিবেচিত হৈছে৷ কেৱল এয়াই নহয় , আধাৰ বায় ’ মেট্ৰিক - চিনাক্তকৰণৰ এই যি তথ্য আমাৰ হাতত আছে , সেয়া বিশ্বৰ বাবে আশ্বৰ্যৰ বিষয় হৈ পৰিছে৷ বিশ্বৰ এনে কোনো দেশৰ নেতা নাই যিয়ে মোৰ সৈতে আধাৰ আৰু আধাৰৰ প্ৰক্ৰিয়াসম্পৰ্কে আলোচনা কৰা নাই৷ ইমান গুৰুত্বপূৰ্ণ সম্পদ আমাৰ ওচৰত আছে যি বিবাদমান হৈ পৰিছে৷


    বন্ধুসকল , আমাৰ ইয়াত আধাৰৰ ফলত লাভ কি হৈছে , মই এটা সৰু উদাহৰণ দিছো - আমাৰ ইয়াত কাগজত আঠ কোটিতকৈও অধিক , আপোনালোক আচৰিত হ ’ ব , আঠ কোটিতকৈও অধিক এনে লোক আছে যাৰ কেতিয়াও জন্মই হোৱা নাই৷ জন্মই হোৱা নাই , তেওঁলোকৰ বিয়াও হ ’ ল , বিধৱাও হ ’ ল , বিধৱা পেঞ্চনো পালো৷ এওঁলোকৰ অস্তিত্ব কেৱল কাগজতহে আছিল৷ এই কাগজী লোকসকলে গেছৰ সাহায্য , পেঞ্চন , দৰমহা , বৃত্তি সকলো গ্ৰহণ কৰিছিল৷ চৰকাৰৰ ৰাজকোষৰ পৰা ধন ব্যয় হৈছিল৷ এতিয়া ক ’ লৈ গৈছিল সেয়া মই কোৱাটো প্ৰয়োজন নাই৷ আধাৰে এওঁলোকৰ ছবি পোহৰলৈ অনাত বহু সহায় কৰিলে আৰু ইয়াৰ জৰিয়তে প্ৰায় ডেৰ লাখ কোটি টকা - মই পুনৰবাৰ কৈছো - ডেৰ লাখ কোটি টকা অনৈতিক হাতলৈ যোৱাৰ পৰা ৰক্ষা পৰিল৷ ছিদ্ৰ ৰোধ হ ’ ল , ভ্ৰষ্টাচাৰ নিৰ্মূল হ ’ ল৷ ডেৰ লাখ কোটি টকা কম টকা নহয়৷ পূৰ্বে বছৰ বছৰজুৰি এই গোটেই ৰাশি অন্যায়ভাৱে ব্যয় হৈ আছিল আৰু বাধা দিবলৈ কোনো নাছিল৷ প্ৰণালীৰ এই বৃহৎ ছিদ্ৰ ৰোধ কৰাৰ কাম আমি কৰিলো , আধাৰৰ জৰিতে কৰিলো৷ আপোনালোকে জানেনে ইয়াৰ ফলত কিমানৰ লোকচান হ ’ ল ? কিমান লোকৰ জেপলৈ টকা যোৱাটো বন্ধ হ ’ ল ? কিমান লোকৰ মনত কাঁইটে বিন্ধা দিয়াৰ দৰে ক্ৰিয়া কৰিলে ? কিন্তু এয়া এই কাৰণেই কৰা হ ’ ল কিয়নো ৰাষ্ট্ৰই সৰ্বপ্ৰথম৷


    বন্ধুসকল , এওঁলোকৰ কথা মতে চলিলে দেশত কেতিয়াও জিএছটি প্ৰৱৰ্তন নহ ’ লহেঁতেন৷ জিএছটিকো বহু ডাঙৰ ডাঙৰ নেতাই বিপদ বুলি ভাবিছিল৷ যি দেশত ইয়াক প্ৰৱৰ্তন কৰা হৈছিল সেই দেশৰ চৰকাৰৰ পতন ঘটিছিল৷ এই প্ৰত্যাহ্বানে আমাক স্তব্ধ কৰিব নোৱাৰিলে৷ বৰঞ্চ আমি ৰাজনৈতিক লাভ - লোকচানৰ কথা চিন্তা নকৰাকৈয়ে দেশৰ হিতাৰ্থে ইয়াক প্ৰণয়ন কৰিলো৷ আজি জিএছটিৰ বাবে দেশত এক ন্যায়সংগত ব্যৱসায়িক সংস্কৃতিৰ সৃষ্টি হৈছে আৰু উচ্চ দামত নাকি লগোৱা হৈছে৷ আজি সাধাৰণ নাগৰিকৰ সৈতে জড়িত , এয়া অৱশ্যে সংবাদ মাধ্যমে নেদেখুৱাই , নাজানো তেওঁলোকৰ সমস্যা কি ? আজি সাধাৰণ নাগৰিকৰ সৈতে জড়িত ৯৯ শতাংশ , মই দায়িত্বসহকাৰে কৈছো , ৯৯ শতাংশ সামগ্ৰীত পূৰ্বৰ তুলনাত কৰৰ পৰিমাণ আধালৈ হ্ৰাস হৈছে৷ জিএছটিৰ পূৰ্বে যি প্ৰণয়ন হৈছিল তাতকৈ আধালৈ হ্ৰাস হৈছে৷ এটা সময় আছিল যেতিয়া ৰেফ্ৰিজাৰেটৰ , মিক্সাৰ , জুচাৰ , ভেকুৱাম ক্লীনাৰ , গীজাৰ , ম ’ বাইল ফোন , ৱাশ্বিং মেচিন , ঘড়ী আদি সকলোতে ৩১ শতাংশতকৈও অধিক কৰ দিবলগীয়া হৈছিল৷ আজি এই সামগ্ৰীসমূহত ১০ৰ পৰা ১২ শতাংশ কৰ দিব লাগে৷ আনকি পূৰ্বে ঘেঁহু , চাউল , দৈ আদি সকলোতে কৰ দিবলগীয়া হৈছিল৷ আজি জিএছটিৰ পিছত এইসমূহ কৰশূন্য হৈ পৰিছে৷


    বন্ধুসকল , মই আপোনালোকক এটা উদাহৰণ দিবলৈ বিচাৰিছো - দশকজুৰি দিল্লীৰ লক্ষাধিক পৰিয়ালৰ জীৱনত অনিশ্চয়তা আছিল৷ অৰ্থাৎ এক প্ৰকাৰে ভাৰত বিভাজন হোৱাৰ সময়ৰ পৰা৷ভাৰতৰ স্বাধীন হোৱাৰ সময় অতিক্ৰম কৰাৰ লগে লগে এওঁলোকৰ সমস্যা বাঢ়িবলৈ ধৰিলে৷ জনসাধাৰণে নিজৰ পৰিশ্ৰমৰ ধনেৰে ইয়াত ঘৰ ক্ৰয় কৰিছিল কিন্তু সেই ঘৰ সম্পূৰ্ণৰূপে তেওঁলোকৰ হোৱাগৈ নাছিল৷ আমাৰ চৰকাৰে এয়া সমাপ্ত কৰাৰ সিদ্ধান্ত গ্ৰহণ কৰিলে আৰু এতিয়া মই কেৱল দিল্লীৰ কথা কৈ আছো৷ ৫০ লাখতকৈও অধিক দিল্লীবাসীয়ে নিজৰ ঘৰ আৰু উন্নত জীৱনৰ আশ্বাস লাভ কৰিছে৷ এইদৰে দশকজুৰি আমাৰ দেশৰ ৰীয়েল ইষ্টেট খণ্ড বিনা কোনো পৰ্যাপ্ত নিয়ম অবিহনে চলি আছিল৷ ইয়াৰ লাঞ্ছনা দিল্লী - এনচিআৰবাসীয়ে কিদৰে ভোগ কৰিছে সেয়া ইয়াৰ লোকসকলে ভালদৰেই জানে৷ কিন্তু এই সমস্যা সমগ্ৰ দেশতে হৈছে৷ বৰ্ষ পুৰণি স্থিতিসমূহ পৰিৱৰ্তনৰ বাবে আমাৰ চৰকাৰে ‘ ৰেৰা ’ কে ধৰি অনেক আইন প্ৰণয়ন কৰিছে , সিদ্ধান্ত গ্ৰহণ কৰিছে৷ অলপতে চৰকাৰে ৰীয়েল ইষ্টেটৰ আধৰুৱা আৰু ওলমি থকা প্ৰকল্পসমূহ পূৰণ কৰাৰ বাবে প্ৰায় ২৫ হাজাৰ কোটি টকা একত্ৰিত কৰাৰ কাম আৰম্ভ কৰিছে৷ নিশ্চিত ৰূপে ইয়াৰ লাভ আমাৰ মধ্যবিত্তলোকসকলে পাব আৰু তেওঁলোকৰ সপোনৰ ঘৰখন নিৰ্মাণ কৰিবলৈ সহায় পাব৷


    বন্ধুসকল , মই আশা কৰিছো যে এই সন্মিলনৰ এই ভাৱনাৰ সৈতে , নতুন ভাৰতৰ নতুন সম্ভাৱনা , নতুন অৱকাশৰ ওপৰত ব্যাপক চৰ্চা হ ’ ব৷ সংবিধান দিৱসত ৰিপাব্লিক পৰিয়ালৰ সৈতে সাক্ষাৎ কৰাৰ সুযোগ লাভ কৰিলো৷ আপোনালোকৰ জৰিয়তে দেশ আৰু বিশ্বত প্ৰসাৰিত আপোনালোকৰ দৰ্শকক নিজৰ কথা কোৱাৰ সুযোগ লাভ কৰিলো৷ এইবাবে মই আপোনালোকৰ ওচৰত কৃতজ্ঞ আৰু মই আপোনালোক সকলোলৈ অশেষ শুভকামনা যাচিলো৷


    মোক ইয়ালৈ আহি কথা কোৱাৰ সুযোগ দিয়াৰ বাবে আপোনালোকৰ ওচৰত মই কৃতজ্ঞ৷


    অশেষ ধন্যবাদ৷


    *****


    वी . रवि रामा कृष् ‍ णा / शाहबाज़ हसीबी / बाल् ‍ मीकि महतो / नवनीत कौर / मोहिनी सिंह / ममता साहनी /MANN

    
    
    (Release ID: 1595831) Visitor Counter : 2
    
    
      Read this release in: English , Marathi , Hindi , Bengali , Punjabi , Gujarati