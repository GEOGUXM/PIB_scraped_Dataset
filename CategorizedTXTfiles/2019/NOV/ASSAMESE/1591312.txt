      প্ৰধানমন্ত্ৰীৰ কাৰ্যালয়

      ‘৫ম ভাৰত আন্তৰ্জাতিক বিজ্ঞান মহোৎসৱ’ত ভিডিঅ’ কনফাৰেন্সিঙৰ যোগেদি প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 05 NOV 2019 5:42PM by PIB Guwahati


    মন্ত্ৰীমণ্ডলৰ মোৰ সহযোগী ডাক্টৰ হৰ্ষবৰ্ধন ডাঙৰীয়া , বিশ্বৰ বৈজ্ঞানিক সমাজৰ সৈতে জড়িত মোৰ সতীৰ্থসকল , বিজ্ঞান ভাৰতীৰ প্ৰতিনিধিগণ , দেশৰ বিভিন্ন প্ৰান্তৰ সৈতে জড়িত শিক্ষাৰ্থী , অংশগ্ৰহণকাৰী , ভদ্ৰমহিলা তথা ভদ্ৰপুৰুষসকল !


    আজি মই আপোনালোকৰ সৈতে প্ৰযুক্তিৰ মাধ্যমেৰে সাক্ষাৎ হৈছো সেয়া ঠিক , কিন্তু আপোনালোকৰ উৎসাহ , আপোনালোকৰ উদ্দীপনা , মই ইয়াত থাকিয়েই অনুভৱ কৰিব পাৰিছো৷


    বন্ধুসকল ,


    ভাৰত আন্তৰ্জাতিক বিজ্ঞান মহোৎসৱৰ পঞ্চম সংস্কৰণ এনে স্থানত অনুষ্ঠিত হৈছে য ’ ৰ পৰা জ্ঞান - বিজ্ঞান প্ৰতিটো ক্ষেত্ৰত মানৱতাৰ সেৱা কৰা মহান বিভূতিসকলৰ জন্ম হৈছে৷ এই মহোৎসৱ এনে সময়ত অনুষ্ঠিত হৈছে য ’ ত ৭ নৱেম্বৰত চি ভি ৰমণ আৰু ৩০ নৱেম্বৰত জগদীশ চন্দ্ৰ বসুৰ জন্মজয়ন্তী পালন কৰা হ ’ ব৷


    বিজ্ঞানৰ এই মহান পণ্ডিতৰ ঐতিহ্য পালন কৰিবলৈ তথা একবিংশ শতিকাত তেওঁলোকৰ দ্বাৰা প্ৰণোদিত হ ’ বলৈ ইয়াতকৈ সুন্দৰ অনুষ্ঠান আন একো হ ’ ব নোৱাৰে৷ আৰু সেইবাবে এই মহোৎসৱৰ বিষয়বস্তু , ‘‘RISEN: Research, Innovation and Science Empowering the Nation’’ নিশ্চিত কৰাৰ বাবে আয়োজকসকলক মোৰ তৰফৰ পৰা অলেখ শুভকামনা যাচিছো৷ এই বিষয় একবিংশ শতিকাৰ ভাৰতৰ অনুৰূপ হৈছে আৰু ইয়াতেই আমাৰ ভৱিষ্যত লুকাই আছে৷


    বন্ধুসকল ,


    বিশ্বত এনে কোনো দেশ নোলাব যিয়ে বিজ্ঞান আৰু প্ৰযুক্তি অবিহনে উন্নতি লাভ কৰিছে৷ ভাৰততো ইয়াৰ বহু সমৃদ্ধ অতীত আছে , আমি বিশ্বক বহু ডাঙৰ ডাঙৰ বৈজ্ঞানিত প্ৰদান কৰিছো৷ আমাৰ অতীত গৌৰৱময়৷ আমাৰ বৰ্তমান বিজ্ঞান আৰু প্ৰযুক্তিৰে ভৰা৷ এই সকলোৰে মাজত ভৱিষ্যতৰ প্ৰকি আমাৰ দায়িত্ব অনেক গুণে বাঢ়ি যায়৷ এই দায়িত্ব মানৱীয়ও আৰু ইয়াত বিজ্ঞান তথা প্ৰযুক্তিৰ সৈতে আগবঢ়াৰ আকাংক্ষাও বিদ্যমান৷ এই দায়িত্ব অনুধাৱন কৰি চৰকাৰে আৱিষ্কাৰ আৰু উদ্ভাৱন , দুয়োটাৰ বাবে আনুষ্ঠানিক সমৰ্থন প্ৰদান কৰি আছে৷


    বন্ধুসকল , দেশত বিজ্ঞান আৰু প্ৰযুক্তিৰ পৰিবেশতন্ত্ৰ শক্তিশালী হ ’ ব লাগে৷ এনে এক পৰিবেশতন্ত্ৰ হ ’ ব লাগে যি প্ৰভাৱশালী হোৱাৰ লগতে প্ৰজন্মজুৰি উৎসাহদায়ীও হ ’ ব লাগে৷ আমি এই দিশতেই আগবাঢ়িছো৷


    আমাৰ প্ৰয়াস এয়াই যে ষষ্ঠ শ্ৰেণীৰ পৰাই বিদ্যাৰ্থীসকলে অটল টিংকাৰিং লেবলৈ যাওক আৰু মহাবিদ্যালয়ৰ পৰা উত্তীৰ্ণ হোৱাৰ পিছতেই তেওঁ যাতে ইনকিউবেচনৰ , ষ্টাৰ্ট - আপৰ এক পৰিবেশতন্ত্ৰ লাভ কৰিব পাৰে৷ এই দায়িত্বৰ সৈতেই অতি কম সময়ৰ ভিতৰতে দেশত ৫ হাজাৰতকৈও অধিক অটল টিংকাৰিং লেব নিৰ্মাণ কৰা হৈছে৷ ইয়াৰোপৰি ২০০ত কৈও অধিক অটল ইনকিউবেচন কেন্দ্ৰও নিৰ্মাণ কৰা হৈছে৷ আমাৰ বিদ্যাৰ্থীসকলে দেশৰ প্ৰত্যাহ্বানসমূহ নিজৰ ধৰণে সমাধান কৰক , ইয়াৰ বাবে লক্ষাধিক শিক্ষাৰ্থীক বিভিন্ন হেকাথনত অৱতীৰ্ণ হ ’ বলৈ অৱকাশ প্ৰদান কৰা হৈছে৷ ইয়াৰোপৰি নীতিসমূহৰ জৰিয়তে , আৰ্থিক সাহায্যৰ জৰিয়তে সহস্ৰাধিক ষ্টাৰ্ট - আপক সমৰ্থন প্ৰদান কৰা হৈছে৷


    বন্ধুসকল ,


    আমাৰ এনে প্ৰয়াসৰ পৰিণামৰ ফলত বিগত ৩টা বছৰত বিশ্ব উদ্ভাৱন সূচাংকত আমি ৮১ স্থানৰ পৰা ৫১ সংখ্যক স্থানত উপনীত হৈছো৷ আজি ভাৰত বিশ্বৰ তৃতীয় বৃহৎ সফল ষ্টাৰ্ট পৰিবেশতন্ত্ৰলৈ ৰূপান্তৰিত হৈছে৷ এয়াই নহয় , উচ্চ শিক্ষা আৰু গৱেষণাৰ বাবেও অভুতপূৰ্ব কাম কৰা হৈছে৷ আমি উচ্চ শিক্ষাৰ সৈতে জড়িত নতুন সংস্থা নিৰ্মাণৰ সৈতে সেইসমূহৰ কাৰ্যকৰীতাও বৃদ্ধি কৰিছো৷


    বন্ধুসকল , আজি আমি ইতিহাসৰ এক গুৰুত্বপূৰ্ণ মুহূৰ্তত থিয় দিছো৷ এই বৰ্ষটোত আমাৰ সংবিধান ৭০ বছৰীয়া হ ’ ব৷ আমাৰ সংবিধানে বিজ্ঞানৰ উদ্দীপনা বিকশিত কৰিবলৈ প্ৰতিজন দেশবাসীক কৰ্তব্যৰ সৈতে সাঙুৰিছে৷


    অৰ্থাৎ এয়া আমাৰ মৌলিক কৰ্তব্যৰ অংশ৷ এই কৰ্তব্য পালন কৰাৰ বাবে , নিৰন্তৰে স্মৰণ কৰাৰ বাবে , অনাগত প্ৰজন্মক এই সন্দৰ্ভত সজাগ কৰাৰ পাৰে আমাৰ সকলোৰে দায়িত্ব নিৰ্ধাৰিত কৰা হৈছে৷


    যি সমাজত বৈজ্ঞানিক উদ্দীপনাৰ শক্তি বৃদ্ধি হয় সেই সমাজৰ বিকাশো তীব্ৰ হয়৷ বৈজ্ঞানিক উদ্দীপনাৰ প্ৰতি অন্ধশ্ৰদ্ধা আঁতৰাব লাগে , অন্ধবিশ্বাস নোহোৱা কৰিব লাগে৷ বৈজ্ঞানিত উদ্দীপনাই সমাজত ক্ৰীয়াশীলতা বৃদ্ধি কৰে৷ বৈজ্ঞানিক উদ্দীপনাই প্ৰয়োগশীলতা বৃদ্ধি কৰে৷


    প্ৰতিটো বস্তুতে যুক্তি বিচাৰে , তৰ্ক আৰু তথ্যৰ আধাৰত নিজৰ ৰায় প্ৰদান কৰে আৰু সকলোতকৈ ডাঙৰ কথাটো এয়ে যে অজ্ঞাত ভয়ক প্ৰত্যাহ্বান দিয়াৰ বাবে শক্তি প্ৰদান কৰে৷ অনাদিকালৰ পৰাই এই অজ্ঞাত ভয়ক প্ৰত্যাহ্বান দিয়াৰ শক্তিয়েই অনেক তথ্য পোহৰলৈ অনাত সহায় কৰিছে৷


    বন্ধুসকল , মই সুখী যে দেশত আজি বৈজ্ঞানিক উদ্দীপনাই এক অনন্য পৰ্যায়ত উপনীত হৈছে৷ অলপতে হোৱা ঘটনা এটাৰ উদাহৰণ মই আপোনালোকক দিবলৈ বিচাৰিছো৷ আমাৰ বৈজ্ঞানিকসকলে চন্দ্ৰযান ২ৰ ওপৰত অশেষ পৰিশ্ৰম কৰিছিল আৰু ইয়াৰ পৰা বহু প্ৰত্যাশাৰ জন্ম হৈছিল৷ সকলো যোজনা অনুসৰি নহ ’ ল , তথাপিও এই অভিযান সফল হিচাপে বিবেচিত হৈছিল৷


    বন্ধুসকল ,


    অভিযানৰো ঊৰ্ধত এয়া ভাৰতৰ বৈজ্ঞানিক ইতিহাসত এক গুৰুত্বপূৰ্ণ মাইলৰ খুঁটি হিচাপে বিবেচিত হ ’ ব পাৰে৷ কিদৰে ? মই আপোনালোকক কও৷মই ছ ’ চিয়েল মিডিয়াত অনেক শিক্ষাৰ্থীৰ পিতৃ - মাতৃৰ বহু টুইট প্ৰত্যক্ষ কৰিছো৷ তেওঁলোকে কৈছে যে অতিশয় কম বয়সীয়া শিশুৱেও চন্দ্ৰযানৰ সৈতে জড়িত ঘটনাসমূহৰ বিষয়ে আলোচনা কৰা তেওঁলোকে দেখা পাইছে৷ কোনোবাই লুনাৰ টপ ’ গ্ৰাফীৰ বিষয়ে কথা পাতিছে , কোনোবাই উপগ্ৰহৰ কক্ষপথৰ বিষয়ে কথা পাতিছে৷ কোনোবাই চন্দ্ৰৰ দক্ষিণ মেৰুৰ পানীৰ সম্ভাৱনাৰ বিষয়ে প্ৰশ্ন উত্থাপন কৰিছে , কোনোবাই চন্দ্ৰৰ কক্ষপথৰ বিষয়ে কথা পাতিছে৷ পিতৃ - মাতৃ হায়ৰাণ হৈ পৰিছে যে ইমান কম বয়সতে এই শিশুসকল কিদৰে উৎসাহিত হৈছে৷ দেশৰ সমূহ পিতৃ - মাতৃয়ে ভাবে যে তেওঁলোকৰ শিশুসকলৰ মনত জন্ম হোৱা এই কৌতুহলৰ গুৰিয়েই হ ’ ল চন্দ্ৰযান - ২ৰ সফলতা৷


    এনে লাগে যে বিজ্ঞানক লৈ আমাৰ কণমানি শিক্ষাৰ্থীসকলৰ মাজত ৰুচি বৃদ্ধিৰ এক নতুন লহৰৰ সৃষ্টি হৈছে৷


    এই শক্তিক একবিংশ শতিকাৰ বৈজ্ঞানিক পৰিবেশক উপযুক্ত দিশলৈ লৈ যোৱা , উপযুক্ত প্লেটফ ’ ৰ্ম প্ৰদান কৰাটো আমাৰ সকলোৰে দায়িত্ব৷


    বন্ধুসকল ,


    এটা সময় আছিল যেতিয়া কোৱা হৈছিল যে অভাৱেই আৱিষ্কাৰৰ মূল৷ ই কিছুদূৰলৈ সত্যও৷ কিন্তু সময়ৰ সৈতে মানুহে অভাৱৰ বাবে আৱিষ্কাৰ কৰাৰ ঊৰ্ধলৈ গৈ জ্ঞান - বিজ্ঞানক শক্তিৰ ৰূপত , সংসাধনৰ ৰূপত কিদৰে ব্যৱহাৰ কৰিব পাৰি সেই দিশত বহু সাহসিক কাম কৰিছে৷ আৱিষ্কাৰে আৱশ্যকতাৰ প্ৰসাৰণ কৰিছে৷ যিদৰে ইণ্টাৰনেট অহাৰ পিছত এক নতুন ধৰণৰ আৱশ্যকতাৰ জন্ম হৈছে৷ আৰু আজি চাওক৷ গৱেষণা আৰু বিকাশৰ এক বৃহৎ অংশ ইণ্টাৰনেট অহাৰ পিছত উদ্ভৱ হোৱা আৱশ্যকতাসমূহত প্ৰযোজ্য হৈছে৷ অনেক ক্ষেত্ৰ যেনে স্বাস্থ্যসেৱাই হওক , আতিথ্য খণ্ডই হওক অথবা মানুহৰ ইজ অব্ লিভিঙৰ সৈতে জড়িত বিভিন্ন প্ৰয়োজনীয়াত ইণ্টাৰনেট আধাৰ হিচাপে বিবেচিত হৈছে৷ আপুনি বিনা ইণ্টাৰনেটে নিজৰ ম ’ বাইল ফোনটো কল্পনা কৰক , আপুনি অনুধাৱন কৰিব পাৰে যে কিদৰে এক আৱিষ্কাৰে এতিয়া আৱশ্যকতাসমূহৰ পৰিসৰ বৃদ্ধি কৰিছে৷ এইদৰে কৃত্ৰিম বুদ্ধিমত্তাইও আৱশ্যকতাৰ নতুন দুৱাৰ মুকলি কৰিছে , নতুন দিশ প্ৰদান কৰিছে৷


    বন্ধুসকল ,


    আমাৰ ইয়াত কোৱা হয় ,


    তত্ ৰূপং যত্ গুণাঃ


    ছায়েন্স ফ ’ ৰ ছ ’ চাইটী ৰ অৰ্থ জনাৰ বাবে আমি কিছুমান প্ৰশ্নৰ উত্তৰ দিব লাগিব৷ সকলোৱেই আজি প্লাষ্টিক প্ৰদূষণৰ বিষয়ে অৱগত৷ আমাৰ বৈজ্ঞানিকসকলে এনে ব্যৱহাৰ্য তথা ব্যয়সাধ্য সামগ্ৰী নিৰ্মাণ কৰিব পাৰেনে যি প্লাষ্টিকৰ স্থান গ্ৰহণ কৰিব পাৰে ? শক্তি , বিদ্যুৎ সঞ্চয় কৰাৰ উন্নত প্ৰক্ৰিয়া অন্বেষণ কৰাৰ প্ৰত্যাহ্বান আমি গ্ৰহণ কৰিব পাৰোনে ? এনেকুৱা এক সমাধান যাৰ জৰিয়তে সৌৰ শক্তিৰ উপযোগিতা বৃদ্ধি হ ’ ব পাৰে ? বিদ্যুৎ ম ’ বিলিটীক সাধাৰণ মানুহৰ ওচৰলৈ লৈ যোৱাৰ বাবে বেটেৰী আৰু আন্তঃগাঁথনিৰ সৈতে জড়িত উদ্ভাৱন আমি কৰিব পাৰোনে ?


    বন্ধুসকল ,


    আমি এয়া চিন্তা কৰিব লাগিব যে আমাৰ গৱেষণাগাৰত এনে কি কাম কৰা যাব যাৰ ফলত কোটি কোটি ভাৰতীয় উপকৃত হ ’ ব পাৰিব৷ আমি স্থানীয় পৰ্যায়ত পানীৰ সমস্যা সমাধানৰ সূত্ৰ উলিয়াব পাৰোনে ? কিদৰে আমি কোটি কোটি মানুহক বিশুদ্ধ খোৱা পানী যোগান ধৰিব পাৰো ?


    আমি এনেকুৱা আৱিষ্কাৰ কৰিব পাৰোনে যাৰ দ্বাৰা স্বাস্থ্যসেৱাৰ ব্যয় কম হ ’ ব পাৰে ? আমি কোনো আৱিষ্কাৰে কৃষকক উপকৃত কৰিব পাৰেনে , তেওঁলোকৰ আয় বৃদ্ধি কৰিব পাৰেনে , তেওঁলোকৰ পৰিশ্ৰম লাঘৱ কৰিব পাৰেনে ?


    বন্ধুসকল ,


    আমি চিন্তা কৰিব লাগিব যে বিজ্ঞানৰ ব্যৱহাৰে জনসাধাৰণৰ জীৱন কিদৰে সুগম কৰিব পাৰে৷ আৰু সেইবাবে ছায়েন্স ফ ’ ৰ ছ ’ চাইটী ৰ গুৰুত্ব অধিক৷


    যেতিয়া সকলো বৈজ্ঞানিক , সকলো দেশবাসীয়ে এই চিন্তাৰ সৈতে আগবাঢ়িব , তেতিয়া দেশো লাভান্বিত হ ’ ব , মানৱতাও উপকৃত হ ’ ব৷


    বন্ধুসকল ,


    আৰু এটা গুৰুত্বপূৰ্ণ কথা আপোনাোকে মন কৰিব লাগিব৷ আজি আমি ‘ ফটাফট ’ ৰ যুগত বাস কৰি আছো৷ আমি দুই মিনিটত নুডল আৰু ত্ৰিশ মিনিটত পিজ্জা বিচাৰো৷ কিন্তু বৈজ্ঞানিক আৰু বিজ্ঞান প্ৰক্ৰিয়াত আমি ‘ ফটাফট ’ ৰ সংস্কৃতি প্ৰযোজ্য কৰিব নোৱাৰো৷ হ ’ ব পাৰে যে কোনো অন্বেষণৰ প্ৰভাৱ তৎকালীন নহ ’ বও পাৰে আৰু অনাগত প্ৰজন্মই হয়তো ইয়াৰ দ্বাৰা উপকৃত হ ’ ব পাৰে৷ পৰমাণুৰ অন্বেষণৰ পৰা আৰম্ভ কৰি বিজ্ঞানৰ বিদ্যমান স্বৰূপ আৰু সুযোগলৈ আমাৰ অভিজ্ঞতাই এয়াই বৰ্ণন কৰে৷ সেইবাবে মই আপোনালোকক আহ্বান জনাইছো যে দীৰ্ঘকালীন লাভ , দীৰ্ঘকালীন সমাধানৰ বিষয়েও বৈজ্ঞানিক উদ্দীপনাৰ সৈতে চিন্তা কৰাটো অতিশয় আৱশ্যক৷ আৰু এই সকলো প্ৰয়াসৰ মাজত আপোনালোকে আন্তঃৰাষ্ট্ৰীয় নিয়ম , তাৰে মাপদণ্ডৰ বিষয়েও সদায়েই গুৰুত্ব প্ৰদান কৰিব লাগিব৷ আপোনালোকে নিজৰ উদ্ভাৱন , উদ্ভাৱনৰ সৈতে জড়িত অধিকাৰ , তাৰ পেটেণ্টকলৈ নিজৰ সজাগতা বৃদ্ধি কৰিব লাগিব আৰু সক্ৰিয়ও হ ’ ব লাগিব৷ সেইদৰে , আপোনালোকৰ গৱেষণাই আন্তৰ্জাতিক বিজ্ঞান আলোচনীত স্থান পাওক , বৃহৎ প্লেটফ ’ ৰ্ম পাওক , ইয়াৰ বাবেও আপোনালোকে নিৰন্তৰে সজাগ হৈ থাকিব লাগিব , নিৰন্তৰে প্ৰয়াস কৰিব লাগিব৷ আপোনালোকৰ অধ্যয়ন আৰু সফলতা আন্তৰ্জাতিক মহলতো প্ৰচাৰ হোৱাটো সমানেই গুৰুত্বপূৰ্ণ৷


    বন্ধুসকল ,


    আমি সকলোৱে ভালদৰেই জানো যে বিজ্ঞান দুটা পৰ্যায় অবিহনে সম্ভৱ হ ’ ব নোৱাৰে৷ সেয়া হ ’ ল সমস্যা আৰু সামূহিক প্ৰয়োগ৷ যদি কোনো সমস্যাই নাই , সকলো সঠিক তেন্তে কোনো উৎসুকতাৰ সৃষ্টি নহ ’ ব৷ উৎসুকতা অবিহনে নতুন অন্বেষণৰ প্ৰয়োজনীয়তাই অনুভূত নহ ’ ব৷


    কোনো কাম প্ৰথমবাৰ কৰিলে সেয়া উৎকৃষ্ট হোৱাৰ সম্ভাৱনা অতিশয় কম হয়৷ বহুবাৰ আকাংক্ষিত পৰিণাম আমি নাপাও৷ বাস্তৱতে এয়া বিফলতা নহয় , সফলতাৰ যাত্ৰাৰ এক গুৰুত্বপূৰ্ণ পদক্ষেপহে৷ সেয়ে বিজ্ঞানত ব্যৰ্থতা নাথাকে , কেৱল প্ৰয়াস থাকে , পৰীক্ষণ থাকে আৰু শেষত সফলতা আহে৷ এই কথাসমূহক আমি গুৰুত্ব প্ৰদান কৰি আগবাঢ়িলে বিজ্ঞানৰ ক্ষেত্ৰতো কোনো সমস্যাৰ সৃষ্টি নহ ’ ব আৰু জীৱনতো কেতিয়াও বাধাৰ সন্মুখীন হ ’ বলগীয়া নহ ’ ব৷ ভৱিষ্যতৰ বাবে আপোনালোকক অনেক শুভকামনাৰ সৈতে .. আৰু এই সমাৰোহ সফলতাৰ সৈতে আগবাঢ়ক , মই নিজৰ বক্তব্য সামৰিছো৷


    অশেষ ধন্যবাদ !!!


    *****


    VRRK/KP/MANN

    
    
    (Release ID: 1591312) Visitor Counter : 3
    
    
      Read this release in: Hindi , Tamil , Gujarati , Punjabi , English , Urdu , Bengali