      প্ৰধানমন্ত্ৰীৰ কাৰ্যালয়

      হিমাচল প্ৰদেশৰ ধৰমশালাত অনুষ্ঠিত হোৱা বিশ্ব বিনিয়োগকাৰীৰ সন্মিলন ২০১৯ত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 07 NOV 2019 3:32PM by PIB Guwahati


    হিমাচল প্ৰদেশ ৰাজ্যপাল শ্ৰী বণ্ডাৰু দত্তাত্ৰেয় মহোদয় , মুখ্যমন্ত্ৰী জয়ৰাম ঠাকুৰ মহোদয় , ছিক্কিমৰ মুখ্যমন্ত্ৰী প্ৰেম সিং তামাং মহোদয় , কেন্দ্ৰীয় মন্ত্ৰী পৰিষদৰ মোৰ সহযোগী প্ৰহ্লাদ পেটেল মহোদয় , অনুৰাগ ঠাকুৰ মহোদয় , নিটি আয়োগৰ উপাধ্যক্ষ ডঃ ৰাজীৱ কুমাৰ মহোদয় , ইউএইৰ ভাৰতৰ ৰাষ্ট্ৰদূত আহমেদ আল্বানা , উদ্যোগজগতৰ মহান সতীৰ্থ , ইয়াত উপস্থিত অন্য মহানুভৱ তথা মোৰ প্ৰিয় বন্ধুসকল !!!


    এয়া কল্পনা নহয় , সত্য , অভুতপূৰ্ব , অদভূত , আপোনালোকক অভিনন্দন৷ এয়া হিমাচল প্ৰদেশৰ এক বক্তব্য , সমগ্ৰ দেশৰ , সমগ্ৰ বিশ্বৰ যে আমিও কঁকালত টঙালি বান্ধিছো৷


    আজি হিমাচলে কৈছে - হয় , আমি উপস্থিত হৈছো !!! সেইবাবে সকলোতকৈ প্ৰথমে হিমাচল প্ৰদেশ চৰকাৰ , জয়ৰাম মহোদয় আৰু তেওঁৰ দলক মা জ্বালাজীৰ সান্নিধ্যত এই আয়োজনৰ বাবে অশেষ অভিনন্দন জনাইছো৷


    বন্ধুসকল , আজি আমি এনে এক স্থানত একত্ৰিত হৈছো য ’ ত প্ৰতিটো প্ৰান্তত শক্তিয়ে বাস কৰিছে , য ’ লৈ আহি এক নতুন শক্তি লাভ হৈছে৷ দেৱ , দেৱী , ঋষি , তপস্যীয়ে এই স্থানক দিব্যতাও প্ৰদান কৰিছে আৰু প্ৰাকৃতিক সম্পদৰ আশীৰ্বাদো বৰ্ষণ কৰিছে৷ এই বাতাবৰণত মই আপোনালোক সকলো সম্পদ সৃষ্টি কৰ্তাক স্বাগতম জনাই আনন্দ লাভ কৰিছো৷


    ভাতৃ আৰু ভগ্নীসকল , পূৰ্বে এই ধৰণৰ বিনিয়োগকাৰীৰ সন্মিলন দেশৰ কিছু বিশেষ ৰাজ্যতহে অনুষ্ঠিত হৈছিল৷ ইয়াত এনে অনেক সহযোগী উপস্থিত আছে যিসকলে পূৰ্বৰ স্থিতি প্ৰত্যক্ষ কৰিছে৷ কিন্তু এতিয়া স্থিতি পৰিৱৰ্তন হৈছে আৰু ইয়াৰ সাক্ষী হ ’ ল হিমাচল প্ৰদেশত অনুষ্ঠিত হোৱা এই সন্মিলন৷ এতিয়া ৰাজ্যসমূহত ব্যৱসায়ক আকৰ্ষিত কৰাৰ বাবে , বিনিয়োগকাৰীক আকৰ্ষিত কৰাৰ বাবে এক নতুন প্ৰবাহৰ সূচনা হৈছে৷


    বন্ধুসকল , কিছু দশক পূৰ্বে আমাৰ দেশৰ স্থিতি এনে আছিল যে কোনখন ৰাজ্যই অধিক অনুষ্ঠান কৰিব , কোনে অধিক সাহায্য দিব , কোনে কৰ ৰেহাই দিব , কোনে বিদ্যুৎ মাচুল ৰেহাই দিব , কোনে মাটি সস্তাত বিক্ৰী কৰিব , এনেধৰণৰ প্ৰতিযোগিতা চলিছিল৷ অভিজ্ঞতাই এয়েই কয় যে এই ধৰণৰ প্ৰতিযোগিতাই আকাংক্ষিত পৰিণাম প্ৰদান নকৰে৷ তেতিয়া বিনিয়োগকাৰীও এই অপেক্ষাত আছিল যে এতিয়া কোন ৰাজ্যই অধিকতম সাহায্য প্ৰদান কৰিব৷ সেইবাবে বিনিয়োগকাৰীসকলো এখন নিৰ্দিষ্ট ৰাজ্যত হে বিনিয়োগৰ বাবে উৎসুক হৈ আছিল৷ তেওঁলোকেও ভাবিছিল যে ৫ % ৰ ৰেহাই কিয় লও , হ ’ ব পাৰে আগলৈ ১০ % অথবা ১৫ % ৰ ৰেহাই লাভো পাব পাৰো৷


    কিন্তু বন্ধুসকল , বিগত কেইটামান বৰ্ষত এই স্থিতিৰ আমূল পৰিৱৰ্তন হোৱাই মই সন্তোষ লাভ কৰিছো৷ এতিয়া ৰাজ্য চৰকাৰেও বুজি পাইছে যে সাহায্যৰ প্ৰতিযোগিতাই ৰাজ্যৰো কল্যাণ নকৰে আৰু উদ্যোগৰো কল্যাণ নকৰে৷


    বন্ধুসকল , বিনিয়োগকাৰীসকলৰ বাবে এয়া আৱশ্যক যে তেওঁলোকে যাতে উপযুক্ত পৰিবেশতন্ত্ৰ লাভ কৰিব পাৰে , আৰক্ষীৰাজৰ পৰা মুক্তি লাভ কৰিব পাৰে , প্ৰতিটো পদক্ষেপত যাতে চৰকাৰৰ পাৰ্মিট ৰাজৰ চিকাৰ হ ’ বলগীয়া নহয়৷ এতিয়া চৰকাৰে এই পৰিবেশতন্ত্ৰ স্থাপনৰ প্ৰতিযোগিতাত আগবাঢ়িছে , ব্যৱস্থা সৰল কৰিছে , আইন পৰিৱৰ্তন কৰিছে , অপ্ৰয়োজনীয় নীতি বিলোপন কৰিছে৷ ৰাজ্যসমূহত এই প্ৰতিযোগিতা যিমানেই বৃদ্ধি পাব সিমানেই আমাৰ উদ্যোগেও বিশ্ব দৰবাৰত প্ৰতিযোগিতাৰ বাবে সামৰ্থ হ ’ ব৷


    দ্বিতীয়তে উদ্যোগসমূহৰ সৈতে প্ৰতিযোগিতা কৰাৰ ক্ষমতা বৃদ্ধি হ ’ ব৷ ইয়াৰ জৰিয়তে ৰাজ্যসমূহৰ লাভ হ ’ ব , ৰাজ্যবাসীৰ লাভ হ ’ ব , দেশবাসীৰ লাভ হ ’ ব আৰু হিন্দুস্তান দ্ৰুত গতিত অগ্ৰসৰ হ ’ ব৷


    বন্ধুসকল , উদ্যোগ জগতেও পাৰদৰ্শী তথা পৰিচ্ছন্ন ব্যৱস্থাক পচন্দ কৰে৷ অপ্ৰয়োজনীয় নিয়ম , চৰকাৰৰ অধিক হস্তক্ষেপে উদ্যোগ জগতৰ গতি হ্ৰাস কৰে৷ মই সুখী যে এই চিন্তা - ধাৰাৰ সৈতে হিমাচল প্ৰদেশৰ চৰকাৰেও অনেক নতুন সাহায্য লৈছে , গুৰুত্বপূৰ্ণ সিদ্ধান্ত গ্ৰহণ কৰিছে , উপযুক্ত দিশত চৰকাৰেও কাম কৰি আছে৷ ইয়াত একক খিৰিকী ক্লীয়াৰেন্স ব্যৱস্থাৰ প্ৰচলনেই হওক , ভূমি আৱণ্টনক স্বচ্ছ কৰাই হওক অথবা ক্ষেত্ৰভিত্তিক উদ্যোগ নীতিৰ গঠনেই হওক , এই পদক্ষেপসমূহে ইয়াৰ অনুকূল পৰিবেশত ব্যৱসায়িক অনুকূলো কৰি তুলিছে৷


    বন্ধুসকল , ইয়াত উদ্যোগ জগতৰ মহান মহান লোক উপস্থিত আছে৷ আপোনালোক সকলোৱে , উদ্যোগজগতৰ অন্য সতীৰ্থসকলেও এই কথা ভালদৰে জানে যে যেতিয়া উদ্যোগৰ পৃথক পৃথক ইউনিটে ভাল ফলাফল প্ৰদান কৰে তেতিয়া উদ্যোগটোৰো ফলাফল স্বয়ং উন্নত হৈ পৰে৷ সেইবাবে কিছুমান ৰাজ্যই যেতিয়া ভাল ফলাফল প্ৰদান কৰে তেতিয়া ইয়াৰ প্ৰত্যক্ষ প্ৰভাৱ দেশৰ ওপৰতো পৰে৷ হিমাচলৰ দৰে অনেক ৰাজ্যত হোৱা পৰিৱৰ্তনৰ ফলতেই আজি ভাৰতৰ পৰিচয় পূৰ্বতকৈও অধিক উন্নত ব্যৱসায়িক অনুকূল লক্ষ্যস্থান হিচাপে চিহ্নিত হৈছে৷


    বন্ধুসকল , আজি ভাৰতত বিকাশৰ বাহন নতুন চিন্তা , নতুন পদক্ষেপৰ সৈতে চাৰিটা চকাত চলিবলৈ ধৰিছে৷ এটা চকা সমাজৰ যি প্ৰত্যাশী হয়৷ এটা চকা চৰকাৰৰ যি নতুন ভাৰতৰ বাবে উৎসাহমূলক , এটা চকা উদ্যোগৰ যি সাহসিক আৰু এটা চকা জ্ঞান যি বিনিময়যোগ্য৷ এইদৰে এই চাৰিটা চকাত আমি দ্ৰুত গতিত ধাৱমান হৈছো৷


    আজি চৰকাৰে যিবোৰ সিদ্ধান্ত গ্ৰহণ কৰিছে , সেয়া ভাৰতৰ হিতাৰ্থে , ভাৰতীয় সমাজৰ আকাংক্ষা অনুসাৰে গ্ৰহণ কৰিছে৷ আজি চৰকাৰে দুখীয়াৰ ঘৰ , স্বাস্থ্য , দক্ষতাৰ ওপৰত গুৰুত্ব প্ৰদান কৰাৰ লগতে বিনিয়োগ আৰু স্ব - নিয়োজনৰো ওপৰত গুৰুত্ব প্ৰদান কৰিছে৷


    আজি যিমান গুৰুত্ব সেৱা প্ৰদানত কৰা হৈছে , তেনে গুৰুত্ব ব্যৱসায়ৰ পৰিবেশ সংশোধনতো কৰা হৈছে৷ ইয়াৰ ফলাফল আপোনালোকৰ সন্মুখত আছে৷ ২০১৪ চনৰ পৰা ২০১৯ চনৰ মাজত ভাৰতে ইজ অব্ ডুয়িং বিজনেছ মূল্যাংকনত ৭৯টা স্থান আগুৱাইছে৷ এইবাৰো আমি বিশ্বৰ শীৰ্ষ দহ প্ৰদৰ্শনকাৰীৰ মাজত স্থান লাভ কৰিছো৷ এই বৰ্ষত আমি এক নতুন পেৰামিটাৰত দ্ৰুত সংশোধন কৰিছো৷ যোৱা বছৰ আমি ১০ৰ ভিতৰত ৬টা ইণ্ডিকেটৰত সংশোধন কৰি সফলতা লাভ কৰিছো৷ এইবাৰ দেউলীয়াৰ ক্ষেত্ৰত ভাৰতে এক বৃহৎ জাঁপ মাৰিবলৈ সক্ষম হৈছে৷ এই শাখাত আমি ৫০ত কৈও অধিক স্থানৰ সফলতা লাভ কৰিছো৷


    বন্ধুসকল , এই মূল্যাংকন সংশোধনৰ অৰ্থ কেৱল সংখ্যাৰ ফেৰবদলেই নহয়৷ এই মূল্যাংকন সংশোধনৰ অৰ্থ হ ’ ল যে আমাৰ চৰকাৰে ভূমিলৈ গৈ , ভূমিৰ প্ৰয়োজনীয়তা অনুসৰি এই সিদ্ধান্ত গ্ৰহণ কৰিছে , নীতি প্ৰস্তুত কৰিছে৷ ইয়াত যিসকল লোক বহি আছে তেওঁলোকে জানে যে কিদৰে পূৰ্বে অনুমতিৰ বাবে মাহজুৰি অপেক্ষা কৰিবলগীয়া হৈছিল , কেনে প্ৰক্ৰিয়াৰ মাজেৰে যাবলগীয়া হৈছিল৷


    বন্ধুসকল , এয়া কেৱল মূল্যাংকনৰ সংশোধনেই নহয় বৰঞ্চ ভাৰতত ব্যৱসায় কৰাৰ প্ৰক্ৰিয়াসমূহৰ এক নৱজাগৰণস্বৰূপ আৰু এই নৱজাগৰণত বছৰে বছৰে আমি নতুন পৰিকাঠামো সংযোজন কৰি আছো , নতুন সংশোধন কৰি আছো৷ আজিৰ বিশ্বজনীন পৰিবেশত ভাৰতে যদি শক্তিশালী ভূমিকাত অৱতীৰ্ণ হ ’ ব পাৰিছে তাৰ কাৰণটো হ ’ ল আমি আমাৰ অৰ্থব্যৱস্থাৰ মৌলিক ভেঁটি দুৰ্বল হ ’ বলৈ দিয়া নাই৷


    আমি মেক্ৰ ’- অৰ্থনীতিত নিজৰ প্ৰতিশ্ৰুতি নিৰন্তৰে বৰ্তাই ৰাখিছো আৰু বিত্তীয় অনুশাসনো কঠোৰভাৱে পালন কৰিছো৷ আজি যেতিয়া বিশ্ব অৰ্থনীতি কাৰ্যকলাপ ৩ শতাংশৰ তললৈ অৱনমিত হৈছে , সেই সময়ত ভাৰতে ৫ শতাংশতকৈও অধিক গতিৰে আগবাঢ়িছে৷ অলপতে প্ৰকাশ হোৱা এটা প্ৰতিবেদনত ভাৰতে আগন্তুক মাহকেইটাত দ্ৰুত গতিৰে ধাৱমান হ ’ ব বুলি আশা প্ৰকাশ কৰা হৈছে৷


    বন্ধুসকল , আমাৰ মন নিষ্ঠাপূৰ্ণ তথা সংবেদনশীলো৷ আমাৰ সিদ্ধান্তসমূহ শক্তিশালী আৰু লক্ষ্যও শক্তিশালী৷ কোনেও কল্পনা কৰিব পৰা নাছিল যে ভাৰততো জিএছটি প্ৰণয়ন হ ’ ব৷ আমি এয়া কৰি দেখুৱালো৷ দেউলীয়া হোৱাৰ স্থিতিত দেশৰ উদ্যোগসমূহৰ ওচৰত কোনো স্পষ্ট প্ৰস্থান পথ নাছিল৷


    আজি Insolvency and Bankruptcy Code – IBC কেৱল এক সত্যই নহয় বৰঞ্চ ওলমি ৰোৱা লক্ষ কোটি পৰিমাণৰ টকা ঘূৰি অহাৰ পথো প্ৰশস্ত হৈছে৷ বেংকিং সংশোধনী যি বৰ্ষজুৰি ওলমি আছিল .. ৷ এই দিশতো দ্ৰুত গতিৰে , উদ্দীপনাৰ সৈতে আমাৰ চৰকাৰ আগবাঢ়িছে৷ কালিয়েই আমি দেশৰ মধ্যবিত্ত পৰিয়ালসকলৰ প্ৰতি ধ্যান ৰাখি এক ডাঙৰ সিদ্ধান্ত লৈছো৷ এই সিদ্ধান্তৰ জৰিয়তে চাৰে চাৰি লাখতকৈও অধিক পৰিয়ালে , নিজৰ ঘৰৰ সপোনক , তেওঁলোকৰ বৰ্ষজুৰি আধৰুৱা হৈ থকা সপোন পূৰণ কৰিবলৈ সুবিধা পাব৷ আৰু এই উদ্দেশ্যৰ সৈতে আমি দেশক ৫ ত্ৰিলিয়ন ডলাৰৰ অৰ্থনীতি হিচাপে গঢ়ি তুলিবলৈ লক্ষ্য নিৰ্ধাৰণ কৰিছো৷


    আমাৰ চৰকাৰে চৰকাৰী প্ৰক্ৰিয়াসমূহৰ ডি - বটল - নেকিঙত গুৰুত্ব প্ৰদান কৰিছে , আন্তঃবিভাগীয় সমন্বয়ক গুৰুত্ব প্ৰদান কৰিছে , সময় সীমাত সিদ্ধান্ত গ্ৰহণ কৰিছে৷


    আমি কৰ প্ৰশাসনক প্ৰতিদ্বন্ধীতামূলত আৰু স্বচ্ছ হিচাপে গঢ়ি তোলাৰ প্ৰয়াস কৰিছো৷ এই পৰিপ্ৰেক্ষিতত ঔদ্যোগিক কৰৰ সৈতে জড়িত এক ঐতিহাসিক সিদ্ধান্ত গ্ৰহণ কৰিছো৷ আজি ভাৰত বিশ্বৰ সবাতোকৈ কম ঔদ্যোগিক কৰ ব্যৱস্থা থকা দেশসমূহৰ ভিতৰত অন্যতম৷ এই বৰ্ষত অক্টোবৰৰ পিছত যিমানবোৰ নতুন ঘৰুৱা উদ্যোগ মুকলি হৈছে তেওঁলোকৰ বাবে ঔদ্যোগিক কৰ হ্ৰাস কৰি ১৫ শতাংশ কৰা হৈছে৷


    বন্ধুসকল , যোৱা মাহত ই - মূল্যায়ন আঁচনি প্ৰণয়ন কৰা হৈছে৷ অৰ্থাৎ কৰ ব্যৱস্থাত এতিয়া মানৱ হস্তক্ষেপ হ্ৰাস কৰা হ ’ ব৷ ইয়াৰ জৰিয়তে পূৰ্বতকৈও অধিক প্ৰণালী স্বচ্ছতা হ ’ ব আৰু কৰৰ সৈতে জড়িত বিষয়সমূহৰো দ্ৰুত সমাধান হ ’ ব৷


    বন্ধুসকল , ৫ ত্ৰিলিয়ন ডলাৰৰ লক্ষ্য কেৱল চৰকাৰৰেই নহয়৷ এই লক্ষ্য দেশৰ প্ৰতিখন ৰাজ্যৰ সহযোগীৰ দ্বাৰা লাভ হ ’ ব৷ আমাৰ ইয়াত প্ৰতিখন ৰাজ্যত অনেক সম্ভাৱনা আছে , ৰাজ্যৰ প্ৰতিখন জিলাত অনেক সম্ভাৱনা আছে৷ এই সম্ভাৱনাৰ যিমান লাভ চৰকাৰ , আমাৰ উদ্যোগ জগত , লঘূ উদ্যোগ , আমাৰ সেৱা খণ্ডই গ্ৰহণ কৰিব , সিমানেই দ্ৰুততাৰে আমি আগবাঢ়িম৷


    ভাতৃ আৰু ভগ্নীসকল , সম্ভাৱনাই যেতিয়া নীতিৰ সহযোগিতা লাভ কৰে তেতিয়া দক্ষতাও বৃদ্ধি হয়৷ এই দক্ষতাই উন্নতি কঢ়িয়াই আনে৷ অৰ্থাৎ জিলাসমূহৰ , ৰাজ্যসমূহৰ , দেশৰ উন্নতি আন্তঃসংযোজিত৷ মই আপোনালোকক আৰু এটা উদাহৰণ দিছো৷ এই উদাহৰণত আন্তঃৰাষ্ট্ৰীয় মূল্যাংকনো আছে , সম্ভাৱনীয়তাও আছে৷ আৰু হিমাচলৰ বাবে এয়া অধিক গুৰুত্বপূৰ্ণ৷ হিমাচল প্ৰদেশৰ বাবে আজি আমি যি পৰ্যটন খণ্ডৰ মূল্যায়ন কৰিছো তাৰ প্ৰত্যক্ষ লাভ হিমাচলে লাভ কৰিব৷


    বন্ধুসকল , ২০১৩ চনত ভাৰত বিশ্ব অৰ্থনৈতিক মঞ্চৰ ভ্ৰমণ আৰু পৰ্যটন প্ৰতিদ্বন্ধী সূচাংকত ৬৫ নম্বৰত আছিল৷ আজি আমি ৩৪ নম্বৰত আছো৷ এই পৰিৱৰ্তন কিদৰে আহিল ? পাঁচ বছৰ পূৰ্বে ভাৰতলৈ মুঠ ৭০ - ৭৫ লাখ বিদেশী পৰ্যটক আহিছিল৷ যোৱা বছৰত এই সংখ্যাই ১ কোটিৰ সীমা স্পৰ্শ কৰিছে৷ এই বৃদ্ধি কিদৰে হ ’ ল ?


    বন্ধুসকল , ২০১৪ চনত ভাৰতত পৰ্যটন খণ্ডৰ দ্বাৰা ১ লাখ ২০ হাজাৰ কোটি টকাৰ বিদেশী মুদ্ৰাৰ উপাৰ্জন হৈছিল৷ যোৱা বছৰত এই বিদেশী মুদ্ৰা বৃদ্ধি হৈ প্ৰায় ২ লাখ কোটি টকাৰ সীমা স্পৰ্শ কৰিছিল৷ এই পৰিৱৰ্তন কিদৰে হ ’ ল ?


    বন্ধুসকল , আমি পৰ্যটন খণ্ডৰ সম্ভাৱনীয়তাক বুজিলো , ভ্ৰমণ আৰু পৰ্যটন খণ্ডত নীতি নিৰ্ধাৰণ কৰিলো , ডজন সংখ্যক দেশত ই - ভিছাৰ সুবিধা প্ৰদান কৰিলো আৰু ইয়াৰ পৰিণাম এয়েই হ ’ ল যে দক্ষতা বৃদ্ধি হ ’ ল , মূল্যাংকন বৃদ্ধি হ ’ ল৷


    বন্ধুসকল , আজি ভাৰতত পৰ্যটনক এক পেকেজৰ দ্বাৰা প্ৰচাৰ কৰা হৈছে৷ প্ৰকৃতিয়েই হওক , অভিযানেই হওক , তীৰ্থস্থানেই হওক , চিকিৎসায়েই হওক , পৰিবেশতন্ত্ৰই হওক , সকলো প্ৰকাৰৰ পৰ্যটনৰ ক্ষেত্ৰত আমি গুৰুত্ব প্ৰদান কৰিছো৷ আৰু হিমাচলৰ এই ক্ষেত্ৰত অপাৰ সম্ভাৱনা আছে৷ এনে সুন্দৰ আয়োজন আজি ইয়াত হৈছে৷ সেইবাবে সন্মিলন পৰ্যটনৰ সম্ভাৱনা মই ইয়াত প্ৰত্যক্ষ কৰিবলৈ পাইছো৷ এই সম্ভাৱনীয়তা অনুধাৱন কৰিব পাৰিলে উন্নয়ন আমাৰ পৰা যথেষ্ট দূৰৈত নাথাকিব৷


    বন্ধুসকল , অলপতে ইয়াত যি কফী টেবুল কিতাপখন উন্মোচন হৈছে অথবা যি চলচ্চিত্ৰ দেখুওৱা হৈছে , তাত হিমাচলৰ সম্ভাৱনীয়তাক বিস্তৃতি প্ৰদান কৰা হৈছে৷ মোৰ মনত আছে , যেতিয়া মই সোলনলৈ গৈছিলো , এনে বহু ব ’ ৰ্ড দেখা পাইছিলো যে - কাঠফুলাৰ চহৰলৈ আপোনাক স্বাগতম৷ এইদৰে লাহোল - স্পীতিৰ আলু , কল্লুৰ শ্ব ’ ল , কাংগড়াৰ পেইণ্টিঙো বিখ্যাত৷ কিন্তু বাহিৰৰ পৰা অহা লোকে এইবিষয়ে কমেইহে জানে৷ প্ৰত্যেক জিলাক চিহ্নিত কৰিব পৰা এই সামগ্ৰীসমূহৰ কিদৰে প্ৰচাৰ কৰা যায় , এই সম্পৰ্কে নতুন ধৰণে চিন্তা কৰাৰ আৱশ্যকতা আছে৷ সেইবাবে মইও এইদৰে ক ’ ম যে হিমাচলৰ সম্ভাৱনীয়তা এতিয়াও অচ্যুত হৈ আছে৷


    এতিয়া চিন্তা কৰক , হিমাচলত আইআইটি আছে , ত্ৰিপল আইটি আছে , এনআইটি আছে , চিপেট আছে , আইআইএফটিৰ কাম চলি আছে৷ এই ক্ষেত্ৰত ইয়াত প্ৰযুক্তিৰ প্ৰসাৰণৰ সম্ভাৱনা আছে৷ ইয়াৰ আপেল , নাচপতি , প্লামৰ দৰে ফলসমূহৰ পৰা আৰম্ভ কৰি বিলাহী , কাঠফুলা , ছিমলা জলকীয়াৰ দৰে শাক - পাচলিসমূহৰ চাহিদা আছে৷ সেইবাবে ইয়াৰ খাদ্য , খাদ্য সংসাধন কৃষি আৰু ফাৰ্মা খণ্ডত অভুতপূৰ্ব সম্ভাৱনীয়তা আছে৷


    বন্ধুসকল , ইয়াত অতীজৰেপৰা জৈৱিক কৃষি কৰি অহা হৈছে৷ দেশৰ এনেকুৱা ফাৰ্মা উদ্যোগ বোধহয় নাই যি হিমাচলৰ পৰা ঔষধ প্ৰস্তুত কৰা নাই৷ এই খণ্ডৰ প্ৰসাৰণৰ বাবে ইয়াত অনেক সম্ভাৱনা আছে৷


    হয় মই জানো যে এই অপাৰ সম্ভাৱনাৰ পিছতো পূৰ্বে হিমাচলত এক ব্যৱধান অনুভূত হৈছিল৷ এই ব্যৱধান আছিল গুণগত আন্তঃগাঁথনি আৰু চৰকাৰী প্ৰক্ৰিয়াসমূহৰ সৰলীকৰণৰ৷ কেন্দ্ৰ চৰকাৰে ৰাজ্য চৰকাৰৰ সৈতে লগ হৈ এই ব্যৱধান হ্ৰাস কৰিবলৈ পূৰ্ণ চেষ্টা কৰিছে৷ যেতিয়াৰে পৰা ইয়াত জয়ৰামজীৰ দলে সুবিধা লাভ কৰিছে তেতিয়াৰে পৰা এই প্ৰক্ৰিয়া দ্ৰুত হৈছে৷


    আজি হিমাচলত আন্তঃগাঁথনি আৰু যোগাযোগৰ সৈতে জড়িত অনেক পৰিযোজনা আগবঢ়োৱা হৈছে৷ হাইড্ৰ ’ পাৱাৰৰ সৈতে পুনৰ নৱীকৰণ শক্তিৰ আনটো স্ৰোতেই হওক অথবা পথ , ৰে ’ ল অথবা বায়ুপথ , যোগাযোগৰ প্ৰতিটো পৰ্যায়তে দ্ৰুত গতিত কাম হ ’ বলৈ ধৰিছে৷ মোক কোৱা হৈছে যে উড়ান যোজনাৰ অধীনত হিমাচল প্ৰদেশে হেলী - টেক্সিৰ সেৱা আৰম্ভ কৰিছে৷ ছিমলা , ধৰ্মশালা , কুল্লু , চণ্ডীগড় এই সুবিধাৰ সৈতে সংযোজিত হৈছে৷


    ইয়াৰোপৰি হাজাৰ কোটি টকাৰ বিনিয়োগৰ দ্বাৰা ৰাষ্ট্ৰীয় ঘাইপথৰো বিস্তাৰণ কৰা হৈছে৷ ৰোহতাং সুৰংগৰ কাম পূৰ্ণ হোৱাৰ দ্বাৰা লাহোল - স্পীতি আৰু লাডাখ লাভান্বিত হ ’ ব৷ সেইদৰে ‘ নাংগল বান্ধ - তালৱাড়া ’ ৰে ’ ল লাইন , ‘ চণ্ডীগড় - বদ্ৰী ’ ৰে ’ ল লাইন , ‘ উনা - হমীৰপুৰ ’ ৰে ’ ল লাইন আৰু ‘ ভালুপল্লী - বিলাসপুৰ - বেৰী ’ ৰে ’ ল লাইে এই সমগ্ৰ অঞ্চলটোক যোগাযোগৰ এক নতুন আন্তঃগাঁথনি প্ৰদান কৰিব৷ আগন্তুক কেইটামান বৰ্ষত দেশ আন্তঃগাঁথনিত ১০০ লাখ কোটি টকাৰ বিনিয়োগৰ জৰিয়তে হিমাচলো উপকৃত হ ’ ব৷


    বন্ধুসকল , আজি সঁচা অৰ্থত হিমাচলে ভাৰতৰ উন্নতিৰ গাঁথাক নতুন আলোক প্ৰদান কৰাৰ বাবে সাজু হৈছে৷ হিমাচলে ব্যৱসায়ৰ বাবে সকলো প্ৰয়োজনীয় চৰ্ত পূৰণ কৰে৷ ব্যৱসায়ৰ বাবে শান্তিৰ প্ৰয়োজন , সেয়া হিমাচলত সৰ্বদা মজুত আছে৷ বৈচিত্ৰতাক স্বীকাৰ কৰিব পৰা সমাজৰ প্ৰয়োজন , সেয়া হিমাচলত সৰ্বদা মজুত আছে৷ ইয়াত ভৌগোলিক আৰু ভাষাগত বৈচিত্ৰতাও অধিক৷ এজনে আনজনৰ ভাষা বুজি নাপায় কিন্তু পৰস্পৰে পৰস্পৰৰ সৈতে জড়িত৷


    তাৰোপৰি হিমাচল সেই ৰাজ্যসমূহৰ ভিতৰত অন্যতম য ’ ত সাক্ষৰতাৰ হাৰ অধিক৷ হিমাচলৰ প্ৰান্তে প্ৰান্তে আপোনালোকে ব্যৱসায় , ব্যৱসায়ৰ সৈতে জড়িত লোক দেখা পাব৷ তেওঁলোকে চৰকাৰলৈ অপেক্ষা কৰি নাথাকে৷ যি সংসাধন তেওঁলোকৰ ওচৰত আছে তাৰেই আৰম্ভ কৰি দিয়ে৷ ইয়াৰ জনসাধাৰণৰ মাজত এক স্বাভাৱিক উদ্যম আছে যাৰ দ্বাৰা বিনিয়োগকাৰীসকল লাভান্বিত হ ’ ব৷


    এয়াই নহয় , হিমাচল প্ৰদেশ দেশৰ প্ৰতিৰক্ষা ক্ষেত্ৰৰো এক অতিশয় শক্তিৰ উৎস৷ ইয়াত এনে কোনো পৰিয়াল নাই যি সৈন্যবাহিনীৰ সৈতে জড়িত নহয়৷ আৰু দ্বিতীয়তে আপোনালোকে হিমাচলৰ যিকোনো গাঁৱলৈ গ ’ লেও তাত এখন ক্ষুদ্ৰ ভাৰতৰ উপস্থিতি অনুভৱ কৰিব৷ আমাৰ অৱসৰপ্ৰাপ্ত সৈনিকসকলে তেওঁলোকৰ অভিজ্ঞতাৰ দ্বাৰা প্ৰতিৰক্ষা উদ্যোগলৈ অৱদান আগবঢ়াব পাৰে৷


    বন্ধুসকল , হিমাচলৰ সমাজ আৰু ইয়াৰ সম্ভাৱনীয়তা , আপোনালোকৰ মূলধন আৰু ইয়াৰ নীতিৰ স্বচ্ছতাই পৰিৱৰ্তন বৃহৎ মাধ্যম হিচাপে বিবেচিত হ ’ ব৷ আৰু যেতিয়া আপোনালোকে ইয়াৰ যুৱসমাজক অধিক সুযোগ প্ৰদান কৰিব , তেওঁলোকৰ প্ৰতিভা ব্যৱহাৰ কৰিব তেতিয়া এই লাভ বহু গুণলৈ বৃদ্ধি হ ’ ব৷


    শেষত মই আপোনালোক সকলোকে পুনৰবাৰ এই সন্মিলনত অংশগ্ৰহণ কৰাৰ বাবে অশেষ ধন্যবাদ প্ৰদান কৰিছো আৰু আজি মই অতিথি নহয় , মইও একপ্ৰকাৰে এজন হিমাচলীয়েই হয়৷ আৰু সেইবাবে আপোনালোক মোৰ ইয়ালৈ আহিছে , আপোনালোক মোৰ অতিথি আৰু মই আপোনালোকক বিশ্বাস প্ৰদান কৰিব বিচাৰিছো যে আপোনালোকে হিমাচলৰ ভূমিত নিজৰ ভাগ্য পৰীক্ষা কৰক , হিমাচলে আপোনালোকক আশীৰ্বাদ বৰষিব৷ এই বিশ্বাসৰ সৈতে পুনৰবাৰ আপোনালোক সকলোকে , জয়ৰাম মহোদয় আৰু তেওঁৰ দললৈ অশেষ শুভকামনা প্ৰদান কৰিলো৷


    ধন্যবাদ৷


    ***


    VRRK/SH/MANN

    
    
    (Release ID: 1591890) Visitor Counter : 1
    
    
      Read this release in: English , Urdu , Marathi , Hindi , Bengali , Punjabi , Tamil