      PIB Headquarters

      ఎంఎస్‌ఎంఇ రంగం భారత ఆర్థిక వ్యవస్థకు వెన్నెముక: జి.కిషన్ రెడ్డి నైపుణ్యాలు విద్యలో ప్రాథమిక భాగంగా ఉండాలి ఎన్ ఐ -ఎంఎస్‌ఎంఇ లో అంతర్జాతీయ కార్యనిర్వాహక అభివృద్ధి కార్యక్రమానికి ముఖ్య అతిథిగా హాజరైన కేంద్ర సహాయ మంత్రి
      Posted On: 14 NOV 2019 6:14PM by PIB Hyderabad


    " ఎంఎస్ఎంఇ రంగం భారత ఆర్థిక వ్యవస్థకు వెన్నెముక " అని కేంద్ర హోం శాఖ సహాయ మంత్రి శ్రీ జి . కిషన్ రెడ్డి అన్నారు , స్కిల్ ఇండియా కి ప్రధాన మంత్రి శ్రీ నరేంద్ర మోదీ కారణమని , ఎంఎస్ఎంఇ రంగానికి ఆయన చేసిన కృషి ఎంతో ఉందని అన్నారు . ఈ రోజు జరిగిన 2019-20 సంవత్సర అంతర్జాతీయ కార్యనిర్వాహక అభివృద్ధి కార్యక్రమం మొదటి దశ కార్యక్రమానికి మంత్రి ముఖ్య అతిథిగా హాజరయ్యారు . 28 దేశాల నుండి 70 మంది అంతర్జాతీయ ప్రతినిధులు గత 6 వారాల ఇంటెన్సివ్ శిక్షణలో భారతీయ ఎంఎస్ఎంఇ అనుభవం యొక్క ప్రయోజనాన్ని పొందారు . శిక్షణ పూర్తి చేసిన వారందరు స్వావలంబన పొందేలా శిక్షణ ఇచ్చిన ఎంఎస్ ‌ ఎంఇ అధికారులను ఈ సందర్భంగా మంత్రి అభినందించారు .


    ఎంఎస్ ‌ ఎంఇ : సంస్థల ద్వారా మహిళల సాధికారత , సూక్ష్మ చిన్న , మధ్యతరహా పరిశ్రమల ప్రోత్సాహం , అభివృద్ధి , సూక్ష్మ సంస్థలను ప్రోత్సహించడం వంటి కోర్సులు ప్రస్తుత సమయం, అవసరానికి అనుగుణంగా ఉన్నాయని మంత్రి కితాబిచ్చారు .


    గడచిన ఐదున్నర సంవత్సరాల కాలం నుండి అభివృద్ధి వేగంగా జరుగుతోందని , గౌరవ ప్రధాని శ్రీ నరేంద్ర మోదీ నైపుణ్యాభివృద్ధి పై ప్రత్యేక శ్రద్ధ వహిస్తారని , నైపుణ్యాభివృద్ధి కై ప్రత్యేక మంత్రిత్వ శాఖను ఏర్పాటు చేయడం జరిగిందని మంత్రి తెలిపారు .


    ఎంఎస్ ‌ ఎంఇ వంటి సంస్థలు నైపుణ్యాలను , మార్కెట్ల అవగాహనను మెరుగుపర్చడానికి నిశ్శబ్దంగా నిరంతరం పని చేస్తూ , ప్రతి సంవత్సరం లక్షలాది మంది యువతకు ఉపాధి కల్పిస్తున్నాయని మంత్రి తెలిపారు . శక్తివంతమైన మరియు క్రియాశీలకమైన ఎంఎస్ఎంఇ రంగం దేశ ఆర్థిక వ్యవస్థకి ప్రధానంగా దోహదపడే వ్యవస్థాపకత ప్రోత్సాహానికి మంచి ప్రగతి సాధిస్తోంది .


    ఎంఎస్ఎంఇ రంగం తగినంత ఉపాధి అవకాశాలను కల్పించడంలో కీలక పాత్ర పోషించడమే కాక , గ్రామీణ , వెనుకబడిన ప్రాంతాల పారిశ్రామికీకరణకు సహాయపడింది , తద్వారా ప్రాంతీయ అసమతుల్యతలను తగ్గించి జాతీయ ఆదాయం , సంపదలను సమానమైన పంపిణీకి హామీ ఇస్తుంది .


    నైపుణ్యాలు విద్యలో ప్రాథమిక భాగంగా ఉండాలని మంత్రి అభిప్రాయపడ్డారు ; ప్రతి విద్యార్థి ఒకటి లేదా అంతకంటే ఎక్కువ రంగాలలో నైపుణ్యాన్ని పొంది ఉండాలన్నారు . భారతదేశంలో కొత్త విద్యా విధానం ఈ సమస్యను సానుకూలంగా అర్థం చేసుకుందని , విద్య సమగ్రంగా రూపాంతరం చెందాలంటే సాంకేతిక మార్పుల ద్వారా నడిచే నైపుణ్యాలతో మెరుగైన అనుసంధానం ఉండాలన్నారు . ప్రపంచం వేగంగా పురోగతి సాధిస్తోందని , ఇక్కడ సమస్య ఉపాధి కాదు , ఉపాధి సాధించడానికి దోహదపడే నైపుణ్యం , విజ్ఞానం పై ఈ అంశాలు ఆధారపడి ఉంటాయని మంత్రి అన్నారు .


    భారతదేశంలో 63.4 మిలియన్ల ఎంఎస్ ‌ ఎంఇలు ఉన్నాయి , ఇవి భారతదేశ జిడిపిలో 29%, ఎగుమతుల్లో 49%, ఎంఎస్ ‌ ఎంఇ రంగం భారత ఆర్థిక వ్యవస్థకు వెన్నెముకగా పరిగణించబడుతుందని , ఎందుకంటే ఈ రంగం ద్వారా 111 మిలియన్ల మందికి ఉపాధి లభిస్తోందని శ్రీ రెడ్డి అన్నారు .


    ఎంఎస్ ‌ ఎంఇ రంగానికి సంబంధించి చేపట్టిన కొన్ని చర్యలను మంత్రి ప్రశంసించారు : సాంకేతికత సహాయం అందించడానికి అటల్ ఇన్నోవేషన్ సెంటర్ , నిధుల సహాయాన్ని అందించడానికి ముద్రా బ్యాంక్ , గ్రామీణ భారతదేశంలో సామాజిక , ఆర్థిక జీవితాన్ని మెరుగుపర్చాలని ఆకాంక్షించడం , ప్రభుత్వ రంగ సంస్థల ద్వారా ఎంఎస్ ‌ ఎంఇ 25% సేకరణ , ఇ - మార్కెటింగ్ మద్దతుకై ఈ-బిజ్ పోర్టల్ మరియు 59 నిమిషాల్లో రూ. 1 కోటి వరకు రుణాన్ని మంజూరు చేసే కొత్త పోర్టల్ . ఎంఎస్ఎంఇ మరియు గుర్తించబడని రంగాల సామాజిక భద్రతకు , సహాయం చేయడానికి కేంద్ర ప్రభుత్వం చర్యలు తీసుకుందని మంత్రి అన్నారు.


    ప్రభుత్వ సంస్థలు మాత్రమే కాకుండా కార్పొరేట్ రంగం కూడా నైపుణ్యాలను పెంపొందించడంలో చురుకైన భాగంగా మారుతున్నాయని , ఉపాధి కల్పనకు అవి కీలకంగా మారాలని మంత్రి అన్నారు . భారతదేశంలో వ్యాపారం చేయడానికి వ్యవస్థాపకులందరికీ ఈ సందర్భంగా స్వాగతం పలుకుతున్నామని మంత్రి అన్నారు.


    ఈ కార్యక్రమంలో విదేశాంగ మంత్రిత్వ శాఖ డైరెక్టర్ శ్రీ హేమేంద్ర కె శర్మ , ఎంఎస్ ‌ ఎంఇ డైరెక్టర్ జనరల్ శ్రీ చంద్రశేఖర్ , ఎంఎస్ ‌ ఎంఇ ఇతర అధికారులు పాల్గొన్నారు .


    ***

    
    
    (Release ID: 1591651) Visitor Counter : 41
    
    
      Read this release in: English