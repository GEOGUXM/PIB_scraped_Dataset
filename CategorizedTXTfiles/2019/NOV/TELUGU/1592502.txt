      PIB Headquarters

      4వ జాతీయ గ్రామీణాభివృద్ధి చలన చిత్రోత్సవానికి ఎన్ఐఆర్‌డిపిఆర్ ఆతిథ్యం
      ప్ర‌భుత్వ అభివృద్ధి కార్య‌క్ర‌మాల‌ను ప్రోత్స‌హించ‌డంలో మీడియా ప్ర‌ముఖ పాత్ర‌: డాక్ట‌ర్ రాజ్ కుమార్ ఉపాధ్యాయ్

      Posted On: 20 NOV 2019 6:57PM by PIB Hyderabad

    జాతీయ గ్రామీణాభివృద్ది సంస్థ , పంచాయతీ రాజ్ (ఎన్ఐఆర్‌డిపిఆర్) గ్రామీణాభివృద్ధి పై 4 వ జాతీయ చలన చిత్రోత్సవానికి ఆతిథ్యం ఇచ్చింది. ఈ రోజు నిర్వహించిన ఎన్ఐఆర్‌డిపిఆర్ 61 వ వ్యవస్థాపక దినోత్సవం సందర్భంగా యువ చిత్ర నిర్మాతలు తమ ప్రతిభను ప్రదర్శించడానికి , గ్రామీణ సమస్యల ఆధారంగా చిత్రాలను ప్రోత్సహించడానికి , గ్రామీణాభివృద్ధి పై డాక్యుమెంట్లను ప్రోత్సహించేందుకు ఈ కార్యక్రమం నిర్వహించడం జరిగింది.


    ఈ కార్యక్రమానికి ముఖ్య అతిథిగా హాజరైన దూరదర్శన్ & ఆల్ ఇండియా రేడియో అదనపు డైరెక్టర్ జనరల్ (సౌత్ జోన్) డాక్టర్ రాజ్‌కుమార్ ఉపాధ్యాయ్ మాట్లాడుతూ ప్రేక్షకుల మదిలో చిత్రాలు చెరిగిపోని ముద్ర వేస్తాయన్నారు.


    గ్రామీణ భారతదేశాన్ని ప్రభావితం చేసే గ్రామీణాభివృద్ధి రంగానికి చిత్ర నిర్మాతలు చేసిన కృషిని ఈ సందర్భంగా ఆయన ప్రశంసించారు , ప్రభుత్వం అందించే వివిధ అభివృద్ధి పథకాలను ప్రోత్సహించడంలో , గ్రామీణ భారతదేశ నిర్మాణాత్మక పరివర్తనకు సహాయపడటంలో మీడియా పాత్రను కొనియాడారు.


    ప్రధాన మంత్రి కౌశల్ వికాస్ యోజన (పిఎంకెవివై) లాంటి నైపుణ్య ధృవీకరణ కార్యక్రమాలు పెద్ద సంఖ్యలో భారతీయ యువతకు పరిశ్రమ-సంబంధిత నైపుణ్య శిక్షణను అందించడానికి వీలు కల్పిస్తుంది , అంతే కాకుండా యువతకు జీవనోపాధి పొందడంలో సహాయపడుతుందని ఉపాధ్యాయ్ అన్నారు.


    " దేశంలో డేటా విప్లవంతో , ఇంటర్నెట్ ప్రతి ఒక్కరికీ అందుబాటులోకి వచ్చింది. ప్రభుత్వం మరిన్ని ఉత్తమ సినిమాలు తీసేలా ప్రోత్సహించాలి , తద్వారా జనాభాలో ఎక్కువ మంది వాటి గురించి తెలుసుకుంటారు. భారతదేశంలో ఎక్కువ భాగం గ్రామాల్లో నివసిస్తున్నారు , గ్రామాలు అభివృద్ధి చెందితే దేశం సమగ్రంగా అభివృద్ధి చెందుతుంది ” అని ఉపాధ్యాయ్ అన్నారు.


    గ్రామీణాభివృద్ధికి సంబంధించి పలు అంశాలపై స్పందిస్తూ గ్రామీణ వ్యవసాయ రంగంలో ప్రస్తుత పరిస్థితులపై ఓ అవలోకనం ఇచ్చారు. అవార్డు గెలుచుకున్న అన్ని సినిమాలు జాతీయ గ్రామీణాభివృద్ది సంస్థ , పంచాయతీ రాజ్ (ఎన్‌ఐఆర్‌డిపిఆర్) లో జరుగుతోన్న 4 వ జాతీయ చలన చిత్రోత్సవానికి అందుకున్న ఎంట్రీలను దర్శకులు ప్రసారం చేస్తారని డాక్టర్ రాజ్‌కుమార్ ఉపాధ్యాయ్ ప్రకటించారు.


    ఎన్‌ఐఆర్‌డిపిఆర్ డిప్యూటీ డైరెక్టర్ జనరల్ శ్రీమతి రాధిక రాస్తోగి , ఐఎఎస్ ఆమె ప్రారంభోపన్యాసంలో మాట్లాడుతూ సినిమాలు ప్రేక్షకులపై బలమైన ప్రభావాన్ని చూపుతాయని , ప్రజల్లో జ్ఞానాన్ని అందించగలదని అన్నారు. భారతదేశంలో , సినిమాలు పెద్ద సంఖ్యలో తయారవుతాయి , అవతార్ , మ్యాట్రిక్స్ వంటి హాలీవుడ్ సినిమాలు కూడా భారతీయ తత్వశాస్త్రం నుండి ఆలోచనల రూపంలో తీసుకొనబడ్డాయి. దాదాసాహెబ్ ఫాల్కే రాజా హరిశ్చంద్ర కాలం నుండి బాహుబలి యుగం వరకు , భారతీయ సినిమాలకు విశ్వవ్యాప్త ఆకర్షణ ఉందని ఆమె తెలిపారు.


    తన గ్రామంలో దోమల నిర్మూలనకు కృషి చేసిన ఒక లేడీ సర్పంచ్ ఉదంతాన్ని ఈ సందర్భంగా గుర్తుచేసుకుంటూ , గ్రామంలో దోమ ఎవరికైనా దొరికితే రూ. 1000 చెల్లించాలని సవాలు చేశారని , ఇలాంటి ఆసక్తికరమైన సంఘటనల ఆధారంగా సినిమాలు తీయాలని రాధిక రాస్తోగి అన్నారు.


    వీడియో కాన్ఫరెన్సింగ్ ద్వారా సమావేశంలో పాల్గొన్న ఎన్‌ఐఆర్‌డిపిఆర్ డైరెక్టర్ జనరల్ డాక్టర్ డబ్ల్యుఆర్ రెడ్డి మాట్లాడుతూ , భారతదేశంలో సర్పంచ్‌లు అసాధారణమైన పని చేస్తున్నప్పటికీ , అరుదుగా ఇటువంటి రచనల కథలు మీడియాకు , దేశవ్యాప్తంగా ఇతరులకు చేరతాయి. " ఇటువంటి సంఘటనల ఆధారంగా సినిమాలు చేయడానికి ఆసక్తి ని ప్రదర్శించాలి , ఎందుకంటే ప్రేక్షకులు చైతన్యవంతం కావడానికి సినిమాలు సరైన మాధ్యమంగా పని చేస్తాయి , అవి యువతకు సానుకూల లక్షణాలను కలిగించగలవు. ఉదాహరణకు , రాలెగాన్- సిధి మహారాష్ట్రలో కరువు పీడిత ప్రాంతం మరియు నీటి సేకరణ జరిగేలా ఇద్దరు వ్యక్తులు చొరవ తీసుకున్నారు. ఇప్పుడు , ప్రాంతంలో తగినంత నీరు ఉంది ; ఇలాంటి అనేక కార్యక్రమాలు చిత్రనిర్మాతలు ప్రదర్శించాలి , ” అని అన్నారు.


    “ పరిశోధన కోసం రంగంలోకి వెళ్లేటప్పుడు , రిసోర్స్ పర్సన్స్ చాలా చిత్రాలు మరియు వీడియోలను తీసుకుంటారు. కానీ వాటిని మరెక్కడా ప్రచురించరు. వారు కలిసి అల్లిన మరియు దాని నుండి ఒక కథను తయారు చేస్తే , అది అందరికీ నిజంగా ప్రయోజనకరంగా ఉంటుంది , ” అని డాక్టర్ డబ్ల్యుఆర్ రెడ్డి తెలిపారు.


    ఇంకా , ప్రముఖులు అవార్డు గెలుచుకున్న సినిమాలతో సిడిని విడుదల చేశారు. దీని తరువాత మీడియా , విద్యా రంగాలకు చెందిన ప్రముఖ వ్యక్తులు పాల్గొన్న ప్యానెల్ చర్చలు కూడా జరిగాయి. డాక్టర్ రాజ్‌కుమార్ ఉపాధ్యాయ్ తో పాటు , హైదరాబాద్ విశ్వవిద్యాలయం ప్రొఫెసర్ రేఖ పాండే , ముంబై బెకన్ టివి డైరెక్టర్-ప్రొడ్యూసర్ శ్రీమతి సీమా మురళీధర , ముంబై స్వతంత్ర రచయిత-దర్శకుడు శ్రీమతి జ్యోతి కపూర్ దాస్ చర్చలపై పాల్గొన్నారు.


    చలన చిత్రోత్సవం నాల్గవ ఎడిషన్ కోసం , రెండు విభాగాలలో ఎంట్రీలు ఆహ్వానించబడ్డాయి


    (i) గ్రామీణాభివృద్ధి పై ప్రభుత్వ పథకాలు (డాక్యుమెంటరీ)


    (ii) గ్రామీణాభివృద్ధికి (కల్పన) సంబంధించిన వివిధ శైలులకు సంబంధించిన చిత్రాలు. ప్రతి విభాగంలో ప్రథమ , ద్వితీయ, తృతీయ బహుమతి విజేతలకు వరుసగా రూ . 50,000, రూ . 25,000, రూ . 15,000 బహుమతులు , సైటేషన్ మరియు సర్టిఫికెట్‌తో పాటు అందజేశారు. సాంస్కృతిక కొనసాగింపు – గ్రామీణ ప్రాంతాల నుండి పట్టణానికి / తగ్గుతున్న విభజన - గ్రామీణ నుండి పట్టణానికి సంబంధించిన అంశాలపై మొబైల్ చలన చిత్ర నిర్మాణ పోటీ కూడా నిర్వహించబడింది.


    ***

    
    
    (Release ID: 1592502) Visitor Counter : 9
    
    
      Read this release in: English