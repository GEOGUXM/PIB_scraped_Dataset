      PIB Headquarters

      రాజ్యాంగ దినం సందర్భం గా ఆర్ఒబి ఆధ్వర్యం లో ఛాయాచిత్ర ప్రదర్శన
      Posted On: 26 NOV 2019 7:19PM by PIB Hyderabad


    రాజ్యాంగ దినోత్స‌వం సంద‌ర్భం గా స‌మాచార- ప్ర‌సార మంత్రిత్వ శాఖ లోని రీజ‌న‌ల్ అవుట్ రీచ్ బ్యూరో , హైద‌రాబాద్ ఈ రోజున ఇక్కడి ఉస్మానియా విశ్వ‌విద్యాల‌యం ఆర్ట్స్ కాలేజి లో భార‌త రాజ్యాంగం తాలూకు ఛాయాచిత్ర ప్ర‌ద‌ర్శ‌న ను ఏర్పాటు చేసింది. ఈ ప్ర‌ద‌ర్శ‌న మూడు రోజుల పాటు కొన‌సాగ‌నుంది.


    ఉస్మానియా విశ్వ‌ద్యాల‌యం రిజిస్ట్రార్ డాక్ట‌ర్ సి . హెచ్‌. గోపాల్ రెడ్డి జ్యోతి ని వెలిగించి , ఈ ప్ర‌ద‌ర్శ‌న ను ప్రారంభించారు. ఆయ‌న రాజ్యాంగ పీఠిక ను చ‌దవ‌గా , కార్యక్రమాని కి త‌ర‌లి వ‌చ్చిన వారు సైతం ఆ పీఠిక పాఠాన్ని తాము కూడా చ‌దివారు.


    ఈ సంద‌ర్భం గా డాక్ట‌ర్ సి . హెచ్‌. గోపాల్ రెడ్డి ప్ర‌సంగిస్తూ , మ‌నం భిన్న సంస్కృతులు , వేరు వేరు భాష‌లు మ‌రియు వివిధ ప్రాంతాల కు చెందిన వారిమి అయిన‌ప్ప‌టికీ మ‌న‌లను ఒక్క‌టిగా క‌లిపి ఉంచుతున్న‌ది మ‌న రాజ్యాంగ‌మే అన్నారు. రాజ్యాంగం మ‌న దేశానికి స్థిర‌మైన ప్ర‌భుత్వాన్ని అందించింద‌ని , భార‌త‌దేశం త్వ‌ర‌లో 5 ట్రిలియ‌న్ డాల‌ర్ విలువ క‌లిగిన ఆర్థిక వ్య‌వ‌స్థ గా ఎదిగే దిశ గా ప‌య‌నిస్తోంద‌ని ఆయ‌న తెలిపారు.


    ఈ కార్య‌క్ర‌మ అతిథులలో ఒకరుగా విచ్చేసిన వెస్ట‌ర్న్ సిడ్నీ యూనివ‌ర్సిటీ ప్రో వైస్ ఛాన్స్‌ ల‌ర్ లిండా గారు మాట్లాడుతూ , ఏ దేశం సాధించిన ప్ర‌గ‌తి అయినా ఆ దేశ రాజ్యాంగం లో పొందుప‌ర‌చిన సూత్రాల ఆధారం గా సాధించేదే అన్నారు. భార‌త‌దేశం వివిధ‌త్వాల నడుమ స‌మైక్యం గా ఉన్న దేశానికి ఒక చ‌క్క‌ని ఉదాహ‌ర‌ణ అంటూ అమె ప్రశంసించారు.


    స‌మాచార- ప్ర‌సార మంత్రిత్వ శాఖ లో భాగ‌మైన ప‌త్రికా స‌మాచార కార్యాల‌యం (పిఐబి) , హైద‌రాబాద్ డైరెక్ట‌ర్ జ‌న‌ర‌ల్‌ శ్రీ ఎస్‌. వెంక‌టేశ్వ‌ర్ ఈ కార్య‌క్ర‌మం లో మాట్లాడుతూ , మ‌న రాజ్యాంగ శిల్పులు దేశ ప్ర‌జ‌ల కోసం ఉద్దేశించి స‌మాన‌త్వం , న్యాయం స్వేచ్ఛ‌ , మ‌రియు సౌభ్రాతృత్వ సిద్ధాంతాల ను మ‌న రాజ్యాంగం లో ఉల్లేఖించార‌ని గుర్తుకు తెచ్చారు.


    ఉస్మానియా విశ్వ‌విద్యాల‌యం లో క‌మ్యూనికేష‌న్ మ‌రియు జ‌ర్న‌లిజమ్ విభాగం ప్రొఫెసర్ శ్రీ కె. నాగేశ్వ‌ర్ ఈ కార్య‌క్ర‌మం లో ప్ర‌సంగిస్తూ , ప‌లు దేశాల నేత‌ల లో ఆందోళ‌న‌లు ఉన్న‌ప్ప‌టికీ కూడాను , మ‌న దేశ రాజ్యాంగం కాల ప‌రీక్ష‌కు త‌ట్టుకొని నిల‌చింద‌న్నారు. మ‌న రాజ్యాంగం అతి పెద్దది , చాలా విస్తృత‌మైన‌ది , ఎంతో క‌ఠిన‌మైన‌టువంటిది మ‌రియు అస్తిత్వం లో ఉండ‌టానికి అవసరమైన‌ దాని కన్నా అధిక‌మైందని భావించార‌ని ఆయ‌న వివ‌రించారు. ఈ న‌మ్మ‌కాలకు భిన్నంగా మ‌న రాజ్యాంగం ప్ర‌పంచం లోని 192 రాజ్యాంగాల లో 70 సంవంత్స‌రాల త‌ర‌బ‌డి మ‌నుగ‌డ లో ఉన్న‌టువంటి ఒక రాజ్యాంగం గా పేరు తెచ్చుకొంద‌న్నారు.


    రీజ‌న‌ల్ అవుట్ రీచ్ బ్యూరో (ఆర్ఒబి) ఈ సంద‌ర్భం గా నిర్వ‌హించిన వ్యాస ర‌చ‌న పోటీ లో విజేత‌లుగా నిలచిన వారికి బ‌హుమ‌తుల ను ప్ర‌దానం చేశారు. ఆర్ఒబి కి చెందిన గేయ & నాట‌క విభాగం క‌ళాకారులు ఒక సాంస్కృతిక కార్య‌క్ర‌మాన్ని స‌మ‌ర్పించారు.


    ఎగ్జిబిషన్ లోబేడ్క‌ర్ కు చెందిన అరుదైన న‌లుపు- తెలుపు ఛాయాచిత్రాలతో పాటు ఆయన బోధనల‌ను మ‌రియు ఆయ‌న వ్రాసిన గ్రంథాల‌ను కూడా ఉంచారు. ఈ కార్య‌క్ర‌మంలో ఉస్మానియా యూనివర్సిటీ ఆర్ట్స్ కాలేజి ప్రిన్సిప‌ల్‌ , ప్రొఫెస‌ర్ డి. ర‌వీంద‌ర్‌ , యూనివ‌ర్సిటీ జ‌ర్న‌లిజం విభాగం అధిప‌తి ప్రొఫెస‌ర్ స్టీవెన్స‌న్‌ , పిఐబి డిప్యూటీ డైరెక్ట‌ర్ శ్రీ పి. రత్నాకర్ , ఆర్ఒబి అసిస్టెంట్ డైరెక్ట‌ర్ డాక్ట‌ర్ మాన‌స్ కృష్ణ‌కాంత్‌ , ఆర్ఒబి ఎఫ్‌పిఒ లు శ్రీ జి. కోటేశ్వరరావు , శ్రీ అర్థ శ్రీనివాస్ కూడా హాజ‌ర‌య్యారు.


    ***

    
    
    (Release ID: 1593625) Visitor Counter : 25
    
    
      Read this release in: English