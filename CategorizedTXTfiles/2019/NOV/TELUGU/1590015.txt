      PIB Headquarters

      403కోట్ల విలువైన 969 కేసులనుకోర్టులనుండి ఉపసంహరించుకొన్న ఆదాయపు పన్ను విభాగం
      Posted On: 01 NOV 2019 6:32PM by PIB Hyderabad


    దావాల ను తగ్గించుకొనేందుకు ఆదాయపు పన్ను విభాగం చేపట్టిన చర్య లలో భాగం గా ఆంధ్ర ప్రదేశ్ , తెలంగాణ ప్రాంతానికి చెందిన ఆదాయపు పన్ను విభాగం సుప్రీం కోర్టు , ఆంధ్ర ప్రదేశ్ హై కోర్టు , తెలంగాణ హై కోర్టు లతో పాటు ఇన్ కం ట్యాక్స్ అప్పిలేట్ ట్రైబ్యూనల్ (ఐటిఎటి)లలో దాఖలై ఉన్న 969 అప్పీళ్ల ను ఉపసంహరించుకొంది. పన్ను చెల్లింపుదారుల పట్ల స్నేహపూర్వక వైఖరి తో మెలగేందుకు ఈ చర్యను చేపట్టినట్లు ప్రిన్సిపల్ చీఫ్ కమిషనర్ ఆఫ్ ఇన్ కం ట్యాక్స్ కార్యాలయం తెలిపింది. వివరాలు ఇలా ఉన్నాయి.


    సెంట్రల్ బోర్డ్ ఆఫ్ డైరెక్ట్ ట్యాక్సేషన్ (సిబిడిటి) ఈ సంవత్సరం ఆగస్టు 8వ తేదీ న జారీ చేసిన సర్క్యులర్ కు అనుగుణం గా , 50 లక్షల రూపాయల కన్నా తక్కువ పన్ను ప్రభావం కలిగిన కేసుల ను ఇన్ కం ట్యాక్స్ అప్పిలేట్ ట్రైబ్యూనల్ లోను , ఒక కోటి రూపాయల కన్నా తక్కువ పన్ను ప్రభావం కలిగిన కేసుల ను హై కోర్టు లోను మరియు రెండు కోట్ల రూపాయల కన్నా తక్కువ పన్ను ప్రభావం కలిగిన కేసుల ను సుప్రీం కోర్టు లోను సవాలు చేయబోమని ఆదాయపు పన్ను విభాగం పేర్కొంది. 35 కోట్ల రూపాయల పన్ను ప్రభావం కలిగివున్నటువంటి 87 కేసులను ఆంధ్ర ప్రదేశ్ హై కోర్టు నుండి , 219 కోట్ల రూపాయల పన్ను ప్రభావం కలిగివున్నటువంటి 452 కేసులను తెలంగాణ హై కోర్టు నుండి , 119 కోట్ల రూపాయల పన్ను ప్రభావం కలిగివున్నటువంటి 407 కేసులను ఇన్ కం ట్యాక్స్ అప్పిలేట్ ట్రైబ్యూనల్ నుండి , 29 కోట్ల రూపాయల పన్ను ప్రభావం కలిగివున్నటువంటి 23 కేసులను సుప్రీం కోర్టు వద్ద నుండి ఆదాయపు పన్ను విభాగం ఉపసంహరించుకొంది. అంటే మొత్తం 403 కోట్ల రూపాయల పన్ను ప్రభావం కలిగివున్నటువంటి 969 కేసులను వాపసు తీసుకొన్నట్లు అవుతోంది.


    ఆదాయపు పన్ను విభాగం 2018-19 ఆర్థిక సంవత్సరం లో సైతం 892 కేసులను వాపసు తీసుకొంది. వీటి లో సుప్రీం కోర్టు వద్ద నుండి 33 కేసులను , హై కోర్టు పరిశీలన లో ఉన్న అప్పీళ్ల లో నుండి 441 అప్పీళ్ల ను , ఐటిఎటి పరిశీలనలో ఉన్న అప్పీళ్ల లో నుండి 418 అప్పీళ్ల ను ఇన్ కం ట్యాక్స్ డిపార్ట్ మెంటు ఉపసంహరించుకొన్నది.


    **

    
    
    (Release ID: 1590015) Visitor Counter : 47
    
    
      Read this release in: English