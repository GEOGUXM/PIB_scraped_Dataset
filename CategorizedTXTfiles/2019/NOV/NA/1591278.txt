      पृथ्‍वी विज्ञान मंत्रालय

      अत्‍यंत भीषण चक्रवात ‘बुलबुल’
      Posted On: 08 NOV 2019 8:48PM by PIB Delhi


    अत्‍यंत भीषण चक्रवात ‘ बुलबुल ’ बंगाल की खाड़ी के ऊपर पश्चिम-मध्‍य और आसपास के क्षेत्र से पिछले 06 घंटों के दौरान 17 किमी प्रति घंटे की गति से बढ़ते हुए , आज 08 नवंबर , 2019 को शाम 5:30 बजे पारादीप (ओडिशा) के लगभग 220 किलोमीटर दक्षिण-पूर्व , सागर द्वीप समूह (पश्चिम बंगाल) के 350 किमी दक्षिण-दक्षिण-पश्चिम में और खेपूपाड़ा (बांग्‍लादेश) के 470 किमी दक्षिण-पश्चिम में , अक्षांश 18.5 ° उत्‍तर एवं देशांतर 87.6 ° पूरब के पास बंगाल की खाड़ी के उत्तर-पश्चिम और आसपास के क्षेत्रों में केंद्रित हो गया। 9 नवंबर , 2019 की सुबह तक थोड़ा तेज होने की संभावना है। कुछ समय के बाद इसके उत्‍तर की ओर की बढ़ने तथा कुछ और समय के बाद उत्तर-पूरब की ओर फिर से धूमने की संभावना है। 9 नवंबर की मध्यरात्रि तक , भीषण चक्रवाती तूफान के रूप में अधिकतम 110-120 किलोमीटर प्रति घंटे की रफ्तार से चलने वाली तेज हवा के साथ सागर द्वीप (पश्चिम बंगाल) और खेपूपाड़ा (बांग्लादेश) के बीच सुंदरबन डेल्टा में पश्चिम बंगाल-बांग्लादेश तट को पार करने की अत्‍यधिक संभावना है।


    इसके परिणामस्‍वरूप 8 नवंबर को पुरी , केंद्रपाड़ा , जगतसिंहपुर और भद्रक जिलों के साथ-साथ ओडिशा के उत्तरी तटीय जिलों में हल्की से मध्यम बारिश की संभावना है और 9 नवंबर , 2019 को बालासोर , केंद्रपाड़ा , जगतसिंहपुर और भद्रक जिलों में भारी से भारी वर्षा हो सकती है। 8 नवंबर को उत्तर और दक्षिण 24-परगना और पूर्व मेदिनीपुर जिलों में भारी वर्षा के साथ कई स्थानों पर हल्की से मध्यम बारिश , 9 नवंबर , 2019 को उत्तर और दक्षिण 24-परगना और पूर्व और पश्चिम मेदिनीपुर जिलों में अलग-अलग स्थानों पर अत्यधिक भारी बारिश हो सकती है। 9 नवंबर , 2019 को हावड़ा और हुगली के बीच अलग-अलग स्थानों पर भारी से बहुत भारी बारिश होने की संभावना है।


    उत्तर-पूरब अरब सागर और उससे सटे दक्षिण गुजरात तट पर चक्रवात समुद्र तल से लगभग 2.1 किलोमीटर ऊपर होने की संभावना है। श्रीलंका और आस-पास के क्षेत्र में समुद्र तल से 1.5 और 3.1 किमी के ऊपर चक्रवाती परिसंचरण कायम रहने की संभावना है।


    आरकेमीणा/आरएनएम/एएम/एसकेएस/एसके-4121

    
    
    (Release ID: 1591278) Visitor Counter : 48
    
    
      Read this release in: English