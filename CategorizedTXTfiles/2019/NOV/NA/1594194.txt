      रक्षा मंत्रालय

      भारत-नेपाल संयुक्त सैन्य अभ्यास सूर्य किरण - XIV का पूर्व अवलोकन
      Posted On: 29 NOV 2019 12:38PM by PIB Delhi


    भारत और नेपाल के मध्‍य संयुक्त सैन्य अभ्यास ' सूर्य-किरण- XIV' का नेपाल के रूपन्देही जिले में स्थित सलझंडी में 3 से 16 दिसंबर , 2019 तक आयोजन किया जाएगा। इस अभ्‍यास में दोनों देशों की सेना के 300 सैनिक भाग लेंगे। ये सैनिक विभिन्‍न विद्रोह निरोधी तथा आतंकवाद निरोधी परिचालनों के आयोजनों और दोनों देशों की सेनाओं द्वारा विभिन्‍न मानवीय सहायता मिशनों में अर्जित अपने अनुभवों को साझा करेंगे।


    सैनिक अभ्‍यास सूर्य किरण- XIV एक वार्षिक आयोजन है , जो नेपाल और भारत में बारी-बारी से आयोजित किया जाता है। उल्‍लेखनीय है कि भारत द्वारा विभिन्न देशों के साथ आयोजित किए गए सैन्य प्रशिक्षण अभ्यासों की श्रृंखला में नेपाल के साथ आयोजित होने वाला सूर्य किरण अभ्यास वैश्विक आतंकवाद के बदलते स्‍वरूपों के दायरे में दोनों देशों के सामने आने वाली सुरक्षा चुनौतियों के संदर्भ में एक महत्वपूर्ण अभ्यास है। इस अभ्यास का उद्देश्य भारतीय सेना और नेपाल सेना के बीच बटालियन स्तर के संयुक्त प्रशिक्षण आयोजित करना है ताकि वन कल्‍याण और पहाड़ी क्षेत्रों में आतंकवाद निरोधी परिचालनों , मानवीय सहायता और आपदा राहत , चिकित्सा , पर्यावरण संरक्षण तथा विमानन पहलुओं में अंतरसक्रियता बढ़ाई जा सके।


    संयुक्त सैन्य अभ्यास से रक्षा सहयोग के स्तर में बढ़ोत्‍तरी होगी , जिससे दोनों देशों के बीच द्विपक्षीय संबंधों को अधिक बढ़ावा मिलेगा।


    आरकेमीणा / आरएनएम / एएम / आईपीएस/आरएन – 4486

    
    
    (Release ID: 1594194) Visitor Counter : 441
    
    
      Read this release in: English , Urdu , Bengali