      சுற்றுச்சூழல் மற்றும் வனத்துறை அமைச்சகம்

      வாதவரன்-2019 எனும் சுற்றுச்சூழல் பற்றிய 4 நாள் குறும்பட விழா மற்றும் போட்டிகள் தொடங்கின
      Posted On: 27 NOV 2019 3:15PM by PIB Chennai


    வாதவரன்- 2019 எனும் சுற்றுச்சூழல் பற்றிய 4 நாள் குறும்பட விழா மற்றும் போட்டிகள் இன்று புதுதில்லியில் தொடங்கின . இதனை நாடாளுமன்ற உறுப்பினரும், வாதவரன் ஊடக ஆய்வுகள் மையத்தின் விருதுகளுக்கான நடுவர் குழு தலைவருமான திரு.சுரேஷ் பிரபு தொடங்கி வைத்தார்.


    இந்த குறும்பட விழா போட்டிக்கு தொழில் முறையிலானவர்கள் / திரைப்பட ஸ்டுடியோக்கள் மூலம் 82 குறும்படங்களும், கல்லூரி மாணவர்கள் / அமெச்சூர் மூலம் 173 குறும்படங்களும், பள்ளி மாணவர்கள் மூலம் 90 குறும்படங்களும் வரப்பெற்றன. இவற்றிலிருந்து 90 குறும்படங்கள் நடுவர்கள் முன் திரையிட தெரிவு செய்யப்பட்டன.


    இந்தக் குறும்படங்களிலிருந்து விருதுகளுக்குத் தெரிவு செய்யப்படும் குழுவில் திரு. ரமேஷ் சிப்பி, திரு.ராகுல் ராவைல், திருமதி. மஞ்சு போரா, திருமதி. அக்னி மித்ர பால் ஆகியோர் இடம் பெற்றுள்ளனர்.


    தெரிவு செய்யப்படும் குறும்படங்களுக்கு விழாவின் நிறைவு நாளான நவம்பர் 30 அன்று வாதவரன் விருதுகளை சுற்றுச்சூழல், வனம் மற்றும் பருவநிலை மாற்றத்துறை இணையமைச்சர் திரு.பாபுல் சுப்ரியோ வழங்குவார்.


    ***

    
    
    (Release ID: 1593861) Visitor Counter : 31
    
    
      Read this release in: English , Hindi , Bengali