      PIB Headquarters

      சென்னை விமான நிலையத்தில் ரூ.43.7 லட்சம் மதிப்பிலான தங்கக்கட்டிகள் மற்றும் ரூ.45.4 லட்சம் மதிப்பிலான வெளிநாட்டு கரண்சி நோட்டுகள் பறிமுதல், சுங்கத்துறை அதிகாரிகள் அதிரடி சோதனை, 3 பேர் கைது
      Posted On: 14 NOV 2019 6:05PM by PIB Chennai


    சென்னை அண்ணா சர்வதேச விமான நிலையத்தில் சுங்கத்துறை அதிகாரிகளின் தொடர் கண்காணிப்பின் விளைவாக தங்கக்கட்டிகள் கடத்தப்பட்டது கண்டுபிடிக்கப்பட்டது.


    இதுகுறித்து புதன்கிழமையன்று கிடைத்த உறுதியான தகவலைத்தொடர்ந்து மும்பையிலிருந்து ஏர் இந்தியா விமானத்தில் சென்னை விமான நிலைய உள்நாட்டு முனையத்தில் வந்திறங்கிய பண்டி அசோக் ராம்நானி என்கிற தீபன் அசோக் சுதார் (33) என்பவரை சுங்கத்துறை அதிகாரிகள் தடுத்து நிறுத்தி சோதனை நடத்தினர். அப்போது, அவர் தனது பேண்ட் பாக்கெட்டில் மறைத்து வைத்திருந்த 11.90 கிலோ எடையுள்ள ரூ.43.7 லட்சம் மதிப்பிலான தங்கக்கட்டிகள் பறிமுதல் செய்யப்பட்டன. இந்த தங்கக்கட்டிகளை முறையாக வாங்கியது பற்றியோ அல்லது இறக்குமதி செய்ததற்கான ஆவணமோ அவரிடம் இல்லை. இதையடுத்து, அவர் கைது செய்யப்பட்டார்.


    மற்றொரு சம்பவத்தில் கோலாலம்பூரிலிருந்து ஏர் ஏசியா விமானத்தில் சென்னை வந்திறங்கிய திருவாரூரைச் சேர்ந்த சையத் இப்ராஹிம் (36) மற்றும் விருதுநகரைச் சேர்ந்த அப்துல் அசீஸ் (51) ஆகியோரை விமான நிலையத்தின் வெளியேறும் பகுதியில் சுங்கத்துறை அதிகாரிகள் தடுத்து நிறுத்தி சோதனை நடத்தினர். அவர்கள் வைத்திருந்த கைப்பைகளின் அடிப்பகுதியில் மறைத்து வைக்கப்பட்டிருந்த யூரோ, பவுண்ட் ஸ்டர்லிங் மற்றும் ஆஸ்திரேலிய டாலர்கள் உள்ளிட்ட ரூ.45.4 லட்சம் மதிப்பிலான வெளிநாட்டு கரண்சி நோட்டுகள் கண்டுபிடிக்கப்பட்டன. அவற்றை சுங்கத்துறை அதிகாரிகள் பறிமுதல் செய்து, இருவரையும் கைது செய்தனர்.


    இதுகுறித்து, மேலும் விசாரணை தொடர்ந்து நடைபெற்று வருவதாக சென்னை சர்வதேச விமானநிலைய சுங்கத்துறை ஆணையரின் செய்திக்குறிப்பில் தெரிவிக்கப்பட்டுள்ளது.


    *****


    

    
    (Release ID: 1591637) Visitor Counter : 21
    
    
      Read this release in: English