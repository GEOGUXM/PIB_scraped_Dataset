      நிதி அமைச்சகம்

      வருமான வரி வலைதளத்தில் தகவல் பரிமாற்றத்திற்கான வலைப்பகுதியை நேரடி வரிகள் வாரியத்தின் தலைவர் தொடங்கி வைத்தார்
      Posted On: 22 NOV 2019 4:28PM by PIB Chennai


    புதுதில்லி , நவம்பர் 22 , 2019


    வருமானவரி வலைதளத்தில் தகவல் பரிமாற்றத்திற்கான வலைப்பகுதியை நேரடி வரிகள் வாரியத்தின் தலைவர் திரு பி சி மோடி தில்லியில் இன்று (22.11.2019) தொடங்கி வைத்தார்.


    இந்த வலைப்பகுதி தகவல்கள் அனைத்தையும் ஒரு இடத்தில் தொகுத்து அவற்றை நிதி நிறுவனங்கள், துறை அதிகாரிகள், மற்றும் பொதுமக்கள் பயன்பாட்டிற்கென வழங்குகிறது.


    பொதுவான அறிக்கை அளிக்கும் தரத்தின்படி தகவல்களை தானியங்கி பரிவர்த்தனையாக 2017 முதல் அளிக்க இந்தியா உறுதிபூண்டுள்ளது.


    நேரடி வரிகள் வாரியம் வெளியிடும் கொள்கைக் குறிப்புகள், சுற்றறிக்கைகள், வழிகாட்டு நெறிமுறைகள், அறிவிக்கைகள், ஆகியவை இந்த வலைப்பகுதியில் இடம் பெற்றிருக்கும். இந்த வலைப்பகுதி உள்நாட்டு நிதி நிறுவனங்களுக்கு மட்டுமன்றி, வெளிநாட்டு வரி அதிகார அமைப்புகள், நிதிநிறுவனங்கள் ஆகியவனவும் இந்தியாவின் சட்டங்கள், விதிகள், நடைமுறைகள் குறித்து அறிந்து கொள்ள உதவும்.


    தானியங்கி தகவல் பரிவர்த்தனை தரத்தை அமல்படுத்த உரிய உள்நாட்டு சட்டக் கட்டமைப்பு 2015-ல் உருவாக்கப்பட்டது. நிதி
    நிறுவனங்களுக்கு அறிக்கை அளிக்க வேண்டிய கடமை குறித்து எடுத்துரைக்க நேரடி வரிகள் வாரியம் சம்பந்தப்பட்டவர்களுடன் ஆலோசனையை நடத்தி உள்ளது.


    -----


    

    
    (Release ID: 1593144) Visitor Counter : 30
    
    
      Read this release in: English , Hindi