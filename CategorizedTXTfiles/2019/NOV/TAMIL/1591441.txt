      PIB Headquarters

      தொழில்முனைவோர் ஊக்குவிப்புப் பயிற்சி மற்றும் ஏற்றுமதி குறித்த விழிப்புணர்வு முகாம்
      Posted On: 13 NOV 2019 3:54PM by PIB Chennai


    மத்திய அரசின் சிறு, குறு மற்றும் நடுத்தரத் தொழில்கள் மேம்பாட்டு நிறுவனம் தஞ்சாவூரில் தொழில்முனைவோர் ஊக்குவிப்புப் பயிற்சி மற்றும் ஏற்றுமதி குறித்த விழிப்புணர்வு முகாமை நடத்துகிறது. நவம்பர் 14, 15 ஆகிய தேதிகளில் நடைபெறும் பயிற்சி மற்றும் முகாமில் பங்கேற்கக் கட்டணம் ஏதுமில்லை என மத்திய அரசின் சிறு, குறு மற்றும் நடுத்தரத் தொழில்கள் மேம்பாட்டு நிறுவனத்தின் உதவி இயக்குனர் திரு கே எம் பாலாஜி தெரிவித்துள்ளார்.


    தொழில் முனைவோர் பயன்பெறுவதற்கான பயிற்சி மற்றும் முகாம் தஞ்சாவூர் புதுக்கோட்டை சாலையில் எம். ஆர். மருத்துவமனைக்கு அருகில் உள்ள ரோட்டரி கிளப் அரங்கில் நடைபெறும். இதில் பங்கேற்க விருப்பம் உள்ளவர்கள் 14.11.2019 அன்று காலை 9.30 மணியளவில் பயிற்சி மற்றும் முகாம் நடைபெறும் அரங்கிற்கு நேரில் வரவேண்டும் என்று அவர் கூறியுள்ளார்.


    தொடர்புக்கு: 75023 25384


    *****

    
    
    (Release ID: 1591441) Visitor Counter : 27