      PIB Headquarters

      கல்பாக்கம் இந்திரா காந்தி அணுஆராய்ச்சி மையத்தில் அயனி பீம்கள் மூலம் நானோ கட்டமைப்பு பற்றிய சர்வதேச மாநாடு, 6-8 நவம்பர், 2019
      Posted On: 06 NOV 2019 6:38PM by PIB Chennai


    கல்பாக்கம் இந்திரா காந்தி அணுஆராய்ச்சி மையத்தின் சார்பில், அயனி தூண்கள் மூலம் நானோ கட்டமைப்பு பற்றிய சர்வதேச மாநாடு, அணுஅறிவியல் ஆராய்ச்சி மையம், இந்திய அயனி பீம் கூட்டமைப்பு, பல்கலைக் கழகங்களுக்கு இடையிலான துரிதப்படுத்தும் மையம் மற்றும் இந்திய பொருட்கள் ஆராய்ச்சி மையம் போன்றவற்றின் ஒத்துழைப்புடன் நவம்பர் 6-8, 2019 கல்பாக்கத்தில் ஏற்பாடு செய்யப்பட்டுள்ளது. இரண்டாண்டுகளுக்கு ஒருமுறை நடைபெறும் இந்த சர்வதேச மாநாடு, ஓராண்டு இடைவெளியில் நடத்தப்படுவதுடன், இயற்பியலாளர்கள் மற்றும் துரிதப்படுத்தும் பொருட்களுக்கான விஞ்ஞானிகள், ஆராய்ச்சி மாணவர்கள் ஓரிடத்தில் சங்கமிக்க வைப்பதாகவும் உள்ளது.


    அந்த வகையில், ஐந்தாவது சர்வதேச மாநாடு, முதன்முறையாக இந்திரா காந்தி அணுஆராய்ச்சி மையத்தில் நடைபெறவுள்ளது. இதில், 10 சர்வதேச பிரதிநிதிகளும், தேசிய ஆராய்ச்சி நிறுவனங்கள் மற்றும் பல்கலைகழகங்களைச் சேர்ந்த சுமார் 100 பிரதிநிதிகளும் பங்கேற்று, பல்வேறு தலைப்புகளில் விவாதித்து வருகின்றனர்.


    விரைவுபடுத்தப்பட்ட அயனிகளை பயன்படுத்துதல்: கதிர்வீச்சு பாதிப்பு ஆய்வுக்கான அயனி பீம்கள் மற்றும் திடப்பொருட்களில் மாற்றம் செய்தல், புதியவகை கூட்டு கட்டங்களை அயனி பீம் முறையில் பதப்படுத்துதல் மற்றும் நானோ அளவிலான வீழ்படிவங்கள், சிற்றலை உருவாக்கம் போன்ற தலைப்புகளில் இந்த விவாதம் நடைபெறுகிறது. மாநாட்டிற்கு முன்பாக, புதிதாக முனைவர் பட்ட ஆராய்ச்சியில் ஈடுபடும் மாணவர்களுக்கு மேம்படுத்தப்பட்ட ஆராய்ச்சிக்கான பொருளை அறிமுகப்படுத்துதல் குறித்த பயிற்சி வகுப்பு, நவம்பர் 4, 5 தேதிகளில் நடைபெற்றது.


    மாநாட்டில் வரவேற்புரை ஆற்றிய இந்திரா காந்தி அணுஆராய்ச்சி மையத்தின் இயக்குநர் டாக்டர் ஜி. அமரேந்திரா, அணுசக்திப் பொருட்களில் கதிர்வீச்சுப் பாதிப்பை உருவகப்படுத்துவதற்கான, துரிதப்படுத்துதல் அடிப்படையிலான ஆராய்ச்சித் திட்டங்களை இந்திரா காந்தி அணுஆராய்ச்சி மையத்தில் மேற்கொள்ள வேண்டும் என வலியுறுத்தினார். தொடக்கவுரையாற்றிய இயக்குநர் டாக்டர் பி.கே. பானிகிரஹி, இந்திரா காந்தி அணுஆராய்ச்சி மையத்தில் கடந்த காலத்திலும், தற்போதும் மேற்கொண்டு வரும் ஆராய்ச்சிப் பணிகளை சுருக்கமாக விளக்கினார். இயக்குநரும், பேராசிரியருமான அவினாஷ் சந்திரபாண்டே பேசுகையில், இந்தியாவில் தற்போது பயன்பாட்டில் உள்ள பல்வேறு வகையான துரிதப்படுத்தும் கருவிகளின் பயன்பாடு குறித்து விளக்கமளித்தார்.


    

    
    (Release ID: 1590660) Visitor Counter : 45