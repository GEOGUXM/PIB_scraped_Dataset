      சாலைப் போக்குவரத்து மற்றும் நெடுஞ்சாலைத்துறை அமைச்சகம்

      புதிய சாலை மேம்பாலங்கள் அமைத்தல்
      Posted On: 28 NOV 2019 1:36PM by PIB Chennai


    தமிழ்நாட்டில் உள்ள தேசிய நெடுஞ்சாலைகளில் 63 இடங்களில் சாலை மேம்பாலங்கள் மற்றும் சுரங்கப் பாதைகள் அமைக்கப்பட்டு வருவதாக மத்திய சாலைப் போக்குவரத்து மற்றும் நெடுஞ்சாலைத் துறை அமைச்சர் திரு.நிதின் கட்கரி தெரிவித்துள்ளார்.


    மக்களவையில் கேள்வி ஒன்றுக்கு எழுத்து மூலம் அளித்த பதிலில் இதனைத் தெரிவித்துள்ள அவர், நெடுஞ்சாலைத் துறையில் மேற்கொள்ளப்படும் பெரிய அளவில் மேம்பாட்டுத் திட்டத்தின் ஒரு பகுதியாக, தேசிய நெடுஞ்சாலைகளின் குறுக்கே செல்லும் அனைத்து லெவல் கிராசிங்குகளிலும், மேம்பாலங்கள் மற்றும் சுரங்கப் பாதைகள் அமைப்பதற்கான சாத்தியக்கூறு ஆய்வு மேற்கொள்ளப்பட்டு, அதன் அடிப்படையில் பணிகள் மேற்கொள்ளப்பட்டு வருவதாகக் கூறியுள்ளார்.


    நாடு முழுவதும் இதுவரை 838 மேம்பாலப் பணிகள் மேற்கொள்ளப்பட்டு வருவதாகத் தெரிவித்துள்ள அமைச்சர் திரு. நிதின் கட்கரி, அதிகபட்சமாக மகாராஷ்டிராவில் 93 மேம்பாலங்களும், அதற்கு அடுத்தபடியாக பீகாரில் 70, மேற்கு வங்காளத்தில் 68, உத்தரப்பிரதேசத்தில் 67 பாலப் பணிகளும், தமிழ்நாட்டில் 63 பணிகளும் மேற்கொள்ளப்பட்டு வருவதாகக் கூறியுள்ளார்.


    சாலை மேம்பாலங்கள் மற்றும் சுரங்கப் பாதைகள் அமைப்பதற்கு நிதி ஒதுக்கீடு ஒரு பிரச்சினையே அல்ல என்றும் அவர் குறிப்பிட்டுள்ளார். நாட்டிலுள்ள தேசிய நெடுஞ்சாலைகளில், மேம்பாலத் திட்டங்களுக்காக கடந்த 3 ஆண்டுகளில் செலவிடப்பட்ட தொகை விவரம் வருமாறு :-

                                                                             
நிதியாண்டு               2016-17  2017-18   2018-19   2019-20, 30.09.2019 வரை
                                                                             
                                                                             
                                                                             
செலவினம் ( ரூ.கோடியில்)  73,741   1,00,178  1,27,993  62,179                 
                                                                             
                                                                             

    *****

    
    
    (Release ID: 1594045) Visitor Counter : 43
    
    
      Read this release in: English