      PIB Headquarters

      அரக்கோணத்தில் உள்ள ஐ.என்.எஸ். ராஜாளியில் கடற்படை பைலட்கள் பயிற்சி நிறைவு
      Posted On: 29 NOV 2019 4:37PM by PIB Chennai


    அரக்கோணத்தில் உள்ள கடற்படை விமான நிலையமான ராஜாளியில் 93-வது ஹெலிகாப்டர் பயிற்சி நிறைவைக் குறிக்கும் அணிவகுப்பு இன்று (29.11.2019) நடைபெற்றது. இந்த நிகழ்ச்சியில் இந்திய கடற்படை படையைச் சேர்ந்த 9 பைலட்களுக்கு பெருமைமிகு பொன் இறக்கை என்று பொருள்படும் ‘விங்ஸ் ஆப் கோல்ட்’ விருதுகள் வழங்கப்பட்டன. கடற்படை படை தமிழ்நாடு மற்றும் புதுச்சேரி பகுதியின் கொடி அதிகாரி ரியர் அட்மிரல் கே.ஜோதிஸ் குமார் வி.எஸ்.எம் இந்த விருதுகளை வழங்கினார். இந்த பைலட்கள் 9 பேரும், இந்திய கடற்படை படை விமானப் பிரிவு 561-ல் அமைந்துள்ள ஹெலிகாப்டர் பயிற்சிப் பள்ளியில் 20 வார காலம் மிகத் தீவிரமான ஹெலிகாப்டர் பறக்கும் பயிற்சி மற்றும் தரைப்பயிற்சிகளை பெற்றனர்.


    பயிற்சி காலத்தில் இந்த பைலட்கள் ஹெலிகாப்டர் இயக்குவது தொடர்பான பல்வேறு சிறப்பு நுட்பங்களை கற்றறிந்தனர். இவர்களுக்கு பயணப் பாதை, இரவு நேர ஹெலிகாப்டர் செலுத்துகை, கடல்பரப்பின் மேல் செயல்பாடுகள் உள்ளிட்ட பாடங்களில் பயிற்சி அளிக்கப்பட்டது.


    பயிற்சி நிறைவு அணிவகுப்புக்குப் பிறகு, அனைத்து துறைகளிலும் மிகச் சிறந்த பயிற்சி பைலட்டுக்கான ‘கேரள ஆளுனர் சுழற்கோப்பை’ லெப்டினன்ட் பிரித்திஷ் மேத்தாவுக்கு வழங்கப்பட்டது. தரவரிசையில் முதலாவதாக வந்த சப்-லெப்டினன்ட் ஷாந்தனு மிஸ்ராவுக்கு ‘கடற்படை படை கிழக்குப் பிரிவு கொடி அதிகாரி மற்றும் தலைமை தளபதி சுழற்கோப்பை’ வழங்கப்பட்டது. தரைப்பணிகளில் முதலாவதாக வந்த சப்-லெப்டினன்ட் மகேஷ்வர் ஆர்.-க்கு புத்தகப் பரிசு ஒன்று வழங்கப்பட்டது.


    பயிற்சியை நிறைவு செய்த புதிய பைலட்டுகள் இந்திய கடற்படை படையின் பல்வேறு முன்னணி செயல்பாட்டு பிரிவுகளில் நியமிக்கப்படுவார்கள். இந்தப் பிரிவுகளில் அவர்கள் தேடுதல் மற்றும் மீட்புப் பணி, ஆய்வு மற்றும் உளவுப் பணி, கொள்ளையர் எதிர்ப்பு ரோந்துப் பணி ஆகிய கடமைகளில் ஈடுபடுவார்கள்.


    கேப்டன் கிரிஷானு டே தலைமையில் செயல்படும் இந்திய கடற்படையின் படை விமானப் பிரிவு 561 சுமார் 50 ஆண்டு கால பாரம்பரிய மிக்க பயிற்சி மையமாகும். இந்திய கடற்படை படை, கடலோரக் காவல் படை மற்றும் நட்பு நாடுகளின் கடற்படை படை ஆகியவற்றைச் சேர்ந்த 724 பைலட்டுகளுக்கு இம் மையத்தில் பயிற்சி அளிக்கப்பட்டுள்ளது. இந்தப் பயிற்சி பள்ளி கமோடார் ஸ்ரீரங் ஜோக்லேகர் தலைமையில் இயங்கும் இந்தப் பயிற்சி பள்ளி அரக்கோணத்தில் உள்ள ஐ.என்.எஸ். ராஜாளி வளாகத்தில் அமைந்துள்ளது.


    *********

    
    
    (Release ID: 1594244) Visitor Counter : 76
    
    
      Read this release in: English