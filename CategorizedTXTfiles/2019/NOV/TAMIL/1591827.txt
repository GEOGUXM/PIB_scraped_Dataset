      தேர்தல் ஆணையம்

      முன்னாள் தலைமை தேர்தல் ஆணையர் திரு டி என் சேஷன் நினைவாக தேர்தல் ஆய்வுகளுக்குப் பலதுறை அணுகுமுறை குறித்த வருகைதரு இருக்கையை இந்தியத் தேர்தல் ஆணையம் அமைக்கவுள்ளது இந்த இருக்கையின் வழிகாட்டியாக முன்னாள் தலைமைத் தேர்தல் ஆணையர் திரு என் கோபாலசாமி இருப்பார்
      Posted On: 16 NOV 2019 4:00PM by PIB Chennai


    இணைய மற்றும் துடிப்புமிக்க இந்தியாவுடன் தனித் தொடர்பு கொண்டிருந்த திரு டி என் சேஷனின் நினைவைப் போற்றும் வகையில், புதுதில்லியில் உள்ள ஜனநாயகம் மற்றும் தேர்தல் நிர்வாகத்திற்கான இந்தியா சர்வதேச கல்விக் கழகத்தின் (ஐஐஐடிஇஎம்) பாடத்திட்ட மேம்பாட்டு மையத்தில் 2020-லிருந்து 2025 வரை தேர்தல் ஆய்வுகளுக்குப் பலதுறை அணுகுமுறை வருகைதரு இருக்கையை அமைக்க இந்தியத் தேர்தல் ஆணையம் முடிவு செய்துள்ளது. இந்த இருக்கையின் வழிகாட்டியாக முன்னாள் தலைமைத் தேர்தல் ஆணையர் திரு என் கோபாலசாமி இருப்பார்.


    அகமதாபாதில் உள்ள நிர்மா பல்கலைக் கழகத்தின் சட்டக் கல்வி நிறுவனத்தில் நடைபெற்ற நிகழ்ச்சியில் முக்கிய உரையாற்றிய தலைமைத் தேர்தல் ஆணையர் திரு சுனில் அரோரா இன்று இந்த முடிவை அறிவித்தார். அரசியல் சட்ட நிபுணரும், பொருளாதார வல்லுநரும் தலைசிறந்த நீதிமானும் ஆகிய திரு நானி பல்கிவாலா நினைவாக இந்தப் பல்கலைக் கழகம் ஏற்பாடு செய்திருந்த சட்டக் கருத்தரங்கிற்கு திரு அரோரா அழைக்கப்பட்டிருந்தார்.


    இந்த நிகழ்ச்சியில் பேசிய திரு அரோரா, இந்தியத் தேர்தல் நடைமுறையின் பல்வேறு அம்சங்களில் நேர்மை, வெளிப்படைத் தன்மை, நாணயம் ஆகியவற்றில் திரு டி என் சேஷனின் பங்களிப்பு காரணமாக, உலகம் முழுவதுமான சிறந்த தேர்தல் நடைமுறைகளில் அவரது பெயர் நெருக்கமாக உள்ளது. இதன் காரணமாகவே இந்தியத் தேர்தல் ஆணையம் அவரது பெயரால் இந்த இருக்கையை நிறுவியுள்ளது. அடுத்த கல்வியாண்டிலிருந்து, 2020 ஆகஸ்ட்-செப்டம்பர், இந்த இருக்கை முழுமையாக செயல்படுவதை தேர்தல் ஆணையம் உறுதி செய்ய கடமைப்பட்டுள்ளது.


    இந்த இருக்கை குறித்த விரிவான விதிமுறைகளை தலைமைச் செயலாளர் உமேஷ் சின்ஹா, ஐஐஐடிஇஎம் தலைமை இயக்குநர் தர்மேந்திர ஷர்மா, இந்தியத் தேர்தல் ஆணைய இயக்குநர் மோனா ஸ்ரீனிவாஸ் ஆகியோர் ஆய்வு செய்து அறிக்கையை 2020 மார்ச் 15-க்குள் ஆணையத்திடம் ஒப்படைப்பார்கள். தேர்தல் ஆய்வுகள் தொடர்பான துறையில் சிறப்பாகப் பணிபுரிந்ததை நிருபிக்கும் இளம் கல்வியாளர்களை இலக்காகக் கொண்டு இந்த வருகைதரு இருக்கை திட்டமிடப்பட்டுள்ளது. தேர்தல் ஆய்வுகள் குறித்து குறிப்பிட்ட அம்சங்களில் தேசிய அளவிலான கருத்தரங்கை இந்த இருக்கை நடத்தும் என்று எதிர்பார்க்கப்படுகிறது. ஐஐஐடிஇஎம்-ல் கூடுதல் பயிற்சி மற்றும் ஆராய்ச்சிக்கான பல்துறை சார்ந்த பாடத்திட்டம் / விதிமுறைகள் ஆகியவற்றை வடிவமைத்து மேம்படுத்துவதையும் இந்த வருகைதரு இருக்கை மேற்பார்வையிடும்.


    ‘தேர்தல் சட்டம்-இந்தியாவில் அதன் பரிமாணமும்-நடைமுறையும்’ என்பது குறித்து உரையாற்றிய தலைமைத் தேர்தல் ஆணையர், 1950 ஆம் ஆண்டு நவம்பர் 26 ஆம் தேதி இந்தியாவின் அரசியலமைப்புச் சட்டம் ஏற்றுக் கொள்ளப்பட்ட 70 ஆம் ஆண்டு இந்த நிகழ்வுடன் பொருந்தி வருவதை சுட்டிக்காட்டினார்.


    “நமது அரசியலமைப்புச் சட்டம் வாழும் ஆவணமாகும். சோதனையான காலங்களிலும், நிலைத்து நின்ற ஆவணமாக அது விளங்குகிறது. இது ஏற்றுக்கொள்ளப்பட்ட காலத்திலிருந்து இந்தியாவின் ஒவ்வொருவருக்கும் பேச்சுரிமை, கடமைகள் பற்றி எடுத்துரைக்கின்ற அரசியலமைப்புச் சட்டம், சமத்துவம், சுதந்திரம், கவுரவம் என்பது பற்றி கூறி வாழ்க்கையை அர்த்தமுள்ளதாக்குகிறது” என்றும் தலைமைத் தேர்தல் ஆணையர் தெரிவித்தார்.


    *************

    
    
    (Release ID: 1591827) Visitor Counter : 81