      PIB Headquarters

      எஸ்.சி., எஸ்.டி., பிரிவினருக்கான வேலைவாய்ப்பு முகாமில் 11 பேர் தேர்வு – அடுத்தக்கட்ட தேர்வுக்கான பட்டியலில் 60 பேர்
      Posted On: 04 NOV 2019 6:04PM by PIB Chennai


    சென்னை சாந்தோமில் இயங்கும் எஸ்.சி., எஸ்.டி., பிரிவினருக்கான மத்திய அரசின் தேசிய வாழ்க்கைத்தொழில் சேவை மையம், ஒர்க்ஃபிரீக்ஸ் கார்ப்பரேட் சர்வீசஸ் எனும் தனியார் நிறுவனத்துடன் சேர்ந்து, சென்னையில் 30.10.2019 அன்று வேலைவாய்ப்பு முகாமுக்கு ஏற்பாடு செய்திருந்தது.


    பிபிஓ, வங்கிப்பிரிவு, காப்பீட்டுப் பிரிவு, மின்னணு வணிகம், கல்வி, தகவல் தொழில்நுட்பம், விளம்பரத் துறை, மார்க்கெட்டிங், விற்பனை, மனிதவளத் துறை உட்பட பல்வேறு துறைகளைச் சேர்ந்த வேலை வழங்குவோரும், வேலை கோரும் சுமார் 150 பேரும் வேலைவாய்ப்பு முகாமில் கலந்து கொண்டார்கள்.


    இவர்களில் 11 பேர் வேலைக்கு நேரடியாகத் தெரிவு செய்யப்பட்டார்கள். மேலும் 60 பேர் இந்த நிறுவனங்களில் பல்வேறு பணியிடங்களில் அடுத்தகட்ட தெரிவுக்காகப் பட்டியலிடப்பட்டுள்ளனர் என்று துணை மண்டல வேலைவாய்ப்பு அதிகாரி திரு சுஜித் குமார் சாஹூ வெளியிட்ட செய்திக் குறிப்பில் தெரிவித்துள்ளார்.


    இந்த முகாமுக்கு இவருடன் எஸ்.சி., எஸ்.டி., பிரிவினருக்கான மத்திய அரசின் தேசிய வாழ்க்கைத்தொழில் சேவை மைய உதவி வேலை வாய்ப்பு அலுவலர் திருமதி பவானி ராஜேந்திரன், ஒர்க்ஃபிரீக்ஸ் கார்ப்பரேட் சர்வீசஸ் பிரைவேட் லிமிடெட் இயக்குநர் திரு சையத் நஸ்ருல்லா ஆகியோர் இணைந்து ஏற்பாடு செய்திருந்தனர்.


    ***************


    

    
    (Release ID: 1590323) Visitor Counter : 33
    
    
      Read this release in: English