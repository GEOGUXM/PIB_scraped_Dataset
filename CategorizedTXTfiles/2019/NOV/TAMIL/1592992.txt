      குடியரசுத் தலைவர் செயலகம்

      குடியரசுத் தலைவர் மாளிகையில் நவம்பர் 23 – 24 நடைபெறும் ஆளுநர்கள் மற்றும் துணை நிலை ஆளுநர்களின் 2 நாள் மாநாட்டிற்கு குடியரசுத் தலைவர் தலைமையேற்கிறார்
      Posted On: 21 NOV 2019 5:01PM by PIB Chennai


    குடியரசுத் தலைவர் மாளிகையில் நவம்பர் 23 – 24 நடைபெறும் அனைத்து மாநில ஆளுநர்கள் மற்றும் துணை நிலை ஆளுநர்களின் 2 நாள் மாநாட்டிற்கு குடியரசுத் தலைவ ர் திரு.ராம்நாத் கோவிந்த் தலைமையேற்கிறார் . குடியரசுத் தலைவர் மாளிகையில் நடைபெறும் இந்த 50-வது மாநாடு, திரு.ராம்நாத் கோவிந்த் தலைமையேற்கும் 3-வது மாநாடாகும்.


    இரு நாட்கள் நடைபெறும் இந்த மாநாட்டில் முக்கிய அம்சங்கள் பல்வேறு அமர்வுகளாக விவாதிக்கப்பட உள்ளது. பழங்குடியினர் விவகாரங்கள், வேளாண் சீர்திருத்தம், ஜல்ஜீவன் இயக்கம், உயர் கல்விக்கான புதிய கல்விக் கொள்கை மற்றும் வாழ்க்கையை எளிமைப்படுத்துவதற்கான ஆளுகை உள்ளிட்ட அம்சங்கள் இந்த மாநாட்டில் விவாதிக்கப்பட உள்ளன.


    அனைத்து மாநிலங்களையும் சேர்ந்த ஆளுநர்கள் மற்றும் யூனியன் பிரதேசங்களின் துணை நிலை ஆளுநர்கள் இந்த மாநாட்டில் கலந்து கொள்ள உள்ளனர். குடியரசுத் துணைத் தலைவர், பிரதமர், உள்துறை அமைச்சர், வேளாண்மை மற்றும் விவசாயிகள் நலன், சட்டம் மற்றும் நீதி, மனிதவள மேம்பாடு, பழங்குடியினர் நலன், ஜல்சக்தி உள்ளிட்ட துறைகளின் மத்திய அமைச்சர்களும், நித்தி ஆயோக் அமைப்பின் துணைத் தலைவர் மற்றும் தலைமைச் செயல் அதிகாரி உள்ளிட்டோரும் பல்வேறு துறைகளின் உயர் அதிகாரிகளும் இதில் பங்கேற்க உள்ளனர்.


    யூனியன் பிரதேசங்களில் செயல்படுத்தப்படும் பல்வேறு திட்டங்கள் மற்றும் சாதனைகள் குறித்து 2019 நவம்பர் 22 அன்று யூனியன் பிரதேசங்கள் பற்றிய சிறப்பு அமர்வு ஒன்றும் நடைபெற உள்ளது. துணை நிலை ஆளுநர்கள் / யூனியன் பிரதேசங்களின் நிர்வாகிகள் தவிர மத்திய உள்துறை அமைச்சர், அமைச்சரவை செயலாளர் மற்றும் உயர் அதிகாரிகளும் இந்த சிறப்பு அமர்வில் கலந்து கொள்ள உள்ளனர்.


    ***

    
    
    (Release ID: 1592992) Visitor Counter : 37
    
    
      Read this release in: English , Urdu , Hindi , Marathi