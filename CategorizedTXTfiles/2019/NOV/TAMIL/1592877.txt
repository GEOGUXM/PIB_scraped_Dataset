      PIB Headquarters

      மும்பை சர்வதேச குறும்பட, ஆவணப்பட, அனிமேஷன் பட விழா 2020-க்கு இணையதளம் மூலம் பல்வேறு பிரிவுகளில் திரைப்படப் பதிவுகள் தொடங்கப்பட்டுள்ளன
      Posted On: 21 NOV 2019 5:35PM by PIB Chennai


    மும்பை சர்வதேச குறும்பட , ஆவணப்பட , அனிமேஷன் பட விழா 2020 மும்பையில் உள்ள திரைப்படப்பிரிவு வளாகத்தில் 2020 ஜனவரி 28 முதல் பிப்ரவரி 3 வரை நடைபெறவுள்ளது. இதில் பங்கேற்க விரும்பும் படத்தயாரிப்பாளர்கள் இணையதளம் மூலம் பல்வேறு பிரிவுகளில் திரைப்பட ங்களை ப் பதிவு செய்வது தொடங்கப்பட்டுள்ள து. வெளிநாடுகளைச் சேர்ந்த தயாரிப்பாளர்கள் சர்வதேச போட்டிப்பிரிவில் பங்கேற்கும் நிலையில், இந்திய த் தயாரிப்பாளர்கள் சர்வதேச மற்றும் தேசிய போட்டிப் பிரிவுகளில் பங்கேற்கலாம்.


    தெற்காசியாவிலேயே கதை அல்லாத திரைப்படங்களுக்கான பழமைவாய்ந்த மிகப்பெரிய இந்த விழா, உலகம் முழுவதும் உள்ள திரைப்படத் தயாரிப்பாளர்களை ஈர்த்து வருகிறது. ஒருவார காலம் நடைபெறும் இந்த விழாவுக்கான போட்டிகளில் தரமான படங்கள் திரையிடப்படுவதும், கலந்துரையாடல் அமர்வுகள், பயிலரங்குகள் போன்றவை நடத்தப்படுவதும் இதற்குக் காரணமாகும்.


    49 லட்சம் ரூபாய் மதிப்பிலான ரொக்கப்பரிசுகள், தங்கச் சங்கு, வெள்ளிச் சங்குகள், கேடயங்கள், சான்றிதழ்கள் ஆகியவை தொழில்நுட்பப் பிரிவுகள் உட்பட பல்வேறு போட்டிகளின் வெற்றியாளர்களுக்கு வழங்கப்படுகின்றன.


    இந்த விழாவில் சிறந்த ஆவணப்படத்திற்கு தங்கச் சங்கும், 10 லட்சம் ரூபாய் ரொக்கப்பரிசும் வழங்கப்படும். இந்தியாவைச் சேர்ந்த ஆவணப்படப் பிரிவிலிருந்து மிகச்சிறந்த ஆளுமை தெரிவு செய்யப்பட்டு கவுரவம் மிக்க வி.சாந்தாராம் வாழ்நாள் சாதனையாளர் விருது வழங்கப்படுகிறது. இந்த விருது பத்து லட்சம் ரூபாய் ரொக்கப் பரிசையும், கேடயத்தையும், பாராட்டு பத்திரத்தையும் கொண்டதாகும்.


    இரண்டு ஆண்டுகளுக்கு ஒருமுறை நடைபெறும் இந்த விழாவின் 16வது நிகழ்வுக்கு மகாராஷ்டிரா அரசின் ஆதரவுடன் மத்திய தகவல் ஒலிபரப்பு அமைச்சகத்தின் திரைப்படப்பிரிவு ஏற்பாடு செய்துள்ளது.


    மும்பை பெட்டர் சாலையில், 24ஆம் எண் கொண்ட திரைப்படப்பிரிவு வளாகம், முதன்மை நிகழ்விடமாக இருக்கும். தொடக்கம் மற்றும் நிறைவு / விருது வழங்கும் நிகழ்ச்சிகள் முறையே ஜனவரி 28 அன்றும் பிப்ரவரி 3 அன்றும் ஒர்லியில் உள்ள நேரு மைய விளையாட்டரங்கில் நடைபெறும்.


    இணையத்தில் திரைப்படங்களைப் பதிவு செய்ய தயாரிப்பாளர்கள் பயன்படுத்த வேண்டிய இணையதளம் www.miff.in ஆகும். கூடுதல் தகவல்களுக்கு விழா இயக்குனரகத்தை அணுகுவதற்கான மின்னஞ்சல் முகவரி miffindia@gmail.com


    மும்பை சர்வதேச திரைப்படவிழா இயக்குநரும், திரைப்படப்பிரிவின் தலைமை இயக்குநருமான திருமதி. ஸ்மிதா வாட்ஸ் சர்மா வெளியிட்டிருக்கும் செய்திக்குறிப்பில் இந்தத் தகவல்கள் தெரிவிக்கப்பட்டுள்ளன.


    ******


    

    
    (Release ID: 1592877) Visitor Counter : 36