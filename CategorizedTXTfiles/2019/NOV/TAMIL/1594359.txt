      PIB Headquarters

      சென்னை விமான நிலையத்தில் ரூ.1.18 கோடி மதிப்புள்ள தங்கத்தை சுங்கத் துறையினர் பறிமுதல் செய்தனர்
      Posted On: 30 NOV 2019 4:18PM by PIB Chennai


    கோலாலம்பூரிலிருந்து சென்னை வந்த ஏர் ஏஷியா விமானம் ஏ.கே.-11-ல் பயணம் செய்த மலேசியாவைச் சேர்ந்த ஃபைசல் அகமது பின் அஷ்ரஃப் அலி (வயது 40) என்பவரிடமிருந்து வெள்ளிக்கிழமை ரூ.18.5 லட்சம் மதிப்புள்ள 547 கிராம் தங்கம் சுங்கத் துறையினரால் பறிமுதல் செய்யப்பட்டது. இந்தப் பயணி மிதிவண்டி பயணத்திற்கான அரைக்கால் பேண்ட்டினை அணிந்திருந்தார். இவரிடம் அதிகாரிகள் சோதனை நடத்தியபோது பதட்டமாக இருந்ததோடு, முன்னுக்குப் பின் முரணான பதில்களும் கூறியதால் சந்தேகம் ஏற்பட்டது. இதையடுத்து மேற்கொண்ட சோதனையில் அவர் அணிந்திருந்த அரைக்கால் சட்டைக்குள் பாலித்தீன் பைகளில் தங்கம் கடத்தி வரப்பட்டது தெரிய வந்தது.


    வியாழன் அன்று கொழும்பிலிருந்து சென்னை வந்த ஸ்பைஸ்ஜெட் எஸ்.ஜி.02 விமானத்தில் ரூ.1 கோடி மதிப்புள்ள 2.67 கிலோ தங்கம் பறிமுதல் செய்யப்பட்டது. இந்த விமானத்தில் ஒரு இருக்கையின் கீழ் இருந்த தங்கம் கண்டெடுக்கப்பட்டது. அந்த இருக்கையில் அமர்ந்து பயணம் செய்தவரிடம் விசாரித்த போது தமக்கும், இதற்கும் எந்த சம்பந்தமும் இல்லை என்று கூறினார். இதையடுத்து உரிமை கோரப்படாதவையாக தங்கக்கட்டிகள் பறிமுதல் செய்யப்பட்டன என்று சென்னை விமான நிலைய சுங்கத்துறை ஆணையர் வெளியிட்ட செய்திக் குறிப்பில் கூறியுள்ளார்.


    *********

    
    
    (Release ID: 1594359) Visitor Counter : 23