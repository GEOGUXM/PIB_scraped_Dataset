      இளைஞர் நலன் மற்றும் விளையாட்டு அமைச்சகம்

      கேலோ இந்தியா திட்டங்கள்
      Posted On: 25 NOV 2019 4:25PM by PIB Chennai


    கேலோ இந்தியா எனும் விளையாட்டுக்கான திட்டம் ரூ.1756 கோடி பட்ஜெட் ஒதுக்கீட்டுடன் 2017 ஆம் ஆண்டு அக்டோபர் மாதம் தொடங்கப்பட்டது. இந்தத் திட்டத்தின்கீழ், மாநில வாரியான நிதி ஒதுக்கீடு பட்ஜெட்டில் அறிவிக்கப்பட வில்லை . பின்னர், மாநிலங்களின் சாத்தியற்கேற்ப திட்டங்கள் அனுமதிக்கப்பட்டன. நிதியும் திட்டத்திற்கு ஏற்ப விடுவிக்கப்பட்டது.


    இளைஞர் நலன் மற்றும் விளையாட்டுகள் துறை இணையமைச்சர் (தனிப்பொறுப்பு) திரு. கிரண் ரிஜிஜூ மாநிலங்களவையில் இன்று எழுத்துமூலம் அளித்த பதிலில் இதனைத் தெரிவித்தார்.


    இதன்படி, 28 மாநிலங்கள் மற்றும் யூனியன் பிரதேசங்களுக்கு மொத்தம் 173 திட்டங்கள் அனுமதிக்கப்பட்டு, ரூ.1226.62 கோடி ஒதுக்கப்பட்டது. இதில் ரூ.580.62 கோடி விடுவிக்கப்பட்டுள்ளது.


    தமிழ்நாட்டிற்கு இரண்டு திட்டங்கள் அனுமதிக்கப்பட்டு, ரூ.14 கோடி ஒதுக்கப்பட்டது. இதில் ரூ.7 கோடி விடுவிக்கப்பட்டுள்ளது. புதுச்சேரிக்கு இரண்டு திட்டங்கள் அனுமதிக்கப்பட்டு, ரூ.12 கோடி ஒதுக்கப்பட்டது. இதில் ரூ.5 கோடி விடுவிக்கப்பட்டுள்ளது என்றும் அவர் கூறினார்.


    மேலும் விவரங்களுக்கு www.pib.nic.in இணையதளத்தைக் காணலாம்.


    *****

    
    
    (Release ID: 1593432) Visitor Counter : 46
    
    
      Read this release in: English , Urdu