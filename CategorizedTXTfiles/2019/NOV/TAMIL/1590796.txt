      PIB Headquarters

      வங்கி மோசடி வழக்கில் தண்டனை
      Posted On: 07 NOV 2019 1:20PM by PIB Chennai


    வங்கி மோசடி வழக்கு ஒன்றில் ரங்கசாமி என்பவருக்கு, கோவை முதன்மை நீதித்துறை நடுவர் திரு ஏ எஸ் ரவி, இம்மாதம் 5 ஆம் தேதியன்று தண்டனை விதித்து தீர்ப்பளித்துள்ளார்.


    அவினாசியைச் சேர்ந்த செம்பியநல்லூர் ராயப்பா டெக்ஸ்டைல் மில்ஸ் உரிமையாளர் ஆர் ரங்கசாமி, எஸ் எஸ் அப்துல் சலாம் என்பவருடன் சேர்ந்து, சட்ட விரோதமாக போலி ஆவணம் தயாரித்து வங்கியில் மோசடி செய்வதற்கான குற்றச்சதியில் ஈடுபட்டதாக சிபிஐ-யின் பொருளாதார குற்றத் தடுப்புப்பிரிவு வழக்கு பதிவு செய்தது. திருப்பூர் கார்ப்பரேஷன் வங்கிக் கணக்கில் இருப்பு நிலை தகவலை போலியாகத் தயாரித்து, கோவையில் உள்ள பாங்க் ஆப் இண்டியா மெயின் கிளையில் மோசடியில் ஈடுபட்டதால், வங்கிக்கு இழப்பை ஏற்படுத்தி அவர்கள் பயனடைந்ததாக கோவை முதன்மை நீதித்துறை நடுவர் நீதிமன்றத்தில் குற்றப்பத்திரிகை தாக்கல் செய்யப்பட்டது.


    நீதிமன்ற விசாரணைக்குப் பின்னர் குற்றம்சாட்டப்பட்ட ரங்கசாமிக்கு 3 ஆண்டு கடுங்காவல் தண்டனையும், ரூ.12,000 அபராதமும் விதிக்கப்பட்டது. அப்துல் சலாம் மீதான குற்றச்சாட்டுக்கள் தள்ளுபடி செய்யப்பட்டதாக சென்னை சிபிஐ-யின் பொருளாதார குற்றப்பிரிவு கண்காணிப்பாளர் வெளியிட்டுள்ள செய்திக் குறிப்பில் தெரிவிக்கப்பட்டுள்ளது.


    ****************

    
    
    (Release ID: 1590796) Visitor Counter : 41
    
    
      Read this release in: English