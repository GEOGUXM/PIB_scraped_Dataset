      صدر جمہوریہ کا سکریٹریٹ

      صدر جمہوریہ ہند رام ناتھ کووند نے چھٹے انڈیا واٹر ویک-2019 کاافتتا ح کیا
      Posted On: 24 SEP 2019 1:37PM by PIB Delhi


    نئیدہلی۔ 24 ؍ستمبر۔صدر جمہوریہ ہند جناب رام ناتھ کووند نے آج نئی دہلی کے وگیان بھون میں چھٹے انڈیا واٹر ویک 2019 کاافتتاح کیا۔ انڈیا واٹر ویک 2019 کاموضوع ہے ’’پانی کے سلسلے میں تعاون :اکیسویں صدی کے چیلنجز سے نمٹنا‘‘ ۔ آبی وسائل ، دریاکی ترقی اور گنگا کی احیاء کے محکمے (جل شکتی کی وزارت) کی جانب سے اس پروگرام کااہتمام کیا جارہا ہے۔


    اس موقع پر اظہار خیال کرتے ہوئے صدر جمہوریہ ہند نے کہا کہ اگر ہم کو پانی سے متعلق چیلنجوں سے بااثر طریقے سے نمٹنا ہے تو مختلف شراکت داروں کے درمیان تعاون بہت ضروری ہے۔ انہوں نے کہا کہ پانی سے متعلق مسائل بھی ہمہ رخی ہیں اور یہ پیچیدہ بھی ہیں اور صرف حکومت یا محض کسی ایک ملک کے ذریعے ہی حل نہیں کیے جاسکتے ہیں۔ انہوں نے کہا کہ ہم کو ایسے زرعی اور صنعتی طور طریقوں کی حوصلہ افزائی کرنے کی ضرورت ہے جس میں کم سے کم پانی کے استعمال کی ضرورت پڑے۔


    صدر جمہوریہ نے کہاکہ زمینی پانی کے وسائل کا انتظام اور نقشہ بندی پانی کی حکمرانی کا ایک اہم پہلو بھی ہے۔ بورنگ مشینوں کے بڑے پیمانے پر استعمال سے زمینی پانی کابہت زیادہ استحصال ہوا ہے۔ ہم کو زمین سے نکلنے والے پانی کی قدر کرنی ہوگی اور اس سلسلے میں ایک ذمہ داری کا احساس پیدا کرنا ہوگا۔ انہوں نے کہا کہ ہمیں اس بات کو بھی یقینی بنانا ہے کہ ہمارا قیمتی بارش کا پانی ضائع نہ ہو۔ ہم کو اپنے موجودہ آبی ذخائر ، باندھوں ، پانی کے دیگر اداروں کا استعمال کرکے بارش کے پانی کو جمع کرنا ہوگا اور اسے محفوظ رکھنا ہوگا۔ اس کے علاوہ اپنے گھروں اور پڑوس میں پانی کا ذخیرہ کرنے کے اقدامات بھی اپنانے ہوں گے۔


    صدر جمہوریہ نے کہا کہ جب ہم پانی سے متعلق مختلف مسائل سے نمٹنے کیلئے مختلف حل تلاش کرتے ہیں تو ہم کو پانی کا تحفظ کرنے کے اپنے پرانے طریقہ کار کو نہیں چھوڑنا چاہئے۔ جدید ٹیکنالوجیوں اور تکنیکی باریکیوں کے ساتھ اپنی روایتی معلومات سے ہم ایک ایسا ملک بنانے میں مددگار ثابت ہوسکتے ہیں جہا ں پانی کا تحفظ کیا جاتا ہے۔ انہوں نے تمام شراکت داروں سے اپیل کی کہ وہ تمام ریاستوں ، سرکاری اور نجی اداروں کے علاوہ عوام میں زیادہ سے زیادہ تعاون کے ساتھ پانی سے متعلق مقاصد کے حصول کے تئیں عزم کریں۔ انہوں نے کہا کہ گزشتہ پانچ سال کے عرصے میں سوچھ بھارت ابھیان میں معاشرے کے سبھی طبقوں کے عوام کے ساتھ ساتھ اُن سبھی تنظیموں نے سرگرمی سے شرکت کی ہے جنہوں نے اسے اپناذاتی مشن بنایا اور اس ذمہ داری میں اپنا ہاتھ بٹایا۔ ہم کو جل شکتی ابھیان کے تئیں اسی جذبے اور عزم کو پیش کرنا ہے۔


    صدر جمہوریہ نے کہا کہ صاف گنگا کے لئے قومی مشن بہت سے پروجیکٹ عطا کرتا ہے جس کامقصد گنگا کے غیرآلودہ بہاؤ کو یقینی بنانا ہے۔ انہوں نے اس بات پر بھی زور دیا کہ گنگا اور ہمارے دیگر دریاؤں کو صاف ستھرا بنانا صرف حکومت کا مشن نہیں ہونا چاہئے۔ اس میں ہم سب کی مشترکہ کوشش بھی شامل ہونی چاہئے اور ہمارا مشترکہ وعدہ بھی ہوناچاہئے۔ جناب رام ناتھ کووند نے کہا کہ شہریوں کی حیثیت سے ہم کو اس کاز کیلئے اپنا تعاون دینا چاہئے۔ ہم نے کچھ ہی دن پہلے گنیش چترتھی اور نوراترے منایا تھا ، ہم کو اس بات کو یقینی بنانا ہے کہ دریاؤں میں بھگوان کی جن مورتیوں کو سپرد آب کیاگیا ہے وہ ماحول سے پاک ساز وسامان سے تیار ہونی چاہئیں۔ اس سے دریاؤں کو صاف ستھرا رکھنے میں مدد ملے گی اور سمندروں میں رہنے والے جانوروں یامچھلیوں اور دیگر جانداروں کی زندگی کے تحفظ کو یقینی بنایا جاسکے۔


    ۔۔۔۔۔۔۔۔۔


    U-4314

    
    
    (Release ID: 1586014) Visitor Counter : 9
    
    
      Read this release in: English , Hindi , Bengali