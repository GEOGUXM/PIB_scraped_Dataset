      وزیراعظم کا دفتر

      وزیراعظم نے سوچھ بھارت ابھیان کے صلے میں گلوبل گول کیپر ایوارڈ حاصل کیا
      Posted On: 25 SEP 2019 7:15AM by PIB Delhi


    نئیدہلی۔25؍ستمبر۔وزیراعظم جناب نریندر مودی نے 24 ستمبر2019 کو، سوچھ بھارت ابھیان کے صلے میں بل اینڈ میلنڈا گیٹس فاؤنڈیشن کی طرف سے گلوبل گول کیپر ایوارڈ حاصل کیا ۔ ایوارڈ کی تقریب نیویارک میں اقوام متحدہ کی جنرل اسمبلی (یو این جی اے) کے اجلاس سے الگ منعقدہ ہوئی۔


    وزیراعظم نے اس ایوارڈ کو اُن بھارتیوں کے لئے وقف کیا جنہوں نے سوچھ بھارت ابھیان کو ایک عوامی تحریک کی شکل دی اور اپنے روزمرہ کی زندگی کا حصہ بنایا۔


    وزیراعظم نے ایوارڈ حاصل کرنے کے بعد کہا ’’سوچھ بھارت مشن کی کامیابی بھارت کے عوام کی وجہ سے ہوئی ہے۔ انہوں نے اسے اپنی تحریک بنایا اور مقررہ نتائج کےحصول کو یقینی بنایا‘‘۔


    مہاتماگاندھی کے 150ویں یوم پیدائش کے موقع پر اسے ذاتی طور پر ایک اہم لمحہ قرار دیتے ہوئے وزیراعظم نے کہا کہ سوچھ بھارت ابھیان ایک ثبوت ہے کہ جب 130 کروڑ بھارتی کوئی عزم کرتے ہیں تو کسی بھی چنوتی پر غلبہ حاصل کیا جاسکتا ہے۔ انہوں نے یہ بھی کہا کہ بھارت سوچھ بھارت کے ، مہاتما گاندھی کے خواب کو پورا کرنے میں قابل تعریف پیش رفت کررہا ہے۔


    وزیراعظم نے کہا ’’پچھلے پانچ سال میں گیارہ کروڑ سے زیادہ بیت الخلاء تعمیر کیے گئے ، اس مشن سے ملک کے زیادہ تر غریب عوام اور خواتین کو فائدہ ہوا ہے‘‘۔ صفائی ستھرائی اور صحت میں بہتری لانے کے علاوہ گیارہ کروڑ بیت الخلاء کی تعمیر سے گاؤوں میں اقتصادی سرگرمیوں کو بھی بڑھاوا ملا ہے۔


    عالمی صفائی ستھرائی میں شمولیت کو بہتر بنانے کے بارے میں اظہار خیال کرتے ہوئے وزیراعظم نے کہا کہ بھارت دیگر ملکوں کےساتھ بھی اپنی مہارت اور تجربات کے لین دین کے لئے تیار ہے تاکہ صفائی ستھرائی کی وسعت میں اضافے کے تئیں اجتماعی کوشش کی جاسکے۔


    وزیراعظم نے فٹ اِنڈیا موومنٹ اور جل جیون مشن جیسی مہم کے طور پر اپنائی جانے والی تحریکوں کے ذریعے روک تھام سے متعلق حفظان صحت کے تئیں بھارت کی کوششوں کا بھی ذکر کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس ۔ع ن


    U-4333

    
    
    (Release ID: 1586111) Visitor Counter : 13
    
    
      Read this release in: Assamese , English , Hindi , Marathi , Bengali , Punjabi , Gujarati , Tamil , Kannada , Malayalam