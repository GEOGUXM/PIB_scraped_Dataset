      مالیاتی کمیشن

      مالیاتی کمیشن کا راجستھان دورہ
      Posted On: 04 SEP 2019 4:53PM by PIB Delhi


    نئی دہلی، 4 ؍ ستمبر۔چیئرمین جناب این کے سنگھ کی سربراہی میں 15واں مالیاتی کمیشن اور کمیشن کے ممبران جناب اجے نارائن جھا، ڈاکٹر اشوک لاہری، ڈاکٹر رمیش چندر اور ڈاکٹر انوپ سنگھ 6 سے 9 ستمبر 2019 تک راجستھان کا دورہ کریں گے، جو اس سے پہلے 16 سے 19 اگست 2019 تک ہونا تھا۔


    کمیشن جودھپور سے ریاست کا اپنا دورہ شروع کرے گا، جہاں آئی آئی ٹی جودھپور کی جانب سے جودھپور ریسرجن پلانٹ سے متعلق اسے ایک پرزنٹیشن دیا جائے گا۔کمیشن دائیکاڑا گاؤں میں مندور کی پنچایت سمیتی کا بھی دورہ کرے گا۔ وہاں یہ دائیکاڑا کے گورنمنٹ سینئر سکنڈری اسکول میں روف ٹاپ رین واٹر ہارویسٹنگ ڈھانچہ دیکھے گا۔ وہ گاؤں والوں کے ساتھ بات چیت کرے گا۔ اس کے بعد کمیشن دائیکاڑا گاؤں میں دھنّارتالاب کے تجدیدکاری کا م کا جائزہ لے گا۔ کمیشن بالاسمند کے ضلع انتظامیہ کے ساتھ بھی تفصیلی بات چیت کرے گا۔


    7ستمبر کو جے پور میں کمیشن اپنی میٹنگیں شروع کرے گا۔ پہلی میٹنگ پروفیسر انل مہتا، محترمہ ارچنا سورن، ڈاکٹر اروند مایا رام، ڈاکٹر اشوک باپنا، جناب اتل شرما، جناب بسنت کھیتان، محترمہ دیویا مدیرنا، جناب ایڈورڈ ڈیکنسن، پروفیسر جی کے پروبھو، ڈاکٹر گووند شرما، کے بی کوٹھاری، محترمہ کرشنا بھٹناگر، جناب ایل این ناتھو رمکا، ڈاکٹر منجیت سنگھ، پروفیسر این ڈی ماتھر، ڈاکٹر پربھات پنکج، ڈاکٹر پرشانت گپتا، جناب رکشت ہوجا، ڈاکٹر ریماہوجا، پروفیسر ایس ایس سومرا، پروفیسر ڈاکٹر ایس ایل کوٹھاری، ایمب ستیش سی مہتا، ایمب ساویتری کناڑی، پروفیسر ٹی کے جینند، ڈاکٹر وجے ویر سنگھ سمیت سینئر ماہرین اقتصادیات کے ساتھ ہوگی۔


    اس کے بعد کمیشن ریاست کے پنچایتی راج اداروں کے نمائندوں، شہری مقامی اداروں کے نمائندوں اور ریاست کی سیاسی پارٹیوں کے نمائندوں کے ساتھ میٹنگ کرے گا۔ کمیشن ریاست میں تجارت اور صنعتی اداروں کے نمائندوں کے ساتھ بھی ایک میٹنگ کرے گا۔ اپنے دورے کے آخری دن کمیشن راجستھان کے وزیر اعلیٰ اشوک گہلوت کے ساتھ ساتھ ان کی کابینہ کے ساتھیوں اور سینئر افسروں کے ساتھ بھی تفصیلی میٹنگ کرے گا۔ ریاستی مالیات سے متعلق اور ریاستی سرکار کے ترقیاتی اور اہم پروگراموں سے متعلق بھی مالیاتی کمیشن کو پرزنٹیشن پیش کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ح ا ۔ک ا


    U- 4031

    
    
    (Release ID: 1584143) Visitor Counter : 11
    
    
      Read this release in: Hindi , English