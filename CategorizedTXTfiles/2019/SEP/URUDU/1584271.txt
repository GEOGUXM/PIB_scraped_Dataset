      صدر جمہوریہ کا سکریٹریٹ

      صدر جمہوریہ ہند رام ناتھ کووند نے یوم اساتذہ کے موقع پر ہونہار اساتذہ کو قومی ایوارڈ پیش کئے
      Posted On: 05 SEP 2019 5:01PM by PIB Delhi


    نئی دہلی، 5 ؍ ستمبر۔صدر جمہوریہ ہند جناب رام ناتھ کووند نے آج یوم اساتذہ کے موقع پر نئی دلی کے وگیان بھون میں منعقد ایک تقریب کے دوران ملک بھر کے ہونہاراساتذہ کو قومی ایوارڈ پیش کئے۔


    اس موقع پر اظہار خیال کرتے ہوئے صدر جمہوریہ نے کہا کہ اسکولوں میں ہی کردار سازی کی مضبوط بنیاد ڈالی جاتی ہے۔ انہوں نے کہا کہ تعلیم کا اصل مقصد ایک طالب علم کو ایک اچھا انسان بنانا ہے اور اساتذہ اپنے طلبہ میں ایمانداری، ڈسپلن اور دیانت داری کا جذبہ بتدریج ان کے ذہن میں بٹھاتے ہیں۔ ایک اچھا انسان، جس کے پاس یہ تمام اقدار ہیں، ہر جگہ اچھا ثابت ہوگا۔ یہ یقین دہانی کرا کر کہ ان کے طلبہ اچھے انسان بنتے ہیں، اساتذہ ملک کی تعمیر کے عمل میں اہم تعاون دیتے ہیں۔


    صدر جمہوریہ نےکہا کہ آج دنیا اطلاعات کے دور سے نکل کر معلومات کے دور کی طرف بڑھ رہی ہے۔ البتہ معلومات انسانی تہذیب کے تحفظ کو یقینی بنانے کے لئے کافی نہیں ہوگی۔ معلومات کے ساتھ ساتھ شعور کا ہونا بھی لازمی ہے ۔ جب معلومات کو عقلمندی کےساتھ مربوط کردیا جائے، تو یہ انسانی مسائل حل کر سکتا ہے۔ اس عالم کاری اور انتہائی مقابلہ جاتی دنیا میں ہم کومصنوعی ذہانت اور انسانی دردمندی کے درمیان ایک توازن قائم کرنا ہے اور ساتھ ہی ساتھ ڈیجیٹل لرننگ اور کردار سازی کے درمیان بھی توازن قائم کرنا ہے۔ اس طرح کی ذی شعور معلومات کی بنیاد پر ہی ہم آب و ہوا میں تبدیلی، آلودگی، گلیشیئر کے پگھلنے جیسے موجودہ چیلنجوں کو حل کر سکتے ہیں۔ صدر جمہوریہ نے کہا کہ اساتذہ پانی کے تحفظ کی اہمیت کے بارے میں طلبہ کو بیدار کر کے پانی کے بچاؤ کی قومی مہم میں اہم تعاون دے سکتے ہیں۔


    صدر جمہوریہ نے اساتذہ سے اپیل کی کہ وہ ایک ایسی نئی نسل تیارکریں، جو معلومات اور عقلمندی سے پُرہو تاکہ وہ موجودہ چیلنجز سے کامیاب کے ساتھ نمٹ سکے۔


    اس موقع پر جن معزز شخصیات نے تقریب میں شرکت کی، ان میں انسانی وسائل کے فروغ کے مرکزی وزیر جناب رمیش پوکھریال نشنک اورانسانی وسائل کے فروغ کے وزیر مملکت جناب دھوترے سنجے شمراؤ شامل ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ح ا ۔ک ا


    U- 4053


    

    
    (Release ID: 1584271) Visitor Counter : 11
    
    
      Read this release in: English , Hindi , Marathi , Bengali