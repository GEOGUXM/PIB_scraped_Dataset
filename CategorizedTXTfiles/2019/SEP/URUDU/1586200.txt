      وزارت دفاع

      نرسنگ کالج آف نرسنگ ، آرمی اسپتال ( آر اینڈ آر ) دلّی کینٹ - 10 کے بی ایس سی (آنرس ) کے دوسرے بیچ کی تقریب ِ شمولیت
      Posted On: 25 SEP 2019 6:00PM by PIB Delhi


    نئی دہلی، 25 ستمبر / نرسنگ کی 27 نو جوان طالبات کو آج یہاں کالج آف نرسنگ ، آرمی اسپتال ( ریسرچ اینڈ ریفرل ) کی ایک پُر شکوہ تقریب میں لیفٹننٹ کی حیثیت سے ملٹری نرسنگ سروس ( ایم اینڈ ایس ) میں شامل کیا گیا ۔ ملٹری نرسنگ سروس میں شامل کئے گئے اس کالج کے نرسنگ گریجویٹس کے دوسرے بیچ کو مسلح افواج کے مختلف اسپتالوں میں تعینات کیا جائے گا ۔


    اس تقریب کے لئے آرمی اسپتال ( آر اینڈ آر ) کے کمانڈنٹ لیفٹننٹ جنرل رجت دتہ مہمانِ خصوصی تھے ۔ جنرل آفیسر نے نئے شامل کئے گئے نرسنگ آفیسرز اور اُن کے قابلِ فخر والدین کو مبارکباد دی ۔ انہوں نے نو جوان اور حوصلہ مند نرسنگ آفیسر سے کہا کہ سروس کے اخلاقیات کو لازم پکڑیں اور اس تنظیم کو عظیم بلندیوں تک لے جائیں ۔ انہوں نے فارغ ہو رہے گریجویٹس کو مشورہ دیا کہ وہ میڈیسن اور نرسنگ کے شعبے میں تازہ ترین حالات و واقعات اور ترقیات کے ساتھ ہم آہنگ رہیں ۔ انہوں نے نو جوان طالبات سے زور دے کر کہا کہ وہ شفقت اور مرحمت کے جذبے کے ساتھ مریضوں کی خدمت کریں ۔


    ملٹری نرسنگ سروس کے ایڈیشنل ڈائرکٹر جنرل ( اے ڈی جی ایم این ایس ) میجر جنرل جوائس گلیڈیس روچ نے اِن نو جوان نرسوں کو مسلح افواج میں اُن کے شاندار کیریئر کے لئے حلف دلایا ۔


    اے ایچ ( آر اینڈ آر ) کی پرنسپل ماٹرن میجر جنرل سونالی گھوشال نے معززین کا خیر مقدم کیا ۔ کالج آف نرسنگ کی پرنسپل کرنل ریکھا بھٹا چاریہ نے بیچ کی رپورٹ پیش کی ۔


    لیفٹننٹ پارول اور لیفٹننٹ انکیتا مِترا کو اپنے بیچ میں بالترتیب پہلی اور دوسری پوزیشن حاصل کرنے کے لئے کمانڈنٹس سِلور میڈل سے نوازا گیا ۔ بہترین آل راؤنڈ اسٹوڈنٹ ٹرافی لیفٹننٹ سُکرتی چوہان کو پیش کیا گیا ۔ لیفٹننٹ چِنگنی ہاٹ زُو اور لیفٹننٹ پارول نے بالترتیب بہترین اسٹوڈنٹ کلینیکل نرس اور پُشپا رنجن ایوارڈ حاصل کئے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ م ع ۔ ع ا ) (25 –9 – 2019 )


    U. No. 434 6


    

    
    (Release ID: 1586200) Visitor Counter : 7
    
    
      Read this release in: English , Hindi