      نائب صدر جمہوریہ ہند کا سکریٹریٹ

      مرکز اور ریاستوں کو عوامی صحت کی سہولیات فراہم کرنے پر توجہ دینی چاہیے: نائب صدر جمہوریۂ ہند
      
      طبی اداروں کو آس پاس کے کالجوں میں جانا چاہیے اور بیماری کی روک تھام نیز صحت مند طرز زندگی اختیار کرنے کے بارے میں بیداری پیدا کرنی چاہیے
      کے آئی ایم ایس اسپتال کے ذریعہ منعقدہ مفت طبی کیمپ کا افتتاح کیا
      Posted On: 22 SEP 2019 5:23PM by PIB Delhi


    نئی دہلی، 22 ستمبر نائب صدر جمہوریۂ ہند جناب ایم وینکیا نائیڈو نے کہا ہے کہ مرکز اور ریاستوں کو عوامی صحت کی معیاری سہولیات فراہم کرنے پر توجہ دینی چاہیے۔


    آج حیدرآباد میں سورن بھارت ٹرسٹ میں کے آئی ایم ایس اسپتال کے ذریعہ منعقدہ ایک مفت طبی کیمپ کا افتتاح کرنے کے بعد حاضرین سے خطاب کرتے ہوئے انھوں نے کہا کہ میڈیکل کالجوں اور طبی اداروں کو طبی پیشہ وروں کے ذریعہ آس پاس کے کالجوں میں جانے اور بیماری کی روک تھام نیز صحت مند طرز زندگی اختیار کرنے کے لیے بیداری مہم شروع کرنے کو یقینی بنانا چاہیے۔


    یہ دیکھتے ہوئے کہ لوگ اپنی صحت اور بنیادی احتیاط برتنے کی توقع کرتے ہیں، انھوں نے کہا کہ کئی بار وہ بیماریوں کے علاج کے لیے صحت پر بہت زیادہ خرچ کرتے ہیں۔ انھوں نے کہا کہ بیماری کی روک تھام کے بارے میں بیداری بہت ضروری ہے کیوں کہ احتیاط بہت علاج سے بہتر ہے۔


    اس بات کی نشاندہی کرتے ہوئے کہ جمود والی طرز زندگی اور غیر صحت بخش غذا سے متعلق عادتیں غیر متعدی امراض کا باعث ہے۔ انھوں نے کہا کہ مستقل جسمانی ورزش ہر ایک کے لیے روزمرہ کا حصہ بن جانا چاہیے، خواہ وہ کسی بھی عمر کا کیوں نہ ہو۔


    اس موقع پر تلنگانہ کی گورنر ڈاکٹر تمیلیسائی سندر راجن، آندھراپردیش کے سابق وزیر ڈاکٹر کمینینی شری نواس اور دیگر شخصیات بھی موجودد تھیں۔


    ۔ ۔ ۔ ۔ ۔ ۔ ۔ ۔ ۔


    ( م ن ۔رض۔ را ۔ 22 - 09 - 2019 )


    U. No. 4282

    
    
    (Release ID: 1585792) Visitor Counter : 10
    
    
      Read this release in: English , Hindi , Marathi