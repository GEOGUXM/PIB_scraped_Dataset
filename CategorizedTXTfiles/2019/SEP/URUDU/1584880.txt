      عملے، عوامی شکایات اور پنشن کی وزارت

      ڈاکٹر جتیندر سنگھ نے جموں و کشمیر کے سر پنچوں کے ساتھ بات چیت کی
      
      دفعہ 370 منسوخ کئے جانے سے پنچایتوں کو خود مختاری ملی ہے : ڈاکٹر جتیندر سنگھ
      
      انہوں نے کہا کہ جموں و کشمیر کے عوام کی ترقی کے لئے حکومت پابندِ عہد ہے
      
      سرپنچوں نے کہا کہ دفعہ 370 منسوخ کئے جانے کے بعد جموں و کشمیر میں ترقی کے نئے راستے کھلے ہیں

      Posted On: 12 SEP 2019 3:39PM by PIB Delhi

    نئی دہلی، 12 ستمبر /شمال مشرقی خطے کی ترقی کےمرکزی وزیر مملکت ( آزادانہ چارج ) ، وزیر اعظم کے دفتر ، عملے ، عوامی شکایات ، پنشن ، ایٹمی توانائی اور خلاء کے وزیر مملکت ڈاکٹر جتیندر سنگھ نے آج یہاں جموں و کشمیر کے سرپنچوں سے بات چیت کی ۔ ان 16 سرپنچوں کا تعلق جموں و کشمیر کے ڈوڈا ضلع کی دور دراز واقع گندوہ تحصیل سے ہے ۔


    ڈاکٹر جتیندر سنگھ نے کہا کہ دفعہ 370 منسوخ کئے جانے کےبعد پنچایتوں کو خود مختاری دی گئی ہے اور اس طرح انہیں با اختیار بنایا گیا ہے۔ انہوں نے کہا کہ اس سے ریاست میں نچلی سطح کے لیڈروں میں جوش و جذبےمیں اضافہ ہو گا ۔ وزیر موصوف نے کہا کہ اب مرکزی حکومت کے ذریعے جاری کردہ امداد سیدھے پنچایتوں تک جائے گی جو کہ اسے اپنی ترقی پر خرچ کر سکیں گی ۔ انہوں نے مزید کہا کہ یہ جموں و کشمیر کے دور دراز علاقوں سے منتخبہ لیڈر ہیں اور ان علاقوں کی ترقی کے معاملے میں ، اِن لوگوں کی رائے بہت اہم ہے ۔ ڈاکٹر جتیندر سنگھ نے کہا کہ مرکزی وزیر داخلہ جناب امت شاہ نے بھی حالات کو سمجھنے کے لئے حال ہی میں ان سے بات چیت کی ہے ۔ انہوں نے کہا کہ کچھ مفاد پرست لوگوں نے حکومت کے فیصلے کے بارے میں غلط معلومات پھیلانے کی کوشش کی ہے ۔ انہوں نے کہا کہ یہ لیڈر زمینی حقیقت کو سمجھنے میں حکومت کے ساتھ تعاون کر رہے ہیں ۔


    وزیر موصوف سے بات چیت کرتے ہوئے سرپنچوں نے کہا کہ وہ حکومت کے فیصلے کے ساتھ ہیں ۔ انہوں نے کہا کہ وہ اب محسوس کرتے ہیں کہ انہیں خود مختاری اور مالیاتی اختیارات کے معاملے میں زیادہ خود مختاری مل گئی ہے ۔ انہوں نے مزید کہا کہ براہ راست مالیاتی اختیارات سے جموں و کشمیر کے عوام کے فائدے کے لئےفیصلہ کرنے کے لئے وہ با اختیار ہوں گے ۔ انہوں نے کہا کہ اس سے دیگر شعبوں کے ساتھ ساتھ صحت اور تعلیم کے شعبے میں بھی مدد ملے گی ۔


    ڈاکٹر جتیندر سنگھ نے کہا کہ حکومت مستقل طور پر جموں و کشمیر سے تعلق رکھنے والے مختلف گروپوں کے ساتھ بات چیت کا انعقاد کر رہی ہے ۔ انہوں نے کہا کہ طلباء اور دیگر لیڈروں سمیت مختلف گروپوں کے ساتھ میٹنگیں منعقد کی جا رہی ہیں ۔ انہوں نے یقین دلایا کہ جموں و کشمیر کے عوام کی ترقی کے لئے حکومت پابندِ عہد ہے اور اس کو یقینی بنانے کے لئے وہ ہر کوشش کرے گی ۔


    

    ۔۔۔۔۔۔۔۔


    U. No. 4133

    
    
    (Release ID: 1584880) Visitor Counter : 10
    
    
      Read this release in: Hindi , English , Bengali