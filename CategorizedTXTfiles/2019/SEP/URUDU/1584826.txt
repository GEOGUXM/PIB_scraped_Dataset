      شہری ہوابازی کی وزارت

      بھارت کے بلند ترین ایئر ٹریفک کنٹرول ٹاور کا افتتاح
      
      احمد آباد، لکھنؤ اور منگلورو ہوائی اڈوں کے لئے پی پی پی کی بنیاد پر سرمایہ کاری
      
      ہوا بازی کے شعبے میں نوکری کے متلاشی اور آجرین کے لئے آن لائن جاب پورٹل لانچ کیا گیا
      
      وزارت شہری ہوا بازی کی ایک سو دن کی کامیابیاں

      Posted On: 11 SEP 2019 6:37PM by PIB Delhi

    نئی دلّی، 11 ستمبر / شہری ہوا بازی کی وزارت نے قابل استطاعت ہوائی سفر اور ہوا بازی کے شعبے کی صحت مندانہ ترقی کے لئے گزشتہ 100 دنوں میں متعدد اہم پہل قدمیاں کی ہیں۔


    بھارت کیبلند ترین ایئر ٹریفک کنٹرول ٹاور کا افتتا ح اس ماہ اندرا گاندھی انٹر نیشنل ایئر پورٹ پر کیا گیا تاکہ ہوائی ٹریفک کے انتظامات میں بہتری کو یقینی بنایا جا سکے۔


    احمد آباد، لکھنؤ اور منگلورو ہوائی اڈوں کی صلاحیت میں اضافہ کرنے کے لئے پبلک پرائیویٹ پارٹنر شپ اسکیم کے تحت رعایتی شرح پر نجی اداروں کو سونپ دیا گیا ہے۔


    شہری ہوا بازی کی وزارت نے 29 اگست، 2019 کو ہوا بازی کے شعبے میں نوکری کے متلاشی افراد کے لئے ایک منفرد پورٹل لانچ کیا ہے۔ یہ بھارت میں ہوا بازی کے شعبے میں روزگار کے متلاشی افراد اور آجرین دونوں کے لئے کار آمد ہو گا ۔ یہ پلیٹ فارم مختلف ذیلی شعبوں میں روزگار کے امید واروں کے رجسٹریشن کے علاوہ آجرین کو روزگار کے متلاشیوں کے بارے میں اطلاعات بھی فراہم کرے گا، جس کے ذریعہ انہیں شہری ہوا بازی ایکو سسٹم میں روزگار اور باز روزگار کے مواقع کو بہتر بنانے میں مدد ملے گی۔


    بنگلورو اور احمد آباد ہوائی اڈوں پر ڈگی یاترا پہل کی گئی ہے۔ اس کے ذریعہ مسافر بایو میٹرک تکنالوجی کے ذریعہ ایڈوانس سیکورٹی سولوشن کو استعمال کرتے ہوئے وقت ضائع کئے بغیر آسانی سے ای گیٹ سے گزر سکتے ہیں۔


    فضائی سفر میں بھارت کے نمایاں پیش رفت کے اعتراف کے طور پر بین الاقوامی شہری ہوا بازی تنظیم یعنی انٹر نیشنل سول ایوی ایشن آرگنایزیشن (آئی سی اے او نے بھارت کو ایک کونسل پریسیڈنٹ سرٹی فکیٹ دینے کا اعلان کیا ہے جو کہ آئی سی اے او کے صدر دفاتر مانٹریال میں اس کے 40 ویں اجلاس کے موقع پر ایک خصوصی تقریب کے دوران دیا جائے گا۔


    ۔۔۔۔۔۔


    U.4121


    

    
    (Release ID: 1584826) Visitor Counter : 5
    
    
      Read this release in: English , Hindi