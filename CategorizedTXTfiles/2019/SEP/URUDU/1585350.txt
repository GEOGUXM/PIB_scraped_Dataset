      وزارت دفاع

      آرمی میڈیکل کور نے موٹر سائیکل مہم کا اہتمام کیا
      Posted On: 17 SEP 2019 6:11PM by PIB Delhi


    نئی دہلی، 17 ستمبر ۔ ڈی جی ایم ایس( فوج) کی نگرانی میں ہندوستانی آرمی میڈکل کور نے کارگل جنگ کی 20 ویں سالگرہ منانے کے ساتھ ساتھ


    ہر دو برس ہونے والی اے ایم سی کی 55 ویں کانفرنس کے سلسلے میں ایک اے ایم سی موٹر سائیکل مہم کا اہتمام کیا۔اس کا مقصد ہندوستانی فوج کے اصل جانبازوں کی عزت افزائی کرنا ہے۔


    اس فوجی مہم نے لداخ خطے کے سخت اور دشوار گزار راستوں سے ہوتے ہوئے دنیا کے آٹھویں سب سے اونچے درّوں تک اپنا 1505 کلو میٹر کا اپنا سفر طے کیا۔ یہ ایک ایسا کارنامہ ہے جو اس سے پہلے کبھی انجام نہیں دیا گیا۔


    اپنے قیام کے بعد سے ہی آرمی میڈیکل کور اس طرح کی مہم جوئی کی کارروائیوں میں حصہ لے رہا ہے اور سخت دشوار پہاڑی راستوں میں تعینات ہمارے بہادرفوجیوں کو طبی امداد فراہم کررہا ہے۔چاہے یہ سیاچن گلیشئر میں دنیا کی سب سے اونچا جنگی میدان ہی کیو ں نہ ہو۔ راجستھان کا سخت گرمی والا ریگستان یا شمال مشرق کا سب سے گھنا اور خطرناک جنگلات ہی کیو ں نہ ہو۔ میڈیکل افسروں کے ساتھ ساتھ کور کے میڈیکل اسسٹنٹس نے اقوام متحدہ کی امن کارروائیوں سمیت ملک کے باہر اور ملک کے اندر مختلف مہم جوئی میں سرگرمی سے شرکت کی ہے۔


    اس مہم کو 31 اگست 2019 کو جی او سی فائر اور فیوری کور کے لیفٹیننٹ جنرل وائی کے جوشی نے ہری جھنڈی دکھا کر روانہ کیاتھا۔اپنی مہم کے دوران اس ٹیم نے کرا کرم، کیلاش اور لداخ کی اونچائیوں کو فتح کرنے کے ساتھ ساتھ سیاچن بیس کیمپ کا دورہ کرکے بہادر شہید ہندوستانی جوانوں کو خراج عقیدت بھی پیش کیا۔ فوج کی آٹھ رکنی ٹیم کی قیادت ٹیم لیڈر کرنل راجیش ڈبلیو آدھو نے کی تھی۔ جو ایک کوہ پیما ہے اور ٹیم کے ڈپٹی لیڈر کرنل سوربھ بھاردواج کے ساتھ کرگل جنگ میں اپنی بہادر کے لئے شجاعت کا ایوارڈ جیت چکے ہیں۔ آرمی میڈیکل کور کی ٹیم میں میجر مہیش مہاتو، میجر ششی کانت، کیپٹن کرن سنگھ سدھو، حوالدار وینائک دھاملے، لانس نائک پنٹوداش اور لانس نائک ٹی کے سنگھ شامل ہیں۔


    مہم کا پرچم مسلح افواج میڈیکل سروسز کے ڈائریکٹر جنرل ، لیفٹیننٹ جنرل ویپن پوری کی موجودگی میں آیور وگیان آڈیٹوریم آر اینڈ آر اسپتال میں لیفٹیننٹ جنرل انو بنرجی کے حوالے کیا جائے گا۔ اس منفرد کوشش سے نہ صرف ایک زبردست جذبہ پیدا ہوگا بلکہ ہندوستانی فوج کے تمام عہدوں میں مہم جوئی کے جذبے کو فروغ ملے گا۔ اس سے یہ بات بھی ثابت ہوگئی ہے کہ آرمی میڈیکل کور کے بہادر فوجی سخت اور مشکل حالات کا سامنا کرنے کے لئے پوری طرح اہل ہے اور انہوں نے مشکل حالات کا سامنا کرنے کی اپنی صلاحیت کا ثبوت دے دیا ہے۔


    ---------------------------------------


    م ن۔ح ا ۔رض


    U- 4209

    
    
    (Release ID: 1585350) Visitor Counter : 8
    
    
      Read this release in: English , Hindi