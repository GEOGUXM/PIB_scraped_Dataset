      وزارت سیاحت

      لداخ کیلئے ایک نئی سیاحتی پالیسی تیار کرنے کیلئے وزارت سیاحت مکمل تعاون فراہم کرے گی:جناب پرہلاد سنگھ پٹیل
      Posted On: 05 SEP 2019 5:50PM by PIB Delhi


    نئی دہلی،05ستمبر 2019 ؍ لیہہ کے کے اپنے دورے کے تیسرے دن ثقافت اور سیاحت کے وزیر مملکت ْ(آزادانہ چارج )جناب پرہلاد سنگھ پٹیل نے لداخ میں سیاحت کے سیکٹر سے منسلک تمام مقامی شراکت داروں کے ساتھ ایک میٹنگ کی ۔ اس میٹنگ میں ڈی جی ٹورزم محترمہ مناکشی شرما ،اے ڈی جی ٹورزم محترمہ روپندر برار،پرنسپل سکریٹری ٹورزم (جموں و کشمیر ) ،جناب نوین کمار چودھری اور وزارت سیاحت کے سینئر افسران اور مقامی اداروں کے عہدیداران موجود تھے۔


    اس موقع پر اظہار خیال کرتے ہوئے وزیر موصوف نے کہا کہ سیاحت کی وزارت لداخ کیلئے ایک نئی ٹورزم پالیسی وضع کرنے کے لئے مقامی انتظامیہ کو مکمل تعاون فراہم کرے گی۔ وزیر موصوف نے انہیں یقین دلایا کہ اگر ضرورت پڑی تو وزارت کے افراد ہر مہینے انہیں تعاون فراہم کرنے کیلئے لداخ کا دورہ کریں گے اور اس سلسلے میں ان کی مدد کیا کریں گے۔


    جناب پرہلاد سنگھ نے کہا کہ فی الحال لداخ خطے میں محکمہ آثار قدیمہ (اے ایس آئی ) کے تحفظ والے صرف 14 یادگار عمارتیں ہیں۔ وزارت کی خواہش ہے کہ اس تعداد میں دوگنا اور تین گنا اضافہ ہو۔ انہوں نے مزید کہا کہ لیہہ اور کارگل کے علاقوں میں متعدد نامعلوم اہم یادگار عمارتیں ہیں ، جن کا تحفظ اے ایس آئی کے ذریعے کیا جا سکتا ہے۔


    میٹنگ میں مقامی شراکت داروں نے لداخ کا دورہ کرنے اور ان کے ساتھ مفید میٹنگ کا انعقاد کرنے کے لئےوزارت کے اقدام کی تعریف کی۔ انہوں نے متعدد معاملات مثلاً بہتر کنکٹیوٹی ، بنیادی ڈھانچے ،سیاحت کی صنعت کو فروغ دینے ، ٹیکس میں چھوٹ ،گاؤں کی سیاحت اورایڈوینچر ٹورزم کو فروغ دینے کیلئے حکومت ہند کی جانب سے مدد کا مطالبہ کیا۔ مرکزی وزیر نے انہیں یقین دلایا کہ ان کی وزارت اور حکومت ہند نے ان کے مطالبات کو سنجیدگی سے لیا ہےاور لداخ کو مکمل تعاون فراہم کیا جائے گا تاکہ معیاری سیاحت کو یہاں فروغ حاصل ہو سکے اور اسے دنیا میں سیاحوں کے لئے بہترین سیاحتی مقامات میں سے ایک مقام بنایا جا سکے ۔


    میٹنگ کی شروعات وزارت سیاحت کے جوائنٹ ڈائریکٹر جنرل جناب وکاس رستوگی کے ذریعے لداخ خطے میں سیاحت کو فروغ دینے کے لئے تیار کردہ روڈ میپ سے متعلق پیش کردہ ایک پرزنٹیشن کے ساتھ ہوا۔ اس پرزنٹیشن میں اس بات کو اجاگر کیا گیا کہ لداخ کے پاس دنیا بھر سے سیاحوں کو راغب کرنے کی پوری صلاحیت موجودہےاور بہتر منصوبہ بندی کےذریعے ہمیں اس موقع سے فائدہ اٹھانے کی ضرورت ہے۔ انہوں نے کہا کہ لداخ کو بےمثال بھارت مہم کے تحت ایک خصوصی مقام عطا کیا گیا ہے اور متعدد پلیٹ فارم کے ذریعے ہم دنیا بھر میں اس کو فروغ دینے پرمزید توجہ مرکوز کریں گے۔


    ********** ***


    ( م ن ۔ م ع ۔م ف (


    U. No. 4055


    

    
    (Release ID: 1584269) Visitor Counter : 9
    
    
      Read this release in: English , Hindi