      کیمیکلز اور فرٹیلائزر کی وزارت

      تلچر فرٹیلائزر لمیٹڈ میں کوئلے کو گیس میں تبدیل کرنے کے پلانٹ کے لئے ایل ایس ٹی کے کنٹریکٹ چین کے میسرز ووہان انجینئر نگ کمپنی لمیٹڈ کو دیا گیا
      Posted On: 18 SEP 2019 2:36PM by PIB Delhi


    نئی دہلی، 18 ؍ستمبر،تلچر فرٹیلائزر لمیٹڈ میں کوئلے کو گیس میں تبدیل کرنے والے پلانٹ پی ایف کے لئے لمپ سم ٹرن کی (ایل ایس ٹی کے) کا کنٹریکٹ چین کی میسر ووہان انجینئرنگ کمپنی لمیٹڈ کو دیا گیا ہے۔ یہ اقدام فرٹیلائزر کارپوریشن آف انڈیا لمیٹڈ (ایف سی آئی ایل) اور ہندوستان فرٹیلائزر کارپوریشن لمیٹڈ ( ایچ ایف سی ایل) کے بند یونٹوں کو پھر سے شروع کرنے کے اقدام کے طور پر اٹھایا گیا ہے۔ حکومت نے آر سی ایف ، گیل ، سی آئی ایل اور ایف سی آئی ایل کی ایک مشترکہ پروجیکٹ کی کمپنی تلچر فرٹیلائزر لمیٹڈ ( ٹی ایف ایل ) کو ایف سی آئی ایل کے تلچر یونٹ کو 13277 کروڑ روپے کی سرمایہ کاری کے ساتھ پھر سے بحال کرنے کی ذمہ داری سونپی ہے۔ ٹی ایف ایل کی پیداواری صلاحیت کوئلے کو گیس میں تبدیل کرنے والی ٹیکنالوجی کے ذریعے 1.27 ایم یم ٹی پی اے نیم کے ملمع والے یوریا تیار کرنے کی صلاحیت ہوگی ۔ ٹی ایف ایل کو شمالی ارکھاپال کان کا شمالی حصہ کوئلے کی ضروریات کو پوری کرنے کے لئے الاٹ کیا گیا ہے۔


    کیمیکل اور فرٹیلائزر کے وزیر جناب ڈی وی سدانند گوڑا ، پیٹرولیم اور قدرتی گیس اور اسٹیل کے وزیر دھرمیندر پردھان اور فرٹیلائزر کے سکریٹری جناب چھبیلیندر راؤل نے کنٹریکٹ دینے کی تقریب کی صدارت کی۔


    اس موقع پر اظہار خیال کرتے ہوئے کیمیکل اور فرٹیلائزر کے وزیر جناب ڈی وی سدا نند گوڑا نے کہا کہ ٹی ایف ایل کوئلے کو گیس میں تبدیل کرنے کی ٹیکنالوجی پر مبنی اس پروجیکٹ کو نافذ کررہی ہے ، جو بھارت میں اپنی نوعیت کا پہلا پروجیکٹ ہے۔ اس پلانٹ میں یوریا تیار کرنے کے لئے کوئلے اور پیٹ کوک کے مرکب کا استعمال کیا جائے گا۔ اس پروجیکٹ کے لئے کوئلے کی دستیابی تلچر خطے میں شمالی ارکھاپال کان کے شمالی حصے سے کی جائے گی جسے ٹی ایف ایل کو الاٹ کیا گیا ہے۔ جب کہ پیٹ کاک پارادیپ ریفائنری سے فراہم کیا جائے گا۔ یہ پروجیکٹ مقامی طور پر دستیاب کوئلے کے ماحول دوست طریقے سے استعمال کو فروغ دے گا۔ اس ٹیکنالوجی کی کامیابی سے دیگر کیمیائی مصنوعات کی پیداوار کے لئے بھی کوئلے کا استعمال کیا جاسکے گا۔ یہ پروجیکٹ یوریا میں بھارت کی خود کفالت کو بہتر بنائے گا، زراعت کو فروغ دے گا اور اڈیشہ کے کسانوں کے لئے یوریا کی دستیابی کو بہتر بنائے گا۔ یہ اقدام بھارت کو میک ان انڈیا کے تحت یوریا کے سیکٹر میں خود کفالت کی جانب آگے بڑھانے کے علاوہ تقریبا 4500 براہ راست اور بالواسطہ روز گار کے مواقع پیدا کرے گا۔


    پروجیکٹ کے کاموں کا افتتاح پہلے ہی پچھلے سال ستمبر میں وزیراعظم جناب نریندر مودی کے ہاتھوں کیا جا چکا ہے اور اس وقت سے ٹی ایف ایل پروجیکٹ کی سرگرمیوں سے پہلے مکمل کی جانے والی سرگرمیوں میں مصروف تھی۔ اس کے علاوہ اہم پیکجوں کے لئے بولی لگانے کا عمل بھی جاری ہے اور امید ہے کہ اس مالی سال کے آخر تک زیادہ تر ٹینڈر دے دیئے جائیں گے۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 4221

    
    
    (Release ID: 1585462) Visitor Counter : 14
    
    
      Read this release in: English , Hindi