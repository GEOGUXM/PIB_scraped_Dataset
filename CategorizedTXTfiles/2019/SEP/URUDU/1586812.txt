      نوجوانوں کے امور اور کھیل کود کی وزارت

      فٹ انڈیا پلاگ رن میں قوم کا تخیل شامل ہوا
      
      2اکتوبر کو ملک بھر میں 2ہزار سے زیادہ پلاگ رن کا انعقاد کیا جائے گا
      
      جناب کرن رجیجو اندراگاندھی اسٹیڈیم میں فٹ انڈیا پلاگ رن کو جھنڈی دکھا کر روانہ کریں گے
      Posted On: 30 SEP 2019 4:21PM by PIB Delhi


    نئی دہلی، یکم؍اکتوبر /


    نوجوانوں کے امور اور کھیلوں کے وزیر (آزادانہ چارج) جناب کرن رجیجو مہاتما گاندھی کی 150ویں یوم پیدائش کے موقع پر فٹ انڈیا پلاگ رن کو جھنڈی دکھا کر روانہ کریں گے۔ پلاگ رن کی وجہ سے ایتھلیٹس، بالی ووڈ اداکار، بہت سے اسکول، کارپوریٹ ادارے، میونسپل کارپوریشن، صنعتی ادارے اور افراد یکجا ہوئے ہیں۔ سماج کے سبھی طبقوں کے ایک چست درست اور مزید صاف ستھرے ملک کے تئیں ایک قدم میں شمولیت سے متعلق جوش اور ولولے کے بارے میں وزیر موصوف نے کہا کہ ‘اس جذبہ کو دیکھ کر کافی حوصلہ مل رہا ہے جو فٹ انڈیا پلاگ رن کی وجہ سے پیدا ہوا ہے۔ عزت مآب وزیر اعظم کی دور اندیشی کو 2 اکتوبر کو عملی جامہ پہنایا گیا۔ البتہ پلاگ رن ایک تحریک کی محض شروعات ہے جو ہر بھارتی کی زندگی کا حصہ بن جائے گی اور سبھی گروپوں اور اداروں کی مدد سے، مجھے یقین ہے کہ یہ ایک بڑی عوامی تحریک کی شکل اختیار کرلے گی’۔


    1196 سے زیادہ کیندریہ ودیالیہ سنگٹھن اسکولوں کے طلبا بھارت کی سبھی ریاستوں میں پلاگنگ کریں گے۔ جنوبی دہلی کے میونسپل اسکولوں کے 581 طلبا، دہلی کے جنوبی علاقے میں صفائی ستھرائی کریں گے اور 2500 ریزیڈینٹ ویلفیئر ایسوسی ایشنوں کے ارکان دہلی این سی آر کی صفائی ستھرائی کریں گے۔ کلٹ فٹ، الٹی میٹ ٹیبل ٹینس لیگ جیسی کھیلوں کی لیگز، فکی، سی آئی آئی، پی ایچ ڈی چمبرز اور ایسوچیم سمیت کامرس کے سبھی سرکردہ ایوان ملک بھر میں اس پلاگ میں شرکت کررہے ہیں۔محض نوئیڈا اتھارٹی ہی 2اکتوبر کو مزید صاف ستھرے شہر کی غرض سے نوئیڈا میں 100 پلاگ رن کا اہتمام کررہی ہے۔نہرو یووا کیندر، این ایس ایس مراکز اور ملک بھر کے سرکاری اور پرائیویٹ ادارے اِس بات کو یقینی بنانے کے لئے کہ چستی اور درستی اور صفائی ستھرائی، عوامی زندگی کا ایک طریقہ کار بن جائے۔ پلاگ رن کا اہتمام کررہے ہیں۔


    کے وی اس موقع کے لئے کس طرح تیاری کررہے ہیں، کیندریہ ودیالیہ سنگٹھن کے کمشنر جناب سنتوش کمار مل نے کہا کہ ‘والدین کو پلاگنگ کے تصور کی وضاحت کے لئے ہم نے ایک خصوصی والدین اساتذہ میٹنگ کا انعقاد کیا ہے۔ اس سے فٹ انڈیا پلاگ رن کے لئے 2 اکتوبر کو انہیں اپنے بچوں کو بھیجنے کے لئے تحریک دینے میں مدد ملے گی اور بہت سے لوگ خود کو اِس تحریک میں شریک کرنا چاہتے ہیں’۔


    عزت مآب جناب نریندر مودی نے 29 ستمبر 2019 کو اپنے من کی بات خطاب کے نشریے میں قوم کے نام ایک اپیل کی ہے، جس میں ہر بھارتی شہری سے کہا گیا ہے کہ وہ پلاگنگ کے ذریعہ اپنی زندگی میں چستی ودرستی کو صفائی ستھرائی سے جوڑے۔ اپنے خطاب میں وزیر اعظم نے کہا ‘ کھیلوں کی وزارت باپو کے 150 ویں یوم پیدائش کے موقع پر فٹ انڈیا پلاگ رن کا انعقاد کررہی ہے۔ اس اقدام کی شروعات 2اکتوبر سے ہوگی اور ہم سبھی کو لازمی طور پر یہ یقین دہانی کرنی چاہئے کہ ہم سبھی لوگ 2کلو میٹر تک جوگنگ کریں اور راستے میں پڑے ہوئے کچرے کو اٹھائیں۔ ایسا کرکے ہم نہ صرف اپنی صحت کا خیال کریں گے بلکہ مادر وطن کی بھی صحت کا خیال کریں گے’۔ پلاگنگ کے تصور کی تعریف کرتے ہوئے وزیر اعظم نے من کی بات کے اپنے ریڈیو نشریے میں ریپو دمن بہلوی کے بارے میں اظہار خیال کیا، جنہوں نے 5 سال پہلے دہلی میں اپنے دوڑ گروپ کے اِس تصور کو پیش کیا تھا اور پھر اس تصور سے پورے ملک کو واقف کرایا تھا۔ 5 ستمبر سے وہ پورے ملک میں پلاگنگ کررہے ہیں اور وہ اپنا یہ پلاگ 2 اکتوبر 2019 کو ممبئی میں پورا کرلیں گے۔ ریپو دمن دہلی میں فٹ انڈیا پلاگ رن میں بھی شامل ہوں گے۔


    *********** ***


    ( م ن ۔اس۔ ع ر (


    U. No.4415


    

    
    (Release ID: 1586812) Visitor Counter : 3
    
    
      Read this release in: English , Hindi