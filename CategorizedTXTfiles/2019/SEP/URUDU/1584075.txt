      نوجوانوں کے امور اور کھیل کود کی وزارت

      این وائی کے ایس این ڈی آر ایف کے ساتھ مل کر قدرتی آفات کے خطرے کو کم کرنے کے لئے قدرتی آفات سے نمٹنے والی ٹیمیں تیار کرے گا،جو 28 ریاستوں / مرکز کے زیر انتظام علاقوں کے 32 اضلاع میں ابتدائی طورپر تعینات کی جائیں گی
      Posted On: 04 SEP 2019 11:38AM by PIB Delhi


    نئی دہلی 04 ستمبر ۔ ایم او وائی اےایس کے نوجوانوں کے امور کے محکمے کے تحت نہرو یوا کیندرسنگھٹن نے قدرتی آفات سے نمٹنے والی قومی فورس این ڈی آر ایف کے ساتھ مل کر قدرتی آفات کے خطرے (ڈی آر آر ) کے لئے این وائی کے ایس کے نوجوان رضاکاروں کی قدرتی آفات سے نمٹنے والی ٹیمیں ( ڈی آرٹی ) تیار کرنے کا کام شروع کیا ہے۔ یہ تجویزرکھی گئی ہے کہ این ڈی آر ایف کی طرف سے کچھ منتخبہ اضلاع میں جنہیں زیادہ خطرہ لاحق ہے ، ابتدائی کام کرنے والوں کے طور پر رضاکاروںکی بلا ک سطح کی قدرتی آفات سے نمٹنے والی ٹیمیں تشکیل دے کر این وائی کے ایس کی منظم اورمربوط سرگرمیوں کے لئے ادارہ جاتی نظام قائم کیا جائے ۔ یہ تجویز بھی پیش کی گئی ہے کہ بھارت میں ا س طرح کے اضلاع کو این ڈی آر ایف ، قدرتی آفات سے نمٹنے والی ریاستی اتھارٹی ( ایس ڈی ایم اے ) اور قدرتی آفات سے نمٹنے والی ضلع اتھارٹیز ڈی ڈی ایم اے کے ساتھ اشتراک میں مرحلے وار طریقے سے شامل کیاجائے۔


    

    کسی بھی قدرتی آفت کی صورت میں فوری کارروائی ہی جانیں بچا سکتی ہے،نقصان سے بچا سکتی ہے اور کسی بعد کی آفت کو روک سکتی ہے۔ ہمیشہ متاثرہ آبادی ہی ابتدائی کارروائی کرتی ہے۔زیادہ ترواقعات میں یہ سب کچھ ہنگامی حالت میں ہوتا ہے ،جس کے لئے پہلےسے کوئی تیاری نہیں ہوتی ۔آبادی کے رضاکار قدرتی آفت کی صورت میں فوری کارروائی کرنے میں اہم رول ادا کرتے ہیں۔قدرتی آفات سے نمٹنے والی قومی فورس ، قدرتی آفات سے نمٹنے والی ریاستی فورس اوردیگر منظم خدمات جن میں پولیس اورفائر خدمات شامل ہیں ، جنہیں حادثے کی جگہ پہنچنے میں وقت لگتا ہے ۔ اسی دوران رضاکاروں کے گروپ نہ صرف ابتدائی بچاؤ اورراحت خدمات فراہم کرتے ہیں بلکہ متاثرہ لوگوں اور حادثے کی جگہ پہنچنے والے اداروں کے درمیان رابطے کا کام بھی کرتے ہیں لہٰذا سرکاری ایجنسیوں کے کام کو مضبوطی ملتی ہے ۔رضاکاروں سے افرادی قوت میں بھی اضافہ ہوتا ہے۔خاص طورپر اس وقت جب دوردراز کے متاثرہ عوام تک ہنگامی خدمات پہنچانا ہو۔


    ابتدائی طورپر این وائی کے ایس کی منظم اور مربوط سرگرمیوں کے لئے ادارہ جاتی نظام ، ابتدائی کارروائی کرنے والوں کے طور پر رضاکاروں کی بلاک سطح کی قدرتی آفات سے نمٹنے والی ٹیموں ( ڈی آرٹی ) کوتشکیل دے کر 28 ریاستوں /مرکز کےزیر انتظام علاقوں کے کئی طرح کے خطروں سے لاحق 32 اضلاع میں کام شروع کرنے والا ہے ۔ اس کے علاوہ پورے بھارت میں ضلعوں میں 295 بلاکوں کو منتخب کیا گیا ہے ۔ہر بلاک سے 30 نوجوان رضاکاروں کو منتخب کیا جائے گا۔ 20-2019 کے دوران این ڈی آر ایف کی 12 بٹالینوں میں 6دن کی تربیت کے ذریعہ تقریباََ 8 ہزار 850 رضاکاروںکو تربیت دی جائے گی۔


    این ڈی آر ایف اور این وائی کے ایس نے 28 ریاستوں کے ریاستی ڈائریکٹروں اور 32 اضلاع کے رابطہ کاروں کے ساتھ مل کر 9 اگست 2019 کو اس قدم کے بارے میں جانکاری دینے اور یہ بتانے کے لئے کہ پروجیکٹ کو کیسے آگے بڑھایا جائے ، ایک ویڈیو کانفرنس کا انعقاد کیا تھا۔ این وائی کے ایس کے ایس ڈی اور ڈی وائی سی کے لئے ایک روزہ ورکشاپ 19 اگست 2019 کو غازی آباد میں کامیابی کے ساتھ منعقد کی گئ جس میں ان کی متعلقہ ریاستوں /ضلعوں میں جذبہ پیداکرنے والے اور ایک لیڈر کے طور پر اس پروجیکٹ کو آگے بڑھانے کے لئے درکار احسا س ذمہ داری پیدا کرنے کی غرض سے متعلقہ فریقوں کے مابین تفصیلی تبادلہ خیال کیا گیا۔


    

    قدرتی آفات کے خطرے کو کم کرنے کی تربیت کے لئے این وائی کے ایس کا نوجوان رضاکاروں کی ڈی آر ٹی کا پہلا تربیتی بیچ 2ستمبر 2019 کو تشکیل دیا گیا تھا ،جو 7ستمبر 2019تک جاری رہے گا۔این وائی کے ایس کے نوجوان تربیت یافتہ رضاکار ڈی آر ٹی کے طور پر کام کریں گے اورانہیں این ڈی آر ایف دوست کے نام سے پکارا جائے گا۔این وائی کے ایس پورٹل پر رضاکاروں کے نام درج کرکے ایک آن لائن ڈیٹا بیس تیار کیا جارہا ہے اور یہ اعداد وشمار رضاکاروں کے ساتھ مستقبل میں رابطے کے لئے این ڈی ایم اے / ایس ڈی ایم اے / ڈی ڈی ایم اے کے ساتھ مشترک کئے جائیں گے ۔


    این ڈی آر ایف نے بنیادی تحقیق اوربچاؤ ، مریضوں کے جائزے ، بی ایل ایس اینڈ سی پی آر ، سانپ کے کاٹنے ، آگ سے حفاظت ، گروپ مشقوں جیسے موضوعات سمیت ایک جامع کورس تیار کیا ہے۔یہ تربیت نظریاتی اورعملی دونوں طرح کے اجلاس پر مشتمل ہوگی تاکہ رضاکاروں میں صلاحیت اوراعتماد پیدا کیا جاسکے کہ وہ اپنے متعلقہ علاقے میں کسی قدرتی آفت کی صورت میں ابتدائی کارروائی فوری طور پر انجام دے سکیں ۔


    این وائی کے ایس کا متعلقہ ضلع نوجوان رابطہ کار ڈی ڈی ایم کے صلاح مشورے سے ، اور متعلقہ ڈی ایم کی منظوری لے کر ایک لائحہ عمل تیار کرے گا ۔یہ لائحہ عمل تربیت یافتہ رضاکاروں کے علاقائی سطح کی سرگرمیا ں جاری رکھنے کے لئے ہوگا۔


    نہرو یوا کیندر سنگٹھن دنیا میں نچلی سطح پر کام کرنے والی اپنی نوعیت کی سب سے بڑی نوجوان تنظیم ہے ۔ یہ نوجوانوں کی طاقت کو رضاکارانہ اصولوں ، اپنی مدد آپ اور علاقے کے لوگوںکو شامل کرکے منظم کرتی ہے۔پچھلے برسوںمیں این وائی کے ایس نے 623 ضلع کیندروں کے ذریعہ نوجوان رضاکاروں کا ایک نیٹ ورک قائم کیا ہے ۔اس نے حکومت کی مختلف اہم اسکیموں پر عمل درآمد کرکے ایک میجر رول ادا کیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4023

    
    
    (Release ID: 1584075) Visitor Counter : 11
    
    
      Read this release in: English , Hindi