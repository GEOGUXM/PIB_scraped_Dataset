      وزارت اطلاعات ونشریات

      ’’لوک تنتر کے سور ‘‘ اور’’ دی ری پبلکن ایتھک ‘‘ کی دوسری جلد ،جو صدرجمہوریہ ہند کی منتخب تقاریر مبنی کتاب ہے ،جسے نائب صدرجمہوریہ ہند جاری کریں گے
      Posted On: 04 SEP 2019 10:39AM by PIB Delhi


    نئی دہلی 04 ستمبر ۔صدر جمہوریہ ہند جناب رام ناتھ کووند کی منتخبہ تقاریر کوفروغ دینے اور انہیں عوام میں اور زیادہ مقبول بنانے کے مقصدسے اطلاعات ونشریات کی وزارت کے تحت پبلی کیشنز ڈویژن نے ’’ لوک تنتر کے سور(جلد دوئم ) ‘‘ اور’’ دی ری پبلکن ایتھک (جلد دوئم ) ‘‘کی اشاعت کی ہے ۔ یہ صدر جمہوریہ کے عہدے کی دوسری مدت (جولائی 2018سے جولائی 2019 تک ) ان کی طرف سے دی گئی 95 تقاریر پر مشتمل ہیں۔


    ان تقاریر میں ہماری قومی زندگی کے بہت سے پہلوؤں کو پیش کیا گیا ہے ،جن میں سفارتی توجہ سے لے کر اچھی حکمرانی ، معیاری تعلیم سے لے کر مہارت کے حصول ، ہماری بہادر مسلح فوجوں کی بہبود سے لے کر آئین کی روح کو عمل میں لانے تک کے معاملات شامل کئے گئے ہیں۔ مہاتما گاندھی کے 150 یوم پیدائش کے مد نظر گاندھیائی عالمی نظریے سے متعلق صدر جمہوریہ کے روشن خیالی پر مبنی خطابات پر ایک الگ سیکشن ہے ، جو اس میں شامل کیا گیا ہے ۔


    ان تقاریر کو 8 زمروں میں تقسیم کیا گیا ہے : قوم سے خطابات ، دنیا کے جھروکے ، بھارت کو تعلیم یافتہ بنانا : بھارت کو سازوسامان سے لیس کرنا ،عوامی خدمات کا دھرم ، ہمارے محافظوں کی عزت افزائی ،آئین اور قانون کی روح ، مہارت کا اعتراف اور مہاتما گاندھی : اخَلاقی مثالی شخصیت ، مشعل راہ ۔


    اس کتاب کی رسم اجرا نائب صدر جمہوریہ ہند جناب ایم وینکیا نائیڈو نئی دلی کے پرواسی بھارتیہ کیندر میں 6ستمبر کو انجام دیں گے۔مرکزی وزرا جناب پرکاش جاوڈیکر اور جناب تھاور چند گہلوت اس موقع پر مہمان خصوصی ہوں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4024

    
    
    (Release ID: 1584077) Visitor Counter : 8
    
    
      Read this release in: English , Hindi , Marathi , Bengali , Punjabi , Malayalam