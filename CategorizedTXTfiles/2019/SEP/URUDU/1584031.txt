      وزارت دفاع

      ہندوستان اور امریکہ کی مشترکہ فوجی مشق یدھ ابھیاس-2019
      Posted On: 03 SEP 2019 4:34PM by PIB Delhi


    نئی دہلی 03؍ستمبر2019 :ہندوستان اور امریکہ درمیان جاری دفاعی تعاون کے ایک حصے کے طورپر ایک مشترکہ فوجی مشق یدھ ابھیاس 2019ء کا امریکہ کا شہر واشنگٹن میں مشترکہ بیس ، لیوی مِک کورڈ کے مقام پر 5 تا 18 ستمبر 2019ء تک انعقاد کیا جارہا ہے۔مشق یدھ ابھیاس ہندوستان اور امریکہ کے درمیان سب سے بڑی مشترکہ فوجی تربیت اور فوجی مشقوں میں سے ایک ہے۔یہ اس مشترکہ مشق کی پندرہویں کڑی ہوگی، جس کی میزبانی باری باری سے ایک سال ہندوستان اور ایک سال امریکہ کرتا ہے۔


    یدھ ابھیاس دونوں ملکوں کی مسلح افواج کو یہ موقع فراہم کرے گی کہ وہ بٹالین کی سطح پر مشترکہ منصوبہ بندی کے ذریعے مربوط طریقے پر تربیت کا اہتمام کرے۔ا س مشترکہ مشق کے دوران مختلف فوجی طور طریقوں کی ریہرسل کی جائے گی، تاکہ ایک دوسرے کے تنظیمی ڈھانچے کو اور جنگ کے طریقہ کار کو سمجھا جاسکے۔ اس کے ذریعے دونوں ملکوں کی فوجیں دنیا میں کسی بھی جگہ ہنگامی صورتحال کا مقابلہ کرنے کے لئے تربیت حاصل کریں گی۔ اس کے علاوہ یہ مشق منصوبہ بندی اور آپریشن کا کام انجام دینے کے ایک دوسرے کے تجربے کو سمجھنے کا بھی مثالی پلیٹ فارم ہے۔


    دونوں ملکوں کی فوجیں مختلف النوع خطرات کا مقابلہ کرنے کے لئے بہترین طریقے سے تیار کردہ فوجی آپریشن کی ایک سیریز کی شروعات نیز اس کی مشترکہ تربیت حاصل کریں گے، نیز اس کی منصوبہ بندی اور عمل آوری کریں گی۔آخر میں دونوں افواج کے ذریعے اقوام متحدہ کے مینڈٹ کے تحت فوجی آپریشن میں ایک مشترکہ مشق کا اہتمام کیا جائے گا۔دونوں ملکوں کے ماہرین آخر میں تعلیمی نوعیت کا اور فوجی تبادلہ خیال بھی کریں گے، تاکہ ایک دوسرے کے تجربات سے فائدہ اٹھا جاسکے۔ یہ تبادلہ خیال مختلف موضوعات پر ہوگا۔


    ********


    م ن۔م ع۔ن ع


    U: 4014

    
    
    (Release ID: 1584031) Visitor Counter : 8
    
    
      Read this release in: English , Hindi