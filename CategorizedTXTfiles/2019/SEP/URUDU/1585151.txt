      وزارت خزانہ

      اشیا کی فراہمی کے بغیر بل جاری کرنے کے ریکٹ کا دہلی میں پردہ فاش
      Posted On: 14 SEP 2019 8:37PM by PIB Delhi


    نئی دہلی 16 ستمبر ۔سی جی ایس ٹی دہلی مغرب اور سی جی ایس ٹی دہلی شمال نے ایک مشترکہ کارروائی میں ایک ایسے ریکٹ کا پردہ فاش کیا ہے ،جس کے تحت اشیا کی صحیح معنیٰ میں فراہمی کے بغیر بل جاری کردئے جاتے تھے۔ ٹیکس اد ا کرنے والوں کو کسٹم سے آئی جی ایس ٹی کے ری فنڈ حاصل ہوجاتے تھے۔ تحقیقات سے ایک بے نظیر کا رروائی کا پتہ چلا ہے ،جس کے تحت ٹیکس ادا کرنے والے ایس ای زیڈ کو سامان کی فراہمی دکھایا کرتے تھے اور اس طرح سی جی ایس ٹی سے بے ایمانی سے ری فنڈ حاصل کیا کرتے تھے ۔


    اس کارروائی میں دیویندرکمار یادو اور سنجیومہیشوری کا اصل ہاتھ تھا ،جنہوں نے فرضی فرمیں قائم کررکھی تھیں اور بینک کھاتے کھول رکھے تھے ۔ جناب بھوانی شنکر شرما اکاؤنٹنٹ کا کام کرتے تھے جو جعلی دستاویزات تیار کرتے تھے اورجعلی بلوں کی بنیادپر ریٹرن فائل کیا کرتے تھے۔ ان چاروںکو گرفتار کرلیا گیا ہے اور پٹیالہ ہاؤس کورٹ نئی دہلی کے ڈیوٹی مجسٹریٹ نے 14 دن کی عدالتی حراست میں بھیج دیا ہے ۔ ابتدائی چھان بین کے مطابق 195 کروڑروپے کے جعلی آئی ٹی سی منظورکرائے گئے ہیں، جن میں 847 کروڑروپے کی رقم کے بل استعمال کئے گئے ہیں۔


    تحقیقات سے پتہ چلاہے کہ کم آمدنی والے گروپ سے تعلق رکھنے والے افراد کے نام پر تقریباََ 60 فرضی فرمیں قائم کی گئیں۔ ان میں سے بعض فرموںکی طرف سے جعلی ان پٹ ٹیکس کریڈٹ اس گروپ کی فرموں کو دئے گئے ،جس کا مقصد آئی جی ایس ٹی ری فنڈ حاصل کرنا یا ایس ای زیڈ کی فراہمی کے نتیجے میں ری فنڈ حاصل کرنا تھا۔ ملزمین بھارت میں مختلف بندرگاہوں سے آئی جی ایس ٹی ری فنڈ کے لئے اپلائی کرتے تھے اور انہوں نے 18.09 کروڑروپے اپنے کھاتوں میں جمع کرادئے ۔ اس کے علاوہ سی جی ایس ٹی شمال اور مغرب کے ڈویژنل دفتر وں میں ایس ای زیڈ کو فراہم کردہ اشیا کے سلسلے میں 29.66 کروڑروپے کے کلیم داخل کئے گئے جو منظور نہیں ہوئے ہیں ۔تلاشی کی کارروائی کے دوران 91.92 لاکھ روپے نقدبرآمدکئے گئے ، جن کا کوئی حساب کتاب نہیں تھا۔ دو بینک کھاتوں کو جن میں 1.68 کروڑروپے جمع تھے،عارضی طور پر قرق کرلیا گیا ہے ۔


    ملزمین نے سی جی ایس ٹی ایکٹ 2017 کی دفعہ 132 ( i ) (بی ) اور (سی ) کے تحت جرم کیا ہے ، جو قابل دست اندازی پولیس ہے اور دفعہ 132 (5) کے تحت ناقابل ضمانت ہے اور اس قانون کی دفعہ 132 ( 1 ) ( i ( کے تحت قابل سزا ہے ۔ اس کے نتیجے میں چاروں ملزمین کو 14ستمبر 2019 کو 15دن کے لئے عدالتی حراست میں بھیج دیا گیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-41 74

    
    
    (Release ID: 1585151) Visitor Counter : 3
    
    
      Read this release in: English , Hindi