      وزارت دفاع

      رکشا منتری جناب راج ناتھ سنگھ نے جاپان کے وزیر دفاع جناب تاکیشی اِوایا کےساتھ جاپان-بھارت وزرائے دفاع وزراتی میٹنگ کی مشترکہ صدارت کی
      
      موجودہ باہمی انتظامات اور خصوصی، کلیدی وعالمی شراکتداری کو مزید مستحکم بنانے کے لئے امکانات پرتبادلہ خیالات تاکہ علاقائی امن وسلامتی معاملات سے نمٹا جاسکے

      Posted On: 02 SEP 2019 7:22PM by PIB Delhi

    نئی دہلی 03 ستمبر ۔رکشا منتری جناب راج ناتھ سنگھ نے ٹوکیو میں جاپان کے وزیر دفاع جناب تاکشی یاوا کے ساتھ جاپان- بھارت وزرائے دفاع کی وزارتی میٹنگ کی مشترکہ صدارت کی ۔ گفت وشنید کے دوران موجودہ باہمی ،امداد باہمی کے انتظامات کو مزید مستحکم بنانے اور پورے خطے میں امن وسلامتی کے حصول کے لئے درکار نئے اقدامات کرنے کے پہلوؤں پر غور وفکر کیا گیا۔


    بھارت - بحرالکاہل لائحہ عمل پر تفصیلی تبادلہ خیالات سمجھ میں آئے اور بھارت کی جانب سے جنوب مشرقی ایشیائی ممالک (آسیان ) ایسوسی ایشن کو مرکزی حیثیت دیتے ہوئے اور سبھی کے لئے شمولیت اور سلامتی کو یقینی بنانے کے ساتھ اصولوں پر مبنی نظام کے قیام کے تئیں دلچسپی کا اظہار کیا گیا۔علاقائی امن وآشتی ،سلامتی اور استحکام کے سلسلے میں بھارت – جاپان کے مابین خصوصی کلیدی اور عالمی شراکتداری کی اہمیت اجاگر کی گئی ۔مزید برآ ں دونوںوزرا نے ابھرتے ہوئے علاقائی سلامتی منظرنامے پر بھی تبادلۂ خیالات کئے ۔


    رکشا منتری نے بھارتی آئین کے عہد آرٹیکل 370 کی منسوخی کا بھی تذکرہ کیا اور سرحد پار سے پھیلائی جانے والی دہشت گردی جو پاکستان کی جانب سے کی جارہی ہے ،نیز بات چیت یہ دونوں معاملات ایک ساتھ نہیں چل سکتے ۔ انہوں نے لکھنؤ میں منعقد ہونے والی دوسالہ دفاعی نمائش 2020 میں جاپانی کمپنیوںاور دیگر شراکتداروں کو شرکت کرنے کی دعوت دی ۔ایک ٹوئیٹ میں جناب راج ناتھ سنگھ نے کہا :’’ ٹوکیو میں جاپان کے وزیر دفاع جناب تاکیشی اوایا سے وزارتی سطح کے انتہائی ثمر آور مذاکرات کئے ۔ ہم نے بھارت –جاپان دفاعی تعاون کے پورے منظرنامے پر بات چیت کی ۔ہم دونوں ملکوں کے درمیان دفاعی تعلقات میں مزید گہرائی لانے کے لئے ہم مل کر کام کرنا جاری رکھیں گے۔


    بعد میں جناب راج ناتھ سنگھ نے جاپان کے وزیر اعظم جناب شنزوآبے سے ملاقات کی ۔ ملاقات کے دوران رکشا منتری نے جناب شنزوآبے اور جناب نریندر مودی کے درمیان غیر معمولی تعلقات کو سراہا ۔ رکشا منتری نے دفاع کے وزیروں کے مابین مذاکرات میں ، مذاکرات کے مواد پر جاپان کے وزیر اعظم کی تعریف کی ۔


    جناب راج ناتھ سنگھ نے جاپان کے وزیر اعظم سے یہ بھی کہا کہ جموں وکشمیر بھارت کا ایک اٹوٹ حصہ ہے اور آرٹیکل 370 کو منسوخ کیا جانا جموں وکشمیر اورلداخ کے عوام کے مفاد میں ہے۔ انہوں نے یہ بھی کہا کہ پاکستان کا جموں وکشمیر میں کوئی اصل حق نہیں ہے ۔


    ایک عام مفاہمت یہ ہوئی کہ دفاعی سازوسامان اورٹکنالوجی کے تعاون میں مزید اضافہ کیا جانا چاہئے ۔ وزیر اعظم جناب ابے نے رکشا منتری سے درخواست کی کہ وہ وزیر اعظم جناب مودی کو ان کا سلا م پہنچادیں ، جن کے بارے میں امید ہے کہ وہ اس ماہ کے آخر میں نیو یارک میں یو این جی اے سے الگ ملاقات کریں گے ۔رکشا منتری نے وزیر اعظم ابے کے ساتھ اپنی بات چیت کے بعد ٹوئیٹ کیا :’’ جاپان کے وزیر اعظم شنزوابے کے ساتھ ملاقات ایک عمدہ ملاقات رہی ۔ بھارت ، جاپان کے ساتھ ہمارے دوطرفہ تعلقات کو اعلیٰ ترین ترجیح دیتا ہے ۔ میں دونوں ملکوں کے درمیان دفاعی سرگرمیوں میں مزید اضافے کے حکومت ہند کا وعدہ پہنچاتا ہوں ۔


    اس سے پہلے جناب راج ناتھ سنگھ نے ٹوکیو میں اچی گایا میں سیلف ڈیفینس فورسز کے شہیدوں کو خراج عقیدت پیش کیا ۔انہوں نے جاپان میں وزارت دفاع کے صدر دفتر میں گارڈ آف آنر کا بھی معائنہ کیا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس ۔رم


    U-3 999

    
    
    (Release ID: 1583941) Visitor Counter : 2
    
    
      Read this release in: English , Malayalam