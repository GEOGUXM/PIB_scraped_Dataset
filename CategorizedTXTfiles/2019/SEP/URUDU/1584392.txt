      پیٹرولیم اور قدرتی گیس کی وزارت

      دھرمیندر پردھان 7 تا 12 ستمبر 2019 سعودی عرب، یو اے ای اور قطر کا دورہ کریں گے
      Posted On: 06 SEP 2019 4:59PM by PIB Delhi


    نئی دہلی، 6 ؍ ستمبر۔پٹرولیم اور قدرتی گیس اور فولاد کے وزیر جناب دھرمیندر پردھان سرکاری اور کاروباری وفد کے ہمراہ 7 تا 12 ستمبر 2019 سعودی عرب یو اے ای اور قطر کا دورہ کریں گے۔ وہ تیل، گیس اور فولاد کے شعبوں سے وابستہ ان تینوں ملکوں کے اپنے ہم منصبوں سے ملاقات کریں گے اور 10 ستمبر کو ابوظہبی میں ہونے والے 8ویں ایشیائی وزارتی سطح کی توانائی گول میز (اے ایم ای آر ) میں بھی شرکت کریں گے، جہاں ہندوستان یو اے ای کے ساتھ مشترکہ میزبان ہے۔


    سعودی عرب میں وزیر موصوف اپنے ہم منصب توانائی کے وزیر عزت مآب خالد الفلیح اور سعودی عرب کی قومی تیل کمپنی آرامکو کی سینئر انتظامیہ کے ساتھ ملاقاتیں کریں گے۔ ملاقاتوں کے دوران جناب پردھان ہائیڈروکاربن شعبے کے تمام ویلیو چین میں سعودی عرب کے ساتھ امداد باہمی کو مزید بڑھانے پر زور دیں گے۔ سعودی عرب روایتی طور پر ہندوستان کو خام تیل کا بڑا سپلائر رہا ہے۔


    یو اے ای کے اپنے دورے کے دوران وزیر موصوف اپنے یو اے ای ہم منصبوں عزت مآب سہیل محمد فراض المزروئی، وزیر برائے توانائی و صنعت اور عزت مآب ڈاکٹر سلطان احمد الجابر، منسٹر آف اسٹیٹ اور اے ڈی این او سی گروپ سی ای او سے ملاقاتیں کریں گے، جس میں ہندوستان یو اے ای اسٹریٹجک شراکت داری کے ہمہ گیر فریم ورک میں فولاد کے شعبے میں مصروفیت کے ساتھ ساتھ دو طرفہ ہائیڈروکاربن کے ایشوز پر تبادلۂ خیال کیا جائے گا۔ جناب پردھان 8ویں ایشیائی وزارتی سطح کی توانائی گول میز (اے ایم ای آر) میں بھی شرکت کریں گے، جس کی ہندوستان یو اے ای کے ساتھ شریک میزبانی کر رہا ہے۔ ہندوستان سال 2021 میں ایشیائی وزارتی سطح کی توانائی گول میز کے 9ویں ایڈیشن کی میزبانی کرے گا۔


    8ویں اے ایم ای آر کے مواقع پر جناب پردھان ایشیائی خطے کے اپنے ہم منصبوں اور عالمی توانائی تنظیموں کے سربراہان سے بھی ملاقات کریں گے۔ یہ سربراہان بھی ایشیائی وزارتی سطح کی توانائی گول میز اور عالمی توانائی کانگریس میں شرکت کر رہے ہیں۔


    قطر میں وزیر موصوف قطر کے وزیر اعظم اور وزیر داخلہ عزت مآب شیخ عبداللہ بن نصر بن خلیفہ الثانی کے ساتھ خیر سگالی ملاقات کریں گے۔ علاوہ ازیں وہ اپنے ہم منصب قطر کے توانائی کے امور کے منسٹر آف اسٹیٹ عزت مآب سعد شیریدا الکعبی سے بھی ملاقات کریں گے۔ قطر ہندوستان کو ایل این جی اور ایل پی جی سپلائی کرنے والا سب سے بڑا ملک ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ن ا ۔ک ا


    4072 U-

    
    
    (Release ID: 1584392) Visitor Counter : 8
    
    
      Read this release in: English , Hindi