      وزارت دفاع

      فوج نے دہرہ دون کے آئی ایم اے کے لئے کشتواڑضلع کے طلبا کے واسطے صلاحیت سازی دورے کا اہتمام کیا
      Posted On: 12 SEP 2019 9:44AM by PIB Delhi


    نئی دہلی 12 ستمبر ۔ ہندوستانی فوج نے جموں وکشمیر کے کشٹوار ضلع کے 22 طلبا اور3 اساتذہ پر مشتمل ٹیم کے لئے صلاحیت سازی کےدورے کا اہتمام کیا ۔ 10 دن کے بعد یہ دورہ مکمل ہوگیا ہے۔ طلبا اور ٹیچروں پر مشتمل ٹیم بٹوٹ لوٹ آئی ہے ۔ اس دورے میں نئی دلی اور انڈین ملٹری اکاڈمی دہرہ دون کا دورہ بھی شامل تھا ۔اس ٹیم کا ایک زبردست تقریب میں شاندار استقبال کے دوران 11 ستمبر 2019 کو بٹوٹ میں شاندار خیر مقدم کیا گیا۔


    2ستمبر سے 11 ستمبر 2019 کی 10 دن کی مدت کے دورن کشتواڑ ضلع کے نوجوانوں کو ایک مثالی تجربے سے واقف کرایا گیا۔ جنہوں نے انڈین ملٹری اکاڈمی دہرہ دون راشٹر پتی بھون ، انڈیا گیٹ اور نیشنل وار میموریل اور سائنسی ادارے مثلاََ سائنس میوزیم نہرو پلینیٹیریم اور فاریسٹ ریسرچ انسٹی ٹیوٹ جیسے اہم اداروں کا دورہ کیا ۔


    اس دور ے کا خاص مرکز انڈین ملٹری اکاڈمی کا دورہ تھا ،جہاں طلبا اوراساتذہ نے اکاڈمی میں دستیاب جینٹل مین کیڈٹس ٹریننگ سرگرمیاں اور عالمی نوعیت کا بنیادی ڈھانچہ دیکھا ۔ اس ٹور ٹیم کو اکیڈمی کے کھیتر پال آڈیٹوریم بھی لے جایا گیا اور انہیں میکنگ آف وارئر فلم بھی دکھائی گئی تاکہ ہندوستانی مسلح افواج میں شامل ہونے کے لئے نوجوان لڑکوںکو ترغیب مل سکے ۔ ٹیم نے اپنے سفر کے دوران ہندوستانی فوج کی معزز شخصیتوں کے ساتھ بات چیت بھی کی جس کا مقصدخوداعتمادی پیدا کرنا اور انہیں ایک تابناک مستقبل کے لئے متحرک کرنا تھا ۔اس دورے میں ہندوستانی فوج کے ساتھ ساتھ سرکاری سیکٹر میں دستیاب کیرئیر مواقع کے لئے طلبا کو روشناس بھی کرانا تھا ، جہاں طلبا پر اس بات کے لئے زور دیا گیا کہ وہ مشہور بال نوئی اکیڈمی کا دورہ کریں جو فوج میں افسروں کی حیثیت سے داخلے کے لئے سروسز سلیکشن بورڈ سمیت مقابلہ جاتی امتحانات کے لئے طلبا کو تیار کرتا ہے۔


    اس دورے میں میٹرو ٹرین کا سفر بھی شامل تھا اورشہر کے مخصوص مال، مسوری ٹاؤن کا سفر بھی شامل تھا اور ایک فلم تھیئٹر بھی اس دورے میں شامل تھا، جو ان لڑکوں کے لئے ایک زبردست اور پرجوش تجربہ تھا ، جنہوں نے کبھی بڑے شہر نہیں دیکھے تھے۔ طلبا مشن منگل فلم دیکھنے کے بعد کافی خوش اور جوش وجذبے سے بھرے ہوئے تھے۔


    طلبا اور اساتذہ اپنے تجربات اور معلومات ایک دوسرے کو شئیر کرنے کے لئے کافی بے چین اور پرجوش نظر آرہے تھے ،جو انہوں نے اپنے اسکولوںاور گاؤوں میں دیگر لوگوں کے ساتھ دورے کے دوران حاصل کیا تھا ۔انہوں نے دورے کا اہتمام کے لئے ہندوستانی فوج کا شکریہ ادا کیا ،جس نے انہیں ایک منفرد موقع فراہم کیا تھا۔ہندوستانی فوج مستقل جموں وکشمیر کے دور دراز کے خطے کے طلبا کے لئے اس طرح کے دوروں کا اہتما م کرتی رہتی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4125

    
    
    (Release ID: 1584839) Visitor Counter : 14
    
    
      Read this release in: English , Marathi , Hindi