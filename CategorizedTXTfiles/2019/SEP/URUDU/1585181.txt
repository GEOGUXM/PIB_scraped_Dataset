      سائنس اور ٹیکنالوجی کی وزارت

      صاف کوئلے کی تحقیق و ترقی کے قومی مرکز کا بنگلورو میں افتتاح
      Posted On: 16 SEP 2019 2:11PM by PIB Delhi


    نئی دہلی، 16 ستمبر ۔سائنس و تکنالوجی کے مرکزی وزیر ڈاکٹر ہرش وردھن نے آج بنگلورو میں انڈین انسٹی ٹیوٹ آف سائنس(آئی آئی ایس سی) میں صاف کوئلے کی تحقیق و ترقی کے قومی مرکز کاافتتاح کیا۔ حکومت ہند نے سائنس اورتکنالوجی کے محکمے کے ذریعہ بنگلورو کے انڈین انسٹی ٹیوٹ آف سائنس( آئی آئی ایس سی) کی قیادت میں کوئلے کی تحقیق و ترقی سے متعلق ایک قومی سطح کے کنسورشیم کے طور پر صاف کوئلے کی تحقیق و ترقی کا قومی مرکز(این سی سی سی آر اینڈ ڈی) قائم کیا ہے۔


    ڈاکٹر ہرش وردھن نے کہا کہ آئی آئی ایس سی میں صاف کوئلے سے متعلق اہم تحقیق کم خرچ پر بہترین کارکردگی والی اور موثر توانائی کی ضرورت کو پورا کرنے کے لئے ایک اہم پیش رفت تبدیلی ثابت ہوسکتی ہے۔انہوں نے کہا کہ مجھے یقین ہے کہ اس تحقیق و ترقی کے نتیجے میں جدید ترین آلات، مصنوعات اور طریقہ کار سامنے آئیں گے جو ہماری توانائی کی سیکوریٹی کے لئے بہت اہمیت کے حامل ہوں گے۔


    ڈاکٹر ہرش وردھن نے توانائی میں تحقیق سے متعلق پین موضوعاتی مرکز(آئی سی ای آر) کو قوم کے نام وقف کیا۔ جو توانائی کی تحقیق میں اعلی ترین تحقیقات کاروں کے علم پر مبنی نیٹ ورک اور سہولیات سے مزین اپنی نوعیت کا بھارت کاپہلا مرکز ہے۔


    مرکزی وزیر نے کہا کہ مجھے یقین ہے کہ ان تمام جامع سائنسی کوششوں اور اجتماعی اقدامات سے ہم ایک سستے، موثر، جامع اور بھروسے مند صاف توانائی کا نظام قائم کرنے میں کامیاب ہوں گے جو ہماری مختلف جغرافیائی حالات کے لئے مناسب ہوگا۔ یہ بات انہوں نے سائنسدانوں سے بات کرتے ہوئے کہی۔ انہوں نے مزید کہاکہ حکومت ہند اس طرح کی تمام کوششوں میں تکنیکی معلومات اور فنڈ کے علاوہ دیگر سہولیات فراہم کرے گی ۔ خاص طور پر آئی سی ای آر کو مستحکم کرنے کی پوری کوشش کرے گی۔


    اس موقع پر سائنس اور تکنالوجی کے محکمے کے سکریٹری پروفیسر آشوتوش شرما، آئی آئی ایس سی کے ڈائریکٹر پروفیسر انوکمار راگ بھی موجود تھے۔


    اس موقع پر تقریب کرتے ہوئے ڈی ایس ٹی کے سکریٹری پروفیسر آشو توش شرما نے صاف توانائی میں جدت طرازی میں تیزی لانے پر زور دیا۔ انہوں نے کہا کہ تحقیق و ترقی کے ایک ماحول تیار کرنا اور تمام فریقین کو شام کرنا ایک بڑی ترجیح ہے اور ڈی ایس ٹی فریقین کو شامل کرنے کے لئے ساز وسامان اور نظام کا ایک جدید منصوبہ رکھتی ہے جو تکنالوجی کی سطح قابل عمل ہو۔


    آئی آئی ایس سی کے ڈائریکٹر پروفیسر انو راگ کمار نے قوم کے وسیع مقاصد میں تعاون کے لئے ادارے کے عہد اور پائیدار اقدامات کے ذریعہ انسانیت کی فلاح کے لئے تحقیق و ترقی کے اقدامات پر عمل کرنے کے آئی آئی ایس سی کے عہد کا احاطہ کیا۔ انہوں نے کہا کہ ان شعبوں میں مضبوط بنیاد قائم کرکے آئی سی ای آر توانائی سے متعلق کئی شعبوں میں اپنی سرگرمیوں کو توسیع دینے کا منصوبہ رکھتا ہے۔


    توانائی کی تحقیق کے لئے پین شعبہ جاتی مرکز( آئی سی ای آر) انڈین انسٹی ٹیوٹ آف سائنس میں سب سے نیا مرکز ہے۔ یہ مرکز حکومت ہند کے قومی سطح کے مشن میں سماجی تحقیق کا کام کرے گا جو ملک اور پوری دنیا کے عوام کے لئے براہ راست فائدے مند ہوں گے۔ اس مرکز میں مختلف انجینئرنگ اور سائنس کا پس منظر رکھنے والے اور مختلف شعبوں سے تعلق رکھنے والے فیکلٹی کے ارکان کو بھی جو توانائی کے وسیع تر شعبے میں جدید ترین تحقیقات کررہی ہے۔ آئی سی ای آر کے فیکلٹی ارکان کے ذریعہ کی گئی تحقیق کے نتیجے میں مختلف قسم کی تکنالوجی بھارت میں منتقل ہوئی ہے اور بھارت سے دوسرے ملکوں میں پہنچی ہے۔مرکز میں ڈاکٹریٹ کے پروگرام کے علاوہ صلاحیت سازی کاجامع کورس بھی کرایا جاتا ہے۔ اسی لئے آئی سی ای آر قابل تجدید توانائی کمبشن، مربوط شمسی توانائی، جدید طرز کے شمسی فوٹو وولٹیک(پی وی) توانائی کو ذخیرہ کرنے کی جدید تکنالوجی، ہائیڈروجن، بائیو فیول اور بائیو ماس جیسے شعبوں پر توجہ مرکوز کررہی ہیں۔


    صاف کوئلے کی تحقیق اور ترقی کا قومی مرکز(این سی سی سی آر اینڈ ڈی) صاف کوئلے کی تحقیق و ترقی کا قومی سطح کا کنسورشیم جو آئی آئی ایس سی بنگلورو کی قیادت میں کام کررہا ہے۔ اس کا بنیادی مقصدانتہائی اہم بجلی پلانٹ کی تکنالوجی کے لئے مادے اور نظام کی سطح پر صاف کوئلے کی تکنالوجی کی ترقی میں ہر چیلنجوں کے لئے اہم تحقیق و ترقی کا کام انجام دینا ہے۔


    مزین گیسوں کے اخراج کو کم کرکے آب وہوا میں تبدیلی سے متعلق بین الاقوامی اہداف کو حاصل کرنے کے مقصد سے اور بھارت کی توانائی کی مسلسل بڑھتی ہوئی مانگ کو پورا کرنے کی خاطر صاف کوئلے کی تکنالوجی حاصل کرکے کاربن کے اخراج کو کم سے کم کرنا بھارت کی بنیادی ضرورت ہے۔


    -------------------------------------


    م ن۔و ا ۔رض


    U- 4177

    
    
    (Release ID: 1585181) Visitor Counter : 15
    
    
      Read this release in: English , Hindi