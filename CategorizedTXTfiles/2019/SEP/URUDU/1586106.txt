      وزارت دفاع

      رکشا منتری جناب راجناتھ سنگھ نے تمام طرح کی دہشت گردی خواہ وہ کسی سیاسی طاقت سے حمایت یافتہ ہو یا غیرحمایت یافتہ ،کے امکانی خطرات سے نمٹنے کیلئے بحری علاقے میں کام کرنے والی تمام ایجنسیوں کو 24 گھنٹے مستعد رہنے کی تلقین کی
      
      آئی سی جی عملے کو صدر جمہوریہ ہند کے تٹ رکشک تمغات کی تفویض

      Posted On: 24 SEP 2019 8:24PM by PIB Delhi

    نئیدہلی۔ 24 ؍ستمبر۔رکشا منتری جناب راجناتھ سنگھ نے تمام طرح کی دہشت گردی خواہ وہ کسی سیاسی طاقت کی پشت پناہی سے پھل پھول رہی ہو یا غیرحمایت یافتہ دہشت گردی سے لاحق امکانی خطرات سے نمٹنے کیلئے بحری علاقوں میں مصروف عمل تمام تر ایجنسیوں کو 24 گھنٹے مستعد اور چاق وچوبند رہنے کی تلقین کی ہے۔ موصوف آج چنئی میں انڈین کوسٹ گارڈ (آئی سی جی) کی تفویض اسناد تقریب سے خطاب کررہے تھے۔


    رکشا منتری نے اس امر کو یقینی بنانے کے لئے کہ ملک کے عوام اپنے آپ کو محفوظ محسوس کریں اور تعمیر قوم میں اپنا تعاون دیں، کے تئیں حکومت کے عہد بندگی کا اعادہ کرتے ہوئے اور اس سلسلے میں ہر ممکن کوشش کرنے کے عزم کا اظہار کرتے ہوئے کہا کہ زمینی سلامتی مضبوطی کے ساتھ بحری سلامتی اور تحفظ سے مربوط ہے، ہمارا ملک غیر امداد یافتہ اور امداد یافتہ دہشت گردی کی اہم چنوتیوں سے نبردآزما ہے ، 11/26 کا حملہ سمندری راستے سے ہی ہوا تھا۔ حکومت نے عزم مصمم کررکھا ہے کہ ہم اپنی سرزمین پر ایسے واقعات دوبارہ رونما نہیں ہونے دیں گے۔


    رکشا منتری نے بحری علاقوں میں سلامتی اور تحفظ کو یقینی بنانے کے سلسلے میں تمام تر شراکت داروں کے مابین تال میل بنانے کے لئے آئی سی جی کی جانب سے کی جانے والی کوششوں اور ادا کیے جانے والے محوری کردار کی ستائش کی۔ اس دستے کو فعال دستہ قرار دیتے ہوئے جناب راجناتھ سنگھ نے کہا کہ آئی سی جی علاقائی تعاون کے معاملے میں بھی سرفہرست رہا ہے اور بین الاقوامی بحری ایجنسیوں کے ساتھ بحرہند میں قیام امن کے لئے بھی مستحکم طریقے سے کام کرتا رہا ہے۔ انہوں نے اس امر پر خوشی کا اظہار کیا کہ آئی سی جی ایک منفر داور باقاعدہ شناخت کی حامل بحری قوت بن گیا ہے اور بحری علاقے میں گوناگوں چنوتیوں کا کامیابی سے سامنا کررہا ہے اور اس امر میں پیشہ ورانہ مہارت کا مظاہرہ کررہا ہے۔


    جناب راجناتھ سنگھ نے اس امر کا بھی اعتراف کیا کہ آئی سی جی نے اپنی ذمہ داری کے شعبے میں ایک واضح مقام حاصل کیا ہے کیوں کہ یہ قوت سمندر کا سفر کرنے والے جہازرانوں کے لئے سمندر کا علاقہ محفوظ بنائے رکھتی ہے۔ ہر کامیاب مشن اس دستے کے افسران اور جوانوں کی اثرانگیزی کی آوازوں کی بازگشت ہوتے ہیں اور اس سے ظاہر ہوتا ہے کہ اس خدمت کے ساتھ کس قدر ہنرمند افراد وابستہ ہیں۔


    رکشا منتری نے مزید کہا کہ سمندر میں ہر دوسرے دن ایک قیمتی جان بچانے کے علاوہ بھارتی ساحلی محافظ دستہ یا انڈین کوسٹ گارڈ بڑی سرگرمی سے حال ہی میں مہاراشٹر ، کرناٹک اور کیرالا میں جو ساحلی ریاستیں ہیں، آئے حالیہ سیلاب کے دوران راحت کاری آپریشنوں میں مصروف رہا ہے اور اس طریقے سے اس نے چار ہزار قیمتی جانیں بچائی ہیں۔ انہو ں نے کہا کہ آئی سی جی نے اپنی قوت اور پہنچ کا بھی مظاہرہ کیا ہے اور کولمبو میں موٹر ٹینکر جینیسا جو کانڈلا سے دور تھا اور کاروباری جہاز مرسک ہونم میں لگنے والی آگ سے بھی نبردآزما ہونے میں بھی کامیاب رہا اور اس طریقے سے اس نے بین الاقوامی بحری برادری میں بھی اپنی شناخت قائم کی ہے۔


    اس دستے نے ایک مرچنٹ شپ ہنری سے 1.5 ٹن ہیروئن ضبط کی تھی جو بحری تاریخ کا ایک سنہری باب ہے اور ا س طریقے سے اس دستے نے اس سرمائے کے غلط استعمال کو روک دیا جو سماج دشمن عناصر کے ذریعے استعمال کیاجاسکتا تھا یعنی یہ سرمایہ منشیات کے ذریعے کمایا گیا تھا اور سماج دشمن عناصر اس کا استعمال کرنے میں ناکام رہے تھے۔ یہ وہ چند مثالیں ہیں جہاں انڈین کوسٹ گارڈ نے اپنی دیرینہ روایت اور اپنا وقار یعنی ساحلی محافظ دستے کا ریکارڈ برقرار رکھا ہے۔


    حکومت کی جانب سے صدر جمہوریہ ہند کے تٹ رکشک میڈل اور تٹ رکشک میڈل یافتگان کیلئے کیے جانے والے اقدامات کی تفصیلات بیان کرتے ہوئے رکشا منتری نے کہا کہ ایوارڈ یافتگان کیلئے صدر جمہوریہ ہند کے دستخط سے جاری کی جانے والی توصیفی سند کی تفویض کی تجویز کو وزارت دفاع نے اپنی منظوری دے دی ہے اور یہ تجویز وزیراعظم کے دفتر میں زیر غور ہے۔ انہوں نے کہا کہ آئی سی جی کے تمغات کو آرڈر آف پریسیڈینس (او او پی) میں شامل کیے جانے کی تجویز بھی وزارت دفاع کے زیر غور ہے اور وزارت داخلہ سے اس سلسلے میں مشورہ کیا جارہا ہے تاکہ ایوارڈ یافتگان اس سے متعلق فوائد سے محروم نہ رہ جائیں۔


    تمام ایوارڈ یافتگان کو مبارکباد پیش کرتے ہوئے جناب راجناتھ سنگھ نے ان کی زبردست جرأت اور ملک سے ان کی وابستگی کے لئے ان کی تعریف کی اور کہا کہ انہوں نے ازحد مشکل حالات میں زبردست شجاعت کا مظاہرہ کیا ہے۔ انہوں نے امید ظاہر کی کہ آئی سی جی کا عملہ اپنی روایت پر قائم رہتے ہوئے یہ دستہ فعال بحری قوت بن کر غیرمعمولی انداز میں اپنے فرائض انجام دیتا رہے گا۔


    اس سے قبل رکشا منتری نے آئی سی جی عملے کو بہادری اور امتیازی خدمات کے تمغات سے نوازا۔ مجموعی طور پر 61 صدر جمہوریہ ہند تٹ رکشک میڈل (شجاعت) آٹھ صدر جمہوریہ ہند تٹ رکشک میڈیل (امتیازی خدمات) ، 32 تٹ رکشک میڈل (شجاعت) اور 20 تٹ رکشک میڈل (امتیازی خدمات) رکشا منتری نے آئی سی جی عملے کو تفویض کیے۔


    صدر جمہوریہ ہند کے تٹ رکشک میڈل اپنے فرائض منصبی کے تئیں غیرمعمولی شجاعت وہمت کے مظاہرے اور ازحد دشوارگزار اور مشکل حالات میں بہادری کے مظاہرے کے لئے افسران اور عملے کو تفویض کیے جاتے ہیں۔


    انڈین کوسٹ گارڈ کے ڈائرکٹر جنرل، کے نٹراجن، وزارت دفاع کے سینئر افسران اور انڈین کوسٹ گارڈ کے سینئر افسران بھی اس موقع پر موجود تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ع ن


    U-4329

    
    
    (Release ID: 1586106) Visitor Counter : 7
    
    
      Read this release in: English , Hindi