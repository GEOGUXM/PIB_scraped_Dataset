      وزارت اطلاعات ونشریات

      پونے کے 9 لاکھ نوجوانوں کو مُدرا اسکیم سے فائدہ پہنچا ہے : مرکزی وزیر جناب پرکاش جاوڈیکر
      Posted On: 14 SEP 2019 4:33PM by PIB Delhi


    نئیدہلی 16 ستمبر۔پونے کے 9 لاکھ نوجوانوں کومدرا اسکیم سے فائدہ پہنچا ہے ۔اس کے علاوہ بھارت نیٹ ، آیوشمان بھارت ، پردھان منترماترت وندنا یوجنا جیسی اسکیمیں بھی تیزی سے ترقی کررہی ہیں۔ یہ بات ماحولیات ، جنگلات اورآب وہوا کی تبدیلی نیز اطلاعات ونشریات کے مرکزی وزیر جناب پرکاش جاوڈیکر نے کہی ۔وہ پونے میں ضلع ترقیاتی کوآرڈی نیشن اورمانیٹرنگ کمیٹی ( ڈی آئی ایس ایچ اے ) کی پہلی میٹنگ کے بعد اظہار خیا کررہے تھے۔ یہ میٹنگ آج جناب جاوڈیکر کی صدرات میں ہوئی۔


    وزیر موصوف نے کہا ’ ’ دِشا کی میٹنگیں ،اسکیموں کی منصوبہ بندی اوران پر عمل درآمد کا جائزہ لینے کے لئے منعقدکی جاتی ہیں۔ مدرا اسکیم ضلع میں تیزی سے ترقی کررہی ہے اور ضلع کے 9 لاکھ نوجوانوں کو اس کے تحت 8000کروڑروپے کے قرضے الاٹ کئے گئے ہیں۔ پونے ڈویژ ن کے 58 ریلوے اسٹیشنوں میں سے 46 اسٹیشنوں پر وائی فائی کی سہولت فراہم کردی گئی ہے ۔ 5 ایسکیلیٹر بھی نصب کردئے گئے ہیں۔‘‘


    ’’بارہ ماٹی میں پاسپورٹ سیوا کیندر اب تک 5000 پاسپورٹ تقسیم کرچکا ہے اور اس نے عام آدمی کی زندگی آسان بنادی ہے ۔ 5 ضلعوں میں 50 مقامات پر پاسپورٹ سیوا کیندر شروع کئے گئے ہیں۔ بھارت نیٹ کے ذریعہ ضلع میں 790 گرام پنچایتوں کو آپٹیکل فائبر کنکشن دئے گئے ہیں اور 155 پنچایتوں کو وائی فائی کی سہولت فراہم کردی گئی ہے، جو روزانہ 20 جی بی استعمال کرسکتی ہیں۔اسکولوںکو کھیل کود کا سامان دستیاب کرایا گیا ہے اور اسکولوں میں کھیل کود کا گھنٹہ لازمی بنادیا جائے گا۔ ‘‘


    وزیر موصوف نے مزید کہا کہ آیوشمان یوجنا اوردیگر اسکیموں پر مشتمل نیشنل ہیلتھ مشن نے بچپن میں ہونے والی اموات ، ماؤں کی شرح اموات ، پیدائش کے وقت ہونے اموات اور شرح اموات کو پونے میں کم کردیا ہے۔انہوں نے کہا ’’ پونے میں اب تک 60000 سے زیادہ خواتین پردھان منتری ماترت یوجنا سے اب تک فیضیاب ہوچکی ہیں ۔ اجابت خانے تعمیر کرنے کا نشانہ بھی حاصل کرلیا گیا ہے اور سووچھتا کے معاملے میں پونے کی درجہ بندی دس سے بڑھ کر دو ہوگئی ہے۔آنگن واڑی لوگوں کی شرکت کی وجہ سے تیزی سے ترقی کررہی ہے۔‘‘


    ہندی دوس کے موقع پر لوگوں کو مبارکباددیتے ہوئے جناب جاوڈیکر نے تمام علاقائی زبانوں کوفروغ دینے کی حکومت کی پالیسی کا اعادہ کیا۔انہوں نے مزید کہا کہ مشکل ہی سے کسی بھی ملک میں زبان کے معاملے میں یہ گوناگونیت دیکھنے کو ملتی ہے۔


    اس موقع پر ممبران پارلیمنٹ جناب گریش باپت اورمحترمہ سپریا سولے بھی موجودتھیں ۔


    ۰۰۰۰۰۰۰۰


    U-4175

    
    
    (Release ID: 1585156) Visitor Counter : 3
    
    
      Read this release in: English , Marathi , Hindi , Punjabi