      وزارات ثقافت

      ثقافت اور سیاحت کے مرکزی وزیر مملکت (آزادانہ چارج ) جناب پرہلاد سنگھ پٹیل نے لال قلعہ میں تحفظ کے موجودہ کام اور عوامی سہولتوں کو بہتر بنائے جانے کا جائزہ لیا
      Posted On: 08 SEP 2019 9:16PM by PIB Delhi


    نئی دہلی 09 ستمبر ۔ثقافت اور سیاحت کے مرکزی وزیر مملکت (آزادانہ چارج ) جناب پرہلاد سنگھ پٹیل نے آج لال قلعہ کادورہ کیا ،جس کا مقصد وہاں جاری شہ پاروں کےتحفظ اور عوامی سہولتوں کو بہتر بنائے جانے کے کام کا جائزہ لینا تھا۔ محکمہ تعمیرات عامہ اور وزارت سیاحت کے حکام بھی ان کے ہمراہ تھے۔


    وزیر موصوف نے دہلی گیٹ پر ٹی -5 پارکنگ کے نزدیک نئے بکنگ کاؤنٹر کا معائنہ کیا ،چھتہ بازار کا دورہ کیا ،جسے ابھی محفوظ کیا گیا ہے ، لاہوری گیٹ کے علاقے کا دورہ کیا،فصیلیں دیکھیں ، نئے تعمیر شدہ میوزیموں کا معائنہ کیا اور لال قلعہ میں مختلف مقامات پر حفظان صحت کی سہولتوں کا معائنہ کیا جن میں پینے کا پانی اور دیگر عوامی صورتیں شامل ہیں۔


    معائنے کے دوران وزیر موصوف نے تجویز کیا کہ لال قلعہ کے اندر بزرگ افراد ،خواتین اور بچوںکی سہولت کے لئے بیٹری سے چلنے والی کاروں کا سلسلہ شروع کیا جائے ۔


    جناب پرہلادسنگھ پٹیل نے یہ بھی کہا کہ لال قلعہ میں اچھی عوامی سہولتیں فراہم کرنا ہماری ذمہ داری ہے ۔ انہوں نے وضاحت کرتے ہوئے کہا کہ ہم اس بات کو یقینی بنانے کی کوشش کررہے ہیں کہ عالمی درجے کی سہولتیں فراہم کی جائیں ۔ البتہ ا س بات کی بھی ضرورت ہے کہ عام لوگوںکو ان کی ثقافت کےتئیں ان کی ذمہ داریوں کے بارے میں واقف کرایا جائے اور قومی ورثوں کی خوبصورتی برقراررکھنے کی ان کی ذمہ داریوںکا احساس دلایا جائے ۔


    وزیرموصوف نے محکمہ آثار قدیمہ کی طرف سے کرائے گئے صفائی ستھرائی کے کام ،ترقیاتی کام اور تحفظ کے کام پر اطمینان کا اظہار کیا۔جناب پرہلاد سنگھ پٹیل نے ممتاز محل ،خاص محل ، رنگ محل ، حمام اوردیگر مقامات کا بھی دورہ کیا۔محکمہ آثار قدیمہ اور ثقافت کی وزارت کے اہلکاروں نے انہیں لال قلعہ میں پچھلے دوبرسوں سے جاری ترقیاتی اور تحفظ کے کاموں سے واقف کرایا ۔


    پچھلے ایک برس میں محکمہ آثار قدیمہ نے لال قلعہ کو پوری طرح بحال کردیا ہے ۔ 370 سال پہلے دہلی کو نئے مغل دارالسلطنت کے طور پر پیش کرنے کےلئے آگاہی کے طور پر تعمیر کیا گیا لال قلعہ اپنی پوری آن بان کے ساتھ چمک رہا ہے ۔ تاریخی لاہوری گیٹ سے داخلہ ،لال پتھر کی شانددار دیواریں ،چھتہ بازار کی عظمت اور چھت پر نقش نگاری ۔ یہ ساری چیزیں محکمہ آثار قدیمہ نے بحال کردی ہیں اور محفوظ کردی ہیں کہ سب لوگ انہیں دیکھ سکتے ہیں ۔ اس کے علاوہ عام لوگوں کے لئے لال قلعہ کے اوقات بڑھاکر رات 9 بجے تک کردئے گئے ہیں۔یہ لال قلعہ ان دیگر یادگاروں ،صفدر جنگ کا مقبرہ ،قطب مینار ، ہمایوں کا مقبرہ اور پرانا قلعہ میں شامل ہے جنہیں پہلی مرتبہ ایل ای ڈی روشنی سے منور کیا گیا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4086

    
    
    (Release ID: 1584518) Visitor Counter : 4
    
    
      Read this release in: English , Hindi