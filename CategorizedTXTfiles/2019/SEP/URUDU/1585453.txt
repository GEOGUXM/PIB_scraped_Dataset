      نائب صدر جمہوریہ ہند کا سکریٹریٹ

      پانی کو بچانے اورایک مرتبہ استعمال ہونے والی پلاسٹک کے استعمال کو ختم کرنے کو عوامی تحریک بنایاجائے :
      
      نائب صدرجمہوریہ ہند
      ملک میں گھریلوسیاحت کو فروغ دیئے جانے کی ضرورت ہے
      اتراکھنڈ کے ہائی اسکول کے طلبأ کے ساتھ بات چیت
      Posted On: 18 SEP 2019 3:49PM by PIB Delhi


    نئی دہلی ، 18 ستمبر :نائب صدرجمہوریہ ہند،جناب ایم وینکیانائیڈونے طلبأ ، اساتذہ اورتمام تعلیمی اداروں سے اپیل کی ہے کہ وہ پانی کو بچانے اور ایک باراستعمال ہونے والے پلاسٹک کو ختم کرنے کی مہم کو عوامی تحریک بنائیں ۔


    اتراکھنڈکے دسویں بورڈکے امتحانات میں اعلیٰ رینک حاصل کرنے والے طلبأ کے ایک گروپ سے خطاب کرتے ہوئے، جناب ایم وینکیانائیڈونے سووچھ بھارت ، بیٹی بچاو،پڑھاو، ایک ڈراپ زیادہ فصل ، پوشن ابھیان اوریوگاکاذکرکیا۔انھوں نے کہاکہ یہ عوامی تحریک میں تبدیل ہونی چاہیئں ۔انھوں نے یہ بھی کہاکہ اتراکھنڈکو یہ اعزازحاصل ہے کہ اس کے پاس پانی اورجنگلات کے وسائل موجود ہیں اور یہ عوام کا مقدس فرض ہے کہ وہ ان وسائل کا تحفظ کریں ۔


    پانی کو بچانے پرزوردیتے ہوئے جناب ایم وینکیانائیڈونے پانی کو کرہ ٔارض کے لئے آب حیات قراردیا۔ ایسے وقت میں جب ہم چاندپرزندگی کی تلاش میں پانی کا پتہ لگانے میں لگے ہوئے ہیں ہم کو چاہیئے کرہ ارض پر پانی کو بچانے کو زیادہ اہمیت دیں ۔


    اتراکھنڈمیں بہت سے شاندار قدرتی مناظرکا ذکرکرتے ہوئے انھوں نے کہاکہ وہاں سیاحت کو فروغ دینے کی کافی وسیع گنجائش ہے خاص کر زیارت پرمبنی سیاحت ۔ اس سیاحت کو فروغ دینے سے ریاست میں مقامی لوگوں کو روزگارکے زیادہ مواقع حاصل ہوں گے ۔


    نائب صدرجمہوریہ نے وزیراعظم جناب نریندرمودی کے اس بیان کا ذکرکیا جس میں انھوں نے عوام سے اپیل کی ہے کہ وہ 2022تک 15نئے گھریلوسیاحتی مقامات کاپتہ لگائیں ۔ انھوں نے کہاکہ سیروسیاحت طلبأ کے لئے سیکھنے کے عمل کاایک حصہ ہے کیونکہ یہ ملک کی ثقافتی گوناگونیت اوراتحاد کے بارے میں ان طلبأ کو جانکاری فراہم کرتی ہے ۔


    اس بات کا ذکرکرتے ہوئے کہ تکنالوجی بہت تیز رفتارسے تبدیل ہورہی ہے نائب صدرجمہوریہ نے طلبأ سے اپیل کی کہ وہ نئی اورجدیدتکنیکی پیش رفت سے پوری طرح باخبررہیں اورنئے ہندوستان کی تعمیر کے لئے کوشش کریں ۔


    جناب نائیڈونے طلبأ کو ان کی حصولیابیوں کے لئے مبارکباد دی اوران کی تعریف کی ۔ طلبأ کے ساتھ اس موقع پر دیوپریاگ اتراکھنڈ کے مقامی ایم ایل اے ونود کھنڈاری بھی موجودتھے ۔


    نائب صدرجمہوریہ نے مطلع کیاکہ اسمبلی ممبر جناب ونود کھنڈاری نے اترکھنڈ میں 51اسکولوں کے ہونہار طلبأ کے لئے بھارت درشن کا اہتمام کیاہے ۔


    ***************


    ( م ن ۔ح ا ۔ع آ)


    U-4225


    

    
    (Release ID: 1585453) Visitor Counter : 12
    
    
      Read this release in: English , Hindi , Marathi