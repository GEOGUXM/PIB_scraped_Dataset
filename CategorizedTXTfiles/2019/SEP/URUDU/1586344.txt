      وزارت سیاحت

      عالمی یومِ سیاحت کے موقع پر کل قومی سیاحتی ایوارڈز 18-2017 ء پیش کئے جائیں گے
      
      اس سال متعدد زمروں کے تحت کُل 76 ایوارڈز دیئے جائیں گے

      Posted On: 26 SEP 2019 5:47PM by PIB Delhi

    نئی دہلی، 26 ستمبر / عالمی یومِ سیاحت کے موقع پر کل نئی دلّی کے وگیان بھون میں نائب صدر جمہوریہ ہند جناب ایم وینکیا نائیڈو کی پُر وقار موجودگی میں قومی سیاحتی ایوارڈز 18-2017 ء پیش کئے جائیں گے ۔ اس سال مختلف زمروں کے تحت کُل 76 ایوارڈز دیئے جائیں گے ۔ اس موقع پر سیاحت اور ثقافت کے مرکزی وزیر مملکت ( آزادانہ چارج ) جناب پرہلاد سنگھ پٹیل ، یو این ڈبلیو ٹی او کے سکریٹری جنرل جناب زُورَب پولُولی کاش وِلی وِل کےہمراہ موجود رہیں گے ۔


    اقوام متحدہ کی عالمی سیاحتی تنظیم ( یو این ڈبلیو ٹی او ) نے اس سال ‘‘ سیاحت اور روز گار : سبھی کے لئے بہتر مستقبل ’’ کے موضوع پر عالمی یومِ سیاحت ، 2019 منانے کے لئے میزبان ملک کی حیثیت سے ہندوستان کا انتخاب کیا ہے ۔ عالمی یومِ سیاحت دنیا بھر میں ہر سال 27 ستمبر کو منایا جاتا ہے ۔ عالم یومِ سیاحت ( ڈبلیو ٹی ڈی ) منانے کا مقصد سیاحت کی اہمیت اور اس کے سماجی ، تہذیبی ، ثقافتی ، سیاسی اور اقتصادی اہمیت سے متعلق بین الاقوامی برادری کے درمیان بیداری کو فروغ دینا ہے ۔ اس تقریب کا مقصد اقوام متحدہ کے صدی ترقیاتی اہداف میں مذکورہ عالمی چیلنجوں کو حل کرنے کے علاوہ ، اِن اہداف کو حاصل کرنے میں سیاحت کے سیکٹر کے تعاون کو اجاگر کرنا ہے ۔


    وزارتِ سیاحت ، حکومت ِ ہند ہر سال سفر ، سیاحت اور ہاسپیٹیلٹی کے شعبے سے تعلق رکھنے والے مختلف افراد / اداروں کو قومی سیاحتی ایوارڈس پیش کرتی ہے ۔ یہ ایوارڈس ریاستی حکومتوں / مرکز کے زیر انتظام علاقوں ، کلاسیفائیڈ ہوٹلوں ، ہیریٹیج ہوٹلوں ، منظور شدہ ٹریول ایجنٹوں ، ٹور آپریٹروں ، سیاحوں کے لئے ٹرانسپورٹ آپریٹروں ، انفرادی سطح پر اور دیگر نجی اداروں کو متعلقہ شعبوں میں ، اُن کی کارکردگی کے اعتراف میں دیئے جاتے ہیں ۔ قومی سیاحتی ایوارڈز گذشتہ چند برسوں کے دوران سیاحت ، سفر اور ہاسپیٹیلٹی کے سیکٹر میں نمایاں اعتراف اور حصولیابی کی حیثیت سے ابھر کر سامنے آئے ہیں ۔ ڈبلیو ٹی ڈی تقریبات میں کُل 82 بین الاقوامی مندوبین بھی شرکت کریں گے ۔


    ۔ ۔ ۔ ۔ ۔ ۔


    U. No. 4366

    
    
    (Release ID: 1586344) Visitor Counter : 6
    
    
      Read this release in: English , Hindi