      وزارت خزانہ

      انکم ٹیکس ریٹرن کی ای۔ فائلنگ کے معاملے میں محکمہ انکم ٹیکس نے لمبی چھلانگ لگاکر تاریخ رقم کی، 31 اگست2019 کو محض ایک دن میں ریکارڈ 49 لاکھ 29 ہزار اور 121 آئی ٹی آر داخل کرائے گئے
      Posted On: 01 SEP 2019 6:08PM by PIB Delhi


    نئیدہلی۔ 01 ؍ستمبر۔انکم ٹیکس ریٹرن کی ای ۔ فائلنگ کے معاملے میں محکمہ انکم ٹیکس نے لمبی چھلانگ لگا کر تاریخ رقم کی ہے۔ 31 اگست 2019 کو، محض ایک ہی دن میں ریکارڈ 49 لاکھ 29 ہزار اور 121 آئی ٹی آر داخل کرائے گئے۔ اس واقعے نے شاید ایک تاریخ رقم کی ہے کیوں کہ دنیا میں کہیں بھی ٹیکس نظام میں محض ایک ہی دن میں اتنی بڑی تعداد میں اور بغیر کسی پریشانی کے آن لائن آئی ٹی آر داخل کرائے گئے۔ اتنا ہی نہیں آئی ٹی محکمہ سوشل میڈیا پر ٹیکس دہندگان سے بات چیت کرکے ان کی شکایتوں کو حل کرنے اور ای۔ فائلنگ سے متعلق پوچھ گچھ کاجواب دینے میں مدد کررہا تھا۔


    آج براہ راست ٹیکسوں کے مرکزی بورڈ (سی بی ڈی ٹی) نے آئی ٹی آر داخل کرانے کی آخری تاریخ 31 اگست2019 کو، داخل کرائے گئے آئی ٹی آر کے بارے میں اعداد وشمار جاری کرتے ہوئے بتایا کہ یہ بہت بڑی کامیابی ہے کیوں کہ ٹیکس دہندگان کو محکمہ انکم ٹیکس کا ایک بالکل نیا چہرہ دیکھنے کو ملا ہے۔ ایک ایسا چہرہ جو کہ ٹیکس دہندگان کا دوست ہے، ان کے سوالوں کا پوری دلچسپی کے ساتھ جواب دیتے ہوئے پہلے سے بھرے ہوئے فارم دکھا کرغیررسمی طور پر ان کی مدد کرنے والا ، سوشل میڈیا پر ان کی مدد کرنے والا اور رہنمائی کرنے والا ہے۔


    سی بی ڈی ٹی نے کہا کہ 31 ؍اگست2019 کوای۔ فائلنگ میں نئے ریکارڈ قائم کیے گئے ہیں، فی سیکنڈ سب سے زیادہ فائلنگ کاروبار 196 آئی ٹی آر کا تھا اور فی منٹ سب سے زیادہ فائلنگ کا ریکارڈ 7447 آئی ٹی آر کا تھا اور سب سے زیادہ فی گھنٹہ شرح 3 لاکھ 87 ہزار 571 آئی ٹی آر کی تھی۔ سب سے زیادہ مصروفیت کے وقت خدمات میں رخنہ ڈالنے کے مقصد سے ویب سائٹ پر کئے گئے 2205 حملوں کو بھی محکمہ آئی ٹی کی انفارمیشن سیکورٹی ٹیم نے ناکام بنایا۔


    سی بی ڈی ٹی نے کہا کہ اعدا د و شمار کے مطابق ٹریسز کو 31 اگست2019 کو، 42,75,913-26AS ویوز ہوئے جبکہ گزشتہ سال میں سب سے زیادہ ویوز 29,94,406 تھے یعنی اس سال کی تعداد گزشتہ سال کے مقابلے میں تقریباً 43 فیصد زیادہ ہے۔


    سی بی ڈی ٹی نے کہا کہ اب تک داخل کرائے گئے 5.65 کروڑ آئی ٹی آر میں سے 3.61 کروڑ آئی ٹی آر کی تصدیق کی جاچکی ہے۔ بڑی تعداد میں ٹیکس دہندگان تقریباً 2.86 کروڑ (79 فیصد) نے ای۔ ویری فکیشن کو پسند کیا ، زیادہ تر نے آدھار او ٹی پی استعمال کیا ۔ محکمہ انکم ٹیکس ایسے معاملوں میں آئی ٹی آر کے ای۔ ویری فکیشن کےبارے میں بیداری پھیلانے کے لئے مہم چلانا چاہتا ہے، جن میں کہ ابھی تک ویری فکیشن نہیں ہوا ہے۔


    سی بی ڈی ٹی نے مزید کہا کہ ای۔ نیوارن، ای۔ میل اور کال سینٹر کے ذریعے ٹیکس دہندگان کی شکایتوں کا فوری طور پر جواب دیا گیا جبکہ ٹوئیٹر پر ای۔ فائلنگ سے متعلق پوچھ تاچھ کا جواب دینے کا ٹائم تقریباً چا رگھنٹے رہا۔ سی بی ڈی ٹی نے ٹیکس دہندگان کے ذریعے اٹھائے گئے معاملات کی وضاحت کے لئے دو سرکلر بھی جاری کیے اور اس بات کو یقینی بنایا کہ ٹیکس دہندگان کی تشویشات دور ہوں۔ ٹیکس دہندگان کی پوچھ گچھ کاجواب دینے کے ساتھ ساتھ تاریخ آگے بڑھائے جانے سے متعلق جعلی پیغامات کا سامنا کرنے کیلئے ٹوئیٹر کے ذریعے سوشل میڈیا کا مؤثر طریقے سے استعمال کیا گیا۔ ٹیکس دہندگان کو یہ تعلیم بھی دی گئی کہ وہ ای سی ایس کے ذریعے اپنے بینک اکاؤنٹ میں براہ راست ریفنڈ حاصل کرنے کیلئے اپنے بینک کھاتے سے پین نمبر کو جوڑیں اور انہیں 30 ستمبر 2019 تک آدھار سے پین کو جوڑنے کیلئے بھی کہا گیا۔ محکمے نے ویب سائٹ کی رفتا راور کارکردگی کے بارے میں تمام طرح کے خدشات کا بھی مؤثر طریقے سے مقابلہ کیا۔


    ٹیکس دہندگان نے پہلے سے بھرے ہوئے آئی ٹی آر کی ستائش کی اور انہوں نے اپنے ٹوئیٹ میں ذکر کیا کہ اس سے وہ تیز ی سے اپنا فارم بھرنے میں کامیاب ہوئے ہیں۔


    سی بی ڈی ٹی کے مطابق جولائی کے آخری ہفتے سے محکمہ انکم ٹیکس کے ٹوئیٹر ہینڈل @IncomeTaxIndia کو ایک لینڈنگ پیج کے ساتھ یکجا کیاگیا تاکہ ٹیکس دہندگان کی آخری لمحے کی شکایات کی تفصیلات حاصل کی جاسکیں۔ سوالات کا24 گھنٹے جواب دینے کیلئے ایک بیک اینڈ ٹیم تیار کی گئی جس میں سی پی سی آئی ٹی آر ، ای۔ فائلنگ ، سی پی سی ٹی ڈی ایس، پین، ڈائریکٹوریٹ آف سسٹمز سے ہیلپ ڈیسک وسائل حاصل کیے گئے۔ سوشل میڈیا پر آئی ٹی محکمے کی سرگرمی اور اس کے جوابوں کی بڑے پیمانے پر تعریف کی گئی جیسا کہ نیچے دیئے گئے کچھ ٹوئیٹس سے ظاہر ہے:


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اگ۔ع ن


    U-3989

    
    
    (Release ID: 1583893) Visitor Counter : 5
    
    
      Read this release in: Hindi , English