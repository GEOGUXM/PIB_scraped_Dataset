      وزارت دفاع

      مزگاوں ڈوک شپ بلڈرز لمیٹڈ نے ہندوستانی بحریہ کو دوسری اسکارپین آبدوز‘‘کھنڈیری’’ سونپی
      Posted On: 19 SEP 2019 5:34PM by PIB Delhi


    نئی دہلی ،19ستمبر :مزگاوں ڈوک شپ بلڈرز لمیٹڈ ( ایم ڈی ایل ) نے‘‘ شپ بلڈرٹودی نیشن’’ کو ہندوستان کی ایک اہم دفاعی پبلک سیکٹر انڈرٹیکنگ شپ یارڈ قراردیاہے جو وزارت دفاع کے تحت میک ان انڈیا پروگرام کے ساتھ ملک کو اپنی خدمات جاری رکھے ہوئے ہے ۔ مزگاوں ڈوک شپ بلڈرز لمیٹڈ نے آج ممبئی میں منعقد ایک تقریب کے دوران ہندوستانی بحریہ کو دوسری اسکارپن آبدوز ‘‘کھنڈیری ’’ حوالے کی ۔ اس موقع پر آبدوز کو سونپے جانے کے سلسلے میں ایک قبول نامے کے دستاویز پردستخط کئے گئے جس پر ایم ڈی ایل کے چیئرمین اورمنیجنگ ڈائرکٹر کوموڈور راکیش آنند نے دستخط کئے اور بحریہ کی طرف ویسٹرن نیول کمانڈکے چیف آف اسٹاف آفیسر ریئر ایڈمیرل بی سیواکمارنے دستخط کئے ۔ اس موقع پر ایم ڈی ایل کے ڈائرکٹرس اور بحریہ کا عملہ موجود تھا۔ اس آبدوز کو ہندوستانی میں جلد شامل کرلیاجائے گا۔ ایم ڈی ایل کے لئے یہ ایک سنگ میل ہے ۔


    آبدوز کھنڈیری ایک بڑی مچھلی کے نام پر رکھی گئی ہے ۔ جو بحرہند کی ایک خطرناک شکارخور سمندری مچھلی ہے ۔ پہلی آبدوز کھنڈیری 6دسمبر، 1968کو ہندوستانی بحریہ میں شامل کیاگیاتھا اور ملک کو 20سال سے زیادہ عرصے تک خدمات دینے کے بعد 18اکتوبر ، 1989کو اسے اس کو خدمات سے سبکدوش کردیاگیاتھا۔ یہ آبدوز اب ہمارے ملک کے وسیع بحری علاقے کا تحفظ کرے گی ۔


    اسکارپین آبدوز کی تیاری درحقیقت ایم ڈی ایل کے لئے ایک زبردست چیلنج تھی کیونکہ انتہائی تنگ اور بھیڑبھاڑوالے مقامات میں کئے جانے والے کام کی وجہ سے اس کی تیاری کا آسان کام بھی پیچیدہ ہوگیاتھا۔ لیکن ان سب کے باوجود تمام چیلنجوں کو قبول کرتے ہوئے ایم ڈی ایل نے اسے کامیابی سے تیارکیااور اس کی پیچیدگیوں پرقابوپایا اوراس کی کوالٹی پرکوئی سمجھوتے کئے بغیرہرچیلنج کو قبول کیا۔ اسکارپین میں استعمال کی گئی تکنالوجی نے آبدوز کی برتری کو یقینی بنایاہے ۔ اسکارپین طرز کی آبدوزیں مختلف نوعیت کے کاموں کو انجام دے سکتی ہیں جو کسی بھی جدیدآبدوز کے ذریعہ کی جاتی ہیں ۔ جس میں سطح شکن کے ساتھ ساتھ آبدوز کی جنگی حربے کی صلاحیت شامل ہیں ۔


    کھنڈیری آبدوز کو سونپے جانے کے ساتھ ہی ہندوستان نے آبدوزبنانے والے ملک کی حیثیت سے اپنی پوزیشن کومزید مستحکم کرلیاہے اور ایم ڈی ایل نے ہندوستان کی ایک سرکردہ شپ یارڈ کی حیثیت سے اپنی شہرت کا لوہامنوالیاہے ۔ جو ہندوستانی بحریہ کی ضرورتوں کو پوراکرنے کی صلاحیت رکھتاہے ۔


    ایم ڈی ایل ، کرنج میں تیسرے اسکارپین کی تعمیر 31جنوری ، 2018کو شروع کی گئی تھی اور یہ فی الحال سمندری ٹرائل کے سخت مرحلے سے گذررہی ہے ۔چوتھی اسکارپین ‘‘ویلا’’ حال ہی میں مئی ، 2019کو لانچ کی گئی تھی اوریہ سمندری ٹرائل کے لئے تیارکی جارہی ہے جب کہ باقی دوآبدوزیں واگیراورواگ شیرآبدوزیں آوٹ فٹنگ کے مختلف مرحلوں میں ہیں۔


    یہ بات بتانابھی ضروری ہے کہ 1992اور 1994میں ایم ڈی ایل کے ذریعہ تیارکی گئی دو ایس ایس کے آبدوزیں اب بھی ہندوستانی بحریہ میں خدمات انجام دے رہی ہیں اور ان کی خدمات کا 25سال سے بھی زیادہ عرصہ گذرچکاہے یہ ایم ڈی ایل کی ہنرمندی اورصلاحیت کا ایک ثبوت ہے ۔


    ایم ڈی ایل ملک کے جنگی جہاز بنانے کے پروگرام میں ہمیشہ پیش پیش رہاہے اور اس نے دیسی تکنالوجی سے آبدوزیں تیارکی ہیں ۔ قومی سلامتی اور ملک کی تعمیر میں ایم ڈی ایل کی خدمات اورتعاون جاری ہے مستقبل کے چیلنجوں کو تسلیم کرتے ہوئے ایم ڈی ایل نے زبردست جدید کاری کا پروگرام بروقت مکمل کرلیاہے اورآج وہ 8جنگی جہاز اور6آبدوزیں اپنی گودی میں تیارکررہاہے ۔ جس کے 4ڈرائی ڈوکس ، تین سلپ ویز ، ویٹ بیسنس اور ورکشاپ کے لئے 60 ہزار سے زیادہ مربع میٹررقبہ ہے ۔


    ***************


    ( م ن ۔ح ا ۔ع آ)


    U-4249


    

    
    (Release ID: 1585624) Visitor Counter : 6
    
    
      Read this release in: English , Hindi , Marathi