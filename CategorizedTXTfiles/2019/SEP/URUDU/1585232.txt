      عملے، عوامی شکایات اور پنشن کی وزارت

      اچھی حکمرانی کے لئے قومی سینٹر کی جانب سے مالدیپ کے سول ملازمین اور بنگلہ دیش کے سول ملازمین کے لئے خصوصی تربیتی پروگرام کااہتمام
      
      مسوری میں اچھی حکمرانی کے لئے قومی سینٹر میں حکمرانی اورسرکاری پالیسی سے متعلق مشترکہ اجلاس کاانعقاد
      خصوصی تربیت کا پروگرام اطلاعات کے تبادلے کے لئے ایک منفرد موقعے کی پیشکش کرتا ہے:کے۔ وی ۔ایپن
      ہندستان کی حکمرانی میں ڈیجیٹل تبدیلی نمایاں اور واضح ہے: وی سرینواس
      Posted On: 16 SEP 2019 5:41PM by PIB Delhi


    نئی دہلی، 16 ستمبر ۔اچھی حکمرانی کے لئے نیشنل سینٹر(این سی جی جی) مسوری اور دہلی میں 16سے 28 ستمبر 2019 تک انڈین تکنیکل اور اکنامک کوآپریشن پروگرام کے تحت مالدیپ کے سول ملازمین اور بنگلہ دیش کے سول ملازمین کے لئے ایک خصوصی تربیتی پروگرام کااہتمام کررہا ہے۔انتظامی اصلاحات اور عوامی شکایات کے محکمے کے سکریٹری جناب کے ۔وی۔ ایپن اور انتظامی اصلاحات اور عوامی شکایات کے محکمے کے ایڈیشنل سکریٹری جناب وی سرینواس نے مسوری میں این سی سی جی میں سرکاری پالیسی اور حکمرانی سے متعلق ایک مشترکہ اجلاس میں مالدیپ کے 33 سول ملازمین او ربنگلہ دیش 31 سول ملازمین سے خطاب کیا۔


    چیئرمین کی حیثیت سے اپنے بیان میں جناب کے۔ وی۔ ایپن نے کہا ہندوستان کی حکمرانی کا ماڈل ایک ڈیجیٹل انقلاب دیکھ رہا ہے اور ترقی عوام کی تحریک بن گئی ہے۔ تاکہ وسائل کے بہتر بندوبست اور ترجیح پروگراموں کے کامیاب نفاذ کے لئے اختراع ،تکنالوجی اور انٹر پرائز کو یکجا کیا جاسکے۔انہوں نے صاف ستھرے سرکاری انتظامیہ فراہم کرنے کی ضرورت پر بھی زور دیا۔ مزید یہ کہ آدھار کے ہمہ گیر نفاذ نے ڈیجیٹل تقسیم کو کم کرنے میں مدد کی ہے۔ہندوستان نے ملک کے مختلف حصوں میں تیز رفتار انٹر نیٹ رابطے کے ساتھ انٹر نیٹ وسائل میں توسیع اور وسعت دیکھی ہے۔ جس سے حفظان صحت، تعلیم، توانائی، اگلے نسل کی مالی خدمات اور ای ۔ گورننس میں تکنالوجی پر مبنی اقدامات کے فروغ میں مدد ملی ہے۔بنگلہ دیش اور مالدیپ میں اسی طرح کے سول سروسز کیرئیر راہوں کے ساتھ جنوب ایشیا میں ضلع انتظامیہ ڈھانچوں میں یکسانیت ہے۔انہوں نے مزید کہا کہ خصوصی تربیتی پروگرام جنوب ایشیا کے ملکوں میں اطلاع کے تبادلے کے لئے ایک منفرد موقع فراہم کرتا ہے۔


    انتظامی اصلاحات اور عوامی شکایات کے محکمے کے ایڈیشنل سکریٹری جناب وی سرینواس نے کہا کہ ترجیح سیکٹر کے پروگرام کے نفاذ میں خاطر خواہاں اضافہ ہوا ہے اور ہندوستان کی حکمرانی میں ڈیجیٹل تبدیلی نمایاں اور واضح ہے۔ڈیجیٹل انڈیا، کامن سروسز سینٹرز، جن دھن کھاتوں کے آغاز اور بیت الخلاء کی تعمیر میں 85 فیصد کی تکمیل سے ای ٹرانزیکشن کی بڑھتی تعداد اور 120 کروڑ آدھار کارڈ کے ذریعہ ہندوستان کی بہترین ترقی دیکھی گئی ہے اور وہ سب سے اچھی رہی ہے اور سب سے بڑی بات یہ ہے کہ تکنالوجی کے فوائد کے ساتھ ساتھ یہ صارفین پر مبنی دوسری سب سے بڑی ڈیجیٹل ترقی ہے جسے دیہی معاشرے کی طرف سے قبول کیا جارہا ہے۔ براہ راست فائدوں کی منتقلی کی اسکیموں اور یو ٹی آئی اور بھیم ایپلی کیشنز کا استعمال کرتے ہوئے ڈیجیٹل ادائیگیوں کے ساتھ تمام فلاحی پروگراموں میں تکنالوجی کی ترقی نمایاں دکھائی دے رہی ہے۔ نیو انڈیا 2022 میں سووچھ بھارت، اسکل انڈیا، پردھان منتری آواس یوجنا، پردھان منتری جن دھن یوجنا، اسٹارٹ اپ انڈیا اور میک ان انڈیا جیسی اسکیموں پر ترجیح بنیاد پر توجہ دی گئی ہے۔ ہندوستان نے ، ہندوستان کو ڈیجٹیلی طور پر ایک بااختیار سوسائٹی اور معلوماتی معیشت میں تبدیل کرنے کی مہم میں بہت سی کامیاب داستانیں درج کی ہیں ۔ جناب وی سرینواس نے مزید کہا کہ ہندوستان نے مضبوط ادارہ جاتی اور لیجلسٹیو فریم ورک کے ساتھ بدعنوانی کو قطعی برداشت نہ کرنے کا رویہ اپنایا ہے۔تاکہ بدعنوانی سے لڑا جاسکے اور مضبوط آڈٹنگ اور اکاؤنٹنگ پریکٹسز کو اپنایا جاسکے۔


    اجلاس کے دوران مالدیپ اور بنگلہ دیش کے سول ملازمین نے ڈیجیٹل حکمرانی کے شعبوں میں ہندوستان کی ترقی کی ستائش کی۔ انہوں نے نظام کے چلانے ، ڈاٹا کے شیئرنگ کے متعلق ضابطوں، ٹیلی میڈیسن کی سہولتوں کے استعمال، دیہی ترقیاتی پروگراموں میں شراکت دار کی شرکت کافیصلہ کرنے کے لئے زبردست ڈاٹا سیٹس کے استعمال، سیاست داں، سول ملازمین کے تعلقات اور عوامی شکایات دور کرنے کے لئے رہنما خطوط کے متعلق ہندوستانی پالیسیوں کو سمجھنے کی بھی کوشش کی۔


    بحث ومباحثہ کے بعد مالدیپ کی سول سروسز کمیشن کی ممبر محترمہ فاطمہ امیرا نے ہندوستان کی حکمرانی کے ماڈل کی بہترین روایات کو سمجھنے کے سلسلے میں منفرد موقع کے لئے ہندوستانی حکام کاشکریہ ادا کیا۔


    این سی جی جی ہندوستان کا ایک سرکردہ سول سروسز تربیتی ادارہ ہے جو جنوبی ایشیا اور افریقہ کے بہت سے ملکوں کے سول ملازمین کو تربیت دے رہا ہے اگلے پانچ سال میں این سی جی جی بنگلہ دیش 1800 سول ملازمین اور مالدیپ کے 1000 سول ملازمین کے لئے تربیتی پروگرام کاانعقاد کرے گا۔


    -------------------------------------


    م ن۔ح ا ۔رض


    U- 4188

    
    
    (Release ID: 1585232) Visitor Counter : 7
    
    
      Read this release in: English , Hindi