      ریلوے کی وزارت

      ریلوے کا محکمہ پورے ملک میں 11ستمبر سے 2اکتوبر تک ’’سووچھتا ہی سیوا پکھواڑہ ‘‘ منارہا ہے
      
      اے ون اور اے زمرے کے تمام اسٹیشنو ں پر 2 اکتوبر 2019 سے پہلے پلاسٹک کی بوتلوں کو کچلنے والی مشینیں نصب کردی جائیں گی
      
      Posted On: 11 SEP 2019 6:34PM by PIB Delhi


    نئی دہلی 12 ستمبر ۔ریلوے کی وزارت اپنے پورے نیٹ ورک میں 11ستمبر سے 2 اکتوبر تک ’سووچھتا ہی سیوا پکھواڑہ ‘‘ منارہی ہے ۔ عزت مآب وزیر اعظم نے آج متھر ا میں سووچھتا ہی سیوا ( ایس ایچ ایس ) کے موقع پر شرم دان کی پیشکش کی ،جس سے قوم کو پلاسٹک کے کچرے کو ہٹانے کا پیغام پہنچا ۔


    ریلوے کے محکمے نے آج سووچھتا ہی سیوا کے پہلے دن پلاسٹک کے کچرے کو جمع کرنے کے لئے تمام ساجھیداروںکی شرکت کے ساتھ ساتھ زبردست شرم دان کیا ۔ پلاسٹک کے کچرے کو جمع کرنے پر پورے سووچھتا پکھواڑے کے دوران توجہ دی جائے گی۔


    ’پکھواڑہ ‘ کے سلسلے میں تفصیلی رہنما خطوط مرتب کئے گئے ہیں اور انہیں ریلوے کے محکمے کے ہرایک یونٹ تک پہنچادیا گیا ہے ۔ پورے نیٹ ورک کو پکھواڑہ انتہائی موثر طریقے پر منانے کے لئے تیار کردیا گیا ہے ۔ ریلوے اور کامرس نیز صنعت کے وزیر جناب پیوش گوئل نے ریلوے انتظامیہ کو ہدایت کی ہے کہ اس پکھواڑے کو ایک عظیم کامیابی بنایا جائے اور پورے پکھواڑے کے دوران ریلوے اسٹیشنوں اور ٹرینوں میں صفائی پر خاص توجہ دی جائے ۔ انہوں نے یہ ہدایت بھی جاری کی ہے کہ تمام شعبوں کے افسران اور عملے کے افراد کو ’ سووچھتا ہی سیوا پکھواڑہ‘ کے دوران مختلف سرگرمیوں میں شامل کیا جائے ۔اس سے پہلے ریلوے کے وزیر نے 2ستمبر 2019 سے ٹرینوں میں 10 دن کے لئے صفائی کی مہم چلائے جانے کے لئے کہا تھا۔ انہوں نے زونل ریلویز کو ہدایت کی کہ ای -ڈرشٹی کے بارے میں منتخبہ تصویریں اپ لوڈ کرائی جائیں اور انہیں جائزے کے مقصد سے وزیر کے سامنے پیش کیا جائے ۔ وزیر موصوف ان زونوںکی تعریف کرتے رہے ہیں ، جو اس طرح کا کام کرتے رہے ہیں ۔


    پینے کے پانی اور حفظان صحت کے محکمے کے سکریٹری جناب پرمیشورن ائیر نے ریلوے بورڈ کے چیئر مین جناب وی کے یادو سے اس پیر کو ملاقات کی اور ان طریقوں پر تبادلہ خیال کیا ، جو ریلوے کا محکمہ پلاسٹک کے کچرے کو جمع کرنے کے لئے استعمال کرسکتا ہے ۔ ریلوے کا محکمہ پورے ملک میں لوگوں سے رابطہ رکھنے والا سب سے بڑا محکمہ ہے ۔


    پلاسٹک کچرے کے بندوبست کے سلسلے میں پورے ریلوے نیٹ ورک پر مندرجہ ذیل اقدامات کئے جائیں گے:

      * ایک مرتبہ پلاسٹک کے استعمال پر پابندی کی بڑے پیمانے پر تشہیر کی جائے گی۔
      * نمایاں جگہوں پر اس سلسلے میں بینر س /پوسٹرس / پیغامات چسپاں کئے جائیں گے۔
      * ساجھیداروں کے مابین آگاہی پیدا کرنے کے لئے اطلاعاتی تعلیم اور مواصلاتی اقدامات کا بھرپور استعمال کیا جائے گی۔ آڈیو پیغامات / بینرس بھی لگائے جائیں گے۔
      * بورڈ کی ہدایا ت پر عمل درآمد کے سلسلے میں زونل ریلوے کارروائی کریں گے اور جو اقدامات اختیار کئے گئے ہیں ، ان کے بارے میں بورڈ کو مطلع کریں گے ۔
      * 2 اکتوبر 2019 سے پہلے اے ون اور اے زمرے کے تمام اسٹیشنوں پر پلاسٹک کی بوتلوں کو کچلنے والی مشینیں نصب کردی جائیں گی۔
      * اے ون اور اے زمرے والے تمام ریلوے اسٹیشنوں پر علیحدہ علیحدہ کچروں کے الگ الگ ڈبوںکو واضح طور پر رکھا جائے گا۔ ان پر سووچھتا ہی سیوا لوگو لکھا جائے گا۔
      * پورے ملک میں ریلوے املاک میں 150 نرسریوں کی ترقی کا کام 2 اکتوبر 2019سے پہلے مکمل کرلیا جائے گا۔
      * آئی آر سی ٹی سی ، اضافہ شدہ ذمہ داری کے طورپر پینے کے پانی کی پلاسٹک کی بوتلوں کی واپسی پر عمل درآمد کرے گا۔
      * تمام دیگر ریلوے اسٹیشنوں پر بھی پلاسٹک کی بوتلوں کو کچلنے والی مشینیں دستیاب کرائی جائیں گی۔
      * پلاسٹک کے استعمال کو کم کرنے کے لئے 2 اکتوبر کو حلف دلایا جائے گا۔

    ۰۰۰۰۰۰۰۰۰۰۰۰۰۰۰۰۰۰۰۰۰


    U-4123

    
    
    (Release ID: 1584815) Visitor Counter : 7
    
    
      Read this release in: English , Hindi , Bengali
    
    
    

*