      سٹرک ٹرانسپورٹ اور شاہراہوں کی وزارت

      نتن گڈکری دلّی- میرٹھ ایکسپریس وے پیکیج-3 کا پیر کو افتتاح کریں گے
      Posted On: 28 SEP 2019 4:26PM by PIB Delhi


    نئی دہلی، 28 ستمبر روڈ ٹرانسپورٹ اور شاہراہوں اور ایم ایس ایم ای کے مرکزی وزیر جناب نتن گڈکری 30 ستمبر 2019 کو دلّی- میرٹھ ایکسپریس وے پیکیج – 3 کا افتتاح کریں گے۔ روڈ ٹرانسپورٹ اور شاہراہوں کے وزیر مملکت جنرل (ریٹائرڈ) وی کے سنگھ اس موقع پر موجود رہیں گے۔


    82 کلو میٹر طویل دلّی- میرٹھ ایکسپریس وے ، دلّی اور اترپردیش کے میرٹھ کو جوڑتی ہے۔ اس پروجیکٹ پر 8346 کروڑ روپئے کی لاگت آنے کا امکان ہے۔


    1989 کروڑ روپئے کی لاگت والا تیسرا پیکیج ،22 کلو میٹر سے زیادہ طویل ہے، غازی آباد کے ڈاسنا سے ہاپوڑ تک محیط ہے۔ اس چھ لین والے سیکشن کے دونوں اطراف 2+2 لین والے سروس روڈ ہیں اور پلکھوا میں 4.68 کلو میٹر طویل چھ لین والی مرتفع راہداری پر مشتمل ہیں۔ اس پروجیکٹ میں اوپری گنگا کنال کے آر پار ایک بڑے پل ، سات نئے چھوٹے پل، ہاپوڑ بائی پاس میں ایک فلائی اوور، 11 ویہیکلر انڈر پاس دو پیدل انڈر پاس، دو فوٹ اوور برج، چھ بڑے جنکشن اور 105 چھوٹے جنکشن کی تعمیر شامل ہیں۔


    یہ پروجیکٹ قومی راجدھانی خطے کی سڑکوں پر بھیڑ کم کرنے اور آلودگی کی سطح میں قابل ذکر کمی لانے میں معاون ہوگی۔ اس سے سفر کے وقت میں ایک گھنٹے سے زیادہ کی کمی آئے گی۔


    پکھوا میں 4.68 کلو میٹر طویل لین کی مرتفع راہداری کو تعمیری ٹیکنالوجی میں اختراع کے لیے گولڈ میڈل سے نوازا گیا ہے۔ پلکھوا کے اس پل کو مغربی اترپردیش میں کنکریٹ سے تعمیر عمدہ ڈھانچے کے طور پر اعزاز سے نوازا گیا ہے۔


    دلّی – میرٹھ ایکسپریس وے منصوبہ کا نفاذ چار پیکیجوں میں کیا جارہا ہے۔ (i) دلّی کے سرائے کالے خاں سے غازی پور کی سرحد تک 8.72 کلو میٹر طویل چھ لین کے ایکسپریس وے/ آٹھ لین کے این ایچ 24 جو جون 2018 میں پہلے ہی پورا ہو چکا ہے، (ii) اترپردیش میں غازی پور سرحد سے ڈاسنا تک 19.28 کلو میٹر طویل 6 لین کے ایکسپریس وے / 8 لین کے این ایچ 24 جو 60 فیصد مکمل ہوچکا ہے، (iii) اترپردیش میں ڈاسنا سے ہاپوڑ تک 22.23 کلو میٹر طویل 6 لین کے این ایچ 24، دونوں جانب 2+2 لین کے سروس روڈ کے ساتھ، جس کا افتتاح کیا جارہا ہے اور (iv) ہاپوڑ سے میرٹھ تک 31.78 کلو میٹر طویل نئے 6 لین کے ایکسپریس وے جس پر 57 فیصد کام کیا گیا ہے۔


    ۔ ۔ ۔ ۔ ۔ ۔ ۔ ۔ ۔


    ( م ن ۔رض۔ را ۔ 28 - 09 - 2019 )


    U. No. 4392


    

    
    (Release ID: 1586570) Visitor Counter : 10
    
    
      Read this release in: English , Hindi