      صدر جمہوریہ کا سکریٹریٹ

      سوئٹزر لینڈ میں ولینیو کے مقام پر مہاتما گاندھی کے نصف مجسمے کی نقاب کشائی کے موقع پر صدر جمہوریہ ہند جناب رام ناتھ کووند کا اظہار خیال
      Posted On: 14 SEP 2019 6:12PM by PIB Delhi


    نئی دہلی 16 ستمبر ۔میں آپ کے گرم جوشانہ اورروائتی استقبال کا شکریہ ادا کرتا ہوں ۔مجھے ویلینیو میں مہاتما گاندھی کے جس مجسمے کی نقاب کشائی کا اعزاز حاصل ہوا ہے۔اس سال ہم بابائے قوم مہاتما گاندھی کے یوم پیدائش کی 150 ویں سالگرہ منارہے ہیں ۔میں ویلینیو میں اس اجتماع کا شکریہ ادا کرتا ہوں کہ آپ نے ان کے ورثے کو یہاں منانے کا اوراس اسکوائر کو ان کے نام منسوب کرنے کا مجھے موقع دیا۔


    مہاتما گاندھی کا اس خوبصورت شہر سے خصوصی تعلق تھا۔ انہوں نے نوبل یافتہ رومین رولینڈ کی دعوت پر 1931 میں ویلینیو کا دورہ کیا تھا۔وہ زمانے آج کے زمانے سے مختلف تھا ۔بھارت مہاتما گاندھی کی قیادت میں اپنی آزادی کے لئے جدوجہدکررہا تھا۔ ان کی تعلیمات ،ان کے افکار کی آج بھی اتنی ہی افادیت ہے،جتنی ا س وقت تھی ۔اقوام متحدہ بالکل صحیح طریقے پر ہر سال 2 اکتوبر کو جو مہاتما گاندھی کو یوم پیدائش ہے ، عدم تشدد کا بین الاقوامی دن مناتی ہے۔


    مہاتما گاندھی کی زندگی سے ہمیں بہت کچھ سیکھنے کو ملتا ہے ۔ انہوں نے بھارت میں دریائے سابر متی کے کنارے اپنی پہلی کُٹیا تعمیر کی تھی ،آج ہم انہیں جنیوا جھیل کے کناروںتک لے آئے ہیں۔ آپ نے انہیں خصوصی جگہ دی ہے ، جو فطرت کے قریب ہے اور آپ کے دل کے قریب ہے ، یہ اس شخص کے لئے بڑا موزوں خراج عقدیت ہے ،جس نے فطرت سے محبت کی تھی اور اس کا بہت زیادہ خیال کیا تھا۔ ان کے ورثے سے ہمیں یہ ترغیب ملتی رہے گی کہ آب وہوا کی تبدیلی کے مسئلے سے ایک ساتھ مل کر نمٹیں اور اپنے فطری ماحول کا تحفظ کریں۔


    مہاتما گاندھی انسانیت کی یکجائی میں یقین رکھتے تھے۔ انہوں نے تمام کلچروں اور تمام لوگوںکو اپنے گلے سے لگایا وہ ہندومذہبی گیتو ں اور مغربی کلاسیکی موسیقی کو یکساں آسانی سے لطف اندوز ہوئے ۔ ویلینیو میں رومین رولینڈ نے ان کے لئے بیتھووین بجایا ۔ انہوں نے جنگ عظیم کے بارے میں جس نے پورے یورپ کو ہلاکر رکھ دیا تھا، بات چیت کی اور اس بات پر تبادلہ خیال کیا کہ آنے والی نسلوں کے لئے امن کو کس طرح یقینی بنایا جاسکتا ہے ۔گوناگونیت کے لئے بھرپور احترام رکھنے والی دونوں جمہوریتوں کے لئے مہاتما گاندھی امن کے قیام اور سب کے لئے خوشی کے ہمارے مشترکہ سفر میں ہماری رہنمائی کرنے کا سلسلہ جاری رکھیں گے ۔


    گاندھیائی افکار کا آپ کے ساتھ ایک اور تعلق بھی ہے ۔ سوئٹزر لینڈ کی جمہوری سیاست میں پنچایتوں کا ایک نمایاں سماجی اور سیاسی رول ہے ۔ یہ اس طریقہ کار کے بہت قریب ہے ،جو مہاتما گاندھی نے گرام سوراج یا گاؤںکی جمہوریت کے سلسلے میں پیش کیا تھا۔


    پچھلے سال ہم نے دوستی کے بھارت-سوئٹزر لینڈ معاہدے کی 70 ویں سالگرہ منائی تھی ،جس پر 1948 میں دستخط کئے گئے تھے۔ یہ دوستی کا وہ پہلا معاہدہ تھا ،جس پر بھارت نے ایک آزادملک کے طورپر دستخط کئے تھے۔ بھائی چارے کا جو بیج ہم نے اس وقت بویا تھا ،اس نے اب باہمی اعتماد ،تعاون اور مفاہمت کے تناور درخت کی شکل اختیار کرلی ہے ۔


    میں ایک بار پھر ویلینیو کی پنچایت اوران تمام لوگوںکا شکریہ ادا کرتا ہوں ،جنہوں نے اس خصوصی مجلس کے انعقاد میں اپنا کردار ادا کیا ہے۔


    شکریہ !


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ج ۔رم


    U-4171

    
    
    (Release ID: 1585141) Visitor Counter : 1
    
    
      Read this release in: English , Hindi