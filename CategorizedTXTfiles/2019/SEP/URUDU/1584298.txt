      نائب صدر جمہوریہ ہند کا سکریٹریٹ

      نائب صدرجمہوریہ ہند نے غیر مقیم ہندوستانی برادریوں کو تلقین کی ہے کہ وہ بھارت کے خلاف فرضی بیانیہ کی موثر تکذیب کریں
      
      آرٹیکل 370 کی منسوخی کے سلسلے میں یہ وضاحت کریں کہ یہ خالصتاَََ داخلی انتظامی اقدام ہے: نائب صدرجمہوریہ ہند
      
      نائب صدرجمہوریہ ہند نے غیر مقیم بھارتی برادری کو بھارت کی نمو کی داستان میں معاون ہونے کی تلقین کی
      
      ’’تابناک غیر مقیم بھارتی برادری – بھارت کے لئے باعث تفاخر‘‘ نام کی کتاب کا اجرا
      
      Posted On: 05 SEP 2019 7:01PM by PIB Delhi


    نئی دہلی 06 ستمبر ۔نائب صدرجمہوریہ ہند جناب ایم وینکیا نائیڈو نے غیر ممالک میںمقیم بھارتی برادری سے کہا ہے کہ وہ بھارت سے متعلق بے بنیاد پروپیگنڈے اور منفی بیانیہ کی موثر تکذیب کریں ۔خصوصاَ َ ریاست جموں وکشمیر کی حالیہ تشکیل نو کے سلسلے میں اس طرح کے پروپیگنڈے کو یکسر رد کریں ۔


    ایک کافی ٹیبل بک جس کا نام ’’تابناک غیر ملکی بھارتی برادری – بھارت کے لئے باعث تفاخر‘‘ ہے ،جس میں 2003 سے 2019 کے دوران پراواسی بھارتی سمان ایوارڈ یافتگان کا مختصر تعارف ہے ، کا آج یہاں نئی دلی میں اجرا کرنے کے بعد حاضرین سے خطاب کرتے ہوئے انہوں نے کہا کہ سمندر پار سکونت پذیر بھارتیوںکو ان ممالک میں جہاں وہ قیام پذیر ہیں ، یہ واضح کرنا چاہئے کہ آرٹیکل 370 کی منسوخی خالصتاََ داخلی انتظامی اقدام ہے ،جس کا مقصد جموں،کشمیر اورلداخ کی ترقی کو مہمیز کرنا ہے ۔اس کا کسی مذہب سے کوئی لینا دینا نہیں ہے او راس طرح کے ہر پروپیگنڈے کی تردیدکی جانی چاہئے ۔


    اس امر سے خبردار کرتے ہوئے کہ کچھ مفاد پرست عناصر مغربی میڈیا میں کبھی کبھی بھارت کے متعلق بڑی بے بنیاد اطلاعات فراہم کرتے ہیں جس کے ذریعہ ایک منفی شبیہ ابھرتی ہے ۔ انہوں نے کہا کہ کچھ متفرق واقعات کو فرضی بیانیوں کو نمایاں کرنے کے لئے استعمال کیا جاتا ہے اوریہ تاثر دینے کی کوشش کی جاتی ہے کہ بھارت میں عدم رواداری ،مذہبی اورسماجی ،غیر ہم آہنگی میں برابر اضافہ ہورہا ہے۔


    پراواسی بھارتیو ں کو موثر طریقے سے ایسے بے بنیاد پروپیگنڈے کی تردید کرنی چاہئے اور بھارت کی اصل شبیہہ پیش کرنی چاہئے ۔ بطور خاص تمام مذاہب اور مختلف معاشرت کے حامل طبقات کی پرامن بقائے باہمی اور باہمی اتفاق واتحاد پرمبنی سما ج کی شبیہہ ابھارنی چاہئے ۔


    غیر ممالک میں مقیم بھارتی برادری بھارت کی عظیم ثقافت ،ورثے اور انسانیت کی قابل قدر داخلی اقدار کی سفیر ہے ۔ نائب صدر جمہوریہ ہند نے غیر مقیم بھارتی برادری کے ذریعہ انسان دوستی اور رحم دلی کے جذبے سے معمور ہوکر انجام دئے جانے والے اچھے کاموں کے ذریعہ ملک کی فلاح وبہبود میں ان کے تعاون کی ستائش کی ۔


    اس امر کی جانب اشارہ کرتے ہوئے کہ بھارتی فلسفہ ہمیشہ سماج کے تئیں اپنے فرض کی ادائیگی پر زور دیتا آیا ہے ۔ نائب صدرجمہوریہ ہند نے کہا کہ غیر مقیم بھارتی برادری کو صحت ،تعلیم اورزراعت کےشعبے میں افزوں ترین شراکتداری کے توسط سے بھارت کے نمو کے سفر میں اپنا تعاون دینا چاہئے ۔انہوں نے سووچھ بھارت ، کلین گنگا ، میک ان انڈیا ،ڈجیٹل انڈیا اور اسکل انڈیا جیسے پروگراموں میں ان کی شراکتداری مدعو کرتے ہوئے انہیں ان پروگراموں کو مستحکم بنانے کی تلقین کی ۔


    جناب نائیڈو نے مذکورہ کتاب شائع کرنے کے لئے پراواسی بھارتی کلب کی ستائش کی ۔ انہوں نے کہ 2003 میں پراواسی بھارتی سمان ایوارڈ کے آغاز کے بعدسے دنیا بھر میں مقیم بھارت کے اہل افراد کو اعزازسےنوازا گیا ہے ۔ ان میں سیاست داں ،سائنس داں ، ماہرین اقتصادیات اور فنکاران شامل ہیں ۔


    انڈین ڈیاسپورا کلب کے منیجنگ ڈائریکٹر جناب راجیو کپور ، انسانی حقوق کمیشن کے رکن ڈاکٹر دیا نیشور ملائے آئی ایف ایس (سبکدوش ) لومبا فاؤنڈیشن کے بانی اور ٹرسٹی چیئر مین لارڈ راج لومبا ، وزارت خارجہ کے ایڈیشنل سکریٹری جناب دنیش پٹنائک ، نیوزی لینڈ کے رکن پارلیمنٹ جناب کنول جیت سنگھ بخشی اور دیگر عمائدین نے اس تقریب میں شرکت کی ۔


    نائب صدرجمہوریہ ہند کی تقریر کا متن :


    ’’ میں اس کافی ٹیبل بک ’ گلوریس ڈیاسپورا – پرائڈ آ ف اینڈیا ‘ کے اجرا کے موقع پر بڑی خوشی محسوس کررہا ہو ں۔اس میں 2003 سے 2019 تک پراواسی بھارتیہ سمان ایوارڈس پانے والوں کے بارے میں مختصر طور پر بتایا گیا ہے ۔


    جیسا کہ آپ سب جانتے ہیں پراواسی بھارتیہ سمان ایوارڈ ( پی بی ایس اے ) یہ سب سے بڑا ایوارڈ ہے جو بھارت سرکار کی طرف سے بیرونی ملکوںمیں رہنے والے بھارتی افراد کو دیا جاتا ہے ۔ 2003سے یعنی اس ایوارڈ کے شروع کئے جانے سے پوری دنیا میں بھارتی نسل کے بہت سے مستحق لوگوں کو اس ایوارڈ سے نوازا جاچکا ہے ۔اس میں پوری دنیا کے سیاستداں ، کاروباری افراد ،سائنس داں ، ماہرین اقتصادیات اور فنکار شامل ہیں۔


    مجھے انڈین ڈیاسپورا کلب کے جناب رجت کپور کو مبارکباد دینی چاہئے کہ انہوں نے یہ کافی ٹیبل بک ’گلوریس ڈیاسپورا- پرائڈ آف انڈیا‘ شائع کی ہے ۔


    پراواسی بھارتیہ سمان ایوارڈ ، پراواسی بھارتیہ دوس ( پی پی ڈی ) کنونشن کے ایک حصے کے طور پر غیر مقیم بھارتی ، بھارتی نسل کے کسی شخص یا تنظیم یا ادارے کو دیا جارہا ہے ،جو غیر مقیم بھارتیوں یا بھارتی نسل کے ایسے افراد نے قائم کیا ہو ، جنہوں نے مندرجہ ذیل میں سے کسی ایک شعبے میں شاندار رول ادا کیا ہو:


    بیرون ملک بھارت کی بہتر معلومات کو فروغ دینے کے لئے ۔


    بھارت کے کازاوردلچسپیوں کی صاف طریقے پر حمایت ۔


    بھارت اور بیرون ملک بھارتی برادری اور اس ملک کے باشندوں کے ساتھ قریبی تعلقات قائم کرنا ۔


    بھارت یا بیرون ملک سماجی اور انسان دوستی کے کاز کی حمایت ۔


    مقامی بھارتی برادری کی فلاح وبہبود ۔


    انسان دوستی کا اور خیراتی کام ۔


    کسی ایک میدان میں مہارت یا شاندار کام جس نے اس شخص کے رہنے کے ملک میں بھارت کے وقار میں اضافہ کیا ہو، یا ایسی صلاحیت میں مہارت جس نے اس ملک میں بھارت کے وقار میں اضافہ کیا ہو۔(غیر پیشہ ورانہ کارکنوں کے لئے )


    عزیز بہنو اور بھائیو !


    9 جنوری کو پراواسی بھارتیہ دوس منانے کے لئے اس لئے منتخب کیا گیا کیونکہ یہی وہ دن ہے ،جس میں 1915 میں سب سے بڑے پراواسی مہاتما گاندھی جنوبی افریقہ سے بھارت واپس آئے تھے اور انہوں نے بھارت کی آزادی کی جدوجہد کی قیادت کی تھی اور بھارتیوں کی زندگی ہمیشہ کے لئے تبدیل کردی تھی ۔


    جیسا کہ آپ سب جانتے ہیں کہ بھارت کو بیرونی ملکوںمیں رہنے والے بڑی تعدا دمیں اس کے لوگوں سے جوڑنے اور ان کی معلومات ، مہارت اور ہنر مندی کو ایک مشترکہ پلیٹ فارم پر جمع کرنے کے لئے کنونشن منعقد کئے جاتے ہیں ۔2014 تک یہ کنونشن سالانہ بنیاد پر ہوا کرتا تھا لیکن 2015 سے اب یہ ہر دوسال بعد ہوتا ہے ۔


    مجھے خوشی ہے کہ پچھلے برسوں میں پراواسی بھارتیہ دوس کنونشن بھارتی نسل کے افراد کے لئے باہمی دلچسپی کے مشترکہ معاملات پر تبادلہ خیال اور نیٹ ورکنگ کے موثر پلیٹ فارم بن گئے ہیں۔ یہ کنونشن بیرونی ملکوں میں رہنے والے بھارتیوں کی توقعات کو بہتر طور پر سمجھنے اوربھارت کی ترقی اور پیش رفت میں ان کے رول کا اعتراف کرنے کا ایک موقع فراہم کرتے ہیں۔


    جناب اٹل بہاری واجپئی نے باہمی طور ہر مفید رابطوں کو فروغ دینے کے لئے بیرونی ملکوں میں رہنے والے بھارتیوں کے ساتھ سنجیدہ رابطے کو فروغ دیا اور اب وزیر اعظم جناب نریندر مودی جی نے اس میں اور تیزی پیدا کی ہے ۔جناب نریندر مودی جی نے بیرونی ملکوں کے اپنے دوروں کے موقع پر اور وہاں رہنے والے بھارتی برادری کے افراد کے ساتھ رسائی کے ذریعہ ان پر یہ زوردیا ہے کہ وہ ’’ بھارت کی ترقی کی کہانی میں اپنا کردار اداکریں ‘‘


    وزیر اعظم نے غیر مقیم بھارتیوں اور پی آئی اوز کو دعوت دی ہے کہ وہ نہ صرف نئے ملینیم میں بھارت کے ویژن میں ساجھیداری کریں بلکہ اسے ایک خاص شکل دینے میں بھی مددکریں ۔


    عزیز بہنو اور بھائیو !


    غیر مقیم بھارتی ، پی آئی اوز اور پیشہ ور افراد ، جو بیرونی ملکوں میں مقیم ہیں ، بھارت کے ثقافتی سفیر ہیں اوروہ ملک شبیہ کو مضبوط بنانے میں ایک اہم رول ادا کرتے ہیں۔بھارت کی ثقافتی اقدار اورروایات کو فروغ دینے کے ساتھ ساتھ انہیں بھارت کے بارے میں غلط پروپیگنڈے کا سرگرمی سے مقابلہ بھی کرنا ہے ۔خاص طورپر جموں وکشمیر ریاست کی حالیہ تنظیم نو کے پس منظر میں ۔


    بیرونی ملکوں میں رہنے والے بھارتیوں کو اپنے قیام والے ملکوں میں یہ آگاہی پیدا کرنی ہے کہ دفعہ 370 کی منسوخی ایک خالص انتظامی اقدام ہے ،جس کا مقصدجموں کشمیر اور لداخ کی ترقی کی رفتار تیز کرنا ہے ۔اس کا مذہب سے کوئی تعلق نہیں ہے اور اس طرح کے کسی بھی غلط پروپیگنڈے کا جواب دیا جانا چاہئے ۔


    بعض مرتبہ ہم دیکھتے ہیں کہ کچھ مفاد پرست افراد مغربی میڈیا میں بھارت کے بارے میں غلط معلومات پھیلاتے ہیں ۔وہ یہ کام ایک منفی شبیہ پیش کرکے کیا جاتا ہے ۔اکادکا رونما ہونے والے واقعات کو فرضی کہانیوں میں استعمال کیا جاتا ہے کہ بھارت میں عدم رواداری ،مذہبی اور سماجی غیر ہم آہنگی میں اضافہ ہورہا ہے ۔


    پراواسی بھارتیوں کو اس طرح کے جھوٹ کا موثر طور پر مقابلہ کرنا چاہئے اور بھارت کی صحیح شبیہ پیش کرنی چاہئے ۔خاص طور پر تمام مذاہب اور مختلف سماجی گروپوں کی ہم آہنگی اور بقائے باہمی کے بارے میں میں بیرون ملک رہنے والے بھارتی افراد سے چاہوں گا کہ وہ تعلیم، صحت اور زراعت کے شعبوں میں اور زیادہ شرکت کے ذریعہ بھارت کی ترقی کی کہانی کو پیش کریں۔ بیرون ملک رہنے والے بھارتیوں کو سووچھ بھارت ، کلین گنگا، میک ان انڈیا ، ڈجیٹل انڈیا اور اسکل انڈیا جیسے پروگراموں میں ساجھیدار بننا چاہئے ۔ مجھے یقین ہے کہ ڈیاسپورا اس میں کافی رول اد کرسکتا ہے۔


    بیرونی ملکوں میں رہنے والے بھارتیو ں تک رسائی کی سرگرمیاں چلانے کے علاوہ حکومت ڈیاسپورا کی یہ حوصلہ افزائی بھی کررہی ہے کہ وہ خدمت خلق ، علم کے تبادلے ، جدت طرازی میں سرمایہ کاری اوردوسرے ترقیاتی پروجیکٹوں میں امداد کے ذریعہ بھارت کی ترقی میں بہتر رول اداد کرسکتا ہے ۔


    پچھلے برسوں میں ڈیاسپورا بین الاقوامی سیاست میں بتدریج اہم عنصر کی شکل اختیار کرگیا ہے ۔ یہودی ،چینی اوربرطانوی ڈیاسپورا نے اپنے دوسرے ملکوں کے گھروں میں کامیابی حاصل کی ہے ۔بھارتی ڈیاسپورا کے پاس بھی کامیابی کے لئےدرکار بہت سی خصوصیات موجود ہیں۔ یہ ہوگ ایک ’’ مثالی اقلیت ہیں ‘‘ یہ لوگ باصلاحیت ہیں اور ان کی تعداد میں بھی اضافہ ہورہا ہے ۔ ان میں سے بہت سے لوگ انتخابی سیاست میں اپنا اثر ورسوخ استعمال کرنے پر بھی رضامند ہیں اوریہ لوگ ہمہ ملکی کاروبار میں مصروف ہیں نیز یہ کہ ان کا بڑا نام ہے ۔ یہ بھارت کے لئے بڑا مناسب ماحول ہے کہ وہ اس امکان سے فائدہ اٹھائے۔


    مجھے یقین ہے کہ بیرونی ملکوں میں رہنے والے بھارتیوں کا شاندار سفر ہمیں یہ فیضا ن بخشتارہے گا کہ وہ اس بات کے متمنی ہیں کہ مختلف شعبوں میں مہارت حاصل کریں اور متعدد طریقوں سے اپنے مادر وطن سے رابطے میں رہیں ۔


    انڈین ڈیاسپورا کلب ستائش کا مستحق ہے کہ اس نے یہ کافی ٹیبل بک شائع کرنے میں رہنمائی کی ہے اور اس میں بیرونی ملکوں میں رہنے والے ان مایہ ناز بھارتیوں کی فیضان بخش تفصیل دی گئی ہے جنہوں نے مختلف میدانوں میں اپنی ان مٹ چھاپ چھوڑی ہے ۔


    آپ کی مستقبل کی کوششوں کے لئے میں اپنی نیک خواہشات پیش کرتا ہوں ۔


    جے ہند !‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4056

    
    
    (Release ID: 1584298) Visitor Counter : 4
    
    
      Read this release in: English , Hindi