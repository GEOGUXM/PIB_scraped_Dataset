      صدر جمہوریہ کا سکریٹریٹ

      صدر جمہوریہ ہند نے سی ایس آئی آ رکے یوم تاسیس کی تقریبات میں شرکت کی۔ انہوں نے کہا کہ سائنسی تحقیق کا سچا امتحان ہمارے معاشرے کی سماجی ،اقتصادی ترقی کو رفتار دینے میں تعاون کی اس کی صلاحیت سے ہوتا ہے
      Posted On: 26 SEP 2019 6:59PM by PIB Delhi


    نئی دہلی، 27 ؍ ستمبر /صدر جمہوریہ ہند جناب رام ناتھ کووند نے آج (26ستمبر 2019) نئی دہلی میں سائنسی اور صنعتی تحقیق کی کونسل (سی ایس آئی آر) کے یوم تاسیس کی تقریبات میں شرکت کی۔


    اس موقع پر خطاب کرتے ہوئے صدر جمہوریہ نے کہا کہ سائنسی تحقیق کا سچا امتحان انسانی زندگی کے مختلف شعبوں مثلاً صحت اور صفائی ستھرائی، سینی ٹیشن، تعلیم اور زراعت میں ہمارے معاشرے کی سماجی اقتصادی ترقی کو رفتار دینے کی اس کی صلاحیت میں مضمر ہے۔ طویل مدت میں یہ صلاحیت اس حد پر منحصر کرتی ہے، جہاں تک کہ ہمارا معاشرہ ادارے اور صنعتیں سائنسی تحقیق اور اختراعات کے کلچر کو اپنے آپ میں جذب کرتی ہیں۔


    صدر جمہوریہ نے کہا کہ سائنس اور ٹکنالوجی ہمارے قومی مقاصد کے حصول اور آج انسانیت کو درپیش بڑے مسائل کو حل کرنے میں کلیدی رول ادا کرتے ہیں۔ ہم نے اپنے لئے سال 2025 تک ایک پان ٹریلین ڈالر کی معیشت بننے کا ہدف مقرر کیا ہے۔ ہم مسلسل ترقیاتی مقاصد کے حصول کے لئے پابند عہد ہیں۔ ہم عالمی مسائل مثلاً آب وہوا کی تبدیلی کو حل کرنے میں بھی اپنا رول ادا کرنا چاہتے ہیں۔ بڑی حد تک ان چیلنجوں کا سامنا کرنے میں ہماری کامیابی کا انحصار سائنسی تحقیق پر مبنی تخلیقی حل تلاش کرنے کی ہماری صلاحیت پر ہے۔


    صدر جمہوریہ نے کہا کہ اخراعات کے ذریعہ ہماری صنعتیں ہمارے بہت سے مسائل کا حل فراہم کراسکتی ہیں۔ ان کی کامیابی سے ہمارے اقتصادی مستقبل اور ہماری ترقی کی وسعت کا تعین ہوگا۔ ہمارے تعلیمی اور سائنسی ادارے صنعت اور صنعت کاروں کو یہ یقینی بنانے کے لئے تعاون کرنا ہوگا کہ سائنسی تحقیق ہمارے تجربہ گاہوں سے ہماری صنعت ، زراعتی میدانوں انکیوبیشن مراکز اور اسٹارٹ اپ تک پہنچے۔


    صدر جمہوریہ نے کہا کہ سائنسی برادری تعلیمی ادارے اور صنعت سائنسی تحقیق، اختراع اور صنعت کاری میں جو غیر یقینی صورتحال اور خطرات لاحق ہیں، اس سے بخوبی واقف ہیں۔ انہوں نے سائنسدانوں سے کہا کہ وہ غیر یقینی صورتحال کو اختیار کرنے اور سوچ سمجھ کر جوکھم اٹھائیں۔ انہوں نے کہا کہ اس طرح ایسی حقیقی کایا پلٹ کرنے والی ٹکنالوجیز اور اختراعات کا امکان ہے، جو ایک ملک ایک انسانیت اور ایک سیارے کے طور پر ہمارے مقاصد کو پورا کرنے میں مدد فراہم کرسکتی ہیں۔


    *********** ***


    ( م ن ۔ا گ۔ ع ر (


    U. No. 4372

    
    
    (Release ID: 1586395) Visitor Counter : 5
    
    
      Read this release in: English , Hindi