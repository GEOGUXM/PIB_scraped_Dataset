      وزارت دفاع

      فوج کی نرسنگ خدمات کا 94واں یوم تاسیس کی تقریبات
      Posted On: 30 SEP 2019 6:37PM by PIB Delhi


    نئیدہلی یکم اکتوبر۔فوج کی نرسنگ خدمات (ایم این ایس) کے 94ویں یوم تاسیس کی تقریبات یکم اکتوبر 2019 کو منائی جارہی ہے۔ نرسنگ افسران اس موقع پر فلورنس نائٹنگیل پلج کو پڑھ کر خودکو مریضوں کی اعلی ٰ معیار ی اور بے لوث نرسنگ دیکھ بھال کے تئیں ایک بار پھر وقف کریں گے ۔ ایڈیشنل ڈائریکٹر جنرل (ایم این ایس ) میجر جنرل جوائس گلیڈیز روچ ، پرنسپل میٹرن ، آرمی ہوسپیٹل (ریفرل اینڈ ریسرچ ) میجر جنرل سونالی گھوشال ، نیشنل وار میموریل پر شہیدوں کو خراج عقیدت پیش کریں گے ۔فوج کے سربراہ ،یوم تاسیس کے موقع پر آرمی ہوسپیٹل ( ریفرل اینڈریسرچ ) میں منعقدہ ایک تقریب میں مہمان خصوصی ہوں گے۔


    ایم این ایس ،مسلح فوجوںمیں ایسی پہلی کور ہے ، جو مکمل طور پر خواتین پر مشتمل ہے ۔ یہ کور 28 مارچ 1888 میں قائم کی گئی تھی، جب بھارت میں فوجی اسپتالوں میں نرسنگ خدمات شروع کرنے کے لئے بامبے میں دس تعلیم یافتہ برطانوی نرسوں کا پہلا بیچ پہنچا تھا۔ 1893 میں اسے انڈین آرمی نرسنگ سروس ( آئی اے این ایس ) کا نام دیا گیا اور 1902 میں اسے کوئن الیگزینڈرا ملٹری نرسنگ سروس ( کیو اے ایم این ایس ) کا نام دیا گیا۔1914 میں پہلی مرتبہ بھارت میں نرسوں کی فہرست تیار کی گئی اور انہیں کیو اے ایم این ایس سے وابستہ کیا گیا۔


    یکم اکتوبر 1926 کو بھارتی فوجیوں کے لئے ایک مستقل نرسنگ سروس شروع کی گئی اور اسے انڈین ملٹری نرسنگ سروس ( آئی ایم این ایس ) کا نام دیا گیا ۔آئی ایم این ایس نے رفتہ رفتہ اپنے کا م کی شروعات کی اور اس کا کام پوری دنیا میں سراہا جانے لگا۔ 15ستمبر 1943 کو آئی ایم این ایس کے افسران بھارتی فوج کا حصہ بن گئے اور اس سروس کے ارکان کمیشنڈ افسران بن گئے ۔ اس تنظیم کی قیادت فوج کے صدر دفتر میں ، میجر جنرل کے درجے میں اے ڈی جی ایم این ایس کرتے ہیں اور کمان کی سطح پر بریگیڈیئر کے درجے میں ، بریگیڈئیر ایم این ایس کرتے ہیں ۔


    ملٹری نرسنگ سروس کی فہرست میں شمولیت انتخاب کی بنیاد پر ہوتی ہے ، جو کل ہند سطح پر میرٹ کی بنیاد پر کیا جاتا ہے ۔ امیدوار وں کا انتخاب بیسک بی ایس سی (این ) کے لئے نرسنگ کے 6 کالجوں میں صحت کے علوم کی مختلف یونیورسٹیوں سے کیا جاتاہے۔ نصاب کو کامیابی کے ساتھ مکمل کرلینے کے بعد انہیں لیفٹیننٹ کے درجے پر ملٹری نرسنگ سروس میں مستقل یا مختصر سروس کمیشن دے دیا جاتا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U-4413

    
    
    (Release ID: 1586810) Visitor Counter : 2
    
    
      Read this release in: English , Hindi