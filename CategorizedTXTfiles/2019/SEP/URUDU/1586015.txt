      وزارت سیاحت

      ثقافت اور سیاحت کے وزیر مملکت (آزادانہ چارج ) پرہلاد سنگھ پٹیل نے انڈیا ٹورازم مارٹ 2019 کی نمائش کاافتتاح کیا
      Posted On: 24 SEP 2019 2:19PM by PIB Delhi


    نئیدہلی۔ 24 ؍ستمبر۔ثقافت اورسیاحت کے مرکزی وزیر مملکت (آزدانہ چارج) جناب پرہلاد سنگھ پٹیل نے آج نئی دہلی میں، انڈین ٹورازم مارٹ (آئی ٹی ایم)2019 کی نمائش کا افتتاح کیا۔ سیاحت کی وزارت اور ہندوستان میں سیاحت اور مہمان نوازی کی انجمنوں کی فیڈریشن (ایف اے آئی ٹی ایچ) نے اس مارٹ کا مشترکہ طور پر اہتمام کیا ہے۔ 51 ملکوں کے 240 سے زیادہ بین الاقوامی مندوبین اور ملک بھر کے 160 نمائش کار آئی ٹی ایم کے دوسرے ایڈیشن میں حصہ لے رہے ہیں۔


    نمائش کی جگہ کا دورہ کرنے کے دوران جناب پرہلاد سنگھ پٹیل نے تمام نمائش لگانے والوں کے لئے اپنی بہترین خواہشات پیش کیں ۔ وزیر موصوف نے نمائش میں تمام اسٹالوں کا معائنہ کیا اور وہاں گئے۔ انہوں نے ان کی کوششوں کی ستائش بھی کی۔ مرکزی وزیر نے کہا کہ یہ تجارت اور مہمان نوازی فراہم کرنے والوں کیلئے ایک بڑا پلیٹ فارم ہے جس کا مقصد بیرون ملکوں کے اپنے ہم منصبوں کے ساتھ بزنس یا کاروبار کرنا اور ان سے بات چیت کرنا ہے۔


    ایف اے آئی ٹی ایچ ملک کی اہم تجارتی اور مہمان نوازی کی انجمنوں کی ایک اعلیٰ تنظیم ہے اور یہ ملک کی مصنوعات کو بین الاقوامی بازاروں میں پیش کرنے اور سیاحت کے مقامات کو نمایاں کرنے کے مقصد کے ساتھ سیاحت کی وزارت کے تعاون سے اس پروگرام کو آگے بڑھائے گی۔ یہ انڈیا ٹورازم مارٹ کا دوسرا ایڈیشن ہے جس کا اہم بین الاقوامی ٹریول مارٹ کی طرز پر اہتمام کیا گیا ہے جو دنیا بھر کے ملکوں میں ہر سال منعقد ہوتا ہے۔ ٹورازم مارٹ ملک بھر میں تجارت اور مہمان نوازی کی خدمت فراہم کرنے والوں کیلئے قومی سطح پر ایک پلیٹ فارم فراہم کریگا جس سے بیرون ملکوں کے اُن کے ہم منصبوں کے ساتھ کاروبار کا اہتمام ہونے کے علاوہ بات چیت ممکن ہوسکے گی۔


    اس موقع پر سیاحت کے سکریٹری جناب یوگیندر ترپاٹھی ، سیاحت کے محکمے کی ڈی جی محترمہ میناکشی شرما ، ایف اے آئی ٹی ایچ کے چیئرمین جناب نکُل آنند آئی ٹی ایم 2019 کے چیئرمین جناب سبھاش گوئل اور سیاحت کی وزارت کے دیگر سینئر افسران بھی موجو دتھے۔


    ۔۔۔۔۔۔۔۔۔۔


    U-4316

    
    
    (Release ID: 1586015) Visitor Counter : 7
    
    
      Read this release in: English , Hindi