      کامرس اور صنعت کی وزارتہ

      کامرس و صنعت کے وزیر نے اسٹیل کی درآمدات کی نگرانی کا نظام شروع کیا
      Posted On: 16 SEP 2019 3:44PM by PIB Delhi


    نئی دہلی، 16؍ستمبر2019 :کامرس و صنعت کے اور ریلوویز کے مرکزی وزیر جناب پیوش گوئل اورکامرس و صنعت کے وزیر مملکت جناب ہردیپ سنگھ پوری نے آج نئی دہلی میں اسٹیل کی درآمدات کے نگرانی کے ایک نظام (ایس آئی ایم ایس)کا آغاز کیا۔یہ نظام اسٹیل کی وزارت کے ساتھ صلاح مشورہ کے بعد امریکی اسٹیل امپورٹ مانیٹرنگ اینڈ اینالیسس (ایس آئی ایم اے)سسٹم کے خطوط پر تیار کیا گیا ہے۔


    ایس آئی ایم ایس حکومت اور متعلقہ فریقوں بشمول صنعت (اسٹیل تیار کرنے والے)، صارفین(درآمد کار) کو اسٹیل کی درآمد سے متعلق جدید معلومات فراہم کرے گا،تاکہ مؤثر پالیسی اقدامات کئے جاسکیں۔


    اس نظام میں اسٹیل کی مخصوص مصنوعات کے درآمدکار ایس آئی ایم ایس کے ویب پورٹل پر ضروری معلومات فراہم کرکے پیشگی اندراج کرا سکیں گے۔ان کا اندراج آن لائن ہوگا اور خود کار ہوگا اور اس کے لئے کسی دستی درخواست وغیرہ کی ضرورت نہیں ہوگی۔ درآمد کار 60 دن سے پہلے رجسٹریشن کے لئے درخواست نہیں دے سکیں گے، جبکہ انہیں درآمدکی جانے والی مصنوعات کی آمد کی متوقع تاریخ سے کم از کم پندرہ دن پہلے تک رجسٹریشن کرانا ضروری ہوگا۔ اس طرح دیا گیاخودکار رجسٹریشن نمبر 75دن کے عرصے کے لئے جائز سمجھا جائے گا۔ایس آئی ایم ایس پر درآمد کاروں کے ذریعے اسٹیل کی درآمدات سے متعلق فراہم کردہ معلومات کی اسٹیل کی وزارت نگرانی کرے گی۔


    اسٹیل کی درآمدات کی نگرانی کا نظام (ایس آئی ایم ایس) کو 5ستمبر 2019ء کو نوٹیفکیشن نمبر 17 کے ذریعے مشتہر کیا گیا ہے اور یہ یکم نمبر 2019ء سے نافذ ہوگا۔اس سسٹم کے تحت درآمدکاروں کو اسٹیل کی 284مصنوعات کی الگ الگ محصولات کے تحت درآمدات کے بارے میں 8- حرفی ایچ ایس کوڈکے ذریعے ضروری درآمدات کے بارے میں پیشگی معلومات فراہم کرنی ہوگی۔جسےمخصوص رجسٹریشن فیس کی ادائیگی کے بعد خود کار طریقے سے رجسٹریشن نمبر دیا جائے گا۔درآمدکار کو اپنی درآمد کی جانے والی مصنوعات کی کلیئرنس کے لئے بل آف انٹری میں رجسٹریشن نمبر اور رجسٹریشن کی آخری تاریخ دینی ہوگی۔ایس آئی ایم ایس یکم نمبر 2019ء سے یعنی یکم نمبر2019ء کے بعد بل آف انٹری کے ذریعے نافذ ہوجائے گا۔آن لائن رجسٹریشن کی سہولت 16ستمبر 2019ء سے دستیاب ہوگی۔


    ********


    م ن۔و ا ۔ن ع


    U: 4 18 5

    
    
    (Release ID: 1585231) Visitor Counter : 5
    
    
      Read this release in: English , Hindi , Bengali