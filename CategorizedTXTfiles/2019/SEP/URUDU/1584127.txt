      امور صارفین، خوراک اور عوامی تقسیم کی وزارت

      صارفین امور خوراک اور سرکاری نظام تقسیم کے وزیر جناب رام ولاس پاسوان نے ریاستوں کو ترغیب دی ہے کہ وہ ریاستوں/ مرکز کے زیر انتظام والے علاقوں میں قیمتوں کے دباؤ کو کم کرنے کے لیے مرکزی بفر اسٹاک سے دالیں اور پیاز خریدیں۔ ہر ریاست میں قیمتوں کو مستحکم بنانے والے فنڈ کی تشکیل پر زور
      
      وزارت نے ریاستی حکومتوں سے اشیائے لازمی ایکٹ کو آسان بنانے کے سلسلے میں آرا طلب کی ہیں، تاکہ سرمایہ کاری کو بڑھاوا دیا جاسکے اور ایز-آف ڈوئنگ بزنس‘ یعنی کاروبار کرنا آسان بنانے’ کے لیے راستہ ہموار کیا جاسکے

      Posted On: 03 SEP 2019 7:56PM by PIB Delhi

    صارفین امور، خوراک اور سرکاری نظام تقسیم کی وزارت نے نئی دلی میں وگیان بھون میں ریاستی وزرا، سکریٹریوں اور خوراک ، شہری رسادات اور صارفین امور سے متعلق دیگر افسران پر مشتمل پانچویں قومی مشاورتی میٹنگ کا اہتمام کیا۔ مرکزی وزیر جناب رام ولاس پاسوان نے اس میٹنگ کی صدارت کی اور بڑے کھلے ماحول میں تمام تر مندوبین سے گفت وشنید کی اور وزارت کے متعدد نئے اقدامات کے سلسلے میں ان کی تجاویز کا خیرمقدم کیا اور ساتھ ہی ساتھ ان کی تشویش سے بھی آگہی حاصل کی اور مسائل کا حل نکالنے کی جانب بھی توجہ مبذول کی۔ صارفین کو بااختیار بنانے، ان کے تحفظ اور بہبود، قومی پیمانے پر راشن کارڈ کی پورٹیبلٹی، واجبی قیمتوں کی دکانوں کے آٹومیشن، آدھار سے انہیں منسلک کرنے وغیرہ جیسے موضوعات پر چھتیس گڑھ، جھارکھنڈ، کرناٹک، کیرالہ، منی پور، اڈیشہ، راجستھان،تمل ناڈو، تریپورہ، اترپردیش اور مغربی بنگال کے ریاستی وزرا کے ساتھ تفصیلی گفت وشنید ہوئی۔


    مشاورتی میٹنگ کے اختتام پر میڈیا سے گفتگو کرتے ہوئے جناب پاسوان نے اس امر پر مسرت کا اظہار کیا کہ ریاستی حکومتوں کی جانب سے اس میٹنگ میں وسیع پیمانے پر شرکت ہوئی اور حکومت کے مختلف کلیدی اقدامات کے نفاذ پر بات چیت بھی ہوئی۔ جناب رام ولاس پاسوان نے ریاستی حکومتوں کو ترغیب دی ہے کہ وہ متعلقہ ریاستوں/ مرکز کے زیر انتظام علاقوں میں اشیا کی قیمت میں رونما ہونے والے اضافے کی روک تھام کے لیے مرکزی بفر یا فاضل ذخیرے سے دالیں اور پیاز خریدیں اور قیمتوں کے سلسلے میں بڑھتے ہوئے دباؤ کو کم کریں۔ وزیر موصوف نے ہر ریاست میں قیمتوں کو استحکام بخشنے کے لیے ایک فنڈ کی تشکیل پر بھی زور دیا، تاکہ اس امر کو یقینی بنایا جاسکے کہ ریاستی سطح پر قیمتوں کے اضافے کی روک تھام ممکن ہوسکے۔


    مرکزی وزیر نے ریاستی حکومتوں سے اشیائے لازمی سے متعلق ایکٹ کو سہل بنانے کے سلسلے میں بھی تجاویز طلب کیں اور ان کا خیرمقدم کیا، تاکہ سرمایہ کاری خصوصاً زرعی شعبے میں سرمایہ کاری کو بڑھاو ادیا جاسکے اور کاروبارکرناآسان بنانے کے سلسلے میں حکومت کی پالیسی کو بھی تقویت حاصل ہو۔ جناب پاسوان نے کہا کہ اب ریاستیں این ایف ایس اے کے تحت آتی ہیں، جب کہ 2014 میں محض گیارہ ریاستیں اس کے تحت تھیں۔ جناب پاسوان نے چاول کے اقسام کو مخصوص دائرے کے تحت لانے کے عمل میں ریاستی شراکت داری پر زور دیتے ہوئے راشن کارڈوں کی دستیابی کی بات بھی کہی۔ جناب پاسوان نے جموں وکشمیر کی نمائندگی کرنے والے افسران سے کہا کہ وہ این ایف ایس اے کے تحت اپنی ضروریات کا خاکہ پیش کریں ،تا کہ انہیں درکار اناج کو ذخیرہ بند کرکے موسم سرما کے آغا ز سے قبل ریاست تک پہنچایا جاسکے۔ موسم سرما کے دوران برعکس موسمی حالات کی بنیاد پر اناجوں کو وہاں تک پہنچانا دشوار ہوجاتا ہے، لہذا ان سے گزارش کی جاتی ہے کہ وہ اپنے مطالبات پیشگی طور پر گوش گزار کردیں۔


    وزیر مملکت جناب راؤ صاحب پاٹل دانوے نے ریاستی حکومتوں سے خطاب کرتے ہوئے کہا کہ پی ڈی ایس نظام کو ایک معینہ مدت کے اندر ڈجیٹائزیشن یا اعزاز بندی سے ہمکنار کرنا وقت کی ضرورت ہے۔ انہوں نے ریاستی حکومتوں س گزارش کی کہ وہ آگے آئیں اور درپیش مسائل کا خاکہ پیش کریں، تاکہ ان کا حل نکالنے کے لیے غور وفکر کیا جاسکے۔ میٹنگ کے دوران اس بات پر خصوصی طور سے زور دیا گیا کہ صارفین کی اختیار کاری اور ان کے مفادات کا تحفظ مرکز اور ریاستی حکومتوں کی مشترکہ ذمہ داری ہے۔ میٹنگ میں آئندہ پانچ برسوں کے لیے لائحہ عمل بھی اختیار کیا گیا۔


    ۔۔۔۔۔۔۔۔۔۔۔


    م ن ۔ ت ع۔


    U-4017

    
    
    (Release ID: 1584127) Visitor Counter : 4
    
    
      Read this release in: English , Hindi