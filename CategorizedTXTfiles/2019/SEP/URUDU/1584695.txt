      نائب صدر جمہوریہ ہند کا سکریٹریٹ

      دفعہ 370 کی منسوخی سے جموںوکشمیر میں ترقی کی رفتار تیز ہوگی : نائب صدر جمہوریہ
      
      پنچایتیں اب زیادہ متحرک ہوجائیں گی کیونکہ تین ایف ایس یعنی فنڈز ْ فنکشنز اور فنکشنریز ان کے حوالے کئے جائیں گے
      
      بلدیاتی اداروں کے انتخابات ہر پانچ سال بعدہونے کو لازمی بنایا جانا چاہئے
      
      نائب صدرجمہوریہ نے جموں وکشمیر کے سرپنچو ں اور پنچوں سے بات چیت کی

      Posted On: 10 SEP 2019 4:07PM by PIB Delhi

    نئیدہلی 11 ستمبر۔نائب صدر جمہوریہ ہند جناب ایم وینکیا نائیڈو نے زور دے کر کہا ہے کہ دفعہ 370 ختم کئے جانے سے مرکز کے زیر انتظام علاقوں ، جموں وکشمیر اور لداخ میں ترقی کے عمل میں تیزی آئے گی اور یہ کام مختلف اسکیموں اورقانوں میں توسیع کی راہ ہموار کرکے کیا جائے گا ، جن میں مقامی اداروں کے فنڈ اور کام کاج کو مستحکم بنانے کے لئے 73ویں اور 74ویں آئینی ترمیم شامل ہیں۔


    آج نئی دلی میں سرپنچوں (گاؤں کےسربراہوں) اور پنچوں ( پنچایت کے ممبروں ) سے بات کرتےہوئے جن کا تعلق جموں وکشمیر سے ہے ، نائب صدر جمہوریہ نے کہا کہ دفعہ 370 آئین میں ایک عارضی اور عبوری ضابطہ تھا۔


    ایک طویل عرصے کے بعد جموں وکشمیر میں گورنروں کی حکمرانی کے تحت پنچایت انتخابات کرانے کا ذکر کرتے ہوئے جناب نائیڈو نے خوشی کا اظہار کیا کہ 74 فیصد رائے دہندگان نے انتخابات میں حصہ لیا اور 4483 میں سے تقریباََ 3500 پنچایتوں کا انتخاب عمل میں آیا۔


    نائب صدر جمہوریہ نے کہا کہ دفعہ 370 کے خاتمے کے بعد پنچایتیں اب اور زیادہ متحرک ہوجائیں گی کیونکہ تین ایف ایس -فنڈ ز ، فکنشنز اور فنکشنریز ان کے حوالے کئے جائیں گے۔انہوں نے کہا کہ ’ پنچایتوں کے مالی اختیارات میں دس گنا اضافہ کردیا گیا ہے اور ان کے مالی اختیارات کو ایک لاکھ روپے تک بڑھادیا گیا ہے ۔‘


    نائب صدر جمہوریہ نے کہا کہ اس کے علاوہ پنچایتوں کو ٹیکسوںمیں اضافہ کرکے اپنے وسائل بڑھانے کے اختیارات بھی دئے گئے ہیں۔ انہوں نے کہا ’’ پنچایتوں کو اب یہ اختیار دیا گیا ہے کہ وہ خدمات کا اپنے معیار میں بہتری پیدا کرنے کی خاطر آئی سی ڈی ایس اور پی ایم اے وائی جیسی اسکیموں کا آڈٹ کراسکتی ہیں ۔‘‘


    اس طرف اشارہ کرتے ہوئے کہ زیادہ فنڈز ،فکنشنز اور فنکشنریز حوالے کرنے سے کام کاج کا تین جہتی انتظامیہ نظام مزید موثر ہوجائے گا، جناب نائیڈو نے کہا کہ 14 ویں مالی کمیشن کی طرف سے مقرر کئے گئے ضابطوں کے مطابق پنچایت انتخابات نہ کرائے جانے کی وجہ سے جموں وکشمیر کو تقریباََ چار ہزار کروڑروپے کا نقصان ہورہا تھا۔انہوں نے کہا :’’ اب جبکہ انتخابات کرائے جاچکے ہیں ، مالی کمیشن کی طرف سے سفارد کردہ رقمیں آنی شروع ہوجائیں گی۔ مجھے یہ معلوم کرکے خوشی ہوئی ہے کہ 500 کروڑروپے سے زیاد ہ کی رقم پہلے ہی جاری کردی گئی ہے اور مزید تین ہزار کروڑ روپے جلد ہی جاری کئے جائیں گے ۔ یہ پنچایت نظام کے لئے ایک بڑی تبدیلی کا باعث ہوگا۔‘‘


    نائب صدر جمہوریہ نے یہ تجویز بھی کیا کہ بلدیاتی اداروں کے انتخابات ہر پانچ سال میں کرایا جانا لازمی بنایا جانا چاہئے ۔ انہوں نے کہا :’’ ریاستوں کو نہ تو یہ اختیار ہونا چاہئے اور نہ ہی یہ ان کے امکان میں ہونا چاہئے کہ وہ انتخابات ملتوی کردیں یا انہیں اور آگے بڑھادیں ۔‘‘


    یہ بات بتاتے ہوئے کہ موثر مقامی حکمرانی ترقی پر بہتر طور پر عملدرآمد ،فلاح وبہبود کے اقدامات اور بہتر خدمات کی فراہمی کے لئے ضروری ہے ، نائب صدر جمہوریہ نے کہا کہ بلدیاتی اداروں کے لئے جو رقمیں مختص کی جائیں ، انہیں پنچایتوں ، میونسپلٹیوں اور کارپوریشنو ں کے کھاتوں ہی میں جانا چاہئے اور ان رقموں کا استعمال متعلقہ اداروں کے ریزولوشنز کے مطابق ہونا چاہئے ۔


    نائب صدر جمہوریہ نے کہا کہ پاکستان کے ساتھ بات چیت اس کے زیر قبضہ کشمیر کے بارے میں ہی کی جائے گی۔ انہوں نے زور دے کر کہا کہ قوم کا تحفظ ، اس کی سلامتی اور یکجہتی ہر بھارتی کے لئے سب سے زیادہ اہمیت رکھتی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰


    U-4106


    

    
    (Release ID: 1584695) Visitor Counter : 4
    
    
      Read this release in: English , Hindi , Marathi