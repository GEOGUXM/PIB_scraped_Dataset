      وزارت دفاع

      آرمی کے ایئر ڈیفنس کورپس کا چھٹا ری یونین 20 اور 21 ستمبر کو گوپالپور کے آرمی اے ڈی کالج میں منایاگیا
      Posted On: 22 SEP 2019 6:55PM by PIB Delhi


    نئی دہلی، 23؍ستمبر 2019:آرمی کے ایئر ڈیفنس کورپس کا چھٹا ری یونین 20 اور 21 ستمبر کو اُڈیشہ میں برہمپور کے نزدیک گوپالپور میں واقع آرمی اے ڈی کالج میں منایا گیا۔


    ایئر ڈیفنس کورپس نسبتاًفوج کی ایک نئی اکائی ہے۔ فوج کی آرٹیلری ریجمنٹ سے تقسیم اور علیحدگی کے بعد گزشتہ 25 برس کے مختصر عرصے کے دوران آرمی کے ایئر ڈیفنس نے ہندوستانی افواج کے درمیان اپنی ایک منفرد شناخت قائم کرلی ہے۔فضائی پہریدار کی حیثیت سے آرمی ایئر ڈیفنس نے جنگ ، داخلی سیکورٹی اور قدرتی آفات کے دوران اپنی صلاحیت اور دم خم ثابت کردیا ہے۔


    ملک کی جنگی تدابیر کے شعبے میں اسٹریٹیجک اور کلیدی سرمایہ کو تحفظ فراہم کرنے میں آرمی کے ایئر ڈیفنس کا رول ابھرتے ہوئے فضائی خطرات کے تناظر میں بے حد اہم ہے۔مستقبل کے تنازعات میں آرمی ایئر ڈیفنس ایک واضح رول ادا کرے گا۔ اس طرح سے آرمی ایئر ڈیفنس موجودہ فوجی آلات کی جدید کاری کے علاوہ ٹیکنالوجی کے اعتبار سے اہم جدید ترین ہتھیاروں اور جنگی آلات کی شمولیت میں قائدانہ حیثیت اختیار کرلی ہے۔


    آرمی ایئر ڈیفنس کے بہادروں اور جانبازوں کی کوششوں کے سبب کورپس کو جموں و کشمیر ، شمال مشرقی ریاستوں اور سیاچن گلیشئر میں کارروائیوں کے علاوہ متعدد دیگر کارروائیوں بشمول 1947ء کی داخلی شورش اور 1971 کی ہند وپاک جنگ میں متعدد بہادری ایوارڈز اور نمایں خدمات انجام دینے سے متعلق ایوارڈز ، مثلاً اشوک چکر، دو کیرتی چکر، 20 ویر چکر، 9 شوریہ چکر، 112 سینا میڈل ،برطانوی سلطنت کا ایک میڈل ، ممتاز خدمات کے لئے 7 ہندوستانی میڈل، برطانوی سامراج کے دو آرڈر، 10 پی وی ایس ایم، 22اے وی ایس ایم اور 44 وی ایس ایم سے نوازا جا چکا ہے۔مزید برآں آرمی ایئر ڈیفنس کی چار اکائیوں کو 1971ء کی جنگ کے لئے باوقار اعزازات اور تمغوں سے نوازا جا چکا ہے۔


    آرمی ایئر ڈیفنس کے چھٹے ری یونین نے زیر ملازمت دفاعی اہلکاروں اور سبکدوش ہوئے دفاعی ملازمین کو باہمی تبادلہ خیال کرنے، اپنے تعلقات کی تجدید کرنے، اپنے شہید ساتھیوں کو خراج عقیدت پیش کرنے اور اپنی بہادر اور جانباز خواتین کو اعزازات دینے کے لئے ایک بہترین پلیٹ فارم مہیا کیا۔ اس موقع پر جن تقریبات کا اہتمام کیا گیا ، ان میں جنگی یادگار وں پر گلہائے عقیدت پیش کرنا اور چادر چڑھانے کے علاوہ تمام فوجی عہدوں بشمول بزرگ و معمر فوجیوں ، شجاعت ایوارڈ ز فاتحین اور بہادر خواتین کو اعزازات دینا، ایئر ڈیفنس کے سازو سامان اور سامان حرب کو تبدیلی کو اجاگر کرنا اور بارہ خانہ کے اوپر روایتی فوجیوں کی باہمی ملاقاتیں شامل ہیں۔ اس موقع پر آرمی ایئر ڈیفنس میوزیم کے اندر آرمی ائیر ڈیفنس کی شاندارماضی اور تاریخ ،ثقافتی ورثے کے دلچسپ مناظر نیز لائٹ اینڈ ساؤنڈ شو کا بھی اہتمام کیا گیا۔ علاوہ ازیں اس موقع کو یادگار بنانے کے لئے آرمی ایئر ڈیفنس بینڈ کی جانب سے سمفونی کا بھی انعقاد کیاگیا۔


    کرنل امن آنند، عوامی رابطہ افسر(آرمی)


    ******


    م ن۔م ع۔ن ع


    U: 4 291

    
    
    (Release ID: 1585901) Visitor Counter : 2
    
    
      Read this release in: English , Hindi , Bengali