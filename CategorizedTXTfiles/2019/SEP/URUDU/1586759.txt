      وزیراعظم کا دفتر

      وزیراعظم نے طلباء پر زور دیا ہے کہ وہ ملک کے مسائل کے لئے آسان حل تلاش کریں
      Posted On: 30 SEP 2019 11:53AM by PIB Delhi


    نئی دہلی، 30 ؍ستمبر،وزیراعظم نریندر مودی نے آج چنئی کے آئی آئی ٹی میں اختتام پذیر 36 گھنٹے کی سنگاپور – بھارت ہیکاتھان میں چیت حاصل کرنے والوں کو انعامات سے نوازا۔


    یہ ہیکاتھان ، جو دوسری مرتبہ منعقد ہوئی تھی ، حکومت سنگاپور ، حکومت ہند ، آئی آئی ٹی چنئی اور نانیانگ ٹیکنیکل یونیورسٹی ، سنگاپور کے اشتراک سے منعقد کی گئی تھی۔


    پہلی ہیکا تھان، جس کی تجویز وزیراعظم نریندر مودی نےپیش کی تھی ، جو سنگاپور کے این ٹی یو میں منعقد کی گئی تھی۔


    طلباء اور تدریسی عملے سے خطاب کرتے ہوئے وزیراعظم نے ہیکاتھان میں جیتنے والوں کو مبارک باد دی۔


    دوستو! میں ہیکاتھان میں جیت حاصل کرنے والوں کو مبارک باد دیتا ہوں اور میں یہاں موجود ہر ایک نوجوان کو، خاص طور پر میرے طالب علم دوستوں کو مبارک باد دیتا ہوں۔ چیلنجوں کا سامنا کرنے اور ان کے لئے قابل عمل حل تلاش کرنے کے لئے آپ کی خواہش ، آپ کی توانائی اور آپ کا جوش اس مقابلے کو جیتنے سے کہیں زیادہ قابل قدر ہے۔


    وزیراعظم نے کہا کہ بھارت اسٹارٹ اپ حامی ماحول والے تین اعلیٰ ترین ملکوں میں شامل ہے۔ پچھلے پانچ برسوں کے دوران ہم نے جدت طرازی اور پرورش کی حوصلہ افزائی پر خاص زور دیا ہے۔


    اٹل انوویشن مشن ، پی ایم ریشر فیلو شپ ، اسٹارٹ انڈیا ابھیا جیسے پروگرام 21 ویں صدی کے بھارت کی بنیاد ہیں۔ ایک ایسے بھارت کی جو اختراعات کے کلچر کو فروغ دیتا ہے۔ہم اب مشین لرننگ ، مصنوعی ذہانت اور بلاک چین جیسی جدید ترین ٹیکنالوجی سے اپنے طلباء کو ابتدائی دور میں یعنی چھٹے درجے میں ہی متعار ف کرانے کی کوشش کرہے ہیں۔اسکول سے لے کر اعلیٰ تعلیم میں تحقیق تک ایک ایسا ماحول تیار کیا جارہا ہے جو اختراعات کا ذریعہ بن سکے۔


    بھارت کو درپیش مسائل کا آسان حل تلاش کرنے کے لئے طلباء پر زور دیتے ہوئے وزیراعظم نے کہا کہ بھارت اپنے حل پوری دنیا کو پیش کرنے، خاص طور پر غریب ترین ملکوں کو پیش کرنے کی خواہش رکھتا ہے۔


    ہم جدت طرازی اور پرورش کو دو بڑی وجوہات سے حوصلہ افزائی کررہے ہیں۔ پہلی یہ کہ ہم زندگی کو زیادہ آسان بنانے کے لئے بھارت کو درپیش مسائل کے آسان حل چاہتے ہیں اور دوسری وجہ یہ ہے کہ ہم بھارت میں پوری دنیا کے لئے حل تلاش کرنے کے خواہش مند ہیں۔عالمی استعمال کے لئے بھارتی حل – یہی ہمارا مقصد اور ہمار ا عہد ہے۔ہم چاہتے ہیں کہ ہمارے کم لاگت والے حل غریب ترین ملکوں کی ضروریات کو پورا کرنے کے لئے دستیاب ہوں- بھارت کی اختراعات انتہائی غریب اور انتہائی محروم افراد کی مدد کے لئے ہیں، اس سے کوئی مطلب نہیں کہ وہ کہاں رہتے ہیں۔


    وزیراعظم آئی آئی ٹی مدراس کی ڈائمنڈ جوبلی تقریبات اور تقسیم اسناد کے جلسے میں بھی شرکت کریں گے۔


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 439 9

    
    
    (Release ID: 1586759) Visitor Counter : 7
    
    
      Read this release in: Punjabi , Assamese , English , Marathi , Hindi , Bengali , Tamil , Telugu , Kannada , Malayalam