      عملے، عوامی شکایات اور پنشن کی وزارت

      ڈاکٹر جتیندر سنگھ نے رضاکار ایجنسیوں کی قائمہ کمیٹی کی 31ویں میٹنگ کی صدارت کی
      
      انہوں نے پنشن یافتگان کی شکایات کے ازالہ کیلئے ٹیکنالوجی کے بہتر استعمال پر زور دیا
      
      Posted On: 05 SEP 2019 4:15PM by PIB Delhi


    نئی دہلی،05 اگست۔ شمال مشرقی ریاستوں کی ترقی کےمرکزی وزیر مملکت (آزادانہ چارج) نیز وزیراعظم کے دفتر، عملے، عوامی شکایات، پنشن، ایٹمی توانائی اور خلاء کے مرکزی وزیر مملکت ڈاکٹر جتیندر سنگھ نے آج یہاں رضاکارایجنسیوں کی قائمہ کمیٹی (ایس سی او وی اے) کی 31ویں میٹنگ کی صدارت کی۔ ایس سی او وی اے میٹنگ کااہتمام محکمہ برائے پنشن اور بہبودی پنشن یافتگان، وزارت برائے عملہ، عوامی شکایات اور پنشن کے ذریعے کیا گیا تھا۔


    میٹنگ کے دوران ڈاکٹر جتیندر سنگھ نے کہا کہ ایس سی او وی اے نے منظم انداز میں پنشن یافتگان سے متعلق مسائل کو حل کرکے طویل راستہ طے کیا ہے، انہوں نے کہا کہ آج کی بات چیت نہایت مفید رہی اور اس سے پنشن اور پنشن یافتگان کی بہبودی کے محکمہ کے کام کرنے کے انداز کا پتہ چلتا ہے۔


    پنشن یافتگان کی شکایات سننے کے بعد انہوں نے پنشن یافتگان کو ان کے مسائل کے بروقت ازالہ کا یقین دلایا اور کہا کہ وزیراعظم جناب نریندر مودی کی قیادت میں سرکار پنشن یافتگان کے مسائل کو حل کرنے کیلئے بڑا دھیان رکھ رہی ہے۔ انہوں نے کہا کہ حکومت پنشن پانے والے افراد کی مانگوں کی حساسیت سے پوری طرح واقف ہے اور انکے مسائل کو حل کرنے کیلئے عہد بستہ ہے۔


    وزیر موصوف نے پنشن یافتگان کے معاملات کو حل کرنے کے دوران دستاویزی عمل کے زیادہ سے زیادہ ڈیجیٹائزیشن پر زور دیا۔ انہوں نے کہا کہ پنشن کامحکمہ پنشن یافتگان کے لائف سرٹیفکیٹ اور دیگر دستاویزات کو ڈیجیٹل بنانے کا عمل پہلے ہی کرلیا ہے۔ انہوں نے کہا کہ ہم نے ویڈیوکانفرنسنگ کے ذریعے پنشن عدالت کا آغاز کیا ہے اور پنشن یافتگان کا پورٹل شروع کیا ہے جہاں پر کوئی بھی آسانی کے ساتھ پی پی او کی صورتحال کی جانکاری حاصل کرسکتا ہے۔ اس طرح سے پنشن یافتگان کی فلاح وبہبود کیلئے ٹیکنالوجیوں کا بہتر استعمال کیا جارہا ہے۔


    میٹنگ سے خطاب کرتے ہوئے وزیر موصوف نے کہا کہ ملازمت سے سبکدوش افراد سماج کیلئے قیمتی اثاثہ ہیں اور ملک کو سبکدوش ملازمین کی معلومات، تجربے اور کوششوں کے بہتر استعمال کیلئے ایک میکنزم تیار کرنے کی ضرورت ہے۔ اس سے موجودہ منظرنامے کے قدر کے اضافے میں مدد فراہم ہوگی۔ ڈاکٹر جتیندر سنگھ نے کہا کہ سبکدوش ملازمین ہندوستان کیلئے ایک صحتمند اور پیداواری افرادی قوت ہیں۔ ہمیں ان کی توانائیوں کو ایک مثبت سمت میں شامل کرنے کی ضرورت ہے۔ انہوں نے کہا کہ سبکدوش افراد کو اپنی مہارت کے متعلقہ شعبے میں پنشن یافتگان کیلئے کونسلنگ کاکام کرناچاہئے۔ ہمیں پنشن یافتگان کے تجربے سے سیکھنا چاہئے اور محکمہ برائے پنشن و بہبودی پنشن یافتگان کی اس طرح سے تشکیل نو کی جانی چاہئے کہ پنشن پانےوالے افراد ملک کی تعمیرسازی کاایک حصہ بن جائیں۔


    ایس سی او وی اے کے اراکین کے مطالبے پر ڈاکٹرجتیندر سنگھ نے اس کی میٹنگ سال میں ایک مرتبہ منعقد کرنے کی بجائے سال میں دو مرتبہ منعقد کرنے پر رضامندی ظاہر کی۔ وزیر موصوف نے پنشن یافتگان کی شکایات کے فوری اور مقررہ وقت کے اندر حل کرنے کیلئے احکامات جاری کیے اورکہا کہ ہمیں ان کے تئیں ہمدردی کاجذبہ رکھناچاہئے۔


    میٹنگ کے دوران تیسویں ایس سی او وی اے میٹنگ کی رپورٹ پر کی گئی کارروائیوں کے بارے میں تبادلہ خیال کیا گیا۔ مزید برآں پنشن یافتگان سے متعلق متعدد اُمو ر ، مثلاً پنشن یافتگان بشمول غیرسی جی ایچ ایس علاقوں میں رہائش پذیر افرا د کیلئے صحت بیمہ اسکیم میں ترمیم اور پی اینڈ ٹی پنشن یافتگان تک سی جی ایچ ایس سہولتوں کی توسیع پر تبادلہ خیال کیا گیا۔ شکایات کے اِزالے کیلئے 31 معاملات میں سے 8 معاملات کو حل کرنے کے بعد بند کردیا گیا۔


    اپنے خیرمقدمی کلمات میں پنشن اور پنشن یافتگان کی بہبودی کے محکمے کے سکریٹری جناب کے وی ای ایپّن نے پنشن یافتگان کی شکایات میں کمی لانے کیلئے محکمے کےخلوص اور ان کے ذریعے کیے گئے کام نیز 30ویں ایس سی او میٹنگ کے دوران معاملات میں سے 80 فیصد معاملات پر کارروائی کرنے کیلئے محکمے کی تعریف کی۔انہوں نے ملک بھر میں منعقدہ پنشن عدالتوں میں پنشن یافتہ افراد کی بڑی تعداد میں شرکت کا ذکر کیا۔ انہوں نے کہا کہ ٹیکنالوجی کے استعمال کی مدد سے سرکاری محکموں اور پنشن یافتگان کےدرمیان بات چیت کا عمل کئی گنا بڑھ گیا ہے۔


    اس موقع پر جوائنٹ سکریٹری (پنشن ) جناب سنجیو نارائن ماتھر اور محکمے کے دیگر سینئر افسران بھی موجود تھے۔علاوہ ازیں اس میٹنگ میں پنشن یافتگان کی تنظیموں کے اراکین اور حکومت ہند کی اہم وزارتوں / محکموں کے سینئر افسران نے بھی شرکت کی۔


    ( م ن۔ م ع۔ ع ن (


    U. No 4051 .

    
    
    (Release ID: 1584260) Visitor Counter : 7
    
    
      Read this release in: English , Hindi