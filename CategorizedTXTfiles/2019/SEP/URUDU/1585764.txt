      صدر جمہوریہ کا سکریٹریٹ

      صدر جمہوریہ جناب رام ناتھ کووند کا منگولیا کے صدر کے اعزاز میں دعوت کے موقع پر تقریر
      Posted On: 21 SEP 2019 10:07AM by PIB Delhi


    1۔ عزت مآب، میں آپ کا ہندوستان آنے کے لیے تہہ دل سے شکریہ ادا کرتا ہوں۔ آپ کی اور آپ کے معزز وفد کی میزبانی کرنا میرے لیے باعث شرف ہے۔ راشٹرپتی بھون میں ٹھہرنے کے میری دعوت کو قبول کرکے آپ نے اسے ہمارے لیے اور بھی اہم بنا دیا ہے۔ ہماری قدیم روایتیں ہمیں اپنے مہمانوں کا نہ صرف تہہ دل سے استقبال کرنا بلکہ ان کا ‘‘اتیتھی دیوو بھوہ’’ کے جذبے سے احترام کرنا بھی سکھاتی ہیں، جس کا مفہوم یہ ہے کہ مہمان ہمارے لیے خدا کی مانند ہیں۔ ہم آپ کے شکر گزار ہوں گے کہ آپ نے ہمیں اپنی صدیوں پرانی دوستی کا جشن منانے کا یہ خاص موقع فراہم کیا۔


    2۔ ہندوستان اور منگولیا کے درمیان گہرے ثقافتی تعلقات ہیں۔ بودھ وراثت اور روحانی روایتیں ہمیں ایک ساتھ جوڑتی ہیں۔ ہم جمہوریت اور آزادی کے اصولوں کو بھی شیئر کرتے ہیں۔ ہماری اسٹرٹیجک شراکت داری میں آپ کا دورہ ایک اہم سنگ میل کی حیثیت رکھتا ہے۔ آپ کا یہ دورہ ہمارے اہم تعلقات کو فروغ دینے میں معاون ہوگا۔


    3۔ عزت مآب، صدیوں سے لوگوں کے مابین تبادلے ہمارے تعلقات کی بنیاد رہی ہے۔ ہندوستان کے بودھ راہب اور تاجر، امن ویکجہتی اور دوستی کے پیغام کے ساتھ منگولیا گئے۔ اسی طرح وقت کے ساتھ ساتھ منگولیاکے اسکالر اور زائرین بدھ مت کی تعلیم اورروحانی استفادے کے لیے ہندوستان آئے اور یہ روایت مستقل طور پر جاری ہے۔ ہندوستان کوآج بدھ مت کی تعلیم سے منسلک تقریباً 800 منگولیا کے طلبا کی میزبانی کرنے کا شرف حاصل ہے۔


    4۔ عزت مآب، دونوں ملکوں نے اپنے بودھ تعلقات کو برقرار رکھنے اور انھیں آگے بڑھانے کے لیے بہتر کام کیا ہے۔ کچھ دنوں قبل دونوں ملکوں نے سمواد تھری: پرامن بقائے باہم ، بین مذہبی افہام وتفہیم اور بین انحصاری پائداریت کے لیے عالمی مذاکرات کا انعقاد کیا گیا۔ عزت مآب، آج صبح آپ نے اور ہمارے وزیر اعظم نے مشترکہ طور پر اُلان باتار میں تاریخی گندن بودھ مٹھ میں بھگوان بدھ کے مجسمے کی نقاب کشائی کی۔ وہ ہمیشہ ہمارے لیے مشعل راہ رہیں اور ہماری مدد کریں۔


    5۔ عزت مآب، ہندوستان اور منگولیا‘روحانی پڑوسی’ ہی نہیں بلکہ ‘اسٹرٹیجک شراکت دار’ بھی ہیں۔ ہم آپ کی پڑوسی کی پالیسی کی بھی ستائش کرتے ہیں۔ عالمی امور پر رایوں میں ہم آہنگی ہماری اسٹرٹیجک شراکت داری کو اور مستحکم اور مضبوط بناتی ہے۔


    6۔ 2015 میں ہمارے وزیر اعظم کے منگولیا کے تاریخی دورے کے بعد سےدفاع، سلامتی، ثقافتی، اطلاعاتی ٹیکنالوجی، خلا اور قابل تجدید توانائی سمیت مختلف شعبوں میں ہمارے تعاون مزید مستحکم ہوئے ہیں۔ ہم صلاحیت سازی اور تربیت کے شعبہ میں منگولیا کے شراکت دار ہیں۔ منگولیا میں ہمارے ذریعہ تعمیر کی جارہی آئل ریفائنری منصوبہ ہماری ترقیاتی شراکت داری کی ایک شاندار مثال ہیں۔


    7۔ عزت مآب، منگولیا نے دنیا کو کئی اہم اقدار دیئے ہیں۔ آپ کی خانہ بدوشی کی ثقافت اور فطرت کے تئیں آپ کی محبت نے مشرق اور مغرب دونوں طرح کے خیالات کو بہت متاثر کیا ہے۔ آپ کے پاس روحانی اور مادّی مشترکہ ثقافت کا سنگم ہے، جو کسی اور کے پاس نہیں ہے۔ منگولیا کے تیز رفتار گھوڑوں اور شاندار تیر اندازوں کے ساتھ پرامن روحانی روایتیں اور گہرے مطالعے کا توازن آپ کی ذہنی اور روحانی ترقی نیز صلاحیت کو ظاہر کرتا ہے۔ ہم سبھی نے واقعتاً آپ سے بہت کچھ سیکھا ہے۔


    8۔ عزت مآب، ہندوستان، حکومت منگولیا اور ان کے شہریوں کے ساتھ کام کرنے کے لیے پرعزم ہے تاکہ دونوں ملکوں کے شہریوں کی خوشحالی کے لیے ہماری اسٹرٹیجک شراکت داری کو مزید مستحکم اور وسیع کیا جاسکے۔


    9۔ عزت مآب، میں آپ کے لیے ہندوستان میں مکمل قیام کا خواہشمند ہوں۔ مجھے یقین ہے کہ آپ کا دورۂ ہند ہمارے تاریخی تعلقات میں ایک اور باب کا اضافہ کرے گا۔ میں امید کرتا ہوں کہ ہماری دوستی اور خوشحالی مہابودھی درخت کےابدی سائے میں متواتر بڑھتی رہے۔


    شکریہ!


    ۔ ۔ ۔ ۔


    U. No. 4274

    
    
    (Release ID: 1585764) Visitor Counter : 7
    
    
      Read this release in: English , Marathi , Hindi