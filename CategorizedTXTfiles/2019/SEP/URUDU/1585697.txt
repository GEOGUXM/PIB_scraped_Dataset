      پی ایم ای اے سی

      ای اے سی –پی ایم نے معاشی ماحول کے احیاء کے لئے حکومت کے ذریعے اٹھائے گئے اقدامات کا خیرمقدم کیا
      Posted On: 20 SEP 2019 5:42PM by PIB Delhi


    نئی دہلی، 20؍ستمبر2019 : مالیات اورکارپوریٹ کی مرکزی وزیر محترمہ نرملا سیتا رمن نے کارپوریٹ ٹیکس کی شرح میں کمی کرنے اور کچھ معاملات میں کم از کم متبادل ٹیکس کی فیصد میں رد وبدل کرکے آج شاندار اعلانات کئے ہیں۔ انہوں نے پونجی مارکیٹ میں فنڈ کے بہاؤ کو مستحکم کرنے کے لئے بھی اقدامات کئے ہیں اور سی ایس آر فنڈنگ کے دائرے کو وسیع کیا ہے۔ای اے سی-پی ایم نے ان جامع اقدامات کا خیرمقدم کیا ہے ۔ یہ اہم اقدامات ہیں ، جن سے سرمایہ کاری کو فروغ ملے گا اور ہندوستان کی معاشی نمو مضبوط ہوگی۔وزیر خزانہ نے کارپوریٹ کمپنیوں کو کم کی گئی ٹیکس شرحوں اور موجودہ رعایتوں کے درمیان انتخاب کرنے کا متبادل دیا ہے۔ کونسل کا ماننا ہے کہ آنے والے مہینوں میں تازہ سرمایہ کرنے والی کمپنیوں کے لئے 15فیصد کم ٹیکس کی شرح سے نئی سرمایہ کاری ہوگی، جس سے ہندوستان کے مجموعی گھریلو پیداوار کو مزید مضبوطی ملے گی۔ یہ مضبوطی محصولات کے توازن کو برقرار رکھے گی۔


    آج کے اعلانات معاشی ماحول کے احیاء کے لئے حکومت کی طرف سے اٹھائے گئے سلسلے وار اقدامات کا حصہ ہیں اور اس سے ہندوستان کو اپنی مکمل معاشی صلاحیت کو سمجھنے میں مدد ملے گی۔


    ********


    م ن۔ن ا۔ن ع


    U: 4 26 9

    
    
    (Release ID: 1585697) Visitor Counter : 9
    
    
      Read this release in: English , Marathi , Hindi