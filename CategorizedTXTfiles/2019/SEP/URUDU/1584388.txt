      وزارت دفاع

      این سی سی کی تین روزہ ششماہی کانفرنس کا اختتام
      Posted On: 06 SEP 2019 4:36PM by PIB Delhi


    نئی دہلی، 6 ؍ ستمبر۔نیشنل کیڈٹ کور (این سی سی) کی تین روزہ ششماہی کانفرنس آج نئی دہلی میں اختتام پذیر ہوئی۔ اس کانفرنس میں دیگر بڑے مسائل ؍ معاملوں سمیت این سی سی کے جاری توسیعی منصوبے کے ابتدائی نتائج پر تبادلۂ خیال کیا گیا۔


    کانفرنس کا افتتاح کرتے ہوئے، این سی سی کے ڈائرکٹر جنرل، لیفٹیننٹ جنرل راجیو چوپڑہ نے گزشتہ چھ ماہ کے دوران تنظیم کے ذریعہ بنیادی ڈھانچے اور لوجسٹک کاموں کو بہتر بنانے کے لئے کی گئی کوششوں پر روشنی ڈالی۔ انہوں نے کہا کہ این سی سی کو سماجی بیداری اور معاشری ترقیاتی پروگرام کے لئے دانستہ طور پر اپنا تعاون دینا چاہئے۔


    لیفٹیننٹ جنرل چوپڑہ نے این سی سی کے ڈائریکٹوریٹ کے ایڈیشنل ڈائرکٹر جنرلوں اور ڈپٹی ڈائرکٹر جنرلوں سے ڈھانچہ جاتی تربیت پر توجہ مرکوز کرنے کو کہا۔ سووچھ بھارت مہم کے تئیں تمام اکائیوں کے تعاون کی ستائش کرتے ہوئے انہوں نے این سی سی سے مرکزی اور ریاستی حکومت کی پالیسیوں کے ساتھ ہم آہنگ اور متحدہ کوششیں کرنے کو کہا، جن کے نتیجے میں تنظیم کے ذریعہ طے شدہ مقاصد کی مؤثر تکمیل ہو گی۔
    ڈائرکٹر جنرل نے اعادہ کیا کہ این سی سی ہندوستانی نوجوانوں کو ملک کے ذمہ دار شہری بنانے میں ترغیب دینے کے لئے پوری طرح سے عہد بستہ ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ش ت ۔ک ا


    4068 U-


    

    
    (Release ID: 1584388) Visitor Counter : 9
    
    
      Read this release in: English , Hindi