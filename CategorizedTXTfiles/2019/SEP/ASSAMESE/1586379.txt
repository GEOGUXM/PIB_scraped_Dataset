      প্ৰধানমন্ত্ৰীৰ কাৰ্যালয়

      নেতৃত্বৰ তাৎপৰ্যঃ ই চি অ’ এছ অ’ চি চেম্বাৰত ‘‘সমসাময়িক বিশ্বত মহাত্মা গান্ধীৰ প্ৰাসংগিকতা’’
      Posted On: 25 SEP 2019 6:00AM by PIB Guwahati


    শান্তি আৰু অহিংসাৰ দূত মহাত্মা গান্ধীৰ ১৫০তম জন্মজয়ন্তী পালনৰ বাবে প্ৰধানমন্ত্ৰী নৰেন্দ্ৰ মোদীয়ে ৰাষ্ট্ৰসংঘৰ মুখ্য কাৰ্যালয়ত ই চি অ ’ এছ অ ’ চি চেম্বাৰত আজি সন্ধিয়া ৬ . ৩০ বজাত ৭৪তম ইউ এন জি এত এক উচ্চস্তৰীয় অনুষ্ঠানৰ আয়োজন কৰে৷


    এই অনুষ্ঠানত উপস্থিত আছিল ৰাষ্ট্ৰসংঘৰ সচিব প্ৰধান এণ্টনিঅ ’ গুটেৰেছ , কোৰিয়া গণৰাজ্যৰ ৰাষ্ট্ৰপতি মুন জা - ইন , ছিংগাপুৰৰ প্ৰধানমন্ত্ৰী লী শ্বেইন লুং , বাংলাদেশৰ প্ৰধানমন্ত্ৰী শ্বেইখ হাছিনা , জামাইকাৰ প্ৰধানমন্ত্ৰী এণ্ড্ৰিউ হলনেছ আৰু নিউজিলেণ্ডৰ প্ৰধানমন্ত্ৰী জেকিণ্ডা আৰডাৰ্ণ৷


    তাৰোপৰি অন্যান্য ব্যক্তিসকল যেনে ভূটানৰ প্ৰধানমন্ত্ৰী লোটে ’ শ্বেৰিং , কোৰিয়াৰ ফাৰ্ষ্ট লেডী কিম জুং - ছুক তথা ৰাষ্ট্ৰসংঘৰ জ্যেষ্ঠ বিষয়ববীয়া আৰু অন্যান্য দেশৰ কূটনীতিবিদসকলো অনুষ্ঠানটোত উপস্থিত আছিল৷


    বৈদেশিক পৰিক্ৰমা মন্ত্ৰী ডঃ এছ জয়শংকৰে আদৰণি ভাষণ প্ৰদান কৰে৷ অংশগ্ৰহণকাৰী ব্যক্তিসকলে সমবেতভাৱে ৰাষ্ট্ৰসংঘৰ মুখ্য কাৰ্যালয়ৰ গান্ধী সৌৰ উদ্যান ( ৰাষ্ট্ৰসংঘক ভাৰতে প্ৰদান কৰা উপহাৰ ), অ ’ ল্ড ৱেষ্টবাৰীৰ ষ্টেট ইউনিভাৰ্চিটী অব্ নিউয়ৰ্ক কলেজৰ গান্ধী শান্তি উদ্যান আৰু ৰাষ্ট্ৰসংঘৰ ডাক প্ৰশাসনে জাৰি কৰা মহাত্মা গান্ধীৰ ১৫০তম স্মাৰক ডাক টিকট মুকলি কৰে৷


    প্ৰধানমন্ত্ৰীয়ে তেওঁৰ ভাষণত বিংশ শতিকাক মানৱ স্বাধীনতাৰ নায়ক মহাত্মা গান্ধীৰ অৱদানৰ বিষয়ে উল্লেখ কৰি সকলোৰে বাবে কল্যাণ ( সৰ্বোদয় ) ত গুৰুত্ব আৰোপ কৰে৷ তেওঁ ভাষণত অন্ত্যোদয়া , বহনক্ষম পৰিবেশ আদিৰ বিষয়েও উল্লেখ কৰে৷ প্ৰধানমন্ত্ৰীয়ে কয় যে সামূহিক কল্যাণ , সহযোগিতামূলক নিয়তি , আদৰ্শভিত্তিক উদ্দেশ্য , জন আন্দোলন আৰু ব্যক্তিগত দায়িত্ববোধৰ ওপৰত থকা মহাত্মা গান্ধীৰ বিশ্বাস আজিও প্ৰাসংগিক হৈ আছে৷


    প্ৰধানমন্ত্ৰীয়ে কয় যে হিংসা , সন্ত্ৰাসবাদ , অৰ্থনৈতিক অসমতা , আৰ্থ - সামাজিক অৱনতি , মহামাৰি আৰু জলবায়ু পৰিৱৰ্তনৰ ক্ষতিশংকাই জনসাধাৰণ , দেশ আৰু সমাজৰ ওপৰত প্ৰভাৱ পেলাইছে৷ এই বিষয়সমূহ উত্থাপন কৰাৰ বাবে নেতৃ্ত্বৰ প্ৰয়োজনীয়তা গুৰুত্বপূৰ্ণ আৰু গান্ধীৰ দ্বাৰা প্ৰচাৰিত মূল্যবোধ নেতৃত্বৰ বাবে নৈতিক কম্পাচৰ ৰূপত কাম কৰিছে৷


    সচিব প্ৰধান গুটেৰেছে কয় যে গান্ধীয়ে আমাক যিকোনো নীতি , তাৰোপৰি যিকোনো কাৰ্য যিয়ে আমাৰ জীৱন , সন্মান আৰু আমি লগ পোৱা দৰিদ্ৰতকৈও দৰিদ্ৰতম ব্যক্তিৰ ভাগ্য নিৰ্ধাৰণ কৰিব পৰা কাৰ্যৰ মূল্যায়নক বিচাৰ কৰাৰ বাবে কৱচ প্ৰদান কৰিছে৷ এম ডি জি অথবা এছ ডি জি ডিজাইনৰ বহু পূৰ্বে গান্ধীয়ে তেওঁৰ জীৱনত অনাময় , প্ৰসূতিজনিত স্বাস্থ্য , প্ৰাথমিক শিক্ষা , লিংগ সমতা , মহিলা সৱলীকৰণ , ক্ষুধা নিবাৰণ আৰু বিকাশৰ বাবে সহযোগিতাৰ নিশ্চিতি আদিৰ বিষয়ে উল্লেখ কৰিছিল আৰু পালন কৰিছিল৷ প্ৰকৃততে বহনক্ষম বিকাশৰ লক্ষ্যৰ মূল ভেঁটিয়েই আছিল গান্ধীবাদী আদৰ্শৰ প্ৰতিফলন৷


    অংশগ্ৰহণকাৰী নেতাসকলে অনুষ্ঠানটোত গান্ধীবাদী বিচাৰধাৰাৰ বিষয়ে আলোকপাত কৰি কৰি কয় যে মহাত্মা গান্ধীৰ ঐতিহ্যই আগন্তুক প্ৰজন্মসমূহকো উদ্বুদ্ধ কৰিব৷ তেওঁলোকে কয় যে মহাত্মা গান্ধীৰ নাম জাতি , ধৰ্ম আৰু ৰাষ্ট্ৰ - ৰাজ্যৰ সীমাৰ ঊৰ্ধত আৰু একবিংশ শতিকাৰ ভৱিষ্যদ্বাণীৰ ৰূপত উদ্ভাসিত হৈ উঠিছে৷ গান্ধী আছিল বহুমুখী ব্যক্তিত্বসম্পন্ন লোক৷ তেওঁ আছিল ৰাষ্ট্ৰীয়বাদী তথা আন্তঃৰাষ্ট্ৰীয়বাদী , এজন পৰম্পৰাবাদী আৰু সংস্কাৰক , এজন ৰাজনৈতিক নেতা আৰু আধ্যাত্মিক মাৰ্গদৰ্শক , এজন লিখক আৰু চিন্তাবিদ , এজন শান্তিবাদী আৰু এজন সমাজ সংস্কাৰক৷ বিশ্বই মহাত্মা গান্ধীক কেৱল তেওঁ সহিষ্ণুতা , অহিংসা আৰু অত্যন্ত মানৱতাবাদী বুলিয়েই কেৱল স্মৰণ নকৰে , বৰঞ্চ আমি ৰাজহুৱা জীৱনত পুৰুষ আৰু মহিলাৰ গুৰুত্ব , ৰাজনৈতিক আদৰ্শ আৰু চৰকাৰী নীতি আৰু আমাৰ গ্ৰহণৰ আশা - আকাংক্ষাৰ প্ৰতীক হিচাপেও স্মৰণ কৰে৷


    ***


    VRRK/AK/MANN

    
    
    (Release ID: 1586379) Visitor Counter : 1
    
    
      Read this release in: Marathi , Gujarati , English , Hindi , Bengali , Punjabi , Tamil , Kannada