      প্ৰধানমন্ত্ৰীৰ কাৰ্যালয়

      ব্ল’মবাৰ্গ গোলকীয় বাণিজ্যিক ফ’ৰামত প্ৰধানমন্ত্ৰীয়ে মূল ভাষণ আগবঢ়ায়
      Posted On: 25 SEP 2019 8:03PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে নিউয়ৰ্কত আজি নিউয়ৰ্কত ব্ল ’মবাৰ্গ গোলকীয় বাণিজ্যিক ফ’ৰামত মূল ভাষণ আগবঢ়ায়৷


    সন্মানীয় সমাগমক সম্বোধন কৰি প্ৰধানমন্ত্ৰীয়ে কয় যে তেওঁ ভাৰতৰ বিকাশৰ ভৱিষ্যত দিশৰ বিষয়ে কৈ এই সুযোগৰ সদ্ব্যৱহাৰ কৰিব৷ তেওঁ কয় যে ভাৰতৰ বিকাশৰ ধাৰা চাৰিটা স্তম্ভৰ ওপৰত নিৰ্মাণ হৈছে৷ সেয়া হ ’ল—গণতন্ত্ৰ, জনসংখ্যা, চাহিদা আৰু দৃঢ় বিশ্বাস৷


    প্ৰধানমন্ত্ৰীয়ে উল্লেখ কৰে যে ভাৰতীয় অৰ্থনীতি লাভান্বিত হৈছে দেশখনত অটুট থকা ৰাজনৈতিক সুস্থিৰতাৰ পৰা৷


    প্ৰধানমন্ত্ৰীয়ে লগতে এই কথাও উপস্থাপন কৰে যে চৰকাৰে সফলতাৰে ৰূপায়ন কৰা সংস্কাৰমূলক কাৰ্যসূচীসমূহে গোলকীয় স্বীকৃতি লাভ কৰিছে৷ এই সন্দৰ্ভত তেওঁ উনুকিয়ায় যে বিশ্ব বেংকৰ তথ্য অনুসৰি ভাৰতে লজিষ্টিক পাৰমৰমেন্স সূচাংকত ১০ টা স্থান , গ্লোৱেল কম্পিটিটিভনেছ সূচাংকত ১৩টা স্থান, গ্লোৱেল ইন’ভেচন সূচাংকত ৪টা স্থান আৰু ইজ অৱ ডুয়িং বিজনেছ সূচাংকত ৬৫টা স্থান আগুৱাবলৈ সক্ষম হৈছে৷


    প্ৰধানমন্ত্ৰীয়ে লগতে ব্ল ’মবাৰ্গ নেচনেল ব্ৰেণ্ড ট্ৰেকাৰ ২০১৮ৰ সমীক্ষাৰ বিষয়েও উল্লেখ কৰে, যিয়ে শেহতীয়াকৈ ভাৰতক গোলকীয় বিনিয়োগকাৰীক আকৰ্ষিত কৰা এছিয়ান অৰ্থনীতিৰ শীৰ্ষ প্ৰদৰ্শনকাৰী দেশ হিচাপে অভিহিত কৰিছে৷


    প্ৰযুক্তি আৰু উদ্ভাৱন সন্দৰ্ভত প্ৰধানমন্ত্ৰীয়ে গোলকীয় ব্যৱসায়িক সমূদায়ক ভাৰতত বিনিয়োগ কৰিবলৈ আমন্ত্ৰণ জনায় আৰু কয় যে তেওঁলোকৰ প্ৰযুক্তি আৰু ভাৰতৰ প্ৰতিভাই ঐক্যবদ্ধভাৱে বিশ্বলৈ পৰিৱৰ্তন আনিব পাৰে৷ ভাৰতৰ প্ৰতিভা আৰু দক্ষতাৰ সৈতে তেওঁলোকৰ স্কেল অৰ্থাৎ ব্যাপকতাই গোলকীয় অৰ্থনৈতিক বিকাশক গতি প্ৰদান কৰিবলৈ সক্ষম হ ’ব বুলিও প্ৰধানমন্ত্ৰীয়ে আশা ব্যক্ত কৰে৷


    প্ৰধানমন্ত্ৰীয়ে মূল ভাষণৰ পাছত ব্ল ’মবাৰ্গৰ প্ৰতিষ্ঠাপক শ্ৰীমান মাইকেল ব্ল’মবাৰ্গৰ সৈতে এক মতবিনিময় অনুষ্ঠানত ভাগ লয়৷


    .****


    VRRK/AK/MS

    
    
    (Release ID: 1586388) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Telugu , Kannada , Malayalam