      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীক নিউ জাৰ্ছিৰ ৰাজ্যপাল ফিলিপ ডি. মাৰ্ফীৰ সাক্ষাৎ
      Posted On: 16 SEP 2019 3:01PM by PIB Guwahati


    আমেৰিকা যুক্তৰাষ্ট্ৰৰ নিউ জাৰ্ছিৰ ৰাজ্যপাল ফিলিপ ডি . মাৰ্ফীয়ে তেওঁৰ প্ৰথমটো চৰকাৰী ভাৰত ভ্ৰমণলৈ অহাৰ পৰিপ্ৰেক্ষিতত প্ৰধানমন্ত্ৰী শ্ৰী নৰেন্দ্ৰ মোদীয়ে তেওঁক স্বাগতম জনায়৷ ৰাজ্যপাল মাৰ্ফীয়ে দিল্লীৰ উপৰিও আগ্ৰা , মুম্বাই , হায়দৰাবাদ আৰু আহমেদাবাদো ভ্ৰমণ কৰিব৷


    প্ৰধানমন্ত্ৰী মোদীয়ে ৰাজ্যপালগৰাকীৰ নিউ জাৰ্ছি আৰু ভাৰতৰ মাজত বাণিজ্যিক তথা জনসাধাৰণৰ মাজত সহযোগিতা বৃদ্ধিৰ উদ্দেশ্যক আদৰণি জনায় আৰু নিউ জাৰ্ছিক ভাৰতীয় ৰাজ্যসমূহৰ সহযোগিতা প্ৰদান কৰিব বুলি তেওঁ আশ্বাস প্ৰদান কৰে৷


    ৰাজ্যপাল মাৰ্ফীয়ে প্ৰধানমন্ত্ৰী মোদীৰ সন্মুখত ভাৰতৰ সৈতে সম্পৰ্ক গঢ়ি তোলাৰ তেওঁৰ অগ্ৰাধিকাৰসমূহ বৰ্ণনা কৰে আৰু ভাৰকৰ সৈতে শক্তিশালী সম্পৰ্ক স্থাপনৰ প্ৰতিশ্ৰুতি প্ৰদান কৰে৷ ভাৰত আৰু নিউ জাৰ্ছিৰ মাজৰ সাদৃশ্যতাসমূহৰ বিষয়ে মন্তব্য কৰি তেওঁ ভাৰতত উপস্থিত হোৱাৰ পিছত পৰিলক্ষিত কৰা দেশৰ বিভিন্ন বৈচিত্ৰতাৰ সমাহাৰৰ বিষয়ে উল্লেখ কৰে৷


    প্ৰধানমন্ত্ৰী মোদীয়ে নিউ জাৰ্ছিত আমেৰিকাৰ ভিতৰত ভাৰতীয় - আমেৰিকান জনসাধাৰণৰ সৰ্বাধিক ঘনত্বত সন্তোষ প্ৰকাশ কৰি কয় যে নিউ জাৰ্ছি ভাৰতৰ বাণিজ্য আৰু বিনিয়োগৰ শীৰ্ষ লক্ষ্যস্থানলৈ উপনীত হৈছে৷ দুয়োগৰাকী নেতাই এছ টি ই এমত সহযোগিতা তথা উচ্চ শিক্ষাৰ গুৰুত্বৰ পোষকতা কৰে৷


    নিউ জাৰ্ছিত ভাৰতীয় আমেৰিকান সম্প্ৰদায়ৰ কল্যাণৰ বাবে ৰাজ্যপালগৰাকীয়ে গ্ৰহণ কৰা পদক্ষেপক প্ৰধানমন্ত্ৰীয়ে প্ৰশংসা কৰে আৰু ইয়াৰ গুৰুত্বৰ বিষয়ে আলোকপাত কৰে৷


    ***


    VRRK/VJ/AK/MANN

    
    
    (Release ID: 1585830) Visitor Counter : 1
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada , Malayalam