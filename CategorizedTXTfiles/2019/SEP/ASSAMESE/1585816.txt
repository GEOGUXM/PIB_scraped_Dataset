      প্ৰধানমন্ত্ৰীৰ কাৰ্যালয়

      প্ৰধানমন্ত্ৰী শ্ৰী নৰেন্দ্ৰ মোদী আৰু মংগোলীয়াৰ ৰাষ্ট্ৰপতি শ্ৰীযুত খাটমাগিন বাট্টুলগাই যুটীয়াভাৱে উন্মোচন কৰিলে বুদ্ধৰ মূৰ্তি
      Posted On: 20 SEP 2019 1:05PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদী আৰু মংগোলীয়াৰ ৰাষ্ট্ৰপতি শ্ৰীযুত খাটমাগিন বাট্টুলগাই উলাবাটাৰস্থিত ঐতিহাসিক গানদান টেগচেনলিং বৌদ্ধমঠত সংস্থাপিত ভগৱান বুদ্ধ আৰু তেওঁ দুগৰাকী ভক্তৰ প্ৰতিমূৰ্তি যুটীয়াভাৱে উন্মোচন কৰে৷


    ২০১৫চনত মংগোলীয়া ভ্ৰমণৰ সময়ত প্ৰধানমন্ত্রীয়ে গানদান টেগচেনলিং বৌদ্ধমঠত প্রার্থনা সভাত অংশ লৈ এই বৌদ্ধমঠত ভগৱান বুদ্ধৰ এটি মূর্তি উপহাৰ দিয়াৰ কথা ঘোষণা কৰিছিল৷ দুয়োখন দেশ তথা ইয়াৰ জনসাধাৰণৰ মাজত বৌদ্ধ ঐতিহ্য আৰু সভ্যতাকেন্দ্ৰিক যোগসূত্রৰ ক্ষেত্রত যি সাদৃশ্য আছে , তাৰ নিদর্শনস্বৰূপে ভগৱান বুদ্ধৰ মূর্তিটো উপহাৰ দিয়া হয়৷


    এই মূর্তিত ভগৱান বুদ্ধ তেওঁৰ দুগৰাকী ভক্তক লগত লৈ বহি আছে , যি শান্তি আৰু সহাৱস্থানৰ লগতে কৰুণাৰ বার্তা প্ৰচাৰ কৰে । চলিত মাহৰ আৰম্ভণিতে উলানবাটাৰত ৬ - ৭ ছেপ্টেম্বৰত তৃতীয় পর্বৰ ‘ সংবাদ ’ আলোচনা - চক্ৰৰ সময়ত গানদান বৌদ্ধমঠত মূর্তিটো প্ৰতিষ্ঠা কৰা হয়৷ এই আলোচনা - চক্ৰত বিভিন্ন দেশৰ বৌদ্ধ বিশেষজ্ঞ , পণ্ডিত আৰু ধর্মীয় নেতাসকলে বৌদ্ধমঠৰ সৈতে জড়িত বিভিন্ন সমসাময়িক বিষয়ক লৈ মত বিনিময় কৰে৷


    গানদান টেগচেনলিং বৌদ্ধমঠ মংগোলীয়াৰ বৌদ্ধ ধর্মাৱলম্বীসকলৰ বাবে এক গুৰুত্বপূর্ণ পীঠস্থান । এই মঠত বৌদ্ধ ঐতিহ্যৰ সৈতে জড়িত একাধিক মূল্যবান সম্পদ সৰক্ষিত হৈ আছে৷ উল্লেখ্য যে এই বৌদ্ধমঠত ২০১৯ৰ ২১ - ২৩জুন লৈকে এছিয়া বৌদ্ধ সন্মিলনৰ একাদশ সাধাৰণ সভা ( এবিচিপি ) আয়োজন কৰা হৈছিল৷ এই সভাত ভাৰত , দক্ষিণ কোৰিয়া , ৰাছিয়া , শ্ৰীলংকা , বাংলাদেশ , ভূটান , নেপাল , উত্তৰ কোৰিয়া , এলডিপিআৰ , থাইলেণ্ড জাপান আদিকে ধৰি মুঠ ১৪খন দেশৰ ১৫০ জনতকৈও অধিক অতিথিয়ে অংশগ্ৰহণ কৰিছিল৷


    প্ৰধানমন্ত্রী মোদী আৰু মংগোলীয়াৰ ৰাষ্ট্ৰপতি খালমাগিন বাট্টুলগাই আজি যিটো বৌদ্ধ মূর্তি উন্মোচন কৰিলে , সেয়া ভগৱান বুদ্ধৰ বিশ্বজনীন বার্তাৰ প্ৰতি দুয়োখন দেশৰ অভিন্ন সন্মান আৰু শ্ৰদ্ধাৰ বিষয়টোকে প্ৰতিফলিত কৰে৷


    *****


    VRRK/SH/SKS /DB

    
    
    (Release ID: 1585816) Visitor Counter : 1
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada , Malayalam