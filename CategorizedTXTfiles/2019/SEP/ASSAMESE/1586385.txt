      প্ৰধানমন্ত্ৰীৰ কাৰ্যালয়

      আমেৰিকা যুক্তৰাষ্ট্ৰৰ হিউষ্টনত প্ৰৱাসী ভাৰতীয়সকলক উদ্দেশ্যি আগবঢ়োৱা প্ৰধানমন্ত্ৰীৰ ভাষণৰ অসমীয়া অনুবাদ
      Posted On: 22 SEP 2019 12:00PM by PIB Guwahati


    কেনে আছে বন্ধুসকল ?


    মোৰ সন্মুখৰ যি দৃশ্য দেখিবলৈ পাইছো , এই পৰিৱেশ অকল্পনীয়৷ যেতিয়াই টেক্সাছৰ কথা চৰ্চা হয় , সকলো ডাঙৰ কৰি তোলা , বিশাল কৰি তোলা ইত্যাদিবোৰ টেক্সাছৰ স্বভাৱত আছে৷ আজি টেক্সাছৰ এই প্রাণশক্তি ইয়াতো প্ৰতিফলিত হৈছে। এই বিশাল জনসমুদ্রৰ উপস্থিতি কেৱল সংখ্যাৰে গণনা কৰিব পৰা নাযাব , আজি ইয়াত আমি এক নতুন ইতিহাস ৰচনা হোৱা দেখিছো৷ আৰু এক নতুন ৰসায়নো প্ৰত্যক্ষ কৰিছো৷


    এনআৰজিৰ ‘ এনার্জি ’, ভাৰত আৰু আমেৰিকাৰ মাজত ক্ৰমৱর্ধমান ‘ ছিনার্জীৰ সাক্ষী ’ স্বৰূপ৷ ৰাষ্ট্ৰপতি ট্রাম্প ইয়ালৈ অহা আৰু আমেৰিকাৰ মহান গণতন্ত্রৰ ৰিপাবলিকানেই হওক ডেম ’ ক্রেটেই হওক — বিভিন্ন দলৰ প্ৰতিনিধিসকলৰ উপস্থিতি , প্ৰত্যেকৰ মুখত ভাৰতৰ বাবে প্ৰশংসাসূচক বক্তব্য আৰু শুভেচ্ছা , ষ্টেনি এইচ হোৱে চিনেটৰ জন কর্নিন আৰু অন্যান্য মাননীয় ব্যক্তিসকলে ভাৰতৰ উন্নয়ন সম্পর্কে যি কথা কৈছে , যিদৰে প্ৰশংসা কৰিছে , সেয়া আমেৰিকাত বসবাসকৰা ভাৰতীয়সকলৰ সামর্থ্য আৰু তেওঁলোকৰ সাফল্যৰ সন্মানকে প্ৰতিফলিত কৰিছে৷ এয়া ১৩০ কোটি ভাৰতীয়ৰ বাবেও সন্মানৰ কথা৷


    নির্বাচিত জনপ্ৰতিনিধিসকলক বাদ দিও বহু আমেৰিকান বন্ধু আজিৰ এই অনুষ্ঠানলৈ আহিছে৷ মই প্ৰতিগৰাকী ভাৰতীয়ৰ হৈ সকলোকে আন্তৰিক অভিনন্দন জ্ঞাপন কৰিছো৷ এই অনুষ্ঠানৰ আয়োজকসকলকো অভিনন্দন জনাইছো৷ মোক জনাইছে যে ইয়াৰ বাবে আৰু বহু লোকৰ নাম পঞ্জীয়নভূক্ত কৰিছিল , কিন্তু স্থানৰ অভাৱত হাজাৰ হাজাৰ লোক ইয়ালৈ আহিব নোৱাৰিলে৷ যিসকল আহিব নোৱাৰিলে , মই ব্যক্তিগতভাবে তেওঁলোকৰ ওচৰত ক্ষমা বিচাৰিছো৷


    দুদিন পূৰ্বে হঠাৎ পৰিস্থিত সলনি হোৱাৰ পাছত অতি কম সময়ৰ ভিতৰত পৰিস্থিতি চম্ভালাৰ বাবে মই টেক্সাছ প্ৰশাসনৰ বহুত বহুক প্ৰশংসা কৰিছো৷ তেওঁলোকে সকলো ব্যৱস্থা সুচাৰুৰূপে সম্পন্ন কৰিছে৷ আজি যিদৰে ৰাষ্ট্ৰপতি ট্রাম্পে কৈছে , তাৰ দ্বাৰা এইটো প্ৰমাণিত হৈছে যে হিউষ্টন শক্তিশালী৷


    বন্ধুসকল ,


    এই অনুষ্ঠানৰ নাম ‘ হাওডি মোদী ’ . অৰ্থাৎ ‘ মোদী কেনে আছে ?’ কিন্তু , মোদী অকলে একো নহয়। মই ১৩০ কোটি ভাৰতীয়ৰ আদেশত কাম কৰি থকা একন সাধাৰণ মানুহ৷ সেইবাবেই যেতিয়া আপোনালোকে সোধে ‘ মোদী কেনে আছে ?’ তেতিয়া মোৰ মনত ভাৱ হয় , এই প্ৰশ্নৰ সঠিক উত্তৰ হ ’ ল ভাৰতত সকলো ভালেই আছে৷ চব খুব ভাল ( বেংগলী ) , আন্তা বাগুন্দী ( তেলেগু ) , এল্লাম ছৌক্কিয়াম ( তামিল ) , এল্লাম ছাওখীয়াম ( মালয়ালাম ) , ছব ছাংগা ছি ( পাঞ্জাৱী ), বাধা জা মাজামা চে ( গুজৰাটী ) ৷


    বন্ধুসকল , আমেৰিকাত বসবাস কৰা মোৰ বন্ধুসকলে হয়তো আচৰিত হৈছে যে মই কি কৈছো ? ৰাষ্ট্ৰপতি ট্রাম্প আৰু মোৰ প্রিয় আমেৰিকান বন্ধুসকল , মই বিভিন্ন ভাষাত এইটোকে কৈছো যে সকলো ভালেই আছে৷ আমাৰ উদাৰ আৰু গণতান্ত্ৰিক সমাজে হয়তো ভালোদৰেই জানে যে বহু শতিকা ধৰি আমাৰ দেশৰ হাজাৰ হাজাৰ ভাষা আৰু হাজাৰ দোৱানৰ লোকসকলে সহ - অস্তিস্তৰ ভাৱনাৰে আগুৱাই গৈছিল৷ আৰু বৰ্তমানো কোটি কোটি মানুহে নিজৰ মাতৃভাষাতে কথা কয়৷ বন্ধুসকল , কেৱল ভাষাই নহয় , আমাৰ দেশত বিভিন্ন ধর্ম , অসংখ্য সম্প্ৰদায় , বিভিন্ন পূজা - পদ্ধতি , হাজাৰ হাজাৰ আঞ্চলিক খাদ্য , বিভিন্ন সাজ - পাৰ , বৈচিত্র্যময় পৰিৱেশ আৰু ঋতুয়ে আমাৰ দেশক অতুলনীয় কৰি তুলিছে৷ বৈচিত্র্যৰ মাজত ঐক্যই হ ’ ল আমাৰ ঐতিহ্য — এয়াই আমাৰ বৈশিষ্ট্য৷


    ভাৰতবৰ্ষৰ এই বৈচিত্র্যই আমাৰ স্পন্দিত গণতন্ত্রৰ ভেঁটি। এয়াই আমাৰ শক্তি আৰু প্রেৰণা। আমি য ’ লৈকে যাও , বৈচিত্র্য আৰু গণতন্ত্রৰ চাৰিত্রিক বৈশিষ্ট্যক লৈ যাও৷ আজি এই ষ্টেডিয়ামত উপৱিষ্ট ৫০ হাজাৰতকৈও অধিক ভাৰতীয়ই এই মহান পৰম্পৰাৰ প্ৰতিনিধি স্বৰূপে ইয়াতো সমবেত হৈছে৷ আপোনালোকৰ মাজত এনে বহু আছে , যিসকলে গণতন্ত্রৰ আটাইতকৈ ডাঙৰ উৎসৱ ২০১৯ৰ সাধাৰণ নির্বাচনত সক্রিয়ভাবে অংশগ্ৰহণ কৰিছে৷


    প্ৰকৃততে এইটো এনে নির্বাচন আছিল , যি সমগ্ৰ বিশ্বত ভাৰতীয় গণতন্ত্রৰ শক্তিৰ বিজয়ধ্বজা উৰুৱাইছে। এই নির্বাচনত ৬১ কোটিতকৈও অধিক ভোটদাতাই অংশগ্ৰহণ কৰে৷ আমেৰিকাৰ মুঠ জনসংখ্যাৰ প্রায় দুগুণ৷ তেওঁলোকৰ ভিতৰত ৮ কোটি তৰুণ - তৰুণী আছে , যিসকলে প্ৰথমবাৰ ভোটদান কৰিছে৷ ভাৰতৰ গণতন্ত্রৰ ইতিহাসত এইবাৰ সর্বাধিক মহিলা ভোটদাতাই ভোটদান কৰাৰ লগতে সর্বাধিক মহিলা জনপ্ৰতিনিধিও নির্বাচিত হৈ আহিছে৷


    বন্ধুসকল , ২০১৯ৰ সাধাৰণ নির্বাচনে আৰু এটি নতুন ৰেকর্ড গঢ়িছে৷ ৬০ বছৰৰ পাছত সংখ্যাগৰিষ্ঠ ভোটত নির্বাচিত কোনো চৰকাৰে পাঁচ বছৰ সম্পূর্ণ কৰাৰ পাছত আকৌ আগৰ তুলনাত অধিক আসনত জয়ী হৈছে৷ এইবোৰ কিয় হৈছে ? কাৰ বাবে হৈছে ? এয়া মোদীৰ বাবে নহয় — এই সকলোবোৰ ভাৰতীয়সকলৰ ইচ্ছাতহে হৈছে৷


    বন্ধুসকল , ভাৰতবাসীৰ অন্যতম চাৰিত্রিক বৈশিষ্ট্য হৈছে অপাৰ ধৈর্য্য শক্তি৷ কিন্তু একবিংশ শতিকাত দেশক নতুন উচ্চতালৈ নিয়াৰ বাবে আমি দেশৰ উন্নয়নৰ ক্ষেত্রত অতিকে অধৈৰ্য্য৷ আজি ভাৰতত সর্বাধিক চর্চিত শব্দ হল - উন্নয়ন। বৰ্তমান ভাৰতৰ মন্ত্ৰ হ ’ ল – ‘ সবকা সাথ , সবকা বিকাশ ’ । বৰ্তমান ভাৰতৰ আটাইতকৈ ডাঙৰ নীতি হ ’ল- গণঅংশীদাৰিত্ব। আজি ভাৰতত সর্বাধিক উচ্চ াৰিত ধ্বনি হ ’ ল – সংকল্প ছে সিদ্ধি আৰু ভাৰতৰ আটাইতকৈ ডাঙৰ সংকল্প হ ’ ল - নতুন ভাৰত৷


    ভাৰতে আজি নতুন ভাৰতৰ সপোনা বাস্তবায়িত কৰাৰ বাবে ৰাতি - দিনে পৰিশ্ৰম কৰিছে। ইয়াৰ ভিতৰত আটাইটকৈ ডাঙৰ কথাটো হ ’ ল আমি আনৰ সৈতে নহয় , নিজৰ মাজতে প্ৰতিযোগিতাত অৱতীৰ্ণ হৈছো৷ আমি নিজৰ সন্মুখতে প্ৰত্যাহ্বান তুলি ধৰিছো , নিজক সলনি কৰিছো৷


    বন্ধুসকল , বৰ্তমান ভাৰত পূৰ্বৰ তুলনাত দ্রুতগতিত আগুৱাই যাব বিচায়। আজি ভাৰতে একাংশ লোকৰ এনে ভাৱনাক প্ৰত্যাহ্বান জনাইছে , যিসকলে ভাবিছিল যে ভাৰতত কোনো পৰিৱর্তন হোলাটো অসম্ভৱ৷


    বিগত পাঁচ বছৰত ১৩০ কোটি ভাৰতীয় একেলগ হৈ প্ৰতিটো ক্ষেত্রত এনে সুফল পাইছে , যি পূৰ্বতে কোনেও কল্পনাও কৰিব পৰা নাছিল৷ আমি উচ্চ লক্ষ্য স্থিৰ কৰিছো , উচ্চতম লক্ষ্যত উপনীত হৈছো৷


    ভাই - ভনীসকল ,


    বিগত সাত দশকত দেশত গ্রামীণ শৌচালয় ৩৮ % শতাংশ আছিল৷ পাঁচ বছৰত আমি ১১ কোটিতকৈও অধিক শৌচালয় নির্মাণ কৰিছো৷ আজি ৯৯ % শতাংশ গ্রামীণ শৌচালয় নিৰ্মাণ কৰা হৈছে৷ দেশত ৫৫ শতাংশ লোকৰ ঘৰত ৰন্ধন গেছৰ সংযোগ আছিল , পাঁচ বছৰৰ ভিতৰত আমি সেয়া ৯৫ শতাংশলা বৃদ্ধি কৰিছো৷ মাত্ৰ পাঁচ বছৰত ১৫ কোটিতকৈও অধিক লোকক ৰন্ধন গেছৰ সংযোগ প্ৰদান কৰা হৈছে৷ ভাৰতত গ্রামীণ পথ যোগাযোগ আছিল ৫৫ শতাংশ৷ বিগত পাঁচ বছৰত সেয়া আমি ৯৭ শতাংশ লৈ বদ্ধি কৰিছো৷ মাত্ৰ পাঁচ বছৰত আমি দেশৰ গ্রামাঞ্চলত ২ লাখ কিলোমিটাৰতকৈ অধিক পথ নির্মাণ কৰিছো৷ পাঁচ বছৰ পূৰ্বে দেশত ৫০ শতাংশতকৈও কম লোকৰ বেংক একাউণ্ট আছিল। আমি পাঁচ বছৰত প্রায় ১০০ শতাংশ পৰিয়ালক বেংকিং ব্যৱস্থাৰ সৈতে জড়িত কৰিছো৷ পাঁচ বছৰত আমি ৩৭ কোটিতকৈও অধিক লোকৰ নতুন বেংক একাউণ্ট খোলাৰ ব্যৱস্থা কৰিছো৷


    বন্ধুসকল , বৰ্তমান জনসাধাৰণে মৌলিক প্ৰয়োজনীয়তাক লৈ কমকৈ ভাৱিবলগীয়া হোৱাৰ বাবে তেওঁলোকে ডাঙৰ ডাঙৰ সপোন দেখিব পাৰিছে৷ সেইবোৰ সপোন বাস্তবায়িত কৰাৰ বাবে তেওঁলোকে সকলো শক্তি প্ৰয়োগ কৰিছে।


    বন্ধুসকল , আমি ব্যৱসায় কৰা সহজ কৰি তোলাত যিমান গুৰুত্ব দিও , ‘ সহজ জীৱন যাপনকো সিমানেই গুৰুত্ব দিও৷ ইয়াৰ মাধ্যম হ ’ ল সবলীকৰণ৷ যেতিয়া দেশত সাধাৰণ জনতা সবল হ ’ ব , তেতিয়াই দেশৰ সামাজিক আৰু অর্থনৈতিক উন্নয়ন দ্রুতগতিত সম্ভৱ হ ’ ব৷


    মই আজি আপোনালোকক উদাহৰণ দিছো৷ বন্ধুসকল , আজি - কালি কোৱা হয় যে ডেটাই হ ’ ল নতুন ইন্ধন৷ আপোনালোক হিউষ্টনৰ বাসিন্দা৷ আপোনালোকে এই ইন্ধন সম্পর্কে ভালদৰে জানে৷ মই ইয়াৰ লগতে এটি নতুন কথা যোগ কৰিছো – ডেটাই হ ’ ল নতুন সোণ৷ বৰ্তমান সমগ্ৰ বিশ্বতে … অলপ ভালকৈ মন দি শুনক৷ বৰ্তমান সমগ্ৰ বিশ্বত আটাইতকৈ কম দামত যিখন দেশত ‘ ডেটা ’ পোৱা যায় সেইখন দেশৰ নাম হ ’ ল ভাৰত৷ আজি ভাৰতত ১ জিবি ডেটাৰ মূল্য হ ’ ল মাত্ৰ ২৫ – ৩০ছেন্ট বা ১ ডলাৰৰ এক - চতুর্থাংশ। অথচ সমগ্ৰ বিশ্বত ১জিবি ডেটাৰ গড় মূল্য ইয়াতকৈ ২৫ – ৩৯ গুণ অধিক৷


    এই কম মূল্যৰ ডেটাই ভাৰতত ডিজিটেল ইণ্ডিয়াৰ এক নতুন পৰিচয় দাখি ধৰিছে। এই ডেটা ভাৰতত প্ৰশাসনক পুনৰ সংজ্ঞায়িত কৰিছে৷ আজি ভাৰতত কেন্দ্রীয় চৰকাৰ আৰু ৰাজ্য চৰকাৰৰ প্রায় ১০ হাজাৰ সেৱা অনলাইনৰ মাধ্যমে ব্যৱহাৰ কৰা হয়৷


    বন্ধুসকল , এটা সময় আছিল , যেতিয়া পাচপোর্ট বনাবলৈ দুই - তিনি মাহ লাগিছিল৷ এতিয়া এক সপ্তাহতকৈও কম সময়ত পাছপোর্ট ঘৰত আহি পায়৷ আগতে ভিছা পাবলৈ কিমান সমস্যা হৈছিল সেয়া আপোনালোকে ভালোদৰেই জানে। কিন্তু আজি আমেৰিকাই হ ’ ল ভাৰতত ই - ভিছাৰ সৰ্বাধিক ব্যৱহাৰকাৰীসকলৰ অন্যতম।


    বন্ধুসকল , এটা সময় আছিল , যেতিয়া নতুন কোম্পানীৰ পঞ্জীয়ন কৰিবলৈ দুই – তিনি সপ্তাহ লাগিছিল৷ এতিয়া ২৪ ঘণ্টাৰ ভিতৰতে পঞ্জীয়ন হয়।


    এটা সময় আছিল যে কৰ প্ৰদান কৰিবলৈ মুৰ বেয়া হৈ যায় আৰু প্ৰদত্ত কৰ বাবদ ৰিটাৰ্ণ পাবলৈ কেইবা মাহ লাগি গৈছিল৷ এই ক্ষেত্রত এতিয়া কেনে পৰিৱর্তন আহিছে , সেয়া শুনিলে আপোনালোক আচৰিত হ ’ ব৷ এই বছৰ ৩১ আগষ্টত এদিনতে প্রায় ৫০ লাখ লোকে অনলাইনযোগে কৰ প্ৰদান কৰিছে৷ মই এদিনৰ কথাই কৈছো৷ অর্থাৎ , মাত্ৰ এদিনতে হিউষ্টনৰ জনসংখ্যাৰ দুগুণতকৈও অধিক লোকে কৰ প্ৰদান কৰিছে৷ এতিয়া প্ৰদত্ত কৰ বাবদ ৰিটাৰ্ণযোগ্য ধন ৭ – ১০ দিনৰ ভিতৰতে পোনপটীয়াকৈ বেংক একাউণ্টত সোমায়৷


    ভাই - ভনীসকল , যিকোনো দ্রুত উন্নয়নশীল দেশত সাধাৰণ নাগৰিকৰ বাবে বিভিন্ন সামাজিক প্ৰকল্প থকাৰ প্ৰয়োজন আছে। দৰিদ্ৰ জনগণৰ বাবে বিভিন্ন ‘ কল্যানমূলক আঁচনি ’ আৰম্ভ কৰাৰ লগতে নতুন ভাৰত নির্মাণৰ বাবে কেতবোৰ কিছু বিষয় ‘ বিদায় ’ দিয়া হৈছে৷ আমি ‘ ৱেলফেয়াৰ ’ ক যিমান গুৰুত্ব দিছো , ‘ ফেয়াৰৱেল ’ কো সিমানেই গুৰুত্ব দিছো৷


    অহা ২ অক্টোবৰত যেতিয়া আমি মহাত্মা গান্ধীৰ ডেৰশ বছৰীয়া জয়ন্তী পালন কৰিম , তাৰ লগতে ভাৰতক মুকলি স্থানত মলত্যাগকো ‘ বিদায় ’ জনাম। বিগত পাঁচ বছৰত ভাৰতে ১৫০০তকৈও অধিক পুৰণি আইনক ‘ বিদায় ’ জনাইছে। দেশত কেইবা ডজন কৰৰ জাল আছিল , সেইবোৰে দেশত বাণিজ্যঅনুকূল পৰিৱেশ গঢ়ি তোলাত প্ৰতিবন্ধক হৈছিল। আমাৰ চৰকাৰে এই কৰৰ জালকো ‘ বিদায় ’ দি জিএছটি ৰূপায়ণ কৰিছে৷


    বহু বছৰৰ পাছত দেশত ‘ এক দেশ , এক কৰ ’ ব্যৱস্থাৰ সপোন বাস্তবায়িত হৈছে। বন্ধুসকল , আমি দুর্নীতিকো প্ৰত্যাহ্বান জনাইছো৷ দুর্নীতিক প্ৰতিটো স্তৰত ‘ বিদায় ’ জনোৱাৰ বাবে এটাৰ পাছত এটা পদক্ষেপ হাতত লৈছো৷ বিগত দুই - তিন বছৰত ভাৰতত চাৰে তিনি লাখ ভুৱা কোম্পানীক ‘ বিদায় ’ দিয়া হৈছে৷ সেইদৰে , সমগ্ৰ দেশত চৰকাৰী সেৱা গ্ৰহণকাৰী ৮ কোটিৰো অধিক ভুৱা নামক বিদায় দিয়া হৈছে৷ এইবোৰৰ নাম কেৱল কাগজত আছিল আৰু এইবোৰৰ নামত কোটি কোটি টকাৰ সেৱা আবণ্টন হ ’ লহেতেন৷


    বন্ধুসকল , আপোনালোকে জানি আচৰিত হ ’ ব , এই ভুৱা নামবোৰক বিদায় দিয়াৰ ফলত দেশৰ প্রায় ডেৰ লাখ কোটি টকা অর্থাৎ প্রায় ২০ বিলিয়ন ইউএছ ডলাৰ ৰাহি হৈছে৷ আমি দেশত একটি স্বচ্ছ বাস্তু ব্যৱস্থা গঢ়ি তুলিছো , যাতে উন্নয়নৰ দ্বাৰা প্ৰত্যেক ভাৰতীয়ই লাভবান হয়৷ দেশৰ কোনো ভাই - ভনী উন্নয়নৰ পৰা বঞ্চিত হৈ থাকিব – সেয়া আমি মানি ল ’ ব নোৱাৰো৷


    ৭০ বছৰ ধৰি দেশৰ সন্মুখত আন এটি ডাঙৰ সমস্যা আছিল , যাক আমি শেহতীয়াকৈ বিদায় দিছো৷ আপোনালোকে নিশ্চয় বুজিছে , সেয়া হ ’ ল সংবিধানৰ ৩৭০ ধাৰা। ইয়াৰ ফলত , জম্মু , কাশ্মীৰ আৰু লাডাখৰ জনগণ উন্নয়ন মূল সুঁতিৰ পৰা ,, সমান অধিকাৰৰ পৰা বঞ্চিত আছিল৷ ইয়াৰ ফলত সন্ত্রাসবাদ আৰু বিচ্ছিন্নতাবাদক উৎসাহ যোগোৱাসকলে নিজৰ শক্তি বৃদ্ধি কৰিছিল৷


    এতিয়া ভাৰতৰ সংবিধানে দেশৰ সকলো নাগৰিকক যি অধিকাৰ প্ৰদান কৰিছে , জম্মু , কাশ্মীৰ আৰু লাডাখৰ জনতাইও সেইবোৰ অধিকাৰ লাভ কৰিব৷ তাৰ মহিলা , শিশু আৰু দলিতসকলে বিভিন্ন বৈষম্যৰ পৰা মুক্ত হৈছে৷


    বন্ধুসকল , আমাৰ সংসদত উচ্চ আৰু নিম্ন সদনত ঘণ্টাৰ পাছত ঘণ্টা আলোচনা হৈছে৷ সেই আলোচনা সমগ্ৰ পৃথিৱীৰ লোকসকলে পোনপটীয়া সম্প্ৰচাৰ প্ৰত্যক্ষ কৰিছে৷ এতিয়াও আমাৰ ৰাজ্যসভাত আমাৰ দলৰ সংখ্যাগৰিষ্ঠতা নাই। তৎসত্ত্বেও লোকসভা আৰু ৰাজ্যসভাত ৩৭০ ধাৰা বিলোপ সংক্রান্ত সংশ্লিষ্ট সিদ্ধান্ত দুই - তৃতীয়াংশ সংখ্যাগৰিষ্ঠতাৰে গৃহীত হৈছে৷ মই আপোনালোক সকলোকে অনুৰোধ জনাও যে ভাৰতৰ সকলো সাংসদৰ বাবে থিয় হৈ সন্মান জনাওক৷ আপোনালোক সকলোকে বহুত বহুত ধন্যবাদ৷


    ভাৰতে নিজৰ দেশত যি কৰিছে , তাক লৈ কিছুমান মানুহৰ সমস্যা হৈছে , যিসকলে নিজৰ দেশকো ঠিকমতে চম্ভালিব পৰা নাই। তেওঁলোকে ভাৰতৰ প্ৰতি ঘৃণাকেই নিজৰ ৰাজনীতিৰ কেন্দ্ৰবিন্দু কৰি লৈছে৷ তেওঁলোক এনে মানুহ , যিসকলে অশান্তি বিচাৰে , সন্ত্রাসক সমর্থন কৰে , সন্ত্রাসক লালন - পালন কৰে। এতিয়া সমগ্ৰ পৃথিৱীয়ে তেওঁলোকক খুব ভালকৈ জানে। আমেৰিকাত ৯ / ১১ হওক অথবা মুম্বাইত ২৬ / ১১ৰ ষড়যন্ত্ৰকাৰীসকল ক ’ ত আছে৷ ?


    বন্ধুসকল , এতিয়া সময় আহিছে , সন্ত্রাসবাদৰ বিৰুদ্ধে আৰু সন্ত্রাসবাদক উৎসাহ যোগানকাৰীসকলৰ বিৰুদ্ধে ফলপ্ৰসূ যুঁজ দিব লাগিব৷ মই এতিয়া সজোৰে ক ’ ব বিচাৰো যে এই যুঁজত ৰাষ্ট্ৰপতি ট্রাম্পে পূর্ণ শক্তিৰে সন্ত্রাসৰ বিৰুদ্ধে থিয় হৈছে৷ এবাৰ সন্ত্রাসৰ বিৰুদ্ধে যুঁজ দিয়া ৰাষ্ট্ৰপতি ট্রাম্পৰ এই মনোবলকো আমি সকলোৱে মিলি থিয় হৈ সন্মান জনাম৷ ধন্যবাদ , ধন্যবাদ বন্ধুসকল৷


    ভাই - ভনীসকল , ভাৰতত এতিয়া বহুত কিবা - কিবি হৈছে , বহুখিনি সলনি হৈছে আৰু বহুত কৰাৰ ইচ্ছা লৈ আমি আগুৱাই গৈছো৷ নতুন প্ৰত্যাহ্বান লৈ সেইবোৰ বাস্তবায়িত কৰা সংকল্পৰে আমি কাম কৰিছো৷ দেশৰ এই ভাৱনা লৈ কিছুদিন পূৰ্বে মই এটি কবিতা লিখিছো তাৰ দুটি পংক্তি শুনাইছো৷ হাতত বেছি সময় নাই , সেয়ে সম্পূৰ্ণ নকৰো –


    ‘ যত সমস্যাৰ পাহাড় আছে ,


    সেইবোৰেই মোৰ মনোবলৰ মীনাৰ ’ ৷


    বন্ধুসকল , আজি ভাৰতে কোনো প্ৰত্যাহ্বান মোকাবিলা নকৰাকৈ এৰি দিয়া নাই৷ ভাৰতে আজি সামান্য ক্ৰমবর্ধমান পৰিৱর্তনত বিশ্বাস নকৰে৷ যিকোনো সমস্যাৰ পূর্ণ সমাধান বিচাৰে৷ সেই বাবে অসম্ভৱ বু ভৱা বহুত কাম ভাৰতে সম্ভৱ কৰি দেখুৱাইছে৷


    বন্ধুসকল , আজি ভাৰত ৫ ট্রিলিয়ন ডলাৰ অর্থনীতিৰ দেশ হোৱাৰ বাবে কঁকালত টঙালি বান্ধিছে৷ আমি আন্তঃগাঁথনি , বিনিয়োগ আৰু ৰপ্তানি বৃদ্ধিক অগ্রাধিকাৰ দিছো৷ আমি জনকেন্দ্ৰিক , উন্নয়নকেন্দ্ৰিক তথা বিনিয়োগকেন্দ্ৰিক পৰিবেশ গঢ়ি তোলাৰ পথত অগ্ৰসৰ হৈছো৷ আমি আন্তঃগাথনি উন্নয়নৰ বাবে প্রায় ১ . ৩ ট্রিলিয়ন ডলাৰ ব্যয় ধাৰ্য কৰিছো৷


    বন্ধুসকল , বিগত পাঁচ বছৰত সমগ্ৰ বিশ্বত যিমান অর্থনৈতিক অনিশ্চয়তাই নাথাকক কিয় , ভাৰতৰ উন্নয়নৰ হাৰ ৭ . ৫ শতাংশ বৰ্তী আছে৷ লক্ষ্য কৰিব ভাৰতৰ পূর্বৰ কোনো চৰকাৰৰ সম্পূর্ণ শাসনকালৰ গড় উন্নয়ন হাৰ ইমান অগ্ৰসৰ হোৱা নাছিল৷ এই প্ৰথম একেলগে কম মুদ্রাস্ফীতি , কম ৰাজহ ঘাটি আৰু অধিক উন্নয়ন সুনিশ্চিত কৰা হৈছে৷


    আজি বিশ্বৰ শ্রেষ্ঠ প্ৰত্যক্ষ বিদেশী বিনিয়োগৰ আকৰ্ষণৰ কেন্দ্ৰবিন্দু হৈছে ভাৰত৷ ২০১৪ – ১৯ৰ ভিতৰত প্ৰত্যক্ষ বিদেশী বিনিয়োগ প্রায় দুগুণ বৃদ্ধি পাইছে৷ বৰ্তমান , আমি একক ব্ৰেণ্ডৰ খুচুৰা সামগ্ৰীৰ ক্ষেত্রত প্ৰত্যক্ষ বিদেশী বিনিয়োগৰ নিয়ম - কানুন সৰল কৰিছো৷


    কয়লা উৎপাদন আৰু কণ্টেক্ট মেনুফেকচাৰিঙৰ ক্ষেত্রত বৰ্তমান প্ৰত্যক্ষ বিদেশী বিনিয়োগ ১০০ শতাংশ কৰা হৈছে৷ কালি মই হিউষ্টনৰ এনআৰজি ছেণ্টাৰত চিইঅ ’ সকলৰ সৈতে মিলিত হৈছো৷ তেওঁলোক প্ৰত্যেকেই ভাৰতত কর্পোৰেট কৰ বহুত কম কৰাৰ সিদ্ধান্তক লৈ উৎসাহিত হৈছে৷ তেওঁলোকৰ সৈতে বাৰ্তালাপ কৰি বুজিব পাৰিছো যে এই সিদ্ধান্তই আন্তঃৰাষ্ট্ৰীয় বাণিজ্য নেতৃত্বৰ বাবে ইতিবাচক বার্তা আনিছে। এই সিদ্ধান্তই ভাৰতক আৰু অধিক শক্তিশালী আন্তঃৰাষ্ট্ৰীয় প্ৰতিযোগী কৰি তুলিব৷


    বন্ধুসকল ,


    ভাৰতীয়সকলৰ বাবে আমেৰিকা , আমেৰিকাত আৰু আমেৰিকানসকলৰ বাবে ভাৰত এতিয়া আগুৱাই যোৱাৰ অপাৰ সম্ভাৱনাই দেখা দিছে৷ ৫ ট্রিলিয়ন ডলাৰ অর্থনীতিৰ বাবে নতুন ভাৰতৰ অভিযান আৰু ৰাষ্ট্ৰপতি ট্রাম্পৰ নেতৃত্বত আমেৰিকাৰ মজবুত অর্থনৈতিক উন্নয়নৰ সম্ভাৱনাই বিশেষ সূযোগ প্ৰদান কৰিব৷


    ৰাষ্ট্ৰপতি ট্রাম্পে ভাষণ প্ৰসংগত যি অর্থনৈতিক আশ্চর্যসমূহৰ কথা কৈছে , সেইবোৰে সোণত সুৱগা চৰাব৷ অহা ২ - ৩ দিনৰ ভিতৰত ৰাষ্ট্ৰপতি ট্রাম্পৰ সৈতে মোৰ নিবিড় আলোচনা হ ’ ব৷ মই আশা কৰো তাৰ পৰাও কেতবোৰ ইতিবাচক ফল পাম৷ আনকি ৰাষ্ট্ৰপতি ট্রাম্পে মোক ‘ টাফ নেগ ’ ছিয়েটৰ ’ বুলি আখ্যা দিছে৷ কিন্তু তেওঁ নিজেই দৰ প্ৰত্যক্ষভাৱে উদ্যোগৰ পর্যায়ত উপনীত কৰিব পাৰে আৰু মই তেওঁৰ পৰা বহুত কথা শিকিছো৷


    বন্ধুসকল ,


    এক উন্নত ভৱিষ্যতৰ বাবে আমাৰ এই অগ্ৰগতি বৰ্তমান আৰু অধিক ত্বৰান্বিত হ ’ ব৷ আপোনালোকৰ দৰে বন্ধুসকলে ইয়াৰ গুৰুত্বপূর্ণ চালিকাশক্তি হৈ উঠিছে৷ আপোনালোকে নিজৰ জন্মভূমিৰ পৰা ইমান দূৰৈত আছে , কিন্তু দেশৰ চৰকাৰ আপোনালোকৰ দূৰৈত নাই৷


    বিগত পাঁচ বছৰত আমি প্ৰবাসী ভাৰতীয় আৰু ভাৰতীয় বংশোদ্ভৱসকলৰ সৈতে বার্তালাপৰ অর্থ আৰু পদ্ধতি সলনি কৰিছো৷ এতিয়া বিদেশত ভাৰতীয় দূতাবাসসমূহ কেৱল চৰকাৰী বিভাহ নহয় , সেইবোৰে সংশ্লিষ্ট দেশত বসবাসকৰা প্ৰবাসী ভাৰতীয় আৰু ভাৰতীয় বংশোদ্ভৱসকলৰ নিকটতম বন্ধুৰ ভূমিকা পালন কৰিছে। বিদেশত কর্মৰত বন্ধুসকলৰ বাবে তেওঁলোকৰ স্বার্থ সুৰক্ষাত নিয়মিত কাম কৰি আহিছে। ‘ সহায় ’, ‘ ই - মাইগ্রেট ’, বিদেশ যোৱাৰ পূৰ্বে ‘ প্রি - ডিপার্চাৰ ’ প্ৰশিক্ষণ , প্ৰবাসী ভাৰতীয়ৰ বাবে বীমা প্ৰকল্পৰ সংস্কাৰ , সকলো পিআইঅ ’ কার্ডক অ ’ চিআই কার্ডৰ সুবিধা প্ৰদান , বিদেশত বসবাস কৰি থকা ভাৰতীয় আৰু বিদেশলৈ যোৱা দেশবাসীৰ বাবে অতি সহায়ক হৈ উঠিছে। আমাৰ চৰকাৰে ভাৰতীয় সমূদায় কল্যান পূঁজি ’ শক্তিশালী কৰিছে। বিদেশৰ বহুত নতুন চহৰত প্ৰবাসী ভাৰতীয় সহাক কেন্দ্ৰ খোলা হৈছে৷


    ভাই - ভনীসকল , আজি এই মঞ্চৰ পৰা যি বার্তা বাহিৰ হৈছে , সেয়া একবিংশ শতিকাত বহুত নতুন পৰিভাষা আৰু নতুন সম্ভাৱনাৰ জন্ম দিব৷ আমাৰ সম - গণতান্ত্রিক মূল্যবোধৰ শক্তি আছে৷ উভয় দেশত নৱনির্মাণৰ সংকল্প আছে , যি আমাৰ দুয়োকে অৱশ্যেই এক উজ্জ্বল ভৱিষ্যতৰ দিশত আগুৱাই লৈ যাব৷


    মাননীয় ৰাষ্ট্ৰপতি , মই বিচাৰো যে আপুনি সপৰিয়ালে ভাৰতলৈ আহক আৰু আমাক আদৰণী জনোৱাৰ সুযোগ দিয়ক৷ আমাৰ দুয়োজনৰ এই বন্ধুত্ব ভাৰত আৰু আমেৰিকাৰ যৌথ সপোন আৰু উজ্জ্বল ভৱিষ্যতক নতুন শিখৰত উপনীত কৰিব৷ মই ৰাষ্ট্ৰপতি ট্রাম্প , ইয়াত উপস্থিত থকা সকলো আমেৰিকান ৰাজনীতিবিদ , সামাজিক আৰু বাণিজ্যিক জগতৰ সকলো নামী - দামী নেতাক ইয়ালৈ অহাৰ বাবে পুনৰবাৰ বহুত বহুত আন্তৰিক কৃতজ্ঞতা জনাইছো। টেক্সাছৰ চৰকাৰ তথা ইয়াৰ স্থানীয় প্ৰশাসনকো বহুত বহুত ধন্যবাদ জনাইছো৷


    ধন্যবাদ হিউষ্টন , ধন্যবাদ আমেৰিকা ,


    আপোনালোক সকলোকে ঈশ্বৰে মংগল কৰক৷


    ধন্যবাদ৷


    ***


    VRRK/SH/AK/DB

    
    
    (Release ID: 1586385) Visitor Counter : 1
    
    
      Read this release in: English , Urdu , Marathi , Hindi , Bengali , Punjabi , Gujarati , Telugu , Kannada