      উত্তৰ-পূৰ্বাঞ্চল উন্নয়ন মন্ত্ৰালয়

      বৰ্ণিহাটত আজি বেত আৰু বাঁহ প্ৰযুক্তি উদ্যান মুকলি কৰিলে ড’নাৰ মন্ত্ৰী ডঃ জীতেন্দ্ৰ সিঙে
      Posted On: 24 SEP 2019 5:56PM by PIB Guwahati


    উত্তৰ পূৰ্বাঞ্চলৰ উন্নয়ন বিভাগৰ (ড’নাৰ) কেন্দ্ৰীয় মন্ত্ৰী ডঃজীতেন্দ্ৰ সিঙে আজি অসমৰ বৰ্ণিহাটৰ চি বি টি চি প্ৰাংগনত বেত আৰু বাঁহ প্ৰযুক্তি উদ্যান আৰু বেতআৰুবাঁহপ্ৰযুক্তিকেন্দ্ৰৰ কাৰ্যালয় ভৱনমুকলি কৰে৷


    অনুষ্ঠানটোত অংশগ্ৰহণ কৰি ডঃ সিঙে কয় যে উত্তৰ পূৰ্বাঞ্চলত সম্ভাৱনাৰ বহুতো দিশৰভিতৰতঅন্যতম হৈছে বাঁহ ক্ষেত্ৰ , যিহেতু ভাৰতৰ ভিতৰত ৫০ % বাঁহৰ উৎপাদন এই অঞ্চলত হয়৷ মন্ত্ৰীগৰাকীয়ে কয় যে যদিও উত্তৰ পূৰ্বাঞ্চল ভাৰতৰ বাঁহ উৎপাদনৰ এক বৃহৎ অঞ্চল কিন্তু ইয়াৰ বজাৰখন সমগ্ৰ দেশতে সম্প্ৰসাৰিত হৈআছে৷ এতিয়া ইয়াক আমি কেনেদৰে ব্যৱহাৰ কৰিব পাৰো আৰু বজাৰখন ধৰি ৰাখি কিদৰে ইয়াক জীৱিকাৰ অৱলম্বন হিচাপে প্ৰয়োগ কৰিব পাৰো পাৰো সেয়া আমাৰ ওপৰত৷ ডঃ সিঙে অঞ্চলটোৰ যুৱচামক তেওঁলোকৰ নিজৰ স্থানতে উপলব্ধ বাঁহৰ পৰা ঘৰতে জীৱিকা উপাৰ্জনৰ বিভিন্ন পথ গ্ৰহণ কৰিবলৈ আহ্বান জনায়৷ ইয়াৰ বাবে উত্তৰ পূব পৰিষদ (এন ই চি) আৰু ড’নাৰ মন্ত্ৰালয়ৰ অধীনৰ অন্যান্য সংস্থাসমূহে উত্তৰ পূৰ্বাঞ্চলৰ বাহিৰতো বজাৰৰ সুবিধা প্ৰদান কৰিবলৈ সদায়েই সাজু থাকিব বুলি মন্ত্ৰীগৰাকীয়ে জানিবলৈ দিয়ে৷


    বাঁহৰ উদ্যোগ স্থাপনৰ বাবে সজাগতা সৃষ্টিত গুৰুত্ব প্ৰদান কৰি ডঃ সিঙে কয় যে আমাৰ সামগ্ৰীসমূহৰ ক্ৰেতাৰ অভাৱ নাই, আমাৰ সমস্যাটো হ’ল ক্ৰেতাই নাজানে যে আমি কি উৎপাদন কৰি আছো৷ ইয়াৰ বাবে মন্ত্ৰালয়ে সমগ্ৰ দেশত সজাগতা শিবিৰৰ আয়োজন কৰিছে বুলি মন্ত্ৰীগৰাকীয়ে মন্তব্য কৰে৷


    অনুষ্ঠানটোত উপস্থিত থাকি উত্তৰ পূব পৰিষদৰ সচিব তথা চি বি টি চিৰ অধ্যক্ষ শ্ৰী ৰাম মুইভাই কয় যে বেত আৰু বাঁহ প্ৰযুক্তি উদ্যান স্থাপন অঞ্চলটোৰ এক দীৰ্ঘদিনীয়া সপোন আছিল আৰু আজি সেয়া বাস্তৱায়িত হৈছে৷ যোৱা বছৰৰ পৰা বাঁহ উৎপাদন এন ই চিৰ এক অন্যতম লক্ষ্য হিচাপে বিবেচিত হৈ আহিছে বুলি তেওঁ জানিবলৈ দিয়ে৷


    কেন্দ্ৰীয় মন্ত্ৰী ডঃ জীতেন্দ্ৰ সিঙেআজি বেত আৰু বাঁহ প্ৰযুক্তি কৰ্মশালা তথা সামগ্ৰীৰ বিপণীও পৰিদৰ্শন কৰে৷


    ভাৰতৰ বাবে ইউ এন আই ডি অ’ দেশীয় কাৰ্যসূচীৰ অধীনত নেডফিৰ দ্বাৰা প্ৰণয়ন কৰা কাৰ্যসূচী ‘‘বেত আৰু বাঁহ প্ৰযুক্তিগত উন্নীতকৰণ আৰু নেটৱৰ্কিং প্ৰকল্প’’ৰ কেন্দ্ৰ/সচিবালয় হিচাপে ২০০০ চনৰ আগষ্ট মাহত গুৱাহাটীত বেত আৰু বাঁহ প্ৰযুক্তি কেন্দ্ৰ ( চি বি টি চি) স্থাপন কৰা হৈছিল৷ ইয়াৰ প্ৰধান ষ্টেক হ’ল্ডাৰ আছিল ভাৰত চৰকাৰৰ বিজ্ঞান আৰু প্ৰযুক্তি বিভাগ (ডি এছ টি) আৰু ইউনাইটেড নেচনছ ইণ্ডাষ্ট্ৰীয়েল ডেভেলভমেণ্ট অৰ্গনাইজেছন (ইউ এন আই ডি অ’)৷ ২০০৪ চনৰ মাৰ্চ মাহত এই প্ৰকল্প সমাপন হোৱাৰ পিছত ইয়াক উত্তৰ পূব পৰিষদ, ড’নাৰ মন্ত্ৰালয়, ভাৰত চৰকাৰৰ এক ছ’চাইটী হিচাপে পঞ্জীকৃত কৰা হৈছিল৷


    উক্ত উদ্যানখন বিশেষভাৱে বাঁহ আৰু বেতৰসামগ্ৰীৰ উৎপাদনৰলগতেউদ্যোগী , ডিজাইনাৰ, কাৰিকৰ, গ্ৰামীণ বাসিন্দা, নীতি প্ৰণেতা, প্ৰযুক্তিবিদ আদিসকলৰপ্ৰয়োজনসমূহপুৰাবৰবাবে স্থাপন কৰা হৈছে৷ এই কেন্দ্ৰ উপযুক্ত নিৰ্মাণ পদ্ধতি, প্ৰযুক্তিগত সমৰ্থন, বিশেষ সেৱাসমূহ যেনে গৱেষণাগাৰ পৰীক্ষণ আৰু গুণগতমান পৰীক্ষণ আদি কামৰ বাবে বিশেষভাৱে উৎসৰ্গিত৷ তাৰোপৰি এই কেন্দ্ৰই গাঁৱত ক্লাষ্টাৰ পৰ্যায় স্থাপন কৰি মাইক্ৰ’ প্ৰচেছিং গোটসমূহক উৎসাহিত কৰিব আৰু ইয়াৰ জৰিয়তে আত্ম-সহায়ক গোট, এন জি অ’সমূহে যাতে বাঁহৰ সংস্কৃতি গ্ৰহণ কৰে, বিনিয়োগকাৰীসকল আকৰ্ষিত হয় তাৰ বাবে সজাগতা সৃষ্টিৰ ব্যৱস্থা কৰা হ’ব৷


    উল্লেখ্য, চি বি টি চিয়ে উত্তৰ পূৰ্বাঞ্চলৰ ৫৪০০ত কৈও অধিক কাৰিকৰ, শিক্ষাৰ্থী, কৃষক আৰু উদ্যমীসকলৰ লগতে বিদেশতো বেত আৰু বাঁহ প্ৰযুক্তিৰ ক্ষেত্ৰত প্ৰশিক্ষণ প্ৰদান কৰিছে৷

    
    
    (Release ID: 1586094) Visitor Counter : 4
    
    
      Read this release in: English