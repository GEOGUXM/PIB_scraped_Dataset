      প্ৰধানমন্ত্ৰীৰ কাৰ্যালয়

      আই আই টি মাদ্ৰাছৰ অভিৱৰ্তন অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 30 SEP 2019 4:00PM by PIB Guwahati


    তামিলনাডুৰ ৰাজ্যপাল শ্ৰী বানৱাৰীলাল পুৰোহিত ডাঙৰীয়া , তামিলনাডুৰ মুখ্যমন্ত্ৰী শ্ৰী এডাপাড্ডি কে . পালানিস্বামী ডাঙৰীয়া , মোৰ সহকৰ্মী ৰমেশ পখৰিয়াল ‘ নিশাংকজী ’, উপ মুখ্যমন্ত্ৰী অ ’ পনীৰছেলভাম ডাঙৰীয়া , আই আই টি মাদ্ৰাছৰ অধ্যক্ষ , প্ৰশাসনৰ সদস্যসকল , সঞ্চালক , এই মহান শিক্ষানুষ্ঠানখনৰ শিক্ষকমণ্ডলী , সন্মানীয় অতিথিসকল আৰু মোৰ যুৱ বন্ধুসকল যি সোণালী ভৱিষ্যতৰ দুৱাৰডলিত থিয় দি আছে৷ আজি ইয়াত উপস্থিত হৈ যথেষ্ট সুখী অনুভৱ কৰিছো৷


    বন্ধুসকল ,


    মই সন্মুখত এখন ক্ষুদ্ৰ ভাৰত আৰু নতুন ভাৰতৰ সত্বা দেখিবলৈ পাইছো৷ ইয়াত আছে শক্তি , উদ্দীপনা আৰু ধনাত্মক ভাৱ৷ মই আপোনালোকক ডিগ্ৰীসমূহ প্ৰদান কৰাৰ মুহূৰ্তত আপোনালোকৰ চকুত ভৱিষ্যতৰ সপোন দেখিবলৈ পাইছো৷ মই আপোনালোকৰ চকুত ভাৰতৰ ভাগ্য দেখিবলৈ পাইছো৷


    বন্ধুসকল ,


    মই স্নাতক ডিগ্ৰী লাভ কৰা শিক্ষাৰ্থীসকলৰ পিতৃ - মাতৃকো অভিনন্দন জনাইছো৷ তেওঁলোকৰ গৌৰৱ আৰু আনন্দ অনুভূত কৰিবলৈ পাৰিছো৷ তেওঁলোকে কষ্ট কৰিছে , তেওঁলোকে আপোনালোকক এই জীৱন প্ৰদান কৰিবলৈ ত্যাগ স্বীকাৰ কৰিছে৷ তেওঁলোকে আপোনালোকৰ সপোনক ডেউকা প্ৰদান কৰিছে যাতে আপোনালোকে উৰিব পাৰে৷ এই গৌৰৱ আপোনালোকৰ শিক্ষকসকলৰ চকুতো প্ৰদৰ্শিত হৈছে৷ তেওঁলোকে নিৰলস প্ৰয়াসেৰে কেৱল এজন সু অভিযন্তাই নহয় , এজন সু নাগৰিকো সৃষ্টি কৰিছে৷


    এই ক্ষেত্ৰত মই আন কৰ্মীসকলৰ ভূমিকাৰ বিষয়েও আলোকপাত কৰিবলৈ বিচাৰিছো৷ তেওঁলোকে নীৰৱে আপোনালোকৰ বাবে খাদ্য প্ৰস্তুত কৰিছে , শ্ৰেণীকোঠা পৰিষ্কাৰকৈ ৰাখিছে , হোষ্টেল পৰিষ্কাৰকৈ ৰাখিছে৷ আপোনালোকৰ সফলতাত তেওঁলোকেও ভূমিকা গ্ৰহণ কৰিছে৷ আগলৈ যোৱাৰ প্ৰাক্ মুহূৰ্তত মই মোৰ শিক্ষাৰ্থী বন্ধুসকলক আহ্বান জনাইছো যে তেওঁলোকে যাতে থিয় হৈ হাত চাপৰিৰে শিক্ষক , অভিভাৱক আৰু সমৰ্থন কৰ্মীসকলৰ সন্মানাৰ্থে অভিবাদন জনায়৷


    বন্ধুসকল ,


    এইখন এখন উল্লেখযোগ্য প্ৰতিষ্ঠান৷ মোক কোৱা হৈছে যে ইয়াত পৰ্বত গতিশীল হয় আৰু নদী স্থিতিশীল হৈ পৰে৷ আমি তামিলনাডু ৰাজ্যত উপস্থিত আছো যাৰ এক বিশেষ পৰিচয় আছে৷ ই বিশ্বৰ সবাতোকৈ পুৰণি ভাষা - তামিলৰ গৃহভূমি৷ আৰু ভাৰতৰ সবাতোকৈ নতুন ভাষা – আই আই টি মাদ্ৰাছ ভাষাৰ গৃহভূমি৷ ইয়াত বহু বস্তু আছে যিবোৰৰ অভাৱ আপোনালোকে অনুভূত কৰিব৷ আপোনালোকে নিশ্চয়কৈ সাৰংগ আৰু শাস্ত্ৰৰ অভাৱ অনুভূত কৰিব৷ আপোনালোকে আপোলোকৰ উইং - মেটৰ অভাৱ অনুভূত কৰিব৷ কিন্তু এনে কিছুমান বস্তুও আছে যাৰ অভাৱ আপোনালোকে অনুভূত নকৰে৷ বিশেষকৈ এতিয়াৰে পৰা কোনো ভয় নোহোৱাকৈ আপোনালোকে উন্নত গুণগতমানৰ জোতা কিনিব পাৰিব৷


    বন্ধুসকল ,


    আপোনালোক অতিশয় ভাগ্যৱান৷ আপোনালোকে এনে এক সময়ত এই উল্লেখযোগ্য প্ৰতিষ্ঠানৰ পৰা উত্তীৰ্ণ হৈ ওলাইছে যিটো সময়ত সমগ্ৰ বিশ্বই ভাৰতক অনন্য সুযোগৰ স্থান হিচাপে প্ৰত্যক্ষ কৰি আছে৷ মই অলপতে আমেৰিকা যুক্তৰাষ্ট্ৰ ভ্ৰমণ কৰি আহি ঘৰ পাইছোহি৷ সেই ভ্ৰমণৰ সময়চোৱাত মই বিভিন্ন দেশৰ মুৰব্বী , ব্যৱসায়িক নেতা , উদ্ভাৱক , উদ্যমী , বিনিয়োগকাৰীৰ সৈতে সাক্ষাৎ কৰিছো৷ আমাৰ আলোচনাত এটা কথাৰ মিল আছিল৷ সেয়া হ ’ ল - নতুন ভাৰতৰ বিষয়ে আশাবাদ৷ আৰু ভাৰতৰ যুৱ প্ৰজন্মৰ সামৰ্থ সন্দৰ্ভত বিশ্বাস৷


    বন্ধুসকল ,


    ভাৰতীয় সম্প্ৰদায়ে বিশ্বৰ বিভিন্ন প্ৰান্তত নিজৰ সুকীয়া পৰিচয় স্থাপন কৰিবলৈ সক্ষম হৈছে৷ বিশেষকৈ বিজ্ঞান , প্ৰযুক্তি আৰু উদ্ভাৱনৰ ক্ষেত্ৰত৷ এইসমূহ কোনে চলাই আছে ? ইয়াৰে অধিকাংশই হ ’ ল আপোনালোকৰ আই আই টিৰ জ্যেষ্ঠসকল৷ আপোনালোকে বিশ্বজনীনভাৱে ব্ৰেণ্ড ইণ্ডিয়াক প্ৰতিষ্ঠাপিত কৰিছে৷ অলপতে মই ইউ পি এছ চি পৰীক্ষাত উত্তীৰ্ণ হোৱা যুৱ বিষয়াসকলৰ সৈতে বাৰ্তালাপ কৰিছিলো৷ আই আই টি স্নাতকৰ সংখ্যাই আপোনালোক আৰু মোক আচৰিত কৰিব ! ইয়াৰ জৰিয়তে আপোনালোকে ভাৰতক অধিক বিকশিত দেশলৈ পৰিণত কৰিছে৷ উদ্যোগ জগতলৈও লক্ষ্য কৰিলে দেখা পাব যে তাৰেও বহু লোকে আই আই টিত অধ্যয়ন কৰিছে৷ সেয়ে আপোনালোকে ভাৰতক অধিক উন্নত দেশলৈ পৰিণত কৰিছে৷


    বন্ধুসকল ,


    মই একবিংশ শতিকাৰ ভেঁটি তিনিটা গুৰুত্বপূৰ্ণ স্তম্ভ - উদ্ভাৱন , দলীয় কৰ্ম আৰু প্ৰযুক্তিৰ ওপৰত অৱস্থিত হোৱা দেখিবলৈ পাইছো৷ পৰস্পৰে পৰস্পৰক সমৃদ্ধ কৰিছে৷


    বন্ধুসকল ,


    মই অলপতে ছিংগাপুৰ - ইণ্ডিয়া হেকাথনৰ পৰা আহিছো৷ তাত ভাৰত আৰু ছিংগাপুৰৰ উদ্ভাৱকসকলে একত্ৰিত হৈ কাম কৰি আছে৷ তেওঁলোকে সদৃশ প্ৰত্যাহ্বানসমূহৰ সমাধান সন্ধান কৰি আছে৷ তেওঁলোকে নিজৰ সম্পূৰ্ণ শক্তি এটা দিশত সমৰ্পিত কৰিছে৷ এই উদ্ভাৱকসকল বিভিন্ন পৃষ্ঠভূমিৰ পৰা আহিছে৷ তেওঁলোক সকলোৰে অভিজ্ঞতা ভিন্ন৷ কিন্তু তেওঁলোকে এনে এক সমাধানৰ দিশত অগ্ৰসৰ হৈছে যিয়ে কেৱল ভাৰত আৰু ছিংগাপুৰকে নহয় , বৰঞ্চ সমগ্ৰ বিশ্বকে সমৃদ্ধ কৰিব৷ এয়াই হ ’ ল উদ্ভাৱন , দলীয় কৰ্ম আৰু প্ৰযুক্তিৰ শক্তি৷ ই কেৱল কেইজনমানক নহয় , সকলোকে উপকৃত কৰিব৷


    আজি ভাৰত ৫ ত্ৰিলিয়ন ডলাৰ অৰ্থনীতিৰ দেশলৈ পৰিণত হোৱাৰ দিশত আগবাঢ়িছে৷ আপোনালোকৰ উদ্ভাৱন , প্ৰত্যাশা আৰু প্ৰযুক্তিৰ কাৰ্যই ইয়াক নিশ্চয়কৈ ইন্ধন যোগাব৷ ই ভাৰতক সবাতোকৈ প্ৰতিদ্বন্ধী অৰ্থনীতিৰ দিশত অগ্ৰসৰ কৰাত সহায় কৰিব৷


    বন্ধুসকল ,


    পুৰণি এখন প্ৰতিষ্ঠান কিদৰে একবিংশ শতিকাৰ প্ৰত্যাশাৰ সৈতে ফেৰ মাৰিব পৰাকৈ ৰূপান্তৰিত হ ’ ব পাৰে তাৰ এটা উৎকৃষ্ট উদাহৰণ হ ’ ল আই আই টি মাদ্ৰাছ৷ কিছুক্ষণ আগেয়ে মই এই কেম্পাছৰ গৱেষণা উদ্যানলৈ গৈছিলো৷ ই দেশৰ ভিতৰতে সৰ্বপ্ৰথম এনেধৰণৰ প্ৰয়াস৷ মই তাত এক অসাধাৰণ ষ্টাৰ্ট - আপৰ পৰিবেশ তন্ত্ৰ স্থাপিত হোৱা দেখিবলৈ পালো৷ মোক কোৱা হৈছে , তাত প্ৰায় ২০০টা ষ্টাৰ্ট - আপৰ উন্মেষণ হ ’ ব৷ সেয়া প্ৰত্যক্ষ কৰিবলৈ পোৱাটো মোৰ সৌভাগ্য৷ মই তাত বৈদ্যুতিক ম ’ বিলিটী , ইণ্টাৰনেট অব্ থিংছ , স্বাস্থ্য সেৱা , কৃত্ৰিম বুদ্ধিমত্তা আৰু বহুতো প্ৰয়াস দেখিবলৈ পালো৷ এই সকলোবোৰ ষ্টাৰ্ট - আপে অনন্য ভাৰতীয় ব্ৰেণ্ড সৃষ্টি কৰা উচিত যিয়ে ভৱিষ্যতে বিশ্বৰ বজাৰত তেওঁলোকক প্ৰতিষ্ঠাপিত কৰিব পাৰিব৷


    বন্ধুসকল ,


    ভাৰতৰ উদ্ভাৱন অৰ্থনীতি আৰু সামগ্ৰীৰ এক প্ৰধান উপাদান৷ আই আই টি মাদ্ৰাছ সেই পৰম্পৰাৰ ফলস্বৰূপেই জন্ম গ্ৰহণ কৰিছিল৷ ইয়াত শিক্ষাৰ্থী আৰু গৱেষণাকাৰীসকলে কঠিন সমস্যাসমূহ সমাধান কৰি সেয়া সকলোৰে বাবে ব্যৱহাৰযোগ্য তথা কৰ্মশীল কৰি তোলে৷ মোক কোৱা হৈছে , ইয়াৰ শিক্ষাৰ্থীসকলে ষ্টাৰ্ট - আপৰ সৈতে ইণ্টাৰ্ণ কৰে , তেওঁলোকৰ কোঠালিৰ পৰা আহাৰ - নিদ্ৰা অবিহনে কোড লিখে৷ সেই ভোক আৰু নিদ্ৰাবিহীনতা অংশটো বাদ দি মই আশা কৰিছো যে আগন্তুক সময়তো যাতে উদ্ভাৱন আৰু উৎকৃষ্টতা প্ৰাপ্তিৰ সেই সত্বা যাতে অব্যাহত থাকে৷


    বন্ধুসকল ,


    আমি দেশত উদ্ভাৱন , গৱেষণা আৰু বিকাশৰ বাবে ইনকিউবেচনৰ পৰিবেশ তন্ত্ৰ স্থাপনৰ বাবে কাম কৰিছো৷ এতিয়া বিদ্যালয় পৰ্যায়তে মেচিন লাৰ্ণিং , কৃত্ৰিম বুদ্ধিমত্তা , ৰ ’ বটিকছ , ষ্টেট - অব্ - আৰ্ট প্ৰযুক্তি আদি বিষয়সমূহৰ সৈতে শিক্ষাৰ্থীসকলক পৰিচিত কৰোৱা হৈছে৷ আমি সমগ্ৰ দেশতে অটল টিংকাৰিং লেব স্থাপন কৰাৰ বাবে কাম কৰি আছো৷


    আপোনালোকৰ দৰে প্ৰতিষ্ঠানৰ পৰা কোনো শিক্ষাৰ্থীয়ে উদ্ভাৱন সম্পৰ্কীয় কাম কৰিবলৈ বিচাৰিলে বিভিন্ন প্ৰতিষ্ঠানত স্থাপন কৰা অটল ইনকিউবেচন চেণ্টাৰত কাম কৰিব পাৰে৷ ইয়াৰ পিছৰ প্ৰত্যাহ্বানটো হ ’ ল বজাৰ সন্ধান কৰা ; ষ্টাৰ্ট - আপ বিকশিত কৰা৷ ষ্টাৰ্ট - আপ ভাৰত কাৰ্যসূচী আপোনালোকৰ এই প্ৰত্যাহ্বানসমূহত সহায় কৰিবলৈ সজ্বিত কৰা হৈছে৷ এই কাৰ্যসূচীয়ে উদ্ভাৱনকাৰীসকলক বজাৰ সন্ধান কৰাত সহায় কৰিব৷ তাৰোপৰি দেশত গৱেষণা আৰু বিকাশৰ উত্তৰণৰ বাবে আমি প্ৰধানমন্ত্ৰী গৱেষণা ফেল ’ আঁচনিও প্ৰস্তুত কৰিছো৷


    বন্ধুসকল ,


    এই সমূহ পদক্ষেপৰ ফলতেই ভাৰত আজি শীৰ্ষৰ তিনিটা ষ্টাৰ্ট - আপ অনুকূল পৰিবেশ তন্ত্ৰত উপনীত হ ’ বলৈ সক্ষম হৈছে৷ ষ্টাৰ্ট - আপত ভাৰতৰ সবাতোকৈ শ্ৰেষ্ঠতম পদক্ষেপটোৰ বিষয়ে আপোনালোকে জানে নে ? এয়া হ ’ ল টায়াৰ - ২ , টায়াৰ - ৩ চহৰ আনকি গ্ৰামীণ ভাৰতৰ পৰা উদ্ভাসিত লোকৰ শক্তি৷ ষ্টাৰ্ট - আপৰ বিশ্বত আপোনালোকে কোৱা ভাষাতকৈ আপোনালোকে লিখা কোডৰ প্ৰাধান্য অধিক৷ আপোনালোকৰ উপাধিৰ শক্তি ইয়াত অসাৰ৷ ইয়াত আপোনালোকে নিজে নিজৰ নাম সৃষ্টি কৰাৰ সুযোগ পায়৷ প্ৰতিভাত প্ৰাধান্য পায়৷


    বন্ধুসকল ,


    আপোনালোকৰ মনত আছেনে কেনেদৰে আপোনালোকে আই আই টিৰ বাবে প্ৰস্তুতি চলাইছিল ? মনত কৰক , কেনে কঠিন আছিল৷ কিন্তু আপোনালোকৰ কঠোৰ পৰিশ্ৰমে অসম্ভৱকো সম্ভৱ কৰি তুলিছে৷ আপোনালোকৰ বাবে বহু সুযোগে অপেক্ষা কৰি আছে , আটাইবোৰ সহজো নহয়৷ কিন্তু আজি অসম্ভৱ যেন লগা বস্তুটো আপোনালোকৰ প্ৰথমটো খোজৰ বাবে অপেক্ষা কৰি আছে৷ হতাশ নহ ’ ব৷ পৰ্যায়ক্ৰমত চিন্তা কৰিব৷ পৰ্যায়ক্ৰমে আগবাঢ়ি যোৱাৰ লগে লগে আপোনালোকে দেখিব যে সমস্যাবোৰ এটাৰ পিছত এটাকৈ সমাধান হ ’ ব ধৰিছে৷ মানুহৰ প্ৰয়াসৰ সৌন্দৰ্য এই সম্ভাৱনীয়তাতেই লুকাই আছে৷ সেয়ে কেতিয়াও সপোন দেখিবলৈ নেৰিব আৰু নিজকে প্ৰতিদ্বন্ধী কৰি ৰাখিব৷ এইদৰেই আপোলোকৰ উত্তৰণ হ ’ ব আৰু নিজৰ সৰ্বশ্ৰেষ্ঠ ব্যক্তিত্ব উদ্ভাসিত হ ’ ব৷


    বন্ধুসকল ,


    মই জানো যে আপোনালোকে এই প্ৰতিষ্ঠান এৰাৰ পিছতে আপোনালোকৰ বাবে এক আকৰ্ষণীয় সুযোগে অপেক্ষা কৰি আছে৷ সেয়া সদ্ব্যৱহাৰ কৰক৷ কিন্তু মই আপোনালোকক এটা অনুৰোধ কৰিব বিচাৰিছো৷ য ’ তেই আপোনালোকে কাম নকৰক কিয় , য ’ তেই আপোনালোকে বাস নকৰক কিয় , সদায়েই আপোনালোকৰ মাতৃভূমি ভাৰতৰ প্ৰয়োজনীয়তাৰ কথা মনত ৰাখিব৷ আপোনালোকৰ কাম , উদ্ভাৱন আৰু গৱেষণাই ভাৰতৰ জনসাধাৰণক কিদৰে উপকৃত কৰিব পাৰে সেয়া চিন্তা কৰিব৷ এয়া কেৱল আপোনালোকৰ সামাজিক দায়িত্বই নহয় , ইয়াৰ জৰিয়তে ব্যৱসায়িক সত্বাও জাগ্ৰত হ ’ ব৷


    আপোনালোকে আমাৰ ঘৰ , কাৰ্যালয় , উদ্যোগসমূহত পানীৰ পুনৰ ব্যৱহাৰৰ কম খৰচী আৰু উদ্ভাৱনী পথ সন্ধান কৰিব পাৰিবনে যাতে সতেজ পানীৰ নিষ্কাশন আৰু ব্যৱহাৰ হ্ৰাস হয় ? আজি , সমাজ হিচাপে আমি এবাৰ ব্যৱহৃত প্লাষ্টিক ব্যৱহাৰৰ ঊৰ্ধলৈ আগুৱাব বিচাৰিছো৷ ইয়াৰ বাবে পৰিবেশ অনুকূল আন কি বিকল্প হ ’ ব পাৰে যি সদৃশ উপযোগীয়েই হ ’ ব কিন্তু ইয়াৰ অসুবিধাসমূহ নাথাকিব ? ইয়াৰ বাবে আমি আপোনালোকৰ দৰে তৰুণ উদ্ভাৱনকাৰীসকলৰ পৰা আশা কৰিছো৷


    অনাগত ভৱিষ্যতত বহু ৰোগে জনসাধাৰণৰ বিশাল অংশক আক্ৰান্ত কৰিব যি পৰম্পৰাগত ৰোগ নহ ’ ব৷ এয়া হ ’ ব লাইফষ্টাইল ৰোগ যেনে হাইপাৰ টেনচন , টাইপ - ২ ডায়েবেটিছ , মেদবহুলতা আৰু উদ্বিগ্নতা৷ তথ্য বিজ্ঞান আৰু এই ৰোগ সম্পৰ্কীয় তথ্যৰ সহায়ত প্ৰযুক্তিবিদসকলে ইয়াৰ সমাধান সন্ধান কৰিব পাৰে৷


    যেতিয়া প্ৰযুক্তি তথ্য বিজ্ঞান , চিকিৎসা , আচৰণগত বিজ্ঞান আৰু ঔষধৰ সৈতে সংবদ্ধ হয় তেতিয়া আকৰ্ষণীয় উদ্ভাৱনৰ সৃষ্টি হয়৷ এই ৰোগসমূহৰ প্ৰসাৰ বিপৰীতমুখী কৰাৰ কিবা উপায় আছে নে ? ইয়াৰ পৰা পৰিত্ৰাণ পোৱাৰ কিবা উপায় আছে নে ? প্ৰযুক্তিয়ে ইয়াৰ উত্তৰ দিব পাৰিব নে ? আই আই টিৰ শিক্ষাৰ্থীসকলে এই দায়িত্ব গ্ৰহণ কৰিব নে ?


    মই ফিটনেছ আৰু স্বাস্থ্য সেৱাৰ বিষয়ে কথা কও কিয়নো আপোনালোকৰ দৰে উত্তম পাৰদৰ্শীসকলে কামত ব্যস্ত হৈ থকাৰ বাবে স্বাস্থ্যক আওকাণ কৰে৷ মই আপোনালোকক ফিট ইণ্ডিয়া অভিযানত সক্ৰিয়ভাৱে অংশগ্ৰহণ কৰিবলৈ আহ্বান জনাইছো যাতে ব্যক্তিগত ফিটনেছো অটুট থাকক আৰু স্বাস্ব্য সেৱাতো নতুন উদ্ভাৱন হওক৷


    বন্ধুসকল ,


    আমি দুই ধৰণৰ লোক দেখা পাইছো যিয়ে জীৱন নিৰ্বাহ কৰে আৰু যাৰ কেৱল অস্তিত্বহে আছে৷ এয়া আপোনালোকৰ সিদ্ধান্ত যে আপোনালোকে কেৱল অস্তিত্ব হৈ থাকিব নে জীৱনটো সম্পূৰ্ণ উদযাপন কৰিব ? এটা ম্যাদ উকলা ঔষধৰ বটলৰ কথা বিবেচনা কৰক৷ অৱশ্যে এটা বৰ্ষইও ইয়াৰ ম্যাদ হেৰুৱায়৷ বটলটো আছে৷ পেকেজিঙো দেখাত আকৰ্ষণীয় হ ’ ব পাৰে৷ ইয়াৰ ভিতৰত ঔষধো আছে কিন্তু ইয়াৰ কাম কি , জীৱনো এনে হ ’ ব পাৰে নে ? জীৱন ৰঙীণ আৰু উদ্দেশ্যভিত্তিক হ ’ ব লাগে৷ আৰু জীৱন সম্পূৰ্ণভাৱে উদযাপন কৰিবলৈ উত্তম ৰেচিপিটো হ ’ ল শিকা , বুজা আৰু আনৰ বাব জীয়াই থকা৷


    বিবেকানন্দই ঠিকেই কৈছে , ‘‘ যিয়ে আনৰ বাবে জীয়াই তেওঁ অকলে জীয়াই ’’ ৷


    বন্ধুসকল ,


    আপোনালোকৰ অভিৱৰ্তনে আপোনালোকৰ শেহতীয়া অধ্যয়ন শেষ হোৱাৰ ইংগিত দিছে৷ কিন্তু আপোনালোকৰ শিক্ষা সমাপ্ত হোৱা নাই৷ শিক্ষা আৰু অধ্যয়ন নিৰৱচ্ছিন্ন প্ৰক্ৰিয়া৷ যিমানদিন আমি জীয়াই থাকিম সিমান দিনেই শিকিও থাকিম৷ মই পুনৰবাৰ আপোনালোক সকলোকে উজ্বল ভৱিষ্যতৰ বাবে , মানৱতাৰ কল্যাণৰ প্ৰতি উৎসৰ্গাৰ বাবে অভিনন্দন জনাইছো৷ ধন্যবাদ৷


    অশেষ ধন্যবাদ৷


    *****


    VRRK/ SH/MANN

    
    
    (Release ID: 1587657) Visitor Counter : 3
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada