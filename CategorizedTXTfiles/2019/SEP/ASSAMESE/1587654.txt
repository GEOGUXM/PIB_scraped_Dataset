      প্ৰধানমন্ত্ৰীৰ কাৰ্যালয়

      
      পাৰমাণৱিক যুদ্ধৰ ভাবুকি কূটনীতিসুলভ নহয়, বৰঞ্চ আগ্রাসী মনোভাৱৰহে পৰিচয়
      ৰাষ্ট্ৰসংঘৰ সাধাৰণ সভাৰ ৭৪তম অধিৱেশনত ভাৰতৰ প্ৰত্যুত্তৰমূলক ভাষণ
      Posted On: 28 SEP 2019 11:29AM by PIB Guwahati


    মাননীয় সভাপতি ,


    পাকিস্তানৰ প্ৰধানমন্ত্রী যি বক্তব্য আগবঢ়াইছে তাৰ প্ৰত্যুত্তৰত মই এই সভাত ভাৰতৰ দৃষ্টিভংগী জনাব বিচাৰো৷


    ২ . সাধাৰণ সভাৰ মঞ্চৰ পৰা যিবোৰ কথা কোৱা হৈছে , সেইবোৰে ইতিহাসৰ গুৰুত্বক বহন কৰি চলে বুলি বিশ্বাস কৰা হয়৷ দুর্ভাগ্যবশতঃ আমি আজি পাকিস্তানৰ প্ৰধানমন্ত্রী ইমৰান খানৰ দ্বিধাগ্ৰস্ত মানসিকতাপূর্ণ বিশ্বৰ এক নির্মম প্ৰতিফলনৰ প্ৰত্যক্ষ কৰিছো , যেনে – ধনী বনাম দুখীয়া , উত্তৰ বনাম দক্ষিণ , উন্নত বনাম উন্নয়নশীল , মুছলিম বনাম অন্য ধর্ম ইত্যাদি৷ তেওঁৰ ভাষণত ৰাষ্ট্ৰসংঘত বিভাজনৰ দৃষ্টিভংগী দাঙি ধৰে। এই ভাষণত তীব্ৰ মতবিৰোধিতা কৰাৰ লগতে ইয়াৰ ঘৃণাৰ সৃষ্টি হৈছে , সংক্ষেপতে ক ’ বলৈ গ ’ লে –‘ এয়া ঘৃণনীয় ভাষণ ’ ৷


    ৩ . অতি কম সময়তে সাধাৰণ অধিৱেশনক এই ধৰনৰ অপব্যৱহাৰ লক্ষ্য কৰা গৈছে। প্ৰতিটো শব্দই কূটনীতিৰ প্ৰতি লক্ষ্য ৰাখি কোৱা হৈছে৷ ভাষণত বিভিন্ন বিশেষণ যেনে – ‘ ৰক্তস্নান ’ , ‘ জাতিগত সংখ্যাগৰিষ্ঠতা ’ , ‘ অস্ত্ৰ গ্ৰহণ ’ আৰু শেষলৈকে যুদ্ধৰ কথা আওৰাই মধ্যযুগীয় মানসিকতাৰে প্ৰতিফলন ঘটালে৷ এয়া একবিংশ শতিকাৰ দৃষ্টিভংগী নহয়৷


    ৪ . প্ৰধানমন্ত্রী ইমৰান খানৰ পাৰমাণৱিক যুদ্ধৰ ভাবুকি তেওঁৰ কূটনীতিসুলভ মানসিকতাৰ নহয় , বৰঞ্চ আগ্রাসী মনোভাৱৰে পৰিচয়।


    ৫ . এনে এজন দেশৰ নেতাৰ মুখত এইবোৰ কথা উচ্চাৰিত হৈছে , য ’ ত সন্ত্রাস নামৰ উদ্যোগক গুৰুত্ব আৰু একচেটিয়া অধিকাৰ দিয়া হৈছে। সন্ত্রাসক লৈ প্ৰধানমন্ত্রী ইমৰান খানৰ ব্যাখ্যা ধৃষ্টতাপূৰ্ণ আৰু দ্বন্দৰ পৰিচায়ক৷


    ৬ . ভদ্ৰ লোকে খেলা ক্রিকেট , যি এই খেলাৰ সৈতে ক্রিকেটাৰ হিচাপে জড়িত আছিল , তেওঁৰ পৰা আজি এনে ভাষণ শুনাটো বর্বৰতা আৰু নির্মমতাৰে প্ৰতিফলন , যি দাৰা আদম খেলেৰ অস্ত্ৰ - শস্ত্ৰ লৈ নৰসংহাৰৰ কথা মনত পেলায় দিয়ে৷


    ৭ . প্ৰধানমন্ত্রী ইমৰান খানে এই কথা প্ৰমাণ কৰাৰ বাবে এতিয়া ৰাষ্ট্ৰসংঘক পাকিস্তানলৈ আহিবলৈ আহ্বান জনাইছে যে তাত কোনো উগ্ৰপন্থী সংগঠন নাই৷ সমগ্ৰ বিশ্বই তেওঁৰ এই প্ৰতিশ্রুতি সত্য বুলি মানি ল ’ ব নোৱাৰে৷


    ৮ . সভাত পাকিস্তানক কেইটামান প্ৰশ্ন কৰিব বিচাৰিছো৷ প্ৰয়োজনত পাকিস্তানে তাৰ জবাবদিহি কৰিব পাৰে৷

      * পাকিস্তান এই তথ্য উপেক্ষা কৰিব পাৰিবনে যে আজিলৈকে ৰাষ্ট্ৰসংঘৰ তালিকাভুক্ত ১৩০ জন কুখ্যাত সন্ত্ৰাসবাদী ২৫টা সন্ত্রাসবাদী সংগঠন সেই দেশত আছে ?
      * পাকিস্তান এই কথা স্বীকাৰ কৰিবনে যে সমগ্ৰ বিশ্বত তেওঁলোকে একমাত্ৰ চৰকাৰ যি ৰাষ্ট্ৰসংঘৰ তালিকাভুক্ত আল কায়েদা সন্ত্ৰাসবাদী সংগঠনৰ এজনক পেন্সন দিয়ে !
      * পাকিস্তান এই প্ৰশ্নৰ উত্তৰ নিউইয়র্কক দিব পাৰিব নে যে সেই দেশৰ অগ্ৰণী হাবিব বেংকক সন্ত্রাসৰ সহায় আগবঢ়োৱাৰ বাবে কেইবা মিলিয়ন ডলাৰ জৰিমনা বিহাত বন্ধ কৰি দিবলগীয়া হৈছে ?
      * পাকিস্তান এই তথ্য অস্বীকাৰ কৰিব পাৰিব নে যে ফাইনেন্সিয়েল একচন টাক্স ফোৰ্চে ইয়াৰ ২৭টা মাপকাঠিৰ ভিতৰত ২০টাতেই বিধি উলংঘৰ বাবে তেওঁলোকক জাননী জাৰি কৰা হৈছে ?
      * প্ৰধানমন্ত্রী ইমৰান খানে নিউয়র্ক চহৰবাসীৰ ওচৰত অস্বীকাৰ কৰিব পাৰিবনে যে তেওঁ এসময়ত অ ’ ছামা বিন লাডেনক প্ৰকাশ্যে সমর্থন জনাইছিল ?

    মাননীয় সভাপতি ,


    ৯ . মূল ধাৰাৰ সৈতে সন্ত্রাসবাদ আৰু ঘৃণনীয়া বক্তব্যক সাঙুৰি পাকিস্তানে মানৱাধিকাৰৰ প্ৰশ্নত তেওঁৰ সর্বাত্মক চেষ্টা বজাই ৰাখিব বিচাৰিছে।


    ১০ . পাকিস্তান এনে এখন দেশ য ’ ত সংখ্যালঘু সম্প্ৰদায়ৰ সংখ্যা ১৯৪৭ৰ ২৩ শতাংশৰ পৰা হ্ৰাস পাই আজি ৩ শতাংশত পাইছেগৈ৷ খ্রীষ্টান , শিখ , হিন্দু , ছিয়া , পাস্তুন , সিন্ধি আৰু বালুচদেৰ প্ৰতি স্বৈৰাতান্ত্রিক আঘাত হানিছে , মিছা গোচৰত জড়িত কৰি তেওঁলোকক অভিযুক্ত কৰা হৈছে , তেওঁলোকৰ প্ৰতি অমানৱীয় দুর্ব্যৱহাৰ কৰা হৈছে , আনকি বলপূর্বক অভিযোগ স্বীকাৰ কৰিবলৈ বাধ্য কৰোৱা হৈছে।


    ১১ . মানৱাধিকাৰক লৈ এতিয়া এই দেশত যিবোৰ কথা আলোচনা হৈছে , সেয়া বিলুপ্তপ্রায় পাহাৰীয়া ছাগলী ‘ মাৰখুৰ ’ বিচৰাৰ দৰে কথা৷


    মাননীয় সভাপতি ,


    ১২ . প্ৰধানমন্ত্রী ইমৰান খান বর্তমান ৰ গণতন্ত্রৰ শক্তি সম্পর্কে নজনা নহয়৷ আমি আপোনাক ইতিহাস সম্পর্কে আপোনাৰ বিভ্রান্তিকৰ ধাৰণা মচি পেলাবলৈ অনুৰোধ জনাইছো৷ এই কথা পাহৰি নাযাব যে ১৯৭১ চনত আপোনাৰ নিজৰ দেশতে বর্বৰোচিত নৰহত্যা হৈছিল৷ নৰহত্যাত লেফটেনেণ্ট জেনেৰেল এ এ কে নিয়াজিৰ ভূমিকাও আপুনি পাহৰিলে নহ ’ ব৷ বাংলাদেশৰ প্ৰধানমন্ত্রীয়ে আজি আবেলি সাধাৰণ সভাক এনে হীনমানসিকতাৰ ঘটনাৰ কথা মনত পেলাই দিছে৷


    মাননীয় সভাপতি ,


    ১৩ . এক অপ্রাসংগিক তথা অস্থায়ী ধাৰা , যি ভাৰতৰ ৰাজ্য জম্মু আৰু কাশ্মীৰৰ উন্নয়ন তথা অখণ্ডতাৰ ক্ষেত্রত বাধাৰ সৃষ্টি কৰছিল , সেয়া প্ৰত্যাহাৰৰ ক্ষেত্ৰত পাকিস্তানৰ প্ৰতিক্রিয়াই এই ঘটনাকে প্ৰমাণিত কৰে , যিসলে হাই - কাজিয়া চলাই যাব বিচাৰে , তেওঁলোকে কেতিয়াও শান্তিৰ বার্তাক আদৰণী জনাব নোৱাৰে৷


    ১৪ . পাকিস্তানে এফালে সন্ত্রাসবাদক সহায় কৰিছে আৰু আজি এতিয়া ঘৃণনীয় ভাষণ প্ৰদান কৰিছে৷ ভাৰতে জম্মু আৰু কাশ্মীৰৰ উন্নয়নক আগুৱাই নিয়াৰ লক্ষ্যৰে কাম - কাজ চলাই যাব৷


    ১৫ . জম্মু আৰু কাশ্মীৰ তথা লাদাখক উন্নয়নৰ মূলসুঁতিৰ সৈতে জড়িত কৰি ভাৰতে নিৰৱচ্ছিন্ন তথা প্রাণৱন্ত গণতন্ত্রৰ ৰূপকে প্ৰতিফলিত কৰিব বিচাৰে৷ ভাৰতীয় গণতন্ত্রৰ শত - সহস্ৰ প্রাচীন মূল্যবোধ ইয়াৰ বৈচিত্র্য , বহুত্ববাদ আৰু সহনশীলতাৰ মাজত নিহিত আছে৷


    ১৬ . ভাৰতবাসীৰ হৈ কিবা কথা ক ’ বলৈ আন কোনো ব্যক্তিকে প্ৰয়োজন নাই , বিশেষকৈ সেই সকল ব্যক্তি , যিসকলে ঘৃণাৰ আদর্শৰ পৰা সন্ত্রাসৰ উদ্যোগ গঢ় দিছে৷


    মাননীয় সভাপতি ,


    আপোনাক মই ধন্যবাদ জনাইছো৷


    ***


    VRRK/AK/Db

    
    
    (Release ID: 1587654) Visitor Counter : 2
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada
    
    
    

  
  
*