      প্ৰধানমন্ত্ৰীৰ কাৰ্যালয়

      ই চি অ’ এছ অ’ চি চেম্বাৰত প্ৰধানমন্ত্ৰীয়ে আজিৰ সময়ত মহাত্মা গান্ধীৰ প্ৰাসংগিকতা শীৰ্ষক প্ৰদান কৰা ভাষণৰ অসমীয়া অনুবাদ
      Posted On: 25 SEP 2019 6:00PM by PIB Guwahati


    সচিব প্ৰধান এণ্টনিঅ ’ গুটেৰেছ ,


    ৰাষ্ট্ৰপতি মুন ,


    প্ৰধানমন্ত্ৰী লী ,


    প্ৰধানমন্ত্ৰী শ্বেইখ হাছিনা ,


    প্ৰধানমন্ত্ৰী এণ্ড্ৰিউ হ ’ লনেছ ,


    প্ৰধানমন্ত্ৰী আৰডাৰ্ন ,


    প্ৰধানমন্ত্ৰী লোটে ’ শ্বেৰিং ,


    মাননীয়সকল , বন্ধুসকল ,


    আমি সকলোৱে মহাত্মা গান্ধীৰ ১৫০তম জন্মজয়ন্তী উপলক্ষে , আজিৰ যুগত তেওঁৰ প্ৰাসংগিকতা সম্পৰ্কে আলোচনা কৰাৰ বাবে একত্ৰিত হৈছো৷ আপোনালোক সকলো বিশিষ্ট অতিথিক মই স্বাগতম জনাইছো৷


    মহাত্মা গান্ধীৰ ডেৰশতম জন্মজয়ন্তী উপলক্ষে এক স্মাৰক ডাকটিকট প্ৰচলন কৰাৰ বাবে মই ৰাষ্ট্ৰসংঘকো বিশেষভাৱে ধন্যবাদ জনাইছো৷ গান্ধীজী ভাৰতীয় আছিল কিন্তু তেওঁ কেৱল ভাৰতৰেই নাছিল৷ আজি এই মঞ্চই সেই কথাক জীৱন্তভাৱে প্ৰমাণিত কৰিছে৷ ইতিহাসত এনেকুৱা ক ’ তো দেখিবলৈ পোৱা নাযায় যে কোনো ব্যক্তিৰ শাসনতন্ত্ৰৰ সৈতে দূৰ - দুৰণিলৈ কোনো সম্বন্ধ নাই আৰু তেওঁ সত্য আৰু অহিংসাৰ শক্তিৰে , শতিকা পুৰণি সাম্ৰাজ্যৰ ভেঁটি কঁপাই তোলাৰ লগতে অনেক দেশভক্তৰ হৃদয়ত স্বাধীনতাৰ স্পৃহা জগাই তুলিব পাৰে৷ মহাত্মা গান্ধী এনেকুৱাই ব্যক্তি আছিল আৰু ক্ষমতাৰ পৰা ইমান দূৰত অৱস্থান কৰা স্বত্বেও আজিও তেওঁ কোটি কোটি লোকৰ হৃদয়ত বাস কৰি আছে৷ আপোনালোকে কল্পনা কৰিব পাৰে , গান্ধীজীয়ে যাক সোঁ - শৰীৰে লগ পোৱা নাই , তথাপিও তেওঁৰ জীৱন কেনেদৰে প্ৰভাৱান্বিত কৰিব পাৰে৷ মাৰ্টিন লুথাৰ কিং জুনিয়ৰেই হওক অথবা নেলচন মেণ্ডেলা , তেওঁলোকৰ চিন্তা - ধাৰাৰ আধাৰ আছিল মহাত্মা গান্ধী , গান্ধীজীৰ বীক্ষণ তেওঁলোকে আয়ত্ব কৰিছিল৷


    বন্ধুসকল ,


    আজি গণতন্ত্ৰৰ পৰিভাষাৰ এটা সীমিত অৰ্থ হ ’ ল যে জনসাধাৰণে নিজৰ পছন্দৰ চৰকাৰ বাচনি কৰিব পাৰে আৰু সেই চৰকাৰে জনতাৰ আশা - আকাংক্ষা পূৰণৰ বাবে কাম কৰে৷ কিন্তু মহাত্মা গান্ধীয়ে গণতন্ত্ৰৰ প্ৰকৃত শক্তিক গুৰুত্ব দিছিল৷ জনসাধাৰণে যাতে শাসনৰ ওপৰত নিৰ্ভৰশীল নহৈ স্বাৱলম্বী হ ’ ব পাৰে , গান্ধীজীয়ে সেই পথ প্ৰদৰ্শন কৰিছিল৷


    বন্ধুসকল ,


    মহাত্মা গান্ধী ভাৰতৰ স্বাধীনতা যুদ্ধৰ কেন্দ্ৰ বিন্ধু আছিল কিন্তু আমি ক্ষন্তেক চিন্তা কৰি চোৱা উচিত যে যদি গান্ধীজীয়ে স্বাধীন ভাৰতত জন্ম গ্ৰহণ কৰিলেহেঁতেন , তেন্তে তেওঁ কি কৰিলেহৈ ? তেওঁ স্বাধীনতাৰ যুদ্ধত চামিল হৈছিল , এয়া গুৰুত্বপূৰ্ণ কথা কিন্তু গান্ধীজীৰ কৰ্মসমূহৰ বিস্তৃতি কেৱল এয়াই নাছিল৷ মহাত্মা গান্ধীয়ে এক এনে সমাজ ব্যৱস্থাৰ সৃষ্টি কৰিছিল যি চৰকাৰৰ ওপৰত নিৰ্ভৰশীল নাছিল৷মহাত্মা গান্ধীয়ে পৰিৱৰ্তন আনিছিল এই কথা সৰ্বজনবিদিত৷ কিন্তু এই কথাও কোৱা উচিত যে তেওঁ জনতাৰ হৃদয়ৰ শক্তি জাগ্ৰত কৰি তেওঁলোকক স্ব - পৰিৱৰ্তনৰ দিশত উৎসাহিত কৰিবলৈ সমৰ্থ হৈছিল৷ যদি স্বাধীনতাৰ দায়িত্ব গান্ধীজীৰ কান্ধত নাথাকিলহেঁতেন তেন্তে তেওঁ স্বৰাজ আৰু স্বাৱলম্বনৰ দিশত অগ্ৰসৰ হ ’ লহেঁতেন৷ গান্ধীজীৰ এই বীক্ষণে আজি ভাৰতৰ বৃহৎ প্ৰত্যাহ্বানসমূহৰ সমাধান হিচাপে বিবেচিত হৈছে৷ বিগত পাঁচ বছৰত আমি জনসাধাৰণৰ অংশগ্ৰহণক গুৰুত্ব প্ৰদান কৰিছো৷ সেয়া লাগিলে স্বচ্ছ ভাৰত অভিযানেই হওক , ডিজিটেল ভাৰতেই হওক , জনসাধাৰণে এতিয়া এই অভিযানৰ নেতৃত্ব নিজে প্ৰদান কৰিছে৷


    বন্ধুসকল ,


    মহাত্মা গান্ধীজীয়ে কৈছিল যে তেওঁৰ জীৱনেই তেওঁৰ বাণী৷ গান্ধীজীয়ে কেতিয়াও নিজৰ জীৱনৰ দ্বাৰা প্ৰভাৱান্বিত কৰিবলৈ প্ৰয়াস কৰা নাছিল , কিন্তু তেওঁৰ জীৱনেই প্ৰেৰণাৰ কাৰক হৈ পৰিছিল৷ আজি আমি ‘ কেনেদৰে আকৰ্ষিত কৰিব পাৰি ’ দৌৰত অৱতীৰ্ণ হৈছো , কিন্তু গান্ধীজীৰ বীক্ষণ আছিল - কিদৰে অনুপ্ৰাণিত কৰিব পাৰি৷ গান্ধীজীৰ গণতন্ত্ৰৰ প্ৰতি নিষ্ঠাৰ শক্তি কি আছিল , ইয়াৰ সৈতে জড়িত এটা বাক্য মই আপোনালোকক শুনাব বিচাৰিছো৷ কিছু বছৰ আগেয়ে যেতিয়া মই ব্ৰিটেইনৰ মহাৰাণী এলিজাবেথক সাক্ষাৎ কৰিলো তেতিয়া তেওঁ মোক আবেগিকভাৱে এখন ৰুমাল দেখুৱালে৷ সেই ৰুমাল খাদীৰ দ্বাৰা প্ৰস্তুত কৰা আছিল , গান্ধীজীয়ে তেওঁৰ বিয়াৰ সময়ত সেই ৰুমাল উপহাৰ দিছিল৷ চিন্তা কৰক , যাৰ সৈতে সিদ্ধান্তৰ মতভেদ আছিল , তেওঁলোকৰ সৈতে সম্বন্ধক লৈ তেওঁৰ মনত কিমান সংবেদনশীলতা আছিল৷ তেওঁ তেওঁলোকৰো ভাল হোৱাটো বিচাৰিছিল , সন্মান কৰিছিল যি তেওঁৰ বিৰোধী আছিল৷ যাৰ সৈতে স্বাধীনতাৰ যুদ্ধ কৰিবলগীয়া হৈছিল৷


    বন্ধুসকল ,


    সিদ্ধান্তসমূহৰ এই প্ৰতিশ্ৰুতিয়ে গান্ধীজীৰ ধ্যান এনে সাতটা দুৰ্বৃত্তিৰ প্ৰতি আকৰ্ষিত কৰিছিল যাৰ প্ৰতি সকলো সজাগ হোৱাটো আৱশ্যক৷ সেয়া হ ’ ল -


    কৰ্ম অবিহনে সম্পত্তি


    বিবেক অবিহনে সন্তুষ্টি


    চৰিত্ৰ অবিহনে জ্ঞান


    নৈতিকতা অবিহনে ব্যৱসায়


    মানৱতা অবিহনে বিজ্ঞান


    ত্যাগ অবিহনে ধৰ্ম


    আদৰ্শ অবিহনে ৰাজনীতি


    লাগিলে সেয়া জলবায়ু পৰিৱৰ্তনেই হওক অথবা সন্ত্ৰাসবাদ , ভ্ৰষ্টাচাৰেই হওক অথবা স্বাৰ্থপৰ সামাজিক জীৱন , গান্ধীজীৰ এই সিদ্ধান্তসমূহে আমাক মানৱতাৰ ৰক্ষাৰ দিশত কাম কৰাৰ বাবে পথ প্ৰদৰ্শকৰ দৰে কাম কৰে৷ মোৰ বিশ্বাস যে গান্ধীজীয়ে প্ৰদৰ্শিত কৰা এই পথে উন্নত বিশ্ব নিৰ্মাণত প্ৰেৰক হিচাপে বিবেচিত হ ’ ব৷ মই ভাবো যে যেতিয়ালৈ মানৱতাৰ সৈতে গান্ধীজীৰ চিন্তাধাৰাৰ এই প্ৰবাহ প্ৰবাহিত হ ’ ব , সেই পৰ্যন্ত গান্ধীজীৰ প্ৰেৰণা আৰু প্ৰাসংগিকতাও আমাৰ মাজত প্ৰবাহমান হৈ ৰ ’ ব৷


    পুনৰবাৰ আপোনালোক সকলোকে অশেষ ধন্যবাদ জ্ঞাপন কৰিছো !


    ধন্যবাদ !


    ***


    VRRK/SH/AK/MANN

    
    
    (Release ID: 1586387) Visitor Counter : 1
    
    
      Read this release in: English , Hindi , Marathi , Bengali , Punjabi , Gujarati , Tamil , Telugu , Kannada