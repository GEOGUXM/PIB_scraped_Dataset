      প্ৰধানমন্ত্ৰীৰ কাৰ্যালয়

      ২২ ছেপ্টেম্বৰত হাউষ্টনত ভাৰতীয় সম্প্ৰদায়ৰ কাৰ্যসূচীত ৰাষ্ট্ৰপতি ডনাল্ড. জে. ট্ৰাম্পৰ অংশগ্ৰহণক প্ৰধানমন্ত্ৰীৰ স্বাগতম
      Posted On: 16 SEP 2019 11:06AM by PIB Guwahati


    ২২ ছেপ্টেম্বৰ তাৰিখে টেক্সাছৰ হাউষ্টনত অনুষ্ঠিত হ ’ বলগীয়া ‘ হাউডি মোদী ’ কাৰ্যসূচীত আমেৰিকাৰ ৰাষ্ট্ৰপতি ডনাল্ড . জে . ট্ৰাম্পে অংশগ্ৰহণ কৰিব খোজা বাতৰিত সন্তুষ্টি প্ৰকাশ কৰিছে প্ৰধানমন্ত্ৰী শ্ৰী নৰেন্দ্ৰ মোদীয়ে৷ প্ৰধানমন্ত্ৰীয়ে কয় যে আমেৰিকাৰ ৰাষ্ট্ৰপতিগৰাকীৰ অংশগ্ৰহণে ভাৰত আৰু আমেৰিকাৰ বন্ধুত্বৰ গুৰুত্ব বৃদ্ধি কৰিব৷


    অনুষ্ঠানটোত ৰাষ্ট্ৰপতি ট্ৰাম্পৰ অংশগ্ৰহণক উল্লেখযোগ্য বুলি অভিহিত কৰি প্ৰধানমন্ত্ৰীয়ে কয় ইয়াৰ দ্বাৰা ভাৰত - আমেৰিকাৰ দ্বিপাক্ষিক সম্পৰ্ক বৃদ্ধি হোৱাৰ লগতে আমেৰিকান সমাজ আৰু অৰ্থনীতিলৈ ভাৰতীয় সমাজৰ অৱদানকো স্বীকৃতি প্ৰদান কৰা হ ’ ব৷


    ইয়াৰ পূৰ্বে আজি হোৱাইট হাউচৰ পৰা প্ৰকাশিত এক বিবৃতিত অনুষ্ঠানটোত ডনাল্ড ট্ৰাম্পৰ অংশগ্ৰহণৰ বিষয়ে নিশ্চিতি প্ৰদান কৰা হয়৷ অনুষ্ঠানটোৰ গুৰুত্বৰ বিষয়ে আলোকপাত কৰি বিবৃতিটোত এইদৰে কোৱা হয় , ‘‘ এয়া আমেৰিকা যুক্তৰাষ্ট্ৰ আৰু ভাৰতৰ মাজৰ সম্পৰ্ক শক্তিশালী কৰাৰ এক উল্লেখযোগ্য অৱকাশ , বিশ্বৰ সবাতোকৈ পুৰণি তথা বৃহৎ গণতন্ত্ৰৰ সৈতে কৌশলগত মিত্ৰতা অধিক শক্তিশালী কৰাৰ বাবে আৰু শক্তি তথা বাণিজ্যিক সম্পৰ্কৰ বিষয়ে আলোচনা কৰাৰ এয়া এক বৃহৎ অৱকাশ৷ ’’


    ‘‘ হাউডি মোদী - সপোনৰ বিনিময় , উজ্বল ভৱিষ্যত ’’ হ ’ ল ২২ ছেপ্টেম্বৰ , দেওবাৰে প্ৰধানমন্ত্ৰী নৰেন্দ্ৰী মোদীয়ে আমেৰিকাৰ টেক্সাছৰ এন আৰ জি ষ্টেডিয়ামত অংশগ্ৰহণ কৰিবলগীয়া এক অনুষ্ঠানৰ বাবে টেক্সাছ ইণ্ডিয়া ফ ’ ৰামৰ পৃষ্ঠপোষকতাত এক সামাজিক সন্মিলন৷ উল্লেখ্য , সেই অনুষ্ঠানটোত প্ৰায় পছপন্ন হাজাৰ লোকে অংশগ্ৰহণ কৰিব বুলি আশা প্ৰকাশ কৰা হৈছে৷


    ***


    VRRK/AK/MANN

    
    
    (Release ID: 1585829) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada , Malayalam