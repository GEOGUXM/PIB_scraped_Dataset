      প্ৰধানমন্ত্ৰীৰ কাৰ্যালয়

      
      হিউষ্টনত প্ৰধানমন্ত্ৰীয়ে মুকলি কৰিলে শ্ৰী সিদ্ধি বিনায়কৰ মন্দিৰ
      আধাৰশিলা স্থাপন কৰিলে অনন্ত গান্ধী সংগ্ৰহালয়ৰ
      Posted On: 22 SEP 2019 11:48PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে টেক্সাছৰ হিউষ্টনত ‘ শ্ৰী সিদ্ধি বিনায়ক মন্দিৰ ’ আৰু ‘ গুজৰাটী সমাজ অব্ হিউষ্টন ইভেণ্ট চেণ্টাৰ ’ মুকলি কৰে৷ টেক্সাছত টেক্সাছ ভাৰতীয় মঞ্চই অনুষ্ঠিত কৰা ‘ হাউডি মোদী ’ শীৰ্ষক অনুষ্ঠানত প্ৰধানমন্ত্ৰীয়ে ভাৰতীয় সমাজৰ অভ্যৰ্থনা অনুষ্ঠানত অংশগ্ৰহণ কৰে৷


    প্ৰধানমন্ত্ৰীয়ে হিউষ্টনত অনন্ত গান্ধী সংগ্ৰহালয়ৰ ফলকো মুকলি কৰে৷


    মুকলিৰ পিছত উপস্থিত ব্যক্তিসকলক প্ৰধানমন্ত্ৰীয়ে ‘ হাউডি মোডী ’ অনুষ্ঠানটোৰ বাবে ধন্যবাদ জ্ঞাপন কৰে৷ তেওঁ কয় , ‘‘ আপোনালোকে ভাৰত - আমেৰিকাৰ মিত্ৰতাৰ উজ্বল ভৱিষ্যতৰ মঞ্চ প্ৰস্তুত কৰিছে৷ মই আপোনালোক সকলোকে ধন্যবাদ জ্ঞাপন কৰিছো৷ ’’


    অনন্ত গান্ধী সংগ্ৰহালয়ৰ বিষয়ে উল্লেখ কৰি প্ৰধানমন্ত্ৰীয়ে কয় যে এই সংগ্ৰহালয়টো হিউষ্টনৰ এক সাংস্কৃতিক স্থান হিচাপে বিবেচিত হ ’ ব৷ ‘‘ মই এই প্ৰয়াসৰ সৈতে পূৰ্বৰে পৰা জড়িত হৈ আছো৷ ই নিশ্চিতভাৱে মহাত্মা গান্ধীৰ চিন্তাধাৰা যুৱচামৰ মাজত জনপ্ৰিয় কৰি তুলিব ,’’ প্ৰধানমন্ত্ৰীয়ে এইদৰে কয়৷


    প্ৰধানমন্ত্ৰীয়ে ভাৰতীয় সমাজক প্ৰতি বছৰে অতি কমেও পাঁচটা পৰিয়ালক ভাৰতলৈ পৰ্যটক হিচাপে যোৱাৰ বাবে আগ্ৰহান্বিত কৰিবলৈ আহ্বান জনায়৷ তেওঁ ভাৰতীয় বংশোদ্ভৱ আমেৰিকান পৰিয়ালসকলক য ’ লৈ যায় ত ’ তে নিজৰ মাতৃভাষাৰ সৈতে সংযোজিত হৈ থাকিবলৈ আহ্বান জনায়৷


    ****


    VRRK/AK/MANN

    
    
    (Release ID: 1586228) Visitor Counter : 2
    
    
      Read this release in: English , Marathi , Hindi , Bengali , Punjabi , Gujarati , Tamil