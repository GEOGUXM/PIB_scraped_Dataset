      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীয়ে লাভ কৰিলে স্বচ্ছ ভাৰত অভিযানৰ বাবে ‘গ্ল’বেল গ’লকীপাৰ’ বঁটা
      Posted On: 25 SEP 2019 7:15AM by PIB Guwahati


    ২৪ ছেপ্টেম্বৰ ২০১৯ তাৰিখে বিল আৰু মেলিণ্ডা গেটছ্ ফাউণ্ডেচনে প্ৰধানমন্ত্ৰী শ্ৰী নৰেন্দ্ৰ মোদীক স্বচ্ছ ভাৰত অভিযানৰ বাবে ‘ গ্ল ’ বেল গ ’ লকীপাৰ ’ বঁটাৰে সন্মানিত কৰে৷ এই বঁটা প্ৰদান অনুষ্ঠান নিউয়ৰ্কত ৰাষ্ট্ৰসংঘৰ সাধাৰণ পৰিষদ ( ইউ এন জি এ ) ৰ পাৰ্শ্বৱৰ্তী সময়ত অনুষ্ঠিত কৰা হয়৷


    প্ৰধানমন্ত্ৰীয়ে উক্ত বঁটাটো স্বচ্ছ ভাৰত অভিযানক জন আন্দোলনলৈ ৰূপান্তৰিত কৰা তথা ইয়াক নিজৰ দৈনন্দিন জীৱনৰ অংশ কৰি লোৱা ভাৰতীয় সকলৰ প্ৰতি উৎসৰ্গিত কৰে৷


    ‘‘ স্বচ্ছ ভাৰত অভিযানৰ এই সফলতা ভাৰতৰ জনসাধাৰণৰ বাবে সম্ভৱ হৈছে৷ তেওঁলোকে ইয়াক নিজৰ আন্দোলনলৈ ৰূপান্তৰিত কৰিছে আৰু ঈপ্সিত লক্ষ্য প্ৰাপ্তিৰ নিশ্চিতি প্ৰদান কৰিছে ,’’ প্ৰধানমন্ত্ৰীয়ে বঁটাটো লাভ কৰাৰ পিছত এইদৰে কয়৷


    মহাত্মা গান্ধীৰ ১৫০তম জন্মজয়ন্তীৰ প্ৰাক্ ক্ষণত বঁটা লাভৰ ঘটনাক ঐতিহাসিক হিচাপে অভিহিত কৰি প্ৰধানমন্ত্ৰীয়ে কয় যে ১৩০ কোটি ভাৰতীয়ই যেতিয়া কোনো শপত গ্ৰহণ কৰে , তেতিয়া যিকোনো প্ৰত্যাহ্বান হেলাৰঙে অতিক্ৰম কৰিব পৰাৰ প্ৰমাণ হ ’ ল এই স্বচ্ছ ভাৰত অভিযান৷ তেওঁ কয় ভাৰতে মহাত্মা গান্ধীৰ স্বচ্ছ ভাৰত অভিযানৰ সপোন বাস্তৱায়িত কৰিছে৷


    ‘‘ যোৱা পাঁচ বছৰত অভিলেখ সংখ্যক ১১ কোটি টয়লেট নিৰ্মাণ কৰা হৈছে৷ এই অভিযানে দেশৰ দুখীয়া তথা মহিলাসকলক অধিক উপকৃত কৰিছে ,’’ প্ৰধানমন্ত্ৰীয়ে এইবুলি মন্তব্য কৰে৷ তাৰোপৰি অনাময় আৰু স্বাস্থ্য উত্তৰণৰ বাবে ১১ কোটি টয়লেটৰ নিৰ্মাণে গাঁওসমূহৰ অৰ্থনীতিও শক্তিশালী কৰিছে , প্ৰধানমন্ত্ৰীয়ে এইবুলিও কয়৷


    বিশ্বজনীন অনাময় ব্যাপ্তিৰ বিষয়ে উল্লেখ কৰি প্ৰধানমন্ত্ৰীয়ে কয় যে ভাৰতে অন্য ৰাষ্ট্ৰৰ সৈতে নিজৰ অভিজ্ঞতা বিনিময় কৰিবলৈ সাজু যাতে সমগ্ৰ বিশ্বতে সামূহিকভাৱে অনাময় ব্যাপ্তিৰ লক্ষ্য সাধন হয়৷


    ‘ ফিট ইণ্ডিয়া মুভমেণ্ট ’ আৰু ‘ জল জীৱন অভিযান ’ ৰ দৰে অভিযানভিত্তিক পদক্ষেপৰ জৰিয়তে প্ৰতিৰোধাত্মক স্বাস্থ্যসেৱাৰ দিশত ভাৰতৰ প্ৰয়াসৰ বিষয়েও প্ৰধানমন্ত্ৰীয়ে উল্লেখ কৰে৷


    ****


    
    VRRK/SH/MANN

    
    
    (Release ID: 1586233) Visitor Counter : 3
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada , Malayalam