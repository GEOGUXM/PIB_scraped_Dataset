      প্ৰধানমন্ত্ৰীৰ কাৰ্যালয়

      ২০২৯ৰ ৭ ছেপ্টেম্বৰত মুম্বাইত এলানি উন্নয়নমূলক প্ৰকল্পৰ উদ্বোধনী অনুষ্ঠানত আগবঢ়োৱা প্ৰধানমন্ত্ৰীৰ ভাষণৰ অসমীয়া অনুবাদ
      Posted On: 07 SEP 2019 7:13PM by PIB Guwahati


    মোৰ মৰমৰ ভাই - ভনীসকল৷


    নমস্কাৰ মুম্বাইবাসী৷


    গণপতি বাপ্পা মোৰেয়া


    গণপতি বাপ্পা মোৰেয়া৷


    ইয়ালৈ অহাৰ পূৰ্বে পাৰলেত লোকমান্য সেৱা সংঘৰ গণপতি বাপ্পাক দৰ্শন কৰাৰ মোৰ সৌভাগ্য হ ’ ল৷ এইবাৰ লোকমান্য সেৱা সংঘৰ গণেশ উৎসৱৰো শতবৰ্ষত উপনীত হৈছে৷ লোকমান্য তিলকে সমাজক শক্তিশালী কৰিবলৈ যি পৰম্পৰাৰ প্ৰসাৰ কৰিছিল , আজিও তাৰ প্ৰতিধ্বনি দেশে - বিদেশে শুনিবলৈ পোৱা যায়৷


    আমাৰ নতুন ৰাজ্যপাল শ্রী কোশিয়াৰী ডাঙৰীয়াও ইয়ালৈ আহিছে৷ বহুতে হয়তো নাজানে যে তেওঁ উত্তৰাখণ্ডৰ যশস্বী মুখ্যমন্ত্রী আছিল৷ তাতকৈও ডাঙৰ কথা হ ’ ল , যিটো মই গৌৰৱেৰে উল্লেখ কৰিছো যে মই যেতিয়া ভাৰতীয় জনতা পার্টিৰ সংগঠনৰ কাম কৰিছিলো , যেতিয়া উত্তৰাখণ্ডৰ দায়িত্বত আছিলো , তেতিয়া তেওঁৰ পৰামর্শ মানি কাম কৰিছিলো৷


    বন্ধুসকল , মুম্বাই আৰু মহাৰাষ্ট্রৰ জনগণৰ সৰল জীৱনযাপন আৰু ভালপোৱাই মোক সদাই অভিভূত কৰে৷ নির্বাচনী প্ৰচাৰৰ সময়ত মহাৰাষ্ট্রৰ বিভিন্ন চহৰলৈ গৈছিলো , আপোনালোকৰ সৈতে কথা পাতিছো৷ মুম্বাইয় ৰাতি যিখন সভা হৈছিল , তাক লৈ কেইবাদিনো ধৰি আলোচনা হৈছে। এই ভালপোৱা আৰু আশীর্বাদৰ বাবে মই আপোনালোকৰ ওতৰত কৃতজ্ঞ।


    ৰ ’ দ - বৰষুণৰ লুকা - ভাকু খেলাৰ মাজতে আজিও আপোনালোক ইমান বিপুল হাৰত ইয়ালৈ আহিছে , এই সভাৰ সৌন্দর্য বৃদ্ধি কৰিছে , এয়া আপোনালোকৰ মনোভাৱৰ পৰিচয় আৰু আপোনালোকৰ সপোন আৰু আশা - আকাংক্ষাৰ সংকেত বহন কৰিছে৷


    বন্ধুসকল , মই যেতিয়া ৰাছিয়ালৈ গৈছিলো , তেতিয়াও মুম্বাই সম্পর্কে খবৰ পাইছিলো৷ কালি পুৱাই তাৰ পৰা ঘূৰি মই বাংগালুৰুলৈ গৈছিলো৷ তাত গোটেই নিশা ইছৰোৰ বৈজ্ঞানিক বন্ধুসকলৰ সৈতে কটালো৷ তেওঁলোকে যি সাহস আৰু দৃঢ়সংকল্পৰ পৰিচয় দিলে , সেয়া দেখি মই অতিকে অনুপ্রাণিত হৈছো৷ কোনো লক্ষ্যসাধনৰ বাবে কিদৰে দিনৰাতি একাকাৰ কৰি তেওঁলোকে কাম কৰে , প্ৰতিকূল আৰু কঠিন পৰিস্থিতিতো সমস্যা সমাধান কৰে আৰু তন্ময়তাৰে কিদৰে নিজৰ লক্ষ্য সাধনৰ আগুৱাই যায় , সেয়া আমি ইছৰোৰ বৈজ্ঞানিক আৰু প্ৰযুক্তিবিদসকলৰ পৰা শিখিব পাৰো৷

    
    ভাই - ভনীসকল , আমাৰ শাস্ত্ৰসমূহ একপ্ৰকাৰ জ্ঞানৰ ভাণ্ডাৰ। ভর্তৃহৰিয়ে কৈছিল –


    প্রাৰভ্যতে ন খলু বিঘ্নভইয়েন নীচৈঃ ,


    প্রাৰভ্য বিঘ্নবিহিতা বিৰমন্তি মধ্যাঃ।


    বৈঘ্নৈঃ পুনঃ পুনৰপি প্ৰতিহন্যমানাঃ ,


    প্রাৰভ্য চ উত্তমজনাঃ ন পৰিত্যজন্তি।।


    অর্থাৎ , যে কোনো লক্ষ্যপ্রাপ্তিৰ বাবে তিনি ধৰণৰ প্ৰচেষ্টাকাৰী থাকে৷ এওঁলোকৰ ভিতৰত সর্বনিম্ন ব্যক্তিসকল দূৰ্যোগৰ ভয়ত কোনো কাম আৰম্ভই কৰিব নোৱাৰে ; মধ্যস্তৰৰ ব্যক্তিসকলৰ কোনো কোনোৱে কাম আৰম্ভ কৰে , কিন্তু প্ৰথম দূৰ্যোগৰ মুখামুখি হ ’ লেই ৰৈ যায় , আকৌ কোনো কোনো পলাই যায়। কিন্তু উচ্চস্তৰৰ প্ৰচেষ্টাকাৰীসকল একেৰাহে দূৰ্যোগ আহিলেও , ডাঙৰ ডাঙৰ সমস্যা থকা সত্ত্বেও নিৰন্তৰ প্ৰচেষ্টা চলাই যায় আৰু লক্ষ্যপ্রাপ্তিৰ পাছত স্বস্তিৰ নিঃশ্বাস পেলায়৷


    বন্ধুসকল , ইছৰোৰ বৈজ্ঞানিক আৰু প্ৰযুক্তিবিদসকল তৃতীয় প্ৰবৃত্তিৰ লোক৷ যেতিয়ালৈকে লক্ষ্যত উপনীত হ ’ ব নোৱাৰে , তেতিয়ালৈকে থমকি নৰয় , ভাগৰুৱা নহয় , শান্তিৰে অলপ সময়ো বহি নাথাকে৷ আজি আমি ‘ চন্দ্ৰযান ’ ২ৰ ক্ষেত্রত যেনেকৈ বিপত্তিৰ সন্মুখীন হৈছো , সেয়া দেখি ইছৰোৰ বৈজ্ঞানিকসকলৰ থমকি নৰয় , তেওঁলোকে যেতিয়ালৈকে লক্ষ্য সাধন কৰিব নোৱাৰে , তেতিয়ালৈকে নিৰন্তৰ প্ৰচেষ্টা চলাই যাব৷ চন্দ্ৰপৃষ্ঠত ভাৰতে খোজ দিয়াৰ সপোন বাস্তবায়িত হ ’ বই৷


    বন্ধুসকল , আমি মনত ৰাখিব লাগিব যে চন্দ্ৰযানক বহন কৰি নিয়া অৰবিটাৰটো এতিয়াও সুস্থাভাবেই নির্ধাৰিত কক্ষপথত চন্দ্ৰক প্ৰদক্ষিণ কৰি নিজৰ কাম কৰি আছে৷ এয়াও এক ঐতিহাসিক সাফল্য। মই মুম্বাইবাসীৰ উৎসাহ - উদ্দীপনাৰ কথা বহুত দেখিছো , শুনিছো আৰু অনুভৱ কৰিছো৷ আজি ইছৰোৰ কর্মীসকলৰ উৎসাহ - উদ্দীপনা দেখি তথা অনুভৱ কৰি আপোনালোকক তেওঁলোকৰ কথা কোৱাৰ ইচ্ছা হ ’ ল৷


    ভাই - ভনীসকল , নিজৰ সংকল্প বাস্তবায়িত কৰাৰ বাবে নিৰন্তৰ প্ৰচেষ্টা , গণেশ উৎসৱৰ উদ্দীপনা আৰু এই পৰিৱেশত আজি মহাৰাষ্ট্রত হাজাৰ হাজাৰ কোটি টাকাৰ প্ৰকল্প উদ্বোধন হৈছে৷


    মুম্বাই পৰা মই ঔৰংগবাদলৈ যাম। তাতো বিভিন্ন প্ৰকল্পৰ উদ্বোধন কৰিম৷ মই বিশেষকৈ মুম্বাই আৰু ইয়াৰ সমীপৱৰ্তী এলেকাত বসবাসকৰা লোকসকলক বহুত বহুত শুভেচ্ছা জনাই ছো । আজি ইয়াত ২০ হাজাৰ কোটিতকৈও অধিক অর্থ বিনিয়োগেৰে বিভিন্ন উন্নয়নমূলক প্ৰকল্পৰ কাম আৰম্ভ হৈছে৷ নতুন মেট্রো লাইন , মেট্রো ভৱন , মেট্রো ষ্টেচনত বিভিন্ন সেৱাৰ প্ৰসাৰ , বান্দ্রা - কুর্লা কমপ্লেক্সক ইষ্টার্ন এক্সপ্রেছ হাইৱেৰ সৈতে যুক্ত কৰাৰ প্ৰকল্প ; এই সকলো প্ৰকল্পই মুম্বাইৰ পৰিকাঠামোক নতুন মাত্রা প্ৰদান কৰিব , ইয়াৰ সমান্তৰালভাৱে ইয়াৰ লোকসকলৰ জীৱনযাপনৰ মান উন্নয়নত সহায়ক হ ’ ব৷


    বান্দ্রা – কুর্লাক এক্সপ্রেছ হাইৱেৰ সৈতে যুক্ত কৰা প্ৰকল্পটোতো বিভিন্ন বৃত্তিৰ লাখ লাখ লোকৰ স্বস্তিৰ কাৰণ হ ’ ব। বিকেচি বিভিন্ন বাণিজ্যিক তৎপৰতাৰ ডাঙৰ কেন্দ্ৰ৷ ইয়াত এতিয়া যাতায়াত আৰু অধিক সহজ হ ’ ব , সময়ৰ ৰাহি হ ’ ব৷ এতিয়াতো ‘ কেইমিনিটমানতে মুম্বাই ’! এই সকলো প্ৰকল্পৰ বাবে আপোনালোক সকলোকে , সমগ্ৰ মুম্বাইবাসীক বহুত বহুত শুভেচ্ছা জনাইছো৷


    বন্ধুসকল , মুম্বাই হ ’ ল এনে মহানগৰী , যাৰ গতিয়ে দেশকো গতিশীল কৰে। ইয়াৰ পৰিশ্ৰমী লোকে , ইয়াৰ বিভিন্ন বৃত্তিৰ লোক , মা , ভনী , যুৱক - যুৱতীসকলে এই চহৰক ভাল পায়৷ গৌৰৱেৰে কও যে ‘ মই মুম্বাইকাৰ ’! বিগত পাঁচ বছৰত ‘ আমিচী মুম্বাই ’ বা আমাৰ মুম্বাইৰ পৰিকাঠামো উন্নয়নৰ বাবে আমি ঐকান্তিকতাৰে কাম কৰিছো৷ ইয়াৰ ফাড়নাবিছ চৰকাৰেও মুম্বাই তথা মহাৰাষ্ট্রৰ উন্নয়নৰ অৰ্থে একেটি প্ৰকল্পৰ বাবে কিমান পৰিশ্ৰম কৰিছে , সেয়া মই ভালদৰেই জানো। এই সকলো প্ৰচেষ্টাৰ ফলস্বৰূপে আজি মুম্বাইৰ জীৱনত লাহে লাহে পৰিৱর্তন আহিবলৈ আৰম্ভ কৰিছে। আৰ মই ইয়াৰ ভিতৰত সকলোতে ইতিবাচক বুলি ভাবি বর্তমানৰ লগতে ভৱিষ্যতৰ প্ৰয়োজন , অহা দশকবোৰৰ প্ৰয়োজনৰ কথা হিচাপ কৰি এতিয়াৰে পৰাই কাম কৰা হৈছে৷


    ভাই - ভনীসকল , আজি যেতিয়া দেশ ৫ লাখ কোটি ডলাৰ অর্থনীতিৰ লক্ষ্যৰে আগুৱাই গৈছে , তেতিয়া আমাৰ চহৰসমূহকো একবিংশ শতিকাৰ বিশ্বৰ উপযোগী কৰি গঢ়ি তুলিব লাগিব৷ যাতায়াত ব্যৱস্থা , যোগাযোগ ব্যৱস্থা , উৎপাদনশীলতা , সুদূৰপ্ৰসাৰী উন্নয়ন অথবা নিৰাপত্তাৰ ক্ষেত্রত সকলো ধৰণৰ উন্নত ব্যৱস্থা গঢ়ি তুলিব লাগিব। এই ভাৱনাৰেই আমাৰ চৰকাৰে অহা পাঁচ বছৰত আধুনিক পৰিকাঠামো নির্মাণত ১০০ লাখ কোটি টকা ব্যয় কৰিব৷ ইয়াৰ দ্বাৰা মুম্বাইকে ধৰি মহাৰাষ্ট্রৰ সকলো চহৰ লাভবান হ ’ ব।


    বন্ধুসকল , সমগ্ৰ দেশৰ সকলো চহৰত যাতায়াত ব্যৱস্থা উন্নত কৰিবলৈ , পৰিবহণ ব্যৱস্থাৰ উন্নয়নত আমি এক সংহত ব্যৱস্থা গঢ়ি তোলাৰ দিশে গতি কৰিছো৷ পথ , ৰে ’ লপথ , মেট্রোৰে ’ লৰ দৰে প্ৰতিটো যোগাযোগ মাধ্যমক পৰস্পৰৰ সৈতে যুক্ত কৰা হৈছে। আজি ইয়াত মুম্বাই মেট্রোপলিটান এলেকাত উন্নত ৰাজহুৱা - যানবাহন ব্যৱস্থা গঢ়ি তুলিবলৈ এক ‘ ভিজন ডকুমেণ্ট ’ প্ৰকাশ কৰা হৈছে৷ ইয়াৰ ভিতৰত অহা - যোৱাৰ ভিন্ন মাধ্যম যেনে – মুম্বাই লোকেল , বাছ পৰিচালনা ব্যৱস্থা অথবা মেট্রো আছে। কিদৰে এইহবোৰৰ সঠিক ব্যৱহাৰ হ ’ ব , তাৰ বিস্তাৰিত বিবৰণ দিয়া হৈছে। বিশেষকৈ , ইয়াত মুম্বাই মেট্রোৰ মাষ্টাৰ প্লেন ৰচনা কৰা হৈছে।


    ভাই - ভনীসকল , বিগত পাঁচ বছৰ ধৰি মই মুম্বাই মেট্রো সম্প্ৰসাৰণৰ সৈতে নিৰন্তৰ যুক্ত থকাৰ সুযোগ পাইছো৷ প্রায় ডেৰ লাখ কোটি টকা বিনিয়োগেৰে ইয়াত মেট্রো নেটৱর্ক সম্প্ৰসাৰণৰ কাম কৰা হৈছে। এতিয়া মুম্বাইত মাত্ৰ ১১ কিলোমিটাৰ মেট্রো নেটৱর্ক আছে। কিন্তু ২০২০ , ২০২৩ , ২০২৪ চনৰ ভিতৰত সেয়া বৃদ্ধি কৰি ৩২৫ কিলোমিটাৰতকৈও অধিক হ ’ ব৷ আজি মুম্বাইত যিমান মানুহে সদায় স্থানীয় ৰে ’ লত যাতায়াত কৰে , তেতিয়া সমপৰিমাণ মানুহে মেট্রো ৰে ’ লত যাতায়াত কৰিব পাৰিব৷ স্থানীয় ৰে ’ লক আধুনিক কৰি তোলাৰ সমান্তৰালভাৱে মেট্রোৰ সম্প্ৰসাৰণৰ এই মিলিত প্ৰচেষ্টাই মুম্বাইয়ৰ বর্তমান প্ৰয়োজনসমূহ পুৰণ কৰাৰ লগতে অহা বছৰসমূহৰ বাবেও প্ৰস্তুত কৰিব৷


    বন্ধুসকল , আমি কেৱল মেট্রো লাইনেই স্থাপন কৰা নাই , এই লাইনত যি মেট্রো চলিব , তাৰ ডবাসমূহো ভাৰততে নির্মাণ হ ’ ব৷ কিছুসময়ৰ পূৰ্বে মই এই নির্মীয়মান কোচ দেখি আহিছো৷ ‘ মেক ইন ইণ্ডিয়া ’ ৰ জৰিয়তে নির্মীয়মান এই আধুনিক মেট্রো কোচসমূহে মুম্বাই মেট্রোক সুৰক্ষিত আৰু সুবিধাজনক কৰি তোলাৰ লগতে , যাত্রীসকলৰো বহুত পৰিমাণে ৰাহি হ ’ ব৷


    ভাই - ভনীসকল , আন্তঃগাঁথনিৰ সৈতে অর্থনীতিৰ সম্পর্ক গভীৰ , ‘ ইজ অৱ লিভিং ’ আৰু কর্মসংস্থাপনৰ সৈতে সিমানেই প্ৰত্যক্ষভাবে জড়িত। আন্তঃগাঁথনিৰ ক্ষেত্রত বিনিয়োগ মানে সিমানেই কর্মসংস্থাপনৰ নতুন সুযোগ গঢ়ি তোলা। মই যদি কেৱল মুম্বাইত আৰম্ভ হোৱা মেট্রো ৰে ’ লৰ কামৰ কথা কওঁ ইয়াত ১০ হাজাৰ ইঞ্জিনিয়াৰ আৰু চল্লিশ হাজাৰ দক্ষ আৰু অদক্ষ কর্মীৰ কর্মসংস্থাপনৰ সুযোগ সৃষ্টি হ ’ ব।


    ভাই - ভনীসকল , গাঁৱে গাঁৱে – চহৰে চহৰে যি আন্তঃগাঁথনি উন্নয়নৰ কাম চলিছে , সেয়া স্থানীয় পৰ্যায়ত যিদৰে কর্মসংস্থাপনৰ সুযোগ সৃষ্টি হ ’ ব , সৰু সৰু ব্যৱসায়ীৰ বাবে ব্যৱসায়ৰ সুযোগো সৃষ্টি কৰিব , তাক লৈ মানুহে তেনে কোনো আলোচনা নকৰে৷ সম্ভৱতঃ ইয়াৰ এটি কাৰণ হ ’ ল – আজি যি গতি আৰু মাত্রাত কাম হৈছে , তাৰ আগতে কেতিয়াও হোৱা নাছিল৷ সেইবাবে এই বিষয়ত মানুহে তেনেদৰে নভবাটো অতি স্বাভাবিক। এতিয়া যেতিয়া পৰিস্থিতি সলনি হৈছে , এই বিষয়ক লৈ আলোচনাও আৰম্ভ হ ’ ব।


    ভা ৱ ক , আগতে কি কোনেও ভাবিব পৰা নাছিল , বছৰৰ পাছত বছৰ পৰি থকা নবী - মুম্বাই বিমানবন্দৰৰ কাম , মুম্বাই ট্রান্স হার্বাৰ লিংকৰ কাম , মুম্বাই – আহমেদাবাদ বুলেট ৰে ’ লৰ কাম ইমাত ব্যাপক ৰূপে আৰম্ভ হ ’ ব ? ইমান দ্রুতগতিতে আগুৱাই যাব ? ইত্যাদি সকলো প্ৰকল্পই মুম্বাই আৰু পার্শ্বৱর্তী অঞ্চলৰ জনগণক কর্মসংস্থাপনৰ নতুন নতুন সুযোগ কৰিছে৷


    ভাই - ভনীসকল , মই যেতিয়া গতি আৰু মাত্রাৰ কথা কওঁ তেতিয়া মোৰ ওচৰত ইমান উদাহৰণ থাকে যি গণি গণি সন্ধ্যা হৈ যাব৷ আজি ইয়াত মেট্রোৰ যি বৃহৎ প্ৰকল্প আৰম্ভ হ ’ ল মই আপোনালোকৰ আগত ইয়াৰ উদাহৰণ দাঙি ধৰিব বিচাৰিছো৷


    বন্ধুসকল , আমাৰ দেশত ৩০ - ৩৫ বছৰৰ পূৰ্বে প্ৰথম মেট্রো সেৱা আৰম্ভ হৈছে। ২০১৪চনলৈকে মাত্ৰ কেইখনমান চহৰতে মেট্রো চলি আছিল৷ আজি দেশৰ ২৭খন চহৰত মেট্রো ৰে ’ ল আৰম্ভ হৈছে অথবা নিৰ্মীয়মান অৱস্থাত আছে। আজি সমগ্ৰ দেশত ৬৭৫ কিলোমিটাৰ মেট্ৰ ’ লাইন কাৰ্যকৰী অৱস্থাত আছে৷ ইয়া ভিতৰত ৪০০ কিলোমিটাৰত মেট্রো সেৱা বিগত পাঁচ বছৰত আৰম্ভ হৈছে৷ ভাৱকছোন আধাতকৈও বেছি মেট্রো লাইন বিগত পাঁচ বছৰত যুক্ত হৈছে৷ বৰ্তমান সমগ্ৰ দেশত আৰু ৮৫০ কিলোমিটাৰতকৈ অধিক মেট্রো লাইনৰ কাম চলি আছে।


    ভাই - ভনীসকল , বিগত পাঁচ বছৰত প্রায় ৬০০ কিলোমিটাৰ নতুন মেট্রো লাইনৰ প্ৰস্তাৱত অনুমোদন জনোৱা হৈছে। এই সময়ছোৱাৰ ভিতৰত মুম্বাই , পুণে আৰু নাগপুৰত মেট্রোৰ কাম আৰম্ভ কৰাৰ প্ৰচেষ্টাৰ বাবে মই ফাড়নাবিছজীক প্ৰশংসা কৰিছো৷ তেওঁৰ অনুপ্রেৰণাতে এই প্ৰকল্পসমূহৰ কাম অতি দ্রুত গতিত আগুৱাই গৈছে।


    ভাই - ভনীসকল , দেশক দ্রুতগতিতে আগুৱাই নিয়াৰ বাবে দেশত একবিংশ শতিকাৰ আধুনিক আন্তঃগাঁথনি গঢ়ি তোলাৰ প্ৰয়োজন আছে। আজি দেশত এক সৰ্বাংগীন আন্তঃগাঁথনি উন্নয়নৰ কাম চলিছে৷ টুকৰা - টুকৰ কৰি নহয় , ‘ এক ভাৰত , শ্রেষ্ঠ ভাৰত ’ ৰ দৃষ্টিভংগীৰে আমি আগুৱাই গৈছে৷ ‘ এক দেশ , এক পাৱাৰগ্রিড ’ ৰ পৰা আৰম্ভ কৰি ‘ এক দেশ , এক মোবিলিটী কার্ড ’, ‘ এক দেশ , এক কৰ ব্যৱস্থা ’, ‘ এক দেশ , এক অপ্টিকেল ফাইবাৰ নেটৱর্ক ’ লৈকে আমাৰ চৰকাৰে আধুনিক আন্তঃগাঁথনি নির্মাণ কৰিছে।


    ভাই - ভনীসকল , আমি দৈনন্দিন জীৱনত যিবোৰ সমস্যাৰ সন্মুখীন হৈছো , আমাৰ ভৱিষ্যৎ প্ৰজন্ম , আমাৰ সন্তানসকলে যাতে সেইবোৰ সমস্যাৰ সন্মুখীন নহয় – তাৰ প্ৰতি লক্ষ্য ৰখাটো আমাৰ কর্তব্য। আমি যেন উত্তৰাধিকাৰী সূত্রে তেওঁলোকক সমস্যাৰ পাহাৰ দি থৈ নাযাও। প্ৰত্যেক ব্যক্তিৰ জীৱনযাত্রাৰ মান উন্নয়ন হ ’ লে দেশৰ উন্নতি হয়৷ আমাৰ বর্তমানত অতীতৰ স্বপ্নপূৰণৰ লগতে ভৱিষ্যতৰ প্ৰস্তুতিৰ বাবে উৎসর্গীকৃত হ ’ ব লাগিব৷ দেশে যদি আজিৰ পৰাই ভৱিষ্যতৰ প্ৰস্তুতি কৰে , তেতিয়া হ ’ লে আপোনালোকৰ সন্তানসকলে সুখী জীৱনযাপন কৰিব পাৰিব৷


    আপোনালোকৰ আশীর্বাদত নতুন চৰকাৰ গঠনৰ পাছত আমি যিবোৰ সিদ্ধান্ত গ্ৰহণ কৰিছো , সেইবোৰে ভাৰতবাসীৰ ভৱিষ্যত শক্তিশালী কৰাৰ লগতে নিৰাপদো কৰিব৷


    বন্ধুসকল , দেশৰ জনগণে সংখ্যাগৰিষ্ঠৰ ভোটত আমাক যিদৰে পুনৰ নিৰ্বাচিত কৰিছে , তেওঁলোকৰ ইচ্ছাশক্তিক সন্মান জনাই সঠিক লক্ষ্যৰে বহু গুৰুত্বপূর্ণ সিদ্ধান্ত গ্ৰহণ কৰা হৈছে। এই চৰকাৰৰ ১০০ দিনত এনে কেতবোৰ কাম হৈছে , যি অভূতপূর্ব আৰু ঐতিহাসিক৷ জনজীৱন অভিযানৰ আৰম্ভণিৰে পৰা দেশৰ প্ৰত্যেক কৃষকক কিষাণ সন্মান নিধিৰ আওতালৈ অনাৰ সিদ্ধান্ত , আমাৰ মুছলিম ভগ্নীসকলক তিনি তালাকৰ সংকটৰ পৰা মুক্তি দিয়াৰ আইন গৃহীত কৰা , শিশু সুৰক্ষা আইন , এনেবোৰ ক্ষেত্রত যথেষ্ট ক্ষীপ্ৰতাৰে কাম কৰা হৈছে। কিন্তু চৰকাৰৰ এই সিদ্ধান্তসমূহ তথা এইবোৰ কামৰ মাজতে আপোনালোকক উন্নত সেৱা প্ৰদানৰ সমান্তৰালভাৱে মই আন এটি সংকল্প গ্ৰহণ কৰিছো৷ সেয়া হৈছে অধিকাংশ লোকক তেওঁলোকৰ নাগৰিক দায়িত্ব সম্পর্কে সচেতন কৰা। এক ভাৰতীয় - এক সংকল্প। লোকমান্য তিলকজীয়ে কৈছিল , ‘ স্বৰাজ মোৰ জন্মগত অধিকাৰ ’ ৷ স্বাধীনতাৰ ৭৫ বছৰ সম্পূর্ণ হোৱাৰ পূৰ্বে আমাৰ বাবে নতুন মন্ত্ৰ হ ’ ল ‘ সুৰাজ্য আমাৰ দেশবাসীৰ কর্তব্য ’ । এক ভাৰতীয় - এক সংকল্পৰ লগতে মই আপোনালোকক অনুৰোধ কৰিম – আপোনালোকে নিশ্চয় সংকল্পবদ্ধ হৈ কাম কৰিব আৰু যি সংকল্প ল ’ ব , দেশৰ হিতাৰ্থে ল ’ ব আৰু সেই সংকল্প বাস্তবায়িত কৰাৰ পূৰ্বে কেতিয়াও সেই বিষয়ৰ পৰা বিচলিত নহ ’ ব৷ আপোনালোকে মুম্বাইৰ কল্যাণাৰ্থে , মহাৰাষ্ট্রৰ কল্যাণাৰ্থে যি সংকল্প ল ’ ব বিচাৰে , তাকে ল ’ ব পাৰে৷

    
    ঠিক তেনেদৰে আন এটি পৰামর্শ এতিয়া মই আপোনালোকক দিব পাৰো৷ আপোনালোক সেয়া গ্ৰহণ কৰিব নে ? মাজত সিমান জোৰ নাই। মানিব নে ! ঠিক মানিব ? পালন কৰিব ? অকলে পালন কৰিলে নহ ’ ব , একত্ৰিত হৈ পালন কৰিব নে ?


    বন্ধুসকল , গণপতি বাপ্পাৰ বিসর্জনৰ সময়ত বহুত প্লাষ্টিক আৰু অন্যান্য পেলনীয়া সামগ্ৰী আমাৰ সমুদ্রলৈ বৈ যায়। এইবাৰ আমি চেষ্টা কৰিম যাতে জল প্ৰদূষণ বৃদ্ধি পোৱা এনে কোনো সামগ্ৰী পানীত নেপেলাও৷ কেৱল ইমানে নহয় , বিসর্জনৰ পাছত আমি একত্ৰিত হৈ নিজে নিজে সমুদ্ৰৰ তীৰৰ পৰা আৰম্ভ কৰি নদীৰ পাৰ আৰু সকলো পানীৰ স্রোতধাৰাক প্লাষ্টিকমুক্ত কৰাৰ বাবে জঁপিয়াই পৰিম৷ আপোনালোক এই কামটো কৰিব নে ? পাছফালে যিসকল ঠিয় হৈ আছে , তেওঁলোকৰ মাত শুনাই নাই , কৰিব নে ? ঠিক আছে কৰিব৷ মোৰ দৃঢ় বিশ্বাস যে আপোনালোকৰ এই উৎসাহে সমগ্ৰ দেশক প্লাষ্টিক মুক্ত কৰাৰ ক্ষেত্রত ডাঙৰ ভূমিকা পালন কৰিব৷


    পুনৰবাৰ আপোনালোক সকলোকে সমগ্ৰ উন্নয়ন প্ৰকল্পৰ বাবে বহুত বহুত শুভেচ্ছা জনাইছো৷ উৎসৱৰ সময়ত অতি ব্যস্ততাৰ মাজতে আপোনালোক ইয়ালৈ অহাৰ বাবে মই সকলোকে আন্তৰিক কৃতজ্ঞতা জনাইছো।


    জয় মুম্বাই , জয় মহাৰাষ্ট্ৰ৷


    ভাৰত মাতা কী জয়


    ভাৰত মাতা কী জয়


    ভাৰত মাতা কী জয়৷


    বহুত বহুত ধন্যবাদ।


    ***


    বি . আৰ . আৰ কে . / এছ এছ ./ এনএছ . / দি . বি .

    
    
    (Release ID: 1585825) Visitor Counter : 1
    
    
      Read this release in: Gujarati , Bengali , Kannada , English , Marathi , Hindi , Punjabi , Tamil