      প্ৰধানমন্ত্ৰীৰ কাৰ্যালয়

      আইআইটি চেন্নাইত ছিংগাপুৰ-ভাৰত হেকাথন অনুষ্ঠানত প্ৰধানমন্ত্ৰীৰ ভাষণ
      Posted On: 30 SEP 2019 11:37AM by PIB Guwahati


    বন্ধুসকল ,


    আপোনালোকে বিগত ৩৬ ঘণ্টা একেৰাহে বিভিন্ন সমস্যাৰ সমাধানৰ কাম লাগি আছে৷


    আপোনালোকৰ প্রাণশক্তিক ছেল্যুট জনাইছো৷ মই কাকো ভাগৰুৱা দেখা নাই , সকলো সতেজ অৱস্থাত আছে৷


    মই এক সু - পৰিকল্পিত কাম সম্পন্ন কৰাৰ সন্তুষ্টি দেখিবলৈ পাইছো৷ মই ভাবো এই সন্তুষ্টি আহিছে চেন্নাইৰ বিশেষ প্রাতঃভোজন - ইদলি , ধোছা , বড়া সম্বৰৰ পৰা। চেন্নাই চহৰে যি আতিথ্য প্ৰদান কৰে , সেয়া অতুলনীয়। মই নিশ্চিত যে ছিংগাপুৰৰ পৰা অহা আমাৰ দর্শকসকলকে ধৰি প্ৰত্যেকেই চেন্নাইক উপভোগ কৰিছে৷


    বন্ধুসকল ,


    মই হেকাথনৰ বিজয়ীসকলক অভিনন্দন জনাইছো৷ বিশেষকৈ মই ছাত্ৰবন্ধুসকলৰ লগতে প্ৰতিগৰাকী তৰুণ বন্ধু - যিসকল ইয়ালৈ আহিছে তেওঁলোকক অভিনন্দন জনাইছো৷ আপোনালোকৰ প্ৰত্যাহ্বান মোকাবিলা কৰাৰ ইচ্ছা আৰু কোনো সমস্যা সমাধানৰ লক্ষ্যৰ উৎসাহ , যি কোনো প্ৰতিযোগিতাৰ বিজয়ী হোৱাতকৈও বেছি গুৰুত্বপূর্ণ৷


    মোৰ তৰুণ বন্ধুসকল , আজি আমি ইয়াত বহু সমস্যাৰ সমাধান কৰিলো। মোৰ বিশেষকৈ ভাল লাগিছে সেই কেমেৰাৰ মাধ্যমেৰে সমাধান বিচাৰি পোৱাৰ বিষয়টো - যি কেমেৰাই চিহ্নিত কৰিব পাৰে কোনে মনোযোগ দি কাম কৰিছে৷ আৰু জানে নে এইটো কি হ ’ ব ? মই সংসদত আমাৰ অধ্যক্ষক এই কথা ক ’ ম আৰু মই নিশ্চিত সংসদৰ বাবে এইটো যথেষ্ট ভাল হ ’ ব৷


    মোৰ মতে আপোনালোক সকলোৱেই বিজয়ী৷ কাৰণ আপোনালোক কোনোৱে ক্ষতিশংকা লৈ ভয় কৰা নাই৷ আপোনালোকে পৰিণাম চিন্তা নকৰি যিকোনো প্ৰচেষ্টা গ্ৰহণ কৰিবলৈ পিছুৱাই অহা নাই৷


    এই সুযোগতে মই ছিংগাপুৰৰ শিক্ষামন্ত্রী মি . ওং ইয়ে কুং আৰু নানিয়াং টেকনিকেল ইউনিভাৰ্চিটী ( এনটিইউ ) ধন্যবাদ জনাইছো। এখেতসকলৰ সহযোগিতা আৰু সমর্থনৰ ফলতে ভাৰত - ছিংগাপুৰ হেকাথন সফল হৈছে৷


    দ্বিতীয় ভাৰত - ছিংগাপুৰ হেকাথনক সফল কৰি তোলাৰ লক্ষ্যৰে মানৱ সম্পদ উন্নয়ন মন্ত্ৰালয়ৰ উদ্ভাৱন শাখা , আইআইটি মাদ্ৰাজ আৰু সর্ব ভাৰতীয় কাৰিকৰী শিক্ষা পৰিষদ সুন্দৰ কাম কৰিছে৷


    মই যোৱা বছৰ ছিংগাপুৰ ভ্ৰমণৰ সময়ত মই এই যুটীয়া হেকাথনৰ প্ৰস্তাৱ দিছিলো৷ যোৱা বছৰ এই অনুষ্ঠানটো ছিংগাপুৰৰ নানিয়াং টেকনিকেল ইউনিভাৰ্চিটীত অনুষ্ঠিত হৈছিল৷ এই বছৰ আইআইটি মাদ্ৰাজৰ ঐতিহাসিক তথা আধুনিক চৌহদত হেকাথন অনুষ্ঠিত হৈছে৷


    বন্ধুসকল .


    যোৱা বছৰ মোক কোৱা হৈছিল যে এই হেকাথন এটি প্ৰতিযোগিতা। এইবছৰ প্ৰতিটো দলে উভয় দেশৰ ছাত্ৰ - ছাত্রীসকলে বিভিন্ন সমস্যাৰ সমাধান একেলগ হৈ কৰিছে৷ সেয়েহে মই কওঁ যে এয়া প্ৰতিযোগিতাৰ পৰা সহযোগিতালৈ ৰূপান্তৰিত হৈছে।


    আমাৰ দুয়োখন দেশে একেলগে বিভিন্ন সমস্যাৰ মোকাবিলা কৰাৰ শক্তি ইয়াতে অন্তর্নিহিত আছে৷


    বন্ধুসকল ,


    এই ধৰণৰ হেকাথন তৰুণ প্ৰজন্মৰ অতি গুৰুত্বপূর্ণ। বিভিন্ন আন্তঃৰাষ্ট্ৰীয় সমস্যাৰ সমাধানৰ বাবে প্ৰতিযোগীসকলে উন্নত প্ৰযুক্তি ব্যৱহাৰ কৰিব পাৰে৷ সেয়েহে সেয়া এক নির্দিষ্ট সময়ৰ ভিতৰত কৰিব লগা হয়৷


    অংশগ্ৰহণকাৰীসকলে তেওঁলোকৰ উদ্ভাৱনী ক্ষমতাৰ পৰীক্ষা - নিৰীক্ষা কৰিব পাৰে৷ মই দৃঢ়ভাবে বিশ্বাস কৰো আজিৰ হেকাথনত যি সমাধান পোৱা গৈছে , এইবোৰৰ জৰিয়তে অনাগত দিনত নতুন প্ৰচেষ্টা গঢ় লৈ উঠিব৷


    ভাৰতত আমি বিগত কেইবা বছৰ ধৰি স্মার্ট ইণ্ডিয়া হেকাথন আয়োজন কৰি আহিছো৷


    বিভিন্ন চৰকাৰী বিভাগ , উদ্যোগৰ সৈতে জড়িত ব্যক্তি তথা আগশাৰীৰ প্ৰতিষ্ঠানসমূহে একেলগে এই প্ৰচেষ্টা চামিল হয়। স্মার্ট ইণ্ডিয়া হেকাথনৰ পৰা আমি বিভিন্ন চিন্তাভাৱনা , পুঁজি আৰু তাৎক্ষণিক সমস্যাৰ সমাধান কৰো৷ একেদৰে মই আশা কৰো যে এই হেকাথনৰ পৰা নানিয়াং টেকনিকেল ইউনিভাৰ্চিটী , কেন্দ্রীয় মানৱ সম্পদ উন্নয়ন মন্ত্ৰালয় আৰু এআইচিটিয়ে নতুন প্ৰচেষ্টা হাতত ল ’ ব৷


    বন্ধুসকল ,


    বৰ্তমান ভাৰত ৫ ত্ৰিলিয়ন মার্কিন ডলাৰৰ অর্থনীতিৰ দেশ হোৱাৰ দিশে অগ্ৰসৰ হৈছে৷ সেইবাবে উদ্ভাৱন আৰু নতুন প্ৰচেষ্টাৱলী অতি গুৰুত্বপূর্ণ। ইতিমধ্যে প্ৰথম তিনিটা পৰিৱেশ অনুকূল নতুন প্ৰচেষ্টাৰ ভিতৰত ভাৰতে স্থান নিগাজি কৰিছে। বিগত ৫ বছৰ ধৰি আমি উদ্ভাৱন তথা ইয়াৰ সৈতে জড়িত দিশবোৰ আগুৱাই নিয়াৰ ক্ষেত্ৰত উৎসাহ যোগাইছো৷


    অটল ইনোভেচন মিচন , প্ৰধানমন্ত্রী ৰিছার্চ ফেল ’ শ্বিপ , ষ্টার্টআপ ইণ্ডিয়া অভিযানৰ দৰে আঁচনিসমূহ একবিংশ শতিকাৰ ভাৰতৰ মূল আধাৰ৷ দেশে বিভিন্ন ক্ষেত্রত উদ্ভাৱনক উৎসাহ যোগোৱাৰ লক্ষ্যৰে কাম কৰি আহিছে। আমি যান্ত্ৰিক শিক্ষা , , কৃত্রিম বুদ্ধিমত্তা , ব্লকচেন ব্যৱস্থাৰ জৰিয়তে আমাৰ শিক্ষাৰ্থীসকলক যাতে আধুনিক প্ৰযুক্তিৰ সম্পর্কে অৱগত কৰাব পাৰো , সেই চেষ্টা অব্যাহত ৰাখিছো৷ উদ্ভাৱনৰ ক্ষেত্ৰত উৎসাহ যোগোৱাৰ লক্ষ্যৰে বিদ্যালয় পৰ্যায়ৰ পৰা উচ্চশিক্ষাৰ গৱেষণালৈকে এক ব্যৱস্থাপনা গঢ়ি তোলা হৈছে।


    বন্ধুসকল ,


    আমি উদ্ভাৱন আৰু তাক উৎসাহ যোগোৱাৰ ক্ষেত্রত দুটি বিষয় চিন্তা কৰিছো৷ প্ৰথমতে , আমি বিচাৰো জীৱনযাত্রাক সহজ কৰাৰ লক্ষ্যৰে ভাৰতৰ বিভিন্ন সমস্যাৰ সহজ সমাধানৰ পথ বিচাৰি উলিওৱা৷ দ্বিতীয়তে , আমি বিচাৰো ভাৰতে সমগ্ৰ বিশ্বৰ বিভিন্ন সমস্যাৰ সমাধানৰ পথ বিচাৰি উলিয়াওক৷


    আমাৰ লক্ষ্য আৰু প্ৰতিশ্ৰুতি হ ’ ল আন্তঃৰাষ্ট্ৰীয় সমস্যাৱলীৰ ক্ষেত্ৰত ভাৰতে সমাধান সুত্ৰ উলিৱাক৷


    আমি বিচাৰো ব্যয়সাপেক্ষৰ সমাধানৰ জৰিয়তে দুখীয়া ৰাষ্ট্ৰসমূহে বিভিন্ন চাহিদা পুৰণত সক্ষম হওক৷ ভাৰতীয় উদ্ভাৱনে দুখীয়া আৰু অৱহেলিত লোকসকলক সহায় কৰিব৷


    বন্ধুসকল ,


    মই বিশ্বাস কৰো প্ৰযুক্তিয়ে দেশ - বিদেশৰ সীমা নাইকিয়া কৰি মানুহক ঐক্যবদ্ধ কৰে। মই মন্ত্রী ওঙৰ পৰামর্শৱলীক আদৰণী জনাইছো৷


    এই সুযোগ মই এনটিইউ , ছিংগাপুৰ আৰু ভাৰত চৰকাৰৰ সহযোগিতাত এছিয়াৰ উৎসাহী দেশসমূহক লৈ এনে এক হেকাথন আয়োজন কৰাৰ প্ৰস্তাৱ দিছো৷


    আহক ‘ গোলকীয় উষ্ণতা আৰু জলবায়ু পৰিৱর্তন ’ ৰ সমস্যাৰ সমাধানৰ লক্ষ্যৰে এছিয়াৰ দেশসমূহে তেওঁলোকৰ মগজুৰে প্ৰতিযোগিতাৰ মাধ্যমেৰে বিভিন্ন সমাধান বিচাৰি উলিয়াওক৷


    শেষত মই আকৌ এই প্ৰচেষ্টা সফল কৰাৰ বাবে সকলো অংশগ্ৰহণকাৰী তথা আয়োজকক অভিনন্দন জনাইছো।


    আপোনালোক চেন্নাইতে আছে৷ এইখন চহৰ ইয়াৰ সংস্কৃতি , ঐতিহ্য আৰু খাদ্যৰ বাবে বিখ্যাত৷ মই ছিংগাপুৰৰ বন্ধুসকলকে ধৰি সকলো অংশগ্ৰহণকাৰীক অনুৰোধ জনাও , আপোনালোকে চেন্নাই ভ্ৰমণৰ সমান্তৰালবাৱে মহাৱলিপুৰম ভ্ৰমণ কৰক৷ তাত শিখ খোদিত কৰি নির্মিত বিখ্যাত মন্দিৰ আছে৷ এই স্থানক ইউনেস্ক ’ ই ‘ বিশ্ব ঐতিহ্য ক্ষেত্ৰ ’ ৰ স্বীকৃতি দিছে৷


    ধন্যবাদ ,


    সকলোকে বহুত বহুত ধন্যবাদ।


    *****


    VRRK/AK/DB

    
    
    (Release ID: 1587015) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Tamil , Kannada , Malayalam