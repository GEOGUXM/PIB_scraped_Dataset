      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ୟୁଏନଜିଏ 74 ଅବସରରେ ସାଇପ୍ରସ ରାଷ୍ଟ୍ରପତିଙ୍କ ସହ ପ୍ରଧାନମନ୍ତ୍ରୀଙ୍କ ବୈଠକ
      Posted On: 26 SEP 2019 8:50PM by PIB Bhubaneshwar


    ୟୁଏନଜିଏ 74ର ଉଚ୍ଚସ୍ତରୀୟ ଅଧିବେଶନ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସାଇପ୍ରସ ଗଣରାଜ୍ୟର ରାଷ୍ଟ୍ରପତି ମହାମାନ୍ୟ ମିଷ୍ଟର ନିକୋସ ଅନାସ୍ତାସିଆଦେସଙ୍କ ସହିତ ବୈଠକ କରିଛନ୍ତି ।


    ଭାରତର ମହାମାନ୍ୟ ରାଷ୍ଟ୍ରପତି ସେପ୍ଟେମ୍ବର 2018ରେ ସାଇପ୍ରସ ଗସ୍ତ କରିବା ପରେ ଉଭୟ ଦେଶ ମଧ୍ୟରେ ବୃଦ୍ଧି ପାଇଥିବା ସମ୍ପର୍କ ବିଷୟରେ ଉଭୟ ନେତା ବ୍ୟାପକ ଭାବେ ଆଲୋଚନା କରିଥିଲେ ।


    2018-19ରେ ଦ୍ୱିପାକ୍ଷିକ ବ୍ୟବସାୟର ପରିମାଣ 464 ମିଲିଅନ ଆମେରିକୀୟ ଡଲାର ଥିଲା । ଦୁଇ ଦେଶର ଅର୍ଥନୀତିର ସାମର୍ଥ୍ୟ ଓ ଶକ୍ତିକୁ ବିଚାର କରି ଦ୍ୱିପାକ୍ଷିକ ବାଣିଜ୍ୟ ଏବଂ ନିବେଶର ପରିମାଣକୁ ବୃଦ୍ଧି କରିବା ନେଇ ଉଭୟ ନେତା ଗୁରୁତ୍ୱାରୋପ କରିଥିଲେ ।


    ଜାତିସଂଘର ପରିବର୍ଦ୍ଧିତ ସୁରକ୍ଷା ପରିଷଦ , ଏନଏସଜି ଏବଂ ଅନ୍ୟାନ୍ୟ ଆନ୍ତର୍ଜାତିକ ମଞ୍ଚରେ ଭାରତର ସଦସ୍ୟତା ନେଇ ସମର୍ଥନ ପ୍ରଦାନ କରିଥିବାରୁ ସାଇପ୍ରସ ସରକାରଙ୍କୁ ପ୍ରଧାନମନ୍ତ୍ରୀ ଧନ୍ୟବାଦ ପ୍ରଦାନ କରିଥିଲେ । ସାଇପ୍ରସ ସାଧାରଣତନ୍ତ୍ରର ସ୍ୱାଧୀନତା , ସାର୍ବଭୌମତ୍ୱ , କ୍ଷେତ୍ରୀୟ ଅଖଣ୍ଡତା ଏବଂ ଏକତା ପାଇଁ ସେ ଭାରତର ନିୟମିତ ସମର୍ଥନ ସମ୍ବନ୍ଧରେ ଦୋହରାଇଥିଲେ ।


    ସେମାନେ ମଧ୍ୟ ଆନ୍ତର୍ଜାତିକ ଆତଙ୍କବାଦ ସମେତ ଆଞ୍ଚଳିକ ଏବଂ ଆନ୍ତର୍ଜାତିକ ଗୁରୁତ୍ଵ ଥିବା ବିଷୟ ଉପରେ ଆଲୋଚନା କରିଥିଲେ । ଆନ୍ତର୍ଜାତିକ ସୌର ମେଣ୍ଟରେ ଯୋଗଦେବା ପାଇଁ ପ୍ରଧାନମନ୍ତ୍ରୀ ମୋଦୀ ରାଷ୍ଟ୍ରପତି ଅନାସ୍ତାସିଆଦେସଙ୍କୁ ନିମନ୍ତ୍ରଣ କରିଥିଲେ ।


    *************

    
    
    (Release ID: 1586530) Visitor Counter : 12