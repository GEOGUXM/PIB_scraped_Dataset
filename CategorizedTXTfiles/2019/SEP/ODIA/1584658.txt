      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ସେଣ୍ଟ ଭିନସେଣ୍ଟ ଓ ଗ୍ରେନେଡାଇନ୍ସର ପ୍ରଧାନମନ୍ତ୍ରୀ
      Posted On: 10 SEP 2019 8:13PM by PIB Bhubaneshwar


    ଆଜି ସେଣ୍ଟ ଭିନସେଣ୍ଟ ଓ ଗ୍ରେନେଡାଇନ୍ସର ପ୍ରଧାନମନ୍ତ୍ରୀ ମାନନୀୟ ଡ. ରାଲ୍ଫ ଏଭରାର୍ଡ ଗୋନସାଲଭିସ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଭେଟିଛନ୍ତି । ସେଣ୍ଟ ଭିନସେଣ୍ଟ ଏବଂ ଗ୍ରେନେଡାଇନ୍ସର ପ୍ରଥମ ପ୍ରଧାନମନ୍ତ୍ରୀ ଭାବେ ପ୍ରଧାନମନ୍ତ୍ରୀ ଗୋନସାଲଭିସ ଭାରତ ଗସ୍ତରେ ଆସିଛନ୍ତି । ସେ ମଧ୍ୟ ଅନୁର୍ବରତା ସମସ୍ୟାର ମୁକାବିଲା ଲାଗି ଉଚ୍ଚସ୍ତରୀୟ ମିଳିତ ଜାତିସଂଘ (ୟୁଏନସିସିଡି) ସମ୍ମିଳନୀରେ ଅଂଶଗ୍ରହଣ କରିଛନ୍ତି ।


    ସେଣ୍ଟ ଭିନସେଣ୍ଟ ଏବଂ ଗ୍ରେନେଡାଇନ୍ସ ସମେତ କାରିବିୟାନ ଓ ଲାଟିନ ଆମେରିକୀୟ ରାଷ୍ଟ୍ରରେ ଭାରତ ପାଇଁ ରହିଥିବା ବ୍ୟାପକ ସଦଭାବନା ବିଷୟରେ ପ୍ରଧାନମନ୍ତ୍ରୀ ଗୋନସାଲଭିସ ଉଲ୍ଲେଖ କରିଥିଲେ । ଏହି କ୍ଷେତ୍ର ପାଇଁ ଭାରତର ବିକାଶମୂଳକ ସହଯୋଗ ଏବଂ ପ୍ରାକୃତିକ ବିପର୍ଯ୍ୟୟ ଲାଗି ନିୟମିତ ସହାୟତାକୁ ସେ ପ୍ରଶଂସା କରିଥିଲେ ।


    ଅନ୍ତର୍ଜାତୀୟ ମଞ୍ଚ ସମେତ ଦୁଇ ଦେଶ ମଧ୍ୟରେ ରହିଥିବା ନିବିଡ଼ ସହଯୋଗ ବିଷୟରେ ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ । “ ସବୁଠୁ କ୍ଷୁଦ୍ର ରାଷ୍ଟ୍ର ” ଭାବେ ମିଳିତ ଜାତିସଂଘ ସୁରକ୍ଷା ପରିଷଦର ଅସ୍ଥାୟୀ ସଦସ୍ୟ ରୂପେ ନିର୍ବାଚିତ ହେବାର ଐତିହାସିକ ଉପଲବ୍ଧି ପାଇଁ ସେଣ୍ଟ ଭିନସେଣ୍ଟ ଓ ଗ୍ରେନେଡାଇନ୍ସକୁ ଅଭିନନ୍ଦନ ଜଣାଇଥିଲେ ।


    ଦକ୍ଷତା ବିକାଶ , ତାଲିମ , ଶିକ୍ଷା , ଅର୍ଥ , ସଂସ୍କୃତି ଓ ବିପର୍ଯ୍ୟୟ ପରିଚାଳନା କ୍ଷେତ୍ର ସମେତ ଦୁଇ ଦେଶ ମଧ୍ୟରେ ସମ୍ପ୍ରସାରିତ ସହଯୋଗ ଲାଗି ଦୁଇ ନେତା ସହମତ ହୋଇଥିଲେ ।


    **********


    

    
    (Release ID: 1584658) Visitor Counter : 12