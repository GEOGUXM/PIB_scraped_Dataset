      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାକାଶ ବୈଜ୍ଞାନିକମାନଙ୍କ ପ୍ରୟାସକୁ ପ୍ରଧାନମନ୍ତ୍ରୀଙ୍କ ପ୍ରଶଂସା
      • ଆଶାବାଦୀ ରହିବା ଓ ଭାରତର ମହାକାଶ କାର୍ଯ୍ୟକ୍ରମରେ କଠିନ ପରିଶ୍ରମ କରିବା ପାଇଁ ସେମାନଙ୍କୁ କଲେ ପ୍ରୋତ୍ସାହିତ

      Posted On: 07 SEP 2019 8:40PM by PIB Bhubaneshwar

    ଚନ୍ଦ୍ରଯାନ 2 ମିଶନ ଇସ୍ରୋ ହେଡକ୍ୱାର୍ଟରରେ ନିୟନ୍ତ୍ରଣ କେନ୍ଦ୍ର ସହିତ ଯୋଗାଯୋଗ ହରାଇଥିଲେ ମଧ୍ୟ , ବେଙ୍ଗାଲୁରୁରେ ଇସ୍ରୋ ବୈଜ୍ଞାନିକମାନଙ୍କ ସହିତ ଚନ୍ଦ୍ରାୟନ 2ର ଅବତରଣ ଦେଖୁଥିବା ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ କହିଛନ୍ତି , “ ଭାରତ ଆମ ବୈଜ୍ଞାନିକମାନଙ୍କୁ ନେଇ ଗର୍ବିତ! ସେମାନେ ସେମାନଙ୍କର ଶ୍ରେଷ୍ଠତା ପ୍ରଦାନ କରିଛନ୍ତି । ଏହା ସାହସୀ ହେବାର ସମୟ ଏବଂ ଆମେ ସବୁବେଳେ ସାହସୀ ରହିବୁ ! ”


    ବୈଜ୍ଞାନିକମାନଙ୍କ ମନୋବଳ ବୃଦ୍ଧି କରିବା ପାଇଁ ଏକ ବ୍ୟକ୍ତିଗତ ବାର୍ତ୍ତାରେ ପ୍ରଧାନମନ୍ତ୍ରୀ କହିଲେ , “ ଦେଶ ଆପଣମାନଙ୍କ ସହ ରହିଛି , ମୁଁ ଆପଣମାନଙ୍କ ସହିତ ରହିଛି । ଆପଣମାନଙ୍କର ପ୍ରୟାସ ଯଥାର୍ଥ ରହିଛି ଏବଂ ଯାତ୍ରା ମଧ୍ୟ ଯଥାର୍ଥ ରହିଛି । ”


    “ ଆପଣମାନେ ହେଉଛନ୍ତି ସେହି ବ୍ୟକ୍ତି ଯେଉଁମାନେ ମା ’ ଭାରତର ବିଜୟ ପାଇଁ କାର୍ଯ୍ୟ କରନ୍ତି ଏବଂ ଏଥିପାଇଁ ସଂଘର୍ଷ କରନ୍ତି ଓ ତାକୁ ଗର୍ବିତ କରିବା ପାଇଁ ଦୃଢ଼ତା ଓ ସଂକଳ୍ପବଦ୍ଧତାର ସହ କାର୍ଯ୍ୟ କରନ୍ତି । ”


    “ ଗତ ରାତିରେ ଆପଣମାନଙ୍କ ନିରାଶା ଏବଂ ଭାବ ପ୍ରବଣତାକୁ ମୁଁ ଅନୁଭବ କରିପାରିଛି । ଯାନ ସହିତ ଯେତବେଳେ ଯୋଗାଯୋଗ ବିଛିନ୍ନ ହୋଇଗଲା ସେତବେଳେ ମୁଁ ଆପଣ ମାନଙ୍କମଧ୍ୟରେ ଥିଲି । ଅନେକ ଅସମାହିତ ପ୍ରଶ୍ନ ରହିଥିଲା ମାତ୍ର ମୁଁ ନିଶ୍ଚିତ ଯେ ଆପଣମାନେ ଏହାର ଉତ୍ତର ପାଇବେ । ମୁଁ ଜାଣିଛି ଯେ ଏଥିପାଇଁ କଠିନ କାର୍ଯ୍ୟ କରିବାକୁ ପଡିବ । ”


    “ ଆମ ଯାତ୍ରାରେ ଆମେ ଏକ ଛୋଟ ବାଧାର ସମ୍ମୁଖୀନ ହୋଇଥାଉ ପାରୁ ମାତ୍ର ଆମ ଲକ୍ଷ୍ୟ ହାସଲ କରିବା ପାଇଁ ଏହା ଆମ ଆଗ୍ରହ ଓ ଉତ୍ସାହକୁ ହ୍ରାସ କରିବ ନାହିଁ ।


    ଆମର ସଂକଳ୍ପ ଏବେ ଦୃଢ଼ ହୋଇଛି । ”


    “ ଗତ ରାତିରେ ସମଗ୍ର ଦେଶ ଜାଗ୍ରତ ଥିଲା ଏବଂ ଆମ ବୈଜ୍ଞାନିକ ଭାଇ ଓ ଭଉଣୀମାନଙ୍କୁ ଦୃଢ଼ତାର ସହ ସମର୍ଥନ କରୁଥିଲେ । ଆମେ ଚନ୍ଦ୍ରପୃଷ୍ଠର ଖୁବ ନିକଟକୁ ଆସିଯାଇଥିଲୁ ଏବଂ ଏହି ପଦକ୍ଷେପ ଉଚ୍ଚ ପ୍ରଶଂସାଯୋଗ୍ୟ । ”


    “ ଆମେ ଆମର ମହାକାଶ କାର୍ଯ୍ୟକ୍ରମ ଏବଂ ବୈଜ୍ଞାନିକମାନଙ୍କ ପାଇଁ ଗର୍ବିତ , ସେମାନଙ୍କ କଠିନ କରିଶ୍ରମ ଏବଂ ସଂକଳ୍ପବଦ୍ଧତା କେବଳ ଆମ ନାଗରିକମାନଙ୍କ ପାଇଁ ନୁହେଁ ବରଂ ଅନ୍ୟ ଦେଶମାନଙ୍କ ପାଇଁ ମଧ୍ୟ ଉନ୍ନତ ଜୀବନ ନିଶ୍ଚିତ କରିଛି । ନବୋନ୍ମେଷ ଜନିତ ସେମାନଙ୍କ ଉତ୍ସାହ ଫଳରେ ବହୁ ଲୋକ ଉନ୍ନତ ସ୍ୱାସ୍ଥ୍ୟସେବା ଏବଂ ଶିକ୍ଷା ସମେତ ଉନ୍ନତ ଗୁଣାତ୍ମକ ମାନର ଜୀବନ ଯାପନ କରୁଛନ୍ତି । ”


    “ ଭାରତ ଜାଣିଛି ଯେ ଆନନ୍ଦ ଉତ୍ସବ କରିବା ଲାଗି ଅନେକ ଗର୍ବିତ ମୁହୂର୍ତ୍ତ ଆସିବ । ”


    “ ମହାକାଶ କାର୍ଯ୍ୟକ୍ରମ କ୍ଷେତ୍ରରେ ଶ୍ରେଷ୍ଠ କାର୍ଯ୍ୟ ଏବେ ବି ଆସିବାର ରହିଛି । ”


    “ ନୂତନ ଦିଗନ୍ତ ଆବିଷ୍କାର କରିବାର ରହିଛି ଏବଂ ନୂତନ ସ୍ଥାନକୁ ଯିବାର ଅଛି । ଆମେ ଏଥିପାଇଁ ନିଜକୁ ପ୍ରସ୍ତୁତ କରିବାର ଅଛି ଏବଂ ସଫଳତାର ନୂତନ ସୋପାନ ଆରୋହଣ କରିବାର ଅଛି । ”


    “ ଆମ ବୈଜ୍ଞାନିକମାନଙ୍କୁ ମୁଁ କହିବାକୁ ଚାହିଁବି ଯେ , ଭାରତ ଆପଣମାନଙ୍କ ସହ ରହିଛି । ଆପଣମାନଙ୍କ ସାମର୍ଥ୍ୟ ଅନୁଯାୟୀ ଆପଣମାନେ ଏପରି ସ୍ଥାନରେ ପହଂଚିଛନ୍ତି , ଯେଉଁଠାକୁ ଅନ୍ୟମାନେ କେବେହେଲେ ଯାଇ ନାହାନ୍ତି । ”


    “ ଯେତେ ନିକଟକୁ ସମ୍ଭବ ଆପଣମାନେ ଯାଇଛନ୍ତି ।


    ମୁଁ ଗର୍ବର ସହ କହିବି ଯେ ଏହି ପ୍ରୟାସ ପ୍ରଶଂସନୀୟ ଥିଲା ଓ ଯାତ୍ରା ମଧ୍ୟ ପ୍ରଶଂସନୀୟ ଥିଲା ।


    ଆମ ଟିମ୍ କଠିନ ପରିଶ୍ରମ କରିଥିଲା ଓ ଅନେକ ଦୂର ଯାଇଥିଲା ଏବଂ ସେହି ଶିକ୍ଷା ଆମ ସହିତ ସବୁବେଳେ ରହିଥିବ । ”


    “ ଆଜିର ଶିକ୍ଷା ଆମକୁ ଏକ ଶକ୍ତିଶାଳୀ ଓ ଉନ୍ନତ ଆସନ୍ତାକାଲି ଆଡକୁ ନେଇଯିବ । ”


    “ ଆମ ମହାକାଶ ବୈଜ୍ଞାନିକମାନଙ୍କ ପରିବାରକୁ ମୁଁ ଧନ୍ୟବାଦ ପ୍ରଦାନ କରୁଛି । ସେମାନଙ୍କ ନୀରବ ଓ ମୂଲ୍ୟବାନ ସମର୍ଥନ ସବୁବେଳେ ଆମ ପ୍ରୟାସରେ ଏକ ପ୍ରମୁଖ ଶକ୍ତି ରହିବ । ”


    “ ଭାଇ ଓ ଭଉଣୀମାନେ ତନ୍ୟତା ଓ ଦୃଢ଼ତା ହେଉଛି ଭାରତୀୟ ସଂସ୍କୃତିର କେନ୍ଦ୍ର । ଆମର ଗୌରବମୟ ଇତିହାସରେ ଆମେ ଏପରି ମୁହୂର୍ତ୍ତର ସାମନା କରିଥାଉପାରୁ ଯେତବେଳେ ଆମକୁ ପଦଦଳିତ କରାଯାଇଛି ମାତ୍ର ଆମେ କେବେହେଲେ ଛାଡି ଦେଇ ନାହୁଁ । ଏହି କାରଣରୁ ଆମ ସଭ୍ୟତା ଦୃଢ଼ ଭାବେ ଠିଆ ହୋଇଛି । ”


    “ ଆମେ ଐତିହାସିକ ସଫଳତା ହାସଲ କରିଛୁ । ମୁଁ ମଧ୍ୟ ଜାଣିଛି ଯେ ଇସ୍ରୋ ବିଫଳତାକୁ ପସନ୍ଦ କରେ ନାହିଁ । ”


    “ ଏକ ନୂତନ ପ୍ରତ୍ୟୁଷ ଆସିବ ଏବଂ ଏକ ଉନ୍ନତ ଆସନ୍ତାକାଲି ଆସିବ । ଫଳାଫଳ ପ୍ରତି ଦୁଃଖପ୍ରକାଶ ନକରି ଆମେ ଆଗକୁ ବଢ଼ି ଚାଲିବା ଏବଂ ଏହା ହେଉଛି ଆମର ଇତିହାସ । ”


    ଆପଣମାନଙ୍କ ଉପରେ ମୋର ବିଶ୍ୱାସ ରହିଛି । ମୋର ସ୍ୱପ୍ନଠାରୁ ଆପଣମାନଙ୍କ ସ୍ୱପ୍ନ ଉଚ୍ଚତର । ଆପଣମାନଙ୍କ ଆଶାବାଦ ଉପରେ ମୋର ସମ୍ପୂର୍ଣ୍ଣ ଆତ୍ମବିଶ୍ୱାସ ରହିଛି ।


    ଆପଣମାନଙ୍କଠାରୁ ପ୍ରେରଣା ପାଇବା ପାଇଁ ମୁଁ ଆପଣମାନଙ୍କୁ ଭେଟୁଛି । ଆପଣମାନେ ହେଉଛନ୍ତି ପ୍ରେରଣାର ସାଗର ଏବଂ ପ୍ରେରଣାର ଜୀବନ୍ତ ପ୍ରମାଣ ।


    ମୁଁ ଆପଣମାନଙ୍କୁ ସମସ୍ତଙ୍କୁ ଅଭିନନ୍ଦନ ଜଣାଉଛି ଏବଂ ଆପଣମାନଙ୍କ ପ୍ରୟାସ ଲାଗି ଶୁଭେଚ୍ଛା ଜଣାଉଛି ।


    **********

    
    
    (Release ID: 1584457) Visitor Counter : 15