      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସେପ୍ଟେମ୍ବର 11, 2019ରେ ରାଷ୍ଟ୍ରୀୟ ପଶୁ ରୋଗ ନିୟନ୍ତ୍ରଣ କାର୍ଯ୍ୟକ୍ରମର ଶୁଭାରମ୍ଭ କରିବେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ
      • କୃଷକମାନଙ୍କୁ ସଶକ୍ତ କରିବା ଦିଗରେ ପଦକ୍ଷେପ

      Posted On: 09 SEP 2019 8:17PM by PIB Bhubaneshwar

    କୃଷକମାନଙ୍କ ଆୟ ଦୁଇ ଗୁଣ କରିବାର ଏକ ପ୍ରମୁଖ ପଦକ୍ଷେପ କ୍ରମେ ପଶୁଧନରେ ମୁଖ ଓ ପାଦ ରୋଗ ଏବଂ ବ୍ରୁସେଲୋସିସ ରୋଗ ଦୂର କରିବା ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ସେପ୍ଟେମ୍ବର 11 , 2019ରେ ଉତ୍ତର ପ୍ରଦେଶର ମଥୁରାଠାରେ ରାଷ୍ଟ୍ରୀୟ ପଶୁ ରୋଗ ନିୟନ୍ତ୍ରଣ କାର୍ଯ୍ୟକ୍ରମର ଶୁଭାରମ୍ଭ କରିବେ ।


    ଏହି କାର୍ଯ୍ୟକ୍ରମରେ 2024 ପର୍ଯ୍ୟନ୍ତ ପାଞ୍ଚ ବର୍ଷର ଅବଧି ପାଇଁ କେନ୍ଦ୍ର ସରକାରଙ୍କ ଦ୍ୱାରା 12 , 652 କୋଟି ଟଙ୍କାର ଆର୍ଥିକ ନିବେଶ କରାଯିବ । ଏହି କାର୍ଯ୍ୟକ୍ରମର ଉଦ୍ଦେଶ୍ୟ ହେଉଛି 500 ମିଲିଅନରୁ ଅଧିକ ପଶୁଧନଙ୍କ ଟୀକାକରଣ । କାର୍ଯ୍ୟକ୍ରମ ଅନ୍ତର୍ଗତ ଗାଈ , ମଇଁଷି , ମେଣ୍ଢା , ଛେଳି ଓ ଘୁଷୁରୀ ମାନଙ୍କୁ ମୁଖ ଓ ପାଦ ରୋଗରୁ ରକ୍ଷା କରିବା ।


    ଏହି କାର୍ଯ୍ୟକ୍ରମର ଉଦ୍ଦେଶ୍ୟ ହେଉଛି 36 ମିଲିଅନରୁ ଅଧିକ ଦୁଗ୍ଧ ପ୍ରଦାନ କରୁଥିବା ପଶୁମାନଙ୍କୁ ବ୍ରୁସେଲୋସିସ ରୋଗରୁ ରକ୍ଷା କରିବା ପାଇଁ ଟୀକା ଲଗାଇବା ।


    ଏହି କାର୍ଯ୍ୟକ୍ରମର ଦୁଇଟି ଅଂଶ ରହିଛି - 2025 ପର୍ଯ୍ୟନ୍ତ ରୋଗ ଉପରେ ନିୟନ୍ତ୍ରଣ ଏବଂ 2030 ପର୍ଯ୍ୟନ୍ତ ରୋଗର ସମ୍ପୂର୍ଣ୍ଣ ଉନ୍ମୂଳନ ।


    ଏହିଦିନ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ରାଷ୍ଟ୍ରୀୟ କୃତ୍ରିମ ଗର୍ଭାଧାରଣ କାର୍ଯ୍ୟକ୍ରମର ମଧ୍ୟ ଶୁଭାରମ୍ଭ କରିବେ ।


    ଆଶା ରହିଛି କି ଏଥିସହିତ ଟୀକାକରଣ , ରୋଗ ପରିଚାଳନା , କୃତ୍ରିମ ଗର୍ଭଧାରଣ ଓ ଉତ୍ପାଦକତା ବିଷୟରେ ଦେଶର ସମସ୍ତ 687 ଜିଲ୍ଲାରେ କୃଷି ବିଜ୍ଞାନ କେନ୍ଦ୍ରମାନଙ୍କରେ ରାଷ୍ଟ୍ରବ୍ୟାପୀ କର୍ମଶାଳାର ମଧ୍ୟ ଶୁଭାରମ୍ଭ କରାଯିବ ।


    ସେପ୍ଟେମ୍ବର 11 , 2019ରେ ମଥୁରା ଗସ୍ତ କାର୍ଯ୍ୟକ୍ରମରେ ପ୍ରଧାନମନ୍ତ୍ରୀ ‘ ସ୍ୱଚ୍ଛତା ହିଁ ସେବା ’ କାର୍ଯ୍ୟକ୍ରମରେ ମଧ୍ୟ ଭାଗ ନେବେ ।


    **************


    

    
    (Release ID: 1584661) Visitor Counter : 10