      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇରାନ ରାଷ୍ଟ୍ରପତିଙ୍କୁ ଭେଟିଲେ ପ୍ରଧାନମନ୍ତ୍ରୀ
      Posted On: 26 SEP 2019 8:51PM by PIB Bhubaneshwar


    ଆଜି ନ୍ୟୁୟର୍କଠାରେ ୟୁଏନଜିଏର 74ତମ ଉଚ୍ଚସ୍ତରୀୟ ଅଧିବେଶନ ଅବସରରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଇରାନ ରାଷ୍ଟ୍ରପତି ମହାମହିମ ଡଃ ହାସନ ରୂହାନୀଙ୍କୁ ଭେଟିଛନ୍ତି । ଦୁଇ ନେତା ଦ୍ୱିପାକ୍ଷିକ ସମ୍ପର୍କ ନେଇ ଆଲୋଚନା କରିବା ସହିତ ଆପୋସ ଲାଭ ଜଡିତ ଆଞ୍ଚଳିକ ଓ ବୈଶ୍ଵିକ ବିକାଶ ସମ୍ବନ୍ଧରେ ମତ ବିନିମୟ କରିଥିଲେ ।


    ଭାରତ ଏବଂ ଇରାନ ମଧ୍ୟରେ ପୁରୁଣା ଏବଂ ସଭ୍ୟତାଗତ ସମ୍ପର୍କ ରହିଥିବାର ଉଲ୍ଲେଖ କରି ଉଭୟ ନେତା ସେମାନଙ୍କ ମଧ୍ୟରେ ଉଫାଠାରେ 2015ରେ ହୋଇଥିବା ପ୍ରଥମ ବୈଠକ ସମୟରୁ ଦ୍ୱିପାକ୍ଷିକ ସମ୍ପର୍କର ବିକାଶକୁ ସକାରାତ୍ମକ ଭାବେ ଆକଳନ କରିଥିଲେ । ବିଶେଷ କରି ସେମାନେ ଚବାହାର ବନ୍ଦର କାର୍ଯ୍ୟକ୍ଷମ ହେବା ଏବଂ ସ୍ଥଳଭାଗ ଦ୍ୱାରା ଆବଦ୍ଧ ଆଫଗାନିସ୍ତାନ ଓ କେନ୍ଦ୍ର ଏସିଆ ଅଞ୍ଚଳ ପାଇଁ ଏକ ଦ୍ୱାର ଭାବେ ଏହାର ଗୁରୁତ୍ୱ ସମ୍ବନ୍ଧରେ ପ୍ରକାଶ କରିଥିଲେ ।


    ଗଲ୍ଫ ଅଞ୍ଚଳରେ ଶାନ୍ତି , ସୁରକ୍ଷା ଓ ସ୍ଥିରତା ରକ୍ଷା ଭାରତ ପାଇଁ ଅତ୍ୟନ୍ତ ଗୁରୁତ୍ୱପୂର୍ଣ୍ଣ ଏବଂ ଏଥିପାଇଁ କୂଟନୀତି , ଆଲୋଚନା ଏବଂ ଆତ୍ମବିଶ୍ୱାସ ବୃଦ୍ଧି ନେଇ ଭାରତର ସମର୍ଥନ ପ୍ରଦାନ ନେଇ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    2020ରେ କୂଟନୈତିକ ସମ୍ପର୍କ ପ୍ରତିଷ୍ଠାର 70ତମ ବାର୍ଷିକୀ ପାଳନ କରିବା ପାଇଁ ଉଭୟ ପକ୍ଷ ଆଗ୍ରହ ପ୍ରକାଶ କରିଥିଲେ ।


    ***********


    

    
    (Release ID: 1586531) Visitor Counter : 12