      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଟେକ୍ସାସର ହ୍ୟୁଷ୍ଟନଠାରେ ଦାଓଦି ବୋହରା ସମ୍ପ୍ରଦାୟର ସଦସ୍ୟଙ୍କ ସହ ଭାବ ବିନିମୟ କଲେ ପ୍ରଧାନମନ୍ତ୍ରୀ
      Posted On: 22 SEP 2019 3:20PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଟେକ୍ସାସର ହ୍ୟୁଷ୍ଟନଠାରେ ଦାଓଦି ବୋହରା ସମ୍ପ୍ରଦାୟର ସଦସ୍ୟମାନଙ୍କୁ ଭେଟି ଭାବ ବିନିମୟ କରିଛନ୍ତି ।


    ସମୁଦାୟର ସଦସ୍ୟମାନେ ହ୍ୟୁଷ୍ଟନଠାରେ ପ୍ରଧାନମନ୍ତ୍ରୀଙ୍କୁ ସମ୍ବର୍ଦ୍ଧିତ କରିଥିଲେ । ଆଲୋଚନା ସମୟରେ ଦାଓଦି ବୋହରା ସମ୍ପ୍ରଦାୟର ସଦସ୍ୟମାନେ ସିଏଦନା ସାହାବଙ୍କ ସହ ପ୍ରଧାନମନ୍ତ୍ରୀଙ୍କ ସାହଚର୍ଯ୍ୟକୁ ଗୁରୁତ୍ୱାରୋପ କରିଥିଲେ । ସେମାନଙ୍କ ସମ୍ପ୍ରଦାୟର କାର୍ଯ୍ୟକ୍ରମରେ ଭାଗନେବା ପାଇଁ ଗତବର୍ଷ ନରେନ୍ଦ୍ର ମୋଦୀଙ୍କ ଇନ୍ଦୋର ଯାତ୍ରା ସମ୍ବନ୍ଧରେ ମଧ୍ୟ ସେମାନେ ସ୍ମରଣ କରିଥିଲେ ।


    ଭାବ ବିନିମୟ ପରେ ଟ୍ୱିଟ କରି ପ୍ରଧାନମନ୍ତ୍ରୀ କହିଥିଲେ , “ ଦାଓଦି ବୋହରା ସମ୍ପ୍ରଦାୟ ସମଗ୍ର ବିଶ୍ୱରେ ସେମାନଙ୍କ ପାଇଁ ଏକ ସ୍ୱତନ୍ତ୍ର ପରିଚୟ ସୃଷ୍ଟି କରିଛନ୍ତି । ହ୍ୟୁଷ୍ଟନରେ ମୋତେ ସେମାନଙ୍କ ସହିତ ସମୟ ଅତିବାହିତ କରିବା ଏବଂ ଅନେକ ବିଷୟ ଉପରେ ଆଲୋଚନା କରିବାର ଅବସର ମିଳିଥିଲା । ”


    **********


    

    
    (Release ID: 1585873) Visitor Counter : 13