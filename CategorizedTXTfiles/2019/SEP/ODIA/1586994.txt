      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଏନଡିଏମଏର 15ତମ ପ୍ରତିଷ୍ଠା ଦିବସରେ ପ୍ରଧାନମନ୍ତ୍ରୀଙ୍କ ପ୍ରମୁଖ ସଚିବ ଡଃ ପିକେ ମିଶ୍ରଙ୍କ ସମ୍ବୋଧନ
      • ସମାବେଶୀ ବିପର୍ଯ୍ୟୟ ଜନିତ ବିପଦକୁ ହ୍ରାସ କରିବା ନେଇ ମାର୍ଗଦର୍ଶିକା ଜାରି ହେବା ପ୍ରଧାନମନ୍ତ୍ରୀଙ୍କ ‘ସବକା ସାଥ ସବକା ବିକାଶ’ ପରିକଳ୍ପନାକୁ ସାକାର କରୁଛି: ଡଃ ପିକେ ମିଶ୍ର
      • ସମସ୍ତ ମହତ୍ୱପୂର୍ଣ୍ଣ ଅବସଂରଚନାର ନିୟମିତ ଅଗ୍ନିସୁରକ୍ଷା ଯାଞ୍ଚ କରିବାକୁ ଡଃ ପିକେ ମିଶ୍ରଙ୍କ ଆହ୍ୱାନ
      Posted On: 27 SEP 2019 7:35PM by PIB Bhubaneshwar


    ପ୍ରଧାନମନ୍ତ୍ରୀଙ୍କ ପ୍ରମୁଖ ସଚିବ ଡଃ ପିକେ ମିଶ୍ର ଆଜି ନୂଆଦିଲ୍ଲୀଠାରେ ରାଷ୍ଟ୍ରୀୟ ବିପର୍ଯ୍ୟୟ ପରିଚାଳନା ପ୍ରାଧିକରଣ (ଏନଡିଏମଏ)ର 15ତମ ପ୍ରତିଷ୍ଠା ଦିବସ ଅବସରରେ ଆୟୋଜିତ ସମାରୋହକୁ ସମ୍ବୋଧିତ କରିଥିଲେ ।


    ନିଜର ସମ୍ବୋଧନରେ ଡଃ ମିଶ୍ର ଏନଡିଏମଏର ଆରମ୍ଭ ସମୟରେ ଏହାସହିତ ନିଜର ସମ୍ବନ୍ଧକୁ ସ୍ମରଣ କରିଥିଲେ । ବିପର୍ଯ୍ୟୟ ପରିଚାଳନା ଦିଗରେ ଏନଡିଏମଏର ପ୍ରୟାସ ଏବଂ ପଦକ୍ଷେପକୁ ବ୍ୟାପକ ପରିଚୟ ମିଳୁଛି ବୋଲି ଡଃ ମିଶ୍ର କହିଥିଲେ । ସେ ବିବିଧ ଭାଗିଦାର ଓ ହିତାଧିକାରୀଙ୍କ ମଧ୍ୟରେ ଏହି ବିଷୟ ଉପରେ ସମ୍ମତି ସ୍ଥାପନ କରିବାରେ ଏନଡିଏମର ଭୂମିକାକୁ ପ୍ରଶଂସା କରିଥିଲେ ।


    ଶ୍ରୀ ମିଶ୍ର ଦିବ୍ୟାଙ୍ଗତା-ସମାବେଶୀ ବିପର୍ଯ୍ୟୟ ବିପଦ ହ୍ରାସ ଉପରେ ମାର୍ଗଦର୍ଶିକା ଜାରି କରିବା ଏ ଦିଗରେ ଏକ ବଡ ପଦକ୍ଷେପ ବୋଲି ପ୍ରକାଶ କରିଥିଲେ । ସେ କହିଲେ ଯେ ଏହି ପଦକ୍ଷେପ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ‘ ସବକା ସାଥ ସବକା ବିକାଶ ’ ପରିପଳ୍ପନାକୁ ସାକାର କରିଥାଏ ତଥା ସମାଜର ସବୁଠାରୁ ଦୁର୍ବଳ ବର୍ଗଙ୍କ ଆବଶ୍ୟକତାକୁ ପୁରଣ କରି ବିପର୍ଯ୍ୟୟକୁ ହ୍ରାସ କରିବା ନେଇ ଆମ ପ୍ରୟାସକୁ ଅଧିକ ସମାବେଶୀ କରିବାର ପ୍ରୟାସ କରିଥାଏ । ସେ ବିପର୍ଯ୍ୟୟ ହ୍ରାସକୁ ନିରନ୍ତର ବିକଶିତ ହେଉଥିବା ପ୍ରକ୍ରିୟା ବୋଲି କହିଥିଲେ ଏବଂ ଏନଡିଏମଏକୁ ଏହାର ପ୍ରକ୍ରିୟା ଓ ହସ୍ତକ୍ଷେପରେ ନିରନ୍ତର ସୁଧାର ଆଣିବା ଦିଗରେ କାର୍ଯ୍ୟ କରିବା ପାଇଁ ଅନୁରୋଧ କରିଥିଲେ ।


    ଚଳିତ ବର୍ଷର ପ୍ରତିଷ୍ଠା ଦିବସର ବିଷୟ- ‘ ଅଗ୍ନି ସୁରକ୍ଷା ’ ସମ୍ବନ୍ଧରେ ଚର୍ଚ୍ଚା କରି ସେ କହିଲେ ଯେ ଆମାଜାନର ଜଙ୍ଗଲରେ ଲାଗିଥିବା ବିନାଶକାରୀ ତଥା ସୁରତ ଅଗ୍ନିକାଣ୍ଡ ଭଳି ଘଟଣା କାରଣରୁ ନିକଟରେ ସମଗ୍ର ବିଶ୍ୱର ଧ୍ୟାନ ସେହି ଆଡକୁ ଆକୃଷ୍ଟ ହୋଇଥିଲା । ବିଶେଷକରି ସେ ସହରୀ କ୍ଷେତ୍ରରେ ଅଗ୍ନିକାଣ୍ଡର ବିପଦ କମ କରିବା ସମ୍ବନ୍ଧୀୟ ଯୋଜନା ନିର୍ମାଣ କରାଯିବାର ଆବଶ୍ୟକତା ଉପରେ ଜୋର ଦେଇଥିଲେ । ଭିନ୍ନ-ଭିନ୍ନ ପ୍ରକାରର ଅଗ୍ନିକାଣ୍ଡ ଯେପରିକି-ଆବାସିକ , ବ୍ୟବସାୟିକ , ଗ୍ରାମୀଣ , ସହରୀ , ଔଦ୍ୟୋଗିକ ଏବଂ ଜଙ୍ଗଲ ନିଆଁ ପରି ଘଟଣାର ଉଲ୍ଲେଖ କରି ସେ କହିଲେ ଯେ ଏସବୁ ଭିନ୍ନ ଭିନ୍ନ ପ୍ରକାରର ଆହ୍ୱାନ ସୃଷ୍ଟି କରିଥା ’ ନ୍ତି ଏବଂ ଏସବୁର ମୁକାବିଲା କରିବା ପାଇଁ ମଧ୍ୟ ବିଶେଷ ରଣନୀତିର ଆବଶ୍ୟକତା ପଡିଥାଏ । ସେ ଅଗ୍ନିଶ୍ରମ କର୍ମଚାରୀମାନଙ୍କ ପାଇଁ ପର୍ଯ୍ୟାପ୍ତ ପ୍ରଶିକ୍ଷଣ ତଥା ସେମାନଙ୍କୁ ସଠିକ ରକ୍ଷାତ୍ମକ ଉପକରଣ ଉପଲବ୍ଧ କରାଇବା ଉପରେ ଗୁରୁତ୍ୱ ପ୍ରଦାନ କରିଥିଲେ ।


    ପ୍ରଧାନମନ୍ତ୍ରୀଙ୍କ ପ୍ରମୁଖ ସଚିବ କହିଲେ ଯେ ସପିଙ୍ଗ କମ୍ପ୍ଲେକ୍ସ , ବ୍ୟବସାୟିକ ପ୍ରତିଷ୍ଠାନ ଓ ସରକାରୀ ଅଟ୍ଟାଳିକା ସହିତ ସମସ୍ତ ମହତ୍ୱପୂର୍ଣ୍ଣ ଅବସଂରଚନାଗୁଡ଼ିକୁ ଅଗ୍ନି ସୁରକ୍ଷା ଦୃଷ୍ଟିରୁ ନିୟମିତ ଭାବେ ପରୀକ୍ଷଣ କରାଯିବା ଆବଶ୍ୟକ ଏବଂ ଆବଶ୍ୟକ ଜରୁରୀ ଉପାୟ ପ୍ରାଥମିକତା ସହିତ କରାଯିବା ଆବଶ୍ୟକ ।


    ସେ କହିଲେ ଯେ ବିଶେଷ କରି ବଡ ସହରମାନଙ୍କ ପାଇଁ ଏ ବିଷୟ ତ ଖାସ କରି ପ୍ରାସଙ୍ଗିକ , ଯେଉଁଠାରେ ନଗର ନିଗମର ଆଇନ ପାଳନ କରି ସୁରତ ଭଳି ଘଟଣାର ନିୟନ୍ତ୍ରଣ କରାଯାଇ ପାରିବ , ଯେଉଁଠାରେ ଏକ ବ୍ୟବସାୟିକ ପରିସରରେ ସ୍ଥିତ ଏକ କୋଚିଙ୍ଗ ସେଂଟରରେ ଲାଗିଥିବା ନିଆଁ ଫଳରେ ଅନେକ ଛାତ୍ରଙ୍କର ମୃତ୍ୟୁ ହୋଇଯାଇଥିଲା ।


    ଡଃ ମିଶ୍ର ଅଗ୍ନିରୁ ରକ୍ଷା , ସତର୍କ ଓ ପ୍ରତିକ୍ରିୟା ପାଇଁ ନବୀନତମ ପ୍ରାଦ୍ୟୋଗିକୀ ଏବଂ ଉପକରଣକୁ ସାମିଲ କରିବା ନେଇ ମୁମ୍ବାଇ ସହରର ପ୍ରୟାସକୁ ପ୍ରଶଂସା କରିଥିଲେ । ଏଥିରେ ଅଗ୍ନି ପ୍ରଶମନ କାର୍ଯ୍ୟ ପାଇଁ ଡ୍ରୋନ , ହ୍ୟାଣ୍ଡ-ହେଲ୍ଡ , ଲେଜର ଇନଫ୍ରା-ରେଡ କ୍ୟାମେରା ଏବଂ ଥର୍ମାଲ ଇମେଜିଂ କ୍ୟାମେରା ଯୁକ୍ତ ରିମୋର୍ଟ କଂଟ୍ରୋଲ ରୋବୋର୍ଟ ସାମିଲ ରହିଛି ।


    ଅଗ୍ନିକାଣ୍ଡ ଭଳି ଘଟଣାର ମୁକାବିଲା କରିବା ନେଇ ସମୟର ମହତ୍ୱ ଉପରେ ଆଲୋଚନା କରି ସେ କହିଲେ ଯେ ମୁମ୍ବାଇ , ହାଇଦ୍ରାବାଦ ତଥା ଗୁରଗାଓଁରେ ବିକଶିତ ମୋବାଇଲ ଫାୟାର ଷ୍ଟେସନ କାର୍ଯ୍ୟଧାରାର ସମୟକୁ କମ କରିବା ହେଉଛି ନୂତନ ଉପାୟ । ସେ କହିଲେ ଯେ ସ୍ଥାନୀୟ ପ୍ରଶାସନକୁ ଅଗ୍ନିଶ୍ରମ ସେବା ସହିତ ସହଯୋଗ କରିବା ଆବଶ୍ୟକ ଏବଂ ମୁକାବିଲା କ୍ଷମତା ବୃଦ୍ଧି କରିବାରେ ସ୍ଥାନ ଅନୁକୂଳ ସମାଧାନ କରିବା ଆବଶ୍ୟକ ।


    ଡଃ ମିଶ୍ର କହିଲେ ଯେ ପାଶ୍ଚାତ୍ୟ ଦେଶମାନଙ୍କରେ ବିପର୍ଯ୍ୟୟ ଓ ଜରୁରୀକାଳୀନ ପରିସ୍ଥିତି ସମୟରେ ଅଗ୍ନିଶ୍ରମ ସେବା ପ୍ରଥମ ପଂକ୍ତି ଭାବେ କାର୍ଯ୍ୟକ୍ରମ ଗ୍ରହଣ କରିଥାଏ ।


    ସେ କହିଲେ ଯେ ଆମ ଅଗ୍ନିଶ୍ରମ ସେବାକୁ ଉନ୍ନତ କରିବା ନେଇ ବିଚାର କରିବା ଆବଶ୍ୟକ ଯାହାଫଳରେ କି ଅଗ୍ନିଶ୍ରମ ଦଳ ଯେକୌଣସି ଜରୁରୀକାଳୀନ ପରିସ୍ଥିତିରେ ପ୍ରଭାବିତ ସମୁଦାୟ ଦ୍ୱାରା ପଦକ୍ଷେପ ଉଠାଯିବା ପୂର୍ବରୁ କାର୍ଯ୍ୟକ୍ରମ ଆରମ୍ଭ କରିବେ । ସେ କହିଲେ ଯେ ସଚେତନତା ଅଭିଯାନ ସହିତ ସାମୁଦାୟିକ ସ୍ତରରେ ମକଡ୍ରିଲ କରାଯିବାର ଆବଶ୍ୟକତା ରହିଛି , ଯାହାଫଳରେ କି ଅଗ୍ନି ସୁରକ୍ଷା ସମସ୍ତଙ୍କ ଏଜେଣ୍ଡାରେ ସାମିଲ ହୋଇପାରିବ ।


    ଅଗ୍ନିସେବା ଉପରେ 2012ରେ ଜାରି ମାର୍ଗଦର୍ଶିକା ଉପରେ ଧ୍ୟାନଦେବା ଏବଂ ଏହାର ଅଧ୍ୟୟନ କରିବାକୁ ସେ ଏନଡିଏମଏକୁ କହିଥିଲେ ।


    ଅଗ୍ନି ସୁରକ୍ଷା ସମସ୍ତଙ୍କ ପାଇଁ ଚିନ୍ତାର ବିଷୟ ଏବଂ ଆମେ ସମସ୍ତଙ୍କ ପାଇଁ ଅଗ୍ନି ସୁରକ୍ଷା ସୁନିଶ୍ଚିତ କରିବା ପାଇଁ ପ୍ରୟାସ କରିବାର ଆବଶ୍ୟକତା ରହିଛି ବୋଲି ସେ କହିଥିଲେ ।


    ଏହି ଅବସରରେ ଉପସ୍ଥିତ ଗଣମାନ୍ୟ ବ୍ୟକ୍ତିମାନଙ୍କ ମଧ୍ୟରେ ଏନଡିଏମଏର ବରିଷ୍ଠ ଅଧିକାରୀ ଏବଂ ରାଜ୍ୟ ବିପର୍ଯ୍ୟୟ ପରିଚାଳନା ପ୍ରାଧିକରଣ ତଥା ଅଗ୍ନି ସେବାର ପ୍ରତିନିଧିମାନେ ଯୋଗ ଦେଇଥିଲେ ।


    **********


    

    
    (Release ID: 1586994) Visitor Counter : 1