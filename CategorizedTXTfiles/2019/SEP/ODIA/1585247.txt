      କାର୍ମିକ, ସାଧାରଣ ଅଭିଯୋଗ ଓ ପେନସନ ମନ୍ତ୍ରଣାଳୟ

      ଲଦାଖ, ଜମ୍ମୁ ଓ କଶ୍ମୀରରେ ସମାନ ଭାବେ ଲାଗୁ ହେବ ଆରଟିଆଇ ଆଇନ
      • ଗୁଜବକୁ ଖଣ୍ଡନ କଲେ କେନ୍ଦ୍ରମନ୍ତ୍ରୀ ଡ. ଜିତେନ୍ଦ୍ର ସିଂ

      Posted On: 16 SEP 2019 9:00PM by PIB Bhubaneshwar

    ନବଗଠିତ କେନ୍ଦ୍ର ଶାସିତ ପ୍ରଦେଶ ଜମ୍ମୁ ଓ କଶ୍ମୀର ଏବଂ ଲଦାଖରେ ସୂଚନା ଅଧିକାର ଆଇନ ଅନ୍ତର୍ଗତ କୌଣସି ସୂଚନା ପାଇବା ଲାଗି ସ୍ଥାନୀୟ ଭାବେ ଆବେଦନ କରାଯାଇପାରିବ । ଏ ସଂକ୍ରାନ୍ତରେ ବିଭିନ୍ନ ମହଲରେ ହେଉଥିବା ବିଭ୍ରାନ୍ତିକର ସୂଚନାକୁ କେନ୍ଦ୍ରୀୟ ସୂଚନା ଆୟୋଗର ନୋଡାଲ ବିଭାଗ ତଥା କାର୍ମିକ ଓ ତାଲିମ ବିଭାଗ ରାଷ୍ଟ୍ରମନ୍ତ୍ରୀ ଡ. ଜିତେନ୍ଦ୍ର ସିଂ ଖଣ୍ଡନ କରିଛନ୍ତି । କେନ୍ଦ୍ର ମନ୍ତ୍ରୀ ଡ. ସିଂ କହିଛନ୍ତି ଯେ 31 ଅକ୍ଟୋବର , 2019 ପରଠାରୁ କେନ୍ଦ୍ରଶାସିତ ପ୍ରଦେଶର ନୂଆ ବ୍ୟବସ୍ଥା ଲାଗୁ ହେବା ପରେ ମଧ୍ୟ ଉପରୋକ୍ତ ତିନୋଟି କ୍ଷେତ୍ରରେ ସ୍ଥାନୀୟ ଭାବେ ଆରଟିଆଇ ଆବେଦନ କରାଯାଇପାରିବ । ଜମ୍ମୁ ଓ କଶ୍ମୀର କେନ୍ଦ୍ର ଶାସିତ ପ୍ରଦେଶ ମାନ୍ୟତା ପାଇଥିବାରୁ ଆରଟିଆଇ ଆବେଦନ ଦାଖଲ କରିବା ଲାଗି ଆବେଦନକାରୀଙ୍କୁ ଦିଲ୍ଲୀ ଯାତ୍ରା କରିବାକୁ ପଡ଼ିବ ବୋଲି ହେଉଥିବା ଗୁଜବକୁ ସେ ଖଣ୍ଡନ କରିଛନ୍ତି ।


    ଡ. ସିଂ ଏହି ପ୍ରସଙ୍ଗରେ ଭାରତର କେନ୍ଦ୍ରୀୟ ସୂଚନା ଆୟୁକ୍ତ ଶ୍ରୀ ସୁଧୀର ଭାର୍ଗବଙ୍କ ସହିତ ବିସ୍ତୃତ ଭାବେ ଆଲୋଚନା କରିଥିଲେ । ଏହା ପରେ ସେ କହିଛନ୍ତି ଯେ ମୋଦୀ ସରକାରଙ୍କ ଦ୍ୱାରା ନିଆଯାଇଥିବା ଏକ ସାହସିକ ପଦକ୍ଷେପକୁ ପଣ୍ଡ କରିବା ଉଦ୍ଦେଶ୍ୟ ରଖି ସମାଜରେ ଥିବା କିଛି ନ୍ୟସ୍ତସ୍ୱାର୍ଥ ଗୋଷ୍ଠୀ ଏପରି ମିଥ୍ୟା ପ୍ରଚାର ଜାରି ରଖିଛନ୍ତି ।


    ଏ ସମ୍ପର୍କରେ ସ୍ପଷ୍ଟ ଭାବେ ଡ. ସିଂ କହିଛନ୍ତି ଯେ ଗତ 5 ବର୍ଷ ମଧ୍ୟରେ ମୋଦୀ ସରକାରଙ୍କ ଦ୍ୱାରା ଆରଟିଆଇ ଆବେଦନ ପ୍ରକ୍ରିୟାକୁ ବ୍ୟାପକ ସରଳ ଏବଂ ସମୟବଦ୍ଧ କରାଯାଇଛି । ଦେଶର ଅନ୍ୟ ପ୍ରାନ୍ତ ଭଳି ଏହା ଜମ୍ମୁ ଓ କଶ୍ମୀର ଏବଂ ଲଦାଖରେ ସମାନ ଭାବେ ଲାଗୁ ହେବ ।


    **********


    

    
    (Release ID: 1585247) Visitor Counter : 19