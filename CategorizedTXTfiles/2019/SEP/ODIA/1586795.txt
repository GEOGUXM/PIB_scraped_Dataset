      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆଇଆଇଟି ମାଡ୍ରାସର 56ତମ ସମାବର୍ତ୍ତନ ସମାରୋହରେ ପ୍ରଧାନମନ୍ତ୍ରୀଙ୍କ ଉଦବୋଦନ
      • ମୁଁ ଆପଣମାନଙ୍କ ଆଖିରେ ଭବିଷ୍ୟତର ସ୍ୱପ୍ନ ଦେଖିପାରୁଛି : ପ୍ରଧାନମନ୍ତ୍ରୀ
      • ବିଶ୍ୱସ୍ତରରେ ଆପଣମାନେ ବ୍ରାଣ୍ଡ ଇଣ୍ଡିଆକୁ ସୁଦୃଢ଼ କରୁଛନ୍ତି
      • ଭାରତର ନବୋନ୍ମେଷରେ ଅର୍ଥନୀତି ଓ ଉପଯୋଗିତାର ମହାନ ସମାହାର ହୋଇଛି
      Posted On: 30 SEP 2019 9:25PM by PIB Bhubaneshwar


    ଆପଣମାନେ ଯେଉଁ ସ୍ଥାନରେ କାର୍ଯ୍ୟ କରନ୍ତୁ , ରୁହନ୍ତୁ ପଛେ ମାତୃଭୂମିର ଆବଶ୍ୟକତାକୁ ସବୁବେଳେ ଧ୍ୟାନରେ ରଖନ୍ତୁ ବୋଲି ମାଡ୍ରାସସ୍ଥିତ ଭାରତୀୟ ପ୍ରଦ୍ୟୋଗିକୀ ସଂସ୍ଥାନର 56ତମ ସମାବର୍ତନ ସମାରୋହରେ ଛାତ୍ରଛାତ୍ରୀଙ୍କୁ ଉଦବୋଧନ ଦେଇ କହିଛନ୍ତି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ।


    ସମାରୋହକୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଥିଲେ , “ ମୋ ସମ୍ମୁଖରେ ଉଭୟ ମିନି ଇଣ୍ଡିଆ ଓ ନିଉ ଇଣ୍ଡିଆର ଭାବନାକୁ ମୁଁ ଦେଖିପାରୁଛି । ଏଠି ଉତ୍ସାହ , ଔଜ୍ଜଲ୍ୟ ଓ ସକାରାତ୍ମକତା ରହିଛି । ଆପଣମାନଙ୍କ ଆଖିରେ ମୁଁ ଭବିଷ୍ୟତର ସ୍ୱପ୍ନ ଦେଖିପାରୁଛି । ଆପଣମାନଙ୍କ ଆଖିରେ ମୁଁ ଭାରତର ଭାଗ୍ୟ ଦେଖିପାରୁଛି ” । ସ୍ନାତକ ଉତୀର୍ଣ୍ଣ ଛାତ୍ରଛାତ୍ରୀଙ୍କ ଅଭିଭାବକ ଓ ଶିକ୍ଷକମାନଙ୍କୁ ଅଭିନନ୍ଦନ ଜଣାଇବା ସହିତ ସହାୟକ କର୍ମଚାରୀଙ୍କୁ ମଧ୍ୟ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ । “ ମୁଁ ସହାୟକ କର୍ମଚାରୀଙ୍କ ଭୂମିକା ବିଷୟରେ ମଧ୍ୟ ଉଲ୍ଲେଖ କରିବାକୁ ଚାହୁଁଛି । ଏମାନେ ନିରବ ଭାବେ ପ୍ରଚ୍ଛଦପଟ୍ଟରେ ରହି ଆପଣମାନଙ୍କ ଖାଦ୍ୟ ପ୍ରସ୍ତୁତ କରିଥା ’ ନ୍ତି , ଶ୍ରେଣୀ ଗୃହ ଓ ଛାତ୍ରାବାସକୁ ସଫା ରଖିଥାନ୍ତି ” ।


    ପ୍ରଧାନମନ୍ତ୍ରୀ କହିଥିଲେ ଯେ ଭାରତର ଯୁବପିଢ଼ିଙ୍କ ସାମର୍ଥ୍ୟରେ ଏକ ବିଶ୍ୱାସ ରହିଛି । “ ମୋର ଆମେରିକା ଗସ୍ତ ସମୟରେ ଆମର ଆଲୋଚନା ସମୟରେ ସାଧାରଣତଃ ଗୋଟିଏ କଥା ଉଠୁଥିଲା । ତାହା ହେଉଛି ନିଉ ଇଣ୍ଡିଆ ବିଷୟରେ ଆଶାବାଦ । ଭାରତୀୟ ସମୁଦାୟ ସାରା ବିଶ୍ୱରେ ନିଜ ପାଇଁ ଏକ ସ୍ୱତନ୍ତ୍ର ପରିଚୟ ସୃଷ୍ଟି କରିପାରିଛି , ବିଶେଷ କରି ବିଜ୍ଞାନ , ପ୍ରଯୁକ୍ତି ଓ ନବୋନ୍ମେଷ କ୍ଷେତ୍ରରେ । ଏହାକୁ କିଏ ବଳ ଦେଉଛି ? ଏମାନଙ୍କ ମଧ୍ୟରୁ ଅଧିକାଂଶ ଆପଣଙ୍କ ଆଇଆଇଟିର ପୂର୍ବତନ ଛାତ୍ର । ଆପଣମାନେ ବିଶ୍ୱସ୍ତରରେ ବ୍ରାଣ୍ଡ ଇଣ୍ଡିଆକୁ ସୁଦୃଢ଼ କରୁଛନ୍ତି । ”


    “ ଆଜି ଯେତେବେଳେ ଭାରତ 5 ଶହ କୋଟି ଡଲାରର ଅର୍ଥବ୍ୟବସ୍ଥା ହେବାକୁ ଲକ୍ଷ୍ୟ ରଖିଛି , ଆପଣମାନଙ୍କ ନବୋନ୍ମେଷ ଓ ପ୍ରଯୁକ୍ତିର ଆକାଂକ୍ଷା ଏହି ସ୍ୱପ୍ନ ପୂରଣ ଦିଗରେ ସହାୟକ ହେବ । ସବୁଠୁ ପ୍ରତିଦ୍ୱନ୍ଦ୍ୱୀ ଅର୍ଥବ୍ୟବସ୍ଥା ହେବାରେ ଏହା ଭାରତର ଆଧାର ହେବ । ଭାରତର ନବୋନ୍ମେଷ ହେଉଛି ଅର୍ଥନୀତି ଏବଂ ଉପଯୋଗିତାର ଏକ ମହାନ ସମାହାର ” ।


    ଆମେ ଦେଶରେ ଗବେଷଣା ଓ ଉଦ୍ଭାବନ ପାଇଁ ଏକ ସୁଦୃଢ଼ ପରିସଂସ୍ଥାନ ତିଆରି କରିବା ଦିଗରେ କାର୍ଯ୍ୟ କରିଛୁ । ବିଭିନ୍ନ ସଂସ୍ଥାନରେ ଅଟଳ ଇନକ୍ୟୁବେସନ କେନ୍ଦ୍ର ପ୍ରତିଷ୍ଠା କରାଯାଇଛି । ଷ୍ଟାର୍ଟଅପଗୁଡ଼ିକ ପାଇଁ ବଜାର ଖୋଜିବା ଆମର ପରବର୍ତ୍ତୀ ପଦକ୍ଷେପ ବୋଲି ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ , “ ଆପଣମାନଙ୍କ କଠିନ ପରିଶ୍ରମ ଅସମ୍ଭବକୁ ସମ୍ଭବ କରିଛି । ଆପଣମାନଙ୍କୁ ଅନେକ ସୁଯୋଗ ଅପେକ୍ଷା କରି ରହିଛି , ସେଥିମଧ୍ୟରୁ ସବୁଗୁଡ଼ିକ ସହଜ ନୁହେଁ । ସ୍ୱପ୍ନ ଦେଖିବା ବନ୍ଦ କରନ୍ତୁ ନାହିଁ , ନିଜକୁ ଆହ୍ୱାନ କରି ଚାଲନ୍ତୁ । ଏହି ମାର୍ଗରେ ଆପଣମାନେ ନିଜର ଶ୍ରେଷ୍ଠ ସାମର୍ଥ୍ୟ ହାସଲ କରିପାରିବେ ” ।


    ପ୍ରଧାନମନ୍ତ୍ରୀ ଅନୁରୋଧ କରିଥିଲେ , ଆପଣମାନେ ଯେଉଁ ସ୍ଥାନରେ କାର୍ଯ୍ୟ କରନ୍ତୁ , ରୁହନ୍ତୁ ପଛେ , ମାତୃଭୂମି , ଭାରତ ମାତାର ଆବଶ୍ୟକତାକୁ ସବୁବେଳେ ଧ୍ୟାନରେ ରଖନ୍ତୁ । ଆପଣମାନଙ୍କ କାର୍ଯ୍ୟ , ଗବେଷଣା , ନବୋନ୍ମେଷ କିଭଳି ଭାବେ ଆପଣମାନଙ୍କ ମାତୃଭୂମିର କାମରେ ଲାଗିପାରିବ ସେ ବିଷୟରେ ଚିନ୍ତା କରନ୍ତୁ । ଏହା ମଧ୍ୟ ଆପଣଙ୍କ ସାମାଜିକ ଉତ୍ତରଦାୟିତ୍ୱ । ”


    “ ଆଜି , ଏକ ସମାଜ ଭାବେ , ଆମେ ଥରେ ଉପଯୋଗ ହେଉଥିବା ପ୍ଲାଷ୍ଟିକକୁ ବର୍ଜନ କରିବାକୁ ଯାଉଛୁ । ଏହାର ପରିବେଶ ଅନୁକୂଳ ବିକଳ୍ପ କ ’ ଣ ହୋଇପାରିବ , ଯାହାର ଉପଯୋଗ ସମାନ ଥିବ କିନ୍ତୁ ପୂର୍ବ ପରି କୌଣସି କୁପ୍ରଭାବ ନଥିବ ? ଆପଣମାନଙ୍କ ଭଳି ନବୋନ୍ମେଷୀଙ୍କ ଆଡ଼କୁ ଦେଖିଲେ ମନରେ ଏହି ଭାବନା ଆସିଥାଏ । ତଥ୍ୟ ବିଜ୍ଞାନ , ରୋଗ ନିଦାନ , ବ୍ୟବହାରିକ ବିଜ୍ଞାନ ଓ ଚିକିତ୍ସା ବିଜ୍ଞାନ ସହ ପ୍ରଯୁକ୍ତିର ମିଶ୍ରଣ ହେଲେ ଉତ୍ସାହଜନକ ଅନ୍ତର୍ଦୃଷ୍ଟି ସାମ୍ନାକୁ ଆସିଥାଏ ”, ବୋଲି ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ ।


    ସ୍ୱାମୀ ବିବେକାନନ୍ଦଙ୍କ ଉଦାହରଣ ଦେଇ ପ୍ରଧାନମନ୍ତ୍ରୀ କହିଥିଲେ , “ ଦୁଇ ପ୍ରକାରର ଲୋକ ଅଛନ୍ତି-କିଛି ବଂଚିଥାନ୍ତି ଏବଂ କିଛି ତିଷ୍ଠି ରହିଥାନ୍ତି । କିନ୍ତୁ ଯେଉଁମାନେ ଅନ୍ୟମାନଙ୍କ ପାଇଁ ବଂଚିଥାନ୍ତି ସେମାନେ ସୁଖଦ ଓ ପରିପୂର୍ଣ୍ଣ ଜୀବନ ଅତିବାହିତ କରିଥାନ୍ତି ।


    ଶିକ୍ଷା ଓ ଅଧ୍ୟୟନ ଏକ ନିରନ୍ତର ପ୍ରକ୍ରିୟା ବୋଲି ମତବ୍ୟକ୍ତ କରି ପ୍ରଧାନମନ୍ତ୍ରୀ ତାଙ୍କର ଅଭିଭାଷଣ ଶେଷ କରିଥିଲେ । ଏହି ସଂସ୍ଥାନରୁ ବିଦାୟ ନେବା ପରେ ମଧ୍ୟ ନିରନ୍ତର ଶିକ୍ଷା ଗ୍ରହଣ ଓ ଆବିଷ୍କାର ଜାରି ରଖିବା ଲାଗି ସେ ଛାତ୍ରଛାତ୍ରୀଙ୍କୁ ଅନୁରୋଧ କରିଥିଲେ ।


    **********


    

    
    (Release ID: 1586795) Visitor Counter : 19