      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ୟୁଏନସିସିଡିର ଚତୁର୍ଦ୍ଦଶ ସିଓପିକୁ ସମ୍ବୋଧିତ କରିବେ
      • ଚୀନଠାରୁ ଦୁଇ ବର୍ଷ ଲାଗି ସିଓପି ଅଧ୍ୟକ୍ଷତା ଗ୍ରହଣ କଲା ଭାରତ

      Posted On: 08 SEP 2019 8:51PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ୟୁଏନସିସିଡିର 14ତମ ସିଓପି ଉଚ୍ଚସ୍ତରୀୟ ଅଧିବେଶନକୁ ସମ୍ବୋଧିତ କରିବାକୁ ଯାଉଛନ୍ତି । ଉତ୍ତରପ୍ରଦେଶର ଗ୍ରେଟର ନୋଏଡାଠାରେ ଏହି ସମ୍ମିଳନୀର ଆୟୋଜନ କରାଯାଉଛି ।


    ଦୁଇ ବର୍ଷ ପାଇଁ ସିଓପି ଅଧ୍ୟକ୍ଷତା ଲାଗି ଚୀନଠାରୁ ଭାରତ କାର୍ଯ୍ୟଭାର ଗ୍ରହଣ କରିବା ସମୟରେ ଏହି ସମ୍ମିଳନୀ ଅନୁଷ୍ଠିତ ହେଉଛି । ପରିବେଶ, ବିଶେଷଭାବେ ଭୂ-ପରିଚାଳନା ଆଧାରିତ ବିଶ୍ଵସ୍ତରୀୟ ଆଲୋଚନା ଏହି ସମ୍ମିଳନୀରେ ମତ ବିନିମୟ ହେବ । ଏଠାରେ ଉଲ୍ଲେଖଯୋଗ୍ୟ ଯେ, ଜଳବାୟୁ ପରିବର୍ତ୍ତନ, ଜୈବ ବିବିଧତା ଓ ଭୂ-ପରିଚାଳନାକୁ ନେଇ ସମସ୍ତ ତିନୋଟି ରିଓ ସମ୍ମିଳନୀର ସିଓପି ଆୟୋଜନ କରିବାର ଗୌରବ ଭାରତକୁ ମିଳିଛି ।


    ସମ୍ମିଳନୀରେ ସମସ୍ତ 197 ଅଂଶୀଦାରଙ୍କର ପ୍ରାୟ 7200 ପ୍ରତିନିଧି ଯୋଗଦେବେ । ଏମାନଙ୍କ ମଧ୍ୟରେ ମନ୍ତ୍ରୀ ଏବଂ ସରକାରୀ ପ୍ରତିନିଧିଗଣ, ବେସରକାରୀ ଏବଂ ଆନ୍ତଃସରକାରୀ ସଂଗଠନ, ବୈଜ୍ଞାନିକ, ମହିଳା ଓ ଯୁବକଗୋଷ୍ଠୀ ଭାଗ ନେବେ । ବିଶ୍ୱବ୍ୟାପୀ ଭୂମି ଉପଯୋଗ ନୀତିର କାର୍ଯ୍ୟକାରିତା ଓ ସୁଦୃଢୀକରଣ ଜନିତ 30 ଗୋଟି ନିଷ୍ପତ୍ତି ଉପରେ ସେମାନେ ଆଲୋଚନା କରିବେ । ଏଥିସହିତ ବାଧ୍ୟତାମୂଳକ ଦେଶାନ୍ତରଣ, ବାଲି ଓ ଧୁଳି ଝଡ ତଥା ମରୁଡି ଭଳି ବିଭିନ୍ନ ବିପଦର ମୁକାବିଲା ଲାଗି ସମାଧାନ ପନ୍ଥା ଉପରେ ଆଲୋଚାନା କରିବେ ।


    **********

    
    
    (Release ID: 1584609) Visitor Counter : 9