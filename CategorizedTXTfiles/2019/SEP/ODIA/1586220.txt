      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବ୍ଲୁମବର୍ଗ ବିଶ୍ୱ ବ୍ୟବସାୟ ମଞ୍ଚରେ ପ୍ରଧାନମନ୍ତ୍ରୀଙ୍କ ଦୀକ୍ଷାନ୍ତ ଭାଷଣ
      • ରାଜନୈତିକ ସ୍ଥିରତା କାରଣରୁ ଭାରତର ଅର୍ଥବ୍ୟବସ୍ଥା ଲାଭାନ୍ୱିତ ହୋଇଛି : ପ୍ରଧାନମନ୍ତ୍ରୀ

      Posted On: 25 SEP 2019 9:11PM by PIB Bhubaneshwar

    ଆଜି ନ୍ୟୁୟର୍କ ଠାରେ ବ୍ଲୁମବର୍ଗ ବିଶ୍ୱ ବ୍ୟବସାୟ ମଞ୍ଚରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଦୀକ୍ଷାନ୍ତ ଅଭିଭାଷଣ ରଖିଛନ୍ତି ।


    ମାନ୍ୟଗଣ୍ୟ ବ୍ୟକ୍ତିଙ୍କ ଗହଣରେ ଉଦବୋଧନ ଦେଇ ପ୍ରଧାନମନ୍ତ୍ରୀ କହିଥିଲେ ଯେ ଭାରତର ଅଭିବୃଦ୍ଧି କାହାଣୀର ଭବିଷ୍ୟତ ମାର୍ଗ ବିଷୟରେ କହିବା ଲାଗି ସେ ଏହି ଅବସରର ଉପଯୋଗ କରିବାକୁ ଚାହିଁବେ । ପ୍ରଧାନମନ୍ତ୍ରୀ କହିଥିଲେ ଯେ ଭାରତର ଅଭିବୃଦ୍ଧି କାହାଣୀ 4ଟି ସ୍ତମ୍ଭ ଯଥା ଗଣତନ୍ତ୍ର , ଜନସାଂଖିକୀ , ଚାହିଦା ଓ ନିର୍ଣ୍ଣାୟକ ନିଷ୍ପତ୍ତି ଉପରେ ଗଢ଼ା ହୋଇଛି ।


    ଦେଶରେ ରାଜନୈତିକ ସ୍ଥିରତାର ପରିବେଶରୁ ଭାରତୀୟ ଅର୍ଥବ୍ୟବସ୍ଥା ଲାଭାନ୍ୱିତ ହୋଇଛି ବୋଲି ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ ।


    ଆହୁରି ସରକାରଙ୍କ ଦ୍ୱାରା ନିଆଯାଇଥିବା ସଫଳ ସଂସ୍କାରମୂଳକ ପଦକ୍ଷେପକୁ ବିଶ୍ୱସ୍ତରରେ ମାନ୍ୟତା ଦିଆଯାଇଥିବା ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ । ଏହି ପରିପ୍ରେକ୍ଷୀରେ , ଭାରତ ଲଜିଷ୍ଟିକ୍ସ ପ୍ରଦର୍ଶନ ସୂଚକାଙ୍କରେ 10ଟି ମାନ୍ୟତା ଉପରକୁ ଉଠିବା , ବିଶ୍ୱ ପ୍ରତିଦ୍ୱନ୍ଦ୍ୱିତା ସୂଚକାଙ୍କରେ 13 ପଏଣ୍ଟ ପାଇ ଉନ୍ନୀତ ହେବା , ବିଶ୍ୱ ନବୋନ୍ମେଷ ସୂଚକାଙ୍କରେ 24ଟି ସ୍ଥାନ ଉପରକୁ ଉଠିବା ସହିତ ବିଶ୍ୱ ବ୍ୟାଙ୍କର ଆକଳନ ଅନୁଯାୟୀ ବ୍ୟବସାୟିକ ସୁଗମତା ମାନ୍ୟତାରେ 65ଟି ସ୍ଥାନ ଉପରକୁ ଉଠିବା ସମ୍ପର୍କରେ ସେ ସୂଚନା ଦେଇଥିଲେ ।


    ବ୍ଲୁମବର୍ଗ ଜାତୀୟ ବ୍ରାଣ୍ଡ ଟ୍ରାକର 2018 ସର୍ବେକ୍ଷଣରେ ଭାରତକୁ ବୈଶ୍ୱିକ ନିବେଶ ଆକୃଷ୍ଟ କରିବାରେ ଶ୍ରେଷ୍ଠ ଏସୀୟ ଅର୍ଥବ୍ୟବସ୍ଥାର ମାନ୍ୟତା ଦିଆଯାଇଥିବା ସମ୍ପର୍କରେ ମଧ୍ୟ ପ୍ରଧାନମନ୍ତ୍ରୀ କହିଥିଲେ । 10ଟି ସଂକେତକ ମଧ୍ୟରୁ 7ଟିରେ ଯଥା: ରାଜନୈତିକ ସ୍ଥିରତା , ମୌଦ୍ରିକ ସ୍ଥିରତା , ଉଚ୍ଚ ମାନର ଉତ୍ପାଦ , ଦୁର୍ନୀତିନିରୋଧୀ ବ୍ୟବସ୍ଥା , ସ୍ୱଳ୍ପ ଉତ୍ପାଦନ ବ୍ୟୟ , ରଣନୈତିକ ସ୍ଥାନ ଏବଂ ଆଇପିଆର ପାଇଁ ସମ୍ମାନ ଦେବାରେ ଭାରତ ଶୀର୍ଷ ସ୍ଥାନ ହାସଲ କରିଛି ।


    ପ୍ରଯୁକ୍ତି ଏବଂ ନବୋନ୍ମେଷ କ୍ଷେତ୍ରରେ ନିବେଶ ଲାଗି ବିଶ୍ୱ ବ୍ୟବସାୟ ସମୁଦାୟ ଭାରତରେ ନିବେଶ କରନ୍ତୁ ବୋଲି ପ୍ରଧାନମନ୍ତ୍ରୀ ନିମନ୍ତ୍ରଣ ଜଣାଇଥିଲେ । ସେ କହିଥିଲେ ସେମାନଙ୍କ ପ୍ରଯୁକ୍ତି ଏବଂ ଭାରତୀୟ ପ୍ରତିଭା ମିଶି ବିଶ୍ୱକୁ ବଦଳାଇପାରିବେ । ସେମାନଙ୍କ ଉଚ୍ଚତା ଓ ଭାରତର ଦକ୍ଷତା ବିଶ୍ୱ ଅର୍ଥନୈତିକ ଅଭିବୃଦ୍ଧିକୁ ତ୍ୱରାନ୍ୱିତ କରିବ ।


    ଦୀକ୍ଷାନ୍ତ ଭାଷଣ ଦେବା ପରେ ପ୍ରଧାନମନ୍ତ୍ରୀ ବ୍ଲୁମବର୍ଗର ପ୍ରତିଷ୍ଠାତା ମିଃ ମାଇକେଲ ବ୍ଲୁମବର୍ଗଙ୍କ ସହିତ ଆଲୋଚନା ଅଧିବେଶନରେ ଯୋଗ ଦେଇଥିଲେ ।


    **********


    

    
    (Release ID: 1586220) Visitor Counter : 16