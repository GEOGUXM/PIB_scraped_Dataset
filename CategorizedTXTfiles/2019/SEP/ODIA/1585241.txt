      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଇସ୍ପାତ ଆମଦାନୀ ଅନୁଧ୍ୟାନ ବ୍ୟବସ୍ଥାର ଶୁଭାରମ୍ଭ କଲେ ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ
      • ସରକାର ଓ ଅଂଶୀଦାରମାନଙ୍କୁ ଇସ୍ପାତ ଆମଦାନୀ ସମ୍ପର୍କରେ ଆଗୁଆ ସୂଚନା ଦେବ ଏସଆଇଏମଏସ

      Posted On: 16 SEP 2019 8:08PM by PIB Bhubaneshwar

    କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ମନ୍ତ୍ରୀ ପୀୟୂଷ ଗୋଏଲ ଓ ବାଣିଜ୍ୟ ଏବଂ ଉଦ୍ୟୋଗ ରାଷ୍ଟ୍ରମନ୍ତ୍ରୀ ହରଦୀପ ସିଂ ପୁରୀ ଆଜି ନୂଆଦିଲ୍ଲୀଠାରେ ଇସ୍ପାତ ଆମଦାନୀ ଅନୁଧ୍ୟାନ ବ୍ୟବସ୍ଥା (ଏସଆଇଏମଏସ)ର ଶୁଭାରମ୍ଭ କରିଛନ୍ତି ।


    ଆମେରିକୀୟ ଇସ୍ପାତ ଆମଦାନୀ ଅନୁଧ୍ୟାନ ଓ ସମୀକ୍ଷା ବ୍ୟବସ୍ଥା (ଏସଆଇଏମଏ) ଢାଂଚାରେ ଇସ୍ପାତ ମନ୍ତ୍ରଣାଳୟ ସହିତ ପରାମର୍ଶ କରାଯାଇ ଏହି ବ୍ୟବସ୍ଥା ବିକଶିତ କରାଯାଇଛି ।


    ସରକାର ଏବଂ ଇସ୍ପାତ ଉତ୍ପାଦନ ଉଦ୍ୟୋଗ , ଇସ୍ପାତ ଆମଦାନୀକାରୀ ଉପଭୋକ୍ତା ଆଦିଙ୍କ ସମେତ ଅଂଶୀଦାରମାନଙ୍କୁ ଏହି ଏସଆଇଏମସ ଜରିଆରେ ଇସ୍ପାତ ଆମଦାନୀ ସଂକ୍ରାନ୍ତରେ ଆଗୁଆ ସୂଚନା ମିଳିପାରିବ । ଏହାଦ୍ୱାରା ପ୍ରଭାବୀ ନୀତିଗତ ହସ୍ତକ୍ଷେପ ସମ୍ଭବ ହୋଇପାରିବ ।


    ଏହି ବ୍ୟବସ୍ଥାରେ , ଆବଶ୍ୟକ ସୂଚନା ସହିତ ନିର୍ଦ୍ଦିଷ୍ଟ ଇସ୍ପାତ ଉତ୍ପାଦର ଆମଦାନୀକାରୀମାନେ ଏସଆଇଏମଏସର ୱେବ ପୋର୍ଟାଲରେ ଆଗୁଆ ପଞ୍ଜିକରଣ କରିବେ । ଏହି ପଞ୍ଜିକରଣ ସମ୍ପୂର୍ଣ୍ଣ ଭାବେ ଅନଲାଇନ ଓ ସ୍ୱୟଂକ୍ରିୟ ଭାବେ ହେବ ତଥା ଏଥିରେ କୌଣସି ମାନବୀୟ ହସ୍ତକ୍ଷେପ ରହିବ ନାହିଁ । ଆମଦାନୀ ମାଲ ଆସି ପହଁଚିବା ତାରିଖର 60 ତମ ଦିନ ପୂର୍ବରୁ 15 ତମ ଦିନ ପୂର୍ବ ପର୍ଯ୍ୟନ୍ତ ଆମଦାନୀକାରୀଙ୍କୁ ପଞ୍ଜିକରଣ ପାଇଁ ଅନୁମତି ମିଳିବ । ତେଣୁ ସ୍ୱୟଂକ୍ରିୟ ଭାବେ ମିଳିଥିବା ପଞ୍ଜିକରଣ ନମ୍ବରର ଅବଧି 75 ଦିନ ରହିବ । ଏସଆଇଏମଏସରେ ଦିଆଯାଇଥିବା ଇସ୍ପାତ ଆମଦାନୀ ସଂକ୍ରାନ୍ତ ସୂଚନା ଇସ୍ପାତ ମନ୍ତ୍ରଣାଳୟ ଦ୍ୱାରା ସମୀକ୍ଷା କରାଯିବ ।


    5 ସେପ୍ଟେମ୍ବର , 2019 ରେ ପ୍ରକାଶିତ ବିଜ୍ଞପ୍ତି ସଂଖ୍ୟା- 17 ଅନୁଯାୟୀ ଇସ୍ପାତ ଆମଦାନୀ ଅନୁଧ୍ୟାନ ବ୍ୟବସ୍ଥା (ଏସଆଇଏମଏସ) ନଭେମ୍ବର ପହିଲା , 2019 ଠାରୁ ଲାଗୁ ହେବ । ଧାର୍ଯ୍ୟ ପଞ୍ଜିକରଣ ଦେୟ ପଇଠ କରିବା ପରେ 8 ସଂଖ୍ୟା ବିଶିଷ୍ଟ କୋଡରେ 284 ଇସ୍ପାତ ଟାରିଫ ଲାଇନର ଆମଦାନୀ ପାଇଁ ସ୍ୱୟଂକ୍ରିୟ ପଞ୍ଜିକରଣ ସଂଖ୍ୟା ହାସଲ କରିବା ଲାଗି ଆମଦାନୀକାରୀଙ୍କୁ ଅନଲାଇନ ବ୍ୟବସ୍ଥାରେ ଆଗୁଆ ସୂଚନା ଦାଖଲ କରିବାକୁ ପଡ଼ିବ । ମାଲ ନିକାସ ଲାଗି ସୀମାଶୁଳ୍କ ଅନୁମତି ହାସଲ ଲାଗି ଏଣ୍ଟ୍ରି ବିଲରେ ପଞ୍ଜିକରଣ ସଂଖ୍ୟା ଓ ପଞ୍ଜିକରଣର ସମାପ୍ତି ଅବଧି ଉଲ୍ଲେଖ କରିବାକୁ ହେବ । ଏସଆଇଏମଏସ ବ୍ୟବସ୍ଥା ନଭେମ୍ବର 1, 2019 ରୁ ଲାଗୁ ହେବ , ତେଣୁ ଏଣ୍ଟ୍ରି ବିଲ 01.11.2019 ତାରିଖ କିମ୍ବା ଏହା ପରେ ହାସଲ କରାଯାଇପାରିବ । ଅନଲାଇନ ପଞ୍ଜିକରଣ ସୁବିଧା 16.09.2019 ରୁ ଉପଲବ୍ଧ ହେଉଛି ।


    **********

    
    
    (Release ID: 1585241) Visitor Counter : 16