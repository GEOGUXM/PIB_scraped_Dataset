      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀରେ ଗର୍ବି ଗୁଜୁରାଟ ଭବନ ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 02 SEP 2019 8:07PM by PIB Bhubaneshwar


    ଗୁଜୁରାଟର ରାଜ୍ୟପାଳ ଆଚାର୍ଯ୍ୟ ଦେବବ୍ରତ ଜୀ , ଉତ୍ତର ପ୍ରଦେଶର ରାଜ୍ୟପାଳ ଓ ଗୁଜୁରାଟର ପୂର୍ବତନ ମୁଖ୍ୟମନ୍ତ୍ରୀ ଭଉଣୀ ଆନନ୍ଦୀ ବେନ , ମୁଖ୍ୟମନ୍ତ୍ରୀ ବିଜୟ ରୁପାନୀ ଜୀ , ଉପ ମୁଖ୍ୟମନ୍ତ୍ରୀ ନିତିନ ପଟେଲ ଜୀ ଏବଂ ଏଠାରେ ଉପସ୍ଥିତ ସମସ୍ତ ମହାନୁଭବ , ଦେବୀ ଏବଂ ସଜ୍ଜନ ।


    ଅନେକ ଚେହେରା 12-15 ବର୍ଷ ପରେ ମୁଁ ଦେଖୁଛି । ଏଠାରେ ଏପରି ବି ଚେହେରା ଦେଖାଯାଉଛି ଯେଉଁମାନେ କି ସେମାନଙ୍କ ଯୁବାବସ୍ଥା ଗୁଜୁରାଟ ପାଇଁ ହରେଇ ଦେଇଛନ୍ତି । ଅନେକ ଅବସରପ୍ରାପ୍ତ ଅଧିକାରୀ ନଜରରେ ଆସୁଛନ୍ତି ଯେଉଁମାନେ କି ସେମାନଙ୍କ ସମୟରେ ଗୁଜୁରାଟକୁ ଅନେକ କିଛି ଦେଇଛନ୍ତି ଏବଂ ଏହି କାରଣରୁ ଆଜି ଗୁଜୁରାଟର ଦ୍ୱୀପ ଅନ୍ୟମାନଙ୍କୁ ଆଲୋକ ପ୍ରଦାନ କରୁଛି ।


    ତେଣୁ ମୁଁ ଖାସ କରି ଗୁଜୁରାଟ ସରକାରଙ୍କ ପାଖରେ ଏଥିପାଇଁ କୃତଜ୍ଞ କି ଭବନ ତ ଠିକ ଅଛି , କିଏ ବି ସେଠାରେ ରିବନ କାଟି ଦେଇଥା ’ ନ୍ତେ , ମାତ୍ର ମୋତେ ଆପଣମାନଙ୍କୁ ସମସ୍ତଙ୍କୁ ଦର୍ଶନ କରିବାର ସୁଯୋଗ ମିଳିଗଲା ।


    ସର୍ବପ୍ରଥମେ ଆପଣମାନଙ୍କୁ ସମସ୍ତଙ୍କୁ ଗଣେଶ ଚତୁର୍ଥୀର ଅନେକ ଅନେକ ଶୁଭକାମନା । ଭଗବାନ ଗଣେଶଙ୍କ କୃପା ଦେଶବାସୀଙ୍କ ଉପରେ ରହିଥାଉ । ରାଷ୍ଟ୍ର ନିର୍ମାଣର ସମସ୍ତ ସଂକଳ୍ପ ସିଦ୍ଧ ହେଉ । ଏହି ପବିତ୍ର ପର୍ବ ଅବସରରେ ଆପଣମାନଙ୍କୁ ସମସ୍ତଙ୍କୁ ଓ ଦେଶବାସୀଙ୍କୁ ମଧ୍ୟ ଏବଂ ବିଶେଷ କରି ଆଜି ଗୁଜୁରାଟରେ କାର୍ଯ୍ୟକ୍ରମ ଥିବାରୁ ଗୁଜୁରାଟ ଜନସାଧାରଣଙ୍କୁ ଅନେକ ଅନେକ ମଙ୍ଗଳକାମନା । ଗଶେଶ ଚତୁର୍ଥୀରେ ସଂଧ୍ୟା ବେଳକୁ ପ୍ରତିକ୍ରମଣ ପୂର୍ଣ୍ଣ ହେବା ପରେ ଏକ ବହୁତ ମହତ୍ୱପୂର୍ଣ୍ଣ କାର୍ଯ୍ୟ ଆମେ କରିଥାଉ ଏବଂ ଜୈନ ପରମ୍ପରାରେ ଏହା ଏକ ଅତ୍ୟନ୍ତ ଉତ୍ତମ ସଂସ୍କାର ‘ ମିଚ୍ଛାମି ଦୁକଡମ ’ । ମନରେ , ବଚନରେ , କର୍ମରେ , କେତେବେଳେ ବି , କାହାକୁ ଦୁଃଖ ପହଂଚାଇଥିଲେ କ୍ଷମା ଯାଚନାର ପର୍ବ ଭାବେ ‘ ମିଚ୍ଛାମି ଦୁକଡମ ’ କୁ ମନେ କରାଯାଇଥାଏ । ତେଣୁ ମୋ ତରଫରୁ ଗୁଜୁରାଟର ଜନସାଧାରଣଙ୍କୁ , ଦେଶର ଜନସାଧାରଣଙ୍କୁ ଏବଂ ଏବେ ତ ବିଶ୍ୱର ଜନସାଧାରଣଙ୍କୁ ବି ‘ ମିଚ୍ଛାମି ଦୁକଡମ ’ ।


    ମୁଁ ଖୁସି ଯେ ଭଗବାନ ସିଦ୍ଧ ବିନାୟକଙ୍କ ପର୍ବରେ ଆମେ ଆଉ ଏକ ସିଦ୍ଧିର ଉତ୍ସବ ପାଳନ କରିବା ପାଇଁ ଏକାଠି ହୋଇଛୁ । ଗର୍ବି ଗୁଜୁରାଟ ସଦନ କୋଟିକୋଟି ଜନସାଧାରଣଙ୍କ ଭାବନା , ପରମ୍ପରା ଏବଂ ସଂସ୍କୃତିର ଅନୁକୂଳ ସମସ୍ତଙ୍କ ସେବା ପାଇଁ ପ୍ରସ୍ତୁତ । ମୁଁ ଆପଣମାନଙ୍କୁ ସମସ୍ତଙ୍କୁ , ଗୁଜୁରାଟ ବାସୀଙ୍କୁ ଏଥିପାଇଁ ଅନେକ ଅନେକ ଅଭିନନ୍ଦନ ଜଣାଉଛି ।


    ଏବେ ତ ଆପଣମାନେ ଗୁଜୁରାଟ ଭବନ ଉପରେ ଏକ ଚଳଚ୍ଚିତ୍ର ଦେଖିଲେ , ମାତ୍ର ମୁଁ ଏବେ ସେଠାରୁ ଯାଇକି ଆସିଛି । କିଛି ସମୟ ପୂର୍ବରୁ ଗୁଜୁରାଟ ସଂସ୍କୃତିର ଅନୁଭବ ଝଲକ ମଧ୍ୟ ଏଠାରେ ଆମକୁ ଦେଖିବାକୁ ମିଳିଛି । ଏକପ୍ରକାର କଳାକାରମାନେ କମ ସମୟ ମଧ୍ୟରେ ଏବଂ କମ ସ୍ଥାନରେ ସୁନ୍ଦର ପ୍ରସ୍ତୁତି କରିଛନ୍ତି ।


    ବନ୍ଧୁଗଣ , ଗୁଜୁରାଟ ଭବନ ପରେ ଏବେ ଗର୍ବି ଗୁଜୁରାଟ ସଦନର ଉପସ୍ଥିତି ଅନେକ ପ୍ରକାରର ନୂତନ ସୁବିଧା ପ୍ରଦାନ କରିବ । ମୁଁ ଏହି ବିଲ୍ଡିଂର ନିର୍ମାଣ ସହିତ ଜଡିତ ସାଥୀମାନଙ୍କୁ ବଧେଇ ଜଣାଉଛି , ଯେଉଁମାନେ କି ନିର୍ଦ୍ଧାରିତ ସମୟ ପୂର୍ବରୁ ଏହି ସୁନ୍ଦର ଭବନର ନିର୍ମାଣ କରିଛନ୍ତି ।


    ଦୁଇ ବର୍ଷ ପୂର୍ବରୁ ସେପ୍ଟେମ୍ବରରେ ମୁଁ ମୁଖ୍ୟମନ୍ତ୍ରୀ , ଉପ-ମୁଖ୍ୟମନ୍ତ୍ରୀ ଜୀ ଏହାର ଶିଳାନ୍ୟାସ କରିଥିଲୁ ଏବଂ ଆଜି ସେପ୍ଟେମ୍ବର ପ୍ରାରମ୍ଭରେ ହିଁ ଏହାର ଉଦଘାଟନ କରିବାର ସୁଯୋଗ ମୋତେ ମିଳିଛି । ମୁଁ ଖୁସି ଯେ ଠିକ ସମୟରେ ପ୍ରକଳ୍ପ ପୁରା କରିବାର ଅଭ୍ୟାସ ସରକାରୀ ସଂସ୍ଥାରେ , ସରକାରୀ ଏଜେନ୍ସିରେ ବିକଶିତ ହେଉଛି ।


    ଆଉ ଯେବେ ମୁଁ ଗୁଜୁରାଟରେ ଥିଲି ତ ଦୃଢ଼ତାର ସହ କହୁଥିଲି କି ଯାହାର ଶିଳାନ୍ୟାସ ମୁଁ କରୁଛି ତାହାର ଉଦଘାଟନ ମଧ୍ୟ ମୁଁ କରିବି ଏବଂ ଏଥିରେ ଅହଙ୍କାର ନଥିଲା , ସାର୍ବଜନୀନ ସଂକଳ୍ପବଦ୍ଧତା ଥିଲା । ଏହି କାରଣରୁ ମୋର ସମସ୍ତ ସାଥୀଙ୍କୁ ଏହି କାମରେ ଲାଗି ରହିବାକୁ ପଡିଥାଏ ଏବଂ ଏହାର ପରିଣାମ ମଧ୍ୟ ମିଳିଥାଏ । ଏହି କାର୍ଯ୍ୟ ସଂସ୍କୃତିକୁ କେବଳ ଆମେ ଆପଣାଇବା ନାହିଁ ବରଂ ସମସ୍ତ ସ୍ତରରେ ଏହାର ବିସ୍ତାର ହେବା ବହୁତ ଜରୁରୀ ।


    ବନ୍ଧୁଗଣ , ଏହି ଭବନ ମିନି ଗୁଜୁରାଟର ମଡେଲ ହୋଇପାରେ , ମାତ୍ର ଏହା ନୂତନ ଭାରତର ସେହି ଭାବନାର ପ୍ରତ୍ୟକ୍ଷ ପ୍ରମାଣ , ଯେଉଁଥିରେ ଆମେ ଆମର ସାଂସ୍କୃତିକ ଐତିହ୍ୟକୁ , ଆମର ପରମ୍ପରାକୁ ଆଧୁନିକତା ସହିତ ଯୋଡି ଆଗକୁ ବଢ଼ିବା କଥା କହିଥାଉ । ଆମେ ମୂଳ ସହିତ ଜଡିତ ରହିବାକୁ ଚାହିଁଥାଉ , ଆାକାଶକୁ ଛୁଇଁବାକୁ ଚାହିଁଥାଉ ।


    ଏହି ଭବନରେ ଯାହା କୁହାଯାଇଥିଲା ପରିବେଶ ଅନୁକୂଳ , ଜଳ ଅମଳ , ଜଳ ପୁନଃଚକ୍ରଣ ପରି ଆଧୁନିକ ବ୍ୟବସ୍ଥାର ଭରପୁର ଉପଯୋଗ ରହିଛି ତ ଅନ୍ୟପକ୍ଷରେ ରାଣୀ ଗିବାବର ମଧ୍ୟ ଚିତ୍ରଣ ରହିଛି । ଏଥିରେ ଯେଉଁଠାରେ ସୌର ଶକ୍ତି ଉତ୍ପାଦନର ବ୍ୟବସ୍ଥା ରହିଛି , ସେହିଠାରେ ମୋଢ଼େରା ସୂର୍ଯ୍ୟ ମନ୍ଦିରକୁ ମଧ୍ୟ ସ୍ଥାନ ମିଳିଛି । କଠିନ ବର୍ଯ୍ୟବସ୍ତୁ ପରିଚାଳନାର ଆଧୁନିକ ଜ୍ଞାନକୌଶଳ ସହିତ ଏହି ଇମାରତରେ କଚ୍ଚର ଲିପି କଳାକୁ ମଧ୍ୟ ସ୍ଥାନିତ କରାଯାଇଛି ଯେଉଁଥିରେ ପଶୁମାନଙ୍କର ବର୍ଯ୍ୟକୁ କଳାର ଚିତ୍ର ପ୍ରଦାନ କରାଯାଇଥାଏ ।


    ଭାଇ ଓ ଭଉଣୀମାନେ , ନିଶ୍ଚିତ ଭାବେ ଏହା ଗୁଜୁରାଟର କଳା ଓ ହସ୍ତଶିଳ୍ପ ପାଇଁ ଏବଂ ଗୁଜୁରାଟର ଐତିହାସିକ ପର୍ଯ୍ୟଟନକୁ ପ୍ରସାର କରିବାରେ ବହୁତ ଗୁରୁତ୍ୱପୂର୍ଣ୍ଣ ସିଦ୍ଧ ହୋଇପାରେ । ଦେଶର ରାଜଧାନୀରେ ଯେଉଁଠାରେ ସାରା ବିଶ୍ୱର ଜନସାଧାରଣ , ବ୍ୟବସାୟୀ ଏବଂ କାରବାରକାରୀ ମାନଙ୍କର ଯାତାୟତ ରହିଛି , ସେଠାରେ ଏହି ପ୍ରକାରର ସୁବିଧା ରହିବା ଅତ୍ୟନ୍ତ ଉପଯୋଗୀ । ଏହିପରି ଗୁଜୁରାଟୀ ସଂସ୍କୃତି ଉପରେ ଆଧାରିତ ପ୍ରଦର୍ଶନୀ ପାଇଁ ସଦନର କେନ୍ଦ୍ରୀୟ ଆରକିଏମର ଉପଯୋଗ କରିବାର ବିଚାର ମଧ୍ୟ ଅତ୍ୟନ୍ତ ଅଭିନନ୍ଦନୀୟ ।


    ମୁଁ ମୁଖ୍ୟମନ୍ତ୍ରୀଙ୍କ ଠାରୁ ଆଗ୍ରହ ପ୍ରକାଶ କରିବି କି ଏଠାରେ ଗୁଜୁରାଟ ପର୍ଯ୍ୟଟନ ସହିତ ଜଡିତ ଯେଉଁ ବ୍ୟବସ୍ଥା ରହିଛି ତାହାକୁ ଆହୁରି ଅଧିକ ସଶକ୍ତ କରାଯାଉ । ସାଂସ୍କୃତିକ କାର୍ଯ୍ୟକ୍ରମ ଏବଂ ଫୁଡ ଫେଷ୍ଟିଭାଲ ପରି ଆୟୋଜନ ମାଧ୍ୟମରେ ଦିଲ୍ଲୀର , ସମଗ୍ର ଦେଶର ପର୍ଯ୍ୟଟକମାନଙ୍କୁ ଗୁଜୁରାଟ ସହିତ ସଂଯୋଗ କରାଯାଇ ପାରିବ ।


    ଏକ ସମୟ ଥିଲା କି ଗୁଜୁରାଟର ଖାଦ୍ୟ ବିଶେଷ କରି ଉତ୍ତର ଭାରତର ଜନସାଧାରଣଙ୍କୁ ପସନ୍ଦ ଆସୁନଥିଲା , କହୁଥିଲେ ବନ୍ଧୁ ବହୁତ ମିଠା ଏବଂ କହୁଥିଲେ ବନ୍ଧୁ କେରଳରେ ମଧ୍ୟ ଆପଣ ମିଠା ପକାନ୍ତି ? ମାତ୍ର ଏହି ଦୁଇଟା ଯାକ ମୁଁ ଦେଖିଛି , ଲୋକ ପଚାରନ୍ତି ଭାଇ ଭଲ ଗୁଜୁରାଟ ଖାଦ୍ୟ କେଉଁଠାରେ ମିଳିବ ? ଭଲ ଗୁଜୁରାଟୀ ଥାଳି କେଉଁଠାରେ ମିଳିବ ? ଏବଂ ଗୁଜୁରାଟ ଲୋକଙ୍କର ବିଶେଷତ୍ୱ ହେଉଛି , ଯେତେବେଳେ ସେମାନେ ଗୁଜୁରାଟରେ ଥା ’ ନ୍ତି ତ ଶନିବାର , ରବିବାର ସଂଧ୍ୟାବେଳେ ରୋଷେଇ କରନ୍ତି ନାହିଁ , ସେମାନେ ବାହାରକୁ ଯାଆନ୍ତି ଏବଂ ଯେତେବେଳେ ଗୁଜୁରାଟରେ ଥା ’ ନ୍ତି ସେତବେଳେ ଇଟାଲିଆନ ଖୋଜନ୍ତି , ମେକ୍ସିକାନ ଖୋଜନ୍ତି , ଦକ୍ଷିଣ ଭାରତୀୟ ଖାଦ୍ୟ ଖୋଜନ୍ତି । ମାତ୍ର ଗୁଜୁରାଟ ବାହାରକୁ ଗଲାବେଳେ ଗୁଜୁରାଟୀ ଖାଦ୍ୟ ଖୋଜନ୍ତି । ଏଠାରେ ଖମଣକୁ ବି ଢ଼ୋକଲା କୁହନ୍ତି ଏବଂ ହାଁଡବାକୁ ମଧ୍ୟ ଢ଼ୋକଲା କୁହନ୍ତି । ଏହା ଏକ ପରିବାରର ହୋଇଥାଏ , ଏବେ ଯଦି ଗୁଜୁରାଟ ଲୋକ ଭଲ ବ୍ରାଣ୍ଡିଂ କରନ୍ତି , ଏହି ଜିନିଷକୁ ପହଂଚାନ୍ତି ତେବେ ଲୋକମାନଙ୍କୁ ଜଣାପଡିବ କି ଭାଇ ଖମଣ ଅଲଗା ହୋଇଥାଏ , ଢ଼ୋକଲା ଅଲଗା ଆଉ ହାଁଡବା ମଧ୍ୟ ଅଲଗା ।


    ନୂତନ ସଦନରେ ଗୁଜୁରାଟରେ ନିବେଶ ଆକର୍ଷିତ କରିବା ପାଇଁ , ଗୁଜୁରାଟରେ ଉଦ୍ୟୋଗ ପାଇଁ , ଏକ ପ୍ରମୁଖ କେନ୍ଦ୍ର ନିର୍ମାଣ ହେଉ ସେଥିପାଇଁ ନୂତନ ବ୍ୟବସ୍ଥା କରାଯାଇଛି ଏବଂ ମୋର ବିଶ୍ୱାସ ରହିଛି କି ଏହି ସୁବିଧା ଫଳରେ ଗୁଜୁରାଟରେ ନିବେଶ ପାଇଁ ଇଚ୍ଛୁକ ଭାରତୀୟ ଏବଂ ବିଦେଶୀ ନିବେଶକ ମାନଙ୍କୁ ଆହୁରି ଅଧିକ ସୁବିଧା ମିଳିବ ।


    ବନ୍ଧୁଗଣ , ଏପରି ମାହୋଲରେ ଯେତବେଳେ ସଦନର ଆଧୁନିକ ଡାଇନିଂ ହଲରେ ଲୋକମାନେ ବସିବେ ଏବଂ ସାମନାରେ ଢ଼ୋକଲା ଥିବ , ଫାଫଡା ଥିବ , ଖାଂଡବୀ ଥିବ , ପୁଦିନା ମୁଠିଆ ଥିବ , ମୋହନଥାଲ ଥିବ , ଥେପାଲ ଥିବ , ସେଉ ତଥା ଟମାଟୋର ଚାର୍ଟ ଥିବ , କ ’ ଣ କ ’ ଣ ହେବ କହି ହେବ ନାହିଁ... ଥରେ ଜଣେ ସାମ୍ବାଦିକ ମୋ ପାଖରୁ ସମୟ ମାଗିଥିଲେ । ସେତେବେଳେ ମୁଁ ଗୁଜୁରାଟର ମୁଖ୍ୟମନ୍ତ୍ରୀ ଥିଲି । ଆଉ ତାଙ୍କର ଏକ ଅଭ୍ୟାସ ଥିଲା କି ସେ ପ୍ରାତଃଭୋଜନ ସମୟରେ ସମୟ ମାଗୁଥିଲେ ଏବଂ ପ୍ରାତଃଭୋଜନ କରିବା ସମୟରେ ସାକ୍ଷାତକାର କରୁଥିଲେ । ସାକ୍ଷାତକାର ତ ଭଲ ହେଇ ହିଁ ଗଲା , ସେଥିରେ ତ ମୁଁ ଜାଣିଛି ମୋତେ କ ’ ଣ କହିବାର ଅଛି , କ ’ ଣ କହିବାର ନାହିଁ ଏବଂ ଅଧିକ ଜଣାଅଛି କ ’ ଣ କହିବାର ନାହିଁ । ମାତ୍ର ଏହାପରେ ବି ଯେତେବେଳେ ସେ ରିପୋର୍ଟ କଲେ ତେବେ ଲେଖିଲେ- ମୁଁ ଗୁଜୁରାଟ ଭବନ ଯାଇଥିଲି , ଗୁଜୁରାଟ ମୁଖ୍ୟମନ୍ତ୍ରୀଙ୍କ ସହିତ କଥା ହେଲି , ମାତ୍ର ଦୁଃଖିତ ଯେ ସେ ଗୁଜୁରାଟୀ ଜଳଖିଆ ଦେଲେ ନାହିଁ , ଦକ୍ଷିଣ ଭାରତୀୟ ଜଳଖିଆ ଦେଲେ । ମୁଁ ଚାହିଁବି କି ଏବେ କାହାକୁ ଏପରି କହିବାର ସୁଯୋଗ ନଆସୁ । ଗୁଜୁରାଟ ଭବନରେ ଏହାର ନିଜସ୍ୱ ପରିଚୟ ସୃଷ୍ଟି ହେବା ଆବଶ୍ୟକ । ଲୋକ ଖୋଜି ଖୋଜି ଆସିବା ଆବଶ୍ୟକ ।


    ଗୁଜୁରାଟ ବିକାଶକୁ , ଉଦ୍ୟମକୁ , ପରିଶ୍ରମକୁ ସବୁବେଳେ ମହତ୍ୱ ପ୍ରଦାନ କରିଛି । ବିକାଶ ପାଇଁ ଗୁଜୁରାଟୀ ଲୋକଙ୍କୁ ଖୁବ ପାଖରୁ ଦେଢ଼ ଦଶନ୍ଧି ଧରି ମୁଖ୍ୟମନ୍ତ୍ରୀ ଭାବେ ମୁଁ ଦେଖିଛି । ବିଗତ ପାଞ୍ଚ ବର୍ଷ ଧରି ମୁଁ ଦେଖୁଛି କି ଗୁଜୁରାଟ ବିକାଶ କ୍ଷେତ୍ରରେ ଏହାର ଯାତ୍ରାକୁ ଆହୁରି ଦ୍ରୂତ କରିଛି । ପୂର୍ବରୁ ଆନନ୍ଦୀବେନ ପଟେଲ ବିକାଶର ଗତିକୁ ନୂତନ ଉର୍ଜା ପ୍ରଦାନ କରିଥିଲେ , ନୂତନ ସାମର୍ଥ୍ୟ ଦେଇଥିଲେ ଏବଂ ଏହାପରେ ରୂପାନୀ ଜୀ ନୂତନ ସୋପାନକୁ ଛୁଇଁବା ପାଇଁ ଅନେକ ପ୍ରୟାସ କରିଛନ୍ତି । ଏଇ ନିକଟ ବର୍ଷମାନଙ୍କରେ ଗୁଜୁରାଟର ବିକାଶ ହାର 10 ପ୍ରତିଶତରୁ ଅଧିକ ରହିଛି ।


    ବନ୍ଧୁଗଣ , କେନ୍ଦ୍ର ଏବଂ ରାଜ୍ୟରେ ବିଜେପି ନେତୃତ୍ୱରେ ସରକାର ହେବା ପରେ ଦୁଇ ସରକାରଙ୍କ ମିଳିତ ପ୍ରୟାସ ଫଳରେ ଗୁଜୁରାଟର ବିକାଶରେ ଆସୁଥିବା ଅନେକ ସମସ୍ୟା ଦୂର ହୋଇଛି । ନର୍ମଦା ନଦୀକୁ ନେଇ ଏକ ସମସ୍ୟା ରହିଥିଲା ଏବଂ ଏବେ ବିଜୟ ଜୀ ଏହାର ଅନେକ ବର୍ଣ୍ଣନ ମଧ୍ୟ କରିଛନ୍ତି । ଆଜି ଆମେ ଅନୁଭବ କରିଛୁ କି ସମସ୍ୟାର ସମାଧାନ ହେବା ପରେ କିପରି ନର୍ମଦାର ପାଣି ଗୁଜୁରାଟର ଅନେକ ଗ୍ରାମର ଶୋଷ ଦୂର କରୁଛି , କୃଷକମାନଙ୍କୁ ଲାଭ ପହଂଚାଉଛନ୍ତି ।


    ବନ୍ଧୁଗଣ , ସୋନୀ ଯୋଜନା ହେଉ ବା ସୁଜଲାମ-ସୁଫଲାମ ଯୋଜନା , ଏହି ଦୁଇ ଯୋଜନା ଯେଉଁ ଗତି ଧରିଛି , ଏହାଫଳରେ ଆଜି ଗୁଜୁରାଟର ଲକ୍ଷ ଲକ୍ଷ ପରିବାରକୁ ସୁବିଧା ମିଳୁଛି । ଗୁଜୁରାଟରେ ପାଣିର ଉପଲବ୍ଧତା ସୁନିଶ୍ଚିତ ହୋଇପାରୁଛି ।


    ଆଉ ମୁଁ ଖୁସି ଯେ ଜଳ ସଂରକ୍ଷଣ ହେଉ କିମ୍ବା ପ୍ରତି ଗ୍ରାମରେ ଜଳ ପହଂଚାଇବାର ଅଭିଯାନ , ଗୁଜୁରାଟ ଏଥିରେ ସଫଳତା ହାସଲ କରିଛି , ଯୋଜନାବଦ୍ଧ ଭାବେ ସିଦ୍ଧି ପ୍ରାପ୍ତ କରିଛି ଏବଂ ଏଥିରେ ସେଠାକାର ନାଗରିକମାନେ ମଧ୍ୟ ଭାଗିଦାର ଅଛନ୍ତି । ଏହା ଜନଭାଗିଦାରୀତା ଫଳରେ ହୋଇଛି ଏବଂ ଏପରି ପ୍ରୟାସ ଆମେ 2024 ପର୍ଯ୍ୟନ୍ତ ପ୍ରତ୍ୟେକଙ୍କ ଘରେ ଜଳ ପହଂଚାଇବାରେ...ସମଗ୍ର ଦେଶର କଥା ମୁଁ କହୁଛି..ଆମେ ଏଥିରେ ସଫଳ ହେବୁ ।


    ବନ୍ଧୁଗଣ , ସିଂଚନ ବ୍ୟତୀତ ଭିତ୍ତିଭୂମିର ଦ୍ୱିତୀୟ କ୍ଷେତ୍ରରେ ମଧ୍ୟ ଅଦ୍ଭୁତପୂର୍ବ ନିବେଶ ବିଗତ ପାଞ୍ଚ ବର୍ଷ ମଧ୍ୟରେ ଗୁଜୁରାଟରେ ହୋଇଛି ଏବଂ ଭିତ୍ତିଭୂମି ପ୍ରକଳ୍ପ ନିର୍ମାଣର ଗତି ମଧ୍ୟ ବଢ଼ିଛି । ଅହମ୍ମଦାବାଦରେ ମେଟ୍ରୋ ସହିତ ଆଧୁନିକ ଭିତ୍ତିଭୂମିର ଅନେକ ପ୍ରକଳ୍ପ ଦ୍ରୂତଗତିରେ ପୁରଣ ହୋଇଛନ୍ତି । ବରୋଦା , ରାଜକୋଟ , ସୁରତ ଓ ଅହମ୍ମଦାବାଦର ବିମାନବନ୍ଦରକୁ ଆଧୁନିକ କରାଯାଇଛି ।


    ଏତଦବ୍ୟତୀତ ଦ୍ୱାରକା ଭଳି ଧୋଲେରା ବିମାନବନ୍ଦର ଏବଂ ଏକ୍ସପ୍ରେସ ୱେର ମଞ୍ଜୁରି ବିଜୟ ଜୀ ମଧ୍ୟ କରିଛନ୍ତି , ସେଠାରେ ଏକ ପୁଲର ନିର୍ମାଣ ସେ ଦ୍ୱାରକା ପାଇଁ , ରେଲୱେ ବିଶ୍ୱବିଦ୍ୟାଳୟ , ମାରିଟି ସଂଗ୍ରହାଳୟ , ମାରାଇନ ପୋଲିସ ଏକାଡେମୀ , ଗାନ୍ଧୀ ସଂଗ୍ରହାଳୟ ପରି ଅନେକ କାର୍ଯ୍ୟ ଯାହାକି ଗୁଜୁରାଟରେ ଏହି ପାଞ୍ଚବର୍ଷ ମଧ୍ୟରେ ହୋଇଛି । ଷ୍ଟାଚ୍ୟୁ ଅଫ ୟୁନିଟି ତ ବିଶ୍ୱର ପର୍ଯ୍ୟଟନ ମାନଚିତ୍ରରେ ଭାରତକୁ ଅଧିକ ସମ୍ମାନ ପ୍ରଦାନ କରିବାରେ ସହାୟତା କରିଛି । ବିଶ୍ୱର ଜଣାଶୁଣା ପତ୍ରିକା ଖାସକରି ପର୍ଯ୍ୟଟନ କ୍ଷେତ୍ର ସହିତ ଜଡିତ ପତ୍ରିକା ଷ୍ଟାଚ୍ୟୁ ଅଫ ୟୁନିଟର ଚର୍ଚ୍ଚା ଅବଶ୍ୟ କରନ୍ତି । ଆଉ ମୁଁ ଏଇ କିଛି ଦିନ ପୂର୍ବରୁ ପଢ଼ୁଥିଲି , ମୁଁ ଖୁସି ମଧ୍ୟ ଯେ ଜନ୍ମାଷ୍ଟମୀ ଦିନ 34 ହଜାର ଲୋକ ଷ୍ଟାଚ୍ୟୁ ଅଫ ୟୁନିଟ , ସର୍ଦ୍ଦାର ସାହେବଙ୍କ ଦର୍ଶନ କରିବାକୁ ପହଂଚିଥିଲେ । ଗୋଟିଏ ଦିନରେ 34 ହଜାର ଲୋକ ଯିବା ଏକ ବହୁତ ବଡ କଥା ।


    ବନ୍ଧୁଗଣ , ସାଧାରଣ ଜନତାଙ୍କୁ ସୁବିଧା ପହଂଚାଇବା ଏବଂ ସ୍ୱାସ୍ଥ୍ୟକୁ ଉତ୍ତମ କରିବା ପାଇଁ ମଧ୍ୟ ଗୁଜୁରାଟ ପ୍ରଶଂସନୀୟ କାର୍ଯ୍ୟ କରିଛି । ବିଗତ 5-6 ବର୍ଷ ମଧ୍ୟରେ ଗୁଜୁରାଟରେ ମେଡିକାଲ ଭିତ୍ତିଭୂମିରେ ଅଧିକ ଦ୍ରୂତ ଗତିରେ କାମ ହୋଇଛି । ଅହମ୍ମଦାବାଦ ସହିତ ରାଜ୍ୟର ଅନେକ ଭାଗରେ ଆଧୁନିକ ହସପିଟାଲ ଏବଂ ମେଡିକାଲ କଲେଜର ଜାଲ ବିଛାଯାଉଛି । ଏହାଫଳରେ ଯୁବକମାନଙ୍କୁ ଗୁଜୁରାଟରେ ମେଡିକାଲ ଶିକ୍ଷା ଏବଂ ରୋଜଗାରର ଅବସର ମଧ୍ୟ ମିଳୁଛି ।


    ସ୍ୱାସ୍ଥ୍ୟ ସହିତ ଉଜ୍ଜ୍ୱଳା ଯୋଜନା ଓ ପ୍ରଧାନମନ୍ତ୍ରୀ ଆବାସ ଯୋଜନା ଲାଗୁ କରିବାରେ ମଧ୍ୟ ଗୁଜୁରାଟ ଅନେକ ଆଗରେ ରହିଛି । ଗୁଜୁରାଟର ଜନସାଧାରଣ ଜୀବନକୁ ସହଜ କରିବା ନେଇ ଜୀବନ ଧାରଣରେ ସହଜତାକୁ ଆଗକୁ ବଢ଼ାଇବା ପାଇଁ ଆମେ ଏଥିରେ ଅଧିକ ଗତି ଦେଉଛୁ ।


    ବନ୍ଧୁଗଣ , ଭାରତରେ ଭିନ୍ନ ଭିନ୍ନ ରାଜ୍ୟମାନଙ୍କର ସାଂସ୍କୃତିକ , ସାମାଜିକ ଏବଂ ଆର୍ଥିକ ଶକ୍ତି ହିଁ ଏହାକୁ ମହାନ କରିଥାଏ , ଶକ୍ତିଶାଳୀ କରିଥାଏ । ଫଳସ୍ୱରୂପ ଦେଶର ସମସ୍ତ ଭାଗ , ପ୍ରତ୍ୟେକ ରାଜ୍ୟର ସାମର୍ଥ୍ୟ , ଶକ୍ତିକୁ ଚିହ୍ନଟ କରି ଆମକୁ ଆଗକୁ ବଢ଼ିବାକୁ ପଡିବ । ଏମାନଙ୍କୁ ଜାତୀୟ ତଥା ବୈଶ୍ୱିକ ମଂଚରେ ସୁଯୋଗ ଦେବାକୁ ପଡିବ । ଏହି ମିଳିତ ଶକ୍ତି ଦ୍ୱାରା ଆମେ ସେହି ସଂକଳ୍ପକୁ ସିଦ୍ଧ କରିପାରିବୁ , ଯାହାକି ଆଗାମୀ ପାଞ୍ଚ ବର୍ଷ ପାଇଁ ସ୍ଥିର କରାଯାଇଛି ।


    ଦିଲ୍ଲୀରେ ପାଖାପାଖି ସବୁ ରାଜ୍ୟର ଭବନ ରହିଛି , ସଦନ ରହିଛି । ଏହା ଅତିଥି ଭବନ ଭାବେ ସୀମିତ ନରହୁ , ଏହାର ଧ୍ୟାନ ରଖାଯିବା ଆବଶ୍ୟକ । ରାଜ୍ୟମାନଙ୍କର ଏହି ସଦନ ଦିଲ୍ଲୀରେ ପ୍ରକୃତ ରୂପେ ରାଜ୍ୟମାନଙ୍କର ବ୍ରାଣ୍ଡ ଭାବେ ପ୍ରତିନିଧି ଓ ଦେଶ ଏବଂ ଦୁନିଆ ସହିତ ସମ୍ବନ୍ଧିତ କରିବା ଆବଶ୍ୟକ ଏବଂ ଏଥିପାଇଁ କାମ କରିବା ଜରୁରୀ । ଏହି ଭବନ ପର୍ଯ୍ୟଟନ ଏବଂ ବାଣିଜ୍ୟର କେନ୍ଦ୍ର ହେଉ , ଏହି ଦିଗରେ ମଧ୍ୟ କାମ କରାଯିବା ଆବଶ୍ୟକ ।


    ବନ୍ଧୁଗଣ , ଦେଶରେ ଅନେକ ରାଜ୍ୟ ଅଛନ୍ତି ଯେଉଁମାନେ ସଂଯୋଗ କ୍ଷେତ୍ରରେ ଟିକେ ପଛରେ ରହିଛନ୍ତି । ଦେଶ ବିଦେଶର ବ୍ୟବସାୟିକ ନେତା ଉଦ୍ୟମୀମାନଙ୍କୁ ଦିଲ୍ଲୀରୁ ସେଠାକୁ ଯିବାରେ ଅନେକ ସମୟରେ ବହୁତ ସମୟ ମଧ୍ୟ ଲାଗିଯାଏ । ଯେତବେଳେ ସମୟ କମ ଥାଏ , ସେତବେଳେ ଦେଶର ରାଜଧାନୀରେ ସେହି ରାଜ୍ୟର ବ୍ୟାବସାୟିକ କେନ୍ଦ୍ର ଏହାର ସଂସ୍କୃତି , ଶିଳ୍ପ ଏବଂ କଳାକୁ ପ୍ରଦର୍ଶିତ କରିବା ପାଇଁ ମଧ୍ୟ ସେଠାରେ ସୁବିଧା ହେବା ଅତ୍ୟନ୍ତ ଉପଯୋଗୀ ହେବ ।


    ଜାମ୍ମୁ-କାଶ୍ମୀର ଓ ଲେହ-ଲଦାଖରୁ ନେଇ ଉତ୍ତର-ପୂର୍ବାଂଚଳ ପର୍ଯ୍ୟନ୍ତ , ବିନ୍ଧ୍ୟର ଅଧିବାସୀ ଅଂଚଳରୁ ଆରମ୍ଭ କରି ଦକ୍ଷିଣର ସାମୁଦ୍ରୀକ ବିସ୍ତାର ପର୍ଯ୍ୟନ୍ତ , ଆମର ପଡୋଶୀ ଦେଶମାନଙ୍କ ସହିତ ସେୟାର କରିବା ଏବଂ ବିଶ୍ୱକୁ ପ୍ରଦାନ କରିବା ପାଇଁ ଅନେକ କିଛି ରହିଛି । ଏବେ ଆମେ ଏହାକୁ ପ୍ରଚାର କରିବା ପାଇଁ ନିଜର ସକ୍ରିୟତା ବୃଦ୍ଧି କରିବାକୁ ହେବ । ଏପରି କ୍ଷେତ୍ରରେ ରାଜ୍ୟମାନଙ୍କର ଭବନରେ ଏପରି ବ୍ୟବସ୍ଥା ହେବା ଆବଶ୍ୟକ କି କିଏବି ଏଠାକୁ ଆସି ପର୍ଯ୍ୟଟନରୁ ଆରମ୍ଭ କରି ନିବେଶ ପର୍ଯ୍ୟନ୍ତ ସମସ୍ତ ପ୍ରଶ୍ନର ଉତ୍ତର ହାସଲ କରିପାରିବେ ।


    ମୁଁ ପୁଣିଥରେ ଆପଣମାନଙ୍କୁ ସମସ୍ତଙ୍କୁ ଗର୍ବି ଗୁଜୁରାଟ ପାଇଁ ଅନେକ ଅନେକ ଅଭିନନ୍ଦନ ଜଣାଉଛି । ଆଉ ମୁଁ ଆଶା କରୁଛି କି ଗୁଜୁରାଟ ତରକାରିର ସ୍ୱାଦ ନେଇ ନିଶ୍ଚିତ ଭାବେ ସ୍ମରଣ ରଖିବେ କି ଆମକୁ ଦେଶକୁ ସିଙ୍ଗଲ ୟୁଜ ପ୍ଲାଷ୍ଟିକରୁ ମୁକ୍ତ କରିବାକୁ ପଡିବ । ମୋର ବିଶ୍ୱାସ ଯେ ଏହି ମିଶନରେ ମଧ୍ୟ ଗର୍ବି ଗୁଜୁରାଟ ସଦନ ଉଦାହରଣୀୟ ହେବ ।


    ପୁଣି ଥରେ ଆପଣମାନଙ୍କୁ ସମସ୍ତଙ୍କୁ ଏହି ନୂତନ ଭବନ ପାଇଁ ଅଭିନନ୍ଦନ , ଶୁଭକାମନା । ଆଉ ଭଲ ଲାଗିଲା , ଅନେକ ମିଶନର ଲୋକ ମଧ୍ୟ ଏଠାକୁ ଆସିଛନ୍ତି , ତେଣୁ ମଝିରେ ମଝିରେ ମିଶନର ଲୋକମାନଙ୍କୁ ଗୁଜୁରାଟ ଭବନ ବୁଲାନ୍ତୁ , ତେବେ ଆପେ ଆପେ କାରବାର ବୃଦ୍ଧି ପାଇବ । ତେଣୁ ଏହା କରିବା ଆବଶ୍ୟକ ।


    ଅନେକ ଅନେକ ଧନ୍ୟବାଦ , ଅନେକ ଅନେକ ଶୁଭକାମନା ।


    **********

    
    
    (Release ID: 1584042) Visitor Counter : 15