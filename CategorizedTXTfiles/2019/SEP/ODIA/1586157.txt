      ପ୍ରତିରକ୍ଷା ମନ୍ତ୍ରଣାଳୟ

      ମାଲାବାର ଯୁଦ୍ଧାଭ୍ୟାସ 2019
      • ଭାଗନେବେ ଭାରତ, ଜାପାନ ଓ ଆମେରିକା ନୌସେନା

      Posted On: 25 SEP 2019 4:47PM by PIB Bhubaneshwar

    ଭାରତ , ଜାପାନ ଓ ଆମେରିକା ମଧ୍ୟରେ ତ୍ରିପାକ୍ଷିକ ମାଲାବାର ସାମୁଦ୍ରିକ ଅଭ୍ୟାସର 23ତମ ସଂସ୍କରଣ ଜାପାନ ଉପକୂଳରେ 2019 ସେପ୍ଟେମ୍ବର 26ରୁ ଅକ୍ଟୋବର 4 ମଧ୍ୟରେ ଅନୁଷ୍ଠିତ ହେବ । ଏହି ଯୁଦ୍ଧାଭ୍ୟାସରେ ଭାଗନେବା ପାଇଁ କମାଣ୍ଡିଂ ଇଷ୍ଟର୍ଣ୍ଣ ଫ୍ଲିଟର ଫ୍ଲାଗ ଅଫିସର ରିଅର ଆଡମିରାଲ ସୁରଜ ବେରୀଙ୍କ ସହିତ ସ୍ୱଦେଶୀ ଜ୍ଞାନ କୌଶଳରେ ନିର୍ମିତ ଦୁଇଟି ପ୍ରମୁଖ ଭାରତୀୟ ନୌଜାହାଜ-ବହୁବିଧ କ୍ଷେପଣାସ୍ତ୍ର ପ୍ରକ୍ଷେପଣ କ୍ଷମତା ବିଶିଷ୍ଟ ସହ୍ୟାଦ୍ରି ଏବଂ ଏଏସଡବ୍ଲୁ କର୍ଭେଟ କିଲଟନ ଆଜି ସାସେବୋରେ ପହଞ୍ଚିଛନ୍ତି । ଏହି ନୌଜାହାଜ ମାନଙ୍କ ସହ ପି୮ଆଇ ଦୂରଗାମୀ ସାମୁଦ୍ରିକ ପାଟ୍ରୋଲ ବାୟୁଯାନ ମଧ୍ୟ ଯୁଦ୍ଧାଭ୍ୟାସରେ ଭାଗନେବା ପାଇଁ ଜାପାନରେ ପହଞ୍ଚିଛି । ଆମେରିକୀୟ ନୌସେନାରେ ସାମିଲ ରହିଛି ୟୁଏସଏସ ମ୍ୟାକ କ୍ୟାମ୍ପବେଲ ବୁଡାଜାହାଜ ଏବଂ ପି୮ଏ ଦୂରଗାମୀ ସାମୁଦ୍ରିକ ପାଟ୍ରୋଲ ବାୟୁଯାନ । ଇଜୁମୋକ୍ଲାସ ହେଲିକପ୍ଟର ବିଧ୍ୱଂସକ ଜେଏସ କାଗା , କ୍ଷେପଣାସ୍ତ୍ର ବିଧ୍ୱଂସକ ଜେଏସ ସାମିଦାରେ ଓ ଚୌକାଇ ଏବଂ ପି୧ ଦୂରଗାମୀ ସାମୁଦ୍ରିକ ପାଟ୍ରୋଲ ବାୟୁଯାନ ମଧ୍ୟ ଯୁଦ୍ଧାଭ୍ୟାସରେ ଭାଗନେବ ।


    ମାଲାବାର 2019 ଦ୍ୱାରା ଭାରତ-ଜାପାନ ଓ ଆମେରିକା ମଧ୍ୟରେ ନୌସେନା କ୍ଷେତ୍ରରେ ସହଯୋଗ ବୃଦ୍ଧି ପାଇବା ସହିତ ଅନୁଭବ ଓ ଉପଲବ୍ଧିର ଆଦାନ ପ୍ରଦାନ କରାଯାଇପାରିବ । ଏହି ଯୁଦ୍ଧାଭ୍ୟାସରେ ସମୁଦ୍ର ଉପରେ , ଅଳ୍ପ ଗଭୀରତାରେ , ଅଧିକ ଗଭୀରତାରେ , ବୁଡାଜାହାଜ ନିରୋଧି ଯୁଦ୍ଧ , କ୍ଷେପଣାସ୍ତ୍ର ନିରୋଧି ଯୁଦ୍ଧ ଆଦି ରଣନୀତି ସମ୍ବନ୍ଧରେ ଅଭ୍ୟାସ କରାଯିବ । ଏଥି ସହିତ ଏହି ଅଭ୍ୟାସ କାଳରେ ଆନୁଷ୍ଠାନିକ ଗସ୍ତ , ବୃତ୍ତିଗତ ଭାବ ବିନିମୟ , ବିଭିନ୍ନ ବିଷୟ ଉପରେ ବିଶେଷଜ୍ଞତାର ଆଦାନ ପ୍ରଦାନ , ପାରସ୍ପରିକ ଜାହାଜକୁ ଗସ୍ତ , କ୍ରୀଡ଼ା ଓ ସାମାଜିକ କାର୍ଯ୍ୟର ମଧ୍ୟ ଆୟୋଜନ କରାଯିବ ।


    ଏହି ଯୁଦ୍ଧାଭ୍ୟାସରେ ଭାରତୀୟ ନୌସେନାର ଜାହାଜ ଓ ବାୟୁଯାନ ଅଂଶଗ୍ରହଣ କରିବା ଫଳରେ ତିନି ଦେଶ ମଧ୍ୟରେ ସାମୁଦ୍ରିକ କ୍ଷେତ୍ରରେ ସହାୟତା ବୃଦ୍ଧି ପାଇବା ସହିତ ସଂପୃକ୍ତ ଅଞ୍ଚଳମାନଙ୍କରେ ସୁରକ୍ଷା ଓ ସ୍ଥାୟୀତ୍ୱ ବୃଦ୍ଧି ପାଇବ ।


    ***********

    
    
    (Release ID: 1586157) Visitor Counter : 24