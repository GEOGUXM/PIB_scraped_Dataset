      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ହାଓଡି ମୋଦୀ କାର୍ଯ୍ୟକ୍ରମ ପାଇଁ ପ୍ରଧାନମନ୍ତ୍ରୀଙ୍କୁ ବିଶିଷ୍ଟ ବ୍ୟକ୍ତିଙ୍କ ପ୍ରଶଂସା
      Posted On: 23 SEP 2019 8:25PM by PIB Bhubaneshwar


    ହ୍ୟୁଷ୍ଟନ କାର୍ଯ୍ୟକ୍ରମ ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଆମେରିକାର ବହୁ ବିଶିଷ୍ଟ ବ୍ୟକ୍ତି ଯଥା ରିପବ୍ଲିକାନ ନେତା ପିଟ ଓଲସନ , କେଭିନ ବ୍ରାଡି , ସିନେଟର ଜନ କର୍ଣ୍ଣିନ , ସିନେଟର କେଭିନ କ୍ରାମର , ସିନେଟର ଟେଡ କ୍ରୁଜ , ମିସିସିପି ଗଭର୍ଣ୍ଣର ଫିଲ ବ୍ରାୟାଂଟ , ହ୍ୟୁଷ୍ଟନ ଗଭର୍ଣ୍ଣର ମ୍ୟାଟ ବେଭିନ , ହ୍ୟୁଷ୍ଟନ ମେୟର ପ୍ରମୁଖ ପ୍ରଶଂସା କରିଛନ୍ତି । ସେହିପରି ଭାରତର ବହୁ ବିଶିଷ୍ଟ ବ୍ୟକ୍ତି ବିକାଶ ଖାନ୍ନା , ପ୍ରସୂନ ଯୋଶୀ , କରନ ଜୋହର , ଅଜୟ ଦେବଗନ , ମିଲିନ୍ଦ ଦେଓରା ଏବଂ ରିଷି କପୁର ପ୍ରମୁଖ ପ୍ରଧାନମନ୍ତ୍ରୀଙ୍କ ଅଭିଭାଷଣର ପ୍ରଶଂସା କରିଛନ୍ତି । ପ୍ରଧାନମନ୍ତ୍ରୀ ଟ୍ୱିଟର ଜରିଆରେ ସେମାନଙ୍କୁ ପ୍ରଶଂସା ପାଇଁ ଧନ୍ୟବାଦ ଜଣାଇଛନ୍ତି ।


    ରିପବ୍ଲିକାନ ନେତା ପିଟ ଓଲସନଙ୍କ ପ୍ରଶଂସାର ଉତରରେ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି- “ ନିଶ୍ଚିତ ଭାବେ ସହମତ! ଆପଣଙ୍କ ଭଳି ଲୋକମାନେ ଆମ ଦୁଇ ଦେଶର ନିବିଡ଼ି ସମ୍ପର୍କରେ ପ୍ରମୁଖ ଭୂମିକା ଗ୍ରହଣ କରିଛନ୍ତି । ହାଓଡି ମୋଦୀ କାର୍ଯ୍ୟକ୍ରମକୁ ଆସିଥିବାରୁ ଧନ୍ୟବାଦ । ଆପଣଙ୍କ ଭାରତୀୟ ପରିଧାନ ସୁନ୍ଦର ଥିଲା! ”


    ସେହିପରି ରିପବ୍ଲିକାନ ନେତା କେଭିନ ବ୍ରାଡିଙ୍କ ପ୍ରଶଂସାର ଉତ୍ତରରେ ପ୍ରଧାନମନ୍ତ୍ରୀ ଧନ୍ୟବାଦ ଜଣାଇ ଟ୍ୱିଟ କରିଛନ୍ତି- “ ମୁଁ ଅଦମ୍ୟ ଉତ୍ସାହ ଦେଖିପାରୁଛି , କାର୍ଯ୍ୟକ୍ରମକୁ ଆସିଥିବାରୁ ଧନ୍ୟବାଦ । ସିନେଟ ଏବଂ ସଂସଦରେ ଆପଣଙ୍କ କେତେଜଣ ସହଯୋଗୀଙ୍କର ସମାରୋହରେ ସଦୟ ଉପସ୍ଥିତି ବାସ୍ତବରେ ମୋ ପାଇଁ ସମ୍ମାନର ବିଷୟ । ”


    ସେହିପରି ସିନେଟର ଜନ କର୍ଣ୍ଣିନଙ୍କୁ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି , “ ଆପଣଙ୍କୁ ‘ ହାଓଡି ମୋଦୀ ’ ସାମୁଦାୟିକ କାର୍ଯ୍ୟକ୍ରମରେ ପାଇବା ଅନୁଭୂତି ସ୍ୱତନ୍ତ୍ର । ଟେକ୍ସାସ ପାଇଁ ଆପଣଙ୍କ ପ୍ରୟାସ ଓ ଆମେରିକା ପ୍ରତି ଆପଣଙ୍କ ସେବା ଉଲ୍ଲେଖନୀୟ । ଆପଣ ଭାରତ ପାଇଁ ମୂଲ୍ୟବାନ ବନ୍ଧୁ! ”


    ସେହିପରି ସିନେଟର କେଭିନ କ୍ରାମରଙ୍କୁ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି , “ ହାଓଡି ମୋଦୀ କାର୍ଯ୍ୟକ୍ରମରେ ଉପସ୍ଥିତି ପାଇଁ ଆପଣଙ୍କୁ ଧନ୍ୟବାଦ । ଭାରତ-ଆମେରିକା ମଧ୍ୟରେ ଦୃଢ଼ସମ୍ପର୍କ ପ୍ରତି ଆପଣଙ୍କ ଯୋଗଦାନ ଲାଗି ଗଭୀର କୃତଜ୍ଞତା । ”


    ଗଭର୍ଣ୍ଣର ଫିଲ ବ୍ରାୟାଂଟଙ୍କୁ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି , “ ଆମେରିକା ଏବଂ ସୁନ୍ଦର ରାଜ୍ୟ ମିସିସିପି ସହ ଆମର ବନ୍ଧୁତାକୁ ନେଇ ଆମେ ଗର୍ବିତ । ହାଓଡି ମୋଦୀରେ ସିନେଟର ହାଇଡ ସ୍ମିଥଙ୍କ ଉପସ୍ଥିତି ଏହି କାର୍ଯ୍ୟକ୍ରମକୁ ଆହୁରି ସ୍ୱତନ୍ତ୍ର କରିଛି । ”


    ଗଭର୍ଣ୍ଣର ମ୍ୟାଟ ବେଭିନଙ୍କ ଉଦ୍ଦେଶ୍ୟରେ ଟ୍ୱିଟ କରିଛନ୍ତି , “ ପ୍ରିୟ ମ୍ୟାଟ ବେଭିନ! ଆପଣ ହ୍ୟୁଷ୍ଟନକୁ ଆସିବା ଏକ ଉଲ୍ଲେଖନୀୟ ସୌଜନ୍ୟତା । ହାଓଡି ମୋଦୀ କାର୍ଯ୍ୟକ୍ରମ ପରେ ସାମୁଦାୟିକ ସମ୍ବର୍ଦ୍ଧନା କାର୍ଯ୍ୟକ୍ରମରେ ମୁଁ ଆପଣଙ୍କ ଅଭିଭାଷଣକୁ ଉପଭୋଗ କଲି । ”


    ହ୍ୟୁଷ୍ଟନ ମେୟରଙ୍କୁ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି , ଆତିଥେୟତା ପାଇଁ ହ୍ୟୁଷ୍ଟନର ମେୟର ସିଲବଷ୍ଟର ଟର୍ଣ୍ଣରଙ୍କୁ ଧନ୍ୟବାଦ । ହ୍ୟୁଷ୍ଟନ ଏକ ସୁନ୍ଦର ସହର । ଏଠାକାର ପରିବେଶ ଉତ୍ସାହପୂର୍ଣ୍ଣ ଏବଂ ଚମତ୍କାର । ”


    ବିକାଶ ଖାନ୍ନାଙ୍କ ଟ୍ୱିଟ୍ ଜବାବରେ ପ୍ରଧାନମନ୍ତ୍ରୀ ଉଲ୍ଲେଖ କରିଛନ୍ତି , “ ଆମର ମୂଳଭିତ୍ତିକୁ ଆମର ମାର୍ଗ ହେଉଛି ଆମର ସୁନ୍ଦର ଭାଷା । ବଂଚିବା , ଭଲ ପାଇବା ଏବଂ ନିଜକୁ ବ୍ୟକ୍ତ କରିବା ଲାଗି ଆମ ସଂସ୍କୃତିରେ ଶହ ଶହ ମାର୍ଗ ରହିଛି , କିନ୍ତୁ ପ୍ରତ୍ୟେକ ମାର୍ଗ ସ୍ୱତନ୍ତ୍ର! ଏସବୁ ସମ୍ପର୍କର ଖିଅ ମିଶି ଏକ ସୁନ୍ଦର ଚିତ୍ରିତ ପରଦା ତିଆରି କରିଥାଏ , ଏକ ଦୃଢ଼ ଏବଂ ବିବିଧ ଭାରତ ନିର୍ମାଣ କରିଥାଏ । ”


    ଗୀତିକାର ପ୍ରସୂନ ଯୋଶୀଙ୍କ ଉଦ୍ଦେଶ୍ୟରେ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି , “ ଲୋକମାନେ ମୋତେ ଆଶୀର୍ବାଦ ଦେଉଛନ୍ତି , ମୋ ଉପରେ ବିଶ୍ୱାସ କରୁଛନ୍ତି ବୋଲି ଜାଣିବା ମୋ ପାଇଁ ସବୁଠୁ ବଡ଼ ପ୍ରେରଣା ” ।


    ଚଳଚ୍ଚିତ୍ର ନିର୍ମାତା କରନ ଜୋହରଙ୍କୁ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି , “ 130 କୋଟି ଭାରତବାସୀଙ୍କ ପ୍ରତିନିଧି ଭାବେ ଯେଉଁ ସମ୍ମାନ ଓ ସ୍ନେହ ମୁଁ ପାଇଲି , ତାର ଶ୍ରେୟ ସାରା ଦେଶକୁ ଯାଉଛି । ଧନ୍ୟବାଦ କରନ ଜୋହର । ”


    ଅଭିନେତା ଅଜୟ ଦେବଗନଙ୍କୁ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଟ୍ୱିଟ କରିଛନ୍ତି , “ ବାସ୍ତବରେ ଅଜୟ ଦେବଗନ , ବିଶ୍ୱର ଦୁଇଟି ଅଗ୍ରଣୀ ଗଣତନ୍ତ୍ରର ଲୋକମାନଙ୍କ ହୃଦୟ ହ୍ୟୁଷ୍ଟନରେ ମିଶିବା ଭାରତ-ଆମେରିକା ବନ୍ଧୁତାରେ ଏକ ନୂତନ ମାଇଲଖୁଣ୍ଟ । ”


    କଂଗ୍ରେସ ନେତା ମିଲିନ୍ଦ ଦେଓରାଙ୍କ ଟ୍ୱିଟ୍ ଉତ୍ତରରେ ପ୍ରଧାନମନ୍ତ୍ରୀ ଉଲ୍ଲେଖ କରିଛନ୍ତି ଯେ “ ଆମେରିକା ସହ ଦୃଢ଼ ସମ୍ପର୍କ ପାଇଁ ମୋର ବନ୍ଧୁ ସ୍ୱର୍ଗତଃ ମୂରଲୀ ଦେଓରାଙ୍କ ପ୍ରତିବଦ୍ଧତା ବିଷୟରେ ଉଲ୍ଲେଖ କରି ଆପଣ ଠିକ୍ କରିଛନ୍ତି । ଆମ ଦୁଇ ଦେଶ ମଧ୍ୟରେ ଏହି ଦୃଢ଼ ସମ୍ପର୍କକୁ ଦେଖି ସେ ନିଶ୍ଚିତ ଭାବେ ଖୁସି ହୋଇଥାନ୍ତେ । ଡୋନାଲ୍ଡ ଟ୍ରମ୍ପଙ୍କ ଉଦାର ଆତିଥେୟତା ବାସ୍ତବରେ ପ୍ରଶଂସନୀୟ ଥିଲା । ”


    ବିଶିଷ୍ଟ ଅଭିନେତା ରିଷି କପୁରଙ୍କୁ ଧନ୍ୟବାଦ ଜଣାଇ ପ୍ରଧାନମନ୍ତ୍ରୀ ଶ୍ରୀ ମୋଦୀ ଟ୍ୱିଟ କରିଛନ୍ତି , “ ରିଷି ଜୀ , ଆପଣଙ୍କ ଉତ୍ସାହବର୍ଦ୍ଧକ ପ୍ରେରଣା ପାଇଁ ଧନ୍ୟବାଦ । ଆପଣ ନିକଟରେ ଆମେରିକାରୁ ଭାରତ ଫେରିଯାଇଥିବା କାରଣରୁ ଏଠାରେ ଆମ ଦୁହିଁଙ୍କର ସାକ୍ଷାତ ହୋଇପାରିନାହିଁ । ମୁଁ ଆପଣଙ୍କ ଉତ୍ତମ ସ୍ୱାସ୍ଥ୍ୟ ପାଇଁ କାମନା କରୁଛି । ସାମାଜିକ ଗଣମାଧ୍ୟମରେ ଆପଣଙ୍କ ଅଧିକ ସମ୍ପୃକ୍ତି ମୁଁ ଆଶା କରୁଛି । ”


    **********

    
    
    (Release ID: 1586214) Visitor Counter : 10