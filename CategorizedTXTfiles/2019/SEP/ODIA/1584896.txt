      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇସ୍ରୋ ନିୟନ୍ତ୍ରଣ କେନ୍ଦ୍ରରୁ ରାଷ୍ଟ୍ର ଉଦ୍ଦେଶ୍ୟରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 07 SEP 2019 6:28PM by PIB Bhubaneshwar


    ଭାରତ ମାତା କୀ ଜୟ, ଭାରତ ମାତା କୀ ଜୟ, ଭାରତ ମାତା କୀ ଜୟ,


    ଆପଣମାନେ ହେଉଛନ୍ତି ସେହି ଲୋକ, ଯେଉଁମାନେ ମାଆ ଭାରତୀ ପାଇଁ, ତାଙ୍କର ଜୟ ଜୟ କାର ପାଇଁ ବଞ୍ଚିଛନ୍ତି, ଆପଣମାନେ ହେଉଛନ୍ତି ସେହି ଲୋକ ଯେଉଁମାନେ ମାଆ ଭାରତୀର ଜୟ ଜୟ କାର ପାଇଁ ଲଢେଇକରି ଚାଲିଛନ୍ତି, ଆପଣମାନେ ହେଉଛନ୍ତି ସେହି ଲୋକ ଯେଉଁମାନେ ମାଆ ଭାରତୀ ପାଇଁ ମନରେ ଉତ୍ସାହ ଉଦ୍ଦୀପନା ରଖିଥାନ୍ତି ଆଉ ଏଥିପାଇଁ ମାଆ ଭାରତୀଙ୍କ ମସ୍ତକ ସର୍ବଦା ଉଚ୍ଚା ହୋଇ ରହିଥାଉ, ସେଥିପାଇଁ ସମଗ୍ର ଜୀବନକୁ ନିୟୋଜିତ କରିଦେଇଥାନ୍ତି, ନିଜ ସ୍ୱପ୍ନକୁ ସମାହିତ କରି ଦେଇଥାନ୍ତି ।


    ସାଥୀଗଣ , ମୁଁ କାଲି ରାତିରେ ଆପଣମାନଙ୍କ ମନ ସ୍ଥିତିକୁ ବୁଝିବାକୁ ଚେଷ୍ଟା କରୁଥିଲି, ଆପଣମାନଙ୍କର ଆଖି ବହୁତ କିଛି କହୁଥିଲା, ଆପଣଙ୍କ ଚେହେରାରେ ଉଦାସୀନତା ମୁଁ ପଢି ପାରୁଥିଲି ଆଉ ସେଥିପାଇଁ ମୁଁ ଅଧିକ ସମୟ ଆପଣମାନଙ୍କ ଗହଣରେ ରହିଲି ନାହିଁ । କେତେ ରାତି ଧରି ଆପଣ ଶୋଇ ନାହାଁନ୍ତି ପୁଣି ମଧ୍ୟ ମୋର ମନ କହୁଥିଲା କି ସକାଳେ ଆଉ ଥରେ ପୁଣି ଆପଣଙ୍କୁ ଡାକିବି, ଆପଣଙ୍କ ସହିତ କଥା ହେବି । ଏହି ମିଶନ ସହିତ ଜଡ଼ିତ ପ୍ରତ୍ୟେକ ବ୍ୟକ୍ତି ଏକ ଭିନ୍ନ ବ୍ୟବସ୍ଥାରେ ଥିଲେ । ବହୁତ ଗୁଡ଼ିଏ ପ୍ରଶ୍ନ ରହିଥିଲା । ଆହୁରି ବଡ଼ ସଫଳତାର ସହିତ ଆଗକୁ ବଢ଼ି ଚାଲିବା । ଆଉ ହଠାତ୍ ସବୁକିଛି ଦୃଷ୍ଟିଗୋଚର ହେବା ବନ୍ଦ ହୋଇଗଲା । ମୁଁ ସେହି କ୍ଷଣକୁ ନେଇ ଆପଣମାନଙ୍କ ସହିତ ବଞ୍ଚିଛି । ଯେତେବେଳେ ଯୋଗାଯୋଗ ବିଚ୍ଛିନ୍ନ ହେବା କଥା ଆସିଲା ତ, ଆପଣମାନେ ସମସ୍ତେ ବ୍ୟତିବ୍ୟସ୍ତ ହୋଇ ପଡ଼ିଥିଲେ । ମୁଁ ଦେଖୁଥିଲି, ସେହି ବିଷୟରେ ନିଜ ମନକୁ ମନ ସ୍ୱାଭାବିକ ପ୍ରଶ୍ନ କରୁଥିଲି, କାହିଁକି ହେଲା, କିପରି ହେଲା ଏବଂ ବୈଜ୍ଞାନିକଙ୍କ ମନ ହିଁ ତ ସେହିଭଳି ହୋଇଥାଏ ସେ ପ୍ରତ୍ୟେକ କଥାକୁ କ’ଣ ଓ କାହିଁକିରୁ ଆରମ୍ଭ କରି ଥାଆନ୍ତି । ବହୁତ ବିଶ୍ୱାସ ରହିଥିଲା । ମୁଁ ଦେଖୁଥିଲି ତା’ପରେ ମଧ୍ୟ ଆପଣମାନଙ୍କୁ ଲାଗୁଥିଲା-ଆରେ ବନ୍ଧୁ କିଛି ତ ହେବ କାରଣ ତା’ପଛରେ ଆପଣଙ୍କ ପରିଶ୍ରମ ଥିଲା, ପ୍ରତି ମୁହୂର୍ତ୍ତରେ ଆପଣ ଅତି ସୂକ୍ଷ୍ମ ଭାବେ ଆଗେଇ ଚାଲିଥିଲେ ।


    ସାଥୀଗଣ , ଆଜି ହୁଏତ କିଛି ପ୍ରତିବନ୍ଧକ ଆସିଛି, ପ୍ରତିବନ୍ଧକ ବିଷୟରେ ଜଣାପଡ଼ିଛି କିନ୍ତୁ ଏହାଦ୍ୱାରା ଆମର ଉତ୍ସାହ ଦୁର୍ବଳ ହୋଇପଡ଼ି ନାହିଁ ବରଂ ଆହୁରି ସୁଦୃଢ଼ ହୋଇଯାଇଛି । ଆଜି ଆମ ପଥରେ ଯଦିଓ ଶେଷ ପାଦରେ ପ୍ରତିବନ୍ଧକ ଆସିଛି, କିନ୍ତୁ ଏଥିରେ ଆମେ ଆମର ଲକ୍ଷ୍ୟ ପଥରୁ ବିଚ୍ୟୁତ ହୋଇନାହୁଁ । ଯଦିଓ ଆଜି ଆମେ ଆମର ଯୋଜନା ଅନୁସାରେ ଚନ୍ଦ୍ରମା ଆଡ଼କୁ ଯାଇ ପାରିଲେ ନାହିଁ, ଆଉ ଯଦି କୌଣସି କବିଙ୍କୁ ଆଜିର ଘଟଣାକୁ ଲେଖିବାକୁ କୁହାଯିବ, ସାହିତ୍ୟିକଙ୍କୁ ଲେଖିବାକୁ ହେବ । ବିଜ୍ଞାନର ଚିନ୍ତାଧାରା, ବିଜ୍ଞାନର ଭାଷା ହେଉଛି ଭିନ୍ନ, କିନ୍ତୁ କଳା ଏବଂ ସାହିତ୍ୟକୁ ଯଦି କାହାକୁ ଲେଖିବାକୁ ହେବ ତ ନିଶ୍ଚୟ ଲେଖିବେ କି ଆମେ ଚନ୍ଦ୍ରର ଏତେ ବର୍ଣ୍ଣନା କରିଛେ, ଏତେ ରୋମାଣ୍ଟିକ ବର୍ଣ୍ଣନା କରିଛେ । ଜୀବନରେ ତ ଚନ୍ଦ୍ରଯାନକୁ ମଧ୍ୟ ସ୍ୱଭାବରେ ସେ ଆସି ଯାଇଥିଲା । ଆଉ ଏଥିପାଇଁ ଶେଷ ପାଦରେ ଚନ୍ଦ୍ରଯାନ...ଚନ୍ଦ୍ରମାକୁ କୋଳାଗ୍ରତ କରିବାକୁ ଦୌଡ଼ି ଆସିଥିଲା । କବି ଏହା ହିଁ କହିବେ... ଆଜି ଚନ୍ଦ୍ରମାକୁ ଛୁଇଁବା ପାଇଁ ଆମର ଇଚ୍ଛାଶକ୍ତି, ଚନ୍ଦ୍ରମାକୁ କୋଳେଇ ନେବା ପାଇଁ ଆମର ଇଚ୍ଛାଶକ୍ତି ଆଉ ସଂକଳ୍ପ ଆହୁରି ପ୍ରବଳ ହୋଇଛି, ଆହୁରି ମଜବୁତ ହୋଇଛି, ଆହୁରି ସୁଦୃଢ଼ ହୋଇଛି ।


    ଭାରତର ଭାଇ ଓ ଭଉଣୀମାନେ , ମୋର ବୈଜ୍ଞାନିକ ବନ୍ଧୁଗଣ, ବିଗତ କିଛି ଘଣ୍ଟା ଧରି ସମଗ୍ର ଦେଶ ଜାଗ୍ରତ ଥିଲା । ଆମେ ଆମର ବୈଜ୍ଞାନିକମାନଙ୍କ ସହିତ ଏକାଠି ହୋଇ ଉଜାଗର ଥିଲେ, ଯେଉଁମାନେ ଆମ ମହାକାଶ କାର୍ଯ୍ୟକ୍ରମର ସବୁଠାରୁ ମହତ୍ୱାକାଂକ୍ଷୀ ମିଶନକୁ ସଫଳ କରିବାର ପ୍ରୟାସ କରିଥିଲେ ।


    ଆମେ ବହୁତ ନିକଟତର ହୋଇଯାଇଥିଲେ, କିନ୍ତୁ ଆଗାମୀ ଦିନରେ ଆମକୁ ଆହୁରି ଅଧିକ କ୍ଷେତ୍ର ପ୍ରସ୍ତୁତ କରି ବ୍ୟାପକ ଭାବେ କାର୍ଯ୍ୟ କରିବାର ଆବଶ୍ୟକତା ଅଛି । ପ୍ରତ୍ୟେକ ଭାରତୀୟ ଗର୍ବର ଭାବନା ସହିତ ଦୃଢ ଆତ୍ମବିଶ୍ୱାସୀ ଥିଲେ । ଆମେ ଆମର ମହାକାଶ କାର୍ଯ୍ୟକ୍ରମ ଓ ବୈଜ୍ଞାନିକମାନଙ୍କୁ ନେଇ ଗର୍ବ କରୁ, ସେମାନଙ୍କର କଠୋର ପରିଶ୍ରମ ଏବଂ ଦୃଢ ସଂକଳ୍ପ ନା କେବଳ ଆମ ଦେଶର ନାଗରିକମାନଙ୍କ ପାଇଁ ବରଂ ଅନ୍ୟ ଦେଶ ପାଇଁ ମଧ୍ୟ ଉନ୍ନତ ଜୀବନ ଯାପନକୁ ସୁନିଶ୍ଚିତ କରିଛି ।


    ଏହା ହେଉଛି ସେମାନଙ୍କର ନବସୃଜନ ଓ ଉତ୍ସାହର ପରିଣାମ, ଯାହାଦ୍ୱାରା ଅନେକ ଲୋକ ଉନ୍ନତଧରଣର ଜୀବନ ଯାପନ ସମେତ ଗୁଣାତ୍ମକ ସ୍ୱାସ୍ଥ୍ୟ ସେବା ଏବଂ ଶିକ୍ଷା ସୁବିଧା ପାଇ ପାରିଛନ୍ତି । ଭାରତ ସୁନିଶ୍ଚିତ ଯେ, ଗର୍ବ କରିବା ଓ ଅଭିନନ୍ଦନ ଜଣାଇବା ପାଇଁ ଅଧିକରୁ ଅଧିକ ସୁଯୋଗ ଉପନୀତ ହେବ ।


    ଏହା ସହିତ ଆମେ ସଂମ୍ପୂର୍ଣ୍ଣ ଆତ୍ମବିଶ୍ୱାସୀ ଯେ, ଯେତେବେଳେ ଆମ ମହାକାଶ କାର୍ଯ୍ୟକ୍ରମରେ ଏହା ଆସିବ, ଆହୁରି ଉନ୍ନତ ଓ ସର୍ବଶ୍ରେଷ୍ଠ ତଥ୍ୟ ଆସିବାକୁ ବାକିଅଛି ।


    ଆହୁରି ଅନେକ କିଛି କ୍ଷେତ୍ରରେ ଆବିଷ୍କାର କରିବାର ଅଛି ଏବଂ ନୂତନ ସ୍ଥାନକୁ ଯିବାର ଅଛି । ଆମେ ସେହି ସୁଯୋଗରେ ଅଗ୍ରସର ହୋଇ ସଫଳତାର ନୂତନ ଶିଖରକୁ ଯିବା ।


    ଆମର ବୈଜ୍ଞାନିକମାନଙ୍କୁ ମୁଁ କହିବାକୁ ଚାହିଁବି କି, ଭାରତ ଆପଣମାନଙ୍କ ସହିତ ଅଛି । ଆପଣମାନେ ହେଉଛନ୍ତି ଅସାଧାରଣ ବୃତ୍ତିଧାରୀ, ଯେଉଁମାନେ ରାଷ୍ଟ୍ରର ବିକାଶ ପାଇଁ ଅବିଶ୍ୱସନୀୟ ଯୋଗଦାନ ଦେଇଛନ୍ତି ।


    ଆପଣମାନେ ସଦା ସର୍ବଦା ନିଜର ସର୍ବଶ୍ରେଷ୍ଠ ପ୍ରଦର୍ଶନ କରିଛନ୍ତି, ଆଉ ଆମେ ଆମ ସ୍ୱଭାବକୁ ସତ୍ୟରେ ପରିଣତ କରିବା ପାଇଁ ଆହୁରି ଅନେକ ସୁଯୋଗ ପ୍ରଦାନ କରିବୁ, ଆପଣମାନେ ଏପରି ସ୍ଥାନରେ ପହଞ୍ଚିବେ, ଯେଉଁଠାରେ ପୂର୍ବରୁ କେହି କେବେ କିଛି କରି ନଥିବେ ।


    ଆପଣମାନେ ଲହୁଣୀ ଉପରେ ଗାର ଟାଣିବାର ଲୋକ ନୁହନ୍ତି, ଆପଣମାନେ ହେଉଛନ୍ତି ପଥର ଉପରେ ଗାର ଟାଣିବା ଲୋକ ।


    ଆପଣମାନେ ସେତେ ନିକଟକୁ ଆସି ପାରିଛନ୍ତି, ଯେତେ ଆସିପାରିବେ । ସ୍ଥିର ରୁହନ୍ତୁ ଏବଂ ଆଗକୁ ଦେଖନ୍ତୁ । ମୁଁ ମଧ୍ୟ ଆମର ମହାକାଶ ବିଜ୍ଞାନୀଙ୍କ ପରିବାରକୁ ସାଲ୍ୟୁଟ କରୁଛି । ସେମାନଙ୍କର ନିରବ କିନ୍ତୁ ମୂଲ୍ୟବାନ ସମର୍ଥନ ହେଉଛି ଏକ ବଡ଼ ସମ୍ପତ୍ତି ।


    ଭାରତର ଭାଇ ଓ ଭଉଣୀମାନେ ସେମାନଙ୍କ ଧ୍ୟାନ ଓ ଲୋକାଚାରର କେନ୍ଦ୍ରରେ ଆପଣମାନେ ଅଛନ୍ତି । ଆମର ହଜାର ହଜାର ବର୍ଷର ଗୌରବଶାଳୀ ଇତିହାସ, ଆମେ ଏପରି ମୁହୂର୍ତ୍ତକୁ ସାମନା କରିଛୁ ଯାହା ଆମକୁ ମନ୍ଥର କରିପାରିଥାନ୍ତା କିନ୍ତୁ ତାହା କେବେ ଆମର ଭାବନା ଏବଂ ଉତ୍ସାହକୁ ଧୂଳିସାତ କରିପାରି ନାହିଁ । ଆମେ ପୁଣିଥରେ ପ୍ରତ୍ୟାବର୍ତ୍ତନ କରିଛୁ ଏବଂ ଉନ୍ନତମାନର କାର୍ଯ୍ୟ କରିଛୁ । ସେହି କାରଣରୁ ଆମର ସଭ୍ୟତା ଏ ପର୍ଯ୍ୟନ୍ତ ଦଣ୍ଡାୟମାନ ହୋଇ ରହିଛି ।


    ମୋର ପ୍ରିୟ ବନ୍ଧୁଗଣ, ଅନ୍ତିମ ପରିଣାମ ଯେତେ ମହତ୍ୱପୂର୍ଣ୍ଣ, ତାହା ହେବ ଆମ ଯାତ୍ରା ଓ ପ୍ରୟାସର ଫଳ । ମୁଁ ଗର୍ବର ସହିତ କହିପାରେ ଯେ, ଏହି ଯାତ୍ରା ଓ ପ୍ରୟାସ ବେଶ ପ୍ରଶଂସନୀୟ । ଆମ ଟିମ୍ କଠିନ ପରିଶ୍ରମ କରିଛି, ଅନେକ ଦୂର ପର୍ଯ୍ୟନ୍ତ ଯାତ୍ରା କରିଛି, ସେହି ଶିକ୍ଷା ସଦା ସର୍ବଦା ଆମ ସହିତ ସ୍ମରଣୀୟ ହୋଇରହିବ । ଆମେ ପଛକୁ ଫେରି ଚାହିଁଲେ ଆମ ଯାତ୍ରା ଓ ପ୍ରୟାସ ଆମକୁ ଆତ୍ମ ସନ୍ତୋଷ ପ୍ରଦାନ କରିବ । ଆଜି ମିଳିଥିବା ଶିକ୍ଷା ଆମକୁ ସୁଦୃଢ ଏବଂ ଉନ୍ନତ କରିବ । ଖୁବ ଶୀଘ୍ର ତଥା ଆସନ୍ତା କାଲି ଏକ ନୂତନ ଏବଂ ଉଜ୍ଜ୍ୱଳ ସକାଳ ଆସିବ ।


    ସାଥୀଗଣ , ପରିଣାମକୁ ନେଇ ନିରାଶ ନହୋଇ, ନିରନ୍ତର ଲକ୍ଷ୍ୟ ଆଡ଼କୁ ଅଗ୍ରସର ହେବାର ପରମ୍ପରା ମଧ୍ୟ ଆମର ରହି ଆସିଛି, ଆଉ ଏହା ମଧ୍ୟ ଆମର ସଂସ୍କାର ରହି ଆସିଛି । ଆମର ହଜାର ହଜାର ବର୍ଷର ଇତିହାସ ଏହିଭଳି ଉଦାହରଣକୁ ନେଇ ଭରି ହୋଇରହିଛି । ଯେତେବେଳେ କି ପ୍ରାରମ୍ଭିକ ପ୍ରତିବନ୍ଧକ ସତ୍ତ୍ୱେ ଆମେ ଐତିହାସିକ ସ୍ଥିତିସବୁ ହାସିଲ କରିଛନ୍ତି ।


    ନିଜେ ଇସ୍ରୋ ମଧ୍ୟ ନିଜେ କେବେ ହାରି ନଯିବାର ସଂସ୍କୃତିର ହେଉଛି ଏକ ଜୀବନ୍ତ ଉଦାହରଣ । ଯଦି ନିଜର ପ୍ରାରମ୍ଭିକ ଅସୁବିଧା ଏବଂ ଆହ୍ୱାନଗୁଡ଼ିକ ଆଗରେ ଆମେ ହାରିଯିବା ତ ଆଜି ଇସ୍ରୋ ସମଗ୍ର ଦୁନିଆର ଅଗ୍ରଣୀ ମହାକାଶ ସଂସ୍ଥାମାନଙ୍କ ମଧ୍ୟରେ ଗୋଟିଏ ହେବାର ସ୍ଥାନ ହାସଲ କରି ପାରି ନଥାଆନ୍ତା ।


    ସାଥୀଗଣ , ପରିଣାମ ନିଜ ସ୍ଥାନରେ କିନ୍ତୁ ମୋତେ ଏବଂ ସମଗ୍ର ଦେଶକୁ ଆମର ବୈଜ୍ଞାନିକ, ଇଂଜିନିୟର ଏବଂ ଆପଣ ସମସ୍ତଙ୍କ ପ୍ରୟାସକୁ ନେଇ ଗର୍ବ ଅନୁଭବ ହେଉଛି । ମୁଁ ଆପଣମାନଙ୍କୁ ରାତିରେ ମଧ୍ୟ କହିଥିଲି ଆଉ ଏବେ ମଧ୍ୟ ପୁଣିଥରେ କହୁଛି କି ମୁଁ ଆପଣଙ୍କ ସହିତ ରହିଛି, ଦେଶ ମଧ୍ୟ ଆପଣମାନଙ୍କ ସାଙ୍ଗରେ ରହିଛି ।


    ସାଥୀଗଣ , ପ୍ରତ୍ୟେକ ପ୍ରତିବନ୍ଧକ..ପ୍ରତ୍ୟେକ ସଂଘର୍ଷ.. ପ୍ରତ୍ୟେକ କଷ୍ଟ ..ଆମକୁ କିଛି ନୂଆ ଶିକ୍ଷା ଦେଇ ଯାଇଥାଏ । କିଛି ନୂତନ ଆବିଷ୍କାର, ନୂତନ ପ୍ରଯୁକ୍ତି ବିଦ୍ୟା ପାଇଁ ପ୍ରେରଣା ଦେଇ ଯାଇଥାଏ । ଆଉ ଏହାଦ୍ୱାରା ଆମର ଭବିଷ୍ୟତର ସଫଳତା ନିର୍ଦ୍ଧାରିତ ହୋଇଥାଏ ତଥାପି ମୁଁ ସ୍ୱୀକାର କରୁଛି ଜ୍ଞାନର ଯଦି ସବୁଠାରୁ କେହି ବଡ଼ ଶିକ୍ଷକ ଅଛନ୍ତି ତ, ସେ ହେଉଛି ବିଜ୍ଞାନ । ବିଜ୍ଞାନରେ କେବେ ମଧ୍ୟ ବିଫଳତା ହୋଇନଥାଏ କେବଳ ପ୍ରୟୋଗ ଏବଂ ପ୍ରୟାସ କରାଯାଇଥାଏ । ପ୍ରତ୍ୟେକ ପ୍ରୟୋଗ, ପ୍ରତ୍ୟେକ ପ୍ରୟାସ ଜ୍ଞାନର ନୂତନ ବୀଜ ବପନ କରି ଯାଇଥାଏ । ନୂତନ ସମ୍ଭାବନାର ମୂଳଦୁଆ ରଖି ଯାଇଥାଏ ଆଉ ଆମକୁ ଆମର ଅସୀମ ସାମର୍ଥ୍ୟର ଅନୁଭୂତି ଦେଇଥାଏ ।


    ସାଥୀଗଣ, ଚନ୍ଦ୍ରଯାନର ଯାତ୍ରାର ଶେଷ ପର୍ଯ୍ୟାୟ ହୁଏତ ଆମର ଆଶା ଅନୁକୂଳ ରହିନଥାଉ କିନ୍ତୁ ଆମକୁ ଏହା ମଧ୍ୟ ମନେ ରଖିବାକୁ ହେବ କି ଚନ୍ଦ୍ରଯାନର ଯାତ୍ରା ରାଜକୀୟ ରହିଛି, ପ୍ରାଣଦାୟକ ରହିଛି । ଏହି ସମୟ ଆମର ଗର୍ବରେ ଭରପୂର ହୋଇ ରହିଛି । ଅରର୍ବିଟର ଗର୍ବର ସହିତ ଚନ୍ଦ୍ରମାକୁ ପରିକ୍ରମା କରୁଛି । ମୁଁ ନିଜେ ମଧ୍ୟ ଏହି ମିଶନ ଚାଲିଥିବା ସମୟ ମଧ୍ୟରେ ଦେଶରେ ରହିଥିଲି କିମ୍ବା ବିଦେଶରେ, ପ୍ରତ୍ୟେକ ଥର ଚନ୍ଦ୍ରଯାନର ସ୍ଥିତି ସହିତ ଜଡ଼ିତ ସୂଚନା ନେଇ ଚାଲିଥିଲି ।


    ସାଥୀଗଣ , ଭାରତ ଯଦି ହେଉଛି ଦୁନିଆର ଅନ୍ୟତମ ପ୍ରମୁଖ ମହାକାଶ ଶକ୍ତି ତ, ତା’ପଛରେ ଆପଣମାନଙ୍କ ସମସ୍ତଙ୍କର ଦଶକ ଦଶକ ଧରି... ଯେଉଁ ସାଥୀମାନେ ଇସ୍ରୋରେ କାର୍ଯ୍ୟ କରିଛନ୍ତି... ସେମାନଙ୍କର ପରିଶ୍ରମ ରହିଛି, ସେମାନଙ୍କର ଯୋଗଦାନ ରହିଛି । ଆପଣମାନେ ହେଉଛନ୍ତି ସେହି ଲୋକ ଯେଉଁମାନେ ନିଜର ପ୍ରଥମ ହିଁ ପ୍ରୟାସରେ ମଙ୍ଗଳ ଗ୍ରହରେ ଭାରତର ଧ୍ୱଜା ଉଡାଇଥିଲେ । ଏହା ପୂର୍ବରୁ ବିଶ୍ୱରେ ଏଭଳି ଉପଲବ୍ଧି କାହାରି ନାମରେ ନଥିଲା । ଆମର ଚନ୍ଦ୍ରଯାନ ହିଁ ବିଶ୍ୱକୁ ଚନ୍ଦ୍ରରେ ପାଣି ଥିବା ଭଳି ଗୁରୁତ୍ୱପୂର୍ଣ୍ଣ ସୂଚନା ପ୍ରଦାନ କରିଥିଲା । ଏହା ମଧ୍ୟ ଆପଣଙ୍କର ହିଁ ପ୍ରୟାସ ଥିଲା କି ଆମେ ଶହେରୁ ଅଧିକ ଉପଗ୍ରହ ଏକ ସମୟରେ ଉତକ୍ଷେପଣ କରି ଏକ ନୂଆ ରେକର୍ଡ ପ୍ରତିଷ୍ଠା କରିଥିଲୁ । ଯେତେବେଳେ ଇସ୍ରୋ ପାଖରେ ସଫଳତା ଏବଂ ଏନ୍ସାଇକ୍ଲୋପିଡ଼ିୟା ଅଛି ତ ପ୍ରତିବନ୍ଧକର ଗୋଟିଏ ଦୁଇଟି କ୍ଷଣରେ ଆପଣଙ୍କର ଉଡ଼ାଣକୁ ଅସ୍ୱୀକାର କରାଯାଇ ପାରିବନାହିଁ ।


    ସାଥୀଗଣ , ଆମର ସଂସ୍କାର, ଆମର ଚିନ୍ତନ, ଆମର ଚିନ୍ତାଧାରା ଏହି କଥାକୁ ନେଇ ସମୃଦ୍ଧ ହୋଇ ରହିଛି କି ଆମେ ଯାହା କହୁ ଏବଂ ଯାହାଙ୍କ ଉପରେ ଆମେ ବିଶ୍ୱାସ କରୁ, ବୟଂ ଅମୃତସ୍ୟ ପୁତ୍ରଃ । ଆମେ ସମସ୍ତେ ହେଉଛୁ ଅମୃତର ସନ୍ତାନ । ଯେଉଁମାନଙ୍କ ପାଖରେ ଅମୃତ ଯୋଡ଼ି ହୋଇ ରହିଛି । ଅମୃତର ସନ୍ତାନମାନଙ୍କ ପାଇଁ ନା କୌଣସି ପ୍ରତିବନ୍ଧକ ଅଛି, ନା ହିଁ କୌଣସି ନିରାଶା ଅଛି । ଆମେ ପଛକୁ ବୁଲି ନିରାଶ ହେବୁ ନାହିଁ । ଆମକୁ ଶିକ୍ଷା ନେବାର ଅଛି, ଶିଖିବାର ଅଛି, ଆଗକୁ ବଢ଼ି ଚାଲିବାର ଅଛି ଏବଂ ଲକ୍ଷ୍ୟ ପ୍ରାପ୍ତି ପର୍ଯ୍ୟନ୍ତ ଅଟକିବାର ନାହିଁ । ଆମେ ନିଶ୍ଚିତ ଭାବେ ସଫଳ ହେବା, ଆମେ ମିଶନର ଆଗାମୀ ପ୍ରୟାସରେ ମଧ୍ୟ ଆଉ ତା’ପରେ ପ୍ରତ୍ୟେକ ପ୍ରୟାସରେ କାର୍ଯ୍ୟରେ ମଧ୍ୟ ସଫଳତା ଆମ ସାଙ୍ଗରେ ରହିବ ।


    ଏକବିଂଶ ଶତାବ୍ଦୀରେ ଭାରତର ସ୍ୱପ୍ନ ଏବଂ ଆକାଂକ୍ଷାକୁ ପୂରଣ କରିବାରେ ଆମକୁ କେହି ମଧ୍ୟ କ୍ଷଣିକ ମାତ୍ର ପ୍ରତିବନ୍ଧକ ଦ୍ୱାରା ଅଟକାଇ ପାରିବେ ନାହିଁ । ଆପଣ ସମସ୍ତଙ୍କୁ ଆଗାମୀ ସମସ୍ତ ମିଶନ ପାଇଁ ବହୁତ ବହୁତ ଶୁଭକାମନା ଜଣାଉଛି ଆଉ ମୁଁ ପ୍ରଥମରୁ ମଧ୍ୟ କହିଛି ବିଜ୍ଞାନ ପରିଣାମରେ କେବେ ସନ୍ତୁଷ୍ଟ ହୋଇ ନଥାଏ । ବିଜ୍ଞାନ ହେଉଛି ବଂଶାନୁକ୍ରମିକ ଗୁଣାତ୍ମକ ପ୍ରୟାସ, ପ୍ରୟାସ ଏବଂ ପ୍ରୟାସ । ସେମାନେ ପରିଣାମରୁ ହିଁ ପ୍ରୟାସର ନୂତନ ସୁଯୋଗ ଖୋଜୁ ଥାଆନ୍ତି । ସେମାନେ ପରିଣାମରେ ଅଟକି ଯାଆନ୍ତି ନାହିଁ । ନା ହିଁ ସେମାନେ ପରିଣାମର ଆଗରେ ମୁଣ୍ଡ ନୁଆଁଇ ଥାଆନ୍ତି ଆଉ ଏହା ଆପଣଙ୍କ ସଂସ୍କାରରେ ଅଛି । ଆଉ ଏଥିପାଇଁ ତ ଦେଶ ଆପଣଙ୍କୁ ନେଇ ଗର୍ବ କରୁଛି । ମୋର ଆପଣମାନଙ୍କ ଉପରେ ମଧ୍ୟ ବିଶ୍ୱାସ ଅଛି, ମୋ ଠାରୁ ମଧ୍ୟ ଆପଣମାନଙ୍କ ସ୍ୱପ୍ନ ହେଉଛି ବହୁତ ଉଚ୍ଚ । ମୋ ଠାରୁ ମଧ୍ୟ ଆପଣମାନଙ୍କ ସଂକଳ୍ପ ଆହୁରି ଗଭୀର । ମୋ ଠାରୁ ମଧ୍ୟ ଆପଣମାନଙ୍କ ପ୍ରୟାସ ସିଦ୍ଧି ପ୍ରାପ୍ତି କରିବାର ଅଧିକ ସାମର୍ଥ୍ୟ ରଖୁଛି ଆଉ ଏଥିପାଇଁ ମୁଁ ସଂପୂର୍ଣ୍ଣ ବିଶ୍ୱାସର ସହିତ ଆପଣମାନଙ୍କ ଉତ୍ସାହକୁ ଭରସା କରି ... ବୋଧହୁଏ ଆପଣମାନଙ୍କୁ ଉପଦେଶ ଦେବା ପାଇଁ ମୁଁ ଆସି ନାହିଁ । ମୁଁ ସକାଳୁ ସକାଳୁ ଆପଣମାନଙ୍କ ଦର୍ଶନ ଏବଂ ଆପଣମାନଙ୍କ ଠାରୁ ପ୍ରେରଣା ପାଇବା ପାଇଁ ଆସିଛି । ଆପଣମାନେ ନିଜକୁ ନିଜ ମଧ୍ୟରେ ହେଉଛନ୍ତି ପ୍ରେରଣାର ସମୁଦ୍ର, ପ୍ରେରଣାର ଜୀବନ୍ତ ଓ ମୁର୍ତ୍ତିମନ୍ତ ସ୍ୱରୂପ । ଆଉ ଏଥିପାଇଁ ଏହି ପ୍ରେରଣାମୟ ମୁହୂର୍ତ୍ତ ମୋ ପାଇଁ, ଯେଉଁଠାରେ ନିରାଶାକୁ ବୈଜ୍ଞାନିକ ମନ ଆଶାରେ ପରିଣତ କରିଦେଇଥାଏ, ଯେଉଁଠାରେ ସ୍ୱପ୍ନକୁ ବୈଜ୍ଞାନିକ ମନ ସିଦ୍ଧିରେ ଅଙ୍କୁରିତ କରି ଦେଇଥାଏ, ଆଉ ଏଥିପାଇଁ ଏହି ସାମର୍ଥ୍ୟବାନ, ଉର୍ଜ୍ଜାବାନ, ସଂକଳ୍ପବାନ, ସିଦ୍ଧି ପାଇଁ ସମର୍ପିତ ଏହି ସାଥୀଗଣଙ୍କ ଟିମକୁ ଅନେକ ଅନେକ ଅଭିନନ୍ଦନ ଜଣାଉଛି, ଅନେକ ଅନେକ ଶୁଭକାମନା ମଧ୍ୟ ଜଣାଉଛି ।


    ବହୁତ-ବହୁତ ଧନ୍ୟବାଦ ।


    ଭାରତ ମାତା କୀ ଜୟ, ଭାରତ ମାତା କୀ ଜୟ, ଭାରତ ମାତା କୀ ଜୟ,


    ବହୁତ-ବହୁତ ଧନ୍ୟବାଦ ।


    ***************

    
    
    (Release ID: 1584896) Visitor Counter : 1