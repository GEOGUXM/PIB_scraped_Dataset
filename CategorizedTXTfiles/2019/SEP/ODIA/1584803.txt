      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ସାଙ୍କେତିକ ଭାଷା ଓ କ୍ୟାପସନ ସହ ପ୍ରସାରିତ ହେବ ଟିଭି କାର୍ଯ୍ୟକ୍ରମ ଓ ସମାଚାର
      • ସୂଚନା ଓ ପ୍ରସାରଣ ମନ୍ତ୍ରଣାଳୟ ପକ୍ଷରୁ ଶ୍ରବଣଶକ୍ତି ବାଧିତ ଦିବ୍ୟାଙ୍ଗଙ୍କ ପାଇଁ ଟିଭି କାର୍ଯ୍ୟକ୍ରମ ମାନକ ଘୋଷଣା
      • 16 ସେପ୍ଟେମ୍ବର 2019ରୁ ଲାଗୁ ହେବ ନିର୍ଦ୍ଦେଶନାମା
      Posted On: 11 SEP 2019 8:31PM by PIB Bhubaneshwar


    ଶ୍ରବଣ ଶକ୍ତି ବାଧିତ ଦିବ୍ୟାଙ୍ଗ ବୁଝି ପାରିବା ଭଳି ଟିଭି କାର୍ଯ୍ୟକ୍ରମ ମାନକ ଲାଗୁ କରିବା ପାଇଁ ଘୋଷଣା କରିଛନ୍ତି କେନ୍ଦ୍ର ସୂଚନା ଓ ପ୍ରସାରଣ ମନ୍ତ୍ରୀ ଶ୍ରୀ ପ୍ରକାଶ ଜାଭଡ଼େକର । କାର୍ଯ୍ୟକ୍ରମ ପ୍ରସାରଣରେ କ୍ୟାପସନ ଓ ସାଂକେତିକ ଭାଷା ଉପଯୋଗ କରାଯାଇ ଏହି ମାନକ ଲାଗୁ କରାଯିବ ।


    ଶ୍ରୀ ଜାଭଡେକର ଘୋଷଣା କରିଛନ୍ତି ଯେ ସମସ୍ତ ସମାଚାର ସରବରାହ ଚ୍ୟାନେଲ ଦିନକୁ ଅନ୍ତତଃ ଗୋଟିଏ ନ୍ୟୁଜ ବୁଲେଟିନ ସାଙ୍କେତିକ ଭାଷା ସହ ପ୍ରସାରଣ କରିବେ । ସେହିପରି ସମସ୍ତ ଟିଭି ଚ୍ୟାନେଲ ଓ ସେବା ପ୍ରଦାନକାରୀ ସପ୍ତାହକୁ ଅତିକମରେ ଗୋଟିଏ କାର୍ଯ୍ୟକ୍ରମ ସବଟାଇଟଲ ଓ କ୍ୟାପସନ ସହ ପ୍ରସାରଣ କରିବେ ।


    ତେବେ ସିଧା ପ୍ରସାରଣ ହେଉଥିବା ସମାଚାର , କ୍ରୀଡ଼ା , ସଙ୍ଗୀତ , ପୁରସ୍କାର ସମାରୋହ , ରିଅଲିଟି ଶୋ , ବିତର୍କ , ବିଜ୍ଞାପନ , ଟେଲିସପିଂ କାର୍ଯ୍ୟକ୍ରମ ଆଦିକୁ ଏଥିରୁ ବାଦ ଦିଆଯାଇଛି ।


    ସରକାରଙ୍କ ଏହି ନିର୍ଦ୍ଦେଶନାମା 16 ସେପ୍ଟେମ୍ବର 2019ରୁ ଲାଗୁ ହେବ । ଆସନ୍ତା 5 ବର୍ଷ ମଧ୍ୟରେ ଏହି ମାନକ ପର୍ଯ୍ୟାୟକ୍ରମେ ଲାଗୁ ହେବ । ଦୁଇ ବର୍ଷ ପରେ ଏହି ନୀତିର ସମୀକ୍ଷା କରାଯିବ ।


    ଆଳାପ ମଧ୍ୟରେ ବର୍ଣ୍ଣନା ସୁବିଧା ଜରିଆରେ ଶ୍ରବଣ ବାଧିତ ଦିବ୍ୟାଙ୍ଗଙ୍କ ପାଇଁ ଚଳଚ୍ଚିତ୍ରରେ ଏପରି ମାନକ ଲାଗୁ କରାଯିବା ପ୍ରସ୍ତାବ ବିଚାରାଧୀନ ରହିଥିବା ଶ୍ରୀ ଜାଭଡେକର ସୂଚନା ଦେଇଥିଲେ ।


    **********

    
    
    (Release ID: 1584803) Visitor Counter : 19