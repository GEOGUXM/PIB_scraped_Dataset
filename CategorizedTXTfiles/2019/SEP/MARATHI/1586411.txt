      पंतप्रधान कार्यालय

      पंतप्रधानांनी घेतली इराणच्या राष्ट्रपतींची भेट
      Posted On: 26 SEP 2019 7:25PM by PIB Mumbai


    नवी दिल्ली, 26 सप्टेंबर 201 9


    संयुक्त राष्ट्राच्या आम सभेच्या 74 व्या सत्राच्या पार्श्वभूमीवर पंतप्रधान नरेंद्र मोदी यांनी इराणचे राष्ट्रपती डॉ. हसन रोहानी यांची न्यूयॉर्कमध्ये भेट घेतली. दोन्ही नेत्यांनी द्विपक्षीय संबंधांबाबत चर्चा केली तसेच परस्पर हिताच्या प्रादेशिक आणि जागतिक घडामोडींबाबत विचार व्यक्त केले.


    भारत आणि इराण दरम्यान जुने सांस्कृतिक संबंध असल्याचे नमूद करत दोन्ही नेत्यांनी द्विपक्षीय संबंधांच्या प्रगतीचा सकारात्मक आढावा घेतला. चाबहार बंदराच्या परिचालनाचा खास उल्लेख त्यांनी केला. अफगाणिस्तान आणि मध्य आशियाई प्रांताचे हे महत्वाचे प्रवेशद्वार असल्याचे त्यांनी नमूद केले.


    आखाती भागात शांतता, सुरक्षा आणि स्थैर्य राखण्यासाठी मुत्सद्देगिरी, चर्चा आणि विश्वास निर्मितीला प्राधान्य देण्याला भारताचा पाठिंबा असल्याचा पुनरुच्चार पंतप्रधानांनी केला.


    2020 मध्ये राजनैतिक संबंधांचे 70वे वर्ष साजरे करण्याबाबत दोन्ही नेत्यांनी सहमती दर्शवली.


    B.Gokhale/S.Kane/ D.Rane


    

    
    (Release ID: 1586411) Visitor Counter : 4
    
    
      Read this release in: English