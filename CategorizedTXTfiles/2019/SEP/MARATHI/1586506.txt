      अर्थ मंत्रालय

      वित्त मंत्र्यांनी विविध मंत्रालयांच्या वित्तीय सल्लागार आणि सचिवांसह केली भांडवली खर्चाची पाहणी
      Posted On: 27 SEP 2019 7:30PM by PIB Mumbai


    नवी दिल्ली, 27 सप्टेंबर 201 9


    केंद्रीय वित्त आणि कॉर्पोरेट व्यवहार मंत्री निर्मला सितारामन यांनी आज निवडक मंत्रालयांच्या मोठ्या प्रमाणावर असलेल्या भांडवली खर्चाची पाहणी केली. यामध्ये आरोग्य आणि कुटुंब कल्याण मंत्रालय, मानव संसाधन विकास मंत्रालय यांना मोठ्या प्रमाणावर अंदाज पत्रकीय तरतूद उपलब्ध झाली होती. जो सरकारसाठी खर्चाचा भाग असला तरी आयआयटी, एआयआयएमएस यांच्यासाठी ती भांडवली संपत्ती समजली जाते. या बैठकीला अनेक मोठ्या मंत्रालयाचे सचिव आणि वित्तीय सल्लागार उपस्थित होते.


    ‘वृद्धिचे आव्हान’ या विषयावर सरकार सध्या मोठ्या भागधारकांशी सल्लामसलत करुन अर्थव्यवस्थेला प्रोत्साहन देण्यासाठी आवश्यक पावले उचलत आहे. आजची बैठक ही जेम (GeM) ची देय रक्कम आणि एमएसएईचा खर्चाच्या त्वरित निपटाऱ्यासाठी घेण्यात आली. वित्त मंत्र्यांनी उद्या पुन्हा महारत्न आणि नवरत्न यांच्यासह एका बैठकीचे आयोजन केले आहे.


    केंद्र सरकारने सरासरी मागणीला प्रोत्साहन देण्यासाठी महसूल आणि भांडवली खर्चाची तरतूद केली आहे. वर्ष 2019-20 साठी एकूण अंदाज पत्रकीय खर्चाची तरतूद 27.86 लाख कोटी असून, भांडवली खर्चासाठी 3.38 लाख कोटी (12.2 टक्के), तर महसूल खर्चासाठी 24.27 लाख कोटी रुपयांची (87.8 टक्के) च्या अंदाज पत्रकीय प्रस्तावित तरतूद आहे.


    या पाहणी दरम्यान वित्त मंत्र्यांनी सर्व मंत्रालये आणि त्यांच्या विभागांना उर्वरित देयकांचा निपटारा करण्यास सांगितले असून, यामुळे गुंतवणुकीला प्रेरणा मिळेल.


    या व्यतिरिक्त वर्ष 2019-20 साठी भांडवली शिर्षकाखाली 3.38 लाख कोटी रुपये इतकी रक्कम विविध मंत्रालये आणि विभागांना सहाय्यता निधी म्हणून देण्यात आली आहे. वर्ष 2019-20 च्या भांडवली खर्चासाठी 5.45 लाख कोटी रुपये इतकी रक्कम उपलब्ध असून, ऑगस्ट 2019 पर्यंत भांडवली खर्चांतर्गत, 1.36 लाख कोटी तर, जीआयए अंतर्गत 0.42 लाख कोटी रुपये उपलब्ध आहेत.


    B.Gokhale/ D.Rane

    
    
    (Release ID: 1586506) Visitor Counter : 24
    
    
      Read this release in: English