      उपराष्ट्रपती कार्यालय

      केंद्र व राज्यांनी सार्वजनिक आरोग्य सुविधा उपलब्ध करून देण्यावर लक्ष केंद्रीत करायला हवे- उपराष्ट्रपती
      
      चिकित्सा संस्थांनी जवळपासच्या महाविद्यालयांमध्ये जाऊन आजार प्रतिबंध व आरोग्यदायी जीवनशैली अंगीकारण्याबाबत जागरुकता निर्माण केली पाहिजे
      
      केआयएम एस रुग्णालयामध्ये आयोजित नि:शुल्क आरोग्य शिबिराचे केले उद्‌घाटन

      Posted On: 22 SEP 2019 6:34PM by PIB Mumbai

      नवी दिल्ली, 22 सप्टेंबर 201 9


      केंद्र व राज्यांनी गुणवत्तापूर्ण सार्वजनिक आरोग्य सुविधा उपलब्ध करून देण्यावर लक्ष केंद्रित केले पाहिजे , असे प्रतिपादन उपराष्ट्रपती एम. वैंकय्या नायडू यांनी आज हैद्राबाद येथे केले.


      स्वर्ण भारत ट्रस्टच्या केआयएमएस रुग्णालयातर्फे आयोजित एका नि:शुल्क चिकित्सा शिबिराचे उद्घाटन केल्यानंतर ते बोलत होते. चिकित्सा महाविद्यालय तसेच संस्थांनी जवळपासच्या महाविद्यालयांमध्ये जाऊन आजारांना दूर ठेवणे तसेच आरोग्यदायी जीवनशैली अंगीकारण्याबाबत जागरुकता अभियान राबवावे.


      लोक आपल्या आरोग्याकडे व मुलभूत सावधगिरीकडे दूर्लक्ष करतात ; कित्येकवेळा आजारांवरील उपचारांसाठी लोक खूप खर्च करतात; हे पाहता त्यापेक्षा आजार होणारच नाहीत याकडे लक्ष द्यायला हवे. यासाठी जागरूकता महत्वाची आहे.


      निष्क्रिय जीवनशैली व अनारोग्यकारक आहार सारख्या सवयी आजार आणि रोग वाढविण्यात अग्रेसर आहेत. कोणत्याही वयोगटातील व्यक्तीसाठी नियमित शारीरीक हालचाली रोजच्या जीवनाचा अविभाज्य भाग असला पाहिजे , असे प्रतिपादन त्यांनी यावेळी केले.


      याप्रसंगी तेलंगणा राज्याचे राज्यपाल डॉ. तमिलिसाई सुन्दरराजन , आंध्रप्रदेशचे माजी मंत्री डॉ. कमिनेनी श्रीनिवास व अन्य मान्यवर उपस्थित होते.


      S.Pophale /P.Kor

    
    
    (Release ID: 1585787) Visitor Counter : 21
    
    
      Read this release in: English