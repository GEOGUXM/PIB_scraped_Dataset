      अर्थ मंत्रालय

      महाराष्ट्रात ग्रामीण भागातले दळणवळण सुधारण्यासाठी 200 दशलक्ष डॉलर्सच्या कर्ज करारावर भारत आणि आशियाई विकास बँकेच्या स्वाक्षऱ्या
      Posted On: 09 SEP 2019 7:22PM by PIB Mumbai


    नवी दिल्ली , 9 सप्टेंबर 201 9


    महाराष्ट्रातल्या 34 जिल्ह्यात ग्रामीण रस्त्यांचा दर्जा उंचावण्यासाठी, रस्ते सुरक्षितता वाढवण्यासाठी आणि बाजारपेठांशी ग्रामीण भाग अधिक जोडले जाण्यासाठी केंद्र सरकार आणि एडीबी अर्थात आशियाई विकास बँकेने 200 दशलक्ष डॉलर्सच्या कर्जाच्या करारावर स्वाक्षऱ्या केल्या.


    महाराष्ट्र ग्रामीण दळणवळण सुधारणा प्रकल्पासाठीच्या या ऋण करारावर वित्त मंत्रालयाच्या आर्थिक विभागाचे अतिरिक्त सचिव समीर खरे यांनी केंद्र सरकारच्या वतीने तर एडीबीच्या वतीने सब्यसाची मित्रा यांनी करारावर स्वाक्षऱ्या केल्या.


    ग्रामीण भागातले दळणवळण सुधारण्याला केंद्र सरकारचे प्राधान्य असून यामुळे ग्रामीण भागात उपजीविकेची साधनं वाढवण्यासाठी आणि या जिल्ह्यातल्या दुर्गम भागातले दारिद्रय कमी होण्यासाठी मदत होईल असे खरे यांनी करारावर स्वाक्षऱ्या केल्यानंतर सांगितले. रस्ते दळणवळणात वाढ आणि बाजारपेठेशी संलग्न राहण्याची संधी यामुळे मदत होईल असेही ते म्हणाले.


    या प्रकल्पाअंतर्गत ग्रामीण भागातल्या 2100 किलोमीटर रस्त्यांची स्थिती सुधारण्यात येणार असून सर्व हवामानात टिकून राहणारे सुरक्षित रस्ते ग्रामीण समुदायाला सामाजिक-आर्थिक केंद्राशी जोडणार आहेत. या रस्त्यांचे काम झाल्यानंतर त्यांच्या देखभालीसाठी पाच वर्षांच्या कराराद्वारे तरतूद करण्यात आल्याची माहिती मित्रा यांनी दिली.


    महाराष्ट्रात रस्त्यांचे व्यापक जाळं असून त्यापैकी दोन तृतीयांश ग्रामीण रस्ते आहेत. मात्र त्यापैकी निम्मे रस्ते हे मोटार वाहतुकीसाठी तसेच पावसाळ्यात ये-जा करण्यासाठी फारसे योग्य नाहीत.


    B.Gokhale/N.Chitale/P.Malandkar


    

    
    (Release ID: 1584596) Visitor Counter : 39
    
    
      Read this release in: English