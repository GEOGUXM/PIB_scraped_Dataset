      माहिती आणि प्रसारण मंत्रालय

      'लोकतंत्र के स्वर' आणि 'द रिपब्लिकन एथिक' या राष्ट्रपतींच्या निवडक भाषणांच्या संग्रहाच्या दुसऱ्या आवृत्तीचे उपराष्ट्रपतींच्या हस्ते प्रकाशन होणार
      Posted On: 04 SEP 2019 4:11PM by PIB Mumbai


    नवी दिल्ली, 4 सप्टेंबर 2019


    राष्ट्रपती राम नाथ कोविंद यांच्या निवडक भाषणांचा प्रचार आणि प्रसार करण्यासाठी माहिती आणि प्रसारण मंत्रालया अंतर्गत प्रकाशन विभागाने ' लोकतंत्र के स्वर ( खंड -2 ' आणि ' द रिपब्लिकन एथिक ( आवृत्ती 2 ) ' या पुस्तकांची निर्मिती केली आहे . राष्ट्रपती म्हणून दुसऱ्या वर्षी ( जुलै 2018 ते जुलै 2019). राष्ट्रपती कोविंद यांनी केलेल्या 95 भाषणे यात संकलित करण्यात आली आहेत .


    या भाषणांमध्ये आपल्या राष्ट्रीय जीवनाचे विस्तृत दर्शन आहे ज्यामध्ये मुत्सद्देगिरीपासून सुशासनापर्यंत , दर्जेदार शिक्षणापासून ते उत्कृष्टतेच्या ध्यासापर्यंत आणि आपल्या शूर सैन्यदलाच्या कल्याणापासून ते संविधानाच्या महत्वपूर्ण भावनेपर्यंतच्या मुद्यांचा समावेश आहे . महात्मा गांधी यांच्या 150 व्या जयंती निमित्त गांधीजींच्या जागतिक दृष्टिकोनाशी संबंधित राष्ट्रपतींच्या प्रखर संबोधनांचा स्वतंत्र विभागदेखील यात समाविष्ट करण्यात आला आहे .


    ही भाषणे 8 प्रकारांमध्ये विभागण्यात आली आहेत : ' ऍड्रेसिंग द नेशन ', ' विंडोज टू द वर्ल्ड , ' एजुकेटिंग इंडिया : इक्विपिंग इंडिया ', ' धर्म ऑफ पब्लिक सर्विस ', ' ऑनरिंग अवर सेंटिनेल्स ', ' स्पिरिट ऑफ कॉन्स्टिट्यूशन अँड लॉ ', ' एक्नॉलेजिंग एक्सलन्स ' आणि ' महात्मा गांधी : मॉरल एक्झेम्प्लर - गायडींग लाईट '.


    6 सप्टेंबर रोजी प्रवासी भारतीय केंद्र , नवी दिल्ली येथे उपराष्ट्रपती एम . वें कय्या नायडू यांच्या हस्ते या पुस्तकांचे प्रकाशन होईल . केंद्रीय मंत्री प्रकाश जावडेकर आणि थावरचंद गहलोत या कार्यक्रमास प्रमुख पाहुणे म्हणून उपस्थित राहतील .


    M.Chopade/S.Kane/P.Malandkar


    

    
    (Release ID: 1584091) Visitor Counter : 113
    
    
      Read this release in: English