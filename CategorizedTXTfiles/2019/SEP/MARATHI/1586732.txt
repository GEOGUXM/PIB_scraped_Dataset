      गृह मंत्रालय

      केंद्रीय गृहमंत्री अमित शहा यांच्या अध्यक्षतेखाली धडक कृती दलाचा 27 व्या स्थापना दिन कार्यक्रम संपन्न
      Posted On: 30 SEP 2019 6:20PM by PIB Mumbai


    नवी दिल्ली, 30 सप्टेंबर 201 9


    केंद्रीय राखीव पोलीस दलाच्या धडक कृती दलाच्या 27 व्या स्थापना दिनानिमित्त अहमदाबाद इथे झालेल्या कार्यक्रमाला केंद्रीय गृहमंत्री अमित शहा प्रमुख पाहुणे म्हणून उपस्थित होते.


    कलम 370 आणि 35 ए हटवून केंद्र सरकारने जवानांचा सन्मान केला आहे आणि काश्मीरमध्ये शाश्वत शांततेचा पाया घातला आहे, असे गृहमंत्र्यांनी यावेळी बोलताना सांगितले. राज्याच्या शांतता आणि विकासासाठी हे पाऊल उचलणे ही काळाची गरज होती. मात्र गेली 70 वर्ष याकडे दुर्लक्ष केले गेले, असे सांगून या अभूतपूर्व धाडसी निर्णयाबद्दल त्यांनी पंतप्रधान नरेंद्र मोदी यांचे अभिनंदन केले. काश्मीरमध्ये शांततेत अडथळा निर्माण करण्याचा प्रयत्न करणाऱ्यांना चोख प्रत्युत्तर द्यायला सुरक्षा दल समर्थ असल्याचे ते म्हणाले.


    देशात शांतता राखून विकासाला चालना देण्याचे श्रेय प्राणांची बाजी लावणाऱ्या जवानांना जाते. प्रत्येक भारतीय सुखरुप आणि शांततामय वातावरणात रहावा, यासाठी बलिदान देणाऱ्या जवानांचे आपण सदैव स्मरण ठेवायला हवे असे ते म्हणाले.


    B.Gokhale/N.Chitale/ D.Rane


    

    
    (Release ID: 1586732) Visitor Counter : 4
    
    
      Read this release in: English