      गृह मंत्रालय

      राष्ट्रीय आपदा प्रबंधन संस्थान कल आपदा उपरान्त आवश्यकता मूल्यांकन (पीडीएनए) पर एक कार्यशाला आयोजित करेगा
      Posted On: 22 SEP 2019 6:02PM by PIB Delhi


    राष्ट्रीय आपदा प्रबंधन संस्थान (एनआईडीएम) कल, 23 सितंबर 2019 को आपदा उपरान्त आवश्यकता मूल्यांकन (पीडीएनए) पर एक दिवसीय राष्ट्रीय कार्यशाला का आयोजन कर रहा है। केंद्रीय गृह राज्य मंत्री श्री नित्यानंद राय इस अवसर पर मुख्य अतिथि होंगे।


    राष्ट्रीय आपदा प्रबंधन संस्थान (एनआईडीएम) ने राष्ट्रीय तूफान जोखिम न्यूनीकरण परियोजना (एनसीआरएमपी) के तहत आपदा उपरान्त आवश्यकता मूल्यांकन (पीडीएनए) पर एक वैज्ञानिक उपकरण विकसित करने के लिए अध्ययन आरम्भ किया।


    इस कार्यशाला का फोकस अध्ययन के परिणाम दस्तावेजों को सभी संबंधित हितधारकों को प्रसारित करना है ताकि आपदा उपकान्च चरण में गृह मंत्रालय को प्रस्तुत करने के लिए ज्ञापन तैयार करते समय उनका उपयोग संदर्भ दस्तावेज के रूप में किया जा सके। कार्यशाला में इस तरह के विस्तृत अभ्यास आरम्भ करने के लिए क्षमता अंतराल के साथ-साथ हानि और नुकसान के आकलन में राज्यों द्वारा सामना किए जाने वाले मुद्दों और चुनौतियों पर भी चर्चा होगी।


    इस कार्यशाला में प्रतिभागियों के लिए गृह मंत्रालय और राष्ट्रीय आपदा प्रबंधन के अधिकारियों के अलावा सभी राज्यों और केंद्र शासित प्रदेशों के आपदा प्रबंधन के मुख्य सचिवों और संबंधित केंद्रीय मंत्रालयों / विभाग से आपदा प्रबंधन के लिए सभी नोडल अधिकारियों को आमंत्रित किया गया है। यूएनडीपी, विश्व बैंक, एडीबी, डब्ल्यूएचओ, एफएओ, डब्ल्यूएफपी, गैर-सरकारी संगठनों और बहुपक्षीय संगठनों के प्रतिनिधियों को भी आमंत्रित किया गया है।


    ********


    आर.के.मीणा/आरएनएम/एएम/एसकेजे/सीएल – 3159

    
    
    (Release ID: 1585788) Visitor Counter : 166
    
    
      Read this release in: English , Urdu , Marathi