      प्रधानमंत्री कार्यालय

      प्रधानमंत्री ने ह्यूस्टन में 22 सितंबर को होने वाले भारतीय समुदाय के कार्यक्रम में राष्ट्रपति डोनाल्ड जे. ट्रंप के हिस्सा लेने का स्वागत किया
      Posted On: 16 SEP 2019 11:06AM by PIB Delhi


      प्रधानमंत्री श्री नरेन्द्र मोदी ने 22 सितंबर को टेक्सास के ह्यूस्टन में होने वाले विशेष सामुदायिक कार्यक्रम ‘ हाउडी मोदी ’ में अमेरिका के राष्ट्रपति डोनाल्ड जे. ट्रंप के शामिल होने के समाचार पर प्रसन्नता व्यक्त की है। प्रधानमंत्री ने कहा है कि इसमें अमेरिकी राष्ट्रपति की भागीदारी भारत और अमेरिका के बीच विशेष मित्रता का प्रतीक है।


      राष्ट्रपति ट्रंप के इस कार्यक्रम में हिस्सा लेने को खास संकेत बताते हुए प्रधानमंत्री ने कहा कि यह भारत-अमेरिका के द्विपक्षीय संबंधों की मजबूती को उजागर करता है और अमेरिकी समाज एवं अर्थव्यवस्था में भारतीय समुदाय के योगदान को मान्यता देता है।


      प्रधानमंत्री ने आज सुबह ट्वीट किया,


      A special gesture by @POTUS, signifying the special friendship between India and USA!
      
      Delighted that President @realDonaldTrump will join the community programme in Houston on the 22nd.
      
      Looking forward to joining the Indian origin community in welcoming him at the programme.

      — Narendra Modi (@narendramodi) September 16, 2019

      The special gesture of President @realDonaldTrump to join us in Houston highlights the strength of the relationship and recognition of the contribution of the Indian community to American society and economy. #HowdyModi

      — Narendra Modi (@narendramodi) September 16, 2019

      इससे पहले सुबह, व्हाइट हाउस ने एक प्रेस वक्तव्य जारी कर डोनाल्ड ट्रंप के इस कार्यक्रम में हिस्सा लेने की पुष्टि की। इस कार्यक्रम के महत्व को बताते हुए प्रेस वक्तव्य में कहा गया है, ‘ यह अमेरिका और भारत के लोगों के बीच मजबूत संबंधों पर जोर देने, दुनिया के सबसे पुराने और सबसे बड़े लोकतंत्र के बीच सामरिक साझेदारी की फिर से पुष्टि करने और ऊर्जा एवं व्यापार संबंधों को प्रगाढ़ करने के तरीकों पर चर्चा करने का बड़ा अवसर होगा। ’


      ‘ हाउडी मोदी – साझा सपने, उज्जवल भविष्य ’ एक सामुदायिक कार्यक्रम है। इसका आयोजन 22 सितंबर, रविवार को अमेरिका के टेक्सास के ह्यूस्टन स्थित एनआईजी स्टेडियम में प्रधानमंत्री नरेन्द्र मोदी के लिए टेक्सास इंडिया फोरम द्वारा किया जा रहा है। इस कार्यक्रम में 50 हजार से ज्यादा लोगों के हिस्सा लेने की उम्मीद है।


      *****


      आर.के.मीणा/आरएनएम/एएम/एएस –30 41


    

    
    (Release ID: 1585148) Visitor Counter : 219
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada , Malayalam