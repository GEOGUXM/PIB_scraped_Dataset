      कृषि एवं किसान कल्‍याण मंत्रालय

      वर्ष 2019-20 के लिए प्रमुख खरीफ फसलों की पैदावार के प्रथम अग्रिम अनुमान
      Posted On: 23 SEP 2019 3:47PM by PIB Delhi


    कृषि , सहयोग एवं किसान कल्‍याण विभाग ने आज वर्ष 2019-20 के लिए प्रमुख खरीफ फसलों की पैदावार के प्रथम अग्रिम अनुमान जारी किए। विभिन्‍न फसलों की पैदावार का आकलन राज्‍यों से प्राप्‍त जानकारियों (फीडबैक) पर आधारित है और अन्‍य स्रोतों से प्राप्‍त सूचनाओं से इसका सत्‍यापन भी कर लिया गया है। वर्ष 2005-06 से लेकर बाद के वर्षों के लिए तुलनात्‍मक अनुमानों के सापेक्ष वर्ष 2019-20 के प्रथम अग्रिम अनुमानों के अनुसार विभिन्‍न फसलों की अनुमानित पैदावार के आंकड़े यहां संलग्‍न किए गए हैं।


    प्रथम अग्रिम अनुमानों के अनुसार खरीफ सीजन 2019-20 के दौरान प्रमुख फसलों की अनुमानित पैदावार का विवरण नीचे दिया गया है :


    · खाद्यान्‍न – 140.57 मिलियन टन

      * चावल – 100.35 मिलियन टन
      * पोषक तत्‍व / मोटे अनाज– 32.00 मिलियन टन
      * मक्‍का – 19.89 मिलियन टन
      * दालें – 8.23 मिलियन टन
      * तूर (अरहर) – 3.54 मिलियन टन

    · तिलहन – 22.39 मिलियन टन

      * सोयाबीन – 13.50 मिलियन टन
      * मूंगफली – 6.31 मिलियन टन

    · कपास – 32.27 मिलियन गांठें (प्रत्‍येक 170 किलो)


    · जूट एवं मेस्‍ता - 9.96 मिलियन गांठें (प्रत्‍येक 180 किलो)


    · गन्‍ना – 377.77 मिलियन टन


    इस वर्ष दक्षिण-पश्चिम मानसून सीजन के दौरान सितंबर के माध्‍य तक कुल वर्षा लम्‍बी अवधि के औसत (एलपीए) की तुलना में 4 प्रतिशत अधिक आंकी गई है। कृषि वर्ष 2019-20 के लिए ज्‍यादातर फसलों की पैदावार उनके सामान्‍य उत्‍पादन की तुलना में अधिक दर्ज की गई है। हालांकि , राज्‍यों से प्राप्‍त होने वाली और ज्‍यादा जानकारियों के आधार पर इन अनुमानों में संशोधन किया जाएगा।


    वर्ष 2019-20 (केवल खरीफ) के लिए प्रथम अग्रिम अनुमानों के अनुसार देश में कुल खाद्यान्‍न उत्‍पादन 140.57 मिलियन टन होने का अनुमान लगाया गया है। वर्ष 2019-20 के दौरान कुल पैदावार पिछले पांच वर्षों (2013-14 से लेकर 2017-18 तक) में दर्ज किए गए औसत खाद्यान्‍न उत्‍पादन की तुलना में 8.44 मिलियन टन अधिक है।


    वर्ष 2019-20 के दौरान खरीफ चावल का कुल उत्‍पादन 100.35 मिलियन टन होने का अनुमान लगाया गया है। यह पिछले पांच वर्षों के 93.55 मिलियन टन के औसत उत्‍पादन से 6.80 मिलियन टन अधिक है।


    वर्ष 2019-20 के दौरान खरीफ सीजन के पोषक तत्‍वों/मोटे अनाजों का कुल उत्‍पादन 32.00 मिलियन टन होने का अनुमान लगाया गया है। यह वर्ष 2018-19 के 30.99 मिलियन टन के उत्‍पादन की तुलना में 1.01 मिलियन टन अधिक है।


    वर्ष 2019-20 के दौरान खरीफ दलहन का कुल उत्‍पादन 8.23 मिलियन टन होने का अनुमान लगाया गया है। यह पिछले पांच वर्षों के 7.23 मिलियन टन के औसत उत्‍पादन से 1.00 मिलियन टन अधिक है।


    वर्ष 2019-20 के दौरान खरीफ तिलहन का कुल उत्‍पादन 22.39 मिलियन टन होने का अनुमान लगाया गया है। यह वर्ष 2018-19 के 21.28 मिलियन टन के उत्‍पादन की तुलना में 1.11 मिलियन टन अधिक है। इतना ही नहीं , वर्ष 2019-20 के दौरान तिलहन उत्‍पादन इसके औसत उत्‍पादन से भी 2.17 मिलियन टन ज्‍यादा है।


    वर्ष 2019-20 के दौरान कुल गन्‍ना उत्‍पादन 377.77 मिलियन टन होने का अनुमान लगाया गया है। वर्ष 2019-20 के दौरान गन्‍ना उत्‍पादन 349.78 मिलियन टन के औसत गन्‍ना उत्‍पादन से 27.99 मिलियन टन अधिक है।


    वर्ष 2019-20 के दौरान कपास उत्‍पादन 32.27 मिलियन गांठें (प्रत्‍येक 170 किलो) होने का अनुमान लगाया गया है , जो वर्ष 2018-19 के 28.71 मिलियन गांठों के उत्‍पादन की तुलना में 3.56 मिलियन गांठें अधिक है। इसी तरह वर्ष 2019-20 के दौरान जूट एवं मेस्‍ता का उत्‍पादन 9.96 मिलियन गांठें (प्रत्‍येक 180 किलो) होने का अनुमान लगाया गया है, जो वर्ष 2018-19 में हुए उत्‍पादन की तुलना में ज्‍यादा है।


    फसल पैदावार के बारे में विस्‍तृत जानकारी प्राप्‍त करने के लिए अंग्रेजी का अनुलग्‍नक यहां क्लिक करें


    ****


    आर.के.मीणा/आरएनएम/एएम/आरआरएस/वाईबी – 3169

    
    
    (Release ID: 1585900) Visitor Counter : 1865
    
    
      Read this release in: Bengali , English , Urdu , Marathi , Malayalam
    
    
    

*