      रक्षा मंत्रालय

      सेना वीर नारियों तथा निकटतम परिजनों तक पहुंची और संवाद कायम किया
      Posted On: 17 SEP 2019 4:18PM by PIB Delhi


    बैटल एक्स डिविजन के तत्वाधान में सैनिकों की एक टीम ने साइकिल अभियान (3 सितम्बर से 15 सितम्बर, 2019) के माध्यम से वीर नारियों और निकटतम परिजनों तक पहुंचने तथा संवाद कायम करने का कार्यक्रम सफलतापूर्वक पूरा किया। 927 किलोमीटर लंबे इस अभियान में मारवाड़ क्षेत्र के अजमेर, भीलवाड़ा, पाली, जोधपुर और जैसलमेर जिलों के सुदूर क्षेत्रों की यात्रा की गई। अभियान दल ने वीर नारियों और युद्ध में शहीद व शारीरिक रूप से अक्षम सैनिकों के निकटतम परिजनों को उनकी पात्रता तथा सुविधाओं की जानकारी दी।


    साइकिल अभियान टीम ने कई अक्षम सैनिकों से बातचीत की और उनके परिवारों को विभिन्न वित्तीय लाभों और योजनाओं के बारे में जानकारी दी। अभियान दल ने शाहपुरा, भीलवाड़ा में 65 पूर्व सैनिकों तथा 12 वीर नारियों ; धोसाला, बीवर में 22 पूर्व सैनिकों तथा 14 शहीदों के निकटतम परिजनों; सोजात में 5 शहीदों के निकटतम परिजनों तथा 12 पूर्व सैनिकों; पाली में 12 शहीदों के निकटतम परिजनों तथा 32 पूर्व सैनिकों; सजारा में 18 शहीदों के निकटतम परिजनों तथा 56 पूर्व सैनिकों; दाईजर में 8 शहीदों के निकटतम परिजनों तथा 38 पूर्व सैनिकों तथा कलाऊ, जैसलमेर में 52 पूर्व सैनिकों की समस्याओं का समाधान किया। अभियान दल ने भीलवाड़ा, पाली, सोजात, डांगीयावास तथा चेराई में स्कूली बच्चों और स्थानीय युवाओं से भी बातचीत की।


    इस अभियान को मेजर जनरल टी.के. अईच ने 16 सितम्बर, 2019 को जैसलमेर में झण्डी दिखाकर रवाना किया था।


    ***


    आर.के.मीणा/आरएनएम/एएम/जेके/डीएस – 3067

    
    
    (Release ID: 1585322) Visitor Counter : 140
    
    
      Read this release in: English , Urdu