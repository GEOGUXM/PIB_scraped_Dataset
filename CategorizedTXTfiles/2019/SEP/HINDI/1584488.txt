      फाइनेंस कमीशन

      15वें वित्त आयोग ने राजस्थान के अर्थशास्त्रियों के साथ बैठक की
      Posted On: 08 SEP 2019 1:55PM by PIB Delhi


    राजस्थान सरकार तथा कट्स (सीयूटीएस) इंटरनेशनल के समन्वय से 15वें वित्त आयोग ने 08 सितंबर, 2019 को जयपुर में अर्थशास्त्रियों के साथ बैठक की। इस बैठक में राज्य के आर्थिक विकास से संबंधित विभिन्न मामलों पर विचार-विमर्श हुआ। बैठक में अर्थशास्त्रियों ने निम्न बिंदुओं पर चर्चा की।

     1. सरकार के घाटा प्रबंधन को ध्यानपूर्वक संचालित करने की आवश्यकता है। भविष्य की वित्तीय नीति ऐसी होनी चाहिए जो निजी निवेश के आमंत्रण में सहायक हो।
     2. उदय योजना के तहत दिए गए बिजली कनेक्शन से राजस्थान सरकार की वित्तीय स्थिति प्रभावित हुई है। परिव्यय के आकलन और राजस्व घाटे पर ध्यान दिया जाना चाहिए।
     3. राजस्थान में जल की उपलब्धता और आपूर्ति एक बड़ी समस्या है। गांव स्तर पर जल आपूर्ति का लागत स्तर बहुत ऊंचा है। इससे जल आपूर्ति कार्यक्रम की निरंतरता को बनाए रखना एक समस्या है।
     4. उपरोक्त समस्याओं को ध्यान में रखते हुए राजस्थान का वित्तीय आवंटन निर्धारित किया जाना चाहिए।
     5. वित्त आयोग के द्वारा दिए जाने वाले अनुदान में यह व्यवस्था होनी चाहिए कि राज्य स्तर पर परियोजना के लिए नवोन्मेषी कार्य किए जा सकें।

    वित्त आयोग के चेयरमैन श्री एन के सिंह और वित्त आयोग के सदस्यों के साथ बातचीत में निम्न अर्थशास्त्रियों शामिल थे : -


    श्री अम्बुज किशोर , डॉ. अरविंद मायाराम, आईएएस , ( सेवानिवृत्त) , श्री अतुल शर्मा , श्री बसंत खैतान , प्रो. सी.एस.बारला , सुश्री दिव्या मदेरणा , श्री एडवर्ड डिकिंसन , डॉ. गोविंद शर्मा , आईएएस (सेवानिवृत्त) , श्री ज्ञान प्रकाश , डॉ. ज्योति किरण , प्रो. कांता आहूजा , श्रीमती कृष्णा भटनागर , आईएएस (सेवानिवृत्त) , डॉ. मनजीत सिंह , आईएएस (सेवानिवृत्त) , श्री मुकेश गुप्ता , डॉ. एम.एस. राठौड़ , प्रो.एन.डी.माथुर , प्रो. रमेश कुमार अरोड़ा , प्रो. राजेश कोठारी , डॉ. रश्मि डिकिंसन , श्री राजेंद्र भानावत, आईएएस (सेवानिवृत्त) , श्री राकेश वर्मा आईएएस (सेवानिवृत्त) , श्री राव राजेंद्र सिंह , श्री सतीश सी.मेहता , आईएफएस ( सेवानिवृत्त) , प्रो. एस.एस.सोमरा , श्रीमती सावित्री कुनाडी (सेवानिवृत्त), श्री एस.एस. भंडारी और डॉ. विनायक पांडे।


    ***


    आर.के.मीणा/आरएनएम/एएम/जेके/डीए – 2892


    

    

    
    (Release ID: 1584488) Visitor Counter : 74
    
    
      Read this release in: English
    
    
    

5.