      वाणिज्‍य एवं उद्योग मंत्रालय

      वाणिज्य और उद्योग मंत्री 8-10 सितंबर, 2019 को बैंकॉक में 7वें आरसीईपी मंत्री स्तरीय बैठक में भाग लेंगे
      Posted On: 06 SEP 2019 4:51PM by PIB Delhi


    केन्द्रीय वाणिज्य एवं उद्योग तथा रेल मंत्री श्री पीयूष गोयल 8 से 10 सितंबर, 2019 के दौरान 7वें आरसीईपी मंत्री स्तरीय बैठक, 16वीं आसियान भारत आर्थिक मंत्रीस्तरीय (एईएम) बैठक तथा 7वें पूर्व एशिया आर्थिक मंत्रीस्तरीय शिखर सम्मेलन में भाग लेंगे। इस बैठक में 10 आसियान देशों तथा आठ पूर्वी एशिया के देशों के आर्थिक मंत्री तथा वरिष्ठ अधिकारी भाग लेंगे।


    आसियान के साथ साझेदारी भारत की एक्ट ईस्ट नीति के केंद्र में रहा है। आसियान भारतीय समुद्री क्षेत्र का प्रवेश मार्ग है। भारत और आसियान के दृष्टिकोण एक समान है।


    भारत और आसियान के बीच व्यापार और निवेश में उल्लेखनीय वृद्धि हुई है। भारत के द्विपक्षीय व्यापार में तीन गुनी वृद्धि दर्ज की गई है। 2005-06 में द्विपक्षीय व्यापार 21 बिलियन डॉलर था, जो कि 2018-19 में बढ़कर 96.7 बिलियन डॉलर हो गया है। आसियान देश भारत के सबसे बड़े साझेदार हैं। 2018-19 के लिए भारत के कुल व्यापार में आसियान देशों की हिस्सेदारी 11.47 प्रतिशत थी। 2018 में भारत, आसियान देशों का छठा सबसे बड़ा व्यापार सहयोगी है।


    भारत में आसियान देशों का विदेशी प्रत्यक्ष निवेश 2018-19 के दौरान 16.41 बिलियन डॉलर रहा, जो भारत के कुल एफडीआई का 36.98 प्रतिशत है। भारत का आसियान देशों में निवेश 2018 में 1.7 बिलियन डॉलर रहा। भारत आसियान देशों में छठा सबसे बड़ा निवेशक है।


    ईएएस बैठक में क्षेत्रीय और वैश्विक आर्थिक विकास पर तथा भारत प्रशांत क्षेत्र में आसियान के दृष्टिकोण पर विचार-विमर्श किया जाएगा। भारत आसियान एईएम और ईएएस-ईएमएम बैठकों में सदस्य देशों के बीच व्यापार और निवेश बढ़ाने पर चर्चा होगी।


    श्री पीयूष गोयल जापान, सिंगापुर, चीन, इंडोनेशिया, आस्ट्रेलिया, न्यूजीलैंड, फिलिपींस, थाइलैंड और रूस के व्यापार और उद्योग मंत्रियों के साथ द्विपक्षीय बैठक में भाग लेंगे।


    ***


    आर.के.मीणा/आरएनएम/एएम / जेके/सीएल- 286 8

    
    
    (Release ID: 1584420) Visitor Counter : 170
    
    
      Read this release in: English , Urdu