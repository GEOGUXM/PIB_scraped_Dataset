      रक्षा मंत्रालय

      एससीओ सदस्य देशों के प्रथम सैन्‍य चिकित्‍सा सम्‍मेलन का आयोजन 12-13 सितंबर, 2019 को नई दिल्ली में होगा
      Posted On: 07 SEP 2019 3:55PM by PIB Delhi


    शंघाई को-ऑपरेशन ऑर्गनाइजेशन (एससीओ) के सदस्य देशों के प्रथम सैन्य चिकित्सा सम्मेलन का आयोजन 12-13 सितंबर, 2019 को नई दिल्‍ली में किया जाएगा। 2017 में एससीओ सदस्य देश बनने के बाद,एससीओ रक्षा सहयोग योजना 2019-2020के अंतर्गत भारत द्वारा आयोजित यह पहला सैन्य सहयोग कार्यक्रम होगा।


    सम्मेलन का आयोजन भारतीय सशस्त्र बलों द्वारा हेड क्‍वाटर्स इंडीग्रेटिड डिफेंस स्‍टाफ (एफक्‍यूआईडीएस) के तत्वावधान में किया जाएगा, जिसका उद्देश्य सैन्य चिकित्सा के क्षेत्र में सर्वोत्तम कार्यविधियों को साझा, क्षमताओं का निर्माण और आम चुनौतियों से निपटना है। सम्मेलन के दौरान, भारतीय सशस्त्र बल, रैपिड एक्शन मेडिकल टीम का प्रदर्शन करेंगे और प्रतिनिधियों के लिए सेना अनुसंधान और रेफरल अस्पताल की यात्रा का भी प्रबंध करेंगे।


    एससीओ सदस्य देशों के सैन्य चिकित्सा विशेषज्ञों के बीच युद्ध चिकित्सा सहायता प्रदान करने, आपदाओं के दौरान मानवीय सहायता और रोगी सुरक्षा में सुधार के उपायों पर विचार-विमर्श किया जाएगा। एससीओ सदस्य देशों का प्रतिनिधित्व वरिष्ठ सैन्य चिकित्सकों द्वारा किया जाएगा। इस सम्‍मेलन में भाग लेने के लिए संवाद सहयोगी नेपाल और श्रीलंका भी अपने प्रतिनिधिमंडल भेज रहे हैं।


    सम्मेलन का शुभारंभ एससीओ सदस्य देशों के बीच सैन्य चिकित्सा के क्षेत्र में सहयोग के क्षेत्रों पर चर्चा करने के लिए एक प्रतिनिधि मंडल की बैठक से किया जाएगा।


    ***


    आर.के.मीणा/आरएनएम/एएम/एसएस/एसएस–2880

    
    
    (Release ID: 1584464) Visitor Counter : 135
    
    
      Read this release in: English