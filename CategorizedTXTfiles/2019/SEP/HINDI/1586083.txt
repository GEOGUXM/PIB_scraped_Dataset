      रक्षा मंत्रालय

      एनसीसी देश भर में स्‍वच्‍छता साइकिल रैली निकाली
      Posted On: 24 SEP 2019 5:43PM by PIB Delhi


    प्रधानमंत्री श्री नरेन्‍द्र मोदी ने 2 अक्‍टूबर , 2014 को नई दिल्‍ली के राजपथ से ‘ स्‍वच्‍छ भारत अभियान ’ का शुभारंभ किया था। अभियान का लक्ष्‍य 2 अक्‍टूबर , 2019 तक ‘ स्‍वच्‍छ भारत ’ के विजन को पूरा करना है।


    नेशनल कैडेट कोर (एनसीसी) ने स्‍वच्‍छ भारत अभियान का अहम हिस्‍सा बनने की पहल करते हुए इसमें सक्रिय रूप से भाग लिया है। इसके तहत एनसीसी द्वारा पूरे देश में साइकिल रैली आयोजित की गई है , जिसमें देश के विभिन्‍न हिस्‍सों से एनसीसी कैडेट भाग ले रहे हैं। यह रैली देश के चार विभिन्‍न हिस्‍सों , दक्षिण में तिरुअंनतपुरम और पुद्दुचेरी , पूर्वोत्‍तर में गुवाहाटी , उत्‍तर में जम्‍मू तथा पश्चिम में पणजी से शुरू होकर 27 सितम्‍बर , 2019 को नई दिल्‍ली के इंडिया गेट में ‘ स्‍वच्‍छ भारत हरित भारत ’ के संदेश के साथ संपन्‍न होगी। रैली के नई दिल्‍ली पहुंचने के अवसर पर आयोजित होने वाले कार्यक्रम में रक्षा राज्‍य मंत्री श्री श्रीपद येसो नाइक मुख्‍य अतिथि होंगे। इस अवसर पर देश भर से आए एनसीसी के 1800 कैडेट और 725 साइकिल सवार के अलावा कई गणमान्‍य लोग भी उपस्थित रहेंगे।


    *****


    आर.के.मीणा/आरएनएम/एएम/एमएस/वाईबी – 3213

    
    
    (Release ID: 1586083) Visitor Counter : 89
    
    
      Read this release in: English , Urdu , Bengali