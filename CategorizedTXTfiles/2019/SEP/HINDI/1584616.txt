      प्रधानमंत्री कार्यालय

      प्रधानमंत्री के प्रधान सचिव नृपेंद्र मिश्र का विदाई समारोह
      Posted On: 09 SEP 2019 8:23PM by PIB Delhi


    प्रधानमंत्री श्री नरेन्द्र मोदी ने आज 7 लोक कल्याण मार्ग पर आयोजित एक समारोह में अपने प्रधान सचिव श्री नृपेंद्र मिश्र को विदाई दी। इस समारोह में विभिन्न केंद्रीय मंत्री और वरिष्ठ सरकारी अधिकारी उपस्थित थे।


    श्री मिश्रा को अनमोल निधि बताते हुए प्रधानमंत्री ने उनके साथ अपनी पिछले पांच साल की यात्रा को याद किया। उन्होंने प्रधान सचिव की कड़ी मेहनत की प्रकृति, काम के प्रति समर्पण और एक सिविल सेवक के रूप में उनके अनुकरणीय कैरियर के लिए सराहना की। उन्होंने कई ऐसे उदाहरण बताए जहां श्री मिश्रा ने शासन में अपने व्यापक अनुभव को प्रदर्शित किया।


    प्रधानमंत्री ने कहा कि श्री मिश्रा एक सक्षम और अनुभवी अधिकारी हैं, जो संघर्ष के समाधान में माहिर हैं। भविष्य के लिए ढेर सारी शुभकामनाएं देते हुए प्रधानमंत्री ने भारत में विशाल प्रशासनिक योगदान के लिए प्रधान सचिव को धन्यवाद दिया।


    प्रधान सचिव ने न्यू इंडिया बनाने के सपने की दिशा में काम करने का अवसर देने के लिए प्रधानमंत्री को धन्यवाद दिया। उन्होंने प्रधानमंत्री के लक्ष्य की ओर देखने वाले, तकनीक प्रेमी एवं मानवीय दृष्टिकोण की सराहना की और पूरे सरकारी तंत्र से आग्रह किया कि वह न्यू इंडिया बनाने के उद्देश्य से काम करे।


    ***


    आर.के.मीणा/आरएनएम/एएम/एएस – 2915

    
    
    (Release ID: 1584616) Visitor Counter : 117
    
    
      Read this release in: Assamese , English , Marathi , Bengali , Punjabi , Gujarati , Tamil , Kannada