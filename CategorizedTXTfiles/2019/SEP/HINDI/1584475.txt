      प्रधानमंत्री कार्यालय

      प्रधानमंत्री ने श्री राम जेठमलानी के निधन पर शोक व्यक्त किया
      Posted On: 08 SEP 2019 11:50AM by PIB Delhi


    प्रधानमंत्री श्री नरेन्द्र मोदी ने विधि क्षेत्र के प्रख्यात व्यक्ति और पूर्व केन्द्रीय मंत्री श्री राम जेठमलानी के निधन पर शोक व्यक्त किया है।


    प्रधानमंत्री ने कहा, “ श्री राम जेठमलानी के निधन से भारत में एक असाधारण अधिवक्ता और विख्यात सार्वजनिक व्यक्तित्व को खो दिया है जिन्होंने न्यायालय और संसद दोनों में ही प्रचुर योगदान दिया। वह एक हाजिरजवाब, साहसी और किसी भी विषय पर निर्भीकता से अपने विचार रखने वाले व्यक्ति थे।


    श्री राम जेठमलानी जी के सर्वश्रेष्ठ पहलुओं में एक निर्भीकता से अपने विचारों को व्यक्त करना था। आपातकाल के अंधकार भरे दिनों के दौरान उनकी दृढ़ता और लोगों की आजादी के लिए उनका संघर्ष सदैव याद रखा जाएगा। जरूरतमंदों की सहायता करना इनके व्यक्तित्व का अंतरंग हिस्सा था।


    मैं खुद को भाग्यशाली समझता हूं कि मुझे श्री राम जेठमलानी जी के साथ अनगिनत अवसरों पर वार्ता का अवसर मिला। दुख के इन क्षणों में मैं उनके परिवार जनों, मित्रों और उनके प्रशंसकों के प्रति सहानभूति व्यक्त करता हूं। वह आज यहां नहीं हैं लेकिन उनका पथप्रदर्शक कार्य सदैव जीवित रहेगा। ओम शान्ति। ”


    ***


    आर.के.मीणा/आरएनएम/एएम/एसकेजे/डीसी – 2886


    

    
    (Release ID: 1584475) Visitor Counter : 146
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil