      रक्षा मंत्रालय

      87वां वायु सेना दिवस
      Posted On: 29 SEP 2019 11:19AM by PIB Delhi


    भारतीय वायु सेना 8 अक्टूबर 2019 को पूरे गर्व के साथ अपना 87वां स्थापना दिवस मनायेगी। इस दिन वायु सेना दिवस परेड सह प्रतिष्ठापन समारोह वायु सेना के विभिन्न विमानों द्वारा एक शानदार प्रदर्शन वायु सेना स्टेशन हिंडन (गाजियाबाद) में संपन्न होगा। इस वायु प्रदर्शन के लिए पूर्वाभ्यास 1 अक्टूबर 2019 (मंगलवार) से शुरू हो जाएगा। वैसे सामान्य क्षेत्र जहां से विमान कम ऊंचाई पर उड़ान भरेंगे , वो हैं वज़ीरपुर पुल - करावलनगर - अफ़जलपुर - हिंडन, शामली - जिवाना - चांदीनगर - हिंडन, हापुड़ - पिलखुआ - गाजियाबाद - हिंडन।

                                                                                                                                                                                                                                                                                                                                                                                                                                                                                                                                                                                                                                                                                                 
कम ऊंचाई पर उड़ान भरते समय इन वायु सेना के विमानों के लिए पक्षी हमेशा से एक गंभीर खतरा रहे हैं। खाने-पीने की चीजें बाहर फेंके रहने के कारण ये पक्षी आ जाते हैं। विमानों, पायलटों की सुरक्षा एवं जमीन पर आम लोगों की सुरक्षा का ध्यान रखते हुए भारतीय वायु सेना ने दिल्ली, गाजियाबाद और आस-पास के इलाकों के लोगों से अपील किया है कि आप अपने घर के बाहर खाने-पीने की चीजें या कचरा ना फेंके। इसके अलावा , यदि आपको किसी भी तरह के कचरे/ मरे हुए जानवरों के अवशेष बाहर दिखाई दे, तो तत्काल इसकी सूचना वायु सेना ईकाई / पुलिस स्टेशन को दें, जो आकर इसका सही तरीके से निस्तारण कर सकें। इसके अलावा बर्ड हज़ार्ड कॉम्बैट टीम (बीएचआईएम ) के अधिकारी को नं. 7031639259 पर फोन/एसएमएस कर भी सूचित करें।
                                                                                                                                                                                                                                                                                                                                                                                                                                                                                                                                                                                                                                                                                                 
                                                                                                                                                                                                                                                                                                                                                                                                                                                                                                                                                                                                                                                                                                 

    ये प्रदर्शन वायु सेना के एन-32 विमानों के प्रसिद्ध “ आकाश गंगा ” टीम द्वारा राष्ट्रीय ध्वज के साथ स्काई डाईवर्स के प्रदर्शन के साथ 8 बजे शुरू होगा।


    फ्लाईपास्ट में विंटेज विमान , आधुनिक परिवहन विमान और फ्रंटलाइन लड़ाकू विमान शामिल होंगे। यह समारोह 10बजकर 52 मिनट पर स्पेल बाइंडिंग एरोबैटिक डिस्प्ले के साथ संपन्न होगा।


    ***


    आर.के.मीणा/आरएनएम/एएम / पीकेपी – 3299


    

    
    (Release ID: 1586595) Visitor Counter : 327
    
    
      Read this release in: English