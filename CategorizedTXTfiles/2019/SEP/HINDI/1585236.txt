      रक्षा मंत्रालय

      ‘वॉरगेमिंग सॉफ्टवेयर’ भारतीय नौसेना को सौंपा गया
      Posted On: 16 SEP 2019 5:18PM by PIB Delhi


    रक्षा अनुसंधान एवं विकास संगठन (डीआरडीओ) की एक प्रतिष्ठित प्रयोगशाला इंस्टीट्यूट फॉर सिस्टम्स स्टडीज एंड एनालिसिस (आईएसएसए) दिल्ली ने मेरीटाइम वॉरफेयर सेंटर, विशाखापत्तनम के सहयोग से नई पीढ़ी का ‘ वॉरगेमिंग सॉफ्टवेयर ’ तैयार किया है ताकि भारतीय नेवी की समकालीन संचालन आवश्यकताओं को पूरा किया जा सके। ‘ वॉरगेमिंग सॉफ्टवेयर ’ को आज नई दिल्ली में रक्षा अनुसंधान एवं विकास विभाग के सचिव और डीआरडीओ के अध्यक्ष डॉ. जी. सतीश रेड्डी ने नौसेना उप-प्रमुख वाइस एडमिरल डी. अशोक कुमार को सौंप दिया।


    इस सॉफ्टवेयर के जरिये मेरीटाइम वॉरफेयर सेंटरों को आधुनिक प्रौद्योगिकी और अन्य कंप्यूटर उपकरणों के जरिये प्रशिक्षण देने में सहायता होगी।


    ***


    आर.के.मीणा/आरएनएम/एएम/एकेपी/सीएस – 3054

    
    
    (Release ID: 1585236) Visitor Counter : 198
    
    
      Read this release in: English , Urdu , Bengali