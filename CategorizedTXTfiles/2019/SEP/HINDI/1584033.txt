      पर्यटन मंत्रालय

      संस्कृति एवं पर्यटन राज्य मंत्री (स्वतंत्र प्रभार) श्री प्रहलाद सिंह पटेल ने अपने लद्दाख दौरे के पहले दिन क्षेत्र में पर्यटन को बढ़ावा देने के लिए विभिन्न हितधारकों के साथ बैठकें कीं
      Posted On: 03 SEP 2019 6:45PM by PIB Delhi


    संस्कृति एवं पर्यटन राज्य मंत्री (स्वतंत्र प्रभार) श्री प्रहलाद सिंह पटेल ने लद्दाख क्षेत्र में पर्यटन बढ़ाने के अवसरों की पड़ताल के लिए आज अपना तीन दिवसीय लेह दौरा शुरू किया। पर्यटन मंत्री अपने मंत्रालय के वरिष्ठ अधिकारियों के एक प्रतिनिधिमंडल के साथ लेह गए हैं, ताकि लद्दाख क्षेत्र में पर्यटन क्षेत्र के विकास के लिए योजना बनाने के संबंध में स्थानीय प्रशासन तथा पर्यटन हितधारकों के साथ चर्चा कर सकें।


    लेह पहुंचने के बाद श्री प्रहलाद सिंह पटेल ने विभिन्न हितधारकों के साथ कई बैठकें कीं और लद्दाख में सांस्कृतिक गतिविधियों तथा पर्यटन प्रोत्साहन के प्रस्तावों पर चर्चा की। बैठक में लद्दाख के सांसद श्री जामयांग शेरिंग नामग्याल भी उपस्थित थे। श्री प्रहलाद ने लेह की सांस्कृतिक सोसायटी के साथ भी बैठक की। उसके बाद उन्होंने यात्रा-कारोबार गठबंधन के साथ बैठक की।


    *****


    आर . के . मीणा / आरएनएम / एएम / एकेपी/एमएस – 2796


    

    
    (Release ID: 1584033) Visitor Counter : 127
    
    
      Read this release in: English