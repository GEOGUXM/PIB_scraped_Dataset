      सांख्यिकी एवं कार्यक्रम कार्यान्‍वयन मंत्रालय

      23 से 26 सितंबर, 2019 के दौरान "एसडीजी 11 निगरानी, ​​अवसर और चुनौतियां एवं नगरीय/शहरी और ग्रामीण रूपरेखाओं के बीच सामंजस्य स्‍थापित करने" पर क्षेत्रीय कार्यशाला का आयोजन
      Posted On: 27 SEP 2019 3:34PM by PIB Delhi


    यूएन-हेबिटेट के साथ सांख्यिकी और कार्यक्रम कार्यान्वयन मंत्रालय का राष्ट्रीय सांख्यिकी कार्यालय (एनएसओ) 23 से 26 सितम्‍बर, 2019 के दौरान नई दिल्‍ली में सतत विकास लक्ष्यों (एसडीजी) 11 (नगरों और मानव बस्तियों को समावेशी, सुरक्षित, लचीला और टिकाऊ बनाना) पर एक कार्यशाला की मेजबानी कर रहा है। इस कार्यशाला का उद्घाटन भारत के मुख्य सांख्यिकीविद् और सांख्यिकी और कार्यक्रम कार्यान्वयन मंत्रालय के सचिव श्री प्रवीण श्रीवास्तव ने किया। इस कार्यशाला में आर्मेनिया, अजरबैजान, बांग्लादेश, भूटान, किर्गिस्तान, मालदीव, नेपाल, श्रीलंका, केन्या और यूके के राष्ट्रीय सांख्यिकीय कार्यालयों से आए प्रतिनिधियों और यूएन-हेबिटेट एवं यूरोपीय आयोग के विशेषज्ञ भी शामिल हुए। कार्यशाला का उद्देश्‍य ग्रामीण और शहरी बस्तियों की एक मानकीकृत रूपरेखा और वैश्विक स्तर पर होने वाले विकास पर प्रतिभागियों को संवेदनशील बनाने पर ध्यान केंद्रित किया जाना है ताकि सदस्य देश राष्ट्रीय आवश्यकताओं के अनुरूप इन रूपरेखाओं को अपने अनुकूल बना सकें। कार्यशाला के दौरान प्रतिभागियों को शहरीकरण की डिग्री (डीईजीयूआरबीए) के बारे में जानकारी दी गई, जो एक वर्गीकरण के माध्‍यम से शहरी क्षेत्रों और शहरी समूहों में निवास करने वाली स्‍थानीय जनसंख्‍या के हिस्‍से पर आधारित एक क्षेत्र की स्थिति को इंगित करता है। कार्यशाला का मुख्य लक्ष्य शहर की रूपरेखा के लिए नए मीट्रिक डीईजीयूआरबीए दृष्टिकोण को लागू करना और अपनी राष्ट्रीयता के अनुसार अनुकूलन क्षमता और अनुकूलन की आवश्यकता पर भागीदार देशों से सीधी प्रतिक्रिया प्राप्त करना है।


    विशेषज्ञों ने बताया कि एक शहर की परिभाषा दुनिया के हर देश में समान नहीं है और यह राष्ट्रीय या क्षेत्रीय स्तर पर आंकड़ों के संग्रह के लिए एक चुनौती और एक अवसर भी है। कार्यशाला में एसडीजी 11 संकेतकों के अनुरूप कार्यप्रणाली पर निगरानी के लिए शहर की वैश्विक रूपरेखा और इनकी समृद्धि के लिए सिटी प्रॉस्पेरिटी इनिशिएटिव (सीपीआई) को अपनाने हेतु व्यवहार्यता का पता लगाने पर ध्यान केंद्रित किया गया। माप योजना दृष्टिकोण न सिर्फ शहरी नियोजन अपितु जनगणना कार्यों के लिए भी उपयोगी होगा।


    ****


    आर.के.मीणा/आरएनएम/एएम/एसएस/एमबी – 3292


    

    
    (Release ID: 1586561) Visitor Counter : 27
    
    
      Read this release in: Urdu , English