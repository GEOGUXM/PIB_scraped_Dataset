      रक्षा मंत्रालय

      भारतीय सेना और बैंक ऑफ बड़ौदा के बीच समझौता
      Posted On: 30 SEP 2019 9:15PM by PIB Delhi


      भारतीय सेना और बैंक ऑफ बड़ौदा ने 30 सितंबर, 2019 को एक समझौता किया। इस समझौते में बैंक ऑफ बड़ौदा द्वारा भारतीय सेना के सेवारत और सेवानिवृत्त कार्मिकों के लिए दी जाने वाली बैंकिंग सेवाओं के बारे में उल्लेख किया गया है। एडजूटेंट जनरल, लेफ्टिनेंट जनरल अश्वनी कुमार ने कार्यक्रम की अध्यक्षता की। महानिदेशक (मैनपावर और कार्मिक सेवा) लेफ्टिनेंट जनरल हर्ष गुप्ता और बैंक ऑफ बड़ौदा के कार्यकारी निदेशक श्री विक्रमादित्य सिंह खिची ने इस समझौते पर हस्ताक्षर किये।


      15 लाख रुपये से लेकर 50 लाख रुपये तक मुफ्त व्यक्तिगत दुर्घटना बीमा (मृत्यु और स्थायी पूर्ण विकलांगता) सुरक्षा, मुफ्त विमान दुर्घटना बीमा सुरक्षा और मासिक कुल वेतन से तिगुनी धनराशि की सुविधा प्रदान करना इस समझौते की मुख्य विशेषताओं में शामिल हैं। ये विशेषताएं अधिकतम 70 वर्ष की उम्र तक भारतीय सेना की पेंशनभोगियों के लिए भी लागू हैं।


      देशभर में 9500 से आधिक घरेलू शाखाओं और 24 देशों में अपनी उपस्थिति के बल पर, बैंक ऑफ बड़ौदा दूसरा सबसे बड़ा सार्वजनिक बैंक है। इस समझौते के माध्यम से, इस बैंक ने भारतीय सेना के सेवारत और सेवानिवृत्त कार्मिकों के लिए एक नई और मनोनुकूल बैंकिंग सेवा का आश्वासन दिया है।


      ***


      आरकेमीणा/आरएनएम/एएम / एसकेएस/एम – 3468


    

    
    (Release ID: 1587397) Visitor Counter : 18
    
    
      Read this release in: English