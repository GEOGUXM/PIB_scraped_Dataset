      आवास एवं शहरी कार्य मंत्रालय

      ऋषिकेश के एम्स में कार्यरत निर्माण श्रमिकों के बच्चों के कल्याण हेतु 'बाल बसेरा' परियोजना
      Posted On: 07 SEP 2019 6:20PM by PIB Delhi


    सीपीडब्ल्यूडी के सहयोग से ऋषिकेश के एम्स में कार्यरत निर्माण श्रमिकों के बच्चों के कल्याण के लिए एक परियोजना, क्रेच (बाल बसेरा)का उद्घाटन सीपीडब्ल्यूडी ऑफिसर्स वाइव्स एसोसिएशन की अध्यक्षा श्रीमती दीपा सिंह के द्वारा 09 सितम्‍बर, 2019 को प्रात: 11.00 बजे किया जाएगा। बाल बसेरा में लगभग 35 बच्चों की देखभाल की जा सकेगी और इसे सीपीडब्ल्यूडीओडब्‍ल्‍यूएद्वारा संचालित किया जाएगा। एम्‍स ऋषिकेश परियोजना का क्रियान्वयन सीपीडब्ल्यूडी द्वारा किया जा रहा है।


    सीपीडब्ल्यूडी ऑफिसर्स वाइव्स एसोसिएशन, एक सामाजिक सांस्कृतिक संगठन हैऔर यह पिछले 48 वर्षों से समाज के कमजोर वर्गों के सामाजिक कल्याण की गतिविधियों में सक्रिय रूप से शामिल है। यह एसोसिएशन सीपीडब्ल्यूडी के कर्मचारियों के परिवारों को आर्थिक सहायता प्रदान करने के अलावा मानवीय कार्यों में जुटे संगठनों को धन उपलब्‍ध कराने के साथ-साथ बड़ी संख्या में बाल बसेरों का प्रबंधन और निर्माण स्थलों पर स्वास्थ्य शिविरों का आयोजन कर रही है। यह एसोसिएशन नई दिल्‍ली में एक व्यावसायिक प्रशिक्षण केंद्र, एक डे केयर सेंटर और एक प्री नर्सरी स्कूल का भी संचालन कर रही है।


    सीपीडब्ल्यूडीने सीपीडब्ल्यूडीऑफिसर्स वाइव्स एसोसिएशन के साथ व्‍यापक स्‍तर एवं पैन इंडिया आधार पर औपचारिक एवं संगठित तरीके से निर्माण स्थलों पर स्‍वास्‍थ्‍य शिविरों और क्रेच प्रबंधन के लिए एक समझौता ज्ञापन पर हस्ताक्षर किए हैं, ताकि श्रमिक और उनके बच्चे स्वस्थ और कार्यशील जीवन का निर्वाह कर सकें।


    ***


    आर.के.मीणा/आरएनएम/एएम/एसएस/एसएस–2879

    
    
    (Release ID: 1584463) Visitor Counter : 261
    
    
      Read this release in: English