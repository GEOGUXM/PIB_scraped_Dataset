      प्रधानमंत्री कार्यालय

      प्रधानमंत्री ने ह्यूस्टन में श्री सिद्धि विनायक मंदिर का उद्घाटन किया
      
      इटर्नल गांधी म्यूजियम की आधारशिला रखी

      Posted On: 22 SEP 2019 11:48PM by PIB Delhi

    प्रधानमंत्री श्री नरेन्द्र मोदी ने टेक्सास के ह्यूस्टन में सिद्धि विनायक मंदिर और ह्यूस्टन के गुजराती समाज कार्यक्रम केन्द्र का उद्घाटन किया। श्री मोदी हाउडी मोदी समारोह के बाद टेक्सास इंडियन फोरम द्वारा आयोजित भारतीय समुदाय स्वागत कार्यक्रम में भाग ले रहे थे।


    प्रधानमंत्री ने ह्यूस्टन में इटर्नल गांधी म्यूजियम के शिलान्यास के लिए भूमि पूजन समारोह में एक पट्टिका का भी अनावरण किया।


    उद्घाटन के बाद उपस्थित जन-समूह को संबोधित करते हुए प्रधानमंत्री ने हाउडी मोदी समारोह के आयोजन के लिए उन्हें धन्यवाद दिया। उन्होंने कहा, “ जहां तक भारत-अमेरिका संबंधों का प्रश्न है, आपने गौरवशाली भविष्य के लिए मंच तैयार किया है। ”


    इटर्नल गांधी म्यूजियम की चर्चा करते हुए प्रधानमंत्री ने कहा कि यह संग्रहालय ह्यूस्टन में सांस्कृति प्रतीक होगा। प्रधानमंत्री ने कहा, “ मैं कुछ समय से इस प्रयास के साथ जुड़ा रहा हूं। यह निश्चित रूप से युवाओं में महात्मा गांधी के विचारों को लोकप्रिय बनाएगा। ”


    प्रधानमंत्री ने भारतीय समुदाय से प्रति वर्ष कम से कम पांच परिवारों को पर्यटक के रूप में भारत भ्रमण के लिए तैयार करने की अपील की। उन्होंने भारतीय-अमेरिकी समुदाय से आग्रह किया कि वे जहां कहीं भी जाएं, अपनी मातृभाषा से जुड़े रहें।


    ********


    आर.के.मीणा/आरएनएम/एएम/एजी/एमएस– 3252

    
    
    (Release ID: 1586286) Visitor Counter : 49
    
    
      Read this release in: Assamese , English , Marathi , Bengali , Punjabi , Gujarati , Tamil