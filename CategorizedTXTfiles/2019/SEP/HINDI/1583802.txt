      वित्‍त मंत्रालय

      अगस्त, 2019 के लिए जीएसटी राजस्व संग्रह
      
      अगस्त में कुल 98,202 करोड़ रूपये का सकल जीएसटी राजस्व का संग्रहित किया

      Posted On: 01 SEP 2019 5:21PM by PIB Delhi

    अगस्त, 2019 के महीने में कुल 98,202 करोड़ रूपये का सकल जीएसटी राजस्व संग्रहित किया गया है, जिसमें सीजीएसटी 17,733 करोड़ रूपये, एसजीएसटी 24,239 करोड़ रूपये, आईजीएसटी, 48,958 करोड़ रूपये (आयात पर संग्रहित 24,818 करोड़ रूपये सहित) और 7,273 करोड़ रूपये का उपकर (आयात पर संग्रहित 841 करोड़ रूपये सहित शामिल है। 31 अगस्त, 2019 को जुलाई महीने तक के लिए दाखिल जीएसटीआर 3 बी रिटर्न की कुल संख्या 75.80 लाख है।


    सरकार ने नियमित निपटान के रूप में सीजीएसटी को 23,165 करोड़ रूपये और आईजीएसटी से एसजीएसटी को 16,623 करोड़ रूपये का निपटान किया है। अगस्त, 2019 के महीने में नियमित निपटान के बाद केंद्र सरकार और राज्य सरकारों द्वारा अर्जित कुल राजस्व, सीजीएसटी के लिए 40,898 करोड़ रूपये और एसजीएसटी के लिए 40,862 करोड़ रूपये है।


    अगस्त, 2018 में राजस्व 93,960 करोड़ रूपये था और अगस्त, 2019 के दौरान राजस्व में पिछले वर्ष के इसी महीने के राजस्व की तुलना में 4.51% की वृद्धि हुई है। 2018 के मुकाबले अप्रैल-अगस्त, 2019 के दौरान, घरेलू घटक में 9.11% की बढ़ोतरी हुई है जबकि आयात पर जीएसटी में 1.43% की कमी आई है और कुल संग्रह 6.38% बढ़ गया है। अगस्त, 2019 के महीने के दौरान, बाढ़ के कारण 7 राज्यों के 58 जिलों में रिटर्न दाखिल करने की नियत तिथि एक महीने के लिए बढ़ा दी गई थी।


    जून-जुलाई, 2019 के महीनों के लिए जीएसटी क्षतिपूर्ति के रूप में राज्यों को 27,955 करोड़ रुपये जारी किए गए हैं।


    निम्नलिखित चार्ट वर्तमान वर्ष के दौरान राजस्व में रुझान प्रदर्शित करता है।


    **********


    आर.के.मीणा/आरएनएम/एएम/एसकेजे/एनके – 2749

    
    
    (Release ID: 1583802) Visitor Counter : 217
    
    
      Read this release in: English