      उपभोक्‍ता कार्य, खाद्य एवं सार्वजनिक वितरण मंत्रालय

      केंद्रीय उपभोक्ता कार्य, खाद्य एवं सार्वजनिक वितरण मंत्री श्री रामविलास पासवान ने 15 सितंबर, 2019 से मंत्रालय में एकल इस्तेमाल वाले प्लास्टिक उत्पादों पर संपूर्ण प्रतिबंध की घोषणा की
      Posted On: 04 SEP 2019 6:50PM by PIB Delhi


    केंद्रीय उपभोक्ता कार्य , खाद्य एवं सार्वजनिक वितरण मंत्री श्री रामविलास पासवान ने आज उपभोक्ता कार्य, खाद्य एवं सार्वजनिक वितरण मंत्रालय और भारतीय खाद्य निगम (एफसीआई) सहित इसके सभी सार्वजनिक उपक्रमों में सभी प्रकार के एकल इस्तेमाल वाले प्लास्टिक उत्पादों पर संपूर्ण प्रतिबंध की घोषणा की। दोनों विभागों, यानि उपभोक्ता कार्य और खाद्य के सचिवों, एफसीआई के अध्यक्ष सह प्रबंध निदेशक, भारतीय मानक ब्यूरो के महानिदेशक, केंद्रीय भंडार निगम केप्रबंध निदेशक, कानूनी माप पद्धति के निदेशक के साथ-साथ मंत्रालय के अन्य वरिष्ठ अधिकारियों के साथ एक उच्च स्तरीय बैठक में यह निर्णय लिया गयाकि सभी प्रकार के एकल इस्तेमाल वाले प्लास्टिक उत्पादों को 15 सितंबर से मंत्रालय और इसके सभी सार्वजनिक उपक्रमों में पूर्णतः प्रतिबंधित किया जाएगा। केंद्रीय मंत्री श्री रामविलास पासवान ने अधिकारियों को बताया कि इस प्रतिबंध को कारगर बनाने के लिए वैकल्पिक प्रबंध किये जाएं।


    ****


    आर.के.मीणा/आरएनएम/एएम/एसकेएस/सीएस - 2820


    

    
    (Release ID: 1584153) Visitor Counter : 144
    
    
      Read this release in: English