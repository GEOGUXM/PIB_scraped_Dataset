      सूचना और प्रसारण मंत्रालय

      उपराष्ट्रपति ने ‘लोकतंत्र के स्वर’ के दूसरे खंड तथा ‘द रिपब्लिकन एथिक’ का विमोचन किया
      
      दोनों पुस्तकें राष्ट्रपति के चुनिंदा भाषणों के संकलन हैं
      
      ये पुस्तकें किंडल और ऐप स्टोर पर भी उपलब्ध होगी, ताकि ई-मोड के पाठकों की मांगे पूरी हो सकें: सूचना और प्रसारण मंत्री

      Posted On: 06 SEP 2019 1:11PM by PIB Delhi

      उपराष्ट्रपति श्री एम. वेंकैया नायडू ने आज नई दिल्ली के प्रवासी भारतीय केन्द्र में आयोजित एक समारोह में ‘ लोकतंत्र के स्वर ’ (खंड-2) तथा ‘ रिपब्लिकन एथिक ’ (खंड-2) पुस्तकों का विमोचन किया। दोनों पुस्तकें राष्ट्रपति श्री रामनाथ कोविन्द के कार्यकाल के दूसरे वर्ष (जुलाई, 2018 से जुलाई, 2019) में दिए गए 95 भाषणों का संकलन है। इन पुस्तकों को सूचना और प्रसारण मंत्रालय के प्रकाशन विभाग ने प्रकाशित किया है।


      इस अवसर पर उपराष्ट्रपति श्री एम. वेंकैया नायडू ने कहा कि राष्ट्रपति के भाषण देश के विज़न, आंकाक्षाओं और स्वभाव का प्रतिनिधित्व करते हैं और नए भारत की रूपरेखा का प्रतीनिधित्व करते हैं। पुस्तकें उनके विवेक तथा दूरदर्शी विश्व दृष्टि का संकलन है। उन्होंने इन पुस्तकों को भारत की शक्ति में विश्वास बताया। उपराष्ट्रपति ने पुस्तकों के प्रमुख भागों का उद्धरण दिया। उन्होंने कहा कि किस तरह राष्ट्रपति ने युवा अधिकारियों के लिए प्रेरणा का कार्य किया है। उन्होंने आशा व्यक्ति की कि राष्ट्रपति के चिंतन और विचार इन पुस्तकों के माध्यम से नई पीढ़ी तक पहुंचेंगे।


      The faith of Shri Kovind Ji in democratic values is unwavering: Vice President @MVenkaiahNaidu while releasing the book 'The Republican Ethic' in English, compilations of speeches of #PresidentKovind from his second year in Office pic.twitter.com/iZH4D0ORx3

      — PIB India (@PIB_India) September 6, 2019

      राष्ट्रपति के भाषणों से वसुधैव कुटुम्बकम का हवाला देते हुए श्री वेंकैया नायडू ने कहा कि पूरा विश्व एक परिवार है और दूसरे देशों से झगड़ने का कोई कारण नहीं है। उन्होंने कहा कि इसी दर्शन के कारण भारत ने किसी देश पर हमला नहीं किया है। लेकिन यदि कोई देश हम पर आक्रमण करता है तो भारत माकूल जवाब देगा, जिसे आक्रमणकारी देश जीवनभर भूल नहीं सकता।


      India never was an aggressor, never attacked any country. we believe that the entire world is one family.
      The problems can be resolved through discussion, debate and that's the way forward: Vice President @MVenkaiahNaidu pic.twitter.com/5FUUk7DJg4

      — PIB India (@PIB_India) September 6, 2019

      केन्द्रीय मंत्री श्री थावरचंद गहलोत ने कहा कि राष्ट्रपति ने सामाजिक न्याय के लिए अपना जीवन समर्पित कर दिया है और यह पुस्तक में दिए गए राष्ट्रपति के भाषणों में दिखता है।


      #PresidentKovind's life is a proud story of incessant struggle for social justice; his speeches reflect his concern for social justice: Union Minister @TCGEHLOT pic.twitter.com/6w8pN0YZx8

      — PIB India (@PIB_India) September 6, 2019

      केन्द्रीय सूचना और प्रसारण मंत्री श्री प्रकाश जावड़ेकर ने इन पुस्तकों के प्रकाशन के लिए प्रकाशन विभाग के प्रयासों की सराहना की। उन्होंने बताया कि ई-मोड के पाठकों की मांगे पूरी करने के लिए दोनों पुस्तकें किंडल तथा ऐप स्टोर जैसे सभी ई-प्लेटफॉर्मों से खरीदे जा सकते है। उन्होंने बताया कि राष्ट्रपति के भाषण के आठ श्रेणियों में बांटा गया है। यह ‘ एड्रेसिंग द नेशन, विंडोज टू द वर्ल्ड, एडुकेटिंग इंडियाः इक्यूपिंग इंडिया, धर्म ऑफ पब्लिक सर्विस, ऑनरिंग ऑवर सेंटीनल्स, स्पीरिट ऑफ कान्स्टिटूशन एंड लॉ, एकनॉलेजिंग एक्सेलेंस ’ तथा महात्मा गांधीः मोरल एकजेम्पलर, गाइंडिंग लाईट ’ ।


      I am happy to announce that the books will be available on #Kindle and other e-platforms immediately after release: Union Minister @PrakashJavdekar speaking about the books 'Loktantra Ke Swar’ and ‘The Republican Ethic' pic.twitter.com/SfG3qdfuvN

      — PIB India (@PIB_India) September 6, 2019

      सूचना प्रसारण सचिव श्री अमित खरे ने कहा कि पुस्तक में प्रकाशित भाषण पूरे विश्व को राष्ट्रपति के चिंतन और विचारों का ज्ञान देंगे।


      ****


      आर.के.मीणा/आरएनएम/एएम/एजी/डीके – 2848
    

    
    (Release ID: 1584332) Visitor Counter : 665
    
    
      Read this release in: English , Urdu , Marathi , Bengali , Gujarati