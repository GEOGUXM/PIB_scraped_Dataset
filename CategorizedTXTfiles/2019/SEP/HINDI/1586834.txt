      श्रम और रोजगार मंत्रालय

      ईएसआईसी मुख्यालय में ‘स्वच्छता ही सेवा’ अभियान
      Posted On: 30 SEP 2019 6:04PM by PIB Delhi


      स्वच्छता ही सेवा अभियान पूरे देश में कर्मचारी राज्य बीमा निगम के मुख्यालय, क्षेत्रीय कार्यालयों/उप क्षेत्रीय कार्यालयों, अस्पतालों व चिकित्सा केंद्रों में चलाया जा रहा है। यह अभियान 19 सितंबर, 2019 से 2 अक्टूबर, 2019 तक जारी रहेगा। इस अभियान के तहत परिसरों की स्वच्छता, पौधा रोपण तथा बीमित व्यक्तियों व लाभार्थियों में जागरूकता आदि पर विशेष ध्यान दिया जा रहा है। अभियान के अंतर्गत बेहतर स्वास्थ्य के लिए व्यवहार, बीमारियों से बचाव के उपाय आदि प्रदर्शित किये जा रहे हैं। चिकित्सा अधिकारी व अन्य चिकित्साकर्मी व्यक्तिगत स्वच्छता व रोगनिरोधी स्वास्थ्य उपायों आदि के प्रति जागरूकता के लिए कैम्प आयोजित कर रहे हैं।


      स्वच्छता ही सेवा कार्यक्रम के तहत ईएसआई के महानिदेशक श्री राजकुमार व अन्य अधिकारियों ने आज मुख्यालय परिसर व इसके आसपास के क्षेत्रों सफाई अभियान चलाया। श्री राजकुमार ने प्लास्टिक के उपयोग को समाप्त करने की अपील की। इस अवसर पर पौधा रोपण भी किया गया। डॉ. प्रतिमा दवे के नेतृत्व में चिकित्साकर्मियों की एक टीम ने हाथ धोने के तरीकों तथा अपशिष्ट पृथक करने के तरीकों का प्रदर्शन किया।


      ***


      आरकेमीणा/आरएनएम/एएम/जेके/सीएस-3339


    

    
    (Release ID: 1586834) Visitor Counter : 60
    
    
      Read this release in: English , Urdu