      पेट्रोलियम एवं प्राकृतिक गैस मंत्रालय

      श्री धर्मेंद प्रधान 7 से 12 दिसंबर, 2019 तक सऊदी अरब, यूएई और कतर की यात्रा पर जाएंगे
      Posted On: 06 SEP 2019 4:59PM by PIB Delhi


      केंद्रीय पेट्रोलियम एवं प्राकृतिक गैस तथा इस्‍पात मंत्री श्री धर्मेंद्र प्रधान 7 से 12 दिसंबर , 2019 तक सऊदी अरब , यूएई और कतर की यात्रा पर जाएंगे। उनके साथ एक व्‍यापार प्रतिनिधिमंडल भी जाएगा। श्री प्रधान तेल एवं प्राकृतिक गैस तथा इस्‍पात क्षेत्रों पर तीनों देशों के समकक्ष मंत्रियों के साथ वार्ता करेंगे और 10 सितंबर को आबुधावी में 8वें एशियाई मंत्रिस्‍तरीय ऊर्जा गोलमेज (एएमईआर) बैठक में भी भाग लेंगे। भारत यूएई के साथ इस बैठक का संयुक्‍त आयोजक है। भारत 2021 में 9वें ऊर्जा गोलमेज सम्‍मेलन का आयोजन करेगा।


      सऊदी अरब में श्री प्रधान ऊर्जा मंत्री श्री खालिद अल-फलीह तथा सऊदी अरब की राष्‍ट्रीय तेल कंपनी , अरामको के वरिष्‍ठ प्रबंधन के साथ बैठक करेंगे।


      यूएई की यात्रा के दौरान श्री धर्मेंद्र प्रधान यूएई के ऊर्जा और उद्योग मंत्री श्री सुहेल मोहम्‍मद फराज अल मजरोऊई तथा राज्‍य मंत्री एवं एडनोक ग्रुप के सीईओ डॉ. सुल्‍तान अहमद अल जबेर के साथ बैठक करेंगे। इस बैठक में हाइड्रोकार्बन और इस्‍पात विषयों पर चर्चा होगी।


      कतर में अपनी यात्रा के दौरान श्री प्रधान कतर के प्रधानमंत्री एवं आंतरिक मंत्री श्री शेख अब्‍दुल्‍लाह बिन नासेर बिन खलीफा अल थानी तथा कतर के ऊर्जा राज्‍य मंत्री श्री साद शेरीदाह अल काबी से भी भेंट करेंगे।


      ***


      आर.के.मीणा/आरएनएम/एएम/जेके/एसकेपी- 2857


    

    
    (Release ID: 1584363) Visitor Counter : 154
    
    
      Read this release in: English , Urdu