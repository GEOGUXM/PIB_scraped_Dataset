      गृह मंत्रालय

      मध्य प्रदेश और राजस्थान में बाढ़ के हालात की समीक्षा के लिए कैबिनेट सचिव ने एनसीएमसी की बैठक की
      Posted On: 15 SEP 2019 4:47PM by PIB Delhi


    कैबिनेट सचिव श्री राजीव गौबा की अध्‍यक्षता में मध्य प्रदेश और राजस्थान में बाढ़ की मौजूदा स्थिति पर गौर करने के लिए आज नई दिल्‍ली में राष्‍ट्रीय आपदा प्रबंधन समिति (एनसीएमसी) की बैठक हुई।


    कैबिनेट सचिव ने मौजूदा हालत , तैयारी , बचाव और राहत अभियानों का जायजा लिया और संकट का मुकाबला करने के लिए राज्‍य सरकारों की जरूरतों के अनुसार तुरंत सहायता पहुंचाने का निर्देश दिया।


    दोनों राज्यों की ओर से बताया गया है कि बहुत भारी बारिश और मध्य प्रदेश में गांधी सागर बांध तथा दोनों राज्यों के दूसरे जलाशयों से छोड़े गए पानी से निचले के साथ-साथ ऊंचाई वाले इलाकों में भी बाढ़ आ गई है।


    राज्यों की ओर से लोगों और पशुओं को निकालने एवं बचाने की कार्रवाई की जा रही है। अभी तक किसी तरह के जनहानि की सूचना नहीं है। पर्याप्त संख्या में एनडीआरएफ और सेना को तैनात कर बचान अभियान में लगाया गया है।


    भारतीय मौसम विज्ञान विभाग (आईएमडी) ने कहा है कि भले ही पिछले कुछ दिनों से इन राज्यों में बहुत भारी बारिश हो रही है लेकिन कल से बारिश की तीव्रता में कमी आने की संभावना है।


    इस बैठक में गृह और रक्षा मंत्रालय , एनडीआरएफ , आईएमडी और केंद्रीय जल आयोग के वरिष्‍ठ अधिकारी उपस्थित थे। राज्‍य सरकारों के प्रमुख सचिवों और अन्‍य वरिष्ठ अधिकारियों ने भी वीडियो कांफ्रेंस के जरिये इस बैठक में हिस्‍सा लिया।


    *****


    आर.के.मीणा/आरएनएम/एएम/एएस –30 40

    
    
    (Release ID: 1585143) Visitor Counter : 79
    
    
      Read this release in: English , Urdu