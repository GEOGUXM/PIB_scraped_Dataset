      फाइनेंस कमीशन

      15वें वित्‍त आयोग के अध्‍यक्ष एवं सदस्‍यों ने सिक्किम में पंचायती राज संस्‍थानों के प्रतिनिधियों के साथ बैठक की
      Posted On: 23 SEP 2019 6:44PM by PIB Delhi


    15वें वित्‍त आयोग के अध्‍यक्ष श्री एन.के. सिंह और इसके सदस्‍यों तथा वरिष्‍ठ अधिकारियों ने आज सिक्किम के पंचायती राज संस्‍थानों (पीआरआई) के प्रतिनिधियों के साथ बैठक की।


    वित्‍त आयोग ने यह बात रेखांकित की कि राज्‍य ने संविधान की 11वीं अनुसूची में सूचीबद्ध सभी 29 कार्यकलापों को ग्रामीण स्‍थानीय निकायों (आरएलबी) को हस्‍तांतरित कर दिया है।


    सिक्किम में कुल मिलाकर 189 पीआरआई हैं, जिनमें से 185 ग्राम पंचायतें और 4 जिला परिषद हैं।


    राज्‍य द्वारा दी गई जानकारी के अनुसार पीआरआई के राजस्‍व संसाधन इस प्रकार हैं:


    पीआरआई स्‍वयं नगण्‍य राजस्‍व अर्जित करते हैं। वर्ष 2017-18 में पीआरआई ने केवल 1.60 करोड़ रुपये अर्जित किए थे। वर्ष 2017-18 में राजस्‍व के संयुक्‍त स्रोतों के बारे में नीचे दिया गया है:


    2017-18 में राजस्‍व के स्रोत ( करोड़ रुपये में ):

                                                                                                                                                 
स्‍वयं के स्रोत  भारत सरकार की ओर से हस्‍तांतरण  14 वें वित्‍त आयोग की ओर से हस्‍तांतरण  एसएफसी द्वारा अंतरण  राज्‍य सरकार की ओर से अनुदान सहायता
                                                                                                                                                 
                                                                                                                                                 
                                                                                                                                                 
1.60             90.00                           28.95                                   22.32                20.57                              
                                                                                                                                                 
                                                                                                                                                 

    सिकिक्‍म के प्रधान महालेखाकार के अनुसार पीआरआई के लेखांकन से संबंधित निम्‍नलिखित मुद्दे हैं :

      * पीआरआई को कार्यकलापों का हस्‍तांतरण पूरी तरह से नहीं किया गया था। (हालांकि, राज्‍य सरकार ने सूचित किया है कि पीआरआई को सभी कार्यकलापों का हस्‍तांतरण कर दिया गया है)।
      * नियंत्रक एवं महालेखा परीक्षक (कैग) के परामर्श से भारत सरकार के पंचायती राज मंत्रालय द्वारा जारी किये गये नये लेखांकन प्रारूप को अप्रैल, 2010 से ही अपनाया जा रहा था। हालांकि, नए लेखांकन प्रारूप में खातों का रखरखाव नहीं किया गया था। राज्‍य में प्रमाणन प्रणाली अब तक शुरू नहीं की गई है।

    सिक्किम में पंचायती राज संस्‍थानों की आवश्‍यकताओं, जैसा कि आयोग को बताया गया, में निम्‍नलिखित शामिल हैं:

      * सिक्किम में आरएलबी स्‍वयं कुछ भी राजस्‍व अर्जित नहीं करते हैं। राज्‍य सरकार अपने राजस्‍व में बढ़ोतरी करने के लिए अभिनव तरीकों जैसे कि बाजार शुल्‍क, पार्किंग स्‍थल इत्‍यादि का उपयोग करने में स्‍थानीय निकायों की मदद कर सकती है।
      * राज्‍य सरकार द्वारा अब तक संपदा कर बोर्ड का गठन नहीं किया गया है। स्‍वयं का राजस्‍व तलाशने एवं बढ़ाने के लिए इसका गठन तत्‍काल किया जाना चाहिए।

    सिक्किम के ग्रामीण स्‍थानीय निकायों के प्रतिनिधि - श्री शमशेर राय, माननीय अध्‍यक्ष, पूर्वी डिस्ट्रिक्‍ट जिला पंचायत; श्री अशोक गुरुंग, माननीय उपाध्‍यक्ष, पश्चिमी डिस्ट्रिक्‍ट जिला पंचायत; श्री हिम लाखे, माननीय उपाध्‍यक्ष, दक्षिणी डिस्ट्रिक्‍ट जिला पंचायत; श्री तीर्थ बहादुर चेत्री, जिला पंचायत, लुइंग रैंक्‍स टीसी; श्री हरि गुरुंग, जिला पंचायत, रामेंग परबिंग फोंग टीसी; श्रीमती देवी खातीवाड़ा, जिला पंचायत, लिंग्दोक नामफोंग टीसी; श्री ओन्गदिता भूटिया, जिला पंचायत, दराप चुम्बोंग टीसी; श्रीमती कला सुबेदी, पंचायत सभापति, यांगथांग जीपीयू; श्री चैबी लाल चेत्री, पंचायत सभापति, मार्टम जीपीयू; सुश्री सरिता शर्मा, पंचायत सभापति, प्रेमलखा सुभान्यदारा जीपीयू; सुश्री बंदना चेत्री, पंचायत सभापति, मार्टम नाज़ितम जीपीयू; सुश्री ताशी डोमा भूटिया, पंचायत सभापति, नवी सोथाक जीपीयू; श्री चुंगचुंग लेप्चा, पंचायत सभापति, चुंगथांग जीपीयू; श्रीमती सावित्री चेत्री, पंचायत सभापति, किताम मानपुर जीपीयू और श्री बिकास शर्मा, पंचायत सभापति, नमफिंग जीपीयू इस अवसर पर वित्‍त आयोग के साथ विचार-विमर्श के लिए उपस्थित थे।


    वित्‍त आयोग ने पीआरआई के प्रतिनिधियों द्वारा व्‍यक्‍त की गई सभी चिंताओं को नोट किया और केन्‍द्र सरकार के समक्ष प्रस्‍तुत की जाने वाली अपनी सिफारिशों में इनका निराकरण करने का आश्‍वासन दिया।


    ****


    आर . के . मीणा / आरएनएम / एएम / आरआरएस/वाईबी – 31 79


    

    
    (Release ID: 1585935) Visitor Counter : 122
    
    
      Read this release in: English , Urdu
    
    
    

        
        
        
        
*