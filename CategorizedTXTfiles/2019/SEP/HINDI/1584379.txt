      प्रधानमंत्री कार्यालय

      प्रधानमंत्री 7 सितंबर, 2019 को महाराष्ट्र में मुम्बई और औरंगाबाद जाएंगे
      
      मुम्बई मेट्रो को प्रोत्साहन, मेट्रो मार्गों का विस्तार

      Posted On: 06 SEP 2019 5:36PM by PIB Delhi

    प्रधानमंत्री श्री नरेन्द्र मोदी 7 सितंबर, 2019 को महराष्ट्र के मुंबई और औरंगाबाद जाएंगे।


    मुंबई


    प्रधानमंत्री मुंबई में तीन मेट्रो लाईनों की आधारशिला रखेंगे। तीनों लाईने शहर के मेट्रो नेटवर्क में 42 किलोमीटर से अधिक दूरी जोड़ेगी। तीन लाईनों में 9.2 किलोमीटर लम्बी गायमुख से शिवाजी चौक (मीरारोड़) मेट्रो-10 लाईन, 12.7 किलोमीटर लम्बी वड़ाला से छत्रपति शिवाजी महाराज टर्मिनल्स मेट्रो-11 लाईन तथा 20.7 किलोमीटर लम्बी कल्याण से तलोजा मेट्रो-12 लाईन शामिल हैं।


    प्रधानमंत्री अत्याधुनिक मेट्रो भवन की आधारशिला भी रखेंगे। 32 मंजिला यह केन्द्र 340 किलोमीटर की 14 मेट्रो लाईनों का संचालन और नियंत्रण करेगा।


    प्रधानमंत्री बनडोंगरी मेट्रो स्टेशन, कांडीवली पूर्व का उद्घाटन करेंगे।


    प्रधानमंत्री अत्याधुनिक मेट्रो कोच का भी उद्घाटन करेंगे। यह मेक इन इंडिया के अंतर्गत पहला मेट्रो कोच है।


    प्रधानमंत्री महा मुंबई मेट्रो के लिए ब्रांड विज़न दस्तावेज जारी करेंगे।


    औरंगाबाद


    प्रधानमंत्री औरंगाबाद में महाराष्ट्र राज्य ग्रामीण आजीविका मिशन (यूएमईडी) द्वारा आयोजित राज्य स्तरीय महिला सक्षम मेला को संबोधित करेंगे।


    *****


    आर.के.मीणा/आरएनएम/एएम/एजी/डीके–2860


    

    
    (Release ID: 1584379) Visitor Counter : 140
    
    
      Read this release in: English , Urdu , Marathi , Bengali , Punjabi , Gujarati , Tamil