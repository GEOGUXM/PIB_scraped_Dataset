      फाइनेंस कमीशन

      15वें वित्‍त आयोग का दल सिक्किम का दौरा करेगा
      Posted On: 19 SEP 2019 3:20PM by PIB Delhi


    15वें वित्‍त आयोग का दल 23 से 26 सितंबर,2019 तक सिक्किम का दौरा करेगा। वित्‍त आयोग के अध्‍यक्ष श्री एन.के.सिंह तथा आयोग के सदस्‍य और अन्‍य वरिष्‍ठ अधिकारी इस दौरान राज्‍य में कई बैठकें करेंगे। आयोग सिक्किम में अपनी बैठकों की शुरूआत स्‍थानीय ग्रामीण निकायों के प्रतिनिधियों के साथ बातचीत के साथ करेगा। इसके बाद वह शहरी स्‍थानीय निकायों और राज्‍य के विभिन्‍न राजनीतिक दलों के प्रतिनिधियों से भी मिलेगा।


    सिक्किम के अपने दौरे के दूसरे दिन आयोग राज्‍य के मुख्‍यमंत्री श्री प्रेम सिंह तमांग , उनके मंत्रिमंडल के सहयोगियों तथा कई वरिष्‍ठ अधिकारियों के साथ बैठक करेगा। बाद में सिकिक्‍म के व्‍यापार और उद्योग संगठनों के प्रतिनिधियों के साथ भी उसकी बैठक होगी। राज्‍य के अपने तीन दिवसीय दौरे के आखिरी दिन आयोग का दल रूमटेक बौद्ध मठ तथा रूमटेक में सीम्बिडियम डेवलपमेंट सेंटर भी जाएगा।


    ******


    
    आर.के.मीणा/आरएनएम/एएम/एमएस/एनआर– 3112

    
    
    (Release ID: 1585565) Visitor Counter : 163
    
    
      Read this release in: English , Urdu