      रक्षा मंत्रालय

      नौसेना की संयुक्त वार्षिक गुणवत्ता बैठक (जेएनएक्‍यूसी) 05 सितंबर, 2019 को विशाखापत्तनम में आयोजित की जाएगी
      Posted On: 02 SEP 2019 3:22PM by PIB Delhi


    नौसेना की संयुक्‍त वार्षिक गुणवत्‍ता बैठक (जेएनएक्‍यूसी) ‘ क्‍यूए प्रतिमान की कायापलट: अवसर और चुनौतियां ’ विषय के अंतर्गत रक्षा मंत्रालय के महानिदेशक गुणवत्ता आश्वासन (डीजीक्‍यूए) के तत्वावधान में नौसेना गुणवत्‍ता आश्‍वासन प्रतिष्‍ठानों द्वारा 5 सितंबर , 2019 को आयोजित की जाएगी। पूर्वी नौसेना कमान के फ्लैग ऑफिसर कमांडिंग-इन-चीफ वाइस एडमिरल अतुल कुमार जैन इस वार्षिक समारोह के मुख्य अतिथि होंगे।


    प्रमुख नेताओं और बड़े संगठनों के शीर्ष स्तर के नेतृत्व का एक समूह जेएनएक्‍यूसी के दौरान मुख्य भाषण देगा। इनमें डीएस और डीजी (एयरो सिस्टम्स) , डीआरडीओ के डॉ. टेसी थॉमस , जहाज निर्माण केंद्र के परियोजना निदेशक रियर एडमिरल कालिदास श्रीनिवास , मेटिरियल के सहायक प्रमुख (सूचना प्रौद्योगिकी और सिस्टम) के सहायक प्रमुखरियर एडमिरल एस.के. नायर , ईसीआईएल के सीएमडी रियर एडमिरल एस. चौबे (सेवानिवृत्त) , बोइंग इंडिया के प्रबंध निदेशक रियर एडमिरल सुरेंद्र आहूजा ( सेवानिवृत्त) , सीईएमएस इंडिया लिमिटेड के प्रबंध निदेशक और सीईओ रियर एडमिरल शेखर मित्‍तल , ( सेवानिवृत्त) , बीडीएल के मुख्‍य प्रबंध निदेशक सीएमडीई सिद्धार्थ मिश्रा (सेवानिवृत्त) और टाटा पावर एसईडी के मुख्य प्रौद्योगिकी अधिकारी श्री आर मुरलीधरन शामिल हैं। इसके अलावा इस कार्यक्रम में बड़ी संख्या मेंभारतीय नौसेना , भारतीय सेना , डीआरडीओ , रक्षा मंत्रालय के वरिष्ठ अधिकारी भी भाग लेंगे।


    दूसरा सत्र ‘ उभरती हुई प्रौद्योगिकी की गुणवत्‍ता से जुड़ी चुनौतियां ’ विषय पर केन्द्रित होगा जिसमें रियर एडमिरल एसके नायर , एनएम , एसीओएम (आईटी और एस) भारतीय नौसेना में उभरती प्रौद्योगिकी के प्रबंधन पर जानकारी प्रदान करेंगे।


    माना जा रहा है कि बैठक क्‍यूए प्रतिमान के परिवर्तन से संबंधित सभी पहलुओं पर चर्चा को प्रेरक बनाने के लिए एक जोरदार वातावरण प्रदान करेगी और विभिन्न क्षेत्रों से प्राप्‍त विचारों तथा सर्वश्रेष्‍ठ कार्य प्रणालियों के आदान-प्रदान से सभी हितधारकों को लाभ मिलेगा।


    ****


    आर.के.मीणा/आरएनएम/एएम/केपी/वाईबी- 2771

    
    
    (Release ID: 1583891) Visitor Counter : 124
    
    
      Read this release in: English , Urdu