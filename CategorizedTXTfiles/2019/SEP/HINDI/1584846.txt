      पर्यावरण, वन एवं जलवायु परिवर्तन मंत्रालय

      सीओपी-14 के पांचवें दिन जैविक खेती के महत्व पर विचार-विमर्श किया गया
      Posted On: 06 SEP 2019 7:42PM by PIB Delhi


    ग्रेटर नोएडा के इंडिया एक्स्पो सेंटर एंड मार्ट में भूमि गुणवत्ता क्षरण की रोकथाम के लिए संयुक्त राष्ट्र सम्मेलन (यूएनसीसीडी) के विभिन्न पक्षों के 14वें सम्मेलन (सीओपी) के 5वें दिन भूमि की गुणवत्ता के क्षरण को रोकने के बारे में महत्वपूर्ण विषयों पर विचार-विमर्श किया गया।


    यूएनसीसीडी, वर्ल्ड फ्यूचर काउंसिल (डब्ल्यूएफसी) और आईएफओएम – ऑरगेनिक्स इंटरनेशनल की ओर से यह कार्यक्रम आयोजित किया जा रहा है। इस कार्यक्रम में भारत और हिमालयी क्षेत्र में कृषि पारिस्थितिकीय और जैविक कृषि के माध्यम से भूमि की उवर्रता बढ़ाने, जैव विविधता को सुरक्षित करने और स्थानीय लोगों के रहन-सहन में सुधार लाने के उपायों के बारे में चर्चा की गई।


    यूएनसीसीडी सीओपी-14 के दौरान इंडिया पवेलियन में नवीन एवं नवीकरणीय ऊर्जा मंत्रालय द्वारा आयोजित ‘सतत ऊर्जा संक्रमण एवं भूमि गुणवत्ता क्षरण के संदर्भ में भारत में अक्षय ऊर्जा’ विषय पर चर्चा की गई।


    इस बीच, रियो कन्वेंशन पवेलियन में रेत एवं धूल भरी आंधियों के मापन पर आधारित एक तकनीकी सत्र का भी आयोजन किया गया, जिसमें संबंधित विषयों पर चर्चा की गई।


    इस सम्मेलन में कमिटी ऑफ द होल (सीओडब्ल्यू) की ओर से एक वार्ता सत्र का भी आयोजन किया गया। भूमि प्रबंधन के मुद्दों पर विचार-विमर्श की सुविधा के लिए सीओपी की ओर से यह कार्यसमूह बैठक किया गया।


    भारत 2 से 13 सितम्बर, 2019 तक आयोजित यूएनसीसीडी सीओपी-14 सम्मेलन का मेजबान देश है। प्रधानमंत्री श्री नरेन्द्र मोदी 9 सितम्बर, 2019 को इस उच्चस्तरीय सम्मेलन का उद्घाटन करेंगे और सम्मेलन में उपस्थित महत्वपूर्ण भागीदारों को संबोधित भी करेंगे। केन्द्रीय पर्यावरण, वन एवं जलवायु परिवर्तन मंत्री श्री प्रकाश जावड़ेकर ने बताया कि यूएनसीसीडी के अच्छे परिणाम मिलने की संभावना है, जिसे दिल्ली घोषणापत्र में अधिसूचित किया जाएगा।


    ***


    आर.के.मीणा/आरएनएम/एएम/एसकेएस/डीएस – 2 981

    
    
    (Release ID: 1584846) Visitor Counter : 39
    
    
      Read this release in: English