      राष्ट्रपति सचिवालय

      माननीय राष्ट्रपति श्री राम नाथ कोविंद ने भारत-स्विटजरलैंड व्यापार गोलमेज सम्मेलन को संबोधित किया
      Posted On: 14 SEP 2019 6:09PM by PIB Delhi


    1. स्विट्जरलैंड-भारत की विशेष साझीदारी है। नवाचार एवं विज्ञान और प्रौद्योगिकी के साथ आर्थिक जुड़ाव इसके प्रमुख वाहक रहे हैं। हमने एक साथ अपने लिए और दुनिया के लिए धन और व्यापार के अवसरों का सृजन किया है। मैं राष्ट्रपति मौरर की यहां मौजूदगी के लिए और भारत-स्विस संबंधों के लिए धन्यवाद देता हूं। कुछ समय पहले ही हमने बातचीत में , एक बार फिर से अपने व्यापारिक संबंधों को बढ़ाने को प्रमुखता दी है , जो हमारे विकास और स्थिरता में योगदान देगा। राष्ट्रपति मौरर के पास वित्त विभाग भी है। इस कारण से , आर्थिक संबंधों को आगे बढ़ाना उनके दिल के बहुत करीब है।


    2. मैं इस भारत-स्विट्जरलैंड व्यापार गोलमेज सम्मेलन के आयोजन के लिए स्विट्जरलैंड और भारत के बिजनेस चैंबर्स की सराहना करता हूं। मैं उनकी प्रस्तुतियों के लिए और व्यापारिक प्रतिनिधिमंडलों के आयोजन के लिए इकोनॉमीस्यूस और भारतीय उद्योग परिसंघ को धन्यवाद देता हूं।


    देवियो और सज्जनों ,


    3. यहां उपस्थित ज्यादातर लोग भारतीय विकास की कहानी से अवगत हैं। हम 2025 तक 5 ट्रिलियन डॉलर की अर्थव्यवस्था बनने का लक्ष्य लेकर चल रहे हैं। हम आज सबसे तेजी से बढ़ती प्रमुख अर्थव्यवस्था हैं। हम अपने देश में बदलाव ला रहे हैं और इसीलिए व्यापार करने के तरीके को भी बदल रहे हैं। हमारे प्रयास परिणाम में दिखाई दे रहे हैं। हमने वर्ल्ड बैंक की ईज ऑफ डूइंग बिजनेस इंडेक्स में 65 स्थान का छलांग लगाया है। वित्तीय स्थिरता को बढ़ाने के लिए बैंकिंग सुधार पेश किए गए हैं। कैशलेस लेनदेन में वृद्धि के साथ अर्थव्यवस्था का औपचारी-करण हो रहा है। डिजिटल अर्थव्यवस्था और फिनटेक क्षेत्र में नए आयाम स्थापित हो रहे हैं। भारत का रुपे कार्ड विदेशों में भी अधिक से अधिक बाजार हासिल कर रहा है। माल और सेवा कर के लागू होने के बाद पहली बार भारत को एकल कर बाजार में बदल दिया है।


    देवियो और सज्जनों ,


    4. हम तेजी से बदलते व्यापारिक दुनिया में रहते हैं। विघटनकारी बदलाव के साथ गति बनाए रखने के लिए एक गुणवत्तायुकित नवाचार पारिस्थितिकी तंत्र आवश्यक है। हमने आगे बढ़ने के लिए, एक महत्वाकांक्षी स्टार्ट-अप इंडिया कार्यक्रम शुरू किया है। हम 21 , 000 से अधिक उद्यमों के साथ दुनिया के तीसरे सबसे बड़े स्टार्ट-अप नेटवर्क का हिस्सा बन गए हैं। हमारे 30 यूनिकॉर्न का मूल्य 90 बिलियन अमेरिकी डॉलर से अधिक है। स्विस स्टार्ट-अप इकोसिस्टम भी उतना ही प्रभावशाली है। हमें अवश्य हाथ मिलाना होगा और एक दूसरे के साथ खड़ा होना होगा।


    5. आज , भारत में चल रहे दुनिया के सबसे बड़े नवीकरणीय ऊर्जा कार्यक्रमों में से एक है। वैश्विक स्तर पर , भारत पवन ऊर्जा में 4 वें एवं सौर और समग्र नवीकरणीय बिजली क्षमता में 5 वें स्थान पर है। हमारा लक्ष्य 2022 तक 175 गीगा वाट नवीकरणीय ऊर्जा प्राप्त करना है। हमने 2020 तक 6 से 7 मिलियन इलेक्ट्रिक और हाइब्रिड वाहनों को सड़क पर लाने का लक्ष्य रखा है।


    देवियो और सज्जनों ,


    6. मुझे खुशी है कि स्विस व्यवसाय में भारत की भागीदारी तेजी से बढ़ रही है। आज , भारत में 250 से अधिक स्विस कंपनियां मौजूद हैं। इसमें विभिन्न व्यवसाय मॉडल- तीसरे देशों में बिक्री से विनिर्माण के लिए निर्यात-सहित शामिल हैं। यह विविधता भारतीय अर्थव्यवस्था में स्विस निवेशकों के विश्वास को दर्शाता है।


    7. स्विट्ज़रलैंड उच्च कोटि के प्रौद्योगिकी से परिपूर्ण है और भारत विश्व स्तर की मानव पूंजी का उत्पादन कर रहा है। भारत फार्मास्यूटिकल्स , स्वास्थ्य सेवा , सूचना प्रौद्योगिकी , सौर ऊर्जा , ऑटोमोबाइल , अंतरिक्ष और जैव-प्रौद्योगिकी जैसे क्षेत्रों में एक प्रमुख वैश्विक देश है। हमारी दो अर्थव्यवस्थाएँ अत्यधिक पूरक हैं। हमें आपसी लाभ के लिए पूंजी , प्रौद्योगिकी , विज्ञान और कौशल के क्षेत्र में साझा करने की बहुत संभावना है।


    8. हमने अपने प्रमुख कार्यक्रमों जैसे मेक इन इंडिया , स्मार्ट सिटीज , डिजिटल इंडिया , स्वच्छ भारत , स्टार्टअप इंडिया और स्किल इंडिया में स्विस भागीदारी प्राप्त की है। भारत की लगभग आधी आबादी , जहां 25 वर्ष से कम आयु के 600 मिलियन लोग हैं , और श्रम शक्ति के रूप में लगभग 550 मिलियन लोग हैं ; यह भारत में प्रचुर और युवा मानव संसाधन को दर्शाता है।


    9. हम अपने परिवर्तन और अपने विकास को और आगे बढ़ाने के लिए स्विस कंपनियों का तहे दिल से स्वागत करते हैं। हमने पूरे भारत में निवेश के अवसरों को पारदर्शिता प्रदान करने के लिए एक ऑनलाइन पोर्टल , इंडिया इन्वेस्टमेंट ग्रिड की स्थापना की है। मैं आपको इसे देखने के लिए भी प्रोत्साहित करता हूं।


    10. मुझे विश्वास है कि हमारी आज की ये परिचर्चा भारत-स्विट्जरलैंड व्यापार एवं निवेश संबंधों को और मजबूत बनाने में योगदान देंगी।


    धन्यवाद


    ***


    आर.के.मीणा / पीकेपी – 3032

    
    
    (Release ID: 1585112) Visitor Counter : 99
    
    
      Read this release in: English , Urdu