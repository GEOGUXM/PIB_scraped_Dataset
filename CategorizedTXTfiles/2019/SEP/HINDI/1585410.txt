      आवास एवं शहरी कार्य मंत्रालय

      निर्माण प्रौद्योगिकी वर्ष के उपलक्ष्‍य में लोकनिमार्ण वास्तुकला में उभरते रुझान" पर राष्ट्रीय सेमिनार का आयोजन
      Posted On: 17 SEP 2019 6:24PM by PIB Delhi


    निर्माण प्रौद्योगिकी वर्ष के दौरान देशभर में जागरुकता अभियान के तहत केन्‍द्रीय लोक निर्माण विभाग द्वारा कल नयी दिल्‍ली में लोकनिमार्ण वास्‍तुकला में उभरते रूझानों पर एक सेमिनार का आयोजन किया जा रहा है। प्रधानमंत्री ने घोषणा की थी कि निर्माण क्षेत्र में नवीन प्रौद्योगिकी के इस्‍तेमाल को बढ़ावा देने के लिए अप्रैल 2019 से मार्च 2020 का समय निर्माण प्रौद्योगिकी वर्ष के रूप में मनाया जाएगा। यह सेमिनार निर्माण उद्योग में वास्‍तु डिजाइन और नियोजन के क्षेत्र में नवीनतम विकास और क्षमता निर्माण के ज्ञान को साझा करने की सुविधा प्रदान करेगा।


    सेमिनार में भाग लेने वालों को निर्माण उद्योग में वास्‍तु डिजाइनिंग और नियोजन के क्षेत्र में नवीनतम विकास पर व्‍यापक स्‍तर पर विचार विमर्श का अवसर भी मिलेगा। निर्माण क्षेत्र में नए मानदंड स्‍थापित करने वाला केन्‍द्रीय लोक निर्माण विभाग सेमिनार में विभिन्‍न इंजीनियरिंग विभागों ,बिल्‍डरों और निर्माण क्षेत्र से जुड़ी निजी ऐजेंसियों के साथ अपनी विशेषज्ञता और अनुभव साझा करेगा।


    सेमिनार का उद्धाटन केन्‍द्रीय आवास आवास और शहरी मामलों के राज्‍य मंत्री (स्‍वतंत्र प्रभार) श्री हरदीप एस पुरी करेंगे। इस अवसर पर मंत्रालय के सचिव श्री दुर्गा शंकर मिश्रा , केन्‍द्रीय लोकनिर्माण विभाग के महानिदेशक श्री प्रभाकर सिंह भी मौजूद रहेंगे। सेमिनार के बाद श्री प्रभाकर सिंह संवाददाताओं को संबोधित करेंगे।


    ****


    
    आर.के.मीणा/आरएनएम/एएम/एमएस-3083

    
    
    (Release ID: 1585410) Visitor Counter : 30
    
    
      Read this release in: English