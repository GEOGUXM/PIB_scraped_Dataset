      संस्‍कृति मंत्रालय

      केंद्रीय संस्कृति एवं पर्यटन राज्य मंत्री (स्वतंत्र प्रभार), श्री प्रहलाद सिंह पटेल ने लाल किला में चल रहे संरक्षण कार्यों और सार्वजनिक सुविधाओं के विकास में प्रगति की समीक्षा की
      Posted On: 08 SEP 2019 9:16PM by PIB Delhi


    केंद्रीय संस्कृति एवं पर्यटन राज्य मंत्री (स्वतंत्र प्रभार) , श्री प्रहलाद सिंह पटेल ने आज दिल्ली के लाल किले में चल रहे संरक्षण कार्यों और सार्वजनिक सुविधाओं के विकास में प्रगति की समीक्षा करने के लिए स्मारक का दौरा किया। इस दौरे में उनके साथ भारतीय पुरातत्व सर्वेक्षण विभाग और पर्यटन मंत्रालय के अधिकारी भी मौजूद थे।


    मंत्री ने दिल्ली गेट में टी 5 पार्किंग के पास खोले गए नए बुकिंग काउंटर का निरीक्षण किया , नव संरक्षित छाता बाजार , लाहौरी गेट का रिहायशी इलाका , दुर्ग प्राचीर , नव निर्मित संग्रहालय और लाल किले में विभिन्न स्थानों पर सार्वजनिक सुविधाओं, जैसे कि पीने का पानी और स्वच्छता सुविधाओं का भी जायजा लिया।


    निरीक्षण के दौरान , मंत्री ने बुजुर्गों , महिलाओं और बच्चों की सुविधा को ध्यान में रखते हुए उनके लिए लाल किला के अंदर बैटरी द्वारा संचालित कारों के शुरूआत करने का सुझाव दिया। श्री प्रहलाद सिंह पटेल ने कहा कि लाल किले के अंदर बेहतर सार्वजनिक सुविधाएं प्रदान करने की जिम्मेदारी हमारी है। मंत्री ने बताया कि हम यह सुनिश्चित कर रहे हैं कि स्मारक के अंदर विश्व स्तरीय सुविधाएं प्रदान की जाए। उन्होंने यह भी कहा, हालांकि यह बात महत्वपूर्ण है कि आम जनता को अपनी संस्कृति के प्रति जिम्मेदार बनने और अपनी विरासत स्मारकों की सुंदरता को बनाए रखने के लिए उन्हें संवेदनशील बनाया जाए।


    मंत्री ने भारतीय पुरातत्व सर्वेक्षण विभाग द्वारा स्वच्छता , विकास और संरक्षण के लिए किए गए कार्यों के प्रति अपनी संतुष्टि जताया। मंत्री ने मुमताज़ महल , ख़ास महल , रंग महल , हम्माम और अन्य स्थानों का भी दौरा किया। एएसआई और पर्यटन मंत्रालय के अधिकारियों ने मंत्री को पिछले 2 वर्षों में किए गए कार्यों और लाल किले में चल रहे विकासात्मक और संरक्षण कार्यों के बारे में भी जानकारी प्रदान दी।


    पिछले 1 वर्ष में, एक बड़े पैमाने पर कार्य करते हुए , भारतीय पुरातत्व सर्वेक्षण विभाग ने लाल किले को पूरी तरह से पुन:स्थापित और पुनर्जीवित कर दिया है। दिल्ली में इसके निर्माण के 370 साल बाद, भविष्य में दिल्ली को मुगल साम्राज्य की राजधानी के रूप में स्थापित करने की पूर्वसूचना रूप में , ऐतिहासिक लाल क़िला आज अपनी पूरी भव्यता के साथ चमक रहा है। मुग़लों की कल्पना का सटीक पैमाना- ऐतिहासिक लाहौरी गेट के माध्यम से प्रवेश , राजसी लाल पत्थर की दीवारें , छाता बाजार की भव्यता और छत पर की गई अप्रत्यक्ष कलाकृतियाँ- सभी को एएसआई द्वारा पुनःस्थापित और संरक्षित किया गया है , जिसे अब सभी लोग देख सकते हैं। साथ ही , आम जनता के लिए लाल किले के देखने के समय को भी रात 9 बजे तक बढ़ा दिया गया है। यह स्मारक अन्य स्मारकों सफदरजंग का मकबरा , कुतुब मीनार , हुमायूं का मकबरा और पुराना किला के साथ सबसे पहला है जिन्हें एलईडी की रोशनी से जगमग किया गया है।


    ****


    आर.के.मीणा/आरएनएम/एएम/एके- 2918

    
    
    (Release ID: 1584620) Visitor Counter : 17
    
    
      Read this release in: English , Urdu