      राष्ट्रपति सचिवालय

      राष्ट्रपति सीएसआईआर के स्थापना दिवस समारोह में शामिल हुए, वैज्ञानिक अनुसंधान की सच्ची परीक्षा समाज के आर्थिक-सामाजिक विकास में तेजी लाने में मदद से होती हैः राम नाथ कोविंद
      Posted On: 26 SEP 2019 6:59PM by PIB Delhi


    राष्ट्रपति श्री राम नाथ कोविंद आज (26 सितंबर , 2019) नई दिल्ली में वैज्ञानिक और औद्योगिक अनुसंधान परिषद (सीएसआईआर) के स्थापना दिवस समारोह में शामिल हुए।


    इस अवसर पर राष्ट्रपति ने कहा कि वैज्ञानिक अनुसंधान की सच्ची परीक्षा हमारे जीवन में स्वास्थ्य और स्वच्छता , स्वच्छता , शिक्षा और कृषि जैसे मानव जीवन के विभिन्न क्षेत्रों में सामाजिक-आर्थिक विकास को गति देने में मदद करने की क्षमता में निहित है। लंबे समय में , यह क्षमता इस बात पर निर्भर करती है कि वैज्ञानिक अनुसंधान और नवाचार की संस्कृति हमारे समाज , संस्थानों और उद्यमों को कैसे आगे बढ़ाती है।


    राष्ट्रपति ने कहा कि विज्ञान और प्रौद्योगिकी हमारे राष्ट्रीय लक्ष्यों को प्राप्त करने और मानवता की बड़ी चिंताओं को दूर करने में महत्वपूर्ण है। हमने 2025 तक 5 ट्रिलियन डॉलर की अर्थव्यवस्था बनने का लक्ष्य तय है। हम सतत विकास लक्ष्यों को प्राप्त करने के लिए प्रतिबद्ध हैं। हम जलवायु परिवर्तन जैसे वैश्विक चिंताओं को दूर करने में भी अपनी भूमिका निभाना चाहते हैं। इन चुनौतियों का सामना करने में हमारी सफलता काफी हद तक वैज्ञानिक शोध में रचनात्मक समाधान खोजने की हमारी क्षमता पर निर्भर करेगी।


    राष्ट्रपति ने कहा कि नवाचार के माध्यम से हमारे उद्यमी हमारी कई चुनौतियों के समाधान में प्रदाता बन सकते हैं। उनकी सफलता हमारे आर्थिक भविष्य और हमारी विकास गति को निर्धारित करेगी। हमारे शैक्षणिक और वैज्ञानिक संस्थानों , उद्योग और उद्यमियों को यह सुनिश्चित करने के लिए सहयोग करना चाहिए कि वैज्ञानिक अनुसंधान प्रयोगशालाओं से हमारे उद्योग , कृषि क्षेत्रों , इनक्युबेशन सेंटर और स्टार्ट-अप में स्थानांतरित हो सकें।


    राष्ट्रपति ने कहा कि वैज्ञानिक समुदाय , शैक्षणिक संस्थानों और उद्योग को अनिश्चितता की जानकारी हैं और यह वैज्ञानिक अनुसंधान , नवाचार और उद्यमिता में अंतर्निहित हैं। उन्होंने अनिश्चितता को अपनाने और जोखिम उठाने का आग्रह किया। उन्होंने कहा कि इसी में सच्ची परिवर्तनकारी टेक्नोलॉजी और नवाचार विकसित करने की संभावना होती है।


    ***


    आर.के.मीणा/आरएनएम/एएम/एजी/एमएस – 3273


    

    
    (Release ID: 1586414) Visitor Counter : 89
    
    
      Read this release in: English , Urdu