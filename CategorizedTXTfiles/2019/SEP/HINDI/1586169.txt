      महिला एवं बाल विकास मंत्रालय

      महिला और बाल विकास मंत्रालय द्वारा पोषण माह कार्यक्रम का आयोजन
      Posted On: 25 SEP 2019 4:18PM by PIB Delhi


    महिला और बाल विकास मंत्रालय ने आज शास्त्री भवन, नई दिल्ली में एक दिवसीय शिविर का आयोजन किया। महिला और बाल विकास मंत्रालय के सचिव श्री रवीन्द्र पंवार ने शास्त्री भवन परिसर में टेस्ट , ट्रीट एंड टॉक (टी 3) एनीमिया और डिफीट डायरिया (डी 2) शिविर का उद्घाटन किया। शास्त्री भवन, नई दिल्ली स्थित सबसे बड़े सरकारी भवनों में से एक है। इसमें भारत सरकार के कई मंत्रालय और विभाग स्थित हैं जहाँ बड़ी संख्या में लोग कार्य करते हैं और अनेक अन्य लोग भी यहाँ आते हैं। पोषण माह के दौरान महिला और बाल विकास मंत्रालय एनीमिया और डायरिया बीमारियों के सरल समाधान के बारे में जागरूकता पैदा करने के लिए सभी कर्मचारियों और आगुंतकों से संपर्क करता है।


    एनीमिया , टेस्ट, ट्रीट और टॉक से हीमोग्लोबिन की स्थिति का पता चलता है और एनीमिया की रोकथाम और नियंत्रण के लिए परामर्श सेवाएं भी प्रदान की गई हैं। डायरिया नियंत्रण के लिए ओआरएस और जिंक की गोलियों के उपयोग तथा डायरिया की रोकथाम और नियंत्रण के लिए परामर्श सेवाएं शिविर में उपलब्ध कराई गई हैं।


    सितंबर महीने को ‘ राष्ट्रीय पोषण माह ’ के रूप में मनाया जाता है। इस माह के दौरान गतिविधियां सामाजिक व्यवहार परिवर्तन और परामर्श (एसबीसीसी) पर केंद्रित की जाती हैं। इस दौरान व्यापक विषय हैं : प्रसवपूर्व देखभाल, अधिक से अधिक स्तनपान (प्रारंभिक और विशिष्ट), पूरक आहार, एनीमिया, विकास निगरानी, लड़कियों की शिक्षा, आहार, शादी की ठीक आयु, स्वच्छता और साफ-सफाई, स्वस्थ खानपान।


    समग्र पोषण या पोषण अभियान या राष्ट्रीय पोषण मिशन के लिए प्रधानमंत्री की महत्वपूर्ण योजना , बच्चों, गर्भवती महिलाओं और स्तनपान कराने वाली माताओं के पोषण में सुधार लाने वाला भारत सरकार का एक प्रमुख कार्यक्रम है।


    ***


    आर.के.मीणा/आरएनएम/एएम/आईपीएस/डीए – 3232

    
    
    (Release ID: 1586169) Visitor Counter : 264
    
    
      Read this release in: English , Urdu