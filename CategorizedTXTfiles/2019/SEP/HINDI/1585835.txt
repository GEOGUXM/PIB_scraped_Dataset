      प्रधानमंत्री कार्यालय

      पीएम ह्यूस्टन में भारतीय समुदाय के कार्यक्रम 'हाउडी मोदी' को संबोधित करते हुए
      
      संयुक्त राज्य अमेरिका के राष्ट्रपति डोनाल्ड जे ट्रम्प भी इस आयोजन में शामिल हुए

      Posted On: 22 SEP 2019 11:47PM by PIB Delhi

    आज प्रधानमंत्री श्री नरेन्द्र मोदी ने टेक्सास के ह्यूस्टन में एनआरजी स्टेडियम में आयोजित ' हाउडी मोदी ' कार्यक्रम में पचास हजार से अधिक लोगों को संबोधित किया। प्रधानमंत्री के साथ इश कार्यक्रम में संयुक्त राज्य अमेरिका के राष्ट्रपति डोनाल्ड जे ट्रम्प भी शामिल हुए।


    इस विशाल सभा को संबोधित करते हुए , प्रधानमंत्री ने कहा कि ह्यूस्टन में एक नया इतिहास और एक नया समन्वय बनता जा रहा है। प्रधानमंत्री ने कहा, "डोनाल्ड ट्रम्प और भारत की प्रगति के बारे में बात करने वाले सीनेटरों की उपस्थिति 1.3 बिलियन भारतीयों की उपलब्धि का सम्मान है।" उन्होंने कहा कि स्टेडियम में उपस्थित जन-समूह की ऊर्जा भारत और संयुक्त राज्य अमेरिका के बीच बढ़ते तालमेल को दर्शा रहा है।


    प्रधानमंत्री ने कहा, “ इस कार्यक्रम का नाम ' हाउडी मोदी ' है, लेकिन मोदी अकेले कुछ नहीं हैं। मैं भारत में 130 करोड़ लोगों की इच्छाओं के लिए काम करने वाला व्यक्ति हूं। इसलिए जब आप पूछते हैं - हाउडी मोदी , मैं कहूंगा कि भारत में सब ठीक है। ” कई भारतीय भाषाओं में "सब कुछ ठीक है" कहते हुए , प्रधानमंत्री ने कहा कि विविधता में एकता हमारे जीवंत लोकतंत्र की ताकत है।


    पीएम ने कहा, "आज , भारत दृढ़ संकल्पित है और एक नया भारत बनाने के लिए कड़ी मेहनत भी कर रहा है।" उन्होंने कहा कि एक नए और बेहतर भारत के निर्माण के लिए कठिन प्रयास किए जा रहे हैं। पीएम ने कहा , ' भारत चुनौतियों का सामना नहीं कर रहा है , बल्कि हम उन्हें आगे ले जा रहे हैं।भारत सिर्फ आगे बढ़ने के परिवर्तनों के लिए ही नहीं काम कर रहा है , हम उसके स्थायी समाधान और असंभव को संभव बनाने पर काम कर रहे हैं। ”


    पिछले पांच वर्षों में एनडीए सरकार की उपलब्धियों पर बात करते हुए , प्रधानमंत्री ने कहा , " पिछले पांच वर्षों में , 130 करोड़ भारतीयों ने ऐसी चीजें हासिल की हैं जिनकी कल्पना कोई भी नहीं कर सकता था। हम लक्ष्य उच्च हैं , और हम उस उच्च लक्ष्य को हासिल भी कर रहे हैं। " उन्होंने अपनी सरकार द्वारा घरेलू गैस कनेक्शन प्रदान करने , ग्रामीण स्वच्छता में सुधार लाने , ग्रामीण सड़क हेतु बुनियादी ढांचे का निर्माण करने , बैंक खाते खोलने इल्यादि के बारे में की गई परिवर्तनकारी कार्रवाई का भी उल्लेख किया।


    प्रधानमंत्री ने ‘ ईज ऑफ लिविंग ’ और ‘ ईज ऑफ बिजनेस ’ के प्रति अपनी सरकार की प्रतिबद्धता को भी दोहराया। उन्होंने ‘ ईज ऑफ लिविंग ’ सुनिश्चित करने के लिए अपनी सरकार द्वारा किए गए विभिन्न पहलों जैसे अप्रचलित कानूनों को हटाना , सेवाओं मे तेजी , सस्ते डेटा दर , भ्रष्टाचार के खिलाफ कड़ी कार्रवाई , जीएसटी आदि को भी रेखांकित किया। उन्होंने कहा कि हमारी सरकार का विकास प्रत्येक भारतीय तक पहुंचेगा।


    अनुच्छेद 370 को निरस्त करने के बारे में बोलते हुए , पीएम ने उपस्थित लोगों से अपील करते हुए कहा कि इस तरह की निर्णायक कड़ी कार्रवाई करने के लिए सांसदों को खड़े होकर धन्यवाद ज्ञापन करना चाहिए। उन्होंने कहा कि अनुच्छेद 370 ने जम्मू-कश्मीर और लद्दाख के लोगों को विकास और प्रगति से दूर रखा था। पीएम ने कहा, "अब जम्मू-कश्मीर और लद्दाख के लोगों के पास हर भारतीय के समान अधिकार हैं।"


    प्रधानमंत्री ने कहा कि आतंकवाद के खिलाफ कड़ी निर्णायक लड़ाई और जो आतंकवाद को समर्थन करते आए हैं उनके खिलाफ भी कठोर कारवाई करने का समय आ गया है। उन्होंने आतंकवाद के खिलाफ लड़ाई में राष्ट्रपति ट्रम्प के संकल्प की प्रशंसा की।


    प्रधानमंत्री ने राष्ट्रपति ट्रम्प और उनके परिवार को भारत आने का निमंत्रण भी दिया। प्रधानमंत्री ने कहा, "हमारी दोस्ती भारत और संयुक्त राज्य अमेरिका के भविष्य को नई ऊंचाइयां प्रदान करेगी।"


    हॉवर्ड मोदी कार्यक्रम में डोनाल्ड जे ट्रम्प का स्वागत करना मेरे लिए सम्मान और गौरव की बात है , प्रधानमंत्री ने कहा कि अमेरिकी राष्ट्रपति ने हर जगह एक गहरा और स्थायी प्रभाव छोड़ा है। उनमें संयुक्त राज्य अमेरिका के राष्ट्रपति का नेतृत्व करने का अपार गुण है। उन्होंने कहा कि जितनी बार मैं इनसे मिला मिला , डोनाल्ड जे ट्रम्प में वही मित्रता , गर्मजोशी और ऊर्जा महसूस की।


    इस आयोजन को संबोधित करते हुए , डोनाल्ड जे ट्रम्प ने कहा कि प्रधानमंत्री नरेंद्र मोदी भारत और उसके नागरिकों के लिए एक असाधारण काम कर रहे हैं। उन्होंने प्रधानमंत्री को उनकी अभूतपूर्व चुनावी जीत के लिए भी बधाई दी। भारत और संयुक्त राज्य अमेरिका के बीच संबंध पहले से बेहतर हुए हैं।


    प्रधानमंत्री की विकास की नीतियों को सलाम करते हुए , ट्रम्प ने कहा “ भारत ने प्रधानमंत्री श्री नरेंद्र मोदी के नेतृत्व में लगभग तीन सौ मिलियन लोगों को गरीबी से बाहर निकाला है। यह अविश्वसनीय है। उन्होंने कहा कि प्रधानमंत्री नरेंद्र मोदी के नेतृत्व में , दुनिया भारत के एक मजबूत , संपन्न गणराज्य बन रहा है। राष्ट्रपति ने भारतीय समुदाय के योगदान के लिए धन्यवाद दिया और कहा कि उनका प्रशासन आपके समुदाय की बेहतरी के लिए प्रतिबद्ध है।


    ह्यूस्टन में प्रधान मंत्री का स्वागत करते हुए , हाउस के प्रमुख नेता स्टेनि होनर ने कहा कि संयुक्त राज्य अमेरिका आधुनिक भारत से प्रेरित है। उन्होंने कहा कि प्रधानमंत्री मोदी चुनौतियों को ध्यान में रखते हुए राष्ट्र का नेतृत्व कर रहे हैं , भारत ने निर्विवाद रूप से अंतरिक्ष में एक नया मुकाम हासिल किया है और साथ ही लाखों लोगों को गरीबी से ऊपर उठाने में भी समान रूप से काम किया है।


    इससे पहले , ह्यूस्टन के मेयर सिल्वेस्टर टर्नर ने प्रधानमंत्री श्री नरेंद्र मोदी को सम्मान , एकजुटता और लंबे समय से चले आ रहे भारत-ह्यूस्टन संबंध के के लिए ' ह्यूस्टन-की ' भी भेंट किया।


    ***


    आर.के.मीणा/आरएनएम/एएम / पीकेपी – 3163

    
    
    (Release ID: 1585835) Visitor Counter : 181
    
    
      Read this release in: English , Urdu , Marathi , Bengali , Punjabi , Gujarati , Tamil , Kannada