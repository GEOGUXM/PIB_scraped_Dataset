      आवास एवं शहरी कार्य मंत्रालय

      6 लाइट हाऊस परियोजनाओं के लिए 43 प्रस्‍ताव प्राप्‍त हुए
      
      तकनीकी प्रस्‍तावों का मूल्‍यांकन हो रहा है

      Posted On: 03 SEP 2019 8:51PM by PIB Delhi

    जीएचटीसी-इंडिया के तहत 6 स्‍थलों पर लाइट हाऊस परियोजनाओं (एलएचपी) के लिए 19 एजेंसियों से 43 प्रस्‍ताव प्राप्‍त हुए हैं। इंदौर लाइटहाऊस परियोजना के लिए 6 प्रस्‍ताव , राजकोट के लिए 6 प्रस्‍ताव , चेन्‍नई के लिए 11 प्रस्‍ताव , रांची के के लिए 6 प्रस्‍ताव , त्रिपुरा के लिए 5 प्रस्‍ताव और लखनऊ के लिए 6 प्रस्‍ताव मिले हैं।


    निविदा मूल्‍यांकन समिति की उपस्थिति में ई-प्रोक्योरमेंट पोर्टल से तकनीकी प्रस्ताव खोले गए। इस समिति में इन 6 राज्यों से एक-एक सदस्य शामिल हैं। यह समिति तकनीकी प्रस्‍तावों का मूल्यांकन करेगी और अपनी विस्तृत रिपोर्ट प्रस्तुत करेगी। आवास और शहरी मामलों का मंत्रालय वित्तीय प्रस्तावों को खोलने की तारीख के बारे में भाग लेने वाली एजेंसियों को सूचित करेगा।


    आवास और शहरी मामलों के मंत्रालय ने भारत में आवास निर्माण में मुख्यधारा बनाने के लिए नवाचारी प्रौद्योगिकियों का पता लगाने के लिए वैश्विक चुनौती का आयोजन किया है। इस संबंध में , मंत्रालय द्वारा ग्लोबल हाउसिंग टेक्नोलॉजी चैलेंज-इंडिया की शुरूआत की गई थी। इसके बाद , मंत्रालय ने 05 जुलाई , 2019 को www.eprocure.gov.inपर जीएचटीसी – इंडिया के तहत 6 चयनित स्थलों पर लाइट हाउस परियोजनाओंके निर्माण के लिए अनुरोध प्रकाशित किए थे। इन लाइट हाउस परियोजनाओं में जीएचटीसी – इंडियाके तहत संक्षिप्‍त सूची प्रमाणित प्रौद्योगिकियों का उपयोग करके प्रत्येक स्थान पर लगभग 1000 घरों के निर्माण की पायलट परियोजनाओं को लागू किया जाना है।


    इस संबंध में एक पूर्व-बोली बैठक 29 जुलाई 2019 को निर्माण भवन , नई दिल्ली के आयोजित की गई थी। तकनीकी और वित्तीय बोलियों को ऑनलाइन अपलोड करने की अंतिम तिथि 02 सितंबर , 2019 अपराह्न , 3.00 बजे तक थी।


    आर . के . मीणा / आरएनएम / एएम / एकेपी/एमएस – 2801

    
    
    (Release ID: 1584058) Visitor Counter : 151
    
    
      Read this release in: English , Urdu