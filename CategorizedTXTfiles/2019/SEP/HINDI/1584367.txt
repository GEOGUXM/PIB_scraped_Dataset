      नीति आयोग

      छठी भारत-चीन रणनीतिक आर्थिक वार्ता 7-9 सितंबर, 2019 तक आयोजित की जाएगी
      Posted On: 06 SEP 2019 3:19PM by PIB Delhi


    छठी भारत-चीन रणनीतिक आर्थिक वार्ता (एसईडी) 7-9 सितंबर, 2019 तक नई दिल्‍ली में आयोजित की जाएगी। इस वार्ता के अंतर्गत ढांचागत संरचना, ऊर्जा, उच्‍च प्रौद्योगिकी, संसाधन संरक्षण, औषधि तथा नीति समन्‍वय पर संयुक्‍त कार्यकारी समूहों (जेडब्‍ल्यूजी) की गोलमेज बैठकें आयोजित की जाएगी। इसके बाद प्रौद्योगिकी स्‍थलों का दौरा किया जाएगा तथा जी-2 जी बैठकें होंगी। भारतीय पक्ष का नेतृत्‍व नीति आयोग के चैयरमेन तथा चीनी पक्ष का नेतृत्‍व एनडीआरसी के चैयरमेन करेंगे। दोनों पक्षों के नीति-निर्माता तथा उद्योग एवं शिक्षा जगत के प्रतिनिधि इस वार्ता में भाग लेंगे।


    संरचना :


    भारतीय पक्ष की तरफ से नीति आयोग और चीनी पक्ष की ओर से नेशनल डेवलपमेंट एंड रिफोर्म्‍स कमीशन (एनडीआरसी) एसईडी व्‍यवस्‍था का नेतृत्‍व करते हैं। इसके तहत प्रति वर्ष एक वार्षिक वार्ता का आयोजन क्रमश: दोनों देश की राजधानियों में किया जाता है।


    पृष्‍ठभूमि:


    एसईडी का गठन दिसंबर, 2010 में चीनी प्रधानमंत्री की भारत यात्रा के दौरान किया गया था। द्विपक्षीय सहयोग के प्रभावी व्‍यवस्‍था के रूप में एसईडी योगदान दे रहा है। एसईडी वार्ता के तहत दोनों पक्ष सर्वोत्‍तम अभ्‍यासों तथा क्षेत्र विशेष पर आधारित चुनौतियों और अवसरों पर विचार-विमर्श करते हैं।


    5वीं एसईडी:


    5वीं एसईडी का आयोजन 14 अप्रैल, 2018 को बीजिंग में हुआ था। भारतीय प्रतिनिधिमंडल का नेतृत्‍व नीति आयोग के वाइस चैयरमेन डॉ. राजीव कुमार ने किया था। इस वार्ता के दौरान संयुक्‍त कार्य समूहों की प्रगति तथा परस्‍पस्‍पर सहयोग के संभावित क्षेत्रों पर विचार-विमर्श किया गया था।


    ***


    आर.के.मीणा/आरएनएम/एएम/जेके/एसकेपी- 2853


    

    
    (Release ID: 1584367) Visitor Counter : 173
    
    
      Read this release in: English , Bengali