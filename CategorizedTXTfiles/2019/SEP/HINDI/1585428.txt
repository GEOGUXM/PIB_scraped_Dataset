      रक्षा मंत्रालय

      होपवेल इलियास उच्‍चतर माध्‍यमिक विद्यालय को यू-17 जूनियर बॉयज सुब्रतो कप-2019 के चैम्पियन का ताज
      Posted On: 17 SEP 2019 7:35PM by PIB Delhi


    अंडर 17 बॉयज सुब्रतो कप अंतर्राष्‍ट्रीय फुटबॉल टूर्नामेंट के अंतिम चरण में , होपवेल इलियास उच्‍चतर माध्‍यमिक विद्यालय, मेघालय ने आज नई दिल्‍ली के डॉ. अम्‍बेडकर स्‍टेडियम में ।-0 के स्‍कोर से बांग्‍लादेश क्री़ड़ा शिक्षा प्रोतिष्‍ठान (बीकेएसपी) को पराजित किया। सांगती जनाई ने खेल के 32वें मिनट में बॉक्‍स के बाहर से एक निर्णायक किक लगाकर बांग्‍लादेश गोल के बायें शीर्ष कोने में गेंद पहुंचा दी, जो इस मैच का एकमात्र गोल साबित हुआ। मेघालय की टीम को 4,00,000 रुपए (भारतीय) का पुरस्‍कार मिलेगा और दूसरे स्‍थान वाली बीकेएसपी टीम को 2,50,000 रुपए (भारतीय) की पुरस्‍कार राशि दी जाएगी। मुख्‍य अतिथि चीफ ऑफ स्‍टॉफ कमेटी चेयरमैन और वायुसेना प्रमुख एयर चीफ मॉर्शल बी.एस. धनोआ, पीवीएसएम एवीएसएम वाईएसएम वीएम एडीसी ने ग्रैंड फिनाले और समापन समारोह की अध्‍यक्षता की। वायु सेना प्रमुख सुब्रतो मुखर्जी स्‍पोर्ट्स एजुकेशन सोसायटी (एसएमएसईएस) के अध्‍यक्ष भी हैं। भारत के पूर्व अंतर्राष्‍ट्रीय फुटबॉल खिलाड़ी विक्‍टर अमलराज इस आयोजन के सम्‍मानित अतिथि थे।


    प्रस्‍तुति के दौरान, वायुसेना प्रमुख बी. एस. धनोआ ने कहा, ‘सुब्रतो कप अंतर्राष्‍ट्रीय फुटबॉल टूर्नामेंट 2019 के हीरक जयंती आयोजन के ग्रैंड फिनाले और समापन समारोह में उपस्थित होना हमारे लिए एक यादगार अवसर है। भारतीय वायुसेना के हम लोग मानते हैं कि मानवीय विकास की खेल का अत्‍यधिक महत्‍व है और इसे बढ़ा चढ़ाकर बताने की जरूरत नहीं है, क्‍योंकि बेशक फुटबॉल विश्‍व का एक प्रिय खेल है और वायु सैनिकों के बीच भी इसके लिए उतना ही प्‍यार है। इसलिए इसके 60वें आयोजन की मेजबानी करना हमारे लिए गर्व का विषय है। पिछले वर्षों में देखा गया है कि भारत और विदेश से भागीदारों की टीमों की संख्‍या में लगातार वृद्धि हुई है, जो विश्‍वभर में इस टूर्नामेंट की लोकप्रियता की कहानी कहती है। मुझे प्रसन्‍नता है कि इस वर्ष सुब्रतो कप अंतर्राष्‍ट्रीय फुटबॉल टूर्नामेंट में 9 अंतर्राष्‍ट्रीय टीमों ने भाग लिया है। इस अवसर पर मैं विजेता टीमों को बधाई देता हूं और अन्‍य टीमों के लिए मैं कामना करता हूं कि वे विजेता बनने के लिए अगले वर्ष और अधिक मजबूत बनें।


    ***


    आर.के.मीणा/आरएनएम/एएम / एसकेएस/सीसी – 30 87

    
    
    (Release ID: 1585428) Visitor Counter : 67
    
    
      Read this release in: English