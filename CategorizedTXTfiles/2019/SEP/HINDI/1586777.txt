      पृथ्‍वी विज्ञान मंत्रालय

      कच्‍छ और इसके आसपास के इलाकों में केन्द्रित विक्षोभ पूर्व-पूर्वोत्‍तर की ओर बढ़ा
      Posted On: 30 SEP 2019 12:28PM by PIB Delhi


    कच्‍छ और इसके आसपास के इलाकों में उत्‍पन्‍न विक्षोभ पिछले छह घंटे के दौरान पांच किलोमीटर प्रति घंटे की गति से पूर्व-पूर्वोत्‍तर की ओर बढ़ गया और आज यानी 30 सितम्‍बर , 2019 को प्रात: साढ़े पांच बजे कांडला (गुजरात) से लगभग 40 किलोमीटर दूर पूर्व-पूर्वोत्‍तर में 23.20एन अक्षांश और 70.50ई देशांतर के निकट केन्द्रित हो गया। अगले 24 घंटों के दौरान इसके एक विक्षोप के रूप में पूर्व-पूर्वोत्‍तर की ओर बढ़ने और फिर बाद में धीरे-धीरे कमजोर पड़ जाने की संभावना है।


    (ए) वर्षा

      * आज यानी 30 सितम्‍बर , 2019 को गुजरात में और 1 अक्‍टूबर , 2019 को गुजरात क्षेत्र तथा इससे जुड़े राजस्‍थान के दक्षिण-पूर्व क्षेत्र में ज्‍यादातर स्‍थानों पर हल्‍की से सामान्‍य वर्षा और कुछ स्‍थानों पर तेज वर्षा तथा बहुत तेज वर्षा (≥ 20 सेंटीमीटर ) होने की संभावना है।
      * 2 अक्‍टूबर , 2019 से गुजरात और राजस्‍थान में वर्षा की तीव्रता कम हो जाने की संभावना है। उधर , 1 अक्‍टूबर , 2019 की शाम से मध्‍य प्रदेश के पश्चिमी क्षेत्र में वर्षा की तीव्रता बढ़ जाने की संभावना है। 1 अक्‍टूबर , 2019 को मध्‍य प्रदेश के पश्चिमी क्षेत्र में ज्‍यादातर स्‍थानों पर हल्‍की से सामान्‍य वर्षा और कुछ स्‍थानों पर तेज वर्षा तथा बहुत तेज वर्षा (≥ 20 सेंटीमीटर ) होने की संभावना है।

    (बी) तेज हवाएं चलने की चेतावनी :


    अगले 36 घंटों के दौरान गुजरात के उत्‍तरी क्षेत्र और समीपवर्ती राजस्‍थान के दक्षिणी क्षेत्र में तेज हवाएं पहले 30-40 किलोमीटर प्रति घंटे की गति से चलने और फिर इसके 50 किलोमीटर प्रति घंटे तक की तेज रफ्तार पकड़ने की संभावना है।


    (सी) समुद्री हालात :


    अगले 12 घंटों के दौरान गुजरात तट और इसके निकटवर्ती अरब सागर के पूर्वोत्‍तर क्षेत्र में तूफानी मौसम रहने की संभावना है।


    (डी) मछुआरों को चेतावनी :


    मछुआरों को अगले 12 घंटों के दौरान अरब सागर के पूर्वोत्‍तर क्षेत्र के साथ-साथ गुजरात के तटीय क्षेत्रों एवं इसके आसपास न जाने की सलाह दी गई है।


    ***


    आर.के.मीणा/आरएनएम/एएम/आरआरएस/वाईबी – 3326

    
    
    (Release ID: 1586777) Visitor Counter : 163
    
    
      Read this release in: English
    
    
    

*