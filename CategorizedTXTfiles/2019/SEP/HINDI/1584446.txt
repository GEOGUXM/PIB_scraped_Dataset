      जल शक्ति मंत्रालय

      लोगों की भागीदारी ने स्वच्छ भारत मिशन को दुनिया का सबसे बड़ा व्यवहार परिवर्तन कार्यक्रम बनायाः राष्ट्रपति रामनाथ कोविंद
      Posted On: 06 SEP 2019 7:47PM by PIB Delhi


    राष्ट्रपति ने स्वच्छता पहलों के लिए उत्कृष्टता पुरस्कार प्रदान किए


    राष्ट्रपति रामनाथ कोविंद ने आज नई दिल्ली में स्वच्छ महोत्सव कार्यक्रम मेंदेश में ऐतिहासिक व्यवहार परिवर्तन के लिए प्रेरित करने और दुनिया के सामने एक मॉडल प्रस्तुत करने के लिएस्वच्छ भारत मिशन (एसबीएम) की सराहना की। उन्होंने स्वच्छ भारत पुरस्कार भी प्रदान किए। स्कूली बच्चों, एनसीसी कैडेट्स, एनएसएस और एनवाईकेएस के स्वयंसेवकों, स्वच्छग्राही, संरपचों, राज्यों और केंद्र शासित प्रदेशों के प्रतिनिधियों, केन्द्र सरकार के मंत्रालयों और मीडियाकर्मियों सहित 1300 से अधिक स्वच्छता विजेताओं ने इस कार्यक्रम में भाग लिया।


    राष्ट्रपति श्री कोविंद ने स्वच्छ भारत मिशन (एसबीएम) के अंतर्गत जमीनी स्तर पर व्यवहार परिवर्तन के लिए प्रेरित करने में पिछले पांच वर्षों के दौरान पेयजल एवं स्वच्छता विभाग (डीडीडब्ल्यूएस), जल शक्ति मंत्रालय को उनके अथक प्रयासों के लिए बधाई दी। उन्होंने कहा कि यह गर्व की बात है किएसबीएम के तहत हमारा राष्ट्र 2019 तक सतत विकास लक्ष्यों को प्राप्त करने के लिए के लिए तैयार है।


    राष्ट्रपति ने विभिन्न श्रेणियों में स्वच्छता विजेताओँ को सम्मानित किया। पुरस्कार पाने वालों में प्रमुख हैं- स्वच्छ प्रतिष्ठित स्थलों के लिए श्री माता वैष्णो देवी मंदिर को, स्वच्छता पखवाड़े के लिए रक्षा विभाग को, स्वच्छता एक्शन प्लान के लिएरेल मंत्रालय को, गंगा ग्राम के लिएउत्तरकाशी के बाघोरी गांव को, खुले में शौच मुक्त अभियान के लिए व्यवहार में परिवर्तन के लिए सिक्कम और गुजरात को और स्वच्छ भारत कोष में योगदान के लिए पावर ग्रिड कॉरपोरेशन को प्रदान किए गए।


    इस अवसर पर जल शक्ति मंत्री श्री गजेन्द्र सिंह शेखावत ने कहा कि एसबीएम केवल व्यवहार में परिवर्तन का कार्यक्रम नहीं है बल्कि यह नेतृत्व क्षमता निर्माण का भी आंदोलन है। हम चाहते हैं कि जमीनी स्तर के लोग स्वच्छ कार्यक्रम का नेतृत्व करें। जल शक्ति राज्य मंत्री एवं सामाजिक न्याय व अधिकारिता मंत्री श्री रतन लाल कटारिया ने कहा कि महात्मा गांधी की 150वीं जयंती के अवसर पर हम अपने प्रिय बापू को उनके स्वच्छ भारत के सपने के रूप में ओडीएफ मुक्त भारत का उपहार दे सकते हैं। पेयजल एवं स्वच्छता स्वच्छता विभाग के सचिव श्री परमेश्वरन अय्यर ने पूरे देश से आये प्रतिभागियों का स्वागत किया और उन्हें एसबीएम को विश्व का सबसे बड़ा जनआंदोलन बनाने के लिए बधाई दी।


    आर.के.मीणा/आरएनएम/एएम/एसके-2875


    

    
    (Release ID: 1584446) Visitor Counter : 69
    
    
      Read this release in: English