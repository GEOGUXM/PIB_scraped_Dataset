      सामाजिक न्‍याय एवं अधिकारिता मंत्रालय

      श्री थावरचंद गहलोत ने अंत्योदय भवन, सीजीओ कॉम्पलेक्स में दिव्यांगजन सशक्तिकरण विभाग के पुनर्निमित बी-1 विंग का उद्घाटन किया
      Posted On: 11 SEP 2019 5:37PM by PIB Delhi


    केन्द्रीय सामाजिक एवं आधिकारिता मंत्री श्री थावरचंद गहलोत ने आज नई दिल्ली में अंत्योदय भवन , सीजीओ कॉम्पलेक्स में दिव्यांगजन सशक्तिकरण विभाग के पुनर्निमित बी-1 विंग का उद्घाटन किया।


    यह विंग 06 मार्च, 2019 को आग दुर्घटना में नष्ट हो गया था। इस दुर्घटना में सीआईएसएफ के एक जवान की मृत्यु हो गई थी। विभाग ने जवान के परिवार को दो लाख रुपये की सहायता राशि प्रदान की थी। यह विंग दुर्घटना के पश्चात 28 मार्च, 2019 तक दिल्ली पुलिस के कब्जे में था। पुनर्निमित भवन में दिव्यांगजन आसानी से पहुंच पाएंगे।


    इस विंग में विभाग के 70 कर्मचारियों की बैठने की व्यवस्था है। सिविल कार्यों में लगभग 1.15 करोड़ रुपये तथा बिजली संबंधित कार्यों में लगभग 49 लाख रुपये खर्च हुए हैं। इस प्रकार इस विंग के लिए कुल 1.64 करोड़ रुपये खर्च हुए हैं। विंग के पुनर्निर्माण के अग्निरोधी सामग्री का उपयोग किया गया है।


    ***


    आर.के.मीणा/आरएनएम/एएम/जेके/डीए- 2962

    
    
    (Release ID: 1584774) Visitor Counter : 69
    
    
      Read this release in: English , Urdu