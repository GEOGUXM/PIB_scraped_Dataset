      सूचना और प्रसारण मंत्रालय

      राष्ट्रपति के चुने हुए भाषणों का संकलन – लोकतंत्र के स्वर और ‘द रिपब्लिकन एथिक’ का दूसरा संस्करण उपराष्ट्रपति जारी करेंगे
      Posted On: 04 SEP 2019 10:39AM by PIB Delhi


    राष्ट्रपति श्री रामनाथ कोविंद के चुने हुए भाषणों के प्रचार और प्रसार के लिए सूचना और प्रसारण मंत्रालय के प्रकाशन विभाग ने ‘ लोकतंत्र के स्वर (खंड-2) ’ और ‘ द रिपब्लिकन एथिक (वॉल्यूम-2) ’ का प्रकाशन किया है। यह राष्ट्रपति द्वारा अपना पद संभालने के बाद दूसरे वर्ष (जुलाई, 2018 से जुलाई, 2019 तक) दिए गए 95 भाषणों का संकलन है।


    इन भाषणों में हमारे राष्ट्रीय जीवन की विस्तृत तस्वीर है। इनमें सुशासन के लिए कूटनीति पर ध्यान देने से लेकर, उत्कृष्टता के लिए गुणवत्तापूर्ण शिक्षा प्रदान करना और हमारे बहादुर सशस्त्र सैनिकों के कल्याण से लेकर संविधान की महत्वपूर्ण भावना जैसे विषयों को शामिल किया गया है। महात्मा गांधी की 150वीं जयंती को ध्यान में रखते हुए, गांधीवादी विश्व के विचारों से जुड़े ज्ञानवर्धक भाषणों का एक अलग वर्ग इसमें शामिल किया गया है।


    इन भाषणों को आठ श्रेणियों में विभाजित किया गया है : ‘ राष्ट्र को संबोधन ’ , ‘ विश्व का व्यापक परिदृश्य ’ , ‘ भारत में शिक्षा : भारत को समर्थ बनाना ’ , ‘ जनसेवा का धर्म ’ , ‘ हमारे प्रहरियों का सम्मान ’ , ‘ संविधान और कानून की भावना ’ , ‘ उत्कृष्टता को स्वीकारना ’ और ‘ महात्मा गांधी : नैतिक प्रतिमान, अन्य लोगों के प्रेरक ’ ।


    उपराष्ट्रपति श्री एम.वैंकेया नायडू 06 सितंबर को प्रवासी भारतीय केंद्र, नई दिल्ली में इस पुस्तक का विमोचन करेंगे। समारोह में केन्द्रीय सूचना और प्रसारण मंत्री श्री प्रकाश जावड़ेकर और सामाजिक न्याय एवं अधिकारिता मंत्री श्री थावर चंद गहलोत सम्मानित अतिथि होंगे।


    ***


    आर.के.मीणा/आरएनएम/एएम/केपी/डीए – 2805

    

    
    (Release ID: 1584086) Visitor Counter : 218
    
    
      Read this release in: Urdu , English , Marathi , Bengali , Punjabi , Malayalam