      राष्ट्रपति सचिवालय

      राष्ट्रपति ने शिक्षक दिवस पर बधाइयां दीं
      Posted On: 04 SEP 2019 4:46PM by PIB Delhi


    राष्ट्रपति श्री राम नाथ कोविंद ने शिक्षक दिवस की पूर्व संध्या पर देश भर के शिक्षकों को बधाई दी है।


    अपने संदेश में, राष्ट्रपति ने कहा, “ शिक्षक दिवस के अवसर पर, मैं सभी शिक्षकों को बधाई और शुभकामनाएं देता हूं।


    महान विद्वान, प्रखर राजनीतिविद तथा श्रेष्ठतम शिक्षकों में शुमार देश के पूर्व राष्ट्रपति डॉ. सर्वपल्ली राधाकृष्णन की जयंती को “ शिक्षक दिवस ” के रूप में मनाकर, हम उनके प्रति अपने श्रद्धा-सुमन अर्पित करते हैं। उनके जीवन तथा उनके कार्यों से प्रेरणा प्राप्त करके शिक्षकगण पूर्ण निष्ठा एवं समर्पण के साथ अपने कर्तव्यों का पालन करते रहेंगे।


    ‘ शिक्षक दिवस ’ विद्यार्थियों के जीवन में महत्वपूर्ण भूमिका निभाने वाले शिक्षकों को समर्पित है। शिक्षकगण विद्यार्थियों को प्रेरणा देते हैं, ज्ञान प्राप्ति की इच्छा पूरी करते हैं और उनमें छिपी क्षमता व प्रतिभा को निखारते हैं।


    विद्यार्थियों को एक सुयोग्य मार्गदर्शन देकर उन्हें राष्ट्र के उत्कृष्ट मानव संसाधन के रूप में तैयार करके, एक सुदृढ़ और समृद्ध राष्ट्र के निर्माण में अपना अमूल्य योगदान देने वाले समस्त शिक्षक समुदाय को मैं, इस पावन अवसर पर, अपने शुभकामनाएं देता हूं। ”


    ****


    आर.के.मीणा/आरएनएम/एएम/एसकेएस/सीएस - 2815

    
    
    (Release ID: 1584130) Visitor Counter : 188
    
    
      Read this release in: English , Urdu , Marathi , Bengali