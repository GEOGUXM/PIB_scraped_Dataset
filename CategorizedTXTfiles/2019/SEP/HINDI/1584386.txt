      प्रधानमंत्री कार्यालय

      प्रधानमंत्री श्री नरेन्‍द्र मोदी खुरपका और मुंहपका की बीमारी तथा ब्रुसेलोसिस के लिए राष्‍ट्रीय पशु रोग नियंत्रण कार्यक्रम का शुभारंभ करेंगे
      
      प्रधानमंत्री राष्‍ट्रीय कृत्रिम गर्भाधान कार्यक्रम को भी लॉन्‍च करेंगे

      Posted On: 06 SEP 2019 6:11PM by PIB Delhi

    प्रधानमंत्री श्री नरेंद्र मोदी 11 सितंबर , 2019 को मथुरा में खुरपका और मुंहपका की बीमारी तथा ब्रुसेलोसिस के लिए राष्‍ट्रीय पशु रोग नियंत्रण कार्यक्रम का शुभारंभ करेंगे। इस अवसर पर प्रधानमंत्री राष्‍ट्रीय कृत्रिम गर्भाधान कार्यक्रम को भी लॉन्‍च करेंगे।


    प्रधानमंत्री श्री मोदी पशु विज्ञान एवं आरोग्‍य मेले में भी शामिल होंगे तथा बाबूगढ़ सेक्‍स सीमेन सुविधा और देश के सभी 687 जिलों के कृषि विज्ञान केंद्रों में कार्यशाला का शुभारंभ करेंगे। कार्यशाला का विषय है- टीकाकरण और रोग नियंत्रण , कृत्रिम गर्भाधान एवं उत्‍पादकता आदि।


    खुरपका और मुंहपका रोग तथा ब्रुसेलोसिस के लिए राष्‍ट्रीय पशु रोग नियंत्रण कार्यक्रम का शत प्रतिशत वित्‍त पोषण केंद्र सरकार करेगी। इस मद में 2019 से 2024 के लिए 12 , 652 करोड़ रुपये आवंटित किए गए हैं। कार्यक्रम का उद्देश्‍य टीकाकरण के माध्‍यम से खुरपका और मुंहपका रोग तथा ब्रुसेलोसिस को 2025 तक नियंत्रित करना तथा 2030 तक पूरी तरह समाप्‍त करना है।


    ***


    आर.के.मीणा/आरएनएम/एएम/जेके/एसकेपी- 2862

    
    
    (Release ID: 1584386) Visitor Counter : 422
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil