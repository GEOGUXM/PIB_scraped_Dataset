      प्रधानमंत्री कार्यालय

      प्रधानमंत्री 12 सितम्‍बर को किसान मन-धन योजना की शुरूआत करेंगे
      
      अन्‍न दाताओं का जीवन सुरक्षित करेंगे
      
      झारखंड में 400 एकलव्य मॉडल आवासीय विद्यालयों का उद्घाटन करेंगे
      
      प्रधानमंत्री रांची में नये झारखंड विधानसभा भवन का भी उद्घाटन करेंगे

      Posted On: 09 SEP 2019 5:07PM by PIB Delhi

    प्रधानमंत्री श्री नरेन्‍द्र मोदी 12 सितम्‍बर को रांची , झारखंड में किसान मन-धन योजना की शुरूआत करेंगे। इस योजना के तहत 60 वर्ष की आयु के पांच करोड़ छोटे और सीमांत किसानों को न्‍यूनतम 3 , 000 रूपये प्रतिमाह की पेंशन उपलब्‍ध कराके उनका जीवन सुरक्षित किया जायेगा।


    इस योजना के लिए अगले तीन वर्षों के लिए 10,774 करोड़ रुपये का परिव्यय रखा गया है।


    सभी छोटे और सीमांत किसान जिनकी आयु वर्तमान में 18 से 40 वर्ष के बीच है , वे इस योजना के लिए आवेदन कर सकते हैं।


    किसान अपना मासिक योगदान पीएम - किसान की किस्तों से या सीएससी के माध्यम से कर सकते हैं।


    प्रधानमंत्री श्री नरेंद्र मोदी आदिवासी बहुल क्षेत्रों में अनुसूचित जनजाति के छात्रों को उच्च प्राथमिक , माध्यमिक और वरिष्ठ माध्यमिक स्तर की शिक्षा प्रदान करने के लिए 400 एकलव्य मॉडल आवासीय विद्यालयों का भी उद्घाटन करेंगे।


    प्रधानमंत्री श्री नरेंद्र मोदी नई झारखंड विधानसभा भवन का भी उद्घाटन करेंगे और रांची में नए सचिवालय भवन की आधारशिला रखेंगे।


    अपनी यात्रा के दौरान श्री मोदी साहेबगंज में मल्टी-मॉडल टर्मिनल का भी उद्घाटन करेंगे।


    ****


    आर.के.मीणा/आरएनएम/एएम/आईपीएस/एसएस – 29 11


    

    
    (Release ID: 1584592) Visitor Counter : 322
    
    
      Read this release in: Assamese , English , Urdu , Marathi , Bengali , Punjabi , Tamil , Kannada