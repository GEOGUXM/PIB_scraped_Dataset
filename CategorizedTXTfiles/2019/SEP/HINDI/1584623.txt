      पर्यावरण, वन एवं जलवायु परिवर्तन मंत्रालय

      केंद्रीय पर्यावरण मंत्री ने चीन के साथ कॉप-14 के सातवें दिन द्विपक्षीय बैठक की
      Posted On: 08 SEP 2019 8:05PM by PIB Delhi


    मरूस्थलीकरण रोकथाम पर संयुक्त राष्ट्र सम्मेलन (यूएनसीसीडी) के 14 वें सम्मेलन ( कॉप- 14 ) की उच्च स्तरीय बैठक का उद्घाटन कल यानी 9 सितंबर 2019 को प्रधानमंत्री श्री नरेंद्र मोदी द्वारा इंडिया एक्सपो सेंटर एंड मार्ट , ग्रेटर नोएडा में किया जाएगा, जिसके पहले केंद्रीय पर्यावरण , वन एवं जलवायु परिवर्तन मंत्री , श्री प्रकाश जावड़ेकर ने आज चीन के साथ द्विपक्षीय बैठक की।


    बेहतर आजीविका के लिए मरुस्थलीकरण और भूमि क्षरण को रोकने में दक्षिण के सहयोग को मजबूत करने पर ध्यान केंद्रित करने के साथ ही , पर्यावरण मंत्री ने कहा , " हम वैज्ञानिक रूप से इन समस्याओं से निपटना चाहते हैं और इसलिए हम दूसरों के सहयोग से अत्याधुनिक तकनीकों का उपयोग कर रहे हैं क्योंकि अंततः मरुस्थलीकरण से निपटने के लिए एक जन आंदोलन होना चाहिए। भारत भी जलवायु परिवर्तन पर अपने कार्यों में सकारात्मक रूप से प्रगति कर रहा है। ” श्री जावड़ेकर ने सरकार द्वारा वनीकरण में सुधार लाने के किए गए विभिन्न प्रयासों के बारे बात किया , जिसके लिए उन्होंने हाल ही में विभिन्न राज्यों को CAMPA फंडों के वितरण के विषय पर प्रकाश डाला।


    बैठक के दौरान , दोनों देशों ने यूएनसीसीडी की संरचना के अंतर्गत मरुस्थलीकरण से निपटने के लिए द्विपक्षीय सहयोग के अवसरों और उसके विस्तार पर चर्चा किया।


    श्री इब्राहिम थैव , कार्यकारी सचिव यूएनसीसीडी ; भारत में चीनी दूतावास के मंत्री, श्री एल आई बिजियन, श्री ओहेन विन, केंद्रीय मंत्री, म्यांमार प्राकृतिक संसाधन और पर्यावरण संरक्षण मंत्रालय और श्री झांग जियानलांग, नेशनल फॉरेस्ट्री एंड ग्रासलैंड एडमिनिस्ट्रेशन , चीन , इस चर्चा के दौरान उपस्थित अन्य गणमान्य व्यक्तियों के बीच मौजुद रहे।


    भारत द्वारा 2 सितंबर से 13 सितंबर 2019 तक चलने वाले यूएनसीसीडी कॉप-14 का मेजबानी किया जा रहा है। उद्घाटन दिवस के अवसर पर पर्यावरण मंत्री ने कहा कि यूएनसीसीडी से अच्छे परिणामों के प्राप्ति की उम्मीद है, जिसे दिल्ली घोषणा में अधिसूचित किया जाएगा।


    यूएनसीसीडी के बारे में जानकारी:


    यूएनसीसीडी भूमि के बेहतर प्रबंधन के लिए एक अंतर्राष्ट्रीय समझौता है। यह भूमि उपयोगकर्ताओं को स्थायी भूमि प्रबंधन के लिए सक्षम वातावरण को सुनिश्चित करते हुए, लोगों , समुदायों और देशों को संपत्ति निर्माण , अर्थव्यवस्थाओं को विकसित करने और पर्याप्त भोजन, पानी और ऊर्जा को सुरक्षित रखने में मदद करता है। साझेदारी के माध्यम से , सम्मेलन के 197 सदस्यों ने सूखे से तुरंत और प्रभावी रूप से निपटने के लिए मजबूत प्रणाली को स्थापित किया।


    बेहतर भूमि प्रबंधन एक मजबूत नीति पर निर्भर करता हैं और विज्ञान इसके सतत विकास के लक्ष्यों की प्राप्ति को एकीकृत करने और उसमें तेजी लाने में मदद करता है, जलवायु परिवर्तन के लिए लचीलापन को बनाता है और जैव विविधता की हानि को रोकता है।


    इस सम्मेलन को दिसंबर 1996 में लागू किया गया। यह तीन रियो कन्वेंशन में से एक है , जिसमें यूनाइटेड नेशंस फ्रेमवर्क कन्वेंशन ऑन क्लाइमेट चेंज ( UNFCCC) और कन्वेंशन ऑन बायोलॉजिकल डायवर्सिटी ( CBD) शामिल है। भारत 14 अक्टूबर 1994 को यूएनसीसीडी का हस्ताक्षरकर्ता बना और इसकी पुष्टि 17 दिसंबर 1996 में की गई।


    आर.के.मीणा/आरएनएम/एएम/एके- 2919

    
    
    (Release ID: 1584623) Visitor Counter : 36
    
    
      Read this release in: English