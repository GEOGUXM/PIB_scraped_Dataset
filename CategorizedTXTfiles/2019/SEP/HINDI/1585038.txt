      रक्षा मंत्रालय

      सेना अध्यक्ष ने सेना सेवा कोर की रिकार्ड तोड़ने वाली व्हाइटवॉटर राफ्टिंग टीम से मुलाकात की
      Posted On: 13 SEP 2019 6:51PM by PIB Delhi


    सेना अध्यक्ष जनरल बिपिन रावत ने आज (13 सितंबर, 2019) सेना सेवा कोर की एक्वा स्टेलियन व्हाइटवॉटर राफ्टिंग टीम से मुलाकात की। इस दल ने लेह में जान्स्कर नदी को पार करने का पिछला 10 घंटे 10 मिनट का रिकार्ड तोड़ा है।


    राफ्टिंग दल के 24 सदस्यों को 14 कोर के जनरल ऑफिसर कमांडिंग लेफ्टिनेंट जनरल वाई के जोशी ने 3 सितंबर को लेह से रवाना किया था। इस दल ने लद्दाख में जान्स्कर नदी पर पदम से निम्मू (160 किलोमीटर) तक की दूरी को खराब मौसम और कड़कड़ाती ठंड तय करते हुए नदी के उतार वाले उस हिस्से को पार किया था जहां धारा बहुत तेज बहती है। पिछले 10 घंटे 10 मिनट के रिकार्ड को तोड़ कर इस दल ने यह दूरी 7 घंटे 51 मिनट में पूरी की।


    दल द्वारा स्थापित रिकार्ड का इंडिया बुक ऑफ रिकार्ड्स की टीम ने फैसला सुनाया और यह आर्मी एडवेंचर विंग के नाम पर दर्ज हो गया। यहां इस बात का उल्लेख करना उपयुक्त होगा कि इस दल को इस तरह का कोई अनुभव नहीं था और इसने इससे पहले किसी अभियान में हिस्सा नहीं लिया था। दल की उपलब्धि के लिए 8 सितंबर, 2019 को लेह में इसका स्वागत किया गया।


    ***


    आर.के.मीणा/आरएनएम/एएम /केपी/सीएस-3017

    
    
    (Release ID: 1585038) Visitor Counter : 117
    
    
      Read this release in: English , Urdu