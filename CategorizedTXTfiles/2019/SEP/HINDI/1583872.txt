      उप राष्ट्रपति सचिवालय

      देश में आर्थिक असमानता दूर करने के लिए सरकार, गैर सरकारी संगठनों और निजी क्षेत्र को मिलकर काम करना होगा : उपराष्ट्रपति
      
      संपर्कता क्रांति से लोगों का जीवन बदल रहा है : उपराष्ट्रपति
      
      उपराष्ट्रपति ने स्वर्ण भारत न्यास में दुपहिया तकनीशियन प्रशिक्षण केंद्र का उद्घाटन किया

      Posted On: 01 SEP 2019 7:02PM by PIB Delhi

      उपराष्ट्रपति श्री एम. वेंकैया नायडू ने कहा है कि देश में आर्थिक असमानता दूर करने के लिए सरकार , गैर सरकारी संगठनों और निजी क्षेत्र को मिलकर काम करना होगा।


      उन्होंने विभिन्न कार्यक्रमों के जरिये युवाओं और महिलाओं के कौशल विकास के संबंध में सरकार के प्रयासों को आगे बढ़ाने के लिए विभिन्न उद्योगों तथा गैर-सरकारी संगठनों की भूमिका की सराहना की।


      आंध्र प्रदेश के नेल्लौर में स्वर्ण भारत न्यास और सोमा तकनीकी प्रशिक्षण संस्थान के सहयोग से हीरो मोटर कॉर्प द्वारा स्थापित ‘ दुपहिया तकनीशियन प्रशिक्षण केंद्र ’ के उद्घाटन के बाद उपस्थितजनों को संबोधित करते हुए उपराष्ट्रपति ने कहा यह प्रशिक्षण केंद्र विश्वस्तरीय प्रशिक्षण सुविधाओं से लैस है। आंध्र प्रदेश और अन्य राज्यों से आने वाले प्रशिक्षुओं को यहां बेहतर प्रशिक्षण प्राप्त होगा। उन्होंने कहा कि समावेशी विकास और अवसरों के सृजन से शहरी-ग्रामीण अंतराल में कमी लाना महत्वपूर्ण है। उन्होंने प्रधानमंत्री श्री नरेन्द्र मोदी के ‘ सुधार, कामकाज और परिवर्तन ’ के दृष्टिकोण का उल्लेख करते हुए कहा कि पूर्व प्रधानमंत्री श्री अटल बिहारी वाजपेयी ने जिस संपर्कता क्रांति की शुरूआत की थी, मौजूदा सरकार ने उसे गति दी है, ताकि लोगों को जीवन बदल सके और उनकी आकांक्षाएं पूरी हो सकें। उन्होंने स्वर्ण भारत न्यास द्वारा चलाए जाने वाले विभिन्न कार्यक्रमों का उल्लेख करते हुए कहा कि इन कार्यक्रमों का उद्देश्य ग्रामीण युवाओं और महिलाओं को अधिकार संपन्न तथा आवश्यक प्रशिक्षण देकर उन्हें आत्मनिर्भर बनाना है।


      इस अवसर पर आंध्रप्रदेश के सिंचाई मंत्री श्री पी. अनिल कुमार यादव, हीरो मोटर कॉर्प के सीआईओ/सीएचआरओ श्री विजय सेठी, हीरो मोटर कॉर्प के अध्यक्ष श्री राजेश मखीजा स्वर्ण भारत न्यास की प्रंबध न्यासी श्रीमती आई. दीपा वेंकट, श्री मुप्पावरापू फाउंडेशन के प्रबंध न्यासी श्री एम. हर्षवर्धन तथा अन्य विशिष्टजन उपस्थित थे।


      ****


      आर.के.मीणा/आरएनएम/एएम/एकेपी/सीएस - 2761
    

    
    (Release ID: 1583872) Visitor Counter : 95
    
    
      Read this release in: English , Urdu