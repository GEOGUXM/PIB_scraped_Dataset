      रक्षा मंत्रालय

      बीएनएस समुद्र अवीजन सद्भावना यात्रा पर विशाखापत्तनम पहुंचा
      Posted On: 14 SEP 2019 8:24PM by PIB Delhi


    बांग्लादेश का नौसैन्य पोत (बीएनएस) समुद्र अवीजन पूर्वी नौसैन्य कमान (ईएनसी) की चार दिन की यात्रा पर आज 14 सितंबर, 2019 को विशाखापत्तनम पहुंचा। बांग्लादेशी नौसैन्य पोत का यहां पहुंचने पर ईएनसी के अधिकारियों और ईएनसी बेड़े द्वारा नौसेना के बैंड के साथ गर्मजोशी से स्वागत किया गया।


    इस पोत के विशाखापत्तनम में रहने के दौरान दोनों नौसेनाओं की बीच कई गतिविधियां निर्धारित हैं। इनमें, भारतीय और बांग्लादेश की नौसेना के कर्मचारियों के बीच पेशेवर बातचीत, एक-दूसरे के यहां का दौरा, खेल गतिविधियां और सामाजिक विचार-विमर्श शामिल हैं। इस दौरान नई दिल्ली स्थित बांग्लादेश उच्चायोग में रेजीडेंट रक्षा सलाहकार ब्रिगेडियर जनरल अबुल कलाम मोहम्मद जियाउर रहमान बीएनएस समुद्र अवीजन के कमांडिंग ऑफिसर कमांडर एम जहीरुल हक के साथ ईएनसी के चीफ ऑफ स्टॉफ वाइस एडमिरल एसएन घोरमडे, एवीएसएम, एनएम से भी मुलाकात करेंगे।


    *****


    आर.के.मीणा/आरएनएम/एएम/एएस –30 42


    

    
    (Release ID: 1585153) Visitor Counter : 37
    
    
      Read this release in: English