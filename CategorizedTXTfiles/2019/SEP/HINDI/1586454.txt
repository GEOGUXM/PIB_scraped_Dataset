      रक्षा मंत्रालय

      सरकार देश की आकांक्षाओं को पूरा करने के लिए रक्षा आधुनिकीकरण के लिए प्रतिबद्ध: रक्षा राज्य मंत्री श्री श्रीपद नाइक
      Posted On: 27 SEP 2019 3:46PM by PIB Delhi


    रक्षा राज्य मंत्री श्री श्रीपद नाइक ने 130 करोड़ भारतीयों और घरेलू रक्षा उद्योग की आकांक्षाओं को पूरा करने के लिए रक्षा आधुनिकीकरण को आगे बढ़ाने में सरकार की प्रतिबद्धता को दोहराया है। आज नई दिल्ली में भारतीय प्रौद्योगिकी संस्थान में 'मेक इन इंडिया 2.0' विषय पर भारत रक्षा और सुरक्षा एक्सपो 2019 को संबोधित करते हुए, श्री नाइक ने कहा कि प्रधानमंत्री श्री नरेंद्र मोदी के गतिशील और प्रभावी नेतृत्व में सरकार ने देश में 'मेक इन इंडिया’ पहल के तहत रक्षा उत्पादन को बढ़ाया है।


    रक्षा उत्पादन में सूक्ष्म , लघु और मध्यम उद्यमों (एमएसएमई) के महत्व की चर्चा करते हुए रक्षा राज्य मंत्री ने एमएसएमई पर ध्यान केंद्रित करने का आह्वान करते हुए कहा कि यह क्षेत्र रोजगार सृजन करता है, नवाचारी है, विशेषज्ञता संपन्न और लचीला है। उन्होंने कहा कि एमएसएमई के पास राष्ट्रीय रक्षा उद्योग के भविष्य को आकार देने की शक्ति है।


    रक्षा राज्य मंत्री ने रक्षा उद्योग के लिए एक एकीकृत दृष्टिकोण की वकालत करते हुए कहा कि, "यह समय है जब हम ‘हम' और 'वह' के बारे में बात नहीं करते हैं और डीपीएसयू / ओएफबी और निजी क्षेत्र के बीच सार्वजनिक निजी के तौर-तरीके खोजते हैं। उन्होंने कहा कि श्रेष्ठ व्यवहारों के माध्यम से वैश्विक उद्योग की क्षमताओं का लाभ उठाया जाना चाहिए।”


    श्री नाइक ने रक्षा उद्योग गलियारों पर ध्यान देने के लिए उद्योग की सराहना करते हुए कहा कि यह उद्योग रणनीतिक स्वतंत्रता प्राप्त करने के लिए चिह्नित विषयों में समग्र क्षमता बनाने में सक्षम है। उन्होंने कहा कि ‘ हमारी सरकार , रणनीतिक आजादी’ की बड़ी तस्वीर देख रही है। इसे तभी प्रभावी रूप से स्थापित किया जा सकता है जब हम अपनी आयात निर्भरता को कम कर सकते हैं।


    कार्यक्रम में अतिरिक्त महानिदेशक (परिप्रेक्ष्य योजना - पीपी) , सेना डिजाइन ब्यूरो मेजर जनरल ए के चन्नान; एयरबस इंडिया के अध्यक्ष और प्रबंध निदेशक श्री आनंद ई स्टेनली;, बोइंग इंडिया के अध्यक्ष श्री सलिल गुप्ते, एसोसिएटेड चैंबर्स ऑफ कॉमर्स एंड इंडस्ट्री (एसोचैम) के महासचिव श्री दीपक सूद और मंत्रालय और उद्योग के अन्य वरिष्ठ अधिकारी उपस्थित थे।


    ***


    आर.के.मीणा/आरएनएम/एएम/एजी/एमएस – 3276

    
    
    (Release ID: 1586454) Visitor Counter : 105
    
    
      Read this release in: English , Urdu