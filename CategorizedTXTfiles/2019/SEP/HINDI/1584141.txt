      फाइनेंस कमीशन

      15वें वित्‍त आयोग के अध्‍यक्ष एवं सदस्‍य राजस्‍थान के दौरे पर जाएंगे
      Posted On: 04 SEP 2019 4:53PM by PIB Delhi


    15वें वित्‍त आयोग के अध्‍यक्ष श्री एन.के. सिंह और आयोग के सदस्‍य श्री अजय नारायण झा, डॉ. अशोक लाहिड़ी, डॉ. रमेश चंदएवं डॉ. अनूप सिंह 6 से 9 सितंबर, 2019 तक राजस्‍थान राज्‍य के दौरे पर रहेंगे। यह दौरा पहले 16 से 19 अगस्‍त, 2019 तक प्रस्‍तावित था।


    15वें वित्‍त आयोग के अध्‍यक्ष एवं सदस्‍य राजस्‍थान के दौरे की शुरुआत जोधपुर से करेंगे जहां उनके समक्ष आईआईटी जोधपुर द्वारा जोधपुर पुनरुत्‍थान योजना पर एक प्रस्तुति दी जाएगी। आयोग के अध्‍यक्ष एवं सदस्‍य इसके बाद देईकड़ा गांव में मंडोर की पंचायत समिति का दौरा करेंगे। आयोग के अध्‍यक्ष एवं सदस्‍यदेईकड़ा स्थित सरकारी उच्‍च माध्‍यमिक स्‍कूल की छत पर बनी वर्षा जल संचयन संरचना का अवलोकन करेंगे। यही नहीं, आयोग के अध्‍यक्ष एवं सदस्‍य ग्रामीणों के साथ संवाद भी करेंगे। इसके बाद आयोग के अध्‍यक्ष एवं सदस्‍यदेईकड़ा गांव में स्थित धन्‍नार तालाब के जीर्णोद्धार कार्य का अवलोकन करेंगे। इसके अलावा, आयोग के अध्‍यक्ष एवं सदस्‍यबालसमुंद के जिला प्रशासन के साथ भी व्‍यापक संवाद करेंगे।


    15वें वित्‍त आयोग के अध्‍यक्ष एवं सदस्‍य 7 सितंबर को जयपुर में कई बैठकें करेंगे। इनकी पहली बैठक वरिष्‍ठ अर्थशास्त्रियों के साथ होगीजिनमें प्रो. अनिल मेहता, सुश्री अर्चनासुराना, डॉ. अरविंद मायाराम, डॉ. अशोक बापना, श्री अतुल शर्मा, श्री बसंत खेतान,सुश्री दिव्या मदेरणा, श्री एडवर्ड डिकिंसन, प्रो.जी.के. प्रभु, डॉ. गोविंद शर्मा, श्री के.बी. कोठारी, श्रीमती कृष्णा भटनागर, श्री एल.एन. नाथुरामका, डॉ. मंजीत सिंह, प्रो. एन.डी. माथुर, डॉ. प्रभात पंकज, डॉ. प्रशांत गुप्ता, श्री रक्षत हूजा, डॉ. रीमा हूजा, प्रो. एस.एस. सोमरा, प्रो. (डॉ.) एस.एल. कोठारी, राजदूत सतीश सी. मेहता, राजदूत सावित्री कुनाडी, प्रो. टी. के. जैन और डॉ. विजय वीर सिंह शामिल हैं।


    इसके बाद 15वें वित्‍त आयोग के अध्‍यक्ष एवं सदस्‍य राजस्‍थान के पंचायती राज संस्‍थानों के प्रतिनिधियों, शहरी स्‍थानीय निकायों के प्रतिनिधियों और इस राज्‍य के राजनीतिक दलों के प्रतिनिधियों के साथ बैठक करेंगे। इसके अलावा,आयोग के अध्‍यक्ष एवं सदस्‍य राजस्‍थान के व्‍यापार और उद्योग जगत के निकायों के प्रतिनिधियों के साथ भी बैठक करेंगे।


    15वें वित्‍त आयोग के अध्‍यक्ष एवं सदस्‍य अपने दौरे के अंतिम दिन राजस्‍थान के मुख्‍यमंत्री श्री अशोक गहलोत और उनके मंत्रिमंडल के सहयोगियों तथा वरिष्‍ठ अधिकारियों के साथ विस्‍तारपूर्वक बैठक करेंगे। इस दौरान वित्‍त आयोग के अध्‍यक्ष एवं सदस्‍यों के समक्ष राजस्‍थान की वित्‍तीय स्थिति पर एक प्रस्‍तुति दी जाएगी। इसके अलावा, 15वें वित्‍त आयोग के अध्‍यक्ष एवं सदस्‍यों के समक्ष राजस्‍थान सरकार के विकास/प्रमुख कार्यक्रमों पर भी एक प्रस्‍तुति दी जाएगी।


    ***


    आर.के.मीणा/आरएनएम/एएम/आरआरएस/एसकेपी – 2811

    
    
    (Release ID: 1584141) Visitor Counter : 510
    
    
      Read this release in: English , Urdu