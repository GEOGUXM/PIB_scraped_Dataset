      युवा कार्यक्रम एवं खेल मंत्रालय

      फिट इंडिया प्लॉग रन ने राष्ट्र की कल्पना शक्ति दर्शायी
      
      2 अक्टूबर को देश भर में 2,000 से अधिक प्लॉग रन आयोजित किए जाएंगे
      
      श्री किरेन रिजिजू इंदिरा गांधी स्टेडियम में फिट इंडिया प्लॉग रन को हरी झंडी दिखाकर रवाना करेंगे

      Posted On: 30 SEP 2019 4:21PM by PIB Delhi

    युवा मामले और खेल मंत्री (स्‍वतंत्र प्रभार) श्री किरेन रिजिजू महात्मा गांधी की 150वीं जयंती के अवसर पर फिट इंडिया प्लॉग रन को हरी झंडी दिखाकर रवाना करेंगे। प्लॉग रन एथलीटों , बॉलीवुड अभिनेताओं, स्कूल श्रृंखलाओं, कॉरपोरेट्स, नगर निगमों, औद्योगिक निकायों और व्‍यक्तियों को एक मंच पर लाया है। स्‍वच्‍छ देश के निर्माण की पहल में शामिल होने के लिए समाज के सभी वर्गों के उत्साह के बारे में उन्‍होंने कहा, " फिट इंडिया प्‍लॉग रन ने जो दिलचस्पी पैदा की है, उसे देखना उत्साहजनक है। 2 अक्टूबर को प्रधानमंत्री के दृष्टिकोण को जमीन पर उतारने की कोशिश है। हालांकि, प्लॉग रन इस आंदोलन की शुरुआत है, जो प्रत्‍येक भारतीय के जीवन का एक हिस्सा बन जाएगी और इसमें सभी समूह और संस्थान मदद करेंगे। मुझे विश्वास है कि यह एक बड़ा जन आंदोलन बन जाएगा।"


    1196 से अधिक केन्द्रीय विद्यालय संगठनों के छात्र , 581 दक्षिण दिल्‍ली नगर पालिका स्‍कूलों के छात्र दिल्‍ली के दक्षिणी भाग की सफाई करेंगे और 2500 रेजिडेंट वेलफेयर एसोसिएशनों के सदस्य दिल्ली-एनसीआर की सफाई करेंगे। कॉरपोरेट श्रृंखला जैसे कल्ट फिट, स्पोर्ट्स लीग जैसे अल्टीमेट टेबल टेनिस लीग जैसे फिक्की, सीआईआई, पीएचडी चैम्‍बर्स और एसोचैम सहित वाणिज्‍य के सभी शीर्ष चैम्‍बर्स देश में प्‍लॉग में शामिल हो रहे हैं। अकेले नोएडा प्राधिकरण ही नोएडा में 2 अक्टूबर को 100 प्‍लॉग रन आयोजित कर रहा हैं। नेहरू युवा केंद्र, एनएसएस केंद्र और सरकारी और निजी संस्थान भी पूरे देश में प्‍लॉग रन आयोजित कर रहे है, ताकि फिटनेस और स्वच्छता लोगों के जीवन का एक तरीका बन जाए।


    केन्‍द्रीय विद्यालय की तैयारी के बारे में केन्‍द्रीय विद्यालय संगठन के आयुक्‍त श्री संतोष कुमार मल्ल ने कहा , "हमने अभिभावकों को प्‍लॉगिंग की अवधारणा को समझाने के लिए विशेष अभिभावक शिक्षक बैठक आयोजित की हैं। इससे अभिभावकों को 2 अक्टूबर को आयोजित फिट इंडिया प्लॉग रन के लिए अपने बच्चों को प्रेरित करने में मदद मिलेगी।"


    प्रधानमंत्री श्री नरेंद्र मोदी ने 29 सितंबर , 2019 को प्रसारित अपने मन की बात प्रसारण में संबोधन के दौरान प्‍लॉगिंग के माध्‍यम से प्रत्येक भारतीय नागरिक को फिटनेस और स्वच्छता को अपने जीवन में शामिल करने के लिए पूरे देश का आह्वान किया है। प्रधानमंत्री ने कहा कि महात्‍मा गांधी की 150 वीं जयंती के अवसर पर खेल मंत्रालय फिट इंडिया प्‍लॉग रन का आयोजन कर रहा है। यह पहल 2 अक्टूबर से शुरू होगी और हमें यह सुनिश्चित करना चाहिए कि हम सभी इस दौड़ में 2 किलोमीटर की दूरी तय करें और साथ ही रास्‍ते में मिलने वाला कचरा भी उठाएं। इससे न केवल हम अपने स्‍वास्‍थ्‍य का ध्‍यान रखेंगे, बल्कि धरती माता के स्‍वास्‍थ्‍य का भी ध्‍यान रखेंगे। प्‍लॉगिंग की अवधारणा पर जोर देते हुए प्रधानमंत्री ने रेडियो प्रसारण ‘मन की बात’ के दौरान प्‍लॉगर रिपू दमन बहलवी से बात की, जिन्होंने इस अवधारणा को पेश किया। रिपु दमन दिल्ली में फिट इंडिया प्लॉग रन में भी शामिल होंगे।


    *****


    आर.के.मीणा/आरएनएम/एएम/आईपीएस/जीआरएस –3318

    
    
    (Release ID: 1586718) Visitor Counter : 216
    
    
      Read this release in: English , Urdu