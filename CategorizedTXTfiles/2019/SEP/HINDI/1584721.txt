      प्रधानमंत्री कार्यालय

      श्री पी.के. सिन्हा प्रधानमंत्री के प्रधान सलाहकार नियुक्त किए गए
      Posted On: 11 SEP 2019 2:55PM by PIB Delhi


    श्री पी.के. सिन्हा को प्रधानमंत्री श्री नरेन्द्र मोदी का प्रधान सलाहकार नियुक्त किया गया है। फिलहाल श्री सिन्हा प्रधानमंत्री कार्यालय में विशेष अधिकारी के रूप में कार्यरत हैं।


    श्री सिन्हा ने 13 जून, 2015 से 30 अगस्त, 2019 तक मंत्रिमंडल सचिव के रूप में कार्य किया था। वे उत्तर प्रदेश काडर के 1977 बैच के भारतीय प्राशसनिक सेवा के अधिकारी रहे हैं। अपने शानदार करियर के दौरान, श्री सिन्हा ने विद्युत और जहाजरानी मंत्रालयों में सचिव के रूप में सेवा की है। उन्होंने पेट्रोलियम एवं प्राकृतिक गैस मंत्रालय में विशेष सचिव के रूप में भी काम किया है।


    उन्होंने दिल्ली विश्वविद्यालय के सेंट स्टीफंस कॉलेज से अर्थशास्त्र में स्नातक की परीक्षा उतीर्ण की थी। इसके बाद दिल्ली स्कूल ऑफ इकनॉमिक्स से अर्थशास्त्र में स्नातकोत्तर की परीक्षा उतीर्ण की। बाद में, सेवा के दौरान उन्होंने लोक प्रशासन में स्नातकोत्तर डिप्लोमा और सामाजिक विज्ञान में एम.फिल भी प्राप्त किए।


    भारतीय प्राशसनिक सेवा के अपने लम्बे कार्यकाल के दौरान, श्री सिन्हा ने उत्तर प्रदेश राज्य सरकार के साथ-साथ केन्द्र सरकार के विभिन्न पदों पर विशिष्टतापूर्वक काम किया।


    ****


    आर.के.मीणा/आरएनएम/एएम/एसकेएस/डीके – 2 954

    
    
    (Release ID: 1584721) Visitor Counter : 228
    
    
      Read this release in: Assamese , English , Urdu , Marathi , Bengali , Punjabi , Tamil , Kannada