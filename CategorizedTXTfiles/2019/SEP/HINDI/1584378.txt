      रक्षा मंत्रालय

      28वां इंडो-थाई कॉरपेट
      Posted On: 06 SEP 2019 10:44AM by PIB Delhi


    भारतीय नौसेना और थाईलैंड की शाही नौसेना के बीच 5 से 15 सितंबर, 2019 तक 28वां भारत-थाईलैंड की समन्वयन गश्त (इंडो-थाई कॉरपेट) का आयोजन किया जाएगा। कॉरपेट में भारतीय नौसेना पोत केसरी और थाईलैंड की शाही नौसेना पोत क्राबुरी भाग लेंगे। इसके अलावा दोनों नौसेनाओं के समुद्री गश्ती हवाई जहाज भी शामिल होंगे।


    अंडमान-निकोबार कमान के भारतीय नौसेना के पोत और हवाई जहाज वर्ष 2003 से थाईलैंड की शाही नौसेना के साथ दो वर्ष में एक बार कॉरपेट में हिस्सा लेते रहे हैं। इंडो-थाई कॉरपेट का मकसद संयुक्त राष्ट्र सामुद्रिक कानून समझौते का कारगर क्रियान्वयन है। इसके तहत प्राकृतिक संसाधनों और समुद्री पर्यावरण का संरक्षण, गैर-कानूनी रूप से मछली पकड़ने की गतिविधियों/ मादक पदार्थों की तस्करी/समुद्री डाकुओं की गतिविधियों को रोकना, तस्करी, गैर-कानूनी अप्रवासन की रोकथाम तथा समुद्र में तलाशी और बचाव गतिविधियां चलाना शामिल हैं।


    28वें इंडो-थाई कॉरपेट से भारत और थाईलैंड के बीच रिश्ते मजबूत होंगे और समुद्री सहयोग बढ़ेगा। क्षेत्र में बेहतर समुद्री शांति व्यवस्था के जरिए हिंद महासागर को शांतिपूर्ण बनाने की दिशा में प्रगति होगी।


    ****


    आर.के.मीणा/आरएनएम/एएम/एकेपी/एमएस - 2858


    

    
    (Release ID: 1584378) Visitor Counter : 166
    
    
      Read this release in: English , Urdu