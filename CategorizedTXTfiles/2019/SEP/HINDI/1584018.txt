      पूर्वोत्‍तर क्षेत्र विकास मंत्रालय

      डॉक्‍टर जितेंद्र सिंह कल गुवाहाटी में एनईआरएएमएसी बाजार परिसर की आधारशिला रखेंगे
      Posted On: 03 SEP 2019 3:14PM by PIB Delhi


    केन्‍द्रीय पूर्वोत्‍तर क्षेत्र विकास राज्‍य मंत्री (स्‍वतंत्र प्रभार) डॉ . जितेंद्र सिंह कल गुवाहाटी में पूर्वोत्‍तर क्षेत्रीय कृषि विपणन सहयोग लिमिटेड (एनईआरएएमएसी) के विपणन परिसर की आधारशिला रखेंगे। इस अवसर पर पूर्वोत्‍तर परिषद (एनईसी) के सचिव श्री राम मुइवा भी उपस्थित रहेंगे।


    एनईआरएएमएसी सिक्‍स माइल गुवाहाटी में विपणन परिसर बना रहा है। यह परिसर 2007 वर्गमीटर (1.5 बीघा) क्षेत्र में पूर्वोत्‍तर परिषद के सहयोग से बनेगा। भवन का निर्माण दो चरणों में किया जाएगा। पहले चरण में ब्‍लॉक-1 (कार्यालय सह मार्केट परिसर) भवन चार मंजिल तक बनाया जाएगा और ब्‍लॉक-2 (अतिथि गृह) पहली मंजिल पर बनाया जाएगा। इसमें कुल 13.15 करोड़ रुपये की लागत आएगी। कार्यालय सह विपणन परिसर के इस भवन के निर्माण का वित्‍त पोषण पूर्वोत्‍तर परिषद करेगी। परिषद यह सहयोग पूर्वोत्‍तर क्षेत्र में विपणन समर्थन कृषि-बागवानी उत्‍पाद योजना के अंतर्गत देगी।


    इस भवन को हरित भवन के रूप में विकसित किया जाएगा और यह इस क्षेत्र का अत्‍याधुनिक भवन होगा। भवन में कृषि-बागवानीखुदरा केंद्र होगा , जहां पूर्वोत्‍तर क्षेत्र के सभी किसान और उद्यमी अपने उत्‍पादों को साझा मंच पर दिखाएंगे।


    प्रस्‍तवित एनईआरएएमएसी के कार्यालय सह विपणन परिसर में कृषि और बागवानी संबंधी सरकारी विभाग होंगे , ताकि एक दूसरे के साथ बेहतर समन्‍वय किया जा सके औरकिसान समूहों/उद्यमियों को एकल खिडकी सहायता प्रदान की जा सके।


    एनईआरएएमएसी लिमिटेड 1982 में भारत सरकार के उद्यम के रूप में बना था। इसका पंजीकृत कार्यालय गुवाहाटी में है और यह पूर्वोत्‍तर क्षेत्र विकास मंत्रालय के प्रशासनिक नियंत्रण में काम कर रहा है। एनईआरएएमएसीपूर्वोत्‍तर क्षेत्र के कृषि बागवानी क्षेत्र में अग्रणी विपणन संगठन है , जो किसानों को पंजीकृत एफपीओ/एफपीसी की माध्‍यम से खेत से बाजार और उपभोक्‍ताओं तक समर्थन देता है।


    एनईआरएएमएसी में सभी सुविधाएं होंगी और यह क्षेत्र के किसनों को प्रत्‍यक्ष और अप्रत्‍यक्ष रूप से लाभ पहुंचाएगा।


    एनईआरएएमएसी पूर्वोत्‍तर क्षेत्र के किसानों के विकास के लिए और 2022 तक उनकी आय को दोगुनी करने के लिए सभी प्रयास कर रहा है। पूर्वोत्‍तर के गुवाहाटी शहर के बीच में इस भवन का निर्माण इस दिशा में एक कदम होगा।


    ****


    आर.के.मीणा/आरएनएम/एएम/एजी/वाईबी- 2788

    
    
    (Release ID: 1584018) Visitor Counter : 81
    
    
      Read this release in: English , Urdu