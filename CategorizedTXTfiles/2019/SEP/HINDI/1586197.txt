      रक्षा मंत्रालय

      बी. एससी (एच) नर्सिंग कॉलेज, आर्मी हॉस्पिटल (आर एंड आर) दिल्ली कैंट - 10 के द्वितीय बैच का कमीशन समारोह
      Posted On: 25 SEP 2019 6:00PM by PIB Delhi


    27 युवा नर्सिंग विद्यार्थियों को आज नई दिल्ली में कॉलेज ऑफ नर्सिंग , आर्मी हॉस्पिटल (रिसर्च एंड रेफरल) में एक शानदार समारोह में लेफ्टिनेंट के रूप में सैन्य नर्सिंग सेवा (एमएनएस ) में कमीशन किया गया। इस कॉलेज की स्नातक नर्सों का दूसरा बैच , जो सैन्य नर्सिंग सेवा में कमीशन किया गया था , विभिन्न सशस्त्र बलों के अस्पतालों में पदस्थापित किया जाएगा।


    कमांडेंट , आर्मी हॉस्पिटल (आरएंडआर ) लेफ्टिनेंट जनरल रजत दत्ता समारोह के मुख्य अतिथि थे। जनरल ऑफिसर ने नए कमीशन प्राप्त नर्सिंग अधिकारियों और उनके अभिभावकों को बधाई दी। उन्होंने युवा और उत्साही नर्सिंग अधिकारियों से सेवा की नैतिकता का पोषण करने और संगठन को अधिक ऊंचाइयों तक ले जाने का आग्रह किया। उन्होंने निवर्तमान स्नातकों को चिकित्सा और नर्सिंग के क्षेत्र में नवीनतम विकास के साथ संयम रखने की सलाह दी। उन्होंने नर्सिंग अधिकारियों को रोगियों की करुणा भाव के साथ सेवा करने के लिए प्रेरित किया।


    अतिरिक्त महानिदेशक सैन्य नर्सिंग सेवा (एडीजी एमएनएस) मेजर जनरल जॉयस ग्लेडिस रोच ने युवा नर्सों को शपथ दिलाई क्योंकि वे सशस्त्र बलों में अपने करियर की शुरुआत कर रहे हैं।


    मेजर जनरल सोनाली घोषाल , प्रिंसिपल मैट्रन एएच (आर एंड आर) ने गणमान्य व्यक्तियों का स्वागत किया। कॉलेज ऑफ नर्सिंग की प्रिंसिपल कर्नल रेखा भट्टाचार्य ने बैच रिपोर्ट प्रस्तुत की।


    लेफ्टिनेंट पारुल और लेफ्टिनेंट अंकिता मित्रा को उनके बैच में क्रमशः प्रथम और द्वितीय स्थान प्राप्त करने के लिए कमांडेंट सिल्वर मेडल से सम्मानित किया गया। लेफ्टिनेंट सुकृति चौहान को सर्वश्रेष्ठ ऑल राउंड स्टूडेंट ट्रॉफी प्रदान की गई। लेफ्टिनेंट चिंगनीहाट ज़ोउ और लेफ्टिनेंट पारुल को क्रमशः सर्वश्रेष्ठ छात्र नैदानिक ​​नर्स और पुष्पनरंजन पुरस्कार मिला।


    ******


    आर.के.मीणा/आरएनएम/एएम/एजी/डीके – 3235

    
    
    (Release ID: 1586197) Visitor Counter : 109
    
    
      Read this release in: Urdu , English