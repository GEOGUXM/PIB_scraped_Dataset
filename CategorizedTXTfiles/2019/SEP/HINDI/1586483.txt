      जनजातीय कार्य मंत्रालय

      श्रीमती रेणुका सिंह नोएडा में ‘आदि महोत्सव’ का उद्घाटन करेंगी
      Posted On: 27 SEP 2019 6:10PM by PIB Delhi


    केन्द्रीय जनजातीय मामलों की राज्य मंत्री श्रीमती रेणुका सिंह कल इंडिया एक्सपो सेंटर, सेक्टर-62 नोएडा में राष्ट्रीय जनजातीय त्यौहार ‘आदि महोत्सव’ का उद्घाटन करेंगी। इस महोत्सव का आयोजन जनजातीय मंत्रालय कर रहा है। उद्घाटन के दौरान जनजातीय मामलों के सचिव श्री दीपल खांडेकर और ट्राइफेड के चेयरमैन श्री आर.सी. मीणा मौजूद रहेंगे।


    त्यौहार जनजातीय संस्कृति, शिल्प, खान-पान और वाणिज्य पर केन्द्रित है। प्रदर्शनी सह-बिक्री केन्द्र के 70 स्टॉल लगाए जाएंगे, जहां जनजातीय हस्तशिल्प, कला, पेंटिंग, वस्त्र, आभूषण का प्रदर्शन किया जाएगा। इस त्यौहार में पूरे देश के लगभग 200 जनजातीय कारीगर/शिल्पकार भाग लेंगे।


    महोत्सव में जम्मू-कश्मीर से लेकर तमिलनाडु और गुजरात से लेकर नगालैंड में निर्मित जनजातीय वस्त्र उपलब्ध होंगे।


    पहली बार जनजातीय कारीगर/शिल्पकार प्वाइंट ऑफ सेल (पोओएस) मशीन के जरिए क्रेडिट/डेविड कार्ड से भुगतान प्राप्त करेंगे। इसके लिए स्टेट बैंक ऑफ इंडिया ने विशेष प्रशिक्षण प्रदान किया है।


    ट्राइब्स इंडिया ने एमेजॉन, स्नैपडील, फ्लिपकार्ड, पेटीएम और भारत सरकार के पोर्टल जेम के साथ समझौता किया है। इसके अलावा ट्राइब्स इंडिया का अपना ई-कॉमर्स पोर्टल है- www.tribesindia.com.


    ****


    आर.के.मीणा/आरएनएम/एएम/जेके/डीके – 3282


    

    
    (Release ID: 1586483) Visitor Counter : 164