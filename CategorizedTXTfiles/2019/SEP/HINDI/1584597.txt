      प्रधानमंत्री कार्यालय

      प्रधानमंत्री श्री नरेन्द्र मोदी 11 सितंबर, 2019 को राष्ट्रीय पशु रोग नियंत्रण कार्यक्रम को लॉन्च करेंगे
      
      किसानों के सशक्तिकरण की दिशा में पहल

      Posted On: 09 SEP 2019 5:51PM by PIB Delhi

    किसानों की आय दोगुना करने के प्रमुख प्रयासों के मद्देनजर पशुधन में मुखपका-खुरपका और पशुजन्य माल्टा-ज्वर के उन्मूलन के लिए प्रधानमंत्री श्री नरेन्द्र मोदी 11 सितंबर, 2019 को उत्तर प्रदेश के मथुरा में राष्ट्रीय पशु रोग नियंत्रण कार्यक्रम को लॉन्च करेंगे।


    वर्ष 2024 तक पांच वर्षों की अवधि के लिए केन्द्र सरकार द्वारा शत-प्रतिशत वित्त पोषण के 12,652 करोड़ रुपये की लागत वाले इस कार्यक्रम का उद्देश्य 500 मिलियन से अधिक पशुधन का टीकाकरण है। इसके तहत गाय, भैंस, भेड़, बकरी और सूअर को मुखपका-खुरपका रोग से बचाना है।


    इस कार्यक्रम का उद्देश्य पशुजन्य माल्टा-ज्वर से बचाव के लिए हर वर्ष दुधारू पशुओं के 36 मिलियन मादा बच्चों को टीका लगाना है।


    इस कार्यक्रम के दो घटक हैं- 2025 तक रोगों पर नियंत्रण और 2030 तक रोगों का उन्मूलन।


    प्रधानमंत्री श्री नरेन्द्र मोदी इस दिन राष्ट्रीय कृत्रिम गर्भाधान कार्यक्रम को भी लॉन्च करेंगे।


    आशा है कि इसी के साथ टीकाकरण, रोग प्रबंधन, कृत्रिम गर्भाधान और उत्पादकता के विषय पर देश के सभी 687 जिलों में कृषि विज्ञान केन्द्रों पर राष्ट्रव्यापी कार्यशालाओं की भी शुरूआत की जाएगी।


    11 सितंबर, 2019 को अपने मथुरा दौरे पर प्रधानमंत्री ‘ स्वच्छता ही सेवा ’ कार्यक्रम में भी हिस्सा लेंगे।


    ***


    आर.के.मीणा/आरएनएम/एएम/एकेपी/एमएस – 2 912

    

    
    (Release ID: 1584597) Visitor Counter : 1030
    
    
      Read this release in: Assamese , English , Marathi , Bengali , Punjabi , Tamil , Kannada