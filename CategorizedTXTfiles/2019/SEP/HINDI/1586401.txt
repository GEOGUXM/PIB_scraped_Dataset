      प्रधानमंत्री कार्यालय

      प्रधानमंत्री नरेन्‍द्र मोदी ने ईरान के राष्ट्रपति से मुलाकात की
      Posted On: 26 SEP 2019 11:20PM by PIB Delhi


    प्रधानमंत्री श्री नरेंद्र मोदी ने संयुक्‍त राष्‍ट्र महासभा के 74वें सत्र के अवसर पर अलग से ईरान के राष्ट्रपति डॉ. हसन रूहानी से आज न्यूयॉर्क में मुलाकात की। दोनों नेताओं ने द्विपक्षीय संबंधों पर चर्चा की और पारस्परिक हित के क्षेत्रीय और वैश्विक घटनाक्रमों पर अपने विचार साझा किए।


    सभ्‍यताओं के स्‍तर पर भारत और ईरान के पुराने संबंधों के संदर्भ में दोनों नेताओं ने 2015 में उफा में हुई पहली बैठक के बाद से द्विपक्षीय संबंधों में भी प्रगति का सकारात्मक आकलन किया। उन्होंने विशेष रूप से चाबहार बंदरगाह के परिचालन का उल्लेख किया और कहा कि यह अफगानिस्तान और मध्‍य एशिया क्षेत्र के लिए एक प्रवेश द्वार की तरह है।


    प्रधानमंत्री मोदी ने महत्‍वपूर्ण खाड़ी क्षेत्र में शांति , सुरक्षा और स्थिरता बनाए रखने के हित में कूटनीति , संवाद और विश्वास बहाली को प्राथमिकता देने के लिए भारत के समर्थन को दोहराया।


    दोनों पक्ष 2020 में अपने राजनयिक संबंधों की 70वीं वर्षगांठ मनाने पर भी सहमत हुए।


    आर.के.मीणा/आरएनएम/एएम/एमएस/एसके–3266

    
    
    (Release ID: 1586401) Visitor Counter : 141
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Telugu , Kannada