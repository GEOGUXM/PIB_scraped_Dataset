      निर्वाचन आयोग

      भारतीय निर्वाचन आयोग ने महाराष्ट्र के लिए दो विशेष व्यय पर्यवेक्षक नियुक्त किए
      Posted On: 23 SEP 2019 8:26PM by PIB Delhi


      संविधान के अनुच्छेद 324 के तहत और जन प्रतिनिधित्व अधिनियम 1951 की धारा 20 बी के तहत प्रदत्त शक्तियों का प्रयोग करते हुए भारतीय निर्वाचन आयोग (ईसीआई) ने आज भारतीय राजस्व सेवा के दो पूर्व अधिकारियों - सुश्री मधु महाजन (पूर्व आईआरएस 1982) और श्री बी. मुरली कुमार (पूर्व आईआरएस 1983) को महाराष्ट्र में आने वाले विधानसभा चुनाव के लिए विशेष व्‍यय पर्यवेक्षक नियुक्‍त किया है।


      सुश्री महाजन को मुंबई में मुख्य निर्वाचन अधिकारी से परामर्श करते हुए धन शक्ति के दुरुपयोग को नियंत्रित करने पर विशेष जोर देते हुए चुनाव के संचालन की देखरेख करने की आवश्यकता होगी। इसी तरह श्री बी. मुरली कुमार पुणे में स्थितरहेंगे और जैसे आवश्यक होगा अधिकारियों और चुनाव अधिकारियों के साथ बाकी राज्य के मामलों पर ध्यान देंगे।


      विशेष पर्यवेक्षक यहां चुनाव प्रशासन द्वारा किए जा रहे कार्यों की देखरेख और निगरानी करेंगे और यह सुनिश्चित करेंगे कि खुफिया जानकारी और सी-विजिल , वोटर हेल्पलाइन 1950 के माध्यम से मिली शिकायतों के आधार पर कठोर और प्रभावी प्रवर्तन कार्रवाई की जाएगी उन सभी व्यक्तियों या संस्थाओं के खिलाफ जो मतदान प्रक्रिया को निष्फल करने के इरादे से धन , शराब और मुफ्त की चीजों का वितरण करके मतदाताओं को लुभाने की कोशिश करते हैं।


      ज्ञात हो कि आयकर विभाग की अन्वेषण शाखा में उनके पूर्व अनुभव को देखते हुए सुश्री मधु महाजन को हाल के लोकसभा चुनाव में तमिलनाडु के लिए विशेष व्‍यय पर्यवेक्षक नियुक्‍त किया गया था। लोकसभा चुनाव के दौरान श्री मुरली कुमार को 8- वेल्‍लोर लोकसभा निर्वाचन क्षेत्र के लिए विशेष व्‍यय पर्यवेक्षक नियुक्‍त किया गया था और उन्होंने इससे पहले चेन्नई में बतौर आयकर महानिदेशक (अन्वेषण) सेवाएं दी थीं।


      *******


      आर . के . मीणा / आरएनएम / एएम / जीएसबी – 3218


    

    
    (Release ID: 1586103) Visitor Counter : 15
    
    
      Read this release in: English , Urdu