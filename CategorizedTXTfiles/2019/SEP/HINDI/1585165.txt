      वाणिज्‍य एवं उद्योग मंत्रालय

      अगस्‍त, 2019 के लिए थोक मूल्य सूचकांक (आधार वर्ष : 2011-12 = 100) की समीक्षा
      Posted On: 16 SEP 2019 12:06PM by PIB Delhi


    अगस्‍त , 2019 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष: 2011-12=100) पिछले महीने के 121.2 अंक (अनंतिम) से 0.2 प्रतिशत बढ़कर 1 21.4 अंक (अनंतिम) हो गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर अगस्‍त , 2019 के दौरान (जुलाई , 2019 की तुलना में) बिना किसी बदलाव के 1 .08 प्रतिशत पर स्थिर रही । वहीं , पिछले वर्ष के इसी महीने में यह 4.62 प्रतिशत रही थी। वित्‍त वर्ष में अब तक क्रमिक वृद्धि के साथ मुद्रास्‍फीति की दर 1.25 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति या महंगाई दर 3 . 27 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 142.1 अंक (अनंतिम) से 1.3 प्रतिशत बढ़कर 1 43 .9 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 153 .7 अंक (अनंतिम) से 1.4 प्रतिशत बढ़कर 155.9 (अनंतिम) रहा। इस दौरान पान के पत्‍ते,मसाले और जवार (प्रत्‍येक 4 प्रतिशत) रागी,बारली, फल, सब्‍जी तथा सूअर का मांस (प्रत्‍येक 3 प्रतिशत) मीठे पानी की मछली, गेंहू, अरहर, मक्‍का,गौ मांस तथा भैस का मासं ( प्रत्‍येक 2 प्रतिशत) समुद्री मछली, दूध, मटर/चावली, राजमा और धान तथा मांस (प्रत्‍येक 1 प्रतिशत) रहे। हालांकि इस दौरान अंडों के दाम में (7 प्रतिशत) चाय में (2 प्रतिशत) पोल्‍ट्री चिकन तथा चने के दाम में (प्रत्‍येक 1 प्रतिशत) की कमी आई।


    ‘अखाद्य पदार्थों’ के समूह का सूचकांक पिछले महीने के 128.8 अंक (अनंतिम) से 0.9 प्रतिशत बढ़कर 129.9 अंक (अनंतिम) रहा। कृषि पुष्‍पों (14 प्रतिशत) अलसी के बीज (4 प्रतिशत) सूरजमुखी और करडी के बीज ( प्रत्‍येक 3 प्रतिशत) तिल , कोपरा (नारियल) और मूंगफली (प्रत्‍येक 2 प्रतिशत) तथा मेस्‍ता,अरंडी और सरसों के बीच तथा सोयाबीन (प्रत्‍येक एक प्रतिशत) की बढ़ोतरी रही। हालांकि इस दौरान कच्‍चे रबड़(प्रत्‍येक4 प्रतिशत) नाइजर सीड (3 प्रतिशत) , कच्‍चे कपास ( 2 प्रतिशत) तथा चारे की कीमतों में एक प्रतिशत की कमी आई।


    कच्‍चे तेल और प्राकृतिक गैस समूह के सूचकांक में पिछले महीने के 86 .9 अनंतिम से 1 . 4 प्रतिशत की वृद्धि के साथ 88 1 अंक (अतंरिम) रहा ऐसा कच्‍चे तेल की कीमतों के एक प्रतिशत तथा प्राकृतिक गैस के दाम में 3 प्रतिशत की बढ़ोतरी के कारण हुआ।


    ‘ खनिज ’ समूह का सूचकांक पिछले महीने के 138 अंक (अनंतिम) से प्रतिशत बढ़कर 158 अंक (अनंतिम) हो गया। ऐसा तांबा सांद्र (41 प्रतिशत), बॉक्‍साइड (6 प्रतिशत) और मैगनीज़ खनिज़ (4 प्रतिशत) के दाम बढ़ने के कारण हुआ। हालांकि चूना पत्‍थर (12 प्रतिशत), सीसा (4 प्रतिशत), जस्‍ता (3 प्रतिशत) और लौह खनिज़ (1 प्रतिशत) के दाम घट गये हैं।


    ईंधन एवं बिजली (भारांक 13.15 प्रतिशत)


    इस प्रमुख समूह का सूचकांक पिछले महीने के 100 .6 अंक (अनंतिम) से 0 .1 प्रतिशत बढ़कर 100 .7 अंक (अनंतिम) हो गया।


    निर्मित उत्‍पाद (भारांक 64.23 प्रतिशत)


    इस प्रमुख समूह का सूचकांक पिछले महीने के 118.1 (अंनतिम) से 0.3 प्रतिशत घटकर 117.8 (अंनतिम) रहा।


    ‘खाद्य उत्‍पादों के विनिर्माण’ समूह का सूचकांक पिछले महीने के 130.9 (अंनतिम) की तुलना में 1.1 प्रतिशत बढ़कर 132.4 (अंनतिम) रहा।


    ऐसा शीरा की कीमतों में 6 प्रतिशत, स्‍वास्‍थ्‍य उत्‍पादों में 5 प्रतिशत, चावल, छिलका तेल और मसालों में 4 प्रतिशत, मैदा और अरंडी के तेल में 3 प्रतिशत, मक्‍कखन, सूजी, चीनी, सूरजमुखी तेल, मूंगफली तेल और नमक के दामों में 2 प्रतिशत, बिनौला तेल, आइसक्रीम, आटा, पाउडर दूध, पॉम ऑयल, कॉफी, प्रसंस्‍कृत मछली, गैर-बासमती चावल, अरंडी के तेल, कॉको, चॉकलेट तथा चीनी औरचीनी से बने उत्‍पादों और सोयाबीन के तेल के दाम 1 प्रतिशत की वृद्धि के कारण हुआ। हालांकि, इस दौरान प्रसंस्‍कृत मांस में 4 प्रतिशत, भैंस के मांस में 3 प्रतिशत, प्रसंस्‍कृत चाय, चिकन में 2 प्रतिशत, बासमती चावल तथा प्रसंस्‍कृत खाद्य उत्‍पादों बेसन, माइक्रोनी, नूडल और ऐसे ही अन्‍य उत्‍पादों की कीमतों में 1 प्रतिशत की कमी आई।


    ‘पेय पदार्थों के विनिर्माण’ समूह का सूचकांक पिछले महीने के 123.2 अंक (अनंतिम) से 0.6 प्रतिशत बढ़कर 124.0 अंक (अनंतिम) हो गया।


    ‘तम्‍बाकू एवं तम्‍बाकू उत्‍पादों’ के समूह का सूचकांक पिछले महीने के 153.6 अंक (अनंतिम) से 0.2 प्रतिशत बढ़कर 153.9 अंक (अनंतिम) के स्‍तर पर पहुंच गया।


    अगस्‍त 2019 में थोक मूल्‍य सूचकांक और महंगाई दर से जुड़ी विस्‍तृत जानकारी पाने के लिए अंग्रेजी का अनुलग्‍नक देखें।


    ***


    आर.के.मीणा /आरएनएम/एएम/एमएस/वाईबी– 3043

    
    
    (Release ID: 1585165) Visitor Counter : 193
    
    
      Read this release in: English , Urdu , Marathi