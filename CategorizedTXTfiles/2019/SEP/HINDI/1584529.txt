      प्रधानमंत्री कार्यालय

      प्रधानमंत्री श्री नरेन्द्र मोदी कल यूएनसीसीडी के सीओपी14 को संबोधित करेंगे
      
      भारत को चीन से दो साल के लिए सीओपी की अध्यक्षता मिली

      Posted On: 08 SEP 2019 8:02PM by PIB Delhi

    प्रधानमंत्री श्री नरेन्द्र मोदी कल मरुस्थलीकरण का सामना करने के लिए संयुक्त राष्ट्र के सम्मेलन यानी यूएनसीडीडी के 14वें कान्फ्रेंस ऑफ पार्टीज (सीओपी14) के उच्च स्तरीय सेगमेंट को संबोधित करेंगे। यह सम्मेलन उत्तर प्रदेश के ग्रेटर नोएडा में हो रहा है।


    यह सम्मेलन ऐसे समय में हो रहा है जब भारत को दो साल के लिए चीन से सीओपी की अध्यक्षता मिली है। यह पर्यावरण, खासतौर पर भू-प्रबंधन से जुड़े मुद्दों को लेकर वैश्विक चर्चा में इजाफा करेगा। यहां यह ध्यान देने योग्य है कि भारत को जलवायु परिवर्तन, जैव विविधता और भू-प्रबंधन पर सभी तीन रियो कनवेंशन के सीओपी की मेजबानी करने का सम्मान हासिल है।


    इस सम्मेलन में 7,200 प्रतिभागियों के शामिल होने का अनुमान है, जिनमें सरकार के मंत्री और प्रतिनिधि, गैर सरकारी एवं अंतर-सरकारी संगठन, वैज्ञानिक, महिलाएंऔर 197 पक्षों के युवाओं शामिल हैं। ये सभी मिलकर 30 फैसले लेंगे, जिनका उद्देश्य दुनिया भर में जमीन के उपयोग की नीतियों को मजबूती देना, पलायन, मिट्टी एवं धूल के तूफान और सूखे जैसे उभरते खतरों का हल खोजना है।


    ***


    आर.के.मीणा/आरएनएम/एएम/एएस – 289 9

    
    
    (Release ID: 1584529) Visitor Counter : 83
    
    
      Read this release in: Assamese , English , Urdu , Marathi , Bengali , Punjabi , Tamil , Kannada