      रक्षा मंत्रालय

      नेवल वॉर कॉलेज, गोवा में नौसेना हाई कमान पाठ्यक्रम-32 का उद्घाटन
      Posted On: 03 SEP 2019 2:52PM by PIB Delhi


    पूर्व नौसेना प्रमुख एडमिरल अरुण प्रकाश, पीवीएसएम, एवीएसएम, वीर चक्र, वीएसएम (सेवानिवृत्त) ने आज नेवल वॉर कॉलेज, गोवा में 32वें नौसेना हाई कमान पाठ्यक्रम का उद्घाटन किया।


    नेवल वॉर कॉलेज भारतीय नौसेना का प्रमुख प्रशिक्षण संस्थान है और भारतीय सशस्त्र बलों के तीन वॉर कॉलेजों में शामिल है। नौसेना हाई कमान पाठ्यक्रम इस संस्थान का प्रमुख पाठ्यक्रम है, जो 37 सप्ताह से अधिक समय तक चलता है। इस पाठ्यक्रम में कुल 31 अधिकारी हिस्सा लेंगे। अंतर-सेवा एकीकरण के उद्देश्य के मद्देनजर इस पाठ्यक्रम में सेना से पांच कर्नल, नौसेना से 19 कैप्टन, वायुसेना से पांच ग्रुप कैप्टन और भारतीय तटरक्षक से दो कमांडेंट इस प्रतिष्ठित पाठ्यक्रम में शामिल होंगे।


    पाठ्यक्रम के तहत विभिन्न परिस्थितियों से सघन परिचय, कठोर अनुसंधान तथा विषयगत सामरिक और संचालन मुद्दों के जरिए पाठ्यक्रम में हिस्सा लेने वालों के बौद्धिक क्षमता को बढ़ाया जाता है। सशस्त्र बलों के सेवारत और सेवानिवृत्त वरिष्ठ अधिकारी, राजनयिक, सरकारी अधिकारी और कॉरपोरेट हस्तियां पाठ्यक्रम में शामिल लोगों से संवाद करती हैं। इस दौरान व्याख्यान, गोष्ठियां, चर्चा, शोधकार्य और अध्ययन गतिविधियां चलाई जाती हैं। पात्र अधिकारियों को रक्षा और सामरिक अध्ययन में एमफिल की डिग्री भी दी जाती हैं। पाठ्यक्रम के अंत में आर्मी वॉर कॉलेज, महू में पांच सप्ताह के संयुक्त संचालन पाठ्यक्रम का आयोजन किया जाता है। इस पाठ्यक्रम में हाई कमान पाठ्यक्रमों में हिस्सा लेने वाले सभी अधिकारी शामिल होते हैं।


    *****


    आर.के.मीणा/आरएनएम/एएम/एकेपी/एमएस–2786

    
    
    (Release ID: 1583976) Visitor Counter : 109
    
    
      Read this release in: Urdu , English , Bengali