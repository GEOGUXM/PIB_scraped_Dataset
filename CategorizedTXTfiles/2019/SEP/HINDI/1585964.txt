      प्रधानमंत्री कार्यालय

      प्रधानमंत्री का यूनिवर्सल हेल्थ कवरेज पर यूएन में संबोधन
      Posted On: 23 SEP 2019 11:51PM by PIB Delhi


    नमस्ते!
    
    Mr. President,
    
    विश्व कल्याण की शुरुआत जन कल्याण से होती है और स्वास्थ्य उसकी महत्वपूर्ण इकाई है। और इसलिए ये विषय भारत के लिए बहुत बड़ी प्राथमिकता है।
    
    हमें इस विषय Holistic Approach के साथ चार pillars पर काम कर रहे हैं। पहला pillar है Preventive Health का। हमने योग, आयुर्वेद और फिटनेस पर विशेष बल दिया है। हम सवा लाख से अधिक wellness center बना रहे हैं।
    
    इससे lifestyle disease जैसे डायबिटीज, ब्लड प्रेशर, डिप्रेशन आदि को नियंत्रण में मदद मिल रही है। e-cigarette का बढ़ता हुआ क्रेज बहुत ही चिंता का विषय है। भारत ने युवा पीढ़ी को इस गंभीर संकट से बचाने के लिए e-cigarette को ban कर दिया है।
    
    हमारे क्लीन इंडियन मिशन ने लाखों जिंदगियाँ बचाने में योगदान दिया है। इम्यूनाइजेशन पर भी हमारा विशेष जोर है। नई वैक्सीनों को जोड़ने के साथ हमने दूर दराज़ के इलाकों में access को भी सुधारा है।
    
    दूसरा pillar है Affordable Healthcare. हमने विश्व की सबसे बड़ी health assurance योजना आयुष्मान भारत को लागू किया है। इसके तहत 500 million गरीबों को प्रतिवर्ष 500 thousand रूपए तक मुफ्त इलाज़ की सुविधा दी जा रही है। और पिछले सिर्फ़ एक वर्ष में 4.5 million लोगों ने इसका लाभ उठाया है।
    
    हमने पाँच हज़ार से अधिक special pharmacy शुरू की हैं जहाँ 800 से अथिक अहम् दवाईयाँ affordable कीमत पर उपलब्ध कराई जा रही हैं। Heart के stent की कीमत 80 प्रतिशत तक और knee-implant की कीमत 50 से 70 परसेंट तक कम की गई है। किडनी की समस्या से पीड़ित लाखों लोग भारत में निशुल्क dialysis सुविधा का लाभ उठा रहे हैं।
    
    तीसरा pillar है Supply Side में सुधार का और इसके लिए हमने भारत में क्वालिटी मेडिकल एजुकेशन के लिए, मेडिकल इन्फ्रास्ट्रक्चर के लिए कई ऐतिहासिक कदम उठाए हैं। दूसरे सेक्टर के लिए हमने आमूलचूल सुधार किये हैं। और चौथा pillar है Mission Mode Intervention का। यदि माएं और बच्चे स्वस्थ हों तो पूरे समाज को स्वस्थ करने की नींव बन सकती है और इसलिए हमने मिशन mode पर राष्ट्रीय पोषण अभियान जैसी पहल की हैं।
    
    Sustainable Development Goals में TB को 2030 तक समाप्त करने का लक्ष्य है। भारत में हमने इसे mission mode में लक्ष्य में 2025 तक इसको पाने का इरादा रखा है और मुझे पूरा विश्वास है कि हम ये लक्ष्य भी प्राप्त करेंगें। वायु प्रदुषण, जानवरों में होने वाली और फिर उनसे मनुष्यों में फ़ैलने वाली बीमारियों के खिलाफ भी हमने अभियान शुरू किया है।
    
    Excellencies,
    
    स्वास्थ्य का तात्पर्य मात्र रोग मुक्ति से नहीं है, स्वस्थ जीवन भी हर किसी का अधिकार है। इसके लिए हर संभव प्रयास करना हमारी सरकार का दायित्व है। और भारत के प्रयास भारत की सीमाओं के अन्दर तक ही सिमटे नहीं हैं। हमने कई देशों, विशेष रूप से अफ्रीका के देशों में tele-medicine के द्वारा affordable healthcare की access बढ़ाने में सहयोग किया है और आगे भी करते रहेंगें। हमारा अनुभव और हमारी क्षमताएँ सभी विकासशील देशों के लिए उपलब्ध हैं।
    
    Excellencies,
    
    सर्वे भवन्तु सुखिनः सर्वे सन्तु निरामयाः की भावना के साथ मैं अपनी बात समाप्त करता हूँ, यानी सभी सुखी हों, सभी रोगमुक्त हों।
    
    बहुत-बहुत धन्यवाद!


    ***


    VRRK/AK

    
    
    (Release ID: 1585964) Visitor Counter : 218
    
    
      Read this release in: English