      বিদেশমন্ত্রক

      কলকাতা সহ পশ্চিমবঙ্গের বিভিন্ন জেলায় পাসপোর্ট মেলা
      Posted On: 16 SEP 2019 5:27PM by PIB Kolkata


    কলকাতা, ১৬ সেপ্টেম্বর, ২০১৯


    বিদেশ মন্ত্রকের আঞ্চলিক পাসপোর্ট দপ্তর কলকাতা শহরের নানা জায়গা সহ বিভিন্ন জেলাতে আগামী শনিবার ২১ সেপ্টেম্বর পাসপোর্ট মেলার আয়োজন করেছে। পাসপোর্ট সেবাকেন্দ্র কলকাতা, পিওপি সেবাকেন্দ্র বিডন স্ট্রীট ছাড়াও মুর্শিদাবাদের বহরমপুর, শিলিগুড়ির পাসপোর্ট সেবাকেন্দ্র এবং দক্ষিণ দিনাজপুরের বালুরঘাট, উত্তর দিনাজপুরের রায়গঞ্জ ও নদীয়ার রানাঘাটের পিওপি সেবাকেন্দ্রে এই মেলা অনুষ্ঠিত হবে। যে সমস্ত আবেদনকারীরা এই মেলায় অংশগ্রহণ করবেন তাঁদের অনলাইনে অ্যাপ্লিকেশন রেফারেন্স নাম্বার অথবা এআরএন শিট সহ পরিচয়পত্র, ঠিকানা এবং জন্ম তারিখে প্রামান্য কাজগপত্রের আসল ও স্বপ্রত্যায়িত নথি নিয়ে আসতে হবে।


    এ ব্যাপারে বিস্তারিত তথ্য www.passportindia.gov.in -এ পাওয়া যাবে। আগামীকাল বেলা সাড়ে তিনটে থেকে আবেদনকারীদের নাম এই ওয়েবসাইটে দেখতে পাওয়া যাবে। কলকাতার পাসপোর্ট সেবাকেন্দ্রে ১২০০ সাধারণ আবেদনকারী এবং ৩০০ ত ৎ কাল আবেদনকারীর পাসপোর্ট ইস্যু করার প্রক্রিয়া এই মেলায় শুরু হবে। বিডন স্ট্রীটের পিওপি সেবাকেন্দ্রের ৫০ জন সাধারণ আবেদনকারীকে এই মেলায় অংশগ্রহণের সুযোগ দেওয়া হবে। বহরমপুর পাসপোর্ট সেবাকেন্দ্রে ৪০০ এবং শিলিগুড়ি পাসপোর্ট সেবাকেন্দ্রে ১৮০ জন সাধারণ আবেদনকারী এই সুযোগ পাবেন। বালুরঘাট, রায়গঞ্জ এবং রানাঘাটের পিওপি সেবাকেন্দ্রে ৫০ জন করে সাধারণ আবেদনকারী এই মেলায় যোগ দিতে পারবেন।


    অনলাইনের মাধ্যমে যেমস্ত আবেদনকারী ২১ সেপ্টেম্বরের এই মেলায় অংশগ্রহণ করার সুযোগ পাবেন, তাঁরা পাসপোর্ট ফিজ কেবলমাত্র অনলাইনের মাধ্যমেই দিতে পারবেন।


    CG/CB/NS

    
    
    (Release ID: 1585201) Visitor Counter : 8