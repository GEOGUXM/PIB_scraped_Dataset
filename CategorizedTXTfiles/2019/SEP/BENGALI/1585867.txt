      প্রধানমন্ত্রীরদপ্তর

      হিউস্টনে ‘হাউডি মোদী’ অনুষ্ঠানে ভারতীয় সম্প্রদায়ের উদ্দেশে প্রধানমন্ত্রীর ভাষণ
      
      মার্কিন রাষ্ট্রপতি ডোনাল্ড জে ট্রাম্প অনুষ্টানে যোগ দিলেন
      
      
      Posted On: 23 SEP 2019 3:12PM by PIB Kolkata


    নয়াদিল্লি, ২২ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী আজ টেক্সাসের হিউস্টনে এনআরজি স্টেডিয়ামে ‘হাউদি মোদী’ অনুষ্ঠানে ৫০ হাজারেরও বেশি মানুষের সামনে ভাষণ দেন। এই অনুষ্ঠানে মার্কিন রাষ্ট্রপতি ডোনাল্ড জে ট্রাম্পও যোগ দেন।


    বিশাল জনসভায় প্রধানমন্ত্রী বলেন, হিউস্টনের এই অনুষ্ঠান-স্থলে এক নতুন ইতিহাস ও নতুন রসায়ন তৈরি হচ্ছে। ‘ডোনাল্ড ট্রাম্পের উপস্থিতি এবং ভারতের অগ্রগতি নিয়ে সেদেশের সেনেটরদের বক্তব্য ১৩০ কোটি ভারতবাসীর সাফল্যকেই প্রতিফলিত করে’, বলে প্রধানমন্ত্রী অভিমত প্রকাশ করেন। তিনি আরও যোগ করেন, স্টেডিয়ামে উপস্থিত মানুষের উদ্দীপনা ভারত ও মার্কিন যুক্তরাষ্ট্রের মধ্যে ক্রমবর্ধমান যৌথশক্তিকেই প্রতিফলিত করে।


    “এই অনুষ্ঠানের নাম দেওয়া হয়েছে - হাউডি মোদী। কিন্তু, একা মোদী কিছুই নয়। আমি এমন একজন মানুষ, যে ভারতে ১৩০ কোটি মানুষের আশা-আকাঙ্খা পূরণে কাজ করে চলেছে। সুতরাং, যখন আপনারা জিজ্ঞেস করেন – হাউডি মোদী (মোদী আপনি কেমন আছেন?), তখন আমি বলতে পারি, ভারতে সবকিছুই ঠিকঠাক চলছে’। তিনি ‘সবকিছুই ঠিকঠাক চলছে’ – এই শব্দবন্ধগুলি একাধিক ভারতীয় ভাষায় উচ্চারণ করেন। এ প্রসঙ্গে শ্রী মোদী ‘আমাদের প্রাণবন্ত গণতন্ত্রের মূল শক্তিই হ’ল বৈচিত্র্যের মধ্যে ঐক্য’ বলে অভিমত প্রকাশ করেন।


    প্রধানমন্ত্রী বলেন, ‘ভারত এখন এক নতুন ভারত গঠনের লক্ষ্যে মনস্থির করে ফেলেছে এবং কঠোর পরিশ্রম করছে’। এক নতুন ও উজ্জ্বল ভারত গঠনে একাধিক প্রচেষ্টা অব্যাহত রয়েছে। ‘ভারত সমস্যা থেকে দূরে সরে গিয়ে নয়, বরং সেগুলিকে সঙ্গে নিয়ে এগিয়ে চলছে। ভারত আপাত পরিবর্তনের লক্ষ্যে নয়, বরং স্থায়ী সমাধানের লক্ষ্যে আমরা কাজ করছি। অসম্ভবকে সম্ভব করে তোলাই আমাদের লক্ষ্য’।


    বিগত পাঁচ বছরে এনডিএ সরকারের বিভিন্ন সাফল্যের কথা উল্লেখ করে প্রধানমন্ত্রী বলেন, ‘বিগত পাঁচ বছরে ১৩০ কোটি ভারতীয় এমন কিছু সাফল্য উপলব্ধি করেছেন, যা আগে কেউ কখনও ভাবতেই পারেননি। আমাদের লক্ষ্য অনেক বড়, আমাদের প্রত্যাশাও অনেক বেশি’। এ প্রসঙ্গে তিনি সরকারের বিভিন্ন সংস্কারমূলক পদক্ষেপ, যেমন – প্রত্যেক পরিবারে রান্নার গ্যাসের সংযোগ, গ্রামাঞ্চলে স্বাস্থ্য সুরক্ষার প্রসার, গ্রামীণ সড়ক পরিকাঠামো নির্মাণ, নতুন ব্যাঙ্ক অ্যাকাউন্ট খোলা সহ একাধিক উদ্যোগের কথা উল্লেখ করেন।


    ‘সহজে জীবনযাপন’ এবং ‘সহজে ব্যবসা-বাণিজ্যের সুবিধা’র লক্ষ্যে তাঁর সরকারের অঙ্গীকারের কথা পুনরায় উল্লেখ করে প্রধানমন্ত্রী জীবনযাপনের মানোন্নয়নে গৃহীত একাধিক পদক্ষেপের কথা স্মরণ করিয়ে দেন। এ প্রসঙ্গে তিনি বিভিন্ন অকেজো আইন বিলোপ, দ্রুত পরিষেবা প্রাপকদের কাছে পৌঁছে দেওয়া, স্বল্প খরচে ইন্টারনেট ডেটার সুবিধা, দুর্নীতির বিরুদ্ধে কঠোর পদক্ষেপ, জিএসটি চালুর মতো উদ্যোগের কথা উল্লেখ করেন। তিনি জোর দিয়ে বলেন, তাঁর সরকারের প্রচেষ্টার মাধ্যমে প্রত্যেক ভারতীয়র কাছে উন্নয়নের সুফল পৌঁছে যাবে।


    সংবিধানের ৩৭০ নম্বর ধারা বাতিল প্রসঙ্গে প্রধানমন্ত্রী, এ ধরনের নির্ণায়ক তথাপি সুদৃঢ় পদক্ষেপ গ্রহণের জন্য ভারতে সাংসদদের প্রতি সম্মান প্রদর্শন-স্বরূপ স্টেডিয়ামে উপস্থিত সকলকে দাঁড়িয়ে অভিবাদন জানানোর অনুরোধ করেন। তিনি বলেন, সংবিধানের ৩৭০ নম্বর ধারা জম্মু ও কাশ্মীর সহ লাদাখের মানুষকে উন্নয়ন ও অগ্রগতির সুফল থেকে পৃথক করে রেখেছিল। ‘এখন জম্মু ও কাশ্মীর তথা লাদাখের মানুষ প্রত্যেক ভারতীয়ের মতো সমানাধিকার পেয়েছেন’ বলেও তিনি অভিমত প্রকাশ করেন।


    প্রধানমন্ত্রী বলেন, সন্ত্রাস এবং সন্ত্রাসে যারা মদত যোগায়, তাদের বিরুদ্ধে কঠোর তথা নির্ণায়ক পদক্ষেপ গ্রহণের সময় এসেছে। সন্ত্রাসের বিরুদ্ধে লড়াইয়ে রাষ্ট্রপতি ট্রাম্পের দৃঢ় সংকল্পের প্রশংসা করেন প্রধানমন্ত্রী।


    প্রধানমন্ত্রী, রাষ্ট্রপতি ট্রাম্প ও তাঁর পরিবারকে ভারত সফরের জন্য আমন্ত্রণ জানান। শ্রী মোদী বলেন, ‘আমাদের বন্ধুত্ব ভারত ও মার্কিন যুক্তরাষ্ট্রের উজ্জ্বল ভবিষ্যতের জন্য এক নতুন উচ্চতায় পৌঁছে দেবে’।


    হাউডি মোদী অনুষ্ঠানে রাষ্ট্রপতি ডোনাল্ড জে ট্রাম্পকে স্বাগত জানানো, তাঁর কাছে সম্মানের বলে বর্ণনা বলে প্রধানমন্ত্রী শ্রী মোদী বলেন। রাষ্ট্রপতি ট্রাম্প সর্বত্রই এক গভীর ও দীর্ঘস্থায়ী প্রভাব রেখেছেন। তিনি মার্কিন রাষ্ট্রপতির নেতৃত্বদানের ক্ষমতার ভুয়সী প্রশংসা করেন। শ্রী মোদী বলেন, যখনই তাঁদের দেখা হয়েছে, তিনি ডোনাল্ড ট্রাম্পের বন্ধুত্ব, উষ্ণতা ও আন্তরিকতা উপলব্ধি করেছেন।


    এই অনুষ্ঠানে মার্কিন রাষ্ট্রপতি ডোনাল্ড ট্রাম্প বলেন, প্রধানমন্ত্রী নরেন্দ্র মোদী ভারত ও ভারতবাসীর জন্য নজির বিহীন কাজ করে চলেছে। নির্বাচনে বিপুল জয়লাভের জন্য তিনি প্রধানমন্ত্রীকে অভিনন্দন জানান। ভারত ও মার্কিন যুক্তরাষ্ট্রের মধ্যে সম্পর্ক আগের তুলনায় অনেক নিবিড় হয়েছে বলেও তিনি অভিমত প্রকাশ করেন।


    সার্বিক অগ্রগতি ও উন্নয়নের লক্ষ্যে প্রধানমন্ত্রীর বিভিন্ন নীতির প্রশংসা করে রাষ্ট্রপতি ট্রাম্প বলেন, ‘প্রধানমন্ত্রী নরেন্দ্র মোদীর সুদক্ষ নেতৃত্বে ভারত প্রায় ৩০ কোটি মানুষকে দারিদ্র্যের কবল থেকে মুক্ত করেছে। এ এক অসাধ্য-সাধন’। তিনি আরও বলেন, প্রধানমন্ত্রী মোদীর নেতৃত্বে সারা বিশ্ব এক মজবুত ভারতের গণতন্ত্রের সাফল্যকে প্রত্যক্ষ করছে। মার্কিন যুক্তরাষ্ট্রে ভারতীয় সম্প্রদায়ের মানুষের অবদানের জন্য তাঁদের ধন্যবাদ জানিয়ে রাষ্ট্রপতি ট্রাম্প বলেন, তাঁর প্রশাসন ভারতীয় সম্প্রদায়ের উন্নতি ও কল্যাণে অঙ্গীকারবদ্ধ।


    হিউস্টনে প্রধানমন্ত্রীকে স্বাগত জানিয়ে সেদেশের হাউস মেজরিটি লিডার এবং ডেমোক্রেট নেতা স্টিনি হোনার বলেন, মার্কিন যুক্তরাষ্ট্র আধুনিক ভারতের আদর্শে অনুপ্রাণিত হয়। প্রধানমন্ত্রী মোদীর নেতৃত্বে একদিকে সমগ্র জাতি যখন বিভিন্ন সমস্যার ব্যাপারে সচেতন, অন্যদিকে তখন দৃঢ় সংকল্পবদ্ধ ভারত মহাকাশে এক নতুন উচ্চতায় পৌঁছেছে এবং লক্ষ লক্ষ মানুষকে দারিদ্র্য থেকে মুক্তির পথে নিয়ে গেছে।


    এর আগে হিউস্টনের মেয়র সিলভেস্টার টার্নার ভারত – হিউস্টন সম্পর্কের প্রতি শ্রদ্ধা, সংবেদনশীলতা ও সুদীর্ঘ যোগসূত্রের নিদর্শন-স্বরূপ প্রধানমন্ত্রীকে ‘কি টু হিউস্টন’ প্রদান করেন।


    CG/BD/SB

    
    
    (Release ID: 1585867) Visitor Counter : 8
    
    
      Read this release in: English