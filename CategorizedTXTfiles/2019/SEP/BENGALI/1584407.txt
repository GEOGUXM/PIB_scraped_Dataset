      প্রতিরক্ষামন্ত্রক

      ভারত – মার্কিন সেনাবাহিনীর মধ্যে যুদ্ধ অভ্যাস মহড়ার সূচনা
      Posted On: 06 SEP 2019 11:00PM by PIB Kolkata


    নয়াদিল্লি, ০৬ সেপ্টেম্বর, ২০১৯


    ভারত ও মার্কিন যুক্তরাষ্ট্রের সেনাবাহিনীর মধ্যে যৌথ সেনা-মহড়া যুদ্ধ অভ্যাস ২০১৯ – এর আজ সূচনা হয়েছে। মার্কিন যুক্তরাষ্ট্রের ওয়াশিংটনে জয়েন্ট বেস লিউই এমসি কর্ড – এ এক জাঁকজমকপূর্ণ অনুষ্ঠানের মধ্য দিয়ে মহড়ার সূচনা হয়। এই উপলক্ষে দু’দেশের জাতীয় পতাকা উত্তোলনের পাশাপাশি, জাতীয় সঙ্গীত পরিবেশিত হয়। ভারত ও মার্কিন সেনা জওয়ানরা একে অপরের পাশে দাঁড়িয়ে দুই দেশের সেনাবাহিনীর পদস্থ আধিকারিকদের অভিবাদন জানান।


    এই মহড়ায় মার্কিন সেনাবাহিনীর ৫ – ২০ ইনফ্যান্ট্রি ব্যাটেলিয়নের একটি কোম্পানি এবং ভারতের আসাম রেজিমেন্টের জওয়ানরা অংশ নিয়েছেন। মার্কিন সেনাবাহিনীর মেজর জেনারেল জেভিয়ার ব্রুনসেন ভারতীয় সেনা আধিকারিক ও জওয়ানদের স্বাগত জানান। এ প্রসঙ্গে মার্কিন সেনা আধিকারিক মেজর জেনারেল ব্রু্নসেন বলেন, উভয় দেশের কাছেই গণতন্ত্র, স্বাধীনতা, সমতা ও ন্যায়-বিচারের প্রতি আস্থা বজায় রাখার এক অভিন্ন মূল্যবোধ রয়েছে। মহড়ার অঙ্গ হিসাবে দুই দেশের সেনা জওয়ানরা একাধিক কৌশলগত যুদ্ধের পন্থা-পদ্ধতি বিষয়ে আদান-প্রদান করবে। পারস্পরিক স্বার্থে একাধিক গুরুত্বপূর্ণ বিষয় নিয়ে দুই দেশের বিশেষজ্ঞরা বিস্তারিত আলোচনা ও অভিজ্ঞতা বিনিময় করবেন।


    SSS/BD/SB

    
    
    (Release ID: 1584407) Visitor Counter : 7
    
    
      Read this release in: English