      রেলমন্ত্রক

      দক্ষিণ-পূর্ব রেলের বিনা টিকিটের যাত্রীদের থেকে আয়
      Posted On: 02 SEP 2019 6:48PM by PIB Kolkata


    কলকাতা, ২ সেপ্টেম্বর, ২০১৯


    বিনা টিকিটে রেলযাত্রা বন্ধ করতে দক্ষিণ-পূর্ব রেল ২১শে অগাস্ট থেকে দশদিন বিশেষ অভিযান চালায়। এই রেলের খড়্গপুর, আদ্রা, রাঁচি এবং চক্রধরপুর – এই চারটি ডিভিশনেই এই অভিযান চালানো হয়।


    এই সময় বিনা টিকিটে ভ্রমণ অথবা যথাযথ টিকিট না কেটে রেলযাত্রার কারণে ১,৪১৯টি কেস নথিভুক্ত করা হয়। বিনা টিকিটের যাত্রীদের থেকে জরিমানাবাবদ মোট ৯,৭৭,০৩৫ টাকা আয় হয়েছে।


    দক্ষিণ-পূর্ব রেল সারা বছর বিনা টিকিটের যাত্রীদের বিরুদ্ধে এই ধরনের অভিযান চালিয়ে থাকে। ২০১৮-১৯ সালে মোট ৮,৮৮,২৬৬টি এ ধরনের কেস নথিভুক্ত করা হয়েছিল যেখানে যাত্রীরা টিকিট ছাড়া অথবা যথাযথ টিকিট না কেটে ট্রেনে ভ্রমণ করছিলেন। ২০১৭-১৮ সাল থেকে ২০১৮-১৯ সালে ২৫ শতাংশ বেশি এ ধরনের ঘটনা চিহ্নিত করা হয়েছে। ২০১৮-১৯ সালে আগের বছরের থেকে জরিমানা বাবদ ৩২ শতাংশ বেশি – ৪৫ কোটি ৩০ লক্ষ টাকা আয় হয়েছিল।


    CG/CB/DM

    
    
    (Release ID: 1583901) Visitor Counter : 20