      প্রধানমন্ত্রীরদপ্তর

      সেন্ট ভিনসেন্ট ও গ্রিনাডিনিজের প্রধানমন্ত্রী ভারতের প্রধানমন্ত্রীর সঙ্গে সাক্ষাৎ করলেন
      Posted On: 12 SEP 2019 3:27PM by PIB Kolkata


    নয়াদিল্লি, ১০ সেপ্টেম্বর, ২০১৯


    সেন্ট ভিনসেন্ট ও গ্রিনাডিনিজের প্রধানমন্ত্রী ডঃ রালফ্‌ এভার্ড গনসালভেস মঙ্গলবার প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন। প্রধানমন্ত্রী ডঃ গনসালভেসের এটি প্রথম ভারত সফর। মরু অঞ্চলের প্রসার রোধ সংক্রান্ত রাষ্ট্রসংঘ কনভেনশনের এক উচ্চ পর্যায়ের বৈঠকে যোগ দিতেই তিনি ভারত সফরে এসেছেন।


    প্রধানমন্ত্রী ডঃ গনসালভেস সেন্ট ভিনসেন্ট ও গ্রিনাডিনিজ সহ ক্যারিবিয়ান ও লাতিন আমেরিকা অঞ্চলে ভারত সম্পর্কে ব্যাপক সুনামের কথাও উল্লেখ করেন। এই অঞ্চলের সঙ্গে ভারতের উন্নয়নমূলক সহযোগিতা এবং প্রাকৃতিক বিপর্যয়ে দ্রুত সহায়তা প্রদানের ব্যাপারে তিনি ভারতের ভূমিকায় কৃতজ্ঞতা প্রকাশ করেন।


    আন্তর্জাতিক মঞ্চে দু’দেশের মধ্যে ঘনিষ্ঠ সহযোগিতার কথা উল্লেখ করে প্রধানমন্ত্রী শ্রী মোদী রাষ্ট্রসংঘের নিরাপত্তা পরিষদে সবচেয়ে ছোট দেশ হিসাবে সেন্ট ভিনসেন্ট ও গ্রিনাডিনিজের সদস্য নির্বাচিত হওয়ার বিষয়টিকে ঐতিহাসিক সাফল্য বলে বর্ণনা করেন।


    দুই নেতাই দক্ষতা উন্নয়ন, প্রশিক্ষণ, শিক্ষা, অর্থ, সংস্কৃতি ও বিপর্যয় ব্যবস্থাপনা ক্ষেত্রে সহযোগিতা বৃদ্ধির ব্যাপারে সম্মত হয়েছেন।


    CG/BD/SB

    
    
    (Release ID: 1584849) Visitor Counter : 8
    
    
      Read this release in: English