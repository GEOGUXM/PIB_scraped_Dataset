      শিল্পওবাণিজ্যমন্ত্রক

      আইটিপিও দু’দিনের চর্ম এবং তার অনুসারী শিল্প মেলার আয়োজন করেছে
      Posted On: 27 SEP 2019 6:19PM by PIB Kolkata


    কলকাতা, ২৭ সেপ্টেম্বর, ২০১৯


    ইন্ডিয়া ট্রেড প্রোমোশন অর্গানাইজেশন (আইটিপিও), সেন্ট্রাল লেদার রিসার্চ ইন্সটিটিউট এবং চর্ম শিল্পের সঙ্গে যুক্ত বিভিন্ন সংগঠনের সঙ্গে যৌথভাবে দু’দিনের চর্ম ও তার অনুসারী শিল্পমেলার আয়োজন করেছে। ইন্ডিয়া লেদার অ্যান্ড অ্যাক্সেসারিস ফেয়ার (আইএলএএফ) এই মেলা আজ থেকে শুরু হয়েছে।


    ৬১টি ভারতীয় কোম্পানি এই মেলায় চর্মজাত দ্রব্য, বিভিন্ন রকমের চামড়া, শিল্প প্রতিষ্ঠানের জন্য দস্তানা, চর্ম শিল্পে ব্যবহৃত রাসায়নিক দ্রব্য, বিভিন্ন যন্ত্রপাতি, সেলাই মেশিন দর্শকের কাছে হাজির করেছে। মেলায় দেশি ও বিদেশি ক্রেতা-বিক্রেতাদের মধ্যে বিভিন্ন বাণিজ্যিক বৈঠক অনুষ্ঠিত হবে। মার্কিন যুক্তরাষ্ট্র, দক্ষিণ কোরিয়া, জার্মানি, স্পেন, ইতালি, তাজিকিস্তান, বাংলাদেশ, কেনিয়া, সেনেগাল, পর্তুগাল, উজবেকিস্তান, সংযুক্ত আরব আমীরশাহী, পোল্যান্ড, অস্ট্রেলিয়া, চিলি সহ বিভিন্ন দেশের ৩৫টি প্রতিষ্ঠান এই মেলায় অংশগ্রহণ করেছে।


    মেলায় ক্রেতা-বিক্রেতাদের আলোচনাচক্র এবং একটি ফ্যাশন শো – এর আয়োজন করা হবে। আইটিপিও-র এক্সিকিউটিভ ডাইরেক্টর শ্রী রাজেশ আগরওয়াল এবং জেনারেল ম্যানেজার শ্রীমতী হেমা মাইতি উদ্বোধনী অনুষ্ঠানে উপস্থিত ছিলেন। মেলা চলবে সকাল ১০টা থেকে সন্ধ্যা ৬টা পর্যন্ত।


    CG/CB/SB

    
    
    (Release ID: 1586487) Visitor Counter : 10
    
    
      Read this release in: English