      প্রধানমন্ত্রীরদপ্তর

      প্রধানমন্ত্রী বৃহস্পতিবার কিষাণ মান ধন যোজনার সূচনা করবেন আন্ন - দাতাদের জীবন সুরক্ষিত করতে এই যোজনা
      
      ঝাড়খন্ডে একলব্য মডেলের ৪০০টি আবাসিক বিদ্যালয় উদ্বোধন করবেন
      
      প্রধানমন্ত্রী রাঁচিতে ঝাড়খন্ডের নতুন বিধানসভা ভবনেরও উদ্বোধন করবেন
      Posted On: 10 SEP 2019 3:37PM by PIB Kolkata


    নয়াদিল্লি, ০৯ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী আগামী ১২ই সেপ্টেম্বর বৃহস্পতিবার ঝাড়খন্ডের রাঁচিতে কিষাণ মান ধন যোজনার সূচনা করবেন।


    এই যোজনার মাধ্যমে ৫ কোটি ক্ষুদ্র ও প্রান্তিক চাষীর জীবন সুরক্ষিত হবে। এছাড়াও, ৬০ বছর বয়সী কৃষকরা মাসিক ৩ হাজার টাকা পেনশন সুবিধা পাবেন।


    আগামী তিন বছরে এই কর্মসূচি রূপায়ণে খরচ ধরা হয়েছে ১০ হাজার ৭৭৪ কোটি টাকা।


    বর্তমানে যে সমস্ত ক্ষুদ্র ও প্রান্তিক কৃষকের বয়স ১৮ থেকে ৪০ বছরের মধ্যে, তাঁরা সকলেই এই কর্মসূচির সুযোগ-সুবিধা গ্রহণে আবেদন করতে পারবেন।


    পিএম-কিষাণ প্রকল্পের কিস্তি বা অভিন্ন পরিষেবা কেন্দ্রের মাধ্যমে কৃষকরা মাসিক পেনশনের অর্থ পাবেন।


    উপজাতি অধ্যুষিত এলাকাগুলিতে উপজাতি গোষ্ঠীভুক্ত ছাত্রছাত্রীদের উচ্চ প্রাথমিক সেকেন্ডারি ও সিনিয়র সেকেন্ডারি স্তরে গুণগতমানের শিক্ষা প্রদানে প্রধানমন্ত্রী শ্রী মোদী একলব্য মডেলের ৪০০টি আবাসিক বিদ্যালয়েরও উদ্বোধন করবেন।


    এছাড়াও, প্রধানমন্ত্রী রাঁচিতে ঝাড়খন্ডের নতুন বিধানসভা ভবনের উদ্বোধন এবং নব-সচিবালয় ভবনের ভিত্তিপ্রস্তর স্থাপন করবেন।


    সফরকালে শ্রী মোদী সাহেবগঞ্জে একটি মাল্টিমোডাল টার্মিনালেরও উদ্বোধন করবেন।


    CG/BD/SB

    
    
    (Release ID: 1584634) Visitor Counter : 11
    
    
      Read this release in: English