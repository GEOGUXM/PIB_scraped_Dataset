      প্রধানমন্ত্রীরদপ্তর

      প্রধানমন্ত্রী ৭ই সেপ্টেম্বর মুম্বাই ও ঔরঙ্গাবাদ সফর করবেন
      Posted On: 12 SEP 2019 5:24PM by PIB Kolkata


    নয়াদিল্লি, ০৬ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী আগামীকাল শনিবার (০৭ই সেপ্টেম্বর) মহারাষ্ট্রের মুম্বাই ও ঔরঙ্গাবাদ সফর করবেন।


    মুম্বাইয়ে প্রধানমন্ত্রী তিনটি মেট্রো লাইনের শিলান্যাস করবেন। নতুন এই তিনটি লাইনের ফলে মুম্বাইয়ের মেট্রো নেটওয়ার্কে পরিষেবা আরও ৪২ কিলোমিটার দীর্ঘায়িত হবে। মেট্রোর নতুন এই তিনটি করিডর হ’ল – ৯.২ কিলোমিটার দীর্ঘ গাইমুখ থেকে শিবাজীচক (মীরা রোড) মেট্রো – ১০ করিডর, ১২.৭ কিলোমিটার দীর্ঘ ওয়াডলা থেকে ছত্রপতি শিবাজী মহারাজ টার্মিনাস মেট্রো – ১১ করিডর এবং ২০.৭ কিলোমিটার দীর্ঘ কল্যাণ থেকে তালোজা মেট্রো – ১২ করিডর।


    প্রধানমন্ত্রী মুম্বাইয়ে এক অত্যাধুনিক মেট্রো ভবনের শিলান্যাস করবেন। ৩২তল বিশিষ্ট এই মেট্রো ভবন থেকে ৩৪০ কিলোমিটার দীর্ঘ ১৪টি মেট্রো লাইনে ট্রেন পরিষেবা নিয়ন্ত্রণ করা হবে।


    প্রধানমন্ত্রী কান্দিভালি ইস্টে বান্ডোংরি মেট্রো স্টেশনের উদ্বোধন করবেন।


    মেক ইন ইন্ডিয়া কর্মসূচির আওতায় নির্মিত অত্যাধুনিক মানের প্রথম মেট্রো কামরাটির উদ্বোধন করবেন। এছাড়াও, তিনি মহামুম্বাই মেট্রোর ব্র্যান্ড ভিশন ডক্যুমেন্ট আনুষ্ঠানিক প্রকাশ করবেন।


    ঔরঙ্গাবাদে প্রধানমন্ত্রী মহারাষ্ট্র রাজ্য গ্রামীণ জীবন জীবিকা মিশন আয়োজিত স্বনির্ভর গোষ্ঠীগুলির আর্থিক দিক থেকে সাবলম্বী মহিলাদের নিয়ে মহিলা সক্ষম মেলায় ভাষণ দেবেন।


    এরপর, প্রধানমন্ত্রী ঔরঙ্গাবাদ বাণিজ্যিক ও প্রশাসনিক ভবনের উদ্বোধন এবং ঔরঙ্গাবাদ শহরে দিল্লি – মুম্বাই শিল্প করিডর জাতির উদ্দেশে উৎসর্গ করবেন। দিল্লি – মুম্বাই শিল্প করিডর দেশের প্রথম শিল্প করিডর। ভারত সরকার এই ধরনের করিডর নির্মাণের কথা আগেই ঘোষণা করেছিল। করিডর নির্মাণের কাজ সম্পূর্ণ হলে এখানে প্রায় ১ লক্ষ কোটি টাকার বিনিয়োগ আসবে এবং কম-বেশি ১০ লক্ষ মানুষের কর্মসংস্থানের সুযোগ সৃষ্টি হবে। এই করিডর প্রকল্পটিকে ঔরঙ্গাবাদ শিল্প শহর হিসাবে গণ্য করা হচ্ছে।


    CG/BD/SB

    
    
    (Release ID: 1584872) Visitor Counter : 8
    
    
      Read this release in: English