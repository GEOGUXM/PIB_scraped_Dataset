      তথ্যওসম্প্রচারমন্ত্রক

      শ্রবণশক্তিতে বিশেষভাবে সক্ষম ব্যক্তিদের জন্য গুণমান সমৃদ্ধ টিভি অনুষ্ঠান কার্যকরী করার কথা ঘোষণা করেছেন তথ্য ও সম্প্রচার মন্ত্রী
      Posted On: 12 SEP 2019 5:52PM by PIB Kolkata


    নয়াদিল্লি, ১২ সেপ্টেম্বর , ২০১৯


    কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর শ্রবণশক্তিতে অক্ষম ব্যক্তিদের জন্য আরও বেশি করে টিভি অনুষ্ঠান সম্প্রচার করার নির্দেশ দিয়েছেন। তাঁদের জন্য বিশেষ গুণমান সমৃদ্ধ টিভি অনুষ্ঠান কার্যকরী করার কথা ঘোষণা করেছেন তিনি। এই ধরণের অনুষ্ঠান প্রতীকি ভাষায় এবং ক্যাপশনের মাধ্যমে সম্প্রচার করতে হবে।


    শ্রী জাভড়েকর জানিয়েছেন, সব খবরের চ্যানেলগুলিকে প্রতিদিন অন্তত একটি করে প্রতীকি ভাষা অনুবাদকারীকে দিয়ে খবর এবং সপ্তাহে অন্তত একটি করে সাব-টাইটেল এবং ক্যাপশন দিয়ে অনুষ্ঠান সম্প্রচার করতে হবে।


    তবে সরাসরি সম্প্রচারিত যেকোন খবর, খেলা, সরাসরি সম্প্রচারিত গানের অনুষ্ঠান, রিয়্যালিটি শো, বিতর্কমূলক সভা, বিজ্ঞাপন বা টেলিশপিং-এর মতো বিষয় এই তালিকার বাইরে থাকবে।


    আগামী ১৬ সেপ্টেম্বর থেকে এই নিয়ম কার্যকর হচ্ছে। আগামী ৫ বছরে পর্যায়ক্রমে সমস্ত ক্ষেত্রে এই নিয়ম কার্যকর হবে। দু বছর বাদে এই নীতি পর্যালোচনা করা হবে।


    শ্রী জাভড়েকর আরও বলেছেন, দৃষ্টিশক্তিতে বিশেষভাবে সক্ষম ব্যক্তিদের জন্য চলচ্চিত্র প্রদর্শনের সময় সংলাপের সঙ্গে দৃশ্যের বর্ণনা সম্ভবপর কিনা তা পরীক্ষা করে দেখা হচ্ছে।


      CG/SS/NS

    
    
    (Release ID: 1584885) Visitor Counter : 3
    
    
      Read this release in: English