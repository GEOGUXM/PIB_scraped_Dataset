      আদিবাসীবিষয়কমন্ত্রক

      ‘সিওপি ১৪ ইউএনসিসিডি : ট্রাইফেড-জিআইজেড’-এ শ্রী অর্জুন মুন্ডা বাঁশ সংক্রান্ত অর্থনীতির উন্নয়নের লক্ষ্যে জনজাতিদের শিল্পোদ্যোগের মাধ্যমে বৃহত্তম জনজাতি আন্দোলনের সূচনা করলেন
      Posted On: 13 SEP 2019 10:10PM by PIB Kolkata


    নয়াদিল্লি, ১৩ সেপ্টেম্বর, ২০১৯


    দেশে জনজাতি গোষ্ঠীভুক্ত মানুষদের শিল্পোদ্যোগে উৎসাহিত করার লক্ষ্যে বাঁশ সংক্রান্ত অর্থনীতির মাধ্যমে কেন্দ্রীয় আদিবাসী কল্যাণ মন্ত্রী শ্রী অর্জুন মুন্ডা বৃহত্তম জনজাতি আন্দোলনের সূচনা করলেন। গ্রেটার নয়ডা এক্সপো-তে ‘সিওপি ১৪ ইউএনসিসিডি : ট্রাইফেড-জিআইজেড’-এ ‘দ্য ইন্ডিয়ান পার্সপেক্টিভ থ্রু ব্যাম্বুনোমিক্স’ শীর্ষক এক আলোচনাচক্রে তিনি মরু প্রসার এবং জলবায়ু পরিবর্তন প্রতিরোধে এই আন্দোলনের সূচনা করেন।


    তাঁর ভাষণে শ্রী অর্জুন মুন্ডা বলেন, মরু প্রসার রোধে এবং জলবায়ুর উন্নতির উদ্দেশ্যে আদিবাসী সমাজের গুরুত্ব অপরিসীম। যুগ যুগ ধরে বিভিন্ন জনজাতি সম্প্রদায়ের মানুষ বনাঞ্চলে পরিবেশ-বান্ধব রীতি মেনে বসবাস করে আসছেন। তাঁরা কখনই বনাঞ্চলকে ধ্বংস করেনি। তাই, তাঁদের অভিজ্ঞতা এবং পরামর্শ গ্রহণ করা প্রয়োজন।


    তিনি বলেন, প্রধানমন্ত্রী শ্রী নরেন্দ্র মোদী ‘বন চ্যালেঞ্জ’-এর মাধ্যমে অতিরিক্ত ৫ লক্ষ হেক্টর জমিতে বনসৃজনের উদ্যোগ নিয়েছেন। আদিবাসী কল্যাণ মন্ত্রক ও ট্রাইফেড এই উদ্যোগকে সমর্থন করছে। তিনি বিভিন্ন রাষ্ট্রের প্রতিনিধিদের সঙ্গে সাক্ষাৎ করেন। বেনিং-এর কৃষি মন্ত্রক তাঁকে আগামী নভেম্বর মাসে তাদের দেশে ‘বায়ো চ্যার গ্লোবাল মিট’-এ অংশগ্রহণ করে ভাষণ দিতে আমন্ত্রণ জানিয়েছে।


    ট্রাইফেড ‘প্রধানমন্ত্রী বন ধন যোজনা’র মাধ্যমে পরিবেশ সংক্রান্ত কর্মসূচি পালনে জোর দিয়েছে। জনজাতি সম্প্রদায়ের মানুষদের রোজগারের জন্য একটি ব্যবসায়িক মডেল গড়ে তুলতে জার্মানির সহযোগিতায় কাজ করা হবে।


    CG/CB/DM

    
    
    (Release ID: 1585053) Visitor Counter : 4
    
    
      Read this release in: English