      প্রতিরক্ষামন্ত্রক

      মালাবার মহড়া ২০১৯
      Posted On: 25 SEP 2019 4:27PM by PIB Kolkata


    নয়াদিল্লি, ২৫ সেপ্টেম্বর , ২০১৯


    ২৩-তম ত্রিদেশীয় মালাবার নৌ-মহড়া ২০১৯ শুরু হচ্ছে আগামী ২৬ সেপ্টেম্বর, বৃহস্পতিবার। জাপান উপকূলে আয়োজিত এই নৌ-মহড়ায় ভারত ছাড়াও আমেরিকা এবং জাপান এতে অংশ নেবে। দেশীয় প্রযুক্তিতে তৈরি বিভিন্ন ধরণের ক্ষেপনাস্ত্র ধ্বংসকারী দ্রুতগামী ভারতীয় রণতরী সোহাদ্রী এবং এ এস ডাব্লু কোরভিতি কিলতান এই নৌ-মহড়ায় অংশ নেবে। পূর্বাঞ্চলীয় ফ্ল্যাগ অফিসার কম্যান্ডিং-এর নৌসেনা আধিকারিক সুরজ বেরী ইতিমধ্যেই রণতরী দুটিকে নিয়ে জাপানের সাসিবো উপকূলে পৌঁছে গিয়েছেন। এছাড়াও রণতরী দুটির দূরবর্তী উপকূলীয় অঞ্চলের নজরদারি ‘ পি8 I’ শ্রেণীভুক্ত বিমানও এই নৌ-মহড়ায় অংশ নেবে। আমেরিকার নৌবাহিনীর লস অ্যাঞ্জেল্স শ্রেণীভুক্ত ডুবোজাহাজ ধ্বংসকারী ইউএসএস ম্যাকক্যাম্বেল এবং দূরবর্তী উপকূলীয় অঞ্চলে নজরদারি ‘ পি8 A’ শ্রেণীভুক্ত বিমানও এই মহড়ায় অংশ নেবে। জাপান মিলিটারি সেল্ফ ডিফেন্স ফোর্সের (জেএমএসডিএফ) জুমো শ্রেণীভুক্ত হেলিকপ্টার ধ্বংসকারী জেএস কাগা, ক্ষেপনাস্ত্র ধ্বংসকারী জেএস সামিদারি ও চৌকাই এবং দূরবর্তী উপকূলীয় অঞ্চলে নজরদারি ‘ পি 1 ’ শ্রেণীভুক্ত বিমানও এই মহড়ায় অংশ নেবে।


    ভারত, জাপান এবং আমেরিকার মধ্যে নৌ-সহযোগিতাকে আরও বেশি শক্তিশালী করে তুলতে এবং নিজেদের ক্ষমতা বৃদ্ধির উদ্দেশ্যে মালাবার ২০১৯ নৌ-মহড়ার আয়োজন করা হয়েছে। এই নৌ-মহড়ায় জল, স্হল এবং আকাশপথে শত্রুপক্ষকে দমন, ডুবোজাহাজ ধ্বংস, উপকূলীয় বিধি মেনে কার্যপ্রণালী স্হির করা, নৌ তল্লাশী এবং বাজেয়াপ্ত ও প্রযুক্তিগত বিষয়গুলি তুলে ধরা হবে। এমনকি এই নৌ-মহড়ায় অংশগ্রহণকারী তিন দেশের নৌ-আধিকারিকরা নিজেদের মধ্যে বিভিন্ন বিষয়ে মতবিনিময় করবেন। এছাড়াও বিভিন্ন ক্রীড়া প্রতিযোগিতা এবং সাংস্কৃতিক অনুষ্ঠানের আয়োজন করা হয়েছে।


    ভারতীয় বিমান এবং রণতরীর এই নৌ-মহড়ায় অংশগ্রহণের ফলে তিন দেশের মধ্যে উপকূলীয় বন্ধুত্বপূর্ণ সম্পর্ক আরও বেশি বৃদ্ধি পাবে এবং সংশ্লিষ্ট অঞ্চলের নিরাপত্তাও সুনিশ্চিত হবে। আগামী চৌঠা অক্টোবর পর্যন্ত চলবে নৌ-মহড়া।


      CG/SS/NS

    
    
    (Release ID: 1586147) Visitor Counter : 6
    
    
      Read this release in: English