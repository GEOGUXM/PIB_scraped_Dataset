      শিল্পওবাণিজ্যমন্ত্রক

      বিভিন্ন ক্ষেত্রে প্রত্যক্ষ বিদেশি বিনিয়োগ নীতির পর্যালোচনা
      Posted On: 19 SEP 2019 6:22PM by PIB Kolkata


    নয়াদিল্লি, ১৯ সেপ্টেম্বর, ২০১৯


    ভারত সরকার বিভিন্ন ক্ষেত্রে প্রত্যক্ষ বিদেশি নীতির পর্যালোচনা করেছে এবং কয়েকটি সংশোধন করেছে।


    কয়লা ক্ষেত্রে খনন, প্রক্রিয়াকরণ, বিক্রয়, খনি সংক্রান্ত কার্যকলাপ প্রভৃতি ক্ষেত্রে ১০০ শতাংশ বিনিয়োগ হবে।


    চুক্তিবদ্ধ উৎপাদন ক্ষেত্রে উৎপাদন সংক্রান্ত কাজকর্ম নিজস্ব হতে পারে অথবা ভারতের চুক্তির মাধ্যমে উৎপাদন করা হতে পারে। একজন উৎপাদক ভারতে উৎপাদিত পণ্য পাইকারি অথবা খুচরো বিক্রি করতে পারবেন। এটি সরকারি অনুমোদন ছাড়া ই-কমার্সের মাধ্যমেও করা যাবে।


    সিঙ্গল ব্র্যান্ড খুচরো ব্যবসা ক্ষেত্রে ১০০ শতাংশ বিদেশি বিনিয়োগ করা যাবে। সিঙ্গল ব্র্যান্ডে বিদেশি বিনিয়োগের লক্ষ্য উৎপাদন ও বিপণনে লগ্নি আহ্বান করা, যাতে এই ধরনের পণ্যের সরবরাহ বৃদ্ধি পায়। সেই সঙ্গে, ভারতীয় সংস্থাগুলির প্রতিযোগিতামূলক মনোবৃত্তি বাড়ে। শুধুমাত্র সিঙ্গল ব্র্যান্ডে পণ্যই বিক্রি করা যাবে। ভারত ছাড়া এক বা একাধিক দেশে একই ব্র্যান্ডের পণ্যগুলি বিক্রি করতে হবে। সিঙ্গল ব্র্যান্ড প্রোডাক্টের খুচরো ব্যবসার ক্ষেত্রে সেইসব পণ্যই বিবেচ্য হবে, যেগুলি উৎপাদনের সময়েই ব্র্যান্ডেড হয়েছে । ব্র্যান্ডের মালিক বা অন্য কেউ অনাবাসী ব্যক্তি অথবা সংস্থা একটি নির্দিষ্ট ব্র্যান্ডের খুচরো ব্যবসা ক্ষেত্রে অনুমতি পাবে, তা সরাসরি ব্র্যান্ডের মালিকের দ্বারা হতে পারে অথবা আইনি চুক্তির মাধ্যমে কোনও ভারতীয় সংস্থা দ্বারাও হতে পারে। ৫১ শতাংশের বেশি বিদেশি বিনিয়োগের ক্ষেত্রে সংগৃহীত পণ্যে দামের ৩০ শতাংশ খরচা করতে হবে ভারতে। বিশেষ করে, খুচরো ও মাঝারি শিল্প, গ্রামীণ শিল্প অথবা কুটির শিল্পে। কারু শিল্পীরাও আসবেন এর আওতায়। অনলাইনে খুচরো ব্যবসা শুরু করার দু’বছরের মধ্যে দোকান খুলতে হবে। তবে, ভারতীয় ব্র্যান্ডের ক্ষেত্রে এগুলি প্রযোজ্য নয়। ভারতীয় ব্র্যান্ড সেগুলিকেই ধরা হবে, যার মালিকানা বা নিয়ন্ত্রণ থাকবে এদেশে বসবাসকারী নাগরিক বা সংস্থার হাতে এবং ঐ সংস্থাগুলির নিয়ন্ত্রণ থাকতে হবে এদেশে বসবাসকারী ভারতীয় নাগরিকদেরই হাতে। ব্যবসা শুরুর তিন বছর পর্যন্ত উপাদান সংগ্রহের যে বিধি তা কার্যকর হবে না।


    ডিজিটাল মিডিয়ার ক্ষেত্রে যেমন – ডিজিটাল মিডিয়ার মাধ্যমে আপলোডিং, স্ট্রিমিং অফ নিউজ এবং কারেন্ট অ্যাফেয়ার্সের ক্ষেত্রে ২৬ শতাংশ।


    ফেমার বিজ্ঞপ্তি প্রকাশের দিন থেকে উপরোক্ত সিদ্ধান্তগুলি কার্যকর হবে।


    SSS/AP/SB

    
    
    (Release ID: 1585591) Visitor Counter : 4
    
    
      Read this release in: English