      প্রধানমন্ত্রীরদপ্তর

      প্রধানমন্ত্রী বুধবার গবাদি পশুর অসুখ নিয়ন্ত্রণে জাতীয় স্তরে একটি কর্মসূচির সূচনা করবেন
      Posted On: 10 SEP 2019 3:41PM by PIB Kolkata


    নয়াদিল্লি, ০৯ সেপ্টেম্বর, ২০১৯


    কৃষক সমাজের আয় দ্বিগুণ করার লক্ষ্যে এক গুরুত্বপূর্ণ প্রয়াসের অঙ্গ হিসাবে প্রধানমন্ত্রী শ্রী নরেন্দ্র মোদী আগামী ১১ই সেপ্টেম্বর বুধবার উত্তর প্রদেশের মথুরাতে গবাদি পশুর মুখে ও পায়ের খুরে সংক্রমণ প্রতিরোধে জাতীয় স্তরের একটি কর্মসূচির সূচনা করবেন।


    এই কর্মসূচি রূপায়ণে খরচ ধরা হয়েছে ১২ হাজার ৬৫২ কোটি টাকা। ২০২৪ সাল পর্যন্ত এই কর্মসূচি চলবে। রূপায়ণের সমস্ত খরচ কেন্দ্রীয় সরকার বহন করবে। উদ্দেশ্য হ’ল – গরু, মহিষ, ভেড়া, ছাগল ও শূকরের মতো ৫০ কোটি গৃহপালিত পশুর মুখ ও পায়ের খুরে সংক্রমণ প্রতিরোধে টিকা প্রদান করা।


    এছাড়াও, এই কর্মসূচির মাধ্যমে বার্ষিক ৩ কোটি ৬০ লক্ষ গাভিকে ব্রুসেলোসিস বা এক ধরণের ব্যাকটেরিয়া ঘটিত সংক্রমণের বিরুদ্ধে দৈহিক রোগ প্রতিরোধক ক্ষমতা গড়ে তুলতে টিকা দেওয়া হবে। এই কর্মসূচির দুটি উদ্দেশ্য রয়েছে : প্রথমটি হ’ল – ২০২৫ সালের মধ্যে ব্যাকটেরিয়া ঘটিত সংক্রমণ নিয়ন্ত্রণ করা এবং ২০৩০ সালের মধ্যে এই রোগ চিরতরে নির্মূল করা।


    প্রধানমন্ত্রী সেদিনই আর্টিফিসিয়াল ইনসিমিনেশন বা কৃত্রিম উপায়ে গর্ভধারণ সংক্রান্ত জাতীয় স্তরের একটি কর্মসূচিরও সূচনা করবেন। একই সঙ্গে, দেশের ৬৮৭টি জেলায় কৃষি বিজ্ঞান কেন্দ্রগুলিতে টিকাকরণ, অসুখ-বিসুখ নিয়ন্ত্রণ, কৃত্রিম উপায়ে গর্ভধারণ এবং উৎপাদনশীলতা নিয়ে কর্মশিবিরেরও উদ্বোধন করবেন তিনি।


    মথুরা সফরকালে প্রধানমন্ত্রী স্বচ্ছতাই সেবা কর্মসূচি শুরু করবেন।


    CG/BD/SB

    
    
    (Release ID: 1584636) Visitor Counter : 5
    
    
      Read this release in: English