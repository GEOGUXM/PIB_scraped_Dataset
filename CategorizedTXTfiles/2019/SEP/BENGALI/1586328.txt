      রেলমন্ত্রক

      নিয়োগ সংক্রান্ত বড় মাপের পরীক্ষা গ্রহণে পরীক্ষা আয়োজনকারী সংস্থাগুলির সক্ষমতা যাচাই করতে রেল মন্ত্রকের বিশেষ সভা
      Posted On: 26 SEP 2019 6:36PM by PIB Kolkata


    নয়াদিল্লি, ২৬ সেপ্টেম্বর, ২০১৯


    ভারতীয় রেলে বড় মাপের নিয়োগ সংক্রান্ত পরীক্ষা গ্রহণের ক্ষেত্রে আয়োজনকারী সংস্থাগুলির সক্ষমতা ও সম্ভাব্যতা যাচাই করতে রেল নিয়োগ নিয়ন্ত্রণ পর্ষদ আজ নতুন দিল্লিতে পরীক্ষা আয়োজনকারী অগ্রণী সংস্থাগুলিকে নিয়ে এক বিশেষ সভার আয়োজন করে। ভারতীয় রেল দেশের অন্যতম বৃহৎ কর্মী নিয়োগ সংস্থা। বর্তমানে রেলে দেড় লক্ষেরও বেশি কর্মচারী রয়েছেন এবং প্রায় সমসংখ্যক কর্মী নিয়োগ প্রক্রিয়া চলছে। রেলের নিয়োগ পরীক্ষাগুলিতে লক্ষাধিক আবেদনপত্র জমা পড়ে। গত বছর রেলের একটি নিয়োগ পরীক্ষায় রেকর্ড সংখ্যক প্রায় ১ কোটি ৮৯ লক্ষ প্রার্থী আবেদন জানিয়েছিলেন।


    সাফল্যের সঙ্গে এ ধরনের বড় মাপের পরীক্ষা আয়োজন করা সর্বদাই উদ্বেগের বিষয়। এই বিষয়টিকে বিবেচনায় রেখেই পুঙ্খানুপুঙ্খ বিশ্লেষণ ও সক্ষমতা যাচাইয়ের পরই পরীক্ষা আয়োজনকারী সংস্থাগুলিকে চিহ্নিত করা হয়। আরও বেশি সংখ্যক পরীক্ষা আয়োজনকারী সংস্থাকে চিহ্নিত করার জন্য ভারতীয় রেলের পক্ষ থেকে গত সপ্তাহে এ ধরনের সংস্থাগুলিকে নিয়ে এক বিশেষ সভা আয়োজনের বিজ্ঞপ্তি দেওয়া হয়। সারা দেশ থেকে একাধিক সংস্থা এই সভায় যোগ দেয়। সভায় পরীক্ষা গ্রহণের ব্যাপারে বিভিন্ন পন্থা-পদ্ধতি নিয়ে আলোচনার পাশাপাশি, রেল নিয়োগ পর্ষদের চেয়ারম্যানের সঙ্গে মতবিনিময় কর্মসূচির আয়োজন করা হয়। এই মতবিনিময়ের ওপর ভিত্তি করে রেলের নিয়োগ সংক্রান্ত আসন্ন পরীক্ষাগুলির জন্য আয়োজনকারী সংস্থা চিহ্নিত করতে শীঘ্রই দরপত্র আহ্বান করা হবে বলে মনে করা হচ্ছে।


    CG/BD/SB

    
    
    (Release ID: 1586328) Visitor Counter : 12
    
    
      Read this release in: English