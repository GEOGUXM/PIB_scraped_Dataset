      রেলমন্ত্রক

      পরিবেশ-বান্ধব স্টেশন গড়ার লক্ষ্যে দক্ষিণপূর্ব রেলের উদ্যোগ
      Posted On: 04 SEP 2019 9:35PM by PIB Kolkata


    কলকাতা, ০৪ সেপ্টেম্বর, ২০১৯


    দক্ষিণপূর্ব রেল ২১টি স্টেশনকে পরিবেশ-বান্ধব স্টেশন হিসেবে গড়ে তুলবে। এরমধ্যে রাঁচি এবং দীঘা স্টেশনের কাজ অনেকটাই এগিয়েছে। দুটি স্টেশনকেই পরিবেশগত দিক থেকে আইএসও- ১৪০০১ : ২০১৫ শংসাপত্র দেওয়া হয়েছে। বাঁকুড়া, বিষ্ণুপুর, পুরুলিয়া, মেচেদা, সাঁতরাগাছি, বাগনান, পাঁশকুড়া, শালিমার, ঝাড়গ্রাম, মেদিনীপুর, খড়গপুর, আদ্রা, বালাশোর, হাতিয়া, টাটানগর, ঝাড়সুগুদা, রৌরকেল্লা, বোকারো স্টিল সিটি এবং চক্রধরপুর স্টেশনে প্রয়োজনীয় কাজ শুরু হয়ে গেছে।


    পরিবেশ-বান্ধব স্টেশন গড়ার লক্ষ্যে যেসব উদ্যোগ নেওয়া হয়েছে তার মধ্যে রয়েছে :


    · প্লাস্টিকের বোতলের পুনর্ব্যবহার বন্ধ করা এবং জঞ্জাল যাতে কম তৈরি হয় সেজন্য বিভিন্ন স্টেশনে বটল ক্রাশিং মেশিন বসানো হয়েছে।


    · কঠিন বর্জ্য ব্যবস্হাপনার আওতায় জৈব এবং অজৈব জঞ্জালকে আলাদা করা হচ্ছে।


    · নিকাশী জলকে পরিশোধনের জন্য স্টেশনগুলিতে এফলুয়েন্ট ট্রিটমেন্ট প্লান্ট এবং সুয়ারেজ ট্রিটমেন্ট প্লান্ট বসানো হচ্ছে।


    · প্রচলিত শৌচাগারের বদলে পরিবেশ-বান্ধব অথবা গ্রীন টয়লেট বসানো হচ্ছে।


    · রাজ্য সরকারগুলির সহযোগিতায় বনশ্রীজন এবং বৃক্ষরোপন কর্মসূচি গ্রহণ করা হয়েছে।


    · জল এবং বিদ্যুতের অপব্যবহার আটকাতে থার্ড পার্টি অডিটের ব্যবস্হা করা হয়েছে।


    · পরিচ্ছন্নতা বজায় রাখতে দূষণকারীদের জরিমানা ধার্য করা হচ্ছে।


    CG/CB/NS

    
    
    (Release ID: 1584166) Visitor Counter : 9
    
    
      Read this release in: English