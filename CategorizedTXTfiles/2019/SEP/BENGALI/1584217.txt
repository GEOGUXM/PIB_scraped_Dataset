      অর্থমন্ত্রক

      চলতি অর্থবর্ষে সিবিডিটি আগাম মূল্য নির্ণয় সংক্রান্ত ২৬টি চুক্তি স্বাক্ষর করেছে
      Posted On: 05 SEP 2019 4:41PM by PIB Kolkata


    নয়াদিল্লি, ০৫ সেপ্টেম্বর, ২০১৯


    কেন্দ্রীয় প্রত্যক্ষ কর পর্ষদ সিবিডিটি চলতি অর্থবর্ষের প্রথম পাঁচ মাসে (এপ্রিল থেকে আগস্ট) আগাম মূল্য নির্ণয় সংক্রান্ত ২৬টি চুক্তি স্বাক্ষর করেছে। আগাম মূল্য নির্ণয় সংক্রান্ত এই ২৬টি চুক্তির ফলে পর্ষদের স্বাক্ষরিত মোট চুক্তির সংখ্যা দাঁড়াল ২৯৭। এরমধ্যে ৩২টি দ্বিপাক্ষিক আগাম মূল্য নির্ণয় চুক্তিও রয়েছে।


    
    
    বিগত পাঁচ মাসে স্বাক্ষরিত দুটি চুক্তির মধ্যে গ্রেট ব্রিটেনের সঙ্গে স্বাক্ষরিত একটি দ্বিপাক্ষিক চুক্তি রয়েছে। বাকি ২৫টি একপার্শ্বিক আগাম মূল্য নির্ণয় চুক্তি। আলোচ্য সময়ে যে ২৬টি চুক্তি হয়েছে , তারমধ্যে অর্থনীতির সঙ্গে যুক্ত বিভিন্ন ক্ষেত্র যেমন- তথ্যপ্রযুক্তি , ব্যাঙ্কিং , শক্তি , ফার্মাসিউটিক্যাল , হাইড্রোকার্বন , প্রকাশনা , মোটরগাড়ি প্রভৃতি রয়েছে।


    
    
    স্বাক্ষরিত চুক্তিগুলিতে আন্তর্জাতিক লেনদেনের যে সমস্ত বিষয় অন্তর্ভুক্ত হয়েছে , তারমধ্যে রয়েছে- উ ৎ পাদন সংক্রান্ত বরাত , সফ্টওয়্যার , উন্নয়ন পরিষেবার সংস্হান , বিপণন সহায়তা পরিষেবা , প্রযুক্তি ও ব্র্যান্ড ব্যবহারের জন্য রয়ালটি বা মাশুল মেটানো , বাণিজ্য ও বন্টন , কর্পোরেট গ্যারান্টি প্রভৃতি।

    

    আগাম মূল্য নির্ণয় সংক্রান্ত এই চুক্তিগুলিতে অগ্রগতির ফলে এক অনুকূল কর কাঠামো ব্যবস্হা গড়ে তোলার লক্ষ্যে সরকারের প্রয়াস আরো সুদৃঢ় হবে। মূল্য নির্ণয়ে রদবদল সংক্রান্ত জটিল সমস্যাগুলির সুষ্ঠু ও স্বচ্ছ উপায়ে সমাধানের ক্ষেত্রে ভারতের আগাম মূল্য নির্ণয় সংক্রান্ত প্রয়াসগুলি জাতীয় ও আন্তর্জাতিক স্তরে প্রশংসিত হয়েছে।


    SSS/BD/NS

    
    
    (Release ID: 1584217) Visitor Counter : 5
    
    
      Read this release in: English