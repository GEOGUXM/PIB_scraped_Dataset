      কেন্দ্রীয়মন্ত্রিসভা

      ২০১৮-১৯ অর্থবর্ষে রেল কর্মচারীদের জন্য উৎপাদনশীলতা-ভিত্তিক বোনাস ঘোষণা করল কেন্দ্রীয় মন্ত্রিসভা
      Posted On: 18 SEP 2019 7:37PM by PIB Kolkata


    নয়াদিল্লি, ১৮ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে ১১ লক্ষ ৫২ হাজার নন-গেজেটেড রেলকর্মীদের (আরপিএফ/আরপিএসএফ জওয়ানরা বাদে) জন্য ২০১৮-১৯ অর্থবর্ষে ৭৮ দিনের উৎপাদনশীলতা-ভিত্তিক বোনাস দেওয়ার সিদ্ধান্ত নেওয়া হয়েছে। এর ফলে, রেলকর্মীরা অনুপ্রাণিত হবেন এবং রেল শিল্পক্ষেত্রের কাজকর্ম স্বাভাবিকভাবে চলবে। এই সিদ্ধান্তে সরকারের ২,০২৪.৪০ কোটি টাকা ব্যয় হবে।


    শ্রী নরেন্দ্র মোদীর নেতৃত্বাধীন সরকার এই নিয়ে পরপর ছ’বার ৭৮ দিনের মজুরি বোনাস হিসেবে দিচ্ছে। এই পরিমাণ কখনও কমানো হয়নি।


    রেলের পরিষেবা দক্ষভাবে পরিচালনার স্বীকৃতিস্বরূপ নন-গেজেটেড রেলকর্মীদের এই উৎপাদন-ভিত্তিক বোনাস দেওয়া হয়।


    SSS/CB/DM

    
    
    (Release ID: 1585499) Visitor Counter : 6
    
    
      Read this release in: English