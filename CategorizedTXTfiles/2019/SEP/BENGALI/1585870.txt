      প্রতিরক্ষামন্ত্রক

      মার্শাল অফ দ্য এয়ার ফোর্স অ্যান্ড মিসেস অর্জন সিং ট্রাস্ট-কে বিমানবাহিনীর পক্ষ থেকে সংবর্ধনা
      Posted On: 23 SEP 2019 3:15PM by PIB Kolkata


    নয়াদিল্লি, ২২ সেপ্টেম্বর, ২০১৯


    ভারতীয় বিমানবাহিনীর পক্ষ থেকে আজ নতুন দিল্লিতে আকাশ এয়ার ফোর্স অফিসার্স মেসে আয়োজিত এক অনুষ্ঠানে মার্শাল অফ দ্য এয়ার ফোর্স অ্যান্ড মিসেস অর্জন সিং ট্রাস্ট-এর প্রতিষ্ঠা দিবস উপলক্ষে বিশেষ সংবর্ধনা দেওয়া হয়। অনুষ্ঠানে বায়ুসেনা প্রধান বি এস ধানোয়া সহ প্রাক্তন বায়ুসেনা প্রধান, বাহিনীর উচ্চপদস্থ আধিকারিক ও অছি পরিষদের সদস্যরাও উপস্থিত ছিলেন। অনুষ্ঠানে বায়ুসেনা প্রধান মিসেস অর্জন সিং ট্রাস্ট-এর প্রতি কৃতজ্ঞতা প্রকাশ করে তাদের মহান কাজের ভূয়সী প্রশংসা করেন। উল্লেখ করা যেতে পারে, এই ট্রাস্ট কর্তব্যরত এবং অবসরপ্রাপ্ত বায়ুসেনানী সহ তাদের বিধবা পত্নী ও সেই পরিবারের ওপর নির্ভরশীল অন্যান্যদের কল্যাণে নিরবচ্ছিন্নভাবে কাজ করে চলেছে।


    পদ্মবিভূষণ প্রাপ্ত বিমানবাহিনীর মার্শাল অর্জন সিং ১৯৬৫-তে পাকিস্তানি বাহিনীর যাবতীয় উদ্দেশ্য ব্যর্থ করে দিতে গুরুত্বপূর্ণ ভূমিকা নিয়েছিলেন। মার্শাল অর্জন সিং-কে ১৯৮৯ সালে দিল্লির উপ-রাজ্যপাল হিসেবে নিয়োগ করা হয়। তিনি ও তাঁর পত্নী তেজী সিং তাঁদের ব্যক্তিগত সঞ্চয় থেকে এই ট্রাস্ট গঠনের জন্য ২ কোটি ২৫ লক্ষ টাকার তহবিল সহায়তা দিয়েছিলেন।


    মার্শাল অফ দ্য এয়ার ফোর্স অ্যান্ড মিসেস অর্জন সিং ট্রাস্টের সংবর্ধনা অনুষ্ঠানে উপস্থিত থাকার জন্য মার্কিন যুক্তরাষ্ট্র থেকে এয়ার মার্শাল অর্জন সিং-এর পুত্র ডঃ অরবিন্দ সিং দিল্লিতে এসেছেন। এই উপলক্ষে তিনি এয়ার মার্শাল অর্জন সিং-এর স্মরণে এক আবেগঘন ভাষণ দেন।


    CG/BD/DM

    
    
    (Release ID: 1585870) Visitor Counter : 6
    
    
      Read this release in: English