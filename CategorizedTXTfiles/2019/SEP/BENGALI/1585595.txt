      সড়কপরিবহণওমহাসড়কমন্ত্রক

      সরকারি-বেসরকারি অংশীদারিত্বে পুনরুজ্জীবনের মাধ্যমে জাতীয় মহাসড়ক প্রকল্পগুলির জন্য মহাসড়ক কর্তৃপক্ষের দরপত্র আহ্বান
      Posted On: 19 SEP 2019 6:28PM by PIB Kolkata


    নয়াদিল্লি, ১৯ সেপ্টেম্বর, ২০১৯


    ভারতের জাতীয় মহাসড়ক কর্তৃপক্ষ (এনএইচএআই) সরকারি-বেসরকারি অংশীদারিত্বের মাধ্যমে সারা দেশে জাতীয় মহাসড়কের বিভিন্ন অংশকে চার বা ছয় লেনবিশিষ্ট করার জন্য চিহ্নিত করেছে। মহাসড়কের সম্প্রসারণ সংক্রান্ত এই কাজটি বিল্ট অপারেট ট্রান্সফার মোড অনুযায়ী সম্পন্ন হবে। সম্ভাব্য দরপত্র আহ্বানকারীদের সঙ্গে আলাপ-আলোচনার ভিত্তিতে মহাসড়কের কোন্‌ কোন্‌ অংশের সম্প্রসারণের বিষয়টি স্থির করা হয়েছে।


    উল্লেখ করা যেতে পারে, মহাসড়ক কর্তৃপক্ষ মহাসড়কের বিভিন্ন অংশকে চার বা ছয় লেনবিশিষ্ট করার জন্য প্রস্তাব আহ্বান করে। অ্যানুয়াল প্রি-কোয়ালিফিকেশন প্রক্রিয়ার মাধ্যমে দরপত্র আহ্বানের বিষয়টি কেবল সুবিন্যস্তই হবে না, সেই সঙ্গে পৃথক পৃথক প্রকল্পের জন্য স্বতন্ত্র দরপত্র আহ্বান করাও সম্ভব হবে।


    সারা দেশ জুড়ে জাতীয় মহাসড়কের ৯৫০ কিলোমিটার দীর্ঘ অংশকে সম্প্রসারণের জন্য চিহ্নিত করা হয়েছে। যে রাজ্যগুলিতে জাতীয় মহাসড়কের চিহ্নিত অংশ রয়েছে, তার মধ্যে পশ্চিমবঙ্গ রয়েছে। বাকি রাজ্যগুলি হ’ল - অন্ধ্রপ্রদেশ, হরিয়ানা, মহারাষ্ট্র, কর্ণাটক, তামিলনাডু, ছত্তিশগড় এবং মধ্যপ্রদেশ। এই সম্প্রসারণ খাতে খরচ ধরা হয়েছে ৩০ হাজার কোটি টাকা।


    SSS/BD/SB

    
    
    (Release ID: 1585595) Visitor Counter : 4
    
    
      Read this release in: English