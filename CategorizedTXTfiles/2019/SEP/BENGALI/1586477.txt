      প্রধানমন্ত্রীরদপ্তর

      প্রধানমন্ত্রীর সঙ্গে ইরানের রাষ্ট্রপতির সাক্ষাৎ
      Posted On: 27 SEP 2019 6:00PM by PIB Kolkata


    নয়াদিল্লি, ২৬ সেপ্টেম্বর, ২০১৯


    রাষ্ট্রসঙ্ঘের ৭৪তম সাধারণ অধিবেশনে এক উচ্চস্তরীয় বৈঠকের ফাঁকে প্রধানমন্ত্রী শ্রী নরেন্দ্র মোদীর সঙ্গে ইরানের রাষ্ট্রপতি ডঃ হাসান রৌহানি সাক্ষাৎ করেন। দুই নেতার মধ্যে পারস্পরিক স্বার্থ-সংশ্লিষ্ট আঞ্চলিক ও আন্তর্জাতিক বিভিন্ন বিষয় নিয়ে মতবিনিময় করেন।


    ভারত ও ইরানের মধ্যে প্রাচীন ও সভ্যতাগত অভিন্ন সম্পর্ক রয়েছে বলে উল্লেখ করে দুই নেতাই ২০১৫-তে উফা-তে তাঁদের মধ্যে প্রথম বৈঠকের পর দ্বিপাক্ষিক সম্পর্কের যে অগ্রগতি হয়েছে তা পর্যালোচনা করেন। চাবাহার বন্দর চালু হওয়ার প্রসঙ্গ উল্লেখ করে উভয় নেতাই আফগানিস্তান ও মধ্য এশিয়া অঞ্চলে প্রবেশের ক্ষেত্রে এই বন্দরকে প্রবেশ দ্বার হিসেবে বর্ণনা করেন।


    উপসাগরীয় অঞ্চলে শান্তি, নিরাপত্তা ও স্থিতিশীলতা বজায় রাখার স্বার্থে কূটনীতি, আলাপ-আলোচনা ও আস্থাবর্ধক ব্যবস্থা গ্রহণের ওপর গুরুত্ব দিয়ে প্রধানমন্ত্রী ভারতের সমর্থনের কথা পুনরায় উল্লেখ করেন।


    দুই নেতার মধ্যে বৈঠকে সিদ্ধান্ত হয়েছে যে ভারত ও ইরানের মধ্যে কূটনৈতিক সম্পর্ক স্থাপনের ৭০তম বার্ষিকী ২০২০-তে উদযাপন করা হবে।


    CG /BD/DM

    
    
    (Release ID: 1586477) Visitor Counter : 8
    
    
      Read this release in: English