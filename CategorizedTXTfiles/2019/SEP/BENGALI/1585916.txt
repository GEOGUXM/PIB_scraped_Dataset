      যুবওক্রীড়াবিষয়কমন্ত্রক

      পশ্চিমবঙ্গের নেহরু যুব কেন্দ্র সংগঠন ‘ড্রাগের নেশা থেকে মুক্তি’ শীর্ষক অনুষ্ঠানের আয়োজন করেছে
      Posted On: 23 SEP 2019 6:32PM by PIB Kolkata


    কলকাতা, ২৩ সেপ্টেম্বর, ২০১৯


    কেন্দ্রীয় সরকারের ন্যাশনাল ইনস্টিটিউট অফ সোশ্যাল ডিফেন্স (এনআইএসডি)-এর সহযোগিতায় নেহরু যুব কেন্দ্র সংগঠন (এনওয়াইকেএস)-এর পশ্চিমবঙ্গ শাখা ২২ ও ২৩শে সেপ্টেম্বর দু’দিনের একটি কর্মশালার আয়োজন করে। এই অনুষ্ঠানের মূল লক্ষ্য বিভিন্ন এলাকায় স্বেচ্ছাসেবকদের উদ্যোগে ড্রাগের নেশা মুক্তির উদ্যোগ গ্রহণ। রাজারহাটের এনআইসি ইনস্টিটিউট অফ টেকনলজিতে এই উপলক্ষে আয়োজিত অনুষ্ঠানে এনওয়াইকেএস-এর রাজ্য শাখার ডিরেক্টর শ্রী নবীন কুমার নায়েক, নতুন দিল্লির এনআইএসডি-র কুমারী প্রেরণা চৌধুরি এবং এনআইসি ইনস্টিটিউট অফ টেকনলজির সভাপতি অধ্যাপক ডঃ কল্যাণ কুমার বক্তব্য রাখেন।


    অনুষ্ঠানে রাজ্যের ১৭টি জেলার ৪৫ জন যুবক-যুবতী অংশ নেন। এঁদের মধ্যে ১৮ জন মহিলা। অনুষ্ঠানে তরুণ সম্প্রদায়কে ড্রাগের নেশার বিষয়ে নানা তথ্য জানানো হয়। এনআইএসডি এই অনুষ্ঠানের মাধ্যমে অংশগ্রহণকারীদের মধ্য থেকে সম্ভাবনাময় তরুণ-তরুণীদের চিহ্নিত করবে। প্রশিক্ষণের শেষে এঁরা নিজ নিজ জেলায় এবং ব্লকস্তরে ড্রাগ বিরোধী কর্মসূচির আয়োজন করবে।


    চলতি বছরে ব্লকস্তরে এই ধরনের ২০০টি প্রশিক্ষণ শিবিরের আয়োজন করার পরিকল্পনা করা হয়েছে।


    CG/CB/DM

    
    
    (Release ID: 1585916) Visitor Counter : 9