      প্রধানমন্ত্রীরদপ্তর

      জাতীয় পুরস্কার জয়ী শিক্ষক শিক্ষিকাদের সঙ্গে প্রধানমন্ত্রী সাক্ষাৎ
      Posted On: 04 SEP 2019 3:12PM by PIB Kolkata


    নয়াদিল্লি, ০৪ সেপ্টেম্বর , ২০১৯


    প্রধানমন্ত্রী শ্রী নরেন্দ্র মোদী মঙ্গলবার লোক কল্যাণ মার্গে ২০১৮র জাতীয় পুরস্কার জয়ী শিক্ষক-শিক্ষিকাদের সঙ্গে সাক্ষাৎ করেন।


    প্রধানমন্ত্রী পুরস্কার জয়ী শিক্ষক-শিক্ষিকাদের অসামান্য অবদানের জন্য অভিনন্দন জানান। প্রত্যেক ছাত্রছাত্রীর জীবনে পরিবর্তন নিয়ে আসতে তিনি শিক্ষক-শিক্ষিকাদের আন্তরিক প্রয়াস অব্যাহত রাখতে বলেন।


    কথপোকথনের সময় প্রধানমন্ত্রী শিক্ষাদানের কাজে প্রযুক্তি ব্যবহারের গুরুত্বের কথা উল্লেখ করেন। দৈনন্দিন জীবনের সঙ্গে যুক্ত বিভিন্ন সমস্যার সমাধান সূত্র খুঁজে বের করতে শিক্ষক-শিক্ষিকাদের তিনি ছাত্রছাত্রীদেরকে আরও উৎসাহিত করতে বলেন। শিক্ষাক্ষেত্রে ছাত্রছাত্রীদের উপেক্ষার পরিবর্তে প্রত্যেককে সমান সুযোগ দেওয়ার জন্যও তিনি শিক্ষক সমাজের প্রতি আহ্বান জানান।


    প্রধানমন্ত্রী ছাত্রছাত্রীদের সৃজনশীলতার ব্যাপারে উৎসাহিত করার প্রয়োজনীয়তার ওপর গুরুত্ব দেন। তিনি জোর দিয়ে বলেন, ছাত্রছাত্রীদের কাছে আত্ম-উৎসাহ সৃজনশীলতার প্রসারে কাজ করে এবং নিজের সঙ্গে নিজের প্রতিদ্বন্দ্বিতামূলক মানসিকতা গড়ে তুলতে সাহায্য করে। তিনি বলেন, বিভিন্ন বিষয় সম্বন্ধে ছাত্রছাত্রীদের দৃষ্টিভঙ্গি উপলব্ধি করা অত্যন্ত জরুরি। ছাত্রছাত্রীদের মধ্যে শেখার উৎসাহ বাঁচিয়ে রাখার জন্যও তিনি শিক্ষক-শিক্ষিকাদের উদ্যোগী হওয়ার পরামর্শ দেন।


    প্রধানমন্ত্রী সঙ্গে কথাবার্তার সময় পুরস্কারজয়ী শিক্ষক-শিক্ষিকারা নিজেদের বিদ্যালয়ে ইতিবাচক পরিবর্তন নিয়ে আসতে যে ধরণের পরিবর্তনমূলক পদক্ষেপ নিয়েছেন, তা জানান। অটল টিংকারিং ল্যাব যেভাবে পড়ুয়াদের প্রযুক্তির সদ্ব্যবহার ও উদ্ভাবনে উৎসাহিত করেছে, শিক্ষক-শিক্ষিকারা সে প্রসঙ্গও উল্লেখ করেন।


    এই উপলক্ষে কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল ও বিভাগীয় প্রতিমন্ত্রী শ্রী সঞ্জয় শারমাও ধোত্রে উপস্হিত ছিলেন।


    CG/BD/NS

    
    
    (Release ID: 1584081) Visitor Counter : 7
    
    
      Read this release in: English