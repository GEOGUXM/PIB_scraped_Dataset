      প্রতিরক্ষামন্ত্রক

      পশ্চিমবঙ্গের রাজ্যপালের সঙ্গে দেখা করলেন পূর্বাঞ্চলীয় সেনা প্রধান
      Posted On: 26 SEP 2019 6:30PM by PIB Kolkata


    কলকাতা, ২৬ সেপ্টেম্বর, ২০১৯


    ভারতীয় সেনাবাহিনীর পূর্বাঞ্চলীয় কমান্ডের প্রধান লেঃ জেনারেল অনিল চৌহান আজ রাজভবনে গিয়ে পশ্চিমবঙ্গের রাজ্যপাল শ্রী জগদীপ ধনকরের সঙ্গে সৌজন্য সাক্ষাৎ করেন।


    পূর্বাঞ্চলীয় সেনা প্রধান রাজ্যপালকে সেনাবাহিনী এবং অসামরিক প্রশাসনের সঙ্গে সুসম্পর্ক ও ঘনিষ্ঠ সমন্বয় বজায় রেখে কাজ করার ব্যাপারে অবহিত করেন। পূর্বাঞ্চলের রাজ্যগুলির আন্তর্জাতিক সীমানা এবং হিংসা কবলিত রাজ্যগুলির বর্তমান পরিস্থিতি সম্পর্কেও লেঃ জেনারেল চৌহান রাজ্যপালকে অবহিত করেন। সেনাবাহিনীর পক্ষ থেকে প্রয়োজনে সবরকম সহায়তার আশ্বাস দেওয়া হয়।


    রাজ্যপাল শ্রী ধনকর দেশ গঠনে ভারতীয় সেনাবাহিনীর বিরাট অবদানের প্রশংসা করে মানুষের কল্যাণে পরিচালিত বিভিন্ন প্রচেষ্টায় সেনাকে রাজ্য সরকারি প্রতিষ্ঠানগুলির সঙ্গে একযোগে কাজ করার আহ্বান জানান।


    CG/BD/DM

    
    
    (Release ID: 1586317) Visitor Counter : 4