      রাষ্ট্রপতিরসচিবালয়

      মানুষ এবং সামাজিক উন্নয়নের জন্য আধ্যাত্মিকতা শীর্ষক আলোচনাচক্রের উদ্বোধন করলেন ভারতের রাষ্ট্রপতি
      Posted On: 26 SEP 2019 6:27PM by PIB Kolkata


    নয়াদিল্লি, ২৬ সেপ্টেম্বর, ২০১৯


    রাষ্ট্রপতি শ্রী রামনাথ কোবিন্দ নতুন দিল্লিতে ‘মানুষ এবং সামাজিক উন্নয়নের জন্য আধ্যাত্মিকতা’ শীর্ষক আলোচনাচক্রের উদ্বোধন করেন। মহাত্মা গান্ধীর সার্ধশত জন্মবর্ষ উপলক্ষে অহিংসা বিশ্ব ভারতী এই আলোচনাচক্রের আয়োজন করেছে।


    এই অনুষ্ঠানে বলতে গিয়ে রাষ্ট্রপতি বলেন, মহাত্মা গান্ধী ভালোই বুঝেছিলেন যে বিশ্বে শান্তি ও অহিংসা স্থাপনের জন্য আধ্যাত্মিকতা মূল্যবোধের ওপর জোর দেওয়া জরুরি। তিনি স্পষ্ট করে দিয়েছিলেন যে, সত্য, অহিংসা, শান্তি এবং ঐক্যের ভিত্তিতেই মানবসমাজের উন্নয়ন সম্ভব। গান্ধীজির এই ভাবনা আজও প্রাসঙ্গিক। ভবিষ্যতেও তা প্রাসঙ্গিক থাকবে।


    রাষ্ট্রপতি বলেন, সন্ত্রাসবাদ, হিংসা, দুর্নীতি, অনাদর্শ, ধর্ম, জাতি, ভাষার ভিত্তিতে বৈষম্য এবং জলবায়ু পরিবর্তনের মতো সাম্প্রতিককালে যেসব সমস্যার সম্মুখীন হচ্ছে বিশ্ব, তারও মোকাবিলায় প্রাসঙ্গিক গান্ধীজির মূল্যবোধ। গান্ধীজির প্রদর্শিত পথ অনুসরণ করলেই বিশ্ব-সমাজ উপকৃত হবে।


    রাষ্ট্রপতি বলেন, আমাদের জনসংখ্যার ৬৫ শতাংশই যুবা। তাঁদের গান্ধীজির আদর্শে দীক্ষিত করলে আরও ভালো সমাজ তৈরিতে সহায়ক হবে। তিনি অহিংসা বিশ্ব ভারতীকে আরও বেশি সংখ্যায় যুবসম্প্রদায়কে তাদের অনুষ্ঠানে যুক্ত করার আবেদন জানান।


    CG/AP/DM

    
    
    (Release ID: 1586314) Visitor Counter : 7
    
    
      Read this release in: English