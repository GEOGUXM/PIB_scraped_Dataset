      তথ্যওসম্প্রচারমন্ত্রক

      ক্ষেত্রীয় জনসংযোগ দপ্তর (ডিএফপি)র মেদিনীপুর শাখার উদ্যোগে বিশেষ আউটরিচ কর্মসূচি
      Posted On: 13 SEP 2019 10:12PM by PIB Kolkata


    কলকাতা, ১৩ সেপ্টেম্বর, ২০১৯


    ২০১৯এর পোষণ মাস (পোষণ মাহ) উদযাপন উপলক্ষ্যে পশ্চিমবঙ্গের মেদিনীপুরে ক্ষেত্রীয় জনসংযোগ দপ্তর (ডিএফপি)র বিশেষ আউটরিচ কর্মসূচি ১২ সেপ্টেম্বর পালিত হয়েছে। এই উপলক্ষ্যে খড়গপুরের বলরামপুরে অভয় আশ্রম ক্যাম্পাসে জয়প্রকাশ ইন্সটিটিউট অফ সোশ্যাল চেঞ্জের সহযোগিতায় সুসংহত শিশু বিকাশ প্রকল্পের প্রশিক্ষণপ্রাপ্তদের নিয়ে একটি অনুষ্ঠান করা হয়। এছাড়া আলোচনাচক্র, সাংস্কৃতিক অনুষ্ঠান, ক্যুইজ এবং পদযাত্রার আয়োজন করা হয়।


    পুষ্টির চাহিদার বিষয়ে জনসচেতনতার লক্ষ্যে আইসিডিএস ট্রেনিং সেন্টারে প্রশিক্ষিতাদের নানা পরামর্শ দেওয়া হয়। এদিনের অনুষ্ঠানে শিক্ষক, গ্রামবাসী এবং ছাত্রছাত্রীদের সঙ্গে মতবিনিময় কর্মসূচি পালন করা হয়।


    বিশিষ্ট পুষ্টিবিদ শ্রীমতি মিতালী পালোধী পোষণ অভিযানের বিষয়ে বিস্তারিতভাবে তাঁর বক্তব্যে জানান। তিনি বলেন, পোষণ মাসের মূলত পাঁচটি উদ্দেশ্য রয়েছে। এরমধ্যে রয়েছে সম্প্রদায়গতভাবে অংশগ্রহণ, পুষ্টির বিষয়ে সচেতনতা এবং মা ও শিশুর সুস্বাস্হ্যের জন্য বিভিন্ন গুরুত্বপূর্ণ পদক্ষেপ। সুসংহত শিশু বিকাশ প্রকল্প (আইসিডিএস)-র বলরামপুর প্রশিক্ষণ কেন্দ্রের অধ্যক্ষ্য শ্রী শিবেশ কুইল্যা, সমন্বায়ক শ্রীমতি সোমা দাস সহ কেন্দ্রের অন্যান্য শিক্ষক-শিক্ষিকারা এই অনুষ্ঠানে বক্তব্য রাখেন।


    অনুষ্ঠানে প্রদর্শনী ছাড়াও অংশগ্রহণকারীদের জন্য আঞ্চলিক ভাষায় প্রচার পুস্তিকা বিতরণ ও কুইজ প্রতিযোগিতার ব্যবস্হা করা হয়।


    এই উপলক্ষ্যে বলরামপুর গ্রাম ছাড়াও পার্শ্ববর্তী গ্রামগুলির অনেকে এই অনুষ্ঠানে যোগ দিয়েছিলেন। তাঁরা ক্ষেত্র্রীয় জনসংযোগ দপ্তর মেদিনীপুরকে এই ধরণের তথ্য সমৃদ্ধ প্রচারের জন্য তাঁদের কৃতজ্ঞতা জানিয়েছেন।


    CG/CB/NS

    
    
    (Release ID: 1585054) Visitor Counter : 5