      প্রধানমন্ত্রীরদপ্তর

      প্রধানমন্ত্রীর চেন্নাই সফর
      
      ভারতকে এক শ্রেষ্ঠ দেশে পরিণত করতে প্রয়োজন ১৩০ কোটি ভারতীয়র অংশগ্রহণ : প্রধানমন্ত্রী মোদী

      Posted On: 30 SEP 2019 1:47PM by PIB Kolkata

    নয়াদিল্লি, ৩০ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী মাদ্রাজ আইআইটি’র ৫৬তম সমাবর্তন অনুষ্ঠানে যোগ দিতে চেন্নাই পৌঁছেছেন। তিনি চেন্নাই আন্তর্জাতিক বিমানবন্দরে সাংবাদিকদের উদ্দেশে ভাষণ দেন।


    এই উপলক্ষে প্রধানমন্ত্রী বলেন, ২০১৯ – এর সাধারণ নির্বাচনের পর এটা আমার প্রথম চেন্নাই সফর। আমি আইআইটি মাদ্রাজের হীরক জয়ন্তী বর্ষ উদযাপন অনুষ্ঠানে যোগ দিতে এখানে এসেছি। আমি অত্যন্ত কৃতজ্ঞ আপনাদের সকলের কাছে যে, আপনারা বিপুল সংখ্যায় আমাকে স্বাগত জানাতে এসেছেন।


    সম্প্রতি আমেরিকা সফরের সময় ভারতীয় সম্প্রদায়ের মানুষের সঙ্গে তামিলে কথা বলার সময় আমাকে জানানো হয়েছিল যে, তামিল বিশ্বের সবচেয়ে পুরনো ভাষা এবং এই তথ্য মার্কিন যুক্তরাষ্ট্রে অধিকাংশ সংবাদ মাধ্যমেই ব্যাপকভাবে প্রচারিত হয়েছে।


    তিনি বলেন, মার্কিন যুক্তরাষ্ট্র সফরের সময় আমি উপলব্ধি করি যে, সমগ্র বিশ্ব অনেক প্রত্যাশা নিয়ে ভারতের দিকে তাকিয়ে রয়েছে, এমনকি, এই প্রত্যাশা দিন দিন বাড়ছে। ভারতকে এক শ্রেষ্ঠ দেশে পরিণত করাই নয়, বিশ্বের মানুষের প্রত্যাশা পূরণ করাও আমাদের কর্তব্য।


    শ্রী মোদী আরও বলেন, একা কেন্দ্রীয় সরকার নয়, ১৩০ কোটি ভারতীয়কেই শ্রেষ্ঠ দেশ গঠনের কাজে এগিয়ে আসতে হবে। দেশের প্রতিটি প্রান্ত ও জায়গার মানুষের সম্মিলিত প্রয়াসেই এটা সম্ভব। এই কাজে ধনী বা দরিদ্র, শহর বা গ্রাম, নবীন ও বয়স্ক কোনও ক্ষেত্রেই ফারাক নেই।


    জনগণের অংশগ্রহণের মাধ্যমে আমরা অনেক সাফল্য পেয়েছি। একইভাবে, একবার ব্যবহারযোগ্য প্লাস্টিক বর্জনে সকলকে এগিয়ে আসতে হবে। কিছু মানুষ ভুলবশত একথা বলছেন যে, ভারত থেকে প্লাস্টিক দূর করার উদ্যোগ নিয়েছি – একথা ঠিক নয়। আমি এরকম কিছু বলিনি। আমি বলেছি, একবার ব্যবহারযোগ্য প্লাস্টিক থেকে দেশকে মুক্ত করার কথা। একবার ব্যবহারযোগ্য প্লাস্টিক জঞ্জাল বিভিন্ন সমস্যার সৃষ্টি করে।


    মহাত্মা গান্ধীর সার্ধশত জন্ম জয়ন্তী উদযাপন উপলক্ষে আগামী দোসরা অক্টোবর আমরা এক পদযাত্রায় অংশ নেব এবং গান্ধীরজীর আদর্শগুলিকে প্রচার করবো।


    শ্রী মোদী বলেন, ‘আমি আরও একবার বিপুল সংখ্যায় আমাকে স্বাগত জানানোর জন্য আপনাদের ধন্যবাদ জানাই’।


    প্রধানমন্ত্রী আইআইটি মাদ্রাজে সিঙ্গাপুর – ইন্ডিয়া হ্যাকাথন ২০১৯ – এ ভাষণ দেবেন এবং এই উপলক্ষে স্টার্ট আপগুলি ঘুরে দেখবেন। তিনি আইআইটি মাদ্রাজের দিক্ষান্ত অনুষ্ঠানেও ভাষণ দেবেন।


    CG/BD/SB

    
    
    (Release ID: 1586669) Visitor Counter : 1
    
    
      Read this release in: English