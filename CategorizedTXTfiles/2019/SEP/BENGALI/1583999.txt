      প্রধানমন্ত্রীরদপ্তর

      রাশিয়ার ভ্লাদিভোস্তকে ইস্টার্ন ইকনমিক ফোরামের বৈঠকে যোগ দিতে যাওয়ার আগে প্রধানমন্ত্রীর বিবৃতি
      Posted On: 03 SEP 2019 6:04PM by PIB Kolkata


    নয়াদিল্লি, ৩ সেপ্টেম্বর, ২০১৯


    আমি ৪ ও ৫ সেপ্টেম্বর রাশিয়ার ভ্লাদিভোস্তক সফর করব।


    রাশিয়ার সুদূর পূর্বাঞ্চলে আমার এই সফর যে কোন ভারতীয় প্রধানমন্ত্রীর কাছে প্রথম। রাশিয়ার এই অঞ্চলে আমার সফর দুই দেশের মধ্যে মজবুত দ্বিপাক্ষিক সম্পর্ককে আরও প্রসারিত ও সুদৃঢ় করবে।


    আমার এই সফরের দুটি উদ্দেশ্য রয়েছে – রাশিয়ার রাষ্ট্রপতি মিঃ ভ্লাদিমির পুতিনের আমন্ত্রণে পঞ্চম ইস্টার্ন ইকনমিক ফোরামের বৈঠকে আমি প্রধান অতিথি হিসেবে যোগ দেব এবং রাষ্ট্রপতি পুতিনের সঙ্গে বিংশতিতম ভারত-রাশিয়া বার্ষিক শীর্ষ বৈঠকে উপস্থিত থাকব। ইস্টার্ন ইকনমিক ফোরামের বৈঠকে রাশিয়ার সুদূর পূর্বাঞ্চলে বাণিজ্য ও বিনিয়োগের সুযোগ-সুবিধার ব্যাপারে অগ্রাধিকার দেওয়া হবে। সেইসঙ্গে, এই অঞ্চলে ভারত ও রাশিয়ার মধ্যে ঘনিষ্ঠ এবং পারস্পরিক স্বার্থবাহী সহযোগিতার ক্ষেত্রে যে ব্যাপক সম্ভাবনা রয়েছে সেগুলি তুলে ধরা হবে।


    আমাদের দুই দেশের মধ্যে বিশেষ সম্পর্ক রয়েছে। এই সম্পর্ক আমাদের দুই দেশের বিশেষ এবং সুবিধাপ্রাপ্ত কৌশলগত অংশীদারিত্বের মজবুত ভিত্তির ওপর গড়ে উঠেছে। দুই দেশ প্রতিরক্ষা, অসামরিক আণবিক শক্তি এবং শান্তিপূর্ণ উদ্দেশ্যে মহাকাশের ব্যবহারের মতো কৌশলগত ক্ষেত্রগুলিতে পারস্পরিক সহযোগিতা করে থাকে। আমাদের দুই দেশের মধ্যে মজবুত এবং ক্রমবিকাশশীল বাণিজ্য ও বিনিয়োগগত সম্পর্ক রয়েছে।


    এক বহুমুখী বিশ্ব ব্যবস্থার প্রসারে আমাদের মজবুত অংশীদারিত্ব প্রকাশ পেয়েছে। এই লক্ষ্যে আঞ্চলিক ও বহুপাক্ষিক মঞ্চগুলিতে দুই দেশের মধ্যেই ঘনিষ্ঠ সহযোগিতা গড়ে উঠেছে।


    বন্ধু রাষ্ট্রপতি পুতিনের সঙ্গে দ্বিপাক্ষিক বিষয় সহ পারস্পরিক স্বার্থ-সংশ্লিষ্ট একাধিক আঞ্চলিক ও আন্তর্জাতিক বিষয়ে আলোচনার ব্যাপারে আমি অত্যন্ত আশাবাদী। ইস্টার্ন ইকনমিক ফোরামের বৈঠকে অন্যান্য বিশ্ব নেতৃবৃন্দের সঙ্গেও সাক্ষাতের ব্যাপারে আমি সাগ্রহে অপেক্ষা করছি। এই ফোরামেই অংশগ্রহণকারী ভারতীয় শিল্প ও বাণিজ্য মহলের প্রতিনিধিদের সঙ্গেও আমার আলাপ-আলোচনা হবে।


    CG /BD/DM

    
    
    (Release ID: 1583999) Visitor Counter : 17
    
    
      Read this release in: English