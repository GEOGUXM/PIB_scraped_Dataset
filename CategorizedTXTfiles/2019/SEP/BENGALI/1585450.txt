      রেলমন্ত্রক

      রেল মন্ত্রক সমস্ত এলএইচবি কোচবিশিষ্ট ট্রেনে ‘হেড অন জেনারেশন টেকনলজি’ (হগ) ব্যবস্থাপনা গ্রহণের সিদ্ধান্ত নিয়েছে
      Posted On: 18 SEP 2019 4:40PM by PIB Kolkata


    নয়াদিল্লি, ১৮ সেপ্টেম্বর, ২০১৯


    শীতাতপ নিয়ন্ত্রিত রেলের কোচে বিদ্যুৎ সরবরাহ ব্যবস্থাপনায় পরিবর্তন নিয়ে আসা প্রয়োজন। নতুন প্রযুক্তি ব্যবহারের ফলে প্রতি বছর প্রায় ১,৪০০ কোটি টাকার বৈদেশিক মুদ্রা সাশ্রয় করা সম্ভব হবে। এই নতুন প্রযুক্তিটির নাম হল ‘হেড অন জেনারেশন টেকনলজি’ (হগ)। এতে ওভারহেডের বিদ্যুৎ সরবরাহ লাইন থেকে সরাসরি বিদ্যুৎ পাওয়া যাবে। ফলে, শীতাতপ নিয়ন্ত্রিত ট্রেনে বিদ্যুৎ সরবরাহকারী জেনারেটর কার ব্যবহারের জন্য যে শব্দ ও ধোঁয়া নির্গত হত তা বন্ধ হবে। ফলে, এ ধরনের দুটি জেনারেটর কারের পরিবর্তে একটি শব্দরোধী জেনারেটর কার জরুরি অবস্থায় স্ট্যাড-বাই হিসেবে রাখা থাকবে। আরেকটি জেনারেটর কার থাকবে এলএসএলআরডি (এলএইচবি মালবহণকারী কামরা, গার্ড এবং দিব্যাঙ্গ কামরায়)-তে। এই এলএসএলআরডি সরাসরি ওভারহেডের বিদ্যুৎ সরবরাহকারী লাইন থেকে বিদ্যুৎ নিয়ে সমগ্র ট্রেনে অতিরিক্ত যাত্রীবাহী এবং মালবাহী গার্ডের কামরায় বিদ্যুৎ সরবরাহ করবে। বর্তমানে, এই বিদ্যুৎ সরবরাহের ইউনিট প্রতি ৩৬ টাকা খরচ হয়ে থাকে। ‘হগ’ ব্যবস্থাপনা চালু হলে ইউনিট প্রতি খরচ হবে ৬ টাকা।


    রোলিং স্টক-এর সদস্য শ্রী রাজেশ আগরওয়াল বলেছেন, এ বছরের মধ্যেই সমস্ত এলএইচবি কোচ বিশিষ্ট ট্রেনে ‘হগ’ ব্যবস্থা চালু করা হবে। এ পর্যন্ত ৩৪২টি ট্রেন এই ব্যবস্থায় পরিবর্তিত হয়েছে। এর ফলে, প্রতি বছর প্রায় ৮ হাজার কোটি টাকা সাশ্রয় হচ্ছে। এ বছরের মধ্যে আরও ২৮৪টি ট্রেন এই নতুন ব্যবস্থায় পরিবর্তিত হবে। ২০১৭ সালে এলএইচবি প্রযুক্তি চালু করার সিদ্ধান্ত নেওয়া হয়েছিল। এই সিদ্ধান্তের পর নির্ধারিত সময়ের মধ্যেই এই নতুন ব্যবস্থা চালু করা হচ্ছে। এখন যে সমস্ত নতুন কোচ তৈরি করা হচ্ছে সেখানে এই ‘হগ’ ব্যবস্থা থাকছে। ইতিমধ্যেই এই ‘হগ’ ব্যবস্থা ১৩টি রাজধানী, ১৪টি শতাব্দী, ১১টি দুরন্ত, ছ’টি সম্পর্ক ক্রান্তি, ১৬টি হামসফর এবং ২৮২টি অন্যান্য মেল ও এক্সপ্রেস ট্রেনে চালু করা হয়েছে। আগামী দিনে আরও ১২টি রাজধানী, আটটি শতাব্দী, ছ’টি দুরন্ত, সাতটি সম্পর্ক ক্রান্তি, আটটি হামসফর এবং ২৪৩টি অন্যান্য মেল ও এক্সপ্রেস ট্রেনে এই ব্যবস্থা চালু করা হবে।


    SSS/SS/DM

    
    
    (Release ID: 1585450) Visitor Counter : 3
    
    
      Read this release in: English