      প্রতিরক্ষামন্ত্রক

      সেনাবাহিনীর পূর্বাঞ্চলীয় প্রধান গজরাজ কর্পস সফর করলেন
      Posted On: 30 SEP 2019 9:50PM by PIB Kolkata


    কলকাতা, ৩০ সেপ্টেম্বর, ২০১৯


    পূর্বাঞ্চলীয় সেনাপ্রধান লেফ্টন্যান্ট জেনারেল অনিল চৌহান গত ২৬ থেকে ২৮শে সেপ্টেম্বর অরুণাচল প্রদেশের সীমান্ত এলাকা এবং মধ্য ও নিম্ন আসামের সিআই / সিটি অঞ্চলে নিরাপত্তা সহ বিভিন্ন পরিস্হিতির মোকাবিলায় সেনাবাহিনীর প্রস্তুতি পর্যালোচনা করেন।


    গজরাজ কর্পসের জিওসি ল্যাফ্টন্যান্ট জেনারেল মনোজ পান্ডে তাঁর সঙ্গে ছিলেন। লাইন অফ অ্যাকচুয়াল কন্ট্রোল বরাবর কোনও বিরুপ পরিস্হিতির সৃষ্টি হলে তার মোকাবিলায় কিভাবে দ্রুততার সঙ্গে ব্যবস্হা নেওয়া যায় সেই বিষয়ে সংশ্লিষ্ট এলাকার কমান্ডাররা জেনারেল চৌহানকে অবগত করেন।


    দেশের সীমান্তবর্তী এবং নাশকতামূলক এলাকায় সেনাবাহিনীর সদস্যরা যে অদম্য সাহস দেখান, সেনাবাহিনীর কমান্ডার তাঁদের সঙ্গে আলাপচারিতার সময় তার প্রশংসা করেন। দূর্গম এলাকায় প্রতিকূল পরিবেশের মধ্যে তাদের কঠোর পরিশ্রমের প্রশংসা করে তিনি বলেন, যেকোনও পরিস্হিতির মোকাবিলায় সেনাবাহিনী এবং অসামরিক প্রশাসন একযোগে কাজ করে থাকে।


    CG/CB/NS

    
    
    (Release ID: 1586800) Visitor Counter : 3