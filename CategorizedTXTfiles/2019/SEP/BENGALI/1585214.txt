      মানবসম্পদবিকাশমন্ত্রক

      এনআইটি দূর্গাপুরে প্রশিক্ষকদের প্রশিক্ষণ কর্মসূচি
      Posted On: 16 SEP 2019 5:51PM by PIB Kolkata


    কলকাতা, ১৬ সেপ্টেম্বর, ২০১৯


    এনআইটি দূর্গাপুরে নেহরু যুব কেন্দ্র সংগঠন (এনওয়াইকেএস) আয়োজিত ‘ চাহিদাভিত্তিক ক্ষমতা নির্মাণ উদ্যোগ ২০১৯ ’ কর্মসূচির আওতায় প্রশিক্ষকদের প্রশিক্ষণ দেওয়ার তিন দিনের কর্মশালা আজ শেষ হয়েছে। জেলাস্তরের আধিকারিক, প্রাক্তন জাতীয় যুব স্বেচ্ছাসেবক এবং ৪০ জন এনএসএস-এর স্বেচ্ছাসেবক ১৪ তারিখ থেকে শুরু হওয়া এই কর্মসূচিতে অংশগ্রহণ করেছিলেন।


    উদ্বোধনী অধিবেশনে এনআইটি দূর্গাপুরের অধ্যাপক ডঃ শ্রীকৃষ্ণ রায় এবং দূর্গাপুর স্টিল প্ল্যান্টের এক্সিকিউটিভ ডিরেক্টর শ্রী প্রভাত কুমার প্রধান ভাষণ দেন। তাঁরা তৃণমূল স্তরের কাজের ওপর গুরুত্ব আরোপ করেন। পাশাপাশি ব্যক্তিগত পর্যায়ে ভালো কাজ করার কথাও তারা বলেন। এই ধরণের প্রশিক্ষণ কর্মশালা জাতীয় যুব স্বেচ্ছা সেবক (এনওয়াইভি)দের মধ্যে নেতৃত্ব দেওয়ার ক্ষমতা তৈরি করে বলে তাঁরা অভিমত প্রকাশ করেন। অনুষ্ঠানে এনওয়াইকেএস-এর পশ্চিমবঙ্গের নির্দেশক শ্রী নবীন কুমার নায়েক উপস্হিত ছিলেন।


    CG/CB/NS

    
    
    (Release ID: 1585214) Visitor Counter : 4