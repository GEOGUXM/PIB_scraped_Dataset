      প্রতিরক্ষামন্ত্রক

      ভারত, সিঙ্গাপুর ও থাইল্যান্ড নৌবাহিনীর মধ্যে ত্রিপাক্ষিক মহড়া চলছে
      Posted On: 19 SEP 2019 5:57PM by PIB Kolkata


    নয়াদিল্লি, ১৯ সেপ্টেম্বর , ২০১৯


    ভারত, সিঙ্গাপুর ও থাইল্যান্ড নৌবাহিনীর মধ্যে প্রথম ত্রিপাক্ষিক সিটমেক্স-১৯ মহড়া চলছে। পোর্টব্লেয়ারে আয়োজিত মহড়ার বন্দর পর্বের কর্মসূচি শেষ হওয়ার পর বুধবার থেকে সামুদ্রিক মহড়া শুরু হয়েছে। সামুদ্রিক মহড়ায় ভারতীয় নৌবাহিনীর ক্ষেপণাস্ত্র বিধ্বংসী যুদ্ধ জাহাজ রণবীর ও কোরা ছাড়াও উপকূল নজরদারি জলযান সুমেধা এবং একটি যুদ্ধ জাহাজকে সামিল করা হয়েছে। সিঙ্গাপুর নৌবাহিনীর ক্ষেপণাস্ত্র বিধ্বংসী যুদ্ধ জাহাজ টেনাসিয়াস এবং থাইল্যান্ড নৌবাহিনীর ক্ষেপণাস্ত্র বিধ্বংসী ফ্রিগেট ক্রাবুরি-ও মহড়ায় সামিল হয়েছে। এ ধরণের মহড়া আয়োজনের উদ্দেশ্য হল তিন দেশের নৌবাহিনীর মধ্যে সামুদ্রিক সহযোগিতা আরও বাড়ানো। মহড়ার অঙ্গ হিসেবে সেরা পন্হা-পদ্ধতি ও অভিজ্ঞতা বিনিময় করা হচ্ছে।


    উল্লেখ করা যেতে পারে বন্দর কেন্দ্রিক মহড়ায় স্বাভাবিক যুদ্ধ অভ্যাস পরিচালনার পাশাপাশি, তিন দেশের নৌবাহিনীর জওয়ানদের নিয়ে মৈত্রিপূর্ণ বাস্কেট বল প্রতিযোগিতারও আয়োজন করা হয়। এছাড়াও, পারস্পরিক দেশের সুস্বাদু খাবারের রসনা তৃপ্তির জন্য খাদ্য উৎসবে সেনা জওয়ানরা সামিল হন।


    SSS /BD/NS

    
    
    (Release ID: 1585587) Visitor Counter : 4
    
    
      Read this release in: English