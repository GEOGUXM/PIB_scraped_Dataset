      নারীওশিশুবিকাশমন্ত্রক

      প্রধানমন্ত্রী রাষ্ট্রীয় বাল পুরস্কারের জন্য মনোনয়ন জমা দেওয়ার সময়সীমা বৃদ্ধি
      Posted On: 12 SEP 2019 6:05PM by PIB Kolkata


    নয়াদিল্লি, ১২ সেপ্টেম্বর, ২০১৯


    কেন্দ্রীয় মহিলা ও শিশুকল্যাণ মন্ত্রক ২০২০-র প্রধানমন্ত্রী রাষ্ট্রীয় বাল পুরস্কারের জন্য আবেদনপত্র জমা দেওয়ার সময়সীমা আগামী ৩০শে সেপ্টেম্বর পর্যন্ত বাড়িয়েছে। মন্ত্রকের এই সিদ্ধান্তের ফলে কেবলমাত্র অনলাইন পদ্ধতিতে www.nca-wcd.nic.in ওয়েব পোর্টালে আবেদন করা যাবে।


    মহিলা ও শিশুকল্যাণ মন্ত্রক মেধাবী শিশু, ব্যক্তিবিশেষ ও প্রতিষ্ঠানকে তাদের অসামান্য অবদানের স্বীকৃতিস্বরূপ সম্মানিত করতে প্রধানমন্ত্রী রাষ্ট্রীয় বাল পুরস্কার চালু করে। ‘বাল শক্তি পুরস্কার’ এবং ‘বাল কল্যাণ পুরস্কার’ – এই দুটি বিভাগে পুরস্কার দেওয়া হয়ে থাকে। উদ্ভাবন, ক্রীড়া, শিল্প ও সংস্কৃতি, সমাজসেবা ও সাহসিকতার ক্ষেত্রে যে সমস্ত ছেলে-মেয়েরা অসামান্য অবদান রেখেছে তার স্বীকৃতিস্বরূপ ‘বাল শক্তি পুরস্কার’ দেওয়া হয়ে থাকে। অন্যদিকে, ব্যক্তিবিশেষ ও প্রতিষ্ঠানগুলিকে শিশুকল্যাণ, শিশু সুরক্ষা ও অন্যান্য ক্ষেত্রে অবদানের স্বীকৃতিস্বরূপ ‘বাল কল্যাণ পুরস্কার’ দেওয়া হয়।


    পুরস্কারের বিশদ নীতি-নির্দেশিকা উপরোক্ত ওয়েবসাইটে দেওয়া রয়েছে। প্রতি বছর প্রজাতন্ত্র দিবস উদযাপনের পূর্ববর্তী সপ্তাহে ভারতের রাষ্ট্রপতি এই পুরস্কার প্রাপকদের হাতে তুলে দেন। প্রধানমন্ত্রীও পুরস্কার প্রাপকদের পৃথকভাবে সংবর্ধনা জানান।


    CG/BD/DM

    
    
    (Release ID: 1584889) Visitor Counter : 3
    
    
      Read this release in: English