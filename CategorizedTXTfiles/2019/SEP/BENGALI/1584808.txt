      খনিমন্ত্রক

      কেন্দ্রীয় খনি মন্ত্রীর হাতে ৩৬.৫৯ কোটি টাকার লভ্যাংশ তুলে দিল এইচসিএল
      Posted On: 11 SEP 2019 9:40PM by PIB Kolkata


    কলকাতা, ১১ সেপ্টেম্বর, ২০১৯


    কেন্দ্রীয় খনি মন্ত্রী শ্রী প্রহ্লাদ যোশী হিন্দুস্তান কপার লিমিটেড (এইচসিএল) – এর চেয়ারম্যান ও ম্যানেজিং ডাইরেক্টর শ্রী সন্তোষ শর্মার কাছ থেকে ৩৬.৫৯ কোটি টাকার লভ্যাংশ গ্রহণ করেছেন। মঙ্গলবার (১০ সেপ্টেম্বর) দিল্লিতে এক অনুষ্ঠানে এই লভ্যাংশ কেন্দ্রীয় মন্ত্রীর হাতে তুলে দেওয়া হয়। ৭৬.০৫ শতাংশ অংশীদারিত্বের ভিত্তিতে এই লভ্যাংশ শ্রী যোশীর হাতে তুলে দেওয়া হয় সংস্থার তরফে। সেখানে উপস্থিত ছিলেন, খনি মন্ত্রকের সচিব শ্রী অনীল মুখিম এবং খনি মন্ত্রক ও এইচসিএল – এর পদস্থ আধিকারিকরা।


    প্রসঙ্গত, ২০১৮ – ১৯ অর্থবর্ষে এইচসিএল লভ্যাংশ বাবদ মোট ৪৮.১১ কোটি টাকা সরকারকে দিয়েছে। লভ্যাংশ কর হিসাবে প্রদেয় অর্থের পরিমাণ ৯.৮৯ কোটি টাকা। বিগত পাঁচ বছরে এটিই সরকারকে প্রদেয় সর্বাধিক লভ্যাংশ। কেন্দ্রীয় সরকারকে প্রদেয় মোট অর্থের পরিমাণ ৪৬.৪৮ কোটি টাকা, যার মধ্যে লভ্যাংশের পরিমাণ ৩৬.৫৯ কোটি টাকা এবং লভ্যাংশ করের পরিমাণ ৯.৮৯ কোটি টাকা।


    ২০১৮ -১৯ অর্থবর্ষে এইচসিএল মোট ৪১.২২ লক্ষ টন আকর উৎপাদন করেছে, যা বিগত ২১ বছরে সর্বাধিক।


    SSS/SB

    
    
    (Release ID: 1584808) Visitor Counter : 4