      শিল্পওবাণিজ্যমন্ত্রক

      গাড়ি শিল্পের জন্য উভয় সঙ্কট ; রপ্তানিতে নিম্নমুখী; ভারতের ইঞ্জিনিয়ারিং এক্সপোর্ট প্রমোশন কাউন্সিল (ইইপিসি) দ্রুত কর ফেরত চাইল
      Posted On: 05 SEP 2019 5:45PM by PIB Kolkata


    কলকাতা, ০৫ সেপ্টেম্বর, ২০১৯


    ভারতের ইঞ্জিনিয়ারিং এক্সপোর্ট প্রমোশন কাউন্সিল (ইইপিসি)বিশ্লেষণ করে দেখিয়েছে দেশের অভ্যন্তরীণ গাড়ি উৎপাদন ক্ষেত্র ও তার অনুসারী শিল্প এবং দেশ থেকে যন্ত্রাংশ রপ্তানিতে চরম দুর্দশা তৈরি হয়েছে।


    গত বছরের তুলনায় এবছর জুলাই-এ গাড়ি উৎপাদন শিল্পে দু-চাকা, তিন চাকা এবং গাড়ি যন্ত্রাংশে উৎপাদন কমেছে ৩.৮২ শতাংশ। এই তিন ক্ষেত্রে রপ্তানি গত বছর যেখানে ১.৩৩ বিলিয়ন মার্কিন ডলার ছিল, এবছর জুলাই-এ তা কমে হয়েছে ১.২৮ বিলিয়ন মার্কিন ডলার।


    গাড়ি শিল্পের এই অবনতির ফলে গত বছরের তুলনায় চার চাকা গাড়ি ক্ষেত্রে রপ্তানি কমেছে ৮.৩ শতাংশ এবং দুই / তিন চাকা গাড়ির ক্ষেত্রে কমেছে ৫.৫ শতাংশ। যদিও গাড়ির উৎপাদন ও যন্ত্রাংশে বৃদ্ধি হয়েছে ৩.৯০ শতাংশ।


    চলতি অর্থবর্ষের এপ্রিল-জুলাই গাড়ি শিল্পের তিন ক্ষেত্রেই ৪.৩১ শতাংশ উৎপাদন কমেছে। যারফলে আর্থিক ঘাটতি ৫.৩৩ বিলিয়ন মার্কিন ডলার থেকে কমে হয়েছে ৫.১০ বিলিয়ন মার্কিন ডলার।


    এইদিকে লক্ষ্য রেখে ভারতের ইইপিসির চেয়ারম্যান রবি সেহগাল জানিয়েছেন গাড়ি প্রস্তুতকারী সংস্হাগুলি এখন উভয় সংকটে পড়েছে। রপ্তানি ক্ষেত্রে মন্দা গতি দেখা দেওয়ায় অভ্যন্তরীণ বাজারে তীব্র সমস্যা তৈরি হয়েছে। এই সময় কেন্দ্র এবং রাজ্যের জন্য প্রদেয় করগুলি দ্রুত ফেরত দেওয়ার মতো পদক্ষেপ নেওয়ার প্রয়োজন বলে জানান তিনি। এর পাশাপাশি গাড়ি রপ্তানিকে প্রতিযোগীতামুখী করে তুলতে আন্তর্জাতিক দরে ইস্পাত পাওয়া জরুরি বলেও শ্রী সেহগাল জানান।


    তিনি আরও বলেন, অভ্যন্তরীণ বাজার নিম্নমুখী থেকে ধীরে ধীরে জেগে উঠছে। এরফলে যন্ত্রাংশ ক্ষেত্রে, যেমন- গাড়ি, লোহা, ইস্পাত ক্ষেত্রে ধীরে বৃদ্ধি লক্ষ্য করা গেছে। উৎপাদন ও যন্ত্রাংশ মালের মধ্যে গভীর সম্পর্ক রয়েছে। চলতি অর্থবর্ষের প্রথম ত্রৈমাসিকে উৎপাদন মাত্র ০.৬ শতাংশ বৃদ্ধি পেয়েছে। কিন্তু ওই একই সময়ে যন্ত্রাংশ রপ্তানি কমেছে ১.৮৬ শতাংশ।


    ইইপিসি-র চেয়ারম্যান বলেন, বাণিজ্য এবং শিল্পমন্ত্রী পীযুষ গোয়েল রপ্তানি শিল্পকে সঠিক পথে নিয়ে আসতে সবরকম প্রয়াস চালাচ্ছেন এবং বিশ্বের দুই অর্থনৈতিক শক্তিধর দেশের মধ্যে যে বাণিজ্য যুদ্ধ শুরু হয়েছে তার ওপরও নজর রাখছেন।


    মেক্সিকোতে যেখানে গাড়ি শিল্প রপ্তানির বড় বাজার রয়েছে, সেখানে ২০১৮ জুলাইয়ে রপ্তানির পরিমাণ ছিল ১২৭ মিলিয়ন মার্কিন ডলার তা ২০১৯-এর জুলাইয়ে বেড়ে হয়েছে ১৩৩ মিলিয়ন মার্কিন ডলার।


    ভারতের ইইপিসি সরকারের বিভিন্ন সংস্হা এবং বিভিন্ন প্রযুক্তি নির্ভর ক্ষুদ্র, অতিক্ষুদ্র এবং মাঝারি শিল্পোদ্যোগী (এমএসএমই) উৎপাদন সংস্হার সঙ্গে যৌথভাবে কাজ করে থাকে।


    SSS/SS/NS

    
    
    (Release ID: 1584249) Visitor Counter : 6