      কৃষিমন্ত্রক

      ২০১৯-২০তে প্রধান খরিফ শস্য উৎপাদনের প্রথম আগাম হিসেব
      Posted On: 23 SEP 2019 6:35PM by PIB Kolkata


    নয়াদিল্লি, ২৩ সেপ্টেম্বর , ২০১৯


    কেন্দ্রীয় কৃষি, সহযোগিতা ও কৃষক কল্যাণ দপ্তরের পক্ষ থেকে আজ ২০১৯-২০তে প্রধান খরিফ শস্য উৎপাদনের প্রথম আগাম হিসেব প্রকাশ করা হয়েছে। রাজ্যগুলি থেকে পাওয়া এবং অন্যান্য উৎস থেকে পাওয়া তথ্য যাচাই করে এই হিসেব প্রকাশ করা হল।


    প্রথম আগাম হিসেব অনুযায়ী ২০১৯-২০তে খাদ্যশস্যের উৎপাদন পরিমাণ দাঁড়াবে ১৪ কোটি ৫ লক্ষ ৭০ হাজার টন। এরমধ্যে চালের উৎপাদন পরিমাণ হবে ১০ কোটি ৩ লক্ষ ৫০ হাজার টন, মোটা জাতীয় দানাশষ্যের উৎপাদন পরিমাণ হবে ৩ কোটি ২০ লক্ষ টন, বিভিন্ন ধরণের ডাল শস্যের উৎপাদন পরিমাণ হবে ৮২ কোটি ৩০ হাজার টন এবং তুর ডালের উৎপাদন পরিমাণ হবে ৩৫ লক্ষ ৪০ হাজার টন। তৈলবীজ উৎপাদন পরিমাণ হবে আনুমানিক ২ কোটি ২৩ লক্ষ ৯০ হাজার টন। তুলোর উৎপাদন পরিমাণ হবে ৩ কোটি ২২ লক্ষ ৭০ হাজার বেল (১ বেল ১৭০ কেজির সমতুল্য), পাট ও মেস্তার পরিমাণ দাড়াবে ৯৯ লক্ষ ৬০ হাজার বেল (১ বেল ১৮০ কেজির সমতুল্য) এবং চিনির উৎপাদন পরিমাণ হবে ৩৭ কোটি ৭৭ লক্ষ ৭০ হাজার টন।


    এবছর সেপ্টেম্বরের মাঝামাঝি পর্যন্ত দক্ষিণ-পশ্চিম মৌসুমী বর্ষার ক্রম পুঞ্জিত পরিমাণ দীর্ঘমেয়াদী গড় হারের তুলনায় ৪ শতাংশ বেশি ছিল। এই কারণেই ২০১৯-২০তে অধিকাংশ শষ্যের উৎপাদন স্বাভাবিকের তুলনায় বেশি হিসেব করা হয়েছে। অবশ্য রাজ্যগুলি থেকে পাওয়া তথ্যের ভিত্তিতে পরবর্তী সময়ে আগাম উৎপাদনের এই হিসেব আবারও পর্যালোচনা করা হবে।


    CG/BD/NS

    
    
    (Release ID: 1585918) Visitor Counter : 49
    
    
      Read this release in: English