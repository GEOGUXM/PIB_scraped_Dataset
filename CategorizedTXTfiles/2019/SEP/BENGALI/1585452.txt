      উপ-রাষ্ট্রপতিরসচিবালয়

      ভূবিজ্ঞান মন্ত্রকের আধিকারিকরা উপরাষ্ট্রপতিকে অন্ধ্রপ্রদেশের নেল্লোরে এনআইওটি-র সিফ্রন্ট রিসার্চ ফেসিলিটির সর্বশেষ অবস্হা সম্পর্কে জানালেন
      Posted On: 18 SEP 2019 4:43PM by PIB Kolkata


    নয়াদিল্লি, ১৮ সেপ্টেম্বর , ২০১৯


    উপরাষ্ট্রপতি শ্রী এম ভেঙ্কাইয়া নাইডু কেন্দ্রীয় বিজ্ঞান ও প্রযুক্তিমন্ত্রী শ্রী হর্ষ বর্ধনকে অন্ধ্রপ্রদেশের নেল্লোর জেলার থুপিলিপাল্লাম গ্রামে ন্যাশনাল ইন্সটিটিউট অফ ওশন টেকনোলজি (এনআইওটি)-র একটি গবেষণাকেন্দ্র গড়ে তোলার পরামর্শ দেন।


    উপরাষ্ট্রপতি অন্ধ্রপ্রদেশের বিভিন্ন উন্নয়নমূলক প্রকল্পের কাজের অগ্রগতির বিষয়ে খোঁজ করছিলেন। সেই প্রেক্ষিতে তিনি জানতে পারেন, এই গবেষণা কেন্দ্রের কাজ অত্যন্ত শ্লথ গতিতে হচ্ছে। এর কারণ আইনি জটিলতা। তিনি তৎক্ষণাত এই বিষয়টি কেন্দ্রীয় মন্ত্রী শ্রী হর্ষ বর্ধনের সঙ্গে আলোচনা করেন। পরবর্তীতে ভূবিজ্ঞান মন্ত্রকের সচিব ডঃ এম রাজিবন ও উপদেষ্টা ডঃ এম পি ওয়াকদিকার উপরাষ্ট্রপতি ডেকে পাঠান। তাঁকে তাঁরা এই প্রকল্পটি বিষয়ে সর্বশেষ তথ্যাদি জানান। আধিকারিকরা বলেন, প্রস্তাবিত এই কেন্দ্রটি গঠনের জন্য ৯৭.৩৭ একর জমি অধিগ্রহণ করা হয়েছে। কিন্তু ওই জমির কিছু অংশে আইনি জটিলতা দেখা দেওয়ায় ধীর গতিতে কাজ হচ্ছে। উপরাষ্ট্রপতি নেল্লোর জেলার কালেক্টরকে আইনি বিষয়গুলি সমাধানে প্রয়োজনীয় ব্যবস্হা নেওয়ার নির্দেশ দেন।


    ২০১৬ সালে ২৫ এপ্রিল এনআইওটি-র এই সিফ্রন্ট ফেসিলিটির ভিত্তিপ্রস্তর স্হাপিত হয়। ২৫০ কোটি টাকা ব্যয়ে এই গবেষণা কেন্দ্রটিতে মহাসাগরে প্রযুক্তিগত বিভিন্ন কর্মকান্ড নিয়ে পরীক্ষা-নিরীক্ষা করা হবে। এখানে সামুদ্রিক নানা বিষয় নিয়ে দেশীয় প্রযুক্তিতে নির্মিত যন্ত্রপাতির সাহায্যে গবেষণা করা হবে।


    SSS/CB/NS

    
    
    (Release ID: 1585452) Visitor Counter : 4
    
    
      Read this release in: English