      কয়লামন্ত্রক

      কয়লা মন্ত্রকের সঙ্গে ডাব্লুবিপিডিসিএল-এর বন্টন সংক্রান্ত চুক্তি
      Posted On: 17 SEP 2019 10:26PM by PIB Kolkata


    নয়াদিল্লি, ১৭ সেপ্টেম্বর , ২০১৯


    দেওচা পাঁচামি দিওয়ানগঞ্জ- হরিনসিংঘ কয়লা ব্লকের কয়লা বন্টনের জন্য কয়লা মন্ত্রকের সঙ্গে পশ্চিমবঙ্গ বিদ্যুৎ উন্নয়ন নিগম লিমিটেড বা ডাব্লুবিপিডিসিএল-এর চুক্তি স্বাক্ষরিত হয়েছে। ১৯৫৭-র খনি ও খনিজ (উন্নয়ন ও নিয়ন্ত্রণ) আইনের আওতায় ২০১৭র কয়লা ব্লক বন্টন আইনের বিভিন্ন ধারা অনুযায়ী ডাব্লুবিপিডিসিএলকে দেওচা পাঁচামি দিওয়ানগঞ্জ কয়লা ব্লকটি বরাদ্দ করা হয়েছে। উল্লেখ করা যেতে পারে পশ্চিমবঙ্গে ১২.২৮ বর্গকিলোমিটার অঞ্চল জুড়ে বিস্তৃত দেওচা পাঁচামি দিওয়ানগঞ্জ- হরিনসিংঘ কয়লা ব্লকে আনুমানিক ২ হাজার ১০২ মিলিয়ন টন কয়লা সঞ্চিত রয়েছে। এই কয়লা বিদ্যুৎ উৎপাদনের কাজে ব্যবহার করা হবে।


    কয়লা বন্টন সংক্রান্ত এই চুক্তির ফলে রাজ্যে প্রত্যক্ষ ও পরোক্ষভাবে বিপুল কর্মসংস্হানের সুযোগ সৃষ্টি হবে। এমনকি সংশ্লিষ্ট অঞ্চলের আর্থ-সামাজিক উন্নয়নও ত্বরান্বিত হবে। এই অঞ্চলে বিদ্যুতের যে চাহিদা রয়েছে তা মেটানো সম্ভব হবে বলে মনে করা হচ্ছে।


    চুক্তিপত্রে স্বাক্ষর করেন কয়লা মন্ত্রকের ডেপুটি সচিব শ্রী রাম শিরোমনি সরোজ এবং ডাব্লুবিপিডিসিএল-এর আধিকারিক শ্রী অমিত ভট্টাচার্য। স্বাক্ষরদান অনুষ্ঠানে কয়লা মন্ত্রকের সচিব শ্রী সুমন্ত চৌধুরী, ডাব্লুবিপিডিসিএল-এর চেয়ারম্যান তথা ম্যানেজিং ডাইরেক্টর ডঃ পি বি সালিম প্রমুখ উপস্হিত ছিলেন।


    CG/BD/NS

    
    
    (Release ID: 1585376) Visitor Counter : 2
    
    
      Read this release in: English