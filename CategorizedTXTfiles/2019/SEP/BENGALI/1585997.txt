      নারীওশিশুবিকাশমন্ত্রক

      জাতীয় পুষ্টি মাস উদযাপন উপলক্ষ্যে আয়োজিত একদিনের কর্মশালা
      Posted On: 24 SEP 2019 3:09PM by PIB Kolkata


    কলকাতা, ২৩ সেপ্টেম্বর, ২০১৯


    কেন্দ্রীয় সরকারের নারী ও শিশু বিকাশ মন্ত্রকের খাদ্য ও পুষ্টি পর্ষদ এবং সেভ দা চিল্ড্রেন, জাতীয় পুষ্টি মাস উপলক্ষ্যে একদিনের একটি কর্মশালার আয়োজন করে। এই কর্মশালায় বিভিন্ন সরকারি দপ্তর এবং আন্তর্জাতিক ও জাতীয় স্তরের সামাজিক সংগঠনের প্রতিনিধিরা উপস্হিত ছিলেন।


    উদ্বোধনী অধিবেশনে নারী ও শিশু বিকাশ মন্ত্রকের সহকারী কারিগরি উপদেষ্টা শ্রী এন এন তিওয়ারি পুষ্টি মাস উদযাপনের উপযোগিতার কথা উল্লেখ করেন। তিনি জাতীয় পুষ্টি মিশনের নানা উদ্যোগের প্রসঙ্গও তুলে ধরেন। শ্রী তিওয়ারি তাঁর ভাষণে দেশের সার্বিক উন্নয়নে অপুষ্টি কিভাবে প্রভাব ফেলতে পারে তার বর্ণনা দেন। তিনি অতিক্ষুদ্র পুষ্টিকর খাদ্যের সরবরাহ এবং তা ব্যবহারের প্রয়োজনীয়তার ওপর গুরুত্ব আরোপ করেন। সেভ দা চিল্ড্রেনের পক্ষ থেকে কুমারী দেবষ্মিতা ভৌমিক বলেন, সম্প্রদায়গত ব্যবস্হাপনার মাধ্যমে বহুস্তরীয় পদ্ধতিতে অপুষ্টি জনিত সমস্যার মোকাবিলা করতে হবে।


    পশ্চিমবঙ্গ সরকারের স্বাস্হ্য বিভাগের ডেপুটি অ্যাসিস্টেন্ট ডিরেক্টর ডঃ পাপড়ি নায়েক মনে করেন সারা বছর ধরে বিভিন্ন ধরণের পুষ্টির উদ্যোগ নেওয়া প্রয়োজন। তিনি বলেন, ‘ অপুষ্টি ’ নীরব হত্যাকারী হলেও তা চিকিৎসা করা যায় এবং স্বাস্হ্য ও পরিবার কল্যাণ দপ্তরের এই লক্ষ্যে বিভিন্ন কর্মসূচি রয়েছে। তিনি বয়ঃসন্ধির সময় অপুষ্টি জনিত সমস্যা প্রতিরোধের ওপর গুরুত্ব আরোপ করেন।


    পশ্চিমবঙ্গ সরকারের সমন্বিত শিশু বিকাশ প্রকল্পের অ্যাসিস্টেন্ট ডিরেক্টর কুমারী রুনা রায় চট্টোপাধ্যায় আইসিডিএস-এর মাধ্যমে পুষ্টিকর খাবার সরবরাহের ওপর গুরুত্ব আরোপ করেন। পাশাপাশি পুষ্টির নিরাপত্তার জন্য নতুন উদ্যোগের কথাও তিনি জানান। শ্রীমতি রায় চট্টোপাধ্যায় রাজ্যে বয়ঃসন্ধিতে থাকা বালিকাদের জন্য প্রকল্প এবং জাতীয় ক্রেশ প্রকল্পের কথাও তাঁর ভাষণে তুলে ধরেন।


    কেন্দ্রীয় সরকারের সমন্বিত শিশু বিকাশ প্রকল্পের অ্যাসিস্টেন্ট ডিরেক্টর শ্রী অনুপম দত্ত মনে করেন, অপুষ্টি একটি সামাজিক সমস্যা।


    অল ইন্ডিয়া ইন্সটিটিউট অ্যান্ড পাবলিক হেল্থের মধুমিতা দোবে একটি শিশুর জন্মের পর প্রথম এক হাজার দিনে পুষ্টির উপযোগিতার কথা উল্লেখ করেন। বিপিএনআই-এর রাজ্য কো-অর্ডিনেটক ডঃ পার্বতী সেনগুপ্ত পরিপূরক খাদ্যাভ্যাস এবং নির্দিষ্ট জনগোষ্ঠীর মানুষদের পরামর্শ দানের ওপর গুরুত্ব আরোপ করেন।


    কর্মশালায় অপুষ্টি দূরীকরণের উদ্দেশ্যে বহুস্তরীয় উদ্যোগের বিষয়েও গুরুত্ব আরোপ করা হয়।


    CG/CB/NS

    
    
    (Release ID: 1585997) Visitor Counter : 4
    
    
      Read this release in: English