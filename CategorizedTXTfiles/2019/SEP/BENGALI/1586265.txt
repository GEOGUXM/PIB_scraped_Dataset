      প্রতিরক্ষামন্ত্রক

      ভারতীয় নৌ-বাহিনীর যুদ্ধজাহাজ ‘তারকশ’ মোজাম্বিকের মাপুতো-তে পৌঁছেছে
      Posted On: 26 SEP 2019 3:28PM by PIB Kolkata


    নয়াদিল্লি, ২৫ সেপ্টেম্বর, ২০১৯


    ভারতীয় নৌ-বাহিনীর আফ্রিকা, ইউরোপ ও রাশিয়ায় আন্তঃদেশীয় নৌ-সফর কর্মসূচির অঙ্গ হিসেবে যুদ্ধজাহাজ ‘তারকশ’ বুধবার মোজাম্বিকের মাপুতো-তে পৌঁছেছে। জাহাজটি তিনদিন সেখানে থাকবে। নৌ-বাহিনীর এই জাহাজটি অত্যাধুনিক সাজসরঞ্জাম নিক্ষেপ সহ সেন্সর ব্যবস্থায় সজ্জিত। দ্রুতগামী এই জাহাজটি বাহিনীর পশ্চিমাঞ্চলীয় শাখার বিভিন্ন অভিযানে কাজে লাগানো হয়ে থাকে।


    যুদ্ধজাহাজ ‘তারকশ’ মাপুতো-তে পৌঁছলে জাহাজের ক্যাপ্টেন সতীশ বাসুদেব মোজাম্বিক সরকারের প্রতিরক্ষা মন্ত্রী সহ সরকারি আধিকারিকদের সঙ্গে সৌজন্য সাক্ষাৎ করেন। সে দেশের প্রতিরক্ষা বাহিনীর প্রধানের সঙ্গেও তিনি মিলিত হন। নৌ-বাহিনীর এই জাহাজটি মোজাম্বিকে থাকাকালীন দুই দেশের বাহিনীর মধ্যে সহযোগিতা আরও বাড়াতে বিভিন্ন পেশাদারী পন্থাপদ্ধতি আদান-প্রদান করবে। এছাড়াও, বিভিন্ন সামাজিক কর্মসূচি, খেলাধূলার মতো উদ্যোগেও অংশ নেওয়ার কর্মসূচি রয়েছে। শুক্রবার (২৭শে সেপ্টেম্বর) জাহাজটি সর্বসাধারণের দর্শনের জন্য খুলে দেওয়া হবে।


    উল্লেখ করা যেতে পারে, সমমনোভাবাপন্ন দেশগুলির সঙ্গে আন্তর্জাতিক সহযোগিতা বাড়াতে ভারতীয় নৌ-বাহিনীর বিভিন্ন জাহাজ ‘বন্ধুত্বের বন্ধন গড়ে তোলা’ কর্মসূচির আওতায় বিভিন্ন দেশ সফরে যায়।


    CG/BD/DM

    
    
    (Release ID: 1586265) Visitor Counter : 4
    
    
      Read this release in: English