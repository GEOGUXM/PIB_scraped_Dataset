      তথ্যওসম্প্রচারমন্ত্রক

      মহাত্মা গান্ধীর ওপর অসম্পাদিত ৩০টি ফিল্মের রিল পাওয়া গেছে
      Posted On: 27 SEP 2019 6:17PM by PIB Kolkata


    নয়াদিল্লি, ২৭ সেপ্টেম্বর, ২০১৯


    ভারতের জাতীয় চলচ্চিত্র মহাফেজখানা (এনএফএআই) মহাত্মা গান্ধীর ওপর অসম্পাদিত ৩০টি ফিল্মের রিলের সন্ধান পেয়েছে। এর মোট সময়সীমা প্রায় ৬ ঘন্টা। প্যারামাউন্ট, পাঠ, ওয়ারনার, ইউনিভার্সল, ব্রিটিশ মুভিটোন, ওয়াদিয়া মুভিটোন সহ সে যুগের বিখ্যাত ফিল্ম স্টুডিও’তে এই ফিল্মগুলির শুটিং করা হয়েছিল। এর মধ্যে উল্লেখযোগ্য হ’ল – মহাত্মা গান্ধীর অস্থিভস্ম নিয়ে মাদ্রাজ থেকে রামেশ্বরমে একটি বিশেষ ট্রেন চলেছে। এনএফএআই – এর নির্দেশক শ্রী প্রকাশ মকদুম মনে করেন যে, সারা বিশ্ব যখন মহাত্মা গান্ধীর জন্মের সার্ধ শতবার্ষিকী উদযাপন করছে, সেই সময় এগুলির সন্ধান পাওয়া দারুণ একটি ব্যাপার।


    মহাত্মা গান্ধীর দ্বিতীয় পুত্র, গুজরাটি - ইংরাজি সাপ্তাহিক পত্রিকা ‘ইন্ডিয়ান ওপিনিয়ন’ – এর সম্পাদক মণিলাল গান্ধীকে নিয়ে একটি ফিল্মও পাওয়া গেছে। আরেকটি গুরুত্বপূর্ণ ছবি পাওয়া গেছে ইন্ডিয়া পিকচার্সের ফিল্ম থেকে, যেটিতে ১৯৪৬ সালে জানুয়ারি – ফেব্রুয়ারি মাসে মহাত্মা গান্ধীর হরিজন যাত্রা এবং দক্ষিণ ভারত ভ্রমণের ছবি দেখা যাচ্ছে। মহারাষ্ট্রের ওয়ার্ধায় সেবা গ্রাম আশ্রমে মহাত্মাজী এবং তাঁর স্ত্রী কুস্তুরবার বিভিন্ন কর্মকান্ড সম্বলিত ছবিও একটি রিলে পাওয়া গেছে। ইংল্যান্ডে দ্বিতীয় গোলটেবিল বৈঠকে যোগ দেওয়ার উদ্দেশ্যে এস রাজপুতানা জাহাজে মহাত্মা গান্ধীর ভ্রমণ সম্বলিত আরেকটি ছবি পাওয়া গেছে। মহাত্মা গান্ধীর খালি বাড়ি, তিনি যে স্কুলে পড়াশুনা করেছেন এবং যে গ্রন্থাগারে যেতেন, সেসব ছবিও একটি ফিল্মে পাওয়া গেছে।


    মহাত্মা গান্ধীর মৃত্যুর পর, তাঁর মৃতদেহ, পরিধেয় রক্তাক্ত কাপড়, সেই দিনের বিভিন্ন সংবাদপত্রের প্রতিবেদন, জনগণের এই মহান নেতাকে শেষবারের মতো দেখার আকুতি এবং রাজঘাটের উদ্দেশ্যে অন্তিম যাত্রার ছবি সম্বলিত ফিল্মও পাওয়া গেছে। সুভাষ চন্দ্র বসুর সঙ্গে হরিপুরা কংগ্রেসের অধিবেশনের একটি একান্ত ছবির খোঁজও পাওয়া গেছে। পণ্ডিত জওহরলাল নেহরু, সর্দার বল্লভ ভাই প্যাটেল, সরোজিনী নাইডু, মৌলানা আজাদ, রবীন্দ্রনাথ ঠাকুর সহ বহু বিশিষ্ট জনের সঙ্গে মহাত্মা গান্ধীর বেশ কিছুও ছবিও পাওয়া গেছে।


    খান আব্দুল গফফর খান, যিনি সীমান্ত গান্ধী হিসাবে পরিচিত, তাঁর কন্ঠস্বর সম্বলিত দুটি রিল পাওয়া গেছে। মহাত্মা গান্ধীর মৃত্যুর পর রাষ্ট্রসংঘের সদর দপ্তরে যে শোকসভার আয়োজন করা হয়েছিল, সেরকম একটি ছবিও মহাফেজখানাতে পাওয়া গেছে।


    CG/CB/SB

    
    
    (Release ID: 1586486) Visitor Counter : 16
    
    
      Read this release in: English