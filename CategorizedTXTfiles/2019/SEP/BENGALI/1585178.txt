      তথ্যওসম্প্রচারমন্ত্রক

      ১১৮টি নতুন কমিউনিটি রেডিও স্টেশন চালু করা হবে
      Posted On: 16 SEP 2019 4:23PM by PIB Kolkata


    নয়াদিল্লি, ১৩ সেপ্টেম্বর , ২০১৯


    কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর জানিয়েছেন দেশে ১১৮টি নতুন কমিউনিটি রেডিও স্টেশন চালু করার প্রক্রিয়া শুরু হয়েছে।


    এ ধরণের রেডিও স্টেশন চালু করতে আগ্রহী সকলকে প্রয়োজনীয় অনুমোদন দেওয়া হয়েছে। কমিউনিটি রেডিও স্টেশনগুলি ১৬টি চরম বাম উগ্রপন্হা অধ্যুষিত জেলায়, ছয়টি অত্যাধিক বাম উগ্রপন্হা অধ্যুষিত জেলায়, ২৫টি উপকূলবর্তী জেলায়, ১৭টি উন্নয়নে আগ্রহী জেলায়, তিনটি উত্তরপূর্বাঞ্চলে এবং দুটি জম্ম-কাশ্মীরে আগামী ছয় মাসের মধ্যেই চালু হবে বলে আশা করা হচ্ছে। এ ধরণের রেডিও স্টেশন চালু করার জন্য স্বেচ্ছাসেবী সংগঠন, সরকারি ও বেসরকারি শিক্ষা প্রতিষ্ঠান এবং কৃষি বিজ্ঞান কেন্দ্রগুলির পক্ষ থেকে মন্ত্রকের কাছে আবেদন জানানো হয়।


    সরকারের বিভিন্ন উন্নয়নমূলক কর্মসূচি তথা একাধিক সুযোগ-সুবিধার তথ্য দেশের যেকোন প্রান্তে থাকা শেষতম মানুষটির কাছে পৌঁছে দেওয়ার ক্ষেত্রে কমিউনিটি রেডিও স্টেশন গুরুত্বপূর্ণ ভূমিকা নিয়ে থাকে। দেশের প্রতিটি জেলায় এ ধরণের রেডিও স্টেশন চালু করার পরিকল্পনা নেওয়া হচ্ছে।


    উল্লেখ করা যেতে পারে, কমিউনিটি রেডিও কম ফ্রিকোয়েন্সি সম্পন্ন এফএম রেডিও স্টেশন মতোই, যার অনুষ্ঠানের পরিধি ১০-১৫ কিলোমিটার ব্যাসার্ধের মধ্যে থাকে। এ ধরণের রেডিও স্টেশনগুলি কৃষি, মানুষের কল্যাণে সরকারি কর্মসূচি, স্হানীয় আবহাওয়া সংক্রান্ত, বিভন্ন তথ্য জনসমক্ষ্যে পৌঁছে দিতে গুরুত্বপূর্ণ ভূমিকা পালন করে।


    CG/BD/NS

    
    
    (Release ID: 1585178) Visitor Counter : 6
    
    
      Read this release in: English