      আদিবাসীবিষয়কমন্ত্রক

      রাষ্ট্রীয় পুষ্টি মাস সম্পর্কে সচেতনতা গড়ে তুলতে পুষ্টি মেলার আয়োজন
      Posted On: 30 SEP 2019 6:31PM by PIB Kolkata


    কলকাতা, ৩০ সেপ্টেম্বর, ২০১৯


    কেন্দ্রীয় সরকারের উদ্যোগে সারা দেশ জুড়ে সেপ্টেম্বর মাসে যে রাষ্ট্রীয় পুষ্টি মাস কর্মসূচি রূপায়িত হচ্ছে, সে সম্পর্কে জনসচেতনতা গড়ে তুলতে আজ কলকাতায় পুষ্টি মেলার আয়োজন করা হয়। এই উপলক্ষে রাজ্যের বিভিন্ন জায়গা থেকে স্বাস্থ্যকর ও সুষম খাবার প্রদর্শনীর পাশাপাশি, এক আলোচনাসভারও আয়োজন করা হয়। সভায় অংশগ্রহণকারীরা পৌষ্টিক খাবার গ্রহণের পাশাপাশি, স্বাস্থ্যকর জীবনযাপনে সুষম খাবার গ্রহণের অভ্যাস গড়ে তোলার ওপর গুরুত্ব দেন। পুষ্টি মেলায় আদিবাসীদের খাবারের ওপর বিশেষ গুরুত্ব দেওয়া হয়েছে। এ ধরনের খাবারের মধ্যে রয়েছে – সবুজ শাক-সব্জি ও অন্যান্য গুরুত্বপূর্ণ সুষম পৌষ্টিক খাবার। বিভিন্ন আদিবাসী জনগোষ্ঠীর নিত্য-নৈমিত্তিক খাবার এই মেলায় প্রদর্শিত হয়েছে। মেলায় আগত মানুষ আদিবাসী সম্প্রদায়ের স্বাস্থ্যকর বিভিন্ন খাবার সম্পর্কে খোঁজখবর নেন এবং এ বিষয়ে এই সম্প্রদায়ের মানুষের সঙ্গেও কথা বলেন।


    মা ও শিশুদের জন্য পৌষ্টিক ও স্বাস্থ্যসম্মত খাবারের প্রয়োজনীয়তা নিয়ে এক আলোচনাসভার আয়োজন করা হয়। সভায় বক্তারা সুস্বাস্থ্যের জন্য পৌষ্টিক খাবার গ্রহণের ওপর গুরুত্ব দেন। পৌষ্টিক ও স্বাস্থ্যকর জীবনযাপনের ক্ষেত্রে সাম্প্রতিক সময়ে যে সকল অগ্রগতি হয়েছে, সে সম্পর্কেও বক্তারা উপস্থিত সকলকে অবহিত করেন। এক দিনের এই পুষ্টি মেলায় আদিবাসী দপ্তরের আধিকারিক ও কর্মীরা উপস্থিত ছিলেন।


    CG/BD/SB

    
    
    (Release ID: 1586739) Visitor Counter : 3
    
    
      Read this release in: English