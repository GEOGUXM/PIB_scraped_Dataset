      রাষ্ট্রপতিরসচিবালয়

      শিক্ষক দিবস অনুষ্ঠানে রাষ্ট্রপতি রামনাথ কোবিন্দ গুণী শিক্ষকদের জাতীয় পুরস্কার প্রদান করেছেন
      Posted On: 05 SEP 2019 9:16PM by PIB Kolkata


    নয়াদিল্লি, ৫ সেপ্টেম্বর, ২০১৯


    

    
    শিক্ষক দিবস অনুষ্ঠানে নতুন দিল্লির বিজ্ঞান ভবনে রাষ্ট্রপতি শ্রী রামনাথ কোবিন্দ দেশের গুণী শিক্ষকদের জাতীয় পুরস্কার প্রদান করেন।


    
    অনুষ্ঠানের ভাষণে রাষ্ট্রপতি বলেন, চরিত্র গঠনের মূল ভিত তৈরি হয় বিদ্যালয়ে। শিক্ষার মূল উদ্দেশ্যই হল ছাত্রকে একজন ভালো মানুষ হিসেবে গড়ে তোলা। একজন শিক্ষক ছাত্রদের মধ্যে সততা, শৃঙ্খলা ও ন্যায়পরায়ণতা গড়ে তোলেন। একজন ভালো মানুষই জীবনের প্রতিটি ক্ষেত্রে এই মূল্যবোধের সঠিক
    রূপায়ণ করতে পারেন। ছাত্রছাত্রীরা ভালো মানুষ হয়ে উঠলে তবেই একটি ভালো দেশ গড়ে ওঠে।


    
    রাষ্ট্রপতি বলেন, সারা বিশ্ব এখন তথ্যের যুগ থেকে জ্ঞানার্জনের যুগের দিকে এগিয়ে চলেছে। যদিও শুধুমাত্র জ্ঞান মানবসভ্যতাকে নিরাপদ রাখতে সাহায্য করে না। এই জ্ঞানের সঙ্গে সচেতনতাও প্রয়োজন। একমাত্র যখন জ্ঞান অভিজ্ঞতার সঙ্গে সংযুক্ত হয়ে উঠবে, তখনই মানুষের সমস্যাগুলির সমাধান সম্ভব হবে। এখন বিশ্বায়ন এবং প্রতিযোগিতার যুগ। আমাদের কৃত্রিম মেধা ও মানবিক বোধ এবং ডিজিটাল শিক্ষা ও চরিত্র গঠনের মধ্যে সমতা বজায় রাখা প্রয়োজন। একমাত্র বাস্তবসম্মত জ্ঞানের ওপর ভিত্তি করেই জলবায়ু পরিবর্তন ও পরিবেশ দূষণের মতো বর্তমান সমস্যাগুলি মোকাবিলা করা যাবে। জল সংরক্ষণের বিষয়ে ছাত্রছাত্রীদের আরও বেশি আগ্রহী করে তুলতে শিক্ষকদের এগিয়ে আসারও আহ্বান জানান শ্রী কোবিন্দ।


    
    রাষ্ট্রপতি শিক্ষকদের কাছে নতুন প্রজন্মকে এমনভাবে গড়ে তোলার আহ্বান জানান যাতে সমসাময়িক যে কোন সমস্যারই সমাধান তাঁরা করতে পারেন।


    
    অনুষ্ঠানে উপস্থিত ছিলেন কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ এবং মন্ত্রকের প্রতিমন্ত্রী সঞ্জয় শামরাও ধোত্রে।


    SSS/SS/DM

    
    
    (Release ID: 1584287) Visitor Counter : 7
    
    
      Read this release in: English