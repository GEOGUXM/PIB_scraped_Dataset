      প্রধানমন্ত্রীরদপ্তর

      রাষ্ট্রসঙ্ঘের সাধারণসভার ৭৪তম অধিবেশনের ফাঁকে এস্টোনিয়ার রাষ্ট্রপতির সঙ্গে প্রধানমন্ত্রীর সাক্ষাৎ
      Posted On: 27 SEP 2019 4:08PM by PIB Kolkata


    নয়াদিল্লি, ২৬ সেপ্টেম্বর, ২০১৯


    রাষ্ট্রসংঘের সাধারণ সভার ৭৪তম অধিবেশনের ফাঁকে প্রধানমন্ত্রী শ্রী নরেন্দ্র মোদী এস্টোনিয়ার রাষ্ট্রপতি কের্স্টি কালজুলেইডের সঙ্গে সাক্ষাৎ করেন। উভয় নেতা গত আগস্ট মাসে উপ-রাষ্ট্রপতি শ্রী এম ভেঙ্কাইয়া নাইডুর এস্টোনিয়া সফরের পর দ্বিপাক্ষিক সম্পর্কের নানা দিক নিয়ে বিস্তারিত আলোচনা করেন।


    ই-গভর্ন্যান্স, সাইবার নিরাপত্তা, উদ্ভাবন সংক্রান্ত ক্ষেত্রে পারস্পরিক সহযোগিতা বৃদ্ধিতে নানা পদক্ষেপ গ্রহণের বিষয়ে তাঁরা আলোচনা করেন। ২০২১ – ২২ সালে রাষ্ট্রসংঘের নিরাপত্তা পরিষদে ভারতের অস্থায়ী সদস্য পদের প্রস্তাবে এস্টোনিয়ার সমর্থনের জন্য প্রধানমন্ত্রী তাঁকে ধন্যবাদ জানান। বৈঠকে পারস্পরিক সহযোগিতা বৃদ্ধির নানা সুযোগ-সুবিধা নিয়ে আলোচনা করা হয়। এর ফলে, দু’দেশেরই সৌহার্দ্যপূর্ণ সম্পর্ক আরও নিবিড় হবে।


    CG/CB/SB

    
    
    (Release ID: 1586435) Visitor Counter : 4
    
    
      Read this release in: English