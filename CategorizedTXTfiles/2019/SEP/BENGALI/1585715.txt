      নারীওশিশুবিকাশমন্ত্রক

      প্রধানমন্ত্রী মাতৃ বন্দনা যোজনায় সুফলভোগীর সংখ্যা ১ কোটি ছাড়ালো
      Posted On: 20 SEP 2019 9:53PM by PIB Kolkata


    নয়াদিল্লি, ২০ সেপ্টেম্বর, ২০১৯


    গর্ভবতী মহিলা ও স্তন্যদাত্রী মায়েদের জন্য কেন্দ্রীয় সরকারের ফ্ল্যাগশিপ কর্মসূচি, প্রধানমন্ত্রী মাতৃ বন্দনা যোজনায় সুফলভোগীর সংখ্যা ১ কোটি ছাড়িয়েছে। এই কর্মসূচির আওতায় গর্ভবতী মহিলা ও স্তন্যদাত্রী মায়েদের বর্ধিত পুষ্টি চাহিদা মেটানো তথা সাময়িক উপার্জনে ঘাটতির জন্য এককালীন ক্ষতিপূরণ হিসাবে অর্থ সহায়তা দেওয়া হয়ে থাকে। এই খাতে সরকারের ৪ হাজার কোটি টাকা ব্যয় হয়েছে। ২০১৭’র পয়লা জানুয়ারি থেকে এই কর্মসূচির সূচনা ও রূপায়ণ চলছে। কর্মসূচির আওতায় গর্ভবতী মহিলা ও স্তন্যদাত্রী মায়েরা তিন কিস্তিতে পাঁচ হাজার টাকা অর্থ সহায়তা পেয়ে থাকেন। এছাড়াও, জননী সুরক্ষা যোজনার মাধ্যমে আরও এক হাজার টাকা দেওয়া হয়। এই দুই কর্মসূচি থেকে মহিলারা গড়ে ৬ হাজার টাকা পেয়ে থাকেন।


    প্রধানমন্ত্রী মাতৃ বন্দনা যোজনা রূপায়ণে দেশের অগ্রণী ৫টি রাজ্য ও কেন্দ্রশাসিত অঞ্চল হ’ল – মধ্যপ্রদেশ, অন্ধ্রপ্রদেশ এবং হিমাচল প্রদেশ, দাদরা ও নগর হাভেলী এবং রাজস্থান। ওডিশা ও তেলেঙ্গানায় এই কর্মসূচির রূপায়ণ এখনও শুরু হয়নি। কর্মসূচি রূপায়ণ প্রক্রিয়াকে ত্বরান্বিত করতে মহিলা ও শিশু কল্যাণ মন্ত্রক আঞ্চলিক পর্যায়ে গুয়াহাটি, জয়পুর ও চন্ডীগড়ে সম্প্রতি কর্মশিবিরের আয়োজন করেছে।


    মন্ত্রকের দেওয়া পরিসংখ্যান অনুযায়ী, এই কর্মসূচিতে পশ্চিমবঙ্গ থেকে উপকৃতের সংখ্যা ৪ লক্ষ ৫৩ হাজার ১০। সারা ভারতে সুফলভোগীর সংখ্যা ১ কোটি ১১ হাজার ২০০।


    CG/BD/SB

    
    
    (Release ID: 1585715) Visitor Counter : 11
    
    
      Read this release in: English