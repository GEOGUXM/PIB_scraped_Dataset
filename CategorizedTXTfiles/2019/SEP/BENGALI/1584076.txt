      পরিবেশওঅরণ্যমন্ত্রক

      উচ্চ পার্বত্য এলাকায় বাঘের বাসস্হান ও সংরক্ষণের জন্য সরকার মাস্টার প্ল্যান তৈরি করবে : কেন্দ্রীয় পরিবেশ মন্ত্রী
      Posted On: 04 SEP 2019 3:09PM by PIB Kolkata


    নয়াদিল্লি, ০৪ সেপ্টেম্বর , ২০১৯


    কেন্দ্রীয় পরিবেশ মন্ত্রী শ্রী প্রকাশ জাভড়েকর মঙ্গলবার নতুন দিল্লীতে উচ্চ পার্বত্য এলাকার পরিবেশে বাঘের বাসস্হান সংক্রান্ত এক স্টেটাস রিপোর্ট প্রকাশ করেন। রিপোর্ট প্রকাশ করে শ্রী জাভড়েকর বলেন, উচ্চ পার্বত্য এলাকায় বাঘের বাসস্হান ও সংখ্যাবৃদ্ধির পক্ষে অনুকূল পরিস্হিতি সংক্রান্ত সমীক্ষা অত্যন্ত উৎসাহ-ব্যাঞ্জক। সমীক্ষা থেকে পাওয়া তথ্য পার্বত্য এলাকায় বাঘের বাসস্হান ও সংরক্ষণের জন্য মাস্টার প্ল্যান তৈরিতে কাজে লাগানো হবে বলেও তিনি জানান।


    সমীক্ষার তথ্য বিশ্লেষণের পর উচ্চ পার্বত্য এলাকায় বাঘের সংরক্ষণে উপযুক্ত পদক্ষেপ গ্রহণের কথা বলা হয়েছে। সংরক্ষণমূলক কাজের জন্য সম্ভাব্য উপযুক্ত বাসস্হান চিহ্নিতকরণ, করিডর বা বাঘের যাতায়াতের পথগুলির মধ্যে যোগসূত্র গড়ে তোলা, মানুষের হস্তক্ষেপ হ্রাস প্রভৃতির উল্লেখ রয়েছে। বিশ্ব বন্যপ্রাণী তহবিল ডাব্লুডাব্লুএফ এবং দেশভিত্তিক সংরক্ষণ প্রতিষ্ঠানগুলির সহযোগিতায় জিটিএফ নামে একটি প্রতিষ্ঠান ভূটান, ভারত ও নেপালে এই সমীক্ষা চালায়। দক্ষিণ এশিয়ায় একাধিক উচ্চ পার্বত্য এলাকার বাঘের উপস্হিতির প্রমাণ মিলেছে। ব্যাঘ্র প্রজাতীর সংরক্ষণে এ ধরণের বাতাবরণ অক্ষুন্ন রাখা অত্যন্ত জরুরি।


      CG/BD/NS

    
    
    (Release ID: 1584076) Visitor Counter : 11
    
    
      Read this release in: English