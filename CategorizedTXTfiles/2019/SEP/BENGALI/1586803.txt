      সামাজিকন্যায়ওক্ষমতায়নমন্ত্রক

      ন্যাশনাল ইন্সটিটিউট ফর লোকোমোটর ডিসএবিলিটিসের উন্নয়নে কেন্দ্রের ১৫০ কোটি টাকা বরাদ্দ
      
      রাষ্ট্রপতি আগামীকাল এনআইএলডি সফরকালে ভিন্ন ভাবে সক্ষমদের সহায়ক বিশেষ রিক্সা উদ্বোধন করবেন

      Posted On: 30 SEP 2019 11:34PM by PIB Kolkata

    কলকাতা , সেপ্টেম্বর ৩০,২০১৯


    কেন্দ্রীয় সামাজিক ন্যায় ও ক্ষমতায়ন মন্ত্রী ডঃ থাওয়ার চাঁদ গেহলট আজ জানান, প্রধানমন্ত্রী শ্রী নরেন্দ্র মোদীর নেতৃত্বে কেন্দ্রীয় সরকার ন্যাশনাল ইন্সটিটিউট ফর লোকোমোটর ডিসএবিলিটিস (এনআইএলডি) র সম্প্রসারণের জন্য ১৫০ কোটি টাকা দেবে। কলকাতায় এনআইএলডির দপ্তরে , আগামীকাল রাষ্ট্রপতি শ্রী রামনাথ কোবিন্দের সফরের প্রাক্কালে সাংবাদিকদের সঙ্গে কথা প্রসঙ্গে তিনি এই খবর জানান।


    শ্রী গেহলট বলেন, ভিন্নভাবে সক্ষমদের প্রধানমন্ত্রী ‘দিব্যাঙ্গজন’ বলে অভিহিত করেন এবং এঁরা আমাদের সমাজের অবিচ্ছেদ্য অংগ। তিনি বলেন এঁদের উন্নতি না হলে দেশের বিকাশ সর্বাঙ্গীণ হবে না । মন্ত্রী জানান, আগামীকাল রাষ্ট্রপতি যখন এনআইএলডি সফর করবেন, সেই সময় তিনি এই প্রতিষ্ঠানের আবাসিকদের সঙ্গে কথা বলবেন। বিশেষত যেসব শিশুরা এই সংস্থা থেকে উপকৃত হচ্ছে এবং যারা এই সংস্থার সহায়তায় স্বনির্ভর হয়েছেন, তাঁদের সঙ্গে রাষ্ট্রপতি দেখা করবেন। মন্ত্রী জানান, ভিন্ন ভাবে সক্ষমদের স্বনির্ভর হতে এই প্রতিষ্ঠান সবরকমের সাহায্য করে। গতবছর এনআইএলডি থেকে প্রশিক্ষণ পেয়ে প্রায় ২৮হাজার জন স্বনির্ভর হয়েছেন।


    যে সব ভিন্নভাবে সক্ষম এই সংস্থায় চিকিৎসার জন্য আসেন, তাঁদের সুবিধের জন্য বিশেষ একধরণের রিক্সা আগামীকাল রাষ্ট্রপতি উদ্বোধন করবেন।


    সামাজিক ন্যায় ও ক্ষমতায়ন মন্ত্রকের যুগ্ম সচিব শ্রীমতী রাধিকা চক্রবর্তী জানিয়েছেন, মন্ত্রক মূলত ৬ বছ রের কম বয়সী ভিন্ন ভাবে সক্ষম শিশু দের কথা বিবেচনা করে একটি পুনর্বাসন কেন্দ্র গড়ে তুলবে। ঐ কেন্দ্রে শিশুদের প্রতিবন্ধকতার সমস্যা পরীক্ষা করে দেখা হবে। এছাড়া বিদ্যালয়ে তারা যেন যথাযথ শিক্ষালাভ করতে পারে সেই লক্ষ্যে সাহায্য করা হবে।


    CG/CB

    
    
    (Release ID: 1586803) Visitor Counter : 4
    
    
      Read this release in: English