      প্রতিরক্ষামন্ত্রক

      গোপালপুরে আর্মি এয়ার ডিফেন্সের ষষ্ঠ পুনর্মিলন
      Posted On: 23 SEP 2019 3:14PM by PIB Kolkata


    নয়াদিল্লি, ২২ সেপ্টেম্বর, ২০১৯


    ভারতীয় সেনাবাহিনীর এয়ার ডিফেন্স বিভাগের ষষ্ঠ পুনর্মিলন অনুষ্ঠান গত ২০ ও ২১শে সেপ্টেম্বর ওড়িশার ব্রহ্মপুরের কাছে সমুদ্র লাগোয়া গোপালপুরে আর্মি এডি কলেজে আয়োজন করা হয়।


    সেনাবাহিনীর এয়ার ডিফেন্স বিভাগটি বয়সের দিক থেকে নবীন। অবশ্য, এই বিভাগ গঠনের ২৫ বছরের মধ্যেই সেনাবাহিনীতে এক স্বতন্ত্র পরম্পরা গড়ে তুলেছে। আর্টিলারি রেজিমেন্ট বিভক্ত করে এয়ার ডিফেন্স বিভাগ গড়ে তোলা হয়। আকাশে নজরদারির জন্য গঠিত সেনাবাহিনীর এই বিভাগটি যুদ্ধক্ষেত্র, অভ্যন্তরীণ নিরাপত্তা এবং প্রাকৃতিক বিপর্যয়ের সময় নিজেদের দক্ষতার প্রমাণ রেখেছে।


    কৌশলগত দিক থেকে গুরুত্বপূর্ণ যুদ্ধক্ষেত্রে অস্ত্রশস্ত্র ও সাজসরঞ্জাম দেখাশোনার ক্ষেত্রে এয়ার ডিফেন্স বিভাগের গুরুত্বপূর্ণ ভূমিকা থাকে। আকাশে নতুন ধরনের বিপদ মোকাবিলায় ভবিষ্যতে এই বাহিনী গুরুত্বপূর্ণ ভূমিকা পালন করবে। এছাড়াও, প্রযুক্তিগত দিক থেকে অত্যাধুনিক সাজসরঞ্জাম তথা বিভিন্ন অস্ত্রশস্ত্র সেনাবাহিনীতে সামিল করা সহ বর্তমান অস্ত্রসম্ভারের মানোন্নয়নেও এয়ার ডিফেন্স বিভাগের গুরুত্বপূর্ণ ভূমিকা রয়েছে।


    CG/BD/DM

    
    
    (Release ID: 1585868) Visitor Counter : 3
    
    
      Read this release in: English