      স্বাস্থ্যওপরিবারকল্যাণমন্ত্রক

      সকলের জন্য স্বাস্হ্য পরিষেবা পৌঁছে দেওয়ার লক্ষ্যে আয়ুষ্মান ভারত প্রকল্প গুরুত্বপূর্ণ ভূমিকা পালন করবে : ডঃ হর্ষ বর্ধন
      Posted On: 24 SEP 2019 4:41PM by PIB Kolkata


    নয়াদিল্লি, ২৪ সেপ্টেম্বর , ২০১৯


    সকলের জন্য স্বাস্হ্য পরিষেবা পৌঁছে দিতে কেন্দ্রীয় সরকার বদ্ধপরিকর। এই লক্ষ্যপূরণে আয়ুষ্মান ভারত প্রকল্প গুরুত্বপূর্ণ ভূমিকা পালন করছে। আয়ুষ্মান ভারত- প্রধানমন্ত্রী জন আরোগ্য যোজনা প্রকল্পের সাফল্যের সঙ্গে এক বছর পূর্তি উপলক্ষ্যে সোমবার নতুন দিল্লীতে বিদেশী প্রতিনিধি ক্লাবে (ফরেন করেসপনডেন্ট ক্লাব) সাংবাদিকদের সঙ্গে আলাপচারিতায় একথা জানান কেন্দ্রীয় স্বাস্হ্য ও পরিবার কল্যাণ মন্ত্রী ডঃ হর্ষ বর্ধন। তিনি বলেন, এই আয়ুষ্মান ভারত প্রকল্প স্বাস্হ্য পরিষেবায় বৈষম্য দূর করে অসহায় দুস্হ মানুষদের জন্য স্বাস্হ্য ক্ষেত্রে খরচ অনেকটাই কমিয়ে দেবে, একইসঙ্গে সরকারি এবং বেসরকারি ক্ষেত্রে সম পরিমাণে স্বাস্হ্য পরিষেবা প্রদান সম্ভব হবে। কেন্দ্রীয় মন্ত্রী বলেন, এক বছরের মধ্যেই দেশে ২১ হাজারেরও বেশি স্বাস্হ্য ও শুশ্রুসাকেন্দ্র গড়ে উঠেছে। ইতিমধ্যেই দেশে ৪৭ লক্ষ মানুষকে প্রধানমন্ত্রী জন আরোগ্য যোজনার আওতায় স্বাস্হ্য পরিষেবা দেওয়া হচ্ছে। তিনি আরও বলেন, দেশের গরিব, অসহায় মানুষদের কাছে আয়ুষ্মান ভারত প্রকল্পের সুবিধা পৌঁছে দেওয়ার জন্য প্রধানমন্ত্রী নরেন্দ্র মোদী সবসময় জোর দিয়েছেন। তিনি বলেন, আয়ুষ্মান ভারত প্রকল্প স্বাস্হ্য ক্ষেত্রে আমূল পরিবর্তন নিয়ে এসেছে। এই প্রকল্প মাধ্যমে গরিবদের উন্নতমানের স্বাস্হ্য পরিষেবা পৌঁছে দেওয়া সম্ভব হচ্ছে বলেও তিনি জানান। এতে দেশের মধ্যবিত্ত মানুষের স্বাস্হ্য ক্ষেত্রে খরচ অনেকটাই লাঘব হয়েছে এবং স্হায়ী উন্নয়নের লক্ষ্যেও এগিয়ে যাওয়া সম্ভব হচ্ছে।


    CG/SS/NS

    
    
    (Release ID: 1586023) Visitor Counter : 26
    
    
      Read this release in: English