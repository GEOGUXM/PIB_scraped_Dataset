      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ মহিলা উদ্যোগপতিদের জন্য বর্জ্য ব্যবস্থাপনা প্রক্রিয়াকরণ (ডব্লিউএডব্লিউই সম্মেলন ২০১৯) এবং এআইসিটিই-র অন্যান্য উদ্যোগের সূচনা করেছেন
      Posted On: 19 SEP 2019 6:24PM by PIB Kolkata


    নয়াদিল্লি, ১৯ সেপ্টেম্বর, ২০১৯


    কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ বুধবার অল ইন্ডিয়া কাউন্সিল ফর টেকনিক্যাল এডুকেশন (এআইসিটিই) – এর একাধিক উদ্যোগের সূচনা করেন। এর মধ্যে ডিপ্লোমা পাঠ্যক্রমের অন্তর্গত মার্গ দর্শন এবং মার্গ দর্শক আদর্শ পাঠ্যসূচির মাধ্যমে মহিলা উদ্যোগপতিরা যাতে বর্জ্য ব্যবস্থাপনা প্রক্রিয়াকরণ দক্ষতার সঙ্গে পরিচালনা করতে পারেন তার সুব্যবস্থা রয়েছে ।


    অনুষ্ঠানের সূচনায় কেন্দ্রীয় মন্ত্রী শ্রী রমেশ পোখরিয়াল জানান, এ বছরের নভেম্বর – ডিসেম্বর মাসে ডব্লিউএডব্লিউই সম্মেলন ২০১৯ – এর আয়োজন করা হয়েছে। এর মাধ্যমে মহিলাদের সশক্তিকরণ যেমন সম্ভব হবে, তেমনই তাঁদের কর্মদক্ষতা বৃদ্ধি পাবে এবং এই কাজে আরও উদ্যোগী করে তোলা যাবে। এআইসিটিই এবং জয়পুরের বর্জ্য ব্যবস্থাপনা প্রতিষ্ঠান (আইআইডব্লিউএম) যৌথভাবে এই সম্মেলনের আয়োজন করছে। তিনি আরও বলেন, এই সম্মেলনে স্নাতক ছাত্রীদের বাণিজ্যিকভাবে এই কাজে উৎসাহিত করে তুলতে একাধিক উদ্যোগ নেওয়া হবে। কেন্দ্রীয় মন্ত্রী বলেন, বিশ্বে আমাদের প্রথম স্থানে পৌঁছনো প্রয়োজন। প্রযুক্তিগত শিক্ষাই সেই পথ দেখাতে পারে। এর জন্য ছাত্রছাত্রীদের প্রস্তুত করে তুলতে নতুন পাঠ্যসূচিরও প্রয়োজন, যাতে তাঁরা যুগোপযোগী হয়ে উঠতে পারে এবং ডিপ্লোমা পাঠ্যক্রমের আদর্শ পাঠ্যসূচির মাধ্যমে সঠিকপথে এগিয়ে যেতে পারে। তিনি আরও বলেন, মার্গ দর্শন এবং মার্গ দর্শকের মাধ্যমে এই সুবিধা প্রদান খুবই ভালো উদ্যোগ। এতে সর্বোচ্চ প্রতিষ্ঠানগুলি অন্যান্য প্রতিষ্ঠানগুলির পরামর্শদাতা হিসাবে কাজ করতে পারে। এর ফলে, অন্যান্য প্রতিষ্ঠানগুলির র‍্যাঙ্কিং – এর উন্নতি হবে। দক্ষতা প্রত্যুত্তর সুবিধা প্রকল্পের মাধ্যমে শিক্ষার মানোন্নয়ন সম্ভব হবে বলেও জানান তিনি।


    SSS/SS/SB

    
    
    (Release ID: 1585593) Visitor Counter : 5
    
    
      Read this release in: English