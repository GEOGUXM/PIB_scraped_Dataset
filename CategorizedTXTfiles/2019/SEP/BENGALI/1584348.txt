      প্রতিরক্ষামন্ত্রক

      সন্ত্রাস দমনে সমবেত আন্তর্জাতিক প্রয়াস গ্রহণের আহ্বান জানালেন প্রতিরক্ষা মন্ত্রী
      Posted On: 06 SEP 2019 4:57PM by PIB Kolkata


    নয়াদিল্লি, ০৬ সেপ্টেম্বর , ২০১৯


    সন্ত্রাসের সঙ্গে যুক্ত ষড়যন্ত্রকারীদের নিয়ন্ত্রণে এবং যারা সন্ত্রাসে মদত ও অর্থ জোগান দিয়ে জঙ্গিদের নিরাপদ আস্তানা করে দেয় তাদের বিরুদ্ধে কড়া ব্যবস্হা গ্রহণের সহওয়াল করে প্রতিরক্ষা মন্ত্রী শ্রী রাজনাথ সিং সমবেত আন্তর্জাতিক প্রয়াস গ্রহণের আহ্বান জানিয়েছেন।


    কোরিয়া প্রজাতন্ত্র সফরকালে ‘ সিওল ডিফেন্স ডায়ালগ ২০১৯ ’ -এ মূল ভাষণ দিতে গিয়ে প্রতিরক্ষা মন্ত্রী বলেন, “ আজ সমগ্র বিশ্ব নিরাপত্তাগত যে অসংখ্য চ্যালেঞ্জের সম্মুখীন, তারমধ্যে সবচেয়ে বিপজ্জনক হল সন্ত্রাসবাদ ” । বিশ্বের কোনও দেশই সন্ত্রাসবাদের বিপদ থেকে মুক্ত নয়। ভারত, রাষ্ট্রসঙ্ঘ ও অন্যান্য মঞ্চে সর্বদায় সন্ত্রাস দমনে দ্বি-পাক্ষিক, আঞ্চলিক ও বহুপাক্ষিক পর্যায়ে সহযোগিতা গড়ে তোলার ব্যাপারে সক্রিয় থেকেছে বলেও তিনি উল্লেখ করেন।


    বিশ্ব নিরাপত্তা পরিস্হিতি নিয়ে প্রতিরক্ষা মন্ত্রী বলেন, “ আমাদের অঞ্চল সন্ত্রাসবাদ, দ্বন্দ্ব, সীমান্তপারের অপরাধ, নৌ-বাণিজ্যে হুমকি, জনসংখ্যার বৃদ্ধির মতো প্রচলিত ও অপ্রচলিত সমস্যার সম্মুখীন হয়ে থাকে। ” এছাড়াও রয়েছে সুস্হায়ী উন্নয়ন, শক্তির অপ্রতুলতা, আন্তঃ-আঞ্চলিক বাণিজ্যে ঘাটতি ও সংযোগের অভাবের মতো সমস্যা।


    প্রতিবেশী দেশগুলির সঙ্গে সুসম্পর্ক বজায় রাখার ওপর গুরুত্ব দিয়ে প্রতিরক্ষামন্ত্রী জানান, ‘ প্রতিবেশী প্রথম ’ এই নীতির অঙ্গ হিসেবে ভারতের বিদেশ নীতিতে নিকট ও দূরবর্তী উভয় ভৌগোলিক অঞ্চলের প্রতিবেশীরা সমান প্রাধান্য পেয়ে থাকে। কোরিয়া উপদ্বীপ অঞ্চলে শান্তি ও স্হিতিশীলতা প্রতিষ্ঠায় ভারতের সমর্থনের কথা প্রকাশ করে শ্রী সিং বলেন, ভারত-প্রশান্ত মহাসাগরীয় অঞ্চলে অভিন্ন-সমৃদ্ধি ও নিরাপত্তার জন্য এক অভিন্ন আইনের শাসন-ভিত্তিক ব্যবস্হা গড়ে তোলা প্রয়োজন। এই অঞ্চলের সমস্ত দেশের সার্বভৌমত্ব, ভৌগলিক অখন্ডতা ও সমতার ওপর গুরুত্ব দিয়ে এ ধরণের ব্যবস্হা গড়ে তুলতে হবে। এমনকি, এ ধরণের ব্যবস্হার ক্ষেত্রে সমস্ত দেশের সহমত থাকাও প্রয়োজন বলে প্রতিরক্ষা মন্ত্রী অভিমত প্রকাশ করেন।


    প্রতিরক্ষা মন্ত্রী ভারত-প্রশান্ত মহাসাগরীয় অঞ্চলে সহযোগিতামূলক সম্পর্ক জোরদার করতে ভারতের প্রয়াসের কথা উল্লেখ করে বলেন, সমগ্র এশিয়া একবিশংশ শতাব্দীকে শান্তি ও সার্বিক উন্নয়নের শতাব্দীতে পরিণত করতে পারে, যেখানে প্রতিটি দেশ দারিদ্র্য, রোগ, নিরক্ষরতা ও সন্ত্রাসবাদের মতো অভিন্ন চ্যালেঞ্জগুলির মোকাবিলা করতে সক্ষম।


    প্রতিরক্ষা মন্ত্রী আরও বলেন, ভারতের ‘ পূর্বে তাকাও নীতি ’ এবং কোরিয়ার ‘ নতুন দক্ষিণাঞ্চলীয় নীতি ’ র মধ্যে যে সঙ্গতি গড়ে উঠেছে, তার ফলে দুই দেশের বিশেষ কৌশলগত অংশীদারিত্ব অনেক মজবুত হয়েছে।


    SSS/BD/NS

    
    
    (Release ID: 1584348) Visitor Counter : 6
    
    
      Read this release in: English