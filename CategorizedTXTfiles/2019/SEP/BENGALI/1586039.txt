      প্রধানমন্ত্রীরদপ্তর

      টেক্সাসের হিউস্টনে মার্কিন যুক্তরাষ্ট্রের রাষ্ট্রপতি সম্পর্কে প্রধানমন্ত্রীর বক্তব্য পেশ
      Posted On: 24 SEP 2019 5:29PM by PIB Kolkata


    নয়াদিল্লি, ২৪ সেপ্টেম্বর , ২০১৯


    সুপ্রভাত হিউস্টন,


    সুপ্রভাত টেক্সাস,


    সুপ্রভাত আমেরিকা,


    ভারত ও সারা বিশ্বে আমার সহ-নাগরিক ভারতীয়দের শুভেচ্ছা।


    বন্ধুগণ,


    আজ সকালে আমাদের সঙ্গে এক বিশেষ ব্যক্তি উপস্হিত রয়েছেন। অবশ্য, তাঁর সম্পর্কে কোনও ভূমিকা দেওয়ার প্রয়োজন নেই। এই জগতের প্রত্যেকের কাছে তিনি অত্যন্ত পরিচিত মানুষ।


    বিশ্ব রাজনীতি নিয়ে প্রায় প্রতিটি আলাপ-আলোচনায় তাঁর নাম উঠে আসে। তাঁর প্রতিটি কথা লক্ষ লক্ষ মানুষ অনুসরণ করেন।


    তাঁর নামে সঙ্গে প্রতিটি পরিবার পরিচিত। এমনকি, মহান এই দেশের সর্বোচ্চ পদে জয়ী হওয়ার আগেও তিনি অত্যন্ত জনপ্রিয় ছিলেন।


    একজন কার্যনির্বাহী আধিকারিক থেকে সেনাপ্রধান, বোর্ডরুম থেকে ওভাল অভিস, স্টুডিও থেকে বিশ্বমঞ্চ, রাজনীতি থেকে অর্থনীতি এমনকি, নিরাপত্তা সংক্রান্ত বিষয়েও তিনি সর্বত্র গভীর ও দীর্ঘস্হায়ী প্রভাব রেখেছেন।


    আজ তিনি আমাদের সঙ্গে এখানে উপস্হিত রয়েছেন। এই অসাধারণ স্টেডিয়াম এবং অগণিত জনগণের মাঝে তাঁকে স্বাগত জানানো আমার কাছে সম্মান ও সৌভাগ্যের।


    আমি একথা জোর দিয়ে বলতে পারি, যখনই তাঁর সঙ্গে আমার দেখা-সাক্ষাৎ হয়েছে, তখনই তাঁর কাছ থেকে আমি বন্ধুত্ব, উষ্ণতা ও হৃদ্যতা পেয়েছি। তিনি মার্কিন য্ক্তরাষ্ট্রের রাষ্ট্রপতি মিঃ ডোনাল্ট ট্রাম্প।


    এটা অসাধারণ, এটা নজিরবিহীন।


    বন্ধুগণ,


    আমি আপনাদের আগেই বলেছি, যখনই তাঁর সঙ্গে আমার দেখা-সাক্ষাৎ হয়েছে, আমি তাঁর কাছে একই উষ্ণতা, বন্ধুত্ব, হৃদ্যতা ও রসিকতাপূর্ণ মানুষটিকে পেয়েছি। আমি তাঁর কাছ থেকে আরও বেশি কিছু পাওয়ার প্রত্যাশায় রয়েছি।


    তাঁর নেতৃত্ব দেওয়ার দৃষ্টিভঙ্গি, আমেরিকার প্রতি আবেগ, প্রত্যেক আমেরিকাবাসীর জন্য সহমর্মিতা, আমেরিকার ভবিষ্যতের প্রতি তাঁর আস্হা এবং আমেরিকাকে আরও একবার শ্রেষ্ঠ রাষ্ট্রে পরিণত করার জন্য তাঁর দৃঢ় সংকল্প আমি উপলব্ধি করেছি।


    তিনি ইতিমধ্যেই আমেরিকার অর্থনীতিকে মজবুত করে তুলেছেন। মার্কিন যুক্তরাষ্ট্র ও বিশ্বের কল্যাণে তিনি অনেক সাফল্য পেয়েছেন।


    ভারতে আমাদের সঙ্গে রাষ্ট্রপতি ট্রাম্পের ভালো যোগাযোগ রয়েছে। রাষ্ট্রপতি পদপ্রার্থী হিসেবে পুনরায় তাঁর জয়ের জন্য আরও একবার ট্রাম্প সরকার- এই শব্দগুচ্ছ, জোরে ও স্পষ্ট প্রতিধ্বনী হোক। হোয়াইট হাউসে তাঁর জয়ের উৎসব লক্ষ লক্ষ মানুষের আনন্দ ও প্রশংসায় উজ্জ্বল হয়ে উঠুক।


    আমি প্রথমবার যখন তাঁর সঙ্গে সাক্ষাৎ করেছিলাম, তিনি আমাকে বলেছিলেন, ‘ হোয়াইট হাউসের কাছে ভারত প্রকৃত বন্ধু। ’ আজ এখানে আপনার উপস্হিতিই এক বড় প্রামান।


    বিগত বছরগুলিতে আমাদের দুই দেশের সম্পর্ক এক নতুন উচ্চতায় পৌঁছেছে। মিঃ রাষ্ট্রপতি, হিউস্টনে আজ সকালে আপনি নিশ্চয় বিশ্বের বৃহৎ দুই গণতন্ত্রের এই উৎসবে দুই দেশের অংশীদারিত্বের হৃদকম্পন শুনতে পাচ্ছেন।


    আপনি অনুভব করতে পারছেন আমাদের দুই মহান দেশের মধ্যে মানবিক বন্ধনের শক্তি ও গভীরতা। হিউস্টন থেকে হায়দ্রাবাদ, বোস্টন থেকে ব্যাঙ্গালুরু, শিকাগো থেকে সিমলা, লস অ্যাঞ্জেলেস থেকে লুধিয়ানা, নিউজার্সি থেকে নতুন দিল্লী সর্বত্রই যাবতীয় সম্পর্কের কেন্দ্রবিন্দুতে রয়েছেন মানুষ।


    ভারতে রবিবারের শেষ রাত্রি সত্ত্বেও বিশ্বের বিভিন্ন প্রান্তের পৃথক টাইম জোনের লক্ষ লক্ষ মানুষ আমাদের সঙ্গে টিভির সামনে বসে রয়েছেন। তারা সকলেই এক নতুন ইতিহাস রচনা প্রত্যক্ষ করছেন।


    মিঃ রাষ্ট্রপতি, আপনি আমাকে ২০১৭ সালে আপনার পরিবারের সঙ্গে পরিচয় করিয়ে দিয়েছিলেন। আজ, আপনাকে আমার পরিবারের সঙ্গে পরিচয় করিয়ে দেওয়ার সুযোগ হয়েছে। ১০০ কোটিরও বেশি ভারতীয় ও বিশ্বজুড়ে ভারতীয় ঐতিহ্যের সমস্ত মানুষ আমার পরিবার।


    ভদ্রমহোদয়া ও ভদ্রমহোদয়গণ, আমি আপনাদের সামনে আমার বন্ধু, ভারতের বন্ধু, আমেরিকার এক অসাধারণ রাষ্ট্রপতি মিঃ ডোনাল্ড ট্রাম্পকে নিয়ে এসেছি।


    CG/BD/NS

    
    
    (Release ID: 1586039) Visitor Counter : 2
    
    
      Read this release in: English