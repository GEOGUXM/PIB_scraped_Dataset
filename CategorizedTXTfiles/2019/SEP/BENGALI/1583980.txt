      রেলমন্ত্রক

      কাগজ বিহীন কার্যালয় গঠনের জন্য দক্ষিণ-পূর্ব রেলের উল্লেখযোগ্য পদক্ষেপ
      Posted On: 03 SEP 2019 5:06PM by PIB Kolkata


    কলকাতা, ০২ সেপ্টেম্বর, ২০১৯


    সম্পূর্ণ ডিজিটাইজেশনের লক্ষ্যে ই-অফিস ব্যবস্থাপনার ক্ষেত্রে দক্ষিণ-পূর্ব রেল এক উল্লেখযোগ্য পদক্ষেপ নিয়েছে। এই ই-অফিস সংস্কৃতির মাধ্যমে রেলের সব কর্মচারীদের মধ্যে পরিবর্তন আসবে এবং কর্মদক্ষতা ও দায়িত্ববোধ আরও বেশি বৃদ্ধি পাবে বলে মনে করা হচ্ছে।


    সবুজায়নের লক্ষ্যে এক বৃহত্তর উদ্যোগ হ’ল ই-অফিস ব্যবস্থাপনা। এতে কর্মসংস্কৃতির ক্ষেত্রে এক নতুন অধ্যায়ের সূচনা হবে। এছাড়াও, খরচ বাঁচিয়ে দ্রুত ফাইল হস্তান্তর সম্ভব হবে।


    এই ই-অফিস কার্যকর করার ক্ষেত্রে নোডাল এজেন্সি হিসাবে দায়িত্ব দেওয়া হয়েছে রেলটেল সংস্থাকে। তারা ফাইল ম্যানেজমেন্ট সিস্টেম (ই-ফাইল), নলেজ ম্যানেজমেন্ট সিস্টেম (কেএমএস), কোলাবোরেশন অ্যান্ড মেসেজিং সার্ভিস (সিএএমএস) এবং পার্সোনেল ইনফরমেশন ম্যানেজমেন্ট সিস্টেম (পিআইএমএস) – এই চারটি ক্ষেত্রে কাজ করবে।


    গার্ডেনরিচে দক্ষিণ-পূর্ব রেলের সদর দপ্তরে কর্মচারী ও আধিকারিক সহ ১ হাজার ২৬০ জন এই ই-অফিস ব্যবস্থাপনায় প্রশিক্ষণ নিয়েছেন।


    রেলমন্ত্রী প্রদর্শিত দিশা-নির্দেশ এবং কেন্দ্রীয় সরকারের ১০০ দিনের প্রকল্পের অঙ্গ হিসাবে সোমবার এই ই-অফিস ব্যবস্থাপনার সূচনা করেছেন দক্ষিণ-পূর্ব রেলের অতিরিক্ত জেনারেল ম্যানেজার শ্রী অনুপম শর্মা। তিনি এবং দক্ষিণ-পূর্ব রেলের ডেপুটি জেনারেল ম্যানেজার শ্রী সুনীল কুমার শর্মা প্রথম ই-ফাইলে অনুমোদন দেন।


    রাঁচি’র ডিআরএম অফিসে গত ২০শে আগস্ট থেকে এই ই-অফিস ব্যবস্থাপনায় কাজ শুরু হয়ে গেছে, অন্যান্য ডিভিশনেও পরবর্তী পর্যায়ে এই কাজ শুরু হবে। ই-অফিস ব্যবস্থাপনার উদ্বোধনী অনুষ্ঠানে উপস্থিত ছিলেন সমস্ত বিভাগী প্রধান এবং প্রবীন আধিকারিকরা।


    CG/SS/SB

    
    
    (Release ID: 1583980) Visitor Counter : 12