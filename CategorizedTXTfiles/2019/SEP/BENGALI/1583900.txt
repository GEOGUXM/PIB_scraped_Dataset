      প্রতিরক্ষামন্ত্রক

      আঞ্চলিক শান্তি এবং নিরাপত্তা বজায় রাখতে বিশেষ কৌশলগত অংশিদারিত্বের লক্ষ্যে এবং দ্বিপাক্ষিক ব্যবস্হাপনাগুলিকে আরও দৃঢ় করতে প্রতিরক্ষামন্ত্রী শ্রী রাজনাথ সিং ও জাপানের প্রতিরক্ষামন্ত্রী মি. তাকেশি আইওয়া ভারত-জাপান প্রতিরক্ষামন্ত্রকের বৈঠক করলেন
      Posted On: 02 SEP 2019 6:46PM by PIB Kolkata


    নয়াদিল্লি, ০২ সেপ্টেম্বর , ২০১৯


    প্রতিরক্ষামন্ত্রী শ্রী রাজনাথ সিং ও জাপানের প্রতিরক্ষামন্ত্রী মি. তাকেশি আইওয়া আজ টোকিওতে-এর বৈঠকে মিলিত হন। বৈঠকে আঞ্চলিক শান্তি এবং নিরাপত্তা বজায় রাখতে বিশেষ কৌশলগত অংশিদারিত্বের লক্ষ্যে এবং দ্বিপাক্ষিক ব্যবস্হাপনাগুলিকে আরও দৃঢ় করার বিষয়ে তাদের মধ্যে আলোচনা হয়েছে।


    বৈঠকে আশিয়ান গোষ্ঠীভুক্ত দেশগুলির নিরাপত্তার বিষয় নিয়ে ভারত প্রশান্ত মহাসাগরীয় অঞ্চলের প্রেক্ষিতে নানা আলোচনা হয়েছে। প্রতিরক্ষামন্ত্রী ভারতীয় সংবিধানের ৩৭০ ধারা রদ করার বিষয়টি উল্লেখ করে বলেন, পাকিস্তানের সঙ্গে আলাপ-আলোচনা এবং সীমান্তের অন্য প্রান্ত থেকে সন্ত্রাসবাদী কাজকে মদত দেওয়া- দুটি একসঙ্গে চলতে পারেনা। তিনি লক্ষ্মৌতে আগামী ২০২০ সালে দ্বিবার্ষিক প্রতিরক্ষা শিল্পমেলা ডেফএক্সপোতে জাপানী সংস্হাগুলিকে অংশগ্রহণে আমন্ত্রণ জানিয়েছেন।


    শ্রী রাজনাথ সিং জাপানের প্রধানমন্ত্রী মিঃ শিনজো আবের সঙ্গে সাক্ষাৎ করেন। তিনি মিঃ আবে এবং প্রধানমন্ত্রী নরেন্দ্র মোদীর মধ্যে ব্যতিক্রমী বন্ধুত্বপূর্ণ সম্পর্কের প্রশংসা করেন। প্রতিরক্ষামন্ত্রী জাপানের প্রধানমন্ত্রীকে জানান, জম্মু এবং কাশ্মীর ভারতের অবিচ্ছেদ্দ অঙ্গ। লাদাখ ও জম্মু এবং কাশ্মীরের জনগণের ভালোর জন্যই ৩৭০ ধারা বিলোপ করা হয়েছে। তিনি জম্মু-কাশ্মীর প্রসঙ্গে পাকিস্তানের আলোচনা করার কোনও অধিকার নেই বলেও উল্লেখ করেন।


    প্রতিরক্ষা সরঞ্জাম এবং প্রযুক্তির আদান-প্রদানে উভয় দেশের মধ্যে সহযোগিতা বৃদ্ধির ওপর গুরুত্ব আরোপ করা হয়েছে। প্রধানমন্ত্রী মিঃ আবে প্রতিরক্ষামন্ত্রীকে অনুরোধ করেন এ মাসের শেষের দিকে রাষ্ট্রসঙ্ঘের সাধারণ পরিষদের বৈঠকের ফাঁকে প্রধানমন্ত্রী নরেন্দ্র মোদী সম্ভব হলে যেন তাঁর সঙ্গে সাক্ষাৎ করেন।


    এর আগে শ্রী রাজনাথ সিং টোকিওর ইচিগয়ায় জাপানের আত্মরক্ষা বাহিনী শহীদদের উদ্দেশ্যে শ্রদ্ধার্ঘ্য নিবেদেন করেন। তিনি জাপানের প্রতিরক্ষা মন্ত্রকের সদর দপ্তরে গার্ড অফ্ অনার পরিদর্শনও করেছেন।


    CG/CB/NS

    
    
    (Release ID: 1583900) Visitor Counter : 8