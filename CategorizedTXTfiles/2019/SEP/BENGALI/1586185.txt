      প্রতিরক্ষামন্ত্রক

      দেশ জুড়ে এনসিসির স্বচ্ছতা সাইকেল র্যা2লি
      Posted On: 25 SEP 2019 6:11PM by PIB Kolkata


    নয়াদিল্লি, ২৫ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী নতুন দিল্লির রাজপথে বিগত ২০১৪’র দোসরা অক্টোবর দেশব্যাপী স্বচ্ছ ভারত অভিযানের সূচনা করেছিলেন। উদ্দেশ্য ছিল, ২০১৯ – এর দোসরা অক্টোবরের মধ্যে ‘পরিচ্ছন্ন ভারত’ – এর লক্ষ্য পূরণ করা।


    স্বচ্ছ ভারত অভিযানের প্রেক্ষিতে জাতীয় সমর শিক্ষার্থী বাহিনী (এনসিসি) এই অভিযানে সক্রিয়ভাবে সামিল হয়ে বিভিন্ন ক্ষেত্রে গুরুত্বপূর্ণ অবদান রেখেছে। স্বচ্ছ ভারতের উদ্দেশ্যগুলি সম্বন্ধে দেশ জুড়ে সচেতনতা গড়ে তোলার লক্ষ্যে এনসিসি’র পক্ষ থেকে চারটি ভিন্ন রুটে সাইকেল র‍্যালির আয়োজন করা হয়। এই রুটগুলি হ’ল দক্ষিণে তিরুবনন্তপুরম থেকে পণ্ডিচেরী, উত্তর-পূর্বে গুয়াহাটি, উত্তরে জম্মু এবং পশ্চিমে পানাজি – এই চারটি রুটে সফরকারী সাইকেল অভিযাত্রীরা আগামী ২৭ তারিখ নতুন দিল্লির ইন্ডিয়া গেটে মিলিত হয়ে অভিযানের সমাপ্তি করবেন।


    এই সমাপ্তি অনুষ্ঠানে প্রতিরক্ষা প্রতিমন্ত্রী শ্রী শ্রীপাদ যশো নায়েক প্রধান অতিথি হিসাবে উপস্থিত থাকবেন। এছাড়াও, বহু বিশিষ্ট ব্যক্তি এবং এনসিসি’র ৭২৫ জন সাইকেল আরোহী সহ ১ হাজার ৮০০ ক্যাডেট অনুষ্ঠানে যোগ দেবেন।


    CG/BD/SB

    
    
    (Release ID: 1586185) Visitor Counter : 5
    
    
      Read this release in: English