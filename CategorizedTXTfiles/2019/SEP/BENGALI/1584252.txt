      সংস্কৃতিমন্ত্রক

      সমগ্র লাদাখ অঞ্চলে প্রথম ভ্রাম্যমান বিজ্ঞান প্রদর্শনী বাসের সূচনা করেছেন শ্রী প্রহ্লাদ সিং প্যাটেল
      Posted On: 05 SEP 2019 5:53PM by PIB Kolkata


    নয়াদিল্লি, ০৫ সেপ্টেম্বর, ২০১৯

    

    
    স্বাধীন দায়িত্বপ্রাপ্ত কেন্দ্রীয় সংস্কৃতি ও পর্যটন প্রতিমন্ত্রী শ্রী প্রহ্লাদ সিং প্যাটেল সমগ্র লাদাখ অঞ্চলের জন্য লে-তে প্রথম ভ্রাম্যমান বিজ্ঞান প্রদর্শনী বাসের সূচনা করেছেন। সূচনা অনুষ্ঠানে উপস্হিত ছিলেন লাদাখ স্বায়ত্বশাসিত বিষয়ক পার্বত্য উন্নয়ন পর্ষদের চেয়ারম্যান শ্রী জিয়াল পি ওয়াঙ্গিয়াল, ন্যাশনাল কাউন্সিল অফ সায়েন্স মিউজিয়ামের প্রতিনিধি শ্রীমতি উষা শর্মা, সংস্কৃতি সচিব শ্রী অরুণ গোয়েল।


    
    
    ভ্রাম্যমান বিজ্ঞান প্রদর্শনী বাসের সূচনা অনুষ্ঠানে শ্রী প্যাটেল বলেন, এরফলে, লাদাখবাসীদের জ্ঞানের প্রসার ঘটবে। একইসঙ্গে যুব সম্প্রদায়ের মধ্যে বিজ্ঞান সচেতনতা বৃদ্ধি পাবে বলেও জানান তিনি। এদিন কেন্দ্রীয় মন্ত্রী দেশের পিছিয়ে পড়া জেলার জন্য ২৫টি ভ্রাম্যমান বিজ্ঞান প্রদর্শনী বিষয়ক বাসেরও উদ্বোধন করেন। তিনি বলেন, কেন্দ্রীয় সরকারের লক্ষ্যই হল পিছিয়ে পড়া জেলাগুলির উন্নয়ন। আগামী এক বছর এই বাসগুলি পিছিয়ে পড়া জেলার স্কুলগুলিতে যাবে। গ্রামীণ শিশুদের মধ্যে বিজ্ঞান সচেতনতা গড়ে তুলতে এই উদ্যোগ নেওয়া হয়েছে। পরিমাপ, দৈনন্দিন জীবনে ব্যবহারকারী যন্ত্রাংশ, খাদ্য এবং স্বাস্হ্য, রসায়ন এবং জীবনযাপনের ক্ষেত্রে জলের ব্যবহার, বিদ্যুৎ, স্বাস্হ্যবিধি, মানব কল্যাণে মহাকাশ বিজ্ঞান বিষয় এই প্রদর্শনীতে স্হান পেয়েছে।

    

    
    SSS/SS/NS

    
    
    (Release ID: 1584252) Visitor Counter : 7
    
    
      Read this release in: English