      প্রধানমন্ত্রীরদপ্তর

      নিউজিল্যান্ডের প্রধানমন্ত্রী জেসিন্ডা আর্ডেনের সঙ্গে প্রধানমন্ত্রীর দ্বিপাক্ষিক বৈঠক
      Posted On: 27 SEP 2019 4:04PM by PIB Kolkata


    নয়াদিল্লি, ২৬ সেপ্টেম্বর , ২০১৯


    নিউ ইয়র্কে রাষ্ট্রসঙ্ঘের সাধারণ সভার বৈঠকের ফাঁকে প্রধানমন্ত্রী শ্রী নরেন্দ্র মোদী নিউজিল্যান্ডের প্রধানমন্ত্রী শ্রীমতি জেসিন্ডা আর্ডেনের সঙ্গে সাক্ষাৎ করেন। উভয় নেতা দ্বিপাক্ষিক সম্পর্কের পর্যালোচনার পাশাপাশি রাজনৈতিক, অর্থনৈতিক, প্রতিরক্ষা, নিরাপত্তা এবং জনগণের মধ্যে যোগাযোগ বাড়ানোর লক্ষ্যে নানা পদক্ষেপ গ্রহণের বিষয়ে আলোচনা করেন। ম্যানিলায় ২০১৭ সালে তাঁদের বৈঠকের প্রসঙ্গ, ২০১৬র অক্টোবরে নিউজিল্যান্ডের প্রাক্তণ প্রধানমন্ত্রীর ভারত সফর নিয়ে আলোচনা হয়। এগুলির মধ্যে দিয়ে দ্বিপাক্ষিক সম্পর্কের উন্নয়নে প্রাতিষ্ঠানিক উদ্যোগ গড়ে উঠেছে। রাষ্ট্রসঙ্ঘের সাধারণ সভার বৈঠকের ফাঁকে ২৪ সেপ্টেম্বর ‘ বর্তমান যুগে গান্ধীজির প্রাসঙ্গিকতা ‘ শীর্ষক অনুষ্ঠানে শ্রীমতি আর্ডেন আমন্ত্রণ গ্রহণ করায়, শ্রী নরেন্দ্র মোদী তাঁকে ধন্যবাদ জানান।


    ‘ ইন্ডিয়া ২০২২- ইনভেস্টিং ইন দ্য রিলেশনশিপ ’ শীর্ষক নিউজিল্যান্ডের কৌশলগত উদ্যোগের বিষয় জেসিন্ডা আর্ডেন প্রধানমন্ত্রীকে অবগত করেন। এই উদ্যোগের অঙ্গ হিসেবে ‘ এনজেড- আইএনসি. ইন্ডিয়া স্ট্র্যাটেজি ২০১১ ’ গঠন করা হয়েছে। শ্রীমতি আর্ডেন বলেন নিউজিল্যান্ডে বসবাসকারী ভারতীয় বংশোদ্ভুত এবং ভারতীয় ছাত্ররা দুদেশের মধ্যে সেতুবন্ধন গড়ে তুলেছেন। উভয় দেশের সৌহার্দ্যপূর্ণ সম্পর্ক গড়ে তোলার ক্ষেত্রে তাঁদের অবদানের কথাও তিনি উল্লেখ করেন।


    তাঁরা পারস্পরিক স্বার্থ সংশ্লিষ্ট বিভিন্ন আঞ্চলিক ও আন্তর্জাতিক বিষয় নিয়ে আলোচনা করেন। এছাড়া দুদেশের মধ্যে পর্যটন সহ বিভিন্ন বিষয়ে তাদের মধ্যে মতবিনিময় হয়। দুটি দেশ পুলওয়ামা এবং ক্রাইস্টচার্চ জঙ্গি হানার তীব্র নিন্দা করে এবং এই সমস্যা মোকাবিলায় একে অন্যকে সহযোগিতার প্রসঙ্গে অঙ্গীকার পুনর্ব্যক্ত করে। ভারত ‘ ক্রাইস্টচার্চ কল অফ অ্যাকশন ’ কর্মসূচিতে নিউজিল্যান্ড এবং ফ্রান্সের যৌথ উদ্যোগকে সমর্থন করে।


    CG/CB/NS

    
    
    (Release ID: 1586431) Visitor Counter : 7
    
    
      Read this release in: English