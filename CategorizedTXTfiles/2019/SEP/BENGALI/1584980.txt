      প্রতিরক্ষামন্ত্রক

      মালেশিয়ার কোটা কিনাবালুতে ভারতীয় নৌ-বাহিনীর জাহাজ ‘সহ্যাদ্রি’ এবং ‘কিলটন’
      Posted On: 13 SEP 2019 4:14PM by PIB Kolkata


    নয়াদিল্লি, ১২ সেপ্টেম্বর, ২০১৯


    ভারতীয় নৌ-বাহিনীর রণতরী আন্তর্জাতিক স্তরে দক্ষিণ-পূর্ব এশিয়া এবং পশ্চিম প্রশান্ত মহাসাগরীয় অঞ্চলে টহল দিয়ে থাকে। এই কর্মসূচির অঙ্গ হিসেবে ভারতীয় নৌ-বাহিনীর দুটি জাহাজ ‘সহ্যাদ্রি’ এবং ‘কিলটন’ চারদিনের জন্য মালেশিয়ার কোটা কিমাবালু বন্দরে থাকবে। এই দুটি জাহাজ ভারতীয় নৌ-বাহিনীর বিশাখাপত্তনম-ভিত্তিক পূর্বাঞ্চলীয় কেন্দ্রের অধীনে রয়েছে। এর ফলে, ভারত এবং মালেশিয়ার মধ্যে সৌহার্দ্যের সম্পর্কই প্রতিফলিত হয়। সামুদ্রিক নিরাপত্তা এবং বন্ধু রাষ্ট্রগুলির সঙ্গে সামুদ্রিক ক্ষেত্রে সহযোগিতা এই কর্মসূচির অঙ্গ। ‘আইএনএস সহ্যাদ্রি’ এবং ‘কিলটন’ রিয়ার অ্যাডমিরাল সুরজ বেরির পরিচালনায় এক দ্বিপাক্ষিক মহড়ায় অংশ নেবে। এই জাহাজটিতে বিভিন্ন ধরনের অস্ত্রশস্ত্র, সেন্সর সহ সর্বাধুনিক সব ব্যবস্থা রয়েছে। ভারতীয় নৌ-বাহিনীর পূর্বাঞ্চলীয় এই জাহাজ দুটিতে মালেশিয়ার বিশিষ্ট ব্যক্তি এবং সরকারি আধিকারিকরা সফর করবেন। পেশাদারী স্তরে বিভিন্ন আলোচনার পাশাপাশি দু’দেশের নৌ-বাহিনীর মধ্যে সহযোগিতা ও সমন্বয় বাড়ানোর উদ্দেশ্যে বেশ কিছু ক্রীড়া ও সামাজিক অনুষ্ঠান আয়োজনের পরিকল্পনা করা হয়েছে। কোটা কিনাবালুতে থাকার সময় ভারতীয় নৌ-বাহিনী এবং রয়্যাল মালেশিয়ান নেভি ‘সমুদ্র লক্সামানা’ নামে এক যৌথ মহড়ায় অংশ নেবে। এর মাধ্যমে সকলের জন্য শান্তিপূর্ণ ও নিরাপদ সমুদ্র নিশ্চিত করার লক্ষ্যে দুই নৌ-বাহিনী বিভিন্ন তথ্যের আদানপ্রদান করবে।


    CG/CB/DM

    
    
    (Release ID: 1584980) Visitor Counter : 7
    
    
      Read this release in: English