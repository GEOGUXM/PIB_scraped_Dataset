      স্বরাষ্ট্র মন্ত্রক

      পঞ্চম আন্তর্জাতিক রামায়ণ উৎসবে প্রধান অতিথি হিসেবে সভাপতিত্ব করলেন শ্রী অমিত শাহ
      Posted On: 18 SEP 2019 4:39PM by PIB Kolkata


    নয়াদিল্লি, ১৮ সেপ্টেম্বর, ২০১৯


    নতুন দিল্লিতে মঙ্গলবার ইন্ডিয়ান কাউন্সিল ফর কালচারাল রিলেশন্স (আইসিসিআর) আয়োজিত পঞ্চম আন্তর্জাতিক রামায়ণ উৎসবে প্রধান অতিথি হিসেবে সভাপতিত্ব করেন কেন্দ্রীয় স্বরাষ্ট্র মন্ত্রী শ্রী অমিত শাহ।


    অনুষ্ঠানের ভাষণে কেন্দ্রীয় স্বরাষ্ট্র মন্ত্রী বলেন, দেশের সংস্কৃতি ও মূল্যবোধকে বিশ্বে প্রচারের উদ্দেশ্যেই আইসিসিআর প্রতিষ্ঠিত হয়েছিল। তিনি আরও বলেন, এটা বোঝার জন্য রামায়ণ উৎসব অন্য কোন পথ থাকতে পারে না।


    শ্রী শাহ বলেন, পাঁচ বছর ধরে এই উৎসব আয়োজিত হয়ে আসছে। ১৭টি দেশ থেকে শিল্পীরা এতে অংশ নেন এবং এই অনুষ্ঠানে তাঁদের নিজের নিজের ভাষায় রামায়ণকে তুলে ধরেন। রামায়ণ হল এমন এক ধর্মগ্রন্থ যেখানে ব্যক্তিত্ব, সামাজিক, সাংস্কৃতিক ও ধর্ম বিশ্বাস দেশের গণ্ডি ছাড়িয়ে বিশ্বের দরবারে পৌঁছে গেছে। তিনি বলেন, রামায়ণ হল শতাব্দী প্রাচীন ভারতীয় সংস্কৃতির ভাণ্ডার। এখানে বিশ্বের যে কোন সমস্যার সমাধান রয়েছে। একজন আদর্শ মানুষের জীবন ও মূল্যবোধের ওপর মহাঋষি বাল্মিকীর এক অনবদ্য সৃষ্টি হল এই রামায়ণ। এখানে মানুষের জীবনের উঁচু এবং নিচু দিকটি যেমন খুব ভালোভাবে বর্ণনা করা রয়েছে, তেমনই আদর্শের ওপর প্রশ্নের উত্তরগুলিও দেওয়া রয়েছে। এমনকি, জীবনের কঠিন সময়ে মূল্যবোধের বিষয়টিও এখানে উঠে এসেছে।


    শ্রী শাহ আরও বলেন, এই ধর্মগ্রন্থে বিভিন্ন চরিত্রের কথোপকথনের মাধ্যমে সুপ্রশাসন, যুদ্ধের কৌশল, বিজ্ঞান, প্রযুক্তি ও মহিলাদের সম্মান রক্ষার মতো গুরুত্বপূর্ণ বিষয়গুলি খুব ভালোভাবে তুলে ধরা হয়েছে।


    বিশ্বের সামনে ভারতীয় সংস্কৃতি ও তার দূত হিসেবে রামায়ণকে তুলে ধরতে আইসিসিআর যে প্রয়াস নিয়েছে তার জন্য শ্রী শাহ ধন্যবাদ জানান। রামায়ণ থেকে মূল্যবোধ আত্মস্থ করে আদর্শ মানুষ হয়ে ওঠার জন্য সকলের কাছে আহ্বান জানান তিনি।


    SSS/SS/DM

    
    
    (Release ID: 1585447) Visitor Counter : 2
    
    
      Read this release in: English