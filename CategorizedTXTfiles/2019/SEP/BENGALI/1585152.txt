      প্রধানমন্ত্রীরদপ্তর

      হিউস্টনে ২২ সেপ্টেম্বর ভারতীয় সম্প্রদায়ের অনুষ্ঠানে রাষ্ট্রপতি ডোনাল্ড জে ট্রাম্পের অংশগ্রহণকে স্বাগত জানালেন প্রধানমন্ত্রী নরেন্দ্র মোদী
      Posted On: 16 SEP 2019 1:54PM by PIB Kolkata


    নয়াদিল্লি, ১৬ সেপ্টেম্বর , ২০১৯


    মার্কিন যুক্তরাষ্ট্রে টেক্সাসের হিউস্টনে আগামী ২২ সেপ্টেম্বর ভারতীয় সম্প্রদায়ের অনুষ্ঠানে রাষ্ট্রপতি ডোনাল্ড জে ট্রাম্পের অংশগ্রহণের খবরে প্রধানমন্ত্রী শ্রী নরেন্দ্র মোদী সন্তোষ প্রকাশ করেছেন। উল্লেখ করা যেতে পারে আগামী ২২ সেপ্টেম্বর হিউস্টনে এনআরজি স্টেডিয়ামে মার্কিন যুক্তরাষ্ট্রে বসবাসকারী ভারতীয়রা প্রধানমন্ত্রী শ্রী নরেন্দ্র মোদীকে নিয়ে ‘ হাউডি মোদী- শেয়ার্ড ড্রিমস, ব্রাইট ফিউচার ’ শীর্ষক অনুষ্ঠানের আয়োজন করেছে। এই অনুষ্ঠানে রাষ্ট্রপতি ট্রাম্পের অংশগ্রহণ প্রসঙ্গে প্রধানমন্ত্রী মোদী বলেন, দুই দেশের মধ্যে বিশেষ বন্ধুত্বের দিকটিই তাঁর সৌজন্যমূলক যোগদানের মাধ্যমে প্রতিফলিত হয়।


    শ্রী মোদী আরও বলেছেন, অনুষ্ঠানে রাষ্ট্রপতি ট্রাম্পের যোগদান ভারত-মার্কিন দ্বিপাক্ষিক সহযোগিতার সুদৃঢ়তা এবং সেদেশের আর্থ-সামাজিক ক্ষেত্রে ভারতীয় সম্প্রদায়ের অবদানকেই প্রতিফলিত করে।


    আজ, হোয়াইট হাউসের পক্ষ থেকে জারি করা এক প্রেস বিজ্ঞপ্তিতে ভারতীয় সম্প্রদায়ের ওই অনুষ্ঠানে রাষ্ট্রপতি ট্রাম্পের অংশগ্রহণের বিষয়টি সুনিশ্চিত করা হয়েছে। বিজ্ঞপ্তিতে এই অনুষ্ঠানের গুরুত্ব সম্পর্কে বলা হয়েছে, বিশ্বের সবথেকে পুরানো এবং বৃহত্তম গণতান্ত্রিক দুই দেশের মধ্যে কৌশলগত অংশিদারিত্ব তথা সহযোগিতা ও বাণিজ্যিক সম্পর্ককে আরও গভীরতর করার বিভিন্ন বিষয় নিয়ে আলোচনার প্রেক্ষিতে এ ধরণের অনুষ্ঠান মানুষের সঙ্গে মানুষের যোগাযোগকে আরও নিবিড় করার সুযোগ করে দেয়।


    হিউস্টনের এনআরজি স্টেডিয়ামে আয়োজিত ভারতীয় সম্প্রদায়ের এই অনুষ্ঠানে ৫০ হাজারেরও বেশি মানুষ উপস্হিত থাকবেন বলে মনে করা হচ্ছে।


    CG/BD/NS

    
    
    (Release ID: 1585152) Visitor Counter : 5
    
    
      Read this release in: English