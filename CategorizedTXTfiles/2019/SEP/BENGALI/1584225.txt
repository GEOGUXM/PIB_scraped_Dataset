      পর্যটনমন্ত্রক

      লাদাখ উৎসবের সমাপ্তি অনুষ্ঠানে অংশ নিয়ে স্বাধীন দায়িত্বপ্রাপ্ত কেন্দ্রীয় সংস্কৃতি এবং পর্যটন প্রতিমন্ত্রী শ্রী প্রহ্লাদ সিং প্যাটেল লেহ-তে পর্যটন শিল্পকে চাঙ্গা করে তুলতে স্থানীয় প্রশাসনের সঙ্গে বৈঠক করলেন
      Posted On: 05 SEP 2019 4:54PM by PIB Kolkata


    নয়াদিল্লি, ৪ সেপ্টেম্বর, ২০১৯


    লেহ সফরের দ্বিতীয় দিনে স্বাধীন দায়িত্বপ্রাপ্ত কেন্দ্রীয় সংস্কৃতি ও পর্যটন প্রতিমন্ত্রী শ্রী প্রহ্লাদ সিং প্যাটেল লেহ-র ডেপুটি কমিশনার এবং পর্যটন শিল্পের সঙ্গে যুক্ত প্রতিনিধিদের সঙ্গে বৈঠক করেছেন। লাদাখ অঞ্চলে পর্যটনকে চাঙ্গা করে তুলতে স্থানীয় প্রশাসন এবং কেন্দ্রীয় সরকারের মধ্যে সমন্বয় নিয়ে বৈঠকে আলোচনা হয়।


    
    
    কেন্দ্রীয় মন্ত্রী ‘ লাদাখ উ ৎ সব , ২০১৯ ’- এর সমাপ্তি অনুষ্ঠানে মুখ্য অতিথি হিসেবে উপস্থিত ছিলেন। অনুষ্ঠানের ভাষণে শ্রী প্যাটেল কেন্দ্রশাসিত অঞ্চলের সম্মান অর্জনের জন্য লাদাখবাসীদের ধন্যবাদ জানান। তিনি বলেন , লাদাখ অঞ্চলের উন্নয়নের জন্য বিভিন্ন আধিকারিক ও প্রতিনিধিদের সঙ্গে বৈঠক করেছেন। তিনি স্থানীয় মানুষদের আশ্বস্ত করেন যে এই বৈঠকের সুফল খুব শীঘ্রই মিলবে যা তাঁদের প্রত্যাশার থেকেও বেশি। উ ৎ সবের সমাপ্তিতে সাংস্কৃতিক অনুষ্ঠানে অংশগ্রহণকারী শিল্পীদেরও প্রশংসা করেন শ্রী প্যাটেল।


    
    
    লাদাখ স্বায়ত্তশাসিত পার্বত্য উন্নয়নের চেয়ারম্যান শ্রী গয়াল পি ওয়াঙ্গিয়াল অনুষ্ঠানে উপস্থিত ছিলেন। তিনি বলেন , কেন্দ্রীয় মন্ত্রীর এই লেহ সফরের জন্য স্থানীয় মানুষ খুব খুশি এবং আনন্দিত। আশা করা হচ্ছে , এই বৈঠক থেকে খুব ভালো সুফল মিলবে।


    
    
    লাদাখে পর্যটন ক্ষেত্রে নতুন সম্ভাব্য দিশা অন্বেষণের জন্য শ্রী প্যাটেলের তিনদিনের এই সফরের গতকাল ছিল দ্বিতীয় দিন। এই সফরকালে তাঁর সঙ্গে পর্যটন মন্ত্রকের এক প্রতিনিধিদলও রয়েছে। প্রতিনিধিদলটি লাদাখ অঞ্চলের পর্যটন ক্ষেত্রের উন্নয়ন নিয়ে স্থানীয় প্রশাসন এবং পর্যটন শিল্পের সঙ্গে যুক্ত প্রতিনিধিদের সঙ্গে আলোচনা করে এবং আগামীদিনের পরিকল্পনা তৈরি করে।


    
    
    সফরের তৃতীয় দিনে কেন্দ্রীয় প্রতিমন্ত্রী লাদাখের ভ্রাম্যমান বিজ্ঞান প্রদর্শনীর উদ্বোধন করবেন। একইসঙ্গে , ঐদিন দেশের বিভিন্ন প্রান্তে এ ধরনের প্রদর্শনীর বাসেরও উদ্বোধন করা হবে।


    SSS/SS/DM

    
    
    (Release ID: 1584225) Visitor Counter : 7
    
    
      Read this release in: English