      রেলমন্ত্রক

      শালিমার-জয়পুরের মধ্যে চার জোড়া পুজো স্পেশাল ট্রেন চালাবে দক্ষিণপূর্ব রেল
      Posted On: 19 SEP 2019 6:00PM by PIB Kolkata


    কলকাতা, ১৯ সেপ্টেম্বর, ২০১৯


    দুর্গাপুজো এবং দীপাবলীর সময় অতিরিক্ত যাত্রীর কথা মাথায় রেখে এ বছর ৭-২৮ অক্টোবরের মধ্যে দক্ষিণপূর্ব রেল শালিমার-জয়পুর মধ্যে চার জোড়া পুজো স্পেশাল ট্রেন চালাবে। ৭ অক্টোবর প্রতি সোমবার শালিমার থেকে ট্রেন ছাড়বে অন্যদিকে ৯ অক্টোবর জয়পুর থেকে প্রতি বুধবার ট্রেন ছাড়বে।


    ০৮০৬১ শালিমার-জয়পুর স্পেশাল ট্রেনটি প্রতি সোমবার শালিমার থেকে রাত ৮.২০ মিনিটে ছাড়বে। জয়পুরে বুধবার সকাল ৬.৩৫এ পৌঁছাবে। অন্যদিকে ০৮০৬২ ট্রেনটি জয়পুরে থেকে প্রতি বুধবার দুপুর ১২.৫০ মিনিটে ছেড়ে পরেরদিন রাত ১১.২০তে শালিমার পৌঁছাবে। এই বিশেষ ট্রেনগুলিতে চারটি এসি টু-টিয়ার, ৫টি এসি থ্রি-টিয়ার, চারটি স্লিপার ক্লাস কামরা থাকছে। ট্রেনগুলি শালিমার থেকে ছাড়ার পর যাত্রাপথে সাঁতরাগাছি, খড়গপুর, টাটানগর, চক্রধরপুর, রৌরকেল্লা, ঝাড়সুগুদা, রায়গড়, চম্পা, বিলাসপুর, পেন্ড্রা রোড, অনুপুর, সাদোল, কাটনি মুরওয়ারা, দামো, সাগৌড়, বিনা মালখেদি, গুনা, কোটা, সাহোই, মাধোপুর, বনস্হালী নিওয়াই, দুর্গাপুর স্টেশনে থামবে।


    সংরক্ষিত টিকিট কাউন্টার এবং ইন্টারনেটের মাধ্যমে শালিমার-জয়পুর এই বিশেষ ট্রেনে যাত্রীদের জন্য বুকিং শুরু হয়েছে।


    SSS/SS/NS

    
    
    (Release ID: 1585588) Visitor Counter : 2