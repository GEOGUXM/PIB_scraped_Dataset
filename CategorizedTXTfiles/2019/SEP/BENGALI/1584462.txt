      প্রধানমন্ত্রীরদপ্তর

      প্রধানমন্ত্রী ইসরোর মহাকাশ বিজ্ঞানীদের প্রয়াসের প্রশংসা করেছেন
      
      ভারতের মহাকাশ কর্মসূচীতে তাঁদের কঠোর পরিশ্রম অব্যাহত রাখতে উৎসাহিত করেছেন

      Posted On: 07 SEP 2019 11:46PM by PIB Kolkata

    ন য়াদিল্লি, ৭ সেপ্টেম্বর, ২০১৯


    ইসরোর সদর দপ্তরের নিয়ন্ত্রণ কক্ষ থেকে চন্দ্রযান দুই মিশনের সব যোগাযোগ যখন বিচ্ছিন্ন হয়ে গিয়েছিল, প্রধানমন্ত্রী শ্রী নরেন্দ্র মোদী বিজ্ঞানীদের সঙ্গে সেই সময় ওখানেই ছিলেন। তিনি বলেন, “ভারত আজ আমাদের বিজ্ঞানীদের জন্য গর্বিত। এই মুহূর্তে আমাদের সাহসী হতে হবে আর আমরা সাহসী থাকবোও!”


    প্রধানমন্ত্রী বিজ্ঞানীদের মনোবলকে চাঙ্গা করার জন্য বলেন, “ গোটা দেশ আপনাদের সঙ্গে রয়েছে। আমি আপনাদের সঙ্গে রয়েছি। এই প্রয়াস, উদ্যোগ ফলপ্রসূ ছিল।“


    “আপনারা ভারতমাতার বিজয়ের লক্ষ্যে কাজ করেন, এর জন্য আপনারা সংগ্রাম করছেন। আপনাদের সঙ্কল্প এবং দৃঢ় ইচ্ছাশক্তি ভারত মাতার গৌরব বৃদ্ধি করে। “


    “ গত রাত্রে আমি আপনাদের হতাশা এবং অনুভূতি উপলব্ধি করতে পারছিলাম। যখন অবতরণ যানের সঙ্গে যোগাযোগ বিচ্ছিন্ন হয়ে গেল, তখন আমি আপনাদের মধ্যেই ছিলাম। অনেক প্রশ্নের উত্তর পাওয়া যাচ্ছে না। কিন্তু আমি নিশ্চিত আপনারা সেই উত্তরগুলি খুঁজে পাবেন। আমি জানি এর পেছনে আপনারা কঠোর পরিশ্রম করেছেন। “


    “আমরা আমাদের চলার পথে ছোট্ট একটা বাধার সম্মুখীন হয়েছি। কিন্তু এর জন্য অভীষ্ট লক্ষ্যে পৌছাতে আমাদের উৎসাহ উদ্দীপনায় ঘাটতি থাকবে না।“


    আমাদের মনোবল আর-ও দৃঢ় হয়েছে।


    “ আমাদের বিজ্ঞানী ভাই বোনেদের সঙ্গে সঙ্ঘতি দেখানোর জন্য গতরাত্রে গোটা দেশ জেগে ছিল। আমরা চন্দ্রপৃষ্ঠের খুব কাছে পৌছে গিয়েছিলাম। এই প্রয়াস অত্যন্ত প্রশংসনীয়। “


    “ আমরা আমাদের মহাকাশ কর্মসূচী ও বিজ্ঞানীদের জন্য গর্বিত। তাঁদের কঠোর পরিশ্রম ও সঙ্কল্প শুধু আমাদের নাগরিকদেরই নয় অন্য দেশের নাগরিকদেরও উন্নত জীবন যাপনের সহায়ক হবে।“


    “ ভারত জানে আনন্দ করার অনেক গর্বিত মুহূর্ত আসবে।“


    “মহাকাশ কর্মসূচির সুফল আসা এখনো বাকি রয়েছে।“


    “আমাদের নতুন নতুন লক্ষ্য খুজতে হবে, নতুন নতুন জায়গায় পৌছতে হবে। আমাদের সাফল্যের নতুন উচ্চতায় পৌছতে হবে।“


    “ আমাদের বিজ্ঞানীদের উদ্দেশে আমি বলতে চাই, দেশ আপনাদের সঙ্গে রয়েছে। আপনারা এমন জায়গায় পৌছানোর উদ্যোগ নিয়েছিলেন, যেখানে কেউ আগে পৌছাতে পারে নি।“


    “আপনারা আপনাদের সামর্থ অনুযায়ী লক্ষ্যে প্রায় পৌছে গিয়েছিলেন। আমি গর্ব করে বলতে পারি আপনাদের প্রয়াস এবং যাত্রা মহত্বপূর্ণ ছিল। “


    “আমাদের টিম কঠোর পরিশ্রম করেছে এবং অনেক দূর পর্যন্ত গিয়েছে, এই বিশ্বাস আমাদের মধ্যে সবসময়ই থাকবে। “


    “আজ আমরা যা শিখলাম, আগামীতে পথ চলায় তা সহায়ক হবে।“


    “আমি আমাদের মহাকাশ বিজ্ঞানীদের পরিবারের সদস্যবৃন্দকে ধন্যবাদ জানাবো। তাঁদের নীরব, মূল্যবান সমর্থন আমাদের উদ্যোগের বড় শক্তি। “


    “বোন এবং ভাইয়েরা , ভারতীয় স্বভাবের কেন্দ্রে রয়েছে প্রাণোচ্ছলতা এবং অধ্যাবসায়। আমাদের গৌরবোজ্জ্বল ইতিহাসে এরকম অনেক মুহূর্ত এসেছে, যখন আমরা হেরে গিয়েছি, কিন্তু আমরা হাল ছাড়িনি। এই কারণেই আমাদের সভ্যতা সবার সেরা। “


    “আমরা ঐতিহাসিক সাফল্য অর্জন করেছি। আমি জানি ইসরো এই ঘটনায় পিছিয়ে আসবে না। “


    “ নতুন প্রভাত, সুন্দর আগামী আসবে। ফলের চিন্তা না করে আমরা এগিয়ে যাবো কারণ এটাই আমাদের ইতিহাস। “


    “আপনা দের প্রতি আস্থা আমার আছে। আপনারা আমার থেকেও বেশি স্বপ্ন দেখেন। আপনাদের আশার প্রতি আমার পূর্ণ ভরসা আছে।“


    “ আমি নিজে উৎসাহ পাওয়ার জন্য আপনাদের সঙ্গে দেখা করতে আসি। আপনারা প্রেরণার সমুদ্র। উতসাহদানের প্রতিমূর্তি।


    আমি আপনাদের সকলকে অভিনন্দন আর আপনাদের উদ্যোগকে শুভকামনা জানাচ্ছি। “


    SSS/CB

    
    
    (Release ID: 1584462) Visitor Counter : 13
    
    
      Read this release in: English