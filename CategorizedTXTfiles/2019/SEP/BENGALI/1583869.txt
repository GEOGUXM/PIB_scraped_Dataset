      প্রতিরক্ষামন্ত্রক

      লেফ্টেন্যান্ট জেনারেল এমএম নারভানে সেনাবাহিনী উপ-প্রধানের দায়িত্ব গ্রহণ করেছেন
      Posted On: 02 SEP 2019 4:42PM by PIB Kolkata


    নয়াদিল্লি, ০২ সেপ্টেম্বর, ২০১৯


    লেফ্টেন্যান্ট জেনারেল মনোজ মুকুন্দ নারভানে রবিবার সেনাবাহিনীর উপ-প্রধানের দায়িত্বভার গ্রহণ করেছেন। তিনি সদ্য বিদায়ী উপ-প্রধান লেফ্টেন্যান্ট জেনারেল দেবরাজ আনবু-র স্হলাভিষিক্ত হলেন। লেফ্টেন্যান্ট জেনারেল আনবু গত ৩১শে আগস্ট অবসর গ্রহণ করেন। সেনাবাহিনী উপ-প্রধান হিসেবে দায়িত্ব গ্রহণের পূর্বে লেফ্টেন্যান্ট জেনারেল মনোজ মুকুন্দ নারভানে সেনাবাহিনী পূর্বাঞ্চলীয় কমান্ডের প্রধান ছিলেন।


    ন্যাশনাল ডিফেন্স অ্যাকাডেমি এবং ইন্ডিয়ান মিলিটারি অ্যাকাডেমির প্রাক্তনী লেফ্টেন্যান্ট জেনারেল নারভানে ১৯৮০র জুন মাসে শিখ লাইট ইনফ্যান্ট্রি রেজিমেন্টের সাত নম্বর ব্যাটেলিয়ানে কর্মজীবন শুরু করেন। সুদীর্ঘ প্রায় চার দশকের অভিজ্ঞতা নিয়ে লেফ্টেন্যান্ট জেনারেল নারভানে সেনাবাহিনীর উপ-প্রধান হিসেবে দায়িত্ব গ্রহণ করলেন। উত্তরপূর্ব ও জম্মু-কাশ্মীরে একাধিক জঙ্গি তৎপরতা বিরোধী অভিযানে গুরুত্বপূর্ণ ভূমিকা পালন করেছেন। শ্রীলঙ্কায় অপারেশন পবনের সময় তিনি ভারতীয় শান্তিরক্ষা বাহিনীর সদস্য হিসেবেও গুরুত্বপূর্ণ ভূমিকা নেন। মায়ানমারে ভারতীয় দূতাবাসে প্রতিরক্ষা সম্পর্কিত আধিকারিক হিসেবে তিনি তিন বছর দায়িত্ব পালন করেছেন।


    সুদীর্ঘ প্রায় চার দশকের কর্মজীবনে দেশের প্রতি সেবা ও কর্তব্য নিষ্ঠার জন্য লেফ্টেন্যান্ট জেনারেল নারভানেকে সেনাপদক, বিশিষ্ট সেবা পদক, অতি বিশিষ্ট সেবা পদক এবং পরম বিশিষ্ট সেবা পদক দিয়ে ভূষিত করা হয়েছে।


    CG/BD/NS/… 02 September, 2019…194

    
    
    (Release ID: 1583869) Visitor Counter : 12