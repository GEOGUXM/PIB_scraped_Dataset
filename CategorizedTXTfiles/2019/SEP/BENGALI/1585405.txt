      রেলমন্ত্রক

      শ্রী পীযূষ গোয়েল ভিডিও কনফারেন্সের মাধ্যমে ঝাড়খন্ডে দুমকা ও পোরেয়াহাটের মধ্যে নতুন প্যাসেঞ্জার ট্রেন সূচনা করলেন
      
      ঝাড়খন্ডের অর্থনৈতিক প্রগতি এবং উন্নয়নের লক্ষ্যে হাঁসডিহা-গোড্ডা প্রকল্পের হাঁসডিহা-পোরেয়াহাট ব্রডগেজ লাইনে এই ট্রেন চলাচল করবে

      Posted On: 18 SEP 2019 2:37PM by PIB Kolkata

    নয়াদিল্লি, ১৮ সেপ্টেম্বর , ২০১৯


    রেল এবং শিল্প ও বাণিজ্যমন্ত্রী শ্রী পীযুষ গোয়েল মঙ্গলবার নতুন দিল্লি থেকে ভিডিও কনফারেন্সের মাধ্যমে ৫৩৫৬১ / ৫৩৫৬২ নতুন প্যাসেঞ্জার ট্রেনের সূচনা করলেন। এই ট্রেনটি ঝাড়খন্ডের দুমকা ও পোরেয়াহাটের মধ্যে চলাচল করবে। এই উপলক্ষ্যে আয়োজিত অনুষ্ঠিত শ্রী পীযূষ গোয়েল বলেন, বীরসা মুন্ডার জন্মস্হান ঝাড়খন্ডের আর্থিক প্রগতি এবং উন্নয়নের জন্য ভারতীয় রেল প্রতিশ্রুতিবদ্ধ। ২০১৭ সালে হাঁসডিহা-গোড্ডা রেল প্রকল্পের কাজ শুরু হয়। দু বছরের মধ্যে এই প্রকল্পের অর্ধেক কাজ শেষ হয়েছে। বাকি কাজ আগামী ৭-৮ মাসের মধ্যে শেষ হওয়ার সম্ভাবনা রয়েছে। ভারতীয় রেল ঝাড়খন্ডে ৫০টি নতুন ট্রেন চালু করেছে এবং আরও ১০০টি স্টেশনে থামার ব্যবস্হা করেছে।


    দুমকা ও পোরেয়াহাটের মধ্যে নতুন এই রেল পরিষেবার ফলে নিউ মদনপুর, বড়পলাশী, ননিহাট, কুরমাহাট, হাঁসডিহা এবং গাঙওয়ারার মধ্যে সরাসরি যোগাযোগ স্হাপিত হল। নতুন এই ট্রেনে ৮টি কোচ থাকবে। সপ্তাহে রবিবার ছাড়া বাকি ছ-দিনই এই রেল পরিষেবা পাওয়া যাবে।


    দুমকা এবং গোড্ডা লোকসভা কেন্দ্রের জনপ্রতিনিধি এবং জনগণের দীর্ঘদিনের চাহিদা এর মাধ্যমে পূরণ হল। ৩২ কিলোমিটার দীর্ঘ হাঁসডিহা-গোড্ডা নতুন রেলপথের অর্ন্তগত এই ১৫.৫ কিলোমিটার হাঁসডিহা-পোরেয়াহাট ব্রডগেজ লাইন।


    SSS/CB/NS

    
    
    (Release ID: 1585405) Visitor Counter : 3
    
    
      Read this release in: English