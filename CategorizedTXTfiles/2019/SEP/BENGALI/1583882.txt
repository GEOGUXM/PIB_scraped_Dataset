      জাহাজচলাচলমন্ত্রক

      জাহাজ চলাচল নির্দেশালয়ের ৭০ বছর পূর্তি
      Posted On: 02 SEP 2019 5:08PM by PIB Kolkata


    নয়াদিল্লি, ০২ সেপ্টেম্বর, ২০১৯


    জাহাজ চলাচলের স্বাধীন দায়িত্বপ্রাপ্ত এবং রসায়ন ও সার দপ্তরের প্রতিমন্ত্রী শ্রী মনসুখ মান্ডভিয়া আগামীকাল মুম্বাইয়ে জাহাজ চলাচল নির্দেশালয়ের ৭০ বছর পূর্তি উদযাপন অনুষ্ঠানের সূচনা করবেন। ১৯৪৯ সাল থেকে আজ পর্যন্ত দেশ জুড়ে জাহাজ চলাচল সংক্রান্ত বিভিন্ন কর্মসূচিতে এই নির্দেশালয়ের ভূমিকা, এই অনুষ্ঠানে তুলে ধরা হবে। পাশাপাশি, নিরাপদ ও দূষণমুক্ত জলপথ পরিবহণের লক্ষ্যে ভবিষ্যৎ পরিকল্পনা নিয়েও এই অনুষ্ঠানে আলোচনা করা হবে।


    এই নির্দেশালয় জাহাজ শিল্পের সুবিধার্থে বিভিন্ন সময়ে নানা উদ্যোগ নিয়েছে। এর মধ্যে রয়েছে – পুরনো আইনের সংস্কার, উপকূলবর্তী অঞ্চলে জাহাজ চলাচলের নীতি-নির্দেশিকা সহজ করা, উন্নত প্রশিক্ষণ, জাহাজে কাজ করার সুযোগ এবং ই-গভর্ন্যান্সের মতো বিভিন্ন বৈদ্যুতিন পদ্ধতির প্রয়োগ। গত চার বছরে ভারতে জাহাজ নিবন্ধীকরণের কাজ বৃদ্ধি পেয়ে ২০০’তে পৌঁছেছে। সরকারের ‘সাগরমালা’ প্রকল্পের আওতায় উপকূলবর্তী অঞ্চলে জাহাজ চলাচলের পরিমাণ বৃদ্ধি পাওয়া সহ নানা উদ্যোগ নেওয়া হচ্ছে। আগামীকাল দেশের পূর্ব, পশ্চিম, উত্তর ও দক্ষিণাঞ্চলে সামুদ্রিক প্রশিক্ষণ প্রতিষ্ঠানগুলি থেকে শিক্ষার্থীদের ‘মার্চ পাস্ট’ – এর আয়োজন করা হয়েছে। যে পাঁচটি ব্যাচ এই ‘মার্চ পাস্ট’ – এ অংশগ্রহণ করবে, তার মধ্যে একটি ব্যাচে সকলেই মহিলা শিক্ষার্থী।


    CG/CB/SB

    
    
    (Release ID: 1583882) Visitor Counter : 25
    
    
      Read this release in: English