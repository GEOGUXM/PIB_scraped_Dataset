      নীতিআয়োগ

      ষষ্ঠ ভারত-চীন কৌশলগত অর্থনৈতিক সংলাপ ৭-৯ সেপ্টেম্বর অনুষ্ঠিত হবে
      Posted On: 06 SEP 2019 5:02PM by PIB Kolkata


    নয়াদিল্লি, ০৬ সেপ্টেম্বর, ২০১৯


    নতুন দিল্লীতে আগামীকাল থেকে ষষ্ঠ ভারত-চীন কৌশলগত অর্থনৈতিক সংলাপ শুরু হবে। তিন দিনের এই সংলাপে পরিকাঠামো, শক্তি, উন্নত প্রযুক্তি সম্পদের সংরক্ষণ, ঔষধ শিল্প এবং নীতি সমন্বয়ের ওপর যৌথ কার্যকরী গোষ্ঠীগুলির গোলটেবিল বৈঠক হবে।


    সরকারি এক বিবৃতিতে জানানো হয়েছে এই সংলাপে ভারতীয় দলের নেতৃত্ব দেবেন নীতি আয়োগের ভাইস চেয়ারম্যান। চীনা প্রতিনিধি দলের নেতৃত্বে থাকবেন ন্যাশনাল ডেভেলপমেন্ট অ্যান্ড রিফর্মস কমিশনের চেয়ারম্যান। উভয় পক্ষের নীতি নির্ধারক, শিল্প এবং শিক্ষা ক্ষেত্রের শীর্ষস্হানীয় ব্যক্তিত্বরা এই সংলাপে অংশগ্রহণ করবেন। ২০১০ সালের ডিসেম্বর মাসে চীনা প্রধানমন্ত্রী ওয়েন জিয়াবাও-এর ভারত সফরের সময় তদানন্তিন যোজনা কমিশন এবং ন্যাশনাল ডেভেলপমেন্ট অ্যান্ড রিফর্মস কমিশন অফ চায়নাকে নিয়ে কৌশলগত অর্থনৈতিক সংলাপের উদ্যোগ শুরু হয়েছিল। এর উদ্দেশ্য, দ্বিপাক্ষিক সহযোগিতার ক্ষেত্রকে বাড়ানোর লক্ষ্যে প্রয়োজনীয় পদক্ষেপ গ্রহণ করা।

      CG/CB/NS
    
    
    (Release ID: 1584351) Visitor Counter : 11
    
    
      Read this release in: English