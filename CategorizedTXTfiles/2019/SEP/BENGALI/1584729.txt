      রাষ্ট্রপতিরসচিবালয়

      রাষ্ট্রপতির সচিবালয় ২০১৯এর ভিজিটার্স পুরস্কার প্রাপকদের নাম ঘোষণা করেছে
      
      রাষ্ট্রপতি রামনাথ কোবিন্দ রাষ্ট্রপতি ভবণে এই পুরস্কার প্রদান করবেন, শীঘ্রই এইদিন ঘোষণা করা হবে

      Posted On: 11 SEP 2019 4:34PM by PIB Kolkata

    নয়াদিল্লি, ০৯ সেপ্টেম্বর , ২০১৯


    রাষ্ট্রপতির সচিবালয় মঙ্গলবার (৯ই সেপ্টেম্বর) ২০১৯এর ভিজিটার্স পুরস্কার প্রাপকদের নাম ঘোষণা করেছে। এবছর মনুষ্যত্ব, কলা, সমাজ বিজ্ঞান, পদার্থ বিজ্ঞান এবং জীব বিজ্ঞান ও তার প্রযুক্তিগত উন্নতির ওপর গবেষণার জন্য এই পুরস্কার প্রদান করা হবে।


    মনুষ্যত্ব, কলা, সমাজ বিজ্ঞান ক্ষেত্রে গবেষণার জন্য ভিজিটার্স পুরস্কার প্রদান করা হবে পন্ডিচেরী বিশ্ববিদ্যালয়ের ফলিত মনোবিদ্যা বিভাগের অধ্যাপক শিবনাথ দেবকে। শিশুদের সুরক্ষা, বিশেষত শিশুদের ওপর যৌন হেনস্হা, তাদের অবহেলা, ছাত্র-ছাত্রীদের মানসিক স্বাস্হ্য এবং এইচআইভি / এডস-এর ওপর গবেষণার জন্য তিনি এই পুরস্কার পাচ্ছেন।


    পদার্থ বিজ্ঞান ক্ষেত্রে গবেষণার জন্য ভিজিটার্স পুরস্কার প্রদান করা হবে জহরলাল নেহরু বিশ্ববিদ্যালয়ের পদার্থ বিজ্ঞান শাখার অধ্যাপক সঞ্জয় পুরিকে। ভারসাম্যহীন পরিসংখ্যান পদার্থবিদ্যা এবং গতিবিজ্ঞানের রেখাচিত্রের ওপর গবেষণার জন্য তিনি এই পুরস্কার পাচ্ছেন।


    জীব বিজ্ঞান ক্ষেত্রে গবেষণার জন্য যুগ্মভাবে ভিজিটার্স পুরস্কার প্রদান করা হবে। ভারতে জীবানু প্রতিরোধ সমস্যা চিহ্নিতকরণ, প্রসাররোধ এবং নিয়ন্ত্রণ বিষয়ে গবেষণার জন্য এই পুরস্কার পাবেন আলিগড় মুসলিম বিশ্ববিদ্যালয়ের জৈব প্রযুক্তি আন্তঃবিভাগের অধ্যাপক আসাদউল্লাখান। এর পাশাপাশি জহরলাল নেহরু বিশ্ববিদ্যালয়ের ন্যানো সায়েন্স কেন্দ্রের অধ্যাপক ডঃ প্রতিমা ক্যানসার চিকিৎ সায় প্রাথমিক স্তরে বায়োসেনসিং ক্ষেত্রে ন্যানোবায়ো সেন্সার এবং ন্যানো বায়োইন্টারাঅ্যাকশন বিষয়ের ওপর গবেষণার জন্য এই বিভাগে পুরস্কার পাবেন।


    পশু খামারের জন্য অপচয় হওয়া জল থেকে জৈব সার তৈরিতে মায়োবায়োরিয়াল বায়োফিল্ম রিয়্যাকটারের ওপর প্রযুক্তিগত উন্নতিক্ষেত্রে গবেষণার জন্য ভিজিটার্স পুরস্কার পাচ্ছেন ত্রিপুরা বিশ্ববিদ্যালয়ের মাইক্রো বায়োলজি বিভাগের ডঃ শাওন রায়চৌধুরী।


    রাষ্ট্রপতি রামনাথ কোবিন্দ রাষ্ট্রপতি ভবণে এক অনুষ্ঠানে ২০১৯এর ভিজিটার্স পুরস্কার প্রদান করবেন। খুব শীঘ্রই এই পুরস্কার বিতরণের দিন ঘোষণা করা হবে।


    প্রতিটি বিভাগে পুরস্কার প্রাপকদের নাম বিবেচনার জন্য দেশের কেন্দ্রীয় বিশ্ববিদ্যালয়ের কাছ থেকে অনলাইনে নাম চেয়ে পাঠানো হয়েছিল। রাষ্ট্রপতি সচিব শ্রী সঞ্জয় কোঠারীর নেতৃত্বে গঠিত নির্বাচক কমিটি এবং বিশিষ্ট ব্যক্তি, শিক্ষাবিদদের নিয়ে গঠিত সাব কমিটি পুরস্কার প্রাপকদের নাম চূড়ান্ত করেছে।


    কেন্দ্রীয় বিশ্ববিদ্যালয়গুলির মধ্যে সুস্হ প্রতিযোগিতাকে উৎ সাহদান এবং বিশ্বের মধ্যে গবেষণায় উ ৎ কর্ষ সাধনায় প্রেরণা জোগাতে ২০১৪ সালে ভিজিটার্স পুরস্কার চালু করা হয়। এরপর থেকে প্রতি বছর রাষ্ট্রপতি বিভিন্ন বিভাগে এই পুরস্কার প্রদান করে থাকেন।


    CG/SS/NS

    
    
    (Release ID: 1584729) Visitor Counter : 5
    
    
      Read this release in: English