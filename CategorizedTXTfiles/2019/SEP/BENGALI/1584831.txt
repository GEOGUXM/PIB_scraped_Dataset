      রাষ্ট্রপতিরসচিবালয়

      আইসল্যান্ড সফরের শেষদিনে ভারত-আইসল্যান্ড বিজনেস ফোরামে ভারতের রাষ্ট্রপতির ভাষণ
      Posted On: 12 SEP 2019 2:24PM by PIB Kolkata


    নয়াদিল্লি, ১১ সেপ্টেম্বর, ২০১৯


    ভারতের রাষ্ট্রপতি শ্রী রামনাথ কোবিন্দ বুধবার আইসল্যান্ডের রিকিয়াভিক-এ ভারত-আইসল্যান্ড বিজনেস ফোরামে ভাষণ দেন। এই অনুষ্ঠানে বলতে গিয়ে রাষ্ট্রপতি বলেন, ভারতের বৃদ্ধি এবং দীর্ঘস্থায়িত্বের প্রতি দৃঢ় প্রতিজ্ঞা এবং আইসল্যান্ডের বাণিজ্য শক্তি স্বাভাবিক অংশীদারিত্ব তৈরি করে। ভূ-তাপশক্তি, চক্রাকার অর্থনীতি, আর্থিক পরিষেবা, মৎস্যশিল্প, খাদ্য প্রক্রিয়াকরণ, জাহাজ শিল্প, পর্যটন এবং উদ্ভাবনের ক্ষেত্রে আইসল্যান্ডের ক্ষমতা অদ্বিতীয়। পরিবেশ-বান্ধব প্রযুক্তির ক্ষেত্রে এই দেশ অগ্রদূত। সেটি কার্বন বন্দীকরণ, বিদ্যুৎ উপযোগী বাড়ি অথবা বর্জ্য থেকে সম্পদ প্রকল্পগুলি – যাই হোক না কেন। এই দেশের অর্থনৈতিক সাফল্যের গল্প অনেকেই অনুসরণ করতে পছন্দ করবে। ভারতের পরিবর্তিত বৃদ্ধি কর্মসূচি এবং পরবর্তী প্রজন্মের পরিকাঠামো প্রকল্প আইসল্যান্ডের কোম্পানিগুলির জন্য প্রভূত সুযোগ এনে দিয়েছে।


    রাষ্ট্রপতি বলেন, ভারতের আর্থিক বৃদ্ধি এবং আইসল্যান্ডের নিখুঁত ক্ষমতা একে অপরের পরিপূরক। বাণিজ্য, লগ্নি, পরিষেবা থেকে গবেষণা এবং উদ্ভাবন – এমন বিভিন্ন ক্ষেত্রে আর্থিক অংশীদারিত্ব বৃদ্ধি করার সুযোগ রয়েছে। আমাদের দ্বিপাক্ষিক বাণিজ্যের পরিমাণ যথেষ্ট কম। কিন্তু ভারতের বাজার এবং আইসল্যান্ডের বাণিজ্যিক শক্তি এতে উল্লেখযোগ্য বৃদ্ধি ঘটাতে পারে। আইসল্যান্ড ভারত থেকে উৎপাদিত পণ্য, ফল ও সব্জি, বস্ত্র, রাসায়নিক এবং ইঞ্জিনিয়ারিং পণ্য তৈরি করানোর দিকে নজর দিতে পারে। ওষুধ, স্বাস্থ্য পরিষেবা, বায়োটেক স্পেস, অর্থ, আতিথেয়তা এবং পর্যটন পরিষেবায় ভারত এবং আইসল্যান্ডের মধ্যে অনেক কিছু ঘটানো যেতে পারে যেখানে সুযোগ আছে।


    রাষ্ট্রপতি বলেন, আইসল্যান্ডের প্রাযুক্তিক ক্ষমতা এবং ভারতের বৈজ্ঞানিক দক্ষতা একে অপরকে জড়িয়ে চতুর্থ শিল্প বিপ্লব এবং যন্ত্রবর্ধিক যুগের দিকে এগিয়ে নিয়ে যেতে পারে। আমাদের ‘স্টার্ট-আপ’ কাজ করছে রোবোটিক্স, ইকলজি এবং সামুদ্রিক বর্জ্য নিয়ে যা ভবিষ্যতে দ্বিপাক্ষিক সম্পর্কের ভিত্তি হতে পারে শুধু আইসল্যান্ড বা ভারতের নয়, বিশ্বের যে কোন জায়গায়।


    পরে, রাষ্ট্রপতি তাঁর সম্মানে আয়োজিত মধ্যাহ্নভোজে আইসল্যান্ডের প্রধানমন্ত্রী ক্যাটরিন জ্যাকবস্টোতির সঙ্গে দেখা করবেন। দুপুরে সফরের দ্বিতীয় পর্বের জন্য রাষ্ট্রপতি সুইজারল্যান্ড রওনা হবেন।


    CG/AP/DM

    
    
    (Release ID: 1584831) Visitor Counter : 10
    
    
      Read this release in: English