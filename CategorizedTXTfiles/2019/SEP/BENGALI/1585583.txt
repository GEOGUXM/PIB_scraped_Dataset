      ইস্পাতমন্ত্রক

      শ্রী ধর্মেন্দ্র প্রধান ইস্পাত শিল্পকে নতুন কলা-কৌশল উদ্ভাবন করার জন্য আবেদন জানালেন, দিলেন সবরকম সহায়তার আশ্বাস
      Posted On: 19 SEP 2019 5:50PM by PIB Kolkata


    নয়াদিল্লি, ১৯ সেপ্টেম্বর, ২০১৯


    পেট্রোলিয়াম ও প্রাকৃতিক গ্যাস এবং ইস্পাত মন্ত্রী শ্রী ধর্মেন্দ্র প্রধান ইস্পাত শিল্পকে আশ্বাস দিয়ে বলেছেন যে সরকার তাদের বন্ধু এবং সহায়ক। সরকার শিল্পের জন্য উপযুক্ত পরিবেশ তৈরিতে দায়বদ্ধ। নতুন দিল্লিতে আজ তৃতীয় আন্তর্জাতিক গ্যালভানাইজিং সম্মেলনের উদ্বোধন করে তিনি বলেন, ভারতের বিদ্যুতের চাহিদা ইস্পাত ব্যবহারের চাহিদা বাড়াবে। ‘প্রধানমন্ত্রী আবাস যোজনা’, ‘হর ঘর জল যোজনা’, ৪০০ শহরে প্রাকৃতিক গ্যাসের পাইপ বসানো – এসবই ইস্পাত শিল্পের জন্য একটি সুবিধা এনে দিচ্ছে। তিনি ওই শিল্পের কাছে নতুন কলা-কৌশল উদ্ভাবন এবং ৫ লক্ষ কোটি ডলার অর্থনীতির যে ভাবনা তাতে অবদান রাখার আবেদন জানিয়েছেন। কাঁচা মালের যোগান, জনসংখ্যার সুবিধা, বিশাল উপকূলরেখা এবং বিশাল বাজার ভারতের পক্ষে আশীর্বাদস্বরূপ। তিনি বলেন, বিশ্ব এবং তা ছাড়িয়ে সেরা হয়ে ওঠার সবরকম উপাদান আছে আমাদের।


    শ্রী প্রধান বলেন, শিল্পের নজর দেওয়া উচিৎ কম খরচে উচ্চ গুণসম্পন্ন পণ্য তৈরি করা। তিনি আরও বলেন, “ইস্পাত শিল্পকে সাধারণ মানুষের জীবনকে ছুঁতে হবে। গ্যালভানাইজ করা ইস্পাত খরচ কমাতে বিশেষ ভূমিকা নিতে পারে। বিশ্ব বাজারের সঙ্গে আমাদের প্রত্যাশাকে জুড়তে হবে। মাননীয় প্রধানমন্ত্রী শ্রী নরেন্দ্র মোদীর ৫ লক্ষ কোটি ডলারের অর্থনীতির ভাবনা শুধু একটা স্লোগান নয়, সেই ভাবনাকে সফল করতে একসঙ্গে কাজ করতে হবে। শিল্পতে বিশ্ব নেতা হয়ে উঠতে তার কলা-কৌশলের পরিবর্তন করতে হবে। দস্তা শিল্পের সামনে অগ্রগতির অনেক সুযোগ আছে। ইস্পাতের ক্ষয় কমিয়ে তাকে দীর্ঘায়ু করে ফলে, দেশের জিডিপি-রও বৃদ্ধি ঘটে।”


    ইস্পাত প্রতিমন্ত্রী শ্রী ফগন সিং কুলস্তে বলেন, দস্তার সাহায্যে ইস্পাতের গ্যালভানাইজেশন করলে তা মরচে প্রতিরোধ করে। খরচাও কম পড়ে স্টেইনলেস স্টিলের থেকে। যত এটা ব্যবহার হবে, ততই দেশের পক্ষে ভালো। তিনি বলেন, মানুষ এবং স্থানের উন্নয়নের জন্য শিল্পকে ইতিবাচকভাবে কাজ করতে হবে।


    SSS/AP/DM

    
    
    (Release ID: 1585583) Visitor Counter : 3
    
    
      Read this release in: English