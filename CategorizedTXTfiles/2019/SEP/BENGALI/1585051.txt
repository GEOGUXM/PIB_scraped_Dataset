      রেলমন্ত্রক

      পরিবেশ-বান্ধব উদ্যোগের লক্ষ্যে ভারতীয় রেলের কনফেডারেশন অফ ইন্ডিয়ান ইন্ডাস্ট্রিজ-এর সঙ্গে সমঝোতাপত্র স্বাক্ষর
      Posted On: 13 SEP 2019 10:08PM by PIB Kolkata


    নয়াদিল্লি, ১৩ সেপ্টেম্বর, ২০১৯


    উষ্ণায়ন এবং জলবায়ু পরিবর্তনের মতো সমস্যাগুলির মোকাবিলায় ভারতের অবদানের অঙ্গ হিসেবে ভারতীয় রেল কিছু পরিবেশ-বান্ধব উদ্যোগ নিয়েছে। এই লক্ষ্যে রেল মন্ত্রক এবং কনফেডারেশন অফ ইন্ডিয়ান ইন্ডাস্ট্রিজ (সিআইআই)-এর মধ্যে নতুন দিল্লিতে সমঝোতাপত্র স্বাক্ষরিত হয়েছে। রেল প্রতিমন্ত্রী শ্রী সুরেশ সি অঙ্গাদি, সিআইআই-এর মহানির্দেশক শ্রী চন্দ্রজিৎ বন্দ্যোপাধ্যায়, রোলিং স্টকের সদস্য শ্রী রাজেশ আগরওয়াল এবং রেল বোর্ডের আধিকারিকরা চুক্তি স্বাক্ষরের সময় উপস্থিত ছিলেন।


    রেল প্রতিমন্ত্রী শ্রী সুরেশ সি অঙ্গাদি বলেন, স্বচ্ছতা এখন আন্দোলনের রূপ নিয়েছে। প্রধানমন্ত্রী শ্রী নরেন্দ্র মোদীর অনুপ্রেরণায় গোটা দেশে সর্বস্তরের মানুষ এই উদ্যোগে সামিল হয়েছেন। ভারতীয় রেলও স্বচ্ছতা এবং স্বাস্থ্যবিধি মেনে বিভিন্ন উদ্যোগ নিয়েছে। তিনি রেলের আধিকারিক ও কর্মচারীদের উদ্যোগের ভূয়সী প্রশংসা করেন। শ্রী অঙ্গাদি বলেন, বিভিন্ন ৫০টি ওয়ার্কশপ এবং উৎপাদন কেন্দ্র, ১২টি রেল স্টেশন ও ১৬টি ভবন পরিবেশ-বান্ধব তকমা পেয়েছে।


    এই সমঝোতাপত্র স্বাক্ষরের মাধ্যমে :


    1. উৎপাদন কেন্দ্র এবং ওয়ার্কশপগুলিতে শক্তি সংক্রান্ত দক্ষতা অর্জন।


    2. রেলের সম্পত্তিগুলিকে পরিবেশ-বান্ধব করে তোলা।


    3. রেল স্টেশন ও বাড়িগুলিতে শক্তির অপচয় বন্ধের লক্ষ্যে কিছু পাইলট প্রকল্প বাস্তবায়ন।


    4. প্রশিক্ষণের মাধ্যমে শক্তি ও পরিবেশ-বান্ধব ব্যবস্থা গড়ে তোলার লক্ষ্যে নিরন্তর আদান-প্রদানের মাধ্যমে ক্ষমতা ও দক্ষতা উন্নয়ন।


    5. পরিবেশ-বান্ধব বর্জ্য ব্যবস্থাপনা, কঠিন বর্জ্য নিষ্কাশন, কার্বন নির্গমনের ভারসাম্য, সৌরালোকের ব্যবহারের উন্নয়ন।


    সিআইআই গ্রিনকো রেটিং সূচক তৈরি করেছে। এই সূচক বিভিন্ন শিল্প সংস্থা যারা পরিবেশ-বান্ধব নানা ব্যবস্থা গ্রহণ করেছে তাদের মান নির্ধারণ করা ছাড়াও পরিবেশ-বান্ধব ভবন, ক্যাম্পাস, স্কুলের মানও এর মাধ্যমে নির্ধারণ করা হয়।


    CG/CB/DM

    
    
    (Release ID: 1585051) Visitor Counter : 5
    
    
      Read this release in: English