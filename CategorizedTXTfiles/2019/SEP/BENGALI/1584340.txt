      প্রধানমন্ত্রীরদপ্তর

      চন্দ্রযান ২-এর অবতরণের চূড়ান্ত পর্যায় প্রধানমন্ত্রী প্রত্যক্ষ করবেন
      Posted On: 06 SEP 2019 4:26PM by PIB Kolkata


    নয়াদিল্লি, ৬ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী ৭ সেপ্টেম্বর, চন্দ্রযান ২-এর চন্দ্রপৃষ্ঠের দক্ষিণ মেরুতে চূড়ান্ত পর্যায়ের অবতরণের প্রক্রিয়াটি বেঙ্গালুরুতে ভারতীয় মহাকাশ গবেষণা সংস্থা ইসরোর সদর দপ্তরে প্রত্যক্ষ করবেন।


    এই সময় প্রধানমন্ত্রী মহাকাশ সংক্রান্ত ক্যুইজ প্রতিযোগিতায় বিজয়ীদের সঙ্গে মতবিনিময় করবেন। দেশ জুড়ে অষ্টম থেকে দশম শ্রেণীর ছাত্রছাত্রীরা এই ক্যুইজ প্রতিযোগিতায় যোগদান করেছিলেন।


    বিজ্ঞান এবং তার বিভিন্ন গবেষণার বিষয়ে প্রধানমন্ত্রী সর্বদাই উৎসাহী। ইসরোর বিজ্ঞানীদের তাঁর এই সফর উৎসাহিত করবে এবং তরুণদের উদ্ভাবনী চিন্তা এবং জিজ্ঞাসু মনের বিকাশে সহায়তা করবে।


    চন্দ্রযান ২ কর্মসূচিতে প্রধানমন্ত্রী সব সময়েই ব্যক্তিগত পর্যায়ে উৎসাহ দেখিয়ে এসেছেন। এই কর্মসূচিকে তিনি বলেছেন, “অন্তরে এবং আত্মায় ভারতীয়। সম্পূর্ণ দেশীয় প্রযুক্তিতে তৈরি এই কর্মসূচি প্রতিটি ভারতীয়র কাছে শ্লাঘার বিষয়।”


    ইসরো এক বিবৃতিতে জানিয়েছে “৭ সেপ্টেম্বর মাঝরাত ১টা থেকে ২টোর মধ্যে ল্যান্ডার বিক্রম তার কাজ শুরু করবে। চন্দ্রপৃষ্ঠে ভারতীয় সময় ১-৩০ মিনিট থেকে ২-৩০ মিনিটের মধ্যে এটি অবতরণ করবে।


    SSS /CB/DM

    
    
    (Release ID: 1584340) Visitor Counter : 9
    
    
      Read this release in: English