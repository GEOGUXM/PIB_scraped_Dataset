      প্রতিরক্ষামন্ত্রক

      অ্যাপাশে অ্যাটাক হেলিকপ্টার বিমানবাহিনীতে সামিল করা হল
      Posted On: 03 SEP 2019 6:07PM by PIB Kolkata


    নয়াদিল্লি, ৩ সেপ্টেম্বর, ২০১৯


    ভারতীয় বিমানবাহিনীতে আজ এএইচ-৬৪ই অ্যাপাশে অ্যাটাক হেলিকপ্টার আনুষ্ঠানিকভাবে সামিল করা হয়েছে। এই উপলক্ষে বায়ুসেনার পাঠানকোট বিমানঘাঁটিতে আয়োজিত এক অনুষ্ঠানে এয়ার চিফ মার্শাল বি এস ধানোয়া প্রধান অতিথি হিসেবে উপস্থিত ছিলেন।


    অনুষ্ঠানে বায়ুসেনা প্রধান বি এস ধানোয়া বলেন, এমআই-৩৫ হেলিকপ্টারের পরিবর্তে অ্যাপাশে অ্যাটাক হেলিকপ্টারগুলি কেনা হচ্ছে। অ্যাপাশে অ্যাটাক হেলিকপ্টারের সাহায্যে ট্যাঙ্ক বিধ্বংসী ক্ষেপণাস্ত্র ধ্বংস করার ক্ষমতা রয়েছে। বায়ু থেকে বায়ুতে নিক্ষেপযোগ্য ক্ষেপণাস্ত্র, রকেট ও অন্যান্য আগ্নেয়াস্ত্র ধ্বংস করে দিতে পারে এই হেলিকপ্টার। সারা বিশ্ব জুড়ে একাধিক ঐতিহাসিক অভিযানে অ্যাপাশে হেলিকপ্টারকে সামিল করা হয়েছে। ভারতীয় বিমানবাহিনীর চাহিদা অনুযায়ী এই হেলিকপ্টারগুলি তৈরি করা হয়েছে। নির্দিষ্ট সময়ের মধ্যেই আটটি এ ধরনের হেলিকপ্টার বিমানবাহিনীর হাতে আসায় বায়ুসেনা প্রধান সন্তোষ প্রকাশ করেন।


    উল্লেখ করা যেতে পারে, ২২টি অ্যাপাশে অ্যাটাক হেলিকপ্টার সরবরাহের জন্য ভারতীয় বিমানবাহিনী দ্য বোয়িং কোম্পানি এবং মার্কিন যুক্তরাষ্ট্র সরকারের সঙ্গে চুক্তি স্বাক্ষর করে। নির্দিষ্ট সময়সীমা মেনেই আটটি এ ধরনের হেলিকপ্টার ভারতীয় সেনাবাহিনীর হাতে এসেছে। বাকি হেলিকপ্টারগুলি চুক্তি অনুযায়ী ২০২০-র মার্চের মধ্যে সরবরাহ করা হবে। ভারতের পশ্চিমাঞ্চলে অ্যাপাশে অ্যাটাক হেলিকপ্টারগুলিকে বাহিনীর কাজে লাগানো হবে।


    CG/BD/DM

    
    
    (Release ID: 1584001) Visitor Counter : 13
    
    
      Read this release in: English