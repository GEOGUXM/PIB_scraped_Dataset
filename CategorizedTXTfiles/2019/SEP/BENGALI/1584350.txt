      ক্ষুদ্র, অতিক্ষুদ্রওমাঝারিশিল্পমন্ত্রক

      ক্ষুদ্র ও মাঝারি শিল্প সংস্হাগুলির প্রাপ্য বকেয়া দেরিতে মেটানোর সমস্যা সমাধানে সরকার কার্যকর পদক্ষেপ গ্রহণ করবে: শ্রী গড়করি
      Posted On: 06 SEP 2019 4:59PM by PIB Kolkata


    নয়াদিল্লি, ০৬ সেপ্টেম্বর , ২০১৯


    ক্ষুদ্র ও মাঝারি শিল্প সংস্হাগুলির প্রাপ্য বকেয়া না মেটানো বা দেরিতে মেটানোর সমস্যা সমাধানে দৃঢ় ও কার্যকর পদক্ষেপ গ্রহণ করা হবে বলে জানালেন কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি। এই শিল্প ক্ষেত্রের সঙ্গে যুক্ত দীর্ঘমেয়াদী সমস্যাগুলির সমাধানে সরকারের অঙ্গিকারের কথা পুনরায় ব্যক্ত করে শ্রী গড়করি বলেন, এ ধরণের শিল্প সংস্হাগুলিকে প্রয়োজনীয় সহায়তা দেওয়া হবে, যাতে তারা জিডিপি ও কর্মসংস্হা সৃষ্টির ক্ষেত্রে অবদান রেখে নিজেদের পূর্ণ সম্ভাবনাকে বাস্তবায়িত করতে পারে। ক্ষুদ্র ও মাঝারি শিল্প সংস্হাগুলির প্রাপ্য বকেয়া দেরিতে মেটানো ও এ ধরণের পরিস্হিতি মোকাবিলা নিয়ে আলাপ-আলোচনা করতে তাঁর মন্ত্রক আয়োজিত এক কর্মশিবিরে শ্রী গড়করি ভাষণ দিচ্ছিলেন। তিনি জানান, ক্ষুদ্র ও মাঝারি শিল্পক্ষেত্রের জন্য অর্থ মন্ত্রক সম্প্রতি বেশকিছু উদ্যোগ গ্রহণ করেছে। এ ধরণের উদ্যোগের ফলে এই শিল্প ক্ষেত্রে আরও শক্তিশালী হবে বলে মনে করা হচ্ছে।


    শ্রী গড়করি আশ্বাস দিয়ে বলেন, ইউকে সিনহা কমিটির সুপারিশগুলি শীঘ্রই রূপায়ণ করা হবে।


    শ্রী গড়করি সংশ্লিষ্ট সব পক্ষকে সমাধান পোর্টাল ব্যবহারে পরামর্শ দেন, যাতে ইচ্ছাকৃত ঋণ খেলাপীদের বিরুদ্ধে পর্যাপ্ত তথ্য সংগ্রহ করা যায়। ক্ষুদ্র ও মাঝারি শিল্পজাত সামগ্রীগুলির বিপণনে “ ভারত ক্রাফ্ট ” নামে একটি পোর্টাল শীঘ্রই চালু করা হবে বলেও তিনি জানান।


    কর্মশিবিরে মন্ত্রকের সচিব শ্রী অরুণ কুমার পান্ডা জানান, সংশ্লিষ্ট সব পক্ষের মতামত ও ঋণ সংযুক্ত মূলধন ভর্তুকি (সিএলসিএস) ওয়েব পোর্টালে পুনর্সূচনা করেন।


      SSS/BD/NS

    
    
    (Release ID: 1584350) Visitor Counter : 7
    
    
      Read this release in: English