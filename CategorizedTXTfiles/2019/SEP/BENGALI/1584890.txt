      রেলমন্ত্রক

      ভারতীয় রেল ১১ সেপ্টেম্বর থেকে দোশরা অক্টোবর পর্যন্ত দেশজুড়ে “স্বচ্ছতা হি সেবা পক্ষকাল” পালন করবে
      Posted On: 12 SEP 2019 6:07PM by PIB Kolkata


    নয়াদিল্লি, ১২ সেপ্টেম্বর , ২০১৯


    রেল মন্ত্রক ১১ সেপ্টেম্বর থেকে দোশরা অক্টোবর পর্যন্ত দেশজুড়ে ‘ স্বচ্ছতা হি সেবা ’ পক্ষকাল পালন করবে। প্রধানমন্ত্রী শ্রী নরেন্দ্র মোদী বুধবার (১১ই সেপ্টেম্বর) মথুরায় দেশজুড়ে প্লাস্টিক বর্জন নিয়ে সচেতনতা প্রসারের উদ্দেশে স্বচ্ছতা হি সেবা পক্ষকালে শ্রমদানের কথা বলেছিলেন।


    এরই অঙ্গ হিসেবে ‘ স্বচ্ছতা হি সেবা ’ পক্ষকালের প্রথম দিনে ভারতীয় রেল, বর্জ্য থেকে প্লাস্টিক পৃথকীকরণের জন্য ব্যাপক শ্রমদান কর্মসূচি চালিয়েছে। ভারতীয় রেলের প্রতিটি ইউনিটে এই নিয়ে প্রচারাভিযান চালানো হচ্ছে। কেন্দ্রীয় রেল ও বাণিজ্য এবং শিল্পমন্ত্রী শ্রী পীযুষ গোয়েল এই পক্ষকালে প্রতিটি রেলস্টেশন এবং ট্রেনে স্বচ্ছতা অভিযান চালানোর ডাক দিয়েছেন। তিনি রেলের সমস্ত আধিকারিক এবং কর্মীদের এই স্বচ্ছতা হি সেবা পক্ষকালে সক্রিয়ভাবে অংশগ্রহণের জন্য আহ্বান জানিয়েছেন। কাজের অগ্রগতি খতিয়ে দেখার জন্য রেলের সব জোনাল আধিকারিকদের স্বচ্ছতা অভিযানের ছবি মন্ত্রকের ড্যাশবোর্ড ই-দৃষ্টিতে আপলোড করার জন্য নির্দেশ দিয়েছেন তিনি।


    ভারতীয় রেল প্লাস্টিক বর্জনের উদ্দেশে একাধিক উদ্যোগ নিয়েছে। একবার ব্যবহারযোগ্য প্লাস্টিক ব্যবহার না করার জন্য ব্যাপকভাবে প্রচারাভিযান চালানো হচ্ছে। রেলের গুরুত্বপূর্ণ জায়গায় ব্যানার, পোস্টার লাগানো হয়েছে। অডিও ম্যাসেজের মাধ্যমে প্রচারও চলছে। আগামী দোশরা অক্টোবরের আগে প্লাস্টিক বোতল নষ্ট করে দেওয়ার জন্য দেশের এ-ওয়ান এবং এ শ্রেণীভুক্ত স্টেশনগুলিতে প্লাস্টিক বোতল পেষণকারী মেশিন লাগানো হয়েছে। যাতে কোনও যাত্রী প্লাস্টিক বোতলে পানীয় জল বা খাবার নিয়ে রেলস্টেশনে ঢুকতে না পারে তারজন্য সতর্ক করা হচ্ছে। রেলকে পুরোপুরিভাবে প্লাস্টিক মুক্ত করার জন্য আগামী দোশরা অক্টোবর রেলের সমস্ত আধিকারিকদের নিয়ে শপথবাক্য পাঠ করানো হবে।


    CG/SS/NS

    
    
    (Release ID: 1584890) Visitor Counter : 6
    
    
      Read this release in: English