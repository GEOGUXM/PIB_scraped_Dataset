      তথ্যওসম্প্রচারমন্ত্রক

      রাষ্ট্রপতির অভিভাষণের নির্বাচিত সংকলনের দ্বিতীয় খন্ড ‘লোকতন্ত্র কে স্বর’ এবং ‘দি রিপাবলিকান এথিক’ উপরাষ্ট্রপতি প্রকাশ করবেন
      Posted On: 04 SEP 2019 6:15PM by PIB Kolkata


    নয়াদিল্লি, ০৪ সেপ্টেম্বর , ২০১৯


    তথ্য এবং সম্প্রচার মন্ত্রকের প্রকাশনা বিভাগ রাষ্ট্রপতি শ্রী রামনাথ কোবিন্দের অভিভাষণের নির্বাচিত সংকলন মানুষের মধ্যে ছড়িয়ে দিতে ‘ লোকতন্ত্র কে স্বর ( দ্বিতীয় খন্ড) ’ এবং ‘ দি রিপাবলিকান এথিক ( দ্বিতীয় খন্ড) ’ পুস্তক আকারে প্রকাশ করবে। রাষ্ট্রপতি তাঁর কার্যকালের দ্বিতীয় বর্ষে ২০১৮র জুলাই থেকে ২০১৯র জুলাই পর্যন্ত যে ভাষণগুলি দিয়েছেন, তার মধ্যে ৯৫টি নির্বাচিত ভাষণ নিয়ে এই সংস্করণটি তৈরি করা হয়েছে।


    সুপ্রশাসনের বিভিন্ন দিক, শিক্ষার মান, আমাদের সেনাবাহিনীর সাহসী সদস্যদের জন্য নানা উদ্যোগ, সংবিধানের আসল মন্ত্র- এই ভাষণগুলিতে স্হান পেয়েছে। মহাত্মা গান্ধীর সার্ধজন্ম শতবার্ষিকী উপলক্ষ্যে বিশ্বজুড়ে গান্ধীবাদের প্রসঙ্গে রাষ্ট্রপতির জ্ঞানগর্ভ বক্তৃতাগুলি এই বই দুটিতে আলাদা একটি বিভাগে রাখা হয়েছে।


    ‘ জাতির উদ্দেশ্যে ভাষণ ’ , ‘ ইউন্ডোজ টু দ্যা ওয়ার্ল্ড ’ , ‘ এডুকেটিং ইন্ডিয়া : ইকুইপিং ইন্ডিয়া ’, ‘ ধর্ম অফ পাবলিক সার্ভিস ’ , ‘ অনারিং আওয়ার সেন্টিনেল্স ’ , ‘ স্পিরিট অফ দ্যা কনস্টিটিউশন অ্যান্ড ল ’ , ‘ অ্যাকনলেজিং এক্সেলেন্স ’ এবং ‘ মহাত্মা গান্ধী : মরাল এক্সাম্প্লার, গাইডিং লাইট ’ - এই ৮টি ভাগে ভাষণগুলিকে ভাগ করা হয়েছে।


    উপরাষ্ট্রপতি শ্রী এম ভেঙ্কাইয়া নাইডু নতুন দিল্লীর প্রবাসী ভারতীয় কেন্দ্রে ৬ই সেপ্টেম্বর এই বই দুটি উদ্বোধন করবেন। কেন্দ্রীয় মন্ত্রী শ্রী প্রকাশ জাভড়েকর এবং শ্রী থাওয়ার চাঁদ গেহলট এই অনুষ্ঠানে সম্মানীয় অতিথি হিসেবে উপস্হিত থাকবেন।


    CG/CB/NS

    
    
    (Release ID: 1584133) Visitor Counter : 6
    
    
      Read this release in: English