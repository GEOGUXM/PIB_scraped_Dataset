      সংস্কৃতিমন্ত্রক

      এশিয়াটিক সোস্যাইটিতে পন্ডিত ঈশ্বরচন্দ্র বিদ্যাসাগরের আবক্ষমূর্তি উন্মোচন
      Posted On: 25 SEP 2019 6:27PM by PIB Kolkata


    কলকাতা, ২৫ সেপ্টেম্বর, ২০১৯


    কলকাতার এশিয়াটিক সোস্যাইটিতে আজ পন্ডিত ঈশ্বরচন্দ্র বিদ্যাসাগরের একটি আবক্ষমূর্তির আবরণ উন্মোচিত হয়েছে। এছাড়া মুদ্রক এবং প্রকাশক হিসেবে বিদ্যাসাগরের ভূমিকার ওপর একটি প্রদর্শনীরও আয়োজন করা হয়।


    এই উপলক্ষ্যে আয়োজিত এক অনুষ্ঠানে শিক্ষা, সমাজ এবং সংস্কৃতিতে ঈশ্বরচন্দ্র বিদ্যাসাগরের অবদানের ওপর যাদবপুর বিশ্ববিদ্যালয়ের ইংরাজী বিভাগের এমিরেটাস প্রফেসর শ্রী সুকান্ত চৌধুরী বক্তব্য রাখেন। অধ্যাপক চৌধুরী তাঁর ভাষণে বলেন, বিখ্যাত লেখক বিদ্যাসাগর ছিলেন একজন দার্শনিক ও মানবতার মূর্ত প্রতীক। সেইসময় ব্রিটিশ কর্তৃপক্ষও তাঁকে সম্মান করতেন। বিদ্যাসাগর বাংলা শিক্ষা ব্যবস্হায় বিপ্লব এনেছিলেন। তিনি বাংলা ভাষায় লেখা এবং শিক্ষাদানের বিষয়ে রূপরেখা তৈরি করেছিলেন। অধ্যাপক চৌধুরী আরও বলেন, বিদ্যাসাগর শিক্ষা, বিশেষ করে নারী শিক্ষা প্রসারে অগ্রণী ভূমিকা পালন করেন। উনবিংশ শতাব্দীর সূচনায় তিনি মেয়েদের জন্য অনেক বিদ্যালয় স্হাপন করেন। ঈশ্বরচন্দ্র বিদ্যাসাগর মনে করতেন জাত-পাত, লিঙ্গ নির্বিশেষে সকলেরই শিক্ষা গ্রহণের অধিকার রয়েছে। সেই কারণেই তিনি সমাজের নিম্নবর্গীয় মানুষদের জন্য সংস্কৃত কলেজের দ্বার উন্মুক্ত করেন।


    পন্ডিত বিদ্যাসাগর বাংলা হরফ পুর্নগঠন করেন। তিনি বাংলা বর্ণমালাতে ১২টি স্বরবর্ণ এবং ৪০টি ব্যাঞ্জনবর্ণ অর্ন্তভুক্ত করেন। তাঁর লেখা বহু বই বাংলা মাধ্যমে শিক্ষাদানের ক্ষেত্রে সহায়ক হয়েছিল।


    এই অনুষ্ঠানে এশিয়াটিক সোস্যাইটির সভাপতি অধ্যাপক ঈশা মহম্মদ, সাধারণ সম্পাদক শ্রী এস বি চক্রবর্তী সহ অনেকে উপস্হিত ছিলেন।


    CG/CB /NS

    
    
    (Release ID: 1586190) Visitor Counter : 4
    
    
      Read this release in: English