      শিল্পওবাণিজ্যমন্ত্রক

      রপ্তানিকারকদের সুবিধার্থে বৈদ্যুতিন পদ্ধতিতে সার্টিফিকেট অফ অরিজিন ব্যবস্থার সূচনা
      Posted On: 16 SEP 2019 5:29PM by PIB Kolkata


    নয়াদিল্লি, ১৬ সেপ্টেম্বর, ২০১৯


    কেন্দ্রীয় বাণিজ্য ও শিল্প তথা রেলমন্ত্রী শ্রী পীযূষ গোয়েল আজ নতুন দিল্লিতে এক অনুষ্ঠানে রপ্তানিকারকদের সুবিধার্থে বৈদ্যুতিন পদ্ধতিতে সার্টিফিকেট অফ অরিজিন ব্যবস্থার সূচনা করেছেন। অনুষ্ঠানে কেন্দ্রীয় বাণিজ্য ও শিল্প প্রতিমন্ত্রী শ্রী হরদীপ সিং পুরী উপস্থিত ছিলেন। নতুন এই ব্যবস্থায় রপ্তানিকারকরা সহজেই সার্টিফিকেট সংগ্রহ করতে পারবেন। সংশ্লিষ্ট দেশগুলির অনুমোদন-সাপেক্ষে এই সার্টিফিকেট দেওয়া হবে। সমগ্র প্রক্রিয়াটি বৈদ্যুতিন পদ্ধতিতে পরিচালিত হওয়ার দরুণ কাগজপত্রের ব্যবহার থাকছে না। অংশীদার দেশের সংশ্লিষ্ট কর্তৃপক্ষগুলি সার্টিফিকেট অফ অরিজিন সংক্রান্ত ওয়েবসাইট থেকে রপ্তানিকারীর তথ্য যাচাই করে নিতে পারবেন। এমনকি, এই ওয়েবসাইটের মাধ্যমে বাণিজ্য দপ্তরও সমগ্র লেনদেন প্রক্রিয়ায় নজরদারি চালাতে পারবে। রপ্তানিকারীরা এই ওয়েবসাইটে রেজিস্টার করে সার্টিফিকেট অফ অরিজিনের জন্য আবেদন জানাতে পারবেন। ভারত – চিলি স্বেচ্ছামূলক বাণিজ্য চুক্তির মধ্য দিয়ে নতুন এই ব্যবস্থা চালু হতে চলেছে। উল্লেখ করা যেতে পারে, ভারতের সঙ্গে বিভিন্ন দেশের ১৫টি অবাধ বাণিজ্য চুক্তি বা স্বেচ্ছামূলক বাণিজ্য চুক্তি রয়েছে।


    CG/BD/SB

    
    
    (Release ID: 1585204) Visitor Counter : 5
    
    
      Read this release in: English