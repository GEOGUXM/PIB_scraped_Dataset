      অর্থমন্ত্রক

      রপ্তানিকারকদের অসৎ উপায়ে আইজিএসটি-র ফেরতযোগ্য অর্থ দাবির বিরুদ্ধে জিএসটি এবং রাজস্ব দপ্তরের গোয়েন্দা শাখার যৌথ উদ্যোগে দেশ জুড়ে অভিযান
      Posted On: 13 SEP 2019 4:13PM by PIB Kolkata


    নয়াদিল্লি, ১২ সেপ্টেম্বর, ২০১৯


    যেসব রপ্তানিকারকরা অসৎ উপায়ে আইজিএসটি-র ফেরতযোগ্য অর্থ দাবি করেছেন, তাদের বিরুদ্ধে পণ্য ও পরিষেবা কর (জিএসটি)-এর গোয়েন্দা শাখার মহানির্দেশক (ডিজিজিআই) এবং রাজস্ব বিভাগের গোয়েন্দা বিভাগের মহানির্দেশক ডিআরআই দেশের ৩৩৬টি জায়গায় বুধবার অভিযান চালিয়েছে। দিল্লি, হরিয়ানা, উত্তরপ্রদেশ, পশ্চিমবঙ্গ, গুজরাট, মহারাষ্ট্র, তামিলনাড়ু, কর্ণাটক, মধ্যপ্রদেশ, তেলেঙ্গানা, পাঞ্জাব, রাজস্থান, হিমাচল প্রদেশ, উত্তরাখণ্ড এবং ছত্তিশগড়ে বিশেষভাবে এই অভিযান চালানো হয়। কেন্দ্রীয় অপ্রত্যক্ষ কর এবং সীমাশুল্ক পর্ষদের (সিবিআইসি) অধীনস্থ দুটি প্রধান গোয়েন্দা শাখা এই প্রথম যৌথভাবে এই অভিযান চালায়। দুটি বিভাগে প্রায় ১,২০০ জন আধিকারিক এই তল্লাসী অভিযানে অংশ নেন।


    দুটি বিভাগের আধিকারিকরা সমন্বয়ের ভিত্তিতে বিভিন্ন তথ্য পর্যালোচনা করে দেখেছেন যে, বেশ কিছু রপ্তানিকারক পণ্য রপ্তানির সময় আইজিএসটি বাবদ যে অর্থ জমা দিয়েছেন সেই সময় অযোগ্য/জাল সরবরাহকারীদের থেকে ইনপুট ট্যাক্স ক্রেডিট (আইটিসি)-এর সুযোগের অপব্যবহার করেছেন। পর্যালোচক ও ঝুঁকি ব্যবস্থাপনা দপ্তরের মহানির্দেশক ডিডিএআরএম-এর থেকে প্রাপ্ত তথ্য অনুসারে বেশ কিছু হিসেবে গরমিল দেখা গেছে। কিছু কিছু ক্ষেত্রে রপ্তানিকারক এবং তাদের পণ্য সরবরাহকারীরা নগদে কর মেটাননি অথবা এবাবদ খুব কম অর্থ জমা দিয়েছেন। কোন কোন ক্ষেত্রে আইটিসি-র মাধ্যমে প্রদেয় করের পরিমাণ সংশ্লিষ্ট সংস্থাগুলির আইটিসি-র সুযোগ যতটা পাওয়ার কথা রপ্তানিকারকরা তার থেকে বেশি নিয়েছেন।


    অভিযোগ জানানোর সময় অনেক সংস্থার ঠিকানা পাওয়া যায়নি। দেখা গেছে অনেক রপ্তানিকারক ৩,৫০০ কোটি টাকার চালানের অর্থের বিনিময়ে যে ইনপুট ট্যাক্স ক্রেডিটের ৪৭০ কোটি টাকার হিসেব দেখিয়েছেন তা জাল। এগুলির মাধ্যমেই আইজিএসটি বাবদ প্রদেয় অর্থ ফেরৎ চাওয়া হয়েছে। এছাড়াও, বিভিন্ন রপ্তানিকারকের প্রদেয় আইজিএসটি-র ৪৫০ কোটি টাকা ফেরৎ চাওয়ার দাবিও পরীক্ষা করে দেখা হচ্ছে। যৌথ অভিযানের সময় ভদোদরা রেল কন্টেনার টার্মিনাল, মুন্দ্রা ও নবসেবা বন্দরের মাধ্যমে রপ্তানি হওয়ার সময় বেশ কিছু পণ্য পরীক্ষা করা হয়েছে। এ বিষয়ে আরও তদন্ত চলছে।


    CG/CB/DM

    
    
    (Release ID: 1584979) Visitor Counter : 9
    
    
      Read this release in: English