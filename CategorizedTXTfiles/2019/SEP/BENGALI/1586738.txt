      প্রতিরক্ষামন্ত্রক

      প্রতিরক্ষা মন্ত্রী প্রতিরক্ষা প্রদর্শনী ২০২০’র ওয়েবসাইটের সূচনা করলেন
      
      আগাম অংশগ্রহণ সুনিশ্চিত করলে অংশগ্রহণকারীদের বিশেষ সুবিধা

      Posted On: 30 SEP 2019 6:30PM by PIB Kolkata

    নয়াদিল্লি, ৩০ সেপ্টেম্বর, ২০১৯


    প্রতিরক্ষা মন্ত্রী শ্রী রাজনাথ সিং আজ নতুন দিল্লিতে এক অনুষ্ঠানে প্রতিরক্ষা প্রদর্শনীর একাদশতম সংস্করণে ওয়েবসাইটের সূচনা করেছেন। www.defexpo.gov.in ওয়েবসাইটটি থেকে অংশগ্রহণকারীদের জন্য বিভিন্ন তথ্য ও পরিষেবা পাওয়া যাবে। পাশাপাশি, রাষ্ট্রায়ত্ত প্রতিরক্ষা সংস্থাগুলি উৎপাদিত সামগ্রীর বিষয়েও আগাম তথ্য মিলবে। আগামী বছর ৫ – ৮ই ফেব্রুয়ারি লক্ষ্ণৌতে এই প্রদর্শনীর আয়োজন করা হয়েছে।


    এই ওয়েবসাইটের মাধ্যমে প্রদর্শনীতে অংশগ্রহণের জন্য অংশগ্রহণকারীরা অনলাইন মাশুল মিটিয়ে আগাম জায়গা সংরক্ষণ করতে পারবেন। এমনকি, সম্মেলন কক্ষ, ব্যবসায়িক আলাপ-আলোচনার জন্যও আগাম সভাকক্ষ বুক করার সুবিধা থাকছে। আগামী ৩১শে অক্টোবরের মধ্যে প্রদর্শনীতে জায়গা বুক করার জন্য অংশগ্রহণকারীদের বিশেষ সুবিধা দেওয়া হবে। ট্রেড ভিজিটররা বিভিন্ন বাণিজ্যিক অনুষ্ঠানে উপস্থিত থাকার টিকিট অনলাইনে ক্রয় করতে পারবেন। সাধারণ মানুষ ৮ তারিখ বিনা টিকিটে প্রদর্শনীটি ঘুরে দেখতে পারবেন। তবে, সাধারণ মানুষকে ঐ ওয়েবসাইটে আগাম নাম নথিভুক্ত করতে হবে। নথিভুক্তিকরণের সময় উল্লিখিত ই-মেল আইডি’তে ই-টিকিট পাঠিয়ে দেওয়া হবে। সংবাদ মাধ্যমের ব্যক্তিরাও প্রদর্শনী থেকে তথ্য সংগ্রহের জন্য ওয়েবসাইটে আগাম নাম নথিভুক্ত করতে পারবে।


    CG/BD/SB

    
    
    (Release ID: 1586738) Visitor Counter : 5
    
    
      Read this release in: English