      সামাজিকন্যায়ওক্ষমতায়নমন্ত্রক

      অ্যাক্সেসেবল ইন্ডিয়া ক্যাম্পেনের অন্তর্গত ম্যানেজমেন্ট ইনফরমেশন সিস্টেম পোর্টালের সূচনা করলেন থাওয়ারচাঁদ গেহলট
      Posted On: 19 SEP 2019 6:27PM by PIB Kolkata


    নয়াদিল্লি, ১৯ সেপ্টেম্বর, ২০১৯


    কেন্দ্রীয় সামাজিক ন্যায় ও ক্ষমতায়ন মন্ত্রকের অন্তর্গত বিশেষভাবে সক্ষম ব্যক্তিদের সশক্তিকরণ দপ্তর অ্যাক্সেসেবল ইন্ডিয়া ক্যাম্পেনের অংশীদারদের জন্য ম্যানেজমেন্ট ইনফরমেশন সিস্টেম পোর্টাল তৈরি করেছে। কেন্দ্রীয় সামাজিক ন্যায় ও ক্ষমতায়ন দপ্তরের মন্ত্রী শ্রী থাওয়ারচাঁদ গেহলট দিল্লিতে মঙ্গলবার এই পোর্টালের সূচনা করেন। পোর্টাল পরিচালনার দায়িত্বে থাকা কেন্দ্রীয় আবাসন ও নগরোন্নয়ন, সড়ক পরিবহণ, অসামরিক বিমান চলাচল, রেল, বৈদ্যুতিক ও তথ্য প্রযুক্তি, তথ্য ও সম্প্রচার এবং স্বাস্থ্য ও পরিবার কল্যাণ মন্ত্রকের সচিবরা এই অনুষ্ঠানে উপস্থিত ছিলেন।


    শ্রী গেহলট বলেন, অ্যাক্সেসবল ইন্ডিয়া ক্যাম্পেনে নির্ধারিত কাজের অগ্রগতি খতিয়ে দেখার জন্য সমস্ত দায়িত্বপ্রাপ্ত মন্ত্রক, রাজ্য ও কেন্দ্রশাসিত অঞ্চলের সরকারকে এই ম্যানেজমেন্ট ইনফরমেশন সিস্টেম পোর্টালের মাধ্যমে এক ছাতার নীচে আনা হচ্ছে। তিনি আরও বলেন, এই পোর্টালের সমস্ত কাজকর্ম ডিজিটাল প্ল্যাটফর্মে হবে এবং সময় অনুযায়ী সমস্ত তথ্য সংগ্রহ করে রাখা হবে।


    প্রতিবন্ধী ব্যক্তিদের সশক্তিকরণ দপ্তরের সচিব শ্রীমতী শকুন্তলা গামলিন বলেন, এই পোর্টালে ছবি আপলোড করার সুযোগ থাকলে অ্যাক্সেসেবল ইন্ডিয়া ক্যাম্পেনের কাজের নজরদারি আরও ভালোভাবে করা সম্ভব হবে। এই পোর্টাল তৈরি করা হয়েছে শুধুমাত্র দিব্যাঙ্গদের সুবিধার জন্য।


    SSS/SS/SB

    
    
    (Release ID: 1585594) Visitor Counter : 8
    
    
      Read this release in: English