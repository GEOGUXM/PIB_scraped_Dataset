      প্রতিরক্ষামন্ত্রক

      দেশীয় প্রযুক্তিতে তৈরি হাল্কা ওজনের তাৎক্ষণিক হাতে বহনকারী ট্যাঙ্ক ধ্বংসকারী ক্ষেপনাস্ত্রের সফল পরীক্ষা চালিয়েছে ডিআরডিও
      Posted On: 12 SEP 2019 5:50PM by PIB Kolkata


    নয়াদিল্লি, ১২ সেপ্টেম্বর , ২০১৯


    ভারতীয় সেনাবাহিনীকে আরও শক্তিশালী করে তুলতে প্রতিরক্ষা গবেষণা এবং উন্নয়ন সংস্হা (ডিআরডিও) অন্ধ্রপ্রদেশের কুর্ণুল থেকে দেশীয় প্রযুক্তিতে তৈরি হাল্কা ওজনের তাৎক্ষণিক হাতে বহনকারী ট্যাঙ্ক ধ্বংসকারী ক্ষেপনাস্ত্রের সফল পরীক্ষণ চালিয়েছে। ট্রাইপডের ওপর বসিয়ে এই মিসাইল ছোড়া সম্ভব। নির্দিষ্ট লক্ষ্যবস্তুকে নির্ভুল আঘাত হেনে শত্রুপক্ষের ট্যাঙ্ককে ধ্বংস করতে সক্ষম এই মিসাইল। সবকটি পরীক্ষাতেই সফলভাবে উত্তীর্ণ হয়েছে এটি।


    থার্ড জেনারেশনের এই মিসাইলে উন্নত দেশীয় প্রযুক্তি ব্যবহার করা হয়েছে। খুব শীঘ্রই এটি ভারতীয় সেনাবাহিনীতে অন্তর্ভুক্ত করা হবে।


    এই মিসাইলের সফল পরীক্ষা চালানোর জন্য ডিআরডিওকে ধন্যবাদ জানিয়েছেন, প্রতিরক্ষামন্ত্রী রাজনাথ সিং।


    CG/SS/NS

    
    
    (Release ID: 1584883) Visitor Counter : 9
    
    
      Read this release in: English