      মানবসম্পদবিকাশমন্ত্রক

      ‘জাদু গিনি কা’ কর্মসূচির শংসাপত্র বিতরণ
      Posted On: 16 SEP 2019 5:58PM by PIB Kolkata


    কলকাতা, ১৬ সেপ্টেম্বর, ২০১৯


    কলকাতার আস্হা কমিউনিটি হলে গত ১২ই সেপ্টেম্বর আর্থিক সচেতনতামূলক কর্মসূচি ‘ জাদু গিনি কা ’ -র শংসাপত্র বিতরণ করা হয়।


    ‘ জাদু গিনি কা প্রত্যেকের জন্য আর্থিক সচেতনতা ’ - একটি বেসরকারি টেলিকম সংস্হার ফ্ল্যাগশিপ কর্মসূচি। লার্নিং লিঙ্কস ফাউন্ডেশনের সহযোগিতায় এই কর্মসূচিতে কৃষক, গৃহবধু, গ্রামাঞ্চলের মহিলা, অতিক্ষুদ্র, ক্ষুদ্র শিল্পোদ্যোগী, ছাত্রছাত্রী এবং শহরাঞ্চলের দরিদ্র মানুষদের আর্থিক সচেতনতা বৃদ্ধি পেয়েছে। ২০১৭ সালে ‘ জাদু গিনি কা ’ কর্মসূচির সূচনা হয়। এ পর্যন্ত ১৫টি রাজ্যে ৫৪,৫৫৮২০ জন এই কর্মসূচির সুফল পেয়েছেন।


    এই উপলক্ষ্যে আয়োজিত অনুষ্ঠানে লার্নিং লিঙ্কস ফাউন্ডেশনের শ্রী বিনয় মেহেরা বলেন, আর্থিক বিষয়ে সম্যক ধারণা না থাকলে কোনো দেশের বিকাশ সম্ভব নয়। নেহরু যুব কেন্দ্র সংগঠনের পশ্চিমবঙ্গের ডিরেক্টর শ্রী নবীন কুমার নায়েক জানান, এই কর্মসূচি রাজ্যের অন্যান্য জেলাগুলিতেও আগামীদিনে আয়োজন করা হবে। ক্ষেত্রীয় জনসংযোগ দপ্তরের নির্দেশক শ্রী এ কে লাকড়া তাঁর ভাষণে সোশ্যাল মিডিয়া ব্যবহারের মাধ্যমে ‘ জাদু গিনি কা ’ কর্মসূচি সাধারণ মানুষের মধ্যে ছড়িয়ে দেওয়ার ওপর গুরুত্ব আরোপ করেন।


    CG/CB/NS

    
    
    (Release ID: 1585219) Visitor Counter : 5