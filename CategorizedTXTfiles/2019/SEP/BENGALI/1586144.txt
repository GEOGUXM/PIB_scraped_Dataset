      কর্মী, জন-অভিযোগএবংপেনশনমন্ত্রক

      ১৯৭২ সালে সিসিএস (অবসর ভাতা)এর ৫৪ নম্বর ধারার সংশোধন
      Posted On: 25 SEP 2019 4:18PM by PIB Kolkata


    নয়াদিল্লি, ২৫ সেপ্টেম্বর , ২০১৯


    ১৯৭২ সালে সিসিএস (অবসর ভাতা)এর ৫৪ নম্বর ধারা অনুসারে কর্মরত অবস্হায় সরকারি কর্মচারীর মৃত্যুর ক্ষেত্রে তাঁর পরিবার, ‘ পারিবারিক পেনশন ’ পাওয়ার যোগ্য। এই নিয়ম অনুযায়ী যেসব কর্মচারী মৃত্যুর আগে ন্যূনতম ১০ বছর চাকরি করেছেন সেইসময় শেষ বেতনের হিসেব অনুযায়ী তাঁর পরিবার ৫০ শতাংশ হারে পেনশন পেতেন। যেসব সরকারি কর্মচারী নিরবচ্ছিন্নভাবে ৭ বছরের ওপর চাকরি করেছেন, সেইসব মৃত কর্মচারীদের পরিবারের ক্ষেত্রে এই হার ছিল শেষ বেতনের ৩০ শতাংশ।


    সরকারের ধারণা একজন সরকারী কর্মী তাঁর কর্মজীবনের শুরুতে প্রয়াত হলে তাঁর পরিবারের ‘ পারিবারিক পেনশন ’ আরও বেশি করে প্রয়োজন হয়। কারণ ওই সরকারী কর্মীর বেতন কর্মজীবনের শুরুর দিকে কমই থাকে। একারণে ৫৪ নম্বর ধারাটি সংশোধন করে ১৯ সেপ্টেম্বর একটি বিজ্ঞপ্তি জারি করা হয়েছে। এই বিজ্ঞপ্তি অনুযায়ী যেসমস্ত কর্মচারী কর্মজীবন শুরুর ৭ বছরের মধ্যে মারা গেছেন, তাঁদের পরিবার বর্ধিত হারে ১০ বছরের জন্য ওই কর্মচারীর শেষ প্রাপ্য বেতনের ৫০ শতাংশ পাবেন।


    এই সংশোধন আগামী পয়লা অক্টোবর থেকে কার্যকর হবে। এই সুবিধা কেন্দ্রীয় স্বশস্ত্র পুলিশ বাহিনী জওয়ানরা সহ সমস্ত সরকারি কর্মচারীর পরিবারের জন্য প্রযোজ্য হবে।


    CG/CB/NS

    
    
    (Release ID: 1586144) Visitor Counter : 4
    
    
      Read this release in: English