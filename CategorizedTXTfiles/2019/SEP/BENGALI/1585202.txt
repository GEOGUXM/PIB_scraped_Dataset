      শিল্পওবাণিজ্যমন্ত্রক

      কেন্দ্রীয় বাণিজ্য ও শিল্প মন্ত্রী আমদানিকৃত ইস্পাতের ওপর নজরদারি ব্যবস্থার সূচনা করলেন
      Posted On: 16 SEP 2019 5:27PM by PIB Kolkata


    নয়াদিল্লি, ১৬ সেপ্টেম্বর, ২০১৯


    কেন্দ্রীয় বাণিজ্য ও শিল্প তথা রেল মন্ত্রী শ্রী পীযূষ গোয়েল আজ নতুন দিল্লিতে এক অনুষ্ঠানে আমদানিকৃত ইস্পাতের ওপর নজরদারি ব্যবস্থার সূচনা করেছেন। এই অনুষ্ঠানে কেন্দ্রীয় ইস্পাত প্রতিমন্ত্রী শ্রী হরদীপ সিং পুরী উপস্থিত ছিলেন।


    মার্কিন যুক্তরাষ্ট্রে আমদানিকৃত ইস্পাতের ওপর নজরদারি ও বিশ্লেষণমূলক যে ব্যবস্থা চালু রয়েছে, তার আদলে ভারতে এই ব্যবস্থা চালু হবে। নতুন এই ব্যবস্থার ফলে দেশে ইস্পাত আমদানি সংক্রান্ত বিভিন্ন আগাম তথ্য সরকার ও সংশ্লিষ্ট সকল পক্ষের কাছে পৌঁছে যাবে। এর ফলে, উপযুক্ত নীতি গ্রহণে সুবিধা হবে। এই নজরদারি ব্যবস্থার জন্য যে ওয়েবপোর্টাল চালু করা হয়েছে, সেখানে ইস্পাত সামগ্রী আমদানিকারীদের প্রয়োজনীয় তথ্য আগাম নথিভুক্ত করতে হবে। অনলাইনে স্বয়ংক্রিয়ভাবেই প্রয়োজনীয় তথ্য নথিভুক্ত করা যাবে। তবে, ইস্পাত-সামগ্রী দেশে পৌঁছনোর অন্তত ৬০ দিন আগে অথবা সামগ্রী পৌঁছনোর ১৫ দিনের মধ্যে আমদানিকারীদের প্রয়োজনীয় তথ্য ওয়েবসাইটে দিতে হবে। উল্লেখ করা যেতে পারে, ওয়েবসাইটে সংশ্লিষ্ট আমদানিকারকের রেজিস্ট্রেশনের বৈধতা ৭৫ দিন।


    ইস্পাত আমদানি সংক্রান্ত এই নজরদারি ব্যবস্থা আগামী পয়লা নভেম্বর থেকে সারা দেশে কার্যকর হচ্ছে। গত ৫ই সেপ্টেম্বর এক সরকারি বিজ্ঞপ্তিতে নতুন এই ব্যবস্থা সম্পর্কে সকলকে অবহিত করা হয়। অনলাইনে রেজিস্ট্রেশনের সুবিধা আজ থেকেই চালু হয়েছে।


    CG/BD/SB

    
    
    (Release ID: 1585202) Visitor Counter : 3
    
    
      Read this release in: English