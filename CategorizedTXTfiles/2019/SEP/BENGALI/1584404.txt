      তথ্যওসম্প্রচারমন্ত্রক

      ভারতের রাষ্ট্রপতির সুনির্দিষ্টভাবে ভাষণের সমাবেশ ঘটিয়ে রচিত ‘লোকতন্ত্র কে স্বর’ এবং ‘দ্য রিপাবলিকান এথিক’ শীর্ষক বইয়ের দ্বিতীয় খন্ড প্রকাশ করলেন উপ-রাষ্ট্রপতি
      Posted On: 06 SEP 2019 10:56PM by PIB Kolkata


    নয়াদিল্লি, ০৬ সেপ্টেম্বর, ২০১৯


    উপ-রাষ্ট্রপতি শ্রী এম ভেঙ্কাইয়া নাইডু আজ নতুন দিল্লিতে প্রবাসী ভারতীয় কেন্দ্রে এক অনুষ্ঠানে ‘লোকতন্ত্র কে স্বর’ (দ্বিতীয় খন্ড) এবং ‘দ্য রিপাবলিকান এথিক’ (দ্বিতীয় খন্ড) শীর্ষক বই দুটি আনুষ্ঠানিকভাবে প্রকাশ করেন। এই বই দুটিতে রাষ্ট্রপতি শ্রী রাম নাথ কোবিন্দের কার্যকালের দ্বিতীয় বর্ষে (জুলাই, ২০১৮ থেকে জুলাই, ২০১৯ পর্যন্ত) প্রদেয় ৯৫টি ভাষণ একত্রিত করা হয়েছে। কেন্দ্রীয় তথ্য ও সম্প্রচার মন্ত্রকের প্রকাশনা বিভাগ বই দুটি প্রকাশ করেছে।


    এই উপলক্ষে উপ-রাষ্ট্রপতি শ্রী এম ভেঙ্কাইয়া নাইডু বলেন, রাষ্ট্রপতির ভাষণগুলিতে দেশবাসীর প্রত্যাশা, ভবিষ্যৎ রূপরেখা এবং আদর্শের কথা উল্লেখ রয়েছে। এগুলি সবই নতুন ভারতের মন্ত্রকেই প্রতিফলিত করে। এই বই দুটি রাষ্ট্রপতির প্রজ্ঞা ও দূরদৃষ্টিকেই তুলে ধরে। শ্রী নাইডু এই বই দুটিকে ভারতের আস্থা ও সক্ষমতার প্রতীক হিসাবে উল্লেখ করেন। রাষ্ট্রপতির প্রদেয় ভাষণ থেকে ‘বসুধৈব কুটুম্বকম্‌’ – এর আদর্শ তুলে ধরে উপ-রাষ্ট্রপতি বলেন, ভারত বিশ্বাস করে যে, সমগ্র বিশ্বই এক পরিবার। তাই, অন্য দেশের সঙ্গে মতানৈক্যের কোনও কারণ নেই। এই আদর্শের ওপর ভিত্তি করেই ভারত কখনও কোনও দেশকে আক্রমণ করেনি। তবে, শ্রী নাইডু সতর্ক করে বলেন, ভারতের সহনশীলতাকে দুর্বল ভাবা উচিৎ নয়। ‘যদি কোনও দেশ আমাদের আক্রমণ করে, তা হলে তাকে যথাযোগ্য জবাব দেওয়া হবে’। জবাবের প্রভাব এমন হবে, যা তারা জীবনে কখনও ভুলবে না।


    রাষ্ট্রপতির প্রদেয় ভাষণ একত্রিত করে এ ধরনের বই প্রকাশের জন্য তথ্য ও সম্প্রচার মন্ত্রী শ্রী জাভড়েকর প্রকাশনা বিভাগের প্রয়াসের প্রশংসা করেন। তিনি জানান, কিন্ডল এবং অ্যাপ স্টোর – এর মতো সমস্ত ই-প্ল্যাটফর্ম থেকে এই বই অর্থের বিনিময়ে সংগ্রহ করা যাবে। এর ফলে, পাঠকরা নিজেদের সুবিধা মতো ই-প্যাটফর্মগুলি থেকে বই পড়তে পারবেন। রাষ্ট্রপতির প্রদেয় ভাষণগুলিকে আটটি শ্রেণীতে বিভক্ত করা হয়েছে বলেও শ্রী জাভড়েকর জানান। অনুষ্ঠানে মন্ত্রকের সচিব শ্রী অমিত খারেও উপস্থিত ছিলেন।


    SSS/BD/SB

    
    
    (Release ID: 1584404) Visitor Counter : 6
    
    
      Read this release in: English