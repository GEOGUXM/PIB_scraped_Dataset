      রাষ্ট্রপতিরসচিবালয়

      স্বচ্ছ মহোৎসব – ২০১৯ অনুষ্ঠানে রাষ্ট্রপতি
      Posted On: 06 SEP 2019 10:59PM by PIB Kolkata


    নয়াদিল্লি, ০৬ সেপ্টেম্বর, ২০১৯


    রাষ্ট্রপতি শ্রী রাম নাথ কোবিন্দ আজ নতুন দিল্লির বিজ্ঞান ভবনে আয়োজিত স্বচ্ছ মহোৎসব ২০১৯ অনুষ্ঠানে যোগ দেন। কেন্দ্রীয় জল শক্তি মন্ত্রক আয়োজিত এই অনুষ্ঠানে রাষ্ট্রপতি বিভিন্ন বিভাগে স্বচ্ছ ভারত পুরস্কার প্রদান করেন। জল শক্তি মন্ত্রী শ্রী গজেন্দ্র সিং শেখাওয়াত এই উপলক্ষে রাষ্ট্রপতিকে আচার-আচরণগত পরিবর্তন নিয়ে রচিত স্বচ্ছ ভারত মিশন বইটি প্রদান করেন।


    অনুষ্ঠানে রাষ্ট্রপতি বলেন, স্বচ্ছ ভারত মিশনের সবচেয়ে গুরুত্বপূর্ণ বৈশিষ্ট্যই হ’ল এই অভিযানে প্রত্যেক ভারতীয়ই সামিল হয়েছেন। স্বচ্ছ ভারত এখন সরকারি অভিযানের মধ্যেই সীমাবদ্ধ নেই, গণআন্দোলনের রূপ নিয়েছে। প্রত্যেকেই পরিষ্কার-পরিচ্ছন্নতা বজায় রাখার দায়িত্ব গ্রহণ করেছেন। রাষ্ট্রসংঘের পক্ষ থেকে ২০৩০ সালের মধ্যে সুস্থায়ী উন্নয়নের লক্ষ্যমাত্রা পূরণে যে উদ্যোগ গ্রহণ করা হয়েছে, তা ভারত ১১ বছর আগেই পূরণ করতে সক্ষম বলেও রাষ্ট্রপতি জানান। এই সাফল্যে দেশের প্রতিটি নাগরিকের অবদান যেমন রয়েছে, তেমনই তাঁদের গর্ববোধ করাও উচিৎ। তিনি বলেন, ‘পরিষ্কার-পরিচ্ছন্নতা বজায় রাখার সংস্কৃতি আমাদের আরও গভীরভাবে আত্মোপলব্ধি করতে হবে’। কেন্দ্রীয় সরকার এ বছর যে জল জীবন মিশন – এর সূচনা করেছে, তার সার্বিক সাফল্যে পরিষ্কার-পরিচ্ছন্নতা বজায় রাখার গুরুত্বপূর্ণ ভূমিকা রয়েছে।


    SSS/BD/SB

    
    
    (Release ID: 1584406) Visitor Counter : 8
    
    
      Read this release in: English