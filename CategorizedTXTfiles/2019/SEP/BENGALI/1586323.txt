      বিজ্ঞানওপ্রযুক্তিমন্ত্রক

      দক্ষতা উন্নয়ন কর্মশিবির - ২০১৯
      Posted On: 26 SEP 2019 6:33PM by PIB Kolkata


    কলকাতা, ২৬ সেপ্টেম্বর, ২০১৯


    দুর্গাপুরের সিএসআইআর – সিএমইআরআই – এর স্কিল অ্যান্ড ইনোভেশন প্রোমোশন গ্রুপ ২৫শে সেপ্টেম্বর একটি দক্ষতা উন্নয়ন কর্মশিবিরের আয়োজন করে। অধিকর্তা অধ্যাপক ডঃ হরিশ হিরানী এর উদ্বোধন করেন। এই কর্মশিবিরে যোগ দেন ৩৯টি কলেজের প্রতিনিধিরা। কর্মশিবিরে অ্যাডম্যাক, সি ক্যাড, সোলার পিভি, মেট্রোলজি, এনডিটি, কো-ইএফএম, আইটি এবং জলশোধন প্রযুক্তি নিয়ে বিস্তারিত আলোচনা হয়। এর পর, বিজ্ঞানী এবং শিক্ষাবিদদের মধ্যে প্রশ্নোত্তরপর্ব চলে।


    অধ্যাপক ডঃ হরিশ হিরাণী তাঁর স্বাগত ভাষণে বলেন, এই কর্মশিবিরের উদ্দেশ্য হ’ল – যুবসম্প্রদায়কে আশা যোগানো, যাতে আমাদের দেশের বিশাল জনসংখ্যার সম্ভাবনাময় অংশের কর্মসংস্থান সহজ হয়। যদি যুবসম্প্রদায়কে দক্ষ করে তোলা যায়, তা হলে ৬৫ শতাংশ কর্মসংস্থানের সৃষ্টি হবে।


    শিল্পের উপযোগী একটি প্রাণ-চঞ্চল পরিবেশ ব্যবস্থা গড়ে তোলা প্রয়োজন। দক্ষতা বৃদ্ধির ক্ষেত্রে শিক্ষকদের একটি বড় ভূমিকা আছে। ডঃ হিরাণী তরুণ বিজ্ঞানীদের নতুন উদ্ভাবনের মাধ্যমে সাম্প্রতিক শিল্পমান বজায় রেখে পণ্য উৎপাদনে আহ্বান জানান। গবেষণার ক্ষেত্রে একে অপরের সহযোগিতায় ভালো ফল লাভ করা যায়। অনুষ্ঠানের শেষে ডঃ হিরাণী বলেন, দক্ষতা উন্নয়নই দেশের ভবিষ্যৎ এবং ভারত সরকারের স্কিল ইন্ডিয়া মিশনের উদ্দেশ্য সফল করতে নিরলস প্রচেষ্টা প্রয়োজন। ডঃ হিরাণী উপস্থিত শিক্ষাবিদদের সংস্থার বিভিন্ন গবেষণাগার ঘুরে দেখার আহ্বান জানান এবং অত্যাধুনিক সুবিধাগুলি সম্পর্কে অবহিত হতে বলেন।


    CG/AP/SB

    
    
    (Release ID: 1586323) Visitor Counter : 5
    
    
      Read this release in: English