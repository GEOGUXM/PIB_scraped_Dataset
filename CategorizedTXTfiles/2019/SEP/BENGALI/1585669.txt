      শিল্পওবাণিজ্যমন্ত্রক

      রেজিস্ট্রেশন অ্যান্ড লাইসেন্সিং অফ ইন্ডাস্ট্রিয়াল আন্ডারটেকিং (সংশোধন) বিধি, ২০১৯-এর বিজ্ঞপ্তি
      Posted On: 20 SEP 2019 4:48PM by PIB Kolkata


    নয়াদিল্লি, ২০ সেপ্টেম্বর, ২০১৯


    কেন্দ্রীয় শিল্প ও বাণিজ্য মন্ত্রকের শিল্পোন্নয়ন এবং অভ্যন্তরীণ বাণিজ্য দপ্তর ১৯৫২ সালের রেজিস্ট্রেশন অ্যান্ড লাইসেন্সিং অফ ইন্ডাস্ট্রিয়াল আন্ডারটেকিং বিধি সংশোধনের জন্য খসড়া প্রকাশ করেছিল ২০শে ফেব্রুয়ারি। গেজেটে এই খসড়া প্রকাশিত হওয়ার ৩০ দিনের মধ্যে এ বিষয়ে পরামর্শ বা আপত্তি জানানোর সংস্থান ছিল। গেজেটে খসড়াটি ২৫শে ফেব্রুয়ারি প্রকাশিত হওয়ার ৩০ দিনের মধ্যে কোন পরামর্শ বা আপত্তি প্রস্তাব আকারে না আসায় সরকার এই খসড়াটিকে গ্রহণ করেছে।


    এর ফলে, ১৯৫২ সালের রেজিস্ট্রেশন অ্যান্ড লাইসেন্সিং অফ ইন্ডাস্ট্রিয়াল আন্ডারটেকিং বিধি যে সংশোধনগুলি কার্যকর হবে সেগুলি হল –


    1. সংক্ষিপ্ত শিরোনাম এবং তা কার্যকর হওয়ার সময় সংক্রান্ত নিয়মগুলি রেজিস্ট্রেশন অ্যান্ড লাইসেন্সিং অফ ইন্ডাস্ট্রিয়াল আন্ডারটেকিং (সংশোধন) বিধি, ২০১৯ হিসেবে গেজেটে বিজ্ঞপ্তি জারির দিন থেকে বলবৎ হবে।


    2. এই নিয়মাবলী অনুযায়ী, শিল্প মন্ত্রক (শিল্প উন্নয়ন দপ্তর) অথবা শিল্প উন্নয়ন মন্ত্রক এখন থেকে ‘শিল্প বাণিজ্য মন্ত্রক শিল্পোন্নয়ন এবং অভ্যন্তরীণ বাণিজ্য দপ্তর’ হিসেবে বিবেচিত হবে।


    3. এই নিয়মাবলীতে ১০ নম্বর ধারার ২ উপধারা অনুযায়ী, কেন্দ্র গেজেটের বিজ্ঞপ্তি অনুসারে এক বা একাধিক কমিটি গঠন করবে। শিল্পোন্নয়ন ও অভ্যন্তরীণ বাণিজ্য দপ্তর, ধারার প্রথম অনুচ্ছেদে যেসব শিল্পগুলির উল্লেখ আছে সেইসব শিল্পের সংশ্লিষ্ট ব্যক্তিরা, স্বরাষ্ট্র, বাণিজ্য, কর্পোরেট বিষয়ক দপ্তরের আধিকারিকরা এই কমিটিগুলির সদস্য হতে পারবেন।


    4. ১৫ নং অনুচ্ছেদ অনুযায়ী, ১ ও ২ উপধারায় ‘তিন মাস’-এর পরিবর্তে ‘পাঁচ মাস’ বিবেচিত হবে।


    CG/CB/DM

    
    
    (Release ID: 1585669) Visitor Counter : 7
    
    
      Read this release in: English