      প্রধানমন্ত্রীরদপ্তর

      প্রধানমন্ত্রী রাষ্ট্রসংঘের সাধারণ সভায় ভাষণ দিয়েছেন
      Posted On: 30 SEP 2019 11:27AM by PIB Kolkata


    নতুনদিল্লী, ২৭ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী নিউইয়র্কে আজ (২৭ সেপ্টেম্বর) রাষ্ট্রসংঘের সাধারণ সভার ৭৪ তম অধিবেশনে ভাষণ দিয়েছেন।


    মহাত্মা গান্ধীর প্রসঙ্গ উল্লেখ করে প্রধানমন্ত্রী বলেন, বিশ্বের শান্তি, প্রগতি, উন্নয়নে বর্তমান যুগেও গান্ধীজির সত্য ও অহিংসার বার্তা প্রাসঙ্গিক ।


    প্রধানমন্ত্রী তাঁর ভাষণে সরকারের স্বচ্ছ ভারত, আয়ুষ্মান ভারত, জন ধন যোজনা, ডিজিটাল পরিচয় (আধার) সহ নানা জনমুখি উদ্যোগের মাধ্যমে যে পরিবর্তন হচ্ছে, সে বিষয়ে অবহিত করেন। তিনি বলেন, ভারত যখন এই ধরণের পদক্ষেপগুলি গ্রহণ করে, তখন তা সারা বিশ্বে আশার সঞ্চার করে।


    শ্রী নরেন্দ্র মোদী একবার ব্যবহারযোগ্য প্লাস্টিকের ব্যবহার বন্ধের উদ্যোগের বিষয় উল্লেখ করেন। তিনি বলেন আগামী পাঁচ বছরে সরকারের অঙ্গীকার হল প্রতিটি পরিবারের জন্য বাড়ি , প্রতিটি বাড়িতে জল সরবরাহ এবং যক্ষা দূরীকরণ।


    জলকল্যাণ হল ভারতীয় সংস্কৃতির অঙ্গ। জনগণের অংশগ্রহণের মাধ্যমে জনকল্যা ণে ব্রতী হওয়া তাঁর সরকারের মন্ত্র ।


    ১৩০ কোটি ভারতবাসীর স্বপ্নপূরণের জন্য সরকারের নানা উদ্যোগে উপকৃত হবে আসলে সারা পৃথিবী। শ্রী মোদী বলেন, “ আমরা শুধু আমাদের জনগণের কল্যাণে কাজ করছি না। আমাদের প্রয়াস সারা বিশ্বের জন্য। তাই আমাদের আদর্শ সবকা সাথ, সবকা বিকাশ সবকা বিশ্বাস”।


    সন্ত্রাসবাদকে বিশ্বে সবথেকে বড় চ্যালেঞ্জ বলে উল্লেখ করে প্রধানমন্ত্রী মানবতার স্বার্থে সকল রাষ্ট্রকে এর বিরুদ্ধে একজোট হবার আহ্বান জানান। তিনি বলেন, “ ভারত হল সেই দেশ যে, বিশ্বকে যুদ্ধ দেয়নি, বুদ্ধর শান্তির বানী দিয়েছে। “ রাষ্ট্রসংঘের শান্তিরক্ষী বাহিনীতে ভারতের অবদানের কথাও তিনি উল্লেখ করেন।


    প্রধানমন্ত্রী বহুস্তরীয় ব্যবস্থাপনার লক্ষ্যে আন্তর্জাতিক সম্প্রদায়কে নতুন দিশা দেখানোর জন্য আবেদন জানান। তিনি বলেন, পৃথিবী আজ নতুন এক যুগে এসে পৌছেছে। এখানে রাষ্ট্রগুলির নিজেদের সীমানার মধ্যে আবদ্ধ হয়ে থাকার কোন অবকাশ নেই। “বিভাজিত বিশ্ব, কারো স্বার্থ রক্ষা করবে না।“


    স্বামী বিবেকানন্দ এবং তামিল দার্শনিক কানিয়ান পুঙ্গুনদ্রানারের উক্তি উল্লেখ করে প্রধানমন্ত্রী, বিভিন্ন আন্তর্জাতিক চ্যালেঞ্জ মোকাবিলায় সংঘবদ্ধ প্রয়াসের কথা বলেন। তিনি বলেন, বিশ্বের বৃহত্তম গণতন্ত্র সারা পৃথিবীকে “সম্প্রীতি এবং শান্তি”র বাণী প্রচার করছে।


    বিশ্ব জুড়ে উষ্ণায়ণের প্রসঙ্গ উল্লেখ করে প্রধানমন্ত্রী বলেন, যদিও ভারতের মাথাপিছু কার্বন নিঃসরণের হার কম, তবুও এই সমস্যা মোকাবিলায় ভারত প্রথম সারিতে রয়েছে। জলবায়ু পরিবর্তনের মোকাবিলায়,৪৫০ গিগাওয়াট পূনর্নবীকরণযোগ্য শক্তি উৎপাদনের লক্ষ্যমাত্রা, আন্তর্জাতিক সৌর জোট গঠন সহ তাঁর সরকারের গৃহীত নানা পদক্ষেপের কথাও তিনি তাঁর ভাষণে উল্লেখ করেন।


    CG/CB

    
    
    (Release ID: 1586651) Visitor Counter : 3
    
    
      Read this release in: English