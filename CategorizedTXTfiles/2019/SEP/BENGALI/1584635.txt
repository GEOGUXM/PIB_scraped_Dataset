      প্রধানমন্ত্রীরদপ্তর

      প্রিন্সিপাল সচিব নৃপেন্দ্র মিশ্রকে প্রধানমন্ত্রীর বিদায়ী সংবর্ধনা
      Posted On: 10 SEP 2019 3:39PM by PIB Kolkata


    নয়াদিল্লি, ০৯ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী আজ ৭, লোককল্যাণ মার্গে আয়োজিত এক অনুষ্ঠানে প্রিন্সিপাল সচিব শ্রী নৃপেন্দ্র মিশ্রকে বিদায়ী সংবর্ধনা দেন। এই অনুষ্ঠানে একাধিক কেন্দ্রীয় মন্ত্রী ও উচ্চ পদস্থ সরকারি আধিকারিকরা উপস্থিত ছিলেন।


    শ্রী মিশ্রকে এক মূল্যবান সম্পদ ও বহুমুখী প্রতিভাসম্পন্ন ব্যক্তি হিসাবে উল্লেখ করে প্রধানমন্ত্রী বিগত পাঁচ বছরে তাঁর সঙ্গে কাজ করার কথা স্মরণ করেন। প্রধান সচিব শ্রী মিশ্রের কঠোর পরিশ্রমী মানসিকতা, কাজকর্মের প্রতি নিষ্ঠা এবং একজন সরকারি কৃত্যক হিসাবে তাঁর ব্যতিক্রমী কর্মজীবনের প্রশংসা করেন প্রধানমন্ত্রী। প্রশাসনিক কাজকর্মে শ্রী মিশ্রের বিপুল অভিজ্ঞতার কথাও প্রধানমন্ত্রী দৃষ্টান্ত-স্বরূপ উল্লেখ করেন।


    শ্রী মিশ্রকে এক সুদক্ষ ও অভিজ্ঞ আধিকারিক হিসাবে বর্ণনা করে প্রধানমন্ত্রী বলেন, বিভিন্ন জটিল সমস্যার সমাধানে তিনি তাঁর দক্ষতার নজির রেখেছেন। ভবিষ্যৎ জীবনে তাঁর সফলতা কামনা করি ও শুভেচ্ছা জানাই। ভারতে প্রশাসনিক ক্ষেত্রে তাঁর বিরাট অবদানের জন্য প্রধানমন্ত্রী মুখ্যসচিবকে ধন্যবাদ জ্ঞাপন করেন।


    এক নতুন ভারত গড়ে তোলার স্বপ্ন বাস্তবায়নের লক্ষ্যে তাঁকে কাজ করার সুযোগ দেওয়ার জন্য শ্রী মিশ্র প্রধানমন্ত্রীকে ধন্যবাদ জানান। প্রধানমন্ত্রীর উন্নয়নমুখী, প্রযুক্তির প্রতি গভীর আগ্রহ ও মানবিক দৃষ্টিভঙ্গীর প্রশংসা করেন তিনি। এক নতুন ভারত গড়ে তোলার লক্ষ্যে সমস্ত সরকারি ব্যবস্থার সঙ্গে যুক্ত সকলকে একজোট হয়ে কাজ করারও আহ্বান জানান শ্রী মিশ্র।


    CG/BD/SB

    
    
    (Release ID: 1584635) Visitor Counter : 5
    
    
      Read this release in: English