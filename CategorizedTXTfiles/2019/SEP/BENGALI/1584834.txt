      পরিবেশওঅরণ্যমন্ত্রক

      সিওপি-১৪-র দশম দিনে ড্রট টুলবক্স-এর সূচনা হল
      Posted On: 12 SEP 2019 2:25PM by PIB Kolkata


    নয়াদিল্লি, ১১ সেপ্টেম্বর, ২০১৯


    মরুকরণের বিরুদ্ধে লড়াইয়ে রাষ্ট্রসঙ্ঘের কনভেনশনের চতুর্দশ পার্টি কনফারেন্স বা সিওপি-১৪ বর্তমানে চলছে গ্রেটার নয়ডার ইন্ডিয়া এক্সপো সেন্টার অ্যান্ড মার্ট-এ। এর দশম দিনটি চিহ্নিত রাখা হয় খরার জন্য। রিও প্যাভেলিয়ন সেন্টারে আজকের সম্মেলন গোটা বিশ্ব জুড়ে খরার বিরুদ্ধে প্রস্তুতিকে সহায়তা করার জন্য চলতি যন্ত্রপাতি, পদ্ধতি এবং নীতির সাফল্য ও ব্যর্থতা নিয়ে আলোচনা হয়।


    খরা প্রস্তুতি দিবসে উদ্বোধনী ভাষণে ইউএনসিসিডি-র কার্যকরী সচিব শ্রী ইব্রাহিম থিয়াও বলেন, দীর্ঘস্থায়ী উন্নয়ন ‘গোল-১৫’ অর্জন করতে খরা একটি প্রধান প্রতিবন্ধক। আমাদের খরার বিরুদ্ধে দ্রুত লড়াই করতে হবে। একে আমাদের ধূলিসাৎ করতে হবে এবং জলবায়ু পরিবর্তনকে রোধ করতে হবে। দারিদ্র্য দূরীকরণে, গ্রহের সুরক্ষায় এবং সকল মানুষ যাতে ২০৩০-এর মধ্যে শান্তি এবং প্রগতি পান সেজন্য ২০১৫-য় রাষ্ট্রসঙ্ঘের সকল সদস্য দেশ একটি প্রস্তাব নিয়েছিল যাকে বলা হয় ‘দ্য সাস্টেনেবল ডেভেলপমেন্ট গোল্‌স’। এটিকে ‘গ্লোবাল গোল্‌স’ও বলা হয়।


    রাষ্ট্রসঙ্ঘের খাদ্য এবং কৃষি সংস্থায় সাধারণ, জলবায়ু, জীববৈচিত্র্য, ভূমি এবং জল দপ্তরের সহ-অধিকর্তা শ্রী রেনে কাস্ত্রো, ঘানার কওমে নক্রুমা প্যান-আফ্রিকান সেন্টারের প্রেসিডেন্ট শ্রীমতী সানিয়া নক্রুমা উপস্থিত ছিলেন।


    অনুষ্ঠানে খরার বিভিন্ন কারণ তুলে ধরা হয়। সেইসঙ্গে সূচনা হয় একটি টুলবক্স-এর যা খরার বিরুদ্ধে সবরকম ব্যবস্থা নেওয়ার জন্য ‘ওয়ান স্টপ শপ’। এটা এক ধরনের নলেজ ব্যাঙ্ক যা দেশগুলিকে খরার পূর্বাভাস দিতে সাহায্য করবে এবং খরার কার্যকরী মোকাবিলার ক্ষমতা বাড়াবে।


    ইউএনসিসিডি সিওপি-১৪-এর ইন্ডিয়া প্যাভিলিয়নে প্রকৃতি সংরক্ষণ নিয়ে আন্তর্জাতিক স্তরে আলোচনাচক্রের আয়োজন করা হয়। পরিবেশ মন্ত্রকের আইজিএফ শ্রী দীপক কুমার সিনহা এবং আইইউসিএন, ইন্ডিয়ার দেশীয় প্রতিনিধি ডঃ বিবেক সাক্সেনা আলোচনাচক্রে অংশ নেন।


    এছাড়াও, জমির গুণমানের অবক্ষয় প্রতিরোধ এবং দীর্ঘস্থায়ী উন্নয়নের লক্ষ্য সংক্রান্ত বিভিন্ন বিষয়ে গুরুত্বপূর্ণ অধিবেশনের আয়োজন করা হয়।


    চলতি ইউএনসিসিডি সিওপি-১৪-র আয়োজক দেশ ভারত। এটি শুরু হয়েছে দোসরা সেপ্টেম্বর। চলবে ১৩ই সেপ্টেম্বর পর্যন্ত।


    CG/AP/DM

    
    
    (Release ID: 1584834) Visitor Counter : 4
    
    
      Read this release in: English