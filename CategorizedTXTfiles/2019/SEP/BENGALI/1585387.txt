      প্রতিরক্ষামন্ত্রক

      ভারতীয় নৌ-বাহিনী, সিঙ্গাপুর নৌ-বাহিনী এবং থাইল্যান্ড নৌ-বাহিনীর মধ্যে প্রথম ত্রিপাক্ষিক মহড়া
      Posted On: 17 SEP 2019 10:42PM by PIB Kolkata


    নয়াদিল্লি, ১৭ সেপ্টেম্বর, ২০১৯


    ভারতীয় নৌ-বাহিনী, সিঙ্গাপুর নৌ-বাহিনী এবং রয়্যাল থাইল্যান্ড নৌ-বাহিনীর মধ্যে এই প্রথমবার ত্রিপাক্ষিক মহড়ার আয়োজন করা হয়েছে। পোর্টব্লেয়ারে সোমবার থেকে এই মহড়া শুরু হয়েছে। ৫ দিনের এই মহড়ার উদ্দেশ্য হ’ল তিন দেশের নৌ-বাহিনীর মধ্যে সমুদ্রে পারস্পরিক সহযোগিতা বাড়ানো। এই অঞ্চলে সার্বিক নৌ-নিরাপত্তা বাড়ানোর ক্ষেত্রেও এ ধরণের মহড়া গুরুত্বপূর্ণ ভূমিকা পালন করবে। তিন দেশের নৌ-বাহিনীর মধ্যে এক অভিন্ন বোঝাপড়া প্রণালী গড়ে তুলতে এবং পারস্পরিক আস্থা বৃদ্ধিতে এ ধরনের মহড়া বর্তমান পরিস্থিতির প্রেক্ষিতে অত্যন্ত জরুরি।


    মহড়ায় ভারতীয় নৌ-বাহিনীর যুদ্ধ জাহাজ রণবীর, ক্ষেপণাস্ত্র বিধ্বংসী বিশেষ জলযান কোরা ছাড়াও উপকূল এলাকায় নজরদারি জলযান সুকন্যা এবং একটি যুদ্ধ জাহাজ অংশ নিচ্ছে। সিঙ্গাপুর নৌ-বাহিনীর ক্ষেপণাস্ত্র বিধ্বংসী জলযান টিনাসিয়াস এবং থাইল্যান্ড নৌ-বাহিনীর ক্ষেপণাস্ত্র বিধ্বংসী জলযান ক্রাবুরি অংশ নিচ্ছে। মহড়ার পাশাপাশি, তিন দেশের নৌ-সেনা আধিকারিকদের মধ্যে পেশাগত দক্ষতা বিনিময়, খেলাধূলা এবং নৌ-বাহিনীর বিভিন্ন ডক ঘুরে দেখার কর্মসূচি রয়েছে।


    ত্রিপাক্ষিক এই মহড়া পারস্পরিক সহযোগিতা বৃদ্ধির পাশাপাশি, নিবিড় সম্পর্কের প্রসারে একে অপরের সহায়তা বৃদ্ধির ক্ষেত্রেও উপযুক্ত মঞ্চ হয়ে উঠবে।


    CG/BD/SB

    
    
    (Release ID: 1585387) Visitor Counter : 3
    
    
      Read this release in: English