      শিল্পওবাণিজ্যমন্ত্রক

      মেধাসম্পত্তি রক্ষায় অনুকূল বাতাবরণ গড়ে তুলতে একাধিক ব্যবস্থা; জ্ঞান-ভিত্তিক অর্থ ব্যবস্থায় উদ্ভাবন ও সৃজনশীলতায় উৎসাহদান জরুরি – পীযূষ গোয়েল
      Posted On: 17 SEP 2019 10:40PM by PIB Kolkata


    নয়াদিল্লি, ১৭ সেপ্টেম্বর, ২০১৯


    জ্ঞান-ভিত্তিক অর্থ ব্যবস্থায় উদ্ভাবন ও সৃজনশীলতার জন্য যথাযথ উৎসাহদানের প্রয়োজনীয়তার বিষয়টিকে স্বীকার করে নিয়ে কৃত্রিম মেধা রক্ষায় অনুকূল বাতাবরণ গড়ে তোলার লক্ষ্যে ভারত প্রয়োজনীয় উদ্যোগ নিচ্ছে।


    ভারতে অর্থ ব্যবস্থার বিকাশে অতিক্ষুদ্র, ক্ষুদ্র ও মাঝারি শিল্পোদ্যোগ গুরুত্বপূর্ণ ভূমিকা পালন করে চলেছে। তাই, কৃত্রিম মেধার অধিকার সুরক্ষিত রাখতে মেধা নথিভুক্তির মাশুল হার কমানোর প্রস্তাব করা হয়েছে। এই প্রস্তাবে মেধা অধিকার সুরক্ষার জন্য আবেদন মাশুল ক্ষেত্র বিশেষে বর্তমানের ৪ হাজার বা ৪ হাজার ৪০০ টাকা থেকে ৬০ শতাংশ কমিয়ে ১ হাজার ৬০০ বা ১ হাজার ৭৫০ টাকা করার প্রস্তাব করা হয়েছে। একইভাবে, মেধা অধিকার সুরক্ষিত করা যাবে কিনা, তা খতিয়ে দেখার জন্য মাশুল হার ক্ষেত্র-বিশেষে বর্তমানের ১০ হাজার বা ১১ হাজার টাকা থেকে ৬০ শতাংশ কমিয়ে ৪ হাজার বা ৪ হাজার ৪০০ টাকা করার প্রস্তাব দেওয়া হয়েছে। বৈদ্যুতিন উপায়ে দাখিল করা আবেদনগুলি পুঙ্খানুপুঙ্খ বিশ্লেষণের জন্য মাশুল হার ২৫ হাজার টাকা থেকে ৬৮ শতাংশ কমিয়ে ৮ হাজার টাকা করা হয়েছে। এছাড়াও, মেধা অধিকার সুরক্ষা পুনর্নবীকরণ বাবদ মাশুল হার ক্ষেত্র-বিশেষে ২ হাজার বা ২০ হাজার টাকা থেকে ৬০ শতাংশ কমিয়ে ৮০০ টাকা বা ৮ হাজার টাকা করার প্রস্তাব রয়েছে।


    দেশে মেধা অধিকার সুরক্ষা ব্যবস্থাকে আরও মজবুত করার লক্ষ্যে সরকার ২০১৬ সালে জাতীয় মেধা অধিকার সুরক্ষা নীতি চালু করে।বিগত পাঁচ বছরে মেধা অধিকার সুরক্ষায় একাধিক গুরুত্বপূর্ণ পদক্ষেপ গ্রহণ করা হয়েছে। এই সমস্ত পদক্ষেপের ফলে পেটেন্ট বা স্বত্ত্ব আদায়ের জন্য আবেদনের সংখ্যা ২০১৩ – ১৪’র ২২ শতাংশ থেকে বেড়ে ২০১৮-১৯ – এ ৩৪ শতাংশে পৌঁছেছে। কৃত্রিম মেধা সম্পর্কে সচেতনতা বাড়াতে বিদ্যালয়, কলেজ, বিশ্ববিদ্যালয়, গবেষণা ও উন্নয়ন প্রতিষ্ঠান এবং শিল্প সংঘের মধ্যে সচেতনতা বাড়ানোর কাজ চলছে। এছাড়াও, কৃত্রিম মেধার সুরক্ষা সংক্রান্ত জমে থাকা আবেদনগুলির দ্রুত নিরসনে বহুমুখী কৌশল গ্রহণ করা হয়েছে। সরকারের এ ধরনের উদ্যোগ গ্রহণের ফলে ২০১৩-১৪ থেকে ২০১৮-১৯ পর্যন্ত পেটেন্ট সংক্রান্ত ৩৫৩ এবং ট্রেড মার্ক সংক্রান্ত ৩৯৫টি সমস্যার নিরসন করা হয়েছে।


    CG/BD/SB

    
    
    (Release ID: 1585386) Visitor Counter : 4
    
    
      Read this release in: English