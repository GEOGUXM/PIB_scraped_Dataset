      সংস্কৃতিমন্ত্রক

      শ্রী প্রলহাদ সিং প্যাটেলের কুতুব মিনারের আলোকসজ্জা উদ্বোধন
      Posted On: 02 SEP 2019 8:48AM by PIB Kolkata


    নতুনদিল্লী, ১ সেপ্টেম্বর, ২০১৯


    কেন্দ্রীয় সংস্কৃতি ও পর্যটন প্রতিমন্ত্রী শ্রী প্রলহাদ সিং প্যাটেল শণিবার নতুনদিল্লীতে ঐতিহাসিক কুতুব মিনার স্থাপত্যের এলইডি আলোকসজ্জার উদ্বোধন করলেন। এর ফলে সূর্যাস্তের পরও দ্বাদশ শতকের এই স্মারকটির স্থাপত্যের নিদর্শন দেখা যাবে।


    এই উপলক্ষে আয়োজিত অনুষ্ঠানে শ্রী প্যাটেল বলেন, ভারতীয় সংস্কৃতির প্রকৃত প্রতিফলন এই কুতুব মিনার চত্বর, যা যুগযুগ ধরে ইতিহাসের সাক্ষী। তিনি আরো বলেন , প্রধানমন্ত্রী শ্রী নরেন্দ্র মোদী আগামী পাঁচ বছরে দেশী এবং বিদেশী পর্যটকের সংখ্যা দ্বিগুণ করার লক্ষ্যমাত্রা ধার্য করেছেন। দেশের ঐতিহাসিক স্মারকগুলির স্থাপত্যকলার আড়ম্বর, প্রকাশ করার জন্য ভারতের প্রত্নতত্ত্ব সর্বেক্ষণ দিল্লীর গুরুত্বপূর্ণ স্মারকগুলিকে আলোক মালায় সাজানোর উদ্যোগ নিয়েছে। এর আগে এই কাজ করা হয়েছে লালকেল্লায়, হুমায়ূনের সমাধিতে, পুরোন কেল্লায় এবং সফদরজঙের সমাধিস্থলে।


    দর্শকরা যাতে আরো বেশি করে এগুলি দেখতে আসতে পারেন, সেই লক্ষ্যে লালকেল্লা, সফদরজঙ এবং হুমায়ূনের সমাধিস্থলে ঢোকার সময় বাড়িয়ে করা হয়েছে রাত নয়টা পর্যন্ত। কুতুব মিনার খোলা থাকছে রাত ১০টা পর্যন্ত।


    সংস্কৃতি মন্ত্রক সুত্রে জানানো হয়েছে, যে সব পর্যটক কুতুব মিনার দেখার জন্য অনলাইনে টিকিট কাটবেন অথবা কিউআর কোড স্ক্যান করে টিকিটের দাম মেটাবেন, তাঁরা টিকিটের মূল্যের উপর ছাড় পাবেন। এক্ষেত্রে ভারতীয় দর্শকদের ক্ষেত্রে নির্ধারিত ৪০ টাকার বদলে ৩৫টাকা আর বিদেশী দর্শকরা ৬০০ টাকার পরিবর্তে ৫৫০টাকা দেবেন।


    CG/CB

    
    
    (Release ID: 1583815) Visitor Counter : 21
    
    
      Read this release in: English