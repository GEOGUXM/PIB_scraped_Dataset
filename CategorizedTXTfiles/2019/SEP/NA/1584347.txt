      रक्षा मंत्रालय

      भारत-अमेरिका संयुक्त युद्ध अभ्यास-2019 का उद्घाटन
      Posted On: 06 SEP 2019 2:11PM by PIB Delhi


    भारत और अमेरिका की सेनाओं के बीच संयुक्त- युद्ध अभ्यास-2019 आज अमेरिका के वाशिंगटन में ज्वाइंट बेस लैविस एमसी कॉर्ड में आज सवेरे प्रारंभ हुआ। शानदार समारोह में दोनों देशों के राष्ट्रीय ध्वज फहराए गए और दोनों देशों के राष्ट्र गान की धुन- ‘ द स्टार स्पैंगल्ड बैनर ’ तथा ‘जन गण मन’- बजाई गई। इस अवसर पर दोनों देशों के सैनिक साथ-साथ खड़े हुए और समारोह का निरीक्षण करने वाले भारत और अमेरीका के दो वरिष्ठ अधिकारियों को सलामी दी।


    अमरीकी दस्ते का प्रतिनिधित्व अमरीकी सेना की 5-20 इंफैंट्री बटालियन और भारतीय दस्ते का प्रतिनिधित्व असम रेजीमेंट ने किया। अमरीकी सेना के मेजर जनरल जेवियर ब्रुन्सेन ने भारतीय सैनिकों का स्वागत किया और दोनों देशों के लोकतंत्र, स्वतंत्रता, समानता और न्याय की साझा मूल्यों पर प्रकाश डाला।


    दोनों देश की सेना संयुक्त रूप से संयुक्त राष्ट्र शांति सेना के कार्रवाईयों के लिए प्रशिक्षण, नियोजन तथा सामरिक ड्रील करेंगे। दोनों देशों के विशेषज्ञ पारस्परिक हित के विभिन्न विषयों पर चर्चा करेंगे और अपने अनुभव साझा करेंगे।


    *****


    आर.के.मीणा/आरएनएम/एएम/एजी/डीके– 2855

    
    
    (Release ID: 1584347) Visitor Counter : 194
    
    
      Read this release in: English , Urdu , Bengali