      रक्षा मंत्रालय

      पूर्वालोकन: युद्ध अभ्‍यास 2019
      Posted On: 03 SEP 2019 4:34PM by PIB Delhi


    भारत-अमेरिका रक्षा सहयोग के हिस्‍से के रूप में 5 से 18 सितंबर , 2019 तक ज्‍वाइंट बेस लुईस मैक कॉर्डवाशिंगटन में भारत और अमेरिका का संयुक्‍त सैन्‍य अभ्‍यास 2019 आयोजित किया जा रहा है। यह भारत और अमेरिका के बीच सबसे बड़ा संयुक्‍त सैन्‍य प्रशिक्षण और रक्ष सहयोग है। दोनों देशों के बीच बारी-बारी से आयोजित किए जाने वाले युद्ध अभ्‍यास का यह 15वां संस्‍करण है।


    युद्ध अभ्‍यास दोनों देशों के सशस्‍त बलों को ब्रिग्रेड स्‍तर पर संयुक्‍त नियोजन के साथ बटालियन स्‍तर पर एकीकृत रूप से प्रशिक्षण का अवसर प्रदान करेगा। संयुक्‍त अभ्‍यास के दौरान विविध कार्रवाइयां की जाएंगी , ताकि एक दूसरे के संगठनात्‍मक ढांचे और युद्ध प्रक्रियाओं को समझा जा सके। इससे दोनों देशों के सशस्‍त्र बलों के बीच अंतर संचालन में सहायता मिलेगी और अप्रत्‍याशित स्थिति से निपटा जा सकेगा। यह युद्ध अभ्‍यास एक दूसरे की विशेषज्ञता तथा नियोजन और संचालन क्रियान्‍वयन के अनुभव को सीखने का आदर्श मंच है।


    दोनों देशों की सैनाएं संयुक्‍त रूप से प्रशिक्षण नियोजन और क्रियान्‍वयन का कार्य करेंगी , ताकि विभिन्‍न प्रकार के खतरों से निपटा जा सके। अंत में संयुक्‍त राष्‍ट्र व्‍यवस्‍था के अंतर्गत दोनों देशों द्वारा संचालन का संयुक्‍त अभ्‍यास किया जाएगा। दोनों देशों के विशेषज्ञ अकादमिक और सैन्‍य चर्चा करेंगे ताकि परस्‍पर हित के विभिनन विषयों पर एक दूसरे के अनुभवों को साझा किया जा सके।


    ****


    आर.के.मीणा/आरएनएम/एएम/एजी/वाईबी- 2792

    
    
    (Release ID: 1584006) Visitor Counter : 367
    
    
      Read this release in: English , Urdu