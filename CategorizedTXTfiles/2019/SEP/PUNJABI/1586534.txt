      ਪ੍ਰਧਾਨ ਮੰਤਰੀ ਦਫਤਰ

      ਲੀਡਰਸ਼ਿਪ ਮਹੱਤਵ ਰੱਖਦੀ ਹੈ: "ਸਮਕਾਲੀ ਸੰਸਾਰ ਵਿੱਚ ਮਹਾਤਮਾ ਗਾਂਧੀ ਦੀ ਪ੍ਰਾਸੰਗਿਕਤਾ" ਈਕੋਸੋਕ ਚੈਂਬਰ
      Posted On: 25 SEP 2019 6:25AM by PIB Chandigarh


    ਅਮਨ ਅਤੇ ਅਹਿੰਸਾ ਦੇ ਗਲੋਬਲ ਆਈਕੌਨ-ਮਹਾਤਮਾ ਗਾਂਧੀ ਦੀ 150ਵੀਂ ਜਯੰਤੀ ਮਨਾਉਣ ਲਈ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ ਅੱਜ 74ਵੀਂ ਯੂਐੱਨਜੀਏ ਦੌਰਾਨ ਈਕੋਸੋਕ ਚੈਂਬਰ ( ECOSOC Chamber) ਵਿੱਚ ਸ਼ਾਮ 6:30 ਵਜੇ ਇੱਕ ਉੱਚ ਪੱਧਰ ਸਮਾਗਮ ਦੀ ਮੇਜ਼ਬਾਨੀ ਕੀਤੀ ।


    ਸੰਯੁਕਤ ਰਾਸ਼ਟਰ ਦੇ ਸਕੱਤਰ ਜਨਰਲ ਮਹਾਮਹਿਮ ਸ਼੍ਰੀ ਐਂਟੋਨੀਓ ਗੁਟੇਰਸ , ਕੋਰੀਆ ਗਣਰਾਜ ਦੇ ਰਾਸ਼ਟਰਪਤੀ ਮਹਾਮਹਿਮ ਸ਼੍ਰੀਮਾਨ ਮੂਨ ਜੇ-ਇਨ , ਸਿੰਗਾਪੁਰ ਗਣਰਾਜ ਦੀ ਪ੍ਰਧਾਨ ਮੰਤਰੀ ਮਹਾਮਹਿਮ ਮਿਸ ਲੀ- ਹਸੀਨ ਲੂੰਗ , ਬੰਗਲਾਦੇਸ਼ ਗਣਤੰਤਰ ਦੀ ਪ੍ਰਧਾਨ ਮੰਤਰੀ ਮਹਾਮਹਿਮ ਸ਼੍ਰੀਮਤੀ ਸ਼ੇਖ ਹਸੀਨਾ , ਜਮਾਇਕਾ ਦੇ ਪ੍ਰਧਾਨ ਮੰਤਰੀ ਮਹਾਮਹਿਮ ਸ਼੍ਰੀ ਐਂਡਰਿਊ ਹੋਲਨੈਸ ਅਤੇ ਨਿਊਜ਼ੀਲੈਂਡ ਦੇ ਪ੍ਰਧਾਨ ਮੰਤਰੀ ਮਹਾਮਹਿਮ ਸੁਸ਼੍ਰੀ ਜੈਸਿੰਡਾ ਅਰਡਰਨ ਨੇ ਇਸ ਸਮਾਗਮ ਦੀ ਸ਼ੋਭਾ ਵਧਾਈ ।


    ਇਸ ਸਮਾਰੋਹ ਵਿੱਚ ਹਿੱਸਾ ਲੈਣ ਵਾਲੇ ਹੋਰ ਪਤਵੰਤਿਆਂ ਵਿੱਚ ਭੂਟਾਨ ਦੇ ਪ੍ਰਧਾਨ ਮੰਤਰੀ ਮਾਣਯੋਗ ਸ਼੍ਰੀ ਲੋਟੇ ਸ਼ੇਰਿੰਗ , ਕੋਰੀਆ ਗਣਰਾਜ ਦੀ ਪਹਿਲੀ ਮਹਿਲਾ ਮਾਣਯੋਗ ਸੁਸ਼੍ਰੀ ਕਿਮ ਜੰਗ-ਸੂਕ , ਸੰਯੁਕਤ ਰਾਸ਼ਟਰ ਦੇ ਸੀਨੀਅਰ ਅਧਿਕਾਰੀ ਅਤੇ ਮੈਂਬਰ ਦੇਸ਼ਾਂ ਦੇ ਡਿਪਲੋਮੈਟ ਸ਼ਾਮਲ ਸਨ ।


    ਵਿਦੇਸ਼ ਮੰਤਰੀ ਡਾ. ਐੱਸ ਜੈਸ਼ੰਕਰ ਨੇ ਸੁਆਗਤੀ ਟਿੱਪਣੀਆਂ ਕੀਤੀਆਂ । ਸਹਿਭਾਗੀ ਪਤਵੰਤਿਆਂ ਨੇ ਮਿਲ ਕੇ ਸੰਯੁਕਤ ਰਾਸ਼ਟਰ ਹੈੱਡਕੁਆਰਟਰ ਵਿਖੇ ਗਾਂਧੀ ਸੋਲਰ ਪਾਰਕ ਦਾ (ਭਾਰਤ ਸਰਕਾਰ ਵੱਲੋਂ ਸੰਯੁਕਤ ਰਾਸ਼ਟਰ ਨੂੰ ਦਾਨ ਦਿੱਤੇ ਗਏ) , ਓਲਡ ਵੈਸਟਬਰੀ ਵਿਖੇ ਸਟੇਟ ਯੂਨੀਵਰਸਿਟੀ ਆਵ੍ ਨਿਊ ਯਾਰਕ ਵਿਖੇ ਗਾਂਧੀ ਪੀਸ ਗਾਰਡਨ ਦਾ ਉਦਘਾਟਨ ਕੀਤਾ ਅਤੇ ਸੰਯੁਕਤ ਰਾਸ਼ਟਰ ਡਾਕ ਪ੍ਰਸ਼ਾਸਨ ਵੱਲੋਂ ਤਿਆਰ ਕਰਵਾਈਆਂ ਗਾਂਧੀ @ 150 ਡਾਕ ਟਿਕਟਾਂ ਦੇ ਵਿਸ਼ੇਸ਼ ਯਾਦਗਾਰੀ ਐਡੀਸ਼ਨ ਜਾਰੀ ਕੀਤੇ ।


    ਪ੍ਰਧਾਨ ਮੰਤਰੀ ਮੋਦੀ ਨੇ ਆਪਣੇ ਮੁੱਖ ਭਾਸ਼ਣ ਵਿੱਚ 20ਵੀਂ ਸਦੀ ਵਿੱਚ ਮਹਾਤਮਾ ਗਾਂਧੀ ਵੱਲੋਂ ਮਾਨਵੀ ਸੁਤੰਤਰਤਾ ਵਿੱਚ ਪਾਏ ਯੋਗਦਾਨ , ਸਭ ਦੀ ਭਲਾਈ ' ਤੇ ਜ਼ੋਰ (ਸਰਵੋਦਯਾ) , ਦੱਬੇ ਕੁਚਲੇ ਲੋਕਾਂ ਦੀ ਭਲਾਈ (ਅੰਤਯੋਦਿਆ) ਅਤੇ ਵਾਤਾਵਰਣ ਦੇ ਟਿਕਾਊਪਣ ਲਈ ਦੂਰਅੰਦੇਸ਼ੀ ਸਰੋਕਾਰ ਬਾਰੇ ਚਰਚਾ ਕੀਤੀ । ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਮਹਾਤਮਾ ਗਾਂਧੀ ਦੀ ਸਮੂਹਿਕ ਇੱਛਾ , ਸਾਂਝੀ ਕਿਸਮਤ , ਨੈਤਿਕ ਉਦੇਸ਼ , ਲੋਕ ਅੰਦੋਲਨ ਵਿੱਚ ਆਸਥਾ ਅਤੇ ਵਿਅਕਤੀਗਤ ਜ਼ਿੰਮੇਵਾਰੀ ਸਮਕਾਲੀ ਸਮੇਂ ਲਈ ਪ੍ਰਾਸੰਗਿਕ ਹੈ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਹਿੰਸਕ ਟਕਰਾਅ , ਦਹਿਸ਼ਤਵਾਦ , ਆਰਥਿਕ ਅਸਮਾਨਤਾਵਾਂ , ਸਮਾਜਿਕ-ਆਰਥਿਕ ਨੁਕਸਾਨ , ਮਹਾਮਾਰੀ ਅਤੇ ਜਲਵਾਯੂ ਪਰਿਵਰਤਨ ਦੀ ਮੌਜੂਦਾ ਹੋਂਦ ਦਾ ਖਤਰਾ ਲੋਕਾਂ , ਰਾਜਾਂ ਅਤੇ ਸਮਾਜਾਂ ਨੂੰ ਪ੍ਰਭਾਵਿਤ ਕਰ ਰਿਹਾ ਹੈ । ਇਨ੍ਹਾਂ ਵਿੱਚੋਂ ਕਿਸੇ ਇੱਕ ਵੀ ਮੁੱਦੇ ਨੂੰ ਹੱਲ ਕਰਨ ਲਈ ਅਗਵਾਈ ਮਹੱਤਵਪੂਰਨ ਹੈ ਅਤੇ ਗਾਂਧੀ ਦੁਆਰਾ ਉਤਸ਼ਾਹਿਤ ਕੀਤੀਆਂ ਗਈਆਂ ਕਦਰਾਂ-ਕੀਮਤਾਂ ਪ੍ਰੇਰਿਤ ਲੀਡਰਸ਼ਿਪ ਲਈ ਨੈਤਿਕ ਧੁਰੇ ਵਜੋਂ ਕੰਮ ਕਰਦੀਆਂ ਹਨ ।


    ਸਕੱਤਰ ਜਨਰਲ ਗੁਟੇਰਸ ਨੇ ਕਿਹਾ ਕਿ ਗਾਂਧੀ ਨੇ ਸਾਨੂੰ ਕਿਸੇ ਨੀਤੀ ਅਤੇ ਅਸਲ ਵਿੱਚ ਕਿਸੇ ਵੀ ਕਾਰਵਾਈ ਦਾ ਨਿਰਣਾ ਕਰਨ ਲਈ ਇੱਕ ਮੰਤਰ ਦਿੱਤਾ ਹੈ , ਇਹ ਮੁਲਾਂਕਣ ਕਰਨ ਲਈ ਕਿ ਕੀ ਪ੍ਰਸਤਾਵਿਤ ਕਾਰਵਾਈ ਸਾਨੂੰ ਮਿਲੇ ਸਭ ਤੋਂ ਗ਼ਰੀਬ ਵਿਅਕਤੀ ਦੀ ਜ਼ਿੰਦਗੀ , ਮਾਣ ਅਤੇ ਕਿਸਮਤ ਵਿੱਚ ਵਾਧਾ ਕਰੇਗੀ । ਸਵੱਛਤਾ , ਜੱਚਾ ਸਿਹਤ , ਮੁੱਢਲੀ ਸਿੱਖਿਆ , ਲਿੰਗਕ ਸੰਤੁਲਨ , ਮਹਿਲਾ ਸਸ਼ਕਤੀਕਰਨ , ਭੁੱਖ ਘਟਾਉਣ ਅਤੇ ਵਿਕਾਸ ਵਿੱਚ ਭਾਗੀਦਾਰੀ ਨੂੰ ਸੁਨਿਸ਼ਚਿਤ ਕਰਨ ਨਾਲ ਐੱਮਡੀਜੀਜ਼ ਜਾਂ ਐੱਸਡੀਜੀਜ਼ ਨੂੰ ਤਿਆਰ ਕੀਤੇ ਜਾਣ ਤੋਂ ਬਹੁਤ ਪਹਿਲਾਂ ਗਾਂਧੀ ਦੇ ਜੀਵਨ ਅਤੇ ਅਭਿਆਸ ਦਾ ਅਧਾਰ ਬਣੇ ਸਨ । ਅਸਲ ਵਿੱਚ ਟਿਕਾਊ ਵਿਕਾਸ ਟੀਚੇ ਗਾਂਧੀਵਾਦੀ ਫਿਲਾਸਫੀ ਦੀ ਕਾਰਵਾਈ ਹੀ ਹਨ ।


    ਸਹਿਭਾਗੀ ਨੇਤਾਵਾਂ ਨੇ ਇਸ ਅਵਸਰ ਦੀ ਵਰਤੋਂ ਗਾਂਧੀਵਾਦੀ ਸੋਚ ਨੂੰ ਸ਼ਰਧਾਂਜਲੀ ਭੇਂਟ ਕਰਨ ਲਈ ਕੀਤੀ ਅਤੇ ਕਿਹਾ ਕਿ ਮਹਾਤਮਾ ਗਾਂਧੀ ਦੀ ਵਿਰਾਸਤ ਆਉਣ ਵਾਲੀਆਂ ਪੀੜ੍ਹੀਆਂ ਤੱਕ ਬਰਕਰਾਰ ਰਹੇਗੀ । ਉਨ੍ਹਾਂ ਕਿਹਾ ਕਿ ਮਹਾਤਮਾ ਗਾਂਧੀ ਦਾ ਨਾਮ ਜਾਤ , ਧਰਮ ਅਤੇ ਨੇਸ਼ਨ-ਸਟੇਟਸ ਦੀਆਂ ਸੀਮਾਵਾਂ ਤੋਂ ਪਰੇ ਹੈ ਅਤੇ ਇੱਕੀਵੀਂ ਸਦੀ ਦੀ ਅਗੰਮ ਅਵਾਜ਼ ਵਜੋਂ ਉੱਭਰਿਆ ਹੈ । ਗਾਂਧੀ ਇੱਕ ਬਹੁਪੱਖੀ ਸ਼ਖਸੀਅਤ ਸਨ । ਉਹ ਇੱਕ ਰਾਸ਼ਟਰਵਾਦੀ , ਇੱਕ ਅੰਤਰਰਾਸ਼ਟਰੀਵਾਦੀ , ਇੱਕ ਰਵਾਇਤਵਾਦੀ ਅਤੇ ਸੁਧਾਰਵਾਦੀ , ਇੱਕ ਰਾਜਨੀਤਕ ਨੇਤਾ ਅਤੇ ਇੱਕ ਅਧਿਆਤਮਿਕ ਸਲਾਹਕਾਰ , ਇੱਕ ਲੇਖਕ , ਇੱਕ ਚਿੰਤਕ ਅਤੇ ਸ਼ਾਂਤੀਵਾਦੀ ਅਤੇ ਸਮਾਜ ਸੁਧਾਰ ਤੇ ਪਰਿਵਰਤਨ ਦੇ ਕਾਰਕੁੰਨ ਸਨ । ਵਿਸ਼ਵ , ਮਹਾਤਮਾ ਨੂੰ ਨਾ ਸਿਰਫ ਅਹਿੰਸਾ ਅਤੇ ਸਰਬਉੱਚ ਮਾਨਵਤਾਵਾਦੀ ਪ੍ਰੈਕਟਿਸ ਪ੍ਰਤੀ ਉਨ੍ਹਾਂ ਦੇ ਜੋਸ਼ੀਲੇਪਨ ਲਈ ਯਾਦ ਕਰਦਾ ਹੈ , ਸਗੋਂ ਇੱਕ ਮਾਪਦੰਡ ਦੇ ਤੌਰ ਤੇ ਵੀ ਯਾਦ ਕਰਦਾ ਹੈ ਜਿਸ ਉੱਤੇ ਅਸੀਂ ਜਨਤਕ ਜੀਵਨ ਵਿੱਚ ਮਰਦਾਂ ਅਤੇ ਔਰਤਾਂ , ਸਿਆਸੀ ਵਿਚਾਰਾਂ ਅਤੇ ਸਰਕਾਰੀ ਨੀਤੀਆਂ ਅਤੇ ਸਾਡੇ ਸਾਂਝੇ ਗ੍ਰਹਿ ਦੀਆਂ ਉਮੀਦਾਂ ਅਤੇ ਆਕਾਂਖਿਆਵਾਂ ਦੀ ਪਰਖ ਕਰਦੇ ਹਾਂ ।


    *****


    ਵੀਆਰਆਰਕੇ/ਏਕੇ

    
    
    (Release ID: 1586534) Visitor Counter : 3
    
    
      Read this release in: English