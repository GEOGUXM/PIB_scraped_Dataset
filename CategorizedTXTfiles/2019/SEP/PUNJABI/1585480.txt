      ਗ੍ਰਹਿ ਮੰਤਰਾਲਾ

      ਉੱਤਰੀ ਜ਼ੋਨਲ ਕੌਂਸਲ ਦੀ 29ਵੀਂ ਮੀਟਿੰਗ 20 ਸਤੰਬਰ, 2019 ਨੂੰ ਚੰਡੀਗੜ੍ਹ ਵਿਖੇ ਹੋਵੇਗੀ ਕੇਂਦਰੀ ਗ੍ਰਿਹ ਮੰਤਰੀ ਸ਼੍ਰੀ ਅਮਿਤ ਸ਼ਾਹ ਮੀਟਿੰਗ ਦੀ ਪ੍ਰਧਾਨਗੀ
      Posted On: 18 SEP 2019 4:10PM by PIB Chandigarh


    ਉੱਤਰੀ ਜ਼ੋਨਲ ਕੌਂਸਲ , ਜਿਸ ਵਿਚ ਹਰਿਆਣਾ, ਹਿਮਾਚਲ ਪ੍ਰਦੇਸ਼, ਪੰਜਾਬ ਰਾਜਸਥਾਨ, ਕੇਂਦਰ ਸ਼ਾਸਿਤ ਪ੍ਰਦੇਸ਼ ਜੰਮੂ ਕਸ਼ਮੀਰ ਅਤੇ ਲੱਦਾਖ ਅਤੇ ਦਿੱਲੀ ਐੱਨਸੀਟੀ ਸਰਕਾਰ ਸ਼ਾਮਲ ਹਨ , ਦੀ 29ਵੀਂ ਮੀਟਿੰਗ 20 ਸਤੰਬਰ, 2019 ਨੂੰ ਚੰਡੀਗੜ੍ਹ ਵਿਖੇ ਹੋ ਰਹੀ ਹੈ । ਜਿਸ ਦੀ ਪ੍ਰਧਾਨਗੀ ਕੇਂਦਰੀ ਗ੍ਰਿਹ ਮੰਤਰੀ ਸ਼੍ਰੀ ਅਮਿਤ ਸ਼ਾਹ ਕਰਨਗੇ । ਹਰਿਆਣਾ ਦੇ ਮੁੱਖ ਮੰਤਰੀ , ਜੋ ਇਸ ਉੱਤਰੀ ਖੇਤਰੀ ਕੌਂਸਲ ਦੇ ਵਾਈਸ ਚੇਅਰਮੈਨ ਹਨ , ਉਹ ਮੀਟਿੰਗ ਦੇ ਮੇਜ਼ਬਾਨ ਹੋਣਗੇ । ਦੂਜੇ ਮੈਂਬਰ ਰਾਜਾਂ ਦੇ ਮੁੱਖ ਮੰਤਰੀ ਅਤੇ ਹਰ ਰਾਜ ਦੇ ਦੋ-ਦੋ ਮੰਤਰੀ , ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਦੇ ਪ੍ਰਸ਼ਾਸਕ, ਮੁੱਖ ਸਕੱਤਰ ਅਤੇ ਰਾਜ ਸਰਕਾਰਾਂ ਅਤੇ ਕੇਂਦਰ ਸਰਕਾਰ ਦੇ ਹੋਰ ਸੀਨੀਅਰ ਅਧਿਕਾਰੀ ਮੀਟਿੰਗ ਵਿੱਚ ਸ਼ਾਮਲ ਹੋਣਗੇ । ਉੱਤਰੀ ਖੇਤਰੀ ਕੌਂਸਲ ਦੀ ਪਿਛਲੀ ਮੀਟਿੰਗ 12 ਮਈ , 2017 ਨੂੰ ਚੰਡੀਗੜ੍ਹ ਵਿੱਚ ਹੋਈ ਸੀ ।


    ਸੰਨ 1957 ਵਿੱਚ ਰਾਜ ਪੁਨਰਗਠਨ ਕਾਨੂੰਨ ਦੀ ਧਾਰਾ 15-22 ਅਧੀਨ 5 ਜ਼ੋਨਲ ਕੌਂਸਲਾਂ ਕਾਇਮ ਕੀਤੀਆਂ ਗਈਆਂ ਸਨ । ਮਾਣਯੋਗ ਗ੍ਰਿਹ ਮੰਤਰੀ ਹਰ ਜ਼ੋਨਲ ਕੌਂਸਲ ਦੇ ਚੇਅਰਮੈਨ ਹਨ ਅਤੇ ਮੇਜ਼ਬਾਨ ਰਾਜਾਂ ਦੇ ਮੁੱਖ ਮੰਤਰੀ (ਜਿਨ੍ਹਾਂ ਨੂੰ ਹਰ ਸਾਲ ਰੁਟੀਨ ਵਿੱਚ ਚੁਣਿਆ ਜਾਂਦਾ ਹੈ) ਇਸ ਦੇ ਵਾਈਸ ਚੇਅਰਮੈਨ ਹਨ । ਹਰ ਰਾਜ ਤੋਂ 2 ਹੋਰ ਮੰਤਰੀਆਂ ਨੂੰ ਰਾਜਪਾਲ ਵੱਲੋਂ ਮੈਂਬਰ ਵਜੋਂ ਨਾਮਜ਼ਦ ਕੀਤਾ ਜਾਂਦਾ ਹੈ । ਇਹ ਕੌਂਸਲ ਕੇਂਦਰ ਤੇ ਰਾਜਾਂ ਅਤੇ ਜ਼ੋਨ ਵਿੱਚ ਆਉਂਦੇ ਇੱਕ / ਕਈ ਰਾਜਾਂ ਨਾਲ ਸਬੰਧਤ ਮੁੱਦਿਆਂ ਉੱਤੇ ਵਿਚਾਰ ਕਰਦੀ ਹੈ । ਜ਼ੋਨਲ ਕੌਂਸਲਾਂ ਇਸ ਤਰ੍ਹਾਂ ਵਿਸਤ੍ਰਿਤ ਮੁੱਦਿਆਂ , ਜਿਨ੍ਹਾਂ ਵਿਚ ਸਰਹੱਦੀ ਮੁੱਦੇ ਵੀ ਸ਼ਾਮਲ ਹੁੰਦੇ ਹਨ , ਤੋਂ ਇਲਾਵਾ ਸੁਰੱਖਿਆ , ਬੁਨਿਆਦੀ ਢਾਂਚੇ ਨਾਲ ਸਬੰਧਤ ਮਸਲੇ ਜਿਵੇਂ ਕਿ ਸੜਕ , ਟ੍ਰਾਂਸਪੋਰਟ , ਉਦਯੋਗ , ਜਲ ਅਤੇ ਬਿਜਲੀ ਆਦਿ , ਵਣ , ਵਾਤਾਵਰਣ , ਮਕਾਨ ਉਸਾਰੀ , ਸਿੱਖਿਆ , ਖੁਰਾਕ ਸੁਰੱਖਿਆ , ਸੈਰ -ਸਪਾਟਾ , ਟ੍ਰਾਂਸਪੋਰਟ ਆਦਿ ਉੱਤੇ ਵਿਚਾਰ ਕਰਦੀਆਂ ਹਨ ।


    *************


    ਡੀਐੱਸ/ਪੀਐੱਸ/ਵੀਸੀ

    
    
    (Release ID: 1585480) Visitor Counter : 5
    
    
      Read this release in: English