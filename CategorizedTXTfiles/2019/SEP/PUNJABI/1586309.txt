      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਦੀ ਮੁੱਖ ਅਮਰੀਕਨ ਦੀਆਂ ਕੰਪਨੀਆਂ ਦੇ ਗਲੋਬਲ ਮੁੱਖ ਕਾਰਜਕਾਰੀ ਅਧਿਕਾਰੀਆਂ ਅਤੇ ਉੱਚ ਕਾਰਜਕਾਰੀ ਅਧਿਕਾਰੀਆਂ ਨਾਲ ਮੀਟਿੰਗ
      Posted On: 26 SEP 2019 1:00AM by PIB Chandigarh


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਨੇ ਨਿਊ ਯਾਰਕ ਵਿੱਚ 20 ਖੇਤਰਾਂ ਨਾਲ ਸਬੰਧਿਤ ਉਦਯੋਗਾਂ ਦੇ 42 ਗਲੋਬਲ ਆਗੂਆਂ ਨਾਲ ਇੱਕ ਵਿਸ਼ੇਸ਼ ਗੋਲਮੇਜ਼ ਚਰਚਾ ਦੀ ਪ੍ਰਧਾਨਗੀ ਕੀਤੀ । ਇਸ ਚਰਚਾ ਵਿੱਚ ਸ਼ਾਮਲ ਹੋਣ ਵਾਲੀਆਂ ਕੰਪਨੀਆਂ ਦੀ ਨੈੱਟ ਸਮੂਹਿਕ ਸੰਪਤੀ 16.4 ਟ੍ਰਿਲੀਅਨ ਅਮਰੀਕੀ ਡਾਲਰ ਹੈ । ਇਸ ਵਿਚੋਂ ਭਾਰਤ ਵਿੱਚ ਇਨ੍ਹਾਂ ਦੀ ਕੁਲ ਸੰਪਤੀ 50 ਬਿਲੀਅਨ ਅਮਰੀਕੀ ਡਾਲਰ ਦੀ ਹੈ ।


    ਇਸ ਆਯੋਜਨ ਵਿੱਚ ਆਈਬੀਐੱਮ ਦੀ ਮੁਖੀ ਅਤੇ ਸੀਈਓ ਸੁਸ਼੍ਰੀ ਗਿੰਨੀ ਰੋਮੇਟੀ , ਵਾਲਮਾਰਟ ਦੇ ਮੁਖੀ ਅਤੇ ਸੀਈਓ ਡਗਲਸ ਮੈਕਮਿਲਨ , ਕੋਕਾ-ਕੋਲਾ ਦੇ ਚੇਅਰਮੈਨ ਅਤੇ ਸੀਈਓ ਸ਼੍ਰੀ ਜੇਮਜ਼ ਕਵਿਨਸੀ , ਲਾਕਹੀਡ ਮਾਰਟਿਨ ਦੀ ਸੀਈਓ ਸੁਸ਼੍ਰੀ ਮਾਰਲਿਨ ਹਿਊਸਨ , ਜੇਪੀ ਮੋਰਗਨ ਦੇ ਚੇਅਰਮੈਨ ਅਤੇ ਸੀਈਓ ਸ਼੍ਰੀ ਜੇਮੀ ਡੀਮੋਨ , ਅਮਰੀਕਨ ਟਾਵਰ ਕਾਰਪੋਰੇਸ਼ਨ ਦੇ ਸੀਈਓ ਅਤੇ ਭਾਰਤ-ਅਮਰੀਕਾ ਸੀਈਓ ਦੇ ਵਾਈਸ ਚੈਅਰਮੈਨ ਸ਼੍ਰੀ ਜੇਮਜ਼ ਡੀ ਟੇਸਲੈਟ ਅਤੇ ਐਪਲ , ਗੂਗਲ , ਵੀਜ਼ਾ , ਮਾਸਟਰਕਾਰਡ , 3-ਐੱਮ , ਵਾਰਬਰਗ ਪਿਨਕਸ , ਏਈਸੀਓਐੱਮ , ਰੇਥੀਓਨ , ਬੈਂਕ ਆਵ੍ ਅਮਰੀਕਾ , ਪੈਪਸੀ ਵਰਗੀਆਂ ਕੰਪਨੀਆਂ ਦੇ ਸੀਨੀਅਰ ਐਗਜ਼ੀਕਿਊਟਿਵ ਵੀ ਸ਼ਾਮਲ ਹੋਏ ।


    ਡੀਪੀਆਈਈਟੀ ਅਤੇ ਇਨਵੈੱਸਟ ਇੰਡੀਆ ਵੱਲੋਂ ਆਯੋਜਿਤ ਇਸ ਵਿਚਾਰ ਵਟਾਂਦਰੇ ਵਿੱਚ ਕੇਂਦਰੀ ਵਣਜ ਅਤੇ ਉਦਯੋਗ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ , ਉਦਯੋਗ ਅਤੇ ਅੰਦਰੂਨੀ ਵਪਾਰ ਪ੍ਰਮੋਸ਼ਨ ਵਿਭਾਗ ਅਤੇ ਵਿਦੇਸ਼ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀ ਵੀ ਸ਼ਾਮਲ ਸਨ ।


    ਸਹਿਭਾਗੀਆਂ ਨੇ ਈਜ਼ ਆਵ੍ ਡੂਇੰਗ ਬਿਜ਼ਨਲ ਅਤੇ ਕਈ ਹੋਰ ਸੁਧਾਰਾਂ ਦੀ ਦਿਸ਼ਾ ਵਿੱਚ ਭਾਰਤ ਵੱਲੋਂ ਕੀਤੇ ਗਏ ਯਤਨਾਂ ਦੀ ਪ੍ਰਸ਼ੰਸਾ ਕੀਤੀ ਜਿਨ੍ਹਾਂ ਕਾਰਨ ਨਿਵੇਸ਼ਕਾਂ ਲਈ ਢੁਕਵਾਂ ਮਾਹੌਲ ਬਣਿਆ ਹੈ । ਬਿਜ਼ਨਸ ਲੀਡਰਸ ਨੇ ਕਾਰੋਬਾਰੀ ਸੁਗਮਤਾ ਉੱਤੇ ਧਿਆਨ ਦੇਣ ਅਤੇ ਭਾਰਤ ਨੂੰ ਵਧੇਰੇ ਨਿਵੇਸ਼ਕ ਅਨੁਕੂਲ ਬਣਾਉਣ ਦੀ ਖਾਤਿਰ ਮਜ਼ਬੂਤ ਫੈਸਲੇ ਲੈਣ ਲਈ ਪ੍ਰਧਾਨ ਮੰਤਰੀ ਦੀ ਪ੍ਰਸ਼ੰਸਾ ਕੀਤੀ । ਲੀਡਰਸ ਨੇ ਇਸ ਗੱਲ ਦਾ ਵੀ ਜ਼ਿਕਰ ਕੀਤਾ ਕਿ ਉਨ੍ਹਾਂ ਦੀਆਂ ਕੰਪਨੀਆਂ ਭਾਰਤ ਦੀ ਵਿਕਾਸ ਗਾਥਾ ਲਈ ਵਚਨਬੱਧ ਰਹੀਆਂ ਅਤੇ ਇਸ ਦੇ ਲਈ ਭਾਰਤ ਵਿੱਚ ਆਪਣੇ ਫੁਟ ਪਰਿੰਟ ਵਧਾਉਂਦੀਆਂ ਰਹੀਆਂ ।


    ਇਨ੍ਹਾਂ ਸੀਈਓਜ਼ ਨੇ ਭਾਰਤ ਵਿੱਚ ਆਪਣੀਆਂ ਵਿਸ਼ਿਸ਼ਟ ਯੋਜਨਾਵਾਂ ਦੀ ਸੰਖੇਪ ਜਾਣਕਾਰੀ ਵੀ ਦਿੱਤੀ ਅਤੇ ਕੌਸ਼ਲ ਵਿਕਾਸ , ਡਿਜੀਟਲ ਇੰਡੀਆ , ਮੇਕ ਇਨ ਇੰਡੀਆ , ਸਮਾਵੇਸ਼ੀ ਵਿਕਾਸ , ਹਰਿਤ ਊਰਜਾ ਅਤੇ ਵਿੱਤੀ ਸਮਾਵੇਸ਼ ਦੀ ਦਿਸ਼ਾ ਵਿੱਚ ਭਾਰਤ ਦੇ ਯਤਨਾਂ ਵਿੱਚ ਮਦਦ ਦੇਣ ਲਈ ਆਪਣੀਆਂ ਸਿਫਾਰਸ਼ਾਂ ਵੀ ਸਾਹਮਣੇ ਰੱਖੀਆਂ ।


    ਸੀਈਓਜ਼ ਦੀਆਂ ਟਿਪਣੀਆਂ ਉੱਤੇ ਪ੍ਰਤੀਕ੍ਰਿਆ ਦਿੰਦੇ ਹੋਏ ਪ੍ਰਧਾਨ ਮੰਤਰੀ ਨੇ ਨਿਰੰਤਰ ਸਿਆਸੀ ਸਥਿਰਤਾ , ਨੀਤੀ ਦਾ ਪੂਰਵ ਅਨੁਮਾਨ ਅਤੇ ਵਿਕਾਸ ਅਤੇ ਪ੍ਰਤੀ ਪ੍ਰਗਤੀ ਪ੍ਰਤੀ ਨੀਤੀਆਂ ਉੱਤੇ ਜ਼ੋਰ ਦਿੱਤਾ । ਉਨ੍ਹਾਂ ਨੇ ਸੈਰ ਸਪਾਟੇ , ਪਲਾਸਟਿਕ ਰੀ-ਸਾਈਕਲਿੰਗ ਅਤੇ ਵੇਸਟ ਮੈਨੇਜਮੈਂਟ ਅਤੇ ਕਿਸਾਨਾਂ ਅਤੇ ਖੇਤੀ ਲਈ ਵਧੇਰੇ ਮੌਕੇ ਪੈਦਾ ਕਰਨ ਵਾਲੀ ਐੱਮਐੱਸਐੱਮਈਜ਼ ਵਿਵਸਥਾ ਨੂੰ ਵਧਾਉਣ ਦੀ ਪਹਿਲ ਦੇ ਵਿਕਾਸ ਉੱਤੇ ਵੀ ਜ਼ੋਰ ਦਿੱਤਾ । ਉਨ੍ਹਾਂ ਨੇ ਕੰਪਨੀਆਂ ਨੂੰ ਨਾ ਸਿਰਫ ਭਾਰਤ ਬਲਕਿ ਵਿਸ਼ਵ ਲਈ ਸਮਾਧਾਨ ਵਾਸਤੇ ਲਈ ਹੋਰ ਦੇਸ਼ਾਂ ਦੇ ਨਾਲ ਭਾਈਵਾਲੀ ਵਿੱਚ ਸਟਾਰਟ ਅੱਪ ਇੰਡੀਆ ਇਨੋਵੇਸ਼ਨ ਪਲੇਟਫਾਰਮਾਂ ਦਾ ਲਾਭ ਉਠਾਉਣ ਦੀ ਤਾਕੀਦ ਕੀਤੀ । ਇਸ ਵਿੱਚ ਪੋਸ਼ਣ ਅਤੇ ਵੇਸਟ ਮੈਨੇਜਮੈਂਟ ਵਰਗੇ ਚੁਣੌਤੀਪੂਰਨ ਮੁੱਦੇ ਸ਼ਾਮਲ ਹਨ ।


    ****


    ਵੀਆਰਆਰਕੇ ਏਕੇ

    
    
    (Release ID: 1586309) Visitor Counter : 1
    
    
      Read this release in: English