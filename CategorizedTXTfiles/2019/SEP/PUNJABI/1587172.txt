      ਪ੍ਰਧਾਨ ਮੰਤਰੀ ਦਫਤਰ

      ‘ਪ੍ਰਧਾਨ ਮੰਤਰੀ ਨੇ ਵਿਦਿਆਰਥੀਆਂ ਨੂੰ ਦੇਸ਼ ਦੀਆਂ ਸਮੱਸਿਆਵਾਂ ਦਾ ਅਸਾਨ ਸਮਾਧਾਨ ਖੋਜਣ ਦੀ ਤਾਕੀਦ ਕੀਤੀ
      ‘ਪੂਰੀ ਦੁਨੀਆ ਲਈ ਭਾਰਤੀ ਸਮਾਧਾਨ : ਇਹ ਸਾਡੀ ਪ੍ਰਤੀਬੱਧਤਾ ਹੈ: ਪ੍ਰਧਾਨ ਮੰਤਰੀ

      Posted On: 30 SEP 2019 12:09PM by PIB Chandigarh

    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਆਈਆਈਟੀ ਚੇਨਈ ਵਿਖੇ ਸੰਪੰਨ ਹੋਈ 36 ਘੰਟੇ ਦੀ ਸਿੰਗਾਪੁਰ ਭਾਰਤ ਹੈਕਾਥੌਨ ਦੇ ਜੇਤੂਆਂ ਨੂੰ ਪੁਰਸਕਾਰ ਵੰਡੇ ।


    ਸਿੰਗਾਪੁਰ ਸਰਕਾਰ , ਭਾਰਤ ਸਰਕਾਰ , ਆਈਆਈਟੀ ਚੇਨਈ ਅਤੇ ਨਾਨਯਾਂਗ ਟੈਕਨੀਕਲ ਯੂਨੀਵਰਸਿਟੀ (ਐੱਨਟੀਯੂ) ਦੇ ਸਹਿਯੋਗ ਨਾਲ ਆਯੋਜਿਤ ਇਹ ਇਸ ਤਰ੍ਹਾਂ ਦਾ ਦੂਸਰਾ ਹੈਕਾਥੌਨ ਹੈ ।


    ਅਜਿਹਾ ਪਹਿਲਾ ਹੈਕੇਥੌਨ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੁਆਰਾ ਪੇਸ਼ ਵਿਚਾਰ ਦੇ ਅਧਾਰ ਉੱਤੇ ਐੱਨਟੀਯੂ ਸਿੰਗਾਪੁਰ ਵਿਖੇ 2018 ਵਿੱਚ ਆਯੋਜਿਤ ਕੀਤਾ ਗਿਆ ਸੀ ।


    ਵਿਦਿਆਰਥੀਆਂ ਅਤੇ ਅਕਾਦਮਿਕ ਭਾਈਚਾਰੇ ਨੂੰ ਸੰਬੋਧਨ ਕਰਦਿਆਂ ਪ੍ਰਧਾਨ ਮੰਤਰੀ ਨੇ ਹੈਕਾਥੌਨ ਦੇ ਜੇਤੂਆਂ ਨੂੰ ਵਧਾਈ ਦਿੱਤੀ ।


    " ਮਿੱਤਰੋ , ਮੈਂ ਹੈਕਾਥੌਨ ਦੇ ਜੇਤੂਆਂ ਨੂੰ ਵਧਾਈ ਦਿੰਦਾ ਹਾਂ । ਅਤੇ ਮੈਂ ਇੱਥੇ ਮੌਜੂਦ , ਹਰ ਨੌਜਵਾਨ ਮਿੱਤਰ , ਖਾਸ ਤੌਰ ‘ਤੇ ਵਿਦਿਆਰਥੀ ਮਿੱਤਰਾਂ ਨੂੰ ਵਧਾਈ ਦਿੰਦਾ ਹਾਂ । ਚੁਣੌਤੀਆਂ ਦਾ ਸਾਹਮਣਾ ਕਰਨ ਅਤੇ ਉਨ੍ਹਾਂ ਦਾ ਵਿਵਹਾਰਕ ਸਮਾਧਾਨ ਖੋਜਣ ਦੀ ਤੁਹਾਡੀ ਇੱਛਾ , ਤੁਹਾਡੀ ਊਰਜਾ , ਤੁਹਾਡਾ ਉਤਸ਼ਾਹ ਸਿਰਫ ਮੁਕਾਬਲਾ ਜਿੱਤਣ ਨਾਲੋਂ ਕਿਤੇ ਅਧਿਕ ਬੇਸ਼ਕੀਮਤੀ ਹੈ । "


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ 3 ਪ੍ਰਮੁੱਖ ਸਟਾਰਟ ਅੱਪ ਅਨੁਕੂਲ ਪਰਿਵੇਸ਼ ਵਾਲੇ ਦੇਸ਼ਾਂ ਵਿੱਚੋਂ ਇੱਕ ਹੈ । ਉਨ੍ਹਾਂ ਕਿਹਾ ਕਿ ਭਾਰਤ ਨੇ ਪਿਛਲੇ 5 ਸਾਲਾਂ ਵਿੱਚ ਇਨੋਵੇਸ਼ਨ ਅਤੇ ਇਨਕਿਊਬੇਸ਼ਨ ‘ਤੇ ਬਹੁਤ ਜ਼ੋਰ ਦਿੱਤਾ ਹੈ ।


    " ਅਟਲ ਇਨੋਵੇਸ਼ਨ ਮਿਸ਼ਨ , ਪੀਐੱਮ ਰਿਸਰਚ ਫੈਲੋਸ਼ਿਪਸ , ਸਟਾਰਟ ਅੱਪ ਇੰਡੀਆ ਅਭਿਯਾਨ , ਜਿਹੇ ਪ੍ਰੋਗਰਾਮ 21ਵੀਂ ਸਦੀ ਦੇ ਉਸ ਭਾਰਤ ਦੀ ਬੁਨਿਆਦ ਹਨ, ਇੱਕ ਅਜਿਹਾ ਭਾਰਤ ਜੋ ਇਨੋਵੇਸ਼ਨ ਦੇ ਸੱਭਿਆਚਾਰ ਨੂੰ ਉਤਸ਼ਾਹਿਤ ਕਰਦਾ ਹੈ । ਅਸੀਂ ਹੁਣ ਆਧੁਨਿਕ ਟੈਕਨੋਲੋਜੀਆਂ , ਜਿਵੇਂ ਕਿ ਮਸ਼ੀਨ ਲਰਨਿੰਗ , ਆਰਟੀਫਿਸ਼ੀਅਲ ਇੰਟੈਲੀਜੈਂਸ , ਬਲਾਕ ਚੇਨ ਵਰਗੀਆਂ ਟੈਕਨੋਲੋਜੀਆਂ ਦੀ ਜਾਣਕਾਰੀ ਛੇਵੀ ਜਮਾਤ ਤੋਂ ਹੀ ਵਿਦਿਆਰਥੀਆਂ ਨੂੰ ਦੇਣ ਦੀ ਕੋਸ਼ਿਸ਼ ਕਰ ਰਹੇ ਹਾਂ । ਸਕੂਲ ਤੋਂ ਲੈ ਕੇ ਉੱਚ ਸਿੱਖਿਆ ਵਿੱਚ ਖੋਜ ਤੱਕ ਇੱਕ ਅਜਿਹਾ ਪਰਿਵੇਸ਼ (ਈਕੋ ਸਿਸਟਮ) ਕਾਇਮ ਕੀਤਾ ਜਾ ਰਿਹਾ ਹੈ ਜੋ ਕਿ ਇਨੋਵੇਸ਼ਨ ਦਾ ਉਚਿਤ ਮਾਧਿਅਮ ਬਣਾ ਜਾਂਦਾ ਹੈ । "


    ਵਿਦਿਆਰਥੀਆਂ ਨੂੰ ਭਾਰਤ ਸਾਹਮਣੇ ਪੇਸ਼ ਚੁਣੌਤੀਆਂ ਦਾ ਅਸਾਨ ਸਮਾਧਾਨ ਖੋਜਣ ਦੀ ਤਾਕੀਦ ਕਰਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਭਾਰਤ ਆਪਣੇ ਇਨ੍ਹਾਂ ਸਮਾਧਾਨਾਂ ਦੀ ਸਾਰੀ ਦੁਨੀਆ , ਖਾਸ ਤੌਰ ‘ਤੇ ਗ਼ਰੀਬ ਦੇਸ਼ਾਂ ਨੂੰ ਪੇਸ਼ਕਸ ਕਰਨੀ ਚਾਹੇਗਾ ।


    " ਅਸੀਂ ਦੋ ਵੱਡਾ ਕਾਰਨਾਂ ਕਰਕੇ ਇਨੋਵੇਸ਼ਨ ਅਤੇ ਇਨਕਿਊਬੇਸ਼ਨ ਨੂੰ ਉਤਸ਼ਾਹਿਤ ਕਰ ਰਹੇ ਹਾਂ । ਪਹਿਲਾ ਇਹ ਕਿ ਅਸੀਂ ਭਾਰਤੀ ਸਮੱਸਿਆਵਾਂ ਦਾ ਅਸਾਨ ਸਮਾਧਾਨ ਚਾਹੁੰਦੇ ਹਾਂ ਤਾਕਿ ਜੀਵਨ ਅਸਾਨ ਬਣ ਸਕੇ ਅਤੇ ਦੂਸਰਾ ਕਾਰਨ ਇਹ ਕਿ ਅਸੀਂ ਭਾਰਤ ਵਿੱਚ ਸਾਰੀ ਦੁਨੀਆ ਲਈ ਸਮਾਧਾਨ ਢੂੰਢਣਾ ਚਾਹੁੰਦੇ ਹਾਂ । ਵਿਸ਼ਵ ਦੇ ਲਈ ਲਈ ਭਾਰਤੀ ਸਮਾਧਾਨ- ਇਹ ਸਾਡਾ ਟੀਚਾ ਅਤੇ ਸਾਡੀ ਪ੍ਰਤੀਬੱਧਤਾ ਹੈ । ਅਸੀਂ ਚਾਹਾਂਗੇ ਕਿ ਸਾਡੇ ਕਿਫਾਇਤੀ ਸਮਾਧਾਨ ਗ਼ਰੀਬ ਦੇਸ਼ਾਂ ਦੇ ਲੋਕਾਂ ਲਈ ਵੀ ਉਪਲੱਬਧ ਹੋਣ - ਭਾਰਤੀ ਖੋਜਾਂ ਸਭ ਤੋਂ ਗ਼ਰੀਬ ਅਤੇ ਵਾਂਝੇ ਲੋਕਾਂ ਲਈ ਹੋਣ , ਉਹ ਭਾਵੇਂ ਕਿਤੇ ਵੀ ਰਹਿੰਦੇ ਹੋਣ । "


    ਪ੍ਰਧਾਨ ਮੰਤਰੀ ਆਈਆਈਟੀ-ਐੱਮ ਦੇ ਡਾਇਮੰਡ ਜੁਬਲੀ ਸਮਾਰੋਹਾਂ ਅਤੇ ਕਨਵੋਕੇਸ਼ਨ ਵਿੱਚ ਵੀ ਹਿੱਸਾ ਲੈਣਗੇ ।


    ਵੀਆਰਆਰਕੇ / ਏਕੇ

    
    
    (Release ID: 1587172) Visitor Counter : 3
    
    
      Read this release in: English