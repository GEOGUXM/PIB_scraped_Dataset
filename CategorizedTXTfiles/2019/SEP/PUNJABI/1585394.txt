      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸੂਚਨਾ ਅਤੇ ਪ੍ਰਸਾਰਣ ਮੰਤਰੀ ਨੇ ਵਿਲੱਖਣ ਸਚਲ ਪ੍ਰਦਰਸ਼ਨੀ ਨੂੰ ਹਰੀ ਝੰਡੀ ਦਿਖਾਈ ‘ਜਲਦੂਤ’ ਜਲ ਸੰਭਾਲ਼ ਵਿੱਚ ਲੋਕਾਂ ਦੀ ਭਾਗੀਦਾਰੀ ਵਧਾਏਗਾ - ਪ੍ਰਕਾਸ਼ ਜਾਵਡੇਕਰ
      Posted On: 14 SEP 2019 4:40PM by PIB Chandigarh


    ਕੇਂਦਰੀ ਵਾਤਾਵਰਣ , ਵਣ ਤੇ ਜਲਵਾਯੂ ਪਰਿਵਰਤਨ ਅਤੇ ਸੂਚਨਾ ਤੇ ਪ੍ਰਸਾਰਣ ਮੰਤਰੀ , ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਨੇ ਅੱਜ ਕਿਹਾ ਕਿ ‘ ਜਲਦੂਤ ’ ਇੱਕ ਅਨੋਖੀ ਪਹਿਲ ਹੈ । ਇਹ ਜਲ ਸੰਭਾਲ਼ ਦਾ ਸੰਦੇਸ਼ ਜਨ – ਜਨ ਤੱਕ ਪਹੁੰਚਾਵੇਗੀ । ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਤਹਿਤ ਰੀਜਨਲ ਆਊਟਰੀਚ ਬਿਊਰੋ, ਪੁਣੇ ਦੁਆਰਾ ਆਯੋਜਿਤ ਸਚਲ ਪ੍ਰਦਰਸ਼ਨੀ ‘ਜਲਦੂਤ’ ਨੂੰ ਹਰੀ ਝੰਡੀ ਦਿਖਾਉਣ ਦੇ ਬਾਅਦ, ਸ਼੍ਰੀ ਜਾਵਡੇਕਰ ਨੇ ਕਿਹਾ ਕਿ ਜਲਦੂਤ ਅਗਲੇ 2 ਮਹੀਨਿਆਂ ਵਿੱਚ ਮਹਾਰਾਸ਼ਟਰ ਦੇ 8 ਜ਼ਿਲ੍ਹਿਆਂ ਦਾ ਦੌਰਾ ਕਰੇਗੇ ਅਤੇ ਉਹ ਪਿਛਲੇ 100 ਦਿਨਾਂ ਵਿੱਚ ਸਰਕਾਰ ਦੁਆਰਾ ਕੀਤੇ ਗਏ ਕੰਮਾਂ ਬਾਰੇ ਲੋਕਾਂ ਨੂੰ ਜਾਣਕਾਰੀ ਵੀ ਦੇਵੇਗੇ । ਇਹ ਪ੍ਰਦਰਸ਼ਨੀ ਸਰਕਾਰ ਦੁਆਰਾ ਕੀਤੇ ਗਏ ਨਿਰਣਾਇਕ ਕਾਰਜਾਂ ਅਤੇ ਦਮਦਾਰ ਪਹਿਲਾਂ ਨੂੰ ਉਜਾਗਰ ਕਰਦੀ ਹੈ ।


    ਜਲਦੂਤ ਦੀ ਯਾਤਰਾ ਪੁਣੇ , ਅਹਿਮਦ ਨਗਰ , ਨਾਸਿਕ , ਜਲਗਾਓਂ , ਬੁਲਢਾਣਾ , ਅਮਰਾਵਤੀ ਅਤੇ ਸੋਲਾਪੁਰ ਜ਼ਿਲ੍ਹਿਆਂ ਤੋਂ ਹੋ ਕੇ ਗੁਜਰੇਗੀ । ਸ਼੍ਰੀ ਜਾਵਡੇਕਰ ਨੇ ਅੱਗੇ ਕਿਹਾ ਕਿ ਮੋਦੀ ਸਰਕਾਰ ਨੇ ਜਲ ਸੰਭਾਲ਼ ਨੂੰ ਪਹਿਲ ਦਿੱਤੀ ਹੈ । ਇਸ ਕ੍ਰਮ ਵਿੱਚ ਸਰਕਾਰ ਨੇ ਇੱਕ ਨਵੇ ਮੰਤਰਾਲੇ - ਜਲਸ਼ਕਤੀ ਦਾ ਗਠਨ ਕੀਤਾ ਤਾਕਿ ਦੇਸ਼ ਵਿੱਚ ਜਲ ਦੀ ਕਮੀ ਨਾ ਹੋਵੇ । ਉਨ੍ਹਾਂ ਨੇ ਕਿਹਾ ਕਿ ਕੇਂਦਰ ਸਰਕਾਰ 2024 ਤੱਕ ਹਰ ਘਰ ਨੂੰ ਪਾਣੀ ਉਪਲੱਬਧ ਕਰਵਾਉਣ ਲਈ ਪ੍ਰਤੀਬੱਧ ਹੈ । ਇਸ ਮੌਕੇ ਉੱਤੇ ਸ਼੍ਰੀ ਜਾਵਡੇਕਰ ਨੇ ਪ੍ਰਤੀਭਾਗੀਆਂ ਨੂੰ ਸਵੱਛਤਾ ਦੀ ਸਹੁੰ ਚੁਕਾਈ । ਸ਼੍ਰੀ ਜਾਵਡੇਕਰ ਨੇ ਇਸ ਵਾਸਤੇ ਤਿਆਰਕਤੀ ਗਈ ਪ੍ਰਦਰਸ਼ਨੀ ਦੀ ਵੀ ਸ਼ਲਾਘਾ ਕੀਤੀ ।


    ਇਸ ਅਵਸਰ ‘ਤੇ ਸਾਂਸਦ ਸ਼੍ਰੀ ਗਿਰੀਸ਼ ਬਾਪਟ , ਸਾਂਸਦ ਸ਼੍ਰੀਮਤੀ ਸੁਪ੍ਰਿਯਾ ਸੁਲੇ , ਰੀਜਨਲ ਆਊਟਰੀਚ ਬਿਊਰੋ ਦੇ ਡਾਇਰੈਕਟਰ ਜਨਰਲ, ਸ਼੍ਰੀ ਸਤਯੇਂਦਰ ਸ਼ਰਨ , ਪੱਤਰ ਸੂਚਨਾ ਦਫ਼ਤਰ ਪੱਛਮੀ ਖੇਤਰ ਦੇ ਡਾਇਰੈਕਟਰ ਜਨਰਲ, ਸ਼੍ਰੀ ਆਰਐੱਨ ਮਿਸ਼ਰਾ, ਏਡੀਜੀ , ਸ਼੍ਰੀ ਡੀਜੇ ਨਾਰਾਇਨ ਆਰਓਬੀ ਪੁਣੇ ਦੇ ਸੰਯੁਕਤ ਡਾਇਰੈਕਟਰ, ਸ਼੍ਰੀ ਸੰਤੋਸ਼ ਅਜਮੇਰਾ ਅਤੇ ਹੋਰ ਪਤਵੰਤੇ ਮੌਜੂਦ ਸਨ ।


    ਜਲਦੂਤ : ਪਿਛੋਕੜ

      * ਮਾਣਯੋਗ ਪ੍ਰਧਾਨ ਮੰਤਰੀ ਨੇ ‘ ਜਨਸ਼ਕਤੀ ਸੇ ਜਲਸ਼ਕਤੀ ’ ਅਭਿਯਾਨ ਉੱਤੇ ਮੁਹਿੰਮ ਸ਼ੁਰੂ ਕੀਤੀ ਹੈ । ਇਸ ਦੇ ਤਹਿਤ ਸਵੱਛ ਭਾਰਤ ਮਿਸ਼ਨ ਦੀ ਤਰਜ਼ ‘ਤੇ ਜਲ ਸੰਭਾਲ਼ ਲਈ ਲੋਕਾਂ ਨੂੰ ਜੋੜਦੇ ਹੋਏ ਇੱਕ ਜਨ - ਅੰਦੋਲਨ ਸ਼ੁਰੂ ਕਰਨਾ ਹੈ ਤਾਕਿ ਭਵਿੱਖ ਲਈ ਜਲ ਬਚਾਇਆ ਅਤੇ ਸੁਰੱਖਿਅਤ ਰੱਖਿਆ ਜਾ ਸਕੇ ।
      * ਦੇਸ਼ ਵਿੱਚ ਵਧਦੇ ਜਲ ਸੰਕਟ ਨਾਲ ਨਿਪਟਣ ਲਈ ਭਾਰਤ ਸਰਕਾਰ ਨੇ ਜਲਸ਼ਕਤੀ ਅਭਿਯਾਨ ਸ਼ੁਰੂ ਕੀਤਾ ਹੈ । ਇਹ ਇੱਕ ਜਲ ਸੰਭਾਲ਼ ਮੁਹਿੰਮ ਹੈ ਜੋ ਦੇਸ਼ ਭਰ ਵਿੱਚ 256 ਜ਼ਿਲ੍ਹਿਆਂ ਦੇ 1592 ਦਬਾਆ - ਗ੍ਰਸਤ ਬਲਾਕਾਂ ‘ਤੇ ਕੇਂਦਰਿਤ ਹੈ ।
      * ਭਾਰਤ ਸਰਕਾਰ ਦੇ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਅਧੀਨ ਰੀਜਨਲ ਆਊਟਰੀਚ ਬਿਊਰੋ ਆਰਓਬੀ ਦਾ ਮਹਾਰਾਸ਼ਟਰ ਅਤੇ ਗੋਆ ਖੇਤਰ ਲਈ ਆਪਣਾ ਮੁੱਖ ਦਫ਼ਤਰ ਪੁਣੇ ਸਥਿਤ ਹੈ । ਇਹ ਕੇਂਦਰ ਸਰਕਾਰ ਦੀਆਂ ਵੱਖ-ਵੱਖ ਆਊਟਰੀਚ ਗਤੀਵਿਧੀਆਂ ਅਤੇ ਵਿਕਾਸ ਸੰਚਾਰ ਜ਼ਰੂਰਤਾਂ ਦੀ ਦੇਖਭਾਲ ਕਰਦਾ ਹੈ ।
      * ਐੱਮਐੱਸਆਰਟੀਸੀ (ਮਹਾਰਾਸ਼ਟਰ ਸਟੇਟ ਰੋਡ ਟ੍ਰਾਂਸਪੋਰਟ ਕਾਰਪੋਰੇਸ਼ਨ) ਦੇ ਸਹਿਯੋਗ ਨਾਲ ਆਰਓਬੀ ਜਲਦੂਤ ਮੁਹਿੰਮ ਸ਼ੁਰੂ ਕਰ ਰਿਹਾ ਹੈ । ਆਰਓਬੀ ਨੇ ਜਲਦੂਤ: ਜਲਸ਼ਕਤੀ ਅਭਿਯਾਨ ਉੱਤੇ ਯਾਤਰਾ ਪ੍ਰਦਰਸ਼ਨੀ ਲਈ ਇੱਕ ਬੱਸ ਨੂੰ ਖਾਸ ਤੌਰ ਉੱਤੇ ਡਿਜ਼ਾਈਨ ਕੀਤਾ ਹੈ । ਇਸ ਪ੍ਰਦਰਸ਼ਨੀ ਵਿੱਚ ਕਈ ਤਰ੍ਹਾਂ ਦੀ ਸੂਚਨਾ ਵਾਲੇ ਡਿਸਪਲੇ ਪੈਨਲ ਅਤੇ ਆਡੀਓ - ਵਿਜ਼ੁਅਲ ਉਪਕਰਨ ਲਗਾਏ ਗਏ ਹਨ । ਇਸ ਬੱਸ ਨਾਲ ਯਾਤਰਾ ਕਰ ਰਹੇ ਗੀਤ ਤੇ ਨਾਟਕ ਡਿਵੀਜ਼ਨ ਦੇ ਸੱਭਿਆਚਾਰਕ ਦਲ ਅਤੇ ਕਲਾਕਾਰ ਸਰਕਾਰ ਦੀ ਪਹਿਲ ਬਾਰੇ ਜਾਗਰੂਕਤਾ ਪੈਦਾ ਕਰਨਗੇ ।
      * ਇਸ ਤਹਿਤ ਕਈ ਸਥਾਨਾਂ ‘ਤੇ ਆਯੋਜਿਤ ਹੋਣ ਵਾਲੇ ਪ੍ਰੋਗਰਾਮਾਂ ਵਿੱਚ ਮੁਕਾਬਲੇ , ਰੈਲੀਆਂ , ਸੱਭਿਆਚਾਰਕ ਪ੍ਰੋਗਰਾਮ ਆਦਿ ਸ਼ਾਮਲ ਹਨ ਜੋ ਜਲ ਸੰਭਾਲ਼ ਪ੍ਰਯਤਨਾ ਬਾਰੇ ਜਾਗਰੂਕਤਾ ਪੈਦਾ ਕਰਨ ਉੱਤੇ ਕੇਂਦਰਿਤ ਹੋਣਗੇ ।

    ਜਲਸ਼ਕਤੀ ਅਭਿਯਾਨ ਇਨ੍ਹਾਂ ਪੰਜ ਪ੍ਰਮੁੱਖ ਪਹਿਲੂਆਂ ਉੱਤੇ ਕੇਂਦਰਿਤ ਹੈ :


    o ਜਲ ਸੰਭਾਲ ਅਤੇ ਵਰਖਾ ਜਲ ਦਾ ਸੰਗ੍ਰਹਿਣ


    o ਪਰੰਪਰਾਗਤ ਅਤੇ ਹੋਰ ਜਲ ਭੰਡਾਰਾਂ ਦਾ ਨਵੀਨੀਕਰਨ


    o ਜਲ ਦੀ ਮੁੜ ਵਰਤੋਂ ਅਤੇ ਢਾਂਚਿਆਂ ਦੀ ਰੀਚਾਰਜਿੰਗ


    o ਵਾਟਰਸ਼ੈੱਡ ਵਿਕਾਸ


    o ਸੰਘਣੇ ਵਣ ਲਗਾਉਣਾ


    ****


    ਐੱਮਸੀ/ਐੱਮਆਈ/ਡੀਆਰ
    

    
    (Release ID: 1585394) Visitor Counter : 2
    
    
      Read this release in: English
    
    
    

*