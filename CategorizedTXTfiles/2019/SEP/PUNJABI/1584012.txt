      ਜਹਾਜ਼ਰਾਨੀ ਮੰਤਰਾਲਾ

      ਦੇਸ਼ ਦੇ ਜਹਾਜ਼ਰਾਨੀ ਉਦਯੋਗ ਨੂੰ ਗਤੀ ਦੇਣ ਵਾਲੇ ਜਹਾਜ਼ਰਾਨੀ ਡਾਇਰੈਕਟੋਰੇਟ ਜਨਰਲ ਦੇ 70 ਸਾਲ ਪੂਰੇ ਹੋਏ ਕੇਂਦਰੀ ਮੰਤਰੀ ਸ਼੍ਰੀ ਮੰਡਾਵੀਆ ਕੱਲ੍ਹ ਮੁੰਬਈ ਵਿੱਚ ਇਸ ਅਵਸਰ ‘ਤੇ ਹੋਣ ਵਾਲੇ ਸਮਾਰੋਹ ਵਿੱਚ ਸ਼ਾਮਲ ਹੋਣਗੇ
      Posted On: 02 SEP 2019 11:50AM by PIB Chandigarh


    ਜਹਾਜ਼ਰਾਨੀ ਡਾਇਰੈਕਟੋਰੇਟ ਜਨਰਲ ਕੱਲ੍ਹ ਸਤੰਬਰ ਨੂੰ ਆਪਣੀ ਸਥਾਪਨਾ ਦਾ 70 ਸਾਲ ਮਨਾਵੇਗਾ । ਮੁੰਬਈ ਵਿੱਚ ਕੱਲ੍ਹ ਆਯੋਜਿਤ ਹੋਣ ਵਾਲੇ ਪ੍ਰੋਗਰਾਮ ਦਾ ਉਦਘਾਟਨ ਜਹਾਜ਼ਰਾਨੀ ਰਾਜ ਮੰਤਰੀ ( ਸੁਤੰਤਰ ਚਾਰਜ ) ਤੇ ਰਸਾਇਣ ਅਤੇ ਖਾਦ ਰਾਜ ਮੰਤਰੀ ਸ਼੍ਰੀ ਮਨਸੁਖ ਮੰਡਾਵੀਆ ਕਰਨਗੇ । ਇਹ ਵਿਸ਼ੇਸ਼ ਪ੍ਰੋਗਰਾਮ ਜਹਾਜ਼ਰਾਨੀ ਡਾਇਰੈਕਟੋਰੇਟ ਜਨਰਲ ਦੀ ਹੁਣ ਤੱਕ ਦੀ ਯਾਤਰਾ ਅਤੇ 1949 ਵਿੱਚ ਇਸ ਦੀ ਸਥਾਪਨਾ ਤੋਂ ਹੁਣ ਤੱਕ ਦੇ ਇਸ ਦੇ ਯੋਗਦਾਨ ਉੱਤੇ ਚਰਚਾ ਨੂੰ ਸਮਰਪਿਤ ਹੋਵੇਗਾ । ਇਸ ਪ੍ਰੋਗਰਾਮ ਵਿੱਚ ਸੁਰੱਖਿਅਤ ਅਤੇ ਪ੍ਰਦੂਸ਼ਣ ਮੁਕਤ ਜਹਾਜ਼ਰਾਨੀ ਨੂੰ ਹੁਲਾਰਾ ਦੇਣ ਲਈ ਭਾਵੀ ਪ੍ਰੋਗਰਾਮ ਦੀ ਰੂਪ ਰੇਖਾ ਵੀ ਤਿਆਰ ਕੀਤੀ ਜਾਵੇਗੀ ।


    ਜਹਾਜ਼ਰਾਨੀ ਉਦਯੋਗ ਦੇ ਕੰਮ-ਕਾਜ ਨੂੰ ਅਸਾਨ ਕਰਨ ਦੀ ਦਿਸ਼ਾ ਵਿੱਚ ਡਾਇਰੈਕਟੋਰੇਟ ਜਨਰਲ ਨੇ ਕਈ ਕਦਮ ਉਠਾਏ ਹਨ । ਇਸ ਤਹਿਤ ਪੁਰਾਣੇ ਕਾਨੂੰਨਾਂ ਵਿੱਚ ਸੁਧਾਰ , ਤਟੀ ਜਹਾਜ਼ਰਾਨੀ ਦੇ ਅਸਾਨ ਤਰੀਕੇ , ਗੁਣਵੱਤਾਪੂਰਨ ਸਿਖਲਾਈ , ਨਾਵਿਕਾਂ ਦੀ ਬਹਾਲੀ ਅਤੇ ਈ - ਗਵਰਨੈਂਸ ਮਾਡਿਊਲ ਨੂੰ ਪੂਰੀ ਤਰ੍ਹਾਂ ਬਦਲਣਾ ਸ਼ਾਮਲ ਹਨ । ਹਾਲ ਹੀ ਵਿੱਚ ਉਠਾਏ ਗਏ ਕਦਮਾਂ ਦਾ ਨਾਵਿਕਾਂ ਦੇ ਰੋਜ਼ਗਾਰ ਉੱਤੇ ਬਹੁਤ ਅਸਰ ਪਿਆ ਜਿਨ੍ਹਾਂ ਦੀ ਸੰਖਿਆ ਵਧ ਕੇ 2,08,000 ਤੱਕ ਪਹੁੰਚ ਗਈ ਹੈ । ਪਿਛਲੇ ਚਾਰ ਸਾਲ ਵਿੱਚ ਦੇਸ਼ ਵਿੱਚ ਜਹਾਜ਼ਾਂ ਦੀ ਰਜਿਸਟੇਸ਼ਨ ਕਰੀਬ 200 ਤੱਕ ਪਹੁੰਚ ਗਈ ਹੈ । ਤਟੀ ਟ੍ਰੈਫਿਕ ਵਿੱਚ ਵੀ ਤੇਜ਼ੀ ਆਉਣ ਦੀ ਉਮੀਦ ਹੈ । ਇਹ ਸਾਰੀਆਂ ਪਹਿਲਆਂ ਸਰਕਾਰ ਦੇ ‘ ਸਾਗਰਮਾਲਾ ਪ੍ਰੋਜੈਕਟ ਦਾ ਹਿੱਸਾ ਹਨ ।


    ਮੁੰਬਈ ਵਿੱਚ ਕੱਲ੍ਹ ਹੋਣ ਵਾਲੇ ਪ੍ਰੋਗਰਾਮ ਵਿੱਚ ਦੇਸ਼ ਦੇ ਪੂਰਬੀ , ਪੱਛਮੀ , ਉੱਤਰੀ ਅਤੇ ਦੱਖਣੀ ਖੇਤਰ ਤੋਂ ਸਮੁੰਦਰੀ ਸਿਖਲਾਈ ਸੰਸਥਾਨਾਂ ਦੀ ਪ੍ਰਤੀਨਿਧੀਤਾ ਕਰਨ ਵਾਲੇ ਚਾਰ ਟ੍ਰੇਨਰ ਕੈਡੇਟਾਂ ਦਾ ਦਲ ਮਾਰਚ ਪਾਸਟ ਕਰੇਗਾ । ਇਸ ਵਿੱਚ ਪੰਜਵਾਂ ਦਲ ਵਿਸ਼ੇਸ਼ ਤੌਰ ਉੱਤੇ ਮਹਿਲਾਵਾਂ ਦਾ ਹੋਵੇਗਾ । ਜਹਾਜ਼ਰਾਨੀ ਡਾਇਰੈਕਟੋਰੇਟ ਜਨਰਲ , ਤਟ ਰੱਖਿਅਕਾਂ ਅਤੇ ਭਾਰਤੀ ਨੌਸੈਨਾ ਦਰਮਿਆਨ ਨਜ਼ਦੀਕੀ ਸਬੰਧ ਨੂੰ ਦਰਸ਼ਾਉਣ ਲਈ ਇਸ ਪ੍ਰੋਗਰਾਮ ਵਿੱਚ ਨੌਸੈਨਾ ਅਤੇ ਤਟ ਰੱਖਿਅਕਾਂ ਦਾ ਵੀ ਇੱਕ - ਇੱਕ ਦਲ ਹੋਵੇਗਾ । ਇਸ ਪ੍ਰੋਗਰਾਮ ਤੋਂ ਬਾਅਦ ਇੱਕ ਕਾਨਫਰੰਸ ਅਤੇ ਪੈਨਲ ਡਿਸਕਸ਼ਨ ਵੀ ਹੋਵੇਗੀ । ਇਸ ਪ੍ਰੋਗਰਾਮ ਵਿੱਚ ਜਹਾਜ਼ਰਾਨੀ ਉਦਯੋਗ ਨਾਲ ਜੁੜੇ ਲੋਕ ਅਤੇ ਨਾਵਿਕਾਂ ਦਾ ਭਾਈਚਾਰਾ ਵੀ ਸ਼ਾਮਲ ਹੋਵੇਗਾ


    ਐੱਨਪੀ/ਐੱਮਐੱਸ

    
    
    (Release ID: 1584012) Visitor Counter : 1
    
    
      Read this release in: English