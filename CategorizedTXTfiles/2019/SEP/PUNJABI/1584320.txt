      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਰਾਸ਼ਟਰਪਤੀ ਦੇ ਚੁਣੇ ਹੋਏ ਭਾਸ਼ਣਾਂ ਦਾ ਸੰਕਲਨ – ‘ਲੋਕਤੰਤਰ ਕੇ ਸਵਰ’ ਅਤੇ ‘ਦ ਰਿਪਬਲਿਕਨ ਐਥਿਕ’ ਦਾ ਦੂਜਾ ਸੰਸਕਰਨ ਉਪ ਰਾਸ਼ਰਪਤੀ ਜਾਰੀ ਕਰਨਗੇ
      Posted On: 04 SEP 2019 10:55AM by PIB Chandigarh


    ਰਾਸ਼ਟਰਪਤੀ ਸ਼੍ਰੀ ਰਾਮ ਨਾਥ ਕੋਵਿੰਦ ਦੇ ਚੁਣੇ ਹੋਏ ਭਾਸ਼ਣਾਂ ਦੇ ਪ੍ਰਚਾਰ ਅਤੇ ਪ੍ਰਸਾਰ ਲਈ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਪਬਲੀਕੇਸ਼ਨਸ ਡਿਵੀਜ਼ਨ ਨੇ ‘ਲੋਕਤੰਤਰ ਕੇ ਸਵਰ (ਖੰਡ-2)’ ਅਤੇ ‘ਦ ਰਿਪਬਲਿਕਨ ਐਥਿਕ (ਖੰਡ-2)’ ਦਾ ਪ੍ਰਕਾਸ਼ਨ ਕੀਤਾ ਹੈ। ਇਹ ਰਾਸ਼ਟਰਪਤੀ ਵੱਲੋਂ ਆਪਣੇ ਅਹੁਦਾ ਸੰਭਾਲਣ ਦੇ ਬਾਅਦ ਦੂਜੇ ਸਾਲ (ਜੁਲਾਈ, 2018 ਤੋਂ ਜੁਲਾਈ, 2019 ਤੱਕ) ਦਿੱਤੇ ਗਏ 95 ਭਾਸ਼ਣਾਂ ਦਾ ਸੰਕਲਨ ਹੈ।


    ਇਨ੍ਹਾਂ ਭਾਸ਼ਣਾਂ ਵਿੱਚ ਸਾਡੇ ਰਾਸ਼ਟਰੀ ਜੀਵਨ ਦੀ ਵਿਸਤ੍ਰਿਤ ਤਸਵੀਰ ਹੈ। ਇਨ੍ਹਾਂ ਵਿੱਚ ਸੁਸ਼ਾਸਨ ਲਈ ਕੂਟਨੀਤੀ ’ਤੇ ਧਿਆਨ ਦੇਣ ਤੋਂ ਲੈ ਕੇ, ਉਤਕ੍ਰਿਸ਼ਟਤਾ ਲਈ ਗੁਣਵੱਤਾਪੂਰਨ ਸਿੱਖਿਆ ਪ੍ਰਦਾਨ ਕਰਨਾ ਅਤੇ ਸਾਡੇ ਬਹਾਦਰ ਹਥਿਆਰਬੰਦ ਸੈਨਿਕਾਂ ਦੀ ਭਲਾਈ ਤੋਂ ਲੈ ਕੇ ਸੰਵਿਧਾਨ ਦੀ ਮਹੱਤਵਪੂਰਨ ਭਾਵਨਾ ਜਿਹੇ ਵਿਸ਼ਿਆਂ ਨੂੰ ਸ਼ਾਮਲ ਕੀਤਾ ਗਿਆ ਹੈ। ਮਹਾਤਮਾ ਗਾਂਧੀ ਦੀ 150ਵੀਂ ਜਯੰਤੀ ਨੂੰ ਧਿਆਨ ਵਿੱਚ ਰੱਖਦੇ ਹੋਏ, ਗਾਂਧੀਵਾਦੀ ਵਿਸ਼ਵ ਦੇ ਵਿਚਾਰਾਂ ਨਾਲ ਜੁੜੇ ਗਿਆਨਵਰਧਕ ਭਾਸ਼ਣਾਂ ਦਾ ਇੱਕ ਅਲੱਗ ਵਰਗ ਇਸ ਵਿੱਚ ਸ਼ਾਮਲ ਕੀਤਾ ਗਿਆ ਹੈ।


    ਇਨ੍ਹਾਂ ਭਾਸ਼ਣਾਂ ਨੂੰ ਅੱਠ ਸ਼੍ਰੇਣੀਆਂ ਵਿੱਚ ਵੰਡਿਆ ਗਿਆ ਹੈ : ‘ਰਾਸ਼ਟਰ ਨੂੰ ਸੰਬੋਧਨ’, ‘ਵਿਸ਼ਵ ਦਾ ਵਿਆਪਕ ਪਰਿਦ੍ਰਿਸ਼’, ‘ਭਾਰਤ ਵਿੱਚ ਸਿੱਖਿਆ : ਭਾਰਤ ਨੂੰ ਸਮਰੱਥ ਬਣਾਉਣਾ’, ‘ਜਨ ਸੇਵਾ ਦਾ ਧਰਮ’, ‘ਸਾਡੇ ਪਹਿਰੇਦਾਰਾਂ ਦਾ ਸਨਮਾਨ’, ‘ਸੰਵਿਧਾਨ ਅਤੇ ਕਾਨੂੰਨ ਦੀ ਭਾਵਨਾ’, ‘ਉਤਕ੍ਰਿਸ਼ਟਤਾ ਨੂੰ ਸਵੀਕਾਰਨਾ’ ਅਤੇ ‘ਮਹਾਤਮਾ ਗਾਂਧੀ : ਨੈਤਿਕ ਪ੍ਰਤੀਮਾਨ, ਹੋਰਾਂ ਲੋਕਾਂ ਦੇ ਪ੍ਰੇਰਕ’ ( ‘Addressing the Nation’, ‘Windows to the World’, ‘Educating India: Equipping India’, ‘Dharma of Public Service’, ‘Honouring our Sentinels’, ‘Spirit of the Constitution and Law’, ‘Acknowledging Excellence’ and ‘Mahatma Gandhi: Moral Exemplar, Guiding Light.’ ) ।


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ 06 ਸਤੰਬਰ ਨੂੰ ਪ੍ਰਵਾਸੀ ਭਾਰਤੀ ਕੇਂਦਰ, ਨਵੀਂ ਦਿੱਲੀ ਵਿੱਚ ਇਸ ਪੁਸਤਕ ਨੂੰ ਜਾਰੀ ਕਰਨਗੇ। ਸਮਾਰੋਹ ਵਿੱਚ ਕੇਂਦਰੀ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਅਤੇ ਸ਼੍ਰੀ ਥਾਵਰਚੰਦ ਗਹਿਲੋਤ ਸਨਮਾਨਿਤ ਮਹਿਮਾਨ ਹੋਣਗੇ।


    ***


    ਏਪੀ

    
    
    (Release ID: 1584320) Visitor Counter : 2
    
    
      Read this release in: English