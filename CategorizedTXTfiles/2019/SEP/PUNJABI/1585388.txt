      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਮੁਦਰਾ ਯੋਜਨਾ ਨਾਲ ਪੁਣੇ ਦੇ 9 ਲੱਖ ਨੌਜਵਾਨਾਂ ਨੂੰ ਲਾਭ ਹੋਇਆ: ਕੇਂਦਰੀ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵਡੇਕਰ
      Posted On: 14 SEP 2019 4:48PM by PIB Chandigarh


    ਕੇਂਦਰੀ ਵਾਤਾਵਰਣ , ਵਣ ਤੇ ਜਲਵਾਯੂ ਪਰਿਵਰਤਨ ਸੂਚਨਾ ਅਤੇ ਪ੍ਰਸਾਰਣ ਮੰਤਰੀ, ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਨੇ ਕਿਹਾ ਕਿ ਮੁਦਰਾ ਯੋਜਨਾ ਨਾਲ ਪੁਣੇ ਦੇ 9 ਲੱਖ ਨੌਜਵਾਨਾਂ ਨੂੰ ਲਾਭ ਮਿਲਿਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਭਾਰਤਨੇਟ , ਆਯੁਸ਼ਮਾਨ ਭਾਰਤ , ਪ੍ਰਧਾਨ ਮੰਤਰੀ ਮਾਤ੍ਰਤਵ ਵੰਦਨ ਯੋਜਨਾ ਜਿਹੀਆਂ ਯੋਜਨਾਵਾਂ ਵੀ ਤੇਜ਼ੀ ਨਾਲ ਪ੍ਰਾਪਤੀ ਕਰ ਰਹੀਆਂ ਹਨ। ਉਹ ਪੁਣੇ ਵਿੱਚ ਜ਼ਿਲ੍ਹਾ ਵਿਕਾਸ ਤਹਿਸੀਲ ਅਤੇ ਨਿਗਰਾਨੀ ਕਮੇਟੀ (ਦਿਸ਼ਾ) ਦੀ ਪਹਿਲੀ ਬੈਠਕ ਤੋਂ ਬਾਅਦ ਬੋਲ ਰਹੇ ਸਨ । ਇਹ ਮੀਟਿੰਗ ਅੱਜ ਸ਼੍ਰੀ ਜਾਵਡੇਕਰ ਦੀ ਚੇਅਰਮੈਨਸ਼ਿਪ ਵਿੱਚ ਹੋਈ ।


    ਮੰਤਰੀ ਨੇ ਕਿਹਾ , ‘ ਦਿਸ਼ਾ ਦੀਆਂ ਮੀਟਿੰਗਾਂ ਯੋਜਨਾਵਾਂ ਦੀ ਰਣਨੀਤੀ ਬਣਾਉਣ ਅਤੇ ਉਨ੍ਹਾਂ ਦੇ ਲਾਗੂਕਰਨ ਦੀ ਨਿਗਰਾਨੀ ਕਰਨ ਲਈ ਆਯੋਜਿਤ ਕੀਤੀਆਂ ਜਾਂਦੀਆਂ ਹਨ । ਮੁਦਰਾ ਯੋਜਨਾ ਜ਼ਿਲ੍ਹੇ ਵਿੱਚ ਤੇਜ਼ੀ ਨਾਲ ਪ੍ਰਗਤੀ ਕਰ ਰਹੀ ਹੈ ਅਤੇ ਜ਼ਿਲ੍ਹੇ ਦੇ 9 ਲੱਖ ਨੌਜਵਾਨਾਂ ਨੂੰ ਇਸ ਦੇ ਤਹਿਤ 8000 ਕਰੋੜ ਰੁਪਏ ਦੇ ਕਰਜ਼ੇ ਦਿੱਤੇ ਗਏ ਹਨ । ਪੁਣੇ ਡਿਵੀਜ਼ਨ ਦੇ 58 ਰੇਲਵੇ ਸਟੇਸ਼ਨਾਂ ਵਿੱਚੋਂ 46 ਨੂੰ ਵਾਈਫਾਈ ਸੁਵਿਧਾ ਨੂੰ ਲੈਸ ਕੀਤਾ ਗਿਆ ਹੈ । 5 ਐਸਕੇਲੇਟਰ ਵੀ ਸਥਾਪਿਤ ਕੀਤੇ ਗਏ ਹਨ । ’


    ਸ਼੍ਰੀ ਜਾਵਡੇਕਰ ਨੇ ਕਿਹਾ , ‘ ਬਾਰਾਮਤੀ ਦੇ ਪਾਸਪੋਰਟ ਸੇਵਾ ਕੇਂਦਰ ਨੇ ਹੁਣ ਤੱਕ 5000 ਪਾਸਪੋਰਟ ਵੰਡੇ ਹਨ ਅਤੇ ਆਮ ਲੋਕਾਂ ਦਾ ਜੀਵਨ ਅਸਾਨ ਬਣਾਇਆ ਹੈ । 5 ਜ਼ਿਲ੍ਹਿਆਂ ਵਿੱਚ 50 ਸਥਾਨਾਂ ‘ਤੇ ਪਾਸਪੋਰਟ ਸੇਵਾ ਕੇਂਦਰ ਸ਼ੁਰੂ ਕੀਤੇ ਗਏ ਹਨ । ਭਾਰਤਨੈੱਟ ਨੇ ਜ਼ਿਲ੍ਹੇ ਦੀਆਂ 790 ਗ੍ਰਾਮ ਪੰਚਾਇਤਾਂ ਨੂੰ ਔਪਟੀਕਲ ਫਾਈਬਰ ਕਨੈਕਸ਼ਨ ਦਿੱਤੇ ਹਨ ਅਤੇ ਉਨ੍ਹਾਂ ਵਿੱਚੋਂ 155 ਔਸਤਨ 20 ਜੀਬੀ ਦੇ ਰੌਜ਼ਾਨਾ ਉਪਯੋਗ ਸਹਿਤ ਵਾਈਫਾਈ ਸੁਵੀਧਾ ਨਾਲ ਲੈਸ ਹਨ । ਸ਼੍ਰੀ ਜਾਵਡੇਕਰ ਨੇ ਕਿਹਾ ਕਿ ਸਕੂਲਾਂ ਨੂੰ ਖੇਡ ਸਮਾਨ ਪ੍ਰਦਾਨ ਕੀਤੀ ਜਾ ਰਿਹਾ ਹੈ ਅਤੇ ਸਕੂਲਾਂ ਵਿੱਚ ਖੇਡ ਦੇ ਘੰਟੇ ਵੀ ਲਾਜ਼ਮੀ ਕੀਤੇ ਜਾਣਗੇ ।


    ਮੰਤਰੀ ਨੇ ਅੱਗੇ ਕਿਹਾ ਕਿ ਆਯੁਸ਼ਮਾਨ ਯੋਜਨਾ ਅਤੇ ਹੋਰ ਯੋਜਨਾਵਾਂ ਸਹਿਤ ਰਾਸ਼ਟਰੀ ਸਿਹਤ ਮਿਸ਼ਨ ਪੁਣੇ ਵਿੱਚ ਸ਼ਿਸ਼ੂ ਮੌਤ ਦਰ , ਜਣੇਪਾ ਮੌਤ ਦਰ , ਜਨਮ ਦਰ ਅਤੇ ਮੌਤ ਦਰ ਨੂੰ ਘੱਟ ਕਰਨ ਵਿੱਚ ਸਫਲ ਰਿਹਾ ਹੈ । ਉਨ੍ਹਾਂ ਕਿਹਾ , ‘ ਪੁਣੇ ਵਿੱਚ ਹੁਣ ਤੱਕ 60 , 000 ਮਹਿਲਾਵਾਂ ਨੂੰ ਪ੍ਰਧਾਨ ਮੰਤਰੀ ਮਾਤ੍ਰਤਵ ਯੋਜਨਾ ਦਾ ਲਾਭ ਮਿਲਿਆ ਹੈ। ਪਖਾਨਿਆ ਦੇ ਨਿਰਮਾਣ ਦਾ ਟੀਚਾ ਵੀ ਹਾਸਲ ਕਰ ਲਿਆ ਗਿਆ ਹੈ ਅਤੇ ਸਫਾਈ ਵਿੱਚ ਪੁਣੇ ਦੀ ਰੈਂਕਿੰਗ 10ਵੇਂ ਸਥਾਨ ਤੋਂ ਉਛੱਲ ਕੇ ਦੂਜੇ ਸਥਾਨ ‘ਤੇ ਪਹੁੰਚ ਗਈ ਹੈ । ਲੋਕਾਂ ਦੀ ਭਾਗੀਦਾਰੀ ਸਦਕਾ ਆਂਗਨਵਾੜੀਆਂ ਵੀ ਤੇਜੀ ਨਾਲ ਪ੍ਰਗਤੀ ਕਰ ਰਹੀਆਂ ਹਨ ।


    ਹਿੰਦੀ ਦਿਵਸ ਦੇ ਅਵਸਰ ‘ਤੇ ਲੋਕਾਂ ਨੂੰ ਵਧਾਈ ਦਿੰਦੇ ਹੋਏ ਸ਼੍ਰੀ ਜਾਵਡੇਕਰ ਨੇ ਸਾਰੀਆਂ ਖੇਤਰੀ ਭਾਸ਼ਾਵਾਂ ਨੂੰ ਹੁਲਾਰਾ ਦੇਣ ਦੀ ਸਰਕਾਰ ਦੀ ਨੀਤੀ ਨੂੰ ਦੁਹਰਾਇਆ । ਉਨ੍ਹਾਂ ਨੇ ਸਥਾਨਕ ਭਾਸ਼ਾਵਾਂ ਦੇ ਮਿਟ ਜਾਣ ਦੇ ਡਰ ਨੂੰ ਮਿਟਾ ਦਿੱਤਾ ਅਤੇ ਇੰਟਰਨੈਟ ‘ਤੇ ਹਿੰਦੀ ਦੀ ਵਧਦੀ ਵਰਤੋਂ ਦਾ ਹਵਾਲਾ ਦਿੱਤਾ । ਉਨ੍ਹਾਂ ਨੇ ਅੱਗੇ ਕਿਹਾ ਕਿ ਸ਼ਾਇਦ ਹੀ ਕਿਸੇ ਹੋਰ ਦੇਸ਼ ਵਿੱਚ ਅਜਿਹੀ ਭਾਸ਼ਾਈ ਵਿਵਿਧਤਾ ਦੇਖੀ ਗਈ ਹੈ ।


    ਇਸ ਅਵਸਰ ‘ਤੇ ਸਾਂਸਦ ਸ਼੍ਰੀ ਗਿਰੀਸ਼ ਬਾਪਟ ਅਤੇ ਸ਼੍ਰੀਮਤੀ ਸੁਪ੍ਰਿਯਾ ਸੁਲੇ ਵੀ ਹਾਜ਼ਰ ਸਨ।


    

    ਡੀਐੱਮ/ਐੱਮਸੀ/ਡੀਆਰ

    
    
    (Release ID: 1585388) Visitor Counter : 1
    
    
      Read this release in: English