      பிரதமர் அலுவலகம்

      பாரதப் பிரதமர் திரு. நரேந்திர மோடியும் மங்கோலிய அதிபர் திரு. கல்த்மாகின் பத்துல்காவும் இணைந்து புத்தர் சிலை திறப்பு
      Posted On: 20 SEP 2019 1:05PM by PIB Chennai


    பாரதப் பிரதமர் திரு . நரேந்திர மோடியும் மங்கோலிய அதிபர் கல்த்மாகின் பத்துல்காவும் இணைந்து கவுதம புத்தர் சிலையையும் அவரது பிரதான சீடர்கள் சிலைகளையும் திறந்து வைத்தனர் . உலான் பாடோர் என்ற இடத்தில் வரலாற்றுச் சிறப்பு மிக்க காந்தன் டெக்சென்லிங் மடாலயத்தில் இந்தச் சிலைகள் திறந்து வைக்கப்பட்டன .


    பாரதப் பிரதமர் 2015 ம் ஆண்டு மங்கோலியாவில் பயணம் மேற்கொண்டபோது , காந்தன் டெக்சென்லிங் மடாலயத்தில் பிரார்த்தனை செய்தார் . அதையடுத்து , இந்திய , மங்கோலிய நாடுகளில் போற்றப்படும் புத்தர் பிரானின் பாரம்பரியத்தையும் நினைவு கூர்ந்து , அந்த மடாலயத்துக்கு ஒரு புத்த பகவான் சிலையை நன்கொடையாக வழங்குவதாக அறிவித்திருந்தார் .


    தனது இரு சீடர்களுடன் புத்தர் அமர்ந்திருக்கும் வகையில் வடிக்கப்பட்டுள்ள இந்தச் சிலை கருணை , அமைதி , இணைந்துவாழ்தல் ஆகிய மூன்று தத்துவங்களையும் உணர்த்துகிறது . காந்தன் டெக்சென்லிங் மடாலயத்தில் இந்த மாதம் தொடக்கத்தில் உல்லான்பத்தார் நகரில் கடந்த செப்டம்பர் 6, 7 ஆகிய தேதிகளில் நடைபெற்ற மூன்றாவது உரையாடல் நிகழ்வில் ( SAMVAAD ) இந்த புத்தர் சிலை நிறுவி , பிரதிஷ்டை செய்யப்பட்டது . இந்த சம்வாத் நிகழ்ச்சி புத்த மதம் எதி்ரகொள்ளும் பல்வேறு சிக்கல்கள் குறித்து விவாதிக்க உலகின் பல்வேறு நாடுகளிலிருந்து புத்த மதத் தலைவர்கள் , பவுத்த நெறி வல்லுநர்கள் , பவுத்த கோட்பாட்டின் அறிஞர்கள் கூடும் ஞான சங்கமம் ஆகும் .


    காந்தன் டெக்சென்லிங் மடாலயம் மங்கோலிய பவுத்தர்களின் மிக முக்கியமான மையமாகும் . பவுத்த பாரம்பரியம் மிக்க பொக்கிஷமாகவும் திகழ்கிறது . இந்த மடாலயத்தில் அமைதிக்கான ஆசிய பவுத்த மாமன்றத்தின் ( ABCP ) 11 வது மாநாடு கடந்த ஜூன் 21 முதல் 23 ம் தேதி வரையில் நடைபெற்றது . அது மாமன்றத்தின் 50 வது ஆண்டு விழாவை ஒட்டி நடைபெற்றது . அதில் இந்தியா , தென்கொரியா , வடகொரியா , ரஷ்யா , வங்க தேசம் , இலங்கை , பூடான் , நேபாளம் , தாய்லாந்து , ஜப்பான் , லாவோஸ் மக்கள் ஜனநாயகக் குடியரசு ( LPDR ) உள்ளிட்ட 14 நாடுகளைச் சேர்ந்த 150 பிரதிநிதிகள் பங்கேற்றனர் .


    பாரதப் பிரதமர் திரு . நரேந்திர மோடியும் மங்கோலிய அதிபர் திரு . கல்த்மாகின் பத்துல்காவும் திறந்து வைத்த இந்த புத்தர் சிலை புத்தர் பிரானின் செய்தியைக் குறிக்கும் வகையில் இரு நாடுகளும் தங்களுக்கு இடையில் நல்ல மதிப்பையும் அடையாளப்படுத்தும் வகையில் உள்ளது .


    *****

    
    
    (Release ID: 1585671) Visitor Counter : 47
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Kannada , Malayalam