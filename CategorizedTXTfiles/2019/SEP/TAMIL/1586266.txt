      வீட்டு வசதி மற்றும் நகர்ப்புற வறுமை ஒழிப்பு அமைச்சகம்

      பிரதமர் வீட்டுவசதி திட்டம்: தமிழகத்தில் 26,709 வீடுகள் கட்ட ஒப்புதல்
      Posted On: 26 SEP 2019 1:12PM by PIB Chennai


    மத்திய ஒதுக்கீடு மற்றும் கண்காணிப்புக் குழுவின் 47-ஆவது அமர்வு மாநிலங்களில் மொத்தம் ரூ.4988 கோடி முதலீட்டில் 1.23 லட்சம் வீடுகள் கட்டுவதற்கான 630 கருத்துருக்களுக்கு ஒப்புதல் வழங்கியுள்ளது. இதில் மத்திய அரசின் நிதியுதவி ரூ.1805 கோடி. இந்த ஒப்புதலையடுத்து, பிரதமர் நகர்ப்புற வீட்டுவசதி திட்டத்தின்கீழ், 90 லட்சத்திற்கும் கூடுதலாக வீடுகள் ஒதுக்கப்பட்டுள்ளன. தேவைப்படும் வீடுகளின் எண்ணிக்கை 1.12 கோடியாகும்.


    இந்தக் கூட்டத்தில் தமிழ்நாடு, கர்நாடகா, குஜராத் உட்பட பத்து மாநிலங்கள் பங்கேற்றன. இதில் தமிழ்நாட்டில் 26,709 வீடுகளை, ரூ.939 கோடியில் கட்டுவதற்கான 158 கருத்துருக்களுக்கு ஒப்புதல் வழங்கப்பட்டுள்ளது. இதில் மத்திய அரசின் பங்கு ரூ.400.64 கோடியாகும்.


    இந்தத் திட்டத்திற்கு ரூ.1.43 லட்சம் கோடி வழங்க மத்திய அரசு ஒப்புதல் அளித்திருந்தது. இதில் ரூ.57,758 கோடி ஏற்கனவே வழங்கப்பட்டுள்ளது.


    *****

    
    
    (Release ID: 1586266) Visitor Counter : 54
    
    
      Read this release in: English , Urdu , Hindi , Bengali , Malayalam