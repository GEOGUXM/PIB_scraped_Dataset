      PIB Headquarters

      மத்திய அரசுப் பணியாளர் தேர்வாணையம் இளநிலைப் பொறியாளர் (கட்டிடவியல், மின்னியல், இயந்திரவியல் மற்றும் அளவு கணக்கெடுப்பு & ஒப்பந்தங்கள், 2018 தேர்வு (தாள்-1)
      Posted On: 16 SEP 2019 4:06PM by PIB Chennai


    மத்திய அரசுப் பணியாளர் தேர்வாணையத்தின் தென்மண்டலப் பிரிவு சார்பில், இளநிலைப் பொறியாளர் (கட்டிடவியல், மின்னியல், இயந்திரவியல் மற்றும் அளவு கணக்கெடுப்பு & ஒப்பந்தங்கள், 2018 (தாள்-1) தேர்வு கணினி வழியாக நடத்தப்படவுள்ளது.


    2. தென்மண்டலத்தில் இத்தேர்வை எழுத 1,34,272 விண்ணப்பதாரர்கள் அனுமதிக்கப்பட்டுள்ளனர். இந்தத் தேர்வு சென்னை, கோவை, மதுரை, சேலம், திருச்சி, திருநெல்வேலி, வேலூர் & கடலூர் (புதுச்சேரி விண்ணப்பதாரர்களுக்காக) உள்பட தென்மண்டலத்தில் உள்ள 21 நகரங்களில் நடைபெறவுள்ளது. கட்டிடவியல் மற்றும் அளவு கணக்கெடுப்பு & ஒப்பந்தங்கள் தேர்வு 35 இடங்களிலும், இயந்திரவியல் தேர்வு 32 இடங்களிலும், மின்னியல் தேர்வு 50 இடங்களிலும் நடைபெறும்.


    3. தென்மண்டலத்தில் இத்தேர்வு, 2019, செப்டம்பர் 23, 25, 26 மற்றும் 27ஆம் தேதிகளில் நடைபெறும். ஒருநாளில் 2 ஷிப்டுகள் வீதம், முதல் ஷிப்ட் காலை 10 மணிமுதல் பகல் 12 மணி வரையிலும், இரண்டாவது ஷிப்ட் பிற்பகல் மணி 3 முதல் 5 மணி வரையிலும் நடைபெறும்.


    4. விண்ணப்பதாரர்கள் தங்களது தேர்வுக்கூட மின்னணு அனுமதிச் சீட்டினை, தேர்வாணையத்தின் இணையதளத்திலிருந்து, தேர்வுத் தேதிக்கு 4 நாட்கள் முன்பிருந்து, தேர்வு நடைபெறும் தேதிவரை பதிவிறக்கம் செய்துகொள்ளலாம். இதுபற்றிய தகவல்கள் விண்ணப்பதாரர்களுக்கு, அவர்கள் விண்ணப்பத்தில் குறிப்பிட்டுள்ள செல்ஃபோன் எண்ணிற்கு குறுஞ்செய்தி வாயிலாகவும், மின்னஞ்சல் முகவரிக்கும் அனுப்பிவைக்கப்பட்டுள்ளது.


    5. தேர்வு எழுத வரும் விண்ணப்பதாரர்கள், கைக்கடிகாரம், புத்தகங்கள், துண்டு சீட்டுகள், பத்திரிகைகள் மற்றும் மின்னணு சாதனங்களை எடுத்துவருவது தடை செய்யப்பட்டுள்ளது. இந்தப் பொருட்கள் கண்டிப்பாக தேர்வுக் கூடத்திற்குள் அனுமதிக்கப்படமாட்டாது.


    6. மின்னணு அனுமதிச் சீட்டு மற்றும் அசல் ஆவணங்களை எடுத்துவராத விண்ணப்பதாரர்கள் தேர்வெழுத அனுமதிக்கப்பட மாட்டாது.


    7. அசல் அடையாள ஆவணத்துடன், விண்ணப்பதாரர்கள் தங்களது அனுமதிச் சீட்டில் குறிப்பிடப்பட்டுள்ள பிறந்த தேதியுடன் கூடிய புகைப்பட அடையாள அட்டையையும் எடுத்து வர வேண்டும்.


    8. கூடுதல் விவரங்களுக்கு தேர்வாணையத்தின் தென்மண்டல அலுவலகத்தை (044-28251139 என்ற தொலைபேசி எண்ணிற்கோ, 9445195946 என்ற கைபேசிக்கோ தொடர்பு கொண்டு அறிந்து கொள்ளலாம் என தேர்வாணையத்தின் தென்மண்டல அலுவலகம் வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    *****

    
    
    (Release ID: 1585176) Visitor Counter : 39
    
    
      Read this release in: English