      PIB Headquarters

      அமைப்புசாரா தொழில்கள் பற்றிய வருடாந்திர கணக்கெடுப்பு
      Posted On: 16 SEP 2019 5:38PM by PIB Chennai


    மத்திய அரசின் புள்ளியியல் மற்றும் திட்ட அமலாக்க அமைச்சகத்தின், தமிழ்நாடு (வடக்கு) மண்டல தேசிய புள்ளியியல் அலுவலக (களப்பணி கோட்டம்) கள அலுவலர்கள், அமைப்புசாரா தொழில்கள் பற்றிய வருடாந்திர கணக்கெடுப்புப் பணியை மேற்கொள்ளவுள்ளனர். இதுபற்றிய மண்டல அளவிலான பயிற்சி மாநாடு, சென்னையில் 18.09.2019 முதல் 20.09.2019 வரை சென்னையில் நடைபெறவுள்ளது.


    இடம்: வெஸ்ட்டின்பார்க் ஹோட்டல்,


    எண்.39, செஞ்சிலுவை சங்க (மாண்டீயத்) சாலை,


    எழும்பூர், சென்னை – 600 008


    -என்ற முகவரியில் நடைபெறவுள்ளது.


    பொருளாதாரம் மற்றும் புள்ளியியல் இயக்கக புதுச்சேரி பிரிவின் பிரதிநிதிகளும் இந்த நிகழ்ச்சியில் பங்கேற்கவுள்ளனர். தேசிய மாதிரி ஆய்வு அமைப்பின் களவிளம்பரக் கோட்ட தமிழ்நாடு (வடக்கு) மண்டல துணைத் தலைமை இயக்குநர் டாக்டர் எஸ்.துரைராஜு, 18.09.2019 அன்று மாநாட்டை துவக்கி வைக்கவுள்ளார்.


    மாநாட்டின் தொழில்நுட்ப அமர்வுகளை உதவி இயக்குநர் திருமதி. அனிதா பார்த்தசாரதி நடத்தவுள்ளார்.


    இந்த ஆண்டுக்கான முதல்சுற்று ஆய்வு அக்டோபர் 2019 தொடங்கி, மார்ச் 2020-வரை ஆறு மாதங்களுக்கு நடைபெறவுள்ளது. இதில் கிடைக்கும் அனுபவங்களின் அடிப்படையில் ஏப்ரல் 2020-முதல் மார்ச் 2021-வரை அடுத்த ஆய்வு மேற்கொள்ளப்படும். அதன்பின், ஆண்டுதோறும் (ஏப்ரல் – மார்ச்) இந்த ஆய்வு நடத்தப்படும்.


    வேளாண் தொழில் அல்லாத பிற அமைப்புசாரா தொழில்களைப் பற்றிய பொருளாதாரம் மற்றும் செயல்பாட்டு விவரங்கள் இந்தக் கணக்கெடுப்பின்போது சேகரிக்கப்படும். குறிப்பாக, உற்பத்தித் துறை, வர்த்தகம் மற்றும் இதர சேவைப் பிரிவுகள் குறித்து கணக்கெடுப்பு நடத்தப்படவுள்ளதாக மத்திய புள்ளியியல் துறை செய்திக்குறிப்பில் தெரிவிக்கப்பட்டுள்ளது.


    *****

    
    
    (Release ID: 1585216) Visitor Counter : 48
    
    
      Read this release in: English