      பிரதமர் அலுவலகம்

      விவசாயிகளுக்கு அதிகாரமளிக்கும் நோக்கில், தேசிய விலங்கின நோய் கட்டுப்பாடு திட்டத்தை பிரதமர் திரு.நரேந்திர மோடி 11 செப்டம்பர் 2019 அன்று தொடங்கி வைக்கிறார்
      Posted On: 09 SEP 2019 5:51PM by PIB Chennai


    விவசாயிகளின் வருமானத்தை இரட்டிப்பாக்குவதென்ற மாபெரும் திட்டத்தின் ஒரு அம்சமாக, கால்நடைகளுக்கு ஏற்படக்கூடிய பாத மற்றும் வாய் நோய்கள் மற்றும் புருசெல்லோசிஸ் நோய்களை ஒழிப்பதற்கான, தேசிய விலங்கின நோய்க் கட்டுப்பாடு திட்டத்தை பிரதமர் திரு. நரேந்திர மோடி, உத்தரப்பிரதேசம் மாநிலம் மதுராவில், செப்டம்பர் 11 அன்று தொடங்கி வைக்கிறார்.


    மத்திய அரசின் 100 சதவீத நிதியுதவியுடன் கூடிய இத்திட்டத்திற்காக, 2024 வரையிலான ஐந்தாண்டு காலத்திற்கு ரூ.12,652 கோடி ஒதுக்கீடு செய்யப்பட்டு, எருமை மாடு, வெள்ளாடு, செம்மறியாடு மற்றும் பன்றிகள் உள்ளிட்ட சுமார் 500 மில்லியனுக்கும் மேற்பட்ட கால்நடைகளுக்கு ஏற்படக்கூடிய பாத மற்றும் வாய் நோய்களை தடுப்பதற்கான தடுப்பூசி போடப்படும்.


    இத்திட்டத்தின்கீழ், 36 மில்லியன் பெண் எருது கன்றுகளுக்கு ஏற்படக்கூடிய புருசெல்லோசிஸ் நோய்க்கான தடுப்பூசியும் போடப்படும்.


    2025-க்குள் இந்நோய்களைக் கட்டுப்படுத்தி, 2030-க்குள் முற்றிலும் ஒழிப்பது – என இரண்டு கட்டங்களாக இத்திட்டம் செயல்படுத்தப்படவுள்ளது.


    இதே நாளில், தேசிய செயற்கை கருவூட்டல் திட்டத்தையும் பிரதமர் திரு. நரேந்திர மோடி தொடங்கி வைக்கவுள்ளார்.


    நாடு முழுவதுமுள்ள 687 மாவட்டங்களில் அமைந்துள்ள வேளாண் அறிவியல் மையங்களில், தடுப்பூசி, நோய் மேலாண்மை, செயற்கைக் கருவூட்டல் மற்றும் உற்பத்தி போன்ற தலைப்புகளில், நடைபெறவுள்ள நாடுதழுவிய பயிலரங்குகளும், அன்றைய தினமே தொடங்கி வைக்கப்படுமென எதிர்பார்க்கப்படுகிறது.


    செப்டம்பர் 11 அன்று மதுரா செல்லும்போது, தூய்மையே சேவை திட்டப்பணியையும் பிரதமர் மேற்கொள்வார் என தெரிகிறது.


    ********

    
    
    (Release ID: 1584621) Visitor Counter : 35
    
    
      Read this release in: Assamese , English , Hindi , Marathi , Bengali , Punjabi , Kannada