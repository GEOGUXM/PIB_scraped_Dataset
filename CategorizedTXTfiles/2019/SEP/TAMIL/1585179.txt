      பிரதமர் அலுவலகம்

      நியூ ஜெர்ஸி ஆளுநர் திரு. ஃபிலிப் டி.மர்பி பிரதமருடன் சந்திப்பு
      Posted On: 16 SEP 2019 3:01PM by PIB Chennai


    அரசுமுறைப் பயணமாக இந்தியாவுக்கு முதல்முறையாக வருகை தந்துள்ள அமெரிக்காவின் நியூ ஜெர்ஸி மாகாண ஆளுநர் திரு. ஃபிலிப் டி.மர்பியை பிரதமர் திரு. நரேந்திர மோடி வரவேற்றார். ஆளுநர் மர்பி, தில்லி தவிர ஆக்ரா, மும்பை, ஹைதராபாத், அகமதாபாத்துக்கும் செல்கிறார்.


    நியூ ஜெர்ஸி மற்றும் இந்திய மக்களிடையேயான நேரடி உறவு மற்றும் வர்த்தக ஒத்துழைப்புகளை மேம்படுத்த வேண்டும் என்ற ஆளுநர் மர்பியின் விருப்பத்தை வரவேற்றுள்ள பிரதமர் மோடி, இந்தியாவில் உள்ள மாநிலங்களுடன் பயனுள்ள ஒத்துழைப்புகளை மேற்கொள்ள வேண்டும் என்ற நியூ ஜெர்ஸியின் கோரிக்கைக்கும், இந்திய அரசின் ஆதரவை தெரிவித்துக் கொண்டார்.


    இந்தியாவுடன் அமெரிக்கா நெருங்கிய நட்புறவு வைத்துக் கொள்ள முன்னுரிமை அளிப்பதாக பிரதமர் மோடியிடம் குறிப்பிட்ட ஆளுநர் மர்பி, இந்தியா-நியூஜெர்ஸி இடையேயான பொதுவான ஒற்றுமைகளை சுட்டிக்காட்டியதுடன், இந்தியாவில் பின்பற்றப்படும் வேற்றுமையில் ஒற்றுமை மற்றும் பன்முகத் தன்மையை, தாம் இந்தியா வந்ததிலிருந்து கண்கூடாக பார்த்து வருவதாகவும் தெரிவித்தார்.


    அமெரிக்காவில், இந்திய-அமெரிக்கர்கள் அதிக அளவில் வசிக்கும் நியூ ஜெர்ஸி மாகாணம், இந்தியாவின் வர்த்தகம் மற்றும் முதலீட்டிற்கு மிக உகந்த இடமாக திகழ்கிறது என்று பிரதமர் மோடி தமது மனநிறைவை வெளியிட்டார். ஸ்டெம் மற்றும் உயர்கல்வித்துறையில் இருநாடுகள் இடையேயான ஒத்துழைப்பின் முக்கியத்துவத்தையும் இரு தலைவர்களும் ஒப்புக் கொண்டனர்.


    நியூ ஜெர்ஸியில் வசிக்கும் இந்திய-அமெரிக்க சமுதாயத்தினரின் நலனில் தனிப்பட்ட அக்கறை காட்டும் ஆளுநரை பாராட்டிய பிரதமர், இந்திய சமுதாயத்தினர் இந்தியாவிற்கும், அமெரிக்காவிற்கும் இடையே இணைப்புப் பாலமாக திகழ்வதையும் சுட்டிக்காட்டினார்.


    ******

    
    
    (Release ID: 1585179) Visitor Counter : 50
    
    
      Read this release in: Assamese , English , Urdu , Hindi , Marathi , Bengali , Punjabi , Gujarati , Kannada , Malayalam