      PIB Headquarters

      மத்திய அரசுப் பணியாளர் தேர்வாணையத்தின் ஒருங்கிணைந்த மேல்நிலைப்பள்ளி அளவிலான (10+2) தேர்வு 2018 - நிலை-II விரிவான தேர்வு
      Posted On: 26 SEP 2019 4:38PM by PIB Chennai


    ஒருங்கிணைந்த மேல்நிலைப்பள்ளி அளவிலான (10+2) தேர்வு 2018-ஐ மத்திய அரசுப் பணியாளர் தேர்வாணையம் பேனா மற்றும் காகித வழியில், (விரிவான வகை) 29.09.2019 அன்று ஒரே அமர்வாக (காலை 11 மணி முதல் நண்பகல் 12 மணி வரை) நடத்தவுள்ளது. தென்மண்டலத்தில் நடைபெற்ற நிலை-I தேர்வில் 2744 பேர் தகுதி பெற்று, நிலை-II தேர்வை எழுதவுள்ளனர்.


    தமிழ்நாடு மற்றும் புதுச்சேரிக்கு சென்னை, மதுரையிலும், ஆந்திராவிற்கு குண்டூர், விசாகப்பட்டினம்; தெலங்கானாவிற்கு ஹைதராபாத் என ஐந்து நகரங்களில் உள்ள 9 மையங்களில் இந்தத் தேர்வு நடைபெறும்.


    இயல்பான விண்ணப்பதாரர்களுக்கு காலை 11 முதல், நண்பகல் 12 மணி முடிய தேர்வு நடைபெறும். பார்வையற்றோர் / மூளை வாதம் / இயங்கும் திறனற்றோருக்கு காலை 11 மணி முதல், பகல் 12.20 மணிவரை தேர்வு நடைபெறும்.


    தேர்வாணையத்தின் தென்மண்டல அலுவலகம் தனது வலைதளத்தில் ( www.sscsr.gov.in ) தேர்வுக்கூட மின்னணு அனுமதிச்சீட்டை பதிவிறக்கம் செய்து கொள்வதற்கான வசதியை ஏற்படுத்தியுள்ளது. தேர்வு குறித்த விவரங்கள் விண்ணப்பதாரர்களுக்கு, அவர்களது ஆன்லைன் விண்ணப்பத்தில் தெரிவித்திருந்த செல்போன் எண்ணிற்கு எஸ்எம்எஸ் மூலமாகவும், மின்னஞ்சல் மூலமாகவும் அனுப்பி வைக்கப்பட்டுள்ளது.


    தடை செய்யப்பட்ட பொருட்களான ஸ்மார்ட் / டிஜிட்டல் கைக்கடிகாரங்கள், புத்தகங்கள், துண்டு காகிதங்கள், பத்திரிகைகள், மின்னணு சாதனங்கள் (செல்போன், ப் ளூ டூத், ஹெட்போன், பேனா, பட்டன் ஹோல் / உளவு கேமிராக்கள், ஸ்கேனர், கால்குலேட்டர் உள்ளிட்டவை ) தேர்வுக் கூடத்திற்குள் கண்டிப்பாக அனுமதிக்கப்படமாட்டாது. விண்ணப்பதாரர்கள், இந்தப் பொருட்களை தேர்வுக்கூடத்திற்குள் வைத்திருப்பது கண்டுபிடிக்கப்பட்டால், அவர்களது விண்ணப்பதாரர் தகுதி ரத்து செய்யப்பட்டு, சட்ட / குற்றவியல் நடவடிக்கைகள் மேற்கொள்ளப்படும். சம்பந்தப்பட்ட விண்ணப்பதாரர்கள், வருங்காலத்தில் 3-5 ஆண்டுகள் தேர்வு எழுத தடை விதிக்கப்படும்.


    எனவே, தடை செய்யப்பட்ட பொருட்கள் மற்றும் பைகளை விண்ணப்பதாரர்கள், தேர்வு மையத்திற்குள் கொண்டுவர வேண்டாம் என அறிவுறுத்தப்படுகிறது .


    மின்னணு அனுமதி சான்றிதழ் மற்றும் பிறந்த தேதியுடன் கூடிய அசல் அடையாள சான்றிதழ்களை கொண்டுவராவிட்டால், தேர்வு எழுத அனுமதிக்கப்படமாட்டார்கள். அனைத்து விண்ணப்பதாரர்களும், தங்களுக்கான மின்னணு அனுமதி சான்றிதழ்களை தவறாமல் பதிவிறக்கம் செய்ய வேண்டும். கூடுதல் விவரங்களுக்கு தேர்வாணையத்தின் தென்மண்டல அலுவலக உதவி எண்ணிற்கு ( 044-28251139 & 9445195946) தொடர்பு கொள்ளலாம் என தேர்வாணையத்தின் தென்மண்டல இயக்குனர் திரு கே நாகராஜா அறிவித்துள்ளார்.


    ***** .

    
    
    (Release ID: 1586290) Visitor Counter : 65