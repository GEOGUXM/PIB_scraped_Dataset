      PIB Headquarters

      சிதம்பரம் அண்ணாமலை பல்கலைக்கழகத்தில் ஸ்மார்ட் க்ளாஸ் ரூம்களை அமைப்பதற்கு ஓ.என்.ஜி.சி. நிதியுதவி அளிக்கிறது
      Posted On: 05 SEP 2019 5:21PM by PIB Chennai


    ஓ.என்.ஜி.சி. – காவேரிப் படுகை, சென்னை தனது சமுதாய வளர்ச்சித் திட்டத்தின் கீழ் (CSR), கடலூர் மாவட்டம், சிதம்பரத்தில் உள்ள அண்ணாமலை பல்கலைக்கழகத்தின் இயற்பியல் துறையிலுள்ள ஏழு வகுப்பறைகளையும், ரூபாய் 9 லட்சம் செலவில் ஸ்மார்ட் வகுப்பறைகளாக மாற்றியுள்ளது. ப்ரொஜக்டர்கள், ஸ்மார்ட் போர்டுகள். சீலிங் மவுன்ட் கிட்டுகள், கேபிள்கள், லேப்டாப்கள், ஒலிபெருக்கி கருவிகள், மின் உபகரணங்களுடன், இவற்றை பொருத்துவதற்கு தேவையான அனைத்தும் இதில் அடங்கும்.


    அண்ணாமலை பல்கலைக்கழகத்தில் இன்று (05.99.2019) நடைபெற்ற எளிய விழாவில், இந்த ஸ்மார்ட் வகுப்பறைகளை அண்ணாமலை பல்கலைக்கழக துணைவேந்தர் பேராசிரியர் K.முருகேசன் தொடங்கி வைத்தார். ஓ.என்.ஜி.சி. காவேரிப் படுகை - செயல் இயக்குனர் திரு. K. ஷியாம் மோகன் முன்னிலை வகித்தார்.


    நிகழ்ச்சியில் பேசிய பேராசிரியர் முருகேசன், ஓ.என்.ஜி.சி. நிறுவனத்திற்கு தம்முடைய நன்றியை தெரிவித்ததோடு, இத்தகைய ஸ்மார்ட் வகுப்பறைகள், நவீன முறைகளுடன் கூடிய சிந்தனை சக்தியை தூண்டக் கூடியதாகவும், மாணவர்கள் விரும்பும்வகையிலும் கற்பிப்பதற்கு உதவிகரமாக இருக்கும் என்றார். இளங்கலை மற்றும் முதுகலை மாணவர்கள் இதன்மூலம் பயனடைவார்கள் என்றார்.


    இந்த விழாவில் ஓ.என்.ஜி.சி. சென்னை குழுமப் பொது மேலாளர் திரு. N.மணி மற்றும் மூத்த அதிகாரிகள், அண்ணாமலை பல்கலைக்கழகத்தின் இயற்பியல் துறைத் தலைவர், பழைய மாணவர்கள், மற்றும் இந்நாள் -முன்னாள் பேராசிரியர்கள் மற்றும் மாணவர்கள் கலந்து கொண்டனர்.


    தமிழ்நாட்டின் வளர்ச்சியில் ஒரு பங்குதாரராக செயல்படும் ஓ.என்.ஜி.சி. நிறுவனம் கடந்த 8 நிதியாண்டுகளில் மாநில அரசுக்கு ரூபாய் 2652 கோடி தொகையை ராயல்டி மற்றும் வாட் வரியாக வழங்கியுள்ளது. மேலும் ஓ.என்.ஜி.சி. தம்முடைய பணி நடைபெறும் இடங்களில் ரூபாய் 55 கோடி தொகையை சமுதாய வளர்ச்சி திட்டத்தின் கீழ் செலவிட்டுள்ளது.


    -----

    
    
    (Release ID: 1584242) Visitor Counter : 52
    
    
      Read this release in: English