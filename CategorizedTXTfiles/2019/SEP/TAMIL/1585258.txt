      PIB Headquarters

      ஊட்டச்சத்து இயக்கம்
      Posted On: 17 SEP 2019 11:46AM by PIB Chennai


    அகில இந்திய வானொலியில் ஒலிபரப்பாகும் மனதின் குரல் நிகழ்ச்சியில் , சமீபத்தில் உரையாற்றிய பிரதமர் திரு . நரேந்திர மோடி , 2019 செப்டம்பர் மாதம் , ஊட்டச்சத்து மாதமாக கொண்டாடப்படும் என அறிவித்தார் .


    குழந்தைகளிடையே , குறிப்பாக பெண் குழந்தைகளிடையே காணப்படும் ஊட்டச்சத்து பற்றாக்குறையை போக்குவதற்கான விழிப்புணர்வு ஏற்படுத்த வேண்டியது அவசியம் என்றும் பிரதமர் தமது உரையில் வலியுறுத்தினார் .


    மத்திய அரசின் மகளிர் மற்றும் குழந்தைகள் மேம்பாட்டுத்துறை கடந்த ஆண்டே செப்டம்பர் மாதத்தை தேசிய ஊட்டச்சத்து மாதமாக கொண்டாடியது . இதையொட்டி , ஊட்டச்சத்து பற்றாக்குறை குறித்து , வீடுதோறும் சென்று ஒருமாத காலத்திற்கு விழிப்புணர்வு பிரச்சாரங்கள் மேற்கொள்ளப்பட்டது .


    ஊட்டச்சத்து குறைபாடு மட்டுமின்றி , குழந்தைகள் , வளர் இளம் பெண்கள் மற்றும் பெண்களிடையே காணப்படும் ரத்தசோகை நோ யைக் கட்டுப்படுத்தி , ஆண் - பெண் பிறப்பு விகிதத்தை மேம்படுத்தும் நோக்கில் , பல்வேறு நடவடிக்கைகள் மேற்கொள்ளப்பட்டது .


    மேலும் , உலக வங்கி உதவியுடன் செயல்படுத்தப்பட்டு வரும் ஒருங்கிணைந்த குழந்தைகள் வளர்ச்சித்திட்டத்தின் மூலம் , 2022 ஆம் ஆண்டுக்குள் நாட்டில் உள்ள அனைத்து மாவட்டங்களிலும் ஊட்டச்சத்து மேம்பாட்டுத்திட்டத்தை செயல்படுத்தவும் நடவடிக்கை மேற்கொள்ளப்பட்டு வருகிறது .


    தேசிய ஊட்டச்சத்து நிறுவனத்தின் உதவியுடன் தயாரிக்கப்பட்ட , ஊட்டச்சத்து குறித்த ஆன்லைன் வகுப்பும் நடத்தப்பட்டது . மகளிர் மற்றும் குழந்தைகள் மேம்பாட்டுத் துறை மற்றும் தேசிய ஊட்டச்சத்து நிறுவனத்தின் இணையதளம் வாயிலாக இந்தப் படிப்பு நடத்தப்பட்டது .


    ****


    

    
    (Release ID: 1585258) Visitor Counter : 69