      PIB Headquarters

      ஊட்டச்சத்து பெறுவதற்கான 5 வழிமுறைகள்
      Posted On: 17 SEP 2019 4:53PM by PIB Chennai


    முழுமையான ஊட்டச்சத்து பெறுவதற்கான பிரதமரின் ஊட்டச்சத்து இயக்கம் மத்திய மகளிர் மற்றும் குழந்தைகள் மேம்பாட்டுத்துறையால் மேற்கொள்ளப்பட்டு வருகிறது . இதன்படி , கர்ப்ப காலம் முதல் , குழந்தை பிறந்து , வளர் இளம் பருவத்தை அடையும் வரையிலும் , ஊட்டச்சத்து பெறுவதற்அகான 5 முக்கிய வழிமுறைகளை கடைப்பிடிப்பது அவசியமாகும் .


     1. முதல் 1000 நாள் பொற்காலம்.

      * கர்ப்ப காலம் முதல் குழந்தை பிறந்த பிறகு இரண்டாண்டு காலம் வரையிலான முதல் ஆயிரம் நாட்கள், குழந்தையின் உடல் மற்றும் மனவளர்ச்சி மிக வேகமாக நடைபெறும் பருவமாகும். இந்தக் காலக்கட்டத்தில், நல்ல ஆரோக்கியம், போதுமான ஊட்டச்சத்து போன்றவற்றுடன் அன்பு, அரவணைப்பு, மன அழுத்தமற்ற சுற்றுச்சூழல் மற்றும் பொறுப்பான கவனிப்பு போன்றவை ஒரு குழந்தை அதன் முழு வளர்ச்சியை அடைய உதவும்.
      * இந்தக் காலக்கட்டத்தில் தாய்க்கும், சேய்க்கும் (குழந்தைக்கும்) சரியான ஊட்டச்சத்து, கவனிப்பு மற்றும் ஆதரவு தேவை.

    2. ஊட்டச்சத்து மிகுந்த உணவுகள்

      * 6 மாத குழந்தை முதல் அனைத்து வயதினரும், பல்வேறு ஊட்டச்சத்துக்கள் மிகுந்த உணவுகளை போதுமான அளவு உட்கொள்வது அவசியம்.
      * ரொட்டி / அரிசி மற்றும் மஞ்சள் மற்றும் கருப்பு நிற பருப்புகள், புதினா, வெந்தயம், கடுகு, பீட்ரூட், கேரட் போன்ற கீரை வகை காய்கறிகள், மாம்பழம் மற்றும் பப்பாளி போன்ற மஞ்சள் / ஆரஞ்சு நிற பழங்கள் உள்ளிட்ட உணவுகளை உட்கொள்ள வேண்டும்.
      * அசைவம் சாப்பிடுவோர் எனில், முட்டை, இறைச்சி மற்றும் மீன் வகைகள்.
      * பால், பால் பொருட்கள் மற்றும் கொட்டை வகை பருப்புகள் உணவில் இடம்பெறவேண்டும்.
      * அங்கன்வாடி மையங்களில் வழங்கப்படும் சாப்பிடக்கூடிய பொருட்கள் குழந்தை பிறந்து ஆறு மாதம் கழிந்தவுடன், தாய்ப்பாலுடன், பூசணிக்காய், கேரட், பருப்பு உள்ளிட்ட மசித்த ஓரளவு திட உணவுகளையும், அசைவம் சாப்பிடுபவராக இருந்தால் முட்டை, மீன் மற்றும் இறைச்சி உட்கொள்ளலாம்.

      * குழந்தைகளுக்கான உணவுடன், ஒரு தேக்கரண்டி அளவு நெய் / எண்ணெய் / வெண்ணெய் சேர்த்துக் கொள்ளலாம்.

      * குழந்தைகளுக்கான உணவில் குறைந்த அளவிலான உப்பு, சர்க்கரை மற்றும் வாசனைப்பொருட்கள் கலந்து கொடுக்கலாம். ஒரு வேளைக்கு ஒரு உணவு வீதம் படிப்படியாக பல்வேறு உணவு வகைகளை சேர்த்துக் கொள்ளலாம். பல்வேறு சுவைமிக்க மற்றும் வண்ணமயமான உணவுகளை கொடுத்தால் குழந்தைகள் மகிழ்ச்சியுடன் சாப்பிடுவார்கள்.
      * பிஸ்கெட், சிப்ஸ், நொறுக்குத்தீனிகள் மற்றும் பழரசங்களை குழந்தைகளுக்கு கொடுக்கக்கூடாது ஏனில் இவற்றில் போதுமான ஊட்டச்சத்துக்கள் இல்லை.

    3. ரத்த சோ கை :

      * ரத்த சோகையை தடுக்க, பருப்பு, கீரை வகை காய்கறிகள், பழங்கள், பால், தயிர், பாலாடைக்கட்டி (பனீர்) போன்றவற்றையும், அசைவ உணவு உட்கொள்வதாக இருந்தால், முட்டை, இறைச்சி மற்றும் மீன் உணவுகளை உட்கொள்வது, திடமான உடல் மற்றும் சுறுசுறுப்பான மனதை உருவாக்க பயன்படும்.
      * எலுமிச்சை, நெல்லிக்காய், கொய்யாப்பழம் மற்றும் இவற்றைப் போன்ற சிட்ரிக் உணவுகளை எடுத்துக் கொள்வது, இரும்பு சத்தை உட்கிரகிக்க உதவும்.
      * இதுதவிர, பரிந்துரைக்கப்பட்ட அளவிற்கு இரும்புச்சத்து மிகுந்த உணவுகளையும் உட்கொள்வது அவசியம்

      * 6 முதல் 59 மாதங்கள் வரையிலான வயதுடைய குழந்தைகளுக்கு வாரம் இருமுறை இரும்பு மற்றும் ஃபோலிக் அமில சத்துடைய மருந்து (syrup) ஒரு மில்லி அளவிற்கு கொடுக்க வேண்டும்.

      * 5 முதல் 9 வயது வரையிலான குழந்தைகளுக்கு, இளஞ்சிவப்பு நிற இரும்பு மற்றும் ஃபோலிக் அமில சத்துடைய மாத்திரை வாரம் ஒன்று வீதம் கொடுக்க வேண்டும்.
      * 10 முதல் 19 வயது வரையிலான வளர் இளம் பருவத்தினருக்கு நீலநிற இரும்பு மற்றும் ஃபோலிக் அமில சத்துடைய மாத்திரை வாரம் ஒன்று வீதம் கொடுக்க வேண்டும்.
      * கர்ப்பிணி பெண்களின் நான்காவது மாதம் முதல் 180 நாட்கள் வரை, தினந்தோறும் ஒரு சிவப்பு நிற இரும்பு மற்றும் ஃபோலிக் அமில சத்துடைய மாத்திரை கொடுக்க வேண்டும்.
      * குழந்தை பிறந்தது முதல் 180 நாட்கள் வரையிலான பாலூட்டும் தாய்மார்களுக்கு தினந்தோறும் ஒரு சிவப்பு மாத்திரை கொடுப்பது அவசியம்.
      * குடற் புழுக்களை நீக்க பரிந்துரைக்கப்பட்ட அளவு ஆல்பன்ட்டசோல் மாத்திரைகளை எடுத்துக் கொள்ளுதல்.
      * குழந்தை பிறந்த மூன்று நிமிடங்கள் கழித்து தொப்புள் கொடியை துண்டிப்பதன் மூலம், புதிதாக பிறந்த குழந்தையின் உடலில் இரும்பு சத்து அதிகரிக்கும்.
      * அனைத்து வயதினருக்கும் ரத்த சோகை நோய் பரிசோதனை செய்வதன் மூலம், அவரவர் ரத்த சிவப்பணுக்களின் அளவிற்கேற்ப உரிய சிகிச்சையை மேற்கொள்ள முடியும்.

    4. வயிற்றுப்போக்கு

      * ஒவ்வொருவரும் சுத்தமாக இருப்பதுடன், வீடுகளை தூய்மையாக பராமரித்தல், தூய்மையான உணவு மற்றும் குடிநீர் உட்கொள்வதன் மூலம் வயிற்றுப்போக்கை தடுக்கலாம்.
      * 6 மாதம் வரையிலான குழந்தைகளுக்கு தாய்ப்பால் மட்டுமே கொடுக்க வேண்டும். பிறந்தது முதல் 6 மாதம் வரையிலான குழந்தைகளுக்கு வேறு உணவு அல்லது தண்ணீர் கொடுத்தால் கூட அது வயிற்றுப்போக்கை ஏற்படுத்தும்.
      * வயிற்றுப்போக்கு ஏற்பட்டால், தாய்ப்பால் கொடுப்பதை தாய்மார்கள் நிறுத்தக்கூடாது. தொடர்ந்து அடிக்கடி தாய்ப்பால் கொடுக்க வேண்டும்.
      * 6 மாதத்திற்கு மேற்பட்ட குழந்தைகளுக்கு, தாய்ப்பாலுடன் வழக்கத்தை விட அதிக உணவு கொடுப்பதன் மூலம், உடலுக்கு ஊட்டச்சத்துக்கள் கிடைக்கும்.
      * குழந்தைகளுக்கு வயிற்றுப்போக்கு ஏற்பட்டது முதல் முழுமையாக நிற்கும் வரை, நீர்ச்சத்து குறையாத அளவிற்கு உப்புத்தன்மையுடன் கூடிய தண்ணீர் மற்றும் இதர திரவங்களை கொடுக்க வேண்டும்.

    வயிற்றுப்போக்கால் பாதிக்கப்பட்ட குழந்தைகளுக்கு, வயிற்றுப்போக்கு நின்றபிறகும் 14 நாட்களுக்கு துத்தநாக சத்து மிகுந்த மருந்துகளை கொடுக்கலாம்.


    5.ஆரோக்கியம் மற்றும் துப்புரவு

      * அடைக்கப்பட்ட பாத்திரத்தில் உயரமான இடத்தில் வைக்கப்பட்டுள்ள சுத்தமான குடிநீரையே எப்போதும் பருக வேண்டும்.
      * எப்போதும் தூய்மையாக இருப்பதை உறுதி செய்ய வேண்டும். சமைப்பதற்கு முன்பும், மலம் கழித்த பிறகும், குழந்தைகளுக்கு பாலூட்டுவதற்கு முன்பும், குழந்தைகளின் மலம் ஜலத்தை சுத்தப்படுத்திய பிறகும், சோப்பு போட்டு கைகளை சுத்தம் செய்ய வேண்டும்.
      * குழந்தைகளுக்கு பால் கொடுப்பதற்கு முன்பாக, அவர்களின் கைகளை கழுவ வேண்டும்.
      * எப்போதும் கழிவறைகளையே பயன்படுத்த வேண்டும்.
      * வளர் இளம்பருவ இளம்பெண்களும், மற்ற பெண்களும், மாதவிடாய் காலத்தில் சுத்தமாக இருக்க வேண்டும்.

    ​​​​​​​


    ****​​​​​​​


    

    
    (Release ID: 1586458) Visitor Counter : 609
    
    
    
    
    

*