      பிரதமர் அலுவலகம்

      ஈரான் அதிபருடன் பிரதமர் சந்திப்பு
      Posted On: 26 SEP 2019 11:20PM by PIB Chennai


    நியூயார்க்கில், ஐ நா பொதுச்சபையின் 74-ஆவது அமர்வில் உயர்மட்டப்பிரிவு கூட்டத்திற்கு இடையே, பிரதமர் திரு நரேந்திர மோடி ஈரான் இஸ்லாமிய குடியரசின் அதிபர் டாக்டர் ஹாசன் ரோஹானியை இன்று சந்தித்தார். இருதரப்பு உறவுகள் குறித்து விவாதித்த அவர்கள், பரஸ்பர நலன்சார்ந்த பிராந்திய மற்றும் உலக அளவிலான நிகழ்வுகள் குறித்து தங்கள் கருத்துக்களைப் பரிமாறிக்கொண்டனர்.


    இந்தியா – ஈரான் இடையிலான பழமையான, நாகரீகம் மிக்க உறவுகள் பற்றிக் குறிப்பிட்ட இரு தலைவர்களும், 2015-ஆம் ஆண்டு உஃபாவில் நடந்த தங்களது முதல் சந்திப்பில் இருந்து, இருதரப்பு உறவுகளில் ஏற்பட்ட முன்னேற்றம் குறித்து ஆக்கப்பூர்வமான ஆய்வை மேற்கொண்டனர். சாபஹார் துறைமுகத்தின் இயக்கம் பற்றி குறிப்பாக அவர்கள் ஆலோசனை மேற்கொண்டனர். நிலத்தால் சூழப்பட்ட ஆப்கானிஸ்தானுக்கும், மத்திய ஆசியப் பிராந்தியத்துக்கும் வாயிலான அதன் முக்கியத்துவம் குறித்து அவர்கள் குறிப்பிட்டனர்.


    வளைகுடா பிராந்தியத்தில் அமைதி, பாதுகாப்பு மற்றும் ஸ்திரத்தன்மை நிலவுவது இந்தியாவுக்கு மிகவும் அவசியம் என்பதால், ராஜீய ரீதியிலும் பேச்சுவார்த்தை மூலமாகவும் நம்பிக்கை ஏற்படுத்துவதற்கான முன்னுரிமைக்கு இந்தியாவின் ஆதரவு எப்போதும் உண்டு என்று பிரதமர் உறுதிபடத் தெரிவித்தார்.


    2020-ஆம் ஆண்டில் ராஜீய உறவுகள் ஏற்பட்டதன் 70-ஆவது ஆண்டு விழாவை கொண்டாட இருதரப்பிலும் ஒப்புக்கொள்ளப்பட்டது.

    
    
    (Release ID: 1586402) Visitor Counter : 31
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Telugu , Kannada