      PIB Headquarters

      வ.உ. சிதம்பரனாரின் 148 வது பிறந்த தினவிழா கொண்டாட்டங்கள்
      Posted On: 05 SEP 2019 7:57PM by PIB Chennai


    வ.உ.சிதம்பரனார் துறைமுகப் பொறுப்புக் கழகத்தில் கப்பலோட்டிய தமிழன் வ.உ.சிதம்பரனாரின் 148-வது பிறந்த தினவிழா இன்று (05.09.2019) வெகு விமரிசையாக கொண்டாடப்பட்டது. துறைமுக வளாகத்தில் உள்ள வ.உ.சிதம்பரனாரின் திருவுருவ சிலைக்கு வ.உ. சிதம்பரனார் துறைமுகப் பொறுப்புக் கழக தலைவர் திரு. தா.கி. ராமச்சந்திரன் இ.ஆ.ப. மற்றும் வ.உ. சிதம்பரனார் துறைமுகப் பொறுப்புக் கழக துணைத்தலைவர் திரு. நா. வையாபுரி ஆகியோர் மலர் மாலை அணிவித்து விழாவைத் தொடங்கி வைத்தார்கள்.


    இவ்விழாவில் ; திரு கீரிஷ் பி. நாயக் செயலர்ரூபவ் சிதம்பரனார் துறைமுகப் பொறுப்புக் கழகம் அவர்கள் வாழ்த்துரை வழங்கினார். தூத்துக்குடி ஏ.பி.சி. மகாலெட்சுமி கல்லூரியின் தமிழ்துறை பேராசிரியர் முனைவர் க.சுப்புலெட்சுமி அவர்கள் சிறப்பு விருந்தினராக கலந்து கொண்டார். அவர் தனது சிறப்புரையில் வ.உ.சிதம்பரனார் அவர்கள் ஆற்றிய பணியினை பாராட்டி புகழாரம் சூட்டினார்கள். மேலும் செக்கிழுத்த செம்மல் வ.உ.சிதம்பரனார் அவர்களின் வழி நடக்க அனைவரையும் கேட்டுக் கொண்டார்.


    கௌரவ விருந்தினராக கலந்து கொண்ட. வ.உ. சிதம்பரனார் துறைமுகப் பொறுப்புக் கழக துணைத்தலைவர் திரு. நா. வையாபுரி, தனது உரையில் வ.உ.சிதம்பரனார் அத்தருணத்தில் அமைந்திருந்த கோரல்மில் தொழிலாளர்களின் முன்னேற்றத்திற்காக மேற்கொண்ட பல்வேறு முயற்சிகளை சுட்டிகாட்டினார்.


    வ.உ. சிதம்பரனார் துறைமுகப் பொறுப்புக் கழகத் தலைவர் திரு. தாகி. ராமச்சந்திரன் அவர்கள் இவ்விழாவிற்கு தலைமை தாங்கினார். அவர் தனது தலைமை உரையில்ரூபவ் வ.உ.சிதம்பரனார் அவர்களின் தேசப்பற்று பற்றியும் , அவர் சுதேசி கப்பல் நிறுவனத்தை ஆரம்பித்து அந்நிய ஏகாதிபத்தியத்திற்கு எதிராக ஆரம்பிக்க எடுத்த விடாமுயற்சிகளையும்ரூபவ் சுதந்திர போராட்டத்திற்காக வ.உ.சி பட்ட துயரங்களையும் எடுத்துரைத்தார்.. மேலும் அன்னாரின் வழி நடப்பதற்கு அவரிடம் கற்றுக் கொள்ள வேண்டிய தனி தன்மைகளான தன்னம்பிக்கை மனதிடம், பொறுமை, உதவும் மனப்பான்மை, மனவலிமை மற்றும் பொதுநலம் போன்ற சீரிய பண்புகளை நாமும் கடைபிடித்து வாழ வேண்டும் என்று கூறினார். மேலும் அவர் வ.உ.சிதம்பரனார் அவர்களின் அருட்காட்சியகம் துறைமுக வளாகத்தில் கூடிய விரைவில் அமைக்கப்படும் என்று கூறினார்.


    விழாக் குழுவினரால் பல்வேறு கலை நிகழ்ச்சிகள் நடத்தப்பட்டன. துறைமுகப் பொறுப்புக் கழகத் தலைவர் திரு. தா.கி. ராமசந்திரன் , இ.ஆ.ப. , அவர்கள் பேச்சுப் போட்டியில் வெற்றி பெற்ற பள்ளி மற்றும் கல்லூரி மாணவ, மாணவியர்களுக்கு பரிசுகளை வழங்கினார்.


    பள்ளிக் குழந்தைகள் , ஆசிரியப் பெருமக்கள், துறைமுக அதிகாரிகள், ஊழியர்கள் மற்றும் தொழிலாளர்கள் பெருமளவில் கலந்து கொண்டு விழாவினைச் சிறப்பித்தனர்.


    மேற்சொன்ன தகவலை வ.உ. சிதம்பரனார் துறைமுக பொறுப்புக் கழகம் வெளியிட்டுள்ள பத்திரிக்கை செய்திக் குறிப்பில் தெரிவித்துள்ளது.


    -----

    
    
    (Release ID: 1584277) Visitor Counter : 116
    
    
      Read this release in: English