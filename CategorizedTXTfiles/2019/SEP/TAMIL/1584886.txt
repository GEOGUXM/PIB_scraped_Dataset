      PIB Headquarters

      மத்திய அரசுப் பணியாளர் தேர்வாணையம்
      
      ஒருங்கிணைந்த பட்டதாரி அளவிலான (நிலை-II) தேர்வு, 2018

      Posted On: 12 SEP 2019 5:56PM by PIB Chennai

    ஒருங்கிணைந்த பட்டதாரி அளவிலான (நிலை-II) தேர்வு 2018-ஐ மத்திய அரசுப் பணியாளர் தேர்வாணையம் கணினி வழியில், 13.09.2019 மற்றும் 14.09.2019 தேதிகளில் இரண்டு அமர்வுகளாக நடத்தவுள்ளது. தென் மண்டலத்தில், பதிமூவாயிரத்து முன்னூற்று தொண்ணூற்று ஒன்பது (13,399) விண்ணப்பதாரர்கள், நிலை-1-லிருந்து நிலை-II தேர்வு எழுத தகுதி பெற்றுள்ளனர்.


    2. இந்தத் தேர்வு, தமிழ்நாட்டில் சென்னை, கோயம்புத்தூர் மற்றும் மதுரை; ஆந்திராவில் கர்னூல், திருப்பதி, விஜயவாடா மற்றும் விசாகப்பட்டினம்; தெலங்கானாவில் ஹைதராபாத் உள்ளிட்ட 8 நகரங்களில் அடங்கிய 18 மையங்களில் நடைபெறும்.


    3. இந்தத் தேர்வு 13.09.2019 (தாள்-I & II) மற்றும் 14.09.2019 (தாள்-IV & III) முதல் அமர்வு, காலை 10.00 மணி முதல் பகல் 12 மணி வரையிலும், இரண்டாவது அமர்வு பிற்பகல் 3 மணி முதல் 5 மணி வரையிலும் நடைபெறும்.


    4. விண்ணப்பதாரர்கள், தேதி, நேரம், தேர்வு நடைபெறும் நகரம் உள்ளிட்ட விவரங்களை முன்கூட்டியே அறிந்து கொள்ளும் வகையில், தேர்வாணையத்தின் தென்மண்டல அலுவலகம் அதன் வலைதளத்தில் ( www.sscsr.gov.in ) ஏற்கெனவே வெளியிட்டுள்ளது. தேர்வுக்கூட மின்னணு அனுமதிச்சீட்டை விண்ணப்பதாரர்கள், 09.09.2019 முதல் பதிவிறக்கம் செய்து கொள்வதற்கான வசதியை ஏற்படுத்தியுள்ளது. இந்த விவரங்கள் விண்ணப்பதாரர்களுக்கு, அவர்களது விண்ணப்பத்தில் தெரிவித்திருந்த செல்போன் எண்ணிற்கு எஸ்எம்எஸ் மூலமாகவும், மின்னஞ்சல் மூலமாகவும் அனுப்பி வைக்கப்பட்டுள்ளது.


    5. தடை செய்யப்பட்ட பொருட்களான கைக்கடிகாரம், புத்தகங்கள், துண்டு காகிதங்கள், பத்திரிகைகள், (செல்போன், ப் ளூ டூத், ஹெட்போன், பேனா, பட்டன் ஹோல் / உளவு கேமிராக்கள், ஸ்கேனர், கால்குலேட்டர்) போன்ற மின்னணு சாதனங்களை தேர்வுக் கூடத்திற்குள் கண்டிப்பாக அனுமதிக்கப்படமாட்டாது. விண்ணப்பதாரர்கள், இந்தப் பொருட்களை தேர்வுக்கூடத்திற்குள் வைத்திருப்பது கண்டுபிடிக்கப்பட்டால், அவர்களது விண்ணப்பதாரர் தகுதி ரத்து செய்யப்பட்டு, சட்ட / குற்றவியல் நடவடிக்கைகள் மேற்கொள்ளப்படும். சம்பந்தப்பட்ட விண்ணப்பதாரர்கள், வருங்காலத்தில் 3-7 ஆண்டுகள் தேர்வு எழுத தடை விதிக்கப்படும்.


    எனவே, தடை செய்யப்பட்ட பொருட்கள் மற்றும் பைகளை விண்ணப்பதாரர்கள், தேர்வு மையத்திற்குள் கொண்டுவர வேண்டாம் என, அறிவுறுத்தப்படுகிறது.


    6. மின்னணு அனுமதி சான்றிதழ் மற்றும் அசல் அடையாள சான்றிதழ்கள், சமீபத்தில் எடுக்கப்பட்ட வண்ணப்புகைப்படத்தின் (3செ.மீ X 3.5 செ.மீ) நான்கு நகல்களை கொண்டுவராவிட்டால், தேர்வு எழுத அனுமதிக்கப்படமாட்டார்கள். மின்னணு அனுமதிச்சீட்டு பார்கோடு உடையதாகவும், தெளிவாகவும் இருக்க வேண்டும். எனவே, அனைத்து விண்ணப்பதாரர்களும், தங்களுக்கான மின்னணு அனுமதி சான்றிதழ்களை தவறாமல் பதிவிறக்கம் செய்ய வேண்டும். கூடுதல் விவரங்களுக்கு தேர்வாணையத்தின் தென்மண்டல அலுவலக உதவி எண்ணிற்கு ( 044-28251139 & 9445195946) தொடர்பு கொள்ளலாம் என தேர்வாணையத்தின் தென்மண்டல துணைச் செயலாளர் எஸ்.ராஜலட்சுமி அறிவித்துள்ளார்.


    -----

    
    
    (Release ID: 1584886) Visitor Counter : 104
    
    
      Read this release in: English