      PIB Headquarters

      கல்பாக்கம் அவசர நிலை ஒத்திகை பயிற்சி முகாம் துவக்க விழா
      Posted On: 13 SEP 2019 5:09PM by PIB Chennai


    கல்பாக்கம் அணுசக்தி மையம், அணுசக்தி துறையின் பல பிரிவுகளைக் கொண்டு இயங்கி வருகிறது. சென்னை அணுமின் நிலையம், இந்திரா காந்தி அணு ஆராய்ச்சி மையம், வேக ஈனுலை (கட்டுமானம்), பாபா அணு ஆராய்ச்சி மைய பிரிவுகள் போன்றவை இதில் அடக்கம். அணுசக்தி விதிமுறைகளின்படி இரு வருடங்களுக்கு ஒருமுறை நடைபெறும் அவசரநிலை ஒத்திகையை முன்னிட்டு மாவட்ட அதிகாரிகளுக்கும், அலுவலர்களுக்கும் பயிற்சி முகாம்களை இந்த மையம் நடத்தி வருகிறது.


    செப்டம்பர் மாதம் 27 ஆம் தேதி நடைபெற இருக்கும் அவசர நிலை ஒத்திகை நிகழ்வை முன்னிட்டு அதையொட்டிய பயிற்சி முகாமை, காஞ்சிபுரம் மாவட்ட ஆட்சியர் திரு. P. பொன்னையா இன்று (13.09.2019) துவக்கி வைத்தார்.


    சென்னை அணுமின் நிலைய இயக்குனர் திரு. M.ஸ்ரீனிவாஸ் அணுமின் நிலையத்தின் பாதுகாப்பு அம்சங்களைப் பற்றி எடுத்துரைத்தார். இந்த ஒத்திகை, பொதுமக்களுக்கு பாதிப்பு ஏற்படாத முறையில் நடத்தப்படும். மாவட்ட ஆட்சியர் தனது துவக்க உரையில், அவசர நிலை ஒத்திகையின் முக்கியத்துவத்தையும், மக்கள் பாதுகாப்பில் அதன் பங்கையும் குறிப்பிட்டு மாவட்ட அதிகாரிகளின் பங்களிப்பை வலியுறுத்தினார்.


    காஞ்சிபுரம் மாவட்ட வருவாய் அதிகாரி திரு. சுந்தரமூர்த்தி, சார் ஆட்சியர் திரு.சரவணன், செங்கல்பட்டு வட்டக் கோட்டாட்சியர், திரு.N.செல்வம், Dr.கல்லோல் ராய், CMD, பாவினி, கல்பாக்கம் அணுசக்தி மையத்தின் உயர் அதிகாரிகள் மற்றும் பலர் விழாவில் பங்கேற்று சிறப்பித்தனர்.


    துவக்க விழாவை தொடர்ந்து மாவட்ட அதிகாரிகளுக்கு பயிற்சி முகாம் நடைபெற்றது.


    வரும் பத்து நாட்களில் 200 அலுவலர்கள் இந்த பயிற்சி முகாமில் கலந்து கொண்டு பயிற்சி பெறுவார்கள் என காஞ்சிபுரம் மாவட்ட நிர்வாகம் தெரிவித்துள்ளது.


    *****

    
    
    (Release ID: 1584995) Visitor Counter : 76
    
    
      Read this release in: English