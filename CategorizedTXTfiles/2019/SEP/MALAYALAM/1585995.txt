      PIB Headquarters

      പോഷകാഹാരത്തിന്റെ പ്രാധാന്യത്തെക്കുറിച്ച് ബോധവല്‍ക്കരണ പരിപാടി സംഘടിപ്പിച്ചു
      Posted On: 24 SEP 2019 2:48PM by PIB Thiruvananthpuram


    കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിന് കീഴിലെ ഫീല്‍ഡ് ഔട്ട്‌റീച്ച് ബ്യൂറോ കല്‍പ്പറ്റ ഐസിഡിഎസ് പ്രോജക്ടിന്റേയും ആരോഗ്യവകുപ്പിന്റേയുംസഹകരണത്തോടെ പോഷകാഹാരത്തിന്റെ പ്രാധാന്യത്തെക്കുറിച്ച് കല്‍പ്പറ്റ ഒണിവയല്‍കോളനിയില്‍ബോധവല്‍ക്കരണപരിപാടി സംഘടിപ്പിച്ചു. പോഷണ്‍ അഭിയാന്‍ പദ്ധതിയുടെ പ്രചരണ പ്രവര്‍ത്തനങ്ങളുടെ ഭാഗമായി സംഘടിപ്പിച്ച പരിപാടിയില്‍ ക്ലാസുകളും പ്രശ്‌നോത്തരി മത്സരങ്ങളും ചര്‍ച്ചയും നടക്കുകയുണ്ടായി.
    കൗണ്‍സിലര്‍ ശ്രീ പി.വി. വിനോദ് കുമാര്‍ ഉദ്ഘാടനം ചെയ്തു. കൗണ്‍സിലര്‍ പി. ശ്രീജ അധ്യക്ഷത വഹിച്ചു. ജെപിഎച്എന്‍മാരായ കെ. സുബൈറ, കെ.ആര്‍ രഞ്ജുഷ, ഐസിഡിഎസ്‌സൂപ്പര്‍വൈസര്‍ എം.സി. വാവ, ഫീല്‍ഡ് പബ്ലിസിറ്റി ഓഫീസര്‍ പ്രജിത്ത് കുമാര്‍ എം.വി, സി. ഉദയകുമാര്‍തുടങ്ങിയവര്‍ സംബന്ധിച്ചു.


    

    പോഷകാഹാരത്തിന്റെ പ്രാധാന്യത്തെക്കുറിച്ച് ഒണിവയല്‍കോളനിയില്‍ ഫീല്‍ഡ് ഔട്ട്‌റീച്ച് ബ്യൂറോ വയനാട് നടത്തിയബോധവല്‍ക്കരണ പരിപാടിയില്‍ നിന്ന്‌
    

    
    (Release ID: 1585995) Visitor Counter : 6