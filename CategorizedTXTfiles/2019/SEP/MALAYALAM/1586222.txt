      PIB Headquarters

      വടക്ക് കിഴക്കന്‍ കാലവര്‍ഷം സാധാരണ തോതിലായിരിക്കുമെന്ന് സാസ്‌കോഫ്അവലോകന റിപ്പോര്‍ട്ട്; 'എല്‍നിനോ'യ്ക്കുള്ളസാധ്യത നിലവിലില്ല
      Posted On: 25 SEP 2019 7:30PM by PIB Thiruvananthpuram


    കേരളത്തിലും ദക്ഷിണേന്ത്യയിലുംവടക്ക് കിഴക്കന്‍ കാലവര്‍ഷം സാധാരണപോലെ ലഭ്യമാകുമെന്ന് ദക്ഷിണേഷ്യന്‍ സീസണല്‍ക്ലൈമറ്റ് ഔട്ട്‌ലുക്ക്‌ഫോറത്തിന്റെ പതിനഞ്ചാം സമ്മേളനം (സാസ്‌കോഫ് - 15) തയ്യാറാക്കിയകാലാവസ്ഥാഅവലോകന റിപ്പോര്‍ട്ട് പ്രവചിക്കുന്നു. അതേസമയം ശ്രീലങ്ക, മാലദ്വീപ്, മ്യാന്‍മറിന്റെ കിഴക്കന്‍ ഭാഗങ്ങള്‍ എന്നിവിടങ്ങളില്‍ ശരാശരിയിലും ഉയര്‍ന്ന മഴ ലഭിക്കും. മ്യാന്‍മറിന്റെ തെക്ക് ഭാഗത്തുംഹിമാലയത്തിന് താഴെയുള്ള മേഖലകളിലും ശരാശരിയിലുംകുറഞ്ഞ മഴയായിരിക്കും ലഭിക്കുകയെന്ന്‌റിപ്പോര്‍ട്ട് പറയുന്നു. 2019 ഒക്ടോബര്‍ മുതല്‍ ഡിസംബര്‍ വരെയുള്ളകാലയളവില്‍ ദക്ഷിണേഷ്യയിലെമഴയുടേയും, താപനിലയുടേയുംഅളവുള്‍പ്പെടെയുള്ളവിവരങ്ങളാണ്‌റിപ്പോര്‍ട്ടിലുള്ളത്. തിരുവനന്തപുരത്ത് ഈ മാസം 23 മുതല്‍ 25 വരെ നടന്ന ദക്ഷിണേഷ്യന്‍ സീസണല്‍ക്ലൈമറ്റ്ഔട്ട്‌ലുക്ക്‌ഫോറത്തിന്റെ പതിനഞ്ചാം സമ്മേളനത്തിലാണ് (സാസ്‌കോഫ് - 15) റിപ്പോര്‍ട്ട് തയ്യാറാക്കിയത്.


    നിലവില്‍ പസഫിക് സമുദ്രത്തിലും ഇന്ത്യന്‍ മഹാസമുദ്രത്തിലും'എല്‍നിനോ'രൂപംകൊള്ളാനുള്ള സാഹചര്യമൊന്നും നിലവിലില്ലെന്ന് റിപ്പോര്‍ട്ട് വ്യക്തമാക്കുന്നു. ഈ സ്ഥിതിവിശേഷം ഡിസംബര്‍ വരെതുടരാനാണ് സാധ്യത. വിവിധ കാലാവസ്ഥാ മാതൃകകളും ദക്ഷിണേഷ്യയിലെ കാലാവസ്ഥയെസ്വാധീനിക്കുന്ന ആഗോള സാഹചര്യങ്ങളും പരിഗണിച്ച്, വിദഗ്ധ അവലോകനത്തിലൂടെയാണ്‌റിപ്പോര്‍ട്ട് തയ്യാറാക്കിയിരിക്കുന്നത്.


    ദക്ഷിണേഷ്യന്‍ സീസണല്‍ക്ലൈമറ്റ്ഔട്ട്‌ലുക്ക്‌ഫോറത്തിന്റെജലവുമായി ബന്ധപ്പെട്ട 'കാലാവസ്ഥാസേവന ഗുണഭോക്തൃഫോറത്തിന്റെ സമ്മേളനം മുഖ്യമന്ത്രി ശ്രീ. പിണറായി വിജയന്‍ ഇന്ന് തിരുവനന്തപുരത്ത് ഉദ്ഘാടനം ചെയ്തു. കഴിഞ്ഞ മൂന്നു വര്‍ഷമായികേരളംതുടര്‍ച്ചയായ പ്രകൃതിദുരന്തങ്ങളുടെകെടുതികള്‍ അനുഭവിക്കുന്നതായി അദ്ദേഹംചൂണ്ടിക്കാട്ടി. സാധാരണക്കാര്‍ക്കും ഭരണാധികാരികള്‍ക്കും മനസ്സിലാകുന്ന ഭാഷയില്‍കാര്യങ്ങളവതരിപ്പിക്കാന്‍ ശാസ്ത്രജ്ഞര്‍ക്കു കഴിയണം. പ്രതിബന്ധങ്ങള്‍ ഉണ്ടെങ്കിലും, കാലാവസ്ഥാ ഏജന്‍സികള്‍ സമയബന്ധിതമായിമുന്നറിയിപ്പുകള്‍ നല്‍കണമെന്നും ആവശ്യമെങ്കില്‍ ഈ മേഖലയില്‍ കഴിവുതെളിയിച്ച സ്വകാര്യ ഏജന്‍സികളുടെ സേവനം ഉപയോഗപ്പെടുത്തണമെന്നുംമുഖ്യമന്ത്രി പറഞ്ഞു.


    ദക്ഷിണേഷ്യന്‍ മേഖലയിലെ മണ്‍സൂണിന്റെ ഗതിയും ഗതിമാറ്റവും മനസ്സിലാക്കുന്നത് മേഖലയുടെ സാമ്പത്തിക, കാര്‍ഷിക മേഖലയ്ക്ക് ഏറെ പ്രധാനപ്പെട്ടതാണെന്ന് ഠശന#്ദ്രകാലാവസ്ഥാ നിരീക്ഷണവകുപ്പ് ഡയറക്ടര്‍ ജനറല്‍ഡോ. എം. മൊഹാപാത്ര പറഞ്ഞു. അംഗരാജ്യങ്ങള്‍ക്ക് കാലാവസ്ഥ സംബന്ധിച്ച മാര്‍ഗനിര്‍ദ്ദേശങ്ങള്‍ നല്‍കലാണ് ദക്ഷിണേഷ്യന്‍ സീസണല്‍ക്ലൈമറ്റ്ഔട്ട്‌ലുക്ക്‌ഫോറത്തിന്റെ ലക്ഷ്യമെന്ന് അദ്ദേഹംഅറിയിച്ചു.


    റീജ്യണല്‍ ഇന്റഗ്രേറ്റഡ്മള്‍ട്ടി ഹസാര്‍ഡ് ഏര്‍ളിവാര്‍ണിംഗ്‌സിസ്റ്റംഫോര്‍ ആഫ്രിക്ക ആന്റ് ഏഷ്യ ചീഫ് സയന്റിസ്റ്റ്‌ഡോ. ശ്രീനിവാസന്‍, മുഖ്യമന്ത്രിയുടെശാസ്ത്ര ഉപദേഷ്ടാവ്‌ഡോ. എം.സി ദത്തന്‍, ലോക കാലാവസ്ഥാ സംഘടനയില്‍നിന്നുള്ള അനാഹിഹോവ്‌സേപിയാന്‍, ബ്രിട്ടന്‍ കാലാവസ്ഥാ നിരീക്ഷണ വകുപ്പില്‍ നിന്നുള്ള ഫ്രാന്‍സിസ് കോളഡ്ജ്, സാഫ്‌കോണ്‍- 15 കോ ഒര്‍ഡിനേറ്റര്‍ഡോ.ഡി.എസ്‌പൈ എന്നിവര്‍ ചടങ്ങില്‍ പങ്കെടുത്തു.


    ശാസ്ത്രീയമായകാലാവസ്ഥാ പ്രചവനം കൂടുതല്‍മെച്ചപ്പെടുത്തുന്നതിനുള്ളസമീപനങ്ങള്‍, കാര്‍ഷികജലസേചന മേഖലകള്‍ക്കുള്ളകാലാവസ്ഥാ പ്രവചനങ്ങളുടെകൃത്യതമുതലായവയ സമ്മേളനം ചര്‍ച്ച ചെയ്തു. അഫ്ഗാനിസ്ഥാന്‍, ബംഗ്ലാദേശ്, ഭൂട്ടാന്‍, ഇന്ത്യ, മാലിദ്വീപ്, മ്യാന്‍മാര്‍, നേപ്പാള്‍, ശ്രീലങ്ക എന്നിവിടങ്ങളില്‍ നിന്നുള്ള വിദഗ്ധര്‍ ഫോറത്തില്‍ പങ്കെടുത്തു.


    
    AM/ND

    
    
    (Release ID: 1586222) Visitor Counter : 5