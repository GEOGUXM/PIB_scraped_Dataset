      PIB Headquarters

      കേന്ദ്ര ഷിപ്പിങ്ങ് മന്ത്രി ശ്രീ മന്‍സുഖ് മാണ്ഡവ്യ കൊച്ചിയില്‍
      Posted On: 18 SEP 2019 4:30PM by PIB Thiruvananthpuram


    രണ്ട് ദിവസത്തെ ഔദ്യോഗിക സന്ദര്‍ശനത്തിനായി കേന്ദ്ര ഷിപ്പിങ്ങ്(സ്വത. ചുമതല) രാസവസ്തു, രാസവളം സഹമന്ത്രി ശ്രീ മന്‍സുഖ് മാണ്ഡവ്യ ഇന്ന് കൊച്ചിയിലെത്തും. നാളെ(19.09.2019) രാവിലെ 9.30ന് കൊച്ചി കപ്പല്‍ശാലയില്‍ എത്തുന്ന കേന്ദ്ര മന്ത്രി ഇവിടെ നടക്കുന്ന ശുചിത്വ, നടീല്‍ യജ്ഞത്തില്‍ പങ്കെടുക്കും. കൊച്ചിന്‍ കപ്പല്‍ശാലയുടെ അവലോകന യോഗത്തിലും കേന്ദ്ര മന്ത്രി സംബന്ധിക്കും. തുടര്‍ന്ന് ഒരു മണിയോടെ ഉദ്യോഗമണ്ഡലിലെ ഫാക്ട് പ്ലാന്റിലെത്തുന്ന കേന്ദ്ര മന്ത്രി ഇവിടെ നടക്കുന്ന ശുചിത്വ, നടീല്‍ യജ്ഞത്തില്‍ പങ്കെടുക്കും.


    
    2019 സെപ്റ്റംബര്‍ 20ന് ശ്രീ മാണ്ഡവ്യ കൊച്ചിന്‍ പോര്‍ട്ട് ട്രസ്റ്റ് സന്ദര്‍ശിക്കും. രാവിലെ 10.45 ന് പോര്‍ട്ട് ട്രസ്റ്റിന്റെ ഹിന്ദി മാസികയായ കൊച്ചിന്‍ ലെഹര്‍ കേന്ദ്ര മന്ത്രി പ്രകാശനം ചെയ്യും. തുടര്‍ന്ന് ട്രേഡ് യൂണിയന്‍ പ്രതിനിധികളുമായും കൊച്ചിന്‍ പോര്‍ട്ട് ട്രസ്റ്റിലെ വിവിധ വകുപ്പ് മേധാവികളുമായും കേന്ദ്രമന്ത്രി കൂടിക്കാഴ്ച നടത്തും. മൂന്നു മണിക്ക് പോര്‍ട്ട് ട്രസ്റ്റില്‍ നടക്കുന്ന സ്വച്ഛ ഭാരത്, സേവാ യജ്ഞത്തിലും സൈക്കിള്‍ റാലിയിലും അദ്ദേഹം പങ്കെടുക്കും.


    
    SKY/BSN

    
    
    (Release ID: 1585439) Visitor Counter : 5