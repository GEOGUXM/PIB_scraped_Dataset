      രാജ്യരക്ഷാ മന്ത്രാലയം

      രാജ്യത്തിന്റെഅതിര്‍ത്തിചരിത്ര രചനയ്ക്ക് അനുമതി
      Posted On: 18 SEP 2019 11:03AM by PIB Thiruvananthpuram


    രാജ്യത്തിന്റെഅതിര്‍ത്തികളെകുറിച്ചുള്ളചരിത്ര രചനയ്ക്ക്തുടക്കം കുറിക്കാന്‍ രാജ്യരക്ഷാ മന്ത്രി ശ്രീ. രാജ്‌നാഥ്‌സിംഗ് അനുമതി നല്‍കി. ഇന്ത്യന്‍ കൗണ്‍സില്‍ഓഫ്ഹിസ്റ്റോറിക്കല്‍റിസര്‍ച്ചിലെസമുന്നതരായവ്യക്തികള്‍, നെഹ്‌റു മെമ്മോറിയല്‍ മ്യൂസിയംആന്റ്‌ലൈബ്രറി, ഡയറക്ടറേറ്റ് ജനറല്‍ഓഫ്ആര്‍ക്കൈവ്‌സ്, ആഭ്യന്തരകാര്യ,വിദേശകാര്യ,രാജ്യരക്ഷാ മന്ത്രാലയങ്ങള്‍എന്നിവിടങ്ങളില്‍ നിന്നുള്ളഉദ്യോഗസ്ഥര്‍,തുടങ്ങിയവരുമായിരാജ്യരക്ഷാ മന്ത്രി ഇത്‌സംബന്ധിച്ച് ന്യൂഡല്‍ഹിയില്‍ ചര്‍ച്ച നടത്തി. രണ്ട് വര്‍ഷംകൊണ്ട് പദ്ധതി പൂര്‍ത്തിയാക്കാനാണ്‌ലക്ഷ്യമിട്ടിട്ടുള്ളത്.


    അതിര്‍ത്തികള്‍ഉണ്ടായത്, അവയ്ക്ക് വന്ന രൂപമാറ്റങ്ങള്‍, സുരക്ഷാസേനകളുടെ പങ്ക്, അതിര്‍ത്തി പ്രദേശങ്ങളില്‍ജീവിക്കുന്നവരുടെവംശപരവുംഗോത്രപരവുമായ പ്രത്യേകതകള്‍, സംസ്‌ക്കാരം, സാമൂഹിക സാമ്പത്തികസ്ഥിതിമുതലായവയെല്ലാംഉള്‍പ്പെടുന്നതായിരിക്കുംചരിത്ര രചന.


    ഇന്ത്യന്‍ അതിര്‍ത്തികളുടെചരിത്ര രചനയുടെ പ്രാധാന്യംഎടുത്ത് പറഞ്ഞ രാജ്‌നാഥ്‌സിംഗ്അതിര്‍ത്തി പ്രദേശങ്ങളിലെജീവിതത്തെകുറിച്ച് ജനങ്ങള്‍ക്ക് പൊതുവിലും, ഉദ്യോഗസ്ഥര്‍ക്ക് പ്രത്യേകിച്ചുംമെച്ചപ്പെട്ട ധാരണ സൃഷ്ടിക്കാന്‍ അത്‌സഹായിക്കുമെന്ന്ചൂണ്ടിക്കാട്ടി. പദ്ധതി സമയബന്ധിതമായി പൂര്‍ത്തിയാക്കുന്നതിന് അതത്‌മേഖലകളിലെ വിദഗ്ദ്ധരുമായി ചര്‍ച്ച നടത്താനുംരാജ്യരക്ഷാ മന്ത്രി നിര്‍ദ്ദേശം നല്‍കി.


    ദേശീയഅതിര്‍ത്തികളെകുറിച്ചും, അതിര്‍ത്തി പ്രദേശങ്ങളില്‍ജീവിക്കുന്നവരെകുറിച്ചും ജനങ്ങള്‍ക്ക്അറിവ് പകരുന്നതിന് ഇത്തരത്തിലുള്ളആദ്യ പദ്ധതിയാണിത്.
    ND

    
    
    (Release ID: 1585519) Visitor Counter : 16
    
    
      Read this release in: English , Urdu , Hindi , Marathi , Bengali , Odia , Tamil