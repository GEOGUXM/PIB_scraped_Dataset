      വിദേശകാര്യ മന്ത്രാലയം

      ഗുരുദേവദര്‍ശനങ്ങള്‍ ആധ്യാത്മികതയെയും ഭൗതികതയെയുംസംയോജിപ്പിച്ചു : കേന്ദ്ര സഹമന്ത്രി വി. മുരളീധരന്‍
      Posted On: 13 SEP 2019 3:17PM by PIB Thiruvananthpuram


    ആധ്യാത്മികതയെയും ഭൗതികതയെയുംസംയോജിപ്പിച്ചുകൊണ്ട്‌ലോകത്തിന് പുത്തനുണര്‍വേകാന്‍ ശ്രീനാരായണഗുരുവിന്റെആദര്‍ശങ്ങള്‍ക്ക് സാധിച്ചതായിവിദേശകാര്യ, പാര്‍ലമെന്ററികാര്യസഹമന്ത്രി ശ്രീ. വി. മുരളീധരന്‍ പറഞ്ഞു. സാമൂഹിക, സാംസ്‌കാരിക, മതരംഗങ്ങളില്‍കേരളം പിന്തുടര്‍ന്നു പോരുന്ന മൂല്യങ്ങളുടെ പിന്നില്‍ ശ്രീ നാരായണഗുരുവിന്റെആശയങ്ങളുടെസ്വാധീനമാണെന്നുംകേന്ദ്ര സഹമന്ത്രി ചൂണ്ടിക്കാട്ടി. 165ാമത് ശ്രീ നാരായണഗുരുദേവജയന്തി സമ്മേളനം വര്‍ക്കലശിവഗിരിമഠത്തില്‍ഉദ്ഘാടനം ചെയ്യുകയായിരുന്നുഅദ്ദേഹം.


    മാനവികതയുടെ സത്ത ഉള്‍ക്കൊള്ളുന്നതാണ് ശ്രീ നാരായണഗുരുവിന്റെസന്ദേശങ്ങളെന്ന് ശ്രീ. വി. മുരളീധരന്‍ പറഞ്ഞു. ആരാധനയിലൂടെ മാനവികമായആശയങ്ങള്‍ പകര്‍ന്നു നല്‍കാനാകുമെന്ന്അദ്ദേഹംകാണിച്ചുതന്നു. വിദ്യനേടിസ്വതന്ത്രരാകാനും സംഘടനകൊണ്ട്ശക്തരാകാനും ശ്രീ നാരായണഗുരുഉദ്ബോധിപ്പിച്ചു. ഇതിനെക്കാള്‍വലിയൊരുവിമോചന സന്ദേശം നല്‍കാന്‍ ഇനി ആര്‍ക്കും സാധിക്കില്ലെന്നും ശ്രീ. മുരളീധരന്‍ പറഞ്ഞു.


    സമൂഹത്തിലെവേര്‍തിരിവിന്റെമതിലുകള്‍ ഗുരുദേവന്‍ പൊളിച്ചുകളഞ്ഞെന്നും എന്നാല്‍ഇന്ന് നവോത്ഥാനത്തിന്റെ പേരില്‍മതിലുകള്‍കെട്ടിപ്പടുക്കാനുള്ള ശ്രമങ്ങളാണ്ഉണ്ടാകുന്നതെന്നും ശ്രീ. മുരളീധരന്‍ പറഞ്ഞു. നവേത്ഥാനമെന്നത്കൃത്രിമമായിസൃഷ്ടിക്കാനാകില്ലെന്നുംഅദ്ദേഹം പറഞ്ഞു.


    രണ്ടാംമോദിഗവണ്‍മെന്റിന്റെ നയ പ്രഖ്യാപന പ്രസംഗത്തില്‍ പാര്‍ലമെന്റില്‍ രാഷ്ട്രപതി ഉദ്ധരിച്ചത് ഗുരുദേവന്റെവചനങ്ങളാണെന്നുംഗുരുദേവദര്‍ശനങ്ങളുടെ പ്രസക്തി ഈ കാലഘട്ടത്തിലും വര്‍ദ്ധിച്ചുകൊണ്ടിരിക്കുകയാണെന്നും ശ്രീ. വി. മുരളീധരന്‍ ചൂണ്ടിക്കാട്ടി.
    ശിവഗിരിമഠത്തിനു കീഴിലുള്ളഹയര്‍ സെക്കന്‍ഡറി സ്‌കൂളില്‍ പുതുതായി നിര്‍മ്മിച്ച ഓഡിറ്റോറിയവും ശ്രീ. വി. മുരളീധരന്‍ ഉദ്ഘാടനം ചെയ്തു.


    ശ്രീനാരായണ ധര്‍മ്മസംഘം ട്രസ്റ്റ് പ്രസിഡന്റ് ബ്രഹ്മശ്രീ വിശുദ്ധാനന്ദ സ്വാമികള്‍ചടങ്ങില്‍ അധ്യക്ഷതവഹിച്ചു. ശ്രീ. അടൂര്‍ പ്രകാശ്എം.പി മുഖ്യ പ്രഭാഷണം നടത്തി. ശ്രീ. വി. ജോയിഎം.എല്‍.എ, വര്‍ക്കലമുനിസിപ്പാലിറ്റിചെയര്‍പേഴ്സണ്‍ ശ്രീമതി ബിന്ദുഹരിദാസ്, ശ്രീനാരായണ ധര്‍മ്മസംഘം ട്രസ്റ്റ് ജനറല്‍സെക്രട്ടറി ശ്രീമദ് സാന്ദ്രാനന്ദ സ്വാമികള്‍, ട്രഷറര്‍ ശ്രീമത്ശാരദാനന്ദ സ്വാമികള്‍, പ്രവാസിവ്യവസായി ശ്രീ, കെ.ജി ബാബുരാജന്‍, ആദിത്യ ഗ്രൂപ്പ്എം.ഡി ശ്രീ. ദേശപാലന്‍ പ്രദീപ്, ജയന്തി ആഘോഷക്കമ്മിറ്റി സെക്രട്ടറി ശ്രീമദ്‌വിശാലാനന്ദസ്വാമികള്‍എന്നിവര്‍ചടങ്ങില്‍ പങ്കെടുത്തു.


    AM


    

    
    (Release ID: 1584973) Visitor Counter : 18