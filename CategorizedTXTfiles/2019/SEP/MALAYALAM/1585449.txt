      PIB Headquarters

      പോഷൺ മാസാചരണം: വിവിധ വകുപ്പുകളെ സംയോജിപ്പിച്ച് ആലോചനാ യോഗം കാസർകോട് നടന്നു
      Posted On: 18 SEP 2019 4:32PM by PIB Thiruvananthpuram


    ദേശീയ പോഷകാഹാര പദ്ധതിയുടെ ഭാഗമായുള്ള പോഷൻ മാസാചരണത്തിന്റെ സംഘാടനം ചർച്ച ചെയ്യുന്നതിന് കാസർകോട് ജില്ലാ കളക്ടർ ഡോക്ടർ ഡി സജിത് ബാബുവിൻ്റെ അദ്ധ്യക്ഷതയിൽ ജില്ലയിലെ വിവിധ വകുപ്പുതലവൻമാരെ പങ്കെടുപ്പിച്ച് ജില്ലാതല കൺവർജൻസ് മീറ്റിംഗ് കളക്ടറുടെ ചേംബറിൽ നടത്തി.


    കൃഷി വകുപ്പ്, വിദ്യാഭ്യാസവകുപ്പ്, കുടുംബശ്രീ, ആരോഗ്യവകുപ്പ്, ശുചിത്വമിഷൻ, നാഷണൽ ഹെൽത്ത് മിഷൻ, സിവിൽ സപ്ലൈസ് ഡിപ്പാർട്ട്മെൻറ്, ജില്ലാ പഞ്ചായത്ത്, ജില്ലാ സപ്ലൈ ഓഫീസ് തുടങ്ങിയവയുടെ ജില്ലാ തല വകുപ്പ് മേധാവികൾ ചർച്ചയിൽ പങ്കെടുത്തു. ജില്ലയിൽ പോഷൺ എക്സ്പ്രസ് പര്യടനം നടത്തുമ്പോൾ നൽകുന്ന സ്വീകരണങ്ങളിലും ഒരു മാസക്കാലം നടത്തുന്ന വിവിധ പരിപാടികളിലും ജില്ല, ബ്ലോക്ക് ,പഞ്ചായത്ത്, വാർഡ് തലങ്ങളിൽ വിവിധ വകുപ്പുകളുടെ സാന്നിധ്യവും പ്രാധാന്യവും സഹകരണവും ഉറപ്പുവരുത്താൻ വേണ്ട നടപടികൾ സ്വീകരിക്കുന്നതിന് യോഗത്തിൽ തീരുമാനമായി.


    IE/BSN

    
    
    (Release ID: 1585449) Visitor Counter : 6