      PIB Headquarters

      ഗാന്ധിജിയുടെ 150ാം ജന്മവാര്‍ഷികാഘോഷം: സ്‌കൂള്‍ വിദ്യാര്‍ത്ഥികള്‍ക്കായി വിവിധ മത്സരങ്ങള്‍
      Posted On: 16 SEP 2019 2:50PM by PIB Thiruvananthpuram


    കൊച്ചി: മഹാത്മാ ഗാന്ധിയുടെ 150ാം ജന്മവാര്‍ഷികാഘോഷത്തോടനുബന്ധിച്ച് കേന്ദ്ര സമുദ്രമത്സ്യ ഗവേഷണ സ്ഥാപനം (സിഎംഎഫ്ആര്‍ഐ) സ്‌കൂള്‍ വിദ്യാര്‍ത്ഥികള്‍ക്കായി ഈ മാസം 28ന് വിവിധ മത്സരങ്ങള്‍ സംഘടിപ്പിക്കുന്നു. പ്രസംഗം, പ്രച്ഛന്ന വേഷം, ഏകാങ്കം (സ്‌കിറ്റ്) എന്നിവയാണ് മത്സരയിനങ്ങള്‍. പ്രസംഗ മത്സരത്തില്‍ ഹയര്‍ സെക്കണ്ടറി വിദ്യാര്‍ത്ഥികള്‍ക്കും പ്രച്ഛന്ന വേഷ മത്സരത്തില്‍ യുപി സ്‌കൂള്‍ വിദ്യാര്‍ത്ഥികള്‍ക്കും സ്‌കിറ്റില്‍ ഹൈസ്‌കൂള്‍ വിദ്യാര്‍ത്ഥികള്‍ക്കും പങ്കെടുക്കാം. വിജയികള്‍ക്ക് സമ്മാനവും സാക്ഷ്യപത്രവും നല്‍കും. പങ്കെടുക്കാന്‍ താല്‍പര്യമുള്ളവര്‍ ഈ മാസം 25ന് മുമ്പായി cmfrirecreactionclub@gmail.com എന്ന വിലാസത്തിലേക്ക് ഇമെയില്‍ ചെയ്യണം. മത്സരങ്ങളുടെ നിബന്ധനകളും മറ്റ് വിശദാംശങ്ങളും സിഎംഎഫ്ആര്‍ഐ വെബസ്റ്റില്‍ (www.cmfri.org.in) ലഭ്യമാണ്. ഫോണ്‍ 0484 2394867.


    

    
    (Release ID: 1585161) Visitor Counter : 6