      પ્રધાનમંત્રીનું કાર્યાલય

      પ્રધાનમંત્રીએ હ્યુસ્ટનમાં 22 સપ્ટેમ્બરનાં રોજ ભારતીય સમુદાયનાં કાર્યક્રમમાં રાષ્ટ્રપતિ ડોનાલ્ડ જે. ટ્રમ્પ ભાગ લેવાની વાતને આવકાર આપ્યો
      Posted On: 16 SEP 2019 11:06AM by PIB Ahmedabad


    પ્રધાનમંત્રી શ્રી નરેન્દ્ર મોદીએ 22 સપ્ટેમ્બરનાં રોજ ટેક્સાસનાં હ્યુસ્ટનમાં આયોજિત વિશેષ સામુદાયિક કાર્યક્રમ ‘ હાઉડી મોદી ’ માં અમેરિકાનાં રાષ્ટ્રપતિ ડોનાલ્ડ જે ટ્રમ્પ સામેલ થવાનાં સમાચાર પર પ્રસન્નતા વ્યક્ત કરી છે. પ્રધાનમંત્રીએ કહ્યું છે કે , આ કાર્યક્રમમાં અમેરિકાના રાષ્ટ્રપતિનું જોડાવું ભારત અને અમેરિકા વચ્ચેની વિશેષ મિત્રતાનું પ્રતીક છે.


    રાષ્ટ્રપતિ ટ્રમ્પનો આ કાર્યક્રમમાં સામેલ થવાનો ખાસ સંકેત આપીને પ્રધાનમંત્રીએ કહ્યું હતું કે , આ ભારત-અમેરિકા વચ્ચેનાં દ્વિપક્ષીય સંબંધોની મજબૂતીને ઉજાગર કરે છે અને અમેરિકન સમાજ તથા અર્થવ્યવસ્થામાં ભારતીય સમુદાયનાં યોગદાનને સન્માન આપે છે.


    આ અગાઉ સવારે વ્હાઇટ હાઉસે એક અખબારી નિવેદન જાહેર કરીને ડોનાલ્ડ ટ્રમ્પે આ કાર્યક્રમમાં સામેલ થવાની પુષ્ટિ કરી હતી. આ કાર્યક્રમને મહત્ત્વપૂર્ણ ગણાવીને અખબારી નિવેદનમાં જણાવ્યું છે કે , “ આ અમેરિકા અને ભારતનાં લોકો વચ્ચે મજબૂત સંબંધો પર ભાર મૂકવા , દુનિયાનાં સૌથી જૂનાં અને સૌથી મોટા લોકતંત્ર વચ્ચે વ્યૂહાત્મક ભાગીદારીની ફરીથી પુષ્ટિ કરવા તથા ઊર્જા અને વેપારનાં સંબંધોને વધારે ગાઢ બનાવવાની રીતો પર ચર્ચા કરવાનો મોટો પ્રસંગ હશે. ”


    ‘ હાઉડી મોદી – સંયુક્ત સ્વપ્નો , ઉજ્જવળ ભવિષ્ય ’ એક સામુદાયિક કાર્યક્રમ છે, તેનું આયોજન ટેક્સાસ ઇન્ડિયા ફોરમ દ્વારા 22 સપ્ટેમ્બર, રવિવારે અમેરિકામાં ટેક્સાસનાં હ્યુસ્ટન સ્થિત એનઆઈજી સ્ટેડિયમમાં પ્રધાનમંત્રી નરેન્દ્ર મોદી માટે થઈ રહ્યું છે. આ કાર્યક્રમમાં 50 ,000થી વધારે લોકો સામેલ થશે એવી આશા છે.


    DK/J. Khunt/ RP

    
    
    (Release ID: 1585188) Visitor Counter : 46
    
    
      Read this release in: Assamese , English , Urdu , Hindi , Marathi , Bengali , Punjabi , Tamil , Kannada , Malayalam