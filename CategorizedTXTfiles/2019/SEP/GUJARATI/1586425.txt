      પ્રધાનમંત્રીનું કાર્યાલય

      પ્રધાનમંત્રીએ ઇરાનના રાષ્ટ્રપતિ સાથે મુલાકાત કરી
      Posted On: 26 SEP 2019 11:20PM by PIB Ahmedabad


    ન્યૂયોર્કમાં આજે UNGA ના 74 મા ં સત્રનાં ઊચ્ચ સ્તરીય કાર્યક્રમ દરમિયાન પ્રધાનમંત્રી શ્રી નરેન્દ્ર મોદીએ ઇરાનના રાષ્ટ્રપતિ ડૉ. હસન રૂહાની સાથે મુલાકાત કરી હતી. તેમણે દ્વિપક્ષીય સંબંધોની ચર્ચા કરી હતી અને પરસ્પર હિતના પ્રાદેશિક અને વૈશ્વિક ઘટનાક્રમો પર પોતાના મંતવ્યોનું આદાન-પ્રદાન કર્યુ હતું.


    ભારત અને ઇરાન જૂનું અને સાંસ્કૃતિક જોડાણ ધરાવે છે તે બાબતની નોંધ લેતા બન્ને નેતાઓએ 2015 માં ઉફામાં તેમની પ્રથમ મુલાકાત બાદ દ્વિપક્ષીય સંબંધોમાં આવેલી પ્રગતિનું સકારાત્મક રીતે મૂલ્યાંકન કર્યુ હતું. તેમણે ખાસ કરીને ચાબહાર બંદરને કાર્યન્વિત કરવાનો ઉલ્લેખ કર્યો હતો અને ભૂમિબંધ અફઘાનિસ્તાન અને મધ્ય એશિયાના પ્રદેશો સુધીના માર્ગનું મહત્ત્વ નોંધ્યું હતું.


    પ્રધાનમંત્રીએ ગલ્ફ ક્ષેત્રમાં શાંતિ , સુરક્ષા અને સ્થિરતા જાળવવાના હિતમાં રાજદ્વારી , વાટાઘાટો અને વિશ્વાસ નિર્માણને પ્રાથમિકતા આપવા ભારતના સમર્થનનો પુનરોચ્ચાર કર્યો હતો , જે ભારત માટે અત્યંત મહત્ત્વપૂર્ણ છે.


    તેઓ 2020 માં રાજદ્વારી સંબંધોની સ્થાપનાની 70 મી વાર્ષિક ઉજવણી કરવા સંમત થયા હતા.


    NP/J.Khunt/GP/RP

    
    
    (Release ID: 1586425) Visitor Counter : 32
    
    
      Read this release in: Assamese , English , Urdu , Marathi , Hindi , Bengali , Punjabi , Tamil , Telugu , Kannada