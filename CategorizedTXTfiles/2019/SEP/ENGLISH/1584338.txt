      वाणिज्‍य एवं उद्योग मंत्रालय

      स्मार्ट सिटीज मिशन टेक्नोलॉजी प्रदर्शित
      Posted On: 06 SEP 2019 1:06PM by PIB Delhi


    स्मार्ट सिटीज मिशन ने इन्वेस्ट इंडिया तथा भारत सरकार के प्रधान वैज्ञानिक सलाहकार के कार्यालय की साझेदारी में पुणे में स्मार्ट सिटीज मिशन टेक्नोलॉजी प्रदर्शनी का आयोजित किया। इसके लिए पुणे स्मार्ट सिटी विकास निगम लिमिटेड मेजबान स्मार्ट सिटी थी। 30 अगस्त, 2019 को हुए इस आयोजन का उद्देश्य चार निम्नलिखित क्षेत्रों में श्रेण टेक्नोलॉजी का सामने लाना थाः


    · यातायात प्रबंधन, परिवहन तथा मोबिलिटी, प्रदूषण प्रबंधन


    · जल, स्वच्छता तथा ठोस कचरा प्रबंधन


    · रक्षा, निगरानी और सुरक्षा


    · सामाजिक (स्वास्थ्य, शिक्षा तथा नागरिक भागीदारी)


    फोकस वाले इन क्षेत्रों में समाधान से भारतीय स्मार्ट सिटी की महत्वपूर्ण समस्याओं के समाधान में सहायता मिलेगी। यह प्रदर्शनी स्मार्ट सिटीज के विकास में नवाचारी प्रणाली को निकट लाने की दिशा में पहला कदम है।


    गोलमेज चर्चा के दौरान स्टार्ट-अप तथा राष्ट्रीय विज्ञान और टेक्नोलॉजी अनुसंधान प्रयोगशालाओं ने स्मार्ट सिटीज के मुख्य कार्यकारी अधिकारियों (सीईओ) के समक्ष अपने समाधान प्रस्तुत किए। प्रत्येक सीईओ ने नॉलेज पार्टनरों के साथ स्टार्ट-अप तथा अनुसंधान प्रयोगशालओं से बातचीत की ताकि उनके समाधानों को बेहतर तरीके से समझा जा सके और संभावित तालमेल की पहचान की जा सके। नॉलेज पार्टनरों ने समाधान के लिए अपने इनपुट दिए ताकि स्मार्ट सिटी के लिए उनके नवाचार से मदद मिल सके।


    समारोह में महाराष्ट्र तथा गुजरात के 12 स्मार्ट सिटी के सीईओ, विभिन्न नॉलेज पार्टनरों तथा विकास और अनुसंधान प्रयोगशालाओं के साथ शामिल हुए। कुल 9 स्टार्ट-अप को अपनी टेक्नोलॉजी प्रस्तुत करने तथा विभिन्न हितधारकों के साथ संवाद करने का अवसर मिला।


    स्मार्ट सिटीज के मुख्य कार्यकारी अधिकारियों ने स्टार्ट-अप के साथ कार्य करने की इच्छा व्यक्त की। इस पहल को आगे ले जाने के लिए इन्वेस्ट इंडिया तथा आवास शहरी कार्य मंत्रालय के स्मार्ट सिटीज मिशन के साथ भारत के अन्य क्षेत्रों में इसी तरह की टेक्नोलॉजी प्रदर्शनी आयोजित करेगी।


    ****


    आर.के.मीणा/आरएनएम/एएम/एजी/डीके – 2849

    
    
    (Release ID: 1584338) Visitor Counter : 216
    
    
      Read this release in: English , Bengali