      पर्यावरण, वन एवं जलवायु परिवर्तन मंत्रालय

      कॉप-14 के तीसरे दिन भूमि और सूखा प्रबंधन के बारे में विस्तार से चर्चा
      
      सूखे पर रणनीतिक उद्देश्य के लिए एक विशिष्ट संकेतक की आवश्यकता पर विस्तृत विचार-विमर्श

      Posted On: 04 SEP 2019 7:36PM by PIB Delhi

    ग्रेटर नोएडा स्थित इंडिया एक्स्पो सेंटर एंड मार्ट में चल रहे मरुस्थलीकरण को रोकने के लिए संयुक्त राष्ट्र सम्मेलन के लिए पार्टियों के 14वें सम्मेलन (कॉप-14) में भूमि प्रबंधन पर विस्तार से महत्वपूर्ण विचार-विमर्श जारी है। यूएनसीसीडी कॉप-14 के तीसरे दिन की कुछ मुख्य बातों में विज्ञान और प्रौद्योगिकी पर समिति की बैठक शामिल है जिसमें सूखे पर रणनीतिक उद्देश्य के लिए निगरानी ढांचे पर चर्चा की गई। विभिन्न देशों के जानेमाने वक्ताओं ने चर्चा में योगदान दिया।


    पार्टियों का सम्मेलन (सीओपी) सूखे पर रणनीतिक उद्देश्य के लिए एक विशिष्ट संकेतक की आवश्यकता पर विचार कर रहा है , जो मरुस्थलीकरण को रोकने के लिए संयुक्त राष्ट्र सम्मेलन (यूएनसीसीडी) 2018 – 2030 के रणनीतिक रूपरेखा में शामिल है जिसे पार्टियों ने सम्मेलन के तेरहवें सत्र में अपनाया था।


    इस बात को ध्यान में रखते हुए कि विज्ञान और प्रौद्योगिकी समिति (सीएसटी) ने संकेतकों सहित अन्य रणनीतिक उद्देश्यों के लिए निगरानी ढांचे को परिभाषित करने और उसकी पहचान करने में सहायता की , सीओपी ने सीएसटी से अनुरोध किया कि वह इस तरह के निगरानी ढांचे की स्थापना से जुड़े कार्य में सहायता करे।


    सीएसटी के ब्यूरो ने विज्ञान-नीति इंटरफ़ेस (एसपीआई ) के अन्य सदस्यों के सहयोग से एक कार्य समूह का गठन किया ताकि विकल्पों और संभावित संकेतकों की समीक्षा की जा सके, जिसका इस दस्तावेज़ में उल्लेख है।


    कार्य समूह ने यूएनसीसीडी प्रक्रियाओं के भीतर महत्वपूर्ण कार्य और सूखे की निगरानी से संबंधित अंतर सरकारी प्रक्रियाओं तथा सूखे की चपेट में आने वाली कमजोर आबादी और पारिस्थितिक तंत्र के लचीलेपन पर विचार किया , जिसमें वर्तमान में राष्ट्रीय स्तर पर उपयोग किए जाने वाले संकेतक भी शामिल हैं, जिसकी जानकारी पार्टियों ने सम्मेलन के कार्यान्वयन की समीक्षा (सीआरआईसी) और अन्य महत्वपूर्ण अंतरराष्ट्रीय संगठनों से प्राप्त विभिन्न रिपोर्टों के लिए समिति को दी है।


    सूखे पर कार्य करने वाले समूह ने यूएनसीसीडी के प्रभाव / प्रगति संकेतकों की निगरानी और मूल्यांकन के लिए एक ढांचा प्रदान करने वाले कॉप के पिछले निर्णयों पर भी विचार किया, जो परिष्करण, और उसकी संभावित प्रभावशीलता बढ़ाने की इजाजत देते समय निगरानी के लिए संकेतक तैयार करने की इजाजत देता है, जो राष्ट्रीय क्षमताओं और परिस्थितियों पर आधारित है। कार्य समूह ने निष्कर्ष निकाला कि सूखे को परिभाषित करने और उसकी निगरानी करने के लिए कई प्रकार के दृष्टिकोण हैं।


    एलडीएन पर तकनीकी गाइड की शुरुआत के लिए वैश्विक व्यवस्था समूह ने अतिरिक्त कार्यक्रम आयोजित किया


    पृष्ठभूमि- वैश्विक व्यवस्था (जीएम) की स्थापना मरुस्थलीकरण रोकने के लिए संयुक्त राष्ट्र सम्मेलन के अनुच्छेद 21 के अंतर्गत मरुस्थलीकरण, भूमि क्षरण और सूखे से निपटने और सम्मेलन को लागू करने के लिए वित्तीय संसाधन जुटाने में देशों की सहायता के लिए की गई थी।


    पृष्ठभूमि का दस्तावेज़ - https://knowledge.unccd.int/sites/default/files/ 2018-09/ LDN% 20 TPP% 20 checklist% 20 final% 20 draft% 20040918. pdf


    लिंग कार्य योजना : यूएनसीसीडी सचिवालय


    सम्मेलन ने करारों को लागू करने में महिलाओँ के महत्व को पहचाना और उन्हें शामिल करने के लिए महत्वपूर्ण क्षेत्रों की पहचान की : ( i) जागरूकता बढ़ाने और कार्यक्रमों के डिजाइन और कार्यान्वयन में भागीदारी ; (ii) निर्णय लेने की प्रक्रियाएं जो विकास के शासन में स्थानीय स्तर पर पुरुष और महिलाएं अपनाती हैं, क्षेत्रीय और राष्ट्रीय कार्य योजना कार्यक्रमों (आरएपी और एनएपी) को लागू करने और उनकी समीक्षा ; और ( iii) क्षमता निर्माण , शिक्षा और जन जागरूकता , विशेष रूप से स्थानीय संगठनों की सहायता से स्थानीय स्तर पर।


    टेरी स्कूल ऑफ एडवांस स्टडीज ने ' हमारे भोजन में कितनी हरियाली है ? विषय पर एक चर्चा कराई, जिसमें उदाहरणों की प्रस्तुति दी गई और भूमि क्षरण तटस्थता पर एक सत्र आयोजित किया गया। उल्लेखनीय है कि इंडिया पवेलियन ने आज एक हरित फिल्म निर्माण कार्यशाला देखी - हिमालयी क्षेत्र में शीत मरुस्थलीकरण पर सीएमएस वातावरण (पर्यावरण और वन्यजीवों पर एक अंतरराष्ट्रीय फिल्म महोत्सव और मंच) : अनुकूलन और राहत के लिए सबक।


    भारत 2 सितंबर से 13 सितंबर 2019 तक चलने वाले यूएनसीसीडी कॉप-14 की मेजबानी कर रहा है। केंद्रीय पर्यावरण , वन और जलवायु परिवर्तन मंत्री (एमओईएफ और सीसी ), श्री प्रकाश जावड़ेकर ने सम्मेलन के उद्घाटन पर उल्लेख किया था कि प्रधानमंत्री , श्री नरेंद्र मोदी 9 सितंबर , 2019 को उच्च स्तरीय खंड की बैठक का उद्घाटन करेंगे। श्री जावड़ेकर ने इससे पहले भी कहा था कि यूएनसीसीडी से अच्छे परिणामों की उम्मीद है जिसे दिल्ली घोषणा में अधिसूचित किया जाएगा।


    यूएनसीसीडी के बारे में :


    यूएनसीसीडी भूमि के अच्छे प्रबंधन के बारे में एक अंतर्राष्ट्रीय समझौता है। यह लोगों , समुदायों और देशों को धन बनाने , अर्थव्यवस्थाओं को विकसित करने और पर्याप्त भोजन और पानी और ऊर्जा को सुरक्षित करने में मदद करता है , भूमि उपयोगकर्ताओं को स्थायी भूमि प्रबंधन के लिए सक्षम वातावरण प्रदान करना सुनिश्चित करता है। साझेदारी के माध्यम से सम्मेलन के 197 दलों ने तुरंत और प्रभावी रूप से सूखे का प्रबंधन करने के लिए मजबूत प्रणाली स्थापित की। एक मजबूत नीति और विज्ञान पर आधारित भूमि का अच्छा प्रबंधन सतत विकास लक्ष्यों की उपलब्धि को एकीकृत और तेज करने में मदद करता है , जो जलवायु परिवर्तन के प्रति लचीलापन तैयार करता है और जैव विविधता हानि को रोकता है।


    सम्मेलन दिसंबर 1996 में लागू हुआ। यह जलवायु परिवर्तन पर संयुक्त राष्ट्र रूपरेखा सम्मेलन (यूएनएफसीसीसी) और जैव विविधता पर सम्मेलन के साथ तीन रियो सम्मेलनों में से एक है। भारत ने 14 अक्टूबर 1994 को यूएनसीसीडी पर हस्ताक्षर किए और 17 दिसंबर 1996 को इसकी पुष्टि की।


    ***


    आर.के.मीणा/आरएनएम/एएम/केपी/डीए – 28 24
    

    
    (Release ID: 1584192) Visitor Counter : 233
    
    
      Read this release in: English