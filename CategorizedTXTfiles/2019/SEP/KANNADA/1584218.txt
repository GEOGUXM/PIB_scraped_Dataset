      ಪ್ರಧಾನ ಮಂತ್ರಿಯವರ ಕಛೇರಿ

      ಶಿಕ್ಷಕರ ದಿನದಂದು ಪ್ರಧಾನಮಂತ್ರಿಯವರ ಸಂದೇಶ
      Posted On: 05 SEP 2019 10:16AM by PIB Bengaluru


    ಶಿಕ್ಷಕರ ದಿನದಂದು ಪ್ರಧಾನಮಂತ್ರಿಯವರ ಸಂದೇಶ

    ಶಿಕ್ಷಕರು ಪರಾಮರ್ಶೆಗಿಂತ ಫಲಶ್ರುತಿಯತ್ತ ಹೆಚ್ಚು ಗಮನ ಹರಿಸಬೇಕು, ಯುವ ಮನಸ್ಸುಗಳಲ್ಲಿ ನಾವಿನ್ಯತೆಯ ಉತ್ಸಾಹ ತುಂಬಬೇಕು, ಏಕ ಬಳಕೆ ಪ್ಲಾಸ್ಟಿಕ್ ನಿರ್ಮೂಲನೆಯಲ್ಲಿ ಶಿಕ್ಷಕರು ಸಕ್ರಿಯ ಪಾಲುದಾರರಾಗಬೇಕು


    ಶಿಕ್ಷಕರ ದಿನದಂದು ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಸಂದೇಶದ ಪಠ್ಯ ಈ ಕೆಳಕಂಡಂತಿದೆ.


    “ ನಿಮಗೂ ಮತ್ತು ಇಡೀ ಶಿಕ್ಷಕ ಸಮುದಾಯಕ್ಕೆ ಶಿಕ್ಷಕರ ದಿನದ ಶುಭಾಶಯಗಳು !


    ಈ ದಿನ ಇಡೀ ಶಿಕ್ಷಕ ಸಮುದಾಯಕ್ಕೆ ಅವರ ಕಠಿಣ ಪರಿಶ್ರಮ, ಸಮರ್ಪಣಾ ಮಾನೋಭಾವ ಮತ್ತು ಬದ್ಧತೆಗೆ ನಮಿಸಬೇಕಾದ ದಿನವಾಗಿದೆ. ತರಗತಿಗಳಲ್ಲಿ ವಿಷಯಗಳ ಬೋಧನೆಯ ಜೊತೆಗೆ ಶಿಕ್ಷಕರು, ಅದ್ವಿತೀಯ ಮಾರ್ಗದರ್ಶಕರಾಗಿದ್ದಾರೆ, ಅವರು ತಮ್ಮ ಶಿಷ್ಯರ ಬದುಕಿನಲ್ಲಿ ಮಹತ್ವದ ಪಾತ್ರ ನಿರ್ವಹಿಸುತ್ತಾರೆ.


    ಶಿಕ್ಷಕರ ನಿಸ್ವಾರ್ಥ ಮನೋಭಾವವನ್ನು ಸಾರ್ವತ್ರಿಕವಾಗಿ ಶ್ಲಾಘಿಸಲಾಗಿದೆ. ತಮ್ಮ ಬಿಡುವಿಲ್ಲದ ಕೆಲಸ ಮತ್ತು ಕೌಟುಂಬಿಕ ಜವಾಬ್ದಾರಿಯ ನಡುವೆಯೂ, ಶಿಕ್ಷಕರು ತಮ್ಮ ವಿದ್ಯಾರ್ಥಿಗಳು ಹೊಸ ಕಲ್ಪನೆಗಳನ್ನು ಮತ್ತು ವಿಷಯಗಳನ್ನು ಸುಲಭವಾಗಿ ಕಲಿಯುವುದನ್ನು ಖಾತ್ರಿ ಪಡಿಸುತ್ತಾರೆ.


    ಫಲಶ್ರುತಿಯ ಬಗ್ಗೆ ಗಮನ ಹರಿಸಿ :


    ಇಂದು ಭಾರತ, ಶಿಕ್ಷಣ ಕ್ಷೇತ್ರದಲ್ಲಿ ಮಾದರಿ ಬದಲಾವಣೆ ಗೋಚರಿಸುತ್ತಿದೆ. ನಾವು ಪರಾಮರ್ಶೆಯ (ಔಟ್ ಲೇ) ಸಾಂಪ್ರದಾಯಿಕ ದೃಷ್ಟಿಕೋನದಿಂದ ದೂರ ಸಾಗಿದ್ದು, ಕೇವಲ ಪರಾಮರ್ಶೆಗಷ್ಟೇ ಅಲ್ಲದ ಫಲಶ್ರುತಿಗೆ ಹೆಚ್ಚಿನ ಆದ್ಯತೆ ನೀಡುತ್ತಿದ್ದೇವೆ. ಈ ನಿಟ್ಟಿನಲ್ಲಿ ನಮ್ಮ ಶಿಕ್ಷಕರು ಯುವ ಮನಸ್ಸುಗಳಲ್ಲಿ ಸಂಶೋಧನೆ ಮತ್ತು ನಾವಿನ್ಯತೆಯ ಸ್ಫೂರ್ತಿಯ ಕಿಚ್ಚು ಹಚ್ಚುವಲ್ಲಿ ಶ್ರಮಿಸುತ್ತಿರುವುದು ತಮಗೆ ಸಂತಸ ತಂದಿದೆ. ಈ ಉತ್ಸಾಹ ನಮ್ಮ ಯುವಜನರಿಗೆ ತಮಗೆ ಮತ್ತು ದೇಶಕ್ಕೆ ಅನುಪಮವಾದ್ದನ್ನು ಮಾಡುವ ಚೈತನ್ಯ ನೀಡುತ್ತದೆ.


    ಏಕ ಬಳಕೆ ಪ್ಲಾಸ್ಟಿಕ್ ನಿರ್ಮೂಲನೆಗೆ ಸಹಕರಿಸಿ :


    ಈ ಶಿಕ್ಷಕರ ದಿನದಂದು, ನಾನು ನಮ್ಮ ದೇಶದ ಎಲ್ಲ ಶಿಕ್ಷಕರಿಗೂ ಮನವಿ ಮಾಡುತ್ತೇನೆ. ನಿಮಗೆಲ್ಲರಿಗೂ ತಿಳಿದಿರುವಂತೆ ಏಕ ಬಳಕೆಯ ಪ್ಲಾಸ್ಟಿಕ್ ನಿರ್ಮೂಲನೆಗೆ ದೇಶದಲ್ಲಿ ಸಾಮೂಹಿಕ ಆಂದೋಲನ ನಡೆಯುತ್ತಿದೆ. ಈ ಚಳವಳಿಯಲ್ಲಿ ಶಿಕ್ಷಕ ಸಮುದಾಯದ ಬೆಂಬಲ ಮತ್ತು ಸಹಭಾಗಿತ್ವವನ್ನು ನಾನು ಬಯಸುತ್ತೇನೆ. ಶಿಕ್ಷಕರು ತಮ್ಮ ವಿದ್ಯಾರ್ಥಿಗಳಿಗೆ ಏಕ ಬಳಕೆ ಪ್ಲಾಸ್ಟಿಕ್ ನಿಂದ ಪರಿಸರದ ಮೇಲೆ ಆಗುವ ಅನಾಹುತಗಳ ಬಗ್ಗೆ ತಿಳಿಯ ಹೇಳಿ, ಅದರ ಬಳಕೆ ತಡೆದರೆ, ವಿದ್ಯಾರ್ಥಿಗಳೂ ಪ್ರೇರಿತರಾಗಿ ಈ ಉದ್ದೇಶದ ಭಾಗವಾಗುತ್ತಾರೆ ಎಂದು ನಾನು ಭಾವಿಸುತ್ತೇನೆ. ಇದು ಬಾಪೂ ಮಹಾತ್ಮಾ ಗಾಂಧಿ ಅವರ 150ನೇ ಜಯಂತಿಗೆ ನಿಜ ಶ್ರದ್ಧಾಂಜಲಿ ಆಗುತ್ತದೆ.


    ಈ ದಿನದಂದು, ಪ್ರತಿಭಾವಂತ ಶಿಕ್ಷಕ ಮತ್ತು ಸ್ವಯಂ ಮಾರ್ಗದರ್ಶಕರಾಗಿದ್ದ ಡಾ. ಎಸ್. ರಾಧಾಕೃಷ್ಣನ್ ಅವರಿಗೆ ನಾನೂ ಶ್ರದ್ಧಾಂಜಲಿ ಸಲ್ಲಿಸುತ್ತೇನೆ. ಯುವ ಮನಸ್ಸುಗಳನ್ನು ರೂಪಿಸಲು ಶಿಕ್ಷಕ ರಂಗಕ್ಕೆ ಸೇರಲು ಹೆಚ್ಚು ಜನರಿಗೆ ಅವರ ಬದುಕು ಸ್ಫೂರ್ತಿಯಾಗಲಿ.


    ಮತ್ತೊಮ್ಮೆ ಶಿಕ್ಷಕರ ದಿನದ ಶುಭಾಶಯಗಳು !”


    ***

    
    
    (Release ID: 1584218) Visitor Counter : 12
    
    
      Read this release in: Hindi , Assamese , English , Urdu , Marathi , Bengali , Punjabi , Gujarati , Tamil , Malayalam