      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಎಲೆಕ್ಟ್ರಾನಿಕ್ ಸಿಗರೇಟ್ ನಿಷೇಧದ ಸುಗ್ರೀವಾಜ್ಞೆಗೆ ಕೇಂದ್ರ ಸಂಪುಟ ಅಸ್ತು
      Posted On: 18 SEP 2019 4:30PM by PIB Bengaluru


    ಎಲೆಕ್ಟ್ರಾನಿಕ್ ಸಿಗರೇಟ್ ನಿಷೇಧದ ಸುಗ್ರೀವಾಜ್ಞೆಗೆ ಕೇಂದ್ರ ಸಂಪುಟ ಅಸ್ತು


    ದೇಶದ ಪ್ರಮುಖ ಆರೋಗ್ಯ ಉಪಕ್ರಮವೊಂದರಲ್ಲಿ, ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಯು ಎಲೆಕ್ಟ್ರಾನಿಕ್ ಸಿಗರೇಟ್ (ಉತ್ಪಾದನೆ, ಆಮದು, ರಫ್ತು, ಸಾರಿಗೆ, ಮಾರಾಟ, ವಿತರಣೆ, ಸಂಗ್ರಹಣೆ ಮತ್ತು ಜಾಹೀರಾತು) ನಿಷೇಧದ ಸುಗ್ರೀವಾಜ್ಞೆ, 2019ಕ್ಕೆ ಅನುಮೋದನೆ ನೀಡಿದೆ.


    ಎಲೆಕ್ಟ್ರಾನಿಕ್-ಸಿಗರೆಟ್ಗಳು ಬ್ಯಾಟರಿ-ಚಾಲಿತ ಸಾಧನಗಳಾಗಿವೆ, ಇವು ನಿಕೋಟಿನ್ ಹೊಂದಿರುವ ದ್ರಾವಣವನ್ನು ಬಿಸಿ ಮಾಡುವ ಮೂಲಕ ಏರೋಸಾಲ್ ಅನ್ನು ಉತ್ಪಾದಿಸುತ್ತವೆ. ಇದು ದಹನಕಾರಿ ಸಿಗರೇಟ್ಗಳಲ್ಲಿ ವ್ಯಸನಕಾರಿ ವಸ್ತುವಾಗಿದೆ. ಇವುಗಳಲ್ಲಿ ಎಲ್ಲಾ ರೀತಿಯ ಎಲೆಕ್ಟ್ರಾನಿಕ್ ನಿಕೋಟಿನ್ ಡೆಲಿವರಿ ಸಾಧನಗಳು, ಶಾಖದ ಆದರೆ ಉರಿಯದ ಉತ್ಪನ್ನಗಳು, ಇ-ಹುಕ್ಕಾ ಮತ್ತು ಅಂತಹ ಸಾಧನಗಳು ಸೇರಿವೆ. ಈ ಉತ್ಪನ್ನಗಳು ಆಕರ್ಷಕ ಮತ್ತು ವಿವಿಧ ಸುವಾಸನೆಗಳೊಂದಿಗೆ ಬರುತ್ತವೆ ಮತ್ತು ಅವುಗಳ ಬಳಕೆಯು ಆತಂಕಕಾರಿಯಾಗಿ ಹೆಚ್ಚಾಗಿವೆ. ಅಭಿವೃದ್ಧಿ ಹೊಂದಿದ ದೇಶಗಳಲ್ಲಿ, ವಿಶೇಷವಾಗಿ ಯುವಕರು ಮತ್ತು ಮಕ್ಕಳಲ್ಲಿ ಸಾಂಕ್ರಾಮಿಕ ಪ್ರಮಾಣದಲ್ಲಿ ಹರಡಿವೆ.


    ಅನುಷ್ಠಾನ:


    ಈ ಸುಗ್ರೀವಾಜ್ಞೆಯ ನಂತರ, ಇ-ಸಿಗರೇಟ್ಗಳ ಯಾವುದೇ ಉತ್ಪಾದನೆ, ಆಮದು, ರಫ್ತು, ಸಾರಿಗೆ, ಮಾರಾಟ (ಆನ್ಲೈನ್ ಮಾರಾಟ ಸೇರಿದಂತೆ), ವಿತರಣೆ ಅಥವಾ ಜಾಹೀರಾತು (ಆನ್ಲೈನ್ ಜಾಹೀರಾತು ಸೇರಿದಂತೆ) ಅಪರಾಧವಾಗಿದ್ದು, ಈ ಅಪರಾಧವನ್ನು ಮೊದಲ ಬಾರಿ ಎಸಗುವವರಿಗೆ ಒಂದು ವರ್ಷದವರೆಗೆ ಸೆರೆಮನೆವಾಸ ಅಥವಾ 1 ಲಕ್ಷ ರೂ.ವರೆಗೆ ದಂಡ ಅಥವಾ ಇವೆರಡೂ ಶಿಕ್ಷೆಯೊಂದಿಗೆ ಶಿಕ್ಷಿಸಬಹುದಾದ ಅಪರಾಧವಾಗಿದೆ; ನಂತರದ ಅಪರಾಧಕ್ಕೆ ಮೂರು ವರ್ಷಗಳವರೆಗೆ ಜೈಲು ಶಿಕ್ಷೆ ಮತ್ತು ರೂ. 5 ಲಕ್ಷ ರೂ.ಗಳವರೆಗೆ ವಿಧಿಸಬಹುದಾಗಿದೆ. ಎಲೆಕ್ಟ್ರಾನಿಕ್- ಸಿಗರೇಟ್ಗಳ ಸಂಗ್ರಹಕ್ಕೆ 6 ತಿಂಗಳವರೆಗೆ ಜೈಲು ಶಿಕ್ಷೆ ಅಥವಾ 50,000 ರೂ.ವರೆಗೆ ದಂಡ ಅಥವಾ ಈ ಎರಡನ್ನೂ ವಿಧಿಸಬಹುದಾಗಿದೆ.


    ಸುಗ್ರೀವಾಜ್ಞೆ ಜಾರಿಯಾದ ದಿನಾಂಕದಂದು ಅಸ್ತಿತ್ವದಲ್ಲಿರುವ ಇ- ಸಿಗರೇಟ್ಗಳನ್ನು ಸಂಗ್ರಹಿಸಿರುವ ಮಾಲೀಕರು ಸ್ವತಃ ತಾವೇ ಘೋಷಿಸಿಕೊಂಡು ಈ ಸಂಗ್ರಹವನ್ನು ಹತ್ತಿರದ ಪೊಲೀಸ್ ಠಾಣೆಯಲ್ಲಿ ಒಪ್ಪಿಸಬೇಕಾಗುತ್ತದೆ. ಸುಗ್ರೀವಾಜ್ಞೆಯಡಿ ಕ್ರಮ ಕೈಗೊಳ್ಳಲು ಪೊಲೀಸ್ ಸಬ್ ಇನ್ಸ್ಪೆಕ್ಟರ್ ಅವರನ್ನು ಅಧಿಕೃತ ಅಧಿಕಾರಿಯಾಗಿ ನೇಮಿಸಲಾಗಿದೆ. ಕೇಂದ್ರ ಅಥವಾ ರಾಜ್ಯ ಸರ್ಕಾರಗಳು ಸುಗ್ರೀವಾಜ್ಞೆಯ ನಿಬಂಧನೆಗಳನ್ನು ಜಾರಿಗೊಳಿಸಲು ಯಾವುದೇ ಸಮಾನ ಅಧಿಕಾರಿ ಗಳನ್ನು ಅಧಿಕೃತ ಅಧಿಕಾರಿಯಾಗಿ ನೇಮಿಸಬಹುದು.


    ಪ್ರಮುಖ ಪರಿಣಾಮ:


    ಇ-ಸಿಗರೇಟ್ಗಳನ್ನು ನಿಷೇಧಿಸುವ ನಿರ್ಧಾರವು ಜನರನ್ನು, ವಿಶೇಷವಾಗಿ ಯುವಕರು ಮತ್ತು ಮಕ್ಕಳನ್ನು ಇ-ಸಿಗರೇಟ್ಗಳ ವ್ಯಸನದ ಅಪಾಯದಿಂದ ರಕ್ಷಿಸಲು ಸಹಾಯ ಮಾಡುತ್ತದೆ. ಸುಗ್ರೀವಾಜ್ಞೆಯ ಅನುಷ್ಠಾನವು ತಂಬಾಕು ನಿಯಂತ್ರಣಕ್ಕಾಗಿ ಸರ್ಕಾರದ ಪ್ರಯತ್ನಗಳಿಗೆ ಪೂರಕವಾಗಿರುತ್ತದೆ ಮತ್ತು ತಂಬಾಕು ಬಳಕೆಯನ್ನು ಕಡಿಮೆ ಮಾಡಲು ಮತ್ತು ಸಂಬಂಧಿತ ಆರ್ಥಿಕ ಮತ್ತು ರೋಗಗಳ ಹೊರೆಯನ್ನು ಕಡಿಮೆ ಮಾಡಲು ನೆರವಾಗುತ್ತದೆ.


    ಹಿನ್ನೆಲೆ :


    ಇ-ಸಿಗರೇಟ್ ನಿಷೇಧವನ್ನು ಪರಿಗಣಿಸುವಂತೆ ಎಲ್ಲಾ ರಾಜ್ಯಗಳಿಗೆ 2018 ರಲ್ಲಿ ಸರ್ಕಾರ ನೀಡಿದ ಸಲಹೆಯ ಹಿನ್ನೆಲೆಯಲ್ಲಿ ಪ್ರಸ್ತುತ ನಿರ್ಧಾರ ಕೈಗೊಳ್ಳಲಾಗಿದೆ. 16 ರಾಜ್ಯಗಳು ಮತ್ತು 1 ಕೇಂದ್ರಾಡಳಿತ ಪ್ರದೇಶ ಈಗಾಗಲೇ ತಮ್ಮ ವ್ಯಾಪ್ತಿಯಲ್ಲಿ ಇ-ಸಿಗರೇಟ್ ನಿಷೇಧಿಸಿವೆ. ವಿಶೇಷವೆಂದರೆ, ಭಾರತೀಯ ವೈದ್ಯಕೀಯ ಸಂಶೋಧಾನಾ ಮಂಡಳಿ (ಐಸಿಎಂಆರ್), ಈ ವಿಷಯದ ಬಗ್ಗೆ ಇತ್ತೀಚಿನ ಶ್ವೇತಪತ್ರದಲ್ಲಿ, ಪ್ರಸ್ತುತ ಲಭ್ಯವಿರುವ ವೈಜ್ಞಾನಿಕ ಪುರಾವೆಗಳ ಆಧಾರದ ಮೇಲೆ ಇ-ಸಿಗರೇಟ್ ಮೇಲೆ ಸಂಪೂರ್ಣ ನಿಷೇಧದ ಶಿಫಾರಸು ಮಾಡಿದೆ. ಈ ಉತ್ಪನ್ನಗಳನ್ನು ನಿಷೇಧಿಸುವುದು ಸೇರಿದಂತೆ ಸೂಕ್ತ ಕ್ರಮಗಳನ್ನು ತೆಗೆದುಕೊಳ್ಳುವಂತೆ ವಿಶ್ವ ಆರೋಗ್ಯ ಸಂಸ್ಥೆ (ಡಬ್ಲ್ಯುಎಚ್ಒ) ಸದಸ್ಯ ರಾಷ್ಟ್ರಗಳನ್ನು ಕೋರಿದೆ. ಈ ಉತ್ಪನ್ನಗಳನ್ನು ಸಾಮಾನ್ಯವಾಗಿ ಸಾಂಪ್ರದಾಯಿಕ ಸಿಗರೇಟ್ಗಳಿಗೆ ಸುರಕ್ಷಿತ ಪರ್ಯಾಯವೆಂದು ಮಾರಾಟ ಮಾಡಲಾಗುತ್ತದೆ ಆದರೆ ಸುರಕ್ಷತೆಯ ಅಂತಹ ಕಲ್ಪನೆಯೇ ಸುಳ್ಳಾಗಿದೆ. ಮತ್ತೊಂದೆಡೆ, ಈ ಉತ್ಪನ್ನಗಳು ಧೂಮಪಾನಿಗಳಲ್ಲದವರನ್ನು, ವಿಶೇಷವಾಗಿ ಯುವಕರು ಮತ್ತು ಹದಿಹರೆಯದವರನ್ನು ನಿಕೋಟಿನ್ ಬಳಕೆಗೆ ಪ್ರೇರೇಪಿಸಲು ಗೇಟ್ವೇ ಉತ್ಪನ್ನಗಳಾಗಿ ಕಾರ್ಯನಿರ್ವಹಿಸಬಹುದು. ಇದು ವ್ಯಸನಕ್ಕೆ ಕಾರಣವಾಗುತ್ತದೆ ಮತ್ತು ಸಾಂಪ್ರದಾಯಿಕ ತಂಬಾಕು ಉತ್ಪನ್ನಗಳ ನಂತರದ ಬಳಕೆಗೆ ಕಾರಣವಾಗುತ್ತದೆ. ಸಾಮಾನ್ಯವಾಗಿ ಉದ್ಯಮವು ಇ-ಸಿಗರೇಟ್ ಗಳನ್ನು ಧೂಮಪಾನ ತಡೆಯ ಸಾಧನಗಳಾಗಿ ಉತ್ತೇಜಿಸುತ್ತದೆ. ಆದರೆ ಸಿಗರೇಟ್ ತ್ಯಜಿಸಲು ಅವುಗಳ ಪರಿಣಾಮಕಾರ ಮತ್ತು ಸುರಕ್ಷತೆ ಇನ್ನೂ ಸಾಬೀತಾಗಿಲ್ಲ.


    ತಂಬಾಕು ಬಳಕೆಯನ್ನು ತ್ಯಜಿಸಲು ಜನರಿಗೆ ಸಹಾಯ ಮಾಡಲು ತಿಳಿದಿರುವ ಪ್ರಯತ್ನಿಸಿದ ಮತ್ತು ಪರೀಕ್ಷಿಸಿದ ನಿಕೋಟಿನ್ ಮತ್ತು ನಿಕೋಟಿನ್ ಅಲ್ಲದ ಫಾರ್ಮಾಕೋಥೆರಪಿಗಳಂತಲ್ಲದೆ, WHO ಇ-ಸಿಗರೇಟ್ಗಳನ್ನು ತಡೆ ಸಾಧನಗಳಾಗಿ ಅನುಮೋದಿಸುವುದಿಲ್ಲ. ಈ ಉತ್ಪನ್ನಗಳ ಸಂಭಾವ್ಯ ಪ್ರಯೋಜನಗಳ ಬಗ್ಗೆ ತಪ್ಪು ಮಾಹಿತಿಯ ಮೂಲಕ ತಂಬಾಕು ತಡೆಯುವ ಪ್ರಯತ್ನಗಳಲ್ಲಿ ತಂಬಾಕು ಉದ್ಯಮದ ಹಸ್ತಕ್ಷೇಪದ ಸಾಧ್ಯತೆಯನ್ನು ಪರ್ಯಾಯವಾಗಿ ಪ್ರಸ್ತುತಪಡಿಸಲಾಗಿದೆ. ಆದರೆ ಹೆಚ್ಚಿನ ಸಂದರ್ಭಗಳಲ್ಲಿ ಸಾಂಪ್ರದಾಯಿಕ ತಂಬಾಕು ಉತ್ಪನ್ನಗಳ ಬಳಕೆಗೆ ಪೂರಕವಾಗಿದೆ. ಇದು ಪ್ರಸ್ತುತ ಮತ್ತು ನೈಜ ಸಾಧ್ಯತೆಯಾಗಿದೆ. ನಿಕೋಟಿನ್ ಜೊತೆಗೆ, ಇ-ಸಿಗರೇಟ್ಗಳನ್ನು ಇತರ ಮನೋ-ಸಕ್ರಿಯ ವಸ್ತುಗಳ ವಿತರಣೆಗೆ ಸಹ ಬಳಸಬಹುದು. ವೈಜ್ಞಾನಿಕವಾಗಿ ಸಾಬೀತಾಗಿರುವ ನಿಕೋಟಿನ್ ಬದಲಿ ಚಿಕಿತ್ಸೆಗಳು, ಇ-ಸಿಗರೇಟ್ಗೆ ಸಂಬಂಧಿಸಿದ ಅಪಾಯಗಳಿಲ್ಲದೆ, ತಂಬಾಕು ಬಳಕೆಯನ್ನು ತ್ಯಜಿಸಲು ಸಿದ್ಧರಿರುವವರಿಗೆ ಒಸಡುಗಳು, ಲೋಜೆಂಗ್ ಮತ್ತು ಪ್ಯಾಚ್ ಗಳ ರೂಪದಲ್ಲಿ ಅಸ್ತಿತ್ವದಲ್ಲಿವೆ. ಇ-ಸಿಗರೇಟ್ಗಳು ಮತ್ತು ಅಂತಹ ಸಾಧನಗಳ ವ್ಯಾಪಕ ಬಳಕೆ ಮತ್ತು ಪರೀಕ್ಷಿಸದ ಪ್ರಸರಣವು ತಂಬಾಕು ಬಳಕೆಯನ್ನು ಕಡಿಮೆ ಮಾಡುವ ಸರ್ಕಾರದ ಪ್ರಯತ್ನಗಳನ್ನು ಗಂಭೀರವಾಗಿ ಹಾಳು ಮಾಡುತ್ತದೆ.


    ನಿಕೋಟಿನ್ ನ ಹೆಚ್ಚು ವ್ಯಸನಕಾರಿ ಸ್ವರೂಪವನ್ನು ಪರಿಗಣಿಸಿ; ನಿಕೋಟಿನ್ ಜೊತೆಗೆ ಸುವಾಸನೆಗಳ ಸುರಕ್ಷತೆ; ಈ ಸಾಧನಗಳ ಮೂಲಕ ಇತರ ಮನೋ-ಸಕ್ರಿಯ ಪದಾರ್ಥಗಳ ಬಳಕೆಯ ಅಪಾಯ; ಧೂಮಪಾನಿಗಳಲ್ಲದವರು, ವಿಶೇಷವಾಗಿ ಹದಿಹರೆಯದವರು ಮತ್ತು ಯುವಕರು ನಿಕೋಟಿನ್ ಅಥವಾ ಸೈಕೋಆಕ್ಟಿವ್ ಪದಾರ್ಥಗಳ ಉಪಯೋಗದ ಆರಂಭ; ಇ-ಸಿಗರೇಟ್ ಮತ್ತು ಸಾಂಪ್ರದಾಯಿಕ ಸಿಗರೇಟುಗಳೆರಡೂ ಬಳಕೆ; ಇ-ಸಿಗರೇಟ್ಗಳನ್ನು ಪರಿಣಾಮಕಾರಿ ತಂಬಾಕು ತಡೆ ಸಾಧನಗಳಾಗಿ ಬಳಸುವುದಕ್ಕೆ ಸಾಕಷ್ಟು ವೈಜ್ಞಾನಿಕ ಪುರಾವೆಗಳು; ದೇಶದ ತಂಬಾಕು ನಿಯಂತ್ರಣ ಪ್ರಯತ್ನಗಳಿಗೆ ಬೆದರಿಕೆ; ಸುಸ್ಥಿರ ಅಭಿವೃದ್ಧಿ ಗುರಿಗಳು, ಸಾಂಕ್ರಾಮಿಕವಲ್ಲದ ಕಾಯಿಲೆಗಳ ತಡೆಗಟ್ಟುವಿಕೆ ಮತ್ತು ನಿಯಂತ್ರಣಕ್ಕಾಗಿ ರಾಷ್ಟ್ರೀಯ ಮಾನಿಟರಿಂಗ್ ಫ್ರೇಮ್ವರ್ಕ್ ಮತ್ತು ರಾಷ್ಟ್ರೀಯ ಆರೋಗ್ಯ ನೀತಿ, 2017 ರ ಅಡಿಯಲ್ಲಿರುವ ಗುರಿಗಳನ್ನು ಸಾಧಿಸುವಲ್ಲಿ ಅಡಚಣೆ; ಮತ್ತು ಭಾರತದ ಸಂವಿಧಾನದ 47 ನೇ ಪರಿಚ್ಛೇದದ ಪ್ರಕಾರ ಸಾರ್ವಜನಿಕ ಆರೋಗ್ಯದ ಒಟ್ಟಾರೆ ಹಿತದೃಷ್ಟಿಯಿಂದ, ಎಲ್ಲಾ ರೀತಿಯ ಎಲೆಕ್ಟ್ರಾನಿಕ್ ನಿಕೋಟಿನ್ ವಿತರಣಾ ವ್ಯವಸ್ಥೆಗಳು [ENDS), ಹೀಟ್ ನಾಟ್ ಬರ್ನ್ ಪ್ರಾಡಕ್ಟ್ಸ್, ಇ-ಹುಕ್ಕಾ ಸೇರಿದಂತೆ ಇ-ಸಿಗರೇಟ್ಗಳನ್ನು ನಿಷೇಧಿಸಲು ನಿರ್ಧಾರ ಕೈಗೊಳ್ಳಲಾಗಿದೆ.

    
    
    (Release ID: 1585532) Visitor Counter : 10
    
    
      Read this release in: English , Urdu , Punjabi , Tamil , Telugu , Malayalam