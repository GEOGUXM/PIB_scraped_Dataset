      প্ৰধানমন্ত্ৰীৰ কাৰ্যালয়

      প্ৰধানমন্ত্ৰী আৰু ৰাষ্ট্ৰপতি পুটিনৰ মাজত টেলিফোনিক বাৰ্তালাপ
      Posted On: 23 MAY 2019 10:00PM by PIB Guwahati


    ভাৰতৰ সাধাৰণ নিৰ্বাচনৰ ফলাফল প্ৰকাশ পোৱাৰ পিছতেই আজি প্ৰধানমন্ত্ৰী শ্ৰী নৰেন্দ্ৰ মোদীক অভিনন্দন জনোৱাৰ উদ্দেশ্য টেলিফোন যোগে প্ৰধানমন্ত্ৰীগৰাকীৰ সৈতে যোগাযোগ কৰে ৰাছিয়াৰ ৰাষ্ট্ৰপতি ভ্লাডিমিৰ পুটিনে। ৰাষ্ট্ৰপতি পুটিনে প্ৰধানমন্ত্ৰী নৰেন্দ্ৰ মোদীৰ ওপৰত আস্থা প্ৰকাশ কৰি কয় যে প্ৰধানমন্ত্ৰীয়ে দুয়োখন দেশৰে জনসাধাৰণৰ মাজত বন্ধুত্বপূৰ্ণ সম্পৰ্কৰ এনাজৰীডাল আৰু অধিক সুদৃঢ় কৰি তুলিব আৰু লগতে দুয়োখন দেশৰ সম্পৰ্ক অধিক ঘনিষ্ঠ কৰি তোলাৰ বাবে প্ৰয়োজনীয় বিশেষ তথা কৌশলগত অংশীদাৰীত্বৰ পৰিসৰ বৃদ্ধি কৰিব।


    ইফালে প্ৰধানমন্ত্ৰী নৰেন্দ্ৰ মোদীয়েও ৰাষ্ট্ৰপতি পুটিনৰ উষ্ম অভিনন্দনৰ বাবে কৃতজ্ঞতা জ্ঞাপন কৰে বিগত কেইটামান মাহত দুয়োখন দেশৰ মাজৰ সম্পৰ্ক অধিক উন্নত হোৱাৰ লগতে ৰাষ্ট্ৰপতি পুটিনৰ সৈতে প্ৰধানমন্ত্ৰী মোদীৰ ব্যক্তিগত সম্পৰ্কও অধিক ঘনিষ্ঠ হোৱাৰ কথা উষ্মাৰে স্বীকাৰ কৰে প্ৰধানমন্ত্ৰীগৰাকীয়ে। প্ৰধানমন্ত্ৰীয়ে লগতে উল্লেখ কৰে যে ৰাষ্ট্ৰপতি পুটিনৰে অনাগত সময়ত হ’বলগীয়া সাক্ষাৎৰ যোগেদি ভাৰত-ৰাছিয়াৰ দ্বিপাক্ষিক সম্পৰ্কই অধিক গাঢ় ৰূপ লাভ কৰিব।


    ***


    AKT/VJ/VK/RD

    
    
    (Release ID: 1572706) Visitor Counter : 31
    
    
      Read this release in: English , Urdu , Hindi , Marathi , Bengali , Tamil , Kannada , Malayalam