      ক্ষুদ্ৰ, লঘূ আৰু মজলীয়া উদ্যম মন্ত্ৰালয়

      
      উত্তৰ-পূৱত সূক্ষ্ম আৰু ক্ষুদ্ৰ উদ্যোগৰ বিকাশ ৫৪% বৃদ্ধি হৈছে। - সঞ্চালক, এনএছআইচি
      ৮ খন ৰাজ্যত ১১১ কোটি টকাৰ পৰা ১৭১ কোটি টকালৈ বৃদ্ধি হৈছে ব্যৱসায়ৰ পৰিসৰ
      Posted On: 01 MAY 2019 11:52AM by PIB Guwahati


    উত্তৰ-পূৱত ২০১৮-১৯ বিত্তীয় বৰ্ষত সূক্ষ্ম আৰু ক্ষুদ্ৰ উদ্যোগৰ বাণিজ্যিক বিকাশে ১৭১ কোটি টকাৰ সীমা স্পৰ্শ কৰিছে। এন এছ আই চিৰ দ্বাৰা সুবিধাপ্ৰাপ্ত এই সূক্ষ্ম আৰু ক্ষুদ্ৰ উদ্যোগৰ বিকাশৰ পৰিমাণ লক্ষণীয়ভাৱে ৫৪% লৈ বৃদ্ধি পাইছে। এই কথা উল্লেখ কৰিছে দুদিনীয়া কাৰ্যসূচীৰে অসম ভ্ৰমণলৈ অহা নতুন দিল্লীৰ এনএছআইচিৰ পৰিকল্পনা আৰু বিপণন বিভাগৰ সঞ্চালক শ্ৰী পি উদয় কুমাৰে।


    সঞ্চালকগৰাকীয়ে লগতে উল্লেখ কৰে যে উত্তৰ-পূৱক এনএছআইচিয়ে বিগত কেবাদশক ধৰি ইয়াৰ সেৱা আৰু কাৰ্যাৱলীৰ যোগেদি উদ্যোগশীলতাৰ বিকাশ আৰু সূক্ষ্ম, ক্ষুদ্ৰ আৰু মঁজলীয়া উদ্যোগৰ বিকাশৰ বাবে, প্ৰসাৰৰ বাবে আৰু ব্যাপক উত্তৰণৰ বাবে বিভিন্ন কাৰিকৰী, প্ৰচাৰ-প্ৰসাৰমূলক আৰু বাণিজ্যিক কাৰ্যাৱলী সম্পন্ন কৰি আহিছে।


    সঞ্চালকগৰাকীয়ে লগতে বিভিন্ন ‘ইনকিউবেশ্যন’ কেন্দ্ৰসমূহত প্ৰদান কৰা প্ৰশিক্ষণৰ যোগেদি প্ৰদান কৰা ইয়াৰ লাভালাভৰ বিষয়েও বিস্তৃতভাৱে বৰ্ণনা কৰে। উত্তৰ-পূৰ্বাঞ্চলত এনএছআইচিয়ে এই কেন্দ্ৰসমূহৰ যোগেদি ঋণ প্ৰদান, বিপণন ব্যৱস্থা প্ৰদান আৰু নিবনুৱা লোকসকলক দক্ষতা উন্নয়নৰ প্ৰশিক্ষণ প্ৰদানেৰে সূক্ষ্ম আৰু ক্ষুদ্ৰ উদ্যোগসমূহক সহায় কৰি আহিছে। উল্লেখ্য যে এনএছআইচিয়ে বিগত তিনিবছৰ ধৰি উত্তৰ-পূৰ্বাঞ্চলত নিবনুৱা যুৱক-যুৱতীসকলক প্ৰশিক্ষণ প্ৰদান কৰি আহিছে। এই কেন্দ্ৰসমূহৰ পৰা বিগত তিনিবছৰত মুঠ ৪৭৩২ গৰাকী প্ৰশিক্ষাৰ্থীয়ে সফলতাৰে প্ৰশিক্ষণ সম্পন্ন কৰিছে।


    উল্লেখ্য যে ৰাষ্ট্ৰীয় ক্ষুদ্ৰ উদ্যোগ নিগম লিমিটেড চমুকৈ এনএছআইচি হৈছে ১৯৫৫ চনতে স্থাপন হোৱা এক আইএছঅ’ ৯০০১ প্ৰমাণিত ভাৰত চৰকাৰৰ প্ৰতিষ্ঠান। এই এনএছআইচিৰ লক্ষ্য হৈছে দেশত সূক্ষ্ম, ক্ষুদ্ৰ আৰু মঁজলীয়া উদ্যোগৰ বিকাশ, প্ৰসাৰত সহায় কৰাৰ লগেত আনুষঙ্গিক সাহায্য আগবঢ়োৱা। এনএছআইচিয়ে ইয়াৰ বিপণন, বিত্ত, প্ৰযুক্তি আৰু অন্যান্য সাহায্য সেৱাৰ যোগেদি সূক্ষ্ম, ক্ষুদ্ৰ আৰু মঁজলীয়া উদ্যোগসমূহক পূৰ্ণাঙ্গ সেৱা সুবিধা প্ৰদান কৰে।

    
    
    (Release ID: 1571592) Visitor Counter : 4
    
    
      Read this release in: English