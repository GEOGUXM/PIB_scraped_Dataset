      কেবিনেট

      সকলো প্ৰকাৰৰ ভূমিৰ আকাৰৰ বাবে উপযুক্ত কৃষক পৰিয়াল অন্তৰ্ভুক্ত হ’ব পিএম-কিষাণ আঁচনিৰ সম্প্ৰসাৰিত কাৰ্যসূচীত
      
      প্ৰথমখন কেবিনেট সভাত ঐতিহাসিক সিদ্ধান্ত সকলো কৃষকলৈ পিএম-কিষাণ যোজনা সম্প্ৰসাৰিত কৃষকসকলক প্ৰদান কৰা এটা বৃহৎ প্ৰতিশ্ৰুতি পূৰণৰ দিশত প্ৰধানমন্ত্ৰী মোদী এতিয়া এই আঁচনিৰ পৰা উপকৃত হ’ব ১৪.৫ কোটি কৃষক পৰিয়াল
      Posted On: 31 MAY 2019 8:44PM by PIB Guwahati


    প্ৰধানমন্ত্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে প্ৰধানমন্ত্ৰী কিষাণ সন্মান নিধি ( পিএম - কিষাণ ) আঁচনিৰ সম্প্ৰসাৰণ প্ৰক্ৰিয়াক অনুমোদন প্ৰদান কৰিছে৷ এই সিদ্ধান্তৰ জৰিয়তে মাটিৰ গৰাকী সকলো উপযুক্ত কৃষকে ( প্ৰচলিত বহিষ্কৰণ মানদণ্ডৰ অধীনত ) এই আঁচনিৰ অধীনত উপকৃত হ ’ ব৷


    অধিক লাভ , অধিক উত্তৰণঃ


    প্ৰায় ১৪ . ৫ কোটি হিতাধিকাৰীক সামৰি পিএম - কিষাণৰ সম্প্ৰসাৰণৰ দ্বাৰা এই সংশোধিত আঁচনিত প্ৰায় ২ কোটি অধিক কৃষক সামৰি লোৱা হ ’ ব বুলি আশা প্ৰকাশ কৰা হৈছে৷ ইয়াৰ বাবে কেন্দ্ৰীয় চৰকাৰে ২০১৯ - ২০ বৰ্ষৰ বাবে বাজেট নিৰ্ধাৰণ কৰিছে ৮৭ , ২১৫ . ৫০ কোটি টকা৷


    দ্ৰুতি , মানদণ্ড আৰু ব্যাপক প্ৰতিশ্ৰুতি প্ৰদান কৰা হৈছেঃ


    আজিৰ কেবিনেটৰ সিদ্ধান্তত পিএম - কিষাণৰ সম্প্ৰসাৰণৰ দ্বাৰা প্ৰধানমন্ত্ৰীয়ে ২০১৯ বৰ্ষৰ লোকসভাৰ নিৰ্বাচনত প্ৰদান কৰা প্ৰতিশ্ৰুতি পূৰণ কৰিলে৷ বিজেপিৰ নিৰ্বাচনী ইস্তাহাৰত এই ব্যাপক নীতিৰ সিদ্ধান্তৰ বিষয়েও অন্তৰ্ভুক্ত কৰা হৈছিল৷


    এয়াও উল্লেখযোগ্য যে কিছুমান নিশ্চিত সমস্যা যেনে ঝাৰখণ্ডৰ উন্নীতকৰণ ভূমি তথ্যৰ অভাৱ আৰু অসম , মেঘালয় তথা জম্মু আৰু কাশ্মীৰত আধাৰ কাৰ্যকৰী কৰাৰ সমস্যা সমাধান কৰা হৈছে৷


    পিএম - কিষাণঃ কৃষকসকলক সাহায্যৰ বাবে এক অগ্ৰণী সমৰ্থনঃ


    পিএম - কিষাণ যোজনাৰ সূচনা ২০১৯ - ২০২০ বৰ্ষৰ অন্তৱৰ্তীকালীন বাজেটতেই সামৰি লোৱা হৈছিল৷ পিএম - কিষাণৰ প্ৰধান উপাদান হ ’ ল প্ৰান্তঃৱৰ্তী ভূমিৰ মালিকানাধীন কৃষক আৰু তেওঁলোকৰ পৰিয়াল যাৰ ওচৰত ২ হেক্টৰ পৰ্যন্ত ভূমি আছে , তেওঁলোকলৈ ৬০০০ টকাৰ সাহায্য প্ৰদান৷ ( ইয়াক আজি সম্প্ৰসাৰিত কৰা হৈছে ) ৷


    এই সাহায্য প্ৰতিবছৰে তিনিটা ২০০০ টকাৰ চাৰিমহীয়া কিস্তিত পৰিশোধ কৰা হ ’ ব আৰু এয়া প্ৰত্যক্ষ লাভ বিনিময় প্ৰক্ৰিয়াৰে হিতাধিকাৰীৰ একাউণ্টত প্ৰত্যক্ষভাৱে জমা হ ’ ব৷ এই আঁচনি ২৪ ফেব্ৰুৱাৰী তাৰিখে উত্তৰ প্ৰদেশৰ গোৰখপুৰত ৩ সপ্তাহৰ অভিলেখ সময়ত মুকলি কৰা হৈছিল য ’ ত বিভিন্ন কৃষকক কিস্তিৰ প্ৰথমটো পৰ্যায় পৰিশোধ কৰা হৈছিল৷


    এই পৰ্যন্ত কৃষক পৰিয়ালৰ বেংক একাউণ্টত প্ৰথম কিস্তিৰ অধীনত ৩ . ১১ কোটি হিতাধিকাৰী আৰু দ্বিতীয় কিস্তিৰ অধীনত ২ . ৬৬ কোটি হিতাধিকাৰীক ধন পৰিশোধ কৰা হৈছে৷


    ভাৰতৰ অন্নদাতাক পুনৰুজ্জীৱিত শক্তিৰে উৎসাহিত কৰা হৈছেঃ


    পুনৰবাৰ প্ৰধানমমন্ত্ৰী নৰেন্দ্ৰ মোদীয়ে ভাৰতৰ কৃষকসকলৰ সপক্ষে মাত মাতিছে৷ তেওঁ ভাৰতৰ কৃষকসকলক আমাৰ অন্নদাতা বুলি অভিহিত কৰিছে যিয়ে ১ . ৩ বিলিয়ন ভাৰতীয়ক খাদ্য যোগান ধৰাৰ বৃহৎ প্ৰয়াসৰ অংশীদাৰ হৈছে৷


    ২০১৪ৰ পৰা ২০১৯ৰ ভিতৰত পৰিশ্ৰমী কৃষকসকলৰ সৱলীকৰণৰ বাবে বিভিন্ন ব্যৱস্থা গ্ৰহণ কৰা হৈছে৷ ইয়াৰে ভিতৰত ২২বিধ শস্যৰ বাবে ন্যূনতম সমৰ্থন মূল্য ( এমএছপি ), ভূমি স্বাস্থ্য কাৰ্ড , পিএম কৃষি সিঞ্চন যোজনা , পিএম কিষাণ সম্পদা যোজনা , উন্নত বজাৰৰ বাবে ই - নাম আদিয়েই অন্যতম৷ এই পদক্ষেপসমূহৰ দ্বাৰা কৃষি খণ্ডক অধিক বিকশিত কৰা হৈছে আৰু কৃষকসকলক উন্নত উৎপাদনশীলতাৰ নিশ্চিতি প্ৰদান কৰা হৈছে৷ ইয়াৰ জৰিয়তে ২০২২ চনত ভাৰতৰ স্বাধীনতাৰ ৭৫তম বৰ্ষ সম্পূৰ্ণ হোৱাৰ পৰিপ্ৰেক্ষিতত কৃষকসকলৰ উপাৰ্জন দুগুণ কৰাৰ বাবে প্ৰধানমন্ত্ৰীৰ সপোন পূৰণ হোৱাৰ দিশত অগ্ৰসৰ হৈছে৷


    *******


    AKT/SH/MANN

    
    
    (Release ID: 1573197) Visitor Counter : 5
    
    
      Read this release in: English , Urdu , Marathi , Hindi , Bengali , Gujarati , Tamil , Kannada