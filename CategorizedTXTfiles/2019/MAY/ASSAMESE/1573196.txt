      কেবিনেট

      কেবিনেটৰ প্ৰথমখন অধিৱেশনত ঐতিহাসিক সিদ্ধান্ত গ্ৰহণ কোটি কোটি কৃষকক পেঞ্চনৰ আওতালৈ অনাৰ প্ৰস্তাৱ এনডিএ চৰকাৰৰ তিনি বছৰত পেঞ্চন আঁচনিয়ে ৫ কোটি কৃষকৰ জীৱনৰ নিশ্চিতি প্ৰদান কৰিব
      পিএম-কিষাণৰ সৈতে এই আঁচনিয়ে লাঘৱ কৰিব অৰ্থনৈতিক বোজা আৰু অগ্ৰসৰ হ’ব বৃহৎ দক্ষতাৰ দিশলৈ
      Posted On: 31 MAY 2019 8:45PM by PIB Guwahati


    প্ৰধানমন্ত্ৰী নৰেন্দ্ৰ মোদীৰ অধ্যক্ষতাত কেন্দ্ৰীয় কেবিনেটে ভাৰতৰ কৃষকসকলৰ সৱলীকৰণৰ বাবে কেন্দ্ৰীয় চৰকাৰৰ এক আঁচনিৰ সৈতে ঐতিহাসিক সিদ্ধান্ত গ্ৰহণ কৰিছে৷ এই ঐতিহাসিক সিদ্ধান্তৰ অধীনত আমাৰ পৰিশ্ৰমী কৃষকসকলক পেঞ্চনৰ আওতালৈ অনা হ ’ ব যিয়ে দিনে - ৰাতিয়ে পৰিশ্ৰম কৰি আমাৰ দেশখনক খাদ্যৰ যোগান ধৰি আছে৷ তাৎপৰ্যপূৰ্ণভাৱে স্বাধীনতাৰ পিছত এইটোৱেই হ ’ ব প্ৰথম প্ৰয়াস য ’ ত কৃষকসকলৰ বাবে পেঞ্চনৰ ব্যৱস্থা কৰা হৈছে৷


    এই আঁচনিৰ জৰিয়তে প্ৰথম তিনিটা বৰ্ষত ৫ কোটি ক্ষুদ্ৰ আৰু বঞ্চিত কৃষক উপকৃত হ ’ ব বুলি অনুমান কৰা হৈছে৷ এই আঁচনিৰ অধীনত সামাজিক সুৰক্ষা প্ৰদানৰ বাবে কেন্দ্ৰীয় চৰকাৰে ৩ বছৰৰ বাবে ১০৭৭৪ . ৫০ কোটি টকা ব্যয় কৰিব৷


    এই আঁচনিৰ অধীনত উল্লেখযোগ্য বৈশিষ্টসমূহঃ


    ই হ ’ ল সমগ্ৰ দেশৰ ক্ষুদ্ৰ আৰু বঞ্চিত কৃষক ( এছএমএফ ) সকলৰ বাবে এক স্বেচ্ছামূলক তথা অৰিহণামূলক পেঞ্চন আঁচনি৷


    এই আঁচনিত প্ৰবেশৰ বয়সসীমা হ ’ ল ১৮ - ৪০ বছৰ আৰু ৬০ বছৰ বয়স সম্পূৰ্ণ হোৱাৰ পিছত ন্যূনতম ৩ , ০০০টকাৰ স্থিৰ পেঞ্চনৰ সুবিধা৷


    উদাহৰণস্বৰূপে , এজন হিতাধিকাৰী কৃষকে ২৯ বছৰ বয়সৰ পৰা প্ৰতিমাহে ১০০ টকাকৈ জমা কৰিব লাগিব৷ কেন্দ্ৰীয় চৰকাৰেও যোগ্য কৃষকজনে জমা কৰা ধনৰ সম পৰিমাণৰ টকা জমা কৰিব৷


    অংশগ্ৰহণকাৰীৰ মৃত্যুৰ পিছত পেঞ্চন পোৱাৰ ক্ষেত্ৰত এছএমএফ হিতাধিকাৰীৰ স্বামী / স্ত্ৰীয়ে পেঞ্চনৰ ৫০ % পৰিয়াল পেঞ্চন হিচাপে লাভ কৰিব৷ যদি অংশগ্ৰহণকাৰীৰ পেঞ্চন জমা কৰি থকা সময়ৰ ভিতৰতে মৃত্যু হয় তেন্তে তেওঁৰ স্বামী / স্ত্ৰীয়ে সেই আঁচনিত ধন জমা অব্যাহত ৰখাৰ বৈকল্পিক সুবিধা লাভ কৰিব৷


    আঁচনি আৰু কৃষকসকৰ উন্নতিৰ মাজৰ সম্পৰ্কঃ


    এই আঁচনিৰ এক উল্লেখযোগ্য বৈশিষ্ট হ ’ ল যে কৃষকসকলে তেওঁলোকৰ মাহিলী অৰিহণা প্ৰধানমন্ত্ৰী কিষাণ সন্মান নিধি ( পিএম - কিষাণ ) আঁচনিৰ পৰা প্ৰত্যক্ষভাৱে জমা কৰাৰ বৈকল্পিক সুবিধা লাভ কৰিব৷ তাৰোপৰি কৃষকসকলে সাধাৰণ সেৱা কেন্দ্ৰ ( চিএছচি ) ৰ জৰিয়তে পঞ্জীয়নভুক্ত হৈ তেওঁলোকৰ মাহিলী অৰিহণা জমা কৰিব পাৰিব৷


    প্ৰধান প্ৰতিশ্ৰুতিসমূহৰ পূৰণ , কৃষি খণ্ডৰ সৱলীকৰণঃ


    স্বাধীনতাৰ সত্তৰ বছৰৰ পিছত প্ৰথমবাৰলৈ কৃষকসকলৰ বাবে এনে ধৰণৰ ব্যৱস্থা কাৰ্যকৰী কৰা হৈছে৷ ইয়াৰ বিষয়ে ২০১৯ বৰ্ষৰ লোকসভাৰ নিৰ্বাচনত প্ৰধানমন্ত্ৰী নৰেন্দ্ৰ মোদীয়ে প্ৰকাশ কৰিছিল যি ভাৰতৰ সৰ্বদিশতে বৃহৎ সমৰ্থন লাভ কৰিছিল৷ ইয়াক বিজেপিৰ ইস্তাহাৰত প্ৰকাশ কৰা হৈছিল আৰু নতুন চৰকাৰৰ প্ৰথমখন কেবিনেটতে ইয়াক বাস্তৱায়িত কৰা হয়৷


    ****


    AKT/SH/MANN

    
    
    (Release ID: 1573196) Visitor Counter : 5
    
    
      Read this release in: English , Hindi , Marathi , Bengali , Gujarati , Tamil , Kannada