      কর্মী, জন-অভিযোগএবংপেনশনমন্ত্রক

      লোকপাল ওয়েবসাইটের সূচনা
      Posted On: 16 MAY 2019 3:32PM by PIB Kolkata


    নয়াদিল্লি, ১৬ মে, ২০১৯


    লোকপাল ওয়েবসাইটের আজ (১৬ই মে) সূচনা হয়েছে। লোকপাল কমিটির সমস্ত সদস্যদের উপস্থিতিতে ওয়েবসাইটের আনুষ্ঠানিক সূচনা করেন লোকপাল প্রতিষ্ঠানের চেয়ারপার্সন বিচারপতি পিনাকী চন্দ্র ঘোষ। এই উপলক্ষে ন্যাশনাল ইনফরমেটিক্স সেন্টারের (এনআইসি) মহানির্দেশক শ্রীমতী নীতা ভার্মা উপস্থিত ছিলেন। এনআইসি এই ওয়েবসাইটটি প্রস্তুত করেছে। লোকপালের কাজকর্ম ও পরিচালনা সংক্রান্ত মৌলিক তথ্য ওয়েবসাইটটি থেকে পাওয়া যাবে।


    সরকারি কাজকর্মের সঙ্গে যুক্ত ব্যক্তিদের বিরুদ্ধে দুর্নীতির অভিযোগের অনুসন্ধান ও তদন্তের জন্য ২০১৩-র লোকপাল ও লোকায়ুক্ত আইনের আওতায় লোকপাল গঠন করা হয়। স্বাধীন ভারতে এটি এ ধরণের প্রথম প্রতিষ্ঠান।


    লোকপালের প্রথম চেয়ারপার্সন হিসেবে বিচারপতি পিনাকী চন্দ্র ঘোষ গত ২৩শে মার্চ শপথ গ্রহণ করেন। এর পাশাপাশি, প্রতিষ্ঠানের বিচার বিভাগীয় সদস্য হিসেবে চারজন এবং বিচার বিভাগ বহির্ভূত সদস্য হিসেবে চারজনকে নিযুক্ত করা হয়েছে। নতুন দিল্লির এক হোটেলে অস্থায়ীভাবে লোকপালের কাজকর্ম চলছে।


    ওয়েবসাইটে অভিযোগ দাখিল করার জন্য শর্ত ও নিয়মাবলী সহ অন্যান্য প্রক্রিয়া রচনার kaj পুরোদমে চলছে। গত ১৬ই এপ্রিল পর্যন্ত লোকপালের কাছে যে সমস্ত অভিযোগ জমা পড়েছিল, তা প্রতিষ্ঠানের পক্ষ থেকে খতিয়ে দেখে নিষ্পত্তি করা হয়েছে। ঐ দিনের পর থেকে জমা পড়া অভিযোগগুলি খতিয়ে দেখার কাজ চলছে।


    CG/BD/DM

    
    
    (Release ID: 1572103) Visitor Counter : 73
    
    
      Read this release in: English