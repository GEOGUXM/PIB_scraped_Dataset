      নির্বাচনকমিশন

      পশ্চিমবঙ্গের ৪টি বিধানসভা আসনে উপ-নির্বাচন ১৯শে মে ২০শে মে আরও ২টি আসনে উপ-নির্বাচন
      Posted On: 17 MAY 2019 6:31PM by PIB Kolkata


    কলকাতা, ১৭ মে, ২০১৯


    পশ্চিমবঙ্গের ৪টি বিধানসভা আসনের উপ-নির্বাচনের জন্য আগামী ১৯শে মে ভোট গ্রহণ করা হবে। এই বিধানসভা কেন্দ্রগুলি হ’ল – দার্জিলিং, ইসলামপুর, হাবিবপুর (সংরক্ষিত) এবং ভাটপাড়া। এছাড়াও, ২০শে মে কান্দি ও নওদা বিধানসভা আসনে উপ-নির্বাচন অনুষ্ঠিত হবে। বিধানসভার এই আসনগুলির নির্বাচিত বর্তমান বিধায়করা লোকসভা নির্বাচনে প্রতিদ্বন্দ্বিতার দরুণ ইস্তফা দেওয়ার জন্য পুনরায় ভোট গ্রহণের প্রয়োজনীয়তা দেখা দেয়। ইসলামপুর বিধানসভা আসনটি রায়গঞ্জ লোকসভা কেন্দ্রের অন্তর্গত। অন্যদিকে, কান্দি ও নওদা বিধানসভা বহরমপুর সংসদীয় কেন্দ্রের অধীন। একইভাবে, হাবিবপুর মালদা উত্তর লোকসভা কেন্দ্রের অধীন এবং ভাটপাড়া বিধানসভা কেন্দ্র বারাকপুর লোকসভা আসনের অধীন।


    উল্লেখ করা যেতে পারে, সপ্তদশ লোকসভা নির্বাচনের দ্বিতীয় দফায় গত ১৮ই এপ্রিল দার্জিলিং ও রায়গঞ্জ সংসদীয় আসনে ভোট নেওয়া হয়েছিল। লোকসভা নির্বাচনের চতুর্থ দফায় গত ২৯শে এপ্রিল বহরমপুর কেন্দ্রে ভোট হয়। একইভাবে, মালদা উত্তর লোকসভা কেন্দ্রে গত ২৩শে এপ্রিল ভোট নেওয়া হয়। লোকসভা নির্বাচনের পঞ্চম দফায় গত ৬ই মে বারাকপুর আসনে ভোট হয়। দার্জিলিং, ইসলামপুর, হাবিবপুর (সংরক্ষিত) এবং ভাটপাড়া বিধানসভার উপ-নির্বাচনের প্রচারাভিযান আজ সন্ধ্যা ৬টায় শেষ হয়। অন্যদিকে, কান্দি ও নওদা বিধানসভার উপ-নির্বাচনের প্রচারাভিযান আগামিকাল সন্ধ্যা ৬টা শেষ হয়।


    এই ৬টি বিধানসভা কেন্দ্রের উপ-নির্বাচনে ভোট গ্রহণ শুরু হবে সকাল ৭টায় চলবে সন্ধ্যে ৬টা পর্যন্ত। ভোট গ্রহণ পর্ব অবাধ ও সুষ্ঠু রাখতে রাজ্যের মুখ্য নির্বাচনী আধিকারিকের পক্ষ থেকে পর্যাপ্ত ব্যবস্থা গ্রহণ করা হয়েছে।


    CG/BD/SB

    
    
    (Release ID: 1572216) Visitor Counter : 187
    
    
      Read this release in: English