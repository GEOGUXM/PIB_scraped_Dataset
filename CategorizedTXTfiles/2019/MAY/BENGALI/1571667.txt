      প্রতিরক্ষামন্ত্রক

      ভারতীয় নৌ বাহিনীর পুরীর কাছে গ্রামগুলিতে ত্রাণশিবির এবং সর্বজনীন রান্নাঘর নির্মাণ
      Posted On: 06 MAY 2019 5:53PM by PIB Kolkata


    নয়াদিল্লি, ০৫ মে, ২০১৯


    ঘূর্ণিঝড় ফণীর কারণে পুরী সংলগ্ন এলাকায় ক্ষতিগ্রস্ত গ্রামগুলিতে দ্রুত ত্রাণ কাজের জন্য ভারতীয় নৌ-বাহিনীর তিনটি জাহাজের হেলিকপ্টারগুলিকে কাজে লাগানো হচ্ছে। যেসব জায়গার সড়ক যোগাযোগ এখনও বিচ্ছিন্ন, সেখানে হেলিকপ্টার থেকে খাবারের প্যাকেট ফেলা হচ্ছে। পুরীর পেঁটাকোটা গ্রামে ৫ই মে থেকে হাজার হাজার মানুষের জন্য ত্রাণ শিবির এবং সর্বজনীন রান্নাঘরের ব্যবস্থা করা হয়েছে। আইএনএস চিল্কা জাহাজের জল শোধনাগার থেকে ছত্তরগড় গ্রামে ৫ হাজার লিটার জল সরবরাহ করা হয়েছে। ত্রাণ শিবিরগুলিতে বিশাখাপত্তনম থেকে সড়কপথে আরও ৫ হাজার লিটার বোতলবন্দী জল পাঠানো হয়েছে।


    কালীজাই ভাসমান জেটি সংলগ্ন এলাকা নিরাপদ রাখার জন্য মন্দির কর্তৃপক্ষের অনুরোধে আইএনএস চিল্কার ৬ জন ডুবুরির একটি দল দু’ঘন্টা ধরে বালি ও প্লাস্টিক সহ নানারকম জৈব বর্জ্য পদার্থ পরিষ্কার করেছে। ঘূর্ণিঝড়ের সময়ে ঘন্টায় ১০০ কিলোমিটার বেগে বায়ু প্রবাহের ফলে জেটিতে এইসব জিনিস জমা হয়েছিল। ঐ জেটি থেকে পর্যটকদের নৌকা করে দ্বীপ থেকে মূল ভূখন্ডে নিয়ে যাওয়া হয়।


    ওডিশার চাত্তরাগড় এবং জানকিয়া গ্রামে নৌ-বাহিনীর চিকিৎসকের একটি দল শিবির খুলে ১৫০ জনের স্বাস্থ্য পরীক্ষা করেছে। এখান থেকে অনেককে ওষুধ বিতরণ করা হয়েছে। গ্রামগুলিতে জলবাহিত রোগ প্রতিরোধের জন্য মেডিকেল টিমগুলি পরিষ্কার-পরিচ্ছন্নতার উদ্যোগ নিয়েছে। তাঁরা বিভিন্ন স্বাস্থ্য সংক্রান্ত বিষয় নিয়েও আলোচনা করেছেন। ঘূর্ণিঝড়ে ক্ষতিগ্রস্ত গ্রামবাসীদের খাদ্য বন্টনের জন্যও দলটি সাহায্য করছে।


    CG/CB/SB

    
    
    (Release ID: 1571667) Visitor Counter : 33
    
    
      Read this release in: English