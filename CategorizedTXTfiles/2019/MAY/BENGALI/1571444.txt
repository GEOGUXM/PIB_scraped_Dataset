      প্রতিরক্ষামন্ত্রক

      ব্যারাকপুর বায়ু সেনা ঘাঁটির নতুন স্টেশন কমান্ডার
      Posted On: 01 MAY 2019 6:13PM by PIB Kolkata


    কলকাতা, ০১ মে, ২০১৯


    গ্রুপ ক্যাপ্টেন কে কে গুরাও আজ ব্যারাকপুরে বায়ুসেনার ঘাঁটির নতুন স্টেশন কমান্ডারের দায়িত্বভার গ্রহণ করলেন। ১৯৯১ সালের ১৪ই ডিসেম্বর তিনি হেলিকপ্টারের ফ্লাইং পাইলট হিসাবে কাজ শুরু করেন। শ্রী গুরাও ন্যাশনাল ডিফেন্স অ্যাকাডেমির ৭৯তম ব্যাচে প্রশিক্ষণ নিয়েছিলেন। তিনি ওয়েলিংটনের স্টাফ কলেজ এবং ইন্দোরের মৌ-এ সেনাবাহিনীর প্রশিক্ষণ কেন্দ্র থেকে কমান্ডের উচ্চতর প্রশিক্ষণ নিয়েছেন।


    গ্রুপ ক্যাপ্টেন গুরাও-এর এমআই ৮, এমআই ১৭ এবং এমআই ২৬ হেলিকপ্টারে ৩ হাজার ৮০০ ঘন্টারও বেশি উড়ানের অভিজ্ঞতা রয়েছে। তিনি ডানহাতি পাইলট এবং এমআই ২৬ হেলিকপ্টারের পরীক্ষক। শ্রী গুরাও কঙ্গোয় রাষ্ট্রসংঘ মিশনের দুটি পর্যায়ে দায়িত্ব সামলেছেন। প্রথমবার তিনি এমআই ১৭ হেলিকপ্টার বহরের উড়ানের দায়িত্বে ছিলেন এবং দ্বিতীয়বার মুখ্য প্রতিরক্ষা বিমান পরিবহণ আধিকারিক হিসাবে নিযুক্ত ছিলেন। তিনি সাহসিকতার জন্য বায়ুসেনা পদকও পেয়েছেন।


    CG/CB/SB

    
    
    (Release ID: 1571444) Visitor Counter : 4