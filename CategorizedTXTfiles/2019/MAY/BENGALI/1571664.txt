      মানবসম্পদবিকাশমন্ত্রক

      সিবিএসই-র দশম শ্রেণীর পরীক্ষার ফল প্রকাশিত
      Posted On: 06 MAY 2019 5:48PM by PIB Kolkata


    নয়াদিল্লি, ৬ মে, ২০১৯


    কেন্দ্রীয় মাধ্যমিক শিক্ষা পর্ষদ বা সিবিএসই-র দশম শ্রেণীর পরীক্ষার ফল আজ (৬ই মে) প্রকাশিত হয়েছে। এবারের পরীক্ষায় পাশের হার ৯১.১০ শতাংশ। ছাত্রদের তুলনায় ছাত্রীদের পাশের হার ২.৩১ শতাংশ বেশি। ছাত্রীদের পাশের হার ৯২.৪৫ শতাংশ এবং ছাত্রদের পাশের হার ৯০.১৪ শতাংশ। মোট ৫০০ নম্বরের মধ্যে ৪৯৯ পেয়ে ১৩ জন পড়ুয়া প্রথম স্থান অধিকার করেছে। দেশের সবক’টি অঞ্চলের মধ্যে ত্রিবান্দ্রম অঞ্চলে পাশের হার সর্বাধিক ৯৯.৮৫ শতাংশ। দ্বিতীয় স্থানে রয়েছে চেন্নাই অঞ্চল। এখানে পাশের হার ৯৯ শতাংশ। পাশের হারের দিক থেকে ৯৫.৮৯ শতাংশ অর্জন করে তৃতীয় স্থানে রয়েছে আজমেঢ়। এবার মোট ১৭ লক্ষ ৬১ হাজার ৭৮ জন পড়ুয়া মাধ্যমিক পরীক্ষায় বসেছিল। এদের মধ্যে ১৬ লক্ষ ৪ হাজার ৪২৮ জন উত্তীর্ণ হয়েছে। পরীক্ষা শুরু হয়েছিল ১৫ই ফেব্রুয়ারি এবং তা শেষ হয় গত চৌঠা এপ্রিল। আজ, অর্থাৎ ৬ই মে পরীক্ষার ফল প্রকাশিত হল।


    CG/BD/DM

    
    
    (Release ID: 1571664) Visitor Counter : 27
    
    
      Read this release in: English