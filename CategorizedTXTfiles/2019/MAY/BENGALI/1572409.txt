      প্রতিরক্ষামন্ত্রক

      সুখোই – ৩০ এমকেআই যুদ্ধ বিমানের সাহায্যে আকাশ থেকে নিক্ষেপযোগ্য ব্রহ্মোস ক্ষেপণাস্ত্রের পরীক্ষা সফল
      Posted On: 22 MAY 2019 6:44PM by PIB Kolkata


    নয়াদিল্লি, ২২ মে, ২০১৯


    ভারতীয় বিমান বাহিনী আজ সুখোই – ৩০ এমকেআই যুদ্ধ বিমানের সাহায্যে আকাশ থেকে নিক্ষেপযোগ্য ব্রহ্মোস ক্ষেপণাস্ত্রের নতুন একটি সংস্করণের সফল পরীক্ষা চালিয়েছে। যুদ্ধ বিমান থেকে এই ক্ষেপণাস্ত্রটি ছোঁড়ার পর পূর্ব নির্ধারিত পথ অনুসরণ করে ভূমিতে থাকা নির্দিষ্ট লক্ষ্যবস্তুতে আঘাত হানতে সক্ষম হয়। শব্দের থেকেও বেশি দ্রুতগতিসম্পন্ন আকাশ থেকে ভূমিতে নিক্ষেপযোগ্য ২.৫ টন ওজনবিশিষ্ট এই ক্ষেপণাস্ত্রটি ৩০০ কিলোমিটার দূরে থাকা লক্ষ্যবস্তুতে আঘাত হানতে সক্ষম। উল্লেখ করা যেতে পারে, ২০১৭ – এর ২২শে নভেম্বর ভারতীয় বিমান বাহিনী প্রথমবার আকাশ থেকে সমুদ্রে নিক্ষেপযোগ্য ২.৮ টনবিশিষ্ট ঐ ধরণের ক্ষেপণাস্ত্র সাফল্যের সঙ্গে পরীক্ষা চালিয়ে বিশ্বের প্রথম সেনাবাহিনীতে পরিণত হয়। আজ বাহিনীর পক্ষ থেকে যে পরীক্ষা চালানো হয়েছে, তা দ্বিতীয় পর্যায়েও সফল পর্যবসিত হয়েছে। দ্বিতীয়বার এ ধরণের ক্ষেপণাস্ত্রের পরীক্ষা সফল হওয়ায় জটিল প্রযুক্তিগত সাফল্য অর্জনে দেশের সক্ষমতা আরও একবার ভারতীয় বিমান বাহিনী, ডিআরডিও, হ্যাল প্রভৃতি সংস্থার আন্তরিক প্রচেষ্টা ও প্রয়াসের মাধ্যমে প্রতিফলিত হ’ল।


    ব্রহ্মোস ক্ষেপণাস্ত্রের আকাশ থেকে ভূমিতে নিক্ষেপযোগ্য নতুন সংস্করণের পরীক্ষা সফল হওয়ায় ভারতীয় বিমান বাহিনীর সক্ষমতা কয়েকগুণ বৃদ্ধি পেল। এই ক্ষেপণাস্ত্র ভারতীয় বিমান বাহিনীকে দিনে বা রাতে যে কোনও মরশুমে সঠিক লক্ষ্য বস্তুতে আঘাত হানার ক্ষমতা আরও বৃদ্ধি করবে বলে মনে করা হচ্ছে। যুদ্ধ বিমান সুখোই ৩০ এমকেআই থেকে এ ধরণের ক্ষেপণাস্ত্র নিক্ষেপের যে কৌশলগত পরিকল্পনা বিমানবাহিনী নিয়েছিল, তা পূরণ করাও সম্ভব হ’ল।


    CG/BD/SB

    
    
    (Release ID: 1572409) Visitor Counter : 87
    
    
      Read this release in: English