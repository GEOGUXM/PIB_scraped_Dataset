      ক্ষুদ্র, অতিক্ষুদ্রওমাঝারিশিল্পমন্ত্রক

      এনএসআইসি’র, অতিক্ষুদ্র, ক্ষুদ্র ও মাঝারি উদ্যোগ মন্ত্রকের সঙ্গে সমঝোতাপত্র স্বাক্ষর
      Posted On: 29 MAY 2019 6:04PM by PIB Kolkata


    নয়াদিল্লি, ২৯ মে, ২০১৯


    রাষ্ট্রীয় লঘু শিল্প নিগম লিমিটেড (এনএসআইসি) ২০১৯ – ২০ অর্থবর্ষের জন্য অতিক্ষুদ্র, ক্ষুদ্র ও মাঝারি উদ্যোগ মন্ত্রকের সঙ্গে একটি সমঝোতাপত্র স্বাক্ষর করেছে। মন্ত্রকের এএস এবং ডিসি তথা এনএসআইসি’র শীর্ষ কর্মকর্তা শ্রী রামমোহন মিশ্র এবং মন্ত্রকের পক্ষে সচিব ডঃ অরুণ কুমার পান্ডা এই চুক্তি স্বাক্ষর করেন। সমঝোতাপত্র স্বাক্ষরের সময়ে মন্ত্রকের যুগ্মসচিব অলকা নানগিয়া অরোরা, এনএসআইসি’র নির্দেশক (পি অ্যান্ড এম) এবং পি উদয় কুমার, নির্দেশক (অর্থ) এ কে মিত্তল উপস্থিত ছিলেন।


    চুক্তি অনুযায়ী বিপণন, আর্থিক, প্রযুক্তিগত এবং অন্যান্য সহায়ক পরিষেবার আওতায় সংস্থাকে পরিষেবা বৃদ্ধির বিষয়টি বিবেচিত হবে। নিগমের রাজস্ব বাবদ আয় বৃদ্ধির লক্ষ্যমাত্রা ২০১৯ – ২০ অর্থবর্ষে ধার্য করা হয়েছে ৩ হাজার ১০০ কোটি টাকা, যার পরিমাণ আগের বছরের তুলনায় ২২ শতাংশ বেশি। ২০১৮ – ১৯ অর্থবর্ষে এই রাজস্বের পরিমাণ ছিল ২ হাজার ৫৪০ কোটি টাকা। উদ্যোগ ও দক্ষতা বৃদ্ধির লক্ষ্যে নিগম আরও ৪৫ শতাংশ বেশি ছাত্রছাত্রীকে প্রশিক্ষণ দেবে।


    তপশিলি জাতি ও উপজাতিভুক্ত নাগরিকদের এক্ষেত্রে অংশগ্রহণ আরও বাড়াতে মন্ত্রকের কর্মসূচির আওতায় নিগম ন্যাশনাল এসসি এবং এসটি হাব – এর প্রকল্প আরও বেশি করে বাস্তবায়িত করবে।


    মন্ত্রকের সচিব ডঃ এ কে পান্ডা এনএসআইসি’র কাজের প্রশংসা করে পরামর্শ দিয়েছেন যে, দেশের আরও মানুষের কাছে নিগমকে পৌঁছতে হবে, যাতে অতিক্ষুদ্র, ক্ষুদ্র ও মাঝারি উদ্যোগপতিরা লাভবান হন।


    SSS/CB/SB

    
    
    (Release ID: 1572790) Visitor Counter : 24
    
    
      Read this release in: English