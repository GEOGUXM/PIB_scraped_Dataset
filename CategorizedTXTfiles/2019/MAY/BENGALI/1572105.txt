      শিল্পওবাণিজ্যমন্ত্রক

      ইঞ্জিনিয়ারিং পণ্যের রপ্তানি কমায় উদ্বেগ
      Posted On: 16 MAY 2019 3:38PM by PIB Kolkata


    কলকাতা, ১৬ মে, ২০১৯


    ইঞ্জিনিয়ারিং এক্সপোর্ট প্রোমোশন কাউন্সিলের (ইইপিসি) চেয়ারম্যান শ্রী রবি সেহগাল জানিয়েছেন, ভারতের ইঞ্জিনিয়ারিং পণ্যের রপ্তানিতে ঘাটতি উদ্বেগ বাড়িয়েছে। ২০১৯-এর এপ্রিলে বস্তুত পণ্য রপ্তানিতে কোন বৃদ্ধিই ঘটেনি বরং, ইঞ্জিনিয়ারিং-এর মতো ক্ষেত্রে যেখানে কর্মসংস্থান হয় বেশি, তাদের রপ্তানি কমেছে ৭ শতাংশের বেশি। ভারতীয় রপ্তানিকারকদের পক্ষে যা উদ্বেগজনক। গোটা বিশ্বে বাণিজ্য যুদ্ধের হুমকি, মধ্যপ্রাচ্যে ভূ-রাজনৈতিক অনিশ্চয়তা এবং দেশের বাজারে কাঁচা মালের মূল্য বৃদ্ধি ও প্রস্তুতি খরচ বৃদ্ধির প্রেক্ষিতে এই হ্রাস আরও উদ্বেগ বাড়িয়েছে।


    এরই পরিপ্রেক্ষিতে ইইপিসি-র চেয়ারম্যান শ্রী সেহগাল বলেছেন, আগামী জুনে রিজার্ভ ব্যাঙ্ক তাদের ঋণ নীতিতে সুদের হার কমাবে বলে তাদের আশা। সেইসঙ্গে, সরকারের উচিৎ ন্যায্য মূল্যে ইস্পাতের মতো কাঁচা মাল যাতে পাওয়া যায় তা নিশ্চিত করা।


    CG/AP/DM

    
    
    (Release ID: 1572105) Visitor Counter : 23