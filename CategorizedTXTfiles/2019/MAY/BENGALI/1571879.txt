      শিল্পওবাণিজ্যমন্ত্রক

      নতুন দিল্লিতে বিশ্ব বাণিজ্য সংগঠনের সদস্য উন্নয়নশীল দেশগুলির মন্ত্রিপর্যায়ের বৈঠক
      Posted On: 10 MAY 2019 7:16PM by PIB Kolkata


    নয়াদিল্লি, ১০ মে, ২০১৯


    নতুন দিল্লিতে উন্নয়নশীল দেশগুলির বিশ্ব বাণিজ্য সংগঠনের সদস্য রাষ্ট্রগুলির মন্ত্রিপর্যায়ের এক বৈঠকের আয়োজন করা হয়েছে। ১৩ ও ১৪ই মে এই বৈঠকে ১৬টি উন্নয়নশীল দেশ, ৬টি স্বল্প উন্নত দেশের প্রতিনিধিরা এই বৈঠকে উপস্থিত থাকবেন। এই দেশগুলি হ’ল – আর্জেন্টিনা, বাংলাদেশ, ব্রাজিল, চীন, মিশর, দক্ষিণ আফ্রিকা, তুরস্ক, ইন্দোনেশিয়া, গায়ানা, জামাইকা, কাজাখস্তান, মালাওই, মালয়েশিয়া, নাইজেরিয়া, ওমান, উগান্ডা, চাদ, বারবাডোস, বেনিন, গুয়াতেমালা এবং মধ্য আফ্রিকীয় প্রজাতন্ত্র। এছাড়া, বিশ্ব বাণিজ্য সংগঠনের মহানির্দেশকও এই বৈঠকে উপস্থিত থাকবেন।


    দু’দিনের এই বৈঠকে সদস্য রাষ্ট্রগুলি পারস্পরিক স্বার্থ সংশ্লিষ্ট বাণিজ্যিক বিষয়ে আলোচনা হবে। প্রথম দিন অংশগ্রহণকারী দেশের বরিষ্ঠ আধিকারিকরা নিজেদের মধ্যে বৈঠক করবেন এবং কেন্দ্রীয় শিল্প বাণিজ্য মন্ত্রী প্রতিনিধিদলের প্রধানদের জন্য এক নৈশভোজের আয়োজন করবেন। দ্বিতীয় দিন মন্ত্রিপর্যায়ের বৈঠকে বহুপাক্ষিক, নিয়ম-ভিত্তিক বাণিজ্যিক লেনদেন ব্যবস্থার সামনে উপস্থিত চ্যালেঞ্জগুলির মোকাবিলা বিষয়ে মতবিনিময় হবে। সাম্প্রতিক সময়ে বিভিন্ন সদস্য রাষ্ট্র কোনও কোনও ক্ষেত্রে একতরফা কিছু ব্যবস্থা নিয়েছেন এবং তার পাল্টা ব্যবস্থাও নেওয়া হয়েছে। যার ফলে, বিশ্ব বাণিজ্য সংগঠনের আলাপ-আলোচনার ক্ষেত্রে অচলাবস্থা দেখা দিয়েছে। অন্যদিকে, সংগঠনের বিরোধ নিষ্পত্তি ব্যবস্থার অস্তিত্ব নিয়েও প্রশ্ন উঠছে। এরই প্রেক্ষিতে বিশ্ব বাণিজ্য সংগঠনের সংস্কারেরও দাবি উঠেছে। এরকম এক সময়ে নতুন দিল্লিতে উন্নয়নশীল ও স্বল্প উন্নত দেশগুলিকে এক মঞ্চে এনে বিশ্ব বাণিজ্য সংগঠনের সমস্যা মোকাবিলায় একযোগে কাজের কথা ভাবা হয়েছে। এছাড়া, ২০২০’র জুন মাসে কাজাখস্তানে বিশ্ব বাণিজ্য সংগঠনের দ্বাদশ মন্ত্রিপর্যায়ের সম্মেলনে আগে বিভিন্ন ইস্যুতে গঠনমূলকভাবে কাজের পরিকল্পনার বিষয়টি নিয়েও দিল্লির বৈঠকে আলোচনা হবে।


    CG/PB/SB

    
    
    (Release ID: 1571879) Visitor Counter : 24
    
    
      Read this release in: English