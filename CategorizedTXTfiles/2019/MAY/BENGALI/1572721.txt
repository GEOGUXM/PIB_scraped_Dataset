      যুবওক্রীড়াবিষয়কমন্ত্রক

      ভারতের দৌড়বিদ এবং ইন্ডিয়ান অয়েলের কর্মী “ধিং এক্সপ্রেস- হিমা দাস” উচ্চমাধ্যমিক পরীক্ষায় প্রথম বিভাগে উত্তীর্ণ হয়েছেন
      Posted On: 28 MAY 2019 1:55PM by PIB Kolkata


    কলকাতা, ২৮ মে, ২০১৯


    জাতীয় আইকন, অর্জুন পুরস্কার বিজয়ী, ইন্ডিয়ান ওয়েলের অসমের কর্মী হিমা দাস এবছর উচ্চমাধ্যমিক পরীক্ষায় প্রথম বিভাগে উত্তীর্ণ হয়েছেন। ব্যস্ত সময়সূচীর মধ্যে এই সাফল্যে এক অনন্য নজির সৃষ্টি করেছেন তিনি। গুয়াহাটি বিশ্ববিদ্যালয় অনুমোদিত ধিং কলেজ থেকে উচ্চমাধ্যমিক পরীক্ষায় ৫০০ ’ র মধ্যে ৩৪৯ নম্বর পেয়েছেন হিমা। কলা বিভাগের ছাত্রী হিমার বিষয় ছিল ইংরাজী, অসমীয়া, রাষ্ট্রবিজ্ঞান, ভূগোল। তাঁর কলেজ থেকে যে ১১ জন প্রথম বিভাগে উত্তীর্ণ হয়েছে তার মধ্যে অন্যতম হিমা। কঠোর অনুশীলনের মধ্যেও হিমা পড়া চালিয়ে গেছেন। এখন প্রশিক্ষণের জন্য হিমা রয়েছেন পোল্যান্ডে।


    ২০১৮ ’ য় এশিয়ান গেমসে রৌপ্য পদক জয়ী হিমা অসমের নগাঁও জেলায় ধিং গ্রামের বাসিন্দা। তাই এই সফল স্প্রিন্টার ‘ ধিং এক্সপ্রেস ’ নামেও পরিচিত।


    ইন্ডিয়ান অয়েলের এক্সিকিউটিভ ডিরেক্টর শ্রী অমিত কুমার বসু বলেছেন, ব্যস্ত সময়সূচী ও কঠোর অনুশীলনের মধ্যেও শিক্ষাক্ষেত্রে হিমা যে সাফল্য পেয়েছন তা যথেষ্ট প্রশংসনীয়। তিনি আরও বলেন, ইন্ডিয়ান অয়েলের কর্মচারী হিসেবে হিমার এই সফলতা সকলের কাছে গর্বের এবং অনুপ্রেরণার।


    SSS/BD/NS

    
    
    (Release ID: 1572721) Visitor Counter : 35
    
    
      Read this release in: English