      অর্থমন্ত্রক

      কোচিতে বিশ্ব সীমাশুল্ক সংগঠনের এশীয় – প্রশান্ত মহাসাগরীয় অঞ্চলের আঞ্চলিক প্রধানদের ২০তম সম্মেলন শেষ হয়েছে
      Posted On: 10 MAY 2019 7:20PM by PIB Kolkata


    নয়াদিল্লি, ১০ মে, ২০১৯


    কেন্দ্রীয় পরোক্ষ কর এবং সীমাশুল্ক পর্ষদের উদ্যোগে বিশ্ব সীমাশুল্ক সংগঠনের এশীয় – প্রশান্ত মহাসাগরীয় অঞ্চলের আঞ্চলিক প্রধানদের এক সম্মেলন আজ কোচিতে শেষ হয়েছে। ভারত এই সংগঠনের এশীয় – প্রশান্ত মহাসাগরীয় অঞ্চলের ভাইস চেয়ারম্যান হিসাবে তিন দিনের এই সম্মেলনের আয়োজন করেছিল। এই অঞ্চলে নিরাপদে সীমান্ত বাণিজ্য পরিচালনের লক্ষ্যে বিশ্ব সীমাশুল্ক সংগঠনের বিভিন্ন কর্মসূচি ও উদ্যোগ নিয়ে এই সম্মেলনে আলোচনা হয়েছে। এই অঞ্চলের ২০টিরও বেশি দেশের প্রতিনিধিরা এবং বিশ্ব সীমাশুল্ক সংগঠনের মহাসচিব শ্রী কুনিও মিকুরিয়া ভারতের কেন্দ্রীয় পরোক্ষ কর এবং সীমাশুল্ক পর্ষদের চেয়ারম্যান শ্রী প্রণব কুমার দাস সহ বিশিষ্ট ব্যক্তিবর্গ তিন দিনের এই সম্মেলনে উপস্থিত ছিলেন। সীমাশুল্ক ও বাণিজ্য ক্ষেত্রে সহযোগিতার দৃষ্টিভঙ্গীকে উৎসাহিত করতে ৭ই মে ‘বাণিজ্য দিবস’ হিসাবে উদযাপন করা হয়।


    CG/PB/SB

    
    
    (Release ID: 1571881) Visitor Counter : 21
    
    
      Read this release in: English