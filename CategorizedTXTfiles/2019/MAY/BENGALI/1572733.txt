      স্বাস্থ্যওপরিবারকল্যাণমন্ত্রক

      চিকিৎসা-শিক্ষা ক্ষেত্রে স্নাতকোত্তর পর্যায়ে ভর্তির শেষ তারিখ বাড়ানোর জন্য এমসিআই-কে অনুরোধ জানাল স্বাস্থ্য মন্ত্রক
      Posted On: 28 MAY 2019 4:19PM by PIB Kolkata


    নয়াদিল্লি, ২৮ মে, ২০১৯


    কেন্দ্রীয় স্বাস্থ্য ও পরিবারকল্যাণ মন্ত্রক ২০১৯-২০ শিক্ষাবর্ষে চিকিৎসা ক্ষেত্রে স্নাতকোত্তর পর্যায়ে বিভিন্ন রাজ্যের অবশিষ্ট খালি আসনগুলিতে ভর্তির জন্য সময়সীমা ১৮ মে থেকে বাড়িয়ে ৩১ মে পর্যন্ত করতে মেডিকেল কাউন্সিল অফ ইন্ডিয়া (এমসিআই)-এর কাছে অনুরোধ জানিয়েছে।


    এমসিআই-এর বিজ্ঞাপিত সময়সীমা অনুযায়ী, রাজ্যগুলিতে চিকিৎসা-শিক্ষা ক্ষেত্রে স্নাতকোত্তর পর্যায়ের আসনে ভর্তির শেষ তারিখ ছিল গত ১৮ মে। এই প্রেক্ষিতে বিভিন্ন প্রতিষ্ঠান ও রাজ্য সরকারের পক্ষ থেকে মন্ত্রকের কাছে স্নাতকোত্তর পর্যায়ের আসনগুলিতে ভর্তির সময়সীমা ৩১ মে পর্যন্ত বাড়ানোর অনুরোধ জানিয়ে প্রস্তাব আসে।


    প্রাপ্ত প্রস্তাবের প্রেক্ষিতে মন্ত্রক এমসিআই-এর পরিচালন পর্ষদকে ভর্তির সময়সীমা বাড়ানোর বিষয়টি খতিয়ে দেখে যথাযথ সিদ্ধান্ত গ্রহণের অনুরোধ জানায়। উক্ত বিষয়টি নিয়ে বিবেচনার জন্য পরিচালন পর্ষদের বৈঠক আজ অনুষ্ঠিত হচ্ছে।


    SSS/BD/DM

    
    
    (Release ID: 1572733) Visitor Counter : 17
    
    
      Read this release in: English