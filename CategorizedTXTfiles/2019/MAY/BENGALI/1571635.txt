      ভূ-বিজ্ঞানমন্ত্রক

      ঘুর্ণিঝড় ‘ফণী’র বিষয়ে কিছু সতর্কবার্তা
      Posted On: 03 MAY 2019 3:29PM by PIB Kolkata


    কলকাতা, ৩ মে, ২০১৯


    পশ্চিমবঙ্গের উপকূলবর্তী এলাকায় ঘুর্ণিঝড় ‘ফণী’র জন্য আলিপুর আবহাওয়া দপ্তর থেকে লাল সতর্কতা জারি করা হয়েছে। এই ঝড় উপকূলবর্তী এলাকা দিয়ে উত্তর-উত্তর-পূর্ব দিকে অগ্রসর হবে। পরবর্তী ছ’ঘন্টায় গাঙ্গেয় পশ্চিমবঙ্গে এই ঝড় ঘন্টায় ৯০-১০০ থেকে ১১৫ কিলোমিটার বেগে বয়ে যাওয়ার সম্ভাবনা আছে। আগামীকাল সন্ধ্যাবেলা ঘুর্ণিঝড় ‘ফণী’ ঘন্টায় ৬০-৭০ থেকে ৮০ কিলোমিটার বেগে বাংলাদেশে প্রবেশ করবে।


    এই ঘুর্ণিঝড়ের প্রেক্ষিতে নাগরিকদের কোন গুজবে কান দেওয়ার অনুরোধ জানানো হয়েছে। মোবাইল ফোন চার্জ দিয়ে রাখতে বলা হয়েছে। জরুরি নথিপত্র এবং মূল্যবান সামগ্রী যেন জলে ভিজে না যায়, সেদিকে সতর্ক থাকার পাশাপাশি, অত্যাবশ্যকীয় সামগ্রী, খাদ্য, ওষুধ, জল এবং পোশাক যে কোন আপৎকালীন পরিস্থিতির জন্য প্রস্তুত রাখতে হবে। মৎস্যজীবীদের সমুদ্রে যাওয়ার ক্ষেত্রে নিষেধাজ্ঞা জারি করা হয়েছে। তাঁদের উদ্দেশ্যে আরও জানানো হয়েছে, তাঁরা তাঁদের মাছ ধরার নৌকাগুলিকে যেন নিরাপদ স্থানে বেঁধে রাখেন।


    ঘুর্ণিঝড়ের সময় এবং ঘুর্ণিঝড়ের পরে যাঁরা বাড়ির ভেতরে রয়েছেন, তাঁরা দরজা-জানালাগুলিকে বন্ধ রাখতে হবে। বৈদ্যুতিক লাইন এবং গ্যাস সরবরাহের মেইন স্যুইচ বন্ধ আছে কিনা সেটি নিশ্চিত করে ঝড় চলাকালীন খড়ের ঘর, কাঁচা বাড়ি এবং ক্ষতিগ্রস্ত পাকা বাড়িতে থাকা যাবে না। কারোর বাড়ি সুরক্ষিত না থাকলে ঘুর্ণিঝড় শুরু হওয়ার আগেই আশ্রয় কেন্দ্র বা নিকটবর্তী নিরাপদ পাকা বাড়িতে আশ্রয় নেওয়ার পরামর্শ দেওয়া হচ্ছে।


    ঘুর্ণিঝড়ের সময় যদি কেউ বাড়ির বাইরে থাকেন, তাহলে আশ্রয় নেওয়ার জন্য কোন ক্ষতিগ্রস্ত বাড়িতে না ঢোকাই বাঞ্ছনীয়। ভেঙে পড়া বৈদ্যুতিক স্তম্ভ এবং তার ও ধারালো বস্তুর বিষয়ে সতর্ক থাকতে হবে। যাঁরা বাইরে রয়েছেন, তাঁরা যত শীঘ্র সম্ভব নিরাপদ আশ্রয়ে চলে যাওয়ার চেষ্টা করতে হবে। যে কোন পরিস্থিতিতে হেল্পলাইন নম্বর – ১০৭০ -তে যোগাযোগ করার পরামর্শ দেওয়া হচ্ছে।


    CG/CB/DM

    
    
    (Release ID: 1571635) Visitor Counter : 47