      উপ-রাষ্ট্রপতিরসচিবালয়

      ভিয়েতনাম সফরের দ্বিতীয় দিনে ভারতের উপ-রাষ্ট্রপতি শ্রী এম ভেঙ্কাইয়া নাইডু ভারত – প্রশান্ত মহাসাগরীয় অঞ্চলে শান্তি ও সমৃদ্ধির আহ্বান জানিয়েছেন
      Posted On: 10 MAY 2019 7:18PM by PIB Kolkata


    নয়াদিল্লি, ১০ মে, ২০১৯


    ভারতের উপ-রাষ্ট্রপতি শ্রী এম ভেঙ্কাইয়া নাইডু তাঁর ভিয়েতনাম সফরের দ্বিতীয় দিনে জাতীয় সার্বভৌমত্ব এবং আন্তর্জাতিক আইনের ভিত্তিতে একটি সমৃদ্ধ ও শান্তিপূর্ণ ভারত – প্রশান্ত মহাসাগরীয় অঞ্চল গড়ে তোলার ওপর গুরুত্ব দেন। শ্রী নাইডু আজ শীর্ষ স্থানীয় ভিয়েতনাম নেতৃবৃন্দের সঙ্গে ব্যাপক-ভিত্তির উচ্চ পর্যায়ের আলোচনা করেন। তিনি সেদেশের উপ-রাষ্ট্রপতি শ্রীমতী ড্যাং থি গক, আইনসভা, ন্যাশনাল অ্যাসেম্বলির চেয়ারপার্সন শ্রীমতী নগুয়েন কিম থি গান – এর সঙ্গে বৈঠকে মিলিত হন। এছাড়া, তাঁর সম্মানে আয়োজিত এক মধ্যাহ্নভোজেও তিনি উপস্থিত ছিলেন। শ্রী নাইডু বলেন, ভিয়েতনামের উপ-রাষ্ট্রপতির সঙ্গে দ্বিপাক্ষিক ও বহুপাক্ষিক সহযোগিতার বিষয়ে বিস্তারিত আলোচনা হয়েছে। পরে, উভয় দেশের উপ-রাষ্ট্রপতিরা এক যৌথ প্রেস বিবৃতিতে জানান, ভারত ও ভিয়েতনাম একটি উন্মুক্ত, স্বচ্ছ আইন-ভিত্তিক আঞ্চলিক পরিকাঠামোর পক্ষে এই পরিকাঠামোয় সংশ্লিষ্ট দেশগুলির জাহাজ ও বিমান চলাচল অবাধে অর্থনৈতিক তৎপরতা চালানো এবং আন্তর্জাতিক আইন অনুসারে বিরোধ নিষ্পত্তির কথা ভাবা হয়েছে।


    ভিয়েতনামকে ভারতের ‘পূবে কাজ কর’ নীতির এক স্তম্ভ এবং ‘আসিয়ান’ – এ মুখ্য আলোচনা মধ্যস্থতাকারী হিসাবে বর্ণনা করে উপ-রাষ্ট্রপতি বলেন যে, উভয় দেশ প্রতিরক্ষা ও নিরাপত্তা, বহির্মহাকাশ, বিজ্ঞান ও প্রযুক্তি, তেল ও গ্যাস, পুনর্নবীকরণযোগ্য শক্তি, পরিকাঠামো উন্নয়ন, কৃষি এবং উদ্ভাবনী ক্ষেত্রে সহযোগিতাকে আরও শক্তিশালী করার বিষয়ে একমত হয়েছে। শ্রী নাইডু উল্লেখ করেন যে, ভারত ভিয়েতনামের সেনাবাহিনীর প্রশিক্ষণের ব্যবস্থা করেছে। এছাড়া, ভিয়েতনামের সীমান্ত রক্ষী বাহিনীর জন্য উচ্চগতির টহলদারী জলযান নির্মাণে ১০ কোটি ডলার আর্থিক সহায়তা দিচ্ছে। শ্রী নাইডু উল্লেখ করেন যে, ২০২০ সালের মধ্যে ভারত ও ভিয়েতনামের মধ্যে দ্বিপাক্ষিক বাণিজ্য ১ হাজার ৫০০ কোটি ডলার ছাড়িয়ে যাবে। শ্রী নাইডু ভিয়েতনামের উপ-রাষ্ট্রপতিকে ভারত সফরের জন্য আমন্ত্রণ জানালে তিনি তা গ্রহণ করেন।


    CG/PB/SB

    
    
    (Release ID: 1571880) Visitor Counter : 41
    
    
      Read this release in: English