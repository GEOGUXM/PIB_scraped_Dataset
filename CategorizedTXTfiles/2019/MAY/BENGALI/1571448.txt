      প্রতিরক্ষামন্ত্রক

      ওড়িশা উপকূলে ‘ফণী’ আছড়ে পড়ার আশঙ্কায় নৌবাহিনীর জাহাজ ও বিমানগুলিকে ত্রাণ ও উদ্ধারকার্য জন্য প্রস্তুত রাখা হয়েছে
      Posted On: 01 MAY 2019 6:22PM by PIB Kolkata


    নয়াদিল্লি, ০১ মে , ২০১৯


    অতি তীব্র ঘূর্ণিঝড় ‘ ফণী ’ পয়লা মে সকাল সাড়ে ৫টা নাগাদ বিশাখাপত্তনম থেকে প্রায় ৪৩০ কিলোমিটার দক্ষিণ-দক্ষিণপূর্ব এবং পুরী থেকে প্রায় ৬৮০ কিলোমিটার দক্ষিণ-দক্ষিণ-পশ্চিমে অবস্হান করছিল। নৌবাহিনীর সূত্রে জনানো হয়েছে এই বাহিনীর পূর্ব কমান্ড থেকে ঘূর্ণিঝড়ের গতিবিধির ওপর তীক্ষ্ণ দৃষ্টি রাখা হচ্ছে। অতি তীব্র এই ঘূর্ণিঝড় খুব সম্ভবত আগামী ১২ ঘন্টায় উত্তর-পশ্চিমের অভিমুখে এগিয়ে যাবে এবং তারপর ঘুরে গিয়ে উত্তর-উত্তরপূর্বের দিকে এগিয়ে যাবে এবং তেসরা মে দুপুর নাগাদ পুরীর দক্ষিণে তীব্র গতিতে প্রতি ঘন্টায় ১৭৫-১৮৫ কিলোমিটার বেগে ধেয়ে আসবে। বায়ুর গতিবেগ ঘন্টায় ২০৫ কিলোমিটারও হতে পারে।


    ঝড়ে বিপর্যস্ত এলাকাগুলিতে শীঘ্র মানবিক সহায়তা ও ত্রাণ পৌঁছে দেওয়ার জন্য বিশাখাপত্তনমের জাহাজগুলিতে ত্রাণ সামগ্রী মজুত রাখা হয়েছে। অন্ধ্রপ্রদেশ ও ওড়িশায় উদ্ধারপর্ব ও ত্রাণের কাজ এগিয়ে নিয়ে যেতে ডুবুরি ও চিকিৎসকের দলকে তৈরি রাখা হয়েছে। আইএনএস দেগা, আইএনএস রজত ছাড়াও নৌবাহিনীর বিমান প্রস্তত রাখা হয়েছে, যাতে সর্বাধিক ক্ষতিগ্রস্হ এলাকায় আকাশপথে পর্যবেক্ষণ চালানো যায় এবং ত্রাণ ও উদ্ধারকার্যের পাশাপাশি দুর্গতদের উদ্ধার করা যায়।


    CG/ SC/NS

    
    
    (Release ID: 1571448) Visitor Counter : 5
    
    
      Read this release in: English