      স্বরাষ্ট্র মন্ত্রক

      সুইৎজারল্যান্ডের জেনেভায় আয়োজিত ‘আন্তর্জাতিক স্তরে বিপর্যয় মোকাবিলা ২০১৯’এ ভারতের বক্তব্য তুলে ধরলেন ডঃ পি কে মিশ্র
      Posted On: 16 MAY 2019 5:36PM by PIB Kolkata


    নয়াদিল্লি, ১৬ মে , ২০১৯


    সুইৎজারল্যান্ডের জেনেভায় ১৩ই মে থেকে ১৭ই মে পর্যন্ত ‘ আন্তর্জাতিক স্তরে বিপর্যয় মোকাবিলা ২০১৯ ’ শীর্ষক এক আলোচনাসভার আয়োজন করা হয়েছে। এই অনুষ্ঠানে প্রতিনিধিত্ব করছেন প্রধানমন্ত্রী দপ্তরের অতিরিক্ত সচিব ডঃ পি কে মিশ্র। গতকাল, বুধবার তিনি বিপর্যয় মোকাবিলায় ভারতের পদক্ষেপের কথা তুলে ধরেন। শ্রী মিশ্র বলেন, শুধু বড় ধরনের বিপর্যয় মোকাবিলায় নয়, স্হানীয় ভিত্তিক বিভিন্ন অঞ্চলে তাপপ্রবাহ, বজ্রবিদ্যৎ, আগুনের মতো বিপর্যয় মোকাবিলাতেও ভারত সাফল্যের সঙ্গে কাজ করে চলেছে। ঘূর্ণীঝড় মোকাবিলায় সাধারণ মানুষের প্রাণ রক্ষায় বিশেষ গুরুত্ব দেওয়া হচ্ছে বলে তিনি জানান। এই কারনেই ২০১৩ সালে ‘ ফাইলিন ’ এবং সম্প্রতি ‘ ফণী ’ র মতো ঘূর্ণীঝড়ের মোকাবিলায় প্রাণহানি কমানো গেছে। তিনি বলেন, ধুলোঝড়, আগুন, বজ্রবিদ্যৎ, তুষারঝড়, ঝড়-বৃষ্টির মতো ঘটনায় প্রাণহানি কমাতে এ বছরের শুরুতেই কেন্দ্রীয় সরকারের পক্ষ থেকে একটি গাইডলাইন প্রকাশ করা হয়েছে। রাজ্য এবং আঞ্চলিক স্তরে যৌথভাবে কাজ করার ফলে দুর্যোগের সময় প্রাণহানির মতো ঘটনা উল্লেখযোগ্য ভাবে কমছে বলেও তিনি জানান। শ্রী মিশ্র আরও বলেন, জাতীয় বিপর্যয় মোকাবিলা পরিকল্পনা ২০১৬র ওপর ভিত্তি করে দেশের ৯৫ শতাংশ জেলাতেই ইতিমধ্যেই স্হানীয় ভিত্তিক বিপর্যয় মোকাবিলা পরিকল্পনা তৈরি করা হয়েছে। ভারত এখন বিভিন্ন দেশের সঙ্গে যৌথভাবে বিপর্যয় মোকাবিলা, ত্রাণ ও উদ্ধারের কাজ করতে পারে। ২০১৭তে ভারতে প্রথম ‘ বিমস্টেক গোষ্ঠীভুক্ত দেশগুলির বিপর্যয় মোকাবিলা মহড়া ’ আয়োজিত হয়েছিল। একইরকমভাবে এ বছরের ফেব্রুয়ারী মাসে ইন্ডিয়ান ওশান রিম অ্যাসোসিয়েশন (আইওআরএ) বিপর্যয় মোকাবিলায় বৈঠক আয়োজন করে যেখানে এই অ্যাসোসিয়েশনের ২২টিরও বেশি সদস্য দেশ অংশ নেয়। শ্রী মিশ্র জানান, বিপর্যয় মোকাবিলার ক্ষেত্রে প্রয়োজন নতুন প্রযুক্তি এবং উন্নত পরিকাঠামো। এক্ষেত্রে ভারত ৪০টি দেশের সঙ্গে সহযোগিতায় বিপর্যয় মোকাবিলা পরিকাঠামো উন্নয়নে উল্লেখযোগ্যভাবে কাজ করে চলেছে। তিনি আরও জানান, বিপর্যয় মোকাবিলায় সাধারণ মানুষের মধ্যে উ ৎ সাহ সৃষ্টি করতে এবং এই ধরনের কাজে এগিয়ে আসার জন্য কেন্দ্রীয় সরকারের পক্ষ থেকে বীর স্বাধীনতা সংগ্রামী নেতাজী সুভাষ চন্দ্র বসুর নামে বার্ষিক জাতীয় পুরস্কার চালু করেছে। অনুষ্ঠানে অন্যান্যদের মধ্যে বক্তব্য রাখেন জাতীয় বিপর্যয় মোকাবিলা সংস্হার সদস্য শ্রী কমল কিশোর।


    CG/SS/NS

    
    
    (Release ID: 1572123) Visitor Counter : 12
    
    
      Read this release in: English