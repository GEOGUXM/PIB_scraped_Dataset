      তথ্যওসম্প্রচারমন্ত্রক

      এআইসিটিই অনুমোদিত আর্টস অ্যান্ড ক্র্যাফট্‌ বিভাগে ৫টি কোর্স চালু হ’ল এফটিআইআই-তে
      Posted On: 14 MAY 2019 6:52PM by PIB Kolkata


    নয়াদিল্লি, ১৩ মে, ২০১৯


    ফিল্ম অ্যান্ড টেলিভিশন ইন্সটিটিউট অফ ইন্ডিয়া, পুণের মুকুটে যুক্ত হ’ল নতুন পালক। এফটিআইআই-তে চালু হ’ল নতুন ৫টি কোর্স। অল ইন্ডিয়া কাউন্সিল ফর টেকনিক্যাল এডুকেশন (এআইসিটিই) এই কোর্সগুলির অনুমোদন দিয়েছে। অ্যাপ্লায়েড আর্ট অ্যান্ড ক্র্যাফট্‌ বিভাগে এআইসিটিই এই কোর্সগুলি চালু করেছে। ভারতবর্ষে এফটিআইআই-তেই প্রথম এই ধরণের কোর্স চালু হ’ল।


    গত ১১ই মে এআইসিটিই এক বিজ্ঞপ্তিতে অনুমোদিত নতুন কোর্স এবং সংস্থার তালিকা প্রকাশ করেছে । নতুনভাবে তৈরি হওয়া এই অ্যাপ্লায়েড আর্ট অ্যান্ড ক্র্যাফট্‌ - এর নতুন ডিজাইন কোর্সে এক বছরে পোস্ট গ্র্যাজুয়েট সার্টিফিকেশন করা যাবে।


    এফটিআইআই-তে চালু হওয়া এই পাঁচটি কোর্সের মধ্যে চারটি রয়েছে টেলিভিশন বিভাগে (ডিরেকশন, ইলেক্ট্রনিক সিনেমাটোগ্র্যাফি, ভিডিও এডিটিং এবং সাউন্ড রেকর্ডিং ও টিভি ইঞ্জিনিয়ারিং) বাকি আরেকটি রয়েছে চলচ্চিত্র বিভাগে (ফিচার ফিল্ম, স্ক্রিন প্লে রাইটিং)। এফটিআইআই গভর্নিং কাউন্সিলের চেয়ারম্যান শ্রী বিজেন্দ্র পাল সিং জানিয়েছেন যে, অনুমোদিত এই ৫টি পোস্ট গ্র্যাজুয়েট সার্কিফিকেট কোর্স এফটিইআই-তে চালু হাওয়া এক ঐতিহাসিক ঘটনা।


    তিনি বলেন, সাম্প্রতিক অতীতে একাধিক জাতীয় ও আন্তর্জাতিক পুরস্কার পেয়ে প্রচারের আলোয় এসেছিল এফটিআইআই-তে টেলিভিশন কোর্স। এআইসিটিই এই টিভি কোর্সকে আরও বেশি গুরুত্ব দিয়েছে এবং চলচ্চিত্র বিভাগের মতো জনপ্রিয় করতে চায় । ২০১৯ – ২০ শিক্ষাবর্ষ থেকে এআইসিটি অনুমোদিত এই কোর্সগুলিতে ছাত্রছাত্রীরা ভর্তি হতে পারবেন।


    CG/SS/SB

    
    
    (Release ID: 1572018) Visitor Counter : 34
    
    
      Read this release in: English