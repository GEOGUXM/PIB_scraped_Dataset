      জাহাজচলাচলমন্ত্রক

      অতি প্রবল ঘুর্ণিঝড় ‘ফণী’র মোকাবিলায় কলকাতা পোর্ট ট্রাস্টের ব্যবস্থা গ্রহণ
      Posted On: 02 MAY 2019 4:36PM by PIB Kolkata


    কলকাতা, ২ মে, ২০১৯


    অতি প্রবল ঘুর্ণিঝড় ‘ফণী’র মোকাবিলায় বেশ কিছু সতর্কতামূলক ব্যবস্থা নিয়েছে কলকাতা পোর্ট টাস্ট। বন্দর কর্তৃপক্ষ জানিয়েছে, ঘুর্ণিঝড়টির ওপর নজর রাখা হচ্ছে। সাধারণ সতর্কতা জারির পাশাপাশি, কলকাতা এবং হলদিয়া ডকে সব জাহাজকে বিশেষ সতর্কতামূলক পরামর্শ দেওয়া হয়েছে। পাঁচটি উপকূল রক্ষী জাহাজ এবং বন্দরের সবক’টি জলযানকে ডকের মধ্যে নিরাপদ জায়গায় স্থান দেওয়া হয়েছে।


    এছাড়াও, হলদিয়া, বজবজ এবং সাগর ও ডায়মণ্ড হারবারের সবক’টি জাহাজকে হয় মাঝ সমুদ্রে পাঠিয়ে দেওয়া হয়েছে অথবা ডকে রাখা হয়েছে। দুটি কন্ট্রোল স্টেশন খোলা হয়েছে কলকাতা এবং হলদিয়াতে। শিপিং-এর ডিরেক্টর জেনারেল, উপকূল রক্ষী বাহিনী এবং রাজ্যের বিপর্যয় মোকাবিলা কেন্দ্রগুলির সঙ্গে যোগাযোগ রাখা হচ্ছে।


    আরও জানানো হয়েছে, কলকাতা বন্দরে আজ রাত থেকে ঝড় চলে না যাওয়া পর্যন্ত জাহাজ সংক্রান্ত সব কাজ বন্ধ থাকবে। ইনল্যান্ড ওয়াটারওয়েজ অথরিটি অফ ইন্ডিয়াকে বাংলাদেশী জাহাজগুলিকে নিরাপদ জায়গা দিতে বলা হয়েছে।


    CG/AP/DM

    
    
    (Release ID: 1571495) Visitor Counter : 27
    
    
      Read this release in: English