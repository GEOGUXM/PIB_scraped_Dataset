      নির্বাচনকমিশন

      লোকসভা ২০১৯-এর গণনার তাৎক্ষণিক প্রবণতা এবং ফলাফল
      Posted On: 23 MAY 2019 3:19PM by PIB Kolkata


    নয়াদিল্লি, ২২ মে, ২০১৯


    লোকসভা নির্বাচন, ২০১৯-এর ভোটগণনা ২৩শে মে অনুষ্ঠিত হবে। এরই পরিপ্রেক্ষিতে নির্বাচন কমিশন তথ্যপ্রযুক্তি-ভিত্তিক একটি নতুন উদ্যোগ নিয়েছে, যার মাধ্যমে সমস্ত রাজ্য / কেন্দ্রশাসিত অঞ্চলের গণনাকেন্দ্রগুলি থেকে ফলাফলের তাৎক্ষণিক প্রবণতা এবং চূড়ান্ত ফলাফল জানা যাবে। নির্বাচন কমিশনের নিজস্ব ওয়েবসাইট – https://results.eci.gov.in এবং ভোটার হেল্পলাইন অ্যাপ থেকেও প্রবণতা ও ফলাফল জানা যাবে। ভোটগণনার দিন সকাল ৮টা থেকে প্রবণতা ও ফলাফল জানানো শুরু হবে এবং নিরবচ্ছিন্নভাবে তা আপডেট করা হবে।


    ভোটার হেল্পলাইন অ্যাপটি গুগ্‌ল প্লে স্টোর অথবা অ্যাপল প্লে স্টোর থেকে ডাউনলোড করা যাবে। এই প্রথম স্মার্ট ফোনের মাধ্যমে নাগরিকদের জন্য ভোটের ফলাফল জানানোর এই ধরণের ব্যবস্থা করা হচ্ছে। তাঁরা এগিয়ে / পিছিয়ে থাকা প্রার্থীদের ভোটের হিসাব, রাজ্য ও লোকসভা কেন্দ্রগুলির হিসাবও এই অ্যাপ থেকে পেতে পারবেন। এছাড়া, নাগরিকরা তাঁদের পছন্দের প্রার্থীকে নির্বাচন করে ভোটার হেল্পলাইন অ্যাপের মাধ্যমে সংশ্লিষ্ট প্রার্থীর ফলাফলের তাৎক্ষণিক প্রবণতাও জানতে পারবেন। এছাড়াও, নির্বাচন কমিশনের পক্ষ থেকে মুখ্য নির্বাচন আধিকারিক / রিটার্নিং অফিসার / জেলা নির্বাচন আধিকারিকদের দপ্তরে ডিজিটাল ডিসপ্লে প্যানেলের মাধ্যমে ভোটগণনার প্রবণতা ও চূড়ান্ত ফলাফল জানানো হবে।


    CG/PB/DM

    
    
    (Release ID: 1572420) Visitor Counter : 118
    
    
      Read this release in: English