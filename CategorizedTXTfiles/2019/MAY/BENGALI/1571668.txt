      নির্বাচনকমিশন

      পঞ্চদশ অর্থ কমিশন রিজার্ভ ব্যাঙ্ক এবং অন্যান্য ব্যাঙ্ক, আর্থিক প্রতিষ্ঠান ও বিশিষ্ট অর্থনীতিবিদদের সঙ্গে বৈঠকে বসবে
      Posted On: 06 MAY 2019 5:55PM by PIB Kolkata


    নয়াদিল্লি, ০৬ মে, ২০১৯


    পঞ্চদশ অর্থ কমিশন আগামী ৮ এবং ৯ই মে মুম্বাইয়ে রিজার্ভ ব্যাঙ্ক অফ ইন্ডিয়া এবং অন্যান্য ব্যাঙ্ক, আর্থিক প্রতিষ্ঠান ও বিশিষ্ট অর্থনীতিবিদদের সঙ্গে বৈঠক করবে। বৈঠকে কমিশনের চেয়ারম্যান শ্রী এম কে সিং ছাড়াও সকল সদস্য এবং প্রবীণ আধিকারিকরা উপস্থিত থাকবেন। রিজার্ভ ব্যাঙ্কের গভর্নর শ্রী শক্তিকান্ত দাসের নেতৃত্বে এক প্রতিনিধি দলের সঙ্গে কমিশন বিভিন্ন বিষয় নিয়ে আলোচনা করবে।


    আলোচ্য সূচির মধ্যে থাকছে – পঞ্চদশ অর্থ কমিশনের ম্যাক্রো অর্থনীতির স্থিতাবস্থা নিয়ে বিভিন্ন সম্ভাবনা; কমিশনের সময়কালে কেন্দ্র ও রাজ্যগুলির ঋণ বাবদ ব্যয়; রাজ্যগুলির বাজেট বহির্ভূত লেনদেনের পরিমান; রাজ্যগুলির ঋণের ভার লাঘব করার পন্থা-পদ্ধতি; বিমল জালান কমিটির প্রতিবেদন অনুযায়ী কেন্দ্রকে রিজার্ভ ব্যাঙ্কের অতিরিক্ত মূলধন হস্তান্তর; পঞ্চদশ অর্থ কমিশনের সময়কালে রিজার্ভ ব্যাঙ্কের লভ্যাংশ হস্তান্তর; ব্যাঙ্কগুলিকে মূলধনের যোগান এবং তার ফলশ্রুতিতে সরকারের ঋণ বাবদ ব্যয় ইত্যাদি।


    এই বৈঠকে স্টেট ব্যাঙ্ক অফ ইন্ডিয়া, ব্যাঙ্ক অফ বরোদা, ব্যাঙ্ক অফ ইন্ডিয়া, ব্যাঙ্ক অফ মহারাষ্ট্র; সেন্ট্রাল ব্যাঙ্ক অফ ইন্ডিয়া, ইউনিয়ন ব্যাঙ্ক অফ ইন্ডিয়া, অ্যাক্সিস ব্যাঙ্ক লিমিটেড, এইচডিএফসি ব্যাঙ্ক লিমিটেড, আইসিআইসিআই ব্যাঙ্ক লিমিটেড, ইন্ডাসইন্ড ব্যাঙ্ক, কোটাক মাহিন্দ্রা ব্যাঙ্ক, ইয়েস ব্যাঙ্ক লিমিটেড, আইডিএফসি ফার্স্ট ব্যাঙ্ক লিমিটেড এবং আইডিবিআই ব্যাঙ্ক লিমিটেড অংশগ্রহণ করবে।


    পঞ্চদশ অর্থ কমিশনের বিভিন্ন বিষয় নিয়ে বিশিষ্ট অর্থনীতিবিদদের সঙ্গেও আলোচনা হবে। যে সমস্ত অর্থনীতিবিদ এই বৈঠকে যোগ দেবেন, তাঁরা হলেন – শ্রীমতী রূপা রেগে নিতসুরে, শ্রী সৌগত ভট্টাচার্য, শ্রীমতী প্রাচী মিশ্র, শ্রী সাজ্জিদ চেনয়, শ্রী নীলকান্ত মিশ্র, ডঃ সমীরণ চক্রবর্তী, শ্রীমতী প্রাঞ্জুল ভাণ্ডারী, শ্রীমতী আশু সুয়াশ, শ্রী নরেশ টক্কর, শ্রী সৌমকান্তি ঘোষ, শ্রী অজিত রাণাডে, শ্রীমতী মালা লালভানী, ডঃ মহেন্দ্র দেব, ডঃ অবধুত নাদকারনী, ডঃ এস এল শেট্টি প্রমুখ।


    CG/CB/SB

    
    
    (Release ID: 1571668) Visitor Counter : 73