      অর্থ কমিশন

      মুম্বাইয়ে অর্থ কমিশনের সঙ্গে বিশিষ্ট অর্থনীতিবিদদের বৈঠক
      Posted On: 09 MAY 2019 7:39PM by PIB Kolkata


    নয়াদিল্লি, ০৯ মে, ২০১৯


    অর্থ কমিশনের সদস্যদের দু’দিনের মুম্বাই সফর উপলক্ষে গতকাল বুধবার বিশিষ্ট অর্থনীতিবিদদের সঙ্গে এক বৈঠক অনুষ্ঠিত হয়। বৈঠকে অর্থনীতিবিদরা একাধিক বিষয় বিবেচনার জন্য কমিশনের কাছে প্রস্তাব রাখে। এই সমস্ত বিষয়গুলির মধ্যে রয়েছে –


    অর্থনীতিবিদরা প্রস্তাব দেন যে, রাষ্ট্রায়ত্ত ক্ষেত্রগুলিকে আরও শক্তিশালী করতে ঋণ চাহিদার ব্যাপারে এক সামগ্রিক দৃষ্টিভঙ্গি গ্রহণ করতে হবে। কমিশনকে ঋণ চাহিদার ব্যাপারে বাজেট বহির্ভূত লেনদেন, রাষ্ট্রায়ত্ত ক্ষেত্রগুলির ঋণ এবং কেন্দ্র ও রাজ্য সরকারগুলির অনিশ্চিত দায়বদ্ধতার মতো বিষয়গুলিকে আরও দৃষ্টি দিতে হবে। এ ধরণের দৃষ্টিভঙ্গি ঋণ গ্রহণে সামঞ্জস্য রাখা, আর্থিক স্বচ্ছতা তথা রাজস্ব সংক্রান্ত নীতিগুলির মধ্যে উপযুক্ত সমন্বয় বজায় রাখার জন্য অত্যন্ত গুরুত্বপূর্ণ।


    চতুর্দশ অর্থ কমিশন কর ক্ষেত্রে যে অধিকার প্রদানের কথা বলেছে, তার ফলে রাজ্য সরকারগুলির সামাজিক ক্ষেত্রে বরাদ্দ বৃদ্ধির বিষয়টি কমিশনকে গুরুত্বের সঙ্গে খতিয়ে দেখতে হবে।


    রাজ্যগুলির উন্নয়ন খাতে ঋণের চাহিদা ও যোগানে হেরফের হওয়ার সম্ভাবনা রয়েছে। এর ফলে, আগামী পাঁচ বছরে রাজ্য সরকারগুলির ঋণ গ্রহণ খাতে ব্যয়ের ওপর প্রভাব পড়তে পারে।


    ২০১৫-১৬ এবং ২০১৬-১৭’তে যে ধরণের প্রবণতা লক্ষ্য করা গিয়েছিল, তার তুলনায় রাজ্যগুলির গড় অভ্যন্তরীণ উৎপাদনে রাজস্ব ঘাটতি ধীরে ধীরে হ্রাস পাওয়ার ইঙ্গিত মিলেছে।


    রাজ্যগুলির ঋণ গ্রহণ ক্ষমতা ভিন্ন ভিন্ন। অবশ্য, কেন্দ্রীয় ও রাজ্য সরকারগুলির সার্বিক ঋণ পরিশোধের ক্ষমতা আরও সুদৃঢ় করা অত্যন্ত প্রয়োজন। কয়েকজন অর্থনীতিবিদের মত অনুযায়ী, ব্যয় বরাদ্দ খাতে সামঞ্জস্য নিয়ে প্রকৃতপক্ষে প্রয়োজনীয় অভ্যন্তরীণ চাহিদা মেটানো সম্ভব হবে না, সেই সঙ্গে রাজস্ব বৃদ্ধির নতুন নতুন উপায় খুঁজে বের করতে হবে। এদের মতে, খনিগুলির নিলাম প্রক্রিয়া রাজস্ব সংগ্রহের সম্ভাব্য উৎস হয়ে উঠতে পারে।


    বাজেট বরাদ্দ ব্যবস্থায় আরও উন্নতির প্রয়োজন রয়েছে। কেন্দ্র ও রাজ্য সরকারগুলিকে কম রাজস্ব ঘাটতিসম্পন্ন বাজেট তৈরির ওপর গুরুত্ব না দেওয়ার পরামর্শ দেওয়া হয়েছে। এটা স্পষ্ট হয়েছে যে, বাজেট ঘাটতি মেটানোর উদ্দেশ্য অধিকাংশ সময়েই পূরণ হয়নি। জিএসটি থেকে রাজস্ব আদায়ের প্রত্যাশা তুলনামূলক কম হলেও যৌথ প্রয়াসে রাজস্ব বৃদ্ধির সম্ভাবনা রয়েছে।


    অর্থনীতিবিদরা রাজ্যগুলির মধ্যে কেন্দ্রীয় কর আদায়ের ক্ষেত্রে সমান্তরাল অধিকার প্রদানে প্রস্তাব দিয়েছেন। একই সঙ্গে, রাজ্য সরকারগুলিকে অনুদান দেওয়ার ব্যবস্থার সংস্থান করতেও পরামর্শ দেওয়া হয়েছে। কয়েকজন অর্থনীতিবিদ অন্যান্য ক্ষেত্রে আন্তঃরাজ্য বৈষম্য দূর করার ব্যাপারেও অর্থ কমিশনকে প্রস্তাব দিয়েছে।


    2


    সামাজিক ক্ষেত্র ও অন্যান্য ক্ষেত্র যেখানে সহযোগিতা বা অনুদানের প্রয়োজনীয়তা রয়েছে, সে সমস্ত বিষয়ে উন্নয়ন সুনিশ্চিত করতে পৃথক বিষয়-ভিত্তিক অনুদান প্রদানের দিকগুলিও বিবেচনার প্রস্তাব দিয়েছেন কয়েকজন অর্থনীতিবিদ।


    কয়েকজন অর্থনীতিবিদ কমিশনের সুপারিশ অনুযায়ী দেশে এক মজবুত পরিসংখ্যান ব্যবস্থা গড়ে তুলতে অগ্রাধিকার দেওয়ার ব্যাপারেও প্রস্তাব উত্থাপন করেন।


    কমিশনের সঙ্গে বৈঠকে অর্থনীতিবিদদের মধ্যে উপস্থিত ছিলেন – ডঃ রূপা রিগে নিতসুরে, শ্রী সৌগত ভট্টাচার্য, শ্রীমতী প্রাচী মিশ্র, ডঃ সমীরণ চক্রবর্তী, শ্রীমতী প্রাঞ্জুল ভাণ্ডারী, শ্রীমতী আশু সুয়াশ, শ্রী অঞ্জন দেব বসু, শ্রী নরেশ টক্কর, শ্রী সৌমকান্তি ঘোষ, শ্রী অজিত রাণাডে, অধ্যাপক অসীমা গোয়েল এবং ডঃ এস এল শেট্টি।


    CG/BD/SB

    
    
    (Release ID: 1571822) Visitor Counter : 15