      অর্থমন্ত্রক

      সরকারি শেয়ার বিক্রয়ের জন্য নিলাম
      Posted On: 21 MAY 2019 6:26PM by PIB Kolkata


    নয়াদিল্লি, ২১ মে, ২০১৯


    ভারত সরকার, নিলামের মাধ্যমে ‘সরকারি শেয়ার ২০২৪ – এর ৭.৩২ শতাংশ’ বিক্রয়ের জন্য বিজ্ঞপ্তি জারি করেছে। মূল্য-ভিত্তিক নিলামের মাধ্যমে ৫ হাজার কোটি টাকা মূল্যের এই ধরণের শেয়ার বিক্রি করা হবে। এছাড়া, ৬ হাজার কোটি টাকা মূল্যের ‘সরকারি শেয়ার ২০২৯ – এর ৭.২৬ শতাংশ’ও নিলামের মাধ্যমে বিক্রি করা হবে। ২ হাজার কোটি টাকা মূল্যের ‘সরকারি শেয়ার ২০৪৩ – এর ৭.৬৯ শতাংশ’ও বিক্রি করা হবে। ৪ হাজার কোটি টাকার সমমূল্যের, ‘২০৪৯ সাল পর্যন্ত মেয়াদী শেয়ারের ৭.৭২ শতাংশ’ও নিলামের মাধ্যমে বিক্রি করা হবে। তবে, সব মিলিয়ে শেয়ার মূল্যের সর্বোচ্চ সীমা থাকবে ১৭ হাজার কোটি টাকা। এইসব শেয়ার – সিকিউরিটির যে কোনও একটি অথবা একাধিকের জন্য ১ হাজার কোটি টাকা পর্যন্ত অতিরিক্ত শেয়ার সংরক্ষিত রাখার বিষয়ে সিদ্ধান্ত নেওয়ার অধিকার ভারত সরকারের হাতে থাকবে। ২৪শে মে, রিজার্ভ ব্যাঙ্কের মুম্বাই অফিসের উদ্যোগে এই নিলাম পরিচালিত হবে।


    সরকারি শেয়ার বা সিকিউরিটি নিলামের সাধারণ কর্মসূচির নিয়ম অনুসারে যোগ্য ব্যক্তি বা সংস্থাকে সর্বোচ্চ ৫ শতাংশ পর্যন্ত শেয়ার বিক্রি করা হবে। ২৪শে মে, রিজার্ভ ব্যাঙ্কের ‘ই-কুবের’ ব্যবস্থার মাধ্যমে প্রতিযোগিতামূলক এবং সাধারণ নিলামের দর বৈদ্যুতিনভাবে দেওয়া যাবে। ২৪ তারিখ এই নিলামের ফল ঘোষণা করা হবে এবং ২৭শে মে সফল শেয়ার-ক্রেতাদের টাকা জমা দিতে হবে।


    CG/PB/SB

    
    
    (Release ID: 1572355) Visitor Counter : 22
    
    
      Read this release in: English