      প্রতিরক্ষামন্ত্রক

      সেনাবাহিনী পরিচালিত স্কুলের সফল ছাত্রছাত্রীদের সঙ্গে পূর্বাঞ্চলীয় সেনা কম্যান্ডার সাক্ষাৎ করছেন
      Posted On: 20 MAY 2019 6:48PM by PIB Kolkata


    কলকাতা, ২০ মে, ২০১৯


    কেন্দ্রীয় মাধ্যমিক শিক্ষা পর্ষদের দশম এবং দ্বাদশ শ্রেণীর পরীক্ষায় পূর্বাঞ্চলীয় রাজ্যগুলির সেনা পরিচালিত স্কুলের ছাত্রছাত্রীরা উল্লেখযোগ্য সাফল্য দেখিয়েছে। ভারতীয় সেনাবাহিনীর পূর্বাঞ্চলীয় কম্যান্ডের অধীনে পশ্চিমবঙ্গ ও উত্তর-পূর্বাঞ্চলীয় রাজ্যগুলিতে এ ধরণের ২২টি স্কুল রয়েছে। এই স্কুলগুলির শিক্ষক এবং পরিচালকমণ্ডলীর নিষ্ঠার ফলে সংশ্লিষ্ট স্কুলগুলি প্রথম শ্রেণীর শিক্ষাকেন্দ্র হিসেবে গড়ে উঠেছে। এ বছরেও এই সমস্ত স্কুলের ২৭ শতাংশ ছাত্রছাত্রী দশম শ্রেণীতে এবং ১৭ শতাংশ ছাত্রছাত্রী দ্বাদশ শ্রেণীর পরীক্ষায় ৯০ শতাংশেরও বেশি নম্বর পেয়েছে।


    অসমের তেজপুরের সেনাবাহিনী পরিচালিত স্কুলের ছাত্র তুষার তায়াল ৯৯ শতাংশ নম্বর পেয়ে অসমের মধ্যে প্রথম স্থান দখল করেছে। অন্যদিকে, শিলং-এর সেনা পরিচালিত স্কুলটির ছাত্র স্বপ্ননীল মিশ্র দ্বাদশ শ্রেণীতে ৯৮ শতাংশ নম্বর পেয়ে মেঘালয়ের মধ্যে শীর্ষ স্থান দখল করেছে। দশম শ্রেণীতে ব্যাঙডুবির সেনাবাহিনী পরিচালিত স্কুলের ছাত্র রোহন ত্রিপাঠি দশম শ্রেণীর পরীক্ষায় ৯৮.৮০ শতাংশ নম্বর পেয়েছে।


    আজ কলকাতা অঞ্চলের নির্বাচিত কিছু সেনাবাহিনী পরিচালিত স্কুলের সফল ছাত্রছাত্রী এবং প্রিন্সিপালদের সম্বর্ধনা জানান সেনাবাহিনী পূর্বাঞ্চলীয় কম্যান্ডের জিওসি-ইন-সি লেফটেন্যান্ট জেনারেল এম এম নারাভানে এবং আর্মি ওয়াইভ্‌স ওয়েলফেয়ার অ্যাসোসিয়েশনের আঞ্চলিক সভাপতি শ্রীমতী বীনা নারাভানে। সংশ্লিষ্ট স্কুলগুলির শীর্ষ স্থান দখলকারী ছাত্রছাত্রীদের একটি করে কিন্ডল (ই-বুক রিডার) উপহার দেওয়া হয়। এছাড়া, অন্যান্য সফল ছাত্রছাত্রীদেরকেও বিশেষ উপহার দেওয়া হয়।


    CG/PB/DM

    
    
    (Release ID: 1572291) Visitor Counter : 36