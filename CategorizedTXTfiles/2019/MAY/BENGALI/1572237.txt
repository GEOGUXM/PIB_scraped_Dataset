      নির্বাচনকমিশন

      আগামীকাল পশ্চিমবঙ্গে ৯টি লোকসভা কেন্দ্র এবং ৪টি বিধানসভা আসনে ভোটগ্রহণ
      Posted On: 18 MAY 2019 11:33PM by PIB Kolkata


    কলকাতা, ১৮ মে , ২০১৯


    লোকসভা নির্বাচনের সপ্তম তথা অন্তিম পর্যায়ে আগামীকাল রবিবার ,পশ্চিমবঙ্গ সহ সাত’টি রাজ্য এবং একটি কেন্দ্রশাসিত অঞ্চলে মোট ৫৯টি আসনের জন্য ভোট নেওয়া হবে। এর মধ্যেপশ্চিমবঙ্গে নয়টি লোকসভা আসনের জন্য ভোটগ্রহণ করা হবে। পশ্চিমবঙ্গের এই পর্যায়ের আসনগুলি হল - দমদম, বারাসাত, বসিরহাট, জয়নগর (সংরক্ষিত),মথুরাপুর (সংরক্ষিত),ডায়মন্ডহারবার, যাদবপুর, কলকাতা দক্ষিণ, এবং কলকাতা উত্তর। এছাড়াও দার্জিলিং, ইসলামপুর, হাবিবপুর এবং ভাটপাড়া বিধানসভাকেন্দ্রের উপনির্বাচনের ভোটও নেওয়া হবে। বাঁকুড়া লোকসভা কেন্দ্রেরশালতোড়া বিধানসভা খন্ডের ছাতারকানালি প্রাথমিক বিদ্যালয়ের বুথে পুনর্নির্বাচনও আগামীকাল হবে। গত ১২ তারিখ এখানে ভোটগ্রহণের সময় কিছু অসঙ্গতির বিষয় রাজ্যের মুখ্য নির্বাচনী আধিকারিক ডঃ আরিজ আফতাব, রিটার্নিং অফিসার, বাঁকুড়া লোকসভা কেন্দ্রের পর্যবেক্ষক জানিয়েছিলেন। আগামীকাল ভোটগ্রহণ শুরু হবে সকাল ৭টা থেকে। চলবে সন্ধ্যা ৬টা পর্যন্ত। উপ নির্বাচনকমিশনার শ্রী সুদীপ জৈন আজ ডঃ আরিজ আফতাবকে ফোন করে আগামীকালের প্রস্তুতির বিষয়ে আলোচনা করেন এবং সন্তোষ প্রকাশ করেন। আগামীকাল নির্বাচনের সময় আরো সতর্ক থাকার জন্যশ্রী জৈন ডঃ আফতাবকে নির্দেশ দেন।


    এই পর্বে পশ্চিমবঙ্গে নির্দল সহ ১১টি রাজনৈতিক দলের ১১১ জন প্রার্থীর ভাগ্য নির্ধারিত হবে। এঁদের মধ্যে ১৭ জন মহিলা।রাজ্যে ৯২৩০টি ভোটগ্রহণ কেন্দ্রে ১৭,০৪২টি বুথ থাকছে। এই পর্বে১৪,৯৬৩,১৪৩ জন ভোটদাতার মধ্যে ৭,৬৯৮,০৬৩ জন পুরুষ।মহিলা ভোটদাতার সংখ্যা ৭,২৬৪,৭০৩ জন। তৃতীয় লিঙ্গের ভোটার রয়েছেন ৩৭৭ জন। এই পর্বে ৯০৯২ জন সার্ভিস ভোটার রয়েছেন।৫টির বেশি বুথ একসঙ্গে রয়েছে এরকম ভোটগ্রহণ কেন্দ্রের সংখ্যা ৩৬৭টি। চারটির বেশি বুথ একসঙ্গে রয়েছে ৫৩৪টি কেন্দ্রে।৭২৩টি ভোটগ্রহণ কেন্দ্রে তিনটির বেশি বুথ রয়েছে। ২৯৬৭টি কেন্দ্রে ২টিরবেশি এবং ৪৬৩৯টি কেন্দ্রে ১টির বেশি বুথ রয়েছে।আগামীকাল যে নয়টি ভোটগ্রহণ কেন্দ্রে ভোট হবে তারমধ্যে যাদবপুর কেন্দ্রে ভোটদাতার সংখ্যা সর্বোচ্চ౼১৮,১৬,১১৭ জন।এঁদের মধ্যে যথাক্রমে ৯,০৯,০৭১ জন এবং ৯,০৬,৯৭১ জন পুরুষ ও মহিলা ভোটদাতা।এই কেন্দ্রে তৃতীয় লিঙ্গের ভোটদাতার সংখ্যা সর্বোচ্চ౼৭৫ জন। কলকাতা উওর কেন্দ্রে ১৫৩টি এবং দক্ষিণ ২৪ পরগণা জেলায় ১২৪টিবুথ মহিলারা পরিচালনা করবেন।


    পশ্চিমবঙ্গে সপ্তম পর্বে ২০,৪৮২টি ভিভিপ্যাট, ২১,৭৬০টি বৈদ্যুতিন ভোটগ্রহণ যন্ত্র, ১৯,৭৭০টি কন্ট্রোলিং ইউনিট ব্যবহার করা হবে।ভোটকর্মীদের জন্য পানীয় জল, বিদ্যুৎ, আলো, পাখা, শৌচাগার, চিকিৎসার সরঞ্জাম রাখা থাকছে।প্রবল গরমের থেকে বাঁচতে ভোটদাতাদের জন্য ছাউনি, পানীয় জলের ব্যবস্থা করা হচ্ছে।প্রয়োজনে কাউকে হাসপাতালে নিয়ে যেতে হলে দ্রুত অ্যাম্বুলেন্সের ব্যবস্থা থাকছে।


    এছাড়া দার্জিলিং বিধানসভা কেন্দ্রে ভোটারের সংখ্যা ২,৩৪,৯৯৭ জন।ইসলামপুর, হাবিবপুর (সংরক্ষিত) এবং ভাটপাড়া বিধানসভা কেন্দ্রের জন্য ভোটদাতার সংখ্যা যথাক্রমে ২,০৩,৮৯১ জন,২,৪০,০৭১ জন এবং ১,৪৯,১৬৪ জন । ইসলামপুরে ১০ জন, হাবিবপুরে ৭ জন এবং ভাটপাড়ায় ১ জন তৃতীয় লিঙ্গের ভোটদাতা রয়েছেন।দার্জিলিং বিধানসভা কেন্দ্রের উপনির্বাচনে ৯ জন, ইসলামপুরবিধানসভা কেন্দ্রের উপনির্বাচনে ৫ জন , হাবিবপুর বিধানসভা কেন্দ্রের উপনির্বাচনে ৮ জন এবং ভাটপাড়া বিধানসভা কেন্দ্রে ১২ জন প্রার্থী প্রতিদ্বন্দ্বিতার আসরে রয়েছেন।অবাধ , সুষ্ঠু ও গ্রহণযোগ্য ভোটগ্রহণ সুনিশ্চিত করতে কমিশন সব পর্যবেক্ষককে সতর্ক থাকতে বলেছে।


    CG/CB

    
    
    (Release ID: 1572237) Visitor Counter : 275
    
    
      Read this release in: English