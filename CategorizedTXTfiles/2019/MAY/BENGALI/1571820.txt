      পেট্রোলিয়ামওপ্রাকৃতিকগ্যাসমন্ত্রক

      ওড়িশার ঘুর্নিঝড় ‘ফণী’তে দুর্গত মানুষদের জন্য পশ্চিমবঙ্গ থেকে ত্রাণ সামগ্রী পাঠাল ইন্ডিয়ান অয়েল
      Posted On: 09 MAY 2019 7:35PM by PIB Kolkata


    কলকাতা, ৯ মে, ২০১৯


    ইন্ডিয়ান অয়েল আজ সকাল ৮টায় কলকাতা থেকে ওড়িশায় পাঠাল এক ট্রাক-ভর্তি ত্রাণসামগ্রী। এই ত্রাণসামগ্রী বিতরণ করা হবে ওড়িশায় ঘুর্ণিঝড় ‘ফণী’তে দুর্গত মানুষের মধ্যে। এই ত্রাণসামগ্রীর মধ্যে মিনারেল ওয়াটারের বোতল, ফার্স্ট এইড কিট, মোমবাতি, ভাঁজ করা যায় এমন ছাউনি, ত্রিপল, জরুরি ওষুধ, দেশলাই ইত্যাদি রয়েছে। মাখন, চিনি, জ্যাম, নুন, গ্লুকোজ ইত্যাদির মতো শুকনো খাবারও পাঠানো হয়েছে। আঞ্চলিক পরিষেবার ভারপ্রাপ্ত একজিকিউটিভ ডিরেক্টর শ্রী অমিত কুমার বসু, একজিকিউটিভ ডিরেক্টর শ্রী রবীন্দ্রনাথ ঘোষ, পশ্চিমবঙ্গ রাজ্য দপ্তরের একজিকিউটিভ ডিরেক্টর শ্রী প্রীতিশ ভরতের উপস্থিতিতে কলকাতার ইন্ডিয়ান অয়েল ভবন থেকে ট্রাকটি পাঠানো হয়।


    প্রতিবারের মতো ইন্ডিয়ান অয়েল দেশবাসীর এই প্রয়োজনের সময় আবার সাহায্যের হাত বাড়িয়ে দিল। ইন্ডিয়ান অয়েল আশা করে, এই ত্রাণসামগ্রী ঘুর্ণিঝড়ে দুর্গতদের মানুষদের তাঁদের বেঁচে থাকার লড়াইয়ে সাহায্য করবে।


    CG/AP/DM

    
    
    (Release ID: 1571820) Visitor Counter : 26