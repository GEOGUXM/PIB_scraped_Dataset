      উপ-রাষ্ট্রপতিরসচিবালয়

      মহিলাদের শিক্ষিত করে তোলার পাশাপাশি তাঁদের ক্ষমতায়নের কথা বললেন উপ-রাষ্ট্রপতি; লিঙ্গ বৈষম্য দূর করতে সামাজিক মানসিকতার পরিবর্তন নিয়ে আসার আহ্বান জানালেন উপ-রাষ্ট্রপতি
      Posted On: 30 MAY 2019 6:33PM by PIB Kolkata


    নয়াদিল্লি, ২৯ মে, ২০১৯


    সংসদ ও রাজ্য আইনসভাগুলিতে আসন সংরক্ষণের মতো ইতিবাচক ব্যবস্থা গ্রহণ করে শিক্ষার মাধ্যমে মহিলাদের ক্ষমতায়ন ঘটানোর আহ্বান জানিয়েছেন উপ-রাষ্ট্রপতি শ্রী এম ভেঙ্কাইয়া নাইডু।


    লিঙ্গ বৈষম্যের বিভিন্ন ঘটনায় উদ্বেগ প্রকাশ করে শ্রী নাইডু সামাজিক, মানসিক ও আচার-আচরণে পরিবর্তন এনে এই প্রবণতা দূর করার ওপর জোর দিয়েছেন। চাণক্যপুরী কার্মেল কনভেন্ট বিদ্যালয়ের ছাত্রছাত্রীদের সঙ্গে বুধবার তাঁর বাসভবনে এক আলাপচারিতায় উপ-রাষ্ট্রপতি বলেন, একজন বালিকাকে শিক্ষিত করে তোলা, সমস্ত পরিবারকে শিক্ষিত করে তোলার সমতুল্য। অন্যদিকে, একজন পুরুষকে শিক্ষিত করে তোলা একজন ব্যক্তিকে শিক্ষিত করে তোলার সমতুল। শ্রী নাইডু জোর দিয়ে বলেন, শিক্ষা কেবল কর্মসংস্থানের জন্য নয়, বরং এর উদ্দেশ্য ক্ষমতায়ন ও জ্ঞানসমৃদ্ধ করে তোলা। ‘বেটি বাঁচাও, বেটি পড়াও’ কর্মসূচির উদ্দেশ্যই হ’ল শিশুকন্যাদের ক্ষমতায়ন বলে তিনি অভিমত প্রকাশ করেন। উপ-রাষ্ট্রপতি আরও বলেন, শিক্ষা আদর্শের বিকাশ ঘটাবে এবং সুনাগরিক হয়ে উঠতে সাহায্য করবে। দায়িত্ববান প্রত্যেক নাগরিক সমাজ সচেতন হবেন এবং যার মধ্যে জাতীয় দৃষ্টিভঙ্গী থাকবে। ভারতের সাংস্কৃতিক ঐতিহ্য, পরম্পরা, ইতিহাস, স্বাধীনতা সংগ্রামী ও বীর দেশপ্রেমীদের ভূমিকা তথা সমাজ সংস্কারকদের অবদান তরুণ প্রজন্মকে জানতে হবে।


    শ্রী নাইডু বলেন, ভারতমাতার প্রতিকৃতি পুষ্পমালা দিয়ে সুসজ্জিত করলেই স্বদেশভক্ত হওয়া যায় না। সমস্ত কিছু ঊর্ধ্বে জাতীয় স্বার্থকে স্থান দেওয়া এবং সহ-নাগরিকবৃন্দের প্রতি সহনশীলতা ও সহমর্মিতা প্রদর্শনই হ’ল স্বাদেশীকতা। জনজীবনে সততা বজায় রাখার ওপর গুরুত্ব দিয়ে শ্রী নাইডু বলেন, সাধারণ মানুষ চারিত্রিক গুণাবলী, আচার-আচরণ, দক্ষতা এবং সক্ষমতার ভিত্তিতে তাঁদের জনপ্রতিনিধি নির্বাচন করেন। নির্বাচিত জনপ্রতিনিধিদের তিনি অর্থ, জাতি, সম্প্রদায় ও অপরাধের মতো বিষয়গুলি থেকে দূরে থাকার ব্যাপারে সতর্ক করে দেন।


    উপ-রাষ্ট্রপতি বলেন, ভারতীয় অর্থনীতি সঠিক দিশাতেই এগিয়ে চলেছে। সমগ্র বিশ্ব ভারতকে সম্মান ও স্বীকৃতি জানাচ্ছে। বহু বিদেশি সংস্থা ভারতে লগ্নির জন্য ব্যাপক আগ্রহী।


    প্রধানমন্ত্রী শ্রী নরেন্দ্র মোদীর ‘সংস্কার, কর্মসম্পাদন ও রূপান্তরমূলক’ দৃষ্টিভঙ্গীর কথা উল্লেখ করে শ্রী নাইডু এক নতুন ভারত গঠনে রূপান্তরমূলক উদ্যোগের অঙ্গ হয়ে ওঠার জন্য পড়ুয়াদের পরামর্শ দেন।


    SSS/BD/SB

    
    
    (Release ID: 1572853) Visitor Counter : 42
    
    
      Read this release in: English