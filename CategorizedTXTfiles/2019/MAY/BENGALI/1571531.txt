      রেলমন্ত্রক

      ঘূর্ণিঝড় ‘ফণী’র প্রেক্ষিতে রেলের প্রস্তুতি
      Posted On: 02 MAY 2019 6:52PM by PIB Kolkata


    কলকাতা, ০২ মে, ২০১৯


    ঘূর্ণিঝড় ‘ফণী’র আশঙ্কার প্রেক্ষিতে দক্ষিণ-পূর্ব রেল বিশেষ সতর্কতামূলক পদক্ষেপ গ্রহণ করেছে। রেলযাত্রীদের নিরাপত্তা সুনিশ্চিত করতে বেশ কিছু ট্রেনের যাত্রা বাতিল করা হয়েছে। দক্ষিণ-পূর্ব রেলের জেনারেল ম্যানেজার শ্রী পি এস মিশ্রা ব্যক্তিগতভাবে পরিস্থিতির ওপর নজরদারি চালাচ্ছেন এবং যে কোনও ধরণের জরুরি পরিস্থিতি মোকাবিলায় তিনি বিভাগীয় প্রধানদের সঙ্গে উচ্চ পর্যায়ের বৈঠক করেছেন।


    ২৪ ঘন্টা সাধারণ মানুষকে তথ্য সরবরাহ করার লক্ষ্যে হাওড়া, খড়্গপুর এবং বালেশ্বরে প্রাকৃতিক বিপর্যয় সংক্রান্ত টেলিফোন হেল্পলাইন বসানো হয়েছে।

                                                                                                                                
খড়্গপুর বিপর্যয় পরিচালন কক্ষের নম্বর  খড়্গপুর স্টেশন বিএসএনএল : ০৩২২২ ২৫৫৭৫৮  বালেশ্বর স্টেশন           হাওড়া                   
                                                                                                                                
                                                                                                                                
বিএসএনএল : ০৩২২২ ২২১৬৯৬               রেলওয়ে : ৬৩৯৫০                          বিএসএনএল : ০৬৭৮২ ২৬২৭৬    বিএসএনএল : ০৩৩ ২৬৪১ ২৯৭৫
                                                                                                                                
                                                                                                                                
রেলওয়ে : ৬৩৫৩৫                                                                রেলওয়ে : ৬৪৯০৮ এবং ৬৪৯০৯  রেলওয়ে : ৪৫২৭১          
                                                                                                                                
                                                                                                                                
                                                                                                                                
                                                                                                                                

    এছাড়াও, ঘূর্ণিঝড় সমাপ্ত না হওয়া পর্যন্ত দুর্ঘটনা-প্রবণ এলাকায় বিশেষ নৈশ টহলদারীর ব্যবস্থা করা হয়েছে। সংশ্লিষ্ট বিভাগের রেলকর্মীদের জন্য গাছ কাটার মেশিন, কুড়ুল, জেনারেটর, খালি সিমেন্ট ব্যাগ, ব্যানার-ফ্ল্যাগ, তেরঙ্গা টর্চ প্রভৃতি দেওয়া হয়েছে। রূপসা ও বালেশ্বরে যে কোনও ধরণের পরিস্থিতি মোকাবিলায় মোটর ট্রলি এবং মোপেড ট্রলি মজুত রাখা হয়েছে। বিদ্যুতের তার ছিড়ে যাওয়া, রেল লাইনে গাছ পড়ে যাওয়ার মতো পরিস্থিতি মোকাবিলায় যাতে ট্রেন চলাচল দ্রুত স্বাভাবিক করে তোলা যায়, তার জন্য রেলকর্মীদের বিশেষভাবে উদ্যোগী হওয়ার কথা বলা হয়েছে। জরুরি বিভাগের সমস্ত কর্মীদের পরিস্থিতি মোকাবিলার জন্য তৈরি থাকতে বলা হয়েছে।


    পুরীতে আটক যাত্রীদের দ্রুত ফিরিয়ে আনার জন্য পুরী থেকে কলকাতার মধ্যে বিশেষ ট্রেন এবং রাজ্য সরকারের সঙ্গে কথা বলে বিভিন্ন স্টেশনে যাত্রীদের জন্য বাসের ব্যবস্থা করা হয়েছে।


    CG/PB/SB

    
    
    (Release ID: 1571531) Visitor Counter : 54