      তথ্যওসম্প্রচারমন্ত্রক

      ভারত গল্পকথকের দেশ; ভারতীয় চলচ্চিত্র নির্মাতাদের ব্যক্তিগত কাহিনী তুলে ধরার ওপর গুরুত্ব দিতে হবে : জন বেইলি
      Posted On: 28 MAY 2019 6:06PM by PIB Kolkata


    নয়াদিল্লি, ২৮ মে, ২০১৯


    চলচ্চিত্র ক্ষেত্রে সহযোগিতার সম্ভাবনা খুঁজে বের করার লক্ষ্যে কেন্দ্রীয় তথ্য ও সম্প্রচার মন্ত্রক আজ নতুন দিল্লির সিরিফোর্টে অ্যাকাডেমি অফ মোশন পিকচার আর্টস্‌ অ্যান্ড সায়েন্সেস – এর সভাপতি মিঃ জন বেইলির সঙ্গে এক বিশেষ মতবিনিময় সভার আয়োজন করে।


    এই মতবিনিময় সভার পর মিঃ বেইলি সংবাদ মাধ্যমের মুখোমুখী হন। সংবাদ মাধ্যমের প্রতিনিধিদের সঙ্গে আলাপচারিতায় তিনি অ্যাকাডেমি অফ মোশন পিকচার আর্টস্‌ অ্যান্ড সায়েন্সেস প্রতিষ্ঠানে ভারতীয়দের সদস্য পদ বাড়ানোর প্রয়োজনীয়তারা ওপর গুরুত্ব দেন। এই প্রতিষ্ঠানে সদস্যপদ দ্বিগুণ করার ক্ষেত্রে যে উদ্যোগ গ্রহণ করা হয়েছে, সেকথা উল্লেখ করে মিঃ বেইলি বলেন, ভারত প্রকৃত অর্থেই বিপুল সুযোগ-সুবিধা, বিবিধ চ্যালেঞ্জ ও বৈচিত্র্যময় ক্ষমতা প্রতিফলিত করে। এই মতবিনিময় সভায় তরুণ চিত্র পরিচালক সহ বিভিন্ন গণমাধ্যম শিক্ষা প্রতিষ্ঠানের ছাত্রছাত্রীরা মিঃ বেইলির সঙ্গে সরাসরি আলাপ-আলোচনা সুযোগ পান। আলাপ-আলোচনায় সর্বাধুনিক চলচ্চিত্র প্রযুক্তি সম্পর্কে অবগত করার পাশাপাশি, সংশ্লিষ্ট সকলেই বিশ্ব মানের চলচ্চিত্র সম্পর্কিত বিষয়বস্তু রচনার ব্যাপারে বোঝাপড়া গড়ে তুলতেও সাহায্য করে। মিঃ বেইলি তাঁর কাজে মহিলা সিনেমাটোগ্রাফারদের প্রভাবের কথাও বিশেষভাবে উল্লেখ করেন। ভারতকে গল্পকথকের দেশ হিসাবে উল্লেখ করে তিনি দেশীয় চলচ্চিত্র নির্মাতাদের আরও বেশি সংখ্যায় ব্যক্তিগত কাহিনী চলচ্চিত্রের মাধ্যমে ফুটিয়ে তোলার আহ্বান জানান। অ্যাকাডেমি অফ মোশন পিকচার আর্টস্‌ অ্যান্ড সায়েন্সেস – এর সঙ্গে সহযোগিতাকে আরও নিবিড় করার লক্ষ্যে ভারতের তরফে যে উৎসাহ ও আগ্রহ প্রকাশ করা হয়েছে, মিঃ বেইলি তার ভুয়সী প্রশংসা করেন।


    তথ্য ও সম্প্রচার সচিব শ্রী অমিত খারে চলচ্চিত্র ক্ষেত্রে দেশ জুড়ে মেধা প্রাচুর্যের প্রসঙ্গ উল্লেখ করে বলেন, আঞ্চলিক ভাষাগুলিতেও বিপুল সংখ্যায় সিনেমা তৈরি হচ্ছে। তিনি আশা প্রকাশ করেন যে, অ্যাকাডেমি অফ মোশন পিকচার আর্টস্‌ অ্যান্ড সায়েন্সেস এবং মিঃ বেইলির সঙ্গে সহযোগিতার ফলে সারা বিশ্ব জুড়ে ভারতীয় চলচ্চিত্র নির্মাতাদের আরও বেশি প্রচার ও প্রসার ঘটবে।


    SSS/BD/SB

    
    
    (Release ID: 1572755) Visitor Counter : 51
    
    
      Read this release in: English