      তথ্যওসম্প্রচারমন্ত্রক

      তথ্য ও সম্প্রচার মন্ত্রক আকাদেমি অফ মোশন পিকচার্স আর্টস অ্যান্ড সায়েন্সেস-এর সভাপতি জন বেইলির সঙ্গে সিরি ফোর্টে আগামী ২৮ মে একটি বিশেষ মতবিনিময় সভার আয়োজন করেছে
      Posted On: 27 MAY 2019 4:08PM by PIB Kolkata


    নয়াদিল্লি, ২৭ মে, ২০১৯


    সহযোগিতার বিভিন্ন ক্ষেত্র চিহ্নিত করতে তথ্য ও সম্প্রচার মন্ত্রক আকাদেমি অফ মোশন পিকচার্স আর্টস অ্যান্ড সায়েন্সেস-এর সভাপতি শ্রী জন বেইলির সঙ্গে নয়াদিল্লির সিরি ফোর্টে একটি মতবিনিময় সভার আয়োজন করেছে আগামীকাল।


    এর মাধ্যমে অস্কারের নেতৃস্থানীয় ব্যক্তিত্বদের চিন্তাভাবনার বিষয়ে ধারণা পাওয়া যাবে। বিশ্বমানের চলচ্চিত্র তৈরির জন্য বিভিন্ন প্রযুক্তির ব্যবহার সম্পর্কেও নানা বিষয় জানা যাবে।


    শ্রী বেইলি তথ্য ও সম্প্রচার মন্ত্রকের সচিব শ্রী অমিত খারের সঙ্গে আলাপচারিতায় মিলিত হবেন। এই আলাপচারিতায় ভারতে বিদেশি চলচ্চিত্র নির্মাতাদের নানা সুযোগ-সুবিধা, ‘এক জানালা’ ব্যবস্থা এবং চলচ্চিত্র প্রযোজনার বিভিন্ন দিক নিয়ে কথা হবে। ভারতবর্ষের ছোট ছোট শহরে ‘সিঙ্গল স্ক্রিন থিয়েটার’-এর উন্নয়নের বিষয়ও আলোচনায় স্থান পাবে।


    ভারতের ৪৭তম আন্তর্জাতিক চলচ্চিত্র উৎসবে বিশ্ববরেণ্য সিনেমাটোগ্রাফার শ্রী রবার্ট ইয়োম্যান এবং চলচ্চিত্র সম্পাদক শ্রী অ্যালেন হেইম চলচ্চিত্রের সঙ্গে সংশ্লিষ্ট অংশগ্রহণকারীদের তাঁদের অভিজ্ঞতা ভাগ করে নেন। এর ফলে, আকাদেমি অফ মোশন পিকচার্স আর্টস অ্যান্ড সায়েন্সেস-এর সঙ্গে গোয়ায় আগামী নভেম্বরে অনুষ্ঠিত হতে চলা আন্তর্জাতিক চলচ্চিত্র উৎসবের সহযোগিতার সুযোগ তৈরি হয়েছে।


    ‘অর্ডিনারি পিপ্‌ল’, ‘অ্যামেরিকান গিগোলো’, ‘দ্য বিগ চিল’, ‘অ্যাজ গুড অ্যাজ ইট গেট্‌স’ প্রভৃতি সিনেমার সিনেমাটোগ্রাফার হিসেবে খ্যাত জন বেইলি, চলচ্চিত্র পরিচালক পল শ্রেডার, লরেন্স ক্যাসড্যান, মিশেল অ্যাপটেড এবং কেন কোয়াপিস-এর সঙ্গে কাজ করেছেন। শ্রী বেইলিই প্রথম সিনেমাটোগ্রাফার যিনি আকাদেমিতে সভাপতি হিসেবে নিযুক্ত হয়েছেন। ২০১৫ সালে অ্যামেরিকান সোসাইটি অফ সিনেমাটোগ্রাফার্স তাঁকে লাইফ টাইম অ্যাচিভমেন্ট অ্যাওয়ার্ডে সম্মানিত করে।


    SSS/CB/DM

    
    
    (Release ID: 1572678) Visitor Counter : 28
    
    
      Read this release in: English