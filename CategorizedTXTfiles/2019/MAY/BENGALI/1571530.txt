      জলসম্পদমন্ত্রক

      দেশের ৯১টি প্রধান জলাধারে জলস্তর ১ শতাংশ হ্রাস পেয়েছে
      Posted On: 02 MAY 2019 6:52PM by PIB Kolkata


    নয়াদিল্লি, ০২ মে, ২০১৯


    দেশের ৯১টি প্রধান জলাধারে আজ শেষ হওয়া সপ্তাহ পর্যন্ত ৪০,৫৯২ বিসিএম (বিলিয়ন ঘন মিটার) জলের সঞ্চয় রয়েছে। এই পরিমাণ এই জলাধারগুলির সঞ্চয় ক্ষমতার ২৫ শতাংশ। ২০১৯ – এর ২৫শে এপ্রিল এই হার ছিল ২৬ শতাংশ। গত বছরের তুলনায় আজ শেষ হওয়া সপ্তাহ পর্যন্ত সঞ্চিত জলের পরিমাণ ১১৫ শতাংশ হয়েছে এবং গত ১০ বছরে এই পরিমাণ ১০৪ শতাংশে দাঁড়িয়েছে।


    উল্লেখ্য, আমাদের দেশে এই প্রধান ৯১টি জলাধারের সঞ্চয় ক্ষমতা ১৬১.৯৯৩ বিসিএম। এগুলির মধ্যে ৩৭টি জলাধারের জল ব্যবহার করে ৬০ মেগাওয়াটেরও বেশি বিদ্যুৎ উৎপাদন করা হয়ে থাকে।


    দেশের জলাধারগুলির মধ্যে উত্তরাঞ্চলের রাজ্যগুলিতে গত বছরের তুলনায় জলের সঞ্চয় সন্তোষজনক বলে জানা গেছে। অনুরূপভাবে, পশ্চিমবঙ্গ, ওডিশা, ঝাড়খন্ড এবং ত্রিপুরা সহ পূর্বাঞ্চলীয় রাজ্যগুলিতেও ১৫টি জলাধারে জলসঞ্চয়ের পরিমাণ সন্তোষজনক বলে জানা গেছে। তবে, গুজরাট ও মহারাষ্ট্র সহ পশ্চিমাঞ্চলীয় রাজ্যগুলিতে গত বছরের তুলনায় মোট ২৭টি জলাধারে সঞ্চিত জলের পরিমাণ বেশ খানিকটা কমেছে। এমনকি, গত ১০ বছরের গড় হারের তুলনাতেও এই অঞ্চলের জলাধারগুলিতে জল কম রয়েছে। তবে, উত্তর প্রদেশ, উত্তরাখন্ড, মধ্যপ্রদেশ, চণ্ডীগড় সহ ১২টি জলাধারে অবশ্য গত বছরের তুলনায় সঞ্চিত জলের পরিমাণ উল্লেখযোগ্যভাবে বৃদ্ধি পেয়েছে। দক্ষিণাঞ্চলীয় রাজ্যগুলির ৩১টি জলাধারেও চলতি মরশুমে গত বছরের তুলনায় জলসঞ্চয়ের পরিমাণ বেশ ভালো বলে কেন্দ্রীয় জল কমিশন সূত্রে জানানো হয়েছে।


    CG/PB/SB

    
    
    (Release ID: 1571530) Visitor Counter : 27
    
    
      Read this release in: English