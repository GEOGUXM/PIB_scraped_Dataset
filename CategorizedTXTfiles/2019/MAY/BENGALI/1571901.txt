      নির্বাচনকমিশন

      লোকসভা নির্বাচনের ষষ্ঠ পর্যায়ে পশ্চিমবঙ্গে ভোট পড়েছে ৭৯.৯৩%
      Posted On: 12 MAY 2019 10:29PM by PIB Kolkata


    কলকাতা, ১২ মে, ২০১৯


    লোকসভা নির্বাচনের ষষ্ঠ পর্বে আজ পশ্চিমবঙ্গে ৮টি কেন্দ্র সহ ৭টি রাজ্যে উনোষাটটি আসনে ভোট নেওয়া হয়।


    পশ্চিমবঙ্গের ৮ টিআসনে ভোটদানের হার বিকেল ৫টা পর্যন্ত ছিল ৭৯.৯৩ % । এই সময়ে সবথেকে বেশি ভোট পড়েছে তমলুকে౼ ৮২.৯৯%।


    সবথেকেকম ভোট পড়েছে বাঁকুড়ায় ৭৫.৬৮%।


    এছাড়া কাথিতে ৮০.০৬%, ঘাটালে ৮০.৩৫%, ঝাড়্গ্রাম (সংরক্ষিত) আসনে ৮১.৬৮%,মেদিনীপুরে ৭৮.১৭%, পুরুলিয়ায় ৭৮.৬৪%, এবং বিষ্ণুপুরে (সংরক্ষিত) আসনে ৮১.৯০% ভোট পড়েছে।


    পশ্চিমবঙ্গের মুখ্য নির্বাচনীআধিকারিক ডঃ আরিজ আফতাব আজ সন্ধ্যায় এক সাংবাদিক সম্মেলনে জানিয়েছেন ১ কোটি ৩৩ লক্ষ ৬৯ হাজার ৬৩০ জন তাঁদেরগণতান্ত্রিক অধিকার প্রয়োগ করেছেন। ষষ্ঠ পর্যায়ে এই রাজ্যে পুরুষ ভোটদাতা ছিলেন ৬,৮৩৩,৯০৯ জন এবং মহিলা ভোটদাতারসংখ্যা ৬,৫৩৫,৭২১ জন।


    ভোটগ্রহণের জন্য ১৩ হাজার ৭২টি ভোটগ্রহণ কেন্দ্রে ১৫ হাজার ৪২৮টি বুথ ছিল।


    পশ্চিমবঙ্গে এই পর্যায়েনির্দল সহ ১১টি রাজনৈতিক দলের ৮৩ জন প্রার্থীর ভাগ্য নির্ধারিত হয়েছে। এঁদের মধ্যে পাঁচজন মহিলা।


    ষষ্ঠ দফায় রাজ্যের ৮টিআসনের জন্য ৭ জন সাধারণ পর্যবেক্ষক, ৪ জন পুলিশ পর্যবেক্ষক এবং ৭জন ব্যয় নির্বাহী পর্যবেক্ষক ছিলেন।


    ডঃ আফতাব জানিয়েছেন বিক্ষিপ্ত কিছু ঘটনা ছাড়া আজকের ভোটগ্রহণ পর্ব ছিল শান্তিপূর্ণ।


    ডঃ আরিজ আফতাবের সঙ্গে ওই সাংবাদিক সম্মেলনে উপস্থিত ছিলেন পশ্চিমবঙ্গ পুলিশের অতিরিক্ত মহা নির্দেশক ( আইন শৃঙ্খলা) শ্রীসিদ্ধিনাথ গুপ্তা। তিনি জানিয়েছেন নির্দিষ্ট কিছু ঘটনার ভিত্তিতে সতর্কতা মূলক ব্যবস্থা হিসেবে ১৬ জনকে গ্রেপ্তার করা হয়েছে। তিনিআরো জানিয়েছেন, বিক্ষিপ্ত কিছু ঘটনায় ২৬ জন আহত হয়েছেন । এদের মধ্যে তিনজন বুলেটের আঘাতে জখম । অতিরিক্ত মহানির্দেশক ( আইন শৃঙ্খলা) জানিয়েছেন, গন্ডগোলের সময় পরিস্থিতি নিয়ন্ত্রণে রাখতে ৫টি জায়গায় গুলি ছুড়তে হয়। এছাড়া আজ কিছুঘটনায় মোট ১৫টি গাড়ি ক্ষতিগ্রস্থ হয়েছে।


    CG/CB

    
    
    (Release ID: 1571901) Visitor Counter : 34