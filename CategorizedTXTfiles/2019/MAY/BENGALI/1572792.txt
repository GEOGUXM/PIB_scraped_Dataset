      স্বরাষ্ট্র মন্ত্রক

      আসাম রাইফেলস্‌ - এর উদ্যোগে অরুণাচল প্রদেশের প্রত্যন্ত অঞ্চল বিজয়নগরে বিশেষজ্ঞ ডাক্তারদের নিয়ে স্বাস্থ্য শিবিরের আয়োজন করা হ’ল
      Posted On: 29 MAY 2019 6:12PM by PIB Kolkata


    কলকাতা, ২৯ মে, ২০১৯


    অরুণাচল প্রদেশের বিজয়নগরের স্থানীয় মানুষদের জন্য সোমবার আসাম রাইফেলস্‌ একটি স্বাস্থ্য পরীক্ষা শিবিরের আয়োজন করে। দেশের পূর্বতম প্রান্তে, যেখানে আজও সড়ক যোগাযোগ নেই বললেই চলে, মূলত আকাশপথের ওপর ভরসা করা হয়, সেখানে বিশেষজ্ঞ চিকিৎসকদের নিয়ে এ ধরণের স্বাস্থ্য পরীক্ষা শিবির এই প্রথম।


    আসাম রাইফেলস্‌ - এর চিকিৎসক দলের নেতৃত্ব দিয়েছিলেন সদর দপ্তর ডিজিএআর – এর চিকিৎসা বিভাগের ডাইরেক্টর এবং কর্ণেল। এছাড়া ছিলেন, আসাম রাইফেলস্‌ হাসপাতালের নাক-কান-গলার বিশেষজ্ঞ চিকিৎসক এবং জয়রামপুর ব্যাটেলিয়নের দুই জন চিকিৎসক। এই শিবিরে বিজয়নগরের ৪৮ জন পুরুষ, ৪৩ জন মহিলা-সহ আট জন শিশুর স্বাস্থ্য পরীক্ষা করা হয়। পরবর্তীতে আসাম রাইফেলস্‌ - এর পক্ষ থেকে চশমা, শ্রবণ যন্ত্র-সহ প্রয়োজনীয় সামগ্রী বিতরণ করা হবে। আসাম রাইফেলস্‌ - এর এই মহৎ উদ্যোগে গ্রামবাসীরা উচ্ছ্বসিত। এই এলাকার সার্বিক উন্নয়নে আসাম রাইফেলস্‌ তার দায়বদ্ধতার কথা পুনরায় ব্যক্ত করেছে। প্রত্যন্ত অঞ্চলে এ ধরণের স্বাস্থ্য শিবির অত্যন্ত জরুরি। ভবিষ্যতেও এই ধরণের শিবিরের আয়োজন করা হবে। এই অঞ্চলে বিশেষজ্ঞ চিকিৎসকদের নিয়ে যাওয়ার কাজে ইস্টার্ন কমান্ডের বিমান ব্যবহারে সুযোগ দেওয়ার জন্য আসাম রাইফেলস্‌ কৃতজ্ঞতা জানিয়েছে।


    SSS/CB/SB

    
    
    (Release ID: 1572792) Visitor Counter : 3
    
    
      Read this release in: English