      অসামরিকবিমানপরিবহণমন্ত্রক

      নেতাজি সুভাষ চন্দ্র বোস আন্তর্জাতিক বিমানবন্দরে বিনা ব্যয়ে স্বাস্থ্য পরীক্ষার শিবির
      Posted On: 29 MAY 2019 6:15PM by PIB Kolkata


    কলকাতা, ২৯ মে, ২০১৯


    কলকাতায় ভারতের বিমানবন্দর কর্তৃপক্ষের নতুন ভবনে আজ আইএলএস হাসপাতালের সঙ্গে সহযোগিতায় নেতাজি সুভাষ চন্দ্র বোস আন্তর্জাতিক বিমানবন্দরে একটি বিনা ব্যয়ে স্বাস্থ্য পরীক্ষা শিবিরের আয়োজন করা হয়।


    এই শিবিরে রক্তচাপ, রক্তের শর্করার মাত্রা নির্ধারণ সহ ইসিজি-র মতো সাধারণ স্বাস্থ্য পরীক্ষা করা হয়। এছাড়াও, বিশেষজ্ঞ চিকিৎসকরা কর্মী ও তাঁদের পরিবারের সদস্যদের স্বাস্থ্য সংক্রান্ত পরামর্শ দেন। ভারতের বিমানবন্দর কর্তৃপক্ষের ঠিকাদার নিযুক্ত কর্মীদেরও এই শিবিরে স্বাস্থ্য পরীক্ষা করা হয়।


    বিশিষ্ট নেফ্রোলজিস্ট ডঃ প্রতীম সেনগুপ্ত, মেডিসিন বিশেষজ্ঞ ডঃ কুমার রাজ, নাক-কান-গলা বিশেষজ্ঞ ডঃ সৌম্যরূপ দাস প্রমুখ এই শিবিরের নেতৃত্ব দেন এবং কর্মীদের স্বাস্থ্য সংক্রান্ত পরামর্শ দিয়ে উদ্বুদ্ধ করেন। এই শিবিরে ১০১ জনের স্বাস্থ্য পরীক্ষা করা হয়। বিভিন্ন ধরনের পরীক্ষা-নিরীক্ষা ছাড়াও অভিজ্ঞ চিকিৎসকরা শিবিরে সংশ্লিষ্ট সকলকে স্বাস্থ্য বিষয়ে পরামর্শ দেন।


    SSS/PB/DM

    
    
    (Release ID: 1572793) Visitor Counter : 6
    
    
      Read this release in: English