      নির্বাচনকমিশন

      ভোটদাতাদের ভোটদানে উৎসাহিত করতে বার্তা এবং ছবি সুসজ্জিত ট্রামের উদ্বোধন করেন পশ্চিমবঙ্গের মুখ্য নির্বাচনী আধিকারিক
      Posted On: 14 MAY 2019 4:20PM by PIB Kolkata


    কলকাতা, ১৪ মে, ২০১৯


    আগামী ১৯শে মে, রবিবার লোকসভা নির্বাচনের শেষ তথা সপ্তম পর্যায়ে পশ্চিমবঙ্গ সহ বিহার, হিমাচল প্রদেশ, ঝাড়খণ্ড, মধ্যপ্রদেশ, পাঞ্জাব, উত্তরপ্রদেশ এবং চণ্ডীগড় – এই সাতটি রাজ্য এবং একটি কেন্দ্রশাসিত অঞ্চলের ৫৯টি আসনে ভোট নেওয়া হবে। এই পর্বে পশ্চিমবঙ্গের ৯টি আসনে ভোটগ্রহণ হবে। এই আসনগুলি হল - দমদম, বারাসাত, বসিরহাট, জয়নগর (সংরক্ষিত), মথুরাপুর (সংরক্ষিত), ডায়মণ্ড হারবার, যাদবপুর, কলকাতা দক্ষিণ, কলকাতা উত্তর লোকসভা আসন।


    গণতন্ত্রকে মজবুত করার লক্ষ্যে ভোটারদের ভোটদানে উৎসাহিত করতে আজ (১৪ই মে) বালিগঞ্জ ট্রাম ডিপোতে একটি তেরঙা বেলুন, ভোট সম্পর্কিত বার্তা ও ছবি সুসজ্জিত একটি ট্রামের উদ্বোধন করলেন রাজ্যের মুখ্য নির্বাচনী আধিকারিক ডঃ আরিজ আফতাব। ‘চল দেশ গড়ি’ এবং ভোটার হেল্পলাইন নম্বর ১৯৫০ ট্রামের দু’দিকেই লেখা রয়েছে।


    সাধারণ মানুষকে ভোটদানের পদ্ধতি সম্পর্কে সচেতন করে তুলতে ট্রামের ভেতরে ইভিএম মেশিন, ভিভিপ্যাট রয়েছে।


    CG/SS/DM

    
    
    (Release ID: 1571988) Visitor Counter : 25
    
    
      Read this release in: English