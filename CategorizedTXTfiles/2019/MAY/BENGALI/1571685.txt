      অর্থমন্ত্রক

      ই-আয়কর দাখিলে ১৯ শতাংশ বৃদ্ধি
      Posted On: 07 MAY 2019 3:19PM by PIB Kolkata


    নয়াদিল্লি, ০৬ মে , ২০১৯


    ২০১৭-১৮ অর্থবর্ষের তুলনায় ২০১৮-১৯ অর্থবর্ষে ই-আয়কর দাখিলের সংখ্যা হ্রাস পেয়েছে বলে এক শ্রেণীর সংবাদমাধ্যমে যে খবর প্রকাশিত হয়েছে তা ঠিক নয় বলে সরকারি সূত্রে জনানো হয়েছে। এই খবর অসত্য এবং ভিত্তিহীন। কারণ, ২০১৭-১৮ অর্থবর্ষ এবং ২০১৮-১৯ অর্থবর্ষে পরিসংখ্যান প্রত্যক্ষ্যভাবে তুলনীয় নয়।


    এক বিবৃতিতে জানানো হয়েছে, ২০১৭-১৮ আয়কর বর্ষে ৬ কোটি ৭৪ লক্ষ ই-আয়কর দাখিলের মধ্যে ৫ কোটি ৭৪ লক্ষ ই-আয়কর দাখিল হয়েছে ২০১৭-১৮ অ্যাসেসমেন্ট বর্ষে। তুলনামূলক পরিসংখ্যান থেকে দেখা যাচ্ছে ২০১৮-১৯ অর্থবর্ষে বর্ষে ৬ কোটি ৬৮ লক্ষ ই-আয়কর দাখিল হয়েছে। এরমধ্যে ২০১৭-১৮ অ্যাসেসমেন্ট বর্ষে দাখিল হওয়া ৬ কোটি ৪৯ লক্ষ ই-আয়করও রয়েছে, যা গতবারের তুলনায় ১৯ শতাংশ বেশী। এই পরিসংখ্যান থেকেই স্পষ্ট হয় যে, ২০১৭-১৮ অর্থবর্ষের তুলনায় ২০১৮-১৯ অর্থবর্ষে বৈদ্যুতিন পদ্ধতিতে আয়কর জমা দেওয়ার সংখ্যা বেড়েছে।


    এই ই-আয়কর দাখিলের পরিসংখ্যান আয়কর দপ্তরের ই-ফাইলিং ওয়েবসাইটে দেওয়া রয়েছে। প্রাপ্ত তথ্যের ওপর ভিত্তি করে এটা প্রামাণিত হয়েছে যে, অধিকাংশ করদাতাই কর দাখিলের জন্য বৈদ্যুতিন পদ্ধতিকে (ই-ফাইলিং)বেছে নিয়েছেন।


    CG/BD /NS

    
    
    (Release ID: 1571685) Visitor Counter : 16
    
    
      Read this release in: English