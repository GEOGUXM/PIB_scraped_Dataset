      প্রতিরক্ষামন্ত্রক

      ভারতীয় নৌ-বাহিনীর জন্য ১৬টি ডুবো জাহাজ বিধ্বংসী জাহাজ নির্মাণে জিআরএসই এবং সিএসএল সংস্থার সঙ্গে চুক্তি স্বাক্ষর
      Posted On: 01 MAY 2019 6:15PM by PIB Kolkata


    নয়াদিল্লি, ১ মে, ২০১৯


    ভারতীয় নৌ-বাহিনীর জন্য ১৬টি ডুবো জাহাজ বিধ্বংসী বিশেষ ধরণের জাহাজ নির্মাণে রাষ্ট্রায়ত্ত গার্ডেনরিচ শিপ বিল্ডার্স অ্যান্ড ইঞ্জিনিয়ার্স (জিআরএসই) এবং কোচি শিপইয়ার্ড লিমিটেড (সিএসএল)-এর মেধ্যে একটি চুক্তি স্বাক্ষরিত হয়েছে। এই ১৬টি বিশেষ ধরণের জাহাজের মধ্যে আটটি জিআরএসই এবং বাকি আটটি সিএসএল নির্মাণ করবে। আগামী অক্টোবর মাস নাগাদ বিশেষ ধরণের এই জাহাজগুলি পর্যায়ক্রমে নৌ-বাহিনীর হাতে তুলে দেওয়া হবে। বছরে এ ধরণের দুটি করে জাহাজ নির্মাণ করা হবে।


    ভারতের সুদীর্ঘ উপকূল এলাকা সহ ১২টি গুরুত্বপূর্ণ নৌ-বন্দর, ১৮৪টি ছোট মাপের বন্দর এবং প্রায় ১,২০০ দ্বীপভূমি সহ উপকূল এলাকার নজরদারির জন্য এ ধরণের জাহাজের অত্যন্ত প্রয়োজনীয়তা রয়েছে।


    বিশেষ ধরণের এই জাহাজগুলি ভারতীয় নৌ-বাহিনীতে অন্তর্ভুক্ত হলে একদিকে যেমন বাহিনীর শত্রুপক্ষের ডুবো জাহাজ ধ্বংস করার ক্ষমতা কয়েকগুণ বাড়বে, অন্যদিকে তেমনই উপকূল অঞ্চলে নজরদারি চালানো আরও সহজ হয়ে উঠবে।


    সম্পূর্ণ দেশীয় প্রযুক্তিতে নির্মীয়মান অত্যাধুনিক এই জাহাজগুলিতে ইন্টিগ্রেটেড প্ল্যাটফর্ম ম্যানেজমেন্ট সিস্টেম, প্রপালসন, অক্সিলারি এবং আধুনিক পিডিজি যন্ত্রপাতি রয়েছে। ভারত সরকারের ‘মেক ইন ইন্ডিয়া’ উদ্যোগের আওতায় এই ধরণের জাহাজ নির্মাণ আরও একটি মাইলফলক হয়ে উঠতে চলেছে।


    CG/BD/DM

    
    
    (Release ID: 1571452) Visitor Counter : 2
    
    
      Read this release in: English