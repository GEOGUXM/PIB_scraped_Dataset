      জাহাজচলাচলমন্ত্রক

      নৌ-বাহিনীর জাহাজ ও বিমানকে ত্রাণ ও উদ্ধারের জন্য প্রস্তুত রাখা হয়েছে
      Posted On: 02 MAY 2019 6:43PM by PIB Kolkata


    কলকাতা, ০২ মে, ২০১৯


    অতি তীব্র ঘূর্ণিঝড় ‘ফণী’র আছড়ে পড়ার আশঙ্কায় পূর্বাঞ্চলীয় নৌ কমান্ড এবং কলকাতার মেরিটাইম অপারেশন সেন্টার আবহাওয়ার পরিস্থিতির ওপর নজর রাখছে। আগামীকাল বিকেল নাগাদ এই ঘূর্ণিঝড় পুরীর কাছাকাছি চিল্কা হ্রদের উত্তরাংশে স্থলভূমিতে আছড়ে পড়ার সম্ভাবনা রয়েছে। এই সময়ে ঝড়ের গতিবেগ ঘন্টায় ১৭০ – ১৮০ এবং কোনও কোনও সময়ে ঘন্টায় ২০০ কিলোমিটার পর্যন্ত হতে পারে।


    বিশাখাপত্তনমে দ্রুততার সঙ্গে সম্ভাব্য ত্রাণ ও উদ্ধারকার্যের জন্য নৌ বাহিনীর জাহাজ তৈরি রাখা হয়েছে। এছাড়া, বিশাখাপত্তনমের আইএনএস ডেগা এবং চেন্নাইয়ে আইএনএস রাজাজির নৌ বিমান স্টেশনে জরুরি পরিস্থিতির জন্য বিমানকেও প্রস্তুত রাখা হয়েছে। জরুরি-ভিত্তিতে উদ্ধার এবং খাদ্যদ্রব্য পৌঁছে দেওয়ার জন্য এই বিমানগুলিকে কাজে লাগানো যেতে পারে।


    CG/PB/SB

    
    
    (Release ID: 1571535) Visitor Counter : 30