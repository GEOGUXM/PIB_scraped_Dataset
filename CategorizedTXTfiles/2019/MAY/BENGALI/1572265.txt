      প্রতিরক্ষামন্ত্রক

      সিমবেক্স-১৯ এর বিষয়ে কিছু তথ্য
      Posted On: 20 MAY 2019 1:38PM by PIB Kolkata


    নয়াদিল্লি, ২০ মে , ২০১৯


    চলতি বছরের ১৬ই মে থেকে ২২ মে পর্যন্ত ভারতীয় নৌবাহিনীর দুটি রণতরী ‘ কলকাতা ’ এবং ‘ শক্তি ’ সিঙ্গাপুরে অনুষ্ঠিত বার্ষিক সিঙ্গাপুর-ভারত নৌ-মহড়া সিমবেক্স-এর প্রথম পর্ব ইমডেস্ক-এ সফলভাবে অংশগ্রহণ করে। এই দুটি রণতরী সিমবেক্স-এর পরবর্তী পর্যায়ে অংশ নেওয়ার জন্য সিঙ্গাপুরে থেকে গেছে।


    কৌশলগত এবং প্রয়োগগত বিভিন্ন দিক নিয়ে বার্ষিক এই মহড়া ১৯৯৩ সাল থেকে অনুষ্ঠিত হয়ে আসছে। এই নৌ-মহড়ায় ডুবোজাহাজ প্রতিরোধী ব্যবস্হাপনা সহ সামুদ্রিক নানা কর্মসূচি পালিত হয়। এরমধ্যে রয়েছে- এয়ার ডিফেন্স অপারেশন, অ্যান্টি এয়ার এবং অ্যান্টি সার্ফেস পর্যায়ে গুলি চালনা সহ নৌ-যুদ্ধে কৌশলগত বিভিন্ন প্রক্রিয়া। সিমবেক্স-এর মাধ্যমে দুই দেশের নৌবাহিনীর মধ্যে সম্পর্ক নিবিড় করা ছাড়াও সামুদ্রিক সহযোগিতার নানা ক্ষেত্র গুরুত্ব পেয়ে থাকে। এ বছরের সিমবেক্স-এ দুই নৌবাহিনীর মধ্যে পারস্পরিক আস্হা বৃদ্ধি, সামুদ্রিক নানা সমস্যার সমাধানে কৌশল স্হির করার মতো বিষয়গুলি গুরুত্ব পেয়েছে।


    ১৬ থেকে ১৯এ মে সিমবেক্স-১৯এর প্রথম পর্ব পোতাশ্রয়ে অনুষ্ঠিত হয়। এই কর্মসূচির আওতায় বিভিন্ন সম্মেলন, যুদ্ধের সময় নানা প্রশিক্ষণ, সিঙ্গাপুর নৌবাহিনীর বিশিষ্টজনেদের সঙ্গে মতবিনিময় এবং ‘ কলকাতা ’ জাহাজে তাঁদের অভ্যর্থনা দেওয়া হয়। সিমবেক্স-১৯এর দ্বিতীয় পর্ব শুরু হয়েছে ১৯ তারিখ থেকে দক্ষিণ চীন সাগরে। চলবে ২২ তারিখ পর্যন্ত। এই পর্বে সমুদ্রে যুদ্ধের সময় বিভিন্ন প্রস্তুতি নিয়ে চর্চা হচ্ছে।


    এই মহড়ায় ভারতীয় নৌবাহিনীর দুই জাহাজ ‘ কলকাতা ’ এবং ‘ শক্তি ’ র সঙ্গে নৌবাহিনীর নজরদারি বিমান ‘ পসেইডন৮ আই ’ অংশগ্রহণ করবে। সিঙ্গাপুরের দুই যুদ্ধ জাহাজ ‘ স্টেডফ্রাস্ট ’ এবং ‘ ভ্যালিয়েন্ট ’ ও নৌবাহিনীর নজরদারি বিমান ফকার-৫০ এবং এফ-১৬ এই মহড়ায় অংশ নিচ্ছে।


    পূর্ব এবং দক্ষিণ-পূর্ব এশিয়ার দেশগুলির সঙ্গে ভারতের সাংস্কৃতিক, অর্থনৈতিক এবং সামগ্রিক আদান-প্রদানের মাধ্যমে সৌহার্দ্যের বাতাবরণ সৃষ্টির লক্ষ্যে ‘ কলকাতা ’ এবং ‘ শক্তি ’ জাহাজ দুটি দক্ষিণ এবং পূর্ব চীন সাগরে গত দু-মাস ধরে সিমবেক্স-১৯এর কর্মসূচির আওতায় মোতায়েন ছিল। এই জাহাজ দুটি চীনের নৌবাহিনীর ৭০ বছর পূর্তি উপলক্ষে কুইংডাওয়ে আয়োজিত আন্তর্জাতিক নৌ-মহড়ায় অংশ নিয়েছিল। এর মাধ্যমে ভারত সরকারের ‘ পূবে তাকাও নীতি ’ এবং ভারতীয় নৌবাহিনীর ‘ মহাসাগরের মাধ্যমে ঐক্যবদ্ধ রাষ্ট্র সমূহ ’ কর্মসূচিগুলি প্রতিফলিত হয়েছে।


    CG/CB /NS

    
    
    (Release ID: 1572265) Visitor Counter : 117
    
    
      Read this release in: English