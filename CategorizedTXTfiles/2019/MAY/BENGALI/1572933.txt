      রাষ্ট্রপতিরসচিবালয়

      ভারতের প্রধানমন্ত্রীর শপথ গ্রহণ উপলক্ষে সরকার ও রাষ্ট্রপ্রধানদের সম্মানে ভারতের রাষ্ট্রপতি ভোজসভার আয়োজন করলেন
      Posted On: 31 MAY 2019 4:53PM by PIB Kolkata


    নয়াদিল্লি, ৩১ মে, ২০১৯


    রাষ্ট্রপতি ভবনে ভারতের প্রধানমন্ত্রীর শপথ গ্রহণ উপলক্ষে উপস্থিত বিভিন্ন দেশের সরকার ও রাষ্ট্রপ্রধান ও সরকারের সম্মানে ভারতের রাষ্ট্রপতি শ্রী রামনাথ কোবিন্দ বৃহস্পতিবার এক ভোজসভার আয়োজন করেন। এই ভোজসভায় বাংলাদেশের রাষ্ট্রপতি মহম্মদ আব্দুল হামিদ, শ্রীলঙ্কার রাষ্ট্রপতি মৈত্রীপালা সিরিসেনা, কিরঘিজ রাষ্ট্রপতি সোরোনবে জিনবেকভ, মায়ানমারের রাষ্ট্রপতি ইউ উইন মিন্ট, মরিশাসের প্রধানমন্ত্রী প্রবীন্দ কুমার জগন্নাথ, নেপালের প্রধানমন্ত্রী কে পি শর্মা ওলি, ভুটানের প্রধানমন্ত্রী ডঃ লোটে শেরিং, থাইল্যান্ডের প্রধানমন্ত্রীর বিশেষ দূত গ্রিসাদা বুনর‍্যাচ উপস্থিত ছিলেন।


    রাষ্ট্রপতি বলেন, ভারতের স্বপ্ন কেবলমাত্র ভারতের একার নয়। “আমরা ঘনিষ্ঠ বন্ধু এবং নিকট প্রতিবেশীদের সমর্থনের ব্যাপারে সর্বদাই সচেতন রয়েছি।” ভারত মহাসাগর থেকে বঙ্গোপসাগরের জলসীমা বেষ্টিত অঞ্চলের পাশাপাশি, মধ্য এশিয়ার সঙ্গে সাংস্কৃতিক নৈকট্য এবং অর্থনৈতিক সুযোগ-সুবিধা ভাগ করে নেওয়ার ক্ষেত্রেও দেশের মানুষের একই প্রত্যাশা ও আশা-আকাঙ্ক্ষা রয়েছে। কয়েক শতাব্দী ধরে ভারত মহান ঐতিহ্যের মূল কেন্দ্র হয়ে রয়েছে। ভারতের এই ঐতিহ্য মধ্য এশিয়ার প্রাণকেন্দ্র থেকে সুদূর ভারত মহাসাগর অঞ্চলেও ছড়িয়ে পড়েছে। “এটাই আমাদের পরম্পরা, এটাই আমাদের ভবিষ্যৎ।” দেশের মানুষের পাশাপাশি, বিশ্ব সম্প্রদায়ের কল্যাণে এই অঞ্চল তথা অন্যত্র শান্তি ও সমৃদ্ধির লক্ষ্যে একযোগে কাজ করতে হবে। এই অঞ্চলের দেশগুলি একে অপরের অগ্রগতি ও কল্যাণেও পাশে দাঁড়াবে বলে রাষ্ট্রপতি অভিমত প্রকাশ করেন।


    SSS/BD/DM

    
    
    (Release ID: 1572933) Visitor Counter : 49
    
    
      Read this release in: English