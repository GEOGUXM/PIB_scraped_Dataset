      রাষ্ট্রপতিরসচিবালয়

      প্রেস বিজ্ঞপ্তি
      Posted On: 27 MAY 2019 6:19PM by PIB Kolkata


    নয়াদিল্লি, ২৫ মে, ২০১৯


    ভারতীয় সংবিধানের ৭৫ (১) ধারানুযায়ী ন্যস্ত ক্ষমতা প্রয়োগ করে রাষ্ট্রপতি শ্রী রাম নাথ কোবিন্দ আজ শ্রী নরেন্দ্র মোদীকে ভারতের প্রধানমন্ত্রী পদে নিয়োগ করেছেন। তিনি শ্রী মোদীকে তাঁর মন্ত্রিসভায় অন্যান্য যেসব সদস্যদের নিয়োগ করা হবে, তাঁদের নাম জানানোর জন্য অনুরোধ করেছেন।


    বিজেপি-র সংসদীয় দলের নেতা হিসাবে আজ রাষ্ট্রপতি ভবনে তিনি রাষ্ট্রপতির সঙ্গে সাক্ষাৎ করলে শ্রী মোদীকে আনুষ্ঠানিকভাবে এ বিষয়ে জানানো হয়। সপ্তদশ লোকসভা নির্বাচনে আইনসভার নিম্নকক্ষে তাঁর দল সংখ্যা গরিষ্ঠতা অর্জন করেছে।


    এর আগে ভারতীয় জনতা পার্টির সভাপতি শ্রী অমিত শাহ্‌-র নেতৃত্বে জাতীয় গণতান্ত্রিক জোটের এক প্রতিনিধিদল রাষ্ট্রপতি ভবনে শ্রী কোবিন্দের সঙ্গে সাক্ষাৎ করেন। এই প্রতিনিধিদলটিতে ছিলেন শ্রী প্রকাশ সিং বাদল, শ্রী রাজনাথ সিং, শ্রী নীতিশ কুমার, শ্রী রামবিলাস পাসওয়ান, শ্রীমতী সুষমা স্বরাজ, শ্রী উদ্ভব ঠাকরে, শ্রী কে পালানিস্বামী, শ্রী কনরাড সাঙমা এবং শ্রী নেইফিউ রিও।


    প্রতিনিধিদলটির পক্ষ থেকে জাতীয় গণতান্ত্রিক জোটের শরিকদের সমর্থনে চিঠি রাষ্ট্রপতির হাতে তুলে দেওয়া হয়। এছাড়া, শ্রী নরেন্দ্র মোদীর বিজেপি সংসদীয় দলের নেতা নির্বাচিত হওয়া বিষয়েও একটি চিঠি রাষ্ট্রপতিকে দেওয়া হয়।


    SSS/PB/SB

    
    
    (Release ID: 1572698) Visitor Counter : 31
    
    
      Read this release in: English