      শিল্পওবাণিজ্যমন্ত্রক

      নতুন দিল্লিতে উন্নয়নশীল দেশগুলির ডব্লিউটিও-র মন্ত্রী পর্যায়ের বৈঠক সমাপ্ত
      Posted On: 14 MAY 2019 4:26PM by PIB Kolkata


    নয়াদিল্লি, ১৪ মে, ২০১৯


    উন্নয়নশীল দেশগুলির বিশ্ব বাণিজ্য সংস্থার(ডব্লিউটিও) মন্ত্রী পর্যায়ের বৈঠক আজ (১৪ই মে) নতুন দিল্লিতে শেষ হয়েছে। গতকাল সন্ধ্যায় কেন্দ্রীয় বাণিজ্য, শিল্প ও অসামরিক পরিবহণ মন্ত্রী শ্রী সুরেশ প্রভু এই নৈশভোজের আয়োজন করেন। অন্যান্যদের মধ্যে উপস্থিত ছিলেন, ডব্লিউটিও-র ডিরেক্টর জেনারেল রবার্তো অ্যাজেভেডো।


    বৈঠকে কেন্দ্রীয় মন্ত্রী জানান, যে সময়ে বাণিজ্যকে কেন্দ্র করে উত্তেজনা প্রশমিত হওয়ার কোন লক্ষণ দেখা যাচ্ছে না এবং সংরক্ষণ নীতির সমর্থন ক্রমশই বাড়ছে, সেই সময়ে সকলের উচিৎ গঠনমূলক বিতর্ক এবং আলোচনার মাধ্যমে যে কোন সমস্যার সমাধানের রূপরেখা তৈরি করা। তিনি আরও বলেন, ভারত সব সময় বাণিজ্যের যে কোন বিষয় নিয়ে উন্নয়নশীল দেশগুলির মধ্যে আলাপ-আলোচনা চালিয়ে যেতে উদ্যোগ নেয়। এর পাশাপাশি, বিশ্ব বাণিজ্য সংস্থার পুনর্গঠন নিয়ে উদীয়মান সমস্যাগুলির বিষয়েও ভারত আলোচনার জন্য প্রস্তুত বলে জানান তিনি।


    বৈঠকে, বিশ্ব বাণিজ্য সংস্থার ডিরেক্টর জেনারেল রবার্তো অ্যাজেভেডো জানান, বিশ্ব বাণিজ্য সংস্থার পুনর্গঠন পদ্ধতি এবং সমস্যা নিয়ে আলোচনা চলছে। আশা করা যাচ্ছে, খুব শীঘ্রই এর সুফল মিলবে। তিনি আরও বলেন, বাণিজ্যে বিরোধ নিষ্পত্তির সমস্যার সমাধানে সব দেশগুলির ভাবনা-চিন্তা করা উচিৎ। উন্নত এবং উন্নয়নশীল দেশগুলির মধ্যে মেরুকরণের বিভাজন কখনই করা উচিৎ নয় বলেও মন্তব্য করেন তিনি। বিশেষ এবং আলাদা ধরণের উদ্ভাবনমূলক কাজে জোর দিচ্ছে ছোট উন্নয়নশীল দেশগুলি। ‘বাণিজ্য-সুগম-চুক্তি’ এই ধরনের মডেলকে যে কোন দেশেরই বাণিজ্যের উন্নয়নের মাপকাঠি হিসেবে ধরা উচিৎ বলে রবার্তো অ্যাজেভেডো মন্তব্য করেন ।


    আজ সকালে মন্ত্রী পর্যায়ের বৈঠকের উদ্বোধনী ভাষণে কেন্দ্রীয় মন্ত্রী শ্রী সুরেশ প্রভু জানান, উন্নয়নশীল দেশগুলিতে ৭.৩ বিলিয়ন লোক বাস করে। তাঁরা যেন কোনভাবেই উন্নয়ন থেকে বাদ না পড়ে তা দেখা উচিৎ বিশ্ব বাণিজ্য সংস্থার। কিভাবে এই সংস্থার উন্নতি ঘটানো যায় তা নিয়ে নতুন দিল্লি যথেষ্টই প্রয়াস চালাচ্ছে বলে তিনি জানান। বিভিন্ন দেশগুলির মধ্যে বাণিজ্যিক সম্পর্ক গড়ে তোলার দায়িত্ব সকলেরই। ডব্লিউটিও-র পুনর্গঠন নিয়ে যাতে উন্নয়নশীল সকল দেশগুলি তাদের মত প্রকাশ করতে পারে, সে বিষয়গুলিও দেখা উচিৎ বলে মন্ত্রী জানান।


    গত বছর মার্চের ১৯ ও ২০ তারিখ ভারত বিশ্ব বাণিজ্য সংস্থার মন্ত্রী পর্যায়ের বৈঠকের আয়োজন করা হয়েছিল। সেখানে উন্নত এবং উন্নয়নশীল দেশের ৫০ জন সদস্য অংশগ্রহণ করেছিলেন। এই বৈঠকেও বিভিন্ন দেশগুলির মধ্যে নিয়ম-ভিত্তিক বাণিজ্যিক সম্পর্ক গড়ে তোলার জন্য এবং বিশ্ব বাণিজ্য সংস্থার পুনর্গঠনের বিষয়টি উপস্থাপন করেছিল।


    বাণিজ্য মন্ত্রী আশা প্রকাশ করেছেন, নতুন দিল্লিতে আয়োজিত এই মন্ত্রী পর্যায়ের বৈঠকে বিশ্ব বাণিজ্য সংস্থার উন্নয়ন এবং পুনর্গঠনের বিষয়ে মতৈক্য ও সিদ্ধান্তে পৌঁছনো সম্ভব হবে।


    CG/SS/DM

    
    
    (Release ID: 1571990) Visitor Counter : 32
    
    
      Read this release in: English