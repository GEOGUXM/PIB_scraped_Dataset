      নির্বাচনকমিশন

      লোকসভা নির্বাচনের সপ্তম পর্বে আগামীকাল পশ্চিমবঙ্গে অবাধ ও সুষ্ঠু ভোট গ্রহণ সুনিশ্চিত করতে নির্বাচন কমিশন ব্যাপক নিরাপত্তার ব্যবস্থা নিয়েছে
      Posted On: 18 MAY 2019 1:29PM by PIB Kolkata


    কলকাতা, ১৮ মে , ২০১৯


    লোকসভা নির্বাচনের সপ্তম তথা অন্তিম পর্যায়ে আগামীকাল রবিবার ,পশ্চিমবঙ্গ সহ ছ’টি রাজ্য এবং একটি কেন্দ্রশাসিত অঞ্চলেমোট ৫৯টি আসনেরজন্য ভোট নেওয়া হবে। এর মধ্যে পশ্চিমবঙ্গে নয়টি লোকসভা আসনের জন্য ভোটগ্রহণ করা হবে।পশ্চিমবঙ্গের এই পর্যায়ের আসনগুলি হল - দমদম, বারাসাত, বসিরহাট, জয়নগর (সংরক্ষিত),মথুরাপুর (সংরক্ষিত),ডায়মন্ড হারবার, যাদবপুর, কলকাতা দক্ষিণ, এবং কলকাতা উত্তর। এছাড়াও দার্জিলিং, ইসলামপুর, হাবিবপুর এবং ভাটপাড়া বিধানসভা কেন্দ্রের উপনির্বাচনের ভোটও নেওয়া হবে।


    বাঁকুড়া লোকসভা কেন্দ্রের শালতোড়া বিধানসভা খন্ডের ছাতার কানালি প্রাথমিক বিদ্যালয়ের বুথে পুনর্নির্বাচনও আগামীকাল হবে ভোটগ্রহণ শুরু হবে সকাল ৭টাথেকে।চলবে সন্ধ্যা ৬টা পর্যন্ত।নির্বাচন কমিশন অবাধ এবং সুষ্ঠু নির্বাচনের জন্য সবরকমের ব্যবস্থা নিয়েছে।যে কোন রকমের অপ্রীতিকর পরিস্থিতি এড়াতে ৭১০ কোম্পানি কেন্দ্রীয় বাহিনী আগামীকাল মোতায়েন করা হবে প্রতিটি বুথে এরফলে কেন্দ্রীয় বাহিনী থাকছে।


    পাশাপাশি কেন্দ্রীয়বাহিনীর একজন অ্যাসিস্টান্ট কমান্ডান্ডের নেতৃত্বে ৪৬১টি কুইক রেসপন্স টিম সতর্ক অবস্থায় থাকবে।কোথাও গন্ডগোলের খবর এলে৫থেকে ১৫ মিনিটের মধ্যে এই দল পরিস্থিতি মোকাবিলায় পৌছে যাবে।একজন করে স্থানীয় কনস্টেবল প্রতিটি কুইক রেসপন্স টিমকেসাহায্য করবেন।এছাড়াও কলকাতা পুলিশের ১৭৮টি কুইক রেসপন্স টিম আছে। পাশাপাশি রাজ্য সশস্ত্র পুলিশের আরটি এবং ফ্লাইং স্কোয়াডের সদস্যরাও থাকছেন।


    এছাড়াও যে সব এলাকায় গন্ডগোল হবার আশঙ্কা রয়েছে, সেই সব এলাকায় ভোটারদের মধ্যে আস্থা বাড়াতে রুট/ফ্ল্যাগ মার্চ করা হচ্ছে।প্রতিটি ভোটগ্রহণ কেন্দ্র থেকে ২০০ মিটারের মধ্যে ১৪৪ ধারা জারী করা হয়েছে। কেউ এই আদেশ লঙ্ঘন করলে আর্থিক জরিমানা সহ ৩ বছরের সশ্রম কারাদন্ড হতে পারে।


    CG/CB

    
    
    (Release ID: 1572235) Visitor Counter : 52
    
    
      Read this release in: English