      উপ-রাষ্ট্রপতিরসচিবালয়

      উপ-রাষ্ট্রপতি : সরকারি অফিসারদের কাজের মান নির্ধারক হওয়া উচিৎ জনসন্তোষ
      Posted On: 02 MAY 2019 4:09PM by PIB Kolkata


    নয়াদিল্লি, ২ মে, ২০১৯


    উপ-রাষ্ট্রপতি শ্রী এম ভেঙ্কাইয়ে নাইডু বলেছেন, সরকারি অফিসারদের কাজের মান নির্ধারক হওয়া উচিৎ মানুষের সন্তুষ্টি।


    তিনি তাঁদের জ্ঞান এবং প্রযুক্তিগত দক্ষতার উন্নতি করতে বলেছেন। নিয়মিতভাবে আন্তর্জাতিক সেরা প্রশাসনের উদাহরণগুলি থেকে শিক্ষালাভ করতে বলেছেন যাতে ভারতের প্রশাসনিক ব্যবস্থা আরও ভালো, আরও কার্যকরী হয়।


    নতুন দিল্লিতে অন্ধ্রপ্রদেশ সচিবালয়ের সহ-সচিব, সেকশন অফিসার এবং কর্মীদের উদ্দেশে উপ-রাষ্ট্রপতি সমস্যার মুখোমুখি হতে এবং মানুষের, বিশেষ করে যুবসমাজের প্রত্যাশা পূরণ করতে বলেন।


    উপ-রাষ্ট্রপতি বলেন, সুদক্ষ প্রশাসনিক ব্যবস্থা সময়ের দাবি। তিনি চান আধিকারিকরা যেন স্বচ্ছতার সঙ্গে সময় মেনে জনসেবা প্রদান করেন।


    উপ-রাষ্ট্রপতি তাঁদের কার্যপদ্ধতি এবং প্রক্রিয়ার নিয়মিত পর্যালোচনা, সংস্কার এবং আরও সুক্ষ্ম করার উপদেশ দেন যাতে সরকারি কর্মসূচির সুফলগুলি প্রতিটি মানুষের কাছে পৌঁছতে পারে। তিনি বলেন, প্রত্যেকে যেন তাঁর কর্তব্য পালন করেন একাগ্রতা, সততা এবং নিয়ম-শৃঙ্খলার সঙ্গে।


    সমস্ত সরকারি কাজকর্ম সংশ্লিষ্ট রাজ্যের সরকারি ভাষাতেই করার পরামর্শ দিয়েছেন তিনি। শ্রী নাইডু তাঁদের বলেন, যে সব মানুষ তাঁদের কাছে ক্ষোভ জানাতে আসবেন, তাঁদের সেই দাবি যেন সহানুভূতির সঙ্গে বিবেচনা করা হয়।


    অন্ধ্রপ্রদেশের অর্থ দপ্তরের ৩০ জনেরও বেশি আধিকারিক উপ-রাষ্ট্রপতির সঙ্গে দেখা করেন। তাঁদের প্রশিক্ষণ চলছে ফরিদাবাদে ন্যাশনাল ইনস্টিটিউট অফ ফিনান্সিয়াল ম্যানেজমেন্টে। একমাসব্যাপী এই প্রশিক্ষণ শিবিরে শেখানো হচ্ছে ব্যয় ব্যবস্থাপনা, বাজেট ব্যবস্থাপনা, আর্থিক দায়িত্ব এবং কর-পদ্ধতি সম্পর্কে।


    CG/AP/DM

    
    
    (Release ID: 1571490) Visitor Counter : 21
    
    
      Read this release in: English