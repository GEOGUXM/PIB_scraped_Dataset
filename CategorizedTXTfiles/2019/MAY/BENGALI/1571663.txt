      প্রতিরক্ষামন্ত্রক

      নৌ-বাহিনীর ডরনিয়ার বিমানের আকাশপথে সমীক্ষা – পুরীর আশপাশে ব্যাপক ক্ষয়ক্ষতির ছবি
      Posted On: 06 MAY 2019 5:46PM by PIB Kolkata


    নয়াদিল্লি, ৬ মে, ২০১৯


    পুরী লাগোয়া উপকূল অঞ্চলে আছড়ে পড়া মারাত্মক তীব্র সামুদ্রিক ঘুর্ণিঝড় ‘ফণী’র প্রভাবে পুরী ও আশপাশের এলাকায় বহু গাছ পড়ে যাওয়ার ছবি পাওয়া গেছে। সামুদ্রিক ঘুর্ণিঝড় ‘ফণী’র প্রভাব নিরূপণে নৌ-বাহিনীর ডরনিয়ার যুদ্ধবিমানকে সমীক্ষার কাজে মোতায়েন করা হয়। এই যুদ্ধবিমান থেকে পাওয়া ছবিতে ব্যাপক ক্ষয়ক্ষতির প্রমাণ মিলেছে। ছবিতে আরও দেখা গেছে, পুরীর সঙ্গে যোগাযোগ রক্ষাকারী বিভিন্ন সড়কে গাছ ও বিদ্যুতের খুঁটি পড়ে গিয়ে সাময়িকভাবে রাস্তা বন্ধ হয়ে গেছে। এমনকি, পুরী রেল স্টেশনের ছাদের একাংশ ব্যাপক এই ঘুর্ণিঝড়ে উড়ে গেছে। পুরী ও চিলকা হ্রদের মাঝামাঝি নিচু এলাকাগুলি প্লাবিত হয়েছে। সমীক্ষার সময় যুদ্ধবিমানের পাইলটরা ৫০ নট গতিতে হাওয়া বইছে বলেও লক্ষ্য করেছেন। এছাড়াও, সমীক্ষার সময় তোলা একাধিক ছবি ত্রাণ ও পুনর্বাসনমূলক কাজে পরিকল্পনা প্রণয়নের জন্য রাজ্যের প্রশাসনিক আধিকারিকদের বিনিময় করা হচ্ছে।


    CG/BD/DM

    
    
    (Release ID: 1571663) Visitor Counter : 24
    
    
      Read this release in: English