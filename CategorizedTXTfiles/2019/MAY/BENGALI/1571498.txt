      সংস্কৃতিমন্ত্রক

      বিআইটিএম-এর হীরক জয়ন্তী উপলক্ষে একটি নতুন ডিজিটাল টেকলনজি গ্যালারির উদ্বোধন
      Posted On: 02 MAY 2019 4:54PM by PIB Kolkata


    কলকাতা, ২ মে, ২০১৯


    কলকাতায় আজ বিড়লা শিল্প ও কারিগরি সংগ্রহশালায় (বিআইটিএম) একটি নতুন অত্যাধুনিক ডিজিটাল টেকনলজি গ্যালারির উদ্বোধন হল। বিআইটিএম-এর হীরক জয়ন্তী উৎসবের অঙ্গ হিসেবে এই বিজ্ঞান সংগ্রহালয়ে এই নতুন উদ্বোধিত গ্যালারিতে থাকবে ডিজিটাল প্রযুক্তির উন্নতি কিভাবে বিনোদন এবং শিক্ষাক্ষেত্রে স্থান করে নিয়েছে। গ্যালারিতে ১৫টি প্রদর্শ আছে এবং প্রায় ১০টি বিভিন্ন মাল্টি-মিডিয়া এবং ইন্টার‍্যাক্টিভ নমুনাও রাখা হয়েছে। মোশন সেন্সিং, অগমেন্টেড রিয়্যালিটি, ভার্চ্যুয়াল রিয়্যালিটি, মাইন্ড ম্যাপিং টেকনিক, গেশ্চার রেকগনিশন ইত্যাদি প্রযুক্তির মাধ্যমে দর্শকদের বিভিন্ন ডিজিটাল ইনস্টলেশনের সঙ্গে মুখোমুখী হওয়ার সুযোগ দেওয়া হবে।


    ‘মাইন্ড ওভার ম্যাটার’ নামে একটি প্রদর্শনীর আয়োজন করা হয়েছে স্টিফেন হকিং-কে সম্মান জানাতে। পাশাপাশি, বিআইটিএম-এর ৬০ বছরের পথচলাকে তুলে ধরতেও আরও একটি প্রদর্শনীর আয়োজন করা হয়েছে।


    উদ্বোধনী অনুষ্ঠানে আজ উপস্থিত ছিলেন জওহরলাল নেহরু বিশ্ববিদ্যালয়ের উপাচার্য এবং এনসিএসএম-এর গভর্নিং কাউন্সিলের চেয়ারম্যান অধ্যাপক এম জগদীশ কুমার, এনসিএসএম-এর ডিরেক্টর জেনারেল শ্রী অরিজিৎ দত্ত চৌধুরি, বিআইটিএম-এর অধিকর্তা শ্রী ভি এস রামচন্দ্রন এবং বিজ্ঞান সংগ্রহশালা, এনসিএসএম এবং অন্য সংস্থার প্রাক্তন ও বর্তমান প্রধান ও কর্মীরা। বোস ইনস্টিটিউটের প্রাক্তন অধিকর্তা অধ্যাপক শিবাজী রাহা, পিছিয়ে পড়া শ্রেণীর শিশুদের জন্য বিআইটিএম-এর উদ্যোগের প্রশংসা করেন এবং আরও বেশি মানুষকে বিজ্ঞান বিষয়ক কর্মসূচিতে জড়িত করার পরামর্শ দেন। অধ্যাপক এম জগদীশ কুমার, বিজ্ঞানকে জনপ্রিয় করতে এবং দেশের দুর্গমতম এলাকায় বিজ্ঞান বিষয়ক কর্মসূচি পৌঁছে দিতে বিআইটিএম-এর প্রচেষ্টার জন্য অভিনন্দন জানান।


    CG/AP/DM

    
    
    (Release ID: 1571498) Visitor Counter : 57
    
    
      Read this release in: English