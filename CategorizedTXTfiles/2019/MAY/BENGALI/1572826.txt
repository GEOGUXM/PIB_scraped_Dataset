      ইস্পাতমন্ত্রক

      এনএমডিসি-র চতুর্থ ত্রৈমাসিকের ফল
      Posted On: 30 MAY 2019 4:24PM by PIB Kolkata


    নয়াদিল্লি, ৩০ মে, ২০১৯


    এনএমডিসি ২০১৮-১৯-এ ৩২.৩৬ মিলিয়ন টন আকরিক লোহা উৎপাদন ও বিক্রি করেছে। গত বছর আকরিক উৎপাদনের পরিমাণ ছিল ৩৫.৫৮ মিলিয়ন টন। বিক্রির পরিমাণ ছিল ৩৬.০৮ মিলিয়ন টন। ২০১৮-১৯-এ কোম্পানির বিক্রয় মূল্য ছিল ১২,১৫৩ কোটি টাকা। এর আগের বছরে ঐ পরিমাণ ছিল ১১,৬১৫ কোটি টাকা। বৃদ্ধির হার ৫ শতাংশ। কর পূর্ববর্তী লাভের পরিমাণ দাঁড়িয়েছে ৭,১৯৮ কোটি টাকা, যা গতবারে ছিল ৬,১৭৯ কোটি টাকা। এক্ষেত্রে বৃদ্ধি ঘটেছে ১৭ শতাংশ। কর পরবর্তী লাভের পরিমাণ দাঁড়িয়েছে ৪,৬৪২ কোটি টাকা। গত বছর এর পরিমাণ ছিল ৩,৮০৬ কোটি টাকা। বৃদ্ধির হার ২২ শতাংশ।


    এনএমডিসি-র সিএমডি এন বৈজেন্দ্র কুমার সকল কর্মীকে তাঁদের উদ্যোগ ও পরিশ্রমের জন্য অভিনন্দন জানান। তিনি বলেন, এই ফল থেকে স্পষ্ট বোঝা যায় এনএমডিসি সব সমস্যার মোকাবিলা করতে সক্ষম। তিনি সংশ্লিষ্ট সকল পক্ষ, ইস্পাত মন্ত্রক এবং ছত্তিশগড় সরকারকে তাদের সহায়তার জন্য ধন্যবাদ জানান।


    SSS/AP/DM

    
    
    (Release ID: 1572826) Visitor Counter : 21
    
    
      Read this release in: English