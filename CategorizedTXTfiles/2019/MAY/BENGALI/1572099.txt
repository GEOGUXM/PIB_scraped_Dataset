      অর্থ কমিশন

      অর্থ কমিশনের বৈঠক অর্থ মন্ত্রকের সঙ্গে
      Posted On: 16 MAY 2019 3:26PM by PIB Kolkata


    নয়াদিল্লি, ১৬ মে, ২০১৯


    অর্থ কমিশন ১৫ই মে, মঙ্গলবার সার্বিক আর্থিক পরিস্থিতি নিয়ে কেন্দ্রীয় অর্থ মন্ত্রকের বরিষ্ঠ আধিকারিকদের সঙ্গে বৈঠকে বসে। অর্থ কমিশনের চলতি ধারার সঙ্গে সঙ্গতি রেখেই এই বৈঠকের আয়োজন করা হয়। অর্থ কমিশন চাইছে এমন একটি সিদ্ধান্তে পৌঁছতে যাতে, অনুভূমিক এবং সমান্তরালভাবে তাদের সিদ্ধান্ত কার্যকর করা যায়। কমিশনের চেয়ারম্যান এবং সদস্য শ্রী অজয় নারায়ণ ঝা, ডঃ অনুপ সিং ছাড়াও আলোচনায় অংশ নেন অর্থ সচিব শ্রী সুভাষ চন্দ্র গর্গ, রাজস্ব সচিব শ্রী অজয়ভূষণ পাণ্ডে, ব্যয় সচিব শ্রী গিরীশ চন্দ্র মুর্মু, মুখ্য অর্থনৈতিক উপদেষ্টা ডঃ কৃষ্ণমূর্তি সুব্রমনিয়ান, সিবিডিটি-র চেয়ারম্যান শ্রী পি সি মোদী, সিবিআইসি-র চেয়ারম্যান শ্রী পি কে দাস এবং অর্থ মন্ত্রক ও কমিশনের অন্য বরিষ্ঠ আধিকারিকরা।


    কমিশন মনে করে, জিডিপি-র হার যে কোনভাবেই হোক, কিছুটা ওঠা-নামা করেছে কারণ, মধ্যবর্তী মেয়াদে অগ্রগতির উচ্চ হার। এই ঝোঁক সারা পৃথিবীব্যাপী। তাই কমিশন মনে করে, প্রত্যক্ষ করবাবদ যে আয় দেখানো হয়েছে তা যথেষ্ট আশানুরূপ। তবে, অপ্রত্যক্ষ করের ক্ষেত্রে দেখা গেছে সময়ে সময়ে পূর্বাভাসের হেরফের হয়েছে। ব্যয়ের ক্ষেত্রে আলোচনা হয় কেন্দ্রীয় কর্মসূচিগুলির সরলীকরণ নিয়ে যেখানে নতুন জীবনচক্রের সঙ্গে মানিয়ে এটি রূপায়ণ করা হচ্ছে।


    গত কয়েক মাস ধরেই বিস্তারিত আলোচনা হচ্ছে অর্থ মন্ত্রকের সঙ্গে ‘উদয়’ এবং সপ্তম বেতন কমিশন নিয়ে বিশেষ করে, রাজ্যগুলির আর্থিক পরিস্থিতির প্রেক্ষাপটে।


    অর্থ মন্ত্রকের পক্ষ থেকে কমিশনের সামনে কমিশনের আর্থিক কাজকর্ম বিষয়ে সরকারের ভাবনার কথা তুলে ধরা হয়। গত পাঁচ বছরের অর্থনৈতিক উন্নয়ন বিস্তারিত বিশ্লেষণ করা হয়। জোর দেওয়া হয়, আর্থিক বৃদ্ধি, লগ্নি, শিল্পোৎপাদন, ব্যাঙ্কিং, মুদ্রাস্ফীতি, আর্থিক নীতি, বহির্ক্ষেত্র এবং মধ্যমেয়াদি দৃষ্টিভঙ্গি নিয়ে। অর্থ মন্ত্রক কমিশনের কাছে ২০১৮-১৯ এবং ২০১৯-২০-র রূপরেখা তুলে ধরে।


    অর্থ মন্ত্রকের থেকে বিভিন্ন খাতে আয়-ব্যয়ের পূর্বাভাসও জানানো হয়। আয়ের উৎস সম্পর্কেও অর্থ মন্ত্রকের ভাবনার কথা তুলে ধরা হয় অর্থ কমিশনের কাছে। ব্যয় এবং কি কি খাতে সেই ব্যয় হবে, কি প্রয়োজন তাও জানানো হয় অর্থ কমিশনকে।


    মন্ত্রক এবং কমিশনের মধ্যে আর্থিক ব্যবস্থাপনা নিয়েও বিস্তারিত আলোচনা হয় যেখানে মন্ত্রকের তরফ থেকে বেশ কিছু পরামর্শ দেওয়া হয় কমিশনকে। জিএসটি, স্থানীয় প্রশাসনগুলিকে অনুদান এবং জনসংখ্যার তথ্য নিয়েও বিস্তারিত আলোচনা হয়।


    কমিশন এখন অপেক্ষা করছে, অর্থ মন্ত্রকের মাধ্যমে সরকারের পূর্ণ প্রতিবেদন পাওয়ার জন্য। ওই প্রতিবেদন খুব শীঘ্রই পাওয়া যাবে বলে মনে করা হচ্ছে।


    CG/AP/DM

    
    
    (Release ID: 1572099) Visitor Counter : 8
    
    
      Read this release in: English