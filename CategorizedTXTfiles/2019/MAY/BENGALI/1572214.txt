      প্রতিরক্ষামন্ত্রক

      মাউন্ট মাকালুতে ভারতীয় সেনাবাহিনীর অভিযাত্রী দলের গুরুত্বপূর্ণ সদস্য নায়েক নারায়ণ সিং সম্পর্কিত তথ্য
      Posted On: 17 MAY 2019 6:10PM by PIB Kolkata


    নয়াদিল্লি, ১৭ মে, ২০১৯


    প্রতিরক্ষা মন্ত্রকের এক প্রেস বিবৃতিতে জানানো হয়েছে যে, ভারতীয় সেনাবাহিনীর পর্বতারোহী দলের ১৮ জন সদস্য গত ১৬ই মে সাফল্যের সঙ্গে ৮,৪৮৫ মিটার উচ্চতা বিশিষ্ট মাউন্ট মাকালুর শীর্ষে পৌঁছয়। অবশ্য, পর্বত চূড়া থেকে অবতরণের সময় ক্যাম্পে পৌঁছনোর পথে অভিযাত্রী দলের সদস্য নায়েক নারায়ণ সিং প্রাণ হারান।


    নায়েক নারায়ণ সিং পর্বতারোহনে সর্বদাই অত্যন্ত আগ্রহী একজন সেনানী হিসেবে পরিচিত ছিলেন। অতীতেও তিনি একাধিক পর্বতারোহন অভিযানে অংশ নিয়েছেন। গত বছর তিনি সাফল্যের সঙ্গে মাউন্ট কামেত পর্বত চূড়ার শীর্ষে পৌঁছন। উত্তরাখণ্ডের পিথোরাগড় থেকে আসা নায়েক নারায়ণ সিং, ২০০২ সালে সেনাবাহিনীতে কর্মজীবন শুরু করেন। তাঁর পত্নী ও তিন শিশু-সন্তান রয়েছে। এক আন্তরিক ও সাহসী সেনানী হিসেবে সকলে তাঁকে স্মরণে রাখবে।


    মাউন্ট মাকালুকে সবথেকে বিপজ্জনক ও চ্যালেঞ্জিং পর্বত চূড়া হিসেবে গণ্য করা হয়ে থাকে। ৮ হাজার মিটারের বেশি উচ্চতা বিশিষ্ট বিশ্বের বিভিন্ন পর্বত চূড়ার শিখরে পৌঁছনোর অঙ্গ হিসেবে ভারতীয় সেনাবাহিনী মাউন্ট মাকালুর শীর্ষে পৌঁছনোর উদ্যোগ গ্রহণ করে।


    CG/BD/DM

    
    
    (Release ID: 1572214) Visitor Counter : 65
    
    
      Read this release in: English