      প্রধানমন্ত্রীরদপ্তর

      প্রধানমন্ত্রীকে টেলিফোনের মাধ্যমে শুভেচ্ছা
      Posted On: 27 MAY 2019 3:03PM by PIB Kolkata


    নয়াদিল্লি , ২৬ মে, ২০১৯


    প্রধানমন্ত্রী শ্রী নরেন্দ্র মোদীকে সদ্য সমাপ্ত সাধারণ নির্বাচনে বিপুল জয়ের জন্য ২৬শে মে পাকিস্তানের প্রধানমন্ত্রী ইমরান খান, মালদ্বীপের প্রাক্তন রাষ্ট্রপতি মহামেদ নাশিদ এবং নেপালের প্রাক্তন প্রধানমন্ত্রী মাধব নেপাল টেলিফোন করে শুভেচ্ছা জানান।


    পাকিস্তানের প্রধানমন্ত্রী শ্রী ইমরান খান তাঁকে টেলিফোনে শুভেচ্ছা জানানোয় পাক প্রধানমন্ত্রীকে ধন্যবাদ জানিয়েছেন শ্রী মোদী। এই প্রসঙ্গে প্রতিবেশীদের জন্য অগ্রাধিকারের নীতির বিষয় উল্লেখ করে শ্রী মোদী, পাকিস্তানের প্রধানমন্ত্রীকে দারিদ্র্য দূরীকরণের জন্য যৌথ প্রয়াসে উদ্যোগী হওয়ার আমন্ত্রণ জানান। প্রধানমন্ত্রী বলেন, এই অঞ্চলে শান্তি, প্রগতি এবং সমৃদ্ধির লক্ষ্যে সহযোগিতার জন্য আস্থা অর্জনের পাশাপাশি, হিংসা এবং সন্ত্রাসবাদ মুক্ত পরিবেশ গড়ে তুলতে হবে।


    মালদ্বীপের প্রাক্তন রাষ্ট্রপতি শ্রী নাশিদ প্রধানমন্ত্রীকে ঐতিহাসিক জয়ের অভিনন্দন জানান। সাম্প্রতিক সময়ে মালদ্বীপ ও ভারতের মধ্যে সম্পর্ক আরও মজবুত হয়েছে বলে তিনি উল্লেখ করেন। এই অঞ্চলে চরমপন্থা এবং মৌলবাদের বিরুদ্ধে লড়াইয়ে তিনি উভয় রাষ্ট্রের মধ্যে নিবিড় সহযোগিতার ওপর জোর দেন। শ্রী নরেন্দ্র মোদী তাঁকে সংবর্ধনা দেওয়ার জন্য মালদ্বীপের প্রাক্তন রাষ্ট্রপতিকে ধন্যবাদ জানান। এই অঞ্চলের শান্তি, প্রগতি এবং উন্নয়নের জন্য উভয় দেশের মধ্যে দৃঢ়, পারস্পরিক স্বার্থ রক্ষা বজায় রেখে সর্বস্তরের অংশীদারিত্বের প্রশ্নে শ্রী মোদী তাঁর অঙ্গীকার আবারও ব্যক্তি করেন।


    শ্রী মাধব নেপাল প্রধানমন্ত্রী শ্রী নরেন্দ্র মোদীকে তাঁর দল এবং জোটের ঐতিহাসিক বিপুল জয়ে উষ্ণ অভিনন্দন জানিয়েছেন। তিনি আশা করেন, বিশ্বের অগ্রণী শক্তি হিসেবে ভারত আত্মপ্রকাশ করবে। উষ্ণ অভিনন্দন জানানোর জন্য শ্রী নেপালকে ধন্যবাদ জানান শ্রী মোদী। ভারত ও নেপালের মধ্যে ঐতিহাসিক বন্ধুত্বপূর্ণ সম্পর্ককে আরও দৃঢ় করার লক্ষ্যে প্রধানমন্ত্রী কাজ করে যাবেন বলে জানিয়েছেন।


    SSS/CB/DM

    
    
    (Release ID: 1572664) Visitor Counter : 38
    
    
      Read this release in: English