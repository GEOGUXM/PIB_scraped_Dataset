      নির্বাচনকমিশন

      লোকসভা নির্বাচনের পঞ্চম পর্বে আজ পশ্চিমবঙ্গে ৭টি লোকসভা কেন্দ্রে ভোট গ্রহণ
      
      উলুবেড়িয়া পূর্ব বিধানসভা আসনে উপনির্বাচনে ও ভোট নেওয়া হবে

      Posted On: 06 MAY 2019 9:17AM by PIB Kolkata

    ক লকাতা, ৬ মে ২০১৯


    দেশজুড়ে আজ লোকসভা নির্বাচনের পঞ্চম পর্বে সাতটি রাজ্যে যে ৫১টি আসনে ভোট নেওয়া হবে , তার মধ্যে পশ্চিমবঙ্গে সাতটি কেন্দ্র রয়েছে। এগুলি হল বনগাঁ (সংরক্ষিত), ব্যারাকপুর, হাওড়া, উলুবেড়িয়া, শ্রীরামপুর, হুগলী এবং আরামবাগ (সংরক্ষিত)। একই সঙ্গে উলুবেড়িয়া পূর্ব বিধানসভা কেন্দ্রেও উপনির্বাচনের ভোট গ্রহণ করা হবে। ভোটগ্রহণ চলবে সকাল সাতটা থেকে সন্ধ্যে ৬টা পর্যন্ত। অবাধ এবং সুষ্ঠু নির্বাচনের জন্য পশ্চিমবঙ্গ মুখ্য নির্বাচনী আধিকারিকের দপ্তর থেকে সব ব্যবস্থা নেওয়া হয়েছে। মুখ্য নির্বাচনী আধিকারিক ডঃ আরিজ আফতাব সাংবাদিকদের জানিয়েছিলেন সব ভোটগ্রহণ কেন্দ্রেই কেন্দ্রীয় বাহিনী থাকবে । অতিরিক্ত মুখ্য নির্বাচনী আধিকারিক শ্রী সঞ্জয় বসুও গতকাল এই বিষয়টি সাংবাদিকদের জানান।


    শ্রী বসু সাংবাদিকদের আরো জানান, এই পর্বে নির্দল ও নিবন্ধীকৃত রাজনৈতিক দল্গুলির মোট ৮৩ জন প্রার্থীর ভাগ্যনির্ধারিত হবে। এঁদের মধ্যে ১২ জন মহিলা। ভোট নেওয়ার জন্য ১১২৯০টি কেন্দ্র খোলা হয়েছে। এর মধ্যে সবথেকে বেশি থাকছে আরামবাগ (সংরক্ষিত) আসনে౼২০৫৮টি। সাতটি কেন্দ্রে ১১,৬৯১,৮৮৯ জন ভোটদাতার মধ্যে ৬,০০৪৮৪৮ জন পুরুষ ভোটদাতা। মহিলা ভোটদাতা ৫,৬৮৬,৮৩০ জন আর ২১১ জন তৃতীয় লিঙ্গের ভোটদাতা। শ্রীরামপুর লোকসভা কেন্দ্রে সরবোচ্চ ভোটদাতা রয়েছেন। হুগলী কেন্দ্রে মহিলা ভোটদাতার সংখ্যা সবথেকে বেশি౼ ৮৭৪৫৪৯ জন। সাতটি লোকসভা কেন্দ্রে সার্ভিস ভোটার রয়েছেন ১৪৮৮৬ জন।


    শ্রী বসু জানিয়েছেন সাতটি কেন্দ্রের ভোটগ্রহণের জন্য ১৬৪৯৬টি কন্ট্রোল ইউনিট, ১৮৭২০টি ব্যালট ইউনিট এবং ১৬৮২৫টি ভিভিপ্যাট থাকছে।


    উলুবেড়িয়া পূর্ব বিধানসভা কেন্দ্রের উপনির্বাচনে ৬ জন প্রার্থীই পুরুষ। এই কেন্দ্রের ২২০৩৯৭ জন ভোটদাতার মধ্যে ১১৩৬৩০ জন পুরুষ ভোটদাতা। মহিলা ভোটদাতার সংখ্যা ১০৬৭৬৪ জন এবং তিন জন তৃতীয় লিঙ্গের ভোটদাতা রয়েছেন। সার্ভিস ভোটদাতা রয়েছেন ১৩৫ জন। ২৪১টি ভোটগ্রহণ কেন্দ্রে ভোটদাতারা তাঁদের গণতান্ত্রিক অধিকার প্রয়োগ করছেন।


    প্রসঙ্গত উল্লেখ্য এর আগে চারদফায় রাজ্যে মোট ১৮টি আসনে ভোট নেওয়া হয়ে গেছে। আ জকের সাতটি কেন্দ্রের ভোটগ্রহণের পর ষষ্ঠ এবং সপ্তম পর্যায়ে আরো ১৭টি আসনে ভোট নেওয়া বাকি থাকবে।


    কমিশন সম্পূর্ণ অবাধ, সুষ্ঠু এবং গ্রহণযোগ্য ভাবে ভোট গ্রহণ সম্পন্ন করতে সব পর্যবেক্ষককে কড়া নজরদারীর নির্দেশ দিয়েছেন।


    CG/CB

    
    
    (Release ID: 1571634) Visitor Counter : 153
    
    
      Read this release in: English