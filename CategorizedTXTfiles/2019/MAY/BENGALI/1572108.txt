      অর্থমন্ত্রক

      স্মার্ট পারফরমেন্স অ্যাপ্রাইজেল রিপোর্ট রেকর্ডিং অনলাইন উইন্ডো (স্প্যারো) ব্যবস্হায় কেন্দ্রীয় প্রত্যক্ষ কর এবং শুল্ক পর্ষদের (সিবিআইসি) গ্রুপ-বি ও গ্রুপ-সি অফিসারদের বার্ষিক কার্যক্ষম মান রিপোর্ট (এপিএআর) অনলাইনে লেখার ব্যবস্হা চালু হয়েছে ‘স্প্যারো-সিবিআইসি’ প্রকল্পে
      Posted On: 16 MAY 2019 4:14PM by PIB Kolkata


    নয়াদিল্লি, ১৬ মে , ২০১৯


    ভারতীয় রাজস্ব পরিষেবায় কেন্দ্রীয় প্রত্যক্ষ কর এবং শুল্ক পর্ষদের আধিকারিকদের জন্য ২০১৬-১৭ অর্থবর্ষে স্প্যারো প্রকল্পে বার্ষিক কার্যক্ষম মান রিপোর্ট অনলাইনে লেখার ব্যবস্হা চালু হয়েছিল। কেন্দ্রীয় প্রত্যক্ষ কর এবং শুল্ক পর্ষদে ধারাবাহিক মানোন্নয়নের লক্ষ্যে এবার সারা দেশে পর্ষদের ৪৬ হাজার গ্রুপ-বি ও গ্রুপ-সি অফিসারদের জন্য স্প্যারো প্রকল্পে অনলাইনে বার্ষিক কার্যক্ষম মান রিপোর্ট (এপিএআর) লেখার ব্যবস্হা চালু হয়েছে।


    নতুন দিল্লীতে নর্থ ব্লকে কেন্দ্রীয় প্রত্যক্ষ কর এবং শুল্ক পর্ষদের দপ্তরে গতকাল এই পরিষেবার উদ্বোধনী অনুষ্ঠানে এই পর্ষদের চেয়ারম্যান শ্রী পি কে দাস, প্রশাসনিক বিভাগের প্রধান শ্রী এ কে পান্ডে, পর্ষদের অন্যান্য আধিকারিকরা উপস্হিত ছিলেন। এই প্রকল্প নিয়ে যথেষ্ঠই আশাবাদী কেন্দ্রীয় প্রত্যক্ষ কর এবং শুল্ক পর্ষদ।


    স্প্যারো-সিবিআইসি হল এমন এক ব্যবস্হা যেখানে কেন্দ্রীয় সরকারি কর্মচারিদের বেতন এবং কর্মী সংখ্যা সংক্রান্ত বিষয়ে জানা যায়। এখন কেন্দ্রীয় প্রত্যক্ষ কর এবং শুল্ক পর্ষদের গ্রুপ-বি ও গ্রুপ-সি অফিসারদের জন্য এই এপিএআর ব্যবস্হা চালু হওয়ার ফলে পর্ষদের মান আরও বৃদ্ধি পাবে বলে মনে করা হচ্ছে।


    এই প্রকল্পের উদ্দেশ্যই হল, নতুন প্রযুক্তির ব্যবহারে কর্মীদের মধ্যে সার্বিক দক্ষতা বৃদ্ধি এবং কর্মক্ষেত্রে মনোবল আরও বাড়ানো। ডিজিটাইজেশন এবং কাগজ বিহীন কাজের ক্ষেত্রে এই প্রকল্প একটি উল্লেখযোগ্য পদক্ষেপ বলে মনে করা হচ্ছে।


    CG/SS/NS

    
    
    (Release ID: 1572108) Visitor Counter : 35
    
    
      Read this release in: English