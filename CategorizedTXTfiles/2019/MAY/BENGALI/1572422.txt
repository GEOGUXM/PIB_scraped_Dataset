      তথ্যওসম্প্রচারমন্ত্রক

      টেলিভিশন চ্যানেলগুলিতে সংবাদ এবং সাম্প্রতিক ঘটনা-ভিত্তিক সম্প্রচারের বিষয়ে তথ্য ও সম্প্রচার মন্ত্রকের নির্দেশিকা
      Posted On: 23 MAY 2019 3:23PM by PIB Kolkata


    নয়াদিল্লি, ২২ মে, ২০১৯


    তথ্য ও সম্প্রচার মন্ত্রক বিভিন্ন টেলিভিশন চ্যানেলে সংবাদ এবং সাম্প্রতিক ঘটনা-ভিত্তিক অনুষ্ঠান সম্প্রচার বিষয়ে নির্দেশিকা জারি করেছে। এই লিখিত পরামর্শে ২০১১ সালের টেলিভিশন চ্যানেল আপলিঙ্কিং সংক্রান্ত নীতি-নির্দেশিকা অনুসারে, টেলিভিশন চ্যানেলগুলিকে আপলিঙ্কিং-এর অনুমোদন অনুসারে দুটি শ্রেণীতে ভাগ করা হয়েছে। এর একটি হল, ১) বার্তা ও সাম্প্রতিক ঘটনা নয়, এই ধরনের সম্প্রচারের অনুমতিপ্রাপ্ত চ্যানেল এবং ২) বার্তা ও সাম্প্রতিক ঘটনা-ভিত্তিক অনুষ্ঠান সম্প্রচারের অনুমতিপ্রাপ্ত চ্যানেল।


    বার্তা ও সাম্প্রতিক ঘটনা-ভিত্তিক টেলিভিশন চ্যানেলগুলিতে সংবাদ ও সাম্প্রতিক ঘটনা-ভিত্তিক অনুষ্ঠান সম্প্রচারের বাধ্যবাধকতা রয়েছে। কিন্তু, অন্যান্য চ্যানেলের জন্য এই ধরনের কোন বাধ্যবাধকতা নেই। কারণ, সংবাদ-ভিত্তিক নয়, এই ধরনের টেলিভিশন চ্যানেলের অনুমোদনের জন্য আবেদনের সময় সংশ্লিষ্ট সংস্থা বা চ্যানেল এটিকে কেবলমাত্র বিনোদনমূলক অনুষ্ঠান সম্প্রচারের জন্য ব্যবহার করা হবে বলে লিখিত মুচলেকা দিয়ে থাকে। তারা এই আবেদনে জানিয়ে দেয় যে তাদের অনুষ্ঠানে সংবাদ-ভিত্তিক কোন কিছুই প্রচার করা হবে না।


    এরই প্রেক্ষিতে তথ্য ও সম্প্রচার মন্ত্রক, সংশ্লিষ্ট সমস্ত টেলিভিশন চ্যানেলকে কঠোরভাবে এই নীতি-নির্দেশিকা ও শর্ত মেনে চলার জন্য পরামর্শ দিয়েছে।


    CG/PB/DM

    
    
    (Release ID: 1572422) Visitor Counter : 44
    
    
      Read this release in: English