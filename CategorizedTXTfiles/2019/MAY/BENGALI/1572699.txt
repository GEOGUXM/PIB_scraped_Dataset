      রাষ্ট্রপতিরসচিবালয়

      প্রেস বিজ্ঞপ্তি
      Posted On: 27 MAY 2019 6:32PM by PIB Kolkata


    নয়াদিল্লি, ২৫ মে, ২০১৯


    মুখ্য নির্বাচন কমিশনার শ্রী সুনীল অরোরা, অন্য দুই নির্বাচন কমিশনার শ্রী অশোক লাভাসা এবং শ্রী সুশীল চন্দ্র’কে সাথে নিয়ে আজ (২৫ মে, ২০১৯) দুপুর ১২টা ৩০ মিনিটে রাষ্ট্রপতির সঙ্গে সাক্ষাৎ করেন। ১৯৫১ সালের জনপ্রতিনিধিত্ব আইনের ৭৩ নম্বর ধারানুসারে লোকসভার নির্বাচিত সদস্যদের নামের তালিকা সম্বলিত একটি বিজ্ঞপ্তির কপি তাঁরা রাষ্ট্রপতির হাতে তুলে দেন। সপ্তদশ লোকসভা নির্বাচনে লোকসভায় এইসব সদস্যরা নির্বাচিত হয়েছেন।


    মানব ইতিহাসের বৃহত্তম গণতান্ত্রিক প্রক্রিয়া সাফল্যের সঙ্গে সম্পন্ন করার জন্য রাষ্ট্রপতি মুখ্য নির্বাচন কমিশনার এবং অন্য নির্বাচন কমিশনারদের অভিনন্দন জানান। সমগ্র দেশের পক্ষে তিনি নির্বাচন কমিশনের কর্মতৎপরতার প্রশংসা করেন। এছাড়া, কমিশনের সঙ্গে যুক্ত কর্মকর্তা, কর্মী বাহিনী, প্রচার এবং ভোট গ্রহণ পরিচালনার সঙ্গে যুক্ত অন্যান্য আধিকারিক, কেন্দ্র ও রাজ্যের পুলিশ ও নিরাপত্তা বাহিনীর সদস্যদের অক্লান্ত পরিশ্রম করে অবাধ ও শান্তিপূর্ণ নির্বাচন সফল করে তোলার জন্য রাষ্ট্রপতি তাঁদের বিশেষ প্রশংসা করেন। সর্বোপরি, এত বিরাট সংখ্যার ভোটদাতা যাঁরা নির্বাচন প্রক্রিয়ায় অংশ নিয়েছেন, রাষ্ট্রপতি তাঁদেরও প্রশংসা করেন। তিনি বলেন, এই প্রবণতা আমাদের সংবিধানের মূল সুরের সঙ্গে সঙ্গতিপূর্ণ এবং গণতান্ত্রিক ঐতিহ্যের প্রতি ভারতের গভীর বিশ্বাসের মধ্য দিয়ে প্রতিফলিত হয়েছে।


    SSS/PB/SB

    
    
    (Release ID: 1572699) Visitor Counter : 83
    
    
      Read this release in: English