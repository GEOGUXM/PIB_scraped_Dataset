      সংখ্যালঘুবিষয়কমন্ত্রক

      শ্রী মুখতার আব্বাস নকভি সংখ্যালঘু বিষয়ক মন্ত্রী হিসেবে দায়িত্ব গ্রহণ করলেন
      Posted On: 31 MAY 2019 9:09PM by PIB Kolkata


    নয়াদিল্লি, ৩১ মে, ২০১৯


    শ্রী মুখতার আব্বাস নকভি আজ নতুন দিল্লির অন্ত্যোদয়া ভবনে সংখ্যালঘু বিষয়ক মন্ত্রী হিসেবে দায়িত্ব গ্রহণ করেছেন। সংখ্যালঘু বিষয়ক মন্ত্রকের সচিব শ্রী শৈলেশ ও অন্যান্য উচ্চপদস্হ আধিকারিকরা মন্ত্রীকে মন্ত্রকে স্বাগত জানান।


    সাংবাদিকদের সঙ্গে কথাপ্রসঙ্গে সময় শ্রী নকভি জানান, “তিনটি E-শিক্ষা, কর্মসংস্হান ও ক্ষমতায়ন”-এর ওপর তিনি গুরুত্ব আরোপ করবেন যাতে সংখ্যালঘু মানুষজনদের আর্থ-সামাজিক ও শিক্ষাগত ক্ষমতায়ন নিশ্চিত করা যায়। তিনি বলেন, সমাজের প্রান্তিক পর্যায়ের মানুষটির কাছে উন্নয়নের ফল পৌঁছে দিতে সরকার প্রতিজ্ঞাবদ্ধ।


    শ্রী নকভি এও বলেন, সংখ্যালঘুদের জন্য উন্নতমানের শিক্ষা ব্যবস্হার সুযোগ করে দেওয়ার ওপর গুরুত্ব আরোপ করা হবে। সংখ্যালঘুদের, বিশেষ করে মুসলিম মেয়েদের স্কুলছুটের হার কমাতে যুদ্ধকালীন তৎপরতা গ্রহণ করে দেশ জুড়ে সচেতনতামূলক কর্মসূচি চালু করবে সংখ্যালঘু বিষয়ক মন্ত্রক। প্রধানমন্ত্রী জন বিকাশ কর্মসূচির আওতায় সংখ্যালঘু অধ্যুষিত এলাকাগুলিতে যুদ্ধকালীন তৎপরতায় স্কুল, কলেজ, আইটিআই, পলিটেকনিক, ছাত্রাবাস, সদ্ভাবমন্ডপ ইত্যাদি গড়ে তোলা হবে যাতে উন্নতমানের শিক্ষা প্রদানের পরিকাঠামো নিশ্চিত করা যায়। শ্রী নকভি জানান, সংখ্যালঘু বিষয়ক মন্ত্রক একটি ১০০ দিনের কর্মসূচি তৈরি করেছে যাতে প্রধানমন্ত্রী শ্রী নরেন্দ্র মোদীর “সবকা সাথ, সবকা বিকাশ, সবকা বিশ্বাস”-এর প্রতিজ্ঞা পূরণে জোর দেওয়া যায়।


    SSS/SC/NS

    
    
    (Release ID: 1573034) Visitor Counter : 48
    
    
      Read this release in: English