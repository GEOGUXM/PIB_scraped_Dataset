      স্বরাষ্ট্র মন্ত্রক

      ২০২০র সাধারণতন্ত্র দিবসে ঘোষনার জন্য পদ্ম পুরস্কারের অনলাইন মনোনয়ন
      Posted On: 15 MAY 2019 7:48PM by PIB Kolkata


    নয়াদিল্লি, ১৫ মে , ২০১৯


    ২০২০র সাধারণতন্ত্র দিবসে পদ্ম পুরস্কারের জন্য অনলাইন মনোনয়ন গ্রহনের কাজ শুরু হয়েছে। কেন্দ্রীয় স্বরাষ্ট্র মন্ত্রক সূত্রে জানানো হয়েছে, এ মাসের ১ তারিখ থেকে শুরু হওয়া অনলাইনে মনোনয়ন জমা দেওয়ার কাজ চলবে এ বছরের ১৫ই সেপ্টেম্বর পর্যন্ত। www.padmaawards.gov.in ওয়েবসাইটে লগইন করে অনলাইনে পদ্মবিভূষণ, পদ্মভূষণ এবং পদ্মশ্রী পুরস্কারের জন্য মনোনয়ন জমা দেওয়া যাবে। এই ওয়েবসাইট থেকেই অনলাইন মনোনয়ন ও সুপারিশের নিময়কানুনও জানা যাবে।


    স্বরাষ্ট্র মন্ত্রক সূত্রে জানানো হয়েছে সংশ্লিষ্ট পোর্টাল থেকে পাওয়া ফরম্যাটে সর্বোচ্চ ৮০০ শব্দের মধ্যে মনোনীত ব্যক্তির কাজের বিষয়ে তথ্য দিতে হবে। প্রচার বিমুখ অথচ প্রতিভাবান মানুষজনকে চিহ্নিত করে তাঁদের জন্য সুপারিশের ওপর বিশেষ গুরুত্ব দেওয়া হবে। ২০২০-র সাধারণতন্ত্র দিবসে পদ্ম পুরস্কার প্রাপকদের নাম ঘোষনা করা হবে।


    CG/ PB /NS

    
    
    (Release ID: 1572081) Visitor Counter : 6