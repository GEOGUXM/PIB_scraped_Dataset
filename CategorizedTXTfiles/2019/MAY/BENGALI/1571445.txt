      অর্থমন্ত্রক

      জিএসটি কার্যকর হওয়ার পর এপ্রিল ২০১৯ – এ সর্বোচ্চ রাজস্ব আদায়
      Posted On: 01 MAY 2019 6:16PM by PIB Kolkata


    নতুন দিল্লি, ০১ মে, ২০১৯


    এপ্রিল ২০১৯ – এ পণ্য পরিষেবা কর (জিএসটি) আদায়ের মোট পরিমাণ ছিল ১,১৩,৮৬৫ কোটি টাকা। এর মধ্যে কেন্দ্রীয় জিএসটি’র পরিমাণ ২১,১৬৩ কোটি টাকা, রাজ্যের জিএসটি’র পরিমাণ ২৮,৮০১ কোটি টাকা, আইজিএসটি’র পরিমাণ ৫৪,৭৩৩ কোটি টাকা এবং সেস বাবদ আয়ের পরিমাণ ছিল ৯,১৬৮ কোটি টাকা। মার্চ – এপ্রিল মাসে জিএসটিআর থ্রি বি রিটার্নের পরিমাণ ছিল ৭২ লক্ষ ১৩ হাজার।


    আইজিএসটি থেকে প্রাপ্ত অর্থের মধ্যে কেন্দ্রীয় জিএসটি – সিজিএসটি’তে ২০,৩৭০ কোটি টাকা এবং রাজ্যের জিএসটি – এসজিএসটি’তে ১৫,৯৭৫ কোটি টাকা জমা দেওয়ার সিদ্ধান্ত নেওয়া হয়েছে। এছাড়া, আইজিএসটি থেকে আরও ১২ হাজার কোটি টাকা সিজিএসটি এবং এসজিএসটি’র মধ্যে সমানভাবে ভাগ করে দেওয়া হয়েছে। এরফলে, সিজিএসটি বাবদ এপ্রিল মাসে জমা পড়েছে ৪৭,৫৩৩ কোটি টাকা। এসজিএসটি বাবদ এই পরিমাণ ৫০,৭৭৬ কোটি টাকা।


    ২০১৮’র এপ্রিল মাসে রাজস্বের পরিমাণ ছিল ১,০৩,৪৫৯ কোটি টাকা। চলতি বছর এপ্রিল মাসে এর পরিমাণ ১০.০৫ শতাংশ বৃদ্ধি পেয়েছে। ২০১৮ – ১৯ অর্থবর্ষে প্রতি মাসে গড়ে যে পরিমাণ জিএসটি বাবদ অর্থ এসেছে ২০১৯ – এর এপ্রিলে তার পরিমাণ বৃদ্ধি পেয়েছে ১৬.০৫ শতাংশ।


    CG/CB/SB

    
    
    (Release ID: 1571445) Visitor Counter : 2
    
    
      Read this release in: English