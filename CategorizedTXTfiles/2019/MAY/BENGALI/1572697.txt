      খনিমন্ত্রক

      ২০১৯-২০ অর্থবর্ষের জন্য হিন্দুস্হান কপার সমঝোতাপত্র স্বাক্ষর করেছে
      Posted On: 27 MAY 2019 6:08PM by PIB Kolkata


    কলকাতা, ২৭ মে, ২০১৯


    ২০১৯-২০ অর্থবর্ষের উৎপাদনের লক্ষ্যমাত্রা স্হির করার জন্য রাষ্ট্রায়ত্ব সংস্হা হিন্দুস্হান কপার লিমিটেড খনিজ মন্ত্রকের সঙ্গে সমঝোতাপত্র স্বাক্ষর করেছে। নতুন দিল্লিতে আজ এই মিনি রত্ন রাষ্ট্রায়ত্ব সংস্হাটির সঙ্গে মন্ত্রকের এই মর্মে চুক্তি স্বাক্ষরিত হয়।


    খনিজ মন্ত্রকের সচিব শ্রী অনীল মুকিম এবং হিন্দুস্হান কপার লিমিটেডের চেয়ারম্যান এবং ম্যানেজিং ডিরেক্টর শ্রী সন্তোষ শর্মা এই চুক্তিটি স্বাক্ষর করেন।


    ২০১৯-২০ অর্থবর্ষের জন্য আকরিক তামা উৎপাদনের লক্ষ্যমাত্রা ধার্য করা হয়েছে ৫১.৫ লক্ষ টন। গত বছরের তুলনায় এটি ২৫ শতাংশ বেশি। গত অর্থবর্ষে ৪১.২২ লক্ষ টন আকরিক তামা উত্তোলন করা হয়। হিন্দুস্হান কপার লিমিটেড ২০০ লক্ষ টন আকরিক তামা উত্তোলনের পরিকল্পনা করেছে। এই অর্থবর্ষে সেই উৎপাদনের লক্ষ্যমাত্রা অনুযায়ী এই পরিমাণ নির্ধারিত হয়েছে। এরফলে ২০০০ কোটি টাকা আয় হবে। তামার খনি সম্প্রসারণের জন্য ৬০০ কোটি টাকা ব্যয়ের পরিকল্পনা করা হয়েছে।


    SSS/CB/NS

    
    
    (Release ID: 1572697) Visitor Counter : 100
    
    
      Read this release in: English