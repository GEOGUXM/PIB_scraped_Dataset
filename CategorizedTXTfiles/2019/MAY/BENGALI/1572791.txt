      প্রতিরক্ষামন্ত্রক

      বায়ুসেনা প্রধান বি এস ধানোয়া সিওএসসি’র চেয়ারম্যান হিসাবে দায়িত্ব গ্রহণ করলেন
      Posted On: 29 MAY 2019 6:07PM by PIB Kolkata


    নয়াদিল্লি, ২৯ মে, ২০১৯


    বায়ুসেনা প্রধান এয়ার চিফ মার্শাল বীরেন্দর সিং ধানোয়া নৌ-বাহিনীর প্রধান অ্যাডমিরাল সুনীল লানবার থেকে চিফ অফ স্টাফ কমিটির চেয়ারম্যান হিসাবে আজ নতুন দিল্লিতে দায়িত্ব গ্রহণ করলেন। নতুন দায়িত্বে আগামী ৩১ মে তিনি কাজ শুরু করবেন।


    রাষ্ট্রীয় ইন্ডিয়ান মিলিটারি কলেজ, ন্যাশনাল ডিফেন্স অ্যাকাডেমির প্রাক্তনী এয়ার চিফ মার্শাল ধানোয়া ১৯৭৮ সালের জুন মাসে বিমানবাহিনীতে যোগ দেন। তাঁর কর্মজীবনে তিনি ৩ হাজার ঘন্টা যুদ্ধ বিমান চালিয়েছেন। মূলত, মিগ – ২১ যুদ্ধ বিমান-সহ বায়ুসেনার সব ধরণের যুদ্ধ বিমানে চালানোয় তিনি পারদর্শী।


    ১৯৯৯ সালে কার্গিল যুদ্ধে তিনি কমান্ডিং অফিসার হিসাবে সম্মুখসমরে ছিলেন। বায়ুসেনার বিভিন্ন গুরুত্বপূর্ণ পদের দায়িত্বও তিনি সামলেছেন।


    অ্যাডমিরাল সুনীল লানবা চার দশক নৌ-বাহিনীতে কর্মরত থেকে ৩১ মে অবসর গ্রহণ করবেন। তিন বাহিনীর সমন্বয়ের জন্য তিনি সর্বদা কাজ করে গেছেন।


    SSS/CB/SB

    
    
    (Release ID: 1572791) Visitor Counter : 22
    
    
      Read this release in: English