      যুবওক্রীড়াবিষয়কমন্ত্রক

      শ্রী কিরেণ রিজিজু যুব বিষয়ক ও ক্রীড়া মন্ত্রকের দায়িত্ব গ্রহণ করলেন
      Posted On: 31 MAY 2019 9:21PM by PIB Kolkata


    নয়াদিল্লি, ৩১ মে, ২০১৯


    কেন্দ্রীয় যুব বিষয়ক ও ক্রীড়া মন্ত্রকের স্বাধীন দায়িত্বপ্রাপ্ত প্রতিমন্ত্রী হিসাবে শ্রী কিরেণ রিজিজু আজ দায়িত্ব গ্রহণ করেছেন। গতকাল রাষ্ট্রপতি ভবনে এক অনুষ্ঠানে রাষ্ট্রপতি তাঁকে পদ ও মন্ত্রগুপ্তির শপথবাক্য পাঠ করান।


    দায়িত্ব গ্রহণের পর সাংবাদিকদের মুখোমুখী হয়ে শ্রী রিজিজু বলেন, যুব সম্প্রদায়ের ক্ষমতায়নে অবদান রাখার ক্ষেত্রে এ এক দারুণ সুযোগ। যুব সম্প্রদায় ও ক্রীড়া ক্ষেত্রের স্বার্থে গঠনমূলক কিছু করে দেখানোর যে সুযোগ তিনি পেয়েছেন, তার জন্য শ্রী রিজিজু প্রধানমন্ত্রীর প্রতি কৃতজ্ঞতা প্রকাশ করেন। ইংল্যান্ডে আয়োজিত ক্রিকেট বিশ্বকাপে অংশগ্রহণকারী ভারতীয় ক্রিকেট দলকে তিনি শুভেচ্ছা জানান। শ্রী রিজিজু বলেন, ক্রীড়াবিদদের বিষয়ে তিনি অবগত রয়েছেন। ক্রীড়াবিদদের সুযোগ-সুবিধা প্রদানে সব ধরণের প্রয়াস নেওয়া হবে বলেও তিনি আশ্বাস দেন। পুরনো ঐতিহ্যকে এগিয়ে নিয়ে যাওয়ার পাশাপাশি, নতুন উদ্যোগগুলিকেও সামিল করা হবে বলেও শ্রী রিজিজু জানান।


    উল্লেখ করা যেতে পারে, শ্রী রিজিজু অরুণাচল পশ্চিম সংসদীয় কেন্দ্র থেকে এবারও লোকসভার সদস্য নির্বাচিত হয়েছেন। চতুর্দশ লোকসভায় সংবাদ মাধ্যম শ্রী রিজিজুকে সেরা কনিষ্ঠ সাংসদের মর্যাদা দিয়েছিল।


    SSS/BD/SB

    
    
    (Release ID: 1573039) Visitor Counter : 20
    
    
      Read this release in: English