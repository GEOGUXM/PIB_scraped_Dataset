      নির্বাচনকমিশন

      ভোট গণনার দিন, ফলাফলের বিষয়ে সর্বশেষ তথ্য ভোটার হেল্পলাইন অ্যাপ এবং নির্বাচন কমিশনের ওয়েবসাইটে জানা যাবে
      Posted On: 14 MAY 2019 11:01PM by PIB Kolkata


    কলকাতা , ১৪ মে , ২০১৯


    লোকসভা নির্বাচনের ভোটগণনার দিন অর্থাৎ ২৩শে মে ফলাফলের বিষয়ে সর্বশেষ তথ্য নির্বাচন কমিশনের ওয়েবসাইট www.results.eci.gov.in এ জানা যাবে।


    এছাড়াও কমিশনের ভোটার হেল্পলাইন মোবাইল অ্যাপের মাধ্যমেও যে কেউ তা জানতে পারবেন।


    পশ্চিমবঙ্গের অতিরিক্ত মুখ্য নির্বাচনী আধিকারিক শ্রী সঞ্জয় বসু জানিয়েছেন , প্রতি রাউন্ডের গণনার পর তা যাচাই করে নতুন সুবিধে অ্যাপে সেই তথ্য আপলোড করা হবে।


    এর ফলে লোকসভা নির্বাচন ২০১৯ এর ফলাফলের গতিপ্রকৃতি একই সঙ্গে নির্বাচন কমিশনের ওয়েবসাইট , ভোটার হেল্পলাইন মোবাইল অ্যাপ এবং মুখ্য নির্বাচনী আধিকারিকের দপ্তরে লাগানো বিশাল পর্দায় দেখতে পাওয়া যাবে।


    ২৩শে মে ভোটগণনার দিন , গণনা কেন্দ্রগুলিতে প্রথমে পোস্টাল ব্যালট গোনা হবে।


    এরপরে বৈদ্যুতিন ভোটযন্ত্রের থেকে ভোট গণনা করা হবে।


    শ্রী বসু জানিয়েছেন , রিটার্নিং অফিসাররা গণনা কেন্দ্রের প্রাপ্ত তথ্য সরাসরি সিস্টেমে তুলে দেবেন।


    আজ ভিডিও কনফারেন্সের মাধ্যমে নির্বাচন কমিশনের তথ্য প্রযুক্তি বিভাগের ডিরেক্টর ডঃ কুশল পাঠক নতুন সুবিধে অ্যাপের মাধ্যমে কিভাবে এই প্রক্রিয়া সম্পন্ন হবে তা হাতে কলমে করে দেখান।


    শ্রী সঞ্জয় বসু এক সাংবাদিক সম্মেলনে জানিয়েছেন , ২১শে মে পরীক্ষামূলকভাবে ভোট গণনার সময় প্রাপ্ত তথ্য এই অ্যাপে আপলোড করে দেখা হবে।


    এ ছাড়াও তিনি জানান , সপ্তম তথা অন্তিম পর্বে রবিবার ১৯শে মে ৫ % অতিরিক্ত ভিভিপ্যাট রাখা থাকবে। যা প্রয়োজনে ব্যবহার করা যাবে।


    CG/CB

    
    
    (Release ID: 1572021) Visitor Counter : 114
    
    
      Read this release in: English