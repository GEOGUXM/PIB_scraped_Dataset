      প্রধানমন্ত্রীরদপ্তর

      শ্রীলঙ্কার রাষ্ট্রপতির সঙ্গে প্রধানমন্ত্রীর সাক্ষাৎ
      Posted On: 31 MAY 2019 1:58PM by PIB Kolkata


    নয়াদিল্লি, ৩১ মে ,, ২০১৯


    প্রধানমন্ত্রী শ্রী নরেন্দ্র মোদীর শপথগ্রহণ অনুষ্ঠানে গতকাল (৩০ মে ২০১৯) শ্রীলঙ্কার রাষ্ট্রপতি শ্রী মৈত্রীপাল সিরিসেনা উপস্হিত ছিলেন।


    আজকে একটি দ্বিপাক্ষিক বৈঠকে রাষ্ট্রপতি সিরিসেনা প্রধানমন্ত্রীকে সাম্প্রতিক সাধারণ নির্বাচনে অভূতপূর্ব জয়লাভের পর পুনরায় দায়িত্ব গ্রহণ করার জন্য অভিনন্দন জানান। দুটি দেশের মধ্যে সম্পর্ককে দৃঢ় করা তথা এই অঞ্চলে শান্তি, সমৃদ্ধি ও নিরাপত্তা বজায় রাখার জন্য-ও তিনি প্রধানমন্ত্রী মোদীর সঙ্গে একত্রে কাজ করার ইচ্ছা পুনরায় প্রকাশ করেছেন।


    প্রধানমন্ত্রী মোদী রাষ্ট্রপতি সিরিসেনাকে অনুষ্ঠানে উপস্হিত থাকা এবং শুভেচ্ছার জন্য উষ্ণ ধন্যবাদ জানান। শ্রীলঙ্কার সঙ্গে বন্ধুত্বপূর্ণ দ্বিপাক্ষিক সম্পর্ক এগিয়ে নিয়ে যেতে তাঁর সরকারের দায়বদ্ধতা বজায় থাকবে বলে শ্রী মোদী জানান।


    দুজন রাষ্ট্রনেতা উল্লেখ করেন যে সন্ত্রাসবাদ ও চরমপন্হা এখনও মানবিকতার ক্ষেত্রে আশঙ্কাজনক এবং দুজনে দক্ষিণ এশিয়া ও ভারত মহাসাগরীয় অঞ্চলে শান্তি ও নিরাপত্তা বজায়ের স্বার্থে দ্বিপাক্ষিক সহযোগিতাকে দৃঢ়তর করে তুলতে প্রতিজ্ঞাবদ্ধ হন।


    SSS/SC/NS

    
    
    (Release ID: 1572891) Visitor Counter : 18
    
    
      Read this release in: English