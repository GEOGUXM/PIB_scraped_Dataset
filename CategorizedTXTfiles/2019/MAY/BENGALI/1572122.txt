      উপ-রাষ্ট্রপতিরসচিবালয়

      গ্রীণ হাউস গ্যাস নির্গমন কমাতে সাহায্য করতে পারে পরমানু বিদ্যুৎ : উপরাষ্ট্রপতি শ্রী এম ভেঙ্কাইয়া নাইডু
      Posted On: 16 MAY 2019 5:34PM by PIB Kolkata


    নয়াদিল্লি, ১৬ মে , ২০১৯


    পরমানু বিদ্যুৎ উল্লেখযোগ্যভাবে গ্রীণ হাউস গ্যাস নির্গমন কমাতে এবং দেশে ক্রমবর্ধমান বিদ্যুতের চাহিদা মেটাতে সাহায্য করতে পারে বলে জানালেন উপরাষ্ট্রপতি শ্রী এম ভেঙ্কাইয়া নাইডু। হায়দ্রাবাদে আজ অ্যাটমিক মিনারেল ডিরেক্টরেট ফর এক্সপ্লোরেশন অ্যান্ড রিসার্চ (এএমভি)এর ৭০ বছর পূর্তি উপলক্ষে আয়োজিত এক অনুষ্ঠানে গবেষক এবং কর্মীদের উদ্দেশে ভাষণে উপরাষ্ট্রপতি বলেন, বর্তমানে জলবায়ুর পরিবর্তন পরিবেশের ক্ষেত্রে বড় উদ্বেগের বিষয়। এই পরিস্হিতিতে আধুনিক প্রযুক্তিকে নিরাপদ এবং নির্ভরযোগ্যভাবে ব্যবহার করা প্রয়োজন। ভারত গত ৪০ বছর ধরে পরমানু শক্তিকে নিরাপদে সুষ্ঠুভাবে কাজে লাগাচ্ছে। শ্রী নাইডু বলেন, দেশে মানবজাতি এবং সমাজের উন্নয়নে পরমানু শক্তিকে নিরাপদে ব্যবহার করে চলেছে ভারত। তিনি বলেন, আগামী দশকে কম কার্বন নিঃসরণের লক্ষ্যে এবং পরিবেশ দূষণ রোধে ভারত লাগাতার কাজ করে চলেছে। বিভিন্ন ধরনের খনিজ সম্পদ অনুসন্ধান চালানোর ক্ষেত্রে এএমডি সংস্হাটি উল্লেখযোগ্যভাবে নিরন্তর কাজ করছে যা খুবই প্রশংসনীয়। তিনি বলেন, সারা দেশে ৩ লক্ষ টন ইউরেনিয়াম অক্সাইড সংরক্ষিত রয়েছে। ১২০০ মিলিয়ন টন সৈকত বালি এবং খনিজ সম্পদ রয়েছে। গত ৬০ বছরে এই সংস্হা ১ লক্ষ টন এবং শেষ ১০ বছরে তা বেড়ে ২ লক্ষ টন সংরক্ষিত ইউরেনিয়াম সম্পদের অনুসন্ধান চালিয়েছে। গুডাপ্পা উপত্যাকা সহ দেশের বিভিন্ন প্রান্তে এএমডি সংস্হাটি খনিজ ইউরেনিয়াম অনুসন্ধানের কাজ চালিয়ে যাচ্ছে। ভৌগলিক কারনে ভারতবর্ষে বিভিন্ন প্রান্তে ছড়িয়ে-ছিটিয়ে রয়েছে- ইউরেনিয়াম, দুষ্প্রাপ্ত খনিজ এবং আরইই। উপরাষ্ট্রপতি বলেন, দেশের পরমানু বিদ্যু ৎ প্রকল্পের সুস্হিত বিকাশের জন্য এই সমস্ত খনিজ পদার্থগুলিকে কাজে লাগানো প্রয়োজন। আগামীদিনে দেশে ক্রমবর্ধমান বিদ্যুতের চাহিদা মেটাতে পরমানু বিদ্যু ৎ গুরুত্বপূর্ণ ভূমিকা পালন করবে। শ্রী নাইডু বলেন, সেইসমস্ত প্রাকৃতিক সম্পদের ব্যবহরের জন্য প্রয়োজন উন্নত মানের প্রযুক্তি। অনুষ্ঠানে সংস্হার অধিকর্তা এন ভি ভার্মা সহ অন্যান্য বরিষ্ঠ বিজ্ঞানী এবং আধিকারিকরা উপস্হিত ছিলেন। সংস্হার ৭০ বছর পূর্তিতে ‘ গুডাপ্পা মনোলি থ ’ শীর্ষক এক ফলকের উন্মোচন করেন উপরাষ্ট্রপতি।


    CG/SS/NS

    
    
    (Release ID: 1572122) Visitor Counter : 69
    
    
      Read this release in: English