      প্রতিরক্ষামন্ত্রক

      মার্কিন নৌ-বাহিনীর প্রধান অ্যাডমিরাল জন মাইকেল রিচার্ডসন ভারত সফর করছেন
      Posted On: 13 MAY 2019 6:42PM by PIB Kolkata


    নয়াদিল্লি, ১৩ মে, ২০১৯


    মার্কিন নৌ-বাহিনীর প্রধান অ্যাডমিরাল জন মাইকেল রিচার্ডসন তিন দিনের সরকারি সফরে ১২ই মে ভারতে এসেছেন। তাঁর এই সফর উভয় দেশের নৌ-বাহিনীর সম্পর্ককে নিবিড় ও পারস্পরিক সহযোগিতার ক্ষেত্রে নতুন নতুন দিক চিহ্নিত করবে।


    অ্যাডমিরাল জন রিচার্ডসন আজ ভারতীয় নৌ-বাহিনীর প্রধান অ্যাডমিরাল সুনীল লানবার সঙ্গে বৈঠক করেন। তিনি প্রতিরক্ষা সচিব, নৌ-বাহিনীর উপ-প্রধান, বায়ুসেনার প্রধান, সিওএসসি-র চেয়ারম্যানের চিফ অফ দ্য ইন্টিগ্রেটেড ডিফেন্স স্টাফ এবং জাতীয় নিরাপত্তা পরিষদের আধিকারিকদের সঙ্গে মতবিনিময় করেছেন।


    ভারত ও মার্কিন যুক্তরাষ্ট্রের নৌ-বাহিনী দ্বিপাক্ষিক ও বহুমুখী ক্ষেত্রে নিয়মিতভাবে যোগাযোগ বজায় রেখে চলে। তারা মালাবার এবং রিনপ্যাকের মতো যৌথ সামুদ্রিক মহড়ায় অংশ নেয়। বিভিন্ন ক্ষেত্রে বিশেষজ্ঞদের মতামতের জন্য দুই নৌ-বাহিনী মতামত বিনিময় করে। ২০১৬ সালে মার্কিন যুক্তরাষ্ট্র ভারতকে অন্যতম প্রতিরক্ষা অংশীদারের স্বীকৃতি দেওয়ার পর সাম্প্রতিক বছরগুলিতে দু’দেশের সম্পর্ক আরও মজবুত হয়েছে। ২০১৮-র সেপ্টেম্বরে ২ + ২ মন্ত্রিপর্যায়ের আলোচনার মাধ্যমে উভয় দেশের প্রতিরক্ষা সহযোগিতার নতুন নতুন দিক উন্মোচিত হয়েছে।


    আজকের বৈঠকে যৌথ মহড়া, প্রশিক্ষণ, তথ্য আদান-প্রদান ও ক্ষমতা বৃদ্ধির মতো গুরুত্বপূর্ণ বিষয়গুলি স্থান পেয়েছে।


    CG/CB/SB

    
    
    (Release ID: 1571953) Visitor Counter : 22