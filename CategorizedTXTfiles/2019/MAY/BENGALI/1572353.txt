      প্রতিরক্ষামন্ত্রক

      ভারত ও মায়ানমারের নৌ-বাহিনীর মধ্যে অষ্টম পর্যায়ে যৌথ নজরদারি মহড়া
      Posted On: 21 MAY 2019 6:21PM by PIB Kolkata


    নয়াদিল্লি, ২১ মে, ২০১৯


    মায়ানমার নৌ-বাহিনীর দুটি যুদ্ধ জাহাজ ইউএমএস কিঙ তাবিন শও তি (৭৭৩) এবং ইউএমএস ইনলে সোমবার আন্দামান নিকোবর কমান্ডের পোর্ট ব্লেয়ারে এসে পৌঁছেছে। এই জাহাজ দুটি অষ্টম ভারত – মায়ানমার যৌথ নজরদারি অভিযানে অংশগ্রহণ করবে। গতকাল জাহাজ দুটি এসে পৌঁছনোর পর মায়ানমার প্রতিনিধিদলের প্রধান কমোডর হেতিন উইন আন্দামান নিকোবর কমান্ডের কমোডর আশুতোষ রিধোরকারের সঙ্গে সাক্ষাৎ করেন।


    দুই দেশের নৌ-বাহিনীর মধ্যে এ ধরণের ‘করপ্যাট’ অভিযানের উদ্দেশ্য হ’ল – সন্ত্রাসবাদ, অবৈধ মৎস্য শিকার, মানব পাচার, পশু শিকার সহ উভয় দেশের স্বার্থের পরিপন্থী বেআইনি কাজকর্ম প্রতিরোধ ও নিয়ন্ত্রণ করা। ‘করপ্যাট’ মহড়া ২০১৩’র মার্চে শুরু হয়। এ ধরণের মহড়ার ফলে দু’দেশের নৌ-বাহিনীর মধ্যে পারস্পরিক বোঝাপড়া যেমন বৃদ্ধি পায়, তেমনই পেশাদারী দক্ষতার আদান-প্রদানও নিবিড় হয়।


    ভারতীয় নৌ-বাহিনীর যুদ্ধ জাহাজ সারুর সঙ্গে মায়ানমারের যুদ্ধ জাহাজ দুটি দু’দেশের মধ্যে প্রায় ৭২৫ কিলোমিটার দীর্ঘ আন্তর্জাতিক জল সীমানা বরাবর নজরদারি মহড়ার কাজে সামিল হবে। এই মহড়া চলবে ২০ – ২৮শে মে পর্যন্ত।


    CG/BD/SB

    
    
    (Release ID: 1572353) Visitor Counter : 83
    
    
      Read this release in: English