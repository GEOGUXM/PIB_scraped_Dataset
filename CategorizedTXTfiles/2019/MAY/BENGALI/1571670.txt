      নির্বাচনকমিশন

      লোকসভা নির্বাচনের পঞ্চম পর্যায়ে পশ্চিমবঙ্গে ভোট পড়েছে ৭৩.৯৭%
      Posted On: 06 MAY 2019 9:45PM by PIB Kolkata


    কলকাতা, ৬ মে, ২০১৯


    লোকসভা নির্বাচনের পঞ্চম পর্বে আজ পশ্চিমবঙ্গে ৭টি কেন্দ্র সহ ৭টি রাজ্যে একান্নটি আসনে ভোট নেওয়া হয়। পশ্চিমবঙ্গের ৭ টি আসনে ভোটদানের হার বিকেল ৫টা পর্যন্ত ছিল ৭৩.৯৭ % । এই সময়ে বনগা (সংরক্ষিত) আসনে ৭৬.১৮%, ব্যারাকপুরে ৭১.২৮%, হাওড়ায় ৬৭.৫৯%, উলুবেড়িয়ায় ৭৭.৫৭%, শ্রীরামপুরে ৭৩.৩১ %, হুগলীতে ৭৬. ১৪%, এবং আরামবাগে (সংরক্ষিত) আসনে ৭৫.৭৩% এবং ভোট পড়েছে। পশ্চিমবঙ্গের মুখ্য নির্বাচনী আধিকারিক ডঃ আরিজ আফতাব সাংবাদিক সম্মেলনে জানিয়েছেন ১ কোটি ১৬ লক্ষ ৯১ হাজার ৮৮৯ জন তাঁদের গণতান্ত্রিক অধিকার প্রয়োগ করেছেন। আজ উলুবেড়িয়া পূর্ব বিধানসভা কেন্দ্রেও ভোট নেওয়া হয়। এই আসনে বিকেল ৫টা পর্যন্ত ভোট পড়েছে ৭৯.৯০%।


    রাজ্যে এই পর্যায়ে সব বুথে কেন্দ্রীয় বাহিনী মোতায়েন ছিল।


    ডঃ আফতাব জানিয়েছেন বিক্ষিপ্ত কিছু ঘটনা ছাড়া আজকের ভোটগ্রহণ পর্ব ছিল শান্তিপূর্ণ।


    ডঃ আরিজ আফতাবের সঙ্গে ওই সাংবাদিক সম্মেলনে উপস্থিত ছিলেন পশ্চিমবঙ্গ পুলিশের অতিরিক্ত মহা নির্দেশক ( আইন শৃঙ্খলা) শ্রী সিদ্ধিনাথ গুপ্তা। তিনি জানিয়েছেন নির্দিষ্ট কিছু ঘটনার ভিত্তিতে ৫টি এফ আই আর দায়ের করা হয়েছে। সতর্কতা মূলক ব্যবস্থা হিসেবে ৪২ জনকে গ্রেপ্তার করা হয়েছে। তিনি আরো জানিয়েছেন, বিক্ষিপ্ত কিছু ঘটনায় ১২ জন আহত হয়েছেন ।


    CG/CB

    
    
    (Release ID: 1571670) Visitor Counter : 28
    
    
      Read this release in: English