      শিল্পওবাণিজ্যমন্ত্রক

      ভারত ও আমেরিকার মধ্যে দ্বিপাক্ষিক বাণিজ্যিক বৈঠক
      Posted On: 07 MAY 2019 3:23PM by PIB Kolkata


    নয়াদিল্লি, ০৬ মে , ২০১৯


    গতকাল নতুন দিল্লীতে ভারত ও আমেরিকার মধ্যে দ্বিপাক্ষিক বাণিজ্যিক বৈঠক অনুষ্ঠিত হয়েছে। বৈঠকে উপস্হিত ছিলেন কেন্দ্রীয় বাণিজ্য, শিল্প ও অসামরিক বিমান পরিবহম মন্ত্রী সুরেশ প্রভু এবং আমেরিকার বাণিজ্য সচিব উইলব্রার রোস।


    শ্রী প্রভু এবং উইলব্রার রোস উভয়েই ভারত ও আমেরিকার মধ্যে বাণিজ্যিক ও ব্যবসায়িক ক্ষেত্রে দৃঢ়, গতিশীল সম্পর্কের প্রশংসা করেন। ২০১৮ সালে দু-দেশের মধ্যে বাণিজ্যিক ক্ষেত্রে উল্লেখযোগ্য সাফল্যের জন্য সন্তোষ প্রকাশ করেন তাঁরা। ২০১৭ সালে দু-দেশের মধ্যে যেখানে ১২৬ বিলিয়ন মার্কিন ডলার অর্থ বাণিজ্য ও পরিষেবা সম্ভব হয়েছিল, ২০১৮ সালে তা ১২.৬ শতাংশ বৃদ্ধি পেয়ে ১৪২ বিলিয়ন মার্কিন ডলারে পৌঁছায়।


    ইন্দো-প্যাসিফিক বিজনেস ফোরাম অ্যান্ড মিশন ইনিশিয়েটিভ ২০১৯ দিল্লীতে অনুষ্ঠিত হওয়ায় ভারত তার প্রশংসা করে। এই ফোরাম সমস্ত ডিসট্রিবিউটার, প্রতিনিধি এবং অংশীদারিদের একত্রিত করেছে, যাতে তাদের ব্যবসায়িক লেনদেন বৃদ্ধি পায়। আগামী ৮-১৯ মে সারা দেশজুড়ে এই ফোরামের বাণিজ্য বৈঠক অনুষ্ঠিত হবে।


    বৈঠকে নতুন দেশীয় ক্ষুদ্র ব্যবসায়ী সংগঠন ভারত-আমেরিকার ছোট, মাঝারি ব্যবসায়িক সংগঠন উপস্হিত ছিল। ব্যবসায়ের উন্নতি ও বৃদ্ধির বিভিন্ন দিক নিয়ে বৈঠকে আলোচনা হয়। সরকারি এবং বাণিজ্যিক প্রতিষ্ঠানগুলির মধ্যে বাণিজ্যিক সহযোগিতা বৃদ্ধি এবং দ্বিপাক্ষিক সম্পর্ক বৃদ্ধির ক্ষেত্রে সহমত পোষন করেছে দু-দেশ।


    CG/SS /NS

    
    
    (Release ID: 1571686) Visitor Counter : 28
    
    
      Read this release in: English