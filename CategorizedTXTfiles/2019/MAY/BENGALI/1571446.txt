      প্রতিরক্ষামন্ত্রক

      ঘূর্ণিঝড় ফণীর কারণে ভারতীয় উপকূল রক্ষী বাহিনীর উদ্যোগ
      Posted On: 01 MAY 2019 6:18PM by PIB Kolkata


    নতুন দিল্লি, ০১ মে, ২০১৯


    ২৯শে এপ্রিল বঙ্গোপসাগরে ঘূর্ণিঝড় কেন্দ্রিভূত হওয়ার সংকেত পাওয়া মাত্রই ভারতীয় উপকূল রক্ষী বাহিনী বিভিন্ন উদ্যোগ নিতে শুরু করে। সমুদ্র এবং সমুদ্র সংলগ্ন এলাকার জীবনের নিরাপত্তার জন্য তাঁরা ঘূর্ণীঝড় অক্ষি থেকে যে সমস্ত অভিজ্ঞতা লাভ করা গেছিল, এখন তা কাজে লাগানো হচ্ছে । প্রবল ঘূর্ণীঝড় ফণী বর্তমানে বঙ্গোপসাগরের ওপরে কেন্দ্রীভূত রয়েছে। এই ঝড় আরও শক্তিশালী হয়ে ৩রা মে ওডিশা উপকূলে গোপালপুর ও চাঁদবালির মধ্যবর্তী স্থানে পুরীর দক্ষিণ দিক দিয়ে প্রবল বেগে বয়ে যাওয়ার সম্ভাবনা আছে।


    উপকূল রক্ষী বাহিনী বর্তমানে চূড়ান্ত সতর্ক অবস্থায় রয়েছে। তারা বিভিন্ন রাজ্য প্রশাসন, মন্ত্রক এবং আবহাওয়া দপ্তরের সঙ্গে সমন্বয় বজায় রেখে চলেছে। তামিলনাডু, অন্ধ্রপ্রদেশ, ওডিশা ও পশ্চিমবঙ্গে উপকূল রক্ষী বাহিনী বেতারের মাধ্যমে বিভিন্ন আঞ্চলিক ভাষায় নিরাপত্তা সংক্রান্ত নানা পরামর্শ দিচ্ছে। ভারতীয় উপকূল রক্ষী বাহিনী জাহাজ এবং বিমানগুলি, যে সমস্ত মৎস্যজীবী মাঝ সমুদ্রে রয়েছেন, তাঁদের নিরাপদে বন্দরে ফিরে আসার জন্য বিভিন্ন পদক্ষেপ নিয়েছে। চেন্নাই এবং মুম্বাইয়ে সামুদ্রিক উদ্ধার কেন্দ্রগুলি যে সমস্ত বাণিজ্যিক জাহাজ বঙ্গোপসাগর দিয়ে যাচ্ছে, সেগুলিকে মৎস্যজীবীদের দেখলেই ঘূর্ণীঝড়ের বিষয়ে সতর্ক করার জন্য জানিয়েছে ।


    ২৪শে এপ্রিল চেন্নাইয়ে এবং ৩০শে এপ্রিল কলকাতায় মুখ্য সচিবদের বৈঠকে উপকূল রক্ষী বাহিনীর সদস্যরা যোগ দিয়েছিলেন। ত্রাণসামগ্রী নিয়ে তামিলনাডু, অন্ধ্রপ্রদেশ এবং পুদুচেরী উপকূলে ৯টি জাহাজ, ওডিশা ও পশ্চিমবঙ্গে ৫টি জাহাজ প্রস্তুত রয়েছে। এছাড়া, চেন্নাই, ভুবনেশ্বর ও কলকাতা থেকে প্রতিদিন ৪টি ডর্নিয়ার বিমান মাছ ধরার নৌকাগুলিকে সতর্ক করার জন্য সমুদ্রে ঘুরে বেড়াচ্ছে।


    উপকূল রক্ষী বাহিনী বিভিন্ন রাজ্যের মৎস্য দপ্তরগুলির সঙ্গেও সমন্বয় বজায় রেখে চলেছে। মাঝ সমুদ্রে কোনও নৌকা না থাকার বিষয়টি তারা নিশ্চিত করেছে। তুতিকোরিন পাম্বান, ভিল্লুপুরম, চেন্নাই, কৃষ্ণাপত্তনম, নিজামপত্তনম, বিশাখাপত্তনম, কাঁকিনাড়া, পারাদ্বীপ, হলদিয়া, গোপালপুর এবং ফ্রেজারগঞ্জে উপকূলবর্তী এলাকার বাসিন্দাদের সঙ্গে নিরাপত্তাজনিত বিভিন্ন বিষয় নিয়ে আলাপ-আলোচনা করা হচ্ছে। বিশাখাপত্তনম, চেন্নাই, পারাদ্বীপ ও হলদিয়ায় ৪টি এবং গোপালপুর এবং ফ্রেজারগঞ্জে ২টি বিপর্যয় মোকাবিলা বাহিনীর দলকে প্রস্তুত রাখা হয়েছে।


    CG/CB/SB

    
    
    (Release ID: 1571446) Visitor Counter : 3
    
    
      Read this release in: English