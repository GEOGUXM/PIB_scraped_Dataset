      তথ্যওসম্প্রচারমন্ত্রক

      অস্কার অ্যাকাডেমির সভাপতি জন বৈইলি ‘ডিজিটাল ডিলেমা’র হিন্দি সংস্করণ প্রকাশ করলেন
      Posted On: 29 MAY 2019 1:43PM by PIB Kolkata


    নয়াদিল্লি, ২৯ মে , ২০১৯


    অ্যাকাডেমি অফ্ মোশন পিকচার আর্টস অ্যান্ড সায়েন্সেস (অস্কার অ্যাকাডেমি নামে সর্বাধিক জনপ্রিয়)-এর সভাপতি জন বেইলি মঙ্গলবার দিল্লিতে এক বিশেষ অনুষ্ঠানে অ্যাকাডেমির প্রকাশন ‘ ডিজিটাল ডিলেমা ’ র হিন্দি সংস্করণ প্রকাশ করেন। এই উপলক্ষে তথ্য ও সম্প্রচার মন্ত্রকের সচিব শ্রী অমিত খারে, বিশিষ্ট চলচ্চিত্র সম্পাদক ও অ্যাকাডেমির গভর্নর শ্রীমতী ক্যারল লিটিনটন, সিবিএফসি-র চেয়ারম্যান শ্রী প্রসূন যোশী প্রমুখ উপস্হিত ছিলেন।


    ডিজিটাল ডিলেমার হিন্দি ভাষায় ই-সংস্করণ প্রকাশ করে জন বৈইলি বলেন, ভারতে চলচ্চিত্র জগতের সঙ্গে যুক্ত মানুষের কাছে আরও বেশি সংখ্যায় পৌঁছানোর লক্ষ্যে অ্যাকাডেমি প্রকাশনের হিন্দিতে অনুবাদ অত্যন্ত গুরুত্বপূর্ণ পদক্ষেপ। প্রযুক্তিগত পরিবর্তনের দরুণ চলচ্চিত্র ক্ষেত্রে বহু চ্যালেঞ্জ উপস্হিত হয়েছে। হিন্দি ভাষায় প্রকাশিত এই ই-সংকরণটি চলচ্চিত্র নির্মাতাদের সমস্যা সম্পর্কে অবগত হতে এবং উপযুক্ত পরিকল্পনা গ্রহণে সাহায্য করবে বলে তিনি অভিমত প্রকাশ করেন।


    অস্কার অ্যাকাডেমির সংস্করণটির রচয়িতা মিল্ট শেল্টন এবং অ্যন্ডি মাল্টজ। সমগ্র বিশ্ব জুড়ে এই সংস্করণটি (প্রকাশনাটি) বহু ভাষায় অনুবাদিত হয়েছে। তথ্য ও সম্প্রচার মন্ত্রকের অধীন চলচ্চিত্র সংস্করণ তথা উপযুক্ত রক্ষণাবেক্ষণের সঙ্গে যুক্ত অগ্রণী প্রতিষ্ঠান ন্যাশনাল ফিল্ম আর্কাইভ বা জাতীয় চলচ্চিত্র মহাজেফখানা অস্কার অ্যাকাডেমির সঙ্গে ‘ ডিজিটাল ডিলেমা ’ প্রকাশনাটির হিন্দি ভাষায় অনুবাদের জন্য এক সমঝোতাপত্র (মউ) স্বাক্ষর করে। উদ্দেশ্য হল, দেশে চলচ্চিত্র জগতের সঙ্গে যুক্ত সংশ্লিষ্ট সমস্ত পক্ষের কাছে এই আরও বেশি করে পৌঁছে দেওয়া।


    SSS/BD/NS

    
    
    (Release ID: 1572768) Visitor Counter : 110
    
    
      Read this release in: English