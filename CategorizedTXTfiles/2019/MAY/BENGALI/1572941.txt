      প্রতিরক্ষামন্ত্রক

      অ্যাডমিরাল করমবীর সিং নৌ-সেনা প্রধানের দায়িত্ব গ্রহণ করলেন
      Posted On: 31 MAY 2019 5:13PM by PIB Kolkata


    নয়াদিল্লি, ৩১ মে, ২০১৯


    অ্যাডমিরাল করমবীর সিং আজ এক অনুষ্ঠানে ভারতীয় নৌ-বাহিনীর ২৪তম প্রধান হিসেবে দায়িত্ব গ্রহণ করলেন। পুণের ন্যাশনাল ডিফেন্স অ্যাকাডেমি-র প্রাক্তনী করমবীর সিং ১৯৮০-র জুলাই-এ ভারতীয় নৌ-বাহিনীতে যোগ দেন। ১৯৮১-তে তিনি হেলিকপ্টার পাইলট হিসেবে স্বীকৃতি লাভ করেন। এছাড়াও তিনি চেতক ও কামভ হেলিকপ্টার চালিয়েছেন। ওয়েলিংটন ডিফেন্স সার্ভিসেস স্টাফ কলেজ থেকে স্নাতক ডিগ্রিধারী অ্যাডমিরাল করমবীর সিং নৌ-বাহিনীর বিভিন্ন প্রতিষ্ঠানে গুরুত্বপূর্ণ পদে দায়িত্ব সামলেছেন।


    প্রায় চার দশকের সুদীর্ঘ কর্মজীবনে তিনি ভারতীয় উপকূলরক্ষী বাহিনীর জাহাজের দায়িত্ব পালনের পাশাপাশি, ক্ষেপণাস্ত্র বিধ্বংসী জাহাজেরও প্রধান হিসেবে কাজ করেছেন। নৌ-বাহিনীর ফ্ল্যাগ র‍্যাঙ্কে পদোন্নতির আগে অ্যাডমিরাল করমবীর সিং পূর্বাঞ্চলীয় নৌ-কমান্ডের প্রধান হিসেবে দায়িত্ব পালন করেছেন। ভাইস অ্যাডমিরাল পদে তিনি ‘প্রোজেক্ট সিবার্ড’ কর্মসূচির ডিরেক্টর জেনারেল হিসেবে কাজ করেছেন। নৌ-বাহিনীর প্রধান হিসেবে দায়িত্ব গ্রহণের পূর্বে তিনি বিশাখাপত্তনমে পূর্বাঞ্চলীয় নৌ-কমান্ডের কমান্ডিং অফিসার হিসেবে কাজ করেছেন।


    সাইকেল চালনা, দৌড়, সাঁতার ও গল্‌ফ খেলায়-ও অ্যাডমিরাল করমবীর সিং-এর বিশেষ আগ্রহ রয়েছে।


    SSS/BD/DM

    
    
    (Release ID: 1572941) Visitor Counter : 21
    
    
      Read this release in: English