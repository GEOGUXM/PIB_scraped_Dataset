      প্রতিরক্ষামন্ত্রক

      ভারতীয় নৌ-বাহিনীর প্রথম নৌ-বাহিনীর অফিসার নিয়োগের পরীক্ষা হবে ২০১৯-এর সেপ্টেম্বরে
      Posted On: 14 MAY 2019 4:28PM by PIB Kolkata


    নয়াদিল্লি, ১৪ মে, ২০১৯


    ভারতীয় নৌ-বাহিনী স্নাতকদের জন্য সরাসরি অফিসার নিয়োগে কম্পিউটার-ভিত্তিক পরীক্ষা চালু করেছে। এই প্রথম ভারতীয় নৌ-বাহিনীর অফিসার নিয়োগের পরীক্ষা ‘আইনেট (অফিসার)’ হবে আগামী সেপ্টেম্বর মাসে। দেশের বিভিন্ন কেন্দ্রে এই পরীক্ষা চলবে। স্নাতক স্তরে ‘আইনেট (অফিসার)’ পরীক্ষা পরিচালনের দায়িত্বে থাকছে পার্মানেন্ট কমিশন এবং শর্ট সার্ভিস কমিশন। এছাড়াও, ইউনিয়ন পাবলিক সার্ভিস কমিশন (ইউপিএসসি) অথবা ইউনিভার্সিটি এন্ট্রি স্কিমের মাধ্যমে নিয়োগ করা হবে।


    এখন নৌ-বাহিনীতে অফিসার ক্যান্ডিডেট নিয়োগ করা হয় সার্ভিসেস সিলেকশন বোর্ডের (এসএসবি) ইন্টারভিউয়ের মাধ্যমে। সেখানে স্নাতক স্তরের নম্বর বিবেচনা করা হয়। এসএসবি-র শর্ট লিস্টিং করা ক্যান্ডিডেটদের ‘আইনেট (অফিসার)’ নিয়োগের পরীক্ষায় ডাকা হয়। এই নতুন পদ্ধতিতে প্রত্যেক বছর দু’বার করে এই পরীক্ষার জন্য বিজ্ঞপ্তি জারি করা হবে। শিক্ষাগত যোগ্যতার ওপর ভিত্তি করে আবেদন করা যাবে। বয়স, শিক্ষাগত যোগ্যতা সংক্রান্ত যাবতীয় তথ্য জানা যাবে – www.joinindiannavy.gov.in – এই ওয়েবসাইটে।


    পরীক্ষার্থীদের এই ওয়েবসাইটে গিয়ে নাম নথিভুক্ত করতে হবে। তারপর তাঁদের ব্যক্তিগত তথ্য, শিক্ষাগত যোগ্যতা এবং যোগাযোগের তথ্য দিতে হবে ও তার সাথে সংশ্লিষ্ট নথিপত্র আপলোড করতে হবে।


    ‘আইনেট (অফিসার)’ পরীক্ষার চারটি ভাগ রয়েছে – ইংরেজি, রিজনিং এবং নিউম্যারিক্যাল এবিলিটি, সাধারণ বিজ্ঞান এবং অঙ্ক ও সাধারণ জ্ঞান। প্রার্থীদের প্রত্যেকটি বিভাগেই পাশ করতে হবে। উত্তীর্ণ প্রার্থীদের এসএসবি ইন্টারভিউয়ের জন্য ডাকা হবে। ইন্টারভিউ পাশ করার পর প্রার্থীদের ইন্ডিয়ান ন্যাভাল অ্যাকাডেমিতে বেসিক ট্রেনিং-এর জন্য পাঠানো হবে।


    CG/SS/DM

    
    
    (Release ID: 1571991) Visitor Counter : 65
    
    
      Read this release in: English