      সড়কপরিবহণওমহাসড়কমন্ত্রক

      গাড়ির বৈদ্যুতিক টোল সংগ্রহ ব্যবস্হা ফাস্টট্যাগ এখন অনলাইনে অ্যামাজনের মাধ্যমেও কেনা যাবে
      Posted On: 30 MAY 2019 2:08PM by PIB Kolkata


    নয়াদিল্লি, ৩০ মে , ২০১৯


    গাড়ির বৈদ্যতিক টোল সংগ্রহ ব্যবস্হা ফাস্টট্যাগ এখন ই-কমার্স সংস্হা অ্যামাজনের পাওয়া যাবে। ন্যাশনাল হাইওয়ে অথরিটি অফ ইন্ডিয়া (এনএইচএআই) পরিচালিত ইন্ডিয়ান হাইওয়ে ম্যানেজমেন্ট কোম্পানি লিমিটেড (আইএইচএমসিএল) এবছরই জানুয়ারি মাসে ফাস্টট্যাগ পরিষেবার সূচনা করেছিল। এই পরিষেবার সুযোগ নেওয়ার জন্য সরাসরি ব্যাঙ্কে যাওয়ার কোনো প্রয়োজন নেই। গ্রাহকরা এখন অনলাইনে গুগল প্লে-স্টোর থেকে মাই ফাস্টট্যাগ মোবাইল অ্যাপ ডাউনলোড করে তার সঙ্গে পছন্দ মতো ব্যাঙ্ক অ্যাকাউন্ট সংযুক্ত করলে অনলাইনের মাধ্যমেই ফাস্টট্যাগ কিনতে পারবেন। এই মাই ফাস্টট্যাগ মোবাইল অ্যাপ পরিষেবাটি তৈরি করা হয়েছে ‘ ডু-ইট-ইয়োরসেল্ফ ’ ধারনা থেকে। অর্থাৎ এখনে গ্রাহকরা নিজেদের এবং গাড়ির সম্পর্কে বিস্তারিত তথ্য জমা করে এই অ্যাপ চালু করতে পারবে। একইসঙ্গে গ্রাহকরা তার পছন্দ মতো ব্যাঙ্ক অ্যাকাউন্টের সঙ্গে এই পরিষেবাকে যুক্ত করতে পারবে। বর্তমানে যে সাতটি ব্যাঙ্কের মাধ্যমে এই পরিষেবাগুলি পাওয়া যাচ্ছে, সেগুলি হল- এসবিআই, আইসিআইসিআই, অ্যাক্সিস, এইচডিএফসি, ইন্ডাসইন্ড, পেটিএম পেমেন্ট, ইকুয়েটাস স্মল ফেমাস ব্যাঙ্ক। এই এনএইচএআই ফাস্টট্যাগ শুধুমাত্র গাড়ি, জীপ, ভ্যানের ক্ষেত্রেই প্রযোজ্য হবে।


    এই এনএইচএআই ফাস্টট্যাগ পরিষেবার চালু করার মূল উদ্দেশ্যই হল, গ্রাহকদের নির্বিঘ্নে টোল প্লাজায় টোল প্রদানের সুবিধাদান, সময় ও গাড়ির জ্বালানি বাঁচানো এবং নগদহীন লেনদেনে আরও বেশি উৎসাহিত করে তোলা।


    SSS/SS/NS

    
    
    (Release ID: 1572809) Visitor Counter : 36
    
    
      Read this release in: English