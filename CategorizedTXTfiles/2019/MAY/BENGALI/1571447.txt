      রেলমন্ত্রক

      উত্তর সীমান্ত রেলের ১৫ জন কর্মী কর্তব্যে নজিরবিহীন নিষ্ঠার জন্য পুরস্কৃত
      Posted On: 01 MAY 2019 6:21PM by PIB Kolkata


    কলকাতা, ১ মে, ২০১৯


    উত্তর সীমান্ত রেলের ১৫ জন কর্মীকে কর্তব্যে নজিরবিহীন নিষ্ঠার জন্য গত মার্চ মাসে পুরস্কৃত করা হয়েছে। এই রেলের পক্ষ থেকে এক প্রেস বিবৃতিতে জানানো হয়েছে, এই ১৫ জন কর্মীকে তাঁদের কর্তব্যের প্রতি নিষ্ঠা এবং বিচক্ষণতার স্বীকৃতিস্বরূপ ২,৫০০ টাকা নগদ এবং জেনারেল ম্যানেজারের পক্ষ থেকে শংসাপত্র দিয়ে সম্মানিত করা হয়েছে।


    এই কর্মীদের মধ্যে সিনিয়র সেকশন ইঞ্জিনিয়ার জিয়াউল হক লাইন পরীক্ষার সময় লক্ষ্য করেন এক জায়গায় প্রায় ২১০ মিলিমিটার অংশ ভগ্ন অবস্থায় রয়েছে। অনতিবিলম্বে তিনি বিষয়টি স্টেশন মাস্টারকে জানান এবং সম্ভাব্য দুর্ঘটনা প্রতিরোধে ট্রেন পরিষেবা সাময়িক বন্ধ করে দেওয়া হয়। একই ধরণের দুর্ঘটনা থেকে এই রেলের ড্রাইভার শ্রী সঞ্জয় কুমার বহু যাত্রীর প্রাণ বাঁচান এবং রেল সম্পত্তিকে ক্ষয়ক্ষতির হাত থেকে রক্ষা করেন। তিনি ট্রেন চালানোর সময় লাইনে ফাঁটল দেখতে পেয়ে অবিলম্বে ট্রেনের গতি নিয়ন্ত্রণ করেন এবং দুর্ঘটনার কবল থেকে রক্ষা করেন।


    অন্য এক ঘটনায় রেলের ড্রাইভার শ্রী ত্রিদিব চেতিয়া এবং সহকারী ড্রাইভার শ্রী এস এস প্রসাদ গত ২৩শে মার্চ মারিয়ানি-নাকাচারি শাখার মধ্যে ট্রেন চালানোর সময় দূর থেকে লক্ষ্য করেন যে একটি হাতি লাইন পারাপার করছে। ঘটনা নজরে আসার সঙ্গে সঙ্গেই তাঁরা ট্রেনের আপৎকালীন ব্রেক ব্যবহার করেন এবং ট্রেনের গতি নিয়ন্ত্রণ করে হাতির প্রাণ বাঁচান। তাঁদের এই সতর্কতা অবলম্বনের জন্য বড় ধরণের দুর্ঘটনার হাত থেকে ট্রেন যাত্রীরা রক্ষা পান।


    গত ৬ই মার্চ ঐ একই শাখায় হাতি পারাপারের আরও একটি ঘটনা থেকে ট্রেনের ড্রাইভার শ্রী অনিল কুমার ও সহকারী ড্রাইভার শ্রী বি মীনা আপৎকালীন ব্রেক ব্যবহার করে ট্রেনের গতি নিয়ন্ত্রণ করে দুর্ঘটনার হাত থেকে হাতি এবং ট্রেন যাত্রীদের প্রাণ রক্ষা করেন।


    কর্তব্যে নজিরবিহীন নিষ্ঠা ও আন্তরিকতার স্বীকৃতিস্বরূপ উত্তর সীমান্ত রেলের ১৫ জন কর্মীকে পুরস্কৃত করার সিদ্ধান্ত হয়।


    CG/BD/DM

    
    
    (Release ID: 1571447) Visitor Counter : 4
    
    
      Read this release in: English