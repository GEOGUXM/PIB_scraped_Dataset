      স্বরাষ্ট্র মন্ত্রক

      ২০২০-র পদ্ম পুরস্কারের জন্য মানোনয়ন জমা দেওয়ার প্রক্রিয়া শুরু
      Posted On: 30 MAY 2019 6:35PM by PIB Kolkata


    নয়াদিল্লি, ২৯ মে, ২০১৯


    ২০২০-র পদ্ম পুরস্কারের জন্য মনোনয়ন বা প্রস্তাব জমা দেওয়ার প্রক্রিয়া গত পয়লা মে শুরু হয়েছে। আগামী ১৫ সেপ্টেম্বর পর্যন্ত একমাত্র অনলাইনে এই পুরস্কারের মনোনয়ন বা প্রস্তাব জমা দেওয়া যাবে।


    পদ্মভূষণ, পদ্মবিভূষণ এবং পদ্মশ্রী – দেশের সর্বোচ্চ অসামরিক পুরস্কার। ১৯৫৪ সালে এই পুরস্কার প্রদান শুরু হয়। প্রতি বছর সাধারণতন্ত্র দিবস উদযাপন উপলক্ষে এই পুরস্কার দেওয়া হয়ে থাকে। শিল্পকলা, সাহিত্য, শিক্ষা, ক্রীড়া, চিকিৎসা, সমাজ সেবা, বিজ্ঞান ও ইঞ্জিনিয়ারিং, অসামরিক সেবা, বাণিজ্য, শিল্প প্রভৃতি ক্ষেত্রে বিশিষ্ট ও দৃষ্টান্তমূলক সাফল্য তথা সেবার জন্য এই পুরস্কার দেওয়া হয়।


    জাতি, ধর্ম, পেশা, সামাজিক অবস্থান ও লিঙ্গ নির্বিশেষে সমস্ত ব্যক্তি পদ্ম পুরস্কারের জন্য যোগ্য। চিকিৎসক ও বিজ্ঞানীরা ছাড়া রাষ্ট্রায়ত্ত সংস্থায় কর্মরত ব্যক্তি ও সরকারি চাকুরিজীবীরা পদ্ম পুরস্কারের জন্য বিবেচিত হবেন না।


    পদ্ম পুরস্কার সংক্রান্ত যে পোর্টাল ( www.padmaawards.gov.in ) চালু করা হয়েছে, সেখানে আবেদন জানাতে হবে।


    কেন্দ্রীয় মন্ত্রক, দপ্তর, রাজ্য সরকার, কেন্দ্রশাসিত প্রশাসন, ভারতরত্ন বা পদ্মবিভূষণ ব্যক্তিবর্গ, উৎকর্ষ প্রতিষ্ঠানগুলিকে এই পুরস্কারের জন্য যোগ্য ব্যক্তিদের চিহ্নিত করে মনোনয়ন পাঠাতে অনুরোধ জানানো হয়েছে। যে কোনও ব্যক্তি নিজের বা অন্য ব্যক্তির নামেও মনোনয়ন জমা করতে পারেন। তবে, মনোনীত ব্যক্তি সম্পর্কে ওয়েবসাইটের নির্দিষ্ট অংশে ৮০০ শব্দের মধ্যে বিবরণ লিখে পাঠাতে হবে।


    পদ্ম পুরস্কার সম্পর্কিত নিয়মাবলী ওয়েবসাইটের https://padmaawards.gov.in/AboutAwards.aspx লিঙ্কে দেওয়া রয়েছে।


    SSS/BD/SB

    
    
    (Release ID: 1572854) Visitor Counter : 5581
    
    
      Read this release in: English