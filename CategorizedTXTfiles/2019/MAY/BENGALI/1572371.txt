      মহাকাশদপ্তর

      পিএসএলভি-সি৪৬’এর রিস্যাট-২বি উপগ্রহের সফল উৎক্ষেপন
      Posted On: 22 MAY 2019 1:29PM by PIB Kolkata


    নয়াদিল্লি, ২২ মে , ২০১৯


    অন্ধ্রপ্রদেশের শ্রীহরিকোটার সতীশ ধাওয়ান মহাকাশ কেন্দ্র থেকে আজ রিস্যাট-২বি কৃত্রিম উপগ্রহ সফলভাবে উৎক্ষেপিত হয়েছে। ভারতের অক্ষীয় কৃত্রিম উপগ্রহ উৎক্ষেপন যান পিএসএলভি-সি৪৬ মেঘের আড়ালে নজরদারি করতে সক্ষম, ভূ-পর্যবেক্ষক কৃত্রিম উপগ্রহটিকে উৎক্ষেপন করল। শ্রীহরিকোটা থেকে এটি ছিল ৭২তম উৎক্ষেপন এবং প্রথম উৎক্ষেপন স্হল- ফার্স্ট লঞ্চ প্যাড থেকে ৩৬তম উৎক্ষেপন।


    ভারতীয় সময় সকাল ৫.৩০এ ফার্স্ট লঞ্চ প্যাড থেকে পিএসএলভি-সি৪৬ উৎক্ষেপনের প্রক্রিয়া শুরু হয় এবং ১৫ মিনিট ২৫ সেকেন্ডের মধ্যে রিস্যাট-২বি-কে ৫৫৬ কিলোমিটার কক্ষপথে স্হাপন করে। উৎক্ষেপনযান থেকে আলাদা হওয়ার পর রিস্যাট-২বি স্বয়ংক্রিয়ভাবে সৌরশক্তির মাধ্যমে তার কাজ শুরু করে। বেঙ্গালুরুতে ইসরোর টেলিমেট্রি ট্র্যাকিং অ্যান্ড কম্যান্ড নেটওয়ার্ক-ইসট্র্যাক ওই উপগ্রহ নিয়ন্ত্রন করা শুরু করে।


    রিস্যাট-২বি ’ র ওজন ৬১৫ কেজি। এই কৃত্রিম উপগ্রহটি কৃষি, বনাঞ্চল এবং দুর্যোগ মোকাবিলার ব্যবস্হাপনায় সাহায্য করবে।


    ইসরোর চেয়ারম্যান ডঃ কে সিভান এই কৃত্রিম উপগ্রহ উৎক্ষেপনে সংশ্লিষ্ট সকলকে অভিনন্দন জানিয়েছেন। এই উৎক্ষেপনের সঙ্গে সঙ্গে পিএসএলভি জাতীয় এবং আন্তর্জাতিক স্তরের ৩৫৪টি কৃত্রিম উপগ্রহ উৎক্ষেপন করলো, যার মোট ওজন ৫০ টন।


    ডঃ কে সিভন জানান, চন্ডীগড়ের অর্ধ-পরিবাহি গবেষণাগার-এসসিএল এবং ইসরোর তিরুভানন্তপুরমের জাড্য সংক্রান্ত গবেষকদের দল বিক্রম প্রসেসর এবং ইনারসিয়াল নেভিগেশন সিস্টেম তৈরি করেছে, যার মাধ্যমে এই উৎক্ষেপন সম্ভব হয়েছে। রিস্যাট-২বি কৃত্রিম উপগ্রহতে অত্যাধুনিক প্রযুক্তি ব্যবহার করা হয়েছে।


    প্রায় ৫ হাজার দর্শকের উপস্হিতিতে এই উৎক্ষেপন প্রক্রিয়াটি সম্পন্ন হয়। এখন জনসাধারণ এই উৎক্ষেপন প্রক্রিয়াগুলি দেখতে পারেন।


    ইসরো এখন ৯ই জুলাই থেকে ১৬ই জুলাই-এর মধ্যে চন্দ্রযান-২ ’ এর উৎক্ষেপন নিয়ে কাজ করবে, যেটি ৬ই সেপ্টেম্বর চাঁদে পৌঁছাবে বলে আশা করা হচ্ছে।


    CG/CB/NS

    
    
    (Release ID: 1572371) Visitor Counter : 50
    
    
      Read this release in: English