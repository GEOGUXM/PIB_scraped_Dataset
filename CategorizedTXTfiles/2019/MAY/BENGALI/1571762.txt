      পেট্রোলিয়ামওপ্রাকৃতিকগ্যাসমন্ত্রক

      ওডিশার মুখ্য সচিব এবং জেলা কর্তৃপক্ষগুলি ঘূর্ণিঝড় ফণী’র মোকাবিলায় ইন্ডিয়ান অয়েলের গৃহীত পদক্ষেপের প্রশংসা করলেন
      Posted On: 08 MAY 2019 6:05PM by PIB Kolkata


    কলকাতা, ০৮ মে, ২০১৯


    ওডিশার মুখ্য সচিব, বিভিন্ন জেলা কর্তৃপক্ষ এবং সরকারি আধিকারিকরা ঘূর্ণিঝড় ফণীর মোকাবিলায় ইন্ডিয়ান অয়েল লিমিটেডের সক্রিয় ভূমিকার প্রশংসা করলেন। ওডিশায় কেন্দ্রীয় রাষ্ট্রায়ত্ত সংস্থাগুলির প্রধান শ্রী শুভজিৎ ঘোষ একটি পর্যালোচনা বৈঠকে বলেন, ঘূর্ণিঝড় ফণী ৩০শে এপ্রিল যখন তার গতিপথ পরিবর্তন করেছিল, তখন ইন্ডিয়ান অয়েলের কর্মকর্তা শ্রী সঞ্জীব সিং এবং মার্কেটিং বিভাগের নির্দেশক শ্রী গুরমিত সিং গঞ্জাম, খুরদা, পুরী, কটক, কেন্দ্রাপাড়া, জগৎসিংপুর, ভদ্রক, বালাসোর, ময়ূরভঞ্জ, ঢেঙ্কানল এবং গজপতি জেলায় সমস্ত খুচরো বিক্রয় কেন্দ্রগুলি সচল রাখতে প্রয়োজনীয় পদক্ষেপ নিয়েছিলেন।


    ঐ দুর্যোগের সময়ে ২রা এপ্রিল ভোর ৬টা থেকে ইন্ডিয়ান অয়েল করপোরেশন লিমিটেডের দপ্তরে একটি কন্ট্রোল সেল সবসময় সক্রিয় ছিল। পয়লা মে শ্রমিক দিবসে ঝাড়সুগুডায় ইন্ডিয়ান অয়েলের বটেলিং প্ল্যান্টে এবং জাতনি ও ঝাড়সুগুডায় তেল সরবরাহের বিভিন্ন কেন্দ্রে গ্যাস ও তেলের ভান্ডার বাড়ানো হয়েছিল। তবে, সতর্কতামূলক ব্যবস্থা হিসাবে বালাসোর ইউনিটটিকে বন্ধ রাখা হয়। রেলের ডিপো, উপকূল রক্ষী বাহিনী, বিমানবন্দর কর্তৃপক্ষ, মহানদী কয়লা খনি, এনটিপিসি, ইফকো, টেলিযোগাযোগ সংস্থা, বিভিন্ন খনি শিল্প প্রতিষ্ঠান সহ রাষ্ট্রায়ত্ত সংস্থাগুলিতে প্রয়োজনীয় ব্যবস্থা নেওয়া হয়। এছাড়া, মহারাষ্ট্র, তেলেঙ্গানা, অন্ধ্রপ্রদেশ, বিহার ও উত্তর প্রদেশ থেকে ইন্ডিয়ান অয়েলের ৫টি মোবাইল ইউনিট ওডিশার জন্য পাঠানো হয়। নির্দিষ্ট সময়ের পরও ক্ষতিগ্রস্ত জেলাগুলিতে গ্যাস সরবরাহ বজায় রাখায় পরিস্থিতি স্বাভাবিক থাকে।


    জরুরি অবস্থায় এবং নিরাপত্তার জন্য সংস্থার সেলস্‌ গ্রুপ উপকূলবর্তী এলাকায় কয়েকটি দল গঠন করে প্রয়োজনীয় ব্যবস্থা নেয়। ঘূর্ণিঝড়ের পর দলের সদস্যরা খুচরো বিক্রয় কেন্দ্রগুলি থেকে জঞ্জাল সাফাইয়ের জন্য ঠিকাদার সংস্থাগুলির সঙ্গে একযোগে কাজ করে।


    CG/CB/SB

    
    
    (Release ID: 1571762) Visitor Counter : 36
    
    
      Read this release in: English