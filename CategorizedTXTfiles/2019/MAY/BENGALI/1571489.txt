      মহাকাশদপ্তর

      চন্দ্রযান-২-এর সবক’টি মডিউলই প্রস্তুত উৎক্ষেপণ ৯ থেকে ১৬ই জুলাইয়ের মধ্যে
      Posted On: 02 MAY 2019 4:07PM by PIB Kolkata


    নয়াদিল্লি, ২ মে, ২০১৯


    ভারতের দ্বিতীয় চন্দ্র অভিযান ‘চন্দ্রযান-২’-এর তিনটি মডিউল আছে যার নাম হল – অরবিটার, ল্যান্ডার (বিক্রম) এবং রোভার (প্রজ্ঞান)।


    অরবিটার এবং ল্যান্ডার মডিউল দুটিকে একসঙ্গে যুক্ত করা হবে একটি মডিউল হিসেবে এবং এটিকে স্থাপন করা হবে জিএসএলভি এমকে-৩ উৎক্ষেপক যানের মধ্যে।


    রোভারটি থাকবে ল্যান্ডারের মধ্যে। উৎক্ষেপণের পরে একীকৃত মডিউলটি অরবিটার প্রোপালশান মডিউল ব্যবহার করে চাঁদের কক্ষপথে পৌঁছবে। পরবর্তীতে ল্যান্ডার অরবিটার থেকে বিচ্ছিন্ন হয়ে যাবে এবং চাঁদের দক্ষিণ মেরুর কাছাকাছি পূর্ব নির্ধারিত জায়গায় সেটি নামবে। এছাড়াও, চন্দ্রপৃষ্ঠে নানা ধরনের বৈজ্ঞানিক পরীক্ষানিরীক্ষা চালাতে রোভার ঘুরে বেড়াবে। ল্যান্ডার এবং অরবিটারে যন্ত্র এবং উপকরণ স্থাপন করা হয়েছে এইসব বৈজ্ঞানিক পরীক্ষা চালানোর জন্য। ৯ই জুলাই থেকে ১৬ই জুলাইয়ের মধ্যে উৎক্ষেপণ করার কথা। তার জন্য সবক’টি মডিউলই প্রস্তুত। ‘চন্দ্রযান-২’ চাঁদে নামতে পারে ১৬ই সেপ্টেম্বর।


    CG/AP/DM

    
    
    (Release ID: 1571489) Visitor Counter : 40
    
    
      Read this release in: English