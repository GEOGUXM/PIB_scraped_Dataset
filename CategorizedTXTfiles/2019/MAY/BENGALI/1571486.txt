      নির্বাচনকমিশন

      লোকসভা নির্বাচনের পঞ্চম দফায় আগামী ৬ই মে পশ্চিমবঙ্গে সাতটি আসনে ভোট
      Posted On: 02 MAY 2019 3:54PM by PIB Kolkata


    কলকাতা, ০২ মে, ২০১৯


    সপ্তদশ লোকসভা নির্বাচনের পঞ্চম দফায় আগামী ৬ই মে সোমবার ভোটগ্রহণ করা হবে। এই পর্বে পশ্চিমবঙ্গ মোট ৭টি রাজ্যের ৫১টি আসনের জন্য ভোটগ্রহণ করা হবে। এরমধ্যে, পশ্চিমবঙ্গের যে সাতটি আসনে এই দফায় ভোটগ্রহণ করা হবে সেগুলি হল- বনগাঁ (সংরক্ষিত), ব্যারাকপুর, হাওড়া, উলুবেড়িয়া, শ্রীরামপুর, হুগলী এবং আরামবাগ (সংরক্ষিত)। ভোটগ্রহণ শুরু সকাল ৭টায়, চলবে সন্ধ্যে ৬টা পর্যন্ত। রাজ্যের মুখ্য নির্বাচনী আধিকারিক ডঃ আরিজ আফতাব জানিয়েছেন, সুষ্ঠু ও অবাধ ভোটগ্রহণের জন্য পর্যাপ্ত ব্যবস্হা নেওয়া হয়েছে। রাজ্যের সাতটি আসনের প্রতিটি ভোটগ্রহণ কেন্দ্রে কেন্দ্রীয় স্বশস্ত্র পুলিশ বাহিনী মোতায়েন থাকবে।


    রাজ্যে এই দফার ভোটে নির্দল ও অন্যান্য স্বীকৃত দল মিলিয়ে ১১টি রাজনৈতিক দলের মোট ৮৩ জন প্রার্থী প্রতিদ্বন্দ্বিতার আসরে রয়েছেন। প্রার্থীদের মধ্যে ১২ জন মহিলা। ভোটগ্রহণ কেন্দ্রের সংখ্যা ১৩ হাজার ২৯০। এই দফায় রাজ্যে মোট বৈধ ভোটদাতার সংখ্যা ১ কোটি ১৬ লক্ষ ৯১ হাজার ৮৮৯ জন। এদের মধ্যে ৬০ লক্ষ ৪ হাজার ৮৪৮ জন পুরুষ এবং ৫৬ হাজার ৮৬ হাজার ৮৩০ জন মহিলা। এছাড়াও ২১১ জন তৃতীয় লিঙ্গের ভোটদাতা রয়েছেন।


    উল্লেখ করা যেতে পারে রাজ্যে সাধারণ নির্বাচনের বিগত ৪টি দফায় ১৮ আসনে ভোটগ্রহণ সম্পূর্ণ হয়েছে। পঞ্চম দফার ভোটগ্রহণ পর্ব সম্পন্ন হলে, ষষ্ঠ ও সপ্তম দফায় রাজ্যের বাকি ১৭টি আসনে ভোটগ্রহণ করা হবে।


    রাজ্যে ভোটগ্রহণ প্রক্রিয়া সুষ্ঠু ও অবাধ করতে নির্বাচন কমিশন নিযুক্ত পর্যবেক্ষকদের সদা সতর্ক নজর রাখার পরামর্শ দেওয়া হয়েছে।


    CG/BD/NS

    
    
    (Release ID: 1571486) Visitor Counter : 53
    
    
      Read this release in: English