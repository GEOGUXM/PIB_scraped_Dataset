      প্রতিরক্ষামন্ত্রক

      সীমান্ত সড়ক সংস্থা (বিআরও)-র ৫৯তম প্রতিষ্ঠা দিবস
      Posted On: 07 MAY 2019 6:53PM by PIB Kolkata


    নয়াদিল্লি, ০৭ মে, ২০১৯


    প্রতিরক্ষা মন্ত্রকের অধীন সীমান্ত সড়ক সংস্থা (বিআরও) আজ তার ৫৯তম প্রতিষ্ঠা দিবস উদযাপন করছে। এই সংস্থাটি সীমান্ত অঞ্চলে সড়ক যোগাযোগ ব্যবস্থা গড়ে তুলতে প্রধান ভূমিকা পালন করে থাকে। সেনাবাহিনীর কৌশলগত চাহিদা পূরণে উত্তরাঞ্চলীয় এবং পশ্চিমাঞ্চলীয় সীমান্ত এলাকা বরাবর সড়ক নির্মাণ ও তা রক্ষণাবেক্ষণের দায়িত্ব পলান করে থাকে বিআরও। সংস্থাটি এখনও পর্যন্ত ৫৩ হাজার কিলোমিটার সড়ক নির্মাণ করেছে। মিত্র রাষ্ট্র ভুটান, মায়ানমার, আফগানিস্তান সহ অন্যান্য দেশেও সংস্থাটি সড়ক নির্মাণের কাজে যুক্ত রয়েছে।


    দেশের সীমান্ত এলাকাগুলিতে কৌশলগত যোগাযোগ ব্যবস্থার প্রসারে সরকার সার্বিকভাবে যে গুরুত্ব দিচ্ছে, সীমান্ত সড়ক সংস্থা তা পূরণে সম্পূর্ণ প্রস্তুত রয়েছে। সীমান্ত এলাকায় যোগাযোগের গুরুত্বের বিষয়টিকে বিবেচনায় রেখে সরকার এই সংস্থার পুনর্গঠন তথা আর্থিক ক্ষমতা বৃদ্ধির প্রস্তব গ্রহণ করেছে। সীমান্ত এলাকা বরাবর বিভিন্ন কৌশলগত চ্যালেঞ্জ ও লক্ষ্য পূরণে পরিকাঠামোগত মানোন্নয়ন ও তার রক্ষণাবেক্ষণের বিষয়টি সুনিশ্চিত করতে সীমান্ত সড়ক সংস্থা ও সেনা কর্তৃপক্ষকে আরও ভালো সমন্বয় গড়ে তোলার ওপর জোর দেওয়া হচ্ছে।


    অনুষ্ঠানে সীমান্ত সড়ক সংস্থার মহানির্দেশক লেঃজেঃ হরপাল সিং, সংস্থার কর্মী ও প্রাক্তনীদের প্রতিষ্ঠা বার্ষিকী উদযাপন উপলক্ষে শুভেচ্ছা জানিয়েছেন। সেই সঙ্গে, সর্বস্তরের কর্মীদের আন্তরিকতা ও নিষ্ঠার সঙ্গে এই সংস্থাটিকে উৎকর্ষতার পথে নিয়ে যেতে আহ্বান জানিয়েছেন।


    CG/BD/SB

    
    
    (Release ID: 1571718) Visitor Counter : 17
    
    
      Read this release in: English