      প্রতিরক্ষামন্ত্রক

      মার্কিন যুক্তরাষ্ট্র, ফিলিপিন্স ও জাপানের রণতরীর সঙ্গে ভারতীয় নৌ-বাহিনীর ‘কলকাতা’ এবং ‘শক্তি’র যৌথ অভিযান
      Posted On: 09 MAY 2019 7:22PM by PIB Kolkata


    নয়াদিল্লি, ৯ মে, ২০১৯


    দক্ষিণ চিন সাগরে তেসরা মে থেকে ৯ই মে জাপান, ফিলিপিন্স ও মার্কিন যুক্তরাষ্ট্রের যুদ্ধজাহাজের সঙ্গে যৌথ অভিযানে অংশ নেয় ভারতীয় নৌ-বাহিনীর ‘কলকাতা’ এবং ‘শক্তি’ যুদ্ধজাহাজ। ছ’দিনের এই যৌথ অভিযানে চারটি দেশের ছ’টি যুদ্ধজাহাজ অংশ নেয় যার মধ্যে আছে গাইডেড মিসাইল ডেস্ট্রয়ার ‘আইএনএস কলকাতা’ এবং ক্যুইক সাপোর্ট শিপ ‘আইএনএস শক্তি’। জাপানের হেলিকপ্টার কেরিয়ার ‘জেএমএসডিএফ ইজুমো’ এবং গাইডেড মিসাইল ডেস্ট্রয়ার ‘জেএমএসডিএফ মুরাসামে’, ফিলিপিন্সের ফ্রিগেট ‘বিআরপি আন্দ্রে বনিফেসিয়ো’ এবং মার্কিন যুক্তরাষ্ট্রের আর্লে বার্ক শ্রেণীর ডেস্ট্রয়ার ‘ইউএসএস উইলিয়াম্‌স পি লরেন্স’। যৌথ মহড়ার লক্ষ্য ছিল চার দেশের মধ্যে সহযোগিতা বৃদ্ধি করা এবং পারস্পরিক বোঝাপড়া বাড়ানো।


    সমুদ্রপথে জাহাজগুলি বিভিন্ন ধরনের মহড়া চালায়। এই যৌথ মহড়ার লক্ষ্য ছিল একই মানসিকতার দেশগুলির সঙ্গে কাজ করার জন্য ভারতের দায়বদ্ধতা। সমুদ্রপথ সুরক্ষিত করার লক্ষ্যেই এই যৌথ মহড়া। দক্ষিণ এবং পূর্ব চিন সাগরে সাফল্যের সঙ্গে অবস্থানের পর ভারতের যুদ্ধজাহাজ দুটি ফেরার পথে বার্ষিক ইস্টার্ন ফ্লিটের সমুদ্র মোতায়েনের অংশ হিসেবে ভিয়েতনামের ক্যামরান বে, চিনের কুইংদাও এবং দক্ষিণ কোরিয়ার বুসানে যায় । কুইংদাও-এ দুটি যুদ্ধজাহাজই চিনের নৌ-বাহিনীর ৭০তম বার্ষিকীতে আন্তর্জাতিক নৌ-বহর কুচকাওয়াজে অংশ নেয়। বুসানে থাকাকালীন ভারতীয় নৌ-বাহিনীর জাহাজগুলি এডিএমএম-প্লাস-এর অধীনে মেরিটাইম সিকিউরিটি ফিল্ড ট্রেনিং এক্সারসাইজের উদ্বোধনী অনুষ্ঠানে অংশ নেয়।


    বুসান ছাড়ার কালে দুটি যদ্ধজাহাজ পয়লা থেকে তেসরা মে এডিএমএম-প্লাস এমএস এফটিএক্স প্রথম পর্যায়ের মহড়ায় অংশ নেয়। সঙ্গী ছিল ব্রুনেই, চিন, মালয়েশিয়া, ফিলিপিন্স, সিঙ্গাপুর, দক্ষিণ কোরিয়া এবং মার্কিন যুক্তরাষ্ট্রের নৌ-বাহিনী। যৌথ মহড়া চলে তেসরা মে থেকে ৯ই মে। দ্বিতীয় পর্বের মহড়ার নির্দিষ্ট সময় ছিল ৯ থেকে ১২ই মে দক্ষিণ চিন সাগরে। দ্বিতীয় পর্বের পর ভারতীয় যুদ্ধজাহাজ সহ অংশগ্রহণকারী সবক’টি জাহাজের সিঙ্গাপুরে এভিএমএম-প্লাস এমএস সমাপ্তি অনুষ্ঠানে এবং ইন্টারন্যাশনাল মেরিটাইম ডিফেন্স এক্সপো (ইমডেক্স)-এ অংশ নেওয়ার কথা।


    CG/AP/DM

    
    
    (Release ID: 1571819) Visitor Counter : 84
    
    
      Read this release in: English