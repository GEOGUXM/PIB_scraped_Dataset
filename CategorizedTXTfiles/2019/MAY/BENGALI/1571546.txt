      প্রতিরক্ষামন্ত্রক

      অসামরিক বিমানবন্দর থেকে যুদ্ধ বিমান পরিচালনা
      Posted On: 03 MAY 2019 1:22PM by PIB Kolkata


    কলকাতা, ০২ মে, ২০১৯


    ভারতীয় বিমান বাহিনীর পূর্বাঞ্চলীয় কমান্ড, গুয়াহাটি, কলকাতা ও অন্ডাল অসামরিক বিমানবন্দর থেকে দু’দিন যুদ্ধ বিমান চালানোর সিদ্ধান্ত নেয়। অসামরিক বিমানবন্দর লাগোয়া বিভিন্ন অঞ্চলে যে কোনওরকম পরিস্হিতি তার মোকাবিলায় যুদ্ধ বিমান পরিচালনা প্রণালী খতিয়ে দেখা, যুদ্ধ বিমানের চালক ও সংশ্লিষ্ট অন্যান্য কর্মীদের বিমানবন্দর সম্পর্কে অবহিত করা এবং হঠাৎ যে কোনো পরিস্হিতিতে অসামরিক কর্তৃপক্ষের সঙ্গে সমন্বয় বজায় রাখতেই এই উদ্যোগ নেওয়া হয়।


    এই প্রেক্ষিতে, কলকাতা ও গুয়াহাটি বিমানবন্দর থেকে সুখোই-৩০ যুদ্ধবিমান এবং অন্ডাল বিমানবন্দর থেকে এক যুদ্ধ বিমান চালানো হয়েছে। বাহিনীর যুদ্ধ বিমানগুলি পয়লা ও দোসরা মে দিনের সময় ও রাত্রিবেলায় বিমানবন্দরগুলি থেকে ওঠা-নামা করেছে।


    পূর্বাঞ্চলীয় বায়ু কমান্ডের আধিকারিক এয়ার মার্শাল সন্দীপ সিং জানিয়েছেন, যে উদ্দেশ্য নিয়ে অসামরিক বিমানবন্দরগুলিতে যুদ্ধ বিমান পরিচালনার পরিকল্পনা নেওয়া হয়েছিল, তা পূরণ হয়েছে।


    CG/BD/NS

    
    
    (Release ID: 1571546) Visitor Counter : 100