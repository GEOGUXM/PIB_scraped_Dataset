      প্রধানমন্ত্রীরদপ্তর

      দেশের সুরক্ষায় নিরন্তর কাজ করছেন যাঁরা, তাঁদের উদ্দেশে প্রধানমন্ত্রীর প্রথম সিদ্ধান্ত
      
      জাতীয় প্রতিরক্ষা তহবিলের আওতায় প্রধানমন্ত্রীর বৃত্তি প্রকল্পে প্রধান প্রধান পরিবর্তনগুলি অনুমোদন করা হ’ল

      Posted On: 31 MAY 2019 6:53PM by PIB Kolkata

    নয়াদিল্লি, ৩১ মে, ২০১৯


    ভারতের নিরাপত্তা নিয়ে প্রধানমন্ত্রীর স্বপ্ন পূরণে প্রথম সিদ্ধান্ত আজ গৃহীত হ’ল। দায়িত্ব গ্রহণ করার পর প্রধানমন্ত্রী শ্রী নরেন্দ্র মোদী জাতীয় প্রতিরক্ষা তহবিলের আওতায় প্রধানমন্ত্রীর বৃত্তি প্রকল্পে প্রধান প্রধান পরিবর্তনগুলির অনুমোদন দিলেন ।


    প্রধানমন্ত্রী যেসব পরিবর্তন অনুমোদন করেছেন, তার মধ্যে রয়েছে – ছাত্রদের জন্য বৃত্তির হার ২ হাজার টাকা থেকে বাড়িয়ে ২ হাজার ৫০০ টাকা করা এবং ছাত্রীদের জন্য এই বৃত্তি ২ হাজার ২৫০ টাকা থেকে বাড়িয়ে ৩ হাজার টাকা করা।


    এই বৃত্তিমূলক প্রকল্পটির সুযোগ-সুবিধা দেওয়া হবে শহীদ হওয়া রাজ্য পুলিশ আধিকারিকদের সন্তানদের। সেইসব আধিকারিকদেরই গণ্য করা হবে, যাঁরা নক্‌শাল আক্রমণে নিহত হয়েছেন। প্রতি বছর ৫০০টি এমন বৃত্তি দেওয়া হবে। এক্ষেত্রে স্বরাষ্ট্র মন্ত্রককেই মূল মন্ত্রক হিসাবে বিবেচনা করা হবে।


    প্রসঙ্গত, জাতীয় প্রতিরক্ষা তহবিল ১৯৬২ সালে গঠন করা হয়, যেখানে স্বেচ্ছায় নগদ অর্থ ও অন্যান্য সামগ্রী দান করার সুযোগ রয়েছে, তাঁদের জন্য যাঁরা দেশের প্রতিরক্ষায় নিরন্তর কাজ করে চলেছেন। বর্তমানে এই তহবিলের অর্থ সেনাবাহিনী, আধা-সেনাবাহিনী এবং রেল সুরক্ষা বাহিনীর সদস্য বা নির্ভরশীলদের কল্যাণে ব্যবহৃত হয়।


    জাতীয় প্রতিরক্ষা তহবিলের আওতায় প্রধানমন্ত্রী বৃত্তিমূলক প্রকল্পটি রূপায়ণ করা হচ্ছে। নিহত সেনাবাহিনী বা আধা সেনাবাহিনী এবং রেল সুরক্ষা বাহিনীর কর্মীদের বিধবা ও তাঁদের সন্তান এই প্রকল্পের সুযোগ নিতে পারবেন, যাঁরা প্রযুক্তিমূলক ও স্নাতকোত্তর শিক্ষালাভের জন্য আগ্রহী।


    SSS/SB

    
    
    (Release ID: 1572992) Visitor Counter : 26
    
    
      Read this release in: English