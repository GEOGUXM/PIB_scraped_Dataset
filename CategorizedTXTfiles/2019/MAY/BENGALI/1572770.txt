      উপ-রাষ্ট্রপতিরসচিবালয়

      রাষ্ট্রসঙ্ঘের নিরাপত্তা পরিষদে স্হায়ী সদস্যপদের জন্য ভারতকে নতুন উদ্যমে প্রয়াসী হওয়ার আহ্বান জানালেন উপরাষ্ট্রপতি
      
      সন্ত্রাসবাদের ভীতি মোকাবিলায় বিশ্ব সম্প্রদায়কে একজোট হওয়ার আহ্বান জানালেন শ্রী নাইডু

      Posted On: 29 MAY 2019 2:35PM by PIB Kolkata

    নয়াদিল্লি, ২৯ মে , ২০১৯


    রাষ্ট্রসঙ্ঘের নিরাপত্তা পরিষদে স্হায়ী সদস্যপদ অর্জনের জন্য ভারতকে নতুন উদ্যমে প্রয়াসী হওয়ার আহ্বান জানালেন উপরাষ্ট্রপতি শ্রী এম ভেঙ্কাইয়া নাইডু।


    ইন্ডিয়ান ফরেন সার্ভিস (আইএফএস)-এর ২০১৮ ব্যাচের শিক্ষানবিশ আধিকারিক এবং ভূটানের কূটনীতিকদের সঙ্গে মঙ্গলবার নতুন দিল্লিতে এক আলাপচারিতায় উপরাষ্ট্রপতি বিশ্বমঞ্চে ভারতের ক্রমবর্ধমান প্রাধান্য বিস্তারের কথা উল্লেখ করে অন্যান্য দেশের সমর্থন আরও বাড়ানোর প্রয়োজনীয়তার উপর গুরুত্ব দেন এবং রাষ্ট্রসঙ্ঘের নিরাপত্তা পরিষদে সংস্কারের জন্য নিরন্তর আলাপ-আলোচনা চালিয়ে যাওয়ার প্রসঙ্গ তুলে ধরেন।


    উদীয়মান দেশগুলির প্রতিনিধিত্ব বাড়াতে শ্রী নাইডু বহুপাক্ষিক মঞ্চগুলির সম্প্রসারণ ঘটিয়ে এগুলিকে আরও গণতন্ত্রপন্হী করে তোলার জন্য সহমত গড়ে তোলার ওপর জোর দেন।


    পেশা হিসেবে ইন্ডিয়ান ফরেন সার্ভিসকে বেছে নেওয়ার জন্য তরুণ আধিকারিকদের অভিনন্দন জানিয়ে শ্রী নাইডু বলেন, এই পেশায় যেমন বিভিন্ন চ্যালেঞ্জ রয়েছে, তেমনই কর্ম-অভিজ্ঞতার সম্ভাবনাও প্রচুর। সমগ্র বিশ্বের কাছে ভারতের মহান সভ্যতাগত ও সাংস্কৃতিক বৈশিষ্ট্যগুলিকে পৌঁছে দেওয়ার ক্ষেত্রেও এই পেশা অনন্য।


    তরুণ কূটনীতিকদের ভবিষ্য ৎ মুখপাত্র, দোভাষী এবং ভারতের গল্প-কথক হিসাবে অ্যাখ্যা দিয়ে উপরাষ্ট্রপতি বলেন, শীঘ্রই এরা ভারত ও অবশিষ্ট বিশ্বের মধ্য বোঝাপড়ার নতুন সেতু নির্মাণে কাজ শুরু করবেন। আপনারা ভবিষ্য ৎ ভূ-রাজনীতির সঠিক দিশা প্রণয়নে এবং নতুন এক বিশ্ব ব্যবস্হা গড়ে তুলতে গুরুত্বপূর্ণ ভূমিকা পালন করতে পারেন বলে উপ-রাষ্ট্রপতি অভিমত প্রকাশ করেন।


    রক্ষণশীনতার অযাচিত প্রবনতা ফিরে আসার ব্যাপারে সতর্ক করে দিয়ে শ্রী নাইডু বলেন, এ ধরণের প্রবণতা সার্বিক অগ্রগতির বিশ্ব প্রচেষ্টায় প্রয়োজনীয়তাকে মান্যতা দেওয়া সত্ত্বেও পণ্য ও পরিষেবার অবাধ প্রবাহে নতুন নতুন বাধাদানের চেষ্টা চলছে।


    তরুণ কূটনীতিকদের যে সমস্ত সমস্যার মুখোমুখি হতে হবে, সেই প্রসঙ্গে উল্লেখ করে উপরাষ্ট্রপতি এ সন্ত্রাসবাদের বিপদ সম্পর্কে সতর্ক করে দেন। সন্ত্রাসের কবল থেকে কোনও দেশই মুক্ত নয় বলে অভিমত প্রকাশ করে তিনি সন্ত্রাসের ভীতি মোকাবিলাই সমস্ত দেশকে একজোট হওয়ার আহ্বান জানান।


    সন্ত্রাসবাদের বিরুদ্ধে ভারতের কঠোর ও আপসহীন অবস্হানের কথা পুনরায় উল্লেখ করে শ্রী নাইডু বলেন, “ শান্তির প্রতিষ্ঠায় আমাদের আন্তরিক প্রয়াস অক্ষুন্ন রাখতে হবে। ”


    ফেরার আর্থিক-অপরাধীদের অনৈতিক আচরণের প্রসঙ্গ অবতারণা করে উপরাষ্ট্রপতি বিশ্বের বিভিন্ন দেশে এদের নিরাপদ আশ্রয়ের ব্যাপারে উদ্বেগ প্রকাশ করেন। সকলের স্বার্থে এক সুসংহত বিশ্ব অর্থ ব্যবস্হা নিরাপদ ও সুরক্ষিত রাখতে প্রত্যার্পণ চুক্তি-সহ সমস্ত দ্বিপাক্ষিক এবং বহুপাক্ষিক বোঝাপড়াগুলির নিরন্তর সংশোধন প্রয়োজন রয়েছে বলেও তিনি অভিমত প্রকাশ করেন। তিনি আরও বলেন, সমগ্র বিশ্বের ভারতকে প্রয়োজন রয়েছে, কারণ এই দেশটি সর্বদায় শান্তি, অহিংসা, এবং শান্তিপূর্ণ সহাবস্হানের পক্ষে সওয়াল করে এসেছে।


    সুস্হায়ী উন্নয়নের সমাধানসূত্র খুঁজে বের করতে ভারত অগ্রণী ভূমিকা নিয়েছে বলে সন্তোষ প্রকাশ করে শ্রী নাইডু বলেন, প্যারিসে ভারতের উদ্যোগে আন্তর্জাতিক সৌরজোটের সূচনা তার একটি উজ্জ্বল দৃষ্টান্ত।


    ভারত উন্নয়ন ও অগ্রগতির পথে মসৃণভাবে অগ্রসর হচ্ছে বলে উল্লেখ করে শ্রী নাইডু বলেন, সমগ্র বিশ্ব এখন গভীর আগ্রহ নিয়ে ভারতের দিকে তাকিয়ে রয়েছে। সমগ্র বিশ্বের ভারতকে নিয়ে আগ্রহের ফলে যে সুযোগ তৈরি হচ্ছে তা কাজে লাগানো উচিত বলেও তিনি মন্তব্য করেন। ‘ বিশ্ব বাজারে ভারতীয় শিল্প সংস্হা ও ব্যবসা-বাণিজ্য যাতে উপযুক্ত জায়গা করে নিতে পারে, তারজন্য কূটনীতিকদের সক্রিয় ভূমিকা নিতে হবে এবং ভারতে বিদেশী বিনিয়োগে উ ৎ সাহ দিতে করণীয় কর্তব্য যথাযথভাবে পালন করতে হবে ’ বলেও তিনি অভিমত প্রকাশ করেন।


    অনাবাসী ভারতীয়দের সম্পদ হিসেবে বর্ণনা করে উপরাষ্ট্রপতি বলেন, যে দেশগুলিতে এরা বসবাস করছেন, সেখানে তারা সকলেই সাংস্কৃতিক ও অর্থনৈতিক ক্ষেত্রে গুরুত্বপূর্ণ ভূমিকা পালন করে।


    উপরাষ্ট্রপতি শিক্ষানবীশ আধিকারিকদের আহ্বান জানিয়ে বলেন, যে দেশগুলিতে তারা ভারতীয় আধিকারিক হিসেবে নিযুক্ত হবেন, সেই দেশগুলির সম্বন্ধে গভীরভাবে জানতে হবে এবং ভারতের সঙ্গে এই দেশগুলির সম্পর্কে কিভাবে আরও উন্নতি ঘটানো যায়, তারজন্য সুযোগ-সুবিধা খুঁজে বের করতে হবে। শান্তিপূর্ণ সহাবস্হান, সার্বিক এবং ধারাবাহিক উন্নয়নের ক্ষেত্রে ভারতীয় মূল্যবোধগুলি সম্পর্কে শিক্ষানবীশ এই আধিকারকদের নিরলস সওয়াল করে যেতে হবে বলেও তিনি অভিমত প্রকাশ করেন।


    সদ্য সমাপ্ত সাধারণ নির্বাচনের প্রসঙ্গ টেনে এনে উপরাষ্ট্রপতি বলেন, সাধারণ মানুষ তাদের পছন্দ স্হির করে দিয়েছেন এবং স্হায়িত্বের লক্ষে ভোটাধিকার প্রয়োগ করেছেন।


    এই উপলক্ষে উপরাষ্ট্রপতির সচিব ডঃ আই ভি সুব্বা-রাও, ফরেন সার্ভিসেস ইন্সটিটিউটের প্রধান শ্রী জে এস মুকুল, এই প্রতিষ্ঠানের যুগ্ম সচিব শ্রী বীরেন্দ্র পল প্রমুখ উপস্হিত ছিলেন।


    SSS/BD/NS

    
    
    (Release ID: 1572770) Visitor Counter : 50
    
    
      Read this release in: English