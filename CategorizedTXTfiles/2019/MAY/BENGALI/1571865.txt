      শিল্পওবাণিজ্যমন্ত্রক

      ইঞ্জিনিয়ারিং পণ্যদ্রব্যের রপ্তানীকারকরা ব্যয় কমাতে এবং ব্যবসায় টিকে থাকতে রিজার্ভ ব্যাঙ্কের সাহায্য চেয়েছে
      Posted On: 10 MAY 2019 5:51PM by PIB Kolkata


    কলকাতা, ১০ মে, ২০১৯


    চীন-মার্কিন বাণিজ্যিক লেনদেনে উত্তেজনার ফলে বিশ্বের আর্থিক বাজারও বাণিজ্য ঘিরে আশঙ্কার প্রেক্ষিতে ভারতীয় রপ্তানীকারদের প্রতিযোগিতায় টিকে থাকতে সহজ শর্ত ও কম সুদে ঋণ প্রদানের জন্য রিজার্ভ ব্যাঙ্কের কাছে ইঞ্জিনিয়ারিং পণ্যের রপ্তানীকারকদের সংস্হা ইঞ্জিনিয়ারিং এক্সপোর্টস প্রমোশন কাউন্সিল ইন্ডিয়া আবেদন জানিয়েছে।


    সংস্হার চেয়ারম্যান রবি সেহগাল বলেছেন চীন-মার্কিন বাণিজ্য বিরোধ অপরিশোধিত খনিজ তেলের মূল্যের অনিশ্চয়তা জনিত কারণে অর্থনৈতিক পরিবেশও অনিশ্চিত হয়ে পড়েছে। একই কারণে বিদেশী মুদ্রা বাজার ওঠা-নামা করছে। এরকম এক পরিস্হিতিতে ভারতীয় রপ্তানীকারকরা, বিশেষ করে ইঞ্জিনিয়ারিং ক্ষেত্রের ক্ষুদ্র শিল্পোদ্যোগীরা বিশেষ সমস্যায় পড়েছেন। তাদের পণ্যমূল্য বৃদ্ধি ও অন্যান্য চ্যালেঞ্জের মুখে পড়তে হয়েছে। এইরকম পরিস্হিতিতে রপ্তানীকারকদের জন্য সুদের হার কমানো, সহ অন্যান্য সুবিধার জন্য রিজার্ভ ব্যাঙ্কের কাছে আবেদন জানানো হয়েছে।


    ইঞ্জিনিয়ারিং পণ্যের রপ্তানিকারকরা সুদ সমতা প্রকল্পে ক্ষুদ্র শিল্পোদ্যোগীদের অন্তর্ভুক্ত করা, এই প্রকল্পের সঙ্গে রপ্তানীর সংযোগ রদ করা এবং যাতে সুবিধাগুলি বিশ্ব-বাণিজ্য সংস্হার নিয়ম লঙ্ঘন না করে তা দেখার জন্যও আর.বি.আইনে বলা হয়েছে। শ্রী সেহগাল বলেছেন- বর্তমানে চালু রপ্তানী সুবিধা প্রকল্পগুলিকে পরিবর্তন করে, বিশ্ব-বাণিজ্য সংস্হার নিয়ম মাফিক করা প্রয়োজন। এছাড়া বাণিজ্যিক ব্যাঙ্কগুলিকেও রপ্তানীকারকদের বিশেষ সুবিধা দিতে হবে বলে ই.ই.পি. ইন্ডিয়ার পক্ষ থেকে বলা হয়েছে।


    CG/PB/NS

    
    
    (Release ID: 1571865) Visitor Counter : 18