      খনিমন্ত্রক

      হিন্দুস্তান কপার লিমিটেডের নিট মুনাফা ৮৩ শতাংশ বাড়ল
      Posted On: 28 MAY 2019 6:09PM by PIB Kolkata


    কলকাতা, ২৮ মে, ২০১৯


    ২০১৮-১৯ অর্থবর্ষে হিন্দুস্তান কপার লিমিটেড (এইচসিএল)-এর ১৪৫.৭৪ কোটি টাকা লাভ হয়েছে, যা গত বছরের ঐ একই সময়ের তুলনায় ৮৩ শতাংশ বেশি। ২০১৮-১৯ অর্থবর্ষে এইচসিএল-এর আয় হয়েছে ১৮১৬.২৫ কোটি টাকা। গত অর্থবর্ষে আয় হয় ১৬৭০.৪৮ কোটি টাকা। এইচসিএল-এর চতুর্থ ত্রৈমাসিকে কর প্রদানের আগে লাভ হয়েছে ৭৪.৬৩ কোটি টাকা। গত বছরের ঐ একই সময়ে তা ছিল ৩৩.৮৮ কোটি টাকা। এইচসিএল-এর বোর্ড অফ ডিরেক্টর্স-এর বৈঠকে আজ ২০১৮-১৯ অর্থবর্ষের এই ফলাফল জানানো হয়েছে। চলতি অর্থবর্ষে এইচসিএল তামা উৎপাদন করেছে ৪১.২২ লক্ষ টন যা গত ২১ বছরে সর্বাধিক এবং গত অর্থবর্ষের ৩৬.৭৫ লক্ষ টন উৎপাদনের তুলনায় ১২ শতাংশ বেশি। আগামীদিনে তামা উৎপাদনের লক্ষ্যমাত্রা রাখা হয়েছে ২০০ লক্ষ টন।


    চলতি অর্থবর্ষে এইচসিএল-এর তামা বিক্রির পরিমাণ ৩৮,২৭৩ মেট্রিক টন, যা গত নয় বছরে সর্বাধিক এবং গত অর্থ বছরের ৩৬,৪৩৫ মেট্রিক টন বিক্রির তুলনায় ৫ শতাংশ বেশি। চলতি অর্থবর্ষে এইচসিএল রেকর্ড পরিমাণ ৮৪২.৬৭ কোটি টাকার বিদেশি মুদ্রা আয় করেছে যা ২০১৭-১৮ অর্থবর্ষে ছিল ৩৪০.৬৯ কোটি টাকা। মালাঞ্জখন্ড ভূগর্ভস্থ খনি প্রকল্পের সম্প্রসারণের কাজ পূর্ব নির্ধারিত সূচি মেনেই চলছে। আগামী ২০১৯-২০ অর্থবর্ষে এই খনি থেকে উৎপাদনের পরিকল্পনা নেওয়া হয়েছে।


    SSS/SS/DM

    
    
    (Release ID: 1572756) Visitor Counter : 23
    
    
      Read this release in: English