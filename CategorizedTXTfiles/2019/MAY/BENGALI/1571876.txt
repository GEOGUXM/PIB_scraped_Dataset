      অর্থ কমিশন

      পঞ্চদশ অর্থ কমিশনের দু’দিনের মুম্বাই সফর শেষ হ’ল
      
      কেন্দ্রীয় সহায়তাপুষ্ট প্রকল্পগুলিকে আরও যুক্তিসঙ্গত ও সরল করে তোলার ক্ষেত্রে ব্যাপক সুযোগ রয়েছে – অর্থ কমিশনের চেয়ারম্যান

      Posted On: 10 MAY 2019 7:09PM by PIB Kolkata

    নয়াদিল্লি, ০৯ মে, ২০১৯


    পঞ্চদশ অর্থ কমিশনের দু’দিনের মুম্বাই সফর বৃহস্পতিবার শেষ হয়েছে। দু’দিনের এই সফরে ভারতীয় রিজার্ভ ব্যাঙ্ক, বিভিন্ন ব্যাঙ্ক এবং বিশিষ্ট অর্থনীতিবিদদের সঙ্গে বৈঠকে যে সমস্ত বিষয় নিয়ে আলোচনা হয়েছে, সে সম্পর্কে কমিশনের চেয়ারম্যান শ্রী এন কে সিং জানিয়েছেন যে, সকলের সঙ্গেই বৈঠক অত্যন্ত ফলপ্রসূ হয়েছে। কমিশনের চেয়ারম্যান আরও জানিয়েছেন যে, অতিক্ষুদ্র অর্থনীতির স্থিতিশীলতা অব্যাহত রাখতে যে সমস্ত গুরুত্বপূর্ণ বিষয় বিবেচনায় রাখা প্রয়োজন, সে সম্পর্কে কমিশনের দৃষ্টিভঙ্গী আরও স্পষ্ট হয়েছে। এছাড়াও, রাজ্যগুলির ঋণের পরিমাণ সম্পর্কে ভারতীয় রিজার্ভ ব্যাঙ্কের যে বার্ষিক রিপোর্ট প্রকাশিত হয়েছে, সে ব্যাপারেও বিশদে ও ফলপ্রসূ আলোচনা হয়েছে।


    বেশ কয়েকটি রাজ্য অর্থ ব্যবস্থার পরিচালনায় অত্যন্ত দক্ষতা দেখিয়েছে, তবে কিছু রাজ্য এক্ষেত্রে সামান্য পিছিয়ে রয়েছে। বাজার থেকে রাজ্যগুলির ঋণ গ্রহণের ক্ষেত্রে স্থিতিশীলতা বজায় রাখার প্রেক্ষিতে দক্ষতাসম্পন্ন রাজ্যগুলি এবং পিছিয়ে পড়া রাজ্যগুলির মধ্যে যে পার্থক্য রয়েছে, সেক্ষেত্রে ঋণ গ্রহণ খাতে খরচের ব্যাপারে কোন্‌ ধরণের ব্যবস্থা নেওয়া যায়, তা নিয়েও বৈঠকে আলোচনা হয়েছে। কমিশনের চেয়ারম্যান আরও জানিয়েছেন, বিগত পাঁচ বছরে একটি সরকার রাজস্ব ঘাটতির লক্ষ্যমাত্রা নির্দিষ্ট সীমায় বেঁধে রাখতে যথেষ্ট তৎপর ছিল। এছাড়াও, আর্থিক সংক্রান্ত তথ্য একত্রিকরণ, পরিসংখ্যান ব্যবস্থার গুণমান বাড়ানো, রাজস্ব ঘাটতি নিয়ন্ত্রণে রাখতে আরও বিশ্বাসযোগ্য তথ্য এবং তথ্যের সাযুজ্য রাখার মতো বিষয়গুলি নিয়েও আলোচনা হয়েছে। এই বিষয়গুলি নিয়ে আলোচনার সময়ে একাধিক গুরুত্বপূর্ণ প্রস্তাব ও দৃষ্টিভঙ্গী পাওয়া গেছে, যেগুলি নিয়ে কমিশন আরও আলোচনা করতে রাজি।


    কেন্দ্রীয় সরকার প্রতি বছর কেন্দ্রীয় সহায়তাপুষ্ট প্রকল্প খাতে ৩ লক্ষ ৫০ হাজার কোটি টাকা খরচ করে থাকে। এ ধরণের প্রকল্পগুলিকে আরও যুক্তিসঙ্গত ও সরল করে তোলার বিগত প্রয়াসগুলি থেকে সামান্য সাফল্য মিলেছে। অতীতে কেন্দ্রীয় সহায়তাপুষ্ট প্রকল্পগুলির মেয়াদ পঞ্চবার্ষিকী পরিকল্পনার সঙ্গে সামঞ্জস্য রেখে করা হলেও পরিকল্পনার অন্তর্বর্তী সময়ে পরিবর্তন বা সংশোধনের ফলে তা ব্যহত হ’ত। এখন পঞ্চবার্ষিকী পরিকল্পনার অস্তিত্ব না থাকায় কেন্দ্রীয় সরকার সিদ্ধান্ত নিয়েছে যে, প্রতিটি কেন্দ্রীয় সহায়তাপুষ্ট প্রকল্পের মেয়াদ আর প্রত্যেক অর্থ কমিশনের মেয়াদের সঙ্গে সাযুজ্য রাখা হবে। বর্তমানে চালু সমস্ত কেন্দ্রীয় সহায়তাপুষ্ট প্রকল্পের মেয়াদ চলতি বছরেই শেষ হচ্ছে। এই প্রকল্পগুলি আবার নতুন মেয়াদ নিয়ে শুরু হবে। এই প্রেক্ষিতে কেন্দ্রীয় সরকার ও সংশ্লিষ্ট অন্যান্য কর্তৃপক্ষের কাছে চালু এই প্রকল্পগুলিকে আরও যুক্তিযুক্ত ও সরল করে তোলার বিশেষ সুযোগ সৃষ্টি হয়েছে।


    2


    অর্থ কমিশন ৩০টি স্মারকপত্র পেয়েছে। এর মধ্যে একটি কেন্দ্রীয় সরকার এবং বাকি ২৯টি রাজ্য ও কেন্দ্রশাসিত অঞ্চলের কাছ থেকে। কমিশন এখন কেন্দ্রীয় সরকারের জবাবের অপেক্ষায় রয়েছে। আশা করা হচ্ছে, খুব শীঘ্রই জবাব পাওয়া যাবে। জবাব পাওয়ার পরই কমিশন স্থির করবে কেন্দ্র ও রাজ্যগুলির মধ্যে রাজস্ব বন্টন কিভাবে করা যায়। কমিশন ইতিমধ্যেই ২৯টি রাজ্যের মধ্যে ২০টি রাজ্যে সফর শেষ করেছে। বাকি রাজ্যগুলিতে কমিশনের সফর বর্তমানে লাগু আদর্শ নির্বাচনী আচরণবিধির মেয়াদ শেষ হলেই শুরু হবে।


    CG/BD/SB

    
    
    (Release ID: 1571876) Visitor Counter : 3
    
    
      Read this release in: English