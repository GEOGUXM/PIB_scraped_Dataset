      অর্থ কমিশন

      পঞ্চদশ অর্থ কমিশনের উপদেষ্টা পরিষদের তৃতীয় বৈঠক অনুষ্ঠিত হয়েছে
      
      কমিশনের রিপোর্ট পেশের আগে আরও তিনবার এই ধরনের বৈঠক হবে

      Posted On: 17 MAY 2019 5:03PM by PIB Kolkata

    নয়াদিল্লি, ১৭ মে, ২০১৯


    পঞ্চদশ অর্থ কমিশনের উপদেষ্টা পরিষদের তৃতীয় বৈঠক ১৬ই মে বৃহস্পতিবার অনুষ্ঠিত হয়েছে। কমিশনের চেয়ারম্যান শ্রী এন কে সিং এই বৈঠকের পৌরহিত্য করেন। পরিষদের সদস্যরা ছাড়াও, নীতি আয়োগের সিইও শ্রী অমিতাভ কান্ত, অর্থ সচিব শ্রী সুভাষ চন্দ্র গর্গ, ব্যয় সংক্রান্ত সচিব শ্রী গিরিশ চন্দ্র মুর্মু বিশেষ আমন্ত্রিত হিসাবে বৈঠকে উপস্থিত ছিলেন।


    আজকের বৈঠকে কমিশন উপদেষ্টা পরিষদের সদস্যদের রাজ্য সফর, রিজার্ভ ব্যাঙ্কের সঙ্গে বৈঠক, ব্যাঙ্ক ও অন্যান্য আর্থিক প্রতিষ্ঠানের সঙ্গে বৈঠকের বিষয়ে অবহিত করে। কমিশনের রিপোর্টের বিষয়েও বৈঠকে আলোচনা হয়। এছাড়া, রাষ্ট্রায়ত্ত ক্ষেত্রে ঋণের প্রয়োজনীয়তা, জিএসটি ও তার রূপায়ণ, ঋণ ও ঘাটতি বিষয়ে তথ্য প্রকাশে স্বচ্ছতা, সরকারের ঋণ সংহতকরণ, রাজ্যের ওপর ‘উদয়’ প্রকল্পের প্রভাব, আর্থিক ঘাটতি, মুদ্রাস্ফীতি, সুদের হার ও বেসরকারি বিনিয়োগের বিষয়েও বৈঠকে আলোচনা হয়।


    ২০২০-২১ থেকে ২০২৪-২৫ বর্ষ পর্যন্ত জাতীয় আয় বৃদ্ধির সম্ভাবনা ও অর্থনৈতিক পরিস্থিতি বিষয়ে উপদেষ্টা কামিটির সদস্যদের মতামত জানতে চাওয়া হয়। চেয়ারম্যান শ্রী এন কে সিং জানান, আরও তিনবার কমিটির বৈঠক হবে। এর মধ্যে নতুন সরকার দায়িত্ব গ্রহণের পর একটি এবং চূড়ান্ত রিপোর্ট জমা দেওয়ার আগেও একটি বৈঠক হবে বলে তিনি জানান।


    CG/PB/DM

    
    
    (Release ID: 1572174) Visitor Counter : 3
    
    
      Read this release in: English