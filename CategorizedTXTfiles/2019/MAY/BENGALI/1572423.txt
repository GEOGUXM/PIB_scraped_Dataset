      বিজ্ঞানওপ্রযুক্তিমন্ত্রক

      ক্যান্সার গবেষণায় যৌথ সহযোগিতা সংক্রান্ত সমঝোতা
      Posted On: 23 MAY 2019 3:24PM by PIB Kolkata


    নয়াদিল্লি, ২২ মে, ২০১৯


    বিজ্ঞান ও প্রযুক্তি মন্ত্রকের জৈব প্রযুক্তি দপ্তর এবং পারমানবিক শক্তি দপ্তর আজ (২২ মে) ক্যান্সার নিরাময় সংক্রান্ত গবেষণার জন্য যৌথ সহযোগিতা বিষয়ে একটি সমঝোতাপত্রে স্বাক্ষর করেছে। নতুন দিল্লিতে এই সমঝোতাপত্রে স্বাক্ষর করেন জৈব প্রযুক্তি দপ্তরের সচিব ডঃ রেণু স্বরূপ এবং পারমানবিক শক্তি দপ্তরের সচিব শ্রী কে এন ব্যাস। তাঁরা ক্যান্সার মোকাবিলার অভিন্ন লক্ষ্যে একযোগে কাজ করার কথা বলেন। এই সমঝোতার ফলে ক্যান্সার গবেষণার ক্ষেত্রে গুরুত্বপূর্ণ পরিবর্তন আসবে বলে মনে করা হচ্ছে। ক্যান্সার গবেষণার ক্ষেত্রে অগ্রাধিকার নির্ধারণ, নতুন এবং সুলভ প্রযুক্তি উদ্ভাবন, ক্লিনিক্যাল ট্রায়ালের জন্য অর্থের সংস্থান, গবেষণার ক্ষেত্রে সমন্বয়সাধন, কর্মী প্রশিক্ষণ এবং পরিকাঠামো উন্নয়ন বিষয়ে এই সমঝোতা বিশেষ ভূমিকা নেবে বলে মনে করা হচ্ছে।


    CG/PB/DM

    
    
    (Release ID: 1572423) Visitor Counter : 27
    
    
      Read this release in: English