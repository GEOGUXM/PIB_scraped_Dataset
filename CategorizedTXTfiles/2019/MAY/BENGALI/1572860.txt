      ভূ-বিজ্ঞানমন্ত্রক

      উত্তর-পশ্চিম ভারতের সমতল ভূমিতে তীব্র তাপপ্রবাহের পরিস্থিতি রয়েছে
      Posted On: 30 MAY 2019 6:48PM by PIB Kolkata


    নয়াদিল্লি, ৩০ মে, ২০১৯


    উত্তর-পশ্চিম ভারতের আকাশ গত চার-পাঁচদিন ধরে পরিষ্কার রয়েছে এবং বজ্র-বিদ্যুৎ সহ বৃষ্টির কোন ঘটনা ঘটেনি। যার ফলে, জাতীয় রাজধানী অঞ্চল দিল্লি সহ উত্তর-পশ্চিম ভারতের বেশ কয়েকটি স্থানে সর্বোচ্চ তাপমাত্রা ২-৪ ডিগ্রি সেলসিয়াস বৃদ্ধি পেয়েছে। উত্তরপ্রদেশ, রাজস্থান এবং দিল্লিতে তাপপ্রবাহের মতো পরিস্থিতি রয়েছে। উত্তর-পশ্চিম ভারতের সমতুল ভূমির মধ্যে উত্তরপ্রদেশের প্রয়াগরাজে গত ২৯ মে সর্বোচ্চ ৪৭.৬ ডিগ্রি সেলসিয়াস তাপমাত্রা রেকর্ড করা হয়েছে।


    ৩ জুন পর্যন্ত দিল্লির জাতীয় রাজধানী অঞ্চল সহ উত্তর-পশ্চিম ভারতে আকাশ পরিচ্ছন্ন থাকবে বলে উপগ্রহ থেকে প্রাপ্ত তথ্য এবং অন্যান্য সূত্রে জানা গেছে। আগামী কয়েকদিন বৃষ্টি না হওয়ার সম্ভাবনা রয়েছে যার ফলে, এই অঞ্চলের সর্বোচ্চ তাপমাত্রা ২ ডিগ্রি বাড়তে পারে এবং অনেক জায়গাতেই তা ৪৫ ডিগ্রি সেলসিয়াস ছাড়াতে পারে। উত্তরপ্রদেশ এবং রাজস্থানের কয়েকটি স্থানে এই তাপমাত্রা ৪৭ ডিগ্রি সেলসিয়াস পর্যন্ত হতে পারে। তবে, ২ জুন থেকে একটি পশ্চিমী ঘূর্ণাবর্তের ফলে পশ্চিম হিমালয় সংলগ্ন অঞ্চলগুলিতে বজ্র-বিদ্যুৎ সহ বৃষ্টির সম্ভাবনা দেখা দেবে।


    জম্মু এলাকায় আগামী ৭২ ঘন্টায় বিচ্ছিন্ন কিছু অংশে তাপপ্রবাহের পরিস্থিতি থাকবে। পূর্বাঞ্চলীয় উত্তরপ্রদেশ এবং পশ্চিম রাজস্থানের কয়েকটি স্থানে এই তাপপ্রবাহ তীব্র হয়ে উঠতে পারে। এছাড়াও, পশ্চিম উত্তরপ্রদেশ, হরিয়ানা, জাতীয় রাজধানী অঞ্চল দিল্লি এবং পূর্ব রাজস্থানের অনেক জায়গায় তীব্র তাপপ্রবাহ চলবে। পাঞ্জাব ও চণ্ডীগড়েও আবহাওয়ার পরিস্থিতি প্রায় একইরকম থাকবে।


    দিল্লি ও জাতীয় রাজধানী অঞ্চলের আবহাওয়ার পূর্বাভাসে জানানো হয়েছে যে আগামী ২৪ ঘন্টায় আকাশ পরিচ্ছন্ন থাকবে এবং কয়েক জায়গায় তাপপ্রবাহ চলবে। আগামী দু-তিনদিনে কোন কোন স্থানে তাপপ্রবাহের তীব্রতা বৃদ্ধি পেয়ে তাপমাত্রা ৪৬-৪৭ ডিগ্রিতে পৌঁছবে।


    SSS/PB/DM

    
    
    (Release ID: 1572860) Visitor Counter : 90
    
    
      Read this release in: English