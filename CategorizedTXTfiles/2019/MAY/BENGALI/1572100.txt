      শিল্পওবাণিজ্যমন্ত্রক

      এপ্রিলে ভারতের বৈদেশিক বাণিজ্য
      Posted On: 16 MAY 2019 3:28PM by PIB Kolkata


    নয়াদিল্লি, ১৬ মে, ২০১৯


    এপ্রিল মাসে পণ্য ও পরিষেবা মিলিয়ে ভারতের সার্বিক রপ্তানি ৪,৪০৬ কোটি ডলার হবে বলে ধরা হয়েছে যা ২০১৮-র এপ্রিলের তুলনায় ১.৩৪ শতাংশ বেশি। এপ্রিলে সার্বিক আমদানির পরিমাণ ধরা হয়েছে ৫,২৮৩ কোটি ডলার যা ২০১৮-র এপ্রিলের তুলনায় ৪.৫৩ শতাংশ বেশি।


    রিজার্ভ ব্যাঙ্ক মার্চের সাম্প্রতিক তথ্য প্রকাশ করেছে। এপ্রিলের তথ্য খুব শীঘ্রই প্রকাশ করা হবে।


    এপ্রিলে পণ্য রপ্তানি হয়েছে ১ লক্ষ ৮১ হাজার ২১ কোটি ৩৪ লক্ষ টাকা মূল্যের। ২০১৮-র এপ্রিলে এর পরিমাণ ছিল ১ লক্ষ ৭০ হাজার ৫২ কোটি ৯৬ লক্ষ টাকা। বৃদ্ধির হার, ৬.৪৫ শতাংশ। গুরুত্বপূর্ণ পণ্যগুলির রপ্তানি বেড়েছে।


    ২০১৯-এর এপ্রিলে আমদানির পরিমাণ ২ লক্ষ ৮৭ হাজার ৪৩২ কোটি ৯৩ লক্ষ টাকা। গত বছর ওই একই মাসে এই পরিমাণ ছিল ২ লক্ষ ৬০ হাজার ৮৪ কোটি ৬৭ লক্ষ টাকা। এক্ষেত্রে বৃদ্ধি হয়েছে ১০.৫২ শতাংশ।


    অশোধিত তেল এপ্রিল মাসে আমদানি হয়েছে ৭৮ হাজার ৯৮৯ কোটি ৪৬ লক্ষ টাকা যা গত বছরের একই সময়ের তুলনায় ১৫.৫৮ শতাংশ বেশি। এই সূত্রে বলা যায় যে, এপ্রিলে গ্লোবাল ব্রেন্ট-এর দাম কমেছে ২০১৮-র এপ্রিলের তুলনায় ০.৬০ শতাংশ। এই তথ্য পাওয়া গেছে বিশ্ব ব্যাঙ্ক থেকে। তেল নয়, এমন পণ্যের আমদানির পরিমাণ এপ্রিল মাসে ধরা হয়েছিল ২ লক্ষ ৮ হাজার ৪৪৩ কোটি ৪৭ লক্ষ টাকা মূল্যের যা গত বছরের এপ্রিলের তুলনায় ৮.৭১ শতাংশ বেশি।


    ১৫ই মে রিজার্ভ ব্যাঙ্ক যে তথ্য প্রকাশ করেছে তাতে দেখা যাচ্ছে, ডলারের মূল্যে রপ্তানিতে ৬.৫৯ শতাংশ বৃদ্ধি হয়েছে ২০১৮-র মার্চের তুলনায়। ওই একই প্রতিবেদন থেকে জানা যাচ্ছে, ২০১৯-এর মার্চে আমদানি হয়েছে ৭৮ হাজার ৯৬২ কোটি ৪৩ লক্ষ টাকার যা ২০১৮-র মার্চের তুলনায় ডলারের প্রেক্ষিতে ১০.৫৫ শতাংশ বেশি।


    পণ্য ক্ষেত্রে ২০১৯-এর এপ্রিলে বাণিজ্য ঘাটতি ধরা হয়েছে ১,৫৩৩ কোটি ডলার। ২০১৮-র এপ্রিলে ঘাটতি হয়েছিল ১,৩৭২ কোটি ডলার।


    পরিষেবা ক্ষেত্রে মার্চ মাসের ঘাটতি ধরা হয়েছিল ৬৫৮ কোটি ডলার।


    সব মিলিয়ে ২০১৯-এর এপ্রিলে বাণিজ্য ঘাটতি ধরা হয়েছে ৮৭৮ কোটি ডলার। ২০১৮-র এপ্রিলে ওই পরিমাণ ছিল ৭০৭ কোটি ডলার।


    CG/AP/DM

    
    
    (Release ID: 1572100) Visitor Counter : 34
    
    
      Read this release in: English