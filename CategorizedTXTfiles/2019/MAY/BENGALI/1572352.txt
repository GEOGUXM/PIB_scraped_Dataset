      অর্থমন্ত্রক

      ১৯৬২ সালের আয়কর বিধির ১০বি ফর্ম সংশোধনের জন্য কেন্দ্রীয় প্রত্যক্ষ কর পর্ষদ খসড়া বিজ্ঞপ্তি জারি করেছে
      Posted On: 21 MAY 2019 6:22PM by PIB Kolkata


    নয়াদিল্লি, ২১ মে, ২০১৯


    ১৯৬১ সালের আয়কর আইনের ১২এ ধারায়, আইনটির ১১ এবং ১২ নং ধারার প্রয়োগের ক্ষেত্রে শর্তাবলী আরোপ করা হয়েছে। এর মধ্যে একটি শর্ত হচ্ছে, যেখানে কোন ট্রাস্ট্রের অথবা প্রতিষ্ঠানের মোট আয় ১১ ও ১২ নং ধারার শর্ত না মেনে যদি এর আগের কোন বছরের আয়কর মুক্ত সর্বোচ্চ আয়ের বেশি হয়, সেক্ষেত্রে সেই বছরের হিসাবকে কোন একজন অ্যাকাউন্ট্যান্ট কর্তৃক অডিট করা হয়েছে বলে ধরা হবে।


    আইনটির সংশ্লিষ্ট ধারাতে বলা হয়েছে, ওপরে উল্লিখিত আয় গ্রহণকারী ব্যক্তিকে প্রাসঙ্গিক অ্যাসেসমেন্ট বর্ষের আয়ের রিটার্ন দাখিলের সময়, নির্দিষ্ট ফর্মে আগের অডিট রিপোর্টটিও সংশ্লিষ্ট অ্যাকাউন্ট্যান্ট দ্বারা পরীক্ষিত ও স্বাক্ষরিত করে দিতে হবে।


    এই কাজের জন্য ১৯৬২ সালের আয়কর বিধিতে ১৭বি ধারা এবং ১০বি ফর্মের ব্যবস্থা করা হয়েছে। আয়কর বিধির ১৭বি ধারা অনুসারে, কোন ব্যক্তি বা প্রতিষ্ঠানের আয় সংক্রান্ত অডিটের সংশ্লিষ্ট রিপোর্টটিকে ১০বি ফর্মে দিতে হবে। এই সংক্রান্ত বিধি এবং ফর্ম বিষয়ে দীর্ঘকাল আগে বিজ্ঞপ্তি জারি করা হলেও, বর্তমান সময়ের সঙ্গে সঙ্গতি রেখে এটিকে যুক্তিপূর্ণ করে তোলার প্রয়োজন দেখা দিয়েছে।


    এরই প্রেক্ষিতে আয়কর আইনের ১৭বি বিধি এবং ১০বি ফর্ম, এই দুটিকেই নতুন করে সংশোধন করার জন্য প্রস্তাব দেওয়া হয়েছে। এ সংক্রান্ত খসড়া বিজ্ঞপ্তিটি www.incometaxindia.gov.in-এ আপলোড করা হয়েছে। সাধারণ মানুষ এবং সংশ্লিষ্ট ব্যক্তি বা প্রতিষ্ঠান এই খসড়া বিষয়ে, niraj.kumar82@nic.in ই-মেল ঠিকানায় ৫ই জুনের মধ্যে মতামত জানাতে পারবেন।


    CG/PB/DM

    
    
    (Release ID: 1572352) Visitor Counter : 56
    
    
      Read this release in: English