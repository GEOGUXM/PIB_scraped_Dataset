      শ্রমওকর্মসংস্থানমন্ত্রক

      শ্রম ও কর্মসংস্থান মন্ত্রকের স্বাধীন দায়িত্বপ্রাপ্ত প্রতিমন্ত্রী হিসাবে সন্তোষ কুমার গাঙ্গোয়ার দায়িত্ব গ্রহণ করলেন
      Posted On: 31 MAY 2019 9:19PM by PIB Kolkata


    নয়াদিল্লি, ৩১ মে, ২০১৯


    শ্রী সন্তোষ কুমার গাঙ্গোয়ার কেন্দ্রীয় শ্রম ও কর্মসংস্থান মন্ত্রকের স্বাধীন দায়িত্বপ্রাপ্ত প্রতিমন্ত্রী হিসাবে আজ নতুন দিল্লিতে দায়িত্ব গ্রহণ করলেন। মন্ত্রকের সচিব শ্রী হীরালাল সামারিয়া ও অন্যান্য আধিকারিকরা তাঁকে স্বাগত জানান।


    সাংবাদিকদের মুখোমুখী হয়ে শ্রী গাঙ্গোয়ার তাঁর প্রতি আস্থা রাখার জন্য এবং পুনরায় এই মন্ত্রকের দায়িত্ব দেওয়ায় তিনি প্রধানমন্ত্রীকে ধন্যবাদ জানান। গতবার মন্ত্রী থাকাকালীন দেশের শ্রমিক শ্রেণীর কল্যাণে তাঁর মন্ত্রক একাধিক গুরুত্বপূর্ণ পদক্ষেপ করেছে। এবারও সময়সীমা মেনে এগুলিকে এগিয়ে নিয়ে যেতে তিনি দায়বদ্ধ বলে অভিমত প্রকাশ করেন। অসংগঠিত ক্ষেত্রের সঙ্গে যুক্ত প্রায় ৪০ কোটি শ্রমিকের কল্যাণে গত সরকারের মেয়াদকালে প্রধানমন্ত্রী শ্রমযোগী মান ধন যোজনা নামে যে কর্মসূচি শুরু করা হয়েছিল, তা এগিয়ে নিয়ে যাওয়া হবে বলেও শ্রী গাঙ্গোয়ার দৃঢ়ভাবে জানান।


    উল্লেখ করা যেতে পারে, শ্রী গাঙ্গোয়ার ১৯৮৯ সাল থেকে (২০০৯-১৪ বাদে) বারেলি সংসদীয় কেন্দ্র থেকে আটবার লোকসভার সদস্য হিসাবে নির্বাচিত হয়েছেন।


    SSS/BD/SB

    
    
    (Release ID: 1573038) Visitor Counter : 26
    
    
      Read this release in: English