      তথ্যওসম্প্রচারমন্ত্রক

      আগামী জুন মাস থেকে অল ইন্ডিয়া রেডিও এবং বাংলাদেশ বেতারের মধ্যে কার্যকরি সহযোগিতার জন্য চুক্তি ডিডি ফ্রি ডিশ – এর বাংলাদেশ টিভি সম্প্রচার
      Posted On: 07 MAY 2019 6:50PM by PIB Kolkata


    নয়াদিল্লি, ০৭ মে, ২০১৯


    বাংলাদেশের প্রধানমন্ত্রীর উপদেষ্টা ডঃ গহের রিজভি এবং ভারতে বাংলাদেশের হাই কমিশনার সৈয়দ মুয়াজেম আলির নেতৃত্বে এক উচ্চ পর্যায়ের প্রতিনিধিদল আজ নতুন দিল্লিতে কেন্দ্রীয় তথ্য ও সম্প্রচার মন্ত্রকের সচিব শ্রী অমিত খের – এর সঙ্গে বৈঠক করেন।


    বৈঠকে বঙ্গবন্ধু শেখ মজুবর রহমানের জীবনীর ওপর চলচ্চিত্র নির্মাণের বিষয় নিয়ে আলোচনা হয়। দুই দেশের প্রধানমন্ত্রী আগেই ঘোষণা করেছিলেন যে, দু’দেশের যৌথ সহযোগিতায় এই চলচ্চিত্র নির্মাণ করা হবে। এই চলচ্চিত্র পরিচালনা করবেন বিখ্যাত চলচ্চিত্র পরিচালক শ্রী শ্যাম বেনেগল এবং চলচ্চিত্র স্ক্রিপ্ট রাইটারের দায়িত্বে রয়েছেন শ্রী অতুল তিওয়াড়ি। তাঁরা দু’জনেই আজকের এই বৈঠকে উপস্থিত ছিলেন।


    বাংলাদেশের প্রতিনিধিরা এই চলচ্চিত্র নির্মাণের জন্য বাংলাদেশের তরফ থেকে পূর্ণ সহযোগিতার আশ্বাস দিয়েছেন। স্ক্রিপ্ট রাইটিং – এর জন্য গবেষণার কাজে শ্রী অতুল তিওয়াড়ি বাংলাদেশে যাবেন, তাঁকে বাংলাদেশের বিখ্যাত চলচ্চিত্র ব্যক্তিত্ব পিপলু খান সহযোগিতা করবেন।


    যৌথ সহযোগিতায় বাংলাদেশের স্বাধীনতা যুদ্ধের ওপর নির্মিত তথ্যচিত্রের বিষয় নিয়েও বৈঠকে আলোচনা হয়। পারস্পরিক আলোচনায় সিদ্ধান্ত হয়েছে যে, তথ্যচিত্রের পরিচালক হিসাবে কাজ করবেন বাংলাদেশের একজন। তাঁকে সহযোগিতার জন্য সহযোগী পরিচালক থাকবেন ভারতের।


    বৈঠকে সিদ্ধান্ত হয়েছে যে, ডিডি ফ্রি ডিশ – এর মাধ্যমে বাংলাদেশ টিভির অনুষ্ঠান সম্প্রচার করা হবে। একই রকমভাবে সৌজন্য দেখিয়ে বাংলাদেশের প্রতিনিধিদল ঘোষণা করেছে যে, দূরদর্শন চ্যানেলও খুব শীঘ্রই বাংলাদেশে ডিটিএইচ পরিষেবায় যুক্ত করা হবে।


    অল ইন্ডিয়া রেডিও এবং বাংলাদেশ বেতারের মধ্যে পারস্পরিক সহযোগিতায় এক চুক্তিও দু’দেশের মধ্যে স্বাক্ষরিত হয়েছে। এই চুক্তি অনুযায়ী, এ বছরের জুন মাস থেকে বিভিন্ন সম্প্রচার ব্যবস্থা কার্যকর হবে।


    ভারতীয় প্রতিনিধিদলের তরফ থেকে দু’দেশের মধ্যে শক্তিশালী কম্যুনিটি রেডিও নেটওয়ার্ক গড়ে তোলার বিষয়টি তুলে ধরা হয়। ইন্ডিয়ান ইন্সটিটিউট অফ মাস কম্যুনিকেশন (আইআইএমসি) সেন্টারে এই ক্ষেত্রের সঙ্গে যুক্ত বাংলাদেশের প্রতিনিধিরা যাতে প্রশিক্ষণ নিতে পারেন এবং মতবিনিময় করতে পারেন, সে বিষয়েও বৈঠকে আলোচনা হয়।


    CG/SS/SB

    
    
    (Release ID: 1571717) Visitor Counter : 51
    
    
      Read this release in: English