      শিল্পওবাণিজ্যমন্ত্রক

      নতুন দিল্লিতে বিশ্ব বাণিজ্য সংস্থার মন্ত্রী পর্যায়ের বৈঠকের উদ্বোধনী অধিবেশনের সূচনা
      Posted On: 13 MAY 2019 6:34PM by PIB Kolkata


    নয়াদিল্লি, ১৩ মে, ২০১৯


    উন্নয়নশীল এবং স্বল্প-উন্নত দেশগুলির (এলডিসি) প্রবীণ আধিকারিকদের দু’দিনের সম্মেলন আজ (১৩ই মে) নতুন দিল্লিতে শুরু হয়েছে। কেন্দ্রীয় বাণিজ্য সচিব ডঃ অনুপ ওয়াধওয়ান অংশগ্রহণকারীদের স্বাগত জানিয়েছেন। এই সম্মেলনে বহুস্তরীয় বাণিজ্য ব্যবস্থার বিভিন্ন গুরুত্বপূর্ণ বিষয় নিয়ে আলোচনা হচ্ছে।


    বহুস্তরীয় বাণিজ্যিক ব্যবস্থার ক্ষেত্রে ‘অ্যাপিলেট বডি’তে অচলাবস্থা এবং তার সমাধানে বর্তমানে যে চ্যালেঞ্জগুলি রয়েছে সে বিষয়ে উদ্বোধনী অধিবেশনে বাণিজ্য সচিব এই সম্মেলনে আলোচনা করেন। বিশ্ব বাণিজ্য সংস্থায় (ডব্লিউটিও) বিভিন্ন বিবাদ মেটানোর সময় উদ্ভূত জটিল পরিস্থিতির ফলে এলডিসি দেশগুলি সমস্যার সম্মুখীন হচ্ছে।


    ‘অ্যাপিলেট বডি’র অচলাবস্থার ফলে উন্নয়নশীল দেশগুলিরই বেশি অসুবিধা হচ্ছে। এক্ষেত্রে নির্দিষ্ট পন্থা-পদ্ধতি অবলম্বন করে এই দেশগুলির স্বার্থ সুরক্ষিত রেখে গ্রহণযোগ্য সমাধান খুঁজতে হবে। ডব্লিউটিও-তে সমতা বজায় না রেখে সংস্কার করা হয়েছে যার ফলে, উন্নয়নশীল দেশগুলির সমস্যা বিবেচনা করা হচ্ছে না। বর্তমান চুক্তি কাঠামোর মধ্যে থেকেই আস্থা বৃদ্ধি, বৈষম্য দূরীকরণ এবং সমন্বয়ের বিষয়গুলি বিবেচনা করে সংস্কারের প্রয়োজনীয়তার কথা এই সম্মেলনে আলোচিত হয়।


    উন্নয়নশীল দেশগুলির প্রধান বিচার্য বিষয়গুলি আলোচনায় স্থান পাচ্ছে না। এর মধ্যে কৃষি অন্যতম। বর্তমানে মৎস্যজীবীদের ভর্তুকি প্রদানের বিষয়টি ডব্লিউটিও-তে আলোচিত হচ্ছে। আগামী ডিসেম্বরের মধ্যে এ বিষয়ে একটি গ্রহণযোগ্য সমাধানের সম্ভাবনা রয়েছে।


    দু’দিনের এই সম্মেলনে ‘অ্যাপিলেট বডি’তে বিভিন্ন অচলাবস্থা দূর করতে জরুরি ভিত্তিতে সমাধান খোঁজা, সংস্কারের ক্ষেত্রে উন্নয়নশীল রাষ্ট্রগুলির বিভিন্ন গুরুত্বপূর্ণ বিষয়গুলিকে অগ্রাধিকার দেওয়ার মতো বিষয়গুলি নিয়ে আলোচনা হবে। বিভিন্ন আধিকারিকরা আজ যে বিষয়গুলি নিয়ে আলোচনা করবেন, তার ওপর ভিত্তি করে আগামীকালের মন্ত্রী পর্যায়ের বৈঠকটি অনুষ্ঠিত হবে। বহুস্তরীয় ব্যবস্থা বজায় রেখে ডব্লিউটিও-র সংস্কারকে প্রভাবিত করতে উন্নয়নশীল দেশগুলির দু’দিনের এই বৈঠক খুবই তাৎপর্যপূর্ণ।


    CG/CB/DM

    
    
    (Release ID: 1571951) Visitor Counter : 52
    
    
      Read this release in: English