      ധനകാര്യ മന്ത്രാലയം

      വേള്‍ഡ് കസ്റ്റംസ് ഓര്‍ഗനൈസേഷന്‍ റീജ്യണല്‍ ഹെഡ്‌സ് ഓഫ് കസ്റ്റംസ് അഡ്മിനിസ്‌ട്രേഷന്‍ സമ്മേളനം കൊച്ചിയില്‍ സമാപിച്ചു
      Posted On: 10 MAY 2019 3:19PM by PIB Thiruvananthpuram


    സെന്‍ട്രല്‍ ബോര്‍ഡ് ഓഫ് ഇന്‍ഡയറക്ട് ടാക്‌സസ് & കസ്റ്റംസ് (സിബിഐസി) സംഘടിപ്പിച്ച ഇരുപതാമത് വേള്‍ഡ് കസ്റ്റംസ് ഓര്‍ഗനൈസേഷന്‍ റീജ്യണല്‍ ഹെഡ്‌സ് ഓഫ് കസ്റ്റംസ് അഡ്മിനിസ്‌ട്രേഷന്‍ സമ്മേളനം കൊച്ചിയില്‍ സമാപിച്ചു. ഏഷ്യാ പസഫിക് മേഖലയുടെ വൈസ് ചെയര്‍ എന്ന നിലയ്ക്കാണ് ഇന്ത്യ സമ്മേളനത്തിന് ആതിഥ്യം വഹിച്ചത്. വേള്‍ഡ്കസ്റ്റംസ്ഓര്‍ഗനൈസേഷന്റെ പരിപാടികളും, ഉദ്യമങ്ങളും മുന്നോട്ട് കൊണ്ടുപോകുന്നതിലെ പുരോഗതിയും മേഖലയിലെ അതിര്‍ത്തി കടന്നുള്ള വ്യാപാരം പ്രോത്സാഹിപ്പിക്കുന്നതിനും, സുരക്ഷിതമാക്കുന്നതിനുമുള്ള മാര്‍ഗ്ഗങ്ങളും ഇത് കെവരിക്കുന്നതിനാവശ്യമായ സാങ്കേതികസഹായവും മൂന്ന് ദിവസത്തെ സമ്മേളനം ചര്‍ച്ച ചെയ്തു.
    സിബിഐസി ചെയര്‍മാന്‍ ശ്രീ പ്രണബ് കുമാര്‍ ദാസ് സമ്മേളനത്തിന്റെ അധ്യക്ഷത വഹിച്ചു. വേള്‍ഡ് കസ്റ്റംസ് ഓര്‍ഗനൈസേഷന്‍ സെക്രട്ടറി ജനറല്‍ ഡോ. കുനിയോ മികുരിയ, കൊച്ചി കസ്റ്റംസ് പ്രിന്‍സിപ്പല്‍ ചീഫ് കമ്മീഷണര്‍ ശ്രീ. പി.എന്‍. റാവു എന്നിവര്‍ സമ്മേളനത്തില്‍ പങ്കെടുത്തു. 20 ല്‍ ഏറെ രാജ്യങ്ങളില്‍ നിന്നുള്ള കസ്റ്റംസ് പ്രതിനിധി സംഘങ്ങള്‍, വേള്‍ഡ് കസ്റ്റംസ് ഓര്‍ഗനൈസേഷനിലെ മുതിര്‍ന്ന ഉദ്യോഗസ്ഥര്‍ എന്നിവര്‍ സമ്മേളനത്തില്‍ പങ്കാളികളായി.
    ഏഷ്യാ പസഫിക് മേഖലയിലെ നയതന്ത്ര പരിഗണനകള്‍ സംബന്ധിച്ച ചര്‍ച്ചകള്‍ക്കു പുറമേ സുരക്ഷാസംബന്ധമായ വിഷയങ്ങള്‍, വ്യാപാരം സുഗമമാക്കല്‍, ഇ-കൊമേഴ്‌സ്, പ്രകടനം വിലയിരുത്തല്‍, സാങ്കേതിക, ലോജിസ്റ്റിക്കല്‍ വെല്ലുവിളികള്‍ തുടങ്ങിയവും സമ്മേളനത്തില്‍ ചര്‍ച്ച ചെയ്തു. അംഗരാജ്യങ്ങള്‍ തമ്മിലുള്ള ഉഭയകക്ഷി ചര്‍ച്ചകള്‍ക്കും സമ്മേളനം വേദിയായി.
    എബി-ബിഎസ്എന്‍ (10.05.19)


    

    
    (Release ID: 1571864) Visitor Counter : 6
    
    
      Read this release in: English , Urdu , Marathi , Hindi , Bengali