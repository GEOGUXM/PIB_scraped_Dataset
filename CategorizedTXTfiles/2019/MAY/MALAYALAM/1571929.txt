      PIB Headquarters

      അടൂര്‍ സഹകരണ ബാങ്കിനുമേലുള്ള നിയന്ത്രണങ്ങള്‍ റിസര്‍വ് ബാങ്ക് ആറു മാസത്തേക്ക് കൂടി നീട്ടി
      Posted On: 10 MAY 2019 4:31PM by PIB Thiruvananthpuram


    അടൂര്‍ സഹകരണ അര്‍ബന്‍ ബാങ്കിനു മേല്‍റിസര്‍വ് ബാങ്ക് ഓഫ് ഇന്ത്യ ഏര്‍പ്പെടുത്തിയിരുന്ന നിയന്ത്രണങ്ങള്‍ ആറു മാസത്തേക്കു കൂടിദീര്‍ഘിപ്പിച്ചു. മോശം സാമ്പത്തിക സാഹചര്യം കണക്കിലെടുത്ത്അടൂര്‍ സഹകരണ അര്‍ബന്‍ ബാങ്ക് ലിമിറ്റഡിനുമേല്‍ 2019 മെയ് 9 വരെ ആറു മാസത്തേക്ക് റിസര്‍വ് ബാങ്ക് നിയന്ത്രണങ്ങളേര്‍പ്പെടുത്തിയിരുന്നു. 2018 നവംബറില്‍ റിസര്‍വ് ബാങ്ക് പുറപ്പെടുവിച്ച ഉത്തരവനുസരിച്ചായിരുന്നു അത്. ആ നിയന്ത്രണങ്ങളാണ്ഇപ്പോള്‍ദീര്‍ഘിപ്പിച്ചത്.


    നിയന്ത്രണങ്ങളനുസരിച്ച്അടൂര്‍ സഹകരണ അര്‍ബന്‍ ബാങ്കില്‍ കറന്റ്, സേവിംഗ്‌സ് അക്കൗണ്ട് ഉള്ളവര്‍ക്ക് ഉപാധികള്‍ക്ക് വിധേയമായി പരമാവധി 2000 രൂപവരെ മാത്രമേ തങ്ങളുടെ അക്കൗണ്ടില്‍നിന്ന് പിന്‍വലിക്കാന്‍ സാധിക്കൂ. റിസര്‍വ് ബാങ്കിന്റേരേഖാമൂലമുള്ള മുന്‍കൂട്ടി അനുമതിവാങ്ങാതെവായ്പകള്‍ അനുവദിക്കല്‍, പുതുക്കി നല്‍കല്‍, മുന്‍കൂര്‍ തുകകള്‍ നല്‍കല്‍, നിക്ഷേപം നടത്തല്‍, പുതിയ നിക്ഷേപങ്ങള്‍, വായ്പകള്‍ എന്നിവയിലൂടെ ബാങ്കിന് ബാധ്യതകള്‍ വരുത്തല്‍, ബാധ്യത കുറയ്ക്കാനോ, മറ്റ് ആവശ്യങ്ങള്‍ക്കോ പണമിടമാടുകള്‍ നടത്തല്‍/ അതിന് സമ്മതിക്കല്‍, ബാങ്കിന്റെകാര്യങ്ങളില്‍ മറ്റുള്ളവരുമായി ഒത്തു തീര്‍പ്പില്‍ എത്തല്‍ , ബാങ്കിന്റെ ആസ്തി/വസ്തുവകകള്‍ വില്‍ക്കുക, കൈമാറ്റംചെയ്യുക എന്നിവയ്ക്ക് ബാങ്കിന് അനുവാദമില്ല.


    1949 ലെ ബാങ്കിംഗ് റെഗുലേഷന്‍ ആക്ടിലെ 35 എ വകുപ്പിനു കീഴിലെ ഒന്നാം ഉപവകുപ്പ്, ബാങ്കിംഗ് റെഗുലേഷന്‍ ആക്ടിലെ 56ാം വകുപ്പ് എിവക്കു കീഴിലാണ് നിയന്ത്രണങ്ങളേര്‍പ്പെടുത്തിയത്.
    AM/MRL

    
    
    (Release ID: 1571929) Visitor Counter : 2