      PIB Headquarters

      ഐ.ഐ.എം.സി പി.ജി ഡിപ്ലോമ പ്രവേശനം : അപേക്ഷിക്കാനുള്ള അവസാന തീയതി മേയ് 15 വരെ നീട്ടി
      Posted On: 10 MAY 2019 4:31PM by PIB Thiruvananthpuram


    ഇന്ത്യന്‍ ഇന്‍സ്റ്റിറ്റ്യൂട്ട് ഓഫ് മാസ് കമ്യൂണിക്കേഷന്റെ (ഐ.ഐ.എം.സി) രാജ്യത്തെ വിവിധ കേന്ദ്രങ്ങളിലെ പി.ജി ഡിപ്ലോമ കോഴ്‌സുകള്‍ക്ക് അപേക്ഷിക്കുന്നതിനുള്ള അവസാനതീയതി മേയ് 15 വരെ നീട്ടി. നേരത്തെ മേയ് 12 ആയിരുന്നു അപേക്ഷ സമര്‍പ്പിക്കുന്നതിനുള്ള അവസാന തീയതിയായി നിശ്ചയിച്ചിരുന്നത്. ഫോനി ചുഴലിക്കാറ്റ്ഒഡീഷയിലേയുംസമീപ സംസ്ഥാനങ്ങളിലെയുംവാര്‍ത്താവിനിമയസംവിധാനങ്ങളെഗുരുതരമായി ബാധിച്ചസാഹചര്യത്തിലാണ് അപേക്ഷ സമര്‍പ്പിക്കാനുള്ള അവസാന തീയതിനീട്ടിയത്.


    ഐ.ഐ.എം.സിയുടെഡല്‍ഹി, ധേന്‍കനാല്‍ (ഒഡീഷ), ഐസോള്‍ (മിസോറം), ജമ്മു (ജമ്മു കാശ്മീര്‍), അമരാവതി (മഹാരാഷ്ട്ര), കോട്ടയം (കേരളം) എന്നീകേന്ദ്രങ്ങളിലായി 476 സീറ്റുകളിലേക്കാണ് പ്രവേശനം നടത്തുന്നത്. സാമ്പത്തികമായി പിന്നാക്കം നില്‍ക്കുന്ന വിഭാഗങ്ങള്‍ക്ക് 10% സംവരണംഉണ്ടായിരിക്കും.


    ദേശീയതലത്തിലുള്ള പ്രവേശന പരീക്ഷ വഴിയാണ്‌കോഴ്‌സുകളിലേക്ക്തിരഞ്ഞെടുക്കുക. വിവരണാത്മക എഴുത്തു പരീക്ഷ, ഗ്രൂപ്പ് ഡിസ്‌കഷന്‍, അഭിമുഖം എന്നിവയടങ്ങുന്നതാണിത്. മലയാളം, മറാത്തി, ഒഡിയ, ഉറുദു എന്നിവയിലെ പി.ജി ഡിപ്ലോമ കോഴ്‌സുകള്‍ക്കായുള്ള എഴുത്തു പരീക്ഷ ഈ മാസം 25 ന് (2019 മെയ് 25) നടക്കും. ഇംഗ്ലീഷ്‌ജേര്‍ണലിസം, ഹിന്ദി ജേര്‍ണലിസം, റേഡിയോആന്റ് ടെലിവിഷന്‍ ജേര്‍ണലിസം, അഡ്വര്‍ട്ടൈസിംഗ്ആന്റ് പബ്ലിക് റിലേഷന്‍സ് കോഴ്‌സുകളുടെ എഴുത്തു പരീക്ഷ ഈ മാസം 26 ന് നടക്കും.
    ഏതെങ്കിലുംവിഷയത്തില്‍ ബിരുദമുള്ള ഇന്ത്യന്‍ പൗരന്‍മാര്‍ക്ക് കോഴ്‌സുകളില്‍ പ്രവേശനത്തിനായി അപേക്ഷിക്കാം. കോഴ്‌സിന്റെഉള്ളടക്കം, ഫീസ് ഘടന, ഓണ്‍ലൈന്‍ അപേക്ഷ സമര്‍പ്പിക്കുന്ന രീതി എന്നിവ www.iimc.gov.inഎന്ന വെബ്‌സൈറ്റില്‍ ലഭ്യമാണ്.


    AM/MRL

    
    
    (Release ID: 1571930) Visitor Counter : 2