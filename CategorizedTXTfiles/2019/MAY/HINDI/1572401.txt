      निर्वाचन आयोग

      आम चुनाव-2019
      
      मतगणना के वास्तविक रूझानों और परिणामों की जानकारी
      
      Posted On: 22 MAY 2019 6:19PM by PIB Delhi


    लोकसभा चुनाव-2019 की मतगणना 23 मई, 2019 को होगी। इस संबंध में आयोग एक नई आईटी आधारित पहल के साथ आया है, जिससे राज्यों/संघ शासित प्रदेशों में मतगणना के वास्तविक रूझानों और नतीजों की जानकारी दी जाएगी। मतगणना के रूझान और नतीजे निर्वाचन आयोग की वेबसाइट https://results.eci.gov.in और वोटर हेल्पलाइन ऐप पर आईओएस ( iOS ) तथा एनड्रॉयड मोबाइल ऐपों पर उपलब्ध होगी। मतगणना के दिन सुबह आठ बजे से परिणाम प्रसारित होने लगेंगे और इन्हें लगातार अपडेट किया जाएगा।


    वोटर हेल्पलाइन ऐप को गूगल प्ले स्टोर अथवा ऐप्पल प्ले स्टोर से डाउनलोड किया जा सकता है। नागरिक परिणाम जानने के लिए पहली बार स्मार्ट फोन का इस्तेमाल कर सकेंगे। वे जीतने वाले/बढ़त बनाने वाले अथवा पीछे चल रहे उम्मीदवार का विवरण का पता लगाने के लिए उपलब्ध फिल्टर का इस्तेमाल कर सकते हैं। साथ ही वोटर हेल्पलाइन ऐप से क्षेत्रवार अथवा राज्यवार परिणाम भी देख सकेंगे। नागरिक अपने पसंदीदा उम्मीदवार को बुकमार्क कर सकते हैं और अपनी सुविधा के अनुसार वोटर हेल्पलाइन ऐप पर वास्तविक परिणाम देख सकते हैं अथवा वास्तविक स्थिति पर नजर रखने के लिए इच्छा सूची बना सकते हैं।


    निर्वाचन आयोग द्वारा प्रदान किए गए डिजिटल डिसप्ले पैनल के जरिए सीईओ/आरओ/डीईओ द्वारा रूझान और परिणाम स्थानीय तौर पर दिखाए जाएंगे।


    ****


    आर.के.मीणा/आरएनएम/एएम/केपी/एमएस-1256

    
    
    (Release ID: 1572401) Visitor Counter : 532
    
    
      Read this release in: English , Urdu , Bengali