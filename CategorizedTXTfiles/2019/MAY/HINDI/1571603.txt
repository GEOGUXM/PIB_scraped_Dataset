      रक्षा मंत्रालय

      नौसेना के डॉर्नियर एयरक्राफ्ट ने पुरी के आसपास हुई व्यापक तबाही का हवाई सर्वेक्षण पूर्ण किया
      Posted On: 03 MAY 2019 11:05PM by PIB Delhi


    नौसेना के डॉर्नियर एयरक्राफ्ट ने ओडिशा के पुरी और इसके आसपास के क्षेत्रों में समुद्री तूफान ‘ फानी ’ से हुई व्यापक तबाही के प्रभाव का आकलन करने के लिए हवाई सर्वेक्षण के माध्यम से इसकी जानकारी ली। तूफान के कारण पुरी शहर में बड़ी संख्या में पेड़ और बिजली के खंभे उखड़ गए हैं। पुरी रेलवे स्टेशन की छत के ऊपर का हिस्सा भी प्रचंड हवा में उड़ गया है। विशेष रूप से पुरी और चिल्का झील के बीच निचले इलाकों में बड़े पैमाने पर बाढ़ का पानी भर गया है। डोर्नियर चालक दल ने अपनी उड़ान के दौरान लगभग 50 समुद्री मील की रफ्तार से चल रहीं तेज हवाओं का सामना किया। राहत और पुनर्वास कार्यकलापों की योजना बनाने के लिए राज्य प्रशासन के अधिकारियों के साथ इस हवाई सर्वेक्षण की फुटेज को साझा किया जा रहा है।


    ***


    आर.के.मीणा /आरएनएम/एएम/एसएस/एनके– 1 122

    
    
    (Release ID: 1571603) Visitor Counter : 58
    
    
      Read this release in: English , Urdu , Bengali