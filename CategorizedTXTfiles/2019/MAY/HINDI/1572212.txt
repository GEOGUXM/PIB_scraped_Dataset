      रक्षा मंत्रालय

      माउंट टेनचेनखांग पर विजय प्राप्‍त करने के लिए सिक्किम का पहला एनसीसी बालिका अभियान दल रवाना
      Posted On: 17 MAY 2019 6:11PM by PIB Delhi


    अपर महानिदेशक(बी) मेजर जनरल संजय गुप्‍ता ने आज माउंट टेनचेनखांग पर विजय प्राप्‍त करने के लिए सिक्किम के पहले राष्ट्रीय कैडेट कोर(एनसीसी) बालिका अभियान दल को झंडी दिखाकर रवाना किया।


    दल का नेतृत्व लेफ्टिनेंट कर्नल माधब बोरो कर रहे हैं। इस दल में तीन अधिकारी(चिकित्सा अधिकारी सहित) , 17 पीआई स्टाफ और पूरे भारत के एनसीसी निदेशालयों के 20 एनसीसी बालिका कैडेट्स हैं।


    1970 के बाद , सिक्किम में एनसीसी कैडेट्स का यह पहला अभियान है। पर्वतारोहण दल जून 2019 के अंत तक माउंट तेनचेनखांग (6010 मी) पर विजय प्राप्‍त करने का प्रयास करेगा। मेजर जनरल संजय गुप्ता ने कहा कि मुझे पूरा विश्वास है कि दल शिखर पर विजय प्राप्‍त करने में सफल होगा और एनसीसी के झंडे को ऊंचाई प्रदान करेगा। वे कैडेट्स की लगन को देखकर खुश थे।


    ***


    आर . के . मीणा / आरएनएम / एएम / एजी / आरएन – 1 226


    

    
    (Release ID: 1572212) Visitor Counter : 319
    
    
      Read this release in: English , Urdu