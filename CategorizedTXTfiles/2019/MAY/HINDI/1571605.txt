      रक्षा मंत्रालय

      एनसीसी ने द्वि-वार्षिक सम्मेलन का आयोजन किया
      Posted On: 03 MAY 2019 5:10PM by PIB Delhi


    राष्ट्रीय कैडेट कोर (एनसीसी) ने 02 और 03 मई 2019 को नई दिल्ली स्थित अपने मुख्यालय दो दिवसीय द्वि-वार्षिक सम्मेलन का आयोजन किया। देश के सभी राज्यों में एनसीसी निदेशालयों का प्रतिनिधित्व करने वाले अपर महानिदेशकों और उप-महानिदेशकों ने इस सम्मेलन में भाग लिया।


    सम्मेलन का उद्घाटन करते हुए , एनसीसी के महानिदेशक , लेफ्टिनेंट जनरल राजीव चोपड़ा ने संगठन के प्रशिक्षण , बुनियादी ढांचे और लॉजिस्टिक कार्यों में सुधार के लिए पिछले छह महीनों में किए गए प्रयासों पर प्रकाश डाला। सम्मेलन के दौरान, युवाओं की आकांक्षाओं को पूर्ण करने के लिए सरकार के निर्देशानुसार एनसीसी विस्तार की योजना से जुड़े प्रमुख मुद्दों पर विचार-विमर्श किया गया। महानिदेशक ने कहा कि एनसीसी, युवा भारतीयों को देश के जिम्मेदार नागरिक बनाने के लिए उन्हें प्रेरित करने हेतु पूरी तरह से प्रतिबद्ध है।


    महानिदेशक ने जोर देते हुए कहा कि एनसीसी को भारत के पुनरुत्थान पर विशेष रूप ध्यान केन्द्रित करते हुए सामाजिक जागरूकता और सामुदायिक विकास कार्यक्रमों में अहम योगदान देना चाहिए। उन्होंने सभी निदेशालयों से संस्थागत प्रशिक्षण की आवश्यकता पर विशेष रूप से ध्यान देने का आग्रह किया। उन्होंने स्वच्छता अभियान और डिजिटल अर्थव्यवस्था के बारे में जागरूकता फैलाने के लिए सभी इकाइयों के योगदान की सराहना की। उन्होंने केंद्र और राज्य सरकार की नीतियों के साथ समन्वय बनाये रखने के लिए सभी निदेशालयों से समन्वित प्रयासों का आह्वान किया , ताकि संगठन के निर्धारित लक्ष्यों को अधिक प्रभावी रूप से हासिल किये जा सके।


    ***


    आर.के.मीणा /आरएनएम/एएम/एसएस/एनके– 1 123

    
    
    (Release ID: 1571605) Visitor Counter : 201
    
    
      Read this release in: English