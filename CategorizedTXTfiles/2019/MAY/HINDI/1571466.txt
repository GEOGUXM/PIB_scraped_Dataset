      रक्षा मंत्रालय

      भारतीय रक्षा विश्वविद्यालय निदेशालय द्वारा "स्पेस वारफेयर और टेक्नोलॉजी" पर कार्यशाला
      Posted On: 01 MAY 2019 6:50PM by PIB Delhi


    भारतीय रक्षा विश्वविद्यालय (आईडीयू) निदेशालय 02-03 मई , 2019 को पर्पल बे, इंडिया गेट सर्कल, नई दिल्ली में तीनों सेवाओं के वरिष्ठ और मध्य स्तर के अधिकारियों के लिए "स्पेस वारफेयर एंड टेक्नोलॉजी" पर दो दिवसीय कार्यशाला का आयोजन कर रहा है। कार्यशाला में अंतरिक्ष के शस्त्रीकरण और सैन्यीकरण जैसे विषय शामिल हैं। इसके अलावा इसमें अंतरिक्ष संचालन में स्वयं के लिए उच्च स्तरीय प्रौद्योगिकी की लिए तैयारी, अंतरिक्ष नवाचार और प्रौद्योगिकी उपयोग, इनर्शल नेविगेशन सिस्टम और सेंसर, अंतरिक्ष सैन्य उपयोग के कानूनी पहलू, निर्माण क्षमता - प्रशिक्षण, मानव संसाधन और अनुसंधान तथा विकास, भारतीय सशस्त्र बलों के लिए स्पेस डोमेन और वे फॉरवर्ड में सलाहकार क्षमता जैसे विषय शामिल हैं।


    हेडक्वार्टर इंटीग्रेटेड डिफेंस स्टाफ के उप प्रमुख लेफ्टिनेंट जनरल पीजेएस पन्नू स्वागत भाषण देंगे जिसके बाद एकीकृत रक्षा स्टाफ के प्रमुख लेफ्टिनेंट जनरल पीएस राजेश्वर का मुख्य भाषण होगा। इसके बाद उद्योग जगत , शिक्षाविदों, आईआईटी, इसरो, डीआरडीओ, थिंक टैंकों और सर्विसेज के प्रमुख वक्ता स्पेस वारफेयर एंड टेक्नोलॉजी के विभिन्न पहलुओं पर अपनी व्यावहारिक जानकारी तथा अनुसंधान को साझा करेंगे। इस कार्यशाला का आयोजन विशेष रूप से डिफेंस स्पेस एजेंसी को रेखांकित करने और तीन सेवाओं को अपनी क्षमताओं को विकसित करने के किया जा रहा है।


    ****


    आर.के.मीणा/एएम/केजे– 1091

    
    
    (Release ID: 1571466) Visitor Counter : 254
    
    
      Read this release in: English , Urdu , Bengali