      स्‍वास्‍थ्‍य एवं परिवार कल्‍याण मंत्रालय

      स्‍वास्‍थ्‍य मंत्रालय ने एमसीआई से पीजी मेडिकल दाखिले की अंतिम तिथि बढ़ाने का अनुरोध किया
      Posted On: 28 MAY 2019 3:16PM by PIB Delhi


    स्‍वास्‍थ्‍य और परिवार कल्याण मंत्रालय ने भारतीय चिकित्‍सा परिषद (एमसीआई) से राज्‍यों में पीजी मेडिकल दाखिले की तिथि 18 मई से बढ़ाकर 31 मई, 2019 करने का अनुरोध किया है ताकि अकादमिक सत्र 2019-20 में शेष बची सीटों को भरा जा सके।


    भारतीय चिकित्‍सा परिषद द्वारा अधिसूचित कार्यक्रम के अनुसार राज्‍यों द्वारा स्‍नातकोत्तर मेडिकल सीटें भरने की अंतिम तिथि 18 मई, 2019 है। मंत्रालय को पीजी मेडिकल सीटें भरने की अंतिम तिथि 18 मई, 2019 से बढ़ाकर 31 मई, 2019 करने के अनुरोध संस्‍थानों/राज्‍य सरकारों से प्राप्‍त हुए हैं।


    स्‍वास्‍थ्‍य मंत्रालय ने भारतीय चिकित्‍सा परिषद के बोर्ड ऑफ गवर्नर्स से मामले को देखने और उचित सिफारिश करने का अनुरोध किया है। आज बोर्ड ऑफ गवर्नर्स की बैठक में इस पर विचार किया जाएगा।


    ***


    आर.के.मीणा/आरएनएम/एएम/एजी/वीके–1304

    
    
    (Release ID: 1572731) Visitor Counter : 148
    
    
      Read this release in: Malayalam , English , Urdu , Marathi , Bengali , Tamil