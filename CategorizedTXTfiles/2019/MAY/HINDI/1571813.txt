      फाइनेंस कमीशन

      वित्‍त आयोग ने मुम्‍बई में बैंकरों और वित्‍तीय संस्‍थानों से मुलाकात की
      Posted On: 09 MAY 2019 5:17PM by PIB Delhi


    15वें वित्‍त आयोग के चेयरमेन श्री एन.के. सिंह तथा सदस्‍यों और वरिष्‍ठ अधिकारियेां ने आज मुम्‍बई में बैंकरों और वित्‍तीय संस्‍थानों के प्रमुखों के एक बड़े समूह से मुलाकात की।


    15वें वित्‍त अयोग के साथ 9 मई, 2019 को हुई बैठक में बैंकों द्वारा रेखांकित प्रमुख मुद्दे :

      * बैंकरों ने राज्‍य सरकारों के ऋणों को उनके वित्‍तीय और प्रशासनिक आधार तत्‍वों के साथ संतुलन बनाने, वर्तमान में जारी स्‍वचालित ऋण प्रबंधन तथा राज्‍यों समेत सभी सार्वजनिक क्षेत्र ऋण प्राप्‍त करने वालों की योग्‍यता सूची बनाने जैसे विषयों पर विचार विमर्श किया।
      * बैंकरों ने कहा कि केन्‍द्र तथा राज्‍य वित्‍तीय घाटे के संकीर्ण दायरे के स्‍थान पर सार्वजनिक क्षेत्र की संपूर्ण ऋण आवश्‍यकताओं पर ध्‍यान देना जरूरी है। इसके अलावा वित्‍तीय पारदर्शिता को बेहतर बनाने तथा सार्वजनिक क्षेत्र की ऋण आवश्‍यकताओं के संबंध में बाजार को स्‍पष्‍ट निर्देश प्राप्‍त होना सुनिश्चित किया जाना चाहिए।
      * कुछ बैंकरों ने कहा कि केन्‍द्र तथा राज्‍य सरकारों के ऋणों की परिपक्‍वता रूपरेखा बताती है कि अगले चार-पांच वर्षों के दौरान केन्‍द्र और राज्‍य सरकारों पर ऋण अदायगी का दबाव रहेगा।
      * बैंकरों ने प्राथमिक क्षेत्र ऋण, सरकार द्वारा ऋण माफी की घोषणा तथा इसका प्रभाव, बैंकों को नई पूंजी उपलब्‍ध कराने, सरकारी प्रतिभूतियों में विदेशी पोर्टफोलियो निवेश तथा स्‍थानीय निकायों द्वारा बाजार से ऋण प्राप्‍त करने जैसे विषयों पर भी चर्चा की।
      * केन्‍द्रीय कर संग्रह के क्षैतिज वितरण के संदर्भ में राज्‍यों के वित्‍तीय अनुशासन, पारदर्शिता, राजस्‍व बढ़ाने के उपाय आदि पर उचित ध्‍यान दिया जाना चाहिए।

    बैठक में भाग लेने वाले बैंकर और संस्थान थे - भारतीय स्टेट बैंक के श्री पी.के. गुप्ता, बैंक ऑफ बड़ौदा की सुश्री पी. सेनगुप्ता, बैंक ऑफ इंडिया के श्री दीना बंधु महापात्र, बैंक ऑफ महाराष्ट्र के श्री ए.एस. राजीव, सेंट्रल बैंक ऑफ इंडिया के श्री पल्लव महापात्र, यूनियन बैंक ऑफ इंडिया के श्री मानस रंजन बिस्वाल, एचडीएफसी बैंक लिमिटेड के श्री कैजाद भरूचा, एचडीएफसी बैंक लिमिटेड के श्रीनिवासन वैद्यनाथन, आईसीआईसीआई बैंक लिमिटेड के श्री संदीप बत्रा, इंडसइंड बैंक के श्री अरुण खुराना, कोटक महिंद्रा बैंक के श्री के.वी.एस. मणियन, आईडीएफसी फर्स्‍ट बैंक के श्री अजय महाजन, आईडीबीआई बैंक लिमिटेड के श्री राकेश शर्मा।


    ***


    आर.के.मीणा/आरएनएम/एएम/जेके/एसएस–1158

    
    
    (Release ID: 1571813) Visitor Counter : 158
    
    
      Read this release in: English , Urdu , Malayalam
    
    
    

*