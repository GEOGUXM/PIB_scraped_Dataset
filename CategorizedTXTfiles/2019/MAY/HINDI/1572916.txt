      राष्ट्रपति सचिवालय

      राष्‍ट्रपति ने प्रधानमंत्री के शपथ ग्रहण समारोह में भाग लेने आए राष्‍ट्राध्‍यक्षों/ शासनाध्‍यक्षों के सम्‍मान में भोज दिया
      Posted On: 31 MAY 2019 2:29PM by PIB Delhi


    राष्‍ट्रपति श्री रामनाथ कोविंद ने कल (30 मई, 2019) राष्‍ट्रपति भवन में प्रधानमंत्री के शपथ ग्रहण समारोह में भाग लेने आए राष्ट्राध्यक्षों/ शासनाध्यक्षों के सम्मान में भोज दिया।


    भोज में शामिल गणमान्य अतिथियों में बांग्लादेश के राष्‍ट्रपति मोहम्मद अब्दुल हमीद; श्रीलंका के राष्‍ट्रपति श्री मैत्रीपाला सिरीसेना, किर्गिस्तान के राष्ट्रपति श्री सूरोनबे जीनबेकोव; म्यांमार के राष्ट्रपति यू विन मिंट, मॉरीशस के प्रधानमंत्री महामहिम प्रविंद कुमार जगन्नाथ, नेपाल के प्रधानमंत्री श्री के.पी. शर्मा ओली, भूटान नरेश डॉ. लोटे शेरिंग तथा थाइलैंड के प्रधानमंत्री के विशेष दूत ग्रिसाडा बूनरैक शामिल थे।


    इस अवसर पर राष्ट्रपति श्री कोविंद ने कहा कि भारत के सपने अकेले भारत के लिए नहीं हैं। जब हम अपनी प्रगति के लिए काम करते हैं, तो हम अपने करीबी दोस्तों और करीबी पड़ोसियों से मिलने वाले समर्थन को तहे दिल से याद रखते हैं। हिंद महासागर के सौहार्द से लेकर बंगाल की खाड़ी के उत्‍साह भरे समावेशन और उससे भी बढ़कर मध्य एशिया के साझा सांस्कृतिक संबंधों और आर्थिक अवसरों तक, हमारे लोग समान आशाओं और आकांक्षाओं को साकार रूप प्रदान करते हैं। सदियों से, भारत एक महान व्यापारिक प्रणाली का केंद्र रहा है, जिसका विस्‍तार मध्य एशिया के केंद्र से हिंद महासागर तक है। यही हमारी विरासत है और यही हमारा भविष्य भी है। हमारी सारी जनता और वैश्विक समुदाय की खातिर हमें आवश्‍यक तौर पर अपने क्षेत्र और उससे परे शांति और समृद्धि को बढ़ावा देने के लिए मिलकर काम करना होगा। हम सभी देश एक-दूसरे की प्रगति और कल्‍याण के हितधारक हैं।


    शपथ ग्रहण समारोह में शिरकत करने वाले शासनाध्‍यक्षों के सम्‍मान में दिए भोज के अवसर पर दिए गए भाषण को पढ़ने के लिए यहां क्लिक करें-


    ****


    आर.के.मीणा / आरएनएम/एएम/ आरके/एसकेपी – 1334


    

    
    (Release ID: 1572916) Visitor Counter : 389
    
    
      Read this release in: Urdu , English , Marathi , Bengali , Tamil