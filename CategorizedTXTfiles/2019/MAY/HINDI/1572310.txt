      रक्षा मंत्रालय

      8वीं भारत- म्यांमार समन्वित गश्ती
      Posted On: 21 MAY 2019 10:15AM by PIB Delhi


      8वीं भारत-म्यांमार गश्ती (आईएमसीओआर ) के उद्घाटन समारोह में हिस्‍सा लेने के लिए म्यांमार नौसेना के जहाज यूएमएस किंग टेबिन-श्‍वेलएचटी ( 773) और यूएमएस इनले (ओपीवी - 54) 20 मई को पोर्ट ब्लेयर में अंडमान और निकोबार कमान पहुंचे। कमोडोर हेटिन विन , कमांडर , अय्यरवाडी नौसेना कमान के नेतृत्व में म्यांमार के प्रतिनिधिमंडल ने 20 मई , 2019 को नौसेना कम्‍पोनेंट कमांडर के सीएमडीई आशुतोष रिढोर्कर , वीएसएम से मुलाकात की।


      दोनों नौसेनाओं के बीच कॉरपेट पहल का उद्देश्य आतंकवाद , अवैध तरीके से मछली पकड़ने , मादक पदार्थों की तस्करी , मानव तस्करी , अवैध शिकार और अन्य अवैध गतिविधियों से जुड़ी समस्‍याओं का समाधान करना है। कॉरपेट श्रृंखला मार्च 2013 में शुरू हुई थी। इससे दोनों नौसेनाओं के बीच आपसी समझ बढ़ी है और समुद्री मामले में बेहतर व्यावसायिक संपर्क को बढ़ावा मिला है।


      म्यांमार के जहाज यूएमएस किंग टेबिन-श्‍वेलएचटी और यूएमएस इनले 20 से 28 मई , 2019 के बीच भारतीय नौसेना के जहाज सरयू के साथ एक समन्वित गश्ती का आयोजन करेंगे। दोनों नौसेनाओं से समुद्री पैट्रियन एयरक्राफ्ट द्वारा गश्त के प्रयास को बढ़ावा दिया जाएगा। चार दिनों की अवधि में दोनों देशों के बीच लगभग 725 किलोमीटर की दूरी तक जहाज अंतर्राष्ट्रीय समुद्री सीमारेखा (आईएमबीएल ) के आसपास गश्त करेंगे। ये जहाज म्यांमार नौसेना जहाज पर कॉरपेट के समापन समारोह से पूर्व समन्वित गश्ती के (कॉरपेट) के समुद्री चरण के दौरान संयुक्त युद्धाभ्यास और अभ्यास भी करेंगे।


      ***


      आर.के.मीणा/आरएनएम/एएम/एसकेएस/एसके–1238


    

    
    (Release ID: 1572310) Visitor Counter : 312
    
    
      Read this release in: English , Marathi , Urdu , Bengali , Malayalam