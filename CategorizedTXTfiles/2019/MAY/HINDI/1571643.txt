      फाइनेंस कमीशन

      15वां वित्‍त आयोग भारतीय रिजर्व बैंक, बैंकों, वित्‍तीय संस्‍थानों और प्रतिष्ठित अर्थशात्रियों के साथ बैठक करेगा
      Posted On: 06 MAY 2019 4:18PM by PIB Delhi


    15वां वित्‍त आयोग मुंबई में 8 और 9 मई , 2019 को भारतीय रिजर्व बैंक , बैंकों , वित्तीय संस्थानों और प्रतिष्ठित अर्थशात्रियों के साथ बैठक करेगा। आयोग का नेतृत्‍व उसके अध्‍यक्ष श्री एन.के. सिंह करेंगे तथा आयोग के सभी सदस्‍य और वरिष्‍ठ अधिकारी बैठक में हिस्‍सा लेंगे।


    भारतीय रिजर्व बैंक का नेतृत्‍व उसके गवर्नर श्री शक्तिकांत दास करेंगे। बैठक के दौरान कई बिन्‍दुओं पर चर्चा की जाएगी। बैठक में बृहद-वित्‍तीय स्थिरता संबंधी मानकों को ध्‍यान में रखते हुए 15वें वित्‍त आयोग के लिए प्रमुख बृहद-आर्थिक प्रतिमानों का जायजा लिया जाएगा , 15 वें वित्‍त आयोग की अवधि के हवाले से केन्‍द्र और राज्‍यों द्वारा लिए जाने वाले ऋण की चर्चा की जाएगी , भारतीय रिजर्व बैंक के पास उपलब्‍ध बेशी पूंजी पर बिमल जालान समिति की रिपोर्ट के संभावित पक्षों तथा उक्‍त पूंजी को भारत सरकार को हस्‍तांतरित करने पर विचार किया जाएगा , 15 वें वित्‍त आयोग के दौरान भारत सरकार को हस्‍तांतरित करने योग्‍य प्रतिभूतियों के विषय में भारतीय रिजर्व बैंक के अपने मूल्‍यांकन का जायजा लिया जाएगा। इसी तरह बैंकों और वित्‍तीय संस्‍थानों के साथ बैठक में भी 15वें वित्‍त आयोग के दौरान केन्‍द्र और राज्‍यों द्वारा लिए जाने वाले ऋण के ब्‍याज पर चर्चा की जाएगी।


    बैठक में स्‍टेट बैंक ऑफ इंडिया , बैंक ऑफ बड़ौदा , बैंक ऑफ इंडिया , बैंक ऑफ महाराष्ट्र , सेंट्रल बैंक ऑफ इंडिया , यूनियन बैंक ऑफ इंडिया , एक्सिस बैंक लिमिटेड , एचडीएफसी बैंक लिमिटेड , आईसीआईसीआई बैंक लिमिटेड , इंडसइंड बैंक , कोटक महिंद्रा बैंक , यस बैंक लिमिटेड , आईडीएफसी फर्स्‍ट बैंक लिमिटेड , आईडीबीआई बैंक लिमिटेड शरीक होंगे।


    आयोग 15वें वित्‍त आयोग के विभिन्‍न संदर्भ शर्तों पर चर्चा करने के लिए प्रतिष्ठित अर्थशात्रियों के साथ विस्‍तार से बैठक करेगा। इस बैठक में सुश्री रूपा रेगे नित्‍सूरे , श्री सौगात भट्टाचार्य , सुश्री प्राची मिश्रा , श्री साजिद चेनॉय , श्री नीलकंठ मिश्रा , डॉ. समीरन चक्रवर्ती , सुश्री प्रांजल भंडारी , सुश्री आशु सुयश , श्री नरेश टककर , श्री सौम्य कांति घोष , श्री अजीत रानाडे , सुश्री माला लालवानी , डॉ. महेंद्र देव , डॉ. अवधूत नाडकर्णी और डॉ. एस.एल. शेट्टी हिस्‍सा लेंगे।


    ****


    आर.के.मीणा /आरएनएम/एएम/एकेपी/वाईबी

    
    
    (Release ID: 1571643) Visitor Counter : 305
    
    
      Read this release in: Urdu , English , Malayalam , Marathi