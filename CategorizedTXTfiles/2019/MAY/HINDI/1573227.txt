      वित्‍त मंत्रालय

      वित्तीय वर्ष 2019-20 के अप्रैल महीने के लिए भारत सरकार की मासिक समीक्षा
      Posted On: 31 MAY 2019 6:02PM by PIB Delhi


      भारत सरकार के अप्रैल 2019 के मासिक खाते को समेकित किया गया है और रिपोर्ट प्रकाशित कर दी गई हैं। इसकी मुख्य बातें निम्नलिखित हैं :-


      भारत सरकार को अप्रैल 2019 के लिए कुल 97,631 करोड़ रुपये (बजट अनुमान की कुल प्राप्तियों की 4.69 प्रतिशत) की प्राप्तियां हुईं , जिनमें 71,637 करोड़ रुपये का कर राजस्व (केंद्र के लिए कुल राजस्व) , 23,293 करोड़ रुपए का गैर कर राजस्व और 2,701 करोड़ रुपये की गैर कर्ज पूंजी प्राप्तियां शामिल हैं। गैर कर्ज पूंजी प्राप्तियों में कर्ज की वसूली (350 करोड़ रुपये) और पीएसयू कंपनियों में विनिवेश (2,351 करोड़ रुपये) शामिल है।


      भारत सरकार ने राज्य सरकार को इस अवधि तक करों में हिस्सेदारी के विचलन के एवज में 49,544 करोड़ रुपये की धनराशि का हस्तांतरण किया , जो पिछले साल की तुलना में 6,245 करोड़ रुपये कम है।


      भारत सरकार ने इस दौरान कुल 2,54,679 करोड़ रुपये (बजट अनुमान 19-20 का 9.15 प्रतिशत) व्यय किए , जिसमें से 2,24,091 करोड़ रुपये राजस्व खाते और 30,588 करोड़ रुपये पूंजी खाते में से आए थे। कुल राजस्व व्यय में से 19,557 करोड़ रुपये ब्याज भुगतान के मद में और 68,974 करोड़ रुपये सब्सिडी के मद में व्यय हुए।


      *** ***


      आर.के.मीणा/आरएनएम/एएम/एमपी

    
    
    (Release ID: 1573227) Visitor Counter : 12
    
    
      Read this release in: English