      अल्‍पसंख्‍यक कार्य मंत्रालय

      श्री किरेन रिजिजू ने केंद्रीय अल्पसंख्यक कार्य राज्य मंत्री के रूप में कार्यभार संभाला
      Posted On: 31 MAY 2019 8:16PM by PIB Delhi


    श्री किरेन रिजिजू ने आज यहां केंद्रीय अल्पसंख्यक कार्य राज्य मंत्री के रूप में पदभार ग्रहण कर लिया। अल्पसंख्यक कार्य मंत्रालय में सचिव श्री शैलेश और मंत्रालय के अन्य वरिष्ठ अधिकारियों ने श्री रिजिजू के कार्यालय पहुंचने पर उनका स्वागत किया।


    संक्षिप्त परिचय:


    श्री रिजिजू अरुणाचल (पश्चिम) , अरुणाचल प्रदेश से लोकसभा के सदस्य हैं। 19 नवंबर 1971 में जन्मे श्री रिजिजू ने दिल्ली से स्नातक और विधि स्नातक की पढ़ाई की है। श्री रिजिजू दूसरी बार लोकसभा के सदस्य चुने गए हैं। बैडमिंटन , फुटबॉल और एथलेटिक्स में उनकी गहरी रुचि है। वह राष्ट्रीय खेलों में भी भाग ले चुके हैं। श्री रिजिजू ने समाचार पत्रों और पत्रिकाओं में सामाजिक , सांस्कृतिक और राजनीतिक मुद्दों से संबंधित अनेक लेख लिखे हैं। रणनीतिक और सुरक्षा संबंधी मामलों में उनकी विशेष रुचि है। उन्होंने अनेक देशों में आयोजित विभिन्न सामाजिक और सांस्कृतिक कार्यक्रमों में भारत का प्रतिनिधित्व किया है। उन्हें 14वीं लोकसभा के दौरान मीडिया द्वारा सर्वश्रेष्ठ युवा सांसद घोषित किया गया।


    ****


    आर.के.मीणा / आरएनएम/एएम/ आरके/एमएस – 1357

    

    
    (Release ID: 1573083) Visitor Counter : 34
    
    
      Read this release in: English