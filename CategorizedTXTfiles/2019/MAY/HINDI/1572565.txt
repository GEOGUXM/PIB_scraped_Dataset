      रक्षा मंत्रालय

      पूर्वी कमान इकाई ने कार निकोबार द्वीपसमूह से ब्रह्मोस मिसाइल का परीक्षण किया
      Posted On: 24 MAY 2019 6:32PM by PIB Delhi


    भारतीय सेना, नौसेना तथा वायुसेना द्वारा संयुक्‍त प्रशिक्षण के रूप में भारतीय सेना की पूर्वी कमान इकाई ने 22, मई 2019 को दोपहर बाद 2 बजकर 50 मिनट पर कार निकोबार द्वीप समूह से ब्रह्मोस सुपरसोनिक क्रूज मिसाइल का सफल परीक्षण किया। युद्धक मिसाइल का 270 किलोमीटर की रेंज पर विशेष रूप से डिजाइन किए गए लक्ष्‍य पर परीक्षण किया गया। परीक्षण से सुपरसोनिक क्रूज मिसाइल द्वारा अंदर तक मार करने की क्षमता और लक्ष्‍यों की सही तरीके से साधने के काम को वैधता मिली।


    ब्रह्मोस के सफल परीक्षण के लिए बड़ी संख्‍या में एजेंसियों ने तालमेल के साथ काम किया। यह सेना के तीनों अंगों का सामूहिक प्रयास था, जिसमें अन्‍तर सेवा तालमेल के उच्‍च मानक देखने को मिले।


    जनरल आफिसर कमांडिंग इन चीफ पूर्वी कमान लेफ्टिनेंट जनरल एमएम नरवाने ने अन्‍य अधिकारियों के साथ इस परीक्षण को देखा और इकाई तथा प्रक्रिया में शामिल सभी एजेंसियों को बधाई दी।


    ब्रह्मोस मिसाइल ने स्‍वयं को ताकत को कई गुणा बढ़ाने वाले प्रक्षेपास्‍त्र के रूप में स्‍थापित किया है। इसकी विभिन्‍न भूमिका तथा विभिन्‍न प्‍लेटफार्म से लांच करने की क्षमता हमारे सैनिकों के विश्‍वास को बढ़ाती है।


    ***


    आर.के.मीणा/आरएनएम/एएम/एजी/आरएन–1281


    

    
    (Release ID: 1572565) Visitor Counter : 225
    
    
      Read this release in: English