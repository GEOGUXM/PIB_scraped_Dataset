      रक्षा मंत्रालय

      एयर मार्शल एसके घोटिया वीएसएम ने एयर ऑफिसर कमांडिंग इन चीफ (एओसी-इन-सी) प्रशिक्षण कमान के रूप में कार्यभार ग्रहण किया
      Posted On: 01 MAY 2019 4:05PM by PIB Delhi


      एयर मार्शल एसके घोटिया वीएसएम ने एयर ऑफिसर कमांडिंग इन चीफ (एओसी-इन-सी) प्रशिक्षण कमान के रूप में आज कार्यभार ग्रहण किया।


      एयर मार्शल राष्ट्रीय रक्षा अकादमी के पूर्व छात्र रहे हैं और दिसंबर 1981 में उन्हें भारतीय वायुसेना की फाइटर स्ट्रीम में कमीशन अधिकारी बनाया गया था। वह एक अर्हता प्राप्त फ्लाइंग इंस्ट्रक्टर हैं जिन्हें 1000 घंटे से अधिक का निर्देशात्मक अनुभव है। उन्होंने एयर स्टाफ कोर्स , हायर एयर कमांड कोर्स किया है और दो मास्टर्स डिग्री हासिल की हैं। उन्होंने प्रतिष्ठित रक्षा सेवा स्टाफ कॉलेज वेलिंगटन में एक निर्देशन स्टॉफ के रूप में भी कार्य किया है।


      एयर मार्शल घोटिया ने अनेक महत्वपूर्ण पदों पर काम किया है जिसमें एक फाईटर स्क्वाड्रन के कमांडिंग ऑफिसर , दक्षिण पश्चिम वायु कमान में एक फॉरवर्ड एयर बेस के मुख्य परिचालन अधिकारी और स्टेशन कमांडर जैसे पद शामिल हैं। उन्होंने कई कर्मचारी नियुक्तियों में भी सेवा की है , जिसमें एयर मुख्यालय में निदेशक खुफिया , पश्चिमी वायु कमान के ऑप्स 1 ए , वायुसेना मुख्यालय में प्रधान निदेशक प्रशिक्षण (फ्लाइंग) , पेरिस स्थित भारत के दूतावास में एयर अताशे , एयर ऑफिसर कमांडिग कोबरा ग्रुप और एयर स्टाफ (इंटेलिजेंस) के सहायक प्रमुख जैसे पद शामिल हैं। वर्तमान पदभार संभालने से पहले वह प्रशिक्षण कमान के वरिष्ठ वायु सेना अधिकारी थे।


      अपने शानदार करियर के दौरान , एयर मार्शल की 1994 में एयर ऑफिसर कमांडिंग-इन-चीफ द्वारा सराहना की गई और 2007 में उन्हें विशिष्ट सेवा मेडल से सम्मानित किया गया।


      एयर मार्शल घोटिया का विवाह श्रीमती निर्मला घोटिया से हुआ है और उनकी दो बेटियां हैं।


      ****


      आर.के.मीणा/एएम/केजे– 1089


    

    
    (Release ID: 1571450) Visitor Counter : 169
    
    
      Read this release in: English , Urdu , Bengali