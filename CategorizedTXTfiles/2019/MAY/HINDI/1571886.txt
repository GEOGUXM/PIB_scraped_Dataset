      रक्षा मंत्रालय

      भारतीय वायुसेना के इंटरसेप्टरों ने जॉर्जिया के एन-12 विमान को वायु यातायात सेवाओं का पालन न करने के कारण जयपुर में उतरने के लिए मजबूर किया
      
      Posted On: 10 MAY 2019 6:42PM by PIB Delhi


    कल दोपहर 3 बजकर 15 मिनट पर उत्तरी गुजरात क्षेत्र में एक अज्ञात विमान ने भारतीय वायु क्षेत्र में प्रवेश किया। इस विमान ने अधिकृत एयर ट्रैफिक सर्विसेज (एटीएस) मार्ग का पालन नहीं किया था और यह भारतीय नियंत्रण एजेंसियों के रेडियो कॉल का भी जवाब नहीं दे रहा था। वर्तमान भू-राजनीतिक स्थिति के कारण इस क्षेत्र में एटीएस मार्ग को बंद कर दिया गया था लेकिन इस विमान ने एक अनिर्धारित वायु मार्ग से भारतीय वायु क्षेत्र में प्रवेश किया। इस क्षेत्र में परिचालित वायु रक्षा इंटरसेप्टर ने विमान की संदिग्ध स्थिति को देखते हुए शीघ्रता के साथ इस विमान की जांच के संकेत दिए। दृश्य संपर्क के बाद जानकारी मिली की सत्ताईस हजार फीट की ऊंचाई पर उड़ने वाला यह जॉर्जिया का एन-12 विमान है। इस विमान ने न तो अंतरराष्ट्रीय संकट के बारे में और न ही भेजे गये संकेतों पर कोई प्रतिक्रिया दी। हालांकि , जब इसे चेतावनी दी गई , तो विमान से जवाब मिला कि एन-12 विमान एक अनियमित उड़ान पर है , जो त्बिलिसी (जॉर्जिया) से होते हुए कराची के वायुमार्ग से दिल्ली आया था। इसके बाद इस विमान को घेर लिया गया और आवश्यक जांच के लिए इसे जयपुर में उतारा गया।


    ****


    आर.के.मीणा/आरएनएम/एएम/एसएस / एनके – 1170


    

    
    (Release ID: 1571886) Visitor Counter : 122
    
    
      Read this release in: English