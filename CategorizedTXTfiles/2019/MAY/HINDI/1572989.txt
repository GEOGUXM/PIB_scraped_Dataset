      इस्‍पात मंत्रालय

      श्री धर्मेंद्र प्रधान ने इस्‍पात मंत्री के पद का कार्यभार संभाला
      Posted On: 31 MAY 2019 6:10PM by PIB Delhi


      श्री धर्मेंद्र प्रधान केंद्रीय इस्‍पात मंत्री पद का कार्यभार संभालते हुए। इस्‍पात राज्‍यमंत्री श्री फग्‍गन सिंह कुलस्‍ते (दायें) और इस्‍पात सचिव श्री बिनॉय कुमार (बायें) भी मौजूद हैं


      श्री धर्मेंद्र प्रधान ने आज केंद्रीय इस्‍पात मंत्री के पद का कार्यभार संभाल लिया। कार्यभार संभालते समय इस्पात राज्यमंत्री श्री फग्गन सिंह कुलस्ते ने उनका अभिवादन किया। इस्पात सचिव श्री बिनॉय कुमार , सेल के अध्‍यक्ष श्री अनिल कुमार चौधरी तथा इस्‍पात मंत्रालय के वरिष्‍ठ अधिकारियों ने श्री प्रधान की अगवानी की।


      कार्यभार संभालने के बाद श्री धर्मेंद्र प्रधान को इस्‍पात सचिव ने इस्‍पात क्षेत्र के विभिन्‍न पहलुओं की जानकारी दी। कार्यभार संभालने के बाद संवाददाताओं से बातचीत में श्री प्रधान ने कहा कि इस्‍पात क्षेत्र हमारी अर्थव्‍यवस्‍था की वृद्धि में बहुत महत्‍वपूर्ण भूमिका निभाता है और यह विनिर्माण क्षेत्र की ताकत का प्र‍तीक है।


      उन्‍होंने कहा कि इस क्षेत्र की जटिलताओं को समझने के बाद वह राष्‍ट्रीय इस्‍पात नीति के समस्‍त लक्ष्‍यों को प्राप्‍त करने का प्रयास करेंगे।


      आर.के.मीणा / आरएनएम/एएम/ आरके/एसकेपी – 1344


    

    
    (Release ID: 1572989) Visitor Counter : 123
    
    
      Read this release in: English