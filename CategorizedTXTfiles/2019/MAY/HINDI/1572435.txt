      प्रधानमंत्री कार्यालय

      जापान के प्रधानमंत्री श्री शिंजो आबे ने प्रधानमंत्री श्री मोदी को बधाई दी
      Posted On: 23 MAY 2019 5:46PM by PIB Delhi


    जापान के प्रधानमंत्री श्री शिंजो आबे ने आज प्रधानमंत्री श्री नरेन्‍द्र मोदी को आम चुनाव 2019 में उनकी पार्टी की जबरदस्‍त जीत के लिए बधाई दी। प्रधानमंत्री श्री मोदी ने श्री आबे को उनकी शुभकामनाओं के लिए धन्‍यवाद दिया।


    दोनों नेताओं ने पिछले पांच वर्षों के दौरान द्विपक्षीय संबंधों में हुई प्रगति का जायजा लिया। उन्‍होंने शांति, प्रगति और समृद्धि के साझा दृष्टिकोण को अर्जित करने के लिए भारत-जापान विशेष रणनीतिक एवं वैश्विक भागीदारी को ओर अधिक मजबूत बनाने के बारे में अपनी प्रतिबद्धता को दोहराया।


    दोनों प्रधानमंत्रियों ने अगले माह ओसाका में आयोजित जी-20 शिखर सम्‍मेलन के दौरान अपनी बैठक में मिलने की इच्‍छा व्‍यक्‍त की। प्रधानमंत्री श्री मोदी ने इस वर्ष के अंत में आयोजित होने वाले अगले भारत-जापान वार्षिक शिखर सम्‍मेलन के लिए श्री आबे को भारत की यात्रा करने का निमंत्रण भी दिया।


    ***


    आर.के.मीणा/आरएनएम/एएम/आईपीएस/एसएस–126 2

    
    
    (Release ID: 1572435) Visitor Counter : 247
    
    
      Read this release in: Assamese , English , Urdu , Marathi , Bengali , Gujarati , Tamil , Kannada , Malayalam