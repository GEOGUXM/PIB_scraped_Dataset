      वित्‍त मंत्रालय

      सीबीडीटी ने आयकर विभाग, 1962 के फॉर्म नं.- 15 एच के संशोधन के लिए अधिसूचना जारी की
      Posted On: 24 MAY 2019 3:38PM by PIB Delhi


    आयकर अधिनियम, 1961 अधिनियम की धारा 197 ए की उपधारा 1 सी तथा नियमावली के 29 सी के अनुसार किसी निवासी व्यक्ति, जिसकी आयु 60 वर्ष या इससे अधिक है, के कर में कोई कटौती नहीं की जाएगी यदि वह उस व्यक्ति के समक्ष फॉर्म 15 एच में घोषणा पत्र प्रस्तुत करता है जो धारा 192 ए , 193, 194, 194 ए , 194 डी , 194 डीए , 194 ईई, 194 आई या 194 के में वर्णित प्रकृति की किसी भी प्रकार की आय का भुगतान करने के लिए जिम्मेदार है और इस आशय के साथ की उसकी कुल अनुमानित आय पर कर शून्य है।


    इसके अलावा फॉर्म नं.- 15 एच के नोट 10 में घोषणा की अस्वीकृति का प्रावधान है। यदि धारा 197 ए (1 सी ) में उल्लिखित आय की राशि या ऐसी आय का कुल योग या भुगतान या संभावना हो कि पिछले वर्ष धनराशि को जमा किया गया हो या भुगतान किया गया हो जिसमें इस आय को शामिल करना हो, उस अधिकतम धनराशि से अधिक हो गयी हो जिसे अध्याय VI ए के तहत कटौती के पश्चात कर छूट का लाभ प्राप्त है। यदि ऐसी स्थिति हो जैसे आवास संपत्ति से होनेवाली आय, जिसके तहत घोषणा करनेवाला व्यक्ति पात्रता रखता हो।


    वित्त अधिनियम 2019 के द्वारा अधिनियम की धारा 87 ए में संशोधन किया गया है। इसके अंतर्गत यह प्रावधान है कि एक निवासी व्यक्ति, जिसकी कुल आय 5 लाख रुपये तक है, टैक्स राशि या 12,500 रुपये जो भी कम हो की छूट पाने का हकदार होगा।


    हालांकि वर्तमान में फॉर्म नं.- 15 एच के नोट 10, धारा 87 ए में प्रदत्त 12,500 रुपये की अधिकतम छूट का संज्ञान नहीं लेता है जो आयकरदाता को आय के आधार पर कर-निर्धारण के संदर्भ में उपलब्ध है। हालांकि ऐसी स्थितियां भी हो सकती है जहां व्यक्ति की आय, आयकर की न्यूनतम राशि से अधिक है लेकिन धारा 87 ए में उपलब्ध छूट के आधार पर उसकी कर-देयता शून्य हो जाती हो। ऐसे मामलों में कर कटौती से वरिष्ठ नागरिकों को कठिनाई हो सकती है।


    तदनुसार आयकर अधिनियम, 1962 को संशोधित किया गया है और फॉर्म नं. 15 एच के नोट 10 में एक शर्त को जोड़ा गया है और इसे अधिसूचना सं. जीएसआर 375 (ई ) दिनांक 22 मई, 2019 द्वारा अधिसूचित किया जा चुका है। इससे यह सुनिश्चित होगा कि भाग 1 के कॉलम 15 में निर्दिष्ट आय का भुगतान करने वाला व्यक्ति निर्धारिती के मामले में घोषणा को स्वीकार करेगा। निर्धारिती यदि वरिष्ठ नागरिक है तो वह धारा 87 ए के तहत आयकर छूट पाने का हकदार है और इस छूट को ध्यान में रखते हुए उसकी कर देनदारी शून्य हो सकती है।


    आर के मीणा/आरएनएन/एएम/जेके-1291

    
    
    (Release ID: 1572622) Visitor Counter : 295