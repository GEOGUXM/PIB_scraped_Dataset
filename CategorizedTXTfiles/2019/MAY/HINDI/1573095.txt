      श्रम और रोजगार मंत्रालय

      श्री संतोष कुमार गंगवार ने श्रम एवं रोजगार राज्य मंत्री (स्वतंत्र प्रभार) का प्रभार ग्रहण किया
      Posted On: 31 MAY 2019 5:05PM by PIB Delhi


    श्री संतोष कुमार गंगवार ने आज नई दिल्ली में श्रम एवं रोजगार राज्य मंत्री (स्वतंत्र प्रभार) के रूप में पदभार ग्रहण किया। मंत्रालय में सचिव श्री हीरालाल सामारिया और अन्य वरिष्ठ अधिकारियों ने नए मंत्री का स्वागत किया।


    मीडियाकर्मियों के साथ बातचीत में श्री गंगवार ने उन पर विश्वास करने और एक बार फिर से मंत्रालय का प्रभार सौंपने के लिए प्रधानमंत्री का आभार प्रकट किया। श्री गंगवार ने कहा कि उन्होंने अपने पिछले कार्यकाल में श्रम कल्याण और देश के श्रम बल की सामाजिक सुरक्षा के लिए अनेक फैसले लिये। उन्होंने कहा कि वह इस प्रक्रिया को समयबद्ध तरीके से जारी रखने के इच्छुक हैं। उन्होंने कहा कि मंत्रालय ने पिछले कार्यकाल में असंगठित क्षेत्र के 40 करोड़ श्रमिकों के लाभ के लिए प्रधानमंत्री श्रम योगी मानधन योजना का शुभारंभ किया था और अब वह इस प्रक्रिया को आगे बढ़ाएंगे।


    वह 1989 से अब तक (2009-14 के अलावा) बरेली निर्वाचन क्षेत्र से 8वीं बार लोकसभा सदस्य निर्वाचित हुए हैं। श्री गंगवार को वित्त , पेट्रोलियम और प्राकृतिक गैस , संसदीय कार्य , विज्ञान एवं प्रौद्योगिकी , श्रम एवं रोजगार , भारी उद्योग एवं सार्वजनिक उद्यम , वस्त्र और जल संसाधन , नदी विकास और गंगा संरक्षण जैसे विभिन्न मंत्रालयों में शासन का व्यापक अनुभव है। वह विभिन्न संसदीय समितियों के सदस्य रहे हैं।


    श्री गंगवार का जन्म 1 नवंबर 1948 को बरेली में हुआ था। उन्होंने आगरा विश्वविद्यालय से बी.एससी और रुहेलखंड विश्वविद्यालय से एलएलबी की डिग्री प्राप्त की।


    ****


    आर.के.मीणा / आरएनएम/एएम/ आरके/एमएस – 1359
    

    
    (Release ID: 1573095) Visitor Counter : 18
    
    
      Read this release in: English , Urdu , Marathi , Bengali