      पृथ्‍वी विज्ञान मंत्रालय

      अत्यंत प्रचंड चक्रवाती तूफान ‘फोनी’ 3 मई के पूर्वाह्न में पुरी के आसपास गोपालपुर एवं चंदबली के बीच ओडिशा तट को पार करेगा
      
      ओडिशा, पश्चिम बंगाल और आंध्र प्रदेश के श्रीकाकुलम, विजयनगरम एवं विशाखापत्तनम जिलों में चक्रवाती तूफान आने की चेतावनी

      Posted On: 02 MAY 2019 5:42PM by PIB Delhi

    कल बंगाल की खाड़ी (बीओबी) के पश्चिम-मध्य में केन्द्रित अत्यंत प्रचंड चक्रवाती तूफान ‘फोनी’ 2 मई, 2019 को उत्तर-उत्तर पूर्व की ओर उन्मुख हो गया और भारतीय समयानुसार अपराह्न 2.30 बजे पुरी (ओडिशा) के लगभग 320 किलोमीटर दक्षिण-दक्षिण पश्चिम, विशाखापत्तनम (आंध्र प्रदेश) के 170 किलोमीटर पूर्वी-दक्षिण पूर्व और दीघा (पश्चिम बंगाल) के 610 किलोमीटर दक्षिण-दक्षिण पश्चिम में अक्षांश 17.1 डिग्री उत्तर और देशांतर 84.8 डिग्री पूरब के निकट ठीक इसी क्षेत्र में केन्द्रित हो गया।


    ऐसी संभावनाएं जताई जा रही हैं कि चक्रवाती तूफान ‘फोनी’ उत्तर-उत्तर पूर्व की ओर उन्मुख हो जाएगा और 3 मई के पूर्वाह्न में पुरी के आसपास गोपालपुर एवं चंदबली के बीच ओडिशा तट को पार कर जाएगा। इस दौरान 170-180 किलोमीटर प्रति घंटे की निरंतर अधिकतम रफ्तार से हवाएं चलने का अंदेशा है, जिसके बाद में और भी ज्यादा प्रचंड होकर 200 किलोमीटर प्रति घंटे की रफ्तार पकड़ लेने की आशंका है। कल यानी 3 मई, 2019 की दोपहर/अपराह्न तक इस तूफान के तटीय क्षेत्र से टकराने की प्रबल संभावना है।


    तटीय क्षेत्र से टकराने के बाद इस चक्रवाती तूफान के निरंतर उत्तर-उत्तर पूर्व की ओर ही आगे बढ़ने, धीरे-धीरे कमजोर होने तथा पहले 90-100 किलोमीटर प्रति घंटे और फिर 115 किलोमीटर प्रति घंटे की तेज हवाओं के साथ इसके एक प्रचंड चक्रवाती तूफान के रूप में पश्चिम बंगाल में दस्तक देने का अंदेशा है। ऐसी संभावनाएं जताई जा रही हैं कि यह चक्रवाती तूफान उत्तर-उत्तर पूर्व की ओर ही आगे बढ़ने का क्रम जारी रखेगा और पहले 60-70 किलोमीटर प्रति घंटे और फिर 80 किलोमीटर प्रति घंटे की तेज हवाओं के साथ इसके एक चक्रवाती तूफान के रूप में 4 मई की शाम में बांग्लादेश पहुंच जाने का अंदेशा है।


    विशाखापत्तनम और मछलीपट्टनम में लगाए गए डॉपलर मौसम रडारों के जरिए इस चक्रवाती तूफान पर करीबी नजर रखी जा रही है।


    इस चक्रवाती तूफान की अनुमानित दिशा और तीव्रता का उल्लेख नीचे की तालिका में किया गया हैः

                                                                                                                                                                            
तिथि / समय ( भारतीय समयानुसार )  स्थिति (अक्षांश डिग्री उत्तर/देशांतर डिग्री पूरब)  सतह पर हवा की निरंतर अधिकतम रफ्तार ( किलोमीटर प्रति घंटा )  चक्रवाती विक्षोभ की श्रेणी  
                                                                                                                                                                            
                                                                                                                                                                            
                                                                                                                                                                            
02.05.19/1430                    17.1/84.8                                          190-200 से तेज होकर 220                                     अत्यंत प्रचंड चक्रवाती तूफान
                                                                                                                                                                            
                                                                                                                                                                            
                                                                                                                                                                            
02.05.19/1730                    17.5/85.0                                          190-200 से तेज होकर 220                                     अत्यंत प्रचंड चक्रवाती तूफान
                                                                                                                                                                            
                                                                                                                                                                            
                                                                                                                                                                            
02.05.19/2330                    18.3/85.2                                          180-190 से तेज होकर 210                                     अत्यंत प्रचंड चक्रवाती तूफान
                                                                                                                                                                            
                                                                                                                                                                            
                                                                                                                                                                            
03.05.19/0530                    19.0/85.5                                          175-185 से तेज होकर 205                                     अत्यंत प्रचंड चक्रवाती तूफान
                                                                                                                                                                            
                                                                                                                                                                            
                                                                                                                                                                            
03.05.19/1130                    19.8/85.8                                          170-180 से तेज होकर 200                                     अत्यंत प्रचंड चक्रवाती तूफान
                                                                                                                                                                            
                                                                                                                                                                            
                                                                                                                                                                            
03.05.19/2330                    21.3/86.7                                          130-140 से तेज होकर 155                                     काफी प्रचंड चक्रवाती तूफान  
                                                                                                                                                                            
                                                                                                                                                                            
                                                                                                                                                                            
04.05.19/1130                    23.0/88.1                                          90-100 से तेज होकर 115                                      प्रचंड चक्रवाती तूफान       
                                                                                                                                                                            
                                                                                                                                                                            
                                                                                                                                                                            
04.05.19/2330                    24.7/89.4                                          50-60 से तेज होकर 70                                        तीव्र विक्षोभ               
                                                                                                                                                                            
                                                                                                                                                                            
                                                                                                                                                                            
05.05.19/1130                    26.3/90.8                                          20-30 से तेज होकर 40                                        कम दबाव वाला चिन्हित क्षेत्र
                                                                                                                                                                            
                                                                                                                                                                            

    चेतावनीः

      * भारी वर्षा की चेतावनी
      * उत्तरी आंध्र प्रदेशः 2 मई को ज्यादातर स्थानों पर हल्की से लेकर थोड़ी तेज वर्षा होगी, जबकि विशाखापत्तनम एवं विजयनगरम जिले में छिटपुट स्थानों पर भारी से लेकर मूसलाधार वर्षा होगी और श्रीकाकुलम जिले में छिटपुट स्थानों पर भारी से लेकर बेहद तेज वर्षा (20 सेंटीमीटर से अधिक) होगी। इसी तरह 3 मई को भी श्रीकाकुलम जिले में छिटपुट स्थानों पर भारी से लेकर बेहद तेज वर्षा होगी।

    ***


    आर.के.मीणा/आरएनएम/एएम/आरआरएस/एमएस -1102


    

    
    (Release ID: 1571519) Visitor Counter : 193
    
    
      Read this release in: English , Urdu , Bengali
    
    
    

      
      
      
      
      
      
      
      
      
      
      
      
      
      
      
      
      
      
      
      
*