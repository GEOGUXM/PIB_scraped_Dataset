      वाणिज्‍य एवं उद्योग मंत्रालय

      अप्रैल, 2019 में आठ कोर उद्योगों की वृद्धि दर 2.6 प्रतिशत रही
      Posted On: 31 MAY 2019 5:08PM by PIB Delhi


    आठ कोर उद्योगों का संयुक्‍त सूचकांक अप्रैल , 2019 में 127.5 अंक रहा , जो अप्रैल , 2018 में दर्ज किए गए सूचकांक के मुकाबले 2.6 प्रतिशत ज्यादा है। दूसरे शब्‍दों में , अप्रैल 2019 में आठ कोर उद्योगों की वृद्धि दर 2.6 प्रतिशत आंकी गई है। वहीं , वर्ष 2018-19 की अप्रैल-मार्च अवधि के दौरान आठ कोर उद्योगों की संचयी उत्‍पादन वृद्धि दर 4. 3 प्रतिशत रही।


    औद्योगिक उत्‍पादन सूचकांक (आईआईपी) में शामिल वस्तुओं के भारांक (वेटेज) का 40.27 प्रतिशत हिस्सा आठ कोर उद्योगों में शामिल होता है। आठ कोर उद्योगों के सूचकांक (आधार वर्ष: 2011-12) का सार अनुलग्‍नक में दिया गया है।


    कोयला


    अप्रैल , 2019 में कोयला उत्‍पादन (भारांक: 10.33%) अप्रैल , 2018 के मुकाबले 2.8 प्रतिशत बढ़ गया। अप्रैल-मार्च , 2018-19 में कोयला उत्‍पादन की वृद्धि दर पिछले वर्ष की समान अवधि की तुलना में 7. 4 प्रतिशत अधिक रही।


    कच्‍चा तेल


    अप्रैल , 2019 के दौरान कच्‍चे तेल का उत्‍पादन (भारांक: 8.98%) अप्रैल , 2018 की तुलना में 6.9 प्रतिशत गिर गया। अप्रैल-मार्च , 2018-19 में कच्‍चे तेल का उत्‍पादन बीते वित्‍त वर्ष की समान अवधि की तुलना में 4.1 प्रतिशत कम रहा।


    प्राकृतिक गैस


    अप्रैल , 2019 में प्राकृतिक गैस का उत्‍पादन (भारांक: 6.88%) अप्रैल , 2018 के मुकाबले 0.8 प्रतिशत गिर गया। अप्रैल-मार्च , 2018-19 में प्राकृतिक गैस का उत्‍पादन पिछले वित्‍त वर्ष की समान अवधि की तुलना में 0. 8 प्रतिशत बढ़ गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) अप्रैल , 2019 में 4.3 प्रतिशत बढ़ गया। अप्रैल-मार्च , 2018-19 में पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 3. 1 प्रतिशत अधिक रहा।


    उर्वरक


    अप्रैल , 2019 के दौरान उर्वरक उत्‍पादन (भारांक: 2.63%) 4.4 प्रतिशत गिर गया। अप्रैल-मार्च , 2018-19 में उर्वरक उत्‍पादन बीते वित्‍त वर्ष की इसी अवधि की तुलना में 0.3 प्रतिशत अधिक रहा।


    इस्‍पात


    अप्रैल , 2019 में इस्‍पात उत्‍पादन (भारांक: 17.92%) 1.5 प्रतिशत बढ़ गया। अप्रैल-मार्च , 2018-19 में इस्‍पात उत्‍पादन पिछले वित्‍त वर्ष की समान अवधि के मुकाबले 4.7 प्रतिशत ज्‍यादा रहा।


    सीमेंट


    अप्रैल , 2019 के दौरान सीमेंट उत्‍पादन (भारांक: 5.37%) अप्रैल , 2018 के मुकाबले 0.8 प्रतिशत ज्यादा रहा। अप्रैल-मार्च , 2018-19 के दौरान सीमेंट उत्‍पादन बीते वित्‍त वर्ष की इसी अवधि की तुलना में 13. 3 प्रतिशत अधिक रहा।


    बिजली


    अप्रैल , 2019 के दौरान बिजली उत्‍पादन (भारांक: 19.85%) अप्रैल , 2018 के मुकाबले 5.8 प्रतिशत बढ़ गया। अप्रैल-मार्च , 2018-19 में बिजली उत्‍पादन पिछले वित्‍त वर्ष की समान अवधि के मुकाबले 5. 2 प्रतिशत अधिक रहा।


    नोट 1: फरवरी , 201 9 , मार्च , 201 9 और अप्रैल , 2019 के आंकड़े अनंतिम हैं।


    नोट 2: अप्रैल , 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: मई 2019 के लिए सूचकांक सोमवार , 01 जुलाई , 2019 को जारी किया जाएगा।


    आठ कोर उद्योगों के प्रदर्शन के बारे में विस्तृत जानकारी पाने के लिए अंग्रेजी का अनुलग्नक यहां क्लिक करें


    *****


    आर.के.मीणा / आरएनएम/एएम/आरआरएस/सीएस–1340

    
    
    (Release ID: 1573092) Visitor Counter : 46
    
    
      Read this release in: English , Urdu