      प्रधानमंत्री कार्यालय

      रूस के राष्‍ट्रपति श्री पुतिन ने प्रधानमंत्री को फोन पर बधाई दी
      Posted On: 23 MAY 2019 10:00PM by PIB Delhi


    रूस के राष्‍ट्रपति श्री व्लादिमीर वी. पुतिन ने आज प्रधानमंत्री श्री नरेन्द्र मोदी को फोन कर लोकसभा चुनाव में उन्हें मिली जीत पर बधाई दी। राष्ट्रपति श्री पुतिन ने विश्वास व्यक्त किया कि प्रधानमंत्री श्री मोदी दोनों देशों की जनता के बीच बरसों पुरानी दोस्ती को और मजबूत बनाएंगे तथा दोनों देशों को जोड़ने वाली विशेष और विशेषाधिकार प्राप्त सामरिक साझेदारी को और भी व्यापक बनाएंगे।


    प्रधानमंत्री श्री मोदी ने शुभकामनाओं और बधाई के लिए राष्ट्रपति श्री पुतिन का आभार प्रकट किया। उन्होंने पिछले कुछ महीनों से दोनों पक्षों के बीच बढ़ते सहयोग साथ ही साथ राष्ट्रपति पुतिन के साथ अपने निजी संबंधों को स्वीकार किया। प्रधानमंत्री ने कहा कि भारत और रूस के बीच समय की कसौटी पर खरी उतरी और पुरानी द्विपक्षीय साझेदारी को और ज्यादा मजबूती प्रदान करने के लिए राष्ट्रपति श्री पुतिन के साथ आगामी बातचीत का वे बेताबी से इंतजार कर रहे हैं।


    ******


    

    आर.के.मीणा/आरएनएम/एएम/आरके/डीके–1270

    
    
    (Release ID: 1572527) Visitor Counter : 77
    
    
      Read this release in: English , Assamese , Urdu , Marathi , Bengali , Tamil , Kannada , Malayalam