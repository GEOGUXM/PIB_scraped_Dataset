      संसदीय कार्य मंत्रालय

      कैबिनेट ने आम चुनाव, 2019 के बाद संसद सत्र बुलाने को मंजूरी दी
      
      लोकसभा सत्र 17 जून से 26 जुलाई तक
      
      राज्यसभा सत्र 20 जून से 26 जुलाई तक
      
      आर्थिक सर्वेक्षण 4 जुलाई को पेश किया जाएगा
      
      केंद्रीय बजट 5 जुलाई को पेश किया जाएगा

      Posted On: 31 MAY 2019 8:39PM by PIB Delhi

    प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने अपनी पहली बैठक में सोमवार, 17 जून, 2019 से 17वीं लोकसभा का सत्र आयोजित करने को मंजूरी दी है। सरकारी कामकाज की अनिवार्यता को देखते हुए लोकसभा सत्र का समापन 26 जुलाई, 2019 को होगा।


    राज्यसभा का सत्र बृहस्पतिवार, 20 जून, 2019 से शुरू होगा और सरकारी कामकाज की अनिवार्यता को देखते हुए राज्यसभा सत्र का समापन 26 जुलाई, 2019 को होगा।


    लोकसभा अध्यक्ष का निर्वाचन बुधवार, 19 जून, 2019 को होगा।


    राष्ट्रपति से संविधान के अनुच्छेद 87(1) के तहत बृहस्पतिवार, 20 जून, 2019 को प्रातः 11.00 बजे संसद के केंद्रीय कक्ष में संसद के दोनों सदनों को संबोधित करने का अनुरोध किया जाएगा।


    वित्त वर्ष 2019-20 के लिए केंद्रीय बजट शुक्रवार, 5 जुलाई, 2019 को प्रातः 11.00 बजे लोकसभा में पेश किया जाएगा और बजट पेश करने के बाद संसद के दोनों सत्रों में कामकाज को पूरे दिन के लिए स्थगित कर दिया जाएगा।


    *****


    अतुल कुमार तिवारी/आर.के.मीणा /आरएनएम/एएम/आरआरएस/सीएस–1347

    
    
    (Release ID: 1573059) Visitor Counter : 67
    
    
      Read this release in: English , Tamil , Kannada