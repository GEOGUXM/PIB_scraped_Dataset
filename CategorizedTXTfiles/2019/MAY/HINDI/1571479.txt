      राष्ट्रपति सचिवालय

      अत्यधिक गर्मी के कारण इस रविवार से ‘गार्ड अदला-बदली समारोह’ आयोजित नहीं किया जाएगा, जबकि यह शनिवार को पहले की तरह जारी रहेगा
      Posted On: 02 MAY 2019 12:56PM by PIB Delhi


    प्रत्येक रविवार को आयोजित किए जाने वाला ‘गार्ड अदला-बदली (चेंज ऑफ गार्ड) समारोह’ अत्यधिक गर्म मौसम के कारण इस रविवार (5 मई, 2019) से अगले आदेश तक अस्थायी रूप से नहीं होगा। हालांकि, यह समारोह प्रत्येक शनिवार को पहले की ही तरह अपने मूल या नियत समय पर प्रातः 10 बजे से प्रातः 10.40 बजे तक (15 नवंबर से 14 मार्च तक) और प्रातः 8 बजे से प्रातः 8.40 बजे तक (15 मार्च से 14 नवंबर तक) आयोजित किया जाता रहेगा।


    ‘चेंज ऑफ गार्ड’ समारोह देखने के लिए ऑनलाइन अनुरोध https://rb.nic.in/rbvisit/rbvisit_cog.aspx वेबसाइट पर एक लिंक के जरिए किया जा सकता है। आगंतुकों को यह जानकारी दी जाती है कि वे वेबसाइट पर नवीनतम सूचनाएं प्राप्त कर सकते हैं।


    ***


    आर.के.मीणा/आरएनएम/एएम/आरआरएस/एमएस -1097


    

    
    (Release ID: 1571479) Visitor Counter : 223
    
    
      Read this release in: English , Urdu , Marathi , Bengali