      रक्षा मंत्रालय

      नायक नारायण सिंह, सदस्‍य भारतीय सेना पर्वतारोहण अभियान – माउंट मकालू
      Posted On: 17 MAY 2019 4:12PM by PIB Delhi


      सूचित किया जाता है कि 18 सदस्‍यीय भारतीय सेना पर्वतारोहण अभियान दल ने 16 मई 2019 को माउंट मकालू पर सफलतापूर्वक विजय प्राप्‍त की। शिखर से वापस कैम्‍प-4(नीचे उतरने के क्रम में पहला कैम्‍प) आने के दौरान दल के सदस्‍य नायक नारायण सिंह की मृत्‍यु हो गई।


      नायक नारायण सिंह एक उत्‍साही पर्वतारोही थे और उन्‍होंने पहले भी कई पर्वतारोहण अभियानों में हिस्‍सा लिया था। पिछले वर्ष उन्‍होंने माउंट कॉमेट पर सफलतापूर्वक विजय प्राप्‍त की थी। वे 2002 में भारतीय सेना में शामिल हुए थे और उत्‍तराखंड के पिथौरागढ के रहने वाले थे। परिवार में उनकी पत्‍नी और तीन बच्‍चे हैं। एक निष्‍ठावान और बहादुर सिपाही के रूप में उन्‍हें हम सभी याद रखेंगे।


      पर्वतारोहण के दृष्टिकोण से माउंट मकालू को सबसे खतरनाक और चुनौतीपूर्ण माना जाता है। 8000 मीटर से अधिक ऊंचाई वाले पर्वत शिखरों पर आरोहण के लक्ष्‍य के अन्‍तर्गत भारतीय सेना ने यह पर्वतारोहण अभियान शुरू किया था।


      ***


      आर . के . मीणा / आरएनएम / एएम / एजी / आरएन – 1 223


    

    
    (Release ID: 1572176) Visitor Counter : 317
    
    
      Read this release in: English , Urdu , Marathi , Bengali