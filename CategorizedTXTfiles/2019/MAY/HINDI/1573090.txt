      उपभोक्‍ता कार्य, खाद्य एवं सार्वजनिक वितरण मंत्रालय

      श्री रामविलास पासवान ने दूसरी बार केन्द्रीय उपभोक्ता मामले, खाद्य व जनवितरण मंत्रालय का कार्यभार संभाला
      Posted On: 31 MAY 2019 6:43PM by PIB Delhi


    ­ श्री रामविलास पासवान ने आज नई दिल्ली में दूसरी बार केन्द्रीय उपभोक्ता मामले , खाद्य व जनवितरण मंत्रालय में केन्द्रीय मंत्री के रूप में पदभार ग्रहण किया। श्री पासवान बिहार से आठ बार सांसद और केन्द्र सरकार में छः बार मंत्री रहे हैं। श्री दानवे राव साहिब दादाराव ने भी मंत्रालय में राज्यमंत्री के रूप में पदभार ग्रहण किया। मंत्रालय के सभी वरिष्ठ अधिकारियों ने केन्द्रीय मंत्री और राज्यमंत्री का स्वागत किया और उन्हें पुष्प बुके प्रदान किया।


    पदभार ग्रहण करने के बाद मीडिया को संबोधित करते हुए केन्द्रीय मंत्री श्री राम विलास पासवान ने कहा कि 2014 में लोगों ने प्रधानमंत्री श्री मोदी को उनके नाम पर वोट दिया था लेकिन 2019 में उनके काम पर लोगों ने वोट दिया। उन्होंने प्रधानमंत्री श्री नरेन्द्र मोदी के कुशल नेतृत्व की प्रशंसा करते हुए कहा कि प्रधानमंत्री श्री मोदी विश्व के सबसे अच्छे प्रधानमंत्री हैं और पूरे विश्व में उन्हें वैश्विक राजनेता व राजनयिक के रूप में पहचान मिली है।


    श्री पासवान ने कहा कि सरकार प्रधानमंत्री श्री मोदी के नेतृत्व में चुनाव जीतने के प्रति आश्वस्त थी। इसलिए सभी मंत्रालयों को 100 दिनों की योजना तैयार करने के लिए कहा गया था। उपभोक्ता मामलों के सचिव श्री अविनाश के. श्रीवास्तव ने मीडिया को 100 दिनों की योजना के तहत प्रारम्भ किए जाने वाले कार्यक्रमों की जानकारी दी।


    ******


    आर.के.मीणा / आरएनएम/एएम/जेके/डीसी – 1363


    

    
    (Release ID: 1573090) Visitor Counter : 47
    
    
      Read this release in: English