      रक्षा मंत्रालय

      सेना का मनाली में बच्चों के लिए ग्रीष्मकालीन साहसिक शिविर-2019 का आयोजन
      Posted On: 29 MAY 2019 9:50AM by PIB Delhi


    राजस्थान के माउंट आबू में 27 मई से पश्चिमी कमान बाल ग्रीष्मकालीन साहसिक शिविर 2019 का आयोजन किया जा रहा है जो 2 जून 2019 तक चलेगा। सात दिनों के इस शिविर का आयोजन राइजिंग स्टार ब्रिगेड के तत्वावधान में किया जा रहा है। इस शिविर का उद्देश्य शैक्षिक , मनोरंजक और साहसिक गतिविधियों के माध्यम से युवा लड़कों और लड़कियों को एक शानदार माहौल उपलब्ध कराना है ।


    इस शिविर में भारतीय सेना की पश्चिमी कमान की विभिन्न ईकाइयों से लगभग 218 बच्चे भाग ले रहे हैं। शिविर में अपने प्रवास के दौरान बच्चे ट्रैकिंग , पर्वतारोहण , नदी पार करने , टेंट पिचिंग जैसे विभिन्न साहसिक खेलों और प्रतियोगिताओं समेत तरह-तरह के इनडोर और आउटडोर गतिविधियों में भाग लेंगें।


    शिविर में बच्चों को अपने स्वभाव को विस्तार देने , नये दोस्त बनाने , नई और विविध रूचियों को विकसित करने और यादगार लम्हें सृजित करने का मौका मिलेगा। शिविर का उद्देश्य बच्चों में नई सोच विकसित करने , प्राकृतिक कौशल को विकसित करने और नए शौक विकसित करना भी है। इसके लिए , पेंटिंग , स्केचिंग , पोस्टर बनाना , नारा लेखन (स्लोगन राइटिंग) और पब्लिक स्पीकिंग जैसी गतिविधियाँ भी संचालित की जा रही हैं।


    इस साल यह बच्चों की गर्मियों की छुट्टियों के दौरान मनाली में सेना द्वारा आयोजित किया गया दूसरा शिविर है , जो उन्हें समाज के प्रति जागरूक और जिम्मेदार नागरिकों को एक मंच प्रदान करता है।


    ***


    आर.के.मीणा/आरएनएम/एएम/केजे – 1309

    
    
    (Release ID: 1572760) Visitor Counter : 242
    
    
      Read this release in: English , Urdu