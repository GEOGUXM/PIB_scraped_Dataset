      रक्षा मंत्रालय

      भारतीय नौसेना की चक्रवाती तूफान ‘फोनी’ में राहत और बचाव कार्यों के लिए तैयारी
      Posted On: 02 MAY 2019 8:38PM by PIB Delhi


      भीषण चक्रवाती तूफान फोनी 2 मई, 2019 को शाम 05 :30 बजे विशाखापट्टनम से पूर्व-दक्षिण पूर्व में 150 किलोमीटर दूर और पुरी से दक्षिण-दक्षिण पश्चिम दिशा में 300 किलोमीटर की दूरी पर केन्द्रित था। चक्रवाती तूफान फोनी उत्तरी दिशा में धीरे-धीरे आगे बढ़ रहा है और इसके कल सुबह 3 मई को ओड़िशा तट में गोपालपुर और पुरी के निकट चन्द्रबली पहुंचने की संभावना है। इस दौरान हवा की गति 170-180 किलोमीटर प्रति घंटे तक होने की संभावना है जो बढ़कर 200 किलोमीटर प्रति घंटे तक पहुंच सकती है। भारतीय नौसेना के जहाज सह्याद्रि, रणवीर और कदमत्त राहत सामग्री और स्वास्थ्य दलों के साथ 1 मई से तैनात किए गए है और चक्रवाती तूफान के दक्षिण दिशा में तैनात है। चक्रवाती तूफान के तट में पहुंचने के साथ ही नौसेना के ये जहाज सर्वप्रथम राहत और बचाव कार्यों की शुरूआत करेंगे। राहत और बचाव कार्यों में सहायता पहुंचने के लिए अतिरिक्त राहत सामग्री, स्वास्थ्य दल और नाविक दल को सड़क मार्ग द्वारा विशाखापट्टनम से ओड़िशा भेजा गया है। चक्रवाती तूफान के तट में पहुंचने के तुरंत बाद इसके प्रभाव के आकलन और बचाव कार्यों में सहायता के लिए विमानों को तुरंत तैयार रखा गया है। इसके अतिरिक्त आवश्यकता पड़ने पर राहत कार्यों में मदद करने और राहत सामग्री के वितरण के लिए हेलिकॉप्टरों को भी तैयार रखा गया है।


      नौसेना की उत्तरी कमान चक्रवाती तूफान की स्थिति पर निगरानी रखे हुए है और पश्चिम बंगाल और ओड़िशा के नौसेना इंचार्ज अधिकारी संबंधित राज्यों सरकारों के अधिकारियों से बचाव और राहत कार्यों में समन्वय के लिए निरंतर सम्पर्क में है। चक्रवाती तूफान के तट में पहुंचने के तुरंत बाद सबसे प्रभावित क्षेत्रों में तुरंत तैनाती के लिए विशाखापट्टनम में अतिरिक्त जहाजों और विमानों को भी तैयार रखा गया है।


      ***


      आर.के.मीणा / आरएनएम/एएम/एजे/डीके–1106


    

    
    (Release ID: 1571543) Visitor Counter : 102
    
    
      Read this release in: English , Urdu , Marathi