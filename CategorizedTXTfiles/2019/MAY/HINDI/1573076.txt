      कॉरपोरेट कार्य मंत्रालय

      श्री अनुराग ठाकुर ने वित्त और कॉर्पोरेट मामलों के राज्यमंत्री के रूप में कार्यभार संभाला
      Posted On: 31 MAY 2019 7:58PM by PIB Delhi


    श्री अनुराग सिंह ठाकुर ने आज वित्त और कॉर्पोरेट मामलों के राज्यमंत्री के रूप में कार्यभार संभाला। श्री ठाकुर ने केन्द्रीय वित्त और कॉर्पोरेट मामलों के मंत्री श्रीमती निर्मला सीतारमण की गरिमामयी उपस्थिति में पदभार ग्रहण किया।


    राजस्व सचिव श्री अजय भूषण पाण्डे, प्रत्यक्ष कर बोर्ड के चेयरपर्सन श्री प्रमोद चन्द्र मोदी और सीबीआईसी के चेयरपर्सन श्री प्रमोद कुमार दास समेत वित्त मंत्रालय के वरिष्ठ अधिकारियों ने श्री ठाकुर का नॉर्थ ब्लॉक में स्वागत किया।


    संक्षिप्त परिचय


    श्री अनुराग सिंह ठाकुर का जन्म 24 अक्तूबर, 1974 को हुआ। श्री ठाकुर 17वीं लोकसभा में हिमाचल प्रदेश के हमीरपुर सीट से विजयी हुए हैं। वे भारतीय जनता पार्टी के उम्मीदवार के रूप में मई 2008 के उपचुनाव में पहली बार लोकसभा के लिए निर्वाचित हुए थे। इससे पहले श्री ठाकुर ने 14वीं, 15वीं और 16वीं लोकसभा चुनावों में जीत हासिल की थी।


    श्री ठाकुर मई 2016 से फरवरी 2017 तक भारतीय किक्रेट कंट्रोल बोर्ड (बीसीसीआई) के अध्यक्ष रहे। श्री ठाकुर बीजेपी के पहले संसद सदस्य हैं जिन्हें प्रादेशिक सेना (टेरिटोरियल आर्मी) में कमीशन अधिकारी बनाया गया। श्री ठाकुर ने पंजाब के जालंधर स्थित दोआबा कॉलेज से स्नातक की डिग्री हासिल की है।


    ******


    आर.के.मीणा / आरएनएम/एएम/जेके/डीसी – 1351

    
    
    (Release ID: 1573076) Visitor Counter : 57
    
    
      Read this release in: English , Hindi