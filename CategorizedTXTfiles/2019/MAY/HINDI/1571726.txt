      नवीन एवं नवीकरणीय ऊर्जा मंत्रालय

      नवीन एवं नवीकरणीय ऊर्जा मंत्रालय ने अक्षय ऊर्जा क्षेत्र के हितधारकों के साथ ‘चिंतन बैठक’ की
      
      बैठक के दौरान अक्षय ऊर्जा क्षेत्र से संबंधित विभिन्‍न मुद्दों पर चर्चा की
      
      Posted On: 07 MAY 2019 8:42PM by PIB Delhi


    नवीन और नवीकरणीय ऊर्जा मंत्रालय ने आज नई दिल्‍ली में अक्षय ऊर्जा क्षेत्र के हितधारकों के साथ एक ‘ चिंतन बैठक ’ आयोजित की। नवीन एवं नवीकरणीय ऊर्जा मंत्रालय में सचिव श्री आनंद कुमार ने इस बैठक की अध्‍यक्षता की। इसमें अक्षय ऊर्जा क्षेत्र के प्रमुख डेवलपरों , उपकरण निर्माताओं , फाइनेंसरों , नियामकों , थिंक-टैंकों , उद्योग निकायों और कौशल डेवलपरों के प्रतिनिधियों ने भाग लिया।


    बैठक में अक्षय ऊर्जा क्षेत्र से संबंधित विभिन्न मुद्दों पर विचार-विमर्श किया गया। सौर , पवन , जैव-ऊर्जा , लघु-पनबिजली , नियामक मुद्दे , निविदा प्रक्रिया और मूल्य निर्धारण , मांग पूर्वानुमान , अक्षय ऊर्जा परियोजनाओं के वित्तपोषण , ऊर्जा भंडारण , मेक इन इंडिया , भारत की अक्षय ऊर्जा कामगारों को प्रशिक्षित करना इनमें शामिल हैं। ' चिंतन बैठक ' में इस क्षेत्र के लिए विभिन्न नीतिगत हस्तक्षेपों का सुझाव दिया गया था और नवीन एवं नवीकरणीय ऊर्जा मंत्रालय इन सुझावों पर विचार करेगा।


    नवीन एवं नवीकरणीय ऊर्जा मंत्रालय में अपर सचिव श्री प्रवीण कुमार और मंत्रालय के अन्य वरिष्ठ अधिकारी भी बैठक में उपस्थित थे।


    *****


    आर.के.मीणा / आरएनएम/एएम/एसकेएस/जीआरएस-1143


    

    
    (Release ID: 1571726) Visitor Counter : 237
    
    
      Read this release in: English , Urdu , Bengali