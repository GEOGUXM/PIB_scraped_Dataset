      सूचना और प्रसारण मंत्रालय

      आकाशवाणी समाचार ने चुनाव परिणामों के लिए व्यापक व्यवस्था की
      
      द्विभाषी कार्यक्रम "विशेष जनादेश 2019" को 23 मई को प्रातः 7 बजे से 24 मई प्रातः 11 बजे तक लगातार 40 घंटे प्रसारित किया जाएगा

      Posted On: 18 MAY 2019 5:04PM by PIB Delhi

    आकाशवाणी का समाचार सेवा प्रभाग (एनएसडी-एआईआर) ने लोकसभा और चार राज्यों में विधानसभा चुनावों के प्रमाणिक और नवीनतम परिणाम प्रदान करने के लिए व्यापक व्यवस्था की है। पहली बार देश का सबसे बड़ा रेडियो नेटवर्क आकाशवाणी लगातार 40 घंटे के लिए चुनाव परिणामों पर विशेष कार्यक्रम प्रसारित करेगा। आकाशवाणी का समाचार सेवा प्रभाग हिंदी और अंग्रेजी में द्विभाषी कार्यक्रम "विशेष जनादेश 2019"-23 मई को सुबह 7 बजे से 24 मई को सुबह 11 बजे तक प्रसारित करेगा। यह कार्यक्रम आकाशवाणी एफएम गोल्ड और अन्य चैनलों पर प्रसारित किया जाएगा। यह आकाशवाणी के समाचार सेवा प्रभाग के आधिकारिक यूट्यूब चैनल पर भी उपलब्ध होगा। देश के कोने-कोने से आकाशवाणी संवाददाता लगातार मतगणना के नवीनतम लाइव अपडेट प्रदान करेंगे। स्टूडियो में विशेषज्ञ परिणामों के व्यापक और गहन विश्लेषण देंगे।


    इसी तरह, देश भर में आकाशवाणी की सभी 46 क्षेत्रीय समाचार इकाइयाँ अपने-अपने राज्यों की क्षेत्रीय भाषाओं में विशेष कार्यक्रम और समाचार बुलेटिनें लगाएंगी। प्रति घंटे के समाचार बुलेटिन विभिन्न चैनलों जैसे एफएम गोल्ड, एफएम रेनबो, विविध भारती और आकाशवाणी के अन्य स्थानीय चैनलों के माध्यम से उपलब्ध होंगे। परिणाम आकाशवाणी के समाचार सेवा प्रभाग की वेबसाइट www.newsonair.com और ट्विटर हैंडल @airnewsalerts पर भी उपलब्ध होंगे।


    ***


    आर.के.मीणा/आरएनएम/एएम/एसकेजे/एनके–1228

    
    
    (Release ID: 1572230) Visitor Counter : 456
    
    
      Read this release in: English , Urdu