      रक्षा मंत्रालय

      सेना का माउंट आबू में बच्चों के लिए ग्रीष्मकालीन साहसिक शिविर-2019 का आयोजन
      Posted On: 28 MAY 2019 1:17PM by PIB Delhi


      राजस्थान के माउंट आबू में 27 मई से दक्षिणी कमान बाल ग्रीष्मकालीन साहसिक शिविर 2019 का आयोजन किया जा रहा है जो 3 जून 2019 तक चलेगा। 8 दिन का यह शिविर युद्ध एक्स डिवीजन के 8 मद्रास बटालियन के तत्वधान में कराया जा रहा है। इस शिविर में भाग लेने वाले बच्चों को उनमें साहसिक कार्यों के प्रति उत्साह पैदा करने और व्यक्तित्व विकास का मौका मिलेगा।


      भारतीय सेना की दक्षिणी कमान से लगभग 125 बच्चे इस शिविर में भाग ले रहे हैं। शिविर में बच्चे ट्रैकिंग, गुफा में रहना, नौकायान, विभिन्न खेल और प्रतियोगिताओं समेत तरह-तरह के इनडोर और आउटडोर गतिविधियों में भाग लेंगें।


      शिविर में बच्चों को अपने स्वभाव को विस्तार देने, नये दोस्त बनाने, नई और विविध रूचियों को विकसित करने और यादगार लम्हें सृजित करने का मौका मिलेगा। शिविर के आयोजकों का प्रयोजन भी बच्चों को नये शौक विकसित करने और उन्हें अपनाने, जिम्मेदारियां उठाने, लक्ष्य तय करने और उन्हें हासिल करने के लिये प्रेरित करना है। इसके लिये योग एवं ध्यान तकनीक से परिचय करना, सुरक्षा से जुड़े विषयों पर जानकारी देना और सामाजिक मर्यादा बढ़ाने जैसी विविध गतिविधियां कराई जाएंगी।


      इस शिविर का आयोजन माउंट आबू में भारतीय सेना बच्चों की गर्मी की छुट्टियों के दौरान हर साल कराती है जिससे बच्चों को कुछ नया सीखने और साहसिक कार्यों को करने के लिए एक मंच उपलब्ध कराया जाता है।


      ***


      आर . के . मीणा / आरएनएम / एएम / एके / पीबी –1303


    

    
    (Release ID: 1572722) Visitor Counter : 243
    
    
      Read this release in: English , Urdu