      खाद्य प्रसंस्करण उद्योग मंत्रालय

      श्री रामेश्वर तेली ने खाद्य प्रसंस्करण उद्योग राज्य मंत्री का प्रभार ग्रहण किया
      Posted On: 31 MAY 2019 7:15PM by PIB Delhi


    श्री रामेश्वर तेली ने आज केंद्रीय खाद्य प्रसंस्करण उद्योग राज्य मंत्री का पदभार संभाल लिया। मंत्रालय में सचिव श्रीमती पुष्पा सुब्रमण्यम और अन्य वरिष्ठ अधिकारियों ने राज्य मंत्री का स्वागत किया।


    अपने कार्यालय में मीडियाकर्मियों से बातचीत में श्री तेली ने कहा कि इस अवसर को प्रदान करने के लिए वह प्रधानमंत्री नरेंद्र मोदी का आभार प्रकट करते हैं। श्री तेली ने कहा , "साथ ही , वह स्‍वयं को सौंपे गए दायित्‍व से अनुगृहीत महसूस कर रहे हैं।"


    वरिष्ठ अधिकारियों ने उनको मंत्रालय की प्रमुख पहलों और नीतिगत मुद्दों से अवगत कराया। मंत्री को भविष्‍य में भारतीय खाद्य प्रसंस्करण क्षेत्र के समक्ष आने वाली चुनौतियों से भी अवगत कराया गया।


    उन्‍होंने कहा , “ यह मंत्रालय गतिशील प्रकृति का है , हर दिन अपने साथ नई चुनौतियां लाता है। मैं इन चुनौतियों का सामना करने के लिए सचिव श्रीमती पुष्पा सुब्रह्मण्यम और उनकी टीम के साथ काम करने को लेकर उत्‍साहित हूं। ‘’


    व्यक्तिगत विवरण :


    48 वर्षीय श्री रामेश्वर तेली असम की डिब्रूगढ़ संसदीय सीट से सांसद हैं। वह भारतीय जनता पार्टी के सदस्य हैं। इससे पहले , 2014 में भी वह इसी निर्वाचन क्षेत्र से सांसद चुने गए थे। इससे पहले श्री तेली 2001 और 2006 में असम के डिब्रूगढ़ की दुलियाजान विधानसभा सीट से चुने गए थे।


    ****


    आर.के.मीणा / आरएनएम/एएम/ आरके/एमएस – 1360
    

    
    (Release ID: 1573103) Visitor Counter : 82
    
    
      Read this release in: English