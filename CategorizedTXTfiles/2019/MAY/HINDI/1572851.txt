      पृथ्‍वी विज्ञान मंत्रालय

      उत्‍तर पश्चिम भारत में भीषण गर्मी का प्रकोप
      Posted On: 30 MAY 2019 5:37PM by PIB Delhi


    पिछले चार - पांच दिन से उत्‍तर भारत में आसमान साफ है और बारिश होने के आसार नहीं है। इसके परिणामस्‍वरूप दिल्‍ली एनसीआर सहित उत्‍तर पश्चिम भारत के हिस्‍से में अधिकतम तापमान में करीब 2 से 4 डिग्री सेल्सियस की वृद्धि हुई है। उत्‍तर प्रदेश , राजस्‍थान , दिल्‍ली एनसीआर में भीषण गर्मी पड़ रही है। उत्‍तर पश्चिम भारत के मैदानी इलाकों प्रयागराज में 29 मई , 2019 को अधिकतम उच्‍चतम तापमान 47.6 डिग्री सेल्सियस रिकॉर्ड किया गया।


    दिल्‍ली एनसीआर सहित उत्‍तर पश्चिम भारत के मैदानी इलाकों में 3 जून तक आसमान साफ रहने का संकेत है। लू चलने , बारिश न होने के कारण क्षेत्र में तापमान में करीब 2 डिग्री सेल्सियस वृद्धि होने की संभावना है। अनेक स्‍थानों पर तापमान 45 डिग्री सेल्सियस , उत्‍तर प्रदेश और राजस्‍थान के कुछ हिस्‍सों में 47 डिग्री सेल्सियस तक पहुंच सकता है।


    पश्चिमी गड़बड़ी के कारण 2 जून से पश्चिमी हिमालयी क्षेत्र प्रभावित हो सकता है।


    अगले 4 -5 दिन के लिए भीषण गर्मी की चेतावनी

      * अगले 72 घंटों के दौरान जम्‍मू के सुदूरवर्ती स्‍थानों पर लू जैसी स्थिति उत्‍पन्‍न हो सकती है।
      * पूर्वी उत्‍तर प्रदेश और पश्चिमी राजस्‍थान के कुछ स्‍थानों पर लू चल सकती है।
      * पश्चिमी उत्‍तर प्रदेश , हरियाणा , दिल्‍ली एनसीआर और पूर्वी राजस्‍थान के सुदूरवर्ती इलाकों में भीषण गर्मी पड़ने की संभावना है।
      * पंजाब और चंडीगढ़ के कुछ स्‍थानों पर भी लू चलने की संभावना है।

    दिल्‍ली/एनसीआर के लिए मौसम की भविष्‍यवाणी


    मुख्‍य रूप से आसमान साफ रहेगा। कुछ स्‍थानों पर अगले 24 घंटों के दौरान लू चल सकती है। अगले 2-3 दिन के दौरान तापमान में वृद्धि होने की संभावना है। कुछ स्‍थानों पर तापमान 46 से 47 डिग्री सेल्सियस तक पहुंच सकता है।


    *****


    आर.के.मीणा / आरएनएम/एएम/केपी/जीआरएस – 1323


    

    
    (Release ID: 1572851) Visitor Counter : 462
    
    
      Read this release in: English , Urdu , Bengali
    
    
    

*