      प्रधानमंत्री कार्यालय

      प्रधानमंत्री ने श्रीलंका के राष्‍ट्रपति से मुलाकात की
      Posted On: 31 MAY 2019 12:23PM by PIB Delhi


      श्रीलंका के राष्‍ट्रपति श्री मैत्रीपाला सिरीसेना कल (30 मई , 2019 ) प्रधानमंत्री श्री नरेन्‍द्र मोदी के शपथ ग्रहण समारोह में शामिल हुए।


      आज एक द्विपक्षीय बैठक में , राष्‍ट्रपति सिरीसेना ने हाल में सम्‍पन्‍न आम चुनावों में श्री मोदी की पार्टी की अभूतपूर्व जीत के बाद प्रधानमंत्री के रूप में फिर से कार्यभार ग्रहण करने पर उनको बधाई दी और अपने क्षेत्र में शांति , समृद्धि और सुरक्षा के लिए दोनों देशों के बीच संबंधों को मजबूत करने के लिए मिलकर काम करने की प्रतिबद्धता दोहराई।


      प्रधानमंत्री श्री मोदी ने समारोह में उपस्थित होने और उनकी शुभकामनाओं के लिए राष्‍ट्रपति सिरीसेना को धन्‍यवाद दिया। उन्‍होंने श्रीलंका के साथ मैत्रीपूर्ण द्विपक्षीय संबंधों को और आगे ले जाने के प्रति अपनी सरकार का संकल्‍प दोहराया।


      दोनों नेताओं ने बताया कि आतंकवाद और अतिवाद मानवता के लिए चुनौती बने हुए हैं और उन्‍होंने दक्षिण एशिया तथा हिन्‍द महासागर क्षेत्र में शांति और सुरक्षा के लिए निकटतापूर्वक द्विपक्षीय सहयोग के लिए प्रतिबद्धता व्‍यक्‍त की।


      *****


      आर.के.मीणा / आरएनएम/एएम/एसकेएस/जीआरएस – 1328


    

    
    (Release ID: 1572895) Visitor Counter : 165
    
    
      Read this release in: Urdu , Assamese , English , Marathi , Bengali , Gujarati , Tamil , Kannada