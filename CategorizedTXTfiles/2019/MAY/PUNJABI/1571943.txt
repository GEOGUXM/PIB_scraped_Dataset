      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਭਾਰਤ-ਵੀਅਤਨਾਮ ਸਬੰਧਾਂ ਨੂੰ ਮਜ਼ਬੂਤ ਦਾ ਸੱਦਾ ਦਿੱਤਾ;
      Posted On: 11 MAY 2019 6:26PM by PIB Chandigarh


    ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਭਾਰਤ-ਵੀਅਤਨਾਮ ਸਬੰਧਾਂ ਨੂੰ ਮਜ਼ਬੂਤ ਦਾ ਸੱਦਾ ਦਿੱਤਾ ;

    ਵੀਅਤਨਾਮ ਦੇ ਪ੍ਰਧਾਨ ਮੰਤਰੀ ਦੇ ਨਾਲ ਕਈ ਮੁੱਦਿਆਂ 'ਤੇ ਵਾਰਤਾ ਕੀਤੀ;

    

    ਉਪ ਰਾਸ਼ਟਰਪਤੀ ਨੇ ਉਪਗ੍ਰਹਿ ਨਿਰਮਾਣ ਅਤੇ ਹੋਰ ਖੇਤਰਾਂ ਵਿੱਚ ਭਾਰਤ ਦੀ ਮੁਹਾਰਤ ਪ੍ਰਦਾਨ ਕਰਨ ਦੀ ਪੇਸ਼ਕਸ਼ ਦਿੱਤੀ;

    

    ਭਾਰਤੀ ਫਾਰਮਾ ਕੰਪਨੀਆਂ ਨੂੰ ਵੀਅਤਨਾਮ ਵਿੱਚ ਕਾਰਜ ਕਰਨ ਲਈ ਸਮਰਥਨ ਦੇਣ ਦੀ ਕੀਤੀ ਤਾਕੀਦ;


    ਭਾਰਤੀ ਦੂਤਾਵਾਸ ਵਿੱਚ 'ਜੈਪੁਰ ਫੁਟ ਆਰਟੀਫੀਸ਼ਿਅਲ ਲਿੰਬ ਫਿਟਮੈਂਟ ਕੈਂਪ' ਦਾ ਉਦਘਾਟਣ ਕੀਤਾ

    

    ਵੀਅਤਨਾਮ ਨੈਸ਼ਨਲ ਅਸੈਂਬਲੀ ਦੀ ਚੇਅਰਪਰਸਨ ਵੱਲੋਂ ਆਯੋਜਿਤ ਗਾਲਾ ਡਿਨਰ ਰਿਸੈਪਸ਼ਨ ਵਿੱਚ ਸ਼ਾਮਲ ਹੋਏ


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਵੀਅਤਨਾਮ ਦੀ ਆਪਣੀ ਚਾਰ ਦਿਨਾ ਸਰਕਾਰੀ ਯਾਤਰਾ ਦੇ ਅੰਤਿਮ ਪੜਾਅ ਤੋਂ ਪਹਿਲਾਂ , ਵੀਅਤਨਾਮ ਦੇ ਪ੍ਰਧਾਨ ਮੰਤਰੀ, ਸ਼੍ਰੀ ਨਗੁਏਨ ਜੁਆਨ ਫੁਕ ( Mr. Nguyen Xuan Phuc ) ਦੇ ਨਾਲ ਕਈ ਮੁੱਦਿਆਂ ਉੱਤੇ ਗੱਲਬਾਤ ਕੀਤੀ । ਗੱਲਬਾਤ ਦੇ ਦੌਰਾਨ , ਉੱਚ ਪੱਧਰੀ ਸਬੰਧਾਂ ਨੂੰ ਹੋਰ ਮਜ਼ਬੂਤ ਬਣਾਉਂਦੇ ਹੋਏ ਖੇਤਰ ਵਿੱਚ ਸ਼ਾਂਤੀ ਅਤੇ ਸੁਰੱਖਿਆ ਸੁਨਿਸ਼ਚਿਤ ਕਰਨ ਲਈ ਦੋਹਾਂ ਦੇਸ਼ਾਂ ਦਰਮਿਆਨ ਵਿਆਪਕ ਰਣਨੀਤਕ ਭਾਈਵਾਲੀ ਨੂੰ ਮਜ਼ਬੂਤ ਕਰਨ ਦੇ ਮਹੱਤਵ ਉੱਤੇ ਜ਼ੋਰ ਦਿੱਤਾ ਗਿਆ।


    ਪ੍ਰਧਾਨ ਮੰਤਰੀ ਦੇ ਨਾਲ ਆਪਣੀ ਗੱਲਬਾਤ ਦੌਰਾਨ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਜ਼ੋਰ ਦਿੰਦੇ ਹੋਏ ਕਿਹਾ ਬੁੱਧ ਧਰਮ ਅਤੇ ਹਿੰਦੂ ਧਰਮ ਦੇ ਬੰਧਨਾਂ ਨਾਲ ਭਾਰਤ ਅਤੇ ਵੀਅਤਨਾਮ ਦਰਮਿਆਨ ਸਦਭਾਵ ਭਰੇ ਅਤੇ ਮੈਤਰੀਪੂਰਨ ਸਬੰਧ ਮਜ਼ਬੂਤ ਹੋਏ ਹਨ। ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ 12 ਮਈ ਨੂੰ ਵੇਸਾਕ ਸਮਾਰੋਹ ਦੇ 16ਵੇਂ ਸੰਯੁਕਤ ਰਾਸ਼ਟਰ ਦਿਵਸ ਉੱਤੇ ਆਪਣਾ ਮੁੱਖ ਭਾਸ਼ਣ ਵੀ ਦੇਣਗੇ।


    ਕਈ ਖੇਤਰਾਂ ਵਿੱਚ ਦੋ ਰਾਸ਼ਟਰਾਂ ਦਰਮਿਆਨ ਵਧਦੇ ਸਹਿਯੋਗ ਦੀ ਚਰਚਾ ਕਰਦੇ ਹੋਏ , ਸ਼੍ਰੀ ਨਾਇਡੂ ਨੇ ਵੀਅਤਨਾਮ ਦੇ ਪ੍ਰਧਾਨ ਮੰਤਰੀ ਨੂੰ ਜਾਣਕਾਰੀ ਦਿੱਤੀ ਕਿ ਉਪਗ੍ਰਹਿ ਅਤੇ ਗ਼ੈਰ-ਨਾਗਰਿਕ ਉਪਯੋਗ ਦੋਹਾਂ ਲਈ ਭਾਰਤ ਉਪਗ੍ਰਹਿ ਨਿਰਮਾਣ ਵਿੱਚ ਵੀਅਤਨਾਮ ਨਾਲ ਭਾਈਵਾਲੀ ਲਈ ਤਿਆਰ ਹੈ। ਉਨ੍ਹਾਂ ਨੇ ਇਹ ਵੀ ਭਰੋਸਾ ਦਿੱਤਾ ਕਿ ਵੀਅਤਨਾਮ ਦੀ ਜ਼ਰੂਰਤ ਅਨੁਸਾਰ ਭਾਰਤ , ਵੀਅਤਨਾਮ ਦੇ ਰੱਖਿਆ ਬਲਾਂ ਦੀ ਸਿਖਲਾਈ ਅਤੇ ਸਮਰੱਥਾ ਨਿਰਮਾਣ ਵਿੱਚ ਸਹਿਯੋਗ ਲਈ ਵੀ ਪ੍ਰਤੀਬੱਧ ਹੈ।


    ਦੁਵੱਲੇ ਵਪਾਰ ਉੱਤੇ , ਉਪ ਰਾਸ਼ਟਰਪਤੀ ਨੇ 2020 ਤੱਕ 15 ਬਿਲੀਅਨ ਅਮਰੀਕੀ ਡਾਲਰ ਦੇ ਟੀਚੇ ਨੂੰ ਪ੍ਰਾਪਤ ਕਰਨ ਦਾ ਵਿਸ਼ਵਾਸ ਜਤਾਇਆ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤੀ ਕੰਪਨੀਆਂ ਅਖੁੱਟ ਊਰਜਾ ਅਤੇ ਊਰਜਾ ਸੁਰੱਖਿਆ , ਬੁਨਿਆਦੀ ਢਾਂਚੇ , ਖੇਤੀਬਾੜੀ , ਖੇਤੀ ਉਤਪਾਦ , ਕੱਪੜਾ , ਫਾਰਮਾ ਅਤੇ ਤੇਲ ਤੇ ਗੈਸ ਜਿਹੇ ਉੱਭਰਦੇ ਖੇਤਰਾਂ ਵਿੱਚ ਵੀਅਤਨਾਮ ਵਿੱਚ ਨਿਵੇਸ਼ ਕਰਨ ਲਈ ਉਤਸੁਕ ਹਨ। ਸ਼੍ਰੀ ਨਾਇਡੂ ਨੇ ਪ੍ਰਧਾਨ ਮੰਤਰੀ ਨੂੰ ਜਾਣਕਾਰੀ ਦਿੰਦੇ ਹੋਏ ਕਿਹਾ ਕਿ ਭਾਰਤ ਇਸ ਦਿਸ਼ਾ ਵਿੱਚ ਆਉਣ ਵਾਲੀਆਂ ਵਪਾਰਕ ਰੁਕਾਵਟਾਂ ਅਤੇ ਬਜ਼ਾਰ ਤੱਕ ਪਹੁੰਚ ਨਾਲ ਸਬੰਧਤ ਕਈ ਮੁੱਦਿਆਂ ਦੇ ਹੱਲ ਲਈ ਪ੍ਰਤੀਬੱਧ ਹੈ।


    ਵੀਅਤਨਾਮ ਵਿੱਚ ਭਾਰਤੀ ਫਾਰਮਾਸਿਉਟੀਕਲ ਉਤਪਾਦਾਂ ਦੇ ਪ੍ਰਵੇਸ਼ ਦੀ ਸੁਵਿਧਾ ਲਈ ਪ੍ਰਧਾਨ ਮੰਤਰੀ ਨੂੰ ਅਪੀਲ ਕਰਦੇ ਹੋਏ , ਉਪ ਰਾਸ਼ਟਰਪਤੀ ਨੇ ਉਨ੍ਹਾਂ ਨੂੰ ਭਰੋਸਾ ਦਿੱਤਾ ਕਿ ਭਾਰਤੀ ਕੰਪਨੀਆਂ ਵੀਅਤਨਾਮ ਵਿੱਚ ਸਸਤੀ ਕੀਮਤ ਉੱਤੇ ਜਨਤਕ ਸਿਹਤ ਲਈ ਉੱਚ ਟੈਕਨੋਲੋਜੀ ਨਾਲ ਲੈਸ ਸਿਹਤ ਪ੍ਰਣਾਲੀਆਂ ਅਤੇ ਦਵਾਈਆਂ ਪ੍ਰਦਾਨ ਕਰ ਸਕਦੀਆਂ ਹਨ। ਉਨ੍ਹਾਂ ਨੇ ਕਿਹਾ ਕਿ ਇਸ ਨਾਲ ਸਿਹਤ ਸੇਵਾਵਾਂ ਸਸਤੀਆਂ ਹੋਣਗੀਆਂ ਅਤੇ ਵੀਅਤਨਾਮ ਸਰਕਾਰ ਉੱਤੇ ਬੀਮੇ ਦਾ ਬੋਝ ਘੱਟ ਹੋਵੇਗਾ।


    ਵੀਅਤਨਾਮ ਵਿੱਚ ਤੇਲ ਅਤੇ ਗੈਸ ਖੋਜ ਦੇ ਸੰਦਰਭ ਵਿੱਚ ਸ਼੍ਰੀ ਨਾਇਡੂ ਨੇ ਓਵੀਐੱਲ (ਓਐੱਨਜੀਸੀ ਵਿਦੇਸ਼ ਲਿਮਿਟੇਡ) ਦੀ ਸੰਧੀ ਨੂੰ 10 ਸਾਲ ਹੋਰ ਵਧਾਉਣ ਲਈ ਕਿਹਾ , ਜੋ 2023 ਨੂੰ ਸਮਾਪਤ ਹੋ ਰਹੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਓਵੀਐੱਲ ਨੇ ਸੋਧ ਅਤੇ ਖੋਜ ਵਿੱਚ 530 ਮਿਲੀਅਨ ਅਮਰੀਕੀ ਡਾਲਰ ਤੋਂ ਜ਼ਿਆਦਾ ਦਾ ਨਿਵੇਸ਼ ਕੀਤਾ ਹੈ। ਵੀਅਤਨਾਮ ਵਿੱਚ ਤੇਲ ਅਤੇ ਗੈਸ ਦੀ ਹੋਰ ਸੰਭਾਵਨਾ ਨੂੰ ਦੇਖਦੇ ਹੋਏ ਲਗਭਗ 136 ਮਿਲੀਅਨ ਅਮਰੀਕੀ ਡਾਲਰ ਦਾ ਹੋਰ ਵਾਧੂ ਨਿਵੇਸ਼ ਕਰ ਸਕਦਾ ਹੈ। ਇਹ ਪੈਟ੍ਰੋ ਵੀਅਤਨਾਮ ਨਾਲ ਸਾਂਝਾ ਉਤਪਾਦਨ ਸੰਧੀ ਵਿੱਚ ਵੀ ਦੋ ਸਾਲ ਦਾ ਵਿਸਤਾਰਰ ਚਾਹੁੰਦਾ ਹੈ।


    ਉਪ ਰਾਸ਼ਟਰਪਤੀ ਨੇ 2020-21 ਲਈ ਸੰਯੁਕਤ ਰਾਸ਼ਟਰ ਸੁਰੱਖਿਆ ਪਰਿਸ਼ਦ ਵਿੱਚ ਗ਼ੈਰ-ਸਥਾਈ ਮੈਂਬਰਸ਼ਿਪ ਲਈ ਵੀਅਤਨਾਮ ਲਈ ਭਾਰਤ ਦੇ ਸਮਰਥਨ ਦੀ ਪ੍ਰਤੀਬੱਧਤਾ ਨੂੰ ਵੀ ਦੁਹਰਾਇਆ ਅਤੇ ਸੰਯੁਕਤ ਰਾਸ਼ਟਰ ਸੁਰੱਖਿਆ ਪਰਿਸ਼ਦ ਵਿੱਚ ਭਾਰਤ ਦੀ ਸਥਾਈ ਮੈਂਬਰਸ਼ਿਪ ਦਾ ਸਮਰਥਨ ਕਰਨ ਲਈ ਵੀਅਤਨਾਮ ਦਾ ਧੰਨਵਾਦ ਕੀਤਾ ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ-ਪ੍ਰਸ਼ਾਂਤ ਖੇਤਰ ਨੂੰ ਮਜ਼ਬੂਤ ਬਣਾਉਣ ਦੇ ਪੱਖ ਵਿੱਚ ਹੈ। ਭਾਰਤ-ਪ੍ਰਸ਼ਾਂਤ ਖੇਤਰ ਲਈ ਭਾਰਤ ਦਾ ਦ੍ਰਿਸ਼ਟੀਕੋਣ ਸਾਗਰ ਅਰਥਾਤ-ਖੇਤਰ ਵਿੱਚ ਸਾਰਿਆਂ ਲਈ ਸੁਰੱਖਿਆ ਅਤੇ ਵਿਕਾਸ ਹੈ।


    ਇਸ ਤੋਂ ਪਹਿਲਾਂ , ਮਹਾਤਮਾ ਗਾਂਧੀ ਦੀ 150ਵੀ ਜਯੰਤੀ ਦੇ ਮੌਕੇ ਉੱਤੇ “ ਮਾਨਵਤਾ ਲਈ ਭਾਰਤ ” ਪ੍ਰੋਗਰਾਮ ਤਹਿਤ ਭਾਰਤੀ ਦੂਤਾਵਾਸ ਵਿੱਚ ਆਯੋਜਿਤ 'ਜੈਪੁਰ ਫੁਟ ਆਰਟੀਫੀਸ਼ਿਅਲ ਲਿੰਬ ਫਿਟਮੈਂਟ ਕੈਂਪ' ਦਾ ਉਦਘਾਟਨ ਕਰਦੇ ਹੋਏ , ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਪ੍ਰਾਚੀਨ ਕਾਲ ਤੋਂ ਭਾਰਤ ਦੇ ਮੂਲ ਦਰਸ਼ਨ ਵਿੱਚ ਸਾਂਝੀ ਦੇਖਭਾਲ ਦੇ ਭਾਵ ਦੇ ਇਲਾਵਾ ਵਾਂਝੇ ਵਰਗਾਂ ਉੱਤੇ ਧਿਆਨ ਦੇਣ ਉੱਤੇ ਰਿਹਾ ਹੈ।


    ਸ਼੍ਰੀ ਨਾਇਡੂ ਨੇ ਭਗਵਾਨ ਮਹਾਵੀਰ ਵਿਕਾਸ ਸਹਿਯੋਗ ਕਮੇਟੀ ਦੀਆਂ ਮੁਫ਼ਤ ਸੇਵਾਵਾਂ ਪ੍ਰਦਾਨ ਕਰਨ ਲਈ ਸ਼ਲਾਘਾ ਕਰਦੇ ਹੋਏ ਕਿਹਾ ਕਿ ਪ੍ਰਤਿਸ਼ਠਾਵਾਨ ਜੈਪੁਰ ਫੁਟ ਗਤੀਸ਼ੀਲਤਾ ਅਤੇ ਮਾਣ ਦੀ ਭਾਵਨਾ ਨਾਲ ਜੀਵਨ ਜਿਊਣ ਦੀ ਸਮਰੱਥਾ ਦੀ ਦਿਸ਼ਾ ਵਿੱਚ ਮਹੱਤਵਪੂਰਨ ਕਾਰਜ ਕਰ ਰਿਹਾ ਹੈ।


    ਇਸ ਤੋਂ ਪਹਿਲਾਂ ਸਵੇਰੇ , ਉਪ ਰਾਸ਼ਟਰਪਤੀ ਨੇ ਵੀਅਤਨਾਮੀ ਕ੍ਰਾਂਤੀਕਾਰੀ ਨੇਤਾ ਹੋ ਚੀ ਮਿਨਹ ( Ho Chi Minh ) ਦੀ ਸਮਾਧੀ ਉੱਤੇ ਜਾ ਕੇ ਉਨ੍ਹਾਂ ਨੂੰ ਆਪਣੀ ਸ਼ਰਧਾਂਜਲੀ ਦਿੱਤੀ।


    ਉਪ ਰਾਸ਼ਟਰਪਤੀ ਨੇ ਨੈਸ਼ਨਲ ਕਨਵੈਂਸ਼ਨ ਸੈਂਟਰ ਵਿੱਚ ਵੀਅਤਨਾਮ ਦੀ ਨੈਸ਼ਨਲ ਅਸੈਂਬਲੀ ਦੀ ਚੇਅਰਪਰਸਨ ਸੁਸ਼੍ਰੀ ਗੁਏਨ ਥੀ ਕਿਮ ਨਗਨ ( Ms. Nguyen Thi Kim Ngan ) ਦੀ ਮੇਜ਼ਬਾਨੀ ਵਿੱਚ ਆਯੋਜਿਤ ਗਾਲਾ ਡਿਨਰ ਰਿਸੈਪਸ਼ਨ ਵਿੱਚ ਵੀ ਹਿੱਸਾ ਲਿਆ।


    ***

    
    
    (Release ID: 1571943) Visitor Counter : 1