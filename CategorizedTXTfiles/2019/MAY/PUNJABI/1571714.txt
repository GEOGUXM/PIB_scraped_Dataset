      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਬੰਗਲਾਦੇਸ਼ੀ ਵਫਦ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਅਧਿਕਾਰੀਆਂ ਨੂੰ ਮਿਲਿਆ
      Posted On: 07 MAY 2019 7:12PM by PIB Chandigarh


    ਬੰਗਲਾਦੇਸ਼ੀ ਵਫਦ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਅਧਿਕਾਰੀਆਂ ਨੂੰ ਮਿਲਿਆ


    ਬੰਗਾਬੰਧੂ ਸ਼ੇਖ ਮੁਜੀਬਉਰ ਰਹਮਾਨ ਦੇ ਜੀਵਨ ਬਾਰੇ ਫਿਲਮ ਅਤੇ ਬੰਗਲਾਦੇਸ਼ ਦੀ ਅਜ਼ਾਦੀ ਦੀ ਜੰਗ ਬਾਰੇ ਦਸਤਾਵੇਜ਼ੀ ਫਿਲਮ ਦੇ ਸਹਿ-ਨਿਰਮਾਣਨੂੰ ਅੰਤਿਮ ਰੂਪ ਦਿੱਤਾ ਗਿਆ


    ਆਕਾਸ਼ਵਾਣੀ ਅਤੇ ਬੰਗਲਾਦੇਸ਼ ਬੇਤਾਰ ਦਰਮਿਆਨ ਕੰਮਕਾਜੀ ਸਹਿਯੋਗ ਬਾਰੇ ਸਹਿਮਤੀ ਬਣੀ , ਜੂਨ 2019 ਤੋਂ ਸੰਚਾਲਨ ਹੋਵੇਗਾ


    ਦੂਰਦਰਸ਼ਨ ਦੀ ਫ੍ਰੀ ਡਿਸ਼ ‘ਤੇ ਆਪਣੇ ਪਲੇਟਫਾਰਮ ਤੋਂ ਬੰਗਲਾਦੇਸ਼ ਟੀਵੀ ਦੇ ਪ੍ਰੋਗਰਾਮ ਦਿਖਾਏ ਜਾਣਗੇ


    ਬੰਗਲਾਦੇਸ਼ ਤੋਂ ਉੱਥੋਂ ਦੇ ਪ੍ਰਧਾਨ ਮੰਤਰੀ ਦੇ ਸਲਾਹਕਾਰ ਮਾਣਯੋਗ ਡਾ. ਗੋਹੇਰ ਰਿਜ਼ਵੀ( Dr. Gowher Rizvi) ਦੀ ਅਗਵਾਈ ਵਿੱਚ ਇੱਕ ਵਫਦ , ਜਿਸ ਵਿੱਚ ਭਾਰਤ ਵਿੱਚ ਬੰਗਲਾਦੇਸ਼ ਦੇ ਹਾਈ ਕਮਿਸ਼ਨਰ ਮਾਨਯੋਗ ਸ਼੍ਰੀ ਸਈਦ ਮੁਆਜ਼ੇਮ ਅਲੀ ( Mr. Syed Muazzem Ali ) ਅਤੇ ਹੋਰ ਡੈਲੀਗੇਟ ਵੀ ਸ਼ਾਮਲ ਸਨ , ਅੱਜ ਇੱਥੇ ਸ਼੍ਰੀ ਅਮਿਤ ਖਰੇ, ਸਕੱਤਰ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਅਤੇ ਮੰਤਰਾਲਾ ਦੇ ਹੋਰ ਅਧਿਕਾਰੀਆਂ ਨੂੰ ਮਿਲਿਆ ।


    ਮੀਟਿੰਗ ਵਿੱਚ ਬੰਗਾਬੰਧੂ ਸ਼ੇਖ ਮੁਜੀਬਉਰ ਰਹਮਾਨ ਦੇ ਜੀਵਨ ਅਤੇ ਕਾਰਜਾਂ ਬਾਰੇ ਬਣਨ ਵਾਲੀ ਫੀਚਰ ਫਿਲਮ ਦੇ ਵੱਖ-ਵੱਖ ਪਹਿਲੂਆਂ ਬਾਰੇ ਚਰਚਾ ਕੀਤੀ ਗਈ । ਇਸ ਫਿਲਮ ਬਾਰੇ ਐਲਾਨ ਦੋਹਾਂ ਦੇਸ਼ਾਂ ਦੇ ਮਾਣਯੋਗ ਪ੍ਰਧਾਨ ਮੰਤਰੀਆਂ ਨੇ ਕੁਝ ਸਮਾਂ ਪਹਿਲਾਂ ਕੀਤਾ ਸੀ ਅਤੇ ਇਸ ਦਾ ਨਿਰਮਾਣ ਸਾਂਝੇ ਤੌਰ ‘ਤੇ ਕੀਤਾ ਜਾਣਾ ਹੈ । ਇਸ ਫਿਲਮ ਦਾ ਨਿਰਦੇਸ਼ਨ ਉੱਘੇ ਫਿਲਮ ਨਿਰਮਾਤਾ ਸ਼੍ਰੀ ਸ਼ਿਆਮ ਬੈਨੇਗਲ ਵੱਲੋਂ ਕੀਤਾ ਜਾਣਾ ਹੈ ਜੋ ਕਿ ਫਿਲਮ ਦੇ ਪਟਕਥਾ ਲੇਖਕ ਸ਼੍ਰੀ ਅਤੁਲ ਤਿਵਾਰੀ ਨਾਲ ਇਸ ਮੀਟਿੰਗ ਵਿੱਚ ਮੌਜੂਦ ਸਨ ।


    ਬੰਗਲਾਦੇਸ਼ ਦੇ ਵਫਦ ਨੇ ਆਪਣੇ ਦੇਸ਼ ਵਿੱਚ ਇਸ ਫਿਲਮ ਦੀ ਸ਼ੂਟਿੰਗ ਲਈ ਹਰ ਤਰ੍ਹਾਂ ਦੇ ਸਾਜੋ-ਸਮਾਨ ਅਤੇ ਸਹਿਯੋਗ ਦੇਣ ਦਾ ਭਰੋਸਾ ਦਿਵਾਇਆ ਹੈ । ਪਟ ਕਥਾ ਲੇਖਕ ਸ਼੍ਰੀ ਅਤੁਲ ਤਿਵਾਰੀ ਬੰਗਲਾਦੇਸ਼ ਦੀ ਯਾਤਰਾ ਕਰਨਗੇ ਤਾ ਕਿ ਇਸ ਪ੍ਰੋਜੈਕਟ ਲਈ ਪਿਛੋਕੜ ਬਾਰੇ ਖੋਜ ਕੀਤੀ ਜਾ ਸਕੇ । ਉਨ੍ਹਾਂ ਦੀ ਸਹਾਇਤਾ ਬੰਗਲਾਦੇਸ਼ ਦੀ ਉੱਘੀ ਫਿਲਮ ਹਸਤੀ ਸ਼੍ਰੀ ਪਿਪਲੂ ਖਾਨ ਵੱਲੋਂ ਕੀਤੀ ਜਾਵੇਗੀ ।


    ਬੰਗਲਾਦੇਸ਼ ਦੀ ਆਜ਼ਾਦੀ ਦੀ ਜੰਗ ਬਾਰੇ ਬਣਨ ਵਾਲੀ ਦਸਤਾਵੇਜ਼ੀ ਫਿਲਮ ਬਾਰੇ ਵੀ ਇਸ ਮੀਟਿੰਗ ਵਿੱਚ ਚਰਚਾ ਹੋਈ । ਇਹ ਸਾਂਝੇ ਤੌਰ ਤੇ ਸਹਿਮਤੀ ਬਣੀ ਕਿ ਦਸਤਾਵੇਜ਼ੀ ਫਿਲਮ ਦਾ ਡਾਇਰੈਕਟਰ ਬੰਗਲਾਦੇਸ਼ੀ ਹੀ ਹੋਵੇਗਾ ਅਤੇ ਉਸ ਦੀ ਸਹਾਇਤਾ ਇਕ ਭਾਰਤੀ ਅਸਿਟੈਂਟ ਡਾਇਰੈਕਟਰ ਕਰੇਗਾ ।


    ਇਹ ਵੀ ਐਲਾਨ ਕੀਤਾ ਗਿਆ ਕਿ ਪ੍ਰਸਾਰ ਭਾਰਤੀ ਨੇ ਫੈਸਲਾ ਕੀਤਾ ਹੈ ਕਿ ਉਹ ਬੰਗਲਾਦੇਸ਼ ਟੀਵੀ ਦੇ ਪ੍ਰੋਗਰਾਮ ਦੂਰਦਰਸ਼ਨ ਦੇ ਫ੍ਰੀ ਡਿਸ਼ ਪਲੇਟਫਾਰਮ ਤੋਂ ਦਿਖਾਵੇਗਾ ਹੀ ਨਹੀਂ ਵਿਖਾਵੇਗਾ ਸਗੋਂ ਇਸ ਦੇ ਲਈ ਸਮਾਨ ਦੇ ਲਿਆਉਣ-ਲਿਜਾਣ ਲਈ ਜੋ ਫੀਸ ਲਗਦੀ ਹੈ ਉਹ ਵੀ ਮੁਆਫ ਕਰੇਗਾ । ਇਸ ਦੇ ਜਵਾਬ ਵਿੱਚ ਬੰਗਲਾਦੇਸ਼ੀ ਵਫ਼ਦ ਨੇ ਐਲਾਨ ਕੀਤਾ ਕਿ ਦੂਰਦਰਸ਼ਨ ਦਾ ਇੱਕ ਚੈਨਲ ਜਲਦੀ ਹੀ ਬੰਗਲਾਦੇਸ਼ ਦੇ ਡੀਟੀਐੱਚ ਪ੍ਰੋਗਰਾਮ ਵਿੱਚ ਸ਼ਾਮਲ ਕੀਤਾ ਜਾਵੇਗਾ ।


    ਅਕਾਸ਼ਵਾਣੀ(ਆਲ ਇੰਡੀਆ ਰੇਡੀਓ) ਅਤੇ ਬੰਗਲਾਦੇਸ਼ ਬੇਤਾਰ ਦਰਮਿਆਨ ਸਹਿਯੋਗ ਬਾਰੇ ਇੱਕ ਕੰਮਕਾਜੀ ਸਮਝੌਤਾ ਵੀ ਦੋਹਾਂ ਦੇਸ਼ਾਂ ਦਰਮਿਆਨ ਹੋਇਆ ਹੈ ਜੋ ਕਿ ਜੂਨ , 2019 ਤੋਂ ਅਮਲ ਵਿੱਚ ਆਵੇਗਾ ।


    ਭਾਰਤੀ ਵਫਦ ਨੇ ਦੋਹਾਂ ਦੇਸ਼ਾਂ ਵਿੱਚ ਕਮਿਊੁਨਟੀ ਰੇਡੀਓ ਦੇ ਮਜ਼ਬੂਤ ਨੈੱਟਵਰਕ ਨੂੰ ਉਜਾਗਰ ਕੀਤਾ ਅਤੇ ਬੰਗਲਾਦੇਸ਼ ਦੇ ਪ੍ਰਸੋਨਲ ਨੂੰ ਟ੍ਰੇਨਿੰਗ ਦੇਣ ਲਈ ਭਾਰਤੀ ਜਨ ਸੰਚਾਰ ਸੰਸਥਾਨ ਦੀਆਂ ਸੇਵਾਵਾਂ ਦੀ ਪੇਸ਼ਕਸ਼ ਕੀਤੀ ਅਤੇ ਨਾਲ ਹੀ ਇਸ ਖੇਤਰ ਵਿੱਚ ਬਿਹਤਰੀਨ ਪਿਰਤਾਂ ਸਾਂਝੀਆਂ ਕਰਨ ਦੀ ਸੰਭਾਵਨਾ ਦਾ ਪਤਾ ਲਗਾਉਣ ਲਈਮਦਦ ਦੀ ਪੇਸ਼ਕਸ਼ ਕੀਤੀ ।

    
    
    (Release ID: 1571714) Visitor Counter : 2