      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਇੱਕ ਟਕਰਾਣ ਰਹਿਤ, ਨਿਆਂਸੰਗਤ ਵਿਸ਼ਵ ਵਿਵਸਥਾ ਲਈ ਪ੍ਰਬੁੱਧ ਗਲੋਬਲ ਲੀਡਰਸ਼ਿਪ ਲਈ ਸੱਦਾ ਦਿੱਤਾ;
      Posted On: 12 MAY 2019 6:14PM by PIB Chandigarh


    
    ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਇੱਕ ਟਕਰਾਣ ਰਹਿਤ, ਨਿਆਂਸੰਗਤ ਵਿਸ਼ਵ ਵਿਵਸਥਾ ਲਈ ਪ੍ਰਬੁੱਧ ਗਲੋਬਲ ਲੀਡਰਸ਼ਿਪ ਲਈ ਸੱਦਾ ਦਿੱਤਾ;

    ਕਿਹਾ ਬੁੱਧ ਧਰਮ ਵਿਅਕਤੀਆਂ, ਆਗੂਆਂ ਨੂੰ ਸ਼ਾਂਤੀ ਅਤੇ ਟਿਕਾਊ ਵਿਕਾਸ ਦੀ ਦਿਸ਼ਾ ਵੱਲ ਬੁਲੰਦੀ ‘ਤੇ ਪਹੁੰਚਾਉਂਦਾ ਹੈ;


    ਸ਼੍ਰੀ ਨਾਇਡੂ ਨੇ ਕਿਹਾ ਮੌਤ ਅਤੇ ਵਿਨਾਸ਼ ਤੋਂ ਬਚਣ ਲਈ ਨਫ਼ਰਤ ਫੈਲਾਉਣ ਵਾਲਿਆਂ ਨੂੰ ਰਚਨਾਤਮਕ ਰੂਪ ਨਾਲ ਕਾਰਜਸ਼ੀਲ ਕਰਨ ਦੀ ਜ਼ਰੂਰਤ ਹੈ;


    ਉਨ੍ਹਾਂ ਨੇ ਬੁੱਧ ਧਰਮ ਨੂੰ ਆਤੰਕਵਾਦ , ਕੱਟੜਤਾ ਅਤੇ ਧਾਰਮਿਕ ਮੂਲਵਾਦ ਦਾ ਤੋੜ ਦੱਸਿਆ ;


    ਸ਼੍ਰੀ ਨਾਇਡੂ ਨੇ ਵੀਅਤਨਾਮ ਵਿੱਚ ਸਯੁੰਕਤ ਰਾਸ਼ਟਰ 'ਵੇਸਾਕ ਦਿਵਸ 'ਤੇ ਬੁੱਧ ਧਰਮ ਦੇ ਗੁਣਾਂ 'ਤੇ ਚਰਚਾ ਕੀਤੀ


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਸ਼ਾਂਤੀ ਅਤੇ ਟਿਕਾਊ ਵਿਕਾਸ ਉੱਤੇ ਅਧਾਰਤ ਇੱਕ ਟਕਰਾਅ ਵਿਸ਼ਵ ਵਿਵਸਥਾ ਸੁਨਿਸ਼ਚਿਤ ਕਰਨ ਲਈ ਇੱਕ ਪ੍ਰਬੁੱਧ ਗਲੋਬਲ ਲੀਡਰਸ਼ਿਪ ਦਾ ਸੱਦਾ ਦਿੱਤਾ ਹੈ ਅਤੇ ਜ਼ੋਰ ਦੇ ਕੇ ਕਿਹਾ ਕਿ ਬੁੱਧ ਧਰਮ ਅਜਿਹੇ ਰੂਪਾਂਤਰਣ ਨੂੰ ਹੁਲਾਰਾ ਦਿੰਦਾ ਹੈ। ਉਨ੍ਹਾਂ ਨੇ ਜ਼ੋਰ ਦੇ ਕੇ ਕਿਹਾ ਕਿ ਬੁੱਧ ਧਰਮ ਦੇ ਮੂਲ ਸਿਧਾਂਤਾਂ ਦਾ ਪਾਲਣ ਲੋਕਾਂ ਦੇ ਦਿਮਾਗ ਨੂੰ ਮੁਕਤ ਕਰ ਸਕਦਾ ਹੈ ਅਤੇ ਬਹੁਤ ਜ਼ਰੂਰੀ ਸਕਾਰਾਤਮਕ ਅਗਵਾਈ ਪ੍ਰਦਾਨ ਕਰ ਸਕਦਾ ਹੈ ਜੋ ਇੱਕ ਨਿਆਂਸੰਗਤ ਅਤੇ ਉੱਤਰਦਾਈ ਵਿਸ਼ਵ ਵਿਵਸਥਾ ਤੋਂ ਇਲਾਵਾ ਸਮੱਸਿਆਗ੍ਰਸਤ ਮਾਨਵਤਾ ਦੀ ਭਲਾਈ ਕਰ ਸਕਦਾ ਹੈ।


    ਸ਼੍ਰੀ ਨਾਇਡੂ ਨੇ ਵੀਅਤਨਾਮ ਦੇ ਉਪ ਰਾਸ਼ਟਰਪਤੀ ਦੇ ਸੱਦੇ ਉੱਤੇ ਅੱਜ ਵੀਅਤਨਾਮ ਦੇ ਹਾ ਨਾਮ ਪ੍ਰਾਂਤ ਦੇ ਤਾਮ ਚੁਕ ਪਗੋਡਾ ਵਿੱਚ ਵੇਸਾਕ ਦੇ 16ਵੇਂ ਸੰਯੁਕਤ ਰਾਸ਼ਟਰ ਦਿਵਸ 'ਤੇ ਆਪਣੇ ਮੁੱਖ ਸੰਬੋਧਨ ਵਿੱਚ ਬੁੱਧ ਧਰਮ ਦੇ ਗੁਣਾਂ ਅਤੇ ਵਰਤਮਾਨ ਸਮੇਂ ਵਿੱਚ ਇਸ ਦੀ ਪ੍ਰਾਸੰਗਿਕਤਾ ਉੱਤੇ ਵਿਸਥਾਰ ਨਾਲ ਚਾਨਣਾ ਪਾਇਆ। ਉਨ੍ਹਾਂ ਨੇ "ਗਲੋਬਲ ਲੀਡਰਸ਼ਿਪ ਪ੍ਰਤੀ ਬੋਧੀ ਦ੍ਰਿਸ਼ਟੀਕੋਣ ਅਤੇ ਸਥਾਈ ਸਮਾਜ ਲਈ ਸਾਂਝੀਆਂ ਜ਼ਿੰਮੇਦਾਰੀਆਂ" ਵਿਸ਼ੇ ਉੱਤੇ ਚਰਚਾ ਕੀਤੀ। ਇਸ ਦੇ ਪ੍ਰਤੀਭਾਗੀਆਂ ਵਿੱਚ ਵੀਅਤਨਾਮ ਦੇ ਪ੍ਰਧਾਨ ਮੰਤਰੀ, ਸ਼੍ਰੀ ਗੁਏਨ ਜੁਆਨ ਫੁਕ ( Mr. Nguven Xuan Phuc ) , ਰਾਸ਼ਟਰੀ ਵੀਅਤਨਾਮ ਬੋਧੀ ਸੰਘ ਦੇ ਪ੍ਰਧਾਨ ਅਤੇ ਵੇਸਾਕ ਸਮਾਰੋਹ 2019 ਦੇ ਸੰਯੁਕਤ ਰਾਸ਼ਟਰ ਦਿਵਸ ਦੇ ਪ੍ਰਧਾਨ ਡਾ. ਥਿਕ ਥਿਏਨ ਨਹੋਨ( Dr. Thic Thien Nhon ) ਅਤੇ ਕਈ ਦੇਸ਼ਾਂ ਦੇ 1600 ਤੋਂ ਜ਼ਿਆਦਾ ਪ੍ਰਮੁੱਖ ਬੋਧੀ ਪ੍ਰਤੀਭਾਗੀ ਸ਼ਾਮਲ ਸਨ।


    ' ਵੇਸਾਕ ’ ਭਗਵਾਨ ਬੁੱਧ ਦੇ ਜਨਮ , ਗਿਆਨ ਅਤੇ ਨਿਰਵਾਣ ਦਾ ਪ੍ਰਤੀਕ ਹੈ , ਜਿਨ੍ਹਾਂ ਦੇ ਉਪਦੇਸ਼ਾਂ ਨੇ ਪਿਛਲੇ 2 , 500 ਸਾਲਾਂ ਵਿੱਚ ਦੁਨੀਆ ਭਰ ਦੇ ਲੋਕਾਂ ਨੂੰ ਪ੍ਰਭਾਵਿਤ ਕੀਤਾ ਹੈ।


    ਸ਼੍ਰੀ ਨਾਇਡੂ ਨੇ ਕਿਹਾ , " ਸਦਾਚਾਰੀ ਵਿਹਾਰ , ਗਿਆਨ , ਦਇਆ ਤੇ ਭਾਈਚਾਰਾ ਅਤੇ ਤ੍ਰਿਸ਼ਨਾ (ਲਾਲਚ) ਨੂੰ ਘੱਟ ਕਰਨ ਦਾ ਬੋਧੀ ਦ੍ਰਿਸ਼ਟੀਕੋਣ ਇੱਕ ਨਵੀਂ ਗਲੋਬਲ ਵਿਵਸਥਾ ਦੇ ਢਾਂਚੇ ਦੀ ਬੁਨਿਆਦ ਪ੍ਰਦਾਨ ਕਰਦਾ ਹੈ ਜਿੱਥੇ ਹਿੰਸਾ ਅਤੇ ਟਕਰਾਅ ਨੂੰ ਘੱਟ ਕੀਤਾ ਜਾਂਦਾ ਹੈ ਅਤੇ ਕੁਦਰਤੀ ਸੰਸਾਧਨਾਂ ਨੂੰ ਨਸ਼ਟ ਕੀਤੇ ਬਿਨਾ ਵਿਕਾਸ ਜਨਮ ਲੈਂਦਾ ਹੈ। ਉਨ੍ਹਾਂ ਨੇ ਬੁੱਧ ਦੇ ਉਪਦੇਸ਼ਾਂ ਨਾਲ ਪ੍ਰੇਰਿਤ ਕਲਿੰਗ ਯੁੱਧ ਤੋਂ ਬਾਅਦ ਜ਼ਾਲਮ ਅਸ਼ੋਕ ਤੋਂ ਧਰਮਾਤਮਾ ਅਸ਼ੋਕ ਵਿੱਚ ਰੂਪਾਂਤਰਣ ਦਾ ਜ਼ਿਕਰ ਕੀਤਾ।


    ਉਪ ਰਾਸ਼ਟਰਪਤੀ ਨੇ ਜ਼ੋਰ ਦੇ ਕੇ ਕਿਹਾ ਕਿ ਅੱਤ ਦੀਆਂ ਸਥਿਤੀਆਂ ਤੋਂ ਬਚਣ ਅਤੇ ਬੁੱਧ ਦੁਆਰਾ ਸਿਖਾਏ ਗਏ ’ ਮੱਧ ਮਾਰਗ ’ ( Middle Path ) ਨੂੰ ਅਪਣਾਉਣ ਨਾਲ ਸੱਚ ਦੀ ਪ੍ਰਾਪਤੀ ਹੁੰਦੀ ਹੈ ਜੋ ਸਾਨੂੰ ਟਕਰਾਅ ਤੋਂ ਬਚਣ , ਕਈ ਦ੍ਰਿਸ਼ਟੀਕੋਣਾਂ ਦੇ ਮੇਲ-ਮਿਲਾਪ ਅਤੇ ਆਮ ਸਹਿਮਤੀ ਪ੍ਰਾਪਤ ਕਰਨ ਵੱਲ ਲੈ ਜਾਂਦਾ ਹੈ। ਉਪ ਰਾਸ਼ਟਰਪਤੀ ਨੇ ਜ਼ੋਰ ਦੇ ਕੇ ਕਿਹਾ ਕਿ “ ਇਹ ਵਿਅਕਤੀ ਨੂੰ ਕੱਟੜਤਾ , ਹਠ ਧਰਮੀ ਅਤੇ ਉਗਰਪੰਥ ਤੋਂ ਦੂਰ ਰੱਖਦਾ ਹੈ ਅਤੇ ਸ਼ਾਂਤੀਪੂਰਨ ਸਹਿ-ਹੋਂਦ ਲਈ ਜ਼ਰੂਰੀ ਜੀਵਨ ਦੇ ਜ਼ਿਆਦਾ ਸੰਤੁਲਿਤ ਦ੍ਰਿਸ਼ਟੀਕੋਣ ਵੱਲ ਲੈ ਜਾਂਦਾ ਹਾਂ । ਬੁੱਧ ਧਰਮ ਕੱਟੜਤਾ ਅਤੇ ਧਾਰਮਿਕ ਅਤਿਵਾਦ ਦੀਆਂ ਸਮਕਾਲੀ ਬੁਰਾਈਆਂ ਦਾ ਵਿਰੋਧ ਕਰਦਾ ਹੈ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਟਕਰਾਅ ਦੀ ਉਤਪੱਤੀ ਦੀਆਂ ਜੜਾਂ ਵਿਅਕਤੀ ਦੇ ਦਿਮਾਗ ਤੋਂ ਪੈਦਾ ਨਫ਼ਰਤ ਹਿੰਸਾ ਦੇ ਵਿਚਾਰ ਵਿੱਚ ਨਿਹਿਤ ਹਨ ਅਤੇ ਆਤੰਕਵਾਦ ਦੇ ਵਧਦੇ ਖਤਰੇ ਇਸ ਵਿਨਾਸ਼ਕਾਰੀ ਭਾਵਨਾ ਦਾ ਪ੍ਰਗਟਾਅ ਹਨ। ਸ਼੍ਰੀ ਨਾਇਡੂ ਨੇ ਕਿਹਾ "ਨਫ਼ਰਤ ਦੀਆਂ ਵਿਚਾਰਧਾਰਾਵਾਂ ਦੇ ਸਮਰਥਕਾਂ ਨੂੰ ਵਿਚਾਰਹੀਨ ਮੌਤ ਅਤੇ ਵਿਨਾਸ਼ ਤੋਂ ਬਚਣ ਲਈ ਰਚਨਾਤਮਕ ਰੂਪ ਨਾਲ ਸ਼ਾਮਲ ਹੋਣ ਦੀ ਜ਼ਰੂਰਤ ਹੈ ਅਤੇ ਬੁੱਧ ਦੇ ਅਨੁਸਾਰ ਸ਼ਾਂਤੀ ਤੋਂ ਵਧਕੇ ਕੋਈ ਆਨੰਦ ਨਹੀਂ ਹੈ।"


    ਗਲੋਬਲ ਲੀਡਰਸ਼ਿਪ ਨੂੰ ਦਰਪੇਸ਼ ਸਮਕਾਲੀ ਚੁਣੌਤੀਆਂ ਦਾ ਜ਼ਿਕਰ ਕਰਦੇ ਹੋਏ , ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਸ਼ਾਂਤੀ ਅਤੇ ਟਿਕਾਊ ਵਿਕਾਸ ਆਪਸ ਵਿੱਚ ਜੁੜੇ ਹੋਏ ਹਨ ਅਤੇ ਉਹ ਇੱਕ-ਦੂਜੇ ਦੇ ਪੂਰਕ ਹਨ । ਉਨ੍ਹਾਂ ਨੇ ਸੰਸਾਰ ਦੇ ਨੇਤਾਵਾਂ ਨੂੰ ਤਾਕੀਦ ਕੀਤੀ ਕਿ ਉਹ ਦਇਆ ਅਤੇ ਗਿਆਨ ਅਧਾਰ ਉੱਤੇ ਸੰਵਾਦ , ਸਦਭਾਵ ਅਤੇ ਨਿਆਂ ਨੂੰ ਹਲਾਰਾ ਦੇਣ ਲਈ ਮਿਲਕੇ ਕੰਮ ਕਰਨ । ਸੀਮਤ ਕੁਦਰਤੀ ਸੰਸਾਧਨਾਂ ਨੂੰ ਦੇਖਦੇ ਹੋਏ ਟਿਕਾਊ ਸਮਾਜ ਕੇਵਲ ਟਿਕਾਊ ਖਪਤ ਅਤੇ ਉਤਪਾਦਨ ਨਾਲ ਹੀ ਸੰਭਵ ਹੈ।


    ਉਪ ਰਾਸ਼ਟਰਪਤੀ ਨੇ ਮਹਿਸੂਸ ਕੀਤਾ ਕਿ ਪੂਰੇ ਮਾਨਵ ਇਤਿਹਾਸ ਵਿੱਚ ਅੰਧਾਧੁੰਧ ਮਹਤਵਅਕਾਂਖਿਆ ਅਤੇ ਤਰਕਹੀਨ ਨਫ਼ਰਤ ਅਤੇ ਗੁੱਸੇ ਦੇ ਤੱਤਾਂ ਦੀ ਪ੍ਰਧਾਨਤਾ ਰਹੀ ਹੈ ਅਤੇ ਉਨ੍ਹਾਂ ਨੇ ਖੂਨ ਅਤੇ ਅੱਥਰੂਆਂ ਦੀਆਂ ਕਈ ਦੁਖਦਾਈ ਕਹਾਣੀਆਂ ਲਿਖੀਆਂ ਹਨ। ਬੁੱਧ ਜਿਹੇ ਦੂਰਦਰਸ਼ੀ ਲੋਕਾਂ ਨੇ ਹੀ ਕਸ਼ਟਦਾਈ ਮਾਨਵਤਾ ਨੂੰ ਸਮਝਦਾਰੀ ਨਾਲ ਚਲਣ ਦਾ ਰਸਤਾ ਦਿਖਾਇਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਦਾ ਦ੍ਰਿਸ਼ਟੀਕੋਣ ਵਿਸ਼ਵ ਨੂੰ ਇੱਕ ਵੱਡੇ ਪਰਿਵਾਰ ਦੇ ਰੂਪ ਵਿੱਚ ਮੰਨਣ ਦਾ ਰਿਹਾ ਹੈ ਅਤੇ ਉਸ ਦੇ ਸੁਪਨੇ ਸ਼ਾਂਤੀਪੂਰਨ ਸਹਿ-ਹੋਂਦ ਦੇ ਵਿਸ਼ੇ ਉੱਤੇ ਬੁਣੇ ਗਏ ਹਨ।


    ​


    ਇਸ ਮੌਕੇ ਉੱਤੇ ਮਿਆਂਮਾਰ ਦੇ ਰਾਸ਼ਟਰਪਤੀ, ਸ਼੍ਰੀ ਵਿਨ ਮਿਯੰਟ( Mr. Win Myint ) , ਨੇਪਾਲ ਦੇ ਪ੍ਰਧਾਨ ਮੰਤਰੀ, ਸ਼੍ਰੀ ਕੇ.ਪੀ. ਸ਼ਰਮਾ ਓਲੀ , ਰਾਸ਼ਟਰੀ ਵੀਅਤਨਾਮ ਬੋਧੀ ਸੰਘ ਦੇ ਸਭ ਤੋਂ ਸਨਮਾਨਯੋਗ ਸੁਪਰੀਮ ਪੈਟ੍ਰੀਆਰਕ , ਵੀਅਤਨਾਮ ਦੀ ਨੈਸ਼ਨਲ ਅਸੈਂਬਲੀ ਦੀ ਪ੍ਰਧਾਨ, ਸੁਸ਼੍ਰੀ ਗੁਏਨ ਥੀ ਕਿਮ ਨਗਨ( Ms. Nguyen Thi Kim Ngan ) , ਭੁਟਾਨ ਦੀ ਨੈਸ਼ਨਲ ਕੌਂਸਿਲ ਦੇ ਚੇਅਰਮੈਨ ਸ਼੍ਰੀ ਤਾਸ਼ੀ ਦੋਰਜੀ ਅਤੇ ਹੋਰ ਪਤਵੰਤੇ ਹਾਜ਼ਰ ਸਨ।


    ***

    
    
    (Release ID: 1571941) Visitor Counter : 1