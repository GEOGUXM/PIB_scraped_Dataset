      ਉਪ ਰਾਸ਼ਟਰਪਤੀ ਸਕੱਤਰੇਤ

      ਪ੍ਰਮਾਣੂ ਬਿਜਲੀ ਗ੍ਰੀਨਹਾਊਸ ਗੈਸਾਂ ਦੀ ਨਿਕਾਸੀ ਵਿੱਚ ਕਮੀ ਲਿਆ ਸਕਦੀ ਹੈ: ਉਪ ਰਾਸ਼ਟਰਪਤੀ
      Posted On: 16 MAY 2019 4:45PM by PIB Chandigarh


    ਪ੍ਰਮਾਣੂ ਬਿਜਲੀ ਗ੍ਰੀਨਹਾਊਸ ਗੈਸਾਂ ਦੀ ਨਿਕਾਸੀ ਵਿੱਚ ਕਮੀ ਲਿਆ ਸਕਦੀ ਹੈ: ਉਪ ਰਾਸ਼ਟਰਪਤੀ
    ਪ੍ਰਮਾਣੂ ਬਿਜਲੀ ਸੁਰੱਖਿਅਤ ਅਤੇ ਊਰਜਾ ਦੀ ਵਧਦੀ ਮੰਗ ਨੂੰ ਪੂਰਾ ਕਰਨ ਦੇ ਸਮਰੱਥ ;


    ਪ੍ਰਮਾਣੂ ਖਣਿਜ ਡਾਇਰੈਕਟੋਰੇਟ ਦਾ ਦੌਰਾ ਕੀਤਾ ਅਤੇ ਵਿਗਿਆਨੀਆਂ ਨਾਲ ਗੱਲਬਾਤ ਕੀਤੀ


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਕਿਹਾ ਹੈ ਕਿ ਪ੍ਰਮਾਣੂ ਬਿਜਲੀ ਗ੍ਰੀਨਹਾਊਸ ਗੈਸਾਂ ਦੀ ਨਿਕਾਸੀ ਵਿੱਚ ਵਿਆਪਕ ਕਮੀ ਲਿਆ ਸਕਦੀ ਹੈ ਅਤੇ ਉਸ ਵਿੱਚ ਦੇਸ਼ ਵਿੱਚ ਵਧਦੀ ਊਰਜਾ ਦੀ ਮੰਗ ਨੂੰ ਪੂਰਾ ਕਰਨ ਦੀ ਸਮਰੱਥਾ ਮੌਜੂਦ ਹੈ।


    ਸ਼੍ਰੀ ਨਾਇਡੂ ਨੇ ਅੱਜ ਪ੍ਰਮਾਣੂ ਖਣਿਜ ਖੋਜ ਡਾਇਰੈਕਟੋਰੇਟ (ਏਐੱਮਡੀ) , ਹੈਦਰਾਬਾਦ ਦੇ 70 ਸਾਲ ਪੂਰੇ ਹੋਣ ਮੌਕੇ ਉੱਤੇ ਵਿਗਿਆਨੀਆਂ ਅਤੇ ਸਟਾਫ ਨੂੰ ਸੰਬੋਧਨ ਕਰਦੇ ਹੋਏ ਕਿਹਾ ਕਿ ਜਲਵਾਯੂ ਪਰਿਵਰਤਨ ਵਿਸ਼ਵ ਦੀ ਮੌਜੂਦਾ ਦੌਰ ਦੀਆਂ ਸਭ ਤੋਂ ਪ੍ਰਮੁੱਖ ਪ੍ਰਮਾਣੂ ਚਿੰਤਾਵਾਂ ਵਿੱਚੋਂ ਇੱਕ ਹੈ।


    ਉਨ੍ਹਾਂ ਕਿਹਾ ਕਿ ਅੱਜ ਇਹ ਸੁਨਿਸ਼ਚਿਤ ਕਰਨ ਦੀ ਜ਼ਰੂਰਤ ਹੈ ਕਿ ਆਧੁਨਿਕ ਟੈਕਨੋਲੋਜੀਆਂ ਸੁਰੱਖਿਅਤ ਅਤੇ ਭਰੋਸੇਯੋਗ ਹੋਣ । ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਪ੍ਰਮਾਣੂ ਬਿਜਲੀ ਊਰਜਾ ਦੇ ਭਰੋਸੇਯੋਗ ਅਤੇ ਸੁਰੱਖਿਅਤ ਵਿਕਲਪਾਂ ਵਿੱਚੋਂ ਇੱਕ ਹੈ ਅਤੇ ਉਨ੍ਹਾਂ ਨੇ 40 ਸਾਲਾਂ ਤੋਂ ਜ਼ਿਆਦਾ ਸਮੇਂ ਤੋਂ ਬਿਨਾ ਕਿਸੇ ਗੰਭੀਰ ਘਟਨਾ ਦੇ ਪ੍ਰਮਾਣੂ ਬੇੜੇ ਦਾ ਸੰਚਾਲਨ ਕਰਨ ਦੇ ਰਿਕਾਰਡ ਲਈ ਇਸ ਦੀ ਸ਼ਲਾਘਾ ਕੀਤੀ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ ਪ੍ਰਮਾਣੂ ਊਰਜਾ ਵਿੱਚ ਭਾਰਤ ਦੀ ਵਧਦੀ ਦਿਲਚਸਪੀ ਦਾ ਅਧਾਰ ਇਹ ਗਹਿਰਾ ਵਿਸ਼ਵਾਸ ਹੈ ਕਿ ਅਣੂ ਦੀ ਸ਼ਕਤੀ ਦੀ ਵਰਤੋਂ ਦੇਸ਼ ਦੇ ਮਾਨਵੀ ਅਤੇ ਸਮਾਜਕ ਵਿਕਾਸ ਨੂੰ ਪ੍ਰਾਪਤ ਕਰਨ ਵਿੱਚ ਮਦਦਗਾਰ ਹੋ ਸਕਦੀ ਹੈ। ਉਨ੍ਹਾਂ ਕਿਹਾ ਕਿ ਭਾਰਤ ਨੇ ਬਹੁਤ ਸੋਚ – ਸਮਝ ਕੇ ਆਉਂਦੇ ਸਾਲਾਂ ਲਈ ਘੱਟ - ਕਾਰਬਨ ਵਿਕਾਸ ਵਾਲੇ ਮਾਡਲ ਨੂੰ ਅੱਗੇ ਵਧਾਉਣ ਲਈ ਇੱਕ ਰਣਨੀਤਕ ਵਿਕਲਪ ਚੁਣਿਆ ਹੈ ਅਤੇ ਪ੍ਰਦੂਸ਼ਣ ਵਿੱਚ ਕਮੀ ਲਿਆਉਣਾ ਇੱਕ ਵੱਡੀ ਚੁਣੌਤੀ ਹੈ।


    ਕਈ ਮਹੱਤਵਪੂਰਨ ਖਣਿਜਾਂ ਦੀ ਖੋਜ ਕਰਨ ਲਈ ਅਤਿਆਧੁਨਿਕ ਨਵੀਆਂ ਟੈਕਨੋਲੋਜੀਆਂ ਗ੍ਰਹਿਣ ਕਰਨ ਦੇ ਏਐੱਮਡੀ ਦੇ ਯਤਨਾਂ ਦੀ ਸ਼ਲਾਘਾ ਕਰਦੇ ਹੋਏ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਉਨ੍ਹਾਂ ਨੂੰ ਇਹ ਜਾਣ ਕੇ ਬੇਹੱਦ ਖੁਸ਼ੀ ਹੋਈ ਕਿ ਦੇਸ਼ ਵਿੱਚ ਤਿੰਨ ਲੱਖ ਟਨ ਤੋਂ ਜ਼ਿਆਦਾ ਯੂਰੇਨੀਅਮ ਆਕਸਾਈਡ ਦੇ ਭੰਡਾਰ ਮੌਜੂਦ ਹਨ ਅਤੇ ਲਗਭਗ 1200 ਮਿਲੀਅਨ ਟਨ ਵਿੱਚ ਸੈਂਡ ਮਿਨਰਲ ਦੇ ਭੰਡਾਰ ਉਪਲੱਬਧ ਹਨ । ਉਨ੍ਹਾਂ ਕਿਹਾ , ‘ ਸਭ ਤੋਂ ਮਹੱਤਵਪੂਰਨ ਗੱਲ ਇਹ ਹੈ ਕਿ ਯੂਰੇਨੀਅਮ ਸੰਸਾਧਨ ਵਿੱਚ ਵਾਧੇ ਦੀ ਦਿਸ਼ਾ ਵਿੱਚ ਮਹੱਤਵਪੂਰਨ ਯਤਨ ਏਐੱਮਡੀ ਵੱਲੋਂ ਕੀਤਾ ਗਿਆ ਹੈ । ਸ਼ੁਰੂਆਤੀ 60 ਸਾਲ ਦੀਆਂ ਗਤੀਵਿਧੀਆਂ ਦੌਰਾਨ ਮਿਲੇ ਲਗਭਗ ਇੱਕ ਲੱਖ ਟਨ ਤੋਂ ਲੈ ਕੇ ਉਸ ਦੇ ਬਾਅਦ ਦੇ 10 ਸਾਲਾਂ ਵਿੱਚ ਲਗਭਗ 2 ਲੱਖ ਟਨ ਵਾਧੂ ਭੰਡਾਰ ਦੀ ਖੋਜ ਕੀਤੀ ਜਾਣੀ ਬੇਹੱਦ ਸ਼ਲਾਘਾਯੋਗ ਹੈ। ’


    ਸ਼੍ਰੀ ਨਾਇਡੂ ਨੇ ਵਿਸ਼ਵਾਸ ਪ੍ਰਗਟ ਕੀਤਾ ਕਿ ਕੁਡੱਪਾ ਬੇਸਿਨ ਸਮੇਤ ਦੇਸ਼ ਦੇ ਕਈ ਭਾਗਾਂ ਵਿੱਚ ਏਐੱਮਡੀ ਦੀ ਖੋਜ ਤੋਂ ਹੋਰ ਜ਼ਿਆਦਾ ਯੂਰੇਨੀਅਮ ਦੀਆਂ ਖਾਣਾਂ ਤੱਕ ਪਹੁੰਚ ਦਾ ਮਾਰਗ ਹਾਸਲ ਹੋਵੇਗਾ ।


    ਇਸ ਮੌਕੇ ਉੱਤੇ ਏਐੱਮਡੀ ਦੇ ਡਾਇਰੈਕਟਰ ਸ਼੍ਰੀ ਐੱਮ. ਬੀ. ਵਰਮਾ ਅਤੇ ਹੋਰ ਸੀਨੀਅਰ ਵਿਗਿਆਨੀ ਅਤੇ ਅਧਿਕਾਰੀ ਹਾਜ਼ਰ ਸਨ ।


    ਇਸ ਤੋਂ ਪਹਿਲਾਂ ਏਐੱਮਡੀ ਦੇ ਅਧਿਕਾਰੀਆਂ ਨੇ ਉਪ ਰਾਸ਼ਟਰਪਤੀ ਦੇ ਸਾਹਮਣੇ ਆਪਣੇ ਸੰਗਠਨ ਦੀਆਂ ਗਤੀਵਿਧੀਆਂ ਬਾਰੇ ਪੇਸ਼ਕਾਰੀ ਦਿੱਤੀ ।


    ਉਪ ਰਾਸ਼ਟਰਪਤੀ ਨੇ ਏਐੱਮਡੀ ਦੇ 70 ਸਾਲਾਂ ਦੇ ਖੋਜ ਦੇ ਸਨਮਾਨ ਵਿੱਚ ‘ ਕੁਡੱਪਾ ਮੋਨੋਲਿਥ ’ ( ‘Cuddapah Monolith’ ) ਤਖ਼ਤੀ ਤੋਂ ਪਰਦਾ ਹਟਾਇਆ।


    ***

    
    
    (Release ID: 1572222) Visitor Counter : 1