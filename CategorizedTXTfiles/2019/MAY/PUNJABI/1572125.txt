      ਭਾਰਤ ਚੋਣ ਕਮਿਸ਼ਨ

      ਆਮ ਚੋਣਾਂ 2019 ਪੜਾਅ-6 ਵਿੱਚ ਝਾਰਖੰਡ ਦੇ ਗਿਰੀਡੀਹ, ਧਨਬਾਦ, ਜਮਸ਼ੇਦਪੁਰ ਅਤੇ ਸਿੰਘਭੂਮ ਸੰਸਦੀ ਹਲਕਿਆਂ ਵਿੱਚ ਵੋਟਾਂ ਪੈਣਗੀਆਂ
      Posted On: 15 MAY 2019 5:40PM by PIB Chandigarh


    ਆਮ ਚੋਣਾਂ 2019 ਪੜਾਅ-6 ਵਿੱਚ ਝਾਰਖੰਡ ਦੇ ਗਿਰੀਡੀਹ , ਧਨਬਾਦ , ਜਮਸ਼ੇਦਪੁਰ ਅਤੇ ਸਿੰਘਭੂਮ ਸੰਸਦੀ ਹਲਕਿਆਂ ਵਿੱਚ ਵੋਟਾਂ ਪੈਣਗੀਆਂ


    ਇਨ੍ਹਾਂ ਚਾਰ ਸੰਸਦੀ ਹਲਕਿਆਂ ਵਿੱਚ ਪਿਛਲੀਆਂ ਆਮ ਚੋਣਾਂ ਤੋਂ ਬਾਅਦ ਵੋਟਰਾਂ ਦੀ ਗਿਣਤੀ ਵਿੱਚ 8.62% ਵਾਧਾ ਹੋਇਆ


    ਝਾਰਖੰਡ ਵਿੱਚ ਪੜਾਅ-6 ਵਿੱਚ 18-19 ਸਾਲ ਵਰਗ ਗਰੁੱਪ ਦੇ 84,338 ਵੋਟਰ


    ਝਾਰਖੰਡ ' ਚ ਪੜਾਅ-6 ਦੀ ਪੋਲਿੰਗ ਲਈ 8581 ਪੋਲਿੰਗ ਬੂਥ ਕਾਇਮ ਕੀਤੇ ਗਏ


    ਗਿਰੀਡੀਹ ਸੰਸਦੀ ਹਲਕੇ ਤੋਂ 15 , ਧਨਬਾਦ ਸੰਸਦੀ ਹਲਕੇ ਤੋਂ 20 , ਜਮਸ਼ੇਦਪੁਰ ਸੰਸਦੀ ਹਲਕੇ ਤੋਂ 23 ਅਤੇ ਸਿੰਘਭੂਮ ਸੰਸਦੀ ਹਲਕੇ ਤੋਂ 9 ਉਮੀਦਵਾਰ ਮੈਦਾਨ ਵਿੱਚ


    ਆਮ ਚੋਣਾਂ 2019 ਦੇ 6ਵੇਂ ਪੜਾਅ ਵਿੱਚ ਝਾਰਖੰਡ ਦੇ ਗਿਰੀਡੀਹ , ਧਨਬਾਦ , ਜਮਸ਼ੇਦਪੁਰ ਅਤੇ ਸਿੰਘਭੂਮ ਸੰਸਦੀ ਹਲਕਿਆਂ (ਪੀਸੀ) ਵਿੱਚ 12 ਮਈ ਨੂੰ ਵੋਟਾਂ ਪੈਣਗੀਆਂ । ਗਿਰੀਡੀਹ (ਸੰਸਦੀ ਹਲਕਾ ਨੰ 6) , ਧਨਬਾਦ (ਸੰਸਦੀ ਹਲਕਾ ਨੰ 7) ਅਤੇ ਜਮਸ਼ੇਦਪੁਰ (ਸੰਸਦੀ ਹਲਕਾ ਨੰ 9) ਇਹ ਸਾਰੇ ਜਨਰਲ ਸੀਟ ਦੇ ਹਲਕੇ ਹਨ ਜਦਕਿ ਸਿੰਘਭੂਮ (ਹਲਕਾ ਨੰ 10) ਐੱਸਟੀ ਸੀਟ ਲਈ ਰਿਜ਼ਰਵ ਹਲਕਾ ਹੈ ।


    ਮੁੱਖ ਚੋਣ ਅਧਿਕਾਰੀ (ਸੀਈਓ) (ਝਾਰਖੰਡ) ਦੀ , ਵੈੱਬਸਾਈਟ ਤੋਂ ਮਿਲੇ ਅੰਕੜਿਆਂ ਅਨੁਸਾਰ ਇਨ੍ਹਾਂ ਚਾਰ ਹਲਕਿਆਂ ਵਿੱਚ ਕੁੱਲ 66,64,929 ਵੋਟਰ ਹਨ ਜਿਨ੍ਹਾਂ ਵਿੱਚੋਂ 35,05,565 ਮਰਦ ਵੋਟਰ ਹਨ , 31,79,720 ਮਹਿਲਾ ਵੋਟਰ ਅਤੇ 116 ਤੀਜੇ ਲਿੰਗ ਵਾਲੇ ਵੋਟਰ ਹਨ । ਝਾਰਖੰਡ ਵਿੱਚ 6ਵੇਂ ਪੜਾਅ ਦੀ ਪੋਲਿੰਗ ਵਿੱਚ 84,338 ਵੋਟਰ 18-19 ਉਮਰ ਵਰਗ ਦੇ ਹਨ ।


    ਭਾਰਤੀ ਚੋਣ ਕਮਿਸ਼ਨ ( ECI) ਦੀ ਵੈੱਬਸਾਈਟ ਤੋਂ ਮਿਲੇ ਅੰਕੜੇ ਦਰਸਾਉਂਦੇ ਹਨ ਕਿ 2014 ਦੀਆਂ ਆਮ ਚੋਣਾਂ ਵਿੱਚ ਇਨ੍ਹਾਂ ਚਾਰ ਸੰਸਦੀ ਹਲਕਿਆਂ ਵਿੱਚ ਕੁੱਲ 61,35,962 ਵੋਟਰ ਸਨ । 2019 ਦੀਆਂ ਆਮ ਚੋਣਾਂ ਵਿੱਚ ਇਹ ਗਿਣਤੀ ਵਧ ਕੇ 66,64,929 ਹੋ ਗਈ ਹੈ । ਇਸ ਤਰ੍ਹਾਂ ਇਸ ਵਿੱਚ ਪਿਛਲੀਆਂ ਆਮ ਚੋਣਾਂ ਨਾਲੋਂ 5,28,967 (8.62%) ਵੋਟਰਾਂ ਦਾ ਵਾਧਾ ਹੋਇਆ ।


    ਆਮ ਚੋਣਾਂ ਦੇ ਛੇਵੇਂ ਪੜਾਅ ਦਾ ਇੱਕ ਦਿਲਚਸਪ ਤੱਥ ਇਹ ਹੈ ਕਿ ਝਾਰਖੰਡ ਵਿੱਚ ਧਨਬਾਦ ਸੰਸਦੀ ਹਲਕਾ ਖੇਤਰਫਲ ਦੇ ਹਿਸਾਬ ਨਾਲ (2177.55 ਵਰਗ ਕਿਲੋਮੀਟਰ) ਸਭ ਤੋਂ ਛੋਟਾ ਹਲਕਾ ਹੈ ਜਦਕਿ ਚੋਣਕਾਰਾਂ ਦੀ ਗਿਣਤੀ (20,44,802) ਦੇ ਹਿਸਾਬ ਨਾਲ ਇਹ ਸਭ ਤੋਂ ਵੱਡਾ ਹਲਕਾ ਹੈ ।


    ਪੜਾਅ-6 ਵਿੱਚ ਵੱਖ ਵੱਖ ਰਾਜਨੀਤਕ ਦਲਾਂ ਦੇ ਗਿਰੀਡੀਹ ਹਲਕੇ ਵਿੱਚ 15 , ਧਨਬਾਦ ਸੰਸਦੀ ਹਲਕੇ ਵਿੱਚ 20 , ਜਮਸ਼ੇਦਪੁਰ ਹਲਕੇ ਵਿੱਚ 23 ਅਤੇ ਸਿੰਘਭੂਮ ਸੰਸਦੀ ਹਲਕੇ ਵਿੱਚ 9 ਉਮੀਦਵਾਰ ਚੋਣ ਲੜ ਰਹੇ ਹਨ ।


    *****

    
    
    (Release ID: 1572125) Visitor Counter : 1