      ਵਣਜ ਤੇ ਉਦਯੋਗ ਮੰਤਰਾਲਾ

      ਵਿਕਾਸਸ਼ੀਲ ਦੇਸ਼ਾਂ ਦੀ ਡਬਲਿਊਟੀਓ ਮਨਿਸਟ੍ਰੀਅਲ ਮੀਟਿੰਗ ਨਵੀਂ ਦਿੱਲੀ ਵਿੱਚ ਸੰਪੰਨ
      Posted On: 14 MAY 2019 6:36PM by PIB Chandigarh


    ਨਵੀਂ ਦਿੱਲੀ ਵਿੱਚ ਆਯੋਜਿਤ ਡਬਲਿਊਟੀਓ ਮਨਿਸਟ੍ਰੀਅਲ ਮੀਟਿੰਗ ਵਿੱਚ ਪ੍ਰਤੀਭਾਗੀ ਦੇਸ਼ਾਂ ਦੇ


    ਵਫ਼ਦਾਂ ਦੇ ਪ੍ਰਮੁੱਖਾਂ ਦੀ ਗਰੁੱਪ ਫੋਟੋ


      * ਦੇਸ਼ਾਂ ਦੀ ਡਬਲਿਊੁਟੀਓ ਮਨਿਸਟ੍ਰੀਅਲ ਬੈਠਕ ਅੱਜ ਨਵੀਂ ਦਿੱਲੀ ਵਿੱਚ ਸੰਪੰਨ ਹੋਈ। ਕੇਂਦਰੀ ਵਣਜ ਅਤੇ ਉਦਯੋਗ ਅਤੇ ਸ਼ਹਿਰੀ ਹਵਾਬਾਜ਼ੀ ਮੰਤਰੀ, ਸ਼੍ਰੀ ਸੁਰੇਸ਼ ਪ੍ਰਭੂ ਦੀ ਮੇਜ਼ਬਾਨੀ ਵਿੱਚ ਆਯੋਜਿਤ ਡਿਨਰ ਨਾਲ ਕੱਲ੍ਹ ਸ਼ਾਮ ਮਨਿਸਟ੍ਰੀਅਲ ਮੀਟਿੰਗ ਦੀ ਸ਼ੁਰੁਆਤ ਹੋਈ। ਵਿਸ਼ਵ ਵਪਾਰ ਸੰਗਠਨ (ਡਬਿਲਊਟੀਓ) ਦੇ ਡਾਇਰੈਕਟਰ ਜਨਰਲ, ਸ਼੍ਰੀ ਰੋਬਰਟੋ ਅਜ਼ੈਵੇਡੋ ( Roberto Azevedo) ਵੀ ਰਾਤ ਦੇ ਖਾਣੇ ਦੌਰਾਨ ਹਾਜ਼ਰ ਸਨ ।


    ਸ਼੍ਰੀ ਸੁਰੇਸ਼ ਪ੍ਰਭੂ ਨੇ ਡਿਨਰ ਦੌਰਾਨ ਆਪਣੇ ਸੰਬੋਧਨ ਵਿੱਚ ਕਿਹਾ ਕਿ ਇਹ ਬੈਠਕ ਨਵੀਂ ਦਿੱਲੀ ਵਿੱਚ ਅਜਿਹੇ ਸਮੇਂ ਆਯੋਜਿਤ ਕੀਤੀ ਜਾ ਰਹੀ ਹੈ , ਜਦੋਂ ਵਪਾਰ ਸਬੰਧੀ ਤਣਾਅ ਵਿੱਚ ਕਮੀ ਹੋਣ ਦਾ ਕੋਈ ਸੰਕੇਤ ਨਹੀਂ ਮਿਲ ਰਿਹਾ ਹੈ ਅਤੇ ਸਰੱਖਿਆਵਾਦੀ ਰੁਝਾਨ ਵਧਦੇ ਜਾ ਰਹੇ ਹਨ , ਜਿਸ ਦੇ ਮੱਦੇਨਜ਼ਰ ਹੁਣ ਸਮਾਂ ਆ ਗਿਆ ਹੈ ਕਿ ਬਹੁਪੱਖੀ ਵਿਵਸਥਾ ਤਹਿਤ ਸਮੂਹਿਕ ਤੌਰ ‘ਤੇ ਅੱਗੇ ਦੀ ਰਾਹ ਬਾਰੇ ਵਿਚਾਰ ਵਟਾਂਦਰਾ ਕੀਤਾ ਜਾਵੇ ।


    ਇੱਕ ਸਾਲ ਪਹਿਲਾਂ 19-20 ਮਾਰਚ , 2018 ਨੂੰ ਭਾਰਤ ਨੇ ਇੱਕ ਗੈਰ ਰਸਮੀ ਡਬਲਿਊਟੀਓ ਮਨਿਸਟ੍ਰੀਅਲ ਸੰਮੇਲਨ ਆਯੋਜਿਤ ਕੀਤਾ ਸੀ , ਜਿਸ ਵਿੱਚ 50 ਤੋਂ ਵੀ ਜ਼ਿਆਦਾ ਮੈਂਬਰ ਦੇਸ਼ਾਂ ਨੇ ਹਿੱਸਾ ਲਿਆ ਸੀ। ਇਨ੍ਹਾਂ ਮੈਂਬਰ ਦੇਸ਼ਾਂ ਵਿੱਚ ਵਿਕਸਿਤ ਅਤੇ ਵਿਕਾਸਸ਼ੀਲ ਦੋਵੇਂ ਹੀ ਦੇਸ਼ ਸ਼ਾਮਲ ਸਨ । ਮਾਰਚ , 2018 ਵਿੱਚ ਨਵੀਂ ਦਿੱਲੀ ਵਿੱਚ ਆਯੋਜਿਤ ਸੰਮੇਲਨ ਵਿੱਚ ਇਸ ਗੱਲ ‘ਤੇ ਵਿਸ਼ੇਸ਼ ਜ਼ੋਰ ਦਿੱਤਾ ਗਿਆ ਸੀ ਕਿ ਨਿਯਮ ਅਧਾਰਤ ਬਹੁਪੱਖੀ ਵਪਾਰ ਪ੍ਰਣਾਲੀ ਦੇ ਕੰਮ-ਕਾਜ ਅਤੇ ਭਰੋਸੇਯੋਗਤਾ ਨੂੰ ਬਰਕਰਾਰ ਰੱਖਣ ਦੇ ਨਾਲ-ਨਾਲ ਇਸ ਨੂੰ ਹੋਰ ਵਧਾਇਆ ਜਾਵੇ , ਜਿਵੇਂ ਕ‌ਿ ਡਬਲਿਊਟੀਓ ਵਿੱਚ ਸਮਾਵਿਸ਼ਟ ਹੈ ।


    ਵਣਜ ਮੰਤਰੀ ਨੇ ਉਮੀਦ ਪ੍ਰਗਟਾਈ ਕਿ ਨਵੀਂ ਦਿੱਲੀ ਵਿੱਚ ਆਯੋਜਿਤ ਮਨਿਸਟ੍ਰੀਅਲ ਮੀਟਿੰਗ ਵਿੱਚ ਡਬਲਿਊਟੀਓ ਨਾਲ ਜੁੜੀਆਂ ਵਾਰਤਾਵਾਂ ਵਿੱਚ ਵਿਕਾਸ ਦੀ ਕੇਂਦਰਤਾ ਮੁੜ ਪ੍ਰਵਾਨ ਕੀਤੀ ਜਾਵੇਗੀ ਅਤੇ ਇਸ ਦੇ ਨਾਲ ਹੀ ਇਸ ਦੇ ਮੂਲ ਵਿੱਚ ਵਿਕਾਸ ਨੂੰ ਰੱਖਦੇ ਹੋਏ ਡਬਲਿਊਟੀਓ ਵਿੱਚ ਸੁਧਾਰਾਂ ਲਈ ਸੁਝਾਅ ਦਿੱਤੇ ਜਾਣਗੇ ।


    ***

    
    
    (Release ID: 1572067) Visitor Counter : 1
    
    
    
    
    

*