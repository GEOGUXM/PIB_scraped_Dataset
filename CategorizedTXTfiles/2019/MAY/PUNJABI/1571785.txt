      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਕੱਲ ਵੀਅਤਨਾਮ ਦੀ ਚਾਰ ਦਿਨਾਂ ਯਾਤਰਾ 'ਤੇ ਜਾ ਰਹੇ ਹਨ
      Posted On: 08 MAY 2019 3:58PM by PIB Chandigarh


    
    ਉਪ ਰਾਸ਼ਟਰਪਤੀ ਕੱਲ ਵੀਅਤਨਾਮ ਦੀ ਚਾਰ ਦਿਨਾਂ ਯਾਤਰਾ 'ਤੇ ਜਾ ਰਹੇ ਹਨ


    ਉਪ ਰਾਸ਼ਟਰਪਤੀ ਵੀਅਤਨਾਮ ਦੇ ਨੇਤਾਵਾਂ ਨਾਲ ਉੱਚ-ਪੱਧਰੀ ਵਾਰਤਾ ਕਰਨਗੇ


    ਵੇਸਾਕ ਦੇ 16ਵੇਂ ਸੰਯੁਕਤ ਰਾਸ਼ਟਰ ਦਿਵਸ ਵਿੱਚ ਸ਼ਾਮਲ ਹੋਣਗੇ


    ਭਾਰਤ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ ਵੈਂਕਈਆ ਨਾਇਡੂ 09 ਮਈ ਨੂੰ ਵੀਅਤਨਾਮ ਦੀ ਚਾਰ ਦਿਨਾਂ ਸਰਕਾਰੀ ਯਾਤਰਾ ਉੱਤੇ ਜਾ ਰਹੇ ਹਨ। ਉਨ੍ਹਾਂ ਦੀ ਇਸ ਯਾਤਰਾ ਨਾਲ ਦੱਖਣ ਪੂਰਬ ਏਸ਼ਿਆਈ ਰਾਸ਼ਟਰ ਨਾਲ ਭਾਰਤ ਦੀ ਵਿਆਪਕ ਰਣਨੀਤਕ ਸਾਂਝ ਵਿੱਚ ਵਾਧਾ ਹੋਣ ਦੀ ਉਮੀਦ ਹੈ।


    ਵੀਅਤਨਾਮ ਦੇ ਨੇਤਾਵਾਂ ਨਾਲ ਗੱਲਬਾਤ ਕਰਨ ਦੇ ਇਲਾਵਾ ਉਪ ਰਾਸ਼ਟਰਪਤੀ 12 ਮਈ ਨੂੰ ਵੀਅਤਨਾਮ ਦੇ ਉੱਤਰੀ ਹਾ ਨਾਮ ( Ha Nam ) ਪ੍ਰਾਂਤ ਸਥਿਤ ਤਾਮ ਚੁਕ ਪੈਗੋਡਾ ਵਿੱਚ ਵੇਸਾਕ ਦੇ 16 ਵੇਂ ਸੰਯੁਕਤ ਰਾਸ਼ਟਰ ਦਿਵਸ ਵਿੱਚ ਸ਼ਾਮਲ ਹੋਣਗੇ। ਉਪ ਰਾਸ਼ਟਰਪਤੀ ਇਸ ਪ੍ਰੋਗਰਾਮ ਦੇ ਉਦਘਾਟਨ ਸੈਸ਼ਨ ਵਿੱਚ ‘ ਗਲੋਬਲ ਅਗਵਾਈ ਲਈ ਬੌਧਿਕ ਦ੍ਰਿਸ਼ਟੀਕੋਣ ਅਤੇ ਸਥਾਈ ਸਮਾਜ ਲਈ ਸਾਂਝੀ ਜ਼ਿੰਮੇਦਾਰੀ ’ ਵਿਸ਼ੇ ਉੱਤੇ ਮੁੱਖ ਭਾਸ਼ਣ ਦੇਣਗੇ।


    ਵੀਅਤਨਾਮ ਦੀ ਰਾਜਧਾਨੀ ਹਨੋਈ ( Honoi ) ਪੁੱਜਣ ਉੱਤੇ ਸ਼੍ਰੀ ਨਾਇਡੂ ਭਾਰਤ ਦੇ ਰਾਜਦੂਤ ਦੁਆਰਾ ਆਯੋਜਿਤ ਇੱਕ ਸੁਆਗਤ ਸਮਾਰੋਹ ਵਿੱਚ ਭਾਰਤੀ ਭਾਈਚਾਰੇ ਨੂੰ ਸੰਬੋਧਨ ਕਰਨਗੇ।


    ਅਗਲੇ ਦਿਨ , ਉਪ ਰਾਸ਼ਟਰਪਤੀ ਸੂਰਵੀਰਾਂ ਅਤੇ ਸ਼ਹੀਦਾਂ ਦੇ ਰਾਸ਼ਟਰੀ ਸਮਾਰਕ ਉੱਤੇ ਸ਼ਹੀਦਾਂ ਨੂੰ ਸ਼ਰਧਾਂਜਲੀ ਅਰਪਿਤ ਕਰਨਗੇ ਅਤੇ ਉਸ ਦੇ ਬਾਅਦ ਰਾਸ਼ਟਰਪਤੀ ਮਹਿਲ ਜਾਣਗੇ , ਜਿੱਥੇ ਉਨ੍ਹਾਂ ਦਾ ਰਸਮੀ ਸੁਆਗਤ ਕੀਤਾ ਜਾਵੇਗਾ।


    ਸ਼੍ਰੀ ਨਾਇਡੂ ਵੀਅਤਨਾਮ ਦੇ ਉਪ ਰਾਸ਼ਟਰਪਤੀ, ਸ਼੍ਰੀ ਡਾਂਗ ਥੀ ਨਗੋਕ ਥਿਨਹ (Dang Thi Ngoc Thinh) ਦੇ ਨਾਲ ਵੀ ਗੱਲਬਾਤ ਕਰਨਗੇ ਅਤੇ ਵਫਦ ਪੱਧਰ ਦੀ ਗੱਲਬਾਤ ਕਰਨਗੇ। ਉਹ ਵੀਅਤਨਾਮ ਦੀ ਰਾਸ਼ਟਰੀ ਅਸੈਂਬਲੀ ਦੇ ਚੇਅਰਪਰਸਨ, ਸ਼੍ਰੀਮਾਨ ਮੀ ਗੁਏਨ ਕਿਮ ਥੀ ਨਗਨ (Mme. Nguyen Kim Thi Nagan) ਨਾਲ ਵੀ ਮੁਲਾਕਾਤ ਕਰਨਗੇ।


    ਉੱਚ ਪੱਧਰੀ ਗੱਲਬਾਤ ਦੌਰਾਨ , ਸ਼੍ਰੀ ਨਾਇਡੂ ਅਤੇ ਉਨ੍ਹਾਂ ਦੇ ਮੇਜ਼ਬਾਨਾਂ ਦਰਮਿਆਨ ਵਪਾਰ ਅਤੇ ਨਿਵੇਸ਼ ਸਬੰਧਾਂ ਸਹਿਤ ਕਈ ਮੁੱਦਿਆਂ ਉੱਤੇ ਚਰਚਾ ਹੋਣ ਦੀ ਉਮੀਦ ਹੈ। ਭਾਰਤ ਦੇ ਨਿਰਯਾਤ ਲਈ ਬਿਹਤਰ ਬਜ਼ਾਰ ਪਹੁੰਚ ਉਪਲਬੱਧ ਕਰਨ , ਤੇਲ ਅਤੇ ਗੈਸ ਖੇਤਰਾਂ ਵਿੱਚ ਮੌਕਿਆਂ ਦੀ ਖੋਜ ਕਰਨ , ਵੀਅਤਨਾਮ ਵਿੱਚ ਭਾਰਤੀ ਔਸ਼ਧੀ ਨਿਰਮਾਣ ਸੇਵਾਵਾਂ ਲਈ ਸਹਾਇਤਾ ਪ੍ਰਦਾਨ ਕਰਨ , ਰੱਖਿਆ ਅਤੇ ਪੁਲਾੜ ਟੈਕਨੋਲੋਜੀਆਂ ਵਿੱਚ ਸਹਿਯੋਗ , ਵੀਅਤਨਾਮੀ ਰੱਖਿਆ ਬਲਾਂ ਲਈ ਸਿਖਲਾਈ ਅਤੇ ਸਮਰੱਥਾ ਨਿਰਮਾਣ ਅਤੇ ਦੋਹਾਂ ਦੇਸ਼ਾਂ ਵਿੱਚ ਸੱਭਿਆਚਾਰਕ ਸਬੰਧਾਂ ਨੂੰ ਮਜ਼ਬੂਤ ਬਣਾਉਣ ਬਾਰੇ ਗੱਲਬਾਤ ਹੋਣ ਦੀ ਉਮੀਦ ਹੈ।


    11 ਮਈ ਨੂੰ , ਸ਼੍ਰੀ ਨਾਇਡੂ ਹੋ ਚੀ ਮਿਨਹ (Ho Chi Minh) ਦੇ ਮਕਬਰੇ 'ਤੇ ਜਾਣਗੇ ਜਿੱਥੇ ਉਹ ਸਵਰਗੀ ਰਾਸ਼ਟਰਪਤੀ ਨੂੰ ਸ਼ਰਧਾਂਜਲੀ ਦੇਣਗੇ। ਸ਼੍ਰੀ ਨਾਇਡੂ ਮਹਾਤਮਾ ਗਾਂਧੀ ਦੀ 150 ਵੀਂ ਜਯੰਤੀ ਦੇ ਮੌਕੇ ਸ਼ੁਰੂ ਕੀਤੀ ਗਈ ‘ ਮਾਨਵਤਾ ਲਈ ਭਾਰਤ ’ ਪਹਿਲ ਤਹਿਤ ਵੀਅਤਨਾਮ ਵਿੱਚ ਆਯੋਜਿਤ ‘ ਜੈਪੁਰ ਫੁਟ ਆਰਟੀਫਿਸ਼ਿਅਲ ਲਿੰਬ ਫਿਟਮੈਂਟ ਕੈਂਪ ’ ਦੇ ਵੀਅਤਨਾਮੀ ਲਾਭਾਰਥੀਆਂ ਅਤੇ ਭਾਰਤੀ ਭਾਈਚਾਰੇ ਨਾਲ ਵੀ ਮੁਲਾਕਾਤ ਕਰਨਗੇ। ਦੁਪਹਿਰ ਵਿੱਚ , ਇੱਕ ਅਲੱਗ ਪ੍ਰੋਗਰਾਮ ਵਿੱਚ ਸ਼੍ਰੀ ਨਾਇਡੂ ਵੀਅਤਨਾਮ ਦੇ ਪ੍ਰਧਾਨ ਮੰਤਰੀ, ਸ਼੍ਰੀ ਗੁਏਨ ਜੁਆਨ ਫੁਕ (Mr. Nguyen Xuan Phuc) ਨਾਲ ਵੀ ਮੁਲਾਕਾਤ ਕਰਨਗੇ ।


    12 ਮਈ ਨੂੰ ਉਪ ਰਾਸ਼ਟਰਪਤੀ ਵੀਅਤਨਾਮ ਦੇ ਹਾ ਨਾਮ ( Ha Nam ) ਪ੍ਰਾਂਤ ਸਥਿਤ ਤਾਮ ਚੁਕ ਪੈਗੋਡਾ ( Tam Chuc pagoda ) ਵਿੱਚ ਵੇਸਾਕ ਦੇ 16ਵੇਂ ਸੰਯੁਕਤ ਰਾਸ਼ਟਰ ਦਿਵਸ ਦੇ ਉਦਘਾਟਨ ਸਮਾਰੋਹ ਵਿੱਚ ਸ਼ਾਮਲ ਹੋਣਗੇ ਅਤੇ ਮੁੱਖ ਭਾਸ਼ਣ ਦੇਣਗੇ।


    ਬੋਧੀਆਂ ਲਈ ਬਹੁਤ ਪਵਿੱਤਰ ਮੰਨਿਆ ਜਾਂਦਾ ਵੇਸਾਕ, ਬੁੱਧ ਦੇ ਜਨਮ , ਉਨ੍ਹਾਂ ਦੇ ਆਤਮਗਿਆਨ ਦੀ ਪ੍ਰਾਪਤੀ ਅਤੇ ਉਨ੍ਹਾਂ ਦੇ ਜੋਤੀ ਜੋਤ ਸਮਾਉਣ ਸਬੰਧੀ ਮਨਾਇਆ ਜਾਂਦਾ ਹੈ।


    ਇਸ ਸਮਾਗਮ ਵਿੱਚ ਸ਼੍ਰੀ ਨਾਇਡੂ ਦੀ ਭਾਗੀਦਾਰੀ ਨਾਲ ਭਾਰਤ ਅਤੇ ਦੁਨੀਆ ਭਰ ਦੇ ਬੋਧੀ ਭਾਈਚਾਰਿਆਂ ਦਰਮਿਆਨ ਸਬੰਧਾਂ ਵਿੱਚ ਹੋਰ ਮਜ਼ਬੂਤੀ ਆਉਣ ਦੀ ਉਮੀਦ ਹੈ। ਇਸ ਆਯੋਜਨ ਦੇ ਦੁਨੀਆ ਭਰ ਤੋਂ 10 , 000 ਤੋਂ ਜ਼ਿਆਦਾ ਬੋਧੀ ਸ਼ਰਧਾਲੂਆਂ , 1 , 500 ਧਾਰਮਿਕ ਪਤਵੰਤਿਆਂ , ਖੋਜੀਆਂ , ਵਿਗਿਆਨੀਆਂ ਅਤੇ ਹੋਰ ਲੋਕਾਂ ਲਈ ਖਿੱਚ ਦਾ ਕੇਂਦਰ ਬਣਨ ਦੀ ਆਸ ਹੈ।


    ***

    
    
    (Release ID: 1571785) Visitor Counter : 2