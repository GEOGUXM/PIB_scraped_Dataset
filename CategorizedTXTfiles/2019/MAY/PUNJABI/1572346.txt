      ਭਾਰਤ ਚੋਣ ਕਮਿਸ਼ਨ

      ਵੋਟਾਂ ਵਾਲੀਆਂ ਈਵੀਐੱਮਜ਼ ਸਟ੍ਰਾਂਗ ਰੂਮਜ਼ ਵਿਚ ਪੂਰੀ ਤਰ੍ਹਾਂ ਸੁਰੱਖਿਅਤ
      Posted On: 21 MAY 2019 6:26PM by PIB Chandigarh


    ਮੀਡੀਆ ਦੇ ਇੱਕ ਵਰਗ ਵਿੱਚ ਅਜਿਹੀਆਂ ਸ਼ਿਕਾਇਤਾਂ ਆ ਰਹੀਆਂ ਜਿਨ੍ਹਾਂ ਵਿੱਚ ਕਿਹਾ ਗਿਆ ਹੈ ਕਿ ਸਟ੍ਰਾਂਗ ਰੂਮਜ਼ ਵਿੱਚ ਰੱਖੀਆਂ ਗਈਆਂ ਪੋਲਿੰਗ ਵਾਲੀਆਂ ਈ ਵੀ ਐੱਮਜ਼ ਨੂੰ ਕਥਿਤ ਤੌਰ ਤੇ ਬਦਲਣ ਦਾ ਯਤਨ ਕੀਤਾ ਗਿਆ ਹੈ । ਭਾਰਤ ਦਾ ਚੋਣ ਕਮਿਸ਼ਨ ਪੂਰੇ ਜ਼ੋਰਦਾਰ ਢੰਗ ਨਾਲ ਇਹ ਸਪਸ਼ਟ ਕਰਦਾ ਹੈ ਕਿ ਅਜਿਹੀਆਂ ਸਭ ਰਿਪੋਰਟਾਂ ਅਤੇ ਦੋਸ਼ ਪੂਰੀ ਤਰ੍ਹਾਂ ਝੂਠੇ ਅਤੇ ਤੱਥਾਤਮਕ ਤੌਰ ਤੇ ਗਲਤ ਹਨ । ਮੀਡੀਆ ਵਿਚ ਜੋ ਚਿੱਤਰ ਵਾਇਰਲ ਹੋ ਰਹੇ ਹਨ ਉਹ ਉਨ੍ਹਾਂ ਈਵੀ ਐੱਮਜ਼ ਦੇ ਨਹੀਂ ਹਨ , ਜੋ ਇਨ੍ਹਾਂ ਚੋਣਾਂ ਵਿਚ ਵਰਤੀਆਂ ਗਈਆਂ ਹਨ ।


    ਪੋਲਿੰਗ ਦੇ ਮੁਕੰਮਲ ਹੋਣ ਤੋਂ ਬਾਅਦ , ਸਾਰੀਆਂ ਵੋਟਾਂ ਵਾਲੀਆਂ ਈ ਵੀ ਐੱਮਜ਼ ਅਤੇ ਵੀ ਵੀ ਪੈਟਜ਼ ਸੁਰੱਖਿਆ ਕਵਰ ਅਧੀਨ , ਚੋਣ ਕਮਿਸ਼ਨ ਦੇ ਆਬਜ਼ਰਵਰਾਂ ਅਤੇ ਉਮੀਦਵਾਰਾਂ ਦੀ ਹਾਜ਼ਰੀ ਵਿਚ ਸੰਬਧਿਤ ਸਟ੍ਰਾਂਗ ਰੂਮਜ਼ ਵਿਚ ਲਿਆਂਦੀਆਂ ਗਈਆਂ , ਉਨ੍ਹਾਂ ਨੂੰ ਦੋਹਰੇ ਤਾਲੇ ਨਾਲ ਸੀਲ ਕੀਤਾ ਗਿਆ । ਸਟ੍ਰਾਂਗ ਰੂਮ ਦੀ ਸਟੋਰੇਜ ਅਤੇ ਸੀਲਿੰਗ ਦੇ ਪੂਰੇ ਅਮਲ ਦੀ ਵੀਡੀਓਗ੍ਰਾਫੀ ਕੀਤੀ ਗਈ । ਵੋਟਾਂ ਦੀ ਗਿਣਤੀ ਮੁਕੰਮਲ ਹੋਣ ਤੱਕ ਲਗਾਤਾਰ ਸੀ ਸੀ ਟੀ ਵੀ ਕਵਰੇਜ ਜਾਰੀ ਰਹੇਗੀ । ਹਰ ਸਟ੍ਰਾਂਗ ਰੂਮ ਦੀ ਲਗਾਤਾਰ ਰਾਖੀ ਕੇਦਰੀ ਹਥਿਆਰਬੰਦ ਪੁਲਿਸ ਫੋਰਸਾਂ ( ਸੀ ਏ ਪੀ ਐੱਫ ) ਵੱਲੋਂ ਕੀਤੀ ਜਾ ਰਹੀ ਹੈ । ਇਸ ਤੋਂ ਇਲਾਵਾ ਉਮੀਦਵਾਰ ਜਾਂ ਉਨ੍ਹਾਂ ਵੱਲੋਂ ਨਾਮਜ਼ਦ ਏਜੰਟ 24× 7 ਘੰਟੇ ਇਨ੍ਹਾਂ ਸਟ੍ਰਾਂਗ ਰੂਮਜ਼ ਦੇ ਬਾਹਰ ਹਾਜ਼ਰ ਰਹਿ ਕੇ ਨਿਗਰਾਨੀ ਕਰਦੇ ਹਨ ।


    ਵੋਟਾਂ ਦੀ ਗਿਣਤੀ ਵਾਲੇ ਦਿਨ , ਸਾਰੇ ਸਟ੍ਰਾਂਗ ਰੂਮਜ਼ ਉਮੀਦਵਾਰ / ਏਜੰਟਾਂ ਅਤੇ ਆਬਜ਼ਰਵਰਾਂ ਦੀ ਹਾਜ਼ਰੀ ਵਿਚ ਵੀਡੀਓਗ੍ਰਾਫੀ ਕਰਕੇ ਖੋਲ੍ਹੇ ਜਾਣਗੇ । ਈ ਵੀ ਐੱਮਜ਼ ਦੀ ਗਿਣਤੀ ਸ਼ੁਰੂ ਹੋਣ ਤੋਂ ਪਹਿਲਾਂ , ਗਿਣਤੀ ਏਜੰਟਸ ਨੂੰ ਐੱਡਰੈਸ ਟੈਗਸ , ਸੀਲਾਂ ਅਤੇ ਈ ਵੀ ਐੱਮ ਦੇ ਸੀਰੀਅਲ ਨੰਬਰ ਦਿਖਾਏ ਜਾਣਗੇ ਤਾਕਿ ਚੋਣਾਂ ਵਿੱਚ ਵਰਤੀਆਂ ਗਈਆਂ ਮਸ਼ੀਨਾਂ ਦੀ ਜਾਇਜ਼ਤਾ ਬਾਰੇ ਉਨ੍ਹਾਂ ਦੀ ਤਸੱਲੀ ਹੋ ਸਕੇ ।


    ਸਿਆਸੀ ਪਾਰਟੀਆਂ ਨੂੰ ਕਈ ਵਾਰੀ ਪ੍ਰਬੰਧਾਂ ਅਤੇ ਪ੍ਰੋਟੋਕੋਲਜ਼ ਬਾਰੇ ਸਮਝਾਇਆ ਜਾ ਚੁੱਕਾ ਹੈ । ਇਸ ਬਾਰੇ ਚੋਣਾਂ ਦੇ ਐਲਾਨ ਤੋਂ ਬਾਅਦ ਉਨ੍ਹਾਂ ਨਾਲ ਹੋਈਆਂ 93 ਮੀਟਿੰਗਾਂ ਵਿੱਚ ਦੱਸਿਆ ਜਾ ਚੁੱਕਾ ਹੈ । ਸਾਰੇ ਮੁੱਖ ਚੋਣ ਅਧਿਕਾਰੀਆਂ ਅਤੇ ਜ਼ਿਲਾ ਚੋਣ ਅਫਸਰਾਂ ਨੂੰ ਇਕ ਵਾਰੀ ਫੇਰ ਸਲਾਹ ਦਿੱਤੀ ਗਈ ਹੈ ਕਿ ਉਹ ਉਮੀਦਵਾਰਾਂ ਨੂੰ ਵਿਆਪਕ ਗਿਣਤੀ ਪ੍ਰਬੰਧਾਂ ਬਾਰੇ ਜਾਣਕਾਰੀ ਦੇਣ ।


    ਇਹ ਪ੍ਰੰਸ਼ਸਾਯੋਗ ਹੈ ਕਿ ਮਸ਼ੀਨਾਂ ਨਾਲ ਕਿਸੇ ਤਰ੍ਹਾਂ ਨਾਲ ਵੀ ਛੇੜਛਾੜ ਕਰਨ ਜਾਂ ਨੁਕਸਾਨ ਪਹੁੰਚਾਉਣ ਦੀ ਸੰਭਾਵਨਾ ਕਾਰਣ ਕਮਿਸ਼ਨ ਵੱਲੋਂ ਜਾਰੀ ਵਿਸਤ੍ਰਿਤ ਪ੍ਰਸ਼ਾਸਕੀ ਪ੍ਰੋਟੋਕੋਲਜ਼ , ਸੁਰੱਖਿਆ ਢਾਂਚੇ ਅਤੇ ਕਾਰਜ ਵਿਧੀ ਸੰਬਧੀ ਦਿਸ਼ਾ ਨਿਰਦੇਸ਼ ਪੂਰੀ ਤਰ੍ਹਾਂ ਪਹਿਲਾਂ ਹੀ ਮੁਕੰਮਲ ਕਰ ਲਏ ਗਏ ਸਨ ਅਤੇ ਵੋਟਾਂ ਵਾਲੀਆਂ ਈ ਵੀ ਐੱਮਜ਼ ਅਤੇ ਵੀ ਵੀ ਪੈੱਟਜ਼ ਸਟ੍ਰਾਂਗ ਰੂਮਜ਼ ਵਿਚ 24× 7 ਘੰਟੇ ਸੀ ਏ ਪੀ ਐੱਫ ਅਤੇ ਉਮੀਦਵਾਰਾਂ ਦੀ ਨਿਗਰਾਨੀ ਹੇਠ ਰੱਖੀਆਂ ਗਈਆਂ ਹਨ ।


    ਮੀਡੀਆ ਵਿਚ ਜੋ ਕਲਿੱਪਸ ਵਿਖਾਏ ਜਾ ਰਹੇ ਹਨ ਉਹ ਸਿਰਫ ਰਿਜ਼ਰਵ ਅਣਵਰਤੀਆਂ ਈ ਵੀ ਐੱਮਜ਼ ਦੀ ਸਟੋਰੇਜ ਜਾਂ ਉਨ੍ਹਾਂ ਨੂੰ ਲਿਆਉਣ ਲਿਜਾਣ ਨਾਲ ਸਬੰਧਿਤ ਹਨ । ਪਰ ਜੇ ਰਿਜ਼ਰਵ ਈ ਵੀ ਐੱਮਜ਼ ਨੂੰ ਲਿਆਉਣ ਲਿਜਾਣ ਦੌਰਾਨ ਹੋਈ ਕੋਈ ਗਲਤੀ ਸਾਹਮਣੇ ਆਉਂਦੀ ਹੈ ਤਾਂ ਉਸ ਦੀ ਵੀ ਪੂਰੀ ਛਾਣਬੀਣ ਕੀਤੀ ਜਾਵੇਗੀ ਅਤੇ ਸੰਬਧਿਤ ਅਧਿਕਾਰੀ ਵਿਰੁੱਧ ਅਨੁਸ਼ਾਸਨਕ ਕਾਰਵਾਈ ਕੀਤੀ ਜਾਵੇਗੀ । ਈ ਵੀ ਐੱਮ ਸੰਬਧੀ ਕਿਸੇ ਤਰ੍ਹਾਂ ਦੀ ਸ਼ਿਕਾਇਤ ਨਾਲ ਨਜਿੱਠਣ ਲਈ ਨਿਰਵਾਚਨ ਸਦਨ ਵਿੱਚ ਵੋਟਾਂ ਦੀ ਗਿਣਤੀ ਮੁਕੰਮਲ ਹੋਣ ਤੱਕ ਇੱਕ ਕੰਟਰੋਲ ਰੂਮ ਕਾਇਮ ਕੀਤਾ ਜਾ ਰਿਹਾ ਹੈ। ਜਿਸਦਾ ਫੋਨ ਨੰਬਰ 011-23052123 ਹੈ । ਇਹ ਕੰਟਰੋਲ ਰੂਮ 22.5.2019 ਨੂੰ ਸਵੇਰੇ 11 ਵਜੇ ਤੋਂ ਕੰਮ ਕਰਨਾ ਸ਼ੁਰੂ ਕਰ ਦੇਵੇਗਾ ।

    
    
    (Release ID: 1572346) Visitor Counter : 5