      ਵਣਜ ਤੇ ਉਦਯੋਗ ਮੰਤਰਾਲਾ

      ਵਿਸ਼ਾਖਾਪਟਨਮ ਵਿੱਚ ਨਕਲੀ ਜੈਵਿਕ ਅੰਗਾਂ ਬਾਰੇ ਵਰਕਸ਼ਾਪ ਆਯੋਜਿਤ
      Posted On: 15 MAY 2019 6:25PM by PIB Chandigarh


    ਭਾਰਤ - ਆਸਟ੍ਰੇਲਿਆਈ ਸਹਿਯੋਗ ਨੂੰ ਮਜ਼ਬੂਤ ਬਣਾਉਣ ਅਤੇ ਦੋਹਾਂ ਦੇਸ਼ਾਂ ਵਿੱਚ ਥ੍ਰੀ ਡੀ ਪ੍ਰਿੰਟਿੰਗ ਉਦਯੋਗ ਦੇ ਵਿਕਾਸ ਲਈ ਆਂਧਰ ਪ੍ਰਦੇਸ਼ ਮੈਡੀਕਲ ਟੈੱਕਜ਼ੋਨ (ਏਐੱਮਟੀਜੈਡ) ਵੱਲੋਂ ਹਾਲ ਹੀ ਵਿੱਚ ਵਿਸ਼ਾਖਾਪਟਨਮ ਵਿੱਚ ਆਪਣੇ ਪਰਿਸਰ ਵਿੱਚ ਕਲਾਮ ਕਨਵੈਂਸ਼ਨ ਸੈਂਟਰ ਵਿੱਚ ਜੈਵਿਕ ਅੰਗਾਂ ਦੀ ਥ੍ਰੀ ਡੀ ਪ੍ਰਿੰਟਿੰਗ ਬਾਰੇ ਇੱਕ ਦਿਨਾ ਵਰਕਸ਼ਾਪ ਦਾ ਆਯੋਜਨ ਕੀਤਾ ਗਿਆ । ਵਰਕਸ਼ਾਪ ਵਿੱਚ ਚਿਕਿਤਸਾ ਦੇ ਸਾਰੇ ਖੇਤਰਾਂ ਵਿੱਚ ਪ੍ਰਯੋਗ ਵਿੱਚ ਆਉਣ ਵਾਲੀਆਂ ਅਤੇ ਕਲੀਨਿਕਾਂ ਅਤੇ ਚਿਕਿਤਸਾ ਸਬੰਧੀ ਉਪਰਾਲਿਆਂ ਲਈ ਨਵੇਂ ਮੌਕੇ ਪ੍ਰਦਾਨ ਕਰਨ ਵਾਲੀ ਇੱਕ ਨਵੀਂ ਟੈਕਨੋਲੋਜੀ ਦੇ ਰੂਪ ਵਿੱਚ ਥ੍ਰੀ ਡੀ ਪ੍ਰਿੰਟਿੰਗ ਵਿੱਚ ਮੌਜੂਦ ਸੰਭਾਵਨਾਵਾਂ ਦੀ ਖੋਜ ਕੀਤੀ ਗਈ। ਡਾਇਗਨੌਸਟਿਕ ਵਿਜੂਅਲਾਈਜੇਸ਼ਨ ਤੋਂ ਲੈ ਕੇ ਸਰਜੀਕਲ ਪਲਾਨਿੰਗ ਤੱਕ ਥ੍ਰੀ ਡੀ ਪ੍ਰਿੰਟਿੰਗ ਰੋਗੀ - ਵਿਸ਼ੇਸ਼ ਮਾਡਲ ਰੋਗੀਆਂ ਅਤੇ ਡਾਕਟਰਾਂ ਲਈ ਇੱਕ ਹੋਰ ਲਾਭ ਹੈ ।


    ਮੈਨੇਜਿੰਗ ਡਾਇਰੈਕਟਰ ਅਤੇ ਮੁੱਖ ਕਾਰਜਕਾਰੀ ਅਧਿਕਾਰੀ, ਡਾ. ਜਿਤੇਂਦਰ ਕੁਮਾਰ ਸ਼ਰਮਾ ਨੇ ਪ੍ਰਤੀਨਿਧੀਆਂ ਨੂੰ ਏਐੱਮਟੀਜੈਡ ਵਿੱਚ ਥ੍ਰੀ ਡੀ ਪ੍ਰਿੰਟਿੰਗ ਸੁਵਿਧਾ ਦਾ ਅਨੁਭਵ ਕਰਨ ਲਈ ਸੱਦਾ ਦਿੱਤਾ , ਜੋ ਕਿ ਕਈ ਸਮੱਗਰੀਆਂ ਅਤੇ ਕਈ ਪ੍ਰਯੋਗਾਂ ਨਾਲ ਦੁਨੀਆ ਵਿੱਚ ਥ੍ਰੀ ਡੀ ਪ੍ਰਿੰਟਿੰਗ ਸੁਵਿਧਾਵਾਂ ਦੇ ਵੱਡੇ ਕੇਂਦਰਾਂ ਵਿੱਚੋਂ ਇੱਕ ਹੈ । ਉਨ੍ਹਾਂ ਨੇ ਥ੍ਰੀ ਡੀ ਬਾਇਓਪ੍ਰਿੰਟਿੰਗ ਰਾਹੀਂ ਘੱਟ ਤੋਂ ਘੱਟ 10 ਅੰਗਾਂ ਨੂੰ ਵਿਕਸਿਤ ਕਰਨ ਦੀ ਇੱਕ ਨਵੀਂ ਪਹਿਲ - ਬਾਇਓ ਹਾਰਮੋਨਾਈਜਡ ਏਡਸ ਫਾਰ ਰਿਹੈਬਿਲਿਟੇਸ਼ਨ ਐਂਡ ਟ੍ਰੀਟਮੈਂਟ (ਭਾਰਤ ਬੀਐੱਚਏਆਰਟੀ) ਬਾਰੇ ਵੀ ਦੱਸਿਆ । ਉਨ੍ਹਾਂ ਨੇ ਇਸ ਪ੍ਰੋਜੈਕਟ ਵਿੱਚ ਅੰਤਰਰਾਸ਼ਟਰੀ ਅਤੇ ਰਾਸ਼ਟਰੀ ਸਹਿਯੋਗ ਦਾ ਸੱਦਾ ਦਿੱਤਾ ਜਿਸ ਨਾਲ ਲੱਖਾਂ ਲੋਕਾਂ ਨੂੰ ਲਾਭ ਹੋਵੇਗਾ ।


    ਮਦਰਾਸ ਈਐੱਨਟੀ ਰਿਸਰਚ ਫਾਊਂਡੇਸ਼ਨ (ਐੱਮਈਆਰਐੱਫ) , ਚੇਨਈ ਦੇ ਸਲਾਹਕਾਰ ਈਐੱਨਟੀ ਸਰਜਨ ਡਾ. ਰਘੁਨੰਦਨ ਨੇ ਥ੍ਰੀ ਡੀ ਪ੍ਰਿੰਟੇਡ ਜੈਵ ਅੰਗਾਂ ਨਾਲ ਜੁੜੀਆਂ ਸਰਜਰੀ ਚਿਕਿਤਸਾ ਲਈ ਸਰਕਾਰੀ ਮਦਦ ਉੱਤੇ ਜ਼ੋਰ ਦਿੰਦੇ ਹੋਏ ਕਿਹਾ ਕਿ ਅਜਿਹਾ ਇਸ ਲਈ ਜ਼ਰੂਰੀ ਹੈ ਕਿਉਂਕਿ ਥ੍ਰੀ ਡੀ ਪ੍ਰਿੰਟੇਡ ਜੈਵ ਅੰਗ ਕਈ ਵਾਰ ਮਹਿੰਗੇ ਹੋ ਸਕਦੇ ਹਨ ।


    ਟੀਆਰਆਈਸੀਈਪੀ ਦੇ ਅਸਿਸਟੈਂਟ ਡਾਇਰੈਕਟਰ ਡਾ. ਸੰਜੈ ਗੰਭੀਰ (ਬਾਇਓ - ਇੰਕ ਅਤੇ ਬਾਇਓ ਮੈਟੀਰੀਅਲਸ) , ਸਟਾਰਟ-ਅੱਪ ਨੈਕਸਟ ਬਿਗ ਇਨੋਵੇਸ਼ਨ ਲੈਬਸ ਦੇ ਸੰਸਥਾਪਕ ਆਲੋਕ ਮੈਡਿਕੇਪੁਰਾ ਅਨਿਲ ਅਤੇ ਥਿੰਕ ਥ੍ਰੀ ਡੀ ਦੇ ਮੁੱਖ ਕਾਰਜਕਾਰੀ ਅਧਿਕਾਰੀ ਰਾਜਸ਼ੇਖਰ ਉੱਪਤੁਰੀ ਵੀ ਇਸ ਵਰਕਸ਼ਾਪ ਵਿੱਚ ਸ਼ਾਮਲ ਹੋਏ ।


    ***

    
    
    (Release ID: 1572066) Visitor Counter : 1