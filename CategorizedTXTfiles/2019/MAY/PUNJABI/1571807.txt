      ਵਿੱਤ ਕਮਿਸ਼ਨ

      15ਵੇਂ ਵਿੱਤ ਕਮਿਸ਼ਨ ਦੀ ਭਾਰਤੀ ਰਿਜ਼ਰਵ ਬੈਂਕ ਆਵ੍ ਇੰਡੀਆ ਨਾਲ ਮੀਟਿੰਗ
      Posted On: 08 MAY 2019 6:25PM by PIB Chandigarh


    ਚੇਅਰਮੈਨ ਸ਼੍ਰੀ ਐੱਨਕੇ ਸਿੰਘ ਦੀ ਅਗਵਾਈ ਵਿੱਚ 15 ਵੇਂ ਵਿੱਤ ਕਮਿਸ਼ਨ ਨੇ ਅੱਜ ਮੁੰਬਈ ਵਿਖੇ ਭਾਰਤੀ ਰਿਜ਼ਰਵ ਬੈਂਕ(ਆਰਬੀਆਈ) ਦੇ ਗਵਰਨਰ ਅਤੇ ਡਿਪਟੀ ਗਵਰਨਰਾਂ ਨਾਲ ਵਿਸਤ੍ਰਿਤ ਬੈਠਕ ਕੀਤੀ ।


    ਭਾਰਤੀ ਰਿਜ਼ਰਵ ਬੈਂਕ (ਆਰਬੀਆਈ) ਦੇ ਗਵਰਨਰ ਸ਼੍ਰੀ ਸ਼ਕਤੀਕਾਂਤ ਦਾਸ ਅਤੇ ਵਿੱਤ ਕਮਿਸ਼ਨ ਦੇ ਚੇਅਰਮੈਨ ਸ਼੍ਰੀ ਐੱਨਕੇ ਸਿੰਘ ਵੱਲੋਂ ਚੁੱਕੇ ਗਏ ਪ੍ਰਮੁੱਖ ਮੁੱਦਿਆਂ ਉੱਤੇ ਵਿਸਤਾਰ ਨਾਲ ਚਰਚਾ ਹੋਈ । ਇਨ੍ਹਾਂ ਵਿੱਚ ਹੇਠ ਲਿਖੇ ਮੁੱਦੇ ਸ਼ਾਮਲ ਰਹੇ -


    ਸਬੰਧਤ ਰਾਜ ਸਰਕਾਰਾਂ ਲਈ ਰਾਜ ਵਿੱਤ ਕਮਿਸ਼ਨ ਕਾਇਮ ਕਰਨ ਦੀ ਲੋੜ ।


    ਜਨਤਕ ਖੇਤਰ ਦੀਆਂ ਕਰਜ਼ਾ ਲੈਣ ਦੀਆਂ ਜ਼ਰੂਰਤਾਂ ।


    ਵਿੱਤ ਕਮਿਸ਼ਨ ਦੀ ਨਿਰੰਤਰਤਾ । ਇਹ ਮਹਿਸੂਸ ਕੀਤਾ ਗਿਆ ਕਿ ਇਸ ਦੀ ਲੋੜ ਰਾਜਾਂ ਦੇ ਵਿੱਤੀ ਪ੍ਰਬੰਧਨ ਦੀਆਂ ਜ਼ਰੂਰਤਾਂ ਕਰਕੇ ਹੈ , ਵਿਸ਼ੇਸ਼ ਤੌਰ ‘ਤੇ ਜਦੋਂ ਵਿੱਤ ਕਮਿਸ਼ਨ ਵੱਲੋਂ ਪ੍ਰਦਾਨ ਕੀਤੇ ਜਾਂਦੇ ਪੁਰਸਕਾਰਾਂ ਦੀ ਮੱਧਕਾਲੀ ਸਮੀਖਿਆ ਨਹੀਂ ਕੀਤੀ ਜਾਂਦੀ , ਜਿਵੇਂ ਕਿ ਯੋਜਨਾ ਕਮਿਸ਼ਨ ਵੱਲੋਂ ਪ੍ਰਦਾਨ ਕੀਤੇ ਜਾਂਦੇ ਪੁਰਸਕਾਰਾਂ ਵੇਲੇ ਹੁੰਦਾ ਸੀ ।


    ਖਰਚਾ ਕੋਡ ਦੀ ਜ਼ਰੂਰਤ , ਖਾਸ ਤੌਰ ‘ਤੇ ਜਦੋਂ ਖਰਚੇ ਦੇ ਨਿਯਮ ਰਾਜ ਦਰ ਰਾਜ ਵੱਖਰੇ ਵੱਖਰੇ ਹੁੰਦੇ ਹਨ ।


    ਵਿਕਾਸ ਅਤੇ ਕਰੰਸੀ ਦੇ ਪਸਾਰ ਵਿੱਚ ਰਾਜਾਂ ਦੀ ਭੂਮਿਕਾ , ਉਦਾਹਰਣ ਵਜੋਂ ਈਜ਼ ਆਵ੍ ਡੂਇੰਗ ਬਿਜ਼ਨੈੱਸ ਵਿੱਚ ਰਾਜਾਂ ਦੀ ਭੂਮਿਕਾ ।


    ਭਾਰਤੀ ਰਿਜ਼ਰਵ ਬੈਂਕ (ਆਰਬੀਆਈ) ਨੇ ਵਿੱਤ ਕਮਿਸ਼ਨ ਨੂੰ ਰਾਜ ਸਰਕਾਰਾਂ ਦੇ 2019-20 ਦੇ ਵਿੱਤ ਬਾਰੇ ਵਿਸਥਾਰ ਨਾਲ ਜਾਣਕਾਰੀ ਦਿੱਤੀ । ਇਸ ਦੀਆਂ ਪ੍ਰਮੁੱਖ ਗੱਲਾਂ ਇਹ ਹਨ --


    ਆਰਥਿਕਤਾ ਵਿੱਚ ਰਾਜਾਂ ਦੀ ਅਹਿਮੀਅਤ ਵਿੱਚ ਵਾਧਾ ਹੋਇਆ ਹੈ ਕਿਉਂਕਿ ਸਰਕਾਰੀ ਵਿੱਤ ਰਚਨਾ( Composition ) ਵਿੱਚ ਤਬਦੀਲੀ ਆਈ ਹੈ ।


    ਰਾਜਾਂ ਦਾ ਵਿੱਤੀ ਘਾਟਾ 2019-20 ਬੀਈ ਵਿੱਚ ਕਮੀ ਹੋਣ ਦੀ ਆਸ ਹੈ ਪਰ ਆਰਈ ਅਤੇ ਅਸਲ ਅਹਿਮ ਤੌਰ ‘ਤੇ ਬਦਲਦੇ ਹਨ (ਕਮਜ਼ੋਰ ਵਿੱਤੀ ਨਿਸ਼ਾਨੇਬਾਜ਼ੀ ਨੂੰ ਦਰਸਾਉਂਦੇ ਹਨ) ।


    ਵਿੱਤੀ ਗਿਰਾਵਟ ਲਈ ਜ਼ਿੰਮੇਵਾਰ ਖਾਸ ਤੱਤ - ਇਨ੍ਹਾਂ ਤੱਤਾਂ ਵਿੱਚ ਬੀਤੇ ਸਮੇਂ ਵਿੱਚ ' ਉਦਯ ' ਅਤੇ ਕਿਸਾਨਾਂ ਦੇ ਕਰਜ਼ਿਆਂ ਦੀ ਮੁਆਫੀ ਅਤੇ 2018-19 ਆਰਈ ਵਿੱਚ ਆਮਦਨ ਸਹਾਇਤਾ ਸਕੀਮ ਸ਼ਾਮਲ ਹਨ ।


    ਆਰਬੀਆਈ ਨੇ ਰਾਜ ਸਰਕਾਰਾਂ ਦੇ ਮਾਰਕੀਟ ਵਿੱਚੋਂ ਕਰਜ਼ਾ ਲੈਣ ਦੀਆਂ ਚੁਣੌਤੀਆਂ ਅਤੇ ਮੁੱਦਿਆਂ ਬਾਰੇ ਇੱਕ ਪ੍ਰਸਤੁਤੀ ਦਿੱਤੀ । ਇਸ ਵਿੱਚ ਪ੍ਰਮੁੱਖ ਮੁੱਦੇ ਹੇਠ ਲਿਖੇ ਅਨੁਸਾਰ ਉਠਾਏ ਗਏ --


    ਰਾਜ ਸਰਕਾਰਾਂ ਵੱਲੋਂ ਮਾਰਕੀਟ ਤੋਂ ਕਰਜ਼ਾ ਲੈਣ ਦੇ ਰੁਝਾਨ ਨੂੰ ਵਧਾਉਣਾ ।


    ਸੈਕੰਡਰੀ ਮਾਰਕੀਟ ਨਗਦੀ ਵਿੱਚ ਸੁਧਾਰ - ਰੀਇਸ਼ੂ ਕਰਨਾ , ਗੈਰ ਮਿਆਰੀ ਜਾਰੀ ਕਰਨਾ , ਇਸ਼ੂਐਂਸ ਦੇ ਅਧਾਰ ਵਿੱਚ ਵਿਸਤਾਰ ਕਰਨਾ ।


    ਜੋਖਿਮ ਅਸਪਸ਼ਟਤਾ - ਏਡੀਐੱਮ ਨੂੰ ਪੜਾਅਵਾਰ ਢੰਗ ਨਾਲ ਖਤਮ ਕਰਨਾ , ਐੱਸਡੀਐੱਲਜ਼ ਦੀ ਰੇਟਿੰਗ , ਹੋਰ ਵਧੇਰੇ ਪ੍ਰਗਟਾਵੇ ।


    ਸੀਐੱਸਐੱਫ/ ਜੀਆਰਐੱਫ ਦੇ ਫੰਡ ਨੂੰ ਮਜ਼ਬੂਤ ਕਰਨਾ - ਫੰਡ ਵਿੱਚ ਵਾਧੇ ਲਈ ਪ੍ਰੋਤਸਾਹਨ ਕਰਨਾ , ਸਾਰੇ ਰਾਜਾਂ ਵੱਲੋਂ ਬਕਾਇਆ ਦੇਣਦਾਰੀਆਂ /ਗਾਰੰਟੀਆਂ ਦਾ 5% ਸੰਕੇਤਕ ਟੀਚਾ ਮਿੱਥਣਾ ।


    ਨਕਦ ਪ੍ਰਬੰਧਨ - ਰਾਜਿਆਂ ਦੀਆਂ ਆਪਣੀਆਂ ਨਕਦੀ ਪੂਰਵ ਅਨੁਮਾਨ ਸਮੱਰਥਾਵਾਂ ਵਿੱਚ ਸੁਧਾਰ ਕਰਨਾ , ਥੋੜੀ ਮਿਆਦ ਦੇ ਕਰਜ਼ਿਆਂ ਲਈ ਰਾਜਾਂ ਦੀ ਬੇਨਤੀ ਹੈ ਕਿ ਤਰੀਕਿਆਂ ਬਾਰੇ ਵਿਚਾਰ ਕੀਤਾ ਜਾਵੇ ।


    ਪ੍ਰਗਟਾਵੇ - ਉੱਚ ਫ੍ਰੀਕੁਐਂਸੀ ਅੰਕੜਿਆਂ ਬਾਰੇ ਪ੍ਰਗਟਾਵੇ , ਬਜਟ ਪੇਸ਼ ਕਰਨਾ ਅਤੇ ਵਿੱਤੀ ਅੰਕੜੇ ਜਾਰੀ ਕਰਨਾ ਜੋ ਕਿ ( ੳ ) ਸਾਂਝੇ ਫਾਰਮੈਟ (ਅ) ਥੋੜ੍ਹੇ ਸਮੇਂ ਵਿੱਚ ਹੋਣ ।


    ਅਨਿਯਮਤ ਦੇਣਦਾਰੀਆਂ - ਭਰੋਸੇਯੋਗ ਅੰਕੜਿਆਂ ਦੀ ਅਣਹੋਂਦ , ਇਸ ਤਰ੍ਹਾਂ ਐੱਫਆਰਬੀਐੱਮ ਅਧੀਨ ਅੰਕੜੇ ਇਕੱਠੇ ਕਰਨ ਅਤੇ ਰਿਪੋਰਟਿੰਗ ਦਾ ਮਿਆਰੀਕਰਨ ਕਰਨਾ ਤਾ ਕਿ ਗਾਰੰਟੀ ਦੇ ਮੁੱਦੇ ਲਈ ਇਕਸਾਰ ਸੀਲਿੰਗ ਨੂੰ ਲਾਗੂ ਕੀਤਾ ਜਾਵੇ ।


    ਦੋ ਦਿਨ ਦੇ ਆਪਣੇ ਮੁੰਬਈ ਦੌਰੇ ਦੌਰਾਨ ਵਿੱਤ ਕਮਿਸ਼ਨ ਦੀ ਬੈਂਕਾਂ , ਵਿੱਤੀ ਸੰਸਥਾਵਾਂ ਅਤੇ ਆਰਥਿਕ ਮਾਹਿਰਾਂ ਨਾਲ ਮੀਟਿੰਗਾਂ ਹੋਣਗੀਆਂ।


    *******

    
    
    (Release ID: 1571807) Visitor Counter : 1