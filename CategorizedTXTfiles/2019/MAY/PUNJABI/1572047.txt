      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤੀ ਵਿਦੇਸ਼ ਸੇਵਾ ਦੇ ਅਫਸਰ ਟ੍ਰੇਨੀਆਂ ਨੇ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ
      Posted On: 14 MAY 2019 3:50PM by PIB Chandigarh


    ਭਾਰਤੀ ਵਿਦੇਸ਼ ਸੇਵਾ (2018 ਬੈਚ) ਦੇ ਅਫਸਰ ਟ੍ਰੇਨੀਆਂ ਅਤੇ ਰਾਇਲ ਭੂਟਾਨ ਵਿਦੇਸ਼ ਸੇਵਾ ਦੇ ਦੋ ਅਫਸਰ ਟ੍ਰੇਨੀਆਂ ਨੇ ਅੱਜ (14 ਮਈ , 2019) ਰਾਸ਼ਟਰਪਤੀ ਭਵਨ ਵਿੱਚ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨਾਲ ਮੁਲਾਕਾਤ ਕੀਤੀ ।


    ਅਫਸਰ ਟ੍ਰੇਨੀਆਂ ਨੂੰ ਸੰਬੋਧਨ ਕਰਦੇ ਹੋਏ, ਰਾਸ਼ਟਰਪਤੀ ਨੇ ਕਿਹਾ ਕਿ ਅੰਤਰਰਾਸ਼ਟਰੀ ਖੇਤਰ ਵਿੱਚ ਭਾਰਤ ਦੀ ਭੂਮਿਕਾ ਦਾ ਵਿਸਤਾਰ ਹੋ ਰਿਹਾ ਹੈ। ਭੂ - ਰਾਜਨੀਤੀ ਅਤੇ ਭੂ – ਅਰਥ ਸ਼ਾਸਤਰ ਨੇ ਏਸ਼ੀਆ ਨੂੰ ਗਲੋਬਲ ਸਬੰਧਾਂ ਦੇ ਕੇਂਦਰ ਵਿੱਚ ਲਿਆ ਦਿੱਤਾ ਹੈ ਅਤੇ ਇਸ ਵਿਵਸਥਾ ਵਿੱਚ ਭਾਰਤ ਨੇ ਗਲੋਬਲ ਵਿਕਾਸ ਦੇ ਇੰਜਣ ਅਤੇ ਗਲੋਬਲ ਗਵਰਨੈਂਸ ਲਈ ਇੱਕ ਪ੍ਰਭਾਵਸ਼ਾਲੀ ਅਵਾਜ਼ ਦੇ ਰੂਪ ਵਿੱਚ - ਇੱਕ ਮਹੱਤਵਪੂਰਨ ਭੂਮਿਕਾ ਨਿਭਾਉਣੀ ਹੈ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਅੰਤਰਰਸ਼ਟਰੀ ਭਾਈਚਾਰਾ ਭਾਰਤ ਦੇ ਦ੍ਰਿਸ਼ਟੀਕੋਣ ਅਤੇ ਫ਼ੈਸਲਿਆਂ ਦੀ ਵੱਡੀ ਸ਼ਲਾਘਾ ਕਰਦਾ ਹੈ । ਜਲਵਾਯੂ ਪਰਿਵਰਤਨ , ਸਾਈਬਰ ਸੁਰੱਖਿਆ , ਮਾਨਵੀ ਆਪਦਾ ਅਤੇ ਆਤੰਕਵਾਦ ਵਰਗੀਆਂ ਵਿਸ਼ਵ ਚੁਣੌਤੀਆਂ ਲਈ ਦੁਨੀਆ ਦੇ ਦੇਸ਼ ਸਾਡੇ ਵੱਲ ਦੇਖ ਰਹੇ ਹਨ । ਇਹ ਜਿੱਥੇ ਇੱਕ ਪਾਸੇ ਅਸੀਮ ਸੰਭਾਵਨਾਵਾਂ ਦਾ ਮਾਰਗ ਖੋਲ੍ਹ ਰਹੀਆਂ ਹਨ , ਉੱਥੇ ਹੀ ਦੂਜੇ ਪਾਸੇ ਇਹ ਸਾਡੀ ਕੂਟਨੀਤੀ ਦੇ ਸਾਹਮਣੇ ਨਵੀਆਂ ਚੁਣੌਤੀਆਂ ਵੀ ਖੜ੍ਹੀਆਂ ਕਰਦੀਆਂ ਹਨ ।


    ਰਾਸ਼ਟਰਪਤੀ ਦੇ ਸੰਬੋਧਨ ਲਈ ਇੱਥੇ ਕਲਿੱਕ ਕਰੋ Click here to see President's speech


    ***

    
    
    (Release ID: 1572047) Visitor Counter : 1