      ਗ੍ਰਹਿ ਮੰਤਰਾਲਾ

      ਕੇਂਦਰ ਸਰਕਾਰ ਨੇ ਲਿੱਟੇ ‘ਤੇ ਲੱਗੀ ਪਾਬੰਦੀ ਦੀ ਮਿਆਦ ਪੰਜ ਸਾਲ ਹੋਰ ਵਧਾਈ
      Posted On: 14 MAY 2019 6:23PM by PIB Chandigarh


    ਕੇਂਦਰ ਸਰਕਾਰ ਨੇ ਲਿੱਟੇ ‘ਤੇ ਲੱਗੀ ਪਾਬੰਦੀ ਦੀ ਮਿਆਦ ਪੰਜ ਸਾਲ ਹੋਰ ਵਧਾਈ


    ਕੇਂਦਰ ਸਰਕਾਰ ਨੇ ਲਿਬਰੇਸ਼ਨ ਟਾਈਗਰਸ ਆਵ੍ ਤਮਿਲ ਈਲਮ (ਲਿੱਟੇ) ‘ਤੇ ਲੱਗੀ ਪਾਬੰਦੀ ਦੀ ਮਿਆਦ ਨੂੰ ਗੈਰ - ਕਾਨੂੰਨੀ ਗਤੀਵਿਧੀਆਂ (ਰੋਕਥਾਮ) ਐਕਟ , 1967 (1967 ਦਾ 37) ਦੀ ਧਾਰਾ 3 ਦੀਆਂ ਉਪ - ਧਾਰਾਵਾਂ (1) ਅਤੇ (3) ਤਹਿਤ ਤੁਰੰਤ ਪ੍ਰਭਾਵ ਤੋਂ ਪੰਜ ਸਾਲ ਲਈ ਹੋਰ ਵਧਾ ਦਿੱਤਾ ਹੈ । ਇਸ ਬਾਰੇ ਅੱਜ ਨੋਟੀਫਿਕੇਸ਼ਨ ਜਾਰੀ ਕੀਤਾ ਗਿਆ ।


    ਨੋਟੀਫਿਕੇਸ਼ਨ ਵਿੱਚ ਕਿਹਾ ਗਿਆ ਹੈ ਕਿ ਲਿੱਟੇ ਦੀਆਂ ਲਗਾਤਾਰ ਹਿੰਸਕ ਅਤੇ ਵਿਘਨਕਾਰੀ ਗਤੀਵਿਧੀਆਂ ਭਾਰਤ ਦੀ ਅਖੰਡਤਾ ਅਤੇ ਪ੍ਰਭੂਸੱਤਾ ਲਈ ਨੁਕਸਾਨਦੇਹ ਹਨ । ਇਸ ਦਾ ਭਾਰਤ ਵਿਰੁੱਧ ਲਗਾਤਾਰ ਕਠੋਰ ਰੁਖ ਜਾਰੀ ਹੈ ਅਤੇ ਇਸ ਤੋਂ ਭਾਰਤੀ ਨਗਾਰਿਕਾਂ ਦੀ ਸੁਰੱਖਿਆ ਲਈ ਗੰਭੀਰ ਖ਼ਤਰਾ ਬਣਿਆ ਹੋਇਆ ਹੈ ।


    ******

    
    
    (Release ID: 1572008) Visitor Counter : 1