      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਅਕੈਡਮੀ ਆਫ ਮੋਸ਼ਨ ਪਿਕਚਰਜ਼ ਆਰਟਸ ਐਂਡ ਸਾਇੰਸਿਜ਼ ਦੇ ਪ੍ਰਧਾਨ ਸ੍ਰੀ ਜਾਨ ਬੈਲੇ ਨਾਲ ਵਿਸ਼ੇਸ਼ ਵਿਚਾਰ ਚਰਚਾ ਸੈਸ਼ਨ ਦਾ ਆਯੋਜਨ ਕਰੇਗਾ
      Posted On: 26 MAY 2019 6:19PM by PIB Chandigarh


    ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਅਕੈਡਮੀ ਆਫ ਮੋਸ਼ਨ ਪਿਕਚਰਜ਼ ਆਰਟਸ ਐਂਡ ਸਾਇੰਸਿਜ਼ ਦੇ ਪ੍ਰਧਾਨ ਸ੍ਰੀ ਜਾਨ ਬੈਲੇ ਨਾਲ ਵਿਸ਼ੇਸ਼ ਵਿਚਾਰ ਚਰਚਾ ਸੈਸ਼ਨ ਦਾ ਆਯੋਜਨ ਕਰੇਗਾ


    ਵਿਚਾਰ ਚਰਚਾ ਸੈਸ਼ਨ 28 ਮਈ ਨੂੰ ਸ੍ਰੀ ਫੋਰਟ ਆਡੀਟੋਰੀਅਮ ਵਿਖੇ ਆਯੋਜਿਤ ਕੀਤਾ ਜਾਵੇਗਾ


    ਸਹਿਯੋਗ ਦੀਆਂ ਸੰਭਾਵਨਾਵਾਂ ਤਲਾਸ਼ਣ ਲਈ ਇਕ ਪ੍ਰਮੁੱਖ ਪਹਿਲ ਦੇ ਰੂਪ ਵਿਚ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਅਕੈਡਮੀ ਆਵ੍ ਮੋਸ਼ਨ ਪਿਕਚਰਜ਼ ਆਰਟਸ ਐਂਡ ਸਾਇੰਸਿਜ਼ ਦੇ ਪ੍ਰਧਾਨ ਸ੍ਰੀ ਜਾਨ ਬੈਲੇ ਨਾਲ 28 ਮਈ ਨੂੰ ਨਵੀਂ ਦਿੱਲੀ ਦੇ ਸਿਰੀ ਫੋਰਟ ਵਿਚ ਵਿਸ਼ੇਸ਼ ਵਿਚਾਰ ਚਰਚਾ ਸੈਸ਼ਨ ਦਾ ਆਯੋਜਨ ਕਰੇਗਾ ।


    ਇਹ ਸੈਸ਼ਨ ਨਾ ਸਿਰਫ ਆਸਕਰ ਵਿਚਾਰ ਲਈ ਸੋਚੀ ਗਈ ਅਗਵਾਈ ਉੱਤੇ ਰੌਸ਼ਨੀ ਪਾਵੇਗਾ ਸਗੋਂ ਪ੍ਰੋਗਰਾਮ ਵਿੱਚ ਸ਼ਾਮਲ ਹੋਣ ਵਾਲੇ ਪ੍ਰਮੁੱਖ ਹਿੱਤਧਾਰਕਾਂ ਦੇ ਗਿਆਨ ਵਿੱਚ ਵੀ ਵਾਧਾ ਕਰੇਗਾ । ਇਹ ਨਾ ਸਿਰਫ ਅੱਤਆਧੁਨਿਕ ਫਿਲਮਾਂਕਣ ਤਕਨੀਕਾਂ ਦੇ ਪਿੱਛੇ ਦੀਆਂ ਬਾਰੀਕੀਆਂ ਪਰਤਾਂ ਉੱਤੇ ਰੌਸ਼ਨੀ ਪਾਵੇਗਾ ਸਗੋਂ ਵਿਸ਼ਵ ਪੱਧਰੀ ਵਿਸ਼ਾ ਸਮੱਗਰੀ ਸਿਰਜਤ ਕਰਨ ਲਈ ਹਿੱਤਧਾਰਕਾਂ ਦਰਮਿਆਨ ਇਕ ਸਮਝ ਵਿਕਸਤ ਕਰਨ ਵਿੱਚ ਵੀ ਸਹਾਇਤਾ ਕਰੇਗਾ ।


    ਸ਼੍ਰੀ ਬੈਲੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਦੇ ਸਕੱਤਰ ਸ਼੍ਰੀ ਅਮਿਤ ਖਰੇ ਨਾਲ ਗੱਲਬਾਤ ਵੀ ਕਰਨਗੇ । ਇਹ ਗੱਲਬਾਤ ਮੰਤਰਾਲਾ ਲਈ ਭਾਰਤ ਵਿੱਚ ਵਿਦੇਸ਼ੀ ਫਿਲਮਕਾਰਾਂ ਨੂੰ ਦਿੱਤੀ ਜਾਣ ਵਾਲੇ ਮਾਲੀ ਪ੍ਰੋਤਸਾਹਨਾਂ , ਫਿਲਮ ਸਰਟੀਫਿਕੇਸ਼ਨ ਦਫਤਰ ਅਧੀਨ ਵੈੱਬ ਪੋਰਟਲ ਰਾਹੀਂ ਭਾਰਤ ਵਿੱਚ ਫਿਲਮਾਂਕਣ ਲਈ ਸਿੰਗਲ ਵਿੰਡੋ ਸੁਵਿਧਾ ਵਿਧੀ ਫਿਲਮਾਂ ਦੇ ਸਹਿ ਨਿਰਮਾਣ ਲਈ ਵਿੱਤੀ ਪ੍ਰਬੰਧ ਅਤੇ ਦੇਸ਼ ਭਰ ਵਿੱਚ ਛੋਟੇ ਸ਼ਹਿਰਾਂ ਵਿੱਚ ਸਿੰਗਲ ਸਕ੍ਰੀਨ ਥੀਏਟਰ ਉੱਤੇ ਰੌਸ਼ਨੀ ਪਾਵੇਗੀ ।


    ਭਾਰਤ ਦੇ ਅੰਤਰਰਾਸ਼ਟਰੀ ਫਿਲਮ ਸਮਾਰੋਹ (ਆਈਐਸਐਫਆਈ) ਦੇ 47ਵੇਂ ਐਡੀਸ਼ਨ ਵਿੱਚ ਵਿਸ਼ਵ ਪ੍ਰਸਿੱਧ ਸਿਨੇਮੈਟੋਗ੍ਰਾਫਰ ਸ਼੍ਰੀ ਰੋਬਰਟ ਯੋਮੈਨ ਅਤੇ ਅਕੈਡਮੀ ਆਫ ਮੋਸ਼ਨ ਪਿਕਚਰਜ਼ ਆਰਟਸ ਐਂਡ ਸਾਇੰਸਿਜ਼ ਦੇ ਪ੍ਰਸਿੱਧ ਫਿਲਮ ਸੰਪਾਦਕ ਸ਼੍ਰੀ ਐਲਨ ਹੇਮ ਨੇ ਆਪਣੇ-ਆਪਣੇ ਸੰਬੰਧਤ ਖੇਤਰਾਂ ਵਿੱਚ ਮਾਸਟਰ ਕਲਾਸ ਆਯੋਜਿਤ ਕੀਤੀ ਸੀ । ਇਹ ਸੈਸ਼ਨ ਸਮਾਰੋਹ ਦੇ ਦਾਇਰੇ ਨੂੰ ਹੋਰ ਵਧਾਉਣ ਅਤੇ ਆਈਐਫਐਫਆਈ ਦੇ ਗੋਲਡਨ ਜੁਬਲੀ ਐਡੀਸ਼ਨ , ਜਿਸ ਦਾ ਆਯੋਜਨ ਨਵੰਬਰ , 2019 ਨੂੰ ਗੋਆ ਵਿੱਚ ਕੀਤਾ ਜਾਵੇਗਾ , ਲਈ ਅਕੈਡਮੀ ਆਫ ਮੋਸ਼ਨ ਪਿਕਚਰਜ਼ ਆਰਟਸ ਐਂਡ ਸਾਇੰਸਿਜ਼ ਨਾਲ ਸਹਿਯੋਗ ਦੀਆਂ ਸੰਭਾਵਨਾਵਾਂ ਲੱਭਣ ਦਾ ਮੌਕਾ ਵੀ ਪੇਸ਼ ਕਰਦਾ ਹੈ ।

    
    
    (Release ID: 1572693) Visitor Counter : 6