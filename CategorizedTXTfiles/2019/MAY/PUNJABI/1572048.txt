      ਅੰਕੜੇ ਅਤੇ ਪ੍ਰੋਗਰਾਮ ਲਾਗੂ ਮੰਤਰਾਲਾ

      ਸੱਤਵੀਂ ਆਰਥਿਕ ਗਣਨਾ ਲਈ ਮਾਸਟਰ ਟ੍ਰੇਨਰਾਂ ਦੀ ਰਾਸ਼ਟਰੀ ਟ੍ਰੇਨਿੰਗ ਵਰਕਸ਼ਾਪ
      Posted On: 14 MAY 2019 3:51PM by PIB Chandigarh


    ਸੱਤਵੀਂ ਆਰਥਿਕ ਗਣਨਾ ਲਈ ਮਾਸਟਰ ਟ੍ਰੇਨਰਾਂ ਦੀ ਰਾਸ਼ਟਰੀ ਟ੍ਰੇਨਿੰਗ ਵਰਕਸ਼ਾਪ


    ਸੱਤਵੀਂ ਆਰਥਿਕ ਗਣਨਾ ਦਾ ਕੰਮ ਜੂਨ , 2019 ਤੋਂ ਸ਼ੁਰੂ ਹੋਵੇਗਾ


    ਅਗਲੀ ਸੱਤਵੀਂ ਆਰਥਿਕ ਗਣਨਾ ਲਈ ਅੰਕੜੇ ਅਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ ਨੇ ਨਵੀਂ ਦਿੱਲੀ ਦੇ ਇੰਡੀਆ ਹੈਬੀਟੈਟ ਸੈਂਟਰ ਵਿੱਚ ਮਾਹਰ ਟ੍ਰੇਨਰਾਂ ਲਈ ਰਾਸ਼ਟਰੀ ਟ੍ਰੇਨਿੰਗ ਵਰਕਸ਼ਾਪ ਦਾ ਆਯੋਜਨ ਕੀਤਾ । ਇਸ ਵਰਕਸ਼ਾਪ ਦਾ ਉਦੇਸ਼ ਸੱਤਵੀਂ ਆਰਥਿਕ ਗਣਨਾ ਵਿੱਚ ਹਿੱਸਾ ਲੈਣ ਵਾਲੇ ਮਾਹਰ ਟ੍ਰੇਨਰਾਂ (ਕੰਪਿਊਟਰ ਅਤੇ ਸੁਪਰਵਾਈਜ਼ਰਾਂ) ਨੂੰ ਟ੍ਰੇਨਿੰਗ ਪ੍ਰਦਾਨ ਕਰਨਾ ਸੀ । ਪ੍ਰਤੀਭਾਗੀਆਂ ਨੂੰ ਪ੍ਰਮੁੱਖ ਸਿਧਾਂਤਾਂ , ਪਰਿਭਾਸ਼ਾਵਾਂ , ਪ੍ਰਕਿਰਿਆਵਾਂ , ਡਿਜੀਟਲ ਪਲੇਟਫਾਰਮ ਅਤੇ ਐਪਲੀਕੇਸ਼ਨ ਲਈ ਵਰਤੋਂ ਕੀਤੀ ਜਾਣ ਵਾਲੀ ਗਿਣਤੀ (ਡਾਟਾ ਕੈਪਚਰ ਅਤੇ ਸੁਪਰਵਿਜ਼ਨ) ਆਦਿ ਵਿਸ਼ਿਆਂ ਉੱਤੇ ਟ੍ਰੇਨਿੰਗ ਦਿੱਤੀ ਗਈ । ਇਸ ਵਰਕਸ਼ਾਪ ਵਿੱਚ ਅੰਕੜਾ ਅਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ ਦੇ ਸਕੱਤਰ , ਡਾਇਰੈਕਟਰ ਜਨਰਲ , ਮੁੱਖ ਕਾਰਜਕਾਰੀ ਅਧਿਕਾਰੀ , ਜਨਸੇਵਾ ਕੇਂਦਰ – ਵਿਸ਼ੇਸ਼ ਉਦੇਸ਼ ਲਈ ਬਣੀ ਕੰਪਨੀ (ਸੀਐੱਸਸੀ - ਐੱਸਪੀਵੀ) ਦੇ ਪ੍ਰਤੀਨਿਧੀ ਅਤੇ ਮੰਤਰਾਲੇ , ਰਾਜ ਸਰਕਾਰ ਅਤੇ ਸੀਐੱਸਸੀ - ਐੱਸਪੀਵੀ ਦੇ ਸੀਨੀਅਰ ਅਧਿਕਾਰੀ ਹਾਜ਼ਰ ਸਨ ।


    ਸੱਤਵੀਂ ਆਰਥਿਕ ਗਣਨਾ ਲਈ ਅੰਕੜਾ ਅਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ ਨੇ ਜਨ ਸੇਵਾ ਕੇਂਦਰਾਂ ਅਤੇ ਸੀਐੱਸਸੀ ਈ - ਗਵਰਨੈਂਸ ਸਰਵਿਸੇਜ਼ ਇੰਡੀਆ ਲਿਮਿਟੇਡ ਨਾਲ ਸਮਝੌਤਾ ਕੀਤਾ ਹੈ। ਸੀਐੱਸਸੀ ਈ - ਗਵਰਨੈਂਸ ਸਰਵਿਸੇਜ਼ ਇੰਡੀਆ ਲਿਮਿਟੇਡ , ਇਲੈਕਟ੍ਰੌਨਿਕਸ ਅਤੇ ਸੂਚਨਾ ਟੈਕਨੋਲੋਜੀ ਮੰਤਰਾਲਾ ਅਨੁਸਾਰ ਵਿਸ਼ੇਸ਼ ਉਦੇਸ਼ ਲਈ ਬਣੀ ਕੰਪਨੀ ਹੈ । ਆਰਥਿਕ ਗਣਨਾ ਵਿੱਚ ਡੇਟਾ ਕੈਪਚਰ , ਪ੍ਰਮਾਣਿਕਤਾ , ਰਿਪੋਰਟ ਬਣਾਉਣ ਅਤੇ ਡੇਟਾ ਪ੍ਰਸਾਰ ਲਈ ਆਈਟੀ ਅਧਾਰਤ ਡਿਜੀਟਲ ਪਲੇਟਫਾਰਮ ਦੀ ਵਰਤੋਂ ਕੀਤੀ ਜਾਵੇਗੀ । ਸੱਤਵੀਂ ਆਰਥਿਕ ਗਣਨਾ ਦਾ ਕੰਮ ਜੂਨ 2019 ਤੋਂ ਸ਼ੁਰੂ ਹੋਵੇਗਾ । ਫੀਲਡ ਵਰਕ ਦੇ ਪ੍ਰਮਾਣੀਕਰਨ ਦੇ ਬਾਅਦ ਇਸ ਗਣਨਾ ਦੇ ਨਤੀਜੇ ਉਪਲੱਬਧ ਕਰਵਾ ਦਿੱਤੇ ਜਾਣਗੇ ।


    ਹੁਣ ਤੱਕ ਛੇ ਆਰਥਿਕ ਗਣਨਾ ਹੋ ਚੁੱਕੀਆਂ ਹਨ । ਪਹਿਲੀ ਆਰਥਿਕ ਗਣਨਾ 1977 ਵਿੱਚ , ਜਦੋਂ ਕਿ ਛੇਵੀਂ ਆਰਥਿਕ ਗਣਨਾ 2013 ਵਿੱਚ ਹੋਈ ਸੀ ।


    ****

    
    
    (Release ID: 1572048) Visitor Counter : 1