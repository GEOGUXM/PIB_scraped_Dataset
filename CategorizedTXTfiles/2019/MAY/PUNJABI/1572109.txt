      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਕਾਨਸ ਵਿੱਚ ਭਾਰਤ ਮੰਡਪ ਦਾ ਉਦਘਾਟਨ
      Posted On: 15 MAY 2019 4:21PM by PIB Chandigarh


    ਕਾਨਸ ਵਿੱਚ ਭਾਰਤ ਮੰਡਪ ਦਾ ਉਦਘਾਟਨ
    ਵਿਸ਼ੇਸ਼ ਆਈਐੱਫਐੱਫਆਈ (ਇੱਫੀ) ਗੋਲਡਨ ਜੁਬਲੀ ਪੋਸਟਰ ਜਾਰੀ
    
    ਪ੍ਰਸਿੱਧ ਸੰਗੀਤ ਡਾਇਰੈਕਟਰ ਏ.ਆਰ. ਰਹਮਾਨ ਭਾਰਤ ਮੰਡਪ ਪੁੱਜੇ
    
    ਸਰਕਾਰ ਵਿਦੇਸ਼ੀ ਫ਼ਿਲਮਕਾਰਾਂ ਰਾਹੀਂ ਭਾਰਤ ਵਿੱਚ ਸ਼ੂਟਿੰਗ ਨੂੰ ਹੋਰ ਜ਼ਿਆਦਾ ਪ੍ਰੋਤਸਾਹਿਤ ਕਰਨ ਦੇ ਉਪਾਅ ਕਰ ਰਹੀ ਹੈ: ਅਮਿਤ ਖਰੇ
    
    ਭਾਰਤ ਮੰਡਪ ਵਿਚਾਰਾਂ ਅਤੇ ਕਾਰਜ ਦਾ ਕੇਂਦਰ: ਪ੍ਰਸੂਨ ਜੋਸ਼ੀ


    ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਸਕੱਤਰ, ਸ਼੍ਰੀ ਅਮਿਤ ਖਰੇ ਨੇ ਅੱਜ ਕਾਨਸ ਫ਼ਿਲਮ ਸਮਾਰੋਹ - 2019 ਵਿੱਚ ਭਾਰਤ ਮੰਡਪ ਦਾ ਉਦਘਾਟਨ ਕੀਤਾ । ਇਸ ਮੌਕੇ ਉੱਤੇ ਸ਼੍ਰੀ ਜੈਰੋਮ ਪੈਲਾਰਡ , ਕਾਰਜਕਾਰੀ ਡਾਇਰੈਕਟਰ , ਮਾਰਸੇ ਦੂ ਫ਼ਿਲਮ , ਕਾਨਸ ਫ਼ਿਲਮ ਮਾਰਕੀਟ , ਸੀਬੀਐੱਫਸੀ ਦੇ ਚੇਅਰਮੈਨ, ਸ਼੍ਰੀ ਪ੍ਰਸੂਨ ਜੋਸ਼ੀ ਅਤੇ ਰਾਸ਼ਟਰੀ ਪੁਰਸਕਾਰ ਵਿਜੇਤਾ ਭਾਰਤੀ ਫ਼ਿਲਮਕਾਰ ਸ਼੍ਰੀ ਰੀਮਾ ਦਾਸ ਹਾਜ਼ਰ ਸਨ ।


    ਆਈਐੱਫਐੱਫਆਈ (ਇੱਫੀ) ਗੋਲਡਨ ਜੁਬਲੀ ਉੱਤੇ ਵਿਸ਼ੇਸ਼ ਆਈਐੱਫਐੱਫਆਈ (ਇੱਫੀ) ਪੋਸਟਰ ਜਾਰੀ ਕੀਤਾ ਗਿਆ । ਇਸ ਦੇ ਨਾਲ - ਨਾਲ ਭਾਰਤ ਵਿੱਚ ਫ਼ਿਲਮ ਨਿਰਮਾਣ ਪ੍ਰਣਾਲੀ ਅਤੇ ਭਾਰਤ ਵਿੱਚ ਫਿਲਮਾਂ ਦੀ ਸ਼ੂਟਿੰਗ ਲਈ ਵਿਦੇਸ਼ ਫ਼ਿਲਮਕਾਰਾਂ ਨੂੰ ਪ੍ਰੋਤਸਾਹਨ ਦੇ ਮਹੱਤਵ ਨੂੰ ਦਿਖਾਉਂਦੇ ਹੋਏ ਵਿਸਤ੍ਰਿਤ ਫ਼ਿਲਮ ਗਾਈਡ ਵੀ ਜਾਰੀ ਕੀਤੀ ਗਈ ।


    ਸ਼੍ਰੀ ਅਮਿਤ ਖਰੇ ਨੇ ਆਪਣੇ ਉਦਘਾਟਨੀ ਭਾਸ਼ਣ ਵਿੱਚ ਭਾਰਤ ਵਿੱਚ ਮੀਡੀਆ ਅਤੇ ਮਨੋਰੰਜਨ ਉਦਯੋਗ ਵਿੱਚ ਉੱਭਰ ਰਹੇ ਰੁਝਾਨਾਂ ਦਾ ਜ਼ਿਕਰ ਕੀਤਾ । ਉਨ੍ਹਾਂ ਨੇ ਦੇਸ਼ ਵਿੱਚ ਖੇਤਰੀ ਸਿਨੇਮੇ ਦੇ ਵਧਦੇ ਮਹੱਤਵ , ਫ਼ਿਲਮਾਂ ਦੀ ਸ਼ੂਟਿੰਗ ਨੂੰ ਪ੍ਰੋਤਸਾਹਿਤ ਕਰਨ ਲਈ ਰਾਜਾਂ ਦੀ ਵਧਦੀ ਭੂਮਿਕਾ ਦਾ ਜ਼ਿਕਰ ਕੀਤਾ । ਉਨ੍ਹਾਂ ਕਿਹਾ ਕਿ ਫ਼ਿਲਮ ਸੈਰ - ਸਪਾਟੇ ਅਤੇ ਅਰਥਵਿਵਸਥਾ ਵਿੱਚ ਆਪਸੀ ਸਬੰਧ ਹੈ ਅਤੇ ਐਨੀਮੇਸ਼ਨ ਅਤੇ ਵਰਚੂਅਲ ਰੀਅਲਿਟੀ ਵਰਗੀ ਟੈਕਨੋਲੋਜੀ ਉੱਤੇ ਫੋਕਸ ਪਹਿਲਾਂ ਤੋਂ ਜ਼ਿਆਦਾ ਵਧਦਾ ਜਾ ਰਿਹਾ ਹੈ। ਸ਼੍ਰੀ ਖਰੇ ਨੇ ਫ਼ਿਲਮ ਸਹਾਇਤਾ ਦਫ਼ਤਰ ਰਾਹੀਂ ਭਾਰਤ ਵਿੱਚ ਫਿਲਮਾਂ ਦੀ ਸ਼ੂਟਿੰਗ ਵਿੱਚ ਸਹਿਜਤਾ ਲਈ ਸਰਕਾਰ ਵੱਲੋਂ ਉਠਾਏ ਗਏ ਕਦਮਾਂ ਦੀ ਚਰਚਾ ਕੀਤੀ। ਫ਼ਿਲਮ ਸਹਾਇਤਾ ਦਫ਼ਤਰ ਫ਼ਿਲਮਕਾਰਾਂ ਲਈ ਸਿੰਗਲ ਵਿੰਡੋ ਪ੍ਰਵਾਨਗੀ ਸੁਵਿਧਾ ਦਿੰਦਾ ਹੈ। ਉਨ੍ਹਾਂ ਕਿਹਾ ਕਿ ਸਰਕਾਰ ਵਿਦੇਸ਼ੀ ਫ਼ਿਲਮਕਾਰਾਂ ਨੂੰ ਭਾਰਤ ਵਿੱਚ ਸ਼ੂਟਿੰਗ ਕਰਨ ਲਈ ਹੋਰ ਜ਼ਿਆਦਾ ਪ੍ਰੋਤਸਾਹਨ ਦੇ ਉਪਰਾਲਿਆਂ ਉੱਤੇ ਵਿਚਾਰ ਕਰ ਰਹੀ ਹੈ ।


    ਸ਼੍ਰੀ ਜੈਰੋਮ ਪੈਲਾਰਡ , ਮਾਰਸੇ ਦੂ ਫ਼ਿਲਮ , ਕਾਨਸ ਫ਼ਿਲਮ ਮਾਰਕੀਟ ਦੇ ਕਾਰਜਕਾਰੀ ਡਾਇਰੈਕਟਰ , ਨੇ ਭਾਰਤ ਅਤੇ ਭਾਰਤੀ ਫ਼ਿਲਮਕਾਰਾਂ ਦੇ ਸਹਿਯੋਗ ਦੀ ਵਿਸ਼ਵ ਭਰ ਵਿੱਚ ਵਧ ਰਹੀ ਮੰਗ ਦੀ ਚਰਚਾ ਕੀਤੀ। ਸ਼੍ਰੀ ਪ੍ਰਸੂਨ ਜੋਸ਼ੀ ਨੇ ਕਿਹਾ ਕਿ ਭਾਰਤ ਮੰਡਪ ਨਾ ਕੇਵਲ ਵਿਚਾਰਾਂ ਦਾ ਬਲਕਿ ਕਾਰਜ ਲਾਗੂ ਕਰਨ ਦਾ ਵੀ ਕੇਂਦਰ ਹੈ। ਸੁਸ਼੍ਰੀ ਰੀਮਾ ਦਾਸ ਨੇ ਦੇਸ਼ ਵਿੱਚ ਖੇਤਰੀ ਸਿਨੇਮਾ ਨੂੰ ਪ੍ਰੋਤਸਾਹਿਤ ਕਰਨ ਲਈ ਸਰਕਾਰ ਦੇ ਯਤਨਾਂ ਦੀ ਸ਼ਲਾਘਾ ਕੀਤੀ ।


    ਭਾਰਤ ਮੰਡਪ ਦੀ ਸਥਾਪਨਾ ਸਾਰੀਆਂ ਭਾਸ਼ਾਵਾਂ , ਸੱਭਿਆਚਾਰਕ ਅਤੇ ਖੇਤਰੀ ਵਿਵਿਧਤਾ ਦੇ ਸਿਨੇਮਾ ਨੂੰ ਦਿਖਾਉਣ ਲਈ ਕੀਤੀ ਗਈ ਹੈ ਅਤੇ ਇਸ ਦਾ ਉਦੇਸ਼ ਫ਼ਿਲਮ ਵੰਡ , ਨਿਰਮਾਣ , ਭਾਰਤ ਵਿੱਚ ਸ਼ੂਟਿੰਗ , ਸਕ੍ਰਿਪਟ ਵਿਕਾਸ , ਟੈਕਨੋਲੋਜੀ , ਫ਼ਿਲਮ ਵਿਕਰੀ ਪ੍ਰੋਤਸਾਹਨ ਅਤੇ ਸਿੰਡੀਕੇਟ ਵਿੱਚ ਵਿਦੇਸ਼ੀ - ਅੰਤਰਰਾਸ਼ਟਰੀ ਸਾਂਝੇਦਾਰੀ ਨੂੰ ਵਧਾਉਣਾ ਹੈ । ਭਾਰਤ ਮੰਡਪ ਭਾਰਤੀ ਪ੍ਰਤੀਨਿਧੀਆਂ ਨੂੰ ਫ਼ਿਲਮ ਸਮਾਰੋਹ ਵਿੱਚ ਸ਼ਾਮਲ ਹੋਣ ਵਾਲੇ ਅੰਤਰਰਾਸ਼ਟਰੀ ਪ੍ਰਤੀਨਿਧੀਆਂ ਨਾਲ ਮਿਲਣ ਦਾ ਇੱਕ ਮੰਚ ਹੈ ਤਾਕਿ ਹੋਰ ਦੇਸ਼ਾਂ ਅਤੇ ਸੰਗਠਨਾਂ ਦੇ ਨਾਲ ਨੈੱਟਵਰਕ ਨੂੰ ਪ੍ਰੋਤਸਾਹਿਤ ਕੀਤਾ ਜਾ ਸਕੇ । ਇਹ ਮੰਡਪ ਗਲੋਬਲ ਫ਼ਿਲਮ ਭਾਈਚਾਰੇ ਲਈ ਭਾਰਤ ਅਤੇ ਭਾਰਤੀ ਸਿਨੇਮਾ ਬਾਰੇ ਸੂਚਨਾ ਪ੍ਰਸਾਰ ਦਾ ਕੇਂਦਰ ਵੀ ਹੋਵੇਗਾ ।


    ਭਾਰਤੀ ਵਫ਼ਦ ਫ਼ਿਲਮ ਸਮਾਰੋਹ ਦੌਰਾਨ ਕਾਨਸ ਦੇ ਹਿਤਧਾਰਕਾਂ ਅਤੇ ਫ਼ਿਲਮ ਜਗਤ ਦੇ ਹੋਰ ਮੈਬਰਾਂ ਨਾਲ ਸੰਵਾਦ ਕਰੇਗਾ ਅਤੇ ਇਸ ਸਾਲ ਆਈਐੱਫਐੱਫਆਈ (ਫਿੱਕੀ) ਦੀ ਮਨਾਏ ਜਾਣ ਵਾਲੇ ਗੋਲਡਨ ਜੁਬਲੀ ਸਮਾਰੋਹ ਨੂੰ ਵੀ ਪ੍ਰੋਤਸਾਹਿਤ ਕਰੇਗਾ । ਤਕਨੀਕੀ ਮਾਹਰਾਂ ਅਤੇ ਕੁਸ਼ਲ ਪੇਸ਼ੇਵਰਾਂ ਦਾ ਲਾਭ ਉਠਾਉਣ ਲਈ ਵਫ਼ਦ ਭਾਰਤ ਨੂੰ ਫ਼ਿਲਮ ਨਿਰਮਾਣ ਦੇ ਬਾਅਦ ਦੇ ਕਾਰਜਾਂ ਦੇ ਕੇਂਦਰ ਦੇ ਰੂਪ ਵਿੱਚ ਪ੍ਰਦਰਸ਼ਿਤ ਕਰੇਗਾ ਤਾਕਿ ਅੰਤਰਰਾਸ਼ਟਰੀ ਫ਼ਿਲਮ ਨਿਰਮਾਤਾਵਾਂ ਨਾਲ ਸਹਿਯੋਗ ਨੂੰ ਵਧਾਇਆ ਜਾ ਸਕੇ ।


    *****

    
    
    (Release ID: 1572109) Visitor Counter : 1