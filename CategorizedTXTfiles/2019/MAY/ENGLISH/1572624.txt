      राष्ट्रपति सचिवालय

      प्रेस विज्ञप्ति
      Posted On: 25 MAY 2019 9:19PM by PIB Delhi


    राष्ट्रपति श्री राम नाथ कोविंद ने भारत के संविधान के अनुच्छेद 75(1) के तहत उन्हें प्रदत्त शक्तियों का उपयोग करते हुए आज श्री नरेन्द्र मोदी को भारत के प्रधानमंत्री पद पर नियुक्त किया। उन्होंने श्री मोदी से आग्रह किया किः


    1) वह केन्द्रीय मंत्रिपरिषद के नियुक्त किए जाने वाले अन्य सदस्यों के बारे में उन्हें सुझाव दें और


    2) राष्ट्रपति भवन में शपथ समारोह की तिथि एवं समय इंगित करें।


    आज जब श्री मोदी राष्ट्रपति भवन में भाजपा संसदीय दल, जिसे 17वीं लोकसभा के आम चुनावों के बाद लोकसभा में बहुमत समर्थन हासिल हुआ, के नेता के रूप में राष्ट्रपति से मिले तो उन्हें औपचारिक रूप से इसकी सूचना दी गई।


    इससे पूर्व, भाजपा अध्यक्ष श्री अमित शाह के नेतृत्व में श्री प्रकाश सिंह बादल , श्री राजनाथ सिंह , श्री नीतीश कुमार , श्री राम विलास पासवान , श्रीमती सुषमा स्वराज , श्री उद्धव ठाकरे , श्री नितिन गडकरी , श्री के पलानीस्वामी , श्री कोनराड संगमा और श्री नीपिहु रियो सहित राष्ट्रीय जनतांत्रिक गठबंधन का एक प्रतिनिधिमंडल राष्ट्रपति से मिला।


    श्री नरेंद्र मोदी को भाजपा संसदीय दल का नेता चुने जाने का एक पत्र राष्ट्रपति को सौंप दिया गया। एनडीए के घटक दलों के समर्थन के पत्र भी राष्ट्रपति को सौंपे गए।


    ******


    आर.के.मीणा/आरएनएम/एएम/एसकेजे/डीसी–1292

    
    
    (Release ID: 1572624) Visitor Counter : 315
    
    
      Read this release in: English , Urdu , Bengali