      राष्ट्रपति सचिवालय

      प्रेस विज्ञप्ति
      Posted On: 25 MAY 2019 2:05PM by PIB Delhi


    मुख्‍य चुनाव आयुक्‍त श्री सुनील अरोड़ा ने आज दोपहर 12 बजकर 30 मिनट पर चुनाव आयुक्‍तों श्री अशोक लवासा और श्री सुशील चंद्रा के साथ राष्‍ट्रपति से भेंट की। मुख्‍य चुनाव आयुक्‍त ने 17वीं लोकसभा के आम चुनाव के बाद लोकसभा के लिए चुने गए नवनिर्वाचित सदस्‍यों के नाम से युक्‍त लोक प्रतिनिधित्व अधिनियम , 1951 की धारा 73 के संदर्भ में चुनाव आयोग द्वारा जारी अधिसूचना की एक प्रति राष्‍ट्रपति को सौंपी।


    राष्‍ट्रपति ने मानव इतिहास में लोकतांत्रिक प्रणाली की सबसे व्‍यापक चुनाव प्रक्रिया को सफलतापूर्वक संपन्‍न कराने के लिए मुख्‍य चुनाव आयुक्‍त और अन्‍य चुनाव आयुक्‍तों को अपनी शुभकामनाएं दीं। राष्‍ट्रपति ने संपूर्ण राष्‍ट्र की ओर से चुनाव आयोग , इसके अधिकारियों और प्रबंधन एवं प्रचार के साथ-साथ मतदान निगरानी में शामिल अन्‍य सार्वजनिक अधिकारियों के अलावा स्‍वतंत्र एवं निष्‍पक्ष चुनावों के सफलतापूर्ण समापन के लिए लोगों की आकांक्षाओं और सुरक्षा के लिए की गई अथक मेहनत के लिए केंद्र और राज्‍य सरकार के पुलिस और सुरक्षाबलों के प्रयासों की भी सराहना की। इसके साथ-साथ उन्‍होंने चुनाव प्रक्रिया में इतनी व्‍यापक संख्‍या में भागीदारी के लिए करोड़ों मतदाताओं को भी अपनी शुभकामनाएं दीं। राष्‍ट्रप‍ति ने कहा कि यह तथ्‍य भी अत्‍यंत महत्‍वपूर्ण है कि इस संपूर्ण सफल चुनाव प्रक्रिया को संविधान और भारत की गहरी एवं चिरस्‍थायी लोकतांत्रिक परंपराओं को ध्‍यान में रखते हुए पूर्ण किया गया।


    ******


    आर.के.मीणा/आरएनएम/एएम/एसएस/एसएस–128 3


    

    
    (Release ID: 1572609) Visitor Counter : 291
    
    
      Read this release in: English , Urdu , Bengali