      आरोग्य आणि कुटुंब कल्याण मंत्रालय

      लोकसंख्या संशोधन केंद्रांसाठी आरोग्य मंत्रालयाकडून राष्ट्रीय कार्यशाळेचे आयोजन
      Posted On: 30 MAY 2019 6:42PM by PIB Mumbai


    नवी दिल्ली, 30 मे 201 9


    आरोग्य मंत्रालयाच्या विविध पथदर्शी योजनांची वैशिष्ट्ये आणि लाभ जनतेपर्यंत पोहोचवण्याच्या हेतूने केंद्रीय आरोग्य आणि कुटुंब कल्याण मंत्रालयाने लोकसंख्या संशोधन केंद्रांसाठी दोन दिवसीय कार्यशाळेचे आयोजन केले होते. आरोग्य सचिव प्रिती सुदान यांच्या हस्ते या कार्यशाळेचे उद्‌घाटन झाले. लोकसंख्येच्या बदलत्या गरजा आणि मागण्यांशी समतोल राखण्यासाठी या केंद्रांच्या कार्यपद्धतीत बदल होणे आवश्यक आहे, असे सुदान यावेळी म्हणाल्या. विशेषत: स्थानिक आणि सध्याच्या समस्या सोडवण्यासाठी संशोधन करण्यावर भर दिला जावा, असा सल्ला त्यांनी दिला. यावेळी सुदान यांच्या हस्ते ग्रामीण आरोग्य विषयक आकडेवारीसह आणखी एका संदर्भ ग्रंथाचे प्रकाशनही झाले.


    आयुष्मान भारत योजनेचा लाभ जास्तीत जास्त लोकांपर्यंत पोहोचवण्यासाठी प्राथमिक आरोग्य केंद्रे आणि प्रधानमंत्री जन आरोग्य योजना अशा दोन्ही स्तरांवर काम व्हायला हवे. आरोग्य केंद्रांच्या मार्फत दीड लाख लोकांपर्यंत मूलभूत आरोग्य सेवा, सुविधा पोहोचवण्यासाठी सरकार कटिबद्ध असल्याचे त्या म्हणाले.


    S.Tupe/R.Aghor /D.Rane


    

    
    (Release ID: 1572843) Visitor Counter : 23
    
    
      Read this release in: English