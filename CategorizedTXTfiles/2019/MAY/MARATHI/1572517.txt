      पंतप्रधान कार्यालय

      जगभरातल्या नेत्यांनी पंतप्रधानांचे दूरध्वनीवरुन केले अभिनंदन
      Posted On: 23 MAY 2019 9:15PM by PIB Mumbai


    नवी दिल्ली, 2 3 मे 201 9


    जगभरातल्या नेत्यांनी पंतप्रधान नरेंद्र मोदी यांचे 2019 च्या सार्वत्रिक निवडणुकांमध्ये मिळालेल्या यशाबद्दल दूरध्वनीवरुन अभिनंदन केले आहे.


    यात बांगलादेशच्या पंतप्रधान शेख हसीना, भूतानचे राजे जिग्मे खेसर नामग्याल वांगचूक, भूतानचे पंतप्रधान डॉ. लोते त्शेरींग, नेपाळचे पंतप्रधान के.पी.शर्मा ओली, मालदीवचे राष्ट्राध्यक्ष इब्राहीम मोहम्मद सोलीह, श्रीलंकेचे पंतप्रधान रनिल विक्रमसिंघे, रशियाचे राष्ट्राध्यक्ष व्लादिमीर पुतीन, फ्रान्सचे राष्ट्राध्यक्ष इम्यान्युअल मॅक्रॉन, जपानचे पंतप्रधान ॲबे शिंझो, ऑस्ट्रेलियाचे पंतप्रधान स्कॉट मॉरिसन, मॉरिशसचे पंतप्रधान प्रवींद जुगनॉथ, संयुक्त अरब अमिरातीचे युवराज मोहम्मद बिन झायेद, इस्राइलचे पंतप्रधान बेंजामिन नेतन्याहू यांचा समावेश आहे.


    पंतप्रधान नरेंद्र मोदी यांच्या नेतृत्वावर भारतीय जनतेने दाखवलेला दृढ विश्वास या ऐतिहासिक जनादेशातून दिसत असल्याचे सांगत विविध नेत्यांनी पंतप्रधानांचे अभिनंदन केले आहे.


    त्याबद्दल आणि शुभेच्छांबद्दल पंतप्रधानांनी आभार मानले आहे. जगातली सर्वात मोठी लोकशाही असलेल्या भारतीय लोकशाहीची ताकद सार्वत्रिक निवडणुकांमध्ये दिसत असल्याचे पंतप्रधान म्हणाले. परस्परांना लाभाचे द्विपक्षीय संबंध आणि बहुद्देशीय सहकार्य विकसित करण्यासाठी जगभरातल्या नेत्यांनी दिलेल्या सहकार्याबद्दल पंतप्रधानांनी त्यांचे आभार मानले आणि संबंध अधिक दृढ करण्यासाठी त्यांच्यासोबत कार्य पुढेही सुरु ठेवण्याची इच्छा व्यक्त केली.


    समाजमाध्यमे आणि इतर साधनांद्वारे अभिनंदन करणाऱ्या इतर अनेक नेत्यांचेही पंतप्रधानांनी आभार मानले.


    M.Chopade/S.Kakade /D.Rane

    
    
    (Release ID: 1572517) Visitor Counter : 8
    
    
      Read this release in: English