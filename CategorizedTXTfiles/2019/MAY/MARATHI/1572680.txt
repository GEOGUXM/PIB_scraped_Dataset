      पंतप्रधान कार्यालय

      जागतिक नेत्यांकडून पंतप्रधानांना शुभेच्छा संदेश
      Posted On: 24 MAY 2019 10:12PM by PIB Mumbai


    नवी दिल्ली, 24 मे 201 9


    निवडणुकीतल्या यशानंतर जगभरातल्या नेत्यांकडून पंतप्रधान मोदी यांना शुभेच्छा संदेश येत आहेत. श्रीलंकेचे राष्ट्राध्यक्ष मैत्रीपाला सिरीसेना, सौदी अरेबियाचे राजे सलमान बिन अब्दुल्लाझीज अल सौद, अमेरिकेचे राष्ट्राध्यक्ष डोनाल्ड ट्रम्प, नेपाळचे माजी पंतप्रधान पुष्पकमल देहल ‘प्रचंड’ या सर्वांनी दूरध्वनीवरुन पंतप्रधानांना शुभेच्छा दिल्या आहेत.


    श्रीलंकेचे राष्ट्राध्यक्ष सिरीसेना यांनी पंतप्रधानांना शुभेच्छा देताना उभय राष्ट्रांमधले संबंध अधिक दृढ करण्यावर भर दिला. पंतप्रधानांनी त्यांचे आभार मानत दोन्ही देशातल्या लोकांसाठी एकत्रित प्रयत्न करण्याचे आश्वासन दिले.


    सौदी अरेबियाचे राजे सलमान बिन यांनी पंतप्रधानांचे अभिनंदन करत भारतीय जनतेला प्रगती आणि समृद्धीसाठी शुभेच्छा दिल्या. भारत आणि सौदी अरेबियातल्या संबंधांना नवी दिशा देण्यासाठी पंतप्रधानांनी केलेल्या मार्गदर्शनाचा त्यांनी उल्लेख केला.


    या अभूतपूर्व यशाबद्दल अमेरिकेचे राष्ट्राध्यक्ष ट्रम्प यांनीही पंतप्रधानांचे अभिनंदन केले. लवकरच जपानच्या ओसाका येथे होणाऱ्या जी- 20 शिखर परिषदेत भेटण्याचे आश्वासन दोन्ही नेत्यांनी परस्परांना दिले. दोन्ही देशांमधल्या राजनैतिक भागीदारीला अधिक बळकट करण्यासाठी एकत्र काम करण्यावर दोन्ही नेत्यांनी सहमती दर्शवली.


    N.Sapre/R.Aghor/P.Malandkar

    
    
    (Release ID: 1572680) Visitor Counter : 4
    
    
      Read this release in: English