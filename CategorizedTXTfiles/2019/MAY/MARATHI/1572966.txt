      माहिती आणि प्रसारण मंत्रालय

      प्रकाश जावडेकर यांनी माहिती आणि प्रसारण मंत्रालयाचा कार्यभार स्वीकारला
      Posted On: 31 MAY 2019 6:02PM by PIB Mumbai


    नवी दिल्ली, 31 मे 201 9


    प्रकाश जावडेकर यांनी आज माहिती आणि प्रसारण मंत्रालयाचा कार्यभार स्वीकारला . पंतप्रधान नरेंद्र मोदी यांच्या मंत्रिमंडळात कॅबिनेट मंत्री म्हणून काम करण्याची पुन्हा एकदा संधी मिळाल्याबद्दल त्यांनी कृतज्ञता व्यक्त केली. कार्यभार स्वीकारल्यानंतर ते प्रसार माध्यमांशी बोलत होते.


    लोकशाही व्यवस्थेत प्रसार माध्यमांची भूमिका महत्वाची असते, असे सांगत प्रसार माध्यमांच्या स्वातंत्र्यासाठी सरकार कटिबद्ध आहे, असा पुनरुच्चार त्यांनी केला. लोकशाही व्यवस्था सुदृढ राहण्यासाठी अभिव्यक्ती स्वातंत्र महत्वाचे आहे, असेही ते म्हणाले.


    आपल्या आधीच्या मंत्र्यांनी या खात्यासाठी केलेल्या कामांचे त्यांनी कौतुक केले. यावेळी जावडेकरांनी मंत्रालयातील वरिष्ठ अधिकारी तसेच माहिती आणि प्रसारण मंत्रालयाच्या विविध विभागांच्या प्रमुखांची भेट घेतली. सर्वांनी एक चमू म्हणून काम करावे असा सल्ला त्यांनी दिला.


    D.Wankhade/R.Aghor /D.Rane

    
    
    (Release ID: 1572966) Visitor Counter : 15
    
    
      Read this release in: English