      पंतप्रधान कार्यालय

      पंतप्रधान नरेंद्र मोदी यांची श्रीलंकेच्या राष्ट्रपतींसोबत चर्चा
      Posted On: 31 MAY 2019 3:46PM by PIB Mumbai


    नवी दिल्ली, 31 मे 201 9


    श्रीलंकेचे राष्ट्रपती मैत्रिपाला सिरीसेना हे नरेंद्र मोदी यांच्यासह संपूर्ण मंत्रिमंडळाच्या काल झालेल्या शपथविधी समारंभात सन्माननीय पाहुणे म्हणून उपस्थित होते.


    पंतप्रधान मोदी आणि सिरीसेना यांच्यात आज नवी दिल्लीत द्विपक्षीय बैठक झाली. नुकत्याच झालेल्या सार्वत्रिक निवडणुकांमधे मोदी आणि त्यांच्या पक्षाने मिळवलेल्या अभूतपूर्व यशानंतर पुन्हा पंतप्रधान पदाचा कार्यभार ग्रहण केल्याबद्दल सिरीसेना यांनी मोदी यांचे अभिनंदन केले. दोन्ही देशांमध्ये शांतता, समृद्धी आणि आशियाई प्रदेशात सुरक्षितता निर्माण व्हावी, यासाठी एकत्रित काम करण्याची कटिबद्धता उभय नेत्यांनी व्यक्त केली.


    या संमारंभाला उपस्थित राहून भारताला सदिच्छा दिल्याबद्दल पंतप्रधानांनी सिरीसेना यांचे आभार मानले. श्रीलंकेसोबत भारताचे मैत्रीपूर्ण संबंध पुढच्या काळात अधिक दृढ होतील, अशी ग्वाही पंतप्रधानांनी दिली.


    दहशतवाद आणि कट्टरतावाद हा संपूर्ण मानवजातीला निर्माण झालेला मोठा धोका असून, दक्षिण आशियात शांतता आणि सुरक्षितता नांदावी यासाठी द्विपक्षीय सहकार्य करण्याबाबत दोन्ही नेत्यांनी सहमती दर्शवली.


    S.Tupe/R.Aghor /D.Rane

    
    
    (Release ID: 1572918) Visitor Counter : 26
    
    
      Read this release in: English