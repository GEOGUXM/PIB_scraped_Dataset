      अर्थ मंत्रालय

      जागतिक सीमाशुल्क संघटनेच्या आशिया-पॅसिफिक विभागाच्या सीमाशुल्क प्रशासनाच्या प्रादेशिक प्रमुखांच्या बैठकीचे सीबीआयसीकडून कोची येथे आयोजन
      Posted On: 08 MAY 2019 6:01PM by PIB Mumbai


    नवी दिल्ली , 8 मे 201 9


    जागतिक सीमा शुल्क संघटनेच्या आशिया-पॅसिफिक विभागाच्या सीमाशुल्क प्रशासनाच्या प्रादेशिक प्रमुखांची बैठक, सीबीआयसी अर्थात केंद्रीय अप्रत्यक्ष कर आणि सीमाशुल्क मंडळाने आजपासून दहा मे पर्यंत कोची येथे आयोजित केली आहे. 1 जुलै 2018 पासून दोन वर्षांच्या कालावधीसाठी आशिया-पॅसिफिक विभागाचा उपाध्यक्ष या नात्याने भारताने ही बैठक आयोजित केली आहे.


    या भागात सीमापार व्यापाराला सुविधा आणि प्रोत्साहन देण्याच्या दृष्टीने जागतिक सीमाशुल्क संघटनेचे कार्यक्रम आणि उपाययोजना पुढे नेण्यात झालेल्या प्रगतीचा आढावा या बैठकीत घेतला जाईल. हे उद्दीष्ट साध्य करण्यासाठी आवश्यक क्षमता, वृद्धी आणि तंत्रसहाय्याबाबतही बैठकीत उहापोह अपेक्षित आहे.


    आशिया-पॅसिफिक विभागातल्या वीसपेक्षा जास्त देशांचे सीमाशुल्क प्रतिनिधीमंडळ या बैठकीत सहभागी होत असून सीबीआयसीचे अध्यक्ष प्रणव कुमार दास बैठकीच्या अध्यक्षस्थानी आहेत.


    आशिया-पॅसिफिक विभागाचे उपाध्यक्ष म्हणून भारतासाठी मार्गदर्शन करणाऱ्या धोरणात्मक तत्वांचा दास यांनी पुनरुच्चार केला. या प्रदेशात उत्तम दूरसंवाद आणि कनेक्टिविटी, तंत्रज्ञानाचा वापर, सर्वसमावेशक दृष्टीकोन आणि महत्वाच्या मुद्यांवर मतैक्य यांचा यात समावेश असल्याचे ते म्हणाले.


    B.Gokhale/N.Chitale/P.Malandkar


    

    
    (Release ID: 1571749) Visitor Counter : 19
    
    
      Read this release in: English