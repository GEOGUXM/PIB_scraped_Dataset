      पंतप्रधान कार्यालय

      बांगलादेशच्या पंतप्रधान शेख हसीना यांनी सार्वत्रिक निवडणुका 2019 मधील जनादेशाबाबत पंतप्रधानांचे केले अभिनंदन
      Posted On: 23 MAY 2019 9:40PM by PIB Mumbai


    नवी दिल्ली, 2 3 मे 201 9


    सार्वत्रिक निवडणुका 2019 मध्ये पंतप्रधान नरेंद्र मोदी यांच्या नेतृत्वाखालील रालोआ सरकारला मिळालेल्या स्पष्ट बहुमताबद्दल बांगलादेशच्या पंतप्रधान शेख हसीना यांनी त्यांचे दूरध्वनी करुन अभिनंदन केले आहे. निकालानंतर पंतप्रधानांचे लगेचच अभिनंदन करणाऱ्या परदेशी नेत्यांपैकी त्या एक आहेत. भारत आणि बांगलादेश यांच्यातील अत्यंत जवळकीचे आणि सौहार्दाचे संबंध तसेच दोन्ही नेत्यांमधले सख्य यातून दिसून येते.


    भारत-बांगलादेश संबंध नव्या उंचीवर पोहोचवण्याची शपथ दोन्ही नेत्यांनी घेतली आहे. सुरक्षा, व्यापार, वाहतूक, ऊर्जा यातील भागीदारी अधिक वृद्धिंगत करण्यासाठी आणि नागरिकांमधले संबंध अधिक दृढ करण्यासाठीच्या योजना वेगाने पूर्ण करण्याचे महत्व दोन्ही नेत्यांनी मान्य केले आहे.


    वंगबंधू शेख मुजिबुर रेहमान यांची 100 वी जयंती 2020 मध्ये असून, बांगलादेश मुक्तीचा सुवर्णमहोत्सव 2021 मधे आहे. या दृष्टीने पुढील 3 वर्ष महत्वाची आहे. द्विपक्षीय संबंध अधिक मजबूत होण्यासाठी काम करण्याकरिता बैठकीसाठी लवकरात लवकर तारखा ठरवण्याबाबत दोन्ही नेत्यांमध्ये सहमती झाली आहे.


    N.Sapre/S.Kakade /D.Rane


    

    
    (Release ID: 1572524) Visitor Counter : 8
    
    
      Read this release in: English