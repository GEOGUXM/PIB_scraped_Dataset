      पंतप्रधान कार्यालय

      भूतानच्या पंतप्रधानांनी घेतली पंतप्रधान नरेंद्र मोदी यांची भेट
      Posted On: 31 MAY 2019 9:13PM by PIB Mumbai


    नवी दिल्ली, 31 मे 201 9


    पंतप्रधान नरेंद्र मोदी यांच्या 30 मे रोजी झालेल्या शपथविधी समारंभाला भूतानचे पंतप्रधान डॉ. लोटे शेरींग उपस्थित होते.


    भारतात नुकत्याच झालेल्या सार्वत्रिक निवडणुकीत विजय प्राप्त करुन नरेंद्र मोदी, पंतप्रधान पदावर दुसऱ्यांदा विराजमान झाल्याबद्दल पंतप्रधान डॉ. लोटे शेरींग यांनी पंतप्रधानांचे अभिनंदन केले. भुतानच्या राजांनी आणि जनतेकडून पंतप्रधान आणि भारतातल्या जनतेला शुभेच्छा दिल्याचे त्यांनी सांगितले. पंतप्रधान नरेंद्र मोदी यांनी लवकरच भूतानचा दौरा करण्यासाठी त्यांनी पुन्हा निमंत्रण केले.


    शपथविधी समारंभाला उपस्थित राहिल्याबद्दल भूतानच्या पंतप्रधानांचे, पंतप्रधान नरेंद्र मोदी यांनी आभार मानले. जलविद्युत क्षेत्रातल्या सहकार्याबरोबरच भुतानच्या समवेतच्या विकासात्मक भागीदारीला भारत महत्वपूर्ण मानतो. भूतानच्या प्रगती आणि भरभराटीसाठी भूतानसमवेत भागीदारीसाठी भारत सरकारची ठाम कटिबद्धता पंतप्रधान नरेंद्र मोदी यांनी व्यक्त केली.


    स्नेह आणि मैत्रीपूर्ण वातावरणात झालेल्या या बैठकीतून विश्वास आणि सहकार्याची भावना प्रतीत होत असून यातूनच दोन्ही देशांदरम्यानचे घनिष्ठ आणि मैत्रीपूर्ण संबंध दिसून येतात.


    N.Sapre/N.Chitale/P.Malandkar


    

    
    (Release ID: 1573280) Visitor Counter : 4
    
    
      Read this release in: English