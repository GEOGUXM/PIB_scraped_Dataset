      श्रम आणि रोजगार मंत्रालय

      संतोष कुमार गंगवार यांनी श्रम आणि रोजगार मंत्रालयाचे राज्यमंत्री (स्वतंत्र प्रभार) म्हणून पदभार स्वीकारला
      Posted On: 31 MAY 2019 6:00PM by PIB Mumbai


    नवी दिल्ली, 31 मे 201 9


    संतोष कुमार गंगवार यांनी आज श्रम आणि रोजगार मंत्रालयाचे राज्यमंत्री (स्वतंत्र प्रभार) म्हणून पदभार स्वीकारला . विभागाचे सचिव हिरालाल सामरीया आणि वरिष्ठ अधिकाऱ्यांनी त्यांचे स्वागत केले.


    या मंत्रालयाची जबाबदारी पुन्हा एकदा सोपवल्याबद्दल गंगवार यांनी पंतप्रधानांचे आभार मानले. आधीच्या कार्यकाळात कामगारांचे कल्याण आणि सामाजिक सुरक्षेसाठी आपल्या मंत्रालयाने महत्वाचे निर्णय घेतले. ही प्रक्रिया पुढेही चालू ठेवणार असल्याचे ते म्हणाले. प्रधानमंत्री श्रमयोगी मानधन योजनेची अंमलबजावणी लवकरात लवकर पूर्ण करु, असेही त्यांनी सांगितले.


    गंगवार यंदा आठव्यांदा खासदार म्हणून निवडून आले आहेत. यांना केंद्रीय मंत्रालयांमधल्या अनेक खात्यांच्या मंत्री पदाचा प्रदीर्घ अनुभव आहे.


    D.Wankhade/R.Aghor /D.Rane

    
    
    (Release ID: 1572962) Visitor Counter : 21
    
    
      Read this release in: English