      उपराष्ट्रपती कार्यालय

      उपराष्ट्रपती व्यंकय्या नायडू यांची व्हिएतनामच्या उपराष्ट्रपतींसह इतर मान्यवरांशी विस्तृत चर्चा
      
      व्हिएतनामच्या भेटीमुळे दोन्ही देशातील धोरणात्मक भागीदारी अधिक दृढ होईल असा उपराष्ट्रपतींचा विश्वास

      Posted On: 10 MAY 2019 4:14PM by PIB Mumbai

      नवी दिल्ली, 10 मे 201 9


      उपराष्ट्रपती एम. व्यंकय्या नायडू व्हिएतनामच्या दौऱ्यावर असून दौऱ्याच्या दुसऱ्या दिवशी त्यांनी व्हिएतनामचे उपराष्ट्रपती तसंच नॅशनल असेंब्लीच्या अध्यक्षांशीही उच्चस्तरीय विस्तृत चर्चा केली.


      द्विपक्षीय आणि बहुपक्षीय सहकार्यासह इतर मुद्यांवर व्हिएतनामच्या उपराष्ट्रपतींशी चर्चा झाली. ही चर्चा फलदायी झाल्याचे नायडू यांनी म्हटले आहे. या चर्चेमुळे दोन्ही देशातल्या द्विपक्षीय सहकार्याला नवी दिशा आणि गती मिळेल असा विश्वास त्यांनी व्यक्त केला.


      भारताच्या ॲक्ट इस्ट पॉलिसी अर्थात पूर्वेकडे पहा या धोरणाचा व्हिएतनाम हा धोरणात्मक स्तंभ असल्याचे उपराष्ट्रपती म्हणाले. संरक्षण आणि सुरक्षा, अंतराळ, विज्ञान आणि तंत्रज्ञान, तेल आणि नैसर्गिक वायू, नवीकरणीय ऊर्जा, पायाभूत विकास, कृषी या क्षेत्रात द्विपक्षीय सहकार्य आणखी बळकट करण्याला दोन्ही देशांनी मान्यता दर्शवली आहे. दोन्ही देशादरम्यान तीन वर्षांपूर्वी 7.8 अब्ज अमेरिकी डॉलर्सचा व्यापार दुप्पट होऊन गेल्या वर्षी दोन्ही देशादरम्यान 14 अब्ज अमेरिकी डॉलर्सचा व्यापार झाल्याची माहिती त्यांनी दिली. 2020 पर्यंत उभय देशांदरम्यान 15 अब्ज डॉलर्सचा व्यापार होईल असा विश्वास त्यांनी व्यक्त केला.


      N.Sapre / N.Chitale /P.Kor

    
    
    (Release ID: 1571845) Visitor Counter : 27
    
    
      Read this release in: English