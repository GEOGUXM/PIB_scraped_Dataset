      पंतप्रधान कार्यालय

      बांग्लादेशचे राष्ट्रपती पंतप्रधानांना भेटले
      Posted On: 31 MAY 2019 9:27PM by PIB Mumbai


    नवी दिल्ली, 31 मे 201 9


    बांग्लादेशचे राष्ट्रपती अब्दुल हमीद यांनी आज हैदराबाद हाऊसमधे पंतप्रधान नरेंद्र मोदी यांची भेट घेतली. उत्कृष्ट द्विपक्षीय संबंधांबद्दल दोन्ही नेत्यांनी समाधान व्यक्त केले. पूर्व नियोजित कार्यक्रमामुळे, बांग्लादेशच्या पंतप्रधान शेख हसीना भारतात उपस्थित राहू शकल्या नाहीत. त्यांनी पंतप्रधान नरेंद्र मोदी यांना शुभेच्छा दिल्याचे अब्दुल हमीद यांनी सांगितले. पंतप्रधान नरेंद्र मोदी यांना बांग्लादेशने निमंत्रण दिल्याचे अब्दुल हमीद यांनी सांगितले. या आमंत्रणाचा आनंदाने स्वीकार करण्यात आला. राजनैतिक माध्यमातून या संदर्भातल्या तारखा निश्चित करण्याला उभय नेत्यांनी मान्यता दर्शवली.


    बांग्लादेश मुक्ती लढ्यात निर्माण झालेल्या द्विपक्षीय संबंधांना भारताचे अद्यापही सर्वोच्च प्राधान्य असल्याची ग्वाही पंतप्रधानांनी दिली. गेल्या पाच वर्षात दोन्ही देशांनी अनेक प्रलंबित जटिल मुद्दे सोडवण्यात परिपक्वता आणि संयम दर्शवला. बंगबंधु शेख मुजीबुर रहमान यांची जन्मशताब्दी (2020) आणि बांग्लादेश मुक्तीचे 50 वे वर्ष (2021) साजरे करण्यासाठीच्या संयुक्त प्रयत्नांचा भाग म्हणून भारत-बांग्लादेश संबंध नव्या उंचीवर नेण्याच्या महत्वावर पंतप्रधानांनी भर दिला.


    30 मे रोजी नव्या सरकारच्या शपथविधीसाठी बांग्लादेशचे राष्ट्रपती, भारतात आले होते. याआधी त्यांनी डिसेंबर 2014 मधे भारत दौरा केला होता तसेच आंतरराष्ट्रीय सौर आघाडीच्या पहिल्या बैठकीसाठी मार्च 2018 मधे भारताला औपचारिक भेट दिली होती.


    N.Sapre/N.Chitale/P.Malandkar


    

    
    (Release ID: 1573268) Visitor Counter : 5
    
    
      Read this release in: English