      माहिती आणि प्रसारण मंत्रालय

      आयआयएमसी पदव्युत्तर पदविका प्रवेश अर्जासाठीच्या मुदतीत 15 मे पर्यंत वाढ
      Posted On: 10 MAY 2019 5:40PM by PIB Mumbai


      नवी दिल्ली, 10 मे 201 9


      इंडियन इन्स्टिट्यूट ऑफ मास कम्युनिकेशन अर्थात भारतीय जन संज्ञापन संस्थेने आपल्या विविध पदव्युत्तर पदविका अभ्यासक्रम प्रवेशासाठी ऑनलाईन अर्ज स्वीकारण्याची मुदत 15 मे पर्यंत वाढवली आहे. याआधी शेवटची तारीख 12 मे होती.


      संस्थेने, अर्ज स्वीकारण्याची मुदत वाढवावी अशी विनंती प्रामुख्याने ओदिशा आणि लगतच्या राज्यांमधल्या विद्यार्थ्यांकडून करण्यात आली होती. तीव्र चक्रीवादळाचा या राज्यांतल्या दूरसंवाद सेवांना फटका बसला आहे.


      आयआयएमसीच्या दिल्ली, धेनकनाल (ओदिशा) ऐझवाल (मिझोरम), जम्मू, अमरावती (महाराष्ट्र) आणि कोट्टायम (केरळ) या सहा ठिकाणच्या 476 जागांसाठी प्रवेश देण्यात येणार आहेत. संस्थेने आर्थिकदृष्ट्या दुर्बल घटकांसाठी 10 टक्के जागा राखीव ठेवल्या आहेत.


      राष्ट्रीय स्तरावरच्या प्रवेश परीक्षा, लेखी परीक्षा, गटचर्चा आणि मुलाखतीअंती या अभ्यासक्रमासाठी निवड केली जाईल. मल्याळम, मराठी, ओडिया आणि उर्दू भाषेतली लेखी परीक्षा 25 मे रोजी तर इंग्लिश पत्रकारिता, हिंदी पत्रकारिता, रेडिओ आणि दूरचित्रवाणी पत्रकारिता आणि जाहिरात आणि जनसंपर्क यासाठी 26 मे रोजी परीक्षा घेण्यात येईल. अधिक तपशिलासाठी www.iimc.gov.in या संकेतस्थळाला भेट द्यावी.


      N.Sapre / N.Chitale /P.Kor

    
    
    (Release ID: 1571861) Visitor Counter : 20
    
    
      Read this release in: English