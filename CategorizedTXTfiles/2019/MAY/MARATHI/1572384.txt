      उपराष्ट्रपती कार्यालय

      समान आणि लोककेंद्रीत शाश्वत विकासाचे उपराष्ट्रपतींकडून आवाहन
      
      आंतरराष्ट्रीय जैवविविधता दिवसानिमित्त आयोजित कार्यक्रमाला केले संबोधित

      Posted On: 22 MAY 2019 4:45PM by PIB Mumbai

    नवी दिल्ली, 2 2 मे 201 9


    समान आणि लोककेंद्रीत शाश्वत विकास साध्य करण्याचे आवाहन उपराष्ट्रपती एम.व्यंकय्या नायडू यांनी केले आहे. नैसर्गिक स्रोताचा योग्य आणि काटकसरीने वापर करण्याची गरजही त्यांनी व्यक्त केली आहे.


    ते आज चेन्नई येथे आंतरराष्ट्रीय जैवविविधता दिवसानिमित्त आयोजित कार्यक्रमाचे उद्‌घाटन करतांना बोलत होते.


    माणूस पुन्हा निसर्गाशी जोडला गेला पाहिजे. वसुंधरेकडून, पर्यावरणाकडून तेवढाच नैसर्गिक ठेवा घेतला पाहिजे जो आपण पुन्हा भरुन काढू, असे मत उपराष्ट्रपतींनी व्यक्त केले.


    जंगलांचा नाश आणि प्रजाती नष्ट होत असल्याबद्दल त्यांनी चिंता व्यक्त केली. 33.3 टक्के वनक्षेत्र आवश्यक असतांना भारतात ते केवळ 21 टक्के असल्याबद्दल उपराष्ट्रपतींनी चिंता व्यक्त केली. जागतिक स्रोत संस्थेच्या अहवालानुसार 2001 ते 2018 या कालावधीत भारतात 1.6 दशलक्ष हेक्टरहून अधिक झाडे तोडण्यात आल्याचे उपराष्ट्रपतींनी सांगितले.


    पर्यावरणाचा ऱ्हास पुढील पिढ्यांसाठी त्रासदायक ठरु शकतो, असे ते म्हणाले. प्राचीन भारतीय जीवन निसर्गाशी एकरुप झालेले होते.


    तत्पूर्वी उपराष्ट्रपतींनी ‘ट्री ॲम्ब्युलन्स’ या वृक्षसंवर्धनासाठीच्या उपक्रमाला हिरवा झेंडा दाखवला. वृक्षारोपण, वृक्षांचे स्थानांतरण, बीजवितरण यात साहाय्य करण्याकरिता, झाडांना प्रथमोपचार पुरवण्याकरिता हा उपक्रम आहे. या उपक्रमाद्वारे लोक सहभागातून चांगल्या प्रकारे वृक्षसंवर्धन होऊ शकेल, असे उपराष्ट्रपती म्हणाले.


    N.Sapre/S.Kakade /D.Rane


    

    
    (Release ID: 1572384) Visitor Counter : 29
    
    
      Read this release in: English