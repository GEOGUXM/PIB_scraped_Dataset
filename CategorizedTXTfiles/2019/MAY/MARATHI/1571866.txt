      सांस्कृतिक मंत्रालय

      फोनी चक्रीवादळाने झालेल्या नुकसानीचा आढावा घेण्यासाठी पुरातत्व विभागाच्या उच्चस्तरीय पथकाची पुरीमधल्या श्री जगन्नाथ मंदिराला आणि कोणार्कच्या सूर्य मंदिराला भेट
      Posted On: 10 MAY 2019 5:54PM by PIB Mumbai


      नवी दिल्ली, 10 मे 201 9


      फोनी चक्रीवादळामुळे पुरी इथल्या श्री जगन्नाथ मंदिर आणि कोणार्क इथल्या सूर्य मंदिराला पोहोचलेल्या नुकसानीचा आणि याच्या स्वरुपाचा आढावा घेण्यासाठी भारतीय पुरातत्व खात्याचे उच्चस्तरीय पथक ओदिशाच्या दौऱ्यावर आहे. या पथकाने आज सूर्यमंदिराला भेट दिली. या मंदिराचे संरचनात्मक नुकसान झाले नसल्याचे पथकाने म्हटले आहे. इतर नुकसानीसंदर्भात काम सुरू असून लवकरच पूर्ववत करण्यात येईल. हे पथक आता श्री जगन्नाथ मंदिराला भेट देत आहे. ओदिशा सरकारने पुरातत्व विभागाची मदत मागितली होती. ही मंदिरं आणि परिसर पूर्ववत होण्यासाठी हे पथक सूचना करणार आहे.


      N.Sapre / N.Chitale /P.Kor

    
    
    (Release ID: 1571866) Visitor Counter : 30
    
    
      Read this release in: English