      माहिती आणि प्रसारण मंत्रालय

      एफटीआयआयच्या पाच अभ्यासक्रमांना एआयसीटीईची मंजुरी
      Posted On: 13 MAY 2019 6:16PM by PIB Mumbai


    नवी दिल्ली , 13 मे 201 9


    पुणे इथल्या भारतीय चित्रपट आणि दूरचित्रवाणी संस्था अर्थात एफटीआयआयला ऐतिहासिक यश मिळाले आहे. भारतीय तंत्रज्ञान शिक्षण परिषद अर्थात एआयसीटीईने नवनिर्मित अर्जित कला आणि हस्तकला श्रेणीमधल्या पाच अभ्यासक्रमांना मंजुरी दिली आहे. अशी मान्यता मिळणारी एफटीआयआय ही देशातली पहिली वहिली संस्था ठरली आहे. एआयसीटीईने 11 मे 2019 रोजी विविध संस्था आणि मान्यता दिलेल्या अभ्यासक्रमांची यादी जारी केली. या यादीत एफटीआयआयच्या पाच एकवर्षीय पदव्युत्तर प्रमाणपत्र अभ्यासक्रमांचा समावेश आहे.


    या पाच अभ्यासक्रमात दिग्दर्शन, इलेक्ट्रॉनिक सिनेमॅटोग्राफी, व्हिडीओ एडिटिंग आणि साउंड रेकॉर्डिंग या चार दूरचित्रवाणीशी संबंधित अभ्यासक्रमांचा तसेच चित्रपट पटकथा लेखन या चित्रपट क्षेत्राशी संबंधित अभ्यासक्रमाचा समावेश आहे.


    एफटीआयआयसाठी हा महत्वपूर्ण क्षण असल्याचे गव्हर्निंग कौन्सिलचे अध्यक्ष विजेंद्र पालसिंह यांनी सांगितले. एफटीआयआयचा दूरचित्रवाणी अभ्यासक्रम नेहमीच चर्चेत राहिला असून या अभ्यासक्रमाने अनेक राष्ट्रीय आणि आंतरराष्ट्रीय पुरस्कार प्राप्त केले आहेत असे ते म्हणाले.


    N.Sapre/J.Patankar/P.Malandkar


    

    
    (Release ID: 1571968) Visitor Counter : 10
    
    
      Read this release in: English