      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر کی سطح آب میں ایک فیصد کی تخفیف
      Posted On: 23 MAY 2019 6:00PM by PIB Delhi


    نئیدہلی۔ 23 ؍مئی۔ملک کے 91 بڑے آبی ذخائر میں 23 مئی 2019 کو، ختم ہونے والے ہفتے میں مجموعی آبی ذخیرہ 33.563 بی سی ایم کے بقدر تھا جو ان تمام تر ذخائر کی مجموعی صلاحیت کا21فیصد ہے۔ یہ فیصد 16 مئی 2019 کو ختم ہوئے ہفتے میں 22فیصد تھی۔ 23 مئی 2019 کو ختم ہوئے ہفتے میں آبی سطح گزشتہ برس کی اسی مدت کے مقابلے میں 114 فیصد اور گزشتہ دس برسوں کی مدت کے اوسط مقابلے میں ذخیرے کے لحاظ سے 104 فیصد تھی۔


    ان تمام تر 91 ذخائر کی مجموعی ذخیرہ صلاحیت 161.993 بی سی ایم ہے جو 257.812 بی سی ایم کی مجموعی صلاحیت کا تقریباً 63 فیصد ہے اور تخمینہ لگایا جاتا ہے کہ ملک میں اتنی ہی صلاحیت بہم پہنچائی گئی ہے۔ 91 ذخائر میں سے 37 ذخائر میں پن بجلی بنانے کی سہولت دستیاب ہے جہاں 60 میگاواٹ سے زیادہ کی تنصیبی صلاحیت دستیاب ہے۔


    علاقے وار ذخیرے کی کیفیت


    شمالی خطہ


    شمالی خطے کے تحت ہماچل پردیش، پنجاب اور راجستھان آتےہیں۔ یہاں چھ ذخائر سی ڈبلیو سی کی نگرانی میں ہیں، جن کی مجموعی ذخیرہ صلاحیت 18.01 بی سی ایم ہے، ان ذخائر میں دستیاب مجموعی ذخیرہ 7.93 بی سی ایم ہے جو ان تمام تر ذخائر کی مجموعی صلاحیت کا 44 فیصد ہے۔ گزشتہ برس کی اسی مدت کے دوران یہ ذخیرہ 15فیصد کے بقدر تھا اور گزشتہ دس برس کی مدت کے دوران اوسط ذخیرہ ان تمام ذخیروں کی مجموعی صلاحیت کے مقابلے میں 26فیصد کے برابر رہا تھا۔ اس طریقے سے رواں سال کے دوران ذخیرہ گزشتہ برس کی اسی مدت کے ذخیرے کے مقابلے میں بہتر ہے اور گزشتہ دس برس کی مدت کے مقابلے میں بھی یہ ذخیرہ بہتر پوزیشن میں ہے۔


    مشرقی خطہ


    مشرقی خطے کے تحت جھارکھنڈ ، اڈیشہ، مغربی بنگال اور تریپورہ آتے ہیں۔ یہاں 15 ذخائر سی ڈبلیو سی کی نگرانی میں ہیں، جن کی مجموعی ذخیرہ صلاحیت 18.83 بی سی ایم ہے، ان ذخائر میں دستیاب مجموعی ذخیرہ 4.56 بی سی ایم ہے جو ان تمام تر ذخائر کی مجموعی صلاحیت کا 24 فیصد ہے۔ گزشتہ برس کی اسی مدت کے دوران یہ ذخیرہ 28فیصد کے بقدر تھا اور گزشتہ دس برس کی مدت کے دوران اوسط ذخیرہ ان تمام ذخیروں کی مجموعی صلاحیت کے مقابلے میں 22فیصد کے برابر رہا تھا۔ اس طریقے سے رواں سال کے دوران ذخیرہ گزشتہ برس کی اسی مدت کے ذخیرے کے مقابلے میں قدرے کم ہے تاہم گزشتہ دس برس کی مدت کے مقابلے میں یہ ذخیرہ قدرے بہتر پوزیشن میں ہے۔


    مغربی خطہ


    مغربی خطے کے تحت گجرات اورمہاراشٹر آتے ہیں۔ یہاں 27 ذخائر سی ڈبلیو سی کی نگرانی میں ہیں، جن کی مجموعی ذخیرہ صلاحیت 31.26 بی سی ایم ہے، ان ذخائر میں دستیاب مجموعی ذخیرہ 3.75 بی سی ایم ہے جو ان تمام تر ذخائر کی مجموعی صلاحیت کا 12 فیصد ہے۔ گزشتہ برس کی اسی مدت کے دوران یہ ذخیرہ 16فیصد کے بقدر تھا اور گزشتہ دس برس کی مدت کے دوران اوسط ذخیرہ ان تمام ذخیروں کی مجموعی صلاحیت کے مقابلے میں 21فیصد کے برابر رہا تھا۔ اس طریقے سے رواں سال کے دوران ذخیرہ گزشتہ برس کی اسی مدت کے ذخیرے کے مقابلے میں قدرے کم ہے اور گزشتہ دس برس کی مدت کے مقابلے میں بھی یہ ذخیرہ قدرے کم ہے۔


    وسطی خطہ


    وسطی خطے کے تحت اترپردیش، اتراکھنڈ،مدھیہ پردیش اورچھتیس گڑھ آتے ہیں۔ یہاں 12 ذخائر سی ڈبلیو سی کی نگرانی میں ہیں، جن کی مجموعی ذخیرہ صلاحیت 42.30 بی سی ایم ہے، ان ذخائر میں دستیاب مجموعی ذخیرہ 10.96 بی سی ایم ہے جو ان تمام تر ذخائر کی مجموعی صلاحیت کا 26 فیصد ہے۔ گزشتہ برس کی اسی مدت کے دوران یہ ذخیرہ 24فیصد کے بقدر تھا اور گزشتہ دس برس کی مدت کے دوران اوسط ذخیرہ ان تمام ذخیروں کی مجموعی صلاحیت کے مقابلے میں 22فیصد کے برابر رہا تھا۔ اس طریقے سے رواں سال کے دوران ذخیرہ گزشتہ برس کی اسی مدت کے ذخیرے کے مقابلے میں قدرے بہتر ہے اور گزشتہ دس برس کی مدت کے مقابلے میں بھی یہ ذخیرہ قدرے بہتر پوزیشن میں ہے۔


    جنوبی خطہ


    جنوبی خطے کے تحت آندھراپردیش، تلنگانہ، اے پی اینڈ ٹی جی (دونوں ریاستوں میں دو مشترکہ پروجیکٹ )،کرناٹک، کیرالا اورتملناڈو آتے ہیں۔ یہاں 31 ذخائر سی ڈبلیو سی کی نگرانی میں ہیں، جن کی مجموعی ذخیرہ صلاحیت 51.59 بی سی ایم ہے، ان ذخائر میں دستیاب مجموعی ذخیرہ 6.38 بی سی ایم ہے جو ان تمام تر ذخائر کی مجموعی صلاحیت کا 12 فیصد ہے۔ گزشتہ برس کی اسی مدت کے دوران یہ ذخیرہ 12فیصد کے بقدر تھا اور گزشتہ دس برس کی مدت کے دوران اوسط ذخیرہ ان تمام ذخیروں کی مجموعی صلاحیت کے مقابلے میں 15فیصد کے برابر رہا تھا۔ اس طریقے سے رواں سال کے دوران ذخیرہ گزشتہ برس کی اسی مدت کے ذخیرے کے مقابلے میں مساوی ہے اور گزشتہ دس برس کی مدت کے مقابلے میں قدرے کم ہے۔


    ایسی ریاستیں جہاں گزشتہ دس برس کی مدت کے مقابلے میں بہتر ذخائر دیکھے گئے ان میں ہماچل پردیش، پنجاب، گجرات، اتراکھنڈ، مدھیہ پردیش، اے پی اینڈ ٹی جی (دونوں ریاستوں میں دو دو مشترکہ پرجیکٹ) ،کرناٹک اور تملناڈو شامل ہیں۔ ایسی ریاستیں جہاں گزشتہ دس برس کی اسی مدت کے مقابلے میں مساوی ذخیرہ تھا ان میں اترپردیش، تلنگانہ شامل ہیں۔گزشتہ برس کی اسی مدت کے مقابلے میں جن ریاستوں میں قدرے کم ذخیرہ دیکھا گیا ہے ان میں راجستھان ، جھارکھنڈ، اڈیشہ، مغربی بنگال، تریپورہ ، مہاراشٹر ، چھتیس گڑھ، آندھراپردیش اور کیرالا کے نام شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-2189

    
    
    (Release ID: 1572480) Visitor Counter : 3
    
    
      Read this release in: English , Hindi , Marathi