      وزارت خزانہ

      انکم ٹیکس ریٹرن کی ای ۔ فائلنگ میں 19 فیصد کا اضافہ درج کیا گیا
      Posted On: 06 MAY 2019 6:17PM by PIB Delhi


    نئی دلّی ، 07 مئی میڈیا میں اس طرح کی کچھ غلط خبریں پھیل رہی ہیں کہ گزشتہ مالی سال 2017-18 کے مقابلے میں رواں مالی سال یعنی 2018-19 کے دوران ای ۔ فائلنگ کے ذریعہ انکم ٹیکس ریٹرن داخل کرنے والوں کی تعداد میں کمی واقع ہوئی ہے ۔ در حقیقت یہ بات صحیح نہیں ہے ، چونکہ مالی سال 2017-18 اور مالی سال 2018-19 کا براہ راست موازنہ نہیں کیا جا سکتا ۔


    واضح ہو کہ مالی سال 2017-18 کے دوران کل 6.74 کروڑ آئی ٹی آر میں سے تقریباً 5.47 کروڑ ریٹرن برائے تخمینہ سال 2017-18 ( موجودہ سال ) کے لئے داخل کی گئی تھیں ۔ اس کے موازنہ میں ، مالی سال 2018-19 میں کل 6.68 کروڑ آئی ٹی آر بذریعہ ای ۔ فائلنگ داخل کی گئی تھیں جس میں 6.49 کروڑ آئی ٹی آر برائے تخمینہ سال 2018-19 کے لئے ہیں ، جو کہ 19 فیصد اضافے کا مظہر ہیں اور یہ اس بات کا واضح اور ٹھوس ثبوت ہے کہ مالی سال 2017-18 کے مقابلے میں مالی سال 2018-19 کے دوران زیادہ بڑی تعداد میں ٹیکس دہندگان نے اپنی انکم ٹیکس ریٹرن الیکٹرانک طریقے سے داخل کی ہیں ۔


    مزید بر آں ، مالی سال 2017-18 میں تخمینہ جاتی سال 2017-18 کے لئے دال کردہ تقریباً 1.21 کروڑ آئی ٹی آر برائے تخمینہ جاتی سال 2016-17 کے لئے تھیں ۔ تخمینہ جاتی سال 2015-16 اور ما قبل تخمینہ جاتی سال کے لئے باقی ماندہ ریٹرن کی تعداد 0.06 کروڑ ہے ۔ مالی سال 2018-19 کے دوران محض 0.14 کروڑ آئی ٹی آر تخمینہ جاتی سال 2017-18 کے لئے داخل کی گئی ہیں ۔ مالی سال 2018-19 کے دوران آئی ٹی آر داخل کرنے کی تعداد میں اس سے گزشتہ برسوں کے مقابلے میں کمی یکم اپریل ، 2018 سے لاگو انکم ٹیکس ایکٹ 1961 کے تحت سیکشن 139 (5) میں ترمیم کے باعث ہوئی ہے، جس کے تحت ترمیم شدہ ریٹرن صرف متعلقہ تخمینہ جاتی سال کے آخر میں ہی داخل کی جا سکتی ہے ۔ اس کے نتیجے کے طور پر 0.14 کروڑ آئی ٹی آر 2017-18 کے تخمینہ جاتی سال کے لئے مالی سال 2018-19 میں داخل کی گئی ہیں ، جبکہ یہ متعلقہ تخمینہ جاتی سال کے لئے ترمیم شدہ ریٹرن ہیں ، جو کہ قانون میں ترمیم کے باعث داخل کی گئی ہیں ۔


    یہ اعداد و شمار ای ۔ فائلنگ کی ویب سائٹ پرفائلنگ گروتھ ( تخمینہ جاتی سال ) پر بھی دستیاب ہیں ۔


    قابل ذکر ہے کہ 2017-18 کے لئے آئی ٹی آر داخل کرنے کی تعداد 9.2 لاکھ ( کل داخل کردہ آئی ٹی آر کا 1.5 فیصد ) اور کاغذ پر آئی ٹی آر برائے سال 2018-19 داخل کرنے کی تعداد 4.8 لاکھ ( کل آئی ٹی آر کا 0.6 فیصد ) ہے ۔ مذکورہ بالا تفصیلات اس بات کا ثبوت ہیں کہ ٹیکس دہند گان کی بڑی تعداد نے گزشتہ برسوں کے مقابلے تخمینہ جاتی سال 2018-19 میں کاغذ پر ریٹرن داخل کرنے کے مقابلے میں ای ۔ فائلنگ کے ذریعہ ریٹرن داخل کرنے کو تیزی سے اپنایا ہے ۔


    ۔ ۔ ۔ ۔ ۔


    U.no. 2059


    م ۔ ر ۔ ر۔

    
    
    (Release ID: 1571680) Visitor Counter : 6
    
    
      Read this release in: Malayalam , English , Hindi , Marathi , Bengali