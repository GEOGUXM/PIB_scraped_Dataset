      وزیراعظم کا دفتر

      عام انتخابات میں تاریخی فتح کے لیے وزیر اعظم مودی کے نام مبارکباد کے پیغامات کا سلسلہ جاری ہے
      Posted On: 25 MAY 2019 10:01PM by PIB Delhi


    نئی دہلی، 25 مئی/ عام انتخابات میں تاریخی کامیابی حاصل کرنے کے لیے دنیا بھر سے وزیر اعظم جناب نریندر مودی کے نام مبارکباد کے پیغامات کا سلسلہ جاری ہے۔ آج وزیر اعظم کو سعودی عرب کے ولی عہد عزت مآب محمد بن سلمان ، ریاست قطر کے امیر عزت مآب شیخ تمیم بن حمّاد الثانی، جرمنی کی چانسلر محترمہ انگیلا مرکل، برطانیہ کی وزیر اعظم محترمہ تھریسا مے اور سری لنکا کے سابق صدر عزت مآب مہندا راج پکسے کی ٹیلی فون کال موصول ہوئیں۔


    وزیر اعظم نے پرخلوص مبارکباد کے لیے ولی عہد کا شکریہ ادا کیا اور ہندوستان کے عوام کے ساتھ ان کی دوستی کی ستائش کی اور دونوں ممالک کے درمیان تعلقات کو مزید گہرا بنانے میں اپنی دلچسپی کا اظہار کیا۔


    امیر قطر نے وزیر اعظم کو پرخلوص مبارکباد دی اور ہندوستان اور قطر کے درمیان گہرے ہوتے ہوئے تعلقات کا ذکر کیا۔ وزیر اعظم نے امیرقطر کا شکریہ ادا کیا اور دونوں ممالک کے درمیان مضبوط شراکت داری میں ان کی رہنمائی کی ستائش کی۔


    وزیر اعظم کو مبارکباد دیتے ہوئے چانسلر مرکل نے دونوں ممالک کے درمیان بڑھتے ہوئے تعلقات کا ذکر کیا اور باہمی مفاد کے شعبوں میں تعاون میں مزید اضافے کی اپنی خواہش کا اظہار کیا۔ وزیر اعظم نے ان کا شکریہ ادا کیا اور دونوں ممالک کے درمیان دوطرفہ تعلقات کو بہتر بنانے کے ساتھ ساتھ عالمی امن اور خوشحالی کے سلسلے میں ان کے مثالی رول کا ذکر کیا۔دونوں لیڈروں نے اوساکا جاپان میں ہونے والی آئندہ ٹی ٹوئنٹی سربراہ کانفرنس کے موقع پر مزید بات چیت اور اس سال ہندوستان میں بعد میں دونوں ملکوں کے درمیان ہونے والی بین سرکاری مشاورت کے سلسلے میں مزید بات چیت کی امید ظاہر کی۔


    برطانیہ کی وزیر اعظم تھریسا مے نے انتخابات میں زبردست کامیابی حاصل کرنے پر وزیر اعظم کو مبارکباد دی۔ عام انتخابات کو جمہوریت کے لیے ایک بڑا شوکیس بتاتے ہوئے وزیر اعظم تھریسا مے نے اس اہم کام کی انجام دہی پر ہندوستان کے عوام کو مبارکباد پیش کی۔ وزیر اعظم مودی نے ان کا شکریہ ادا اور برطانیہ کے ساتھ تمام شعبوں میں دوطرفہ تعاون کو مزید گہرا بنانے کے لیے کام جاری رکھنے کی اپنی خواہش کا اظہار کیا۔


    وزیر اعظم نے مبارکباد کے لیے سری لنکا کے سابق صدر جناب راج پکسا کا شکریہ ادا کیا۔ پڑوسیوں کے طور پر ہندوستان اور سری لنکا کے طویل مدت سے دوستانہ تعلقات کا ذکر کرتے ہوئے وزیر اعظم نے اعتماد ظاہر کیا کہ دونوں ملکوں کے عوام کے مفاد کے لیے اور علاقے کے امن اور خوشحالی کے لیے ان کے تعلقات میں مزید بہتری آئے گی۔


    ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 25 - 05 - 2019 )


    

    
    (Release ID: 1572631) Visitor Counter : 15
    
    
      Read this release in: Assamese , English , Marathi , Hindi , Bengali , Tamil , Kannada