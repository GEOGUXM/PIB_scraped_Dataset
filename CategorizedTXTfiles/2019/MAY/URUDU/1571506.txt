      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر میں جمع پانی کی سطح میں ایک فی صد کی کمی
      Posted On: 02 MAY 2019 5:08PM by PIB Delhi


    نئی دہلی،2 مئی / ملک کے 91بڑے آبی ذخائر میں 2مئی 2019 کو ختم ہونے والے ہفتے کے دوران جمع پانی کی مقدار 40.592 بی سی ایم تھی جو ان آبی ذخائر میں پانی جمع کرنے کی مجموعی گنجائش کے25 فیصد کے بقدر ہے۔ 25 اپریل 2019 کو ختم ہونے والے ہفتہ میں جمع پانی کی سطح 26 فیصد تھی ، جبکہ2 مئی 2019 کو ختم ہونے والے ہفتے میں آبی ذخیرہ گزشتہ برس اسی مدت کے مقابلے میں 115 فی صد اور گزشتہ دس برس کی اوسط کے 104 فیصد کے بقدر رہی۔


    ان 91آبی ذخائر میں پانی جمع کرنے کی مجموعی گنجائش 161.993 بی سی ایم ہے جو ان آبی ذخائر کی مکمل گنجائش 257.812 بی سی ایم کے 63فیصد کے بقدر ہے ان آبی ذخائر میں سے 37 بڑے آبی ذخائر ایسے ہیں جن سے 60 میگاواٹ سے زائد کی پن بجلی پیدا کی جاتی ہے۔


    91 بڑے آبی ذخائر میں جمع پانی کی خطہ وار صورتحال :
    شمالی خطہ :
    ملک کے شمالی خطے میں ہماچل پردیش، پنجاب اور راجستھان کی ریاستیں شامل ہیں جن میں پانی کے 6بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ سردست ان آبی ذخائر میں جمع پانی کی مقدار 18.01 بی سی ایم ہے ، ان ذخائر کے کل سردست دستیاب ذخیرہ اندوزی کے 9.06 بی سی ایم کے مساوی ہے جوکہ پانی کی مجموعی گنجائش کے 50 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 19 فیصد اور پچھلے 10برسوں کے اوسط کے 27 فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کی اسی مدت کے مقابلے میں بہتر اور پچھلے 10برس کے اوسط کے مقابلے میں بھی بہتر رہی ہے۔
    
    مشرقی خطہ :
    ملک کے مشرقی خطے میں جھارکھنڈ ، اڈیشہ، مغربی بنگال او رتریپورہ کی ریاستیں شامل ہیں جن میں پانی کے15بڑے آبی ذخائر واقع ہیں ، سینٹرل واٹر کمیشن ان ذخائر میں جمع پانی پر نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 18.83بی سی ایم ہے۔ سردست ان آبی ذخائر میں 6.07بی سی ایم پانی موجود ہے جو ان آبی ذخائر میں پانی جمع کرنے کی مجموعی گنجائش کے 32 فیصد کے بقدر ہے۔ پچھلے سال کی اسی مدت میں ان آبی ذخائر ان کی مجموعی گنجائش کے 34فیصد کے بقدر پانی موجود تھا جو پچھلے دس برس کے اوسط کے 31فیصد کے بقدر تھا ۔ اس طرح جاری سال کے دوران ان آبی ذخائر میں جمع پانی کی صورتحال پچھلےسال کے مقابلے کم رہی لیکن پچھلے دس برس کے اسی مدت کے اوسط کے مقابلے میں بہتر رہی۔


    مغربی خطہ :
    ملک کے مغربی خطے میں گجرات اور مہاراشٹر کی ریاستیں واقع ہیں۔ ان ریاستوں میں پانی کے 27بڑے آبی ذخائر واقع ہیں جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 31.26 بی سی ایم ہے۔ سردست ان آبی ذخائر میں جمع پانی کی مقدار 5.22 بی سی ایم ہے جو ان آبی ذخائر میں جمع موجودہ پانی کے 17فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 23 فیصد کے بقدر تھی اور پچھلے دس برس کے اوسط کے 26 فیصد کے بقدر تھی۔ اس طرح ان آبی ذخائر میں جمع پانی کی مقدار پچھلے سال کے مقابلے کم اور پچھلے دس برس کی اسی مدت کے اوسط کم ہے۔
    وسطی خطہ :
    ملک کے وسطی خطے میں اترپردیش ، اتراکھنڈ، مدھیہ پردیش اور چھتیس گڑھ کی ریاستیں شامل ہیں۔ ان ریاستوں میں پانی کے 12 بڑے آبی ذخائر واقع ہیں جن میں پانی جمع کرنے کی مجموعی گنجائش 42.30بی سی ایم ہے۔ سردست ان آبی ذخائر میں جمع پانی کی مقدار 12.24بی سی ایم ہے جو ان ذخائر میں پانی جمع کرنے کی مجموعی گنجائش کے 20 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 27 فی صد تھی اور پچھلے دس برسوںمیں اسی مدت میں ان آبی ذخائر میں جمع پانی کی مقدار 27 فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے بہتر اور پچھلے دس برس کے اوسط کے مقابلے میں بھی بہتر ہے۔
    
    جنوبی خطہ :
    ملک کے جنوبی خطے میں آندھرپردیش، تلنگانہ، اے پی اینڈ ٹی جی (دونوں ریاستوں کے دو مشترکہ پروجیکٹ) کرناٹک ، کیرل اور تمل ناڈو کی ریاستیں واقع ہیں۔ ان ریاستوں میں پانی کے 31بڑے آبی ذخائر واقع ہیں جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 51.59 بی سی ایم ہے۔ سردست ان آبی ذخائر میں جمع پانی کی موجودہ مقدار 8.00 بی سی ایم ہے جو ان میں پانی جمع کرنے کی مجموعی گنجائش کے 15 فیصد کے بقدر ہے۔ پچھلے سال کی اسی مدت کے دوران ان آبی ذخائر میں14 فیصد پانی موجود تھا اور پچھلے دس برس کے اوسط کے 17 فیصد کے بقدر پانی موجود تھا۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے بہتر لیکن پچھلے دس برس کی اسی مدت کے اوسط سے کم ہے۔
    جن ریاستوں کے آبی ذخائر میں جمع پانی کی صورتحال پچھلے سال کے مقابلے بہتر رہی ان میں ہماچل پردیش ، پنجاب ،گجرات ، اتراکھنڈ، مدھیہ پردیش، تلنگانہ ،کرناٹک اور تملناڈو شامل ہیں۔ وہ ریاست جن میں پچھلے سال کے مقابلے جمع پانی کی مقدار مساوی رہی ہے وہ اوڈیشہ اوراے پی اینڈ ٹی جی(دونوں ریاستوں میں مشترکہ پروجیکٹ ) آندھراپردیش اور تلنگانہ ہیں۔


    وہ ریاستیں جن میں پچھلے سال کی اسی مدت میں جمع پانی کی مقدار کم رہی ہے ان میں راجستھان ، جھارکھنڈ،مغربی بنگال ، تریپورہ، مہاراشٹر ، اترپردیش ، چھتیس گڑھ ، آندھراپردیش اور کیرالہ شامل ہیں۔


    ***


    Uno- 2025


    (م ن۔ م م -ج)

    
    
    (Release ID: 1571506) Visitor Counter : 11
    
    
      Read this release in: English , Hindi , Marathi , Bengali