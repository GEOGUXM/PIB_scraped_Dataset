      وزارت اطلاعات ونشریات

      اطلاعات و نشریات کی وزارت نے ٹی وی چینلوں پر خبروں اور حالات حاضرہ کے مواد سے متعلق ایڈوائزری جاری کی
      Posted On: 22 MAY 2019 7:23PM by PIB Delhi


    نئی دہلی، 23 مئی 2019 ؍اطلاعات و نشریات کی وزار ت نے ٹی وی چینلوں پر خبروں اور حالات حاضرہ کے مواد سے متعلق ایک ایڈوائزری جاری کی ہے۔ ایڈائزری میں کہا گیا ہے کہ بھارت کے ٹیلی ویژن چینلوں کی اپ لنکنگ کے لئے پالیسی رہنما خطوط 2011 کے مطابق آئی اینڈ بی کی وزارت دو زمروں میں ٹی وی چینلوں کو اپ لنکنگ کی اجازت دیتی ہے۔ ان میں ( i ) غیر خبری اور حالات حاضرہ ، ( ii ) خبریں اورحالات حاضرہ شامل ہیں۔ ان دونوں زمروں کی مندر جہ ذیل طریقے سے تشریح کی گئی ہے:


    I غیر خبری اور حالات حاضرہ کاچینل- ایک غیر خبری اور حالات حاضرہ کا مطلب ایک ایسا ٹی وی چینل ہے ، جس کے پروگراموں میں خبروں کا کوئی مواد شامل نہیں ہوتا ۔


    II خبروں اور حالات حاضرہ کا چینل –خبروں اور حالات حاضرہ کا ٹی وی چینل کا مطلب ایک ایسا چینل ہے، جس کے پروگراموں میں خبریں اور حالات حاضرہ کا مواد موجود ہوتا ہے۔


    خبروں کے چینلوں کو خبریں اور حالات حاضرہ کا مواد نشر کرنے کی اجازت ہوتی ہے، جبکہ غیر خبری اور حالات حاضرہ کے چینلوں کو کسی قسم کی خبر اور حالات حاضرہ کا مواد نشر کرنے کی اجازت نہیں ہوتی۔ اس کے علاوہ غیر خبری ٹی وی چینل کے لئے درخواست دیتے وقت درخواست دینے والی کمپنی ایک حلف نامہ داخل کرتی ہے کہ مجوزہ چینل پوری طرح تفریحی چینل ہوگا اور اس میں کوئی بھی پروگرام خبروں اور حالات حاضرہ پر مبنی نہیں ہوگا۔


    مذکورہ بالا رہنما خطوط کے پیش نظر تمام ٹی وی چینلوں کو مشورہ دیا جاتا ہے کہ وہ اس بات کا سختی سے خیال رکھیں کہ مذکورہ رہنما خطوط کی کسی بھی طرح سے خلاف ورزی نہ کی جائے۔


    U: 2183

    
    
    (Release ID: 1572427) Visitor Counter : 6
    
    
      Read this release in: English , Hindi , Bengali