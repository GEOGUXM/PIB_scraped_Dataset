      نائب صدر جمہوریہ ہند کا سکریٹریٹ

      نائب صدر جمہوریہ نے اقوام متحدہ کی سلامتی کونسل کی مستقل رکنیت حاصل کرنے کے لیے بھارت کی نئے سرے سے کی جانے والی کوششوں کے لیے کہا۔
      
      انہوں نے عالمی برادری سے زور دے کر کہا ہے کہ وہ دہشت گردی کی لعنت پر قابو پانے کے لیے متحد ہوجائے۔
      کوئی ملک ایسا نہیں ہے جسے دہشت گردی کے نتائج سے مدافعت حاصل ہو: نائب صدر جمہوریہ
      تحفظاتی رجحان کی واپسی سے اجتماعی ترقی کی عالمی کوششوں پر برے اثرات مرتب ہوتے ہیں۔
      ایسی آسانیاں جن سے مالی مفرور مجرموں کو محفوظ پناہ گاہیں فراہم ہوجاتی ہیں، ایک سنجیدہ عالمی تشویش ہیں۔
      ہماری غیرملکی پالیسی کی ساخت گھریلو ترقی کے ایجنڈے سے سختی سے وابستہ ہونی چاہیے۔
      بیرون ملک بھارتی برادری ہمارے ملک کی ایک بڑی طاقت ہے۔
      انہوں نے 2018 بیچ کے ، تربیت لینے والے آئی ایف ایس افسران اور بھوٹان کے سفارت کاروں کے ساتھ بات چیت کی
      Posted On: 28 MAY 2019 6:37PM by PIB Delhi


    ۔


    بھارت کے نائب صدر جناب ایم وینکیا نائیڈو نے اقوام متحدہ کی سلامتی کونسل کی مستقل رکنیت حاصل کرنے کے لیے نئے بھارت کی طرف سے نئی کوششیں کیے جانے کے لیے کہا ہے۔


    انڈین فارن سروس (آئی ایف ایس) اور بھوٹان کے سفارت کاروں کے، 2018 کے بیچ کے ، تربیت حاصل کرنے والے افسران کے ساتھ بات چیت کرتے ہوئے نائب صدر جمہوریہ نے عالمی سطح پر بھارت کی بڑھتی ہوئی مقبولیت کا ذکر کیا اور دنیا کے ملکوں کی طرف سے حمایت حاصل کرنے میں اضافہ کرنے اوراقوام متحدہ کی سلامتی کونسل میں اصلاحات کے حق میں مستقل مذاکرات کی ضرورت کو اجاگر کیا۔


    نائب صدر جمہوریہ نے بہت سے کثیر ملکی فورموں کی توسیع اور انہیں جمہوری طرز دیئے جانے کے لیے اتفاق رائے قائم کرنے کی ضرورت پر بھی زور دیا، تاکہ ابھرتے ہوئے بہت سے دیگر ملکوں کی نمائندگی کو یقینی بنایا جاسکے۔


    نوجوان افسروں کو ایک پیشے کے طور پر آئی ایف ایس چننے پر مبارک باد دیتے ہوئے جناب نائیڈو نے کہا کہ اس سروس سے ایک چیلنجنگ اور جوشیلہ کریئرمیسر آتا ہے، نیز بھارت کی عظیم تہذیبی اور ثقافتی اقدار کو اس کی ترقیاتی امنگوں کے ساتھ دنیا تک پہنچانے کا ایک منفرد موقع فراہم ہوتا ہے۔


    نوجوان سفارت کاروں کو مستقبل کا ترجمان ، انٹرپریٹر اور دنیا کے سامنے بھارت کی کہانی بیان کرنے والا قرار دیتے ہوئے نائب صدر جمہوریہ نے کہا کہ وہ بھارت اور باقی دنیا کے درمیان مفاہمت کے نئے پل تعمیر کرنے کے لیے جلد ہی کام کریں گے۔ انہوں نے کہا کہ ‘‘آپ مستقبل کی ارضیاتی سیاست کو ایک شکل دینے اوردنیا کا نیا نظام طے کرنے میں ایک اہم رول ادا کرسکتے ہیں’’


    جناب نائیڈو نے خبردار کیا کہ تحفظاتی رجحان کی ناپسندیدہ واپسی سے اجتماعی ترقی کی عالمی کوششوں پر برے اثرات مرتب ہوں گے۔انہوں نے کہا کہ ایک مربوط عالمی نظام کے لیے تسلیم شدہ ضرورت کے باوجود اشیا اور خدمات اور لوگوں کی باآسانی آمدورفت میں نئی دیواریں حائل ہورہی ہیں۔


    ابھرتے ہوئے سفارت کاروں کو جن چیلنجوں سے نمٹنا ہوگا، ان کا ذکر کرتے ہوئے جناب نائیڈو نے دہشت گردی سے لاحق خطرے پر تشویش کا اظہار کیا۔یہ کہتے ہوئے کہ کوئی ملک دہشت گردی کے نتائج سے مدافعت کا حامل نہیں ہے، انہوں نے دہشت گردی کی لعنت پر قابو پانے کے لیے عالمی ملکوں سے ایک مربوط کارروائی کرنے کے لیے کہا۔


    اس بات کا اشارہ دیتے ہوئے کہ بھارت نے دہشت گردی کے خلاف انتھک اور سمجھوتہ کیے بغیر ایک موقف اختیار کیا ہے۔ انہوں نے کہا کہ ہمیں امن کا چمپئن لازمی طور پر بنے رہنا چاہیے۔


    مالی مجرموں کے فرار ہونے کی غیراخلاقی حرکتوں کا ذکر کرتے ہوئے نائب صدر جمہوریہ نے ان آسانیوں پر تشویش کا اظہار کیا، جن کی وجہ سے ایسے لوگوں کو دوسرے ملکوں میں محفوظ پناہ گاہیں حاصل ہوجاتی ہیں۔ انہوں نے مجرموں کی حوالگی سے متعلق سمجھوتوں، اور سبھی دوطرفہ اور کثیر ملکی معاہدوں کو تازہ شکل دینے اور ان میں ترمیمات کرتے رہنے کا مشورہ دیا ، تاکہ اجتماعی بھلائی کے لیے مربوط عالمی اقتصادی نظام کا دفاع اور حفاظت کی جاسکے۔


    نائب صدر جمہوریہ نے کہا کہ عالمی برادری کو دیرپا ترقی کے 2030 کے ایجنڈے کو حاصل کرنے کے لیے، بھارت کی شرکت کی ضرورت ہوگی، کیونکہ پوری دنیا کو، جو مسائل درپیش ہیں، ان سے نمٹنے کے لیے انسانی ہمدردی اور ایک مجموعی وژن کی ضرورت ہوگی۔ دنیا کو بھارت کی ضرورت ہے، کیونکہ اسے ایک ایسی آواز کی ضرورت ہے، جو امن ، عدم تشدد اور پرامن بقائے باہم کے لیے اٹھتی ہے۔


    اس اطمینان کا اظہار کرتے ہوئے کہ بھارت نے دیرپا ترقی کے حل کرنے میں قیادت کی ہے۔ انہوں نے کہاکہ بین الاقوامی شمسی اتحاد، جو پیرس میں بھارت کے اقدامات کے تحت شروع کیا گیا، اس کی ایک مثال ہے۔


    اس بات کا اظہار خیال کرتے ہوئے کہ بھارت ترقی کے راستے پر تیزی سے گامزن ہے۔ جناب نائیڈو نے کہا کہ دنیا کی نظریں بھارت پر پوری دلچسپی کے ساتھ ہیں۔ انہوں نے تجارت، خدمات،سرمایہ کاری اور بنیادی ڈھانچے کے شعبوں میں دستیاب موقعوں سےفائدہ اٹھانے کے ضرورت پر زور دیا۔انہوں نے زور دے کر کہا کہ سفارت کاروں کو چاہیے کہ وہ بھارتی صنعتوں اور تجارتوں کو عالمی مارکٹوں میں لے جانے کے لیے لازمی طور پر پیشگی سرگرم رہیں اور غیرملکی سرمایہ کو بھارت میں لانے کے لیے اپنی بہترین کوشش کریں۔ بیرون ملک بھارتی برادری کو ایک اثاثہ قرار دیتے ہوئے انہوں نے کہاکہ وہ جن ملکوں میں رہتے ہیں، وہ ثقافتی طور پر اور اقتصادی طور پر ایک اہم رول ادا کرتے ہیں۔


    نائب صدر جمہوریہ نے نوجوان افسران سے زور دے کر کہا کہ وہ اپنی اپنی تعیناتی والے ملکوں کے بارے میں گہری سمجھ پیدا کریں اور ان ملکوں اور بھارت کے درمیان رشتوں کو بہتر بنانے کے لیے تمام موقعے تلاش کریں۔ انہوں نے انہیں ہمیشہ دیانت دار، صداقت پسند اور باضمیر رہنے کے اصول کو برقرار رکھنے کا مشورہ دیا۔ انہوں نے ان سے کہا کہ وہ بھارت کی عمدہ آواز بن جائیں، بھارت کی خوشحالی میں سرگرم کردار ادا کریں اور پرامن بقائے باہم سب کی شمولیت والی اور دیرپا ترقی کی بھارتی اقدار کی لگاتار وکالت کریں۔


    عام انتخابات 2019 کا ذکر کرتے ہوئے ، جو حال ہی میں اختتام پذیر ہوئے ہیں، نائب صدر جمہوریہ نے کہا کہ عوام نے اپنی پسند واضح طور پر ظاہر کی ہے اور انہوں نے استحکام کے لیے ووٹ دیا ہے۔


    بھارت کے نائب صدر کے سکریٹری ڈاکٹر آئی وی سباراؤ، جو غیرملکی خدمات کے انسٹی ٹیوٹ (ایف ایس آئی) کے ڈین ہیں، ایف ایس آئی کے جوائنٹ سکریٹری جناب جے ایس مکل، کورس رابطہ کار جناب وریندر پال، جناب امر ناتھ دوبے اور دیگر شخصیتیں بھی اس موقع پر موجود تھیں۔


    نائب صدر جمہوریہ کے خطاب کا متن مندرجہ ذیل ہے:


    ‘‘میں آپ میں سے ہر ایک شخص اپ راشٹرپتی بھون میں استقبال کرتا ہوں۔ اس موقع پر مجھے ان سبھی کو مبارک باد دینے کی اجازت دیجئے، جنہوں نے انڈین فارن سروس کو ایک پیشے کے طور پر چنا ہے۔فارن سروس سے آپ کو دنیا میں بھارت کا سفیر بننے کا شرف حاصل ہوتا ہے۔ اس سروس سے ایک چیلنجنگ اور جوش وخروش والے کریئر کی پیشکش ہوتی ہے اور سہی معنوں میں ایک انفرادی موقع ملتا ہے کہ ہم اپنے ملک کی عظیم تہذیب اور ثقافتی اقدار کو اس کی ترقیاتی امنگوں کے ساتھ باقی دنیا سے روشناس کرائیں۔


    میرے پیارے نوجوان دوستو!


    آپ کو جلد ہی تمام ترجمانوں ، انٹرپریٹرس اور دنیا کو ہندوستان کی داستان بتانے والوں کی اہم ذمہ داری دی جائے گی۔


    آپ ہندوستان اور باقی دنیا کے درمیان مفاہمت ، ستائش اور اجتماعی ترقی کے نئے پلوں کی تعمیر کریں گے اور ملکوں کے درمیان مستحکم شراکت داری کے علاوہ نئے مستقبل کی راہ ہموار کریں گے۔


    آپ مستقبل کی جغرافیائی سیاست کو نئی شکل دینے میں ایک اہم رول ادا کرسکتے ہیں اور نئے عالمی نظام کو طے کرنے میں مددگار ثابت ہوسکتے ہیں۔ آپ اب ایسی دنیا میں رہ رہے ہیں جو پہلے سے کہیں زیادہ ایک دوسرے سے منسلک اور جڑی ہوئی ہے۔ حقیقت میں آج دنیا ایک عالمی گاؤں ہے یہ غیرمعمولی اعتبار سے تیزی سے تبدیل ہورہی ہے۔


    بدلتی ہوئی عالمی جغرافیائی سیاسی اور جغرافیائی معاشی منظر نامے کو ایک نئے مستعد ہوشمند اسٹریٹیجک سفارتی ردعمل کی ضرورت ہے۔


    نائب صدر جمہوریہ نے کہا کہ میں ایسے بہت سے چیلنجز دیکھ رہا ہوں جن سے کہ سفارتی ڈھنگ سے نمٹنے کی ضرورت ہوگی۔ ایک مربوط عالمی نظام کی ضرورت کے باوجود سامان اور خدمات اور ساتھ ہی ساتھ عوام کی آزادانہ نقل وحمل کے لئے نئی دیوار تعمیر کی جارہی ہے۔


    دہشت گردی کی وجہ سے پوری عالمی برادری کو درپیش سنگین نوعیت کے خطرے کے بارے میں آپ کو باخبر کرنا چاہتا ہوں۔ دنیا میں کوئی بھی ملک اب دہشت گردی کے نتائج سے محفوظ نہیں ہے اور اس لئے اس لعنت کو ختم کرنے کیلئے ضروری ہے کہ پوری دنیا سے اس لعنت کو ختم کرنے کیلئے متحد ہوکر مقابلہ کیا جائے۔


    ہندوستان نے ہمیشہ دہشت گردی کے خلاف ایک سخت اور غیرسمجھوتے والا موقف اختیار کیا ہے اور ہم کو امن کے تئیں مسلسل جدوجہد کرنی ہوگی۔


    ہم کو اب مالی بھگوڑوں کی غیراصولی اور غیراخلاقی حرکتوں کا سامنا ہے۔ جس طرح سے وہ قانون کے لمبے ہاتھوں سے بچ نکلنے کے بعد دوسرے ملکوں میں محفوظ پناہ گاہیں حاصل کرلیتے ہیں وہ ایک سنگین بات ہے۔ حوالگی کے معاہدے اور تمام باہمی اور کثیر رخی سمجھوتوں کو مسلسل اپ ڈیٹ کیے جانے کی ضرورت ہے تاکہ اجتماعی اچھائی کے لئے مربوط عالمی اقتصادی نظام کا تحفظ کیا جاسکے۔


    میرے پیارے نوجوان دوستو!


    اقوام متحدہ کی تغیراتی خواہشات کے مطابق اس دنیا کو ایسی دنیا میں تبدیل کرنے کیلئے جیسا کہ ہم چاہتے ہیں ، پائیدار ترقی کیلئے 2030 کے ایجنڈے کے لئے دنیا کو ہندوستان کی ضرورت ہے۔ دنیا کو ہندوستان کی نہ صرف اس وجہ سے ضرورت ہے کہ ہمارا ملک 1.3 ارب لوگوں کا ملک ہے بلکہ دنیا کو ہندوستان کی اس وجہ سے بھی ضرورت ہے کہ اس کرۂ ارض کو آج جن مسائل اور چیلنجز سامنا ہے انہیں نرم دلی اور کُلی وژن سے حل کیا جاسکتا ہے۔ دنیا کو ہندوستان کی ضرورت ہے کیوں کہ وہ ایک ایسی آواز ہے جو امن ، عدم تشدد اور پُرامن بقائے باہم کی آواز ہے۔ دنیا کو ہندوستان کی اسلئے بھی ضرورت ہے کیوں کہ وہ مذاکرات، بحث ومباحثے ، اشتراک اور تعاون کی گنجائش کی ضرورت کو پوری کرتا ہے۔


    ہمارا اہم تہذیبی اصول واسودیوا کٹمبکم اور ہماری سرو جن سوکھینو بھونتھو کی پوجا ہمیں اخلاقی طاقت دیتی ہے اور اس بحرانی دور میں ہمیں دنیا پر اثر ڈالنے کی ہمت بخشتی ہے۔ مجھے خوشی ہے کہ ہندوستان نے پائیدار ترقی کے حل میں نمایاں رول ادا کیا ہے۔


    انہوں نے کہاکہ بین الاقوامی شمسی اتحاد، جو پیرس میں بھارت کے اقدامات کے تحت شروع کیا گیا، اس کی ایک مثال ہے۔


    بیرون ملک ہندوستان کے نمائندوں کے درمیان معلومات کے تبادلے اور پائیدار مذاکرات کی مسلسل ضرورت ہے اور ترقی راستے پر تیزی سے گامزن ہندوستان کی طرف پوری دنیا کی نظریں ہیں اور وہ بہت ہی بے چینی سے ہندوستان کی طرف دیکھ رہی ہے۔ ہم کو تجارت خدمات، سرمایہ کاری اور بنیادی ڈھانچے کے شعبوں میں مواقع کا فائدہ اٹھا کر اس لمحے کا فائدہ اٹھانے کیلئے نہیں ہچکچانا چاہئے۔ سفارتکار ہندوستانی صنعتوں کیلئے ایک سرگرم رول ادا کریں اور عالمی بازار میں ہندوستان کیلئے کاروباری مواقع پیدا کریں اور ہندوستان میں غیرملکی سرمایہ کاری کی حوصلہ افزائی میں اپنی بہترین سرگرم کوششیں کریں۔


    حال ہی میں ہم نے جمہوریت کے ایک سب سےبڑے فیسٹول کا انعقاد کیا یعنی ہم نے پُرامن اور بہت ہی عمدہ ڈھنگ سے انتخابات کرائے ، عوام نے اپنی پسند سے استحکام اور امن کیلئے ووٹ ڈالے۔ میں امید کرتا ہوں کہ سبھی لوگ ہماری مالامال جمہوری روایت کی جڑوں کو مزید گہرا کریں گے اور ترقی ، اصلاحات اور ہماری زندگی کے معیار کو بڑھانے پر اپنی اجتماعی توانائی کو مرکوز کریں گے۔


    بیرون ملکوں میں کام کرنے والے ہندوستانی شہری ہمارے ملک کی ایک بڑی طاقت ہیں۔ سفارتکاروں کو چاہئے کہ وہ غیرمقیم ہندوستانیوں کے ساتھ رابطہ رکھیں اور ان کے مفادات کا خیال رکھتے ہوئے ان کی بھلائی کی طرف دیکھیں اور اس بات کو یقینی بنائیں کہ ان کی کوششوں اور جذبہ خیرسگالی سے انہیں فائدہ ہوگا اور ان کی کوششوں کو پوری دنیا میں سراہا جائیگا۔ ہندوستان ایک مضبوط ملک ہے اور وہ طاقت حاصل کررہا ہے کیوں کہ ہم پوری دنیا سے اچھے نظریات حاصل کرنے کے لئے فراخ دل ہیں۔ گزشتہ پانچ سال کے دوران وزیراعظم جناب نریندر مودی نے ہندوستان کے موقف اور حقیقت کو واضح طور پر سامنے رکھا ہے۔ ہندوستان عالمی طاقتوں کے ساتھ تیزی سے اُبھرنے والی معیشت کے طور پر اُبھرا ہے اور ہماری معاشی ترقی کو دنیا نے بھی تسلیم کیا ہے۔


    ہندوستان کے خارجی تعلقات کے معاملے میں آپ کو اپنی ہنرمندی اور معلومات میں بہتری لانے پر مسلسل کام کرنا ہوگا۔ آپ کو ان ملکوں اور ہندوستان کے درمیان تعلقات کو بہتر بنانے کیلئے تمام مواقع تلاشنے ہوں گے اور ملکوں کو سمجھنے میں گہری دلچسپی لینی ہوگی۔


    *********** ***


    ( م ن ۔ا س ۔ح ا۔ ت ع۔ م ع (


    U. No. 2222

    
    
    (Release ID: 1572771) Visitor Counter : 8
    
    
      Read this release in: English , Marathi , Bengali , Tamil