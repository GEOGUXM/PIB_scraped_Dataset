      وزارت اطلاعات ونشریات

      وزارت اطلاعات ونشریات کے سکریٹری جناب امت کھرے کینس فلم فیسٹول میں بھارتی وفد کی قیادت کررہے ہیں
      
      انڈین پویلین کا افتتاح کینس میں کیا جائے گا
      
      اس میلے میں طلائی ایڈیشن کے لئے خصوصی آئی ایف ایف آئی پوسٹر بھی جاری کیا جائے
      
      مشترکہ پر وڈکشن اور سنگل ونڈو کلیرینس جیسے اقدامات بھارتی فلم سازوں کے لئے آسانیاں پیداکریں گے اور وہ دنیا بھر میں پروڈکشن ہاؤسز کے ساتھ ارتباط کرسکیں گے : امت کھرے
      Posted On: 13 MAY 2019 11:20AM by PIB Delhi


    نئیدہلی 13 مئی۔ کینس فلم فیسٹول میں قائم کئے گئے بھارتی پویلین کا افتتاح عنقریب عمل میں آئے گا ۔ یہ فلمی میلہ 14 سے 25 مئی 2019 کے درمیا منعقد ہورہا ہے۔ اس پویلین میں بھارتی سنیما کے لسانی ،ثقافتی ،علاقائی تنوع کے گوناگوں پہلو نمایاں کرکے پیش کئے جائیں گے جن کا مقصدیہ ہوگا کہ بھارت میں فلم سازی کے سلسلے میں تقسیم اورپروڈکشن ، اسکرپٹ، ڈیولپمنٹ ، ٹکنالوجی کا راستہ ہموار ہوسکے اور فلم فروخت اور تنظیمی عمل کو تقویت حاصل ہوسکے گی ۔ مذکورہ پویلین کی تشکیل وزارت اطلاعات ونشریات کی جانب سے فیڈریشن آف انڈین چیمبرس آف کامرس اینڈ انڈسٹری کے تعاون واشتراک سے عمل میں آئی ہے ۔ یہ پویلین بھارتی مندوبین کے لئے ایک پلیٹ فارم کے طور پر بھی کام کرے گا۔ جہاں بھارتی مندوبین مذکورہ فلمی میلے میں شرکت کی غرض سے آئے ہوئے بین الاقوامی مندوبین سے ملاقات کرسکیں گے اور اس کے توسط سے دیگر ممالک اور انجمنوں کے ساتھ رابطہ کاری کو فروغ حاصل ہوگا۔ مذکورہ پویلین عالمی فلمی برادری کے لئے بھارت اور بھارتی سنیما کے لئے اطلاعات کی ترویج واشاعت کے ایک مرکزکے طور پر بھی کام کرے گا۔


    بھارتی وفد کی قیادت ا س سال وزارت اطلاعات ونشریات کے سکریٹری جناب امت کھرے کررہے ہیں۔ مذکورہ فلم وفد جناب پرسون جوشی (چیئر مین سی بی ایف سی ) اور معروف فلم ساز جناب راہل رویل ، جناب شاہ جی این کرون اور جناب مدھر بھنڈارکر پر مشتمل ہے۔


    میلے کے دوران بھارتی وفد کینس کے شراکتداروں اور فلمی برادری کے دیگر اراکین کے ساتھ بھی گفت وشنید کرے گا۔ بھارتی وفد کی خصوصی توجہ کا ایک نقطہ اس سال یہ ہوگا کہ اسی سال بعد ازاں گوا میں منعقدہونے والے بھارت کے بین الاقوامی فلمی میلے کے طلائی ایدیشن کوکس طرح فروغ دیا جائے ۔


    گولڈن جبلی ایڈیشن کے لئے تیار کئے گئے خصوصی آئی ایف ایف آئی کے پوسٹر کو بھی اس میلے کے دوران جاری کیا جائے گا۔


    مذکورہ وفد فلم سہولت دفتر کے ذریعہ بھارت میں فلم کی عکس بندی کو مقبول عام بنانے کے اقدامات کے لئے بھی کوششیں کرے گا ۔ مذکورہ دفتر فلم سازوں کے لئے ایک ہی کھڑکی پر تمام تر منظوریاں حاصل کرنے کی سہولت فراہم کرے گا اور فلم قزاقی کی روک تھا م کے لئے حکومت کے ذریعہ کئے ؎گئے اقدامات کو بھی نمایاں کرے گا ۔ماہر ٹکنیشینوں اور ہنر مند پیشہ وران کی دستیابی سے استفادہ کرنے کے لئے بھارت اپنے یہاں پروڈکشن کے بعد دستیاب مراکز کی ایک جھلک پیش کرے گا تاکہ بین الاقوامی پروڈکشن ہاؤسز یہاں آکر مشترکہ طور پر فلم سازی کی بارے میں راغب ہوں ۔ بھارتی پویلین کے توسط سے ایک جامع فلم گائڈ یا رہنما کتابچہ تقسیم کیا جائے گا۔ جس میں فلمی ایکو نظام اور بھارت میں فلم سازی کے لئے حکومت کی جانب سے فراہم کی جانے والی ترغیبات کی تفصیلات درج ہوں گی۔


    اس موقع پر مزید وضاحت کرتے ہوئے وزارت اطلاعات ونشریات کے سکریٹری جناب امت کھرے نے کہا کہ مشترکہ پروڈکشن اور سنگل ونڈو کلیرینس جیسے اقدامات بھارتی فلم سازوں کو دنیا بھر کے پروڈکشن ہاؤسز کے ساتھ مربوط ہونے کا نادر موقع فراہم کریں گے ۔ انہو ں نے مزید کہا کہ مختلف ممالک کے فلم سازوں کے لئے یہ ممکن ہوگا کہ وہ یکجا ہوکر باہمی طور پر مشترکہ پروڈکشن کے معاہدات کرسکیں ۔ یہ تمام تر انتظامات ایک نئی منڈی اور ناظرین کی ایک بڑی تعدادفراہم کریں گے اور بھارت کو شوٹنگ اور عالمی درجے کی فلموں کی تیار ی کا ایک مرکز بنائیں گے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2098

    
    
    (Release ID: 1571909) Visitor Counter : 12
    
    
      Read this release in: Malayalam , English , Marathi , Hindi , Bengali