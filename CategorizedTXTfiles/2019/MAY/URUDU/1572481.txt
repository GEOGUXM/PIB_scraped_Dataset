      وزیراعظم کا دفتر

      بنگلہ دیش کی وزیراعظم شیخ حسینہ نے عام انتخابات 2019 میں عوامی اکثریتی پر مبنی رائے دہندگی حاصل کرنے کیلئے وزیراعظم مودی کو مبارکباد پیش کی
      Posted On: 23 MAY 2019 8:47PM by PIB Delhi


    نئیدہلی۔ 23 ؍مئی۔وزیراعظم جناب نریندر مودی نے عوامی جمہوریہ بنگلہ دیش کی وزیراعظم شیخ حسینہ واجد سے بات چیت کی ہے۔


    بنگلہ دیش کی وزیراعظم نے ٹیلی فون پر بات چیت کی ابتدا وزیراعظم نریندر مودی کی قیادت میں این ڈی اے حکومت کو بھارت کے عوام کے ذریعے اکثریت پر مبنی رائے دہندگی حاصل ہونے پر مبارکباد پیش کرنے کے ساتھ کی۔ ایسا کرنے والی وزیراعظم شیخ حسینہ وہ پہلی غیرملکی رہنما تھیں جنہوں نےوزیراعظم کو مبارکباد پیش کی اور اس طریقے سے بھارت اور بنگلہ دیش کے مابین غیرمعمولی قریبی اور دوستانہ تعلقات کا اظہار ہوا اور یہ بھی ظاہر ہوا کہ دونوں رہنماؤں کے مابین بہترین روابط استوار ہیں۔


    دونوں رہنماؤں نے بھارت بنگلہ دیش تعلقات کو نئی بے مثال بلندیوں تک لے جانے کاعہد کیا۔ انہوں نے سلامتی کاروبار ، نقل وحمل ، توانائی اور عوام سے عوام کے مابین تعلقات کے شعبوں میں جاری منصوبوں کو تیزی سے مکمل کرنے کی اہمیت پر زور دیا تاکہ باہمی شراکت داری کو مزید مستحکم بنایا جاسکے۔ آئندہ تین برسوں کے دوران ایسا کرنا بنگ بندھو شیخ مجیب الرحمن کی پیدائش کے 100 سال مکمل ہونے کے لحاظ سے بھی اہم ہوگا جو 2020 میں مکمل ہوں گے اور 2021 میں بنگلہ دیش کی آزادی کی پچاسویں سالگرہ بھی ہوگی۔


    دونوں رہنماؤں نے پہلی فرصت میں ملاقات کیلئے تاریخوں کی شناخت پر بھی اتفاق کیا تاکہ باہمی تعلقات کو آگے بڑھانے کیلئے کام شروع کیا جاسکے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-2190

    
    
    (Release ID: 1572481) Visitor Counter : 6
    
    
      Read this release in: English , Assamese , Hindi , Marathi , Bengali , Tamil , Kannada , Malayalam