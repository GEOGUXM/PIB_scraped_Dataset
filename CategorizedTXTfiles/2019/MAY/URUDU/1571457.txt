      نائب صدر جمہوریہ ہند کا سکریٹریٹ

      سرکاری ملازمین کی کارکردگی کے سلسلے میں عوامی تسلی تعین کا اصل پیمانہ ہونا چاہئے: نائب صدر جمہوریہ ہند
      
      عوام کی توقعات کو پورا کرنے کے لئے کوشاں ہوں
      
      عوامی خدمات کو بروقت دستیاب کرائیں
      
      اے پی سکریٹریٹ کے افسران سے گفت وشنید
      
      Posted On: 01 MAY 2019 6:54PM by PIB Delhi


    نئیدہلی 02 مئی۔نائب صدرجمہوریہ ہند جناب ایم ویکیانائیڈو نے کہا ہے کہ عوامی تسلی سرکاری ملازمین کی کارکردگی کے تعین کا اصل پیمانہ ہونا چاہئے۔نائب صدر جمہوریہ ہند اس بات کے خواہشمند تھے کہ سرکاری ملازمین اپنے علم میں اضافہ کریں اور بہترین عالمی حکمرانی طریقہائے کار سے لگاتار استفادہ کریں اور تکنیکی ہنر مندی بہم پہنچائیں تاکہ بھارتی انتظامیہ کو بہتر سے بہتر ، موثر اور اثر انگیز بنایا جاسکے ۔


    جناب نائیڈو نے نئی دلی میں آندھرا پردیش کے اسسٹنٹ سکریٹری حضرات ،سیکشن افسروں اور ملازمین سے خطاب کرتے ہوئے کہا کہ وہ اپنے اپنے فرائض کی تکمیل اس انداز میں کریں کہ عوام الناس خصوصاََ نوجوانوں کی توقعات پر پورے اترسکیں ۔


    اس امر پر زور دیتے ہوئے کہ حساس اور اثر انگیزی پر مبنی حکمرانی کا میکانزم وقت کی ضرورت ہے ، جناب نائیڈو نے خواہش ظاہر کی کہ افسران کو ازحد شفاف طریقے سے عوامی خدمات کی ڈلیوری بروقت انجام دینی چاہئے ۔


    نائب صدر جمہوریہ ہند نے ملازمین کو مشورہ دیا کہ وہ اپنے کام کاج کے طریقوں پر نظر ثانی کریں ، ان کی اصلاح کریں اور ان میں نفاست پیدا کریں اور ایسے طریقے اور ضوابط اپنائیں جن سے سرکاری پروگراموں کے فوائد قطار میںکھڑے ہوئے آخری انسان تک پہنچ سکیں۔ انہوں نے کہا کہ ہر شخص کو خواہ وہ عورت ہو یا مرد اپنے فرائض منصبی پورے پورے خلوص ، ایمانداری ،دیانتداری اور منظم انداز میں انجام دینے چائیں ۔


    اس امر پر اپنے خیال کا اظہار کرتے ہوئے کہ تمام انتظامی معاملات کو ریاست کی سرکاری زبان میں انجام دیا جانا چاہئے ، جناب نائیڈو نے ان سے گزارش کی کہ وہ ان عوام کے تئیں ہمدردی کا مظاہرہ کریں جو اپنی ضرورتیں لے کر ان کے پاس آتے ہیں۔


    آندھرا پردیش کے محکمہ خزانہ کے 30سے زائد افسران نے نائب صدرجمہوریہ سے ملاقات کی ہے ۔ یہ افسران نیشنل انسٹی ٹیوٹ آف فائننشیل مینجمنٹ (این آئی ایف ایم ) ، فرید آبادمیں ایک مہینہ کی تربیت حاصل کررہے ہیں ، جس کا تعلق اخراجات کے انتظام ، بجٹ انتظام ، مالی ذمہ داری اور ٹیکسیشن وغیرہ سے ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2018

    
    
    (Release ID: 1571457) Visitor Counter : 3
    
    
      Read this release in: English , Hindi , Bengali