      وزارت دفاع

      فضائیہ کے سربراہ نے آپریشن سفید ساگر کے دوران اپنی جانوں کا نذرانہ پیش کرنے والے فضائی سورماؤں کو خراج عقیدت پیش کرنے کی غرض سے فضائیہ کے اسٹیشن بھسیانہ اور سرسوا کا دورہ کیا
      Posted On: 27 MAY 2019 6:09PM by PIB Delhi


    نئیدہلی 28 مئی۔فضائیہ کے سربراہ ائیر چیف مارشل بی ایس دھنووا ، پی وی ایس ایم ، اے وی ایس ایم ، وائی ایس ایم ،وی ایم ،اے ڈی سی نے چار طیاروں مگ 21 ، مسنگ مین فارمیشن فلائی پاسٹ کی قیادت ائیر فورس اسٹیشن بھسیانہ میں کی تاکہ اُن افراد کی جوانمردی اور قربانی کو خراج عقیدت پیش کرسکیں جو کرگل آپریشن سفید ساگر کے دوران ایکشن میں شہید ہوگئے تھے ۔


    ائیر مارشل آر این نامبیار ، پی وی ایس ایم ،اے وی ایس ایم ،وی ایم اور بار ، اے ڈی سی ائیر آفیسر کمانڈنگ ان چیف مغربی کمان جو کرگل جدوجہد میں شریک ہوچکے ہیں ، وہ بھی اس فارمیشن کا حصہ تھے۔ دی مسنگ مین فارمیشن ایک فضائی سلامی ہوتی ہے جو مصروف جنگ رفقائے کار کو خراج عقیدت پیش کرنے کی غرض سے دی جاتی ہے ۔ یہ تیر کی شکل کا فارمیشن ہوتا ہے اور دو طیاروں میں قدرے فاصلہ رکھا جاتا ہے جو مسنگ مین یا گمشدہ فر د کی علامت ہوتا ہے ۔ بعد ازاں ایک سنجیدہ تقریب میں انہوں نے بھارتی فضائیہ کے ان افراد کو خراج عقیدت پیش کرنے کے لئے وار میموریل پر گل دائرہ نذر کیا ، جنہوں نے اپنے فرائض منصبی کی ادائیگی کے دوران اپنی جانیں نچھاور کردی تھیں ۔


    1999 میں اسی دن اسکوائڈرن لیڈر اجے آہوجہ ویر چکر ( بعد از مرگ ) نے کرگل جنگ کے دوران اپنی جان نچھاور کردی تھی ۔موصوف اس وقت 17 اسکوائڈرن کے فلائنگ کمانڈر تھے ۔


    28 مئی کو فضائیہ کے سربراہ سرساوہ میں واقع بھارتی فضائیہ کے اسٹیشن کا دورہ کریں گے اور کرگل کے شہدا کی یاد میں ایم آئی- 17 وی -5 مسنگ مین فارمیشن کی پروازمیں حصہ لیں گے۔ 28 مئی 1999 کو ہم نے ایم آئی -17 ہیلی کاپٹر دراس سیکٹر میں دشمن پر کامیاب حملے کے بعد ، کھودیا تھا ۔ اسکوائڈرن لیڈر آر پنڈھیر ، فلائٹ لیفٹیننٹ ایس مہُیلان ،سرجنٹ آر کے ساہو اور سرجنٹ پی وی این آر پرساد مذکورہ ایم آئی- 17 ہیلی کاپٹر میں اس کارروائی کے دوران جاں بحق ہوگئے تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-2214

    
    
    (Release ID: 1572713) Visitor Counter : 6
    
    
      Read this release in: English , Hindi