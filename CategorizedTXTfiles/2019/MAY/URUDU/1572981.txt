      محنت اور روزگار کی وزارت

      جناب سنتوش کمار گنگوار نے محنت اور روزگار کے وزیر مملکت (آزادانہ چارج) کی حیثیت سے عہدہ سنبھالا
      Posted On: 31 MAY 2019 5:05PM by PIB Delhi


    نئی دہلی، 31 ؍ مئی، جناب سنتوش کمار گنگوار نے آج نئی دہلی میں محنت اور روزگار کے وزیر مملکت (آزادانہ چارج ) کی حیثیت سے عہدہ سنبھال لیا ہے۔ سکریٹری جناب ہیرا لال سماریا اور وزارت کے دیگر عہدیداروں نے نئے وزیر کا خیر مقدم کیا۔


    میڈیا کے افراد سے گفتگو کرتے ہوئے جناب گنگوار نے وزیراعظم کا شکریہ ادا کیا کہ انہوں نے ان پر اعتماد ظاہر کرتے ہوئے ایک بار پھر وزارت کا چارج انہیں سونپ دیا ہے۔ انہوں نے کہا کہ اپنی پچھلی مدت کار میں ہم نے کئی مزدوروں کی فلاح وبہبود اور ملک کی افر ادی قوت کی سماجی سکیورٹی کے لئے کئی اہم فیصلے کئے۔ انہوں نے کہا کہ میں اس عمل کو مقررہ وقت کے تحت جاری رکھنا چاہتا ہوں۔ وزارت نے پچھلی مدت کار میں غیر منظم سیکٹر کے 40 کروڑ ورکروں کے فائدے کے لئے پردھان منتری شرم یوگی من دھن اسکیم شروع کی تھی اور ہم اس عمل کو اور آگے بڑھائیں گے۔


    وہ 1989 سے اب تک ( 2009 سے 2014 کو چھوڑ کر ) بریلی حلقے سے 8 مرتبہ لوک سبھا ممبر منتخب ہوئے ہیں۔ جناب گنگوار کو خزانے ، پیٹرولیم اور قدرتی گیس ، پارلیمانی امور ، سائنس اور ٹیکنالوجی ، محنت اور روزگار ، بھارتی صنعتوں اور سرکاری کمپنیوں ، ٹیکسٹائل ، آبی وسائل ، دریا کی ترقی اور گنگا کے احیاء سمیت مختلف وزارتوں میں حکمرانی کا وسیع تجربہ ہے۔ وہ کئی پارلیمانی کمیٹیوں کے ممبر بھی رہے ہیں۔


    جناب گنگوار نومبر 1948 کو بریلی میں پیدا ہوئے ۔ انہوں نے اپنا بی ایس سی آگر یونیورسٹی سے مکمل کی جبکہ روہل کھنڈ یونیورسٹی سے ایل ایل بی کی ڈگری حاصل کی۔


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 225 4

    
    
    (Release ID: 1572981) Visitor Counter : 5
    
    
      Read this release in: English , Hindi , Marathi , Bengali