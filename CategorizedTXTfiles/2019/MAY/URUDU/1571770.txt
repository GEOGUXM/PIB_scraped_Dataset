      نائب صدر جمہوریہ ہند کا سکریٹریٹ

      سنسکرت بھارت کے ثقافتی خزانے کا گراں قدر جھروکہ ہے
      
      نائب صدر جمہوریہ ہند نے سنسکرت زبان سیکھنے کو بڑھاوا دینے پر زور دیا
      ہمالیہ کی 12 ہزار فٹ بلند چوٹی پر چڑھنے اور سنسکرت کا پرچم لہرانے والے طلباءکی ستائش
      طلباءکو بہتر مستقبل کے لئے فطرت کے تحفظ اور ثقافت کے بچاو کی تلقین
      ’ سہیادری سے ہمادری ‘ ٹریکنگ مہم کے طلباءسے خطاب
      Posted On: 08 MAY 2019 7:56PM by PIB Delhi


    نئی دلّی ، 09 مئی نائب صدر جمہوریہ ہند جناب ایم ۔ وینکیا نائیڈو نے ’ سہیادری سے ہمادری ‘ مہم کے ایک حصے کے طور پر ہمالیہ کی 12 ہزار فٹ کی بلندی پر کوہ پیمائی کرنے اور سنسکرت پرچم لہرانے والے کرناٹک کے طلباءکی سنسکرت زبان سیکھنے کے لئے ستائش کی ۔


    شواموگا کے وساوی پرائمری اور ہائی اسکول کی طالبات سمیت 46طلباءنے نائب صدر جمہوریہ ہند سے ملاقات کر کے انہیں اپنے تجربات سے آگاہ کیا ۔ اس مہم کا انعقاد سنسکرت کی بحالی کے لئے کام کرنے والی ایک غیر نفع بخش تنظیم سمسکرتا بھارتی نے کیا تھا ۔


    11 سال کی عمر سے 64 سال تک کی عمر کے افراد پر مشتمل طلباءاور مہم ٹیم سے نائب صدر جمہوریہ نے سنسکرت سمیت اپنی مادری زبان اور دیگر زبانیں سیکھنے کی خواہش کا اظہار کیا ۔ انہوں نے کہا کہ سنسکرت تمام زبانوں کی ماں کے طور پر جانی جاتی ہے اور انہوں نے کہا کہ مغربی ممالک کے اسکالر ویدوں ، اپنشدوں اور سنسکرت لٹریچر پر تحقیق کا کام انجام دے رہے ہیں ۔


    نائب صدر جمہوریہ نے سنسکرت کی اہمیت پر زور دیا چونکہ سنسکرت بھارت کے ثقافتی خزانے کا گراں قدر جھروکہ ہے اور ساتھ ہی ساتھ بیشتر بھارتی زبانوں کا ماخذ ہے ۔ انہوں نے اس خواہش کا اظہار کیا کہ بھارتی ثقافتی ورثے کو سمجھنے کے لئے سنسکرت زبان سیکھنے والوں کی حوصلہ افزائی کی جانی چاہئیے ۔ انہوں نے مزید کہا کہ ہمیں سنسکرت کو نظر انداز نہیں کرنا چاہئیے ، حکومت اور تعلیمی اداروں کو سنسکرت سیکھنے کے مواقع فراہم کرانے چاہئیں ۔


    سمسکرتا بھارتی تنظیم کے ذریعہ منعقدہ ٹریکنگ مہم ’ سہیادری سے ہماری ‘ کو کامیابی کے ساتھ مکمل کرنے والے طلباءسے خطاب کرتے ہوئے نائب صدر جمہوریہ ہند نے کہا کہ ان کے ذریعہ انجام دی گئی اس طرح کی مہم انہیں نہ صرف مختلف لوگوں ، زبانوں ، ثقافتوں ، روایات سے واقف کراتی ہیں بلکہ یک جہتی کا احساس بھی کرانے کے ساتھ ساتھ قومی ایکتا میں بھی مدد گار ثابت ہوتی ہیں ۔


    جناب نائیڈو نے طلباءکو فطرت کے تئیں وابستگی اور بہتر مستقبل کے لئے فطرت کے تحفظ اور ثقافت کے بچا


    ¶ کی تلقین کی ۔ انہوں نے مزید کہا کہ فطرت سے محبت کیجئے اور فطرت کے مطابق زندگی گزارئیے ۔


    جناب نائیڈو نے طلباءسے کہا کہ وہ اپنے اسکول کا آدھا وقت کلاسوں میں گزاریں اور بقیہ آدھا وقت کھیل کے میدان میں ۔ جناب نائیڈو نے طلباءکو اپنی توانائی اسپورٹ ، کھیل ، فونون ، موسیقی اور دسستکاری وغیرہ پر مرکوز کرنی چاہئیے ۔


    نائب صدر جمہوریہ نے طرز حیات کے باعث ہونے والی بیماریوں پر تشویش کا اظہار کرتے ہوئے انہیں یوگا کی مشق کرنے کی عادت ڈالنے اور جنک فوڈ سے بچنے اور صحت مند غذا استعمال کرنے کی نصیحت کی ۔


    نائب صدر جمہوریہ ہند نے طلباءسے کہا کہ مطلوبہ نمبر حاصل نہ کر پانے پر انہیں دل برداشتہ نہیں ہونا چاہئیے ساتھ ہی انہیں نصیحت کی کہ رپورٹ کارڈ ہی تعلیم کا اختتام نہیں ہوا کرتا ہے ۔


    ۔ ۔ ۔ ۔ ۔ ۔


    U . 2072

    
    
    (Release ID: 1571770) Visitor Counter : 5
    
    
      Read this release in: English , Hindi , Bengali