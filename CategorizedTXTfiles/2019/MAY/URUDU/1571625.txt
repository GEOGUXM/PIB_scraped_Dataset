      نائب صدر جمہوریہ ہند کا سکریٹریٹ

      نائب صدر جمہوریہ ہندنے گاڑیوں کی وجہ سے بڑھتی ہوئی کثافت کے مقابلہ کے لئے مرکزیت پر محیط عوامی نقل و حمل کی ضرورت پر زور دیا
      
      پائیدار ، قابل استطاعت اور قابل دسترس عوامی ٹرانسپورٹ وقت کی ضرورت : نائب صدر جمہوریہ
      
      عوامی ٹرانسپورٹ کا 25 فیصد حصہ گرین ہاؤسیس گیسوں پر مشتمل
      
      شہری مقامات کو خواتین ، بزرگوں اور دیگر صلاحیتوں کے حامل افرادکے لئے محفوظ بنایا جائے
      
      ڈی ایم آر سی کے 25 ویں یوم تاسیس کے موقع پر تقریر
      
      Posted On: 03 MAY 2019 8:16PM by PIB Delhi


    نئی دلّی ، 06 مئی ؍ نائب صدر جمہوریہ ہند جناب ایم وینکیا نائیڈو نے گاڑیوں کی وجہ سے بڑھتی ہوئی کثافت کا مقابلہ کرنے کے لئے عوامی ٹرانسپورٹ کو اپنانے کی ضرورت پر زور دیا ۔ انہوں نے محسوس کیا کہ ہمارے شہر نجی گاڑیوں کے عوامی نقل و حمل کے طور پر استعمال کے گواہ ہیں ۔


    میٹرو پولیٹن شہروں میں دو پہئیہ گاڑیوں اور کاروں کی ملکیت کی سطح کا اوسط 1994 میں 112 اور 14 فی ایک ہزار کی آبادی پر مشتمل تھا اور 2021 ء تک اس اوسط کے بالترتیب 393 اور 48 ہو جانے کی توقع ہے ۔ اس کا مطلب یہ ہے کہ بڑے شہروں میں آئندہ 15 برسوں کے دوران 53 ملین دو پہئیہ گاڑیاں اور 06 ملین کاروں کا اضافہ ہو جائے گا ۔


    نائب صدر جمہوریہ ہند دلّی میٹرو ریل کارپوریشن ( ڈی ایم آر سی ) کے 25 ویں یوم تاسیس کے موقع پر تقریر کر رہے تھے ۔ انہوں نے کہا کہ میٹرو ریل جیسے عوامی ٹرانسپورٹ نظام ہی پائیدار شہری ضروریات کو مکمل کرنے کی صلاحیت رکھتے ہیں ۔


    جناب نائیڈو نے ڈی ایم آر سی کی ستائش کرتے ہوئے کہا کہ اس نے نہ صرف بھارت کے دیگر شہروں میں میٹرو خدمات کے فروغ کا بلیو پرنٹ پیش کیا ہے بلکہ متعدد ترقی پذیر ممالک میں بھی اپنی خدمات پیش کی ہیں ۔


    نائب صدر جمہوریہ نے شہری ٹرانسپورٹ کے باعث فضائی آلودگی اور شور کا تذکرہ کرتے ہوئے کہا کہ عالم گیر پیمانے پر گرین ہاؤسیس گیسوں کے اخراج کا تخمینہ 25 فیصد لگایا گیا ہے اور آلودگی سے متاثرہ ماحول میں رہنے کے باعث لوگوں کی صحت بری طرح متاثر ہو رہی ہے ۔


    درجہ حرارت میں اضافہ اور ماحولیاتی تبدیلی کے شدید اثرات کا ذکر کرتے ہوئے انہوں نے کہا کہ فاسل ایندھن پر مبنی گاڑیوں کو بیٹری پر مبنی ایندھن سے چلنے والی گاڑیوں میں تبدیل کرنے کی ضرورت ہے ۔


    انہوں نے کہا کہ ایک با وثوق بنیادی ڈھانچہ خصوصاً بیٹریوں کو چارج کرنے کے ضمن میں الیکٹرک گاڑیوں کی بڑھتی ہوئی مانگ کو پورا کرنے کے لئے فوری بنیاد پر تیار کیا گیا ہے ۔


    نائب صدر جمہوریہ ہند نے منصوبہ بندی کرنے والوں سے خواہش ظاہر کی کہ وہ شہری مقامات کو خواتین ، بچوں ، بزرگوں اور دیگر صلاحیتوں کے حامل یعنی معذور افراد کے لئے مکمل طور پر بلا روک ٹوک اور قابل رسائی بنائیں ۔


    جناب ڈی ایس مشرا، سیکریٹری ، وزارت مکانات اور شہری امور اور چیئر مین ڈی ایم آر سی ، جناب وجے کمار ، چیف سیکریٹری ، ، جی این سی ٹی ڈی ، ڈاکٹر منگو سنگھ ، مینجنگ ڈائرکٹر ، ڈی ایم آر سی ، جناب کے ۔ کے ۔ سبھر وال ، ڈائرکٹر ( فائننس ) ، ڈی ایم آر سی اور دلّی میٹرو ریل کارپوریشن کے ملازمین بھی اس موقع پر موجود تھے ۔


    تقریر کا متن درج ذیل ہے :


    دلّی میٹرو ریل کارپوریشن ( ڈی ایم آر سی ) کے 25 ویں یوم تاسیس کی تقریب میں شریک ہو کر مجھے مسرت ہو رہی ہے ۔ دلّی میٹرو ریل کارپوریشن نے بھارت میں وسیع پیمانے پر شہری ٹرانسپورٹ نظام کو آرام دہ اور قابل استطاعت بنانے کے ایک نئے دور کا آغاز کیا ہے ۔


    ان 25 برسوں کے دوران ڈی ایم آر سی نے دنیا کو دکھا دیا ہے کہ بھارت معینہ مدت اور بجٹ کے اندر اہم پروجیکٹوں کو عالمی سطح کے معیار کے مطابق فراہم کرنے کی صلاحیت رکھتا ہے ۔


    ڈی ایم آر سی نے شہریوں کو مسلسل عالمی سطح کے معیار کے مطابق آرام دہ ماحول دوست سہولیات کی فراہمی کے لئے جدید ترین تکنالوجیاں اپنائی ہیں ۔


    دلّی میٹرو کئی زاویوں سے اس بات کی علامت بن گئی ہے کہ ہمارے ملک نے گزشتہ چند برسوں میں ترقی کی ہے ۔


    ایک مطالعے کے مطابق دلّی میٹرو نے شہری راجدھانی خطہ کی بھیڑ بھاڑ والی سڑکوں سے تقریباً سات لاکھ گاڑیوں کو ہٹا کر بھیڑ کم کرنے میں مدد کی ہے ۔


    ڈی ایم آر سی نے معینہ ریکارڈ وقت کے اند ر 271 اسٹیشنوں کے ساتھ 373 کلو میٹر کا نیٹ ورک تعمیر کر کے ایک روشن مثال قائم کی ہے کہ کس طرح معینہ بجٹ کے اندر اور قبل از وقت ایک سرکاری ایجنسی بنیادی ڈھانچہ تکنیکی پروجیکٹ مکمل کرتی ہے ۔


    یہ بات قابل ستائش ہے کہ ڈی ایم آر سی میٹرو اسٹیشنوں کے آخری میل تک مربوط کرنے کی کوشاں ہے ۔ ہماری آبادی کا ایک بڑا حصہ یعنی خواتین ، بزرگ ، بچے اور دیگر صلاحیتوں کے حامل افراد کے لئے یہ خاص طور پر اہم ہے ۔ مجھے بتایا گیا ہے کہ ای ۔ رکشہ اور کیب کاؤنٹر کی خدمات بھی متعدد میٹرو اسٹیشنوں پر شروع کی گئی ہیں ۔


    میرے پیارے بہنو اور بھائیو ،


    بھارت تیز رفتاری سے شہر کاری کے راستے پر گامزن ہے ۔ ہمارے شہر ترقی کے زبردست مواقع پیش کرتے ہیں اور خوش حالی کے انجن کے طور پر کام کر تے ہیں ۔ شہر اقتصادی خوش حالی پیدا کرنے میں اہم کردار ادا کرتے ہیں ۔ بھارت میں توقع ہے کہ جی ڈی پی میں شہروں کا تعاون 2030 ء تک بڑھ کر 70 فیصد تک ہو جائے گا ۔


    بھارت کی آبادی کا تقریباً 33 فیصد حصہ شہروں میں بستا ہے ۔ شہری ترقیات کی وزارت کی سالانہ رپورٹ برائے 2017 کے مطابق توقع ہے کہ 2030 ء تک بھارت کی شہری آبادی 590 ملین سے تجاوز کر جائے گی جس میں 68 شہر ایک ملین سے زائد کی آبادی کے حامل ہوں گے ۔


    ۔ ۔ ۔ ۔ ۔ ۔


    U . 2049


    

    
    (Release ID: 1571625) Visitor Counter : 2
    
    
      Read this release in: English , Hindi