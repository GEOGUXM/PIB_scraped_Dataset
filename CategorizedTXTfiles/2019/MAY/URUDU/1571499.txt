      وزارت دفاع

      گردابی طوفان ‘‘ فونی’’ کیلئے انڈین کوسٹ گارڈ کی کوششیں
      Posted On: 01 MAY 2019 4:27PM by PIB Delhi


    نئی دہلی؍یکم مئی ؍بھارتی کوسٹ گارڈ (آئی سی جی) نے 23؍ اپریل 2019 کو خلیج بنگال میں موسم کی خرابی کی ابتدائی علامات سے ہی احتیاطی تدابیر کا سلسلہ شروع کر دیا تھا اور گردابی طوفان اوکھی سے سیکھے ہوئے سبق کا نفاذ سمندر میں پھنسی زندگیوں کی سلامتی کو یقینی بنانے کیلئے کیا۔ انتہائی شدید گردابی طوفان فونی اس وقت وشاکھا پٹنم کے جنوب مشرق میں 260 سمندری میل کے فاصلے پر ہے اور 3؍مئی 2019 تک اس کے اور زیادہ شدت اختیار کرنے اور اڈیشہ ساحل کو پار کرائے گوپال پور اور چاند بلی کے درمیان پوری کے جنوب میں پہنچنے کا امکان ہے۔


    ایک ہفتے قبل– پہلےسے احتیاطی تدابیر


    23؍اپریل 2019 کے آس پاس جنوب مشرقی خلیج بنگال میں ہوا کا دباؤ کم ہونے کے نتیجے میں، بھارتی کوسٹ گارڈ نے ماہی گیروں کی زندگیوں کو بچانے کیلئے متعدد احتیاطی تدابیر شروع کر دیں۔ آئی سی جی کو ہائی الرٹ اور فوری تیاریوں کیلئے الرٹ کر دیا گیا۔ ریاستی اتھارٹیوں، فشریز اتھارٹیوں اور مقامی انتظامیہ کو 23؍ اپریل 2019 سے ہی موسم کی خرابی سے متعلق خبردار کیاجانے لگا اور احتیاط اپنانے کو کہاگیا۔ ریاستی انتظامیہ مختلف محکموں اور ہندوستان کے محکمۂ موسمیات کے ساتھ قریبی رابطہ رکھا جا رہا ہے تاکہ متاثرہ علاقوں میں وسیع احتیاطی اقدامات کو یقینی بنایا جا سکے۔ تمل ناڈو ، آندھرپردیش، اڈیشہ اور مغربی بنگال میں واقع انڈین کوسٹ گارڈ کے ریموٹ آپریٹنگ اسٹیشن ریڈیو پر علاقائی زبانوں میں سکیورٹی اور تحفظاتی اقدامات جاری کر رہے ہیں۔


    انڈین کوسٹ گارڈ کے جہاز اور طیاروں کو ایڈوائزریز جاری کرنے کے لئے 24؍اپریل 2019 سے مشرقی ساحل پر تعینات کیا گیا ہے اور سمندرمیں ماہی گیروں کے لئے علاقائی زبانوں میں وارننگ جاری کرنے کے لئے اور بندرگاہوں پر ان کی بحفاظت واپسی کے لئے وارننگ جاری کرنے کے لئے بھی مشرقی ساحل پر ہندوستانی ساحی محافظ کے جہازوں اور طیاروں کو تعینات کیا گیا ہے۔ میری ٹائم ریسکیو کوآرڈینیشن سینڑوں (چنئی-ممبئی) کے ذریعے خلیج بنگال میں 24؍ اپریل 2019 کو انٹرنیشنل سیفٹی نیٹ کو سرگرم کیا گیا تھا ، جس میں تجارت کا سامان لے جانے والے جہازوں سے درخواست کی گئی تھی کہ وہ ماہی گیروں کو مشورہ اور وارننگ دیں کہ وہ قریب ترین کے فشنگ ہاربر پر لوٹ آئیں یا وہاں پناہ لیں۔


    نیوی گیشنل ٹیلیکس کی ترسیلی وارننگ 24؍اپریل 2019 کو شروع کی گئی تھی۔ 24؍اپریل 2019 کو چنئی میں اور 30 اپریل کو کولکاتہ میں چیف سکریٹریوں کے ذریعے تیاریوں سے میٹنگیں کی گئی تھیں ۔ ان میٹنگوں میں آئی سی جی کے نمائندوں نے شرکت کی تھی۔


    انڈین کوسٹ گارڈ کے جہازوں اور طیاروں کی تعیناتی: تمل ناڈو، آندھر پردیش اور پڈوچیری کے ساحلی علاقوں میں کوسٹ گارڈ کے جہاز اور طیارے تعینات کئے گئے ہیں۔ ان میں سے 9 جہاز اڈیشہ ساحل پر اور 5 جہاز مغربی بنگال کے ساحل پر تعینات کئے گئے ہیں۔ ان جہازوں کو چنئی اور وشاکھا پٹنم میں موجود ریاست کے افسروں کے ساتھ رابطہ بنائے ہوئے راحت سامان پہنچانے کے لئے تیار رکھا گیا ہے۔ مچھلی پکڑنے والی کشتیوں کو چوکنا رہنے کی وارننگ جاری کرنے کے لئے چنئی–بھونیشور اور کولکاتہ سے کوسٹ گارڈ کے ڈورنیئر طیارے روزانہ چار اڑانیں بھر رہے ہیں۔


    مچھلی پکڑنے والی کشتیوں کی حفاظت: ساحلی حفاظتی دستے متعلقہ ریاستوں کے ماہی پروری محکمہ کے افسروں کے ساتھ مل کر یہ طے کر رہے ہیں کہ سمندر میں کوئی بھی مچھلی پکڑنے والی کشتی نہ ہو۔ اس کے علاوہ سمندر میں تعینات کوسٹ گارڈ کے جہاز اور طیارے میں سمندر میں مچھلی پکڑنے والی کشتیاں دیکھے جانی کی صورت میں انہیں فوراً وارننگ جاری کرنے کا کام بھی کر رہے ہیں۔


    12مقامات پر خصوصی کمیونٹی انٹرایکشن پروگرام: ماہی گیروں اور ساحل کے پاس رہنے والی آبادی کو تحفظاتی اقدامات اپنانے کے لئے بیدار کرنے کے واسطے توتی کورین پمبن، ویلوپورم، چنئی، کرشنا پٹنم، نظام پٹنم، وشاکھا پٹنم، اپلنکا(کاکی ناڑا)پارادیپ، ہلدیہ، گوپال پور اور فریزرگنج میں مخصوص کمیونٹی انٹر ایکشن پروگرام منعقد کئے گئے ہیں۔


    آفات سے نمٹنے والی ٹیموں کو حسب ذیل مقامات پر تعینات کیاگیا ہے:

                                                                                                  
نمبر شمار  جگہ       نمبر  تبصرہ                                                                  
                                                                                                  
                                                                                                  
                                                                                                  
1.         وِزاگ     04    زندگی بچانے والے آلات سے لیس ٹیم شارٹ نوٹس پر فوراً کارروائی کیلئے تیار
                                                                                                  
                                                                                                  
                         
2.         چنئی      04  
                         
                         
                         
3.         پارادیپ   04  
                         
                         
                         
4.         گوپالپور  02  
                         
                         
                         
5.         ہلدیہ     04  
                         
                         
                         
6.         فریزرگنج  02  
                         
                         
                         
کُل        20            
                         
                         

    چنئی، وزاگ اور کولکاتہ میں انڈین کوسٹ گارڈ کے جہاز ڈورنیئر اور ہیلی کاپٹر ریاستی حکام؍ این جی اوز کے ساتھ رابطہ کرتے ہوئے راحت سامان کی تقسیم کے لئے تیار کھڑے ہیں۔


    ۔۔۔۔۔۔۔۔۔۔۔


    م ن۔ ش ت+ح ا ۔ ک ا۔


    U-2015

    
    
    (Release ID: 1571499) Visitor Counter : 3
    
    
      Read this release in: English , Hindi , Bengali