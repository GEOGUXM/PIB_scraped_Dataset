      وزیراعظم کا دفتر

      وزیر اعظم مودی کی بھوٹان کے وزیر اعظم سے ملاقات
      Posted On: 31 MAY 2019 8:47PM by PIB Delhi


    نئی دہلی، 31 ؍مئی / بھوٹان کے وزیر اعظم ڈاکٹر لوٹے شیرنگ نے 30 مئی 2019 کو وزیر اعظم نریندر مودی کی حلف برداری کی تقریب میں شرکت کی۔


    آج دوطرفہ میٹنگ میں وزیر اعظم ڈاکٹر لوٹے شیرنگ نے ہندوستان میں حال ہی میں ہوئے عام انتخابات میں شاندار کامیابی حاصل کرتے ہوئے عہدے پر پھر واپس آنے پر وزیر اعظم مودی کو مبارکباد دی۔ انھوں نے بھوٹان کے راجہ کی جانب سے مبارکباد اور بھوٹان کے عوام کی جانب سے نیک خواہشات بھی وزیر اعظم اور ہندوستان کے عوام کے لیے پیش کیں۔ وزیر اعظم ڈاکٹر شیرنگ نے کہا کہ وہ وزیر اعظم مودی اور حکومت ہند کے ساتھ مل کر کام جاری رکھنے کی توقع کرتے ہیں۔ اس سلسلے میں انھوں نے وزیر اعظم مودی کو جلد سے جلد بھوٹان کا دورہ کرنے کی دعوت دی۔


    وزیر اعظم مودی نے حلف برداری کی تقریب میں شرکت کرنے اور نیک خواہشات کے لیے بھوٹان کے وزیر اعظم کا گرمجوشی کے ساتھ شکریہ ادا کیا۔ انھوں نے کہا کہ ہندوستان بھوٹان کے ساتھ ہائیڈروپاور سیکٹر میں تعاون سمیت اپنی ترقیاتی ساجھے داری کی بہت قدر کرتا ہے۔ انھوں نے بھوٹان کی ترقی اور خوشحالی میں ساتھ دینے کی حکومت ہند کی عہد بندی کی اعادہ کیا۔ وزیر اعظم مودی نے باہمی طور پر مناسب سمجھی جانے والی تاریخوں میں بھوٹان کا دورہ کرنے کی دعوت کو قبول کیا۔


    یہ میٹنگ گرمجوشی سے پُر دوستانہ ماحول میں منعقد کی گئی جس سے بھروسے، تعاون اور مفاہمت کے جذبے کی عکاسی کی ہے جو کہ دو ممالک کے درمیان قریبی اور دوستانہ تعلقات کی خصوصیت ہوتی ہے۔


    U. No. 2268

    
    
    (Release ID: 1573108) Visitor Counter : 4
    
    
      Read this release in: Assamese , English , Hindi , Marathi , Bengali , Gujarati , Tamil , Kannada