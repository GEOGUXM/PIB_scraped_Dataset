      وزارت دفاع

      آسام رائفلز کی تھرڈ (ناگاہلس) بٹالین سے آئی سی جی بحری جہاز شوریہ کا الحاق
      Posted On: 22 MAY 2019 5:47PM by PIB Delhi


    نئیدہلی۔ 2 2؍مئی۔تربیت اور کھیل کود کیلئے بین مسلح افواج تعاون کو فروغ دینے اور ایک دوسرے کے اثاثوں کا استعمال کرنے کی غرض سے آسام رائفلز کے ڈائریکٹوریٹ جنرل اور انڈین کوسٹ گارڈ (آئی سی جی) کے ڈائریکٹوریٹس کے مابین ایک متاثر کن تقریب کااہتمام لیٹ کور ، شیلانگ میں کیا گیا جس کے دوران آسام رائفلز کی تھرڈ (ناگاہلس) بٹالین اور انڈین کوسٹ گارڈ شپ شوریہ کے مابین الحاق کے لئے ایک چارٹر پر دستخط کیے گئے۔


    آسام رائفلز بھارت میں اپنی شجاعت ، جرأت اور روایات کی مالا مال تاریخ کے ساتھ سب سے قدیم ترین بٹالین ہے۔ یہ چاچر لیوی 750 عملے پر مشتمل ہے جس میں تمام عہدے داران شامل ہیں جو دریائے برہمپتر سے لیکر چاچر کے پہاڑی سلسلے تک آسام کی مشرقی سرحد کی حفاظت کرتے ہیں۔ فی الحال یہ بٹالین کوہیما اورناگالینڈ میں تعینات ہے جہاں اس نے پہلے بڑی بہادری سے دوسری جنگ عظیم میں جاپانیوں سے جنگ لڑی تھی اور بھارت کی جانب ان کی پیش قدمی کو روک دیا تھا۔


    آئی سی جی بحری جہاز شوریہ گوا شپ یارڈ لمیٹیڈ میں اندرون ملک ہی تیاری کیا گیا ہے ۔ یہ چنئی میں مرکوز ہے اور اپنی نوعیت کے لحاظ سے جدید ترین سہولتوں والا 105 میٹر لمبا ساحل سمندر سے دور گشت کرنے والا بحری جہاز (او پی وی) ہے جسے 12 اگست 2017 کو کمیشن ملاتھا۔ شوریہ کے معنی ہوتے ہیں جرأت اور یہ جہاز خدمت کرو اور تحفظ فراہم کرو کے اپنے نصب العین کے سلسلے میں آئی سی جی کی ترجمانی کرتا ہے اور ملک کے بحری مفادات کی حفاظت کرتا ہے۔ یہ بحری جہاز خاص طور پر ای ای زیڈ نگرانی کیلئے لگایا گیا ہے اور ساتھ ہی ساتھ اسے ساحلی محافظ دستے کے چارٹر میں دیگر ذمہ داریاں بھی سونپی گئی ہیں تاکہ بھارت کے بحری مفادات کا تحفظ ہوسکے۔


    مذکورہ الحاق کامقصد یہ ہے کہ آسام رائفلز اور آئی سی جی کے درمیان اطلاعات کے تبادلے ، عملے کے تبادلے ، جذبہ باہم کو فروغ دینے ، تربیت کو فروغ دینے ، کھیل کود اور مخاطری سرگرمیوں کو فروغ دینے اور ہمہ گیر ترقیات کے مقصد کو حاصل کیاجاسکے۔ یہ الحاق شمال مشرق کے نگہبانوں کو بحری نگہبانوں کے ساتھ باہمی تال میل بڑھانے میں معاون ثابت ہوگا اور وہ پیشہ ورانہ اور سماجی پلیٹ فارموں پر ایک دوسرے کے مالا تجربات اور بہترین طریقہ ہائے کار سے استفادہ کرسکیں گے۔


    دونوں مسلح دستے اس قدم سے کافی مستفید ہو ں گے اور ایک مشترکہ نصب العین کے حصول کیلئے ایک دوسرے کی حوصلہ افزائی بھی کریں گے۔ آسام رائفلز کا عملہ بحری خدمات (بھارتی ساحلی محافظ دستے) کے فرائض سے بھی آگاہ ہوسکے گا اور ملک دشمن عناصر کے خلا ف ان کے تحفظاتی اقدامات اور بحری اور ساحلی سلامتی کے سلسلے میں ان کےاہم کردار سے آگاہ ہوسکے گا۔ اسی طریقے سے آئی سی جی کا عملہ بھارت- میانمار سرحد پر آسام رائفلز کے ذریعے انجام دی جانےوالی اہم سرگرمیوں اور اس کے عملی پہلوؤں سے بھی آگاہ ہوسکے گا۔


    11 اور 12 جون 2019 کو چنئی میں بحری جہاز ’شوریہ‘ کے اوپر آن بورڈ بھارتی ساحلی محافظ دستے کے ذریعے ایک باہم تقریب کااہتمام بھی کیا جائے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2178

    
    
    (Release ID: 1572411) Visitor Counter : 7
    
    
      Read this release in: English , Hindi , Bengali