      وزارت اطلاعات ونشریات

      آسکر اکیڈمی کے صدر جان بیلی نے این ایف اے آئی کی تیار کردہ ‘‘ڈیجیٹل ڈیلیما’’ کے ہندی ترجمے کا افتتاح کیا
      Posted On: 28 MAY 2019 6:00PM by PIB Delhi


    ایک خصوصی تقریب میں موشن پیکچرآرٹس اینڈ سائنسز (جوآسکر اکیڈمی کے نام سے مقبول ہے)کے صدر جان بیلی نے دلی میں اکیڈمی کی ایک اشاعت ‘‘ڈیجیٹل ڈیلیما’’ کے ہندی ترجمے کا افتتاح کیا۔ اس موقع پر معروف فلم ایڈیٹر اور اکیڈمی کی گورنر محترمہ کیرول لٹل ٹون، ایف سی اے ٹی کے چیئرمین جسٹس منموہن سرین، اطلاعات ونشریات کی وزارت کے سکریٹری جناب امت کھرے، سی بی ایف سی کے چیئرمین جناب پرسون جوشی،اکیڈمی کے رکن جناب اجوول نرگڈکر اور این ایف اے آئی کے ڈائریکٹر پرکاش مگدوم بھی موجود تھے۔


    جان بیلی نے اپنی تقریر کے دوران کہا کہ اکیڈمی کی اشاعت کا ہندی میں ترجمہ ، بھارت میں فلم برادری تک پہنچنے کے لیے اہم ہے۔ انہوں نے کہا کہ فلم اسٹوریج میڈیم میں ٹیکنالوجی کی تبدیلیوں کی وجہ سے بہت سے چیلنجوں کا سامنا ہے اور اس کتاب سے فلم سازوں کو بنیادی سطح پر ڈیجیٹل طریقے سے تیار کیے گئے سازوسامان کو ذخیرہ کرنے کی سمجھ بوجھ اور منصوبہ بندی میں مدد ملے گی۔


    ملٹ شیلٹن اور اینڈی مالٹز کی لکھی ہوئی اس اشاعت کا پوری دنیا میں کئی زبانوں میں ترجمہ کیا جاچکا ہے۔ بھارت کے فلم کے قومی آثار قدیمہ نے ، جو اطلاعات ونشریات کی وزارت کی ایک اعلی تنظیم ہے اور جو فلم کے تحفظ، اس کے باقی رکھنے اور اس کو ٹھیک حالت میں رکھنے کا کام انجام دیتی ہے، اکیڈمی کے ساتھ ایک مفاہمت نامے پر دستخط کیے ہیں۔ مفاہمت نامے کا مقصد اس اشاعت کاہندی میں ترجمہ کرنا ہے، تاکہ ملک میں مختلف متعلقہ فریقین کو فائدہ ہوسکے۔


    اکیڈمی موشن پیکچرس کے آرٹس اور سائنسز کو آگے بڑھانے کے مقصد کے تئیں کام کرتی ہے۔


    اکیڈمی کی سائنس اور ٹیکنالوجی کونسل نے اپنی سنگ میل کی حیثیت رکھنے والی رپورٹ میں ان طور طریقوں کا جائزہ لیا ہے، جن کے تحت فلموں کے کاروبار میں اہم شخصیتیں فی الحال اہم ڈیجیٹل ڈیٹا کو ذخیرہ کرتی ہیں اور ان تک رسائی حاصل کرتی ہیں۔ برسوں کی تحقیق کے بعد کونسل نے یہ پایا کہ ڈیجیٹل اسٹوریج کے انحصار کے معاملات کھوئے ہوئے فوٹو گرافز اور اسپریڈ شیٹس سے بھی آگے جاتے ہیں۔اس اشاعت میں بڑے پیمانے پر ڈیٹا کو طویل عرصے کے لیے مستعدی کے ساتھ محفوظ رکھنے میں درپیش چیلنجوں پر مباحثہ کیا گیا ہے۔


    *********** ***


    U. No. 2221


    

    
    (Release ID: 1572766) Visitor Counter : 3
    
    
      Read this release in: English , Hindi , Marathi , Bengali