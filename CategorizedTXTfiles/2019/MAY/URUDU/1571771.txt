      امور داخلہ کی وزارت

      فانی طوفان سے متاثرہ پوری اور بھو بنیشور میں حالات کو معمول پر لانے کے لئے بجلی اور ٹیلی مواصلات سہولیات شروع
      Posted On: 08 MAY 2019 7:09PM by PIB Delhi


    نئی دلّی ، 09 مئی کابینہ سیکریٹری جناب پی ۔ کے ۔ سنہا کی سر براہی میں گزشتہ روز نیشنل کرائسس مینجمنٹ کمیٹی ( این سی ایم سی ) نے اوڈیشہ کے علاقوں میں فانی طوفان سے متاثرہ علاقوں میں بچا


    ¶ اور امدادی کاموں کا جائزہ لینے کے لئے ریاستی حکومت اورمتعلقہ مرکزی وزارتوں ایجنسیوں کے سینئر اہلکارو ں کے ساتھ دوبارہ جائزہ لیا ۔


    اوڈیشہ سرکار نے مطلع کیا ہے کہ متاثرہ 9 اضلاع میں سے 8 اضلاع میں صورت حال بہتر ہو گئی ہے اور پوری اور بھو بنیشور کے بد ترین متاثرہ اضلاع میں بجلی اور ٹیلی مواصلات کی خدمات میں بتدریج سدھار ہو رہا ہے ۔تقریباً 3500 گینگ مین بجلی کی ترسیلی لائنوں ، سب اسٹیشن وغیرہ کی بحالی کے کام میں مصروف ہیں ۔ اس کے علاوہ مغربی بنگال اور تلنگانہ سے مزید کارکن بلائے جا رہے ہیں ۔ پوری میں لینڈ لائن ٹیلی فون خدمات نے کام کرنا شروع کر دیا ہے اور بی ایس این ایل و دیگر ٹیلی کام خدمات فراہم کنندگان نے بھی اپنی خدمات کو بہتر بنا لیا ہے ۔


    اوڈیشہ سرکار نے مطلع کیا ہے کہ مرکز کی جانب سے جاری کردہ ایک ہزار کروڑ روپئے کی اضافی مالی امداد موصول ہو گئی ہے ۔


    اوڈیشہ کے متاثرہ اضلاع میں موبائل اور انٹر نیٹ کی خدمات کی فوری بحالی کے لئے محکمہ ٹیلی مواصلات ریاستی حکومت اور تمام ٹیلی کام خدمات فراہم کنندگان کے ساتھ ترجیحاتی منصوبے پر عمل در آمد کر رہا ہے ۔


    پوری میں بینکنگ خدمات بحال ہو گئی ہیں ۔ بجلی اور ٹیلی کام رابطے کے عدم دستیابی کچھ اے ٹی ایم مشینوں کے کام کرنے کی راہ میں رکاوٹ بنی ہوئی تھی ۔


    اوڈیشہ کے چیف سیکریٹری اور دیگر سینئر افسران نے این سی ایم سی کی میٹنگ میں ویڈیو کانفرنس کے ذریعہ شرکت کی ۔ امور داخلہ ، توانائی ، ٹیلی مواصلات ، ریلوے کی وزارتوں اور این ڈی ایم اے کے سینئر افسران نے بھی میٹنگ میں شرکت کی ۔


    ۔ ۔ ۔ ۔ ۔ ۔


    U No . 2073


    

    
    (Release ID: 1571771) Visitor Counter : 4
    
    
      Read this release in: English , Hindi , Bengali