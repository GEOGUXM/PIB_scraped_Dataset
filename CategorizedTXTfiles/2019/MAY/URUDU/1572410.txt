      ماحولیات، جنگلات اور موسمیاتی تبدیلی کی وزارت

      ایک مدت میں نشو نما پانے والا روایتی خوردنی نظام زیادہ صحت افزا ، متوازن اور تغذیہ بخش ثابت ہوا ہے: نائب صدر جمہوریہ ہند
      
      ملک بھر میں حیاتیاتی تنوع کا بین الاقوامی دن منایا گیا
      
      Posted On: 22 MAY 2019 7:22PM by PIB Delhi


    نئیدہلی۔ 22 ؍مئی۔حیاتیاتی تنوع کا بین الاقوامی دن (آئی ڈی بی) 2019 کو ملک بھر میں مختلف ریاستوں اور دیگر اداروں کے ذریعے منایا گیا۔ قومی سطح کی تقریبات ، جو اس دن سے متعلق تھیں، ان کا اہتمام کلائے ونار اراگم واقع چنئی میں کیا گیا جہاں مختلف شراکت داروں کی جانب سے پُرجوش نمائندگان نے شرکت کی۔ ماحولیات ، جنگلات اور موسمیاتی تبدیلی کی وزارت ، حکومت ہند کی جانب سے قومی حیاتیاتی تنوع اتھارٹی (این بی اے) کے تعاون واشتراک اور حکومت تملناڈو کے تعاون سے مختلف پروگراموں کاانعقاد کیا گیا جن میں نائب صدر جمہوریہ ہند جناب ایم وینکیانائیڈو نے بطور مہمان خصوصی شرکت کی۔


    نائب صدر جمہوریہ ہند جناب ایم وینکیانائیڈو نے اپنے صدارتی خطبے میں فطری ماحول کی حفاظت اور قدرتی وسائل کے تحفظ پر روشنی ڈالتے ہوئے کہا کہ یہ بھارتی نفسیات اور عقیدے کا ایک لازمی پہلو ہے جس کا اظہار مختلف مذہبی رسومات ، لوک کتھاؤں ، فن اور ثقافت کے توسط سے ہوتا ہے اور یہ تمام پہلو ہماری روز مرہ کی زندگی میں مضمر ہیں ۔ انسانی نسل کی بقا کیلئے حیاتیاتی تنوع کی اہمیت پر زور دیتے ہوئے انہوں نے ملک کے ذریعے حیاتیاتی تنوع سے متعلق مثالی تبدیلیوں کے سلسلے میں باقاعدہ رد عمل کا حوالہ دیا جن میں دیگر منجملہ پہلوؤں کے قانون سازی کی سطح پر معقول پالیسیوں کو اپنایا جانا مثلاً حیاتیاتی تنوع ایکٹ 2002 اور اس کے ذریعے حاصل کی گئی کامیابیاں شامل ہیں۔


    آئی ڈی بی 2019 کے موضوع کا حوالہ دیتے ہوئے نائب صدر جمہوریہ ہند نے کہا کہ ایک مدت میں جس طرح کا روایتی خوردنی نظام نشو ونما پذیر ہوا ہے ،و ہ زیادہ صحت بخش ، متوازن اور تغذیہ بخش ثابت ہوا ہے۔ انہوں نے ناظرین کی توجہ حال ہی میں جاری کی گئی یواین رپورٹ کی جانب مبذول کرائی جس کا تعلق حیاتیاتی تنوع اور معیشت حیوانات خدمات سے ہے، جس میں شامل پیغام نے سب کی توجہ اپنی جانب مبذول کی ہے اور اس پیغام میں کہا گیا ہے کہ فطرت میں بگاڑ انسانی عمل دخل کی وجہ سے ہی پیدا ہوتا ہے۔ انہوں نے ہر کس وناکس سے گزارش کی کہ وہ حیاتیاتی تنوع کے تحفظ میں اپنا تعاون دے جس کے ذریعے بہت سے ہمہ گیر ترقیاتی نشانے حاصل کیے جاسکتے ہیں۔


    اس سال آئی ڈی بی کا موضوع ہے ’ہمارا حیاتیاتی تنوع، ہماری غذا، ہماری صحت‘ ۔یہ موضوع حیاتیاتی تنوع پر خوراک اور صحت کے معاملے میں توجہ مرکوز کرتا ہے اور اس کا مقصد یہ ہے کہ علم سے استفادہ کیا جائے اور پورے خوردنی نظام تغذیہ اور صحت جس کا دارومدار حیاتیاتی تنوع اور صحت بخش معیشت حیوانات سے ہے، کے تئیں بیداری پیدا کی جائے۔


    پروگرام کے اہتمام کے دوران نائب صدر جمہوریہ ہند نے بھارت کے قومی حیاتیاتی تنوع منصوبہ عمل : ایک جائزہ-2019 پر مشتمل ایک دستاویز اور حیاتیاتی تنوع مالی منصوبہ بندی سے متعلق کام کاج کے دستاویز اور چند دیگر مواصلاتی مواد کا بھی اجراء کیا۔ بھارت کے حیاتیاتی تنوع کے لئے کال سے متعلق ایوارڈس 2019 جو اپنے سلسلے کے لحاظ سے پانچواں سلسلہ ہے اسے بھی ایک بروشر اور پوسٹر کے اجراءکے توسط سے لانچ کیا گیا۔ موضوعات پر مشتمل ایک نمائش کا بھی اہتمام اس جگہ پر کیا گیا جس میں 30 سے زائد اداروں نے حصہ لیا۔ پُرکشش مناظر ، پوسٹر اور جانکاری بڑھانے والی دیگر چیزیں یہاں رکھی گئی تھیں جن کے ذریعے خوراک اور صحت کے سلسلے میں حیاتیاتی تنوع کے کردار کواُبھارا گیا تھا اور یہ تمام چیزیں نمائش کا حصہ تھیں۔ نائب صدر جمہوریہ ہند نے نمائش کا جائزہ لیا اور یہاں رکھی گئی چیزوں کی ستائش کی۔


    اس پروگرام کے دوران ماحولیات، جنگلات اور موسمیاتی تبدیلی کی وزارت کے ایڈیشنل سکریٹری جناب انیل کمار جین بھی یہاں موجود رہے اس کے علاوہ این بی اے کے چیئرمین جناب ہنس راج ورما ، حکومت تملناڈو کے ایڈیشنل چیف سکریٹری اور حکومت تملناڈو کے پرنسپل سکریٹری جناب شمبھو کلولیکر بھی موجود تھے۔ ماحولیات، جنگلات اور موسمیاتی تبدیلی کی وزارت ، این بی ، حکومت تملناڈو اور تملناڈو ریاستی حیاتیاتی تنوع بورڈ کے سینئر افسران اور دیگر ریاستوں کے نمائندگان مرکزی اور ریاستی حکومتوں اور اداروں کے سائنسداں حضرات، سول سوسائٹی اداروں کے نمائندگان ، تعلیمی اداروں کے نمائندگان، طلباء ، مقامی برادریاں ، خواتین ترقیات کمیٹیاں اور حیاتیاتی تنوع سے دلچسپی رکھنے والے دیگر افراد نے بھی اس پروگرام میں شرکت کی۔


    بھارت میں حیاتیاتی تنوع کو ایک اہم حیثیت دی گئی ہے ، تقریباً 300 ملین افراد ہمہ گیر روزی روٹی کیلئے حیاتیاتی تنوع پر منحصر ہیں۔ بھارت بھر میں مختلف برادریاں حکومتیں اور سول سوسائٹی کے ادارے حیاتیاتی تنوع کے تحفظ کے نمونے پیش کررہی ہیں، ہمہ گیر روزی روٹی کے پہلوؤں پر زور دیا جارہا ہے اور اس کے ساتھ ہی ساتھ ہمہ گیر ترقیات کی اہمیت بھی اجاگر کی جارہی ہے۔ آئی ڈی بی کی تقریبات نے حیاتیاتی تنوع کو لاحق خطرات کی اہمیت اور اس کے تئیں بیداری پھیلانے کا ایک موقع فراہم کیا ہے اور ساتھ ہی ساتھ ہمہ گیر ترقیات میں اس کے کردار کو بھی نمایاں کیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2176

    
    
    (Release ID: 1572410) Visitor Counter : 4
    
    
      Read this release in: English , Hindi