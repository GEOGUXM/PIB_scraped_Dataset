      ارضیاتی سائنس کی وزارت

      مغربی وسطی خلیج بنگال پر ازحدشدیدسمندری طوفان ’فانی‘ سایہ فگن
      
      اس سمندری طوفان پر ڈوپلر موسمیاتی راڈاروں کے ذریعہ وشاکھا پٹنم اور مچھلی پٹنم سے نظررکھی جارہی ہے
      
      آندھرا پردیش کے اوڈیشہ ، مغربی بنگال اور سریکاکلم ، وجیہ نگرم اور وشاکھا پٹنم ساحلی اضلاع کےلئے سمندری طوفان آنے کی پیشگی خبردار رہنےکی اطلاع

      Posted On: 02 MAY 2019 11:45AM by PIB Delhi

    نئیدہلی 02 مئی۔ازحدشدید سمندری طوفان ’ فانی ‘ جس کا تلفظ فونی کیا جاتاہے،دو مئی 2019 کو بھارتی معیاری وقت کے مطابق 16.2 ڈگری شمال کے ارض البلد اور 84.6 ڈگری مشرق میں طول البلد میں سایہ فگن ہونے اور پوری (اوڈیشہ )کے جنوبی- جنوب مغربی حصے میں تقریباََ 420 کلومیٹر کے فاصلے پر ، وشاکھا پٹنم (آندھراپردیش )کے جنوبی- جنوب مشرق سے 210 کلومیٹر کے فاصلے پر ، دیگھا (مغربی بنگال ) سے 610 کلومیٹر جنوب – جنوب مغرب میں بھارتی معیاری وقت کے مطابق ساڑھے آٹھ بجے صبح سایہ فگن ہونے کی خبر تھی اوریہ طوفان جنوب –جنوب مشرق میں گزشتہ 6 گھنٹوںمیں 15 کلومیٹر فی گھنٹے کی رفتار سے آگے بڑھتا رہا ہے ۔اس بات کے قوی امکانات ہیں کہ یہ سمندری طوفان شمال –شمال مشرق کی جانب پیش قدمی کرے گا اور تین مئی کو سہ پہر کے دوران گوپال پور اور چاندبالی کے درمیان اوڈیشہ کے ساحل سے ہوکر گزرے گا ، جس وقت یہ طوفان یہاں سے گزرے گا ،اس کی زیادہ سے زیادہ رفتار 170-180 کلومیٹر فی گھنٹہ کی ہوگی جو بڑھتے بڑھتے 200 کلومیٹر فی گھنٹہ تک پہنچ سکتی ہے ۔


    اس سمندری طوفان وشاکھا پٹنم اورمچھلی پٹنم کے ڈوپلر موسمیاتی راڈاروں کے توسط سے نظر رکھی جارہی ہے۔طوفان سے متعلق پیش گوئیوںاور اس کی شدت کی کیفیت پر مبنی گوشوارہ درج ذیل ہے :

                                                                                                                                                                                 
تاریخ /وقت (بھارتی معیاری وقت  محل وقوع (ارض البلد شمال/ طول البلد مشرق)  زیادہ سے زیادہ یکساں ہوا کی سطحی رفتار(کلومیٹر فی گھنٹہ)  سمندری طوفان سے پیداہونے والی صورتحال کا زمرہ
                                                                                                                                                                                 
                                                                                                                                                                                 
                                                                                                                                                                                 
02.05.19/0830                  16.2/84.6                                  180-190 gusting to 210                                    ازحد شدید سمندری طوفان                       
                                                                                                                                                                                 
                                                                                                                                                                                 
                                                                                                                                                                                 
02.05.19/1130                  16.6/84.7                                  180-190 gusting to 210                                    ازحد شدید سمندری طوفان                       
                                                                                                                                                                                 
                                                                                                                                                                                 
                                                                                                                                                                                 
02.05.19/1730                  17.4/84.9                                  180-190 gusting to 210                                    ازحد شدید سمندری طوفان                       
                                                                                                                                                                                 
                                                                                                                                                                                 
                                                                                                                                                                                 
02.05.19/2330                  18.2/85.1                                  175-185 gusting to 205                                    ازحد شدید سمندری طوفان                       
                                                                                                                                                                                 
                                                                                                                                                                                 
                                                                                                                                                                                 
03.05.19/0530                  18.9/85.4                                  175-185 gusting to 205                                    ازحد شدید سمندری طوفان                       
                                                                                                                                                                                 
                                                                                                                                                                                 
                                                                                                                                                                                 
03.05.19/1130                  19.6/85.7                                  175-185 gusting to 205                                    ازحد شدید سمندری طوفان                       
                                                                                                                                                                                 
                                                                                                                                                                                 
                                                                                                                                                                                 
03.05.19/2330                  21.2/86.6                                  130-140 gusting to 155                                    شدیدترین سمندری طوفان                        
                                                                                                                                                                                 
                                                                                                                                                                                 
                                                                                                                                                                                 
04.05.19/1130                  22.9/88.0                                  90-100 gusting to 115                                     ازحدشدید سمندری طوفان                        
                                                                                                                                                                                 
                                                                                                                                                                                 
                                                                                                                                                                                 
04.05.19/2330                  24.6/89.3                                  50-60 gusting to 70                                       گہرا دباؤ                                    
                                                                                                                                                                                 
                                                                                                                                                                                 

    وارننگ :


    پیشگی خبردار رہنے کی اطلاع:


    شمالی آندھرا پردیش بیشتر مقامات پر ہلکی سے اوسط درجے کی بارش اور کہیں کہیں زبردست بارش ہوگی جو وشاکھا پٹنم اور وجیہ نگرم اضلاع کا احاطہ کرے گی اور 2 مئی کو سریکاکلم ضلع میں ازحدشدید بارش ہوگی اور 3 مئی کو سریکاکلم ضلع کے بعض مقامات پر ازحدشدید بارش ہوسکتی ہے۔


    اوڈیشہ :


    2 مئی کو جنوبی ساحلی اور قرب جوار کے داخلی علاقے میں کہیں کہیں ازحد شدید بارش (گنجم اورگجپتی اضلاع ) کے ساتھ پورے خطے میں ہلکی سے اوسط بارش ہوگی۔توقع ہے کہ بیشتر مقامات پر بارش کی شدت میں اضافہ ہوگا اورکہیں کہیں گھماسان بارش ہوگی۔ساتھ ہی ساتھ تین مئی کو اوڈیشہ کے داخلی اور ساحلی علاقوں میں زبردست بارش ہوگی۔ بالاسور ، میوربھنج اضلاع جواوڈیشہ کے تحت آتے ہیں وہاں چار مئی کو ہلکی سے اوسط بارش کےساتھ کہیں کہیں زبردست بارش ہوگی۔


    مغربی بنگال :


    3 مئی کو مغربی بنگال کے ساحلی اورقرب وجوار کے اضلاع میں بھاری سے لے کر ازحدشدید بارش ہوگی اور گنگا طاس کے علاقے میں مغربی بنگال کے علاقے میں ازحد شدیدبارش ہوگی۔ 4 مئی کو ذیلی ہمالیائی مغربی بنگال اورسکم میں کہیں کہیں ازحدشدیدبارش ہوگی۔


    اروناچل پردیش ، آسام اور میگھالیہ :


    4 اور 5 مئی کو اروناچل پردیش ، آسام اورمیگھالیہ میں عام طور پر ہلکی سے اوسط بارش کے ساتھ کہیں کہیں زبردست بارش ہوگی۔ ناگالینڈ ، منی پور ، میزورم اورتری پورہ میں 4 مئی 2019 کو عام طور پر ہلکی سے اوسط بارش کے ساتھ بعِض مقامات پر ہلکی سے اوسط بارش ہوگی۔


    ہواسے متعلق پیشگی اطلاع:


    مغربی خلیج بنگال اور اس کے وسطی حصے میں آئندہ 24 گھنٹوں کے دوران 180-190 کلومیٹر فی گھنٹے کی رفتار سے تیز ہوائیں چلیں گی جن کی رفتار 210 کلومیٹر فی گھنٹے تک پہنچ سکتی ہے ۔


    آندھرا پردیش اور اوڈیشہ کے ساحلی علاقے میں عام طور پر 40 سے 50 کلومیٹر فی گھنٹے کی رفتار سے ہوائیں چلیں گی جن کی رفتار 60 کلومیٹر تک پہنچ سکتی ہے اوریہی رفتار بڑھتے بڑھتے 60 -70 کلومیٹر آگے بڑھکر 2 مئی کی شب میں 85 کلومیٹر فی گھنٹے تک پہنچ سکتی ہے ۔ اوڈیشہ اور آندھر ا پردیش میں بعید جنوبی حصے میں (سریکاکلم ضلع ) کے ساحلی علاقے میں 170سے 180 کلومیٹر فی گھنٹے کی رفتار سے ہوائیں چلیں گی جن کی رفتار 200 کلومیٹر فی گھنٹہ تک پہنچ سکتی ہے ۔ یہی ہوائیں ساحلی اوڈیشہ اور شمالی آندھرا پردیش (وشاکھا پٹنم اور وجیہ نگرم اضلاع میں 3 مئی کو سہ پہر کے وقت 90سے 100 کلومیٹر فی گھنٹے کی رفتار پکڑسکتی ہیں اور 12 گھنٹے تک یہ رفتار برقرار رہ سکتی ہے ۔ بعد ازاں ہواؤں کا یہ زور کم ہوجائے گا۔


    2 مئی کو شام کے وقت مغربی بنگال کے ساحلی علاقوںاورقرب جوار میں 40سے 50 کلومیٹر فی گھنٹہ کی رفتار سے ہوائیں چلیں گی جن کی رفتار 60 سے 70 کلومیٹر فی گھنٹہ تک پہنچ سکتی ہے اوربڑھتے بڑھتے 85 کلومیٹر تک جاسکتی ہے ۔


    3مئی کے سہ پہر سے ہواؤں کی رفتار 90سے 100 کلومٹیر فی کلومیٹر کی رفتار کے ساتھ 4 مئی کو علی الصبح 115 کلومیٹر فی گھنٹہ تک پہنچ سکتی ہے بعد ازاں 12 گھنٹے تک یہ رفتار برقرار رہ سکتی ہے اور اس کے بعد ہواؤں کا زور کم ہوسکتا ہے ۔


    سمندری صورتحال :


    سمندر کی صورتحال مغربی بنگال اور شمالی آندھرا پردیش کے ساحلی علاقے میں 3 مئی 2019 تک خطرناک بنی رہے گی اور 4 مئی تک خلیج بنگال کےشمال مغربی حصہ میں ، اوڈیشہ کے ساحلی علاقے سے دور مغربی بنگال تک صورتحال خراب رہے گی۔


    سمندری حالات شمالی تمل ناڈو ، پڈوچیری اور آندھرا پردیش کے ساحلی علاقے میں 3 مئی تک دوردور تک ازحدخراب اور خطرناک رہیں گے ۔


    طوفان سے متعلق پیشگی اطلاع :


    اندیشہ ہے کہ اوڈیشہ کے گنجم ،خردہ ، پوری اور جگت سنگھ پور اضلاع جوار کے وقت 1.5 میٹر تک بلند تموج کا سامنا کریں گے او ر نشیبی علاقے پوری طرح سے غرق آب ہوجائیں گے۔


    ماہی گیروںکو پیشگی اطلاع:


    ماہی گیروں کو مشورہ دیا جاتا ہے کہ وہ آئندہ 12 گھنٹوں کے دوران 3 مئی تک خلیج بنگال کے جنوب مغربی حصے اور خلیج بنگال کے قرب وجوار کے حصوں سمیت خلیج بنگال کے جنوب مغربی اور جنوب وسطی حصے میں ہرگز نہ جائیں اور پڈوچیری اور شمالی تامل ناڈو اور آندھرا پردیش کے ساحلی علاقوںسے بھی دور رہیں ۔اسی طریقے سے مغربی بنگال اور خلیج بنگال اور آندھر اپردیش کے ساحلی علاقوں سے بھی دوررہیں اور 4 مئی تک مغربی خلیج بنگال کے شمال مغرب اورقرب وجوار کے مغربی حصے سمیت اوڈیشہ اور مغربی بنگال کے ساحلوں سے بھی دوررہیں ۔


    جولوگ پہلے سے گہرے سمندر میں پہنچے ہوئے ہیں انہیں مشورہ دیا جاتاہ ہے کہ وہ فوری طور پر لوٹ آئیں ۔


    اوڈیشہ کے اضلاع گنجم ، گجپتی ،خردہ ، پوری ،جگت سنگھ پور م میں متوقع خسارہ اور عمل میں لائے جانے والے اقدامات :

     1. تمام تر کچے مکانوں کو شدید نقصان پہنچے گا۔ کچھ پرانے خستہ حال پکے مکانات بھی اس کا شکار ہوسکتے ہیں۔ہوا میں اڑتی ہوئی چیزوں سے خطرات لاحق ہوں گے۔
     2. شدت سے درخت جڑسے اکھڑجائیں گے اور مواصلاتی اور بجلی کے کھنبے بھی اکھڑ جائیں گے۔
     3. ریل اور سڑک رابطے متعدد مقامات پر ٹوٹ جائیں گے ۔
     4. کھڑی فصلوں ، پودوں اور باغات وغیرہ کو شدید نقصان پہنچے گا۔
     5. پام اور ناریل کے درخت زمیں بوس ہوجائیں گے۔
     6. گھنے درخت زمیں بوس ہوجائیں گے۔
     7. بڑی کشتیاں اور جہاز اپنے مستقر سے ہٹ سکتے ہیں اورادھر اُدھر پھینکے جاسکتے ہیں ۔

    اس صورتحال میں کی جانے والی کارروائی :

     1. ماہی گیری کے تمام تر کام موقوف کردئے جائیں گے۔
     2. ساحلی علاقوں سے بڑے پیمانے پر لوگوںکو ہٹادیا جائے گا۔
     3. ریل اورسڑک ٹریفک کے راستے بدل دئے جائیں گے ۔
     4. متاثرہ علاقوں کے لوگ اپنے گھروں میں محدود رہیں گے۔
     5. موٹر بوٹ اور چھوٹے بحری جہازوں میں نکلنا ٹھیک نہیں ہوگا۔

    اوڈیشہ کے کیندرپاڑہ ، بھدرک ، جاچ پور ، بالاسور اور مغربی بنگال کے مشرقی اور مغربی مدنی پور ، جنوبی اور شمالی چوبیس پرگنہ ، ہاوڑہ ، ہگلی ، کولکتہ اضلاع نیز آندھرا پردیش کے سریکاکلم ،وشاکھا پٹنم اور وجیہ نگرم اضلاع میں لاحق ہونے والا خسارہ اور اس سلسلے میں کی جانے والی کارروائی :

     1. جھونپڑوں جیسے تمام تر مکانات کلی طور پر نیست ونابودہوجائیں گے اور کچے مکانات کو زبردست نقصان پہنچے گا ۔کچھ پکے مکانوں کو بھی خسارہ لاحق ہوگا ۔ ہوا میں اڑتی ہوئی چیزوں سے نقصانات ہوسکتے ہیں ۔
     2. بجلی اور مواصلاتی کھنبے مکمل طور پر اکھڑجائیں گے۔
     3. کچی اور پکی سڑکوں کو زبردست نقصا ن ہوگا اور بچ نکلنے کے راستوں پر پانی بھر جائے گا ۔ریلوے اور پاور لائنو ں اور سگنلنگ کا نظام متاثر ہوگا۔
     4. کھڑی فصلوںکو عام طور پر زبردست نقصان ہوگا۔ہرطرح کے درخت اور باغات کو زبردست نقصان ہوگا۔ہرے ناریل گرجائیں گے اور پام کے درختوں کے تنے پھٹ جائیں گے۔آم جیسے گھنے درخت زمیں بوس ہوجائیں گے ۔
     5. چھوٹی کشتیاں اور مقامی طور پر تیار کی جانے والی ڈونگیاں وغیرہ اپنے اپنے مستقر سے اڑ کر دور جا پڑیں گی۔
     6. عام طور پر دور دور تک دھند چھا جائے گی اور کچھ نظر نہیں آئے گا۔
     7. بڑے بڑے اشتہاری بورڈ ، فلیکس اور بینر وغیرہ ہوا میں اڑ جائیں گے اور گردونواح میں نقصان پہنچائیں گے انہیں فوری طور پر ہٹا دیا جائے گا۔

    اس پس منظر میں کی جانے والی کارروائی :

     1. ماہی گیری کے تمام تر آپریشنوںکو موقوف کردیا جائے گا۔ ساحلی علاقے سے لوگوںکو ہٹادیا جائے گا۔
     2. ریل اورسڑک کے ٹریفک کو دانشمندی سے منظم کیا جائے گا۔
     3. متاثر ہ علاقو ں کے عوام کو گھر میں محدود رہنے کی صلاح دی جاتی ہے۔
     4. موٹر بوٹ اور چھوٹے جہازوں میں نکلنا عقلمندی نہ ہوگی۔

    U-2019

    
    
    (Release ID: 1571470) Visitor Counter : 18
    
    
      Read this release in: English , Hindi , Marathi , Bengali
    
    
    

      
      
      
      
      
      
      
      
      
      
      
      
      
      
      
      
      
      
      
      
4.