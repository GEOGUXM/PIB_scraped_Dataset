      وزارت اطلاعات ونشریات

      فلم اینڈ ٹیلی ویژن انسٹی ٹیوٹ آف انڈیا کے پانچ کورسوں کو ایپلائیڈ آرٹس اینڈ کرافٹس زمرے کے تحت منظوری
      Posted On: 13 MAY 2019 6:01PM by PIB Delhi


    نئی دلّی ، 14 مئی فلم اینڈ ٹیلی ویژن انسٹی ٹیوٹ آف انڈیا ( ایف ٹی آئی آئی ) پونے ،کے پانچ کورسوں کو کامیابی کے ایک سنگ میل کے طور پرنئے تشکیل دیئے گئے زمرے ایپلائیڈ آرٹس اینڈ کرافٹس کے تحت آل انڈیا کونسل فار ٹیکینکل ایجوکیشن یعنی ( اے آئی سی ٹی ای ) کی منظوری حاصل ہو گئی ہے ۔اس منظوری کے ساتھ ہی بھارت کا یہ اولین فلم اسکول جو کہ اس زمرے کے تحت تسلیم کیا گیا ملک کا پہلا اور واحد ادارہ ہے ۔


    تکنیکی تعلیم کی کل ہند کونسل یعنی آل انڈیا کونسل فار ٹیکنیکل ایجو کیشن کی جانب سے اداروں اور منظور شدہ کورسوں کی جاری کردہ فہرست میں ا فلم اینڈ ٹیلی ویژن انسٹی ٹیوٹ آف انڈیا سمیت دارے ایپلائیڈ آرٹس ، کرافٹس اینڈ ڈیزائن نو تشکیل شدہ زمرے کے تحت پانچ ایک سالہ پوسٹ گریجویٹ سرٹی فکیٹ کورس پیش کر سکتے ہیں ۔


    اے آئی سی ٹی کی جانب سے منظور شدہ فلم اینڈ ٹیلی ویژن انسٹی ٹیوٹ کے ان پانچ کورسوں میں سے چار ٹیلی ویژن کے شعبے سے تعلق رکھتے ہیں جن میں ( ڈائرکشن ، الیکٹرانک سنیما ٹو گرافی ، ویڈیو ایڈیٹنگ اور ساونڈ ریکارڈنگ اور ٹی وی انجینئرنگ ) اور ایک کا تعلق فلم کے شعبے سے ہے ( فیچر فلم اسکرین پلے رائٹنگ ) ۔


    اے آئی سی ٹی ای کی جانب سے تمام پانچ پوسٹ گریجویٹ سرٹی فکیٹ کورسوں کو تسلیم کیا جانا فلم اینڈ ٹیلی ویژن انسٹی ٹیوٹ آف انڈیا کے لئے یہ ایک تاریخی لمحہ ہے ۔ اس کے ساتھ ہی ایف ٹی آئی آئی یہ اعزاز حاصل کرنے والا ملک کا اولین فلم اسکول بن گیا ہے ۔


    حالیہ برسوں میں فلم اینڈ ٹیلی ویژن انسٹی ٹیوٹ آف انڈیا کے کورس متعدد قومی ایوارڈ ہی نہیں بلکہ بین الاقوامی اعزاز بھی حاصل کر کے روشنی میں آئے ہیں ۔ اے آئی سی ٹی ای کی منظوری نے ٹی وی کورسوں کی قدر و قیمت میں مزید اضافہ کیا ہے اور انہیں فلم کے شعبے کی مانند پُر کشش بنا دیا ہے ۔ ایف ٹی آئی آئی کے اسکرین رائٹر پہلے ہی تفریح کے شعبے میں اپنا مقام بنائے ہوئے ہیں ۔2019-20 سے نافذ العمل اس منظوری سے رواں سال ٹی وی کورسوں اور فیچر فلم اسکرین پلے رائٹنگ کورسوں میں داخلہ لینے والے طلباءمستفید ہو سکیں گے ۔ یہ معرکہ اتنا ہی اہم ہے جتنا کہ جنوری ، 2017 میں ایسوسی ایشن آف انڈین یونیورسٹیز ( اے آئی یو ) کی جانب سے ایف ٹی آئی آئی کے چھ پوسٹ گریجویٹ ڈپلومہ کورسوں کو ماسٹر ڈگری کے مساوی تسلیم کیا جانا تھا ۔ فلم اینڈ ٹیلی ویژن آف انڈیا کی گورننگ کونسل کے چیئر مین جناب برجیندر پال سنگھ نے کہا کہ اس کے ساتھ ہی فلم اینڈ ٹیلی ویژن انسٹی ٹیوٹ آف انڈیا کے تمام 11 کورس یا تو اے آئی یو کی جانب سے تسلیم شدہ ہیں یا پھر اے آئی سی ٹی ای کی جانب سے تسلیم شدہ ہیں۔


    U . 2106


    

    
    (Release ID: 1571963) Visitor Counter : 8
    
    
      Read this release in: English , Hindi , Marathi , Bengali