      وزیراعظم کا دفتر

      وزیر اعظم کی بنگلہ دیش کے صدر سے ملاقات
      Posted On: 31 MAY 2019 8:50PM by PIB Delhi


    نئی دہلی، 31 ؍مئی / وزیر اعظم جناب نریندر مودی نے آج دوپہر حیدرآباد ہاؤس میں عوامی جمہوریہ بنگلہ دیش کے صدر عزت مآب جناب محمد عبدالحمید سے ملاقات کی۔


    اس ملاقات کے دوران ان لیڈروں نے دوطرفہ تعلقات کی شاندار صورتحال پر اطمینان کا اظہار کیا ہے۔ دورے پر آئے ہوئے بنگلہ دیش کے صدر نے وزیر اعظم شیخ حسینہ کی جانب سے بھی مبارکباد پیش کی، جو کہ اپنی پہلے سے طے شدہ مصروفیت کی وجہ سے اس تقریب میں شرکت نہیں کرسکیں، انھوں نے وزیر اعظم مودی کو حکومت بنگلہ دیش کی جانب سے ملک کا دورہ کرنے کی دعوت بھی دی جو کہ بخوشی قبول کرلی گئی۔ دونوں لیڈر اس پر متفق ہوئے کہ تاریخوں کا تعین سفارتی ذریعے سے کیا جائے گا۔


    وزیر اعظم مودی نے کہا کہ بنگلہ دیش کی جنگ آزادی کے دوران قائم ہونے والے دوطرفہ تعلقات ہندوستان کے لیے اوّلین ترجیح ہیں۔ گذشتہ پانچ برسوں میں دونوں ملکوں نے بہت سے پیچیدہ التوا شدہ مسائل مثلاً زمین کی حد بندی کو حل کرنے میں بہت ہی سمجھداری اور صبر وتحمل کا مظاہرہ کیا۔ وزیر اعظم نے بنگ بندھو شیخ مجیب الرحمن کی صدسالہ یوم پیدائش کی یادگار (2020 میں) اور بنگلہ دیش کی آزادی کے پچاس سال پورے ہونے پر (2021میں) مشترکہ کوششوں سے منائی جانے والی تقریبات سے ہندوستان اور بنگلہ دیش کے تعلقات کو نئی سطح پر پہنچانے کی اہمیت پر زور دیا۔


    بنگلہ دیش کے صدر 30 مئی 2019 کو نئی حکومت ہند کی حلف برداری کی تقریب میں شرکت کے لیے ہندوستان آئے تھے۔ انھوں نے دسمبر 2014 میں ہندوستان کا سرکاری دورہ کیا تھا اور انٹرنیشنل سولر الائنس کی پہلی میٹنگ کےلئے مارچ 2018 میں بھی وہ سرکاری دورے پر ہندوستان آئے تھے۔


    U. No. 2270

    
    
    (Release ID: 1573106) Visitor Counter : 3
    
    
      Read this release in: Assamese , English , Hindi , Marathi , Bengali , Gujarati , Tamil , Kannada