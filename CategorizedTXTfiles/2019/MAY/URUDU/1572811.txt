      نائب صدر جمہوریہ ہند کا سکریٹریٹ

      خواتین کو تعلیم دیں ، ان کی زندگیاں تابناک اور بااختیار بنائیں : نائب صدر جمہوریہ ہند
      
      نائب صدر جمہوریہ ہند نے معاشرے میں رجحاناتی تبدیلی متعارف کرانے کے ذریعے صنفی تفریق ختم کرنے کی تلقین کی
      
      تعلیم کو لازمی طور پر مثالی اور ذمہ دار شہری تیار کرنا چاہئے: نائب صدر جمہوریہ ہند
      
      تاریخ اور ثقافت کو نصاب کا ایک حصہ ہونا چاہئے
      
      ملک کے مفاد کو تمام دیگر مفادات پر ترجیح دینا ہی قوم پرستی ہے
      
      کارمل کانونٹ اسکول، نئی دہلی کی طالبات سے گفت وشنید
      Posted On: 29 MAY 2019 7:17PM by PIB Delhi


    نئیدہلی۔ 29 ؍مئی۔نائب صدر جمہوریہ ہند جناب ایم وینکیانائیڈو نے تعلیم کے ذریعے خواتین کو بااختیار بنانے اور پارلیمنٹ اور ریاستی قانون سازیہ میں ریزرویشن فراہم کرنے جیسے اقدامات کے ذریعے خواتین کو بااختیار بنانے کی تلقین کی ہے۔


    صنفی تفریق کی مثالوں پر اپنی تشویش کااظہار کرتے ہوئے جناب نائیڈو نے کہا کہ معاشرے میں رجحاناتی اور عملی تبدیلیاں لاکر اس کی روک تھام کی جانی چاہئے۔


    کارمل کانونٹ اسکول واقع چانکیہ پوری کی طالبات سے اپنی رہائش گاہ پر گفت وشنید کرتے ہوئے نائب صدر جمہوریہ ہند نے کہا کہ ایک بچی کو تعلیم یافتہ بنانے کا مطلب پورے کنبے کو تعلیم یافتہ بنانا ہے جبکہ ایک مرد کو تعلیم دینا محض ایک فرد کو تعلیم یافتہ بنانے کے مترادف ہے۔


    جناب نائیڈو نے زور دیکر کہا کہ تعلیم نہ صرف روزگار کیلئے ہو بلکہ اسے اختیارکاری اور زندگی کو روشن کرنے کا ذریعہ بھی ہونا چاہئے۔ ’بیٹی پڑھاؤ- بیٹی بچاؤ‘ کا موضوع بچیوں کو بااختیار بنانے کیلئے ہی بنایا گیا ہے۔


    جناب نائیڈو نے کہا کہ تعلیم ایسی ہونی چاہئے جو مثالی شہری تیارکرے جو سماجی طور پر باضمیر افراد ہوں جن کا نظریہ قومی ہو۔ نوجوانوں کے لئے لازم ہے کہ وہ بھارت کے ثقافتی ورثے ، روایات ، تاریخ سے واقف ہوں اور انہیں قوم کے اہم شخصیات اور مجاہدین آزادی اور سماجی اصلاحات میں اپنا تعاون دینے والوں کے بارے میں بھی علم ہو۔


    نائب صدر جمہوریہ ہند نے کہا کہ بھارت ماتا کی تصویر پر صرف گجرے چڑھا نے کا عمل قوم پرستی نہیں کہا جاسکتا، تمام مفادات پر قومی مفاد کو ترجیح دینا اور دیگر انسانوں کی نگہداشت کرنا ہی قوم پرستی ہے۔


    جناب نائیڈو نے عوامی زندگی میں دیانتداری پر زور دیکر کہا کہ عوام کو چار خصوصیات کی بنیاد پر اپنے نمائندگان کا انتخاب کرنا چاہئے اور یہ خصوصیات کیریکٹر یعنی کردار ، کنڈکٹ یعنی برتاؤ، کیپسٹی یعنی صلاحیت اور کیلبر یعنی اوصاف ہونی چاہئیں۔ انہوں نے دیگر چار خواص یعنی کیش مطلب نقد،کاسٹ یعنی ذات، کمیونٹی یعنی برادری اور کرمنلٹی یعنی مجرمانہ طرز عمل کو اہمیت دینے کی کوششوں کے تئیں خبردار کیا۔


    نائب صدر جمہوریہ ہند نے کہا کہ بھارتی معیشت اچھی کارکردگی کا مظاہرہ کررہی ہے اور دنیا بھر میں ملک کا احترام اور اعتراف کیا جارہا ہے۔ متعدد غیرملکی کمپنیاں بھارت میں سرمایہ کاری کرنے کے لئے مشتاق ہیں۔


    وزیراعظم جناب نریند ر مودی کے ذریعے دیے گئے پیغام ریفارم، پرفارم اور ٹرانسفارم یعنی اصلاح، کارکردگی اور تبدیلی کا حوالہ دیتے ہوئے انہوں نے نوجوان طلباء کو مشورہ دیا کہ وہ ایک نئے بھارت کی تشکیل میں حصہ دار بنیں۔


    U-2226

    
    
    (Release ID: 1572811) Visitor Counter : 7
    
    
      Read this release in: English , Hindi , Bengali