      وزارت دفاع

      ڈی آئی اے وی میں سالانہ کانفرنس اور تربیتی پروگرام
      Posted On: 18 MAY 2019 3:39PM by PIB Delhi


    نئی دہلی، 18 / ڈائریکٹوریٹ آف انڈین آرمی ویٹرنز (ڈی آئی اے وی) کا قیام 14 جنوری 2016 کو دلّی چھاؤنی میں عمل میں آیا تھا۔ یہ ریاستی حکومتوں، وزارتِ دفاع(ڈی ای ایس ڈبلیو)، ڈی جی آر، سی جی ڈی اے، ملک بھر میں بینکوں، صلاحیت ساز ایجنسیوں اور پلیسمنٹ شراکت داروں سمیت مختلف متعلقین کے ساتھ مسلسل بات چیت کے ذریعے سابق فوجیوں اور ان کے قریبی رشتے دار کے لیے ‘ایک ہی مقام پر مسئلے کے حل اور بہبود’ کا میکنزم فراہم کراتی ہے۔


    سابق فوجیوں اور ان کے قریبی رشتے داروں کی مؤثر دیکھ ریکھ اور امداد کے لیے ڈی آئی اے وی، دلّی چھاؤنی میں 16-17 مئی 2019 سے ایک کانفرنس اور تربیتی پروگرام شروع کیا گیا ہے۔ اس پروگرام کا مقصد سابق فوجیوں اور ان کے قریبی رشتے داروں سے متعلق موجودہ اور مستقبل کے اقدام کے بارے میں بات چیت کرنا اور سابق فوجیوں کے امور کو براہِ راست ہینڈل کرنے والے افسران سے فیڈ بیک حاصل کرنا ہے۔


    کانفرنس اور تربیتی اجلاس کے دوران پنشن سے متعلق حالیہ پالیسیوں اور قواعد وضوابط، تنخواہ اور بھتوں کے معاملوں پر مذاکرات ہوئے۔ مختلف قسم کی پنشنز جن میں معذوری اور خاندانی پنشن بھی شامل ہے، کے بارے میں وضاحت کی گئی۔ سابق فوجیوں اور ان کے قریبی رشتے داروں کے لیے روزگار کے دستیاب مواقع اور اس کے لیے ضروری کارروائی بھی زیر بحث آئی۔ سابق فوجیوں اور ان کے قریبی رشتے داروں تک رسائی کے لیے اور ان سے خط وکتاب کے لیے سوشل میڈیا سمیت مواصلات کے مختلف ذرائع پر بھی بات چیت ہوئی۔ دور دراز کے علاقوں میں وقفے وقفے سے چھوٹی میٹنگوں اور کچھ مرکزی مقامات پر بڑی ریلیوں کے ذریعے سابق فوجیوں تک پہنچنے پر بھی زور دیا گیا۔


    متعلقین نے پنشن یافتگان اور ان کے قریبی رشتے داروں کو درپیش مسائل کا ذکر کیا اور ان کے حل کے لیے سرکاری ایجنسیوں کے ساتھ فوج کے ذریعے کیے جانے والے اقدامات کی ضرورت پر بھی زور دیا۔ خودکار سافٹ ویئر مثلاً آفیسر آٹومیٹکس اینڈ اسٹرکچرڈ انفارمیشن سسٹم (او اے ایس آئی ایس)، ریٹائرڈ آفیسرز ڈیجیٹل ریکارڈ آرکائیوز (آر او ڈی آر اے) اور ہمرازجو کہ متواتر انٹرفیس، شکایات کے حل اور مؤثر مواصلات کے لیے تیار کئے گئے ہیں، کے بارے میں بیداری پھیلانے کی ضرورت پر بھی روشنی ڈالی تھی۔ سابق فوجیوں اور ان کے قریبی رشتے داروں کو ضروری امداد اور دیکھ ریکھ فراہم کرانے کے لیے ان کے گاؤوں میں چھوٹی ٹیموں کے ذریعے پہنچ کرسابق فوجیوں کے ‘قریبی رشتے دار کے سال’ کے نفاذ پر بھی زور دیا گیا۔


    ہندوستانی فوج کے ایڈجوٹینٹ جنرل لیفٹیننٹ جنرل اشونی کمار نے اپنے کلیدی خطبے کے دوران کہا کہ سابق فوجیوں نے چونکہ اپنی زندگی کے بہترین سال قوم کی خدمت میں لگائے ہیں اس لئے وہ ہمیشہ ہماری توجہ کا مرکز رہیں گے۔


    U. No. 2147

    
    
    (Release ID: 1572231) Visitor Counter : 14
    
    
      Read this release in: English , Hindi