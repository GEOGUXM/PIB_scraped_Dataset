      مالیاتی کمیشن

      مالی کمیشن کا میگھالیہ کا دورہ
      Posted On: 31 MAY 2019 1:26PM by PIB Delhi


    پانچواں مالی کمیشن مالی فنڈز کو منظوری دینے کے لیے مرکزی حکومت کو اپنی سفارشات پیش کرنے سے پہلے ریاست کی مالی صورت حال کے مختلف پہلوؤں کے جائزے کے مقصد سے 3 سے 5 جون 2019 تک، میگھالیہ کا دورہ کرے گا۔


    ریاست میں اپنے دورے میں کمیشن اپنے چیئرمین این کے سنگھ کی قیادت میں اور اپنے ارکان جناب اے این جھا، ڈاکٹر اشوک لاہری، ڈاکٹر انوپم سنگھ، پروفیسر رمیش چندر اور سینئر افسران سمیت میگھالیہ کے وزیراعلی اور کابینی وزرا نیز میگھالیہ سرکار کے سینئر افسران کے ساتھ میٹنگ کرے گا۔ کمیشن علیحدہ سے دیہی مقامی اداروں کے نمائندوں ، شہری مقامی اداروں کے نمائندوں اور میگھالیہ کے تجارت وصنعت کے اداروں کے نمائندوں کے ساتھ بھی میٹنگیں کرے گا۔ کمیشن ریاست کی سیاسی جماعتوں کے نمائندوں سے بھی ملاقات کرے گا۔کمیشن ، خواتین کے اپنی مدد آپ گروپوں اورمیگھالیہ ریاست کے ایکواکلچر مشن(ایم ایس اے ایم) کی طرف سے حمایت یافتہ ایکواچھوٹے صنعت کاروں سے بھی ملاقات کر ے گا۔ کمیشن ریاست میں ایم این آر ای جی ایس کاموں کا معائنہ کرے گا اور گاؤں کے ملازمین کی کونسلوں (وی ای سی) کے ارکان کے ساتھ بات چیت کرے گا۔ کمیشن میگھالیہ کے باغبانی کے مرکز کا بھی دورہ کرے گا۔


    میگھالیہ سرکار نے پانچویں مالی کمیشن میں اپنا میمورنڈم پہلے ہی داخل کردیا ہے۔کمیشن نے ریاستی سرکار کی مالیات کے سلسلے میں میگھالیہ کے پرنسپل اکاؤنٹ جنرل (آڈٹ) کا ایک تفصیلی پریزنٹیشن بھی موصول کیا ہے۔


    ۔۔۔۔۔۔۔۔۔۔۔


    م ن۔اس۔ ت ع۔


    U-2245

    
    
    (Release ID: 1572909) Visitor Counter : 8
    
    
      Read this release in: Hindi , English