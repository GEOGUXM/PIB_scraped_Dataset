      امور داخلہ کی وزارت

      ڈاکٹر پی ۔ کے ۔ مشرا نے جنیوا ، سوئٹزر لینڈ میں قدرتی آفات کے نقصان میں تخفیف 2019 کے عالمی پلیٹ فارم سے بیان پیش کیا
      Posted On: 15 MAY 2019 8:43PM by PIB Delhi


    نئی دلّی ، 16 مئی وزیر اعظم کے ایڈیشنل پرنسپل سیکریٹری ڈاکٹر پی ۔ کے ۔ مشرا کی سر براہی میں ایک اعلیٰ سطحی بھارتی وفد نے جنیوا ، سوئٹزر لینڈ میں 13-17 مئی ، 2019 کے دوران منعقدہ قدرتی آفات کے نقصان میں تخفیف کے لئے عالمی پلیٹ فارم میں شرکت کی ۔


    ڈاکٹر مشرا نے گزشتہ روز پیش کئے گئے اپنے خطبے میں سینڈائی فریم ورک اپنانے کے بعد بھارت کی جانب سے کئے گئے اقدامات کی وضاحت کی ۔ انہوں نے واضح کیا کہ بھارت نہ صرف بڑے قدرتی حادثات میں ہلاکتوں میں تخفیف پر اپنی توجہ مرکوز کر رہا ہے بلکہ چھوٹے اور در میانہ درجے کے اور مقامی حادثات مثلاً تیز گرم ہوائیں لو ، طوفان باد و باراں اور بجلی گرنے جیسے حادثات میں ہونے والی ہلاکتوں کو کم کرنے پر بھی اپنی توجہ مرکوز کر رہا ہے ۔ گردابی طوفان کے نقصانات کو کم کرنے پر توجہ مرکوز کرنے اور اس شعبے میں سرمایہ کاری کے نتیجے میں بیش قیمت انسانی جانیں بچائی جا سکی ہیں ۔ 2013 میں آئے فیلین طوفان اور 2019 میں آئے فانی طوفان میں اموات کی تعداد میں کافی حد تک کمی واقع ہوئی ہے ۔


    رواں سال کے اوائل میں کی گئی مسلسل پیشگی تیاریوں کے بارے میں ڈاکٹر مشرا نے کہا کہ طوفان باد و باراں ، بجلی گرنے ، تیز ہواوں کے جھکڑ ، دھول بھری آندھی ، موسلا دھار بارش اور تیز ہواوں سے ہونے والے اموات کے نقصان کو کم کرنے کے لئے حکومت نے قومی سطح پر رہنما خطوط جاری کئے ہیں ۔انہوں نے کہا کہ بھارت میں ہونے والی ہلاکتوں کی تعداد میں ان قدرتی آفات سے ہونے والی ہلاکتوں کی تعداد بہت زیادہ ہے ۔ ان رہنما خطوط سے ہماری ریاستوں کو اپنی صلاحیت کو بہتر بنانے میں کافی مدد ملے گی ۔


    ڈاکٹر مشرا نے قومی اور ریاستی تباہ کاری کے نقصانات میں تخفیف کی حکمت عملی کا موازنہ کرتے ہوئے کہا کہ نیشنل ڈزاسٹر مینجمنٹ پلان 2016 کی بنیاد پر بھارت کی تمام ریاستوں میں زائد از 95 فیصد اضلاع میں تباہ کاری کے نمٹنے کے منصوبے تیار کر لئے گئے ہیں ۔


    ڈاکٹر مشرا نے واضح کیا کہ بھارت تباہ کاری کے اثرات میں تخفیف کرنے کے ضمن میں دیگر قوموں کے ساتھ مل کر کام کرنے میں یقین رکھتا ہے کیونکہ سب کو مشترکہ چیلنجوں کا سامنا ہے اور اپنے بہترین نتائج اور فوائد میں دوسروں کو شریک کرنا تلاش اور بچاو کا کام مل کر کرنا وقت کی ضرورت ہے ۔


    ڈاکٹر مشرا نے اپنے بیان کے اختتام میں ایس ایف ڈی آر آر اور ریجنل پلان پر عمل در آمد پر عہد بستگی اور حمایت کا اعادہ کیا ۔


    این ڈی ایم کے کے ممبر جناب کمل کشور نے گلوبل اسسمنٹ رپورٹ 2019 اور سینڈائی فریم ورک عمل درآمد کے دو ورکنگ اجلاسوں میں بھارت کی نمائندگی کی ۔ انہوں نے گلوبل پلیٹ فارم کی پریس کانفرنسوں سے بھی خطاب کیا ۔


    ۔ ۔ ۔ ۔ ۔ ۔


    U . 2124


    

    
    (Release ID: 1572093) Visitor Counter : 4
    
    
      Read this release in: English , Hindi , Bengali