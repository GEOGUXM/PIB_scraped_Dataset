      امور داخلہ کی وزارت

      مرکزنے گردابی طوفان سے متاثرہ اوڈیشہ کے لئے ایک ہزارکروڑروپے کی مزید امداد کا اعلان کیا
      Posted On: 06 MAY 2019 6:51PM by PIB Delhi


    نئیدہلی 07 مئی۔گردابی طوفان فانی سے متاثرہ اوڈیشہ کے علاقو ں میں اپنی تال میل کی کوششوں اوربحالی کے اقدامات جاری رکھتے ہوئے کابینہ سکریٹری جناب پی کے سنہا کی صدارت میں قومی بحران انتظام کمیٹی کی میٹنگ لگاتار ساتویں بار منعقد ہوئی۔


    وزیر اعظم کے ذریعہ ہوائی سروے اور اوڈیشہ حکومت کی راحت کاری کوششوں پر نظرثانی کے بعد ، وزیر اعظم کے اعلان کے مطابق داخلی امور کی وزارت ریاست کی امداد کے لئے مزید ایک ہزار کروڑروپے کی رقم جاری کی ہے۔اس سے قبل اوڈیشہ کو پیشگی طور پر ریاست میں تباہ کاری ردعمل فنڈ میں 341 کروڑروپے کی رقم فراہم کی جاچکی ہے۔


    اوڈیشہ نے اطلاع دی ہے کہ ریاست کے گردابی طوفان سے متاثرہ علاقوں میں بجلی اور ٹیلی مواصلاتی بنیادی ڈھانچےکی بحالی اہم ترجیحاتی کاموں میں شامل ہے۔ تقریباََ 50 فیصد بجلی بحالی کاکام انجام دیا جاچکا ہے جبکہ بھوبنیشور اورپوری میں مزید کا م انجام دیا جانا درکار ہے ۔ نیٹ کا امتحان جسے ملتوی کردیا گیا تھا ، اب ازسرنو 20 مئی 2019 کو منعقد ہوگا ۔ مرکز کی جانب سے ارسال کردہ ادویہ موصول ہوگئی ہیں اور ہر طرح کے امراض کی روک تھا م کے لئے انتظام کئے جارہے ہیں۔


    راحتی قدامات پر نظرثانی کرتے ہوئے کابینہ سکریٹری نے زوردے کر کہا کہ بجلی کی رابطہ بحالی ترجیحاتی بنیادوں پر کی جانی چاہئے۔ پینے کے پانی کی سپلائی ،ٹیلی فون رابطہ کاری اوربینکنگ آپریشن کے لئے بجلی درکار ہوتی ہے۔گاڑیوں پر نصب موبائل ٹاور فراہم کرنے کے لئے اوڈیشہ کی حکومت کی درخواست زیر غور ہے تاکہ پوری اور خردہ میں کنکٹوٹی فراہم کی جاسکے ۔


    دوہزار 500سے زیادہ گینگ مین بجلی کی لائنوں ،ذیلی اسٹیشنوں کی بجالی کے کاموںمیں مشغول ہیں۔ پانچ ہزار 500فولادی برقی پول یعنی کھنبے ارسال کئے ہیں اور دیگر 15 ہزار کھنبے 14 مئی تک ارسال کردئے جائیں گے۔ کابینہ سکریٹری نے ہدایت کی ہے کہ مزید افرادی قوت فراہم کی جانی چاہئے تاکہ بجلی کی بحالی کا کام تیزی سے مکمل کیاجاسکے ۔انہوں نے یہ تجویزرکھی کہ موبائل خدمات فراہم کرانے والے آپریٹروںکو ضرورت اس بات کی ہے کہ وہ اپنے ٹاوروں کو ریاستی حکومت کے ساتھ تال میل بناکر آپریشن کریں۔


    پٹرولیم کی وزارت نے اطلاع دی ہے کہ بیشتر پٹرول اورڈیزل کی خردہ دوکانیں کام کرنے لگی ہیں اور اوڈیشہ میں ڈیزل اور دیگر ایندھنوں کی وافر مقدار دستیاب ہے۔ 6 ہزارلیٹر کی صلاحیت والے تین موبائل ڈسپینسر خدمات میں لگادئے گئے ہیں ۔ وزارت خزانہ نے ہدایت جاری کی ہیں کہ بیمہ کمپنیاں بیمہ کے دعووں کو تیزی سے نمٹائیں ۔ ریاستی سطح کی بینکنگ کمیٹیوں کو کہا گیا ہے کہ وہ تمام تر بینک کے معامات اور اے ٹی ایم چالو کرنے کے ساتھ دیگر امور میں تال میل قائم کریں ۔ریلوے نے اپنی تمام لائنوں پر ریل کی خدمات بحال کردی ہیں۔ پوری میں واقع یارڈ جو ازحدتباہ حالی کا شکار ہوگیا تھا ، 12 مئی تک اس کی مرمت ہوجائے گی۔


    وزارت دفاع نے اوڈیشہ کے لئے ڈیزل جنریٹر ارسال کئے ہیں۔ بھارتی بحریہ اورساحلی محافظ دستےکے چار ہیلی کاپٹر راحت کاری میں مصروف ہیں۔ بحریہ اورآئی سی جی گردابی طوفان کے متاثرہ افراد کے لئے کمیونٹی کچن چلارہے ہیں۔


    کابینہ سکریٹری نے ہدایت جاری کی ہیں کہ مرکزی وزارتوں / ایجنسیوں کے افسران کو ریاستی حکومت کےساتھ قریبی تال میل بناکر کام کرنا چاہئے اور تمام تردرکارامداد فوری طور پر فراہم کرنی چاہئے۔ اوڈیشہ کے چیف سکریٹری / ایڈیشنل چیف سکریٹری نے ویڈیو کانفرنس کے توسط سے این سی ایم سی میٹنگ میں حصہ لیا۔ وزارت داخلہ ، وزارت دفاع ،وزارت ریلوے ، وزارت پٹرولیم اورقدرتی گیس ، بجلی ، ٹیلی مواصلات ،فولاد ، مالی خدمات کی وزارتوں کے سینئیر افسران اور این ڈی ایم اے اراکین نے بھی میٹنگ میں شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-2057

    
    
    (Release ID: 1571677) Visitor Counter : 5
    
    
      Read this release in: English , Hindi