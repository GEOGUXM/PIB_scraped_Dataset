      وزارت اطلاعات ونشریات

      کینس میں بھارتی پویلین کا افتتاح
      
      آئی ایف ایف آئی گولڈن جوبلی خصوصی پوسٹرکااجرأ
      
      معروف موسیقی ہدایت کاراے آررحمان نے بھارتی پویلین کا جائزہ لیا
      
      حکومت بھارت میں غیرملکی فلم سازوں کو شوٹنگ کے لئے راغب کرنے کے لئے مزید ترغیبات فراہم کرنے کے امکانات تلاش کررہی ہے :امت کھرے
      
      بھارتی پویلین نظریات اورعمل کاایک مرکز ہے :پرسون جوشی

      Posted On: 15 MAY 2019 6:16PM by PIB Delhi

    نئی دہلی ،16؍مئی :کینس فلم فیسٹول ۔2019میں بھارتی پویلین کا افتتاح وزارت اطلاعات ونشریات کے سکریٹری جناب امت کھرے کے ہاتھوں عمل میں آیا۔ مارچ دوفلم کے ایکزیکیٹوڈائرکٹرجناب جے روم پیلارڈ ، کینس فلم مارکیٹ ، سی بی ایف سی کے چیئرمین پرسون جوشی اورقومی ایوارڈیافتہ بھارتی فلم ساز محترمہ ریماداس بھی اس موقع پرموجود تھیں ۔


    .


    اس موقع پر آئی ایف ایف آئی سے متعلق گولڈن جوبلی ایڈیشن کے تحت ایک خصوصی پوسٹربھی جاری کیااورساتھ ہی ساتھ ایک جامع فلم گائیڈیارہنماکتابچہ بھی جاری کیاتاکہ بھارت میں فلم شوٹنگ کے لئے حکومت کی جانب فراہم کرائے جانے والی ترغیبات اور پورے فلم ایکونظام کی اہمیت نمایاں ہوسکے ۔


    اپنے افتتاحی کلمات میں جناب امت کھرے نے میڈیا اور تفریح صنعت میں بھارت میں ابھرتے ہوئے رجحانات پرروشنی ڈالی ۔انھوں نے ملک میں افزوں علاقائی سنیماکی اہمیت اجاگرکی اورفلموں کی شوٹنگ میں ریاستوں کی جانب سے فراہم کی جانے والی ترغیبات کا ذکرکیا،جو فلم ، سیاحت اورمعیشت کے مابین تال میل کاایک اہم نتیجہ ہے ۔انھوں نے کہاکہ تکنالوجی پرافزوں ترین زوردیاجارہاہے اور انیمیشن اور حقیقت نگاری کی طرف توجہ مرکوز کی جارہی ہے۔جناب کھرےنے حکومت کی جانب سے بھارت میں فلم سہولت دفترقائم کرکے فلم کی شوٹنگ کے مکمل عمل کو آسان بنانے کے لئے ایک ہی کھڑکی پرفلم سازوں کو تمام ترمنظوریاں فراہم کرنے کے اقدامات کا ذکرکیا۔ انھوں نے کہاکہ حکومت اس امرپرغورکررہی ہے کہ غیرملکی فلم سازوں کو بھارت میں فلم کی شوٹنگ کرنے کے لئے راغب کرنے کے لئے کیاکیااقدامات کیے جاسکتے ہیں ۔


    کینس فلم منڈی کے معروف ایکزیکیٹوڈائرکٹرمسٹرجے روم پیلارڈ نے دنیابھرمیں بھارت کے ساتھ اشتراک کرکے نیز بھارتی فلم سازوں کے ساتھ اشتراک کرکے کام کرنے کے پہلوکو اجاگرکیا۔جناب پرسون جوشی نےبھارتی پویلین کو ایک ایساپویلین قراردیاجو نہ صرف نظریات کاحامل ہے بلکہ ان کا عملی پہلوبھی پیش کرتاہے ۔ محترمہ ریماداس نے ملک میں علاقائی سنیماکو فروغ دینے کے لئے حکومت کی جانب سے کئے جانے والے اقدامات پرروشنی ڈالی ۔


    بھارتی پویلین اس غرض سے قائم کیاگیاہے کہ بھارتی سنیماکے لسانی ، ثقافتی اور علاقائی پہلوؤں کی گوناگونی کونمایاں کیاجاسکے اور فلموں کی تقسیم ، پروڈکشن ، بھارت میں فلم سازی ، اسکرپٹ ڈیولپمنٹ ، فلم تکنالوجی ، فلموں کی فروخت کوفروغ دینا اورتال میل کوبڑھاوادیاسکے ۔ یہ پویلین بھارتی مندوبین کے لئے ایک پلیٹ فارم کےطوپراکام کریگا ،جہاں وہ اس فلمی میلے میں آئے ہوئے بین لاقوامی مندوبین سے رابطہ قائم کرسکیں گے اور دیگرممالک کے نمائندگان اوراداروں کے ساتھ رابطہ بڑھاسکیں گے ۔ یہ پویلین بھارت کے بارے میں اطلاعات کی ترویج کے ایک مرکز کے طوپربھی کام کریگااوربھارتی سنیماکو عالمی فلمی برادری سے بھی متعارف کرائے گا۔


    بھارتی وفد کینس شرکت کی غرض سے آئے ہوئے کلیدی شراکت داروں سے ملاقات کریگا اورمیلے کے دوران فلمی برادری کے دیگراراکین سے بھی ملے گااوراس سال منعقد ہونے والے آئی ایف ایف آئی کے گولڈن جوبلی ایڈیشن کی تشہیربھی کریگا۔ بھارت میں ماہرتکنیشینوں اور ہنرمندپیشہ وران کی دستیابی کے بارے میں بھی موقع سے فائدہ اٹھاتے ہوئے بین الاقوامی برادری کو بھارت میں دستیاب مواقع سے آگاہ کرائے گااورانھیں یہ بتائے گا کہ بھارت اب فلم سازی کاایک ہب بن چکاہے اوربین الاوقوامی فلم ساز ملک میں دستیاب سہولتوں سے استفادہ کرسکتے ہیں ۔


    ************


    U-2126


    

    
    (Release ID: 1572083) Visitor Counter : 8
    
    
      Read this release in: English , Hindi , Bengali