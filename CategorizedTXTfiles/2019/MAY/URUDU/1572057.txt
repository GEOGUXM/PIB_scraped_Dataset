      آبی وسائل، دریائی ترقیات اور گنگا احیاء کی وزارت

      گنگا طاس میں رُودرکش پلانٹیشن کے لئے مفاہمت نامے کے لئے دستخط
      Posted On: 15 MAY 2019 4:45PM by PIB Delhi


    نئی دہلی؍ 15 مئی 2019 ؍نمامی گنگے پروگرام کے تحت سی ایس آر پہل کے حصے کے طورپر اتراکھنڈ میں رُدرکش درختوں کی شجر کاری کا پروجیکٹ شروع کرنے کے لیے صاف گنگا کے قومی مشن ، ایچ سی ایل فاؤنڈیشن اور آئی این ٹی اے سی ایچ کے درمیان ایک مفاہمت نامے پر دستخط کئے گئے ہیں۔ اس پروجیکٹ کا مقصد مقامی طبقے اور دیگر شراکت داروں کے اشتراک سے اتراکھنڈ میں گنگا دریا کے طاس کے علاقے میں دس ہزار رُدرکش درخت لگانا ہے، اس سے ان علاقوں میں رہنے والے لوگوں کے لئے آمدنی پیدا ہونے میں مدد ملے گی۔اس مفاہمت نامے پر ایس سی ایل فاؤنڈیشن آئی این ٹی اےسی ایچ کے نمائندوں اور این ایم سی جی کے مالیاتی ایکزیکٹیو ڈائریکٹر جناب روزی اگروال نے دستخظ کئے۔اس موقعے پر این ایم سی جی کے ڈائریکٹر جنرل راجیو رنجن مشرا اور پروجیکٹ کے ایگزیکٹیو ڈائریکٹر جی اشوک کمار بھی موجود تھے۔


    این ایم سی جی کے ڈائریکٹر جناب راجیو رنجن مشرا نے بتایا کہ نمامی گنگے مشن کا مقصد گنگا کے کنارے پر 97 قصبوں اور 4465 گاوؤں سے متصل علاقے میں ایک ماحول دوست نظام کے لئے جامع اور پائیدار حل فراہم کرناہے اور سرکاری نجی شراکت داری اس پہل کو ایک جہت فراہم کرے گی۔ا نہوں نے اس کوشش میں آگے آنے کے لئے ایچ سی ایل فاؤنڈیشن اور آئی این ٹی اے سی ایچ کو مبارکباد اور ساتھ میں این ایم سی جی کے اس پروجیکٹ میں شامل ہونے پر انہیں بھی مبارکباد دی۔


    ******************


    U: 2121

    
    
    (Release ID: 1572057) Visitor Counter : 11
    
    
      Read this release in: English , Marathi , Hindi , Bengali