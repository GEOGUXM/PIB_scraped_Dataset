      سائنس اور ٹیکنالوجی کی وزارت

      مقبول عام سائنسی کتابیں سائنسی مواصلات کے اہم مقصد کی ترجمانی کرتی ہیں: سائنس اور ٹیکنالوجی کے محکمے کے سکریٹری
      Posted On: 29 MAY 2019 6:52PM by PIB Delhi


    نئیدہلی۔ 29 ؍مئی۔سائنس اور ٹیکنالوجی کے محکمے کے سکریٹری پروفیسر آشوتوش شرما نے انڈیا نیشنل سائنس اکیڈمی (آئی این ایس اے) واقع نئی دہلی میں منعقدہ کتابوں کے اجراء کی ایک تقریب میں ، جو وگیان پرسار نے شائع کی ہیں ، چار مقبول عام سائنسی کتابوں کا اجراء کیا۔


    جوکتابیں جاری کی گئیں ان میں ’ووائیج ٹو انٹارکٹکا‘، ’اسٹوری آف کنشیس نیس‘ ، ’این آٹوبایوگرافی آف مون‘ اور ’شمبھوناتھ ڈے- دی ڈسکوری آف کولرا ٹاکسن‘ کے نام شامل ہیں۔


    پروفیسر آشوتوش شرما نے کہا کہ مقبول عام سائنسی کتابیں سائنس کے پیغام کو پہنچانے کا اہم مقصد پورا کرتی ہیں، انہوں نے کہا کہ کولراٹاکسن کی کھوج میں شمبھوناتھ ڈے کی کوششوں سےان کے اپنے اہل ملک بھی واقف نہیں ہیں۔ انہوں نے اشارہ کیا کہ کولراٹاکسن کی تلاش کے سلسلے میں شمبھوناتھ ڈے کی کتاب اس صورتحال میں تبدیلی لاسکتی ہے ۔ پروفیسر شرما نے کہا کہ ووائیج ٹو انٹارکٹکا نام کی کتاب ، انٹارکٹکا کے موضوع پر تحریر کی گئی ایک اصل کتاب شمار کی جاسکتی ہے۔ انہوں نے کہا کہ اسٹوری آف کنشیس نیس نام کی کتاب میں یہ بتایا گیا ہے کہ کس طریقے سے انسانی حواس خمسہ نے لاکھوں برسوں میں نشوونما حاصل کی ہیں اور طبیعات سے لیکر ذہنی افق پر مثالی تبدیلیوں کا ایک سفر کیا ہے ۔ یہ ایک ایسی تبدیلی ہے جو آئندہ تہذیب کی رفتار کا تعین کرے گی۔ این آٹوبایوگرافی آف مون نام کی کتاب کہانیوں کی شکل میں ہے جہاں چاند اپنے قارئین کو اپنی خصوصیات سے واقف کراتا ہے۔ یہ کتاب نوجوان مطالعہ کاروں کیلئے پُرکشش ثابت ہوگی۔


    حاضرین سے خطاب کرتے ہوئے وگیان پرسار کے ڈائرکٹر ڈاکٹر نکُل پراشر نے کہا کہ کتابوں کی اشاعت کی بنیادی توجہ اس بات پر مرکوز ہے کہ سائنسی مواد کو مقبول عام بنایا جائے اور سائنس کے پیغام کو معاشرے تک پہنچایا جائے۔


    ووائیج ٹو انٹارکٹکا : 17-2016 میں چھتیسویں انڈین سائنٹفک ایکسپڈیشن ٹو انٹارکٹکا کے ایک حصے کے طور پر انٹارکٹکا مہم کے دوران ڈاکٹر فلیکس باسٹ کو جو تجربات اپنے طور پر حاصل ہوئے تھے ان کی تفصیلات اس کتاب میں فراہم کی گئی ہیں۔ یہ کتاب اس مہم کے آغاز کے لئے ترغیب حاصل کرنے سے لیکر موسمیات کی سختیوں سے خود کو نبردآزما کرنے کی تربیت جو ہمالیائی علاقے میں فراہم کی گئی اور دیگر تفصیلات پر مشتمل ہے اور اس کے بعد مہم کی تکمیل کے متعدد مہینوں پر احاطہ کرتے ہوئے اس مہم کے ان اثرات کا بھی تجزیہ کرتی ہے جو قلم کار کی ذاتی اور پیشہ ورانہ زندگی پر مرتب ہوئے۔


    اسٹوری آف کنشیس نیس : کتاب میں حیاتیات ، اعصابی علوم ، نفسیات ، علامات اور اشاروں کی زبان اور لسانیات، فلسفہ اور یہاں تک کہ انسانی شعور سے متعلق عقیدوں کے علوم کا احاطہ کرتی ہے۔ یہ کتاب کائنات اور ارتقاء کی کہانی کے بعد اس سلسلے کی تیسری کتاب ہے۔ بنیادی طور پر یہ کتاب انسانی نشوونما سے متعلق ہے ۔


    ’این آٹوبایوگرافی آف مون ‘میں چاند کے ارتقاء ، روزانہ اس کی بدلتی ہوئی شکلیں ، یہ کیوں آدھا نظر آتا ہے ، اور اس کے علاوہ بہت کچھ رازہائے بستہ کااحاطہ کیا گیا ہے۔ اس کتاب میں خاص طور پر اس کی سوانح حیات کے انداز میں تمام مشکل چیزوں پر مباحثہ کیا گیا ہے جس سے یہ کتاب نوجوان قارئین کیلئے کافی زیادہ دلچسپی کا سبب ہوگی۔


    ’شمبھوناتھ ڈے‘ کتاب عظیم موجود ایس این ڈے سے متعلق ہے جنہوں نے طاعون کی وبائی بیماری سے نجات دلاکر سماج کیلئے کافی زیادہ تعاون کیا ہے ۔ اس عظیم سائنسدا ں کی حیات اور کارناموں کے بارے میں اس کتاب میں مباحثہ کیا گیا ہے اور کچھ نامعلوم پہلوؤں اور ان کہی کہانیوں کا ذکر بھی کیا گیا ہے۔


    ’’ووائیج ٹو انٹارکٹکا ‘‘کے مصنف ڈاکٹر فیلکس باسٹ ہیں ’’اسٹوری آف کنشیس نیس‘‘ ڈاکٹر گووند بھٹاچاریہ نے لکھی ہے ، ’’این آٹوبایوگرافی آف مون‘‘ ڈاکٹر رمیش شیشو نے لکھی ہے اور ’’شمبھوناتھ ڈے – دی ڈسکوری آف کولرا ٹوکسن ‘‘ ڈاکٹر ایم ایس ایس مورتی نے لکھی ہے۔ کتاب کے اجراء کی تقریب میں یہ سبھی مصنفین موجود تھے۔ اس کتاب کی اشاعت وگیان پرسار نے کی ہے جو سائنس اور ٹیکنالوجی کے محکمے (ڈی ایس ٹی) کا ایک خودمختار ادارہ ہے۔


    U-2227

    
    
    (Release ID: 1572813) Visitor Counter : 5
    
    
      Read this release in: English , Hindi , Bengali