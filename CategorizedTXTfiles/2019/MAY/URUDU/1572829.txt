      وزارت دفاع

      وائس ایڈمرل اتل کمار جین نے فلیگ آفیسر کمانڈنگ ان چیف ، ای این سی کا عہدہ سنبھالا
      Posted On: 30 MAY 2019 1:25PM by PIB Delhi


    نئی دہلی۔ 30 ؍مئی


    وائس ایڈمرل اتل کمار جین، اے وی ایس ایم ، وی ایس ایم نے آج 30مئی 2019 کو یہاں بحریہ کے اڈے میں منعقدہ ایک شاندار پریڈ میں وائس ایڈمرل کرم بیر سنگھ، پی وی ایس ایم، اے وی ایس ایم، اے ڈی سی سے فلیگ آفیسر کمانڈنگ ان چیف(ایف او سی۔ان۔سی) مشرقی بحری کمان (ای این سی) کے طور پر عہدے کی ذمہ داری لی۔وائس ایڈمرل جین نےپریڈ کا جائزہ لیا اور مشرقی بحری کمان کے مختلف جہازوں اور تنصیبات سے آنے والے بحریہ کے ملازمین کی پلٹنوں کا جائزہ لیا۔ اس تقریب میں آبی جہازوں، آبدوز کشیتوں اور تنصیبات کے تمام فلیگ آفیسروں اور کمانڈنگ آفیسروں نے شرکت کی۔ وائس ایڈمرل کرم بیر سنگھ ایف او سی۔ ان۔ سی کے عہدے کو چھوڑ کر 31مئی 2019 کو ایڈمرل کے عہدے پر ترقی ہونے کی وجہ سے چیف آف نیول اسٹاف کا عہدہ سنبھالیں گے۔


    

    وائس ایڈمرل اتل کمار جین کو جولائی 1982 میں ہندوستانی بحریہ میں کمیشن ملا تھا۔ انہوں نے سینک اسکول ریوا، نیشنل ڈیفنس اکیڈمی (پونے)، ڈیفنس سروسز اسٹاف کالج (ویلنگٹن) کالج آف نویل وارفیئر(ممبئی) اور نیشنل ڈیفنس کالج (پریٹوریہ، جنوبی افریقہ) میں تعلیم وتربیت حاصل کی۔ انہوں نے جواہر لعل نہرو یونیورسٹی (دہلی) سے گریجویشن کیا اور مدراس یونیورسٹی سے ڈیفنس اینڈ اسٹریٹجک اسٹڈیز میں ماسٹر کی ڈگری حاصل کی۔


    وائس ایڈمرل اتل کمار جین توپ خانے اور میزائل کے ماہر ہیں۔ انہوں نے اپنے 37 سالہ کریئر کے دوران مختلف آپریشنل، اسٹاف اور کمان سے متعلق عہدوں پر خدمات انجام دیں۔ انہوں نے آئی این ایس نرگھات (میزائل بوٹ) آئی این ایس کھکری (میزائل کورویٹ) آئی این ایس راجپوت (ڈسٹرائر) اور ملک کے اندر تیار ہونے والے ڈسٹرائر آئی این ایس میسور کی کمان سنبھالی ہے۔ وہ آئی این ایس برہمپتر پر کمیشنگ ایگزیکٹو آفیسر اور وشاکھاپٹنم میں ایسٹرن فلیٹ کے فلیٹ آپریشنز آفیسر کے طور پر بھی خدمات انجام دی ہے۔ ساحل پر ان کی تقرری انٹگریٹڈ ہیڈ کوارٹرس ، وزارت دفاع(بحریہ) نئی دہلی میں ڈائریکٹر نیول انٹلی جینس (پروٹوکول) ڈائریکٹر فارن لائزن اور پرنسپل ڈائریکٹر اسٹاف ریکوائرمنٹ کے طور پر بھی ہوئی ہے۔


    فلیگ رینک پر اکتوبر 2011 میں ترقی ملنے کے بعد ان کو فرسٹ فلیگ آفیسر کمانڈنگ کرناٹک نیول ایریا کے طور پر مقرر کیاگیا تھا۔ اس کے بعد انہوں نے مشرقی بیڑے کی کمان سنبھالی اور چیف آف اسٹاف، ایچ کیو ایس این سی کے طور پر بھی خدمات انجام دیں۔ یکم اپریل 15 کو کنٹرولر پرسنل سروسز (سی پی ایس) کے عہدے سے انہیں وائس ایڈمرل کے رینک پر ترقی دی گئی۔ فروری 2016 سے دسمبر 2017 تک وہ چیف آف اسٹاف، ایچ کیو ای این سی رہے اور سی۔ان۔ سی کے طور پر عہدہ سنبھالنے سے قبل نئی دہلی میں انٹگریٹڈ ڈیفنس اسٹاف کے ڈپٹی چیف رہے۔ ان کی نمایاں خدمات کے لئے 2019 میں انہیں وششٹ سیوا میڈل اور 2015 میں اتی وششٹ سیوا میڈل سے نوازا گیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اگ ۔ع ر


    U-2232


    

    
    (Release ID: 1572829) Visitor Counter : 16
    
    
      Read this release in: English , Hindi , Bengali , Bengali