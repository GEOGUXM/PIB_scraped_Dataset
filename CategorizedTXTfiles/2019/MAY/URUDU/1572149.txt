      مالیاتی کمیشن

      پندرہویں مالیاتی کمیشن کی ایڈوائزری کونسل کی تیسری میٹنگ
      
      مذکورہ کمیشن کی کونسل اپنی رپورٹ داخل کرنے سے قبل مزید تین میٹنگیں منعقد کرے گی

      Posted On: 16 MAY 2019 6:43PM by PIB Delhi

    نئی دلّی ، 17 مئی پندرہویں مالیاتی کمیشن کی ایڈوائزری کونسل کی تیسری میٹنگ گزشتہ روز نئی دلّی میں منعقد ہوئی ۔ اس کی صدارت پندرہویں مالیاتی کمیشن کے چیئر مین جناب این ۔کے۔ سنگھ نے کی اور اس میں ایڈوائزری کونسل کے ممبران ، کمیشن کے ممبران ڈاکٹر انوپ سنگھ ، جناب اجے نارائن جھا ، جناب امیتابھ کانت ، سی ای او ، نیتی آیوگ ( خصوصی مدعو ) ، جناب سبھاش چندر گرگ ، فائنانس سیکریٹری ( خصوصی مدعو ) ، جناب گریش چندر مورمو ، ایکسپنڈیچر سیکریٹری ( خصوصی مدعو ) ، اور کمیشن کے سینئر اہلکاروں نے شرکت کی ۔


    مذکورہ میٹنگ میں کونسل کے ممبران کو کمیشن کے ذریعہ ریاستی دوروں ، ریزرو بینک آف انڈیا ، بینکروں اور مالیاتی اداروں ، شراکت داروں اور ڈومین ماہرین کے ساتھ صلاح و مشورے کے بارے میں با خبر کرایا گیا ۔ کمیشن کی رپورٹ اور رپورٹ کی نقشہ سازی کے ڈھانچے پر بھی تبادلہ خیال کیا گیا ۔ پبلک سیکٹر بوروئنگ رکوائرمنٹ ( پی ایس بی آر ) کے معاملات ، جی ایس ٹی سے متعلق معاملات اور اس پر عمل در آمد ، قرض اور خسارے سے متعلق اعداد و شمار کو شائع کرنے میں شفافیت ، ریاستی ذمہ داریوں پر ادے کے اثرات ، مالیاتی خسارے ، افراط زر ، سود کی شرح اور پرائیویٹ سرمایہ کاری کے معاملات پر بھی تفصیلی تبادلہ خیالات کئے گئے ۔


    میٹنگ میں ڈاکٹر سجّد چنائے کے ذریعہ پیش کئے گئے پریزنٹیشن پبلک سیکٹر کی قرض کی ضروریات کا بھی تجزیہ کیا گیا ۔


    چیئر مین جناب این کے سنگھ نے اعلان کیا کہ کونسل کی مزید تین میٹنگیں منعقد کی جائیں گی جن میں ایک نئی حکومت کی تشکیل کے بعد، دوسری مالیاتی کمیشن کو حکومت کے میمورینڈم کے روایتی طور پر داخل کرنے کے بعد اور آخری میٹنگ حکومت کو کمیشن کے ذریعہ حتمی رپورٹ پیش کرنے سے قبل منعقد کی جائے گی ۔


    کونسل کے ممبران جنہوں نے میٹنگ میں شرکت کی ان میں ڈاکٹر سرجیت بھال ، ڈاکٹر اروند ورمانی ، ڈاکٹر ایم ۔ گووندا راو، ڈاکٹر اندرا راجہ رام ، ڈاکٹر پناکی چکرورتی ، ڈاکٹر پراچی مشرا ، ڈاکٹر سجّد زیڈ چنائے اور ڈاکٹر کرشنا مورتھی سبرامنیم ( سی ای اے ) شامل ہیں ۔


    ۔ ۔ ۔ ۔ ۔ ۔


    U . 2139


    

    
    (Release ID: 1572149) Visitor Counter : 8
    
    
      Read this release in: Hindi , English , Bengali