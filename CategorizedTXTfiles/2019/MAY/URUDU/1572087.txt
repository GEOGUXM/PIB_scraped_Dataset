      وزارت خزانہ

      بالواسطہ ٹیکسوں اور کسٹم کے گروپ بی اورسی افسران کے لئے اپنی کارکردگی کی سالانہ آن لائن رپورٹ داخل کرنے کا مخصوص آن لائن نظام اسپیرو ’اسپیرو-سی بی آئی سی ‘ نافذالعمل
      Posted On: 15 MAY 2019 6:22PM by PIB Delhi


    نئیدہلی 16 مئی۔آئی آر ایس (سی اینڈ سی ای ) کے افسران کے ذریعہ اپنی سالانہ کارکردگی کی روداد یعنی ’اپار‘ آن لائن طریقے سے تحریر کرنے کے کام کا آغاز 17-2016سے ہوچکا ہے ۔انسانی وسائل کے بہترانتظام کے سلسلے میں جاری اپنی کوششوں کے ایک حصے کے طور پر سی بی آئی سی نے سالانہ کارکردگی روداد یعنی ’اپار‘ کو اسپیرو کے ذریعہ آن لائن طور پر درج کرنے کی سہولت سی بی آئی سی کے 46000 گروپ بی ایس سی افسروں کے لئے فراہم کی ہے جو ملک بھر کے مختلف دفتروں میں کام کررہے ہیں ۔


    مذکورہ پروجیکٹ کا افتتاح سی بی آئی سی کے چیئر مین جناب پی کے داس کے ذریعہ بورڈ کے دفتر واقع نارتھ بلاک نئی دلی سے رکن ( انتظامیہ ) –سی بی آئی سی جناب اے کے پانڈے اور ڈی جی ایچ آر ایم –سی بی آئی سی کے افسران کی موجودگی میں عمل میں آیا۔انسانی وسائل کے انتظام کا ڈائریکٹوریٹ جنرل (ڈی جی ایچ آرایم ) جوسی بی آئی سی کے تحت انسانی وسائل کا شعبہ ہے ، اس اولوالعز م پروجیکٹ کے نفاذ کے سلسلے میں اسے عملی جامہ پہنانے کے لئے نفاذ ایجنسی کے طور پر کام کررہا ہے ۔ اس پر ملک بھر کے سی بی آئی سی کے 400سے زائد دفاتر میں عمل ہورہا ہے۔


    اسپیرو-سی بی آئی سی مرکزی حکومت کے محکموں کے ذریعہ احاطہ کئے جانے والے ملازمین سے متعلق ایک نظام ہے ۔ یہ نظام سالانہ کارکردگی روداد کے انتظام کے معاملے میں یکسر تبدیلی کا نقیب ہے ۔ کیونکہ سی بی آئی سی کے تحت بڑی تعداد میں گروپ بی اور گروپ سی کے افسران اور دیگر کارکنان وعملے کی سالانہ کارکردگی روداد اب اس نئے نظام کے تحت آن لائن داخل کی جارہی ہے اور توقع کی جاتی ہے کہ اس سے بہتر انسانی وسائل کا انتظام ممکن ہوسکے گا۔


    یہ پروجیکٹ، ایسا پروجیکٹ ہے، جس میں جدید ٹکنالوجی کااستعمال مجموعی اثر انگیزی بڑھانے کے لئے کیا گیا ہے ۔اس سے سی بی آئی سی کے تحت مرکزی جی ایس ٹی اور کسٹم سے متعلق اداروں میں کام کرنے والی بڑی تعداد میں افرادی قوت کا حوصلہ بھی بلند ہوگا۔ اس پروجیکٹ کو ڈجیٹائزیشن اور کاغذ کے استعمال کے بغیر سرکاری کام کاج کو آگے بڑھانے کے تئیں ملک کے سفر کا ایک اہم سنگ میل کہا جاسکتا ہے ۔


    25 U-21

    
    
    (Release ID: 1572087) Visitor Counter : 4
    
    
      Read this release in: English , Hindi , Bengali