      بھارتی چناؤ کمیشن

      وی وی پی اے ٹی کی گنتی کی ترتیب، سپریم کورٹ کے منظور کردہ رہنما خطوط کے مطابق ہی رہے گا : بھار ت کاانتخابی کمیشن
      Posted On: 22 MAY 2019 8:16PM by PIB Delhi


    نئیدہلی۔ 2 2؍مئی۔سیاسی پارٹیوں کے ایک وفد نے 21 مئی 2019 کو مکمل انتخابی کمیشن سے ملاقات کی ۔ دیگر معاملات پر بات چیت کے علاوہ، ان پارٹیوں نے درخواست کی کہ ای وی ایم میں ڈالے گئے ووٹوں کی گنتی سے پہلے، وی وی پی اے ٹی کی گنتی کی جائے۔


    وفد کی روانگی کے فوراًبعد، کمیشن نے انتخابی کمیشن میں اس معاملے پر غوروخوض کرنے والے دیگر سینئر افسران کے ساتھ بات چیت کی۔ کل اور آج پوری طرح دو مرتبہ گہرائی سے بات چیت کرنے کے بعد یہ امرممکن اور قابل عمل نہیں پایا گیاکہ اس مطالبے کو مجموعی طور پر تسلیم کیا جائے خاص طور پر سپریم کورٹ کے اس فیصلے کے تناظر میں جو مؤرخہ 8 اپریل 2019 کو داخل کی گئی درخواست (سی) نمبر 273 کے تحت دیاگیا تھا۔ مذکورہ فیصلے میں ہدایت دی گئی ہے کہ وی وی پی اے ٹی کا اچانک انتخاب ای وی ایم کی نافذ ہدایات کے 16.6 رہنما خطوط کے مطابق پرچی کی توثیق کے عمل کے مطابق کیا جائیگا۔


    ( https://www.eci.gov.in/files/file/9230-manual-on-electronic-voting-machine-and-vvpat/ )


    ریٹرننگ افسران اور اسسٹنٹ ریٹرننگ افسران سبھی کے ساتھ امیدواروں کے ، گنتی کرنے والے ایجنٹس کو اجازت دینے جیسے کچھ دیگر ضابطہ جاتی معاملات بھی ہیں، جن پر ضروری ہدایات پہلے سے ہی دوہرا دی گئی ہیں اور جہاں کہیں ضرورت ہے انہیں امیدواروں کے اور زیادہ سہولت آمیز بنادیا گیا ہے۔


    کمیشن نے وفد کے سبھی ارکان کا شکریہ ادا کرتے ہوئے انہیں یقین دہانی کرائی ہے نیز ملک کے سبھی ووٹروں کو یقین دلایا ہے کہ پوری گنتی خصوصاً اسٹرانگ رومس اور ووٹوں کی گنتی والے مراکز کا تحفظ مکمل طور پر منصفانہ اور شفاف طریقے سے کیاجارہا ہے۔


    *********


    U-2179

    
    
    (Release ID: 1572413) Visitor Counter : 4
    
    
      Read this release in: English , Hindi , Bengali