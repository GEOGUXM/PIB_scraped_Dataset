      صدر جمہوریہ کا سکریٹریٹ

      پریس بیان
      Posted On: 25 MAY 2019 2:05PM by PIB Delhi


    نئی دہلی، 25 مئی/ چیف الیکشن کمشنر جناب سنیل اروڑہ نے الیکشن کمشنر جناب اشوک لواسا اور جناب سشیل چندرا کے ساتھ آج (25 مئی 2019 کو) 12 بجکر 30 منٹ پر صدر جمہوریہ سے ملاقات کی۔ انھوں نے عوامی نمائندگی کے قانون 1951 کی دفعہ 73 کے تحت 17ویں لوک سبھا کے عام انتخابات کے نتیجے میں لوک سبھا کے منتخبہ ارکان کے ناموں پر مشتمل اعلامیہ، جو کہ الیکشن کمیشن آف انڈیا کے ذریعے جاری کیا گیا ہے، کی ایک کاپی صدر جمہوریہ کے پاس جمع کرائی۔


    صدر جمہوریہ نے انتخابی عمل اور انسانی تاریخ میں سب سے بڑے جمہوری عمل کے کامیابی کے ساتھ مکمل ہونے پر چیف الیکشن کمشنر آف انڈیا اور دیگر الیکشن کمشنروں کو مبارکباد دی۔ انھوں نے پورے ملک کی جانب سے الیکشن کمیشن، اس کے افسروں اور اسٹاف کے ارکان اور ایسے تمام سرکاری افسران کی کوششوں کی تعریف کی جو پولنگ کے انتظام، نگرانی اور مہم میں شریک تھے۔انھوں نے ایک آزادانہ اور منصفانہ الیکشن کے کامیابی کے ساتھ اختتام اور عوام کے ووٹ کے احترام کی بالادستی کے لیے مسلسل انتھک کام کرنے کے لیے مرکزی اور ریاستی پولیس اور سکیورٹی اہلکاروں کی بھی تعریف کی۔ صدر جمہوریہ نے ان کروڑوں رائے دہندگان کی سب سے زیادہ تعریف کی جو اتنی بڑی تعداد میں انتخابی عمل میں شریک ہوئے۔ انھوں نے کہا کہ یہ عمل پوری طرح آئین اور ہندوستان کی گہری اور غیر متزلزل جمہوری روایات کا احترام کرتے ہوئے مکمل ہوا۔


    ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 25 - 05 - 2019 )


    U. No. 2201


    

    
    (Release ID: 1572604) Visitor Counter : 6
    
    
      Read this release in: English , Hindi , Bengali