      امور داخلہ کی وزارت

      پدم ایوارڈس 2020 کی نامزدگیوں کاآغاز
      Posted On: 29 MAY 2019 5:45PM by PIB Delhi


    نئیدہلی۔29؍مئی۔یوم جمہوریہ 2020 کو دیے جانے والے پدم ایوارڈس کی آن لائن نامزدگیوں / سفارشات کا اعلان یکم مئی 2019 سے شروع ہوگا ۔ پدم ایوارڈس کی نامزدیوں کی آخری تاریخ 15 ستمبر 2019 ہے۔


    پدم ایوارڈزکے تحت پدم وبھوشن ، پدم بھوشن اور پدم شری انعامات دیے جاتے ہیں ۔ یہ انعامات ملک کے اعلیٰ ترین سویلین ایوارڈز ہیں۔ ان کا آغاز 1954 میں کیا گیا تھا اور یہ ہر سال یوم جمہوریہ کے موقع پر دیے جاتے ہیں۔ یہ ایوارڈس کسی امتیازی کارنامے کی قبولیت پر ممتاز شخصیتوں اور غیرمعمولی کامیابیوں / خدمات کے سلسلے میں زندگی کے سبھی شعبوں میں دیے جاتے ہیں، جیسے فنون لطیفہ، ادب و تعلیم، کھیل کود، ادویات، سماجی خدمات، سائنس و انجینئرنگ ، عوامی اُمور ، سول سروس اور تجارت وصنعت وغیرہ۔ان ایوارڈز کیلئے نسل ، پیشے ، پوزیشن یا صنف کی تفریق کے بغیر تمام افراد اہل ہوتے ہیں ۔ ڈاکٹرز اور سائنسدانوں کو چھوڑ کر ،سرکاری شعبے کے یونٹوں میں کام کرنے والے افراد سمیت سرکاری ملازمین ، پدم ایوارڈز کیلئے اہل نہیں ہوتے۔


    پدم ایوارڈز کی نامزدگیاں / سفارشات صرف پدم پورٹل www.padmaawards.gov.in پر آن لائن موصول کی جائیں گی۔ مرکزی وزارتوں / محکموں ، ریاستی / مرکز کے زیر انتظام علاقوں کی سرکاروں، بھارت رتن اور پدم وبھوشن ایوارڈیافتگان اور مہارت کے اداروں سے درخواست کی جاتی ہے کہ وہ ان باصلاحیت افراد کی شناخت کی مربوط کوشش کریں جو اپنی مہارت اور کامیابیوں کی وجہ سے حقیقی طور پر تسلیم کیے جانے کے مستحق ہیں کہ وہ اپنی طرف سے مناسب نامزدگیاں پیش کریں۔


    سبھی شہری، اپنی نامزدگی سمیت نامزدگیا ں/ سفارشات پیش کرسکتے ہیں۔ مذکورہ بالا ویب سائٹ جو بیانیہ کی شکل میں ہے (زیادہ سے زیادہ 800 الفاظ ) جس میں متعلقہ شخص کی اس کے متعلقہ شعبے / موضوع پر امتیازی اور غیرمعمولی کامیابیوں/ خدمات کا واضح ذکر کیا گیا ہو ۔ کسی شخص کی آن لائن سفارش پیش کرتے ہوئے اس بات کو یقینی بنایا جانا چاہئے کہ سبھی لازمی تفصیلات مناسب طریقے سے لکھ دی گئی ہیں۔


    وزارت داخلہ نے مرکزی حکومت کی سبھی وزارتوں / محکموں نیز ریاستی / مرکز کے زیر انتظام علاقوں کی سرکاروں سے درخواست کی ہے کہ وہ خواتین ، سماج کے کمزور طبقوں ، درج فہرست ذاتوں و درج فہرست قبیلوں / دویانگ افراد وغیرہ کے زمروں سے باصلاحیت لوگوں کی شناخت کرنے میں مدد دیں۔


    اس سلسلے میں مزید تفصیلات وزارت داخلہ کی ویب سائٹ ( www.mha.gov.in ) پر ایوارڈز اینڈ میڈل کی سرخی کے تحت دستیاب ہیں۔ ان ایوارڈز سے متعلق اصول وضوابط اس ویب سائٹپر اس رابطے https://padmaawards.gov.in/AboutAwards.aspx کے تحت دستیاب ہیں۔


    U-2229

    
    
    (Release ID: 1572815) Visitor Counter : 3
    
    
      Read this release in: Bengali , English , Hindi , Marathi