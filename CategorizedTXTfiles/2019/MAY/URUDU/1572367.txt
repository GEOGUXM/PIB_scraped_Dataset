      مالیاتی کمیشن

      مالی کمیشن کی الیکٹرانکس اور اطلاعاتی ٹیکنالوجی کی وزارت سے ملاقات
      Posted On: 21 MAY 2019 5:41PM by PIB Delhi


    نئیدہلی۔1 2 ؍مئی۔ پانچویں مالی کمیشن نے اپنے چیئرمین جناب این کے سنگھ کی قیادت میں ’’بھارت کے ڈیجیٹل موقعوں میں اضافہ‘‘ کے موضوع پر الیکٹرانکس اور اطلاعاتی ٹیکنالوجی کی وزارت کے ساتھ ایک میٹنگ کی۔ اس سلسلے میں الیکٹرانکس اور اطلاعاتی ٹیکنالوجی کی وزارت میں سکریٹری جناب اجے پرکاش ساہنی نے ایک تفصیلی پرزنٹیشن پیش کیا۔


    آپ کو یاد ہوگا کہ کمیشن کے لائحہ عمل کے مطابق کمیشن اس طرح کے معاملات پر اپنی سفارشات کرنے کیلئے درکار ہوتا ہے:


    ’’کمیشن مرکزی حکومت کے وسائل سے متعلق مطالبات پر ،خاص طور پر دفاع ، اندرونی سلامتی ، بنیادی ڈھانچے، ریلوے ، آب وہوا میں تبدیلی، مرکز کے زیر انتظام علاقوں کی انتظامیہ کے تئیں جہا ں مقننہ نہیں ہے عہدبستگیاور دیگر طے شدہ اخراجات اور ذمہ داریوں کے تئیں توجہ دیگا‘‘۔


    وزارت نے اپنے پرزنٹیشن میں کہا کہ دنیا کی معیشت لگاتار ڈیجیٹل ہوتی جارہی ہے اور اس نے ڈیجیٹل ٹیکنالوجی کی امکانی روکاوٹوں کی تفصیلات پیش کیں جس سے ترسیل کی رفتار تیز ہوتی جارہی ہے۔ بھارت کے ڈیجیٹل پروفائل کی وضاحت کرتے ہوئے کمیشن کو وزارت نے بتایا کہ بھارت ٹریلین ڈالر کے ڈیجیٹل موقعوں کے لئے تیار ہے۔ یہ بات زور دیکر کہی گئی کہ بڑے پیمانے پر ڈیجیٹل کایاپلٹ ممکن ہے۔ البتہ بھارت اس کے لئے تیاری کرسکتا ہے اور اسے لازمی طور پر تیاری کرنی چاہئے۔


    کمیشن کے نام اپنی یادداشت میں الیکٹرانکس اور اطلاعاتی ٹیکنالوجی کی وزارت نے کچھ مخصوص مشورے دیے ہیں۔

     1. ڈیجیٹل انڈیا پروگرام میں اس کے مقاصد کو حاصل کرنے کیلئے ریاستوں/ مرکز کے زیر انتظام علاقوں کے لئے بے مثال آئی ٹی صلاحیت درکار ہوتی ہے۔ ڈیجیٹل انڈیا پروگرام سے بھارت ڈیجیٹل طور پر بااختیار بنائے گئے ایک سماج اور علمی معیشت میں منتقل ہوجائیگا۔ آئی سی ٹی بنیادی ڈھانچے اور صلاحیت سازی سے متعلق اسکیموں کا جاری رہنا ریاستوں اور مرکز کے زیرانتظام علاقوں کیلئے اہم ہے تاکہ ڈیجیٹل انڈیا پروگرام پر عمل درآمد کے تئیں آئی سی ٹی صلاحیت پیدا کی جاسکے۔ اس نے ان پروجیکٹوں کیلئے فنڈز جاری کرنے کیلئے کہا ہے۔
     2. نیشنل ای۔ گورننس پلان (این ای جی پی) کے مطابق مرکز کی طرف سے اسپانسر کیے جانے کاکوئی منصوبہ نہیں ہے۔ وزارت نے این ای جی پی اسکیموں کیلئے علیحدہ فنڈز کیلئے کہا ہے۔
     3. اس نے ریاستی ڈیٹا مرکزوں (ایس ڈی سی) ریاست کے وسیع علاقے کے نیٹ ورک (ایس ڈبلیو اے این) خدمات کی فراہمی کے ریاستی باب داخلہ (ایس ایس ڈی جی) اور ای۔ ڈسٹرکٹ وغیرہ جیسے سی ایس ایس کے تحت رقوم کی فراہمی کیلئے مرکز کی طرف سے لگاتار مدد کی تجویز پیش کی ہے۔
     4. وزارت نے کمیشن سے یہ بھی کہا ہے کہ وہ وسائل مختص کرتے ہوئے اور ریاستوں کے لئے ان کی کارکردگی کی بنیاد پر ترغیبات کی تجویز پیش کرتے ہوئے مندرجہ ذیل طریقہ کار پر غور کرے۔

    (الف) ڈیجیٹل بنیادی ڈھانچہ


    (ب) الیکٹرانک مصنوعات سازی


    (ج) ڈیجیٹل ادائیگیاں


    کمیشن نے الیکٹرانکس اور اطلاعاتی ٹیکنالوجی کی وزارت کو یقین دلایا کہ وہ اپنی قطعی سفارشات پیش کرتے ہوئے وزارت کی طرف سے اٹھائے گئے سبھی معاملات پر غور وخوض کریگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-2171

    
    
    (Release ID: 1572367) Visitor Counter : 8
    
    
      Read this release in: English , Hindi , Bengali
    
    
    

4.