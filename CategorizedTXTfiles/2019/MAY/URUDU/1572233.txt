      وزارت اطلاعات ونشریات

      آل انڈیا ریڈیو کا خبروں شعبہ انتخابی نتائج کے لیے خصوصی پروگرام نشر کرے گا
      
      23 مئی کو صبح 7 بجے سے 24 مئی کو 11 بجے رات تک مسلسل 40 گھنٹے دولسانی پروگرام ‘‘اسپیشل جنادیش 2019’’ نشر کیا جائے گا

      Posted On: 18 MAY 2019 5:04PM by PIB Delhi

    نئی دہلی، 18 / آل انڈیا ریڈیو کی نیوز سروسز ڈویژن نے لوک سبھا اور چار ریاستوں کے اسمبلی انتخابات کے مصدقہ اور تازہ ترین نتائج فراہم کرانے کے لیے خصوصی انتظامات کیے ہیں۔ پہلی بار ملک کا سب سے بڑا ریڈیو نیٹ ورک آل انڈیا ریڈیو مسلسل 40 گھنٹے تک انتخابی نتائج کے بارے میں خصوصی پروگرام نشر کرے گا۔ اے آئی آر نیوز سے 23 مئی کو صبح سات بجے سے لے کر 24 مئی کو رات گیارہ بجے تک ہندی اور انگریزی میں دو لسانی پروگرام ‘‘اسپیشل جنادیش 2019 ’’نشر کیا جائے گا۔ یہ پروگرام اے آئی آر ایف ایم گولڈ اور دیگر چینلوں پر نشر کیا جائے گا۔ یہ اے آئی آر نیوز کے سرکاری یوٹیوب چینل پر بھی لائیو دستیاب ہوگا۔ ملک کے سبھی کونوں میں موجود آل انڈیا ریڈیو کے نامہ نگار مسلسل ووٹوں کی گنتی کے بارے میں تازہ ترین لائیو اپ ڈیٹ پیش کرتے رہیں گے۔ اسٹوڈیوز میں موجود ماہرین نتائج کا جامع اور عمیق تجزیہ پیش کریں گے۔


    اسی طرح ملک بھر میں آل انڈیا ریڈیو کی 46 علاقائی نیوز اکائیاں اپنے متعلقہ ریاستوں کی علاقائی زبانوں میں خصوصی پروگرام اور نیوز بلیٹن نشر کریں گی۔ ملک بھر میں مختلف چینلوں جیسے ایف ایم گولڈ ، ایف ایم رینبو، وودھ بھارتی اور اے آئی آر کے دیگر مقامی چینلوں کے ذریعے ہر گھنٹے نیوز بلیٹن نشر کئے جائیں گے۔انتخابی نتائج این ایس ڈی / اے آئی آر ویب سائٹ www.newsonair.com اور ٹوئٹر ہینڈل @airnewsalerts پر بھی دستیاب ہوں گے۔


    U. No. 2149

    
    
    (Release ID: 1572233) Visitor Counter : 14
    
    
      Read this release in: English , Hindi