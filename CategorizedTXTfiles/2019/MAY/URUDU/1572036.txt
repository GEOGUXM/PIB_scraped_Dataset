      وزارت دفاع

      بھارتی بحریہ کے سروس سلیکشن بورڈ کا کولکاتہ میں افتتاح
      Posted On: 14 MAY 2019 7:16PM by PIB Delhi


    نئی دلّی ، 15 مئی بھارتی بحریہ کے سربراہ ایڈمرل سنیل لانبہ نے گزشتہ روز کولکاتہ کے نزدیک ڈائمنڈ ہاربر پر بھارتی بحریہ کے اولین مکمل سروس سلیکشن بورڈ ( ایس ایس بی ) کا افتتاح کیا ۔ ایسٹرن نیول کمانڈ کے فلیگ آفیسر کمانڈنگ ان چیف ، وائس ایڈمرل کرم بیر سنگھ بھی اس موقع پر تقریب میں موجود تھے ۔


    ایس ایس بی ( کولکاتہ ) مرکزی کولکاتہ سے تقریباً 55 کلو میٹر دوراس قطعہ آراضی پر واقع ہے ، جو کہ ماضی میں بحری ساحلی بیٹری کے زیر قبضہ تھی ۔ بھارتی بحریہ کا یہ پانچواں سروس سلیکشن بورڈ ہے اور یہ مستقل اور مختصر مدتی سروس کمیشن افسران دونوں کا تقرر کرتا ہے ۔ باقی دیگر بورڈ بھوپال ، بنگلورو ، وشاکھا پٹنم اور کوئمبٹور میں واقع ہیں ۔ دریائے ہوگلی کے ساحل پر 27 ایکڑ سے زائد زمین پر پھیلا ہوا یہ سروس سلیکشن بورڈ ( کولکاتہ ) سالانہ پانچ ہزار افسر امیدواروں کی اسکریننگ کی صلاحیت رکھتا ہے ۔ یہ بورڈ بر وقت 160 امید واروں کو رہائش فراہم کرنے کی صلاحیت رکھتا ہے اور مرد و خواتین امیدواروں کو الگ الگ رہائشی اور دیگر سہولیات فراہم کرنے کی صلاحیت کا حامل ہے ۔ بورڈ کی دستیاب سہولیات میں جی ٹی او گرا


    ¶ نڈ ، ٹیسٹنگ ہال ، کانفرنس روم ، اسٹاف کے لئے رہائش اور ایک طبی معائنے کا کمرہ شامل ہیں ۔ یہ نہ صرف سخت گیر ٹیسٹنگ کی ضروریات کے مطابق تعمیر کیا گیا ہے بلکہ امید واروں کی سہولیات اور آرام کے لئے بھی موزوں بنایا گیا ہے ۔


    ڈائمنڈ ہاربر ، کولکاتہ کا یہ سروس سلیکشن بورڈ بھارتی بحریہ میں مرد اور خواتین دونوں کی شمولیت کو تقویت فراہم کرے گا ۔ اس کی جائے وقوع ( لوکیشن ) سے ملک کے شمال اور شمال مشرقی حصوں سے آنے والے امید واروں کے وقت کی بچت اور سفر کی مدت میںکمی واقع ہو گی ۔


    U . 2116

    
    
    (Release ID: 1572036) Visitor Counter : 9
    
    
      Read this release in: Malayalam , English , Hindi , Bengali