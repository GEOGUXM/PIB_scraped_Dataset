      ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ

      ବୟୋଶ୍ରେଷ୍ଠ ସମ୍ମାନ ପାଇଁ ନାମାଙ୍କନ ପଠାଇବାର ଶେଷ ତାରିଖ ମେ 31
      Posted On: 20 MAY 2019 2:03PM by PIB Bhubaneshwar


    ବ୍ୟକ୍ତି ଓ ଅନୁଷ୍ଠାନ ନିମନ୍ତେ ବରିଷ୍ଠ ନାଗରିକ 2019 ଜାତୀୟ ପୁରସ୍କାର- ବୟୋଶ୍ରେଷ୍ଠ ସମ୍ମାନ ଲାଗି ନାମାଙ୍କନ ପତ୍ର ପଠାଇବାର ଶେଷ ତାରିଖ ରହିଛି 2019 ମେ 31 । ସାମାଜିକ ନ୍ୟାୟ ଓ ସଶକ୍ତିକରଣ ବିଭାଗ ଏହି ପୁରସ୍କାର ପାଇଁ 2019 ଏପ୍ରିଲ 17ରେ ନାମାଙ୍କନ ଆହ୍ୱାନ କରିଥିଲା ।


    ଭାରତ ସରକାରଙ୍କ ବିଭିନ୍ନ ମନ୍ତ୍ରଣାଳୟ/ବିଭାଗ ଏବଂ ସ୍ୱାୟତ ସଂସ୍ଥା , ରାଜ୍ୟ ସରକାର ଓ ବିଭିନ୍ନ କେନ୍ଦ୍ରଶାସିତ ଅଂଚଳମାନଙ୍କର ପ୍ରଶାସନ ଉପଯୁକ୍ତ ବ୍ୟକ୍ତି କିମ୍ବା ଅନୁଷ୍ଠାନଙ୍କୁ ଏହି ପୁରସ୍କାର ପାଇଁ ମନୋନୀତ କରିପାରିବେ । ଯୋଗ୍ୟ ବ୍ୟକ୍ତି କିମ୍ବା ଅନୁଷ୍ଠାନ ମେ 31 ପୂର୍ବରୁ ଏହି ପୁରସ୍କାର ପାଇଁ ନାମାଙ୍କନ ପତ୍ର ପଠାଇ ପାରିବେ ।


    ସାମାଜିକ ନ୍ୟାୟ ଓ ସଶକ୍ତିକରଣ ବିଭାଗ ବୟୋଜ୍ୟେଷ୍ଠ ବ୍ୟକ୍ତିଙ୍କ ଆନ୍ତର୍ଜାତିକ ଦିବସ ପାଳନର ଅଂଶବିଶେଷ ସ୍ୱରୂପ ପ୍ରତିବର୍ଷ ଅକ୍ଟୋବର 1ରେ ବୟୋଜ୍ୟେଷ୍ଠ ବ୍ୟକ୍ତିମାନଙ୍କ ମଙ୍ଗଳ ଉଦ୍ଦେଶ୍ୟରେ ବିଶେଷ ସେବା ପ୍ରଦାନ କରୁଥିବା ପ୍ରଖ୍ୟାତ ବରିଷ୍ଠ ନାଗରିକମାନଙ୍କୁ ଜାତୀୟ ପୁରସ୍କାର-ବୟୋଶ୍ରେଷ୍ଠ ସମ୍ମାନ ପ୍ରଦାନ କରିଆସୁଛି । ଅକ୍ଟୋବର 1ରେ ପ୍ରତିବର୍ଷ ଭାରତର ରାଷ୍ଟ୍ରପତି ଏହି ଜାତୀୟ ପୁରସ୍କାର ପ୍ରଦାନ କରିଥା ’ ନ୍ତି ।


    ****************

    
    
    (Release ID: 1572268) Visitor Counter : 26