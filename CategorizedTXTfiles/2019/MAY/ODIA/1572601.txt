      ରାଷ୍ଟ୍ରପତିଙ୍କ ସଚିବାଳୟ

      ପ୍ରେସ ବିଜ୍ଞପ୍ତି
      ସାଧାରଣ ନିର୍ବାଚନରେ ବିଜୟୀ ସଦସ୍ୟଙ୍କ ନାମ ଥିବା ବିଜ୍ଞପ୍ତି ପତ୍ର ରାଷ୍ଟ୍ରପତିଙ୍କୁ ପ୍ରଦାନ କଲେ ନିର୍ବାଚନ କମିଶନ

      Posted On: 25 MAY 2019 3:56PM by PIB Bhubaneshwar

    ଆଜି ଅପରାହ୍ନ 12ଟା 30ରେ ନିର୍ବାଚନ କମିଶନର ଶ୍ରୀ ଅଶୋକ ଲାଭାସା ଓ ଶ୍ରୀ ସୁଶୀଲ ଚନ୍ଦ୍ରାଙ୍କ ସହ ମୁଖ୍ୟ ନିର୍ବାଚନ କମିଶନର ଶ୍ରୀ ସୁନୀଲ ଆରୋରା ରାଷ୍ଟ୍ରପତିଙ୍କୁ ଭେଟିଥିଲେ । ସେମାନେ 1951 ଲୋକ ପ୍ରତିନିଧି ଆଇନ ଧାରା-73 ଅନ୍ତର୍ଗତ 17ତମ ଲୋକସଭା ସାଧାରଣ ନିର୍ବାଚନରେ ନିର୍ବାଚିତ ହୋଇଥିବା ସଦସ୍ୟମାନଙ୍କ ନାମ ଥିବା ଏକ ବିଜ୍ଞପ୍ତି ପତ୍ର ରାଷ୍ଟ୍ରପତିଙ୍କୁ ପ୍ରଦାନ କରିଥିଲେ ।


    ନିର୍ବାଚନ ପ୍ରକ୍ରିୟା ଏବଂ ମନୁଷ୍ୟ ଇତିହାସରେ ସର୍ବବୃହତ ଗଣତାନ୍ତ୍ରିକ ପ୍ରକ୍ରିୟାକୁ ସଫଳତାର ସହ ଶେଷ କରିଥିବାରୁ ରାଷ୍ଟ୍ରପତି ମୁଖ୍ୟ ନିର୍ବାଚନ କମିଶନର ଏବଂ ଅନ୍ୟ ନିର୍ବାଚନ କମିଶନରମାନଙ୍କୁ ଅଭିନନ୍ଦନ ଜଣାଇଥିଲେ । ଅବିଶ୍ରାନ୍ତ ଓ ନିଷ୍ଠାପର ଭାବେ କାର୍ଯ୍ୟ କରି ଏକ ସଫଳ ଓ ନିରପେକ୍ଷ ନିର୍ବାଚନକୁ ପରିଚାଳନା କରିଥିବା ତଥା ଜନସାଧାରଣଙ୍କ ବାଲଟର ପବିତ୍ରତା ରକ୍ଷା କରିଥିବା ନିର୍ବାଚନ କମିଶନ , ଏହାର ଅଧିକାରୀ , କାର୍ଯ୍ୟକର୍ତ୍ତା ଏବଂ ତଦାରଖ କାର୍ଯ୍ୟରେ ନିୟୋଜିତ ଥିବା କେନ୍ଦ୍ର ଓ ରାଜ୍ୟର ପୁଲିସ ଓ ସୁରକ୍ଷାକର୍ମୀମାନଙ୍କର ପ୍ରୟାସକୁ ରାଷ୍ଟ୍ରପତି ପ୍ରଶଂସା କରିଥିଲେ ।


    ସର୍ବୋପରି ନିର୍ବାଚନ ପ୍ରକ୍ରିୟାରେ ଅଂଶଗ୍ରହଣ କରିଥିବା କୋଟିକୋଟି ଜନସାଧାରଣଙ୍କୁ ସେ ପ୍ରଶଂସା କରିଥିଲେ । ଏହା ସମ୍ପୂର୍ଣ୍ଣ ଭାବେ ଭାରତର ସମ୍ବିଧାନ ଓ ଏହାର ଗଭୀର ଓ ଅପ୍ରତିହତ ଗଣତାନ୍ତ୍ରିକ ପରମ୍ପରାର ଅନୁରୂପ ବୋଲି ରାଷ୍ଟ୍ରପତି ପ୍ରକାଶ କରିଥିଲେ ।


    ************

    
    
    (Release ID: 1572601) Visitor Counter : 34