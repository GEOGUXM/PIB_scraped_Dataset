      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱ ନେତୃବର୍ଗଙ୍କଠାରୁ ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କ ନିକଟକୁ ଅଭିନନ୍ଦନର ସୁଅ
      Posted On: 24 MAY 2019 2:29PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନିକଟକୁ ତାଙ୍କର ନିର୍ବାଚନ ବିଜୟ ପରେ ବିଶ୍ୱ ନେତୃବର୍ଗଙ୍କ ଠାରୁ ଅଭିନନ୍ଦନର ସୁଅ ଜାରି ରହିଛି । ଆଜି ଯେଉଁସବୁ ବିଶ୍ୱ ନେତୃବର୍ଗ ତାଙ୍କୁ ଟେଲିଫୋନ ଯୋଗେ ଅଭିନନ୍ଦନ ଅଭିନନ୍ଦନ ଜଣାଇଛନ୍ତି ସେମାନଙ୍କ ମଧ୍ୟରେ ଶ୍ରୀଲଙ୍କା ରାଷ୍ଟ୍ରପତି ମୈତ୍ରୀପାଳ ଶିରିସେନା , ସାଉଦି ଆରବ ରାଜା ସଲମାନ ବିନ୍‌ ଅବଦୁଲ ଅଜିଜ ଅଲ୍‌ ସୌଦ , ଆମେରିକା ରାଷ୍ଟ୍ରପତି ଡ଼ୋନାଲ୍ଡ ଟ୍ରମ୍ପ , ନେପାଳର ପୂର୍ବତନ ପ୍ରଧାନମନ୍ତ୍ରୀ ପୁଷ୍ପ କୁମାର ଦହଲ ‘ ପ୍ରଚଣ୍ଡ ’ ଅନ୍ୟତମ ।


    ପ୍ରଧାନମନ୍ତ୍ରୀଙ୍କୁ ହାର୍ଦ୍ଦିକ ଅଭିନନ୍ଦନ ଜଣାଇ ରାଷ୍ଟ୍ରପତି ଶିରିସେନା କହିଛନ୍ତି ଯେ ଦକ୍ଷିଣ ଏସିଆର ଦୁଇ ପ୍ରତିବେଶୀ ରାଷ୍ଟ୍ର ଭାବେ ଭାରତ ଓ ଶ୍ରୀଲଙ୍କାର ସଂପର୍କ ଆଗାମୀ ଦିନରେ ଅଧିକ ମଜଭୁତ ହୋଇପାରିବ । ଏହି ଅବସରରେ ପ୍ରଧାନମନ୍ତ୍ରୀ ଶ୍ରୀଲଙ୍କା ରାଷ୍ଠ୍ରପତିଙ୍କୁ ଧନ୍ୟବାଦ ଜଣାଇବା ସହ ଦୁଇ ଦେଶର ସୁସମ୍ପର୍କକୁ ଆଗକୁ ଆଗେଇ ନେବା ସହ ଏହି କ୍ଷେତ୍ରର ବିକାଶ ଦିଗରେ ଉଭୟେ କାର୍ଯ୍ୟ କରିବେ ବୋଲି କହିଥିଲେ ।


    ସେହିଭଳି ସାଉଦି ଆରବର ନରେଶ ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କୁ ତାଙ୍କର ବିଜୟ ପାଇଁ ବିପୁଳ ବଧେଇ ଜଣାଇଛନ୍ତି ଏବଂ ଭାରତର ଜନସାଧାରଣଙ୍କ ପ୍ରଗତି ଓ ସମୃଦ୍ଧି ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କ ନେତୃତ୍ୱରେ ଘଟିପାରିବ ବୋଲି ଆଶା ପ୍ରକଟ କରିଛନ୍ତି । ପ୍ରଧାନମନ୍ତ୍ରୀ ଶ୍ରୀ ମୋଦୀ ଏଭଳି ଶୁଭକାମନା ପାଇଁ ତାଙ୍କୁ ଧନ୍ୟବାଦ ଜଣାଇଛନ୍ତି । ରାଷ୍ଟ୍ରପତି ଟ୍ରମ୍ପ ମଧ୍ୟ ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କୁ ତାଙ୍କର ବିଜୟ ଲାଗି ବଧେଇ ଜଣାଇଛନ୍ତି ଓ ଦୁଇ ଦେଶର ସମ୍ପର୍କ ଆଗାମୀ ଦିନରେ ନୂତନ ଶୀର୍ଷରେ ପହଞ୍ଚିବ ବୋଲି କାମନା କରିଛନ୍ତି ।


    *****************

    
    
    (Release ID: 1572599) Visitor Counter : 21