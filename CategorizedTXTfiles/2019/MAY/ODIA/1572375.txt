      ମହାକାଶ ବିଭାଗ

      ଆରଆଇଏସଏଟି-2Bର ସଫଳ ଉତକ୍ଷେପଣ
      • କୃଷି, ଜଙ୍ଗଲ ଏବଂ ବିପର୍ଯୟ ପରିଚାଳନା କ୍ଷେତ୍ରରେ କରିବ ସହାୟତା

      Posted On: 22 MAY 2019 1:47PM by PIB Bhubaneshwar

    ଭାରତର ପୋଲାର ଉପଗ୍ରହ ଉତକ୍ଷେପଣ ଯାନ ( PSLV-C46 ) ଆନ୍ଧ୍ରପ୍ରଦେଶର ଶ୍ରୀହରିକୋଟାଠାରେ ଥିବା ସତୀଶ ଧାୱନ ମହାକାଶ କେନ୍ଦ୍ର ( SDSC ) ଏସଏଚଏଆରରୁ ସଫଳତାର ସହ ଆରଆଇଏସଏଟି-2 B ଉତକ୍ଷେପଣ କରିଛି । ଏହା ହେଉଛି ଶ୍ରୀହରିକୋଟାର ଏସଡିଏସସି ଏସଏଚଏଆରରୁ 72ତମ ଉତକ୍ଷେପଣ ମିଶନ ଏବଂ ପ୍ରଥମ ଉତକ୍ଷେପଣ ପ୍ୟାଡରୁ 36ତମ ଉତକ୍ଷେପଣ ।


    ପ୍ରଥମ ଉତକ୍ଷେପଣ ପ୍ୟାଡରୁ ପିଏସଏଲଭି-ସି46 ସକାଳ 5.30ରେ ଉତକ୍ଷେପଣ ଆରମ୍ଭ କରି 15ମିନିଟ 25ସେକେଣ୍ଡ ମଧ୍ୟରେ 556କିମି କକ୍ଷ ପଥରେ ଆରଆଇଏସଏଟି-2Bକୁ ସ୍ଥାପନ କରିଥିଲା । ଉତକ୍ଷେପଣ ଯାନଠାରୁ ଅଲଗା ହେବା ପରେ ଆରଆଇଏସଏଟି-2 B ର ସୌର ସରଣୀଗୁଡ଼ିକ ସ୍ୱୟଂଚାଳିତ ଭାବେ କାର୍ଯ୍ୟ କରିଥିଲେ ଏବଂ ବାଙ୍ଗାଲୋର ସ୍ଥିତ ଇସ୍ରୋର ଟେଲିମେଟ୍ରି ଟ୍ରାକିଙ୍ଗ ଓ କମାଣ୍ଡ ନେଟୱର୍କ (ଆଇଏସଟିଆରଏସି) ଉପଗ୍ରହକୁ ନିୟନ୍ତ୍ରଣ କରିଥିଲା । ଆଗାମୀ ଦିନରେ ଉପଗ୍ରହକୁ ଏହାର ଚୂଡାନ୍ତ କାର୍ଯ୍ୟକାରୀ ଆକାରର ସ୍ଥିତିକୁ ଅଣାଯିବ ।


    ଆରଆଇଏସଏଟି-2 B ହେଉଛି ଏକ ରାଡାର ଇମେଜିଂ ବିଶ୍ୱ ପର୍ଯ୍ୟବେକ୍ଷଣ ଉପଗ୍ରହ ଏବଂ ଏହାର ଓଜନ ହେଉଛି 615 କେଜି । ଏହି ଉପଗ୍ରହ କୃଷି , ଜଙ୍ଗଲ ଏବଂ ବିପର୍ଯୟ ପରିଚାଳନା କ୍ଷେତ୍ରରେ ସହାୟତା କରିବ ।


    ଏହି ମିଶନରେ ସାମିଲ ଥିବା ଉତକ୍ଷେପଣ ଯାନ ଏବଂ ଉପଗ୍ରହ ଦଳର ସଦସ୍ୟମାନଙ୍କୁ ଇସ୍ରୋ ଅଧ୍ୟକ୍ଷ ଡଃ କେ ସିଭାନ ଅଭିନନ୍ଦନ ଜଣାଇଛନ୍ତି । ଏହି ଉତକ୍ଷେପଣ ସହିତ ପିଏସଏଲଭି ମହାକାଶକୁ ଜାତୀୟ , ଅନ୍ତର୍ଜାତୀୟ ଏବଂ ଛାତ୍ରମାନଙ୍କ ଦ୍ୱାରା ନିର୍ମିତ ମୋଟ 50 ଟନ ଓଜନର 354ଟି ଉପଗ୍ରହକୁ ମହାକାଶକୁ ପ୍ରେରଣ କରିଛି । ଆରଆଇଏସଏଟି-2ବି ହେଉଛି ଏକ ଅତ୍ୟାଧୁନିକ ବିଶ୍ୱ ପର୍ଯ୍ୟବେକ୍ଷକ ଉପଗ୍ରହ ଯେଉଁଥିରେ କି ଏକ ଅତ୍ୟାଧୁନିକ ଜ୍ଞାନକୌଶଳ ସମ୍ପନ୍ନ 3.6ମି ରାଡିଆଲ ରିବ ଆଂଟେନା ସଂଯୁକ୍ତ ରହିଛି । ଜନସାଧାରଣଙ୍କ ପାଇଁ ଉନ୍ମୁକ୍ତ ଥିବା ଦର୍ଶକମାନଙ୍କ ଗ୍ୟାଲେରୀରୁ ମୋଟ 5 ,000 ଦର୍ଶକ ଏହି ଉପଗ୍ରହର ଉତକ୍ଷେପଣ ଦୃଶ୍ୟକୁ ସିଧାସଳଖ ଦେଖିଥିଲେ ।


    2019 ଜୁଲାଇ 9ରୁ 16 ମଧ୍ୟରେ ଇସ୍ରୋ ଜିଏସଏଲଭି ଏମକେ3 ମାଧ୍ୟମରେ ଚନ୍ଦ୍ରାୟଣ-2 ଉତକ୍ଷେପଣ କରିବା ନେଇ ଯୋଜନା କରୁଛି ଏବଂ 2019 ସେପ୍ଟେମ୍ବର 6 ସୁଦ୍ଧା ଏହା ଚନ୍ଦ୍ରରେ ପଂହଚିବାର ଆଶା କରାଯାଉଛି ।


    ***************

    
    
    (Release ID: 1572375) Visitor Counter : 45