      ଅର୍ଥ ମନ୍ତ୍ରଣାଳୟ

      2019 ଏପ୍ରିଲରେ ସର୍ବାଧିକ ଜିଏସଟି କର ସଂଗ୍ରହ
      Posted On: 01 MAY 2019 5:20PM by PIB Bhubaneshwar


    2019 ଏପ୍ରିଲ ମାସରେ ମୋଟ 1 ,13,865 କୋଟି ଟଙ୍କାର ଜିଏସଟି ସଂଗ୍ରହ ହୋଇଛି । ଏହା ଜିଏସଟି ଲାଗୁ ହେବାଠାରୁ ଏପର୍ଯ୍ୟନ୍ତ ସର୍ବାଧିକ ସଂଗ୍ରହ । ଏଥିରେ ସାମିଲ ରହିଛି 21 ,163 କୋଟି ଟଙ୍କାର ସିଜିଏସଟି , 28 ,801 କୋଟି ଟଙ୍କାର ଏସଜିଏସଟି , 54,733 କୋଟି ଟଙ୍କାର ଆଇଜିଏସଟି (ଆମଦାନୀରୁ ସଂଗୃହୀତ 23 ,289 କୋଟି ଟଙ୍କା) ଏବଂ 9 ,168 କୋଟି ଟଙ୍କାର ସେସ୍ ( ଆମଦାନୀରୁ ସଂଗୃହୀତ 1 , 053 କୋଟି ଟଙ୍କା) । ମାର୍ଚ୍ଚରୁ ଏପ୍ରିଲ 30 ପର୍ଯ୍ୟନ୍ତ ଫାଇଲ ହୋଇଥିବା ମୋଟ ଜିଏସଟିଆର 3ବି ରିଟର୍ଣ୍ଣ ସଂଖ୍ୟା 71.13 ଲକ୍ଷ ।


    ନିୟମିତ ଆଦାୟ ଭାବେ ଆଇଜିଏସଟି ଅନ୍ତର୍ଗତ ସରକାର ସିଜିଏସଟିରେ 20 ,370 କୋଟି ଏବଂ ଏସଜିଏସଟିରେ 15 , 975 କୋଟି ଟଙ୍କା ସଂଗ୍ରହ କରିଛନ୍ତି । କେନ୍ଦ୍ର ଓ ରାଜ୍ୟ ମଧ୍ୟରେ ସମାନ ଅନୁପାତରେ ବଂଟନ ବ୍ୟବସ୍ଥା ଭିତିରେ କେନ୍ଦ୍ର ସରକାରଙ୍କ ପାଖରେ ଉପଲବ୍ଧ ବଳକା ଆଇଜିଏସଟିରେ 12 ,000 କୋଟି ଟଙ୍କା ବଂଟନ କରାଯାଇଛି । ନିୟମିତ ତଥା ଅନ୍ୟାନ୍ୟ ବ୍ୟବସ୍ଥା ଭିତିକ ବଂଟନ ପରେ କେନ୍ଦ୍ର ସରକାର ଓ ରାଜ୍ୟ ସରକାର 2019 ଏପ୍ରିଲ ମାସରେ ସିଜିଏସଟି ବାବଦରେ 47 , 533 କୋଟି ଏବଂ ଏସଜିଏସଟି ବାବଦରେ 50 ,766 କୋଟି ଟଙ୍କା ପାଇଛନ୍ତି ।


    2018 ଏପ୍ରିଲ ମାସରେ ମୋଟ କର ଆଦାୟ ପରିମାଣ ଥିଲା 1 ,03,459 କୋଟି ଟଙ୍କା । 2019 ଏପ୍ରିଲ ମାସ କର ଆଦାୟରେ ଗତବର୍ଷର ଏହି ମାସ ତୁଳନାରେ ଶତକଡା 10.05 ପ୍ରତିଶତ ବୃଦ୍ଧି ଘଟିଛି । 2018-19 (98 ,114 କୋଟି) ଆର୍ଥିକ ବର୍ଷର ହାରାହାରି ମାସିକ ଜିଏସଟି ଆଦାୟ ତୁଳନାରେ 2019 ଏପ୍ରିଲ ମାସରେ 16.05 ପ୍ରତିଶତ ଅଧିକ ବୃଦ୍ଧି ହୋଇଛି ।


    ******************

    
    
    (Release ID: 1571420) Visitor Counter : 31