      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ସାକ୍ଷାତ କଲେ ବାଂଲାଦେଶ ରାଷ୍ଟ୍ରପତି
      Posted On: 31 MAY 2019 8:12PM by PIB Bhubaneshwar


    ହାଇଦ୍ରାବାଦ ହାଉସଠାରେ ଆଜି ମଧ୍ୟାହ୍ନରେ ବାଂଲାଦେଶ ସାଧାରଣତନ୍ତ୍ରର ରାଷ୍ଟ୍ରପତି ମହାମହିମ ମହମ୍ମଦ ଅବଦୁଲ ହମିଦଙ୍କ ସହ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ସାକ୍ଷାତ ଆଲୋଚନା ସମ୍ପନ୍ନ ହୋଇଛି ।


    ଏହି ବୈଠକ କାଳରେ , ଦୁଇ ନେତା ଉଭୟ ରାଷ୍ଟ୍ରର ଦ୍ୱିପାକ୍ଷିକ ସମ୍ପର୍କ ଚମତ୍କାର ସ୍ଥିତିକୁ ନେଇ ଗଭୀର ଭାବେ ସନ୍ତୋଷ ବ୍ୟକ୍ତ କରିଥିଲେ । ଭାରତ ଗସ୍ତରେ ଆସିଥିବା ରାଷ୍ଟ୍ରପତି ବ୍ୟସ୍ତ କାର୍ଯ୍ୟସୂଚୀ କାରଣରୁ ବ୍ୟକ୍ତିଗତ ଭାବେ ଆସିପାରିନଥିବା ପ୍ରଧାନମନ୍ତ୍ରୀ ଶେଖ ହାସିନାଙ୍କ ଶୁଭକାମନା ଜଣାଇଥିଲେ । ସେ ବାଂଲାଦେଶ ଗସ୍ତ ପାଇଁ ସେଠାକାର ସରକାରଙ୍କ ପକ୍ଷରୁ ପ୍ରଧାନମନ୍ତ୍ରୀ ଶ୍ରୀ ମୋଦୀଙ୍କୁ ବିଧିବଦ୍ଧ ନିମନ୍ତ୍ରଣ ଜଣାଇଥିଲେ , ଯାହାକୁ ଆନନ୍ଦର ସହ ଗ୍ରହଣ କରାଯାଇଥିଲା । କୂଟନୈତିକ ମାଧ୍ୟମରେ ଗସ୍ତର ତାରିଖ ଚୁଡ଼ାନ୍ତ କରାଯିବା ବୋଲି ନେତାମାନେ ସହମତ ହୋଇଥିଲେ ।


    ପ୍ରଧାନମନ୍ତ୍ରୀ ମୋଦୀ ଉଲ୍ଲେଖ କରିଥିଲେ , ବାଂଲାଦେଶ ମୁକ୍ତି ସଂଗ୍ରାମରୁ ଆରମ୍ଭ ହୋଇଥିବା ଦ୍ୱିପାକ୍ଷିକ ସମ୍ପର୍କ ଭାରତର ସର୍ବୋଚ୍ଚ ପ୍ରାଥମିକତା ହୋଇ ରହିଛି । ଗତ 5 ବର୍ଷ ମଧ୍ୟରେ ବିଶେଷ କରି ସୀମା ନିର୍ଦ୍ଧାରଣ ଭଳି ବିଭିନ୍ନ ଜଟିଳ ପ୍ରସଙ୍ଗର ସମାଧାନ କ୍ଷେତ୍ରରେ ଦୁଇ ଦେଶ ଅଧିକ ପରିପକ୍ୱତା ଏବଂ ଧୈର୍ଯ୍ୟର ପ୍ରଦର୍ଶନ କରିଛନ୍ତି । ବଙ୍ଗବନ୍ଧୁ ଶେଖ ମୁଜିବୁର ରେହମାନଙ୍କ ଜନ୍ମଶତବାର୍ଷିକୀ ( 2020ରେ ) ଏବଂ 2021ରେ ବାଂଲାଦେଶ ମୁକ୍ତି ସଂଗ୍ରାମର 50 ବର୍ଷ ପୂର୍ତ୍ତିକୁ ମହାସମାରୋହରେ ପାଳନ କରିବା ଲାଗି ମିଳିତ ପ୍ରୟାସର ଅଂଶବିଶେଷ ସ୍ୱରୂପ ଭାରତ ଏବଂ ବାଂଲାଦେଶ ମଧ୍ୟରେ ଦ୍ୱିପାକ୍ଷିକ ସମ୍ପର୍କକୁ ଏକ ନୂତନ ସ୍ତରକୁ ନେଇଯିବା ପରେ ପ୍ରଧାନମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    ବାଂଲାଦେଶ ରାଷ୍ଟ୍ରପତି ମେ 30 , 2019 ଅନୁଷ୍ଠିତ ଭାରତର ନୂତନ ସରକାରଙ୍କ ଶପଥଗ୍ରହଣ ସମାରୋହରେ ଯୋଗ ଦେବା ଲାଗି ଭାରତ ଗସ୍ତରେ ଥିଲେ । ଏହି ବିଶିଷ୍ଟ ଅତିଥି ପୂର୍ବରୁ ଡିସେମ୍ବର ଏବଂ ମାର୍ଚ୍ଚ 2018ରେ ସରକାରୀ ଗସ୍ତରେ ଅନ୍ତର୍ଜାତୀୟ ସୌର ମେଂଟରେ ଯୋଗ ଦେବା ଲାଗି ଭାରତ ଆସିଥିଲେ ।


    **********

    
    
    (Release ID: 1573135) Visitor Counter : 17