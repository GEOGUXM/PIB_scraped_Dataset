      ରାଷ୍ଟ୍ରପତିଙ୍କ ସଚିବାଳୟ

      ପ୍ରେସ ବିଜ୍ଞପ୍ତି
      Posted On: 25 MAY 2019 11:21AM by PIB Bhubaneshwar


    ଭାରତ ସମ୍ବିଧାନର ଧାରା 75(1)ରେ ତାଙ୍କୁ ପ୍ରଦାନ କରାଯାଇଥିବା କ୍ଷମତା ଉପଯୋଗ କରି ରାଷ୍ଟପତି ଶ୍ରୀ ରାମ ନାଥ କୋବିନ୍ଦ ଆଜି ଶ୍ରୀ ନରେନ୍ଦ୍ର ମୋଦୀଙ୍କୁ ଭାରତର ପ୍ରଧାନମନ୍ତ୍ରୀ ପଦରେ ନିଯୁକ୍ତ କରିଛନ୍ତି । ଏଥିସହ ସେ ଶ୍ରୀ ମୋଦୀଙ୍କୁ ଅନୁରୋଧ କରିଛନ୍ତି ଯେ:


    i) କେନ୍ଦ୍ର ମନ୍ତ୍ରୀ ପରିଷଦରେ କେଉଁମାନଙ୍କୁ ସଦସ୍ୟ ରୂପେ ନିଯୁ‌କ୍ତି ଦିଆଯିବ ସେମାନଙ୍କର ନାମ ତାଲିକା ତାଙ୍କୁ ପରାମର୍ଶ ଦିଅନ୍ତୁ ; ଏବଂ


    ii ) ରାଷ୍ଟ୍ରପତି ଭବନରେ କେଉଁ ତାରିଖରେ ଏବଂ ସମୟରେ ଶପଥ ଗ୍ରହଣ ସମାରୋହ ଅନୁଷ୍ଠିତ ହେବ ସେ ସଂକ୍ରାନ୍ତରେ ସୂଚୀତ କରାନ୍ତୁ ।


    ରାଷ୍ଟ୍ରପତି ଭବନରେ ଆଜି ଶ୍ରୀ ମୋଦୀ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ବିଜେପି ସଂସଦୀୟ ଦଳ ଯାହାକି ଲୋକସଭା ପାଇଁ ଅନୁଷ୍ଠିତ ସପ୍ତଦଶ ସାଧାରଣ ନିର୍ବାଚନରେ ସଂଖ୍ୟାଗରିଷ୍ଠ ସଦସ୍ୟଙ୍କ ସମର୍ଥନ ଲାଭ କରିଛି , ତାହାର ନେତା ହିସାବରେ ଆନୁଷ୍ଠାନିକ ଭାବେ ସାକ୍ଷାତ କରିଥିଲେ ।


    ପୂର୍ବରୁ ଆଜି , ବିଜେପି ଅଧ୍ୟକ୍ଷ ଅମିତ ଶାହାଙ୍କ ନେତୃତ୍ୱରେ ଜାତୀୟ ଗଣତାନ୍ତ୍ରିକ ମେଣ୍ଟର ଏକ ପ୍ରତିନିଧି ଦଳ ଯେଉଁଥିରେ ଶ୍ରୀ ପ୍ରକାଶ ସିଂହ ବାଦଲ , ଶ୍ରୀ ରାଜନାଥ ସିଂହ , ଶ୍ରୀ ନୀତିଶ କୁମାର , ଶ୍ରୀ ରାମ ବିଳାସ ପାସୱାନ , ଶ୍ରୀମତୀ ସୁଷମା ସ୍ୱରାଜ , ଶ୍ରୀ ଉଦ୍ଧବ ଠାକରେ , ଶ୍ରୀ ନୀତିନ ଗଡ଼କରୀ , ଶ୍ରୀ କେ ପାଲାନିସ୍ୱାମୀ , ଶ୍ରୀ କୋନାର୍ଡ଼ ସାଙ୍ଗମା ଏବଂ ଶ୍ରୀ ନିଫୁ ରିଓ ଏବଂ ଅନ୍ୟମାନେ ସାମିଲ ଥିଲେ ସେମାନେ ରାଷ୍ଟ୍ରପତି ଭବନରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସାକ୍ଷାତ କରିଥିଲେ ।


    ଏହି ଅବସରରେ ବିଜେପି ସଂସଦୀୟ ଦଳର ନେତା ଭାବେ ଶ୍ରୀ ନରେନ୍ଦ୍ର ମୋଦୀଙ୍କୁ ନିର୍ବାଚିତ କରାଯାଇଥିବା ଏକ ପତ୍ର ସେମାନେ ରାଷ୍ଟ୍ରପତିଙ୍କୁ ପ୍ରଦାନ କରିଥିଲେ । ସେହିଭଳି ଏନଡ଼ିଏ ଶାସକ ଦଳର ସମର୍ଥନ ବିଜେପି ଦଳ ପ୍ରତି ରହିଥିବା ଏକ ପତ୍ର ରାଷ୍ଟ୍ରପତିଙ୍କୁ ପ୍ରଦାନ କରାଯାଇଥିଲା ।


    ****************

    
    
    (Release ID: 1572619) Visitor Counter : 27