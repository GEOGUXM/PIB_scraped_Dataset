      ପ୍ରତିରକ୍ଷା ମନ୍ତ୍ରଣାଳୟ

      ସୁ-30 ଏମକେଆଇ ବାୟୁଯାନରୁ ବ୍ରହ୍ମୋସ କ୍ଷେପଣାସ୍ତ୍ରର ସଫଳ ପରୀକ୍ଷଣ
      Posted On: 22 MAY 2019 5:52PM by PIB Bhubaneshwar


    ଆଜି ଆଇଏଏଫ ଏହାର ଆଗଧାଡିର ବାୟୁଯାନ ସୁ-30 ଏମକେଆଇରୁ ସଫଳତାର ସହ ବାୟୁ ମାର୍ଗରେ ଗତି କରୁଥିବା ବ୍ରହ୍ମୋସ କ୍ଷେପଣାସ୍ତ୍ରର ପରୀକ୍ଷଣ କରିଛି । ଏହି ବାୟୁଯାନରୁ ସଠିକ ଭାବେ କ୍ଷେପଣାସ୍ତ୍ରକୁ ପ୍ରେରଣ କରାଯାଇଥିଲା ଏବଂ ଏହା ସଠିକ ଦିଗରେ ଗତି କରି ଲକ୍ଷ୍ୟସ୍ଥଳକୁ ଭେଦ କରିଥିଲା । ବାୟୁମାର୍ଗରୁ ସ୍ଥଳଭାଗରେ ଗତି କରୁଥିବା ଏହି କ୍ଷେପଣାସ୍ତ୍ର ହେଉଛି ଏକ ସୁପରସୋନିକ କ୍ରୁଜ ମିସାଇଲ ଓ ଏହାର ଓଜନ ହେଉଛି 2.5ଟନ । ଏହି କ୍ଷେପଣାସ୍ତ୍ରର ମାରକ କ୍ଷମତା ହେଉଛି 300କିମି ଏବଂ ଏହାର ଡିଜାଇନ ପ୍ରସ୍ତୁତ କରିଛି ବିଏପିଏଲ ।


    ବିଶ୍ୱର ପ୍ରଥମ ବାୟୁ ସେନା ଭାବେ ଆଇଏଏଏଫ ପୂର୍ବରୁ 2017 ନଭେମ୍ବର 17 ତାରିଖରେ ଏହି କ୍ଷେପଣାସ୍ତ୍ରକୁ ଆକାଶ ମାର୍ଗରୁ ସମୁଦ୍ର ମଧ୍ୟରେ ସଫଳ ପରୀକ୍ଷଣ କରିଥିଲା । ଆଜି ଏହି କ୍ଷେପଣାସ୍ତ୍ରର ଏହିପରି ଭାବେ ଦ୍ୱିତୀୟ ସଫଳ ପରୀକ୍ଷଣ ଥିଲା । ଏହି କ୍ଷେପଣାସ୍ତ୍ରର ସମନ୍ୱୟ ଏକ ଜଟିଳ ପ୍ରକ୍ରିୟା ଯାହାର ପରୀକ୍ଷଣ ପାଇଁ ବାୟୁଯାନର ଯାନ୍ତ୍ରିକ , ବୈଦ୍ୟୁତିକ ଏବଂ ସପ୍ଟୱେୟାର କ୍ଷେତ୍ରରେ ପରିବର୍ତନ ଅଣାଯାଇଛି । ଆରମ୍ଭ ଦିନରୁ ଆଇଏଏଫ ଏହି କାର୍ଯ୍ୟଧାରାରେ ଲାଗିରହିଛି । ଆଇଏଏଫର ଇଂଜିନିୟରମାନେ ବାୟୁଯାନର ସପ୍ଟୱେୟାର ନିର୍ମାଣ କରିଛନ୍ତି ଏବଂ ହାଲର ଇଂଜିନିୟରମାନେ ଏହାର ଯାନ୍ତ୍ରିକ ଓ ବୈଦ୍ୟୁତିକ ନିର୍ମାଣ କରିଛନ୍ତି । ଏପରି ଏକ ଜଟିଳ ସମନ୍ୱୟମୂଳକ ପରୀକ୍ଷଣକୁ ସଫଳ କରିବାରେ ଆଇଏଏଫ , ଡିଆରଡିଓ , ବିଏପିଏଲ ଓ ହାଲର କାର୍ଯ୍ୟକର୍ତାମାନଙ୍କ ଉତ୍ସର୍ଗୀକୃତ ପ୍ରୟାସ ଦେଶର ସାମର୍ଥ୍ୟକୁ ପ୍ରତିପାଦିତ କରିଛି ।


    ପରୀକ୍ଷଣ ବେଳେ ରେଞ୍ଜ ସୁରକ୍ଷା ନିଶ୍ଚିତ କରିବା ନେଇ ଭାରତୀୟ ନୌସେନା ବହୁ ସଂଖ୍ୟାରେ ଜାହାଜ ପ୍ରସ୍ତୁତ କରି ରଖିଥିଲେ । ଏହି ସଫଳ ପରୀକ୍ଷଣ ପରେ ସମସ୍ତ ପ୍ରକାରର ପ୍ରତିକୂଳ ପାଣିପାଗ ସତ୍ୱେ ଭାରତୀୟ ବାୟୁସେନା ଦୂର ରେଞ୍ଜରୁ ସମୁଦ୍ର ଓ ସ୍ଥଳଭାଗକୁ ଲକ୍ଷ୍ୟଭେଦ କରିବାରେ ସମର୍ଥ ହେବ । ଏହି କ୍ଷେପଣାସ୍ତ୍ରର ସାମର୍ଥ୍ୟ ଏବଂ ସୁ-30 ଏମକେଆଇ ବାୟୁଯାନର ଚମତ୍କାର ପ୍ରଦର୍ଶନ ଆଇଏଏଫକୁ ଆବଶ୍ୟକୀୟ ରଣନୈତିକ କ୍ଷମତା ପ୍ରଦାନ କରିଛି ।


    ********************

    
    
    (Release ID: 1572398) Visitor Counter : 34
    
    

      Background release reference

      Successful Firing of Brahmos Air Launched Missile from Su-30 MKI Aircraft