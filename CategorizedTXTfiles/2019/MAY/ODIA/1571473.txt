      ଭୂବିଜ୍ଞାନ ମନ୍ତ୍ରଣାଳୟ

      ଫନୀ ସତର୍କ ସୂଚନା
      •ଶୁକ୍ରବାର ଅପରାହ୍ନରୁ ଓଡିଶାର ଦକ୍ଷିଣ ଉପକୂଳରେ ପବନର ବେଗ ଘଣ୍ଟା ପ୍ରତି 170-180କିମିରୁ ଆରମ୍ଭ ହୋଇ ସର୍ବାଧିକ 200କିମିରେ ପହଞ୍ଚିବାର ସମ୍ଭାବନା
      •ଉପକୂଳ ଓଡିଶା ଓ ଆଭ୍ୟନ୍ତରୀଣ ଓଡିଶାର ଅଧିକାଂଶ ସ୍ଥାନରେ ମଧ୍ୟମ ଧରଣର ବର୍ଷା ଏବଂ କେତେକ ସ୍ଥାନରେ ପ୍ରବଳରୁ ଅତି ପ୍ରବଳ ବର୍ଷା ସମ୍ଭାବନା
      •ମେ 2ରୁ 4 ମଧ୍ୟରେ ଓଡିଶା ଉପକୂଳରେ ସମୁଦ୍ର ପ୍ରବଳ ଅଶାନ୍ତ ରହିବ ଏବଂ ପ୍ରାୟ 1.5 ମିଟର ଉଚ୍ଚତାରେ ଜୁଆର ଉଠିବା ସମ୍ଭାବନା
      •ଗଞ୍ଜାମ, ଖୋର୍ଦ୍ଧା, ପୁରୀ ଓ ଜଗତସିଂହପୁର ଜିଲ୍ଲାମାନଙ୍କର ତଳିଆ ଅଂଚଳକୁ ସମୁଦ୍ର ପାଣି ମାଡି ଆସିବାର ସମ୍ଭାବନା
      •ବିଶାଖାପାଟଣା ଓ ମଛଲିପଟନମଠାରେ ଫନୀକୁ ଡପଲର ରାଡ଼ାର ମାଧ୍ୟମରେ ଟ୍ରାକ କରାଯାଉଛି
      Posted On: 02 MAY 2019 2:24PM by PIB Bhubaneshwar


    ସାମୁଦ୍ରିକ ଝଡ ଫନୀ ଗତ 6 ଘଂଟା ମଧ୍ୟରେ ଘଣ୍ଟାପ୍ରତି 15କିମି ବେଗରେ ପୁନଶ୍ଚ ଉତର-ଉତରପୂର୍ବ ଦିଗରେ ଗତିକରି ଗୁରୁବାର ସକାଳ 8.30ସୁଦ୍ଧା ପୁରୀଠାରୁ 420କିମି ଦକ୍ଷିଣ-ଦକ୍ଷିଣପୂର୍ବ , ବିଶାଖାପାଟଣାଠାରୁ 210କିମି ଦକ୍ଷିଣ-ଦକ୍ଷିଣପୂର୍ବ ଏବଂ ଦିଘାଠାରୁ 610 କିମି ଦକ୍ଷିଣ-ଦକ୍ଷିଣପୂର୍ବରେ କେନ୍ଦ୍ରିଭୂତ ରହିଛି । ଏହା ଉତର-ଉତରପୁର୍ବ ଦିଗରେ ଗତିକରି ମେ 3 ଅପରାହ୍ନରେ ଗୋପାଳପୁର ଓ ଚାନ୍ଦବାଲି ମଧ୍ୟରେ ପୁରୀ ପାର୍ଶ୍ଵ ଦେଇ ଓଡିଶା ଉପକୂଳ ଅତିକ୍ରମ କରିବାର ସମ୍ଭାବନା ରହିଛି । ଏହି ସମୟରେ ପବନର ବେଗ ବୃଦ୍ଧିପାଇ ଘଣ୍ଟାପ୍ରତି 170-180କିମି ରହିବ ଏବଂ ସର୍ବାଧିକ 200କିଲୋମିଟର ଛୁଇଁବାର ସମ୍ଭାବନା ରହିଛି । ବିଶାଖାପାଟଣା ଓ ମଛଲିପଟନମଠାରେ ଏହି ବାତ୍ୟାକୁ ଡପଲର ପାଣିପାଗ ରାଡାର ସହାୟତାରେ ଟ୍ରାକ କରାଯାଉଛି ।


    ଏହାର ପ୍ରଭାବରେ ଗୁରୁବାର ଓଡିଶାର ଦକ୍ଷିଣ ଉପକୂଳ ଏବଂ ଏହାର ନିକଟବର୍ତୀ ଆଭ୍ୟନ୍ତରୀଣ ଓଡିଶାର ଅଧିକାଂଶ ସ୍ଥାନରେ ସ୍ୱଳ୍ପରୁ ମଧ୍ୟମ ଧରଣର ବର୍ଷା ଏବଂ କେତେକ ସ୍ଥାନରେ (ଗଞ୍ଜାମ ଓ ଗଜପତି ଜିଲ୍ଲା) ପ୍ରବଳରୁ ଅତି ପ୍ରବଳ ବର୍ଷା ହେବାର ସମ୍ଭାବନା ରହିଛି । ଶୁକ୍ରବାର ବର୍ଷାର ବେଗ ବୃଦ୍ଧି ପାଇବ ଏବଂ ଉପକୂଳ ଓଡିଶା ଓ ଆଭ୍ୟନ୍ତରୀଣ ଓଡିଶାର ଅଧିକାଂଶ ସ୍ଥାନରେ ମଧ୍ୟମ ଧରଣର ବର୍ଷା ଏବଂ କେତେକ ସ୍ଥାନରେ ପ୍ରବଳରୁ ଅତି ପ୍ରବଳ ବର୍ଷା ହେବାର ସମ୍ଭାବନା ରହିଛି । ଶନିବାର ଅଧିକାଂଶ ସ୍ଥାନରେ ସ୍ୱଳ୍ପରୁ ମଧ୍ୟମ ଧରଣର ବର୍ଷା ଏବଂ ଉତର ଓଡିଶାର ବାଲେଶ୍ୱର ଓ ମୟୁରଭଞ୍ଜ ଜିଲ୍ଲାରେ ପ୍ରବଳରୁ ଅତି ପ୍ରବଳ ବର୍ଷା ହେବାର ସମ୍ଭାବନା ରହିଛି ।


    ଗୁରୁବାର ରାତିରୁ ଝଡର ପ୍ରଭାବରେ ପବନର ବେଗ ଘଣ୍ଟାପ୍ରତି 60-70କିମି ବେଗରେ ଆରମ୍ଭ ହୋଇ କ୍ରମେ ଏହା ସର୍ବାଧିକ 85 କିମିରେ ପହଂଚିବାର ସମ୍ଭାବନା ରହିଛି । ଶୁକ୍ରବାର ଅପରାହ୍ନରୁ ପରବର୍ତୀ 12 ଘଂଟା ଧରି ଓଡିଶାର ଦକ୍ଷିଣ ଉପକୂଳରେ ପବନର ବେଗ ଘଣ୍ଟାପ୍ରତି 170-180 କିମିରୁ ଆରମ୍ଭ ହୋଇ ସର୍ବାଧିକ 200କିମିରେ ପହଞ୍ଚିବାର ସମ୍ଭାବନା ରହିଛି । ଅନ୍ୟ ଉପକୂଳବର୍ତୀ ଜିଲ୍ଲାମାନଙ୍କରେ ପବନର ବେଗ ଘଣ୍ଟାପ୍ରତି 90-100କିମି ବେଗରୁ ଆରମ୍ଭ ହୋଇ ସର୍ବାଧିକ 115କିମିରେ ପହଞ୍ଚିବାର ସମ୍ଭାବନା ରହିଛି ।


    ମେ 2ରୁ 4 ମଧ୍ୟରେ ଓଡିଶା ଉପକୂଳରେ ସମୁଦ୍ର ପ୍ରବଳ ଅଶାନ୍ତ ରହିବ ଏବଂ ପ୍ରାୟ 1.5ମିଟର ଉଚ୍ଚତାରେ ଜୁଆର ଉଠିବ । ଝଡ ସ୍ଥଳଭାଗ ଛୁଇଁବା ସମୟରେ ଜୁଆରର ଉଚ୍ଚତା ବୃଦ୍ଧି ପାଇବ ଏବଂ ଗଞ୍ଜାମ , ଖୋର୍ଦ୍ଧା , ପୁରୀ ଓ ଜଗତସିଂହପୁର ଜିଲ୍ଲାମାନଙ୍କର ତଳିଆ ଅଂଚଳକୁ ସମୁଦ୍ର ପାଣି ମାଡି ଆସିବାର ସମ୍ଭାବନା ରହିଛି । ମେ 1ରୁ 4 ମଧ୍ୟରେ ସମୁଦ୍ର ମଧ୍ୟକୁ ଢ଼ଙ୍ଗା ନେଇ ଯିବା ପାଇଁ ମତ୍ସ୍ୟଜୀବିମାନଙ୍କୁ ବାରଣ କରାଯାଇଛି । ଯେଉଁମାନେ ପୂର୍ବରୁ ସମୁଦ୍ର ମଧ୍ୟକୁ ଯାଇଛନ୍ତି ସେମାନଙ୍କୁ ଯଥାଶୀଘ୍ର ଫେରିଆସିବା ପାଇଁ ସତର୍କ କରାଯାଇଛି ।


    ***************

    
    
    (Release ID: 1571473) Visitor Counter : 42