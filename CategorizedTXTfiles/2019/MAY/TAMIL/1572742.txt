      சுகாதாரம் மற்றும் குடும்ப நலத்துறை அமைச்சகம்

      முதுநிலை மருத்துவப் படிப்புகளுக்கு விண்ணப்பிப்பதற்கான கால அவகாசத்தை நீட்டிக்குமாறு இந்திய மருத்துவ கவுன்சிலுக்கு சுகாதார அமைச்சகம் வேண்டுகோள்
      Posted On: 28 MAY 2019 3:16PM by PIB Chennai


    மாநிலங்களில், 2019-20 கல்வியாண்டில் காலியாக உள்ள முதுநிலை மருத்துவப் படிப்புகளுக்கான இடங்களை பூர்த்தி செய்ய ஏதுவாக, மாணவர் சேர்க்கைக்கு விண்ணப்பிப்பதற்கான கால அவகாசத்தை 2019 மே 18-ஆம் தேதியிலிருந்து மே 31-ந் தேதிவரை நீட்டிக்க வேண்டும் என்ற கோரிக்கையை பரிசீலிக்குமாறு, இந்திய மருத்துவ கவுன்சிலை மத்திய சுகாதாரம் மற்றும் குடும்பநல அமைச்சகம் கேட்டுக்கொண்டுள்ளது.


    இந்திய மருத்துவ கவுன்சில் வெளியிட்டுள்ள கால அட்டவணைப்படி, மாநிலங்களில் முதுநிலை மருத்துவப் படிப்புகளுக்கு விண்ணப்பிப்பதற்கான கடைசி தேதி 2019 மே 18 ஆகும். ஆனால், இந்த கால அவகாசத்தை மே 18-லிருந்து, மே 31 வரை நீட்டிக்குமாறு கல்வி நிறுவனங்கள் / மாநில அரசுகளிடமிருந்து மத்திய அரசுக்கு கோரிக்கை வரப்பெற்றுள்ளது.


    எனவே, இந்த கோரிக்கை குறித்து ஆராய்ந்து தகுந்த பரிந்துரையை வழங்குமாறு, இந்திய மருத்துவ கவுன்சிலின் நிர்வாகக் குழுவை மத்திய சுகாதார அமைச்சகம் கேட்டுக்கொண்டுள்ளது. இந்தக் கோரிக்கை குறித்து மருத்துவ கவுன்சிலின் நிர்வாகக் குழு இன்று (28.05.2019) கூடி பரிசீலிக்கவுள்ளது.


    ****

    
    
    (Release ID: 1572742) Visitor Counter : 29
    
    
      Read this release in: Malayalam , English , Urdu , Marathi , Hindi , Bengali