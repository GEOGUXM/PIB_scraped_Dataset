      PIB Headquarters

      சென்னையில் தொழிலாளர் வருங்கால வைப்பு நிதி அலுவலகத்தில் குறைதீர்ப்பு முகாம்
      Posted On: 28 MAY 2019 4:26PM by PIB Chennai


    மத்திய அரசின் தொழிலாளர் மற்றும் வேலைவாய்ப்புத்துறையின் கீழ் செயல்படும் தொழிலாளர் வருங்கால வைப்புநிதி சென்னை மண்டல அலுவலகம் சார்பில், மாதம் தோறும் 10-ஆம் தேதியன்று, சந்தாதாரர்கள் / வேலைவாய்ப்பு வழங்குவோரின் நீண்டகால கோரிக்கைகளுக்கு விரைந்து தீர்வு காண்பதற்கான சிறப்பு முகாம் “நிதி ஆப்கே நிகத்” (உங்கள் அருகில் வைப்பு நிதி) என்ற பெயரில் நடத்தப்பட்டு வருகிறது.


    இதன்படி 2019 ஜூன் மாதத்திற்கான “நிதி ஆப்கே நிகத்”, வரும் ஜூன் மாதம் 10-ந்தேதி திங்கட்கிழமையன்று, தொழிலாளர் வருங்கால வைப்புநிதி மண்டல அலுவலகம், எண்.37, ராயப்பேட்டை நெடுஞ்சாலை, சென்னை – 600 014 என்ற முகவரியில் நடைபெறவுள்ளது. கீழ்காணும் நேர அட்டவணைப்படி இந்த சிறப்பு முகாம் நடைபெறும் :


      * I. சந்தாதாரர்கள் / உறுப்பினர்கள் / ஓய்வூதியதாரர்கள் : காலை மணி 10.30 முதல் பிற்பகல் 1.00 மணி வரை

     1. வேலை வழங்குவோர் : பிற்பகல் 3.00 முதல் 4 மணி வரை
     2. எல்லைக்குட்பட்ட பகுதியில் அமைந்துள்ள விதி விலக்கு பெற்ற நிறுவனங்கள் : பிற்பகல் 4 மணி முதல் 5 மணி வரை

    சந்தாதாரர்கள் / வேலை வழங்குவோர் (தொழில் நிறுவனங்கள்) நீண்டகாலமாக நிலுவையில் உள்ள தங்களது கோரிக்கைகளுக்கு தீர்வு காண விரும்புவோர், அல்லது சேவை / அமைப்பை மேம்படுத்துவதற்கான ஆலோசனை கூற விரும்புவோர், தத்தமது பெயர்களை வைப்பு நிதி அலுவலகத்தின் மக்கள் தொடர்பு அலுவலரிடம் அவரவர் கணக்கு எண், கோரிக்கையின் தன்மை போன்ற விவரங்களுடன் வரும் ஜூன் 3-ஆம் தேதிக்குள் பதிவு செய்து கொள்ளுமாறு வைப்பு நிதி அலுவலகத்தின் மண்டல ஆணையர் திரு சலீல் சங்கர் கேட்டுக் கொண்டுள்ளார்.


    *********

    
    
    (Release ID: 1572734) Visitor Counter : 101
    
    
      Read this release in: English
    
    
    

2.