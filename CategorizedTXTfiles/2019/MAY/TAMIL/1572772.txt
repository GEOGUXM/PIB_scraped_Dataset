      PIB Headquarters

      வீட்டு வசதி மற்றும் நகர்ப்புற மேம்பாட்டுக் கழகம் - ஹட்கோ சாதனை அளவாக ரூ1,180 கோடி நிகர லாபம் ஈட்டியுள்ளது
      Posted On: 29 MAY 2019 3:53PM by PIB Chennai


    மத்திய அரசு நிறுவனமான வீட்டு வசதி மற்றும் நகர்ப்புற மேம்பாட்டுக் கழகம் - ஹட்கோ கடந்த நிதியாண்டில் (2018-19) முன் எப்போதும் இல்லாத சாதனை அளவாக ரூ 1,180 கோடி நிகர லாபம் ஈட்டியுள்ளது . 2017-18ஆம் நிதியாண்டில் ஈட்டிய ரூ 1010 கோடி நிகர லாபத்தை விட இது 17 சதவீதம் அதிகம் என்று இந்த நிறுவனத்தின் தலைவரும், நிர்வாக இயக்குநருமான டாக்டர். எம். ரவிகாந்த் தெரிவித்துள்ளார்.


    2017-18ஆம் நிதியாண்டில் ரூ.9,943 கோடியாக இருந்த இந்நிறுவனத்தின் ஒட்டுமொத்த மதிப்பு 10 சதவீத வளர்ச்சியுடன் 2018-19ஆம் நிதியாண்டில் ரூ.10,956 கோடியாக அதிகரித்துள்ளது. 2017-18ல் ரூ.4,171 கோடியாக இருந்த ஒட்டு மொத்த வருவாய் மதிப்பு 33 சதவீதம் அதிகரித்து 2018-19ல் ரூ.5,548 கோடி ஆகியுள்ளது.


    ஹட்கோ மூலம் வழங்கப்பட்ட கடன் அளவு 2017-18ல் ரூ.16,565 கோடியாக இருந்தது. 2018-19ல் 87 சதவீத வளர்ச்சியுடன் ரூ.31,009 கோடியாக அதிகரித்துள்ளது. ஹட்கோ நிறுவனத்தின் வரவு செலவின் அளவு 2017-18ஐ விட, 2018-19ல் 49 சதவீதம் அதிகரித்துள்ளது. அதாவது இந்த நிதியாண்டில் இது ரூ. 72,829 கோடியாகவும், இதற்கு முந்தைய நிதியாண்டில் ரூ.48,915 கோடியாகவும் இருந்தது. ஹட்கோவின் வாராக்கடன் அளவு 0.50 சதவீதமாகும். இந்தத் துறையிலேயே மிகவும் குறைந்த அளவு இதுதான் என்று திரு.ரவிகாந்த் தெரிவித்தார்.


    2017-18ல் பொருளாதார ரீதியில் நலிவடைந்த பிரிவினர் குறைந்த வருவாய் பிரிவினர் உள்ளிட்டோருக்கு 8.88 லட்சம் வீடுகள் அனுமதிக்கப்பட்டதாகவும், 2018-19ல் இந்தப் பிரிவினருக்கு மொத்தம் 20.68 லட்சம் குடியிருப்புகள் அனுமதிக்கப்பட்டதாகவும் ஹட்கோ நிறுவன த் தலைவர் கூறினார்.


    ******

    
    
    (Release ID: 1572772) Visitor Counter : 50