      குடியரசுத் துணைத் தலைவர் செயலகம்

      மக்களவைத் தேர்தலில் தெளிவான தீர்ப்பை வழங்கியமைக்காக இந்திய மக்களுக்கு குடியரசுத் துணைத் தலைவர் வாழ்த்து
      சுமூகமாகவும், திறம்படவும் தேர்தலை நடத்திய தேர்தல் ஆணையத்திற்கும் பாராட்டு

      Posted On: 23 MAY 2019 7:31PM by PIB Chennai

    மக்களவைத் தேர்தலில் இந்திய மக்கள் தெளிவான, தீர்க்கமான முடிவை அளித்தமைக்காக குடியரசுத் துணைத் தலைவர் திரு. எம்.வெங்கையா நாயுடு வாழ்த்து தெரிவித்துள்ளார். கட்சி கண்ணோட்டத்தை மறந்து, செழுமைமிக்க ஜனநாயக பாரம்பரியத்தின் அடிப்படையை தொடர்ந்து வலுப்படுத்துவோம் என்று தனது வாழ்த்து செய்தியில் குடியரசுத் துணைத் தலைவர் கூறியிருக்கிறார்.


    அவரது வாழ்த்துச் செய்தி பின்வருமாறு:


    நிலையான அரசு அமைவதற்கு தெளிவான, திட்டவட்டமான தீர்ப்பை தேர்தலில் வழங்கிய இந்திய மக்களுக்கு எனது வாழ்த்துக்கள்.


    திறம்படவும், சுமூகமாகவும் தேர்தலை நடத்தியமைக்காக தேர்தல் ஆணையத்திற்கும் பாராட்டுக்களை தெரிவித்துக் கொள்கிறேன்.


    மக்களின் நம்பிக்கையை பெற்று இந்த தேர்தலில் வெற்றி பெற்ற கட்சிகளுக்கும், வேட்பாளர்களுக்கும் வாழ்த்துக்களை தெரிவித்துக் கொள்கிறேன்.


    எந்த கட்சியை சார்ந்திருந்தாலும் செழுமைமிக்க ஜனநாயக பாரம்பரியத்தின் அடிப்படையை மேலும் ஆழமாக்கி வளர்ச்சி, சீர்திருத்தம் மக்களின் வாழ்வில் மேம்பாடு ஆகிய லட்சியங்களை நிறைவேற்ற ஒருங்கிணைந்து பாடுபடுவோம்.

    
    
    (Release ID: 1572442) Visitor Counter : 38
    
    
      Read this release in: English , Urdu , Hindi , Marathi