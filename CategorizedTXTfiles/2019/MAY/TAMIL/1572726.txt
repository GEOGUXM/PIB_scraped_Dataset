      PIB Headquarters

      எஸ்சி/எஸ்டி வகுப்பினருக்கு பயிற்சி அளிக்க விண்ணப்பங்கள் வரவேற்பு
      Posted On: 28 MAY 2019 3:25PM by PIB Chennai


    , மத்திய தொழிலாளர் மற்றும் வேலைவாய்ப்புத் துறையின் கீழ் செயல்படும் தேசிய வேலைவாய்ப்பு சேவை மையம் மூலம், 26-வது கட்ட சிறப்பு பயிற்சி திட்டத்தின் கீழ், எஸ்சி/எஸ்டி வகுப் பைச் சேர்ந்த 60 பேருக்கு சுருக்கெழுத்துப் பயிற்சி அளிப்பதற்கு தகுதியான பயிற்சி நிறுவனங்கள் / அமைப்புகளிடமிருந்து விண்ணப்பங்கள் வரவேற்கப்படுகின்றன. நன்கு பயிற்சி பெற்ற பயிற்றுனர்கள், பயிற்சி கட்டமைப்பு மற்றும் உரிய இடவசதியுடன் கூடிய விருப்பம் உள்ள நிறுவனங்கள் இத்திட்டத்தின் கீழ் பயிற்சி வழங்க விண்ணப்பிக்கலாம்.


    தேர்வு செய்யப்படும் பயிற்சி நிறுவனம் (1) பொது விழிப்புணர்வு, (2) பொது ஆங்கிலம், (3) எண் கணித திறன், (4) சுருக்கெழுத்து மற்றும் தட்டச்சு, (5) கணினியில் அடிப்படை அறிவாற்றல் போன்ற பிரிவுகளில், தமிழ்நாட்டில் உள்ள கல்வி திறன் பெற்ற வேலைவாய்ப்பு தேடும் எஸ்சி/எஸ்டி வகுப்பினருக்கு பல்வேறு போட்டித் தேர்வுகளில் பங்கேற்கும் வகையில் பயிற்சிகளை வழங்கவேண்டும். தேர்வு செய்யப்படும் நிறுவனங்கள் அல்லது அமைப்புகளுக்கு தொழில் முறை கட்டணமாக ஒரு விண்ணப்பதாரருக்கு, மாதத்திற்கு ரூ.800 வீதம் வழங்கப்படும்.


    விருப்பம் உள்ள நிறுவனங்கள் / அமைப்புகள், எண்.56, சாந்தோம் நெடுஞ்சாலை, தமிழ்நாடு குடிசை மாற்று வாரிய வளாகம், சென்னை-4-ல் (தொலைபேசி எண் – 044-24615112) உள்ள எஸ்சி/எஸ்டி வகுப்பினருக்கான தேசிய வேலைவாய்ப்பு சேவை மையத்தின் உதவி மண்டல வேலைவாய்ப்பு அதிகாரிக்கு, ஜூன் 20-ஆம் தேதிக்குள் விண்ணபிக்குமாறு, இந்த மையத்தின் உதவி மண்டல வேலைவாய்ப்பு அதிகாரி திரு.எஸ்.கே.சாகு கேட்டுக் கொண்டுள்ளார்.


    *********

    
    
    (Release ID: 1572726) Visitor Counter : 48
    
    
      Read this release in: English