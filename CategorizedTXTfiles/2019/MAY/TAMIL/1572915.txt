      குடியரசுத் தலைவர் செயலகம்

      இந்திய பிரதமரின் பதவி ஏற்பு விழாவில் கலந்து கொண்ட நாடுகளின் / அரசுகளின் தலைவர்களை கவுரவிக்கும் வகையில் குடியரசுத்தலைவர் சிறப்பு விருந்தளித்தார்
      Posted On: 31 MAY 2019 2:29PM by PIB Chennai


    இந்திய பிரதமரின் பதவியேற்பு விழாவில் கலந்து கொண்ட நாடுகளின் / அரசுகளின் தலைவர்களை கவுரவிக்கும் வகையில், குடியரசுத் தலைவர் திரு.ராம்நாத் கோவிந்த், நேற்று குடியரசுத்தலைவர் மாளிகையில் சிறப்பு விருந்தளித்தார்.


    பங்களாதேஷ் மக்கள் குடியரசின் தலைவர் திரு.முகமது அப்துல் ஹமீத், இலங்கை ஜனநாயக சோஷலிச குடியரசின் அதிபர் திரு மைத்ரி பாலசிறிசேனா, கிரிக்ஸ் குடியரசுத் தலைவர் திரு, சூரன்பாய் ஜீன்பிக்காவ், மியான்மர் ஒன்றிய குடியரசுத்தலைவர் திரு.யூ.வின் மின்ட் மொரிஷிய குடியரசின் பிரதமர் திரு.பிரவிந்த் குமார் ஜக்நாத், நேபாள பிரதமர் திரு.கே.பி. சர்மா ஒலி, பூடான் அரசாட்சியின் பிரதமர் டாக்டர் லோட்டே ஷேரீங் மற்றும் தாய்லாந்து அரசாட்சியின் பிரதமரின் சிறப்பு பிரதிநிதி திரு.கிறிஸாடா பூன்ராஷ் ஆகிய முக்கிய பிரமுகர்கள் சிறப்பு விருந்தில் பங்கேற்றனர்.


    நிகழ்ச்சியில் பேசிய குடியரசுத்தலைவர் “இந்தியாவின் கனவுகள், இந்தியாவுக்கு மட்டுமல்ல, நமது முன்னேற்றத்திற்கு பணியாற்றும் அதே வேளையில், நமது நெருங்கிய நண்பர்கள், அண்டைநாடுகளிடமிருந்து பெறும் ஆதரவை நாம் உணர்ந்தே இருக்கிறோம். இந்தியப் பெருங்கடலின் வெதுவெதுப்பான நீரிலிருந்து வங்காள விரிகுடாவின் அரவணைப்பு வரையிலும், அதோடு கடந்து மத்திய ஆசியாவின், கலாச்சார இணக்கம் மற்றும் பொருளாதார வாய்ப்புகள் வரையிலும், நமது மக்கள் ஒரே மாதிரியான நம்பிக்கைகளையும், விருப்பங்களையும் கொண்டுள்ளனர். பல நூற்றாண்டுகளாக மத்திய ஆசியாவின் மையப்பகுதியிலிருந்து இந்திய பெருங்கடல் வரையில் இருந்த மிகப்பெரிய வர்த்தக முறைக்கு இந்தியா மையக்கூறாக இருந்துள்ளது. இது நமது மரபு மட்டுமல்ல நமது எதிர்காலமும் ஆகும். நமது மக்களுக்காகவும், உலக சமுதாயத்திற்காகவும், நமது மண்டலத்திலும் அதனைக் கடந்தும், அமைதியையும், வளத்தையும் மேம்படுத்த நாம் ஒன்றாக இணைந்து பணியாற்ற வேண்டும். நமது நாடுகள் ஒவ்வொன்றும், மற்ற நாடுகளின் முன்னேற்றத்திலும் நலவாழ்விலும் பங்களித்து வருகின்றன” என்றார்.


    ----

    
    
    (Release ID: 1572915) Visitor Counter : 76
    
    
      Read this release in: Urdu , English , Marathi , Hindi , Bengali