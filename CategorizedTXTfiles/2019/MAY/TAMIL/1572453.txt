      பிரதமர் அலுவலகம்

      பிரதமர் திரு நரேந்திர மோடிக்கு பிரான்ஸ் அதிபர் தொலைபேசி மூலமான வாழ்த்து
      Posted On: 23 MAY 2019 8:53PM by PIB Chennai


    பிரதமர் திரு.நரேந்திர மோடியின் தேர்தல் வெற்றிக்காக, பிரான்ஸ் அதிபர் மாண்புமிகு இமானுவேல் மேக்ரன் இன்று (23.05.2019) தொலைபேசி மூலம் தொடர்பு கொண்டு வாழ்த்து தெரிவித்தார்.


    இந்தியா-பிரான்ஸ் இடையேயான பாதுகாப்புத் துறை ஒத்துழைப்பை மேலும் வலுப்படுத்துவதற்கு ஒன்றிணைந்து பணியாற்ற இரு தலைவர்களும் உறுதிபூண்டனர். முக்கியமான பிரச்சனைகளில் இந்தியாவுக்கு வலுவான ஆதரவை அளித்த பிரான்சுக்கு பிரதமர் திரு. மோடி நன்றி தெரிவித்தார்.


    ஜனநாயக உலகின் முன்னணித் தலைவர்களில் ஒருவர் பிரதமர் திரு. நரேந்திர மோடி என்று குறிப்பிட்ட அதிபர் திரு. மேக்ரன், பியாரிட்ஸ்சில் நடைபெறவுள்ள ஜி-7 உச்சி மாநாட்டில் பங்கேற்கவும், இருதரப்பு கூட்டத்தில் கலந்து கொள்ளவும் வரும் ஆகஸ்ட் மாதம் பிரான்சுக்குப் பயணம் மேற்கொள்ளவிருக்கும் பிரதமர் திரு. மோடிக்குத் தமது அழைப்பை மீண்டும் உறுதிப்படுத்தினார்.


    ****

    
    
    (Release ID: 1572453) Visitor Counter : 28
    
    
      Read this release in: Assamese , English , Urdu , Marathi , Hindi , Bengali , Kannada , Malayalam