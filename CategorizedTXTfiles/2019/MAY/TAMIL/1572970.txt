      தகவல் மற்றும் ஒலிபரப்பு அமைச்சகம்

      மத்திய அரசு தகவல் ஒலிபரப்பு அமைச்சராக திரு பிரகாஷ் ஜவடேகர் இன்று ( 31.05.2019) பொறுப்பேற்றுக் கொண்டார்
      Posted On: 31 MAY 2019 5:19PM by PIB Chennai


    மத்திய அரசு தகவல் ஒலிபரப்புத்துறையின் அமைச்சராக திரு பிரகாஷ் ஜவடேகர் இன்று (31.05.2019) பொறுப்பேற்றுக் கொண்டார். பொறுப்பேற்றுக் கொண்டபின் செய்தியாளர்களிடம் பேசிய அவர், பிரதமர் திரு நரேந்திர மோடி தலைமையிலான அமைச்சரவையில் பணியாற்றுவதற்கு வாய்ப்பு கிடைத்தமைக்கு தாம் நன்றி தெரிவிப்பதாக குறிப்பிட்டார்.


    ஜனநாயகத்தில் ஊடகங்கள் ஆற்றும் முக்கியமான பங்கினை சுட்டிக்காட்டிய திரு ஜவடேகர், பத்திரிகை சுதந்திரத்தை நிலைநாட்ட தாம் உறுதி பூண்டிருப்பதாகக் குறிப்பிட்டார். பேச்சு சுதந்திரம் மற்றும் கருத்து சுதந்திரம் ஆகியவற்றின் முக்கியத்துவம் பற்றி குறிப்பிட்ட அமைச்சர், நாட்டின் ஜனநாயக நெறிமுறைகளின் முக்கியமான அங்கம் இது என்றார். இந்தத் துறையில் தமக்கு முன்னாள் சிறந்த தலைமைப் பண்புடன், நிலையான நிர்வாகத்தை அளித்த தலைவர்களை தாம் பாராட்டுவதாக குறிப்பிட்டார்.


    திரு ஜவடேகர், தகவல் ஒலிபரப்புத்துறை அமைச்சகத்தின் மூத்த அதிகாரிகள், பல்வேறு ஊடக பிரிவுத் துறைகளின் தலைவர்கள் ஆகியோரையும் சந்தித்தார். அதிகாரிகள், குழுவாக இணைந்து பணியாற்ற வேண்டும் என்று வலியுறுத்திய அமைச்சர், ஆரோக்கியமான மற்றும் நிலையான ஒத்துழைப்போடு வருங்கால பணிகளை மேற்கொள்ளப்படும் என்று நம்பிக்கை தெரிவித்தார்.


    ----

    
    
    (Release ID: 1572970) Visitor Counter : 63
    
    
      Read this release in: English , Urdu , Marathi , Hindi , Gujarati