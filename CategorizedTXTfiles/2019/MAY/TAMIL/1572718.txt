      PIB Headquarters

      மத்திய அரசுப் பணியாளர் தேர்வாணையத்தின் ஒருங்கிணைந்த பட்டதாரி அளவிலான (நிலை -1) தேர்வு 2018
      Posted On: 28 MAY 2019 1:27PM by PIB Chennai


    ஒருங்கிணைந்த பட்டதாரி அளவிலான (நிலை-1) தேர்வு 2018, மத்திய அரசுப் பணியாளர் தேர்வாணையத்தால் கணினி வாயிலாக நடத்தப்படவுள்ளது.

     1. தென் பிராந்தியத்தில் 2,84,104 விண்ணப்பதாரர்கள் இத்தேர்வுக்கு அனுமதிக்கப்பட்டுள்ளனர். இத்தேர்வு ஆந்திரப்பிரதேசத்தில் குண்டூர், கர்னூல், ராஜமுந்திரி, திருப்பதி, விஜயவாடா, விசாகப்பட்டினம் ஆகிய இடங்களிலும், தெலங்கானாவில் ஹைதராபாத், வாரங்கல், கரீம்நகர் ஆகிய இடங்களிலும், தமிழ்நாட்டில் சென்னை, கோயம்புத்தூர், மதுரை, திருச்சிராப்பள்ளி, திருநெல்வேலி, கடலூர் மற்றும் புதுச்சேரி உட்பட 16 நகரங்களில் உள்ள 37 மையங்களில் நடைபெறவுள்ளது.
     2. தென்பிராந்தியத்தில் இந்தத் தேர்வு 04.06.2019, 06.06.2019, 07.06.2019, 10.06.2019, 11.06.2019 மற்றும் 12.06.2019 ஆகிய தேதிகளில் தினந்தோறும் 3 ஷிப்டுகள் வீதம் நடைபெறவுள்ளது. அனைத்து நகரங்கள் / மையங்களிலும், முதல் ஷிப்டு தேர்வு காலை 10 மணி முதல் 11 மணி வரையிலும், 2-வது ஷிப்டு பகல் 1 மணி முதல் 2 மணி வரையிலும், 3-வது ஷிப்டு மாலை 4 மணி முதல் 5 மணி வரையிலும் நடைபெறும்.
     3. விண்ணப்பதாரர்கள் தங்களுக்கான மின்னணு அனுமதிச்சீட்டுகளை, அவர் அவர்களுக்குரிய தேர்வு தேதிக்கு 7 நாட்கள் முன்பாக இருந்து, அவர்களுக்கான தேர்வு முடியும் தேதி வரை, தேர்வாணையத்தின் இ ணையதளத்திலிருந்து பதவிறக்கம் செய்து கொள்ள ஏற்பாடு செய்யப்பட்டுள்ளது. இதுபற்றிய விவரங்கள் விண்ணப்பதாரர்களுக்கு அவர்களது செல்போன் எண்ணிற்கு எஸ்எம்எஸ் மூலமாகவும், மின்னஞ்சல் வாயிலாக தெரிவிக்கப்பட்டுள்ளது.
     4. தேர்வுக் கூடத்திற்குள் வரும் விண்ணப்பதாரர்கள் கைக்கடிகாரங்கள், புத்தகங்கள், காகித துணுக்குகள், பத்திரிகைகள், மின்னணு சாதனங்கள் (செல்போன், ப்ளுடூத், ஹெட்போன், பேனா, பட்டன்ஹோல்/ உளவு கேமிராக்கள், ஸ்கேனர், கால்குலேட்டர் போன்ற சாதனங்கள்) எடுத்துவர அனுமதிக்கப்பட மாட்டார்கள். இதுபோன்ற பொருட்கள் ஏதேனும் விண்ணப்பதாரர்களிடம் இருப்பது கண்டறியப்பட்டால், சம்பந்தப்பட்ட விண்ணப்பதாரரின் விண்ணப்பத்தை ரத்து செய்ய நேரிடும் அல்லது சட்டரீதியான / குற்றவியல் நடவடிக்கை எடுக்க நேரிடும். அத்துடன், சம்பந்தப்பட்ட விண்ணப்பதாரர் அடுத்து வரும் 3-7 ஆண்டுகள் வரை தேர்வு எழுதவும் அனுமதிக்கப்படமாட்டார். எனவே, விண்ணப்பதாரர்கள் தடை செய்யப்பட்ட பொருட்கள் அல்லது பைகளை தேர்வுக்கூட வளாகத்திற்குள் எடுத்துவர அனுமதியில்லை.
     5. மேலும், மின்னணு வடிவிலான தேர்வுக்கூட அனுமதிச்சீட்டு மற்றும் அசல் அடையாள ஆவணம் இல்லாத விண்ணப்பதாரர்கள் யாரும், தேர்வு எழுத அனுமதிக்கப்படமாட்டார்கள் எனவே, விண்ணப்பதார்ர்கள் தங்களுக்குரிய மின்னணு அனுமதிச்சீட்டுகளை பதிவிறக்கம் செய்யுமாறு கேட்டுக்கொள்ளப்படுகிறார்கள். மேலும் விவரங்களுக்கு தேர்வாணையத்தின் தென்பிராந்திய அலுவலக உதவி எண்ணிற்கு (044-28251139, செல்போன் – 9444234705) தொடர்பு கொள்ளலாம் என மத்திய அரசுப் பணியாளர் தேர்வாணையத்தின் சென்னை மண்டல இயக்குநர் திரு.கே.நாகராஜா தெரிவித்துள்ளார்.

    **********

    
    
    (Release ID: 1572718) Visitor Counter : 84
    
    
      Read this release in: English
    
    
    

5.