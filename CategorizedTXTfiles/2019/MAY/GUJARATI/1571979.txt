      ગૃહ મંત્રાલય

      પદ્મ પુરસ્કાર 2020 માટે નામાંકન આમંત્રિત કરાયા
      Posted On: 14 MAY 2019 3:27PM by PIB Ahmedabad


    નવી દિલ્હી, 13-05-2019


    પ્રજાસત્તાક દિવસ 2020ના રોજ પદ્મ પુરસ્કાર એનાયત કરવા માટે ઓનલાઈન નામાંકન આમંત્રિત કરાયા છે. નામાંકન કરવાની છેલ્લી તારીખ 15 સપ્ટેમ્બર, 2019 છે.


    પદ્મ પુરસ્કાર માટેની ભલામણ માત્ર ઓનલાઈન માધ્યમથી જ સ્વીકારવામાં આવશે. ભલામણ www.padmaawards.gov.in પર કરવાની રહેશે. તમામ નાગરિકો સ્વ-નામાંકન સહિત કોઈના પણ માટે ભલામણ કરી શકે છે. ભલામણ કરતી વખતે પોર્ટલ પર માગવામાં આવેલ તમામ માહિતી સહિત જે વ્યક્તિની ભલામણ કરવામાં આવી રહી હોય તેના કાર્ય વિશેની સંપૂર્ણ માહિતી આપવી જરૂરી છે.


    પદ્મ પુરસ્કાર દેશના સર્વોચ્ચ નાગરિક પુરસ્કાર છે. 1954 થી શરૂ કરાયેલા આ પુરસ્કાર દર વર્ષે પ્રજાસત્તાક દિવસે જાહેર કરવામાં આવે છે. કલા, સાહિત્ય અને શિક્ષણ, રમત ગમત, મેડિસીન, સામાજીક સેવા, વિજ્ઞાન અને ઈજનેરી, જાહેર બાબતો, જાહેર સેવા, વેપાર અને ઉદ્યોગ જેવા ક્ષેત્રોમાં અભૂતપૂર્વ યોગદાન આપનારા વ્યક્તિઓને આ પુરસ્કાર પ્રદાન કરવામાં આવે છે.


    ગૃહ મંત્રાલય દ્વારા કેન્દ્ર સરકાર તથા રાજ્ય સરકારોના વિભાગોને અભૂતપૂર્વ યોગદાન કરનારા લોકોની ઓળખ કરી તેમના માટે ભલામણ કરવા પણ જણાવાયું છે કે જેથી આ પુરસ્કાર માટે લાયક ઉમેદવારો તેનાથી વંચિત ન રહી જાય અને તેમના કાર્યને વ્યાપક ઓળખ મળે.


    આ પુરસ્કાર વિશેની વધુ માહિતી ગૃહ મંત્રાલયની વેબસાઈટ www.padmaawards.gov.in/selectionguidelines.aspx પરથી મેળવી શકાશે.


    JKhunt/GP

    
    
    (Release ID: 1571979) Visitor Counter : 142