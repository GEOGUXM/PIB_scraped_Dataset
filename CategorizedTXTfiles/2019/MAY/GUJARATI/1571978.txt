      સમાજીક ન્યાય અને અધિકારીતા મંત્રાલય

      ‘વયોશ્રેષ્ઠ સન્માન’ માટે નામાંકન આમંત્રિત કરાયા
      Posted On: 14 MAY 2019 3:26PM by PIB Ahmedabad


    નવી દિલ્હી, 13-05-2019


    કેન્દ્રીય સામાજીક ન્યાય અને અધિકારીતા મંત્રાલય દ્વારા ‘વયોશ્રેષ્ઠ સન્માન – વરિષ્ઠ નાગરિકો માટે રાષ્ટ્રીય પુરસ્કાર – 2019’ માટે નામાંકન આમંત્રિત કરવામાં આવ્યા છે. નામાંકન માટેની છેલ્લી તારીખ 31મી મે, 2019 છે. નામાંકન નક્કી કરાયેલા અરજી પત્રકમાં કરવાનું રહેશે. આ અરજી પત્રક મંત્રાલયની વેબસાઈટ www.socialjustice.nic.in પરથી મળી રહેશે.


    કેન્દ્ર સરકારના તથા રાજ્ય સરકારના વિવિધ વિભાગો, કેન્દ્ર શાસિત પ્રદેશો, પદ્મ પુરસ્કાર, વયોશ્રેષ્ઠ સન્માન તથા અન્ય રાષ્ટ્રીય પુરસ્કારના વિજેતાઓ, વરિષ્ઠ નાગરિકો માટેની રાષ્ટ્રીય પરિષદના સભ્યો, પ્રખ્યાત ચેમ્બર્સ જેવી કે FICCI, CII, ASSOCHAM, NASSCOM વગેરે આ પુરસ્કાર માટે વરિષ્ઠ નાગરિકો કે સંસ્થાની ભલામણ કરી શકે છે.


    કેન્દ્રીય સામાજીક ન્યાય અને અધિકારીતા મંત્રાલય દર વર્ષે પહેલી ઓક્ટોબરના રોજ ‘વરિષ્ઠ વ્યક્તિ માટેના રાષ્ટ્રીય દિવસ’ની ઉજવણી કરે છે, જેના ભાગ રૂપે પ્રખ્યાત વરિષ્ઠ નાગરિક અથવા વરિષ્ઠ નાગરિકોના વિષયમાં અદભુત કાર્ય કરનારી સંસ્થાઓના કામને બિરદાવવા માટે વયોશ્રેષ્ઠ પુરસ્કાર પ્રદાન કરે છે. આ પુરસ્કાર દર વર્ષે પહેલી ઓક્ટોબરના રોજ ભારતના રાષ્ટ્રપતિ દ્વારા એનાયત કરવામાં આવે છે.


    JKhunt/GP

    
    
    (Release ID: 1571978) Visitor Counter : 79