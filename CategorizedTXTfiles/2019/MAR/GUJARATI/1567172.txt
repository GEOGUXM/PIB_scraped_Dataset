      પ્રધાનમંત્રીનું કાર્યાલય

      પ્રધાનમંત્રી 3 માર્ચ, 2019નાં રોજ ઉત્તરપ્રદેશમાં અમેઠીની મુલાકાત લેશે
      
      ઇન્ડો-રશિયન રાઇફલ્સ પ્રાઇવેટ લિમિટેડનું લોકાર્પણ કરશે
      
      પ્રધાનમંત્રી અમેઠી અને આસપાસનાં વિસ્તાર માટે કેટલાક વિકાસલક્ષી પ્રોજેક્ટનું અનાવરણ કરશે
      Posted On: 02 MAR 2019 2:36PM by PIB Ahmedabad


    પ્રધાનમંત્રી શ્રી નરેન્દ્ર મોદી આવતીકાલે 3 માર્ચ , 2019નાં રોજ ઉત્તરપ્રદેશમાં અમેઠીની મુલાકાત લેશે.


    અમેઠીમાં કૌહરમાં પ્રધાનમંત્રી દેશને ઇન્ડો-રશિયન રાઇફલ્સ પ્રાઇવેટ લિમિટેડ અર્પણ કરશે.


    ઇન્ડો-રશિયન રાઇફલ્સ પ્રાઇવેટ લિમિટેડ એ ભારતની ઓર્ડિનન્સ ફેક્ટરી અને રશિયાની કંપની વચ્ચે સંયુક્ત સાહસ છે , જે ભારત અને રશિયા વચ્ચે સહકારનાં ક્ષેત્રમાં સીમાચિહ્નરૂપ છે.


    મેક ઇન ઇન્ડિયાનાં ઉજ્જવળ ઉદાહરણ સ્વરૂપે આ સંયુક્ત સાહસ દેશમાં સૈન્ય દળોને મજબૂત કરશે અને રાષ્ટ્રીય સુરક્ષાને મજબૂત કરશે.


    ફેક્ટરી અમેઠી અને નજીકનાં વિસ્તારોમાં રોજગારીની તકોનું સર્જન પણ કરશે.


    આ સંયુક્ત સાહસ ઉત્તરપ્રદેશ ડિફેન્સ કોરિડર પ્રોજેક્ટને મોટો વેગ આપશે.


    પ્રધાનમંત્રી વિવિધ વિકાસલક્ષી પ્રોજેક્ટનું અનાવરણ પણ આપશે. આ વિવિધ પ્રોજેક્ટ વીજળીનાં ઉત્પાદન , શિક્ષણ, સ્વાસ્થ્ય અને ઉત્પાદન ક્ષેત્ર સાથે સંબંધિત છે. આ તમામ પ્રોજેક્ટથી અમેઠી અને ઉત્તરપ્રદેશનાં લોકોને સીધો લાભ થશે.


    પ્રધાનમંત્રી કૌહરમાં એક જનસભાને પણ સંબોધિત કરશે.


    RP


    

    
    (Release ID: 1567172) Visitor Counter : 60
    
    
      Read this release in: Assamese , Kannada , English , Urdu , Hindi , Tamil