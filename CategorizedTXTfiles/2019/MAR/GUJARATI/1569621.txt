      પ્રધાનમંત્રીનું કાર્યાલય

      પ્રધાનમંત્રીનુ રાષ્ટ્રજોગ સંબોધન
      Posted On: 27 MAR 2019 2:11PM by PIB Ahmedabad


    પ્રધાનમંત્રી શ્રી નરેન્દ્ર મોદીએ આજે રાષ્ટ્રજોગ સંબોધન કર્યું હતું.


    આ સંબોધનમાં પ્રધાનમંત્રીએ કહ્યું હતું કે , “ દરેક દેશની સફરમાં એવી ક્ષણો આવે છે , જ્યારે તેને સૌથી વધુ ગર્વ થાય છે અને ભવિષ્યની પેઢીઓ પર તેની ઐતિહાસિક અસર થાય છે. આજે ભારત માટે આવી જ એક ક્ષણ છે. ભારતે સફળતાપૂર્વક એન્ટિ-સેટેલાઇટ (એએસએટી) મિસાઇલનું પરીક્ષણ કર્યું હતું. મિશન શક્તિની સફળતા પર સહુને અભિનંદન.


    મિશન શક્તિ અતિ જટિલ અભિયાનોમાંનું એક હતું , જે નોંધપાત્ર સચોટતા સાથે અત્યંત ઝડપથી હાથ ધરવામાં આવ્યું હતું. આ ભારતની વિજ્ઞાન સાથે સંબંધિત ઉત્કૃષ્ટ ક્ષમતા દર્શાવે છે અને આપણા અંતરિક્ષ કાર્યક્રમોની સફળતા પ્રદર્શિત કરે છે.


    મિશન શક્તિ વિશેષ છે , તેના 2 કારણો છેઃ

     1. ભારત આ પ્રકારની વિશેષ અને આધુનિક ક્ષમતા હાંસલ કરનાર વિશ્વનો ફક્ત ચોથો દેશ છે.
     2. સંપૂર્ણ પ્રયાસ સ્વદેશી છે.

    અંતરિક્ષ શક્તિનાં ક્ષેત્રમાં ભારતનું સ્થાન મોખરાનું છે! આ મિશન ભારતને મજબૂત બનાવશે , વળી વધારે સુરક્ષિત પણ બનાવશે તેમજ શાંતિ અને સંવાદિતા પણ વધારશે.”


    NP/J.Khunt/RP

    
    
    (Release ID: 1569621) Visitor Counter : 178
    
    
      Read this release in: Malayalam , English , Urdu , Marathi , Hindi , Bengali , Tamil , Telugu
    
    
    

2.