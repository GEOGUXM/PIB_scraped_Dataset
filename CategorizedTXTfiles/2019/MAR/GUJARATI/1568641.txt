      પ્રધાનમંત્રીનું કાર્યાલય

      પ્રધાનમંત્રીએ અબુ ધાબીના રાજકુમાર સાથે ટેલિફોન પર વાત કરી
      Posted On: 11 MAR 2019 9:09PM by PIB Ahmedabad


    પ્રધાનમંત્રી શ્રી નરેન્દ્ર મોદીએ અબુ ધાબીના રાજકુમાર અને યુએઈ સશસ્ત્ર દળોના નાયબ સુપ્રીમ કમાન્ડર મહામહિમ શેખ મોહમ્મદ બિન ઝાયેદ અલ-નાહ્યાન સાથે આજે ટેલિફોન પર વાતચીત કરી હતી.


    
    બંને નેતાઓએ દ્વિપક્ષીય સર્વાંગી સહકારની વધતી મજબૂતી અંગે પારસ્પરિક ખુશી વ્યક્ત કરી હતી. આગળ જતા પણ આ દ્વિપક્ષીય વ્યાપક વ્યૂહાત્મક ભાગીદારી વધુ મજબૂત કરવાની પ્રતિબદ્ધતા પર તેમણે ભાર મૂક્યો હતો.


    
    અગાઉ આ મહિને અબુધાબીમાં ઓઆઈસી (Organisation of Islamic Cooperation) વિદેશમંત્રીઓની પરિષદમાં સંબોધન કરવા માટે ગેસ્ટ ઑફ ઓનર તરીકે ભારતને આપવામાં આવેલા આમંત્રણ બદલ તેમણે રાજકુમારનો આભાર વ્યક્ત કર્યો હતો. આ ઐતિહાસિક સહભાગીતા શાંતિ અને પ્રગતિના સહિયારા લક્ષ્યો સિદ્ધ કરવા માટે યોગદાન આપશે તેવો તેમણે આશાવાદ વ્યક્ત કર્યો હતો.


    RP

    
    
    (Release ID: 1568641) Visitor Counter : 53
    
    
      Read this release in: Assamese , English , Urdu , Hindi , Marathi , Bengali