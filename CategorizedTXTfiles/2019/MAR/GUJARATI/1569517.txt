      ચૂંટણી આયોગ

      ભારતીય ચૂંટણી પંચે આંધ્રપ્રદેશ, અરૂણાચલ પ્રદેશ, ગુજરાત, કર્ણાટક, નાગાલેન્ડ અને તેલંગાણા રાજ્યો માટે વિશેષ ખર્ચ નિરીક્ષકોની નિમણૂક કરી
      Posted On: 26 MAR 2019 8:48PM by PIB Ahmedabad


    ભારતીય ચૂંટણી પંચે બે પ્રસિદ્ધ ભૂતપૂર્વ સનદી અધિકારીઓ શ્રી ગોપાલ મુખર્જી અને શ્રી ડી ડી ગોયલની લોકસભાની આગામી ચૂંટણીઓ માટે વિશેષ ખર્ચ નિરીક્ષક ( Special Expenditure Observers) તરીકે નિમણૂક કરી છે. શ્રી ગોપાલ મુખર્જી ભૂતપૂર્વ આઇઆરએસ (1980), સીબીડીટીનાં ભૂતપૂર્વ સભ્યને આંધ્રપ્રદેશ અને તેલંગાણામાં નિયુક્ત કરવામાં આવ્યાં છે તેમજ શ્રી ડી ડી ગોયલ ભૂતપૂર્વ આઇઆરએસ (1982), ભૂતપૂર્વ ડીજીઆઇટી (ઇન્વ.)ની અરૂણાચલ પ્રદેશ અને નાગાલેન્ડમાં નિયુક્ત કરવામાં આવ્યાં છે. આ બંને અધિકારીઓ આવકવેરા વિભાગ દ્વારા તપાસ અને જપ્તીની કામગીરી હાથ ધરવા માટે વિસ્તૃત જાણકારી ધરાવે છે.


    વિશેષ નિરીક્ષકો ચૂંટણી માટેનાં કાર્યતંત્ર દ્વારા હાથ ધરવામાં આવેલા કામ પર નજર રાખશે અને એનું નિરીક્ષણ કરશે તેમજ રોકડ, શરાબ અને મફત ભેટસોગાદો વગેરેની વહેંચણી કરીને ચૂંટણી પ્રક્રિયાનું ઉલ્લંઘન કરી મતદાતાઓને પ્રલોભન આપવાનો પ્રયાસ કરનાર તમામ વ્યક્તિઓ/સંસ્થાઓ સામે સી-વિજિલ અને વોટર હેલ્પલાઇન 1950 મારફતે પ્રાપ્ત જાસૂસી બાતમીઓ અને ફરિયાદોને આધારે કડક અને અસરકારક કામગીરી સુનિશ્ચિત કરે છે.


    ઉપરાંત પંચે ગુજરાત અને કર્ણાટકનો વધારાની જવાબદારી અનુક્રમે શ્રી શૈલેન્દ્ર હાન્ડા અને શ્રીમતી મધુ મહાજનને સુપરત કરવાનો નિર્ણય લીધો છે. પંચે 19 માર્ચ, 2019નાં રોજ અધિકારીઓની નિમણૂક વિશેષ ખર્ચ નિરીક્ષક તરીકે કરી હતી. એટલે શ્રી હાન્ડા મહારાષ્ટ્ર અને ગુજરાતમાં વિશેષ ખર્ચ નિરીક્ષક તરીકે કામગીરી કરશે અને શ્રીમતી મહાજનની તમિલનાડુ અને કર્ણાટકમાં કામગીરી હાથ ધરશે.


    RP

    
    
    (Release ID: 1569517) Visitor Counter : 126
    
    
      Read this release in: English , Urdu , Marathi , Hindi , Bengali , Kannada