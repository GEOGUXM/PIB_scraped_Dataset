      રાષ્ટ્રપતિ સચિવાલય

      રાષ્ટ્રપતિએ સ્વચ્છ સર્વેક્ષણ પુરસ્કાર અર્પણ કર્યા
      અમદાવાદ સૌથી સ્વચ્છ મોટું શહેર જાહેર

      Posted On: 06 MAR 2019 2:00PM by PIB Ahmedabad

    નવી દિલ્હી , 06-03-2019


    રાષ્ટ્રપતિ શ્રી રામ નાથ કોવિંદે આજે નવી દિલ્હીમાં એક સમારોહમાં સ્વચ્છ સર્વેક્ષણ પુરસ્કાર, 2019 અર્પણ કર્યા. આ પુરસ્કારની રચના ભારત સરકારના આવાસ અને શહેરી કાર્ય મંત્રાલયની પહેલ દ્વારા કરવામાં આવેલ છે.


    રાષ્ટ્રપતિએ આ અવસર પર કહ્યું કે ભારતે ગ્રામીણ અને શહેરી સ્વચ્છતાના લક્ષ્યને હાંસલ કરવાની દિશામાં ઉલ્લેખનીય પ્રગતિ કરી છે. શહેર અને ગામડાંની ઓળખ સ્વચ્છતા પર કરવામાં આવતા કાર્યથી થાય છે. તેમણે કહ્યું કે આ એક મહત્વપૂર્ણ પરિવર્તન છે. અત્યાર સુધી દરેક ચાર સર્વેક્ષણોમાં પ્રથમ પુરસ્કાર પ્રાપ્ત કરી ઈન્દોર શહેરે અન્ય શહેરી ક્ષેત્રો માટે ઉદાહરણ પુરું પાડ્યું છે. જ્યારે 10 લાખથી વધુ વસતિ ધરાવતા શહેરોની યાદીમાં અમદાવાદે પ્રથમ ક્રમ પ્રાપ્ત કર્યો છે.


    રાષ્ટ્રપતિએ કહ્યું કે સ્વચ્છતા પ્રત્યેક નાગરિકના વ્યવહારનું અભિન્ન અંગ હોવું જોઈએ, જેથી તેને કારગર અને સતત બનાવી શકાય. રાષ્ટ્રપતિએ કહ્યું કે અનેક લોકો વ્યક્તિગત સ્વચ્છતા પર ધ્યાન આપે છે પરંતુ સાર્વજનિક અને સામુદાયિક સ્વચ્છતાને ગંભીરતાથી લેતા નથી. તેમણે કહ્યું કે સ્વચ્છ ભારતના લક્ષ્યને પ્રાપ્ત કરવા માટે માનસિકતામાં પરિવર્તન મહત્વપૂર્ણ છે. તેમણે શૈક્ષણિક સંસ્થાઓને પોતાના પાઠ્ય અભ્યાસક્રમોમાં સ્વચ્છતાને સામેલ કરવા અને સાફ-સફાઈના મહત્વની બાબતમાં જાગૃતિ ફેલાવવા માટે આગ્રહ કર્યો હતો.


    NP/J.KHUNT/GP

    
    
    (Release ID: 1567644) Visitor Counter : 261
    
    
      Read this release in: English , Urdu , Hindi , Marathi , Bengali