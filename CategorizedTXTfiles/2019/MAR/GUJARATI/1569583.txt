      મંત્રીમંડળ

      મંત્રીમંડળને ભારત અને આર્જેન્ટિના વચ્ચે એન્ટાર્કટિક સહકાર પર થયેલા સમજૂતી કરાર (એમઓયુ) અંગે જાણકારી આપવામાં આવી
      Posted On: 27 MAR 2019 1:58PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળને ભારત અને આર્જેન્ટિના વચ્ચે એન્ટાર્કટિક સહકાર પર ફેબ્રુઆરી , 2019માં થયેલા સમજૂતી કરાર (એમઓયુ) અંગે જાણકારી આપવામાં આવી હતી.


    આ સમજૂતી કરારથી ભૂ-વિજ્ઞાન તથા એન્ટાર્કટિકા અને દક્ષિણ મહાસાગરોનાં કુદરતી વાતાવરણનું સંરક્ષણ કરવા અને એની જાળવણી કરવા સાથે સંબંધિત ક્ષેત્રોનાં વિવિધ પ્રોજેક્ટ પર વૈજ્ઞાનિક ધોરણે સહકાર સ્થાપિત કરવામાં મદદ મળશે.


    વિશિષ્ટ ખાસિયતો :


      * ભૂ-વિજ્ઞાન અને જીવન સાથે સંબંધિત વિજ્ઞાનની વિવિધ શાખાઓ , તેમજ એન્ટાર્કટિક અને દક્ષિણ મહાસાગરોનાં કુદરતી વાતાવરણનું સંરક્ષણ કરવા અને એની જાળવણી કરવા જેવા ક્ષેત્રોમાં હાથ ધરવામાં આવેલા વિવિધ ક્ષેત્રોનાં વિવિધ પ્રોજેક્ટ પર વૈજ્ઞાનિક સહકાર સ્થાપિત કરવો ;

      * એન્ટાર્કટિકા , તેના વાતાવરણ તથા તેના પર નિર્ભર તેમજ જોડાયેલી ઇકોસિસ્ટમનાં અભ્યાસ સાથે સંબંધિત વૈજ્ઞાનિક અને ગ્રંથિસૂચિ સંબંધિત માહિતીનું આદાન-પ્રદાન ;
      * વૈજ્ઞાનિકોનાં આદાન-પ્રદાનો માટે નવા અવસરો ;
      * જો જરૂર પડે તો, એક દેશનાં રાષ્ટ્રીય એન્ટાર્કટિક કાર્યક્રમમાં બીજા દેશનાં રાષ્ટ્રીય એન્ટાર્કટિક કાર્યક્રમનાં વૈજ્ઞાનિકો અને ટેકનિકલ નિષ્ણાતોની ભાગીદારી ;
      * સંયુક્તપણે વિજ્ઞાન પરિષદો અને કાર્યશાળાઓનું આયોજન ; શક્ય હોય ત્યાં મુખ્ય પોલર ફોરમ બેઠકોની સાથે-સાથે દ્વિપક્ષીય બેઠકોનું આયોજન કરવું ;
      * વિજ્ઞાન સંબંધિત સામગ્રીઓનું સંયુક્તપણે પ્રકાશન ;
      * વિજ્ઞાન સાથે સંબંધિત કર્મચારીઓની તાલીમ ;

    J.Khunt/RP

    
    
    (Release ID: 1569583) Visitor Counter : 86
    
    
      Read this release in: English , Urdu , Marathi , Hindi , Bengali , Tamil , Malayalam
    
    
    

*