      సమాచార, ప్రసార మంత్రిత్వ శాఖ

      టెలివిజన్ ను అందరికీ అందుబాటులోకి తేవాలి: కేంద్ర స‌మాచార ప్ర‌సార మంత్రిత్వ శాఖ సెక్రెట‌రీ, శ్రీ అమిత్ ఖ‌రే మొద‌టి బ్రాడ్‌కాస్ట్ కాంక్లేవ్ ప్రారంభం
      Posted On: 18 MAR 2019 7:08PM by PIB Hyderabad


    సాంకేతిక‌ను అభివృద్ధి ప‌ర‌చుకుంటూ , టీవీ ప్ర‌సారాల‌ను అందరికీ అందుబాటులోకి తేవ‌డం , దూర‌ద‌ర్శ‌న్ ముందున్న స‌వాల‌ని కేంద్ర స‌మాచార ప్ర‌సార మంత్రిత్వ శాఖ సెక్రెట‌రీ , శ్రీ అమిత్ ఖ‌రే అన్నారు. మ‌న దేశంలో ఉన్న భిన్న‌త్వాన్నీ , సామాజిక‌ , ఆర్థిక వైవిధ్యాల‌ను ప‌బ్లిక్ బ్రాడ్‌కాస్ట‌ర్ గా దూర‌ద‌ర్శ‌న్ త‌న కార్య‌క్ర‌మాల ద్వారా ప్ర‌సారం చేయాల‌ని , ఆయ‌న అభిప్రాయ‌ప‌డ్డారు. ప్ర‌సార కార్యక్ర‌మాల‌లో ‘స్పెక్ట్ర‌మ్’ ను బాధ్య‌తాయుతంగా ఉప‌యోగించుకోవాల‌ని శ్రీ ఖ‌రే సూచించారు. విశాల‌మైన మ‌న దేశంలో ‘స్పెస్ట్ర‌మ్’ ను విద్యా వ్యాప్తి కి ఉప‌యోగించాల‌ని ఆయ‌న సూచించారు.


    సమాచార , ప్రసార మంత్రిత్వ శాఖ , ప్రసార భారతి ఏర్పాటు చేసిన ఈ రెండు రోజుల కాంక్లేవ్ లో బ్రాడ్‌కాస్టింగ్ రంగంలోని స‌వాళ్ళ‌నూ , అవ‌కాశాల‌నూ ఈ రంగం యొక్క భ‌విష్య‌త్తునూ ఈ కాంక్లేవ్ లో చ‌ర్చించ‌నున్నారు. సింగ‌పూర్‌ , మ‌లేసియా , బంగ్లాదేశ్ మొద‌లైన దేశాల ప్ర‌తినిధులు ఈ స‌మావేశానికి హాజ‌ర‌వుతున్నారు.


    దేశ ప్ర‌జ‌ల ఆకాంక్ష‌ల‌ను నెర‌వేరుస్తూ , సాంకేతిక‌ను అభివృద్ధి ప‌ర‌చుకుంటూ ప్ర‌సార భార‌తి ‘ప‌బ్లిక్ బ్రాడ్ కాస్ట‌ర్’ గా త‌న బాధ్య‌త‌ను నెర‌వేరుస్తోంద‌ని , ప్ర‌సార భార‌తి ఛైర్మ‌న్‌ , శ్రీ సూర్య ప్ర‌కాశ్ అన్నారు. ఈ రోజు మొద‌టి ‘ఇండియా ఇంట‌ర్నేష‌న‌ల్ బ్రాడ్‌కాస్ట్ కాంక్లేవ్’ ను ప్రారంభిస్తూ , ఒకప్పుడు రేడియో , టీవీ లు మాత్ర‌మే ప్ర‌సార సాధ‌నాల‌నీ , ప్ర‌స్తుతం స‌మాచారం అనేక విధాల డిజిట‌ల్ ప‌ద్ధతుల‌లో లభ్య‌మ‌వుతోంద‌ని అన్నారు. మ‌న దేశం లో ఏటా మీడియా , వినోద రంగాలు 13.4 శాతం అభివృద్ధి చెందుతున్నాయ‌నీ , ఒక అంచ‌నా ప్ర‌కారం 2021 నాటికి 33.6 బిలియ‌న్ డాల‌ర్ల రంగం గా అభివృద్ధి చెందుతాయ‌నీ అన్నారు. ఫిక్కీ - ఫ్రేమ్స్ నివేదిక ప్ర‌కారం టీవీ - వినోద రంగంలో అగ్ర స్థానాన ఉన్నా , 2019 లో డిజిట‌ల్ మాధ్య‌మాలు దీనిని దాటేస్తాయ‌ని అన్నారు. ప్ర‌సార మాధ్య‌మాల‌కు ‘కంటెంట్’ ఎంతో ముఖ్య‌మ‌నీ , స‌మాజంలో జ‌రిగే సంఘ‌ట‌న‌ల‌ను ప్ర‌సార సాధ‌నాలు త‌మ కార్య‌క్ర‌మాల‌లో చూపించాల‌ని ఆయ‌న అన్నారు.


    దూర‌ద‌ర్శ‌న్ డి.జి , శ్రీ‌మ‌తి సుప్రియా సాహు , దూర‌ద‌ర్శ‌న్ న్యూస్ డిజి. శ్రీ మాయాంక్ అగ‌ర్వాల్‌ , స‌మాచార‌ , ప్ర‌సార మంత్రిత్వ శాఖ జాయింట్ సెక్రెట‌రీ , శ్రీ అతుల్ తివారీ లు కూడా ఈ కార్య‌క్ర‌మం లో పాల్గొన్నారు.


    ***

    
    
    (Release ID: 1569027) Visitor Counter : 121
    
    
      Read this release in: English