      హోం మంత్రిత్వ శాఖ

      జాతీయ ద‌ర్యాప్తు సంస్థ (ఎన్ఐఎ) కార్యాల‌యాన్ని ప్రారంభించిన శ్రీ రాజ్‌నాథ్ సింగ్‌
      Posted On: 01 MAR 2019 6:34PM by PIB Hyderabad


    ఉగ్ర‌వాద చ‌ర్య‌ల ద‌ర్యాప్తు లో జాతీయ ద‌ర్యాప్తు సంస్థ (ఎన్ఐఎ) ఎంతో ప్ర‌భావంతంగా ప‌ని చేస్తోంద‌ని కేంద్ర హోం వ్య‌వ‌హారాల శాఖ మంత్రి శ్రీ రాజ్‌నాథ్ సింగ్ అన్నారు. హైద‌రాబాద్‌ , గౌహ‌తి ల‌లోని ఎన్ఐఎ కార్యాల‌యం , సిబ్బంది గృహాల స‌ముదాయాన్నీ ఏక కాలంలో మంత్రి హైద‌రాబాద్ లో ప్రారంభించారు. ఈ సంద‌ర్భంగా ఆయ‌న మాట్లాడుతూ , 2009 లో ఏర్పాటైన ఈ సంస్థ‌కు ఇటీవ‌లి కాలంలో ఉగ్ర‌వాద చ‌ర్య‌ల‌కు సంబంధించిన అనేక కేసుల‌ను అప్ప‌చెప్తున్నామ‌ని అన్నారు. ఇప్ప‌టి వ‌ర‌కూ , ఈ సంస్థ కు అప్ప‌గించిన 249 కేసుల లో , 180 కేసుల‌లో చార్జిషీట్లు ఫైల్ చేశార‌ని ఆయ‌న అన్నారు. ఈ సంస్థ చేప‌ట్టిన కేసుల‌లో 92 శాతం కేసుల‌లో నేరాలు నిర్ధార‌ణ జ‌రిగి , శిక్ష‌లు విధించ‌డం జ‌రిగింద‌ని ఆయ‌న అన్నారు. మ‌న దేశంలోనే గాక‌ , విదేశాల‌లో ఉన్న ఉగ్ర‌వాద సంస్థ‌లైన హిజ్‌బుల్ ముజుహుదీన్‌ , ల‌ష్క‌ర్‌-ఎ-తైబా వంటి సంస్థ‌ల చ‌ర్య‌ల‌ను విదేశీ సంస్థ‌ల‌తో క‌ల‌సి ఎన్ఐఎ ద‌ర్యాప్తు చేస్తోంద‌ని , మంత్రి అన్నారు. హైద‌రాబాద్ లో 2013 లో జ‌రిగిన జంట పేలుళ్ళు , ప‌ఠాన్‌కోఠ్ లో జ‌న‌వ‌రి 2017 లో జ‌రిగిన పేలుళ్ళు వంటి క్లిష్ట‌మైన కేసుల‌ను ఎన్ఐఎ చేధించింద‌ని ఆయ‌న తెలిపారు.


    ఇటీవ‌ల ఫుల్వామా లో జ‌రిగిన ఘ‌ట‌న గురించి మాట్లాడుతూ , ప్ర‌ధాని మోదీ నేతృత్వంలో ఎంతో స‌మ‌ర్ధ‌వంతంగా పాక్ దుశ్చ‌ర్య‌ల‌ను భార‌త్ ఎదుర్కొంద‌నీ , ప్ర‌పంచ దేశాలు మ‌న‌కు బాస‌టగా ఉన్నాయ‌నీ , శ్రీ సింగ్ అన్నారు. ఇందుకు నిద‌ర్శ‌నం గా ఇస్లామిక్ దేశాల స‌మావేశానికి మొట్ట‌మొద‌టిసారి మ‌న విదేశాంగ మంత్రి శ్రీ‌మ‌తి సుష్మా స్వ‌రాజ్ ను ఆ స‌మావేశానికి గౌర‌వ అతిథిగా ఆహ్వానించార‌ని మంత్రి అన్నారు.


    కేంద్ర హోం శాక , రాష్ట్ర ప్ర‌భుత్వాలు అప్ప‌గించిన కేసుల‌నే గాక‌ , ఎన్ఐఎ కొన్ని కేసుల ద‌ర్యాప్తు చేప‌డుతుంద‌నీ , దొంగ నోట్ల చెలామ‌ణీ , ఉగ్ర‌వాద సంస్థ‌ ల‌కు ఆర్థిక స‌హాయం అంద‌జేస్తున్న సంస్థ‌ల ద‌ర్యాప్తు కూడా ఎన్ఐఎ చేప‌డుతుంది.


    ఈ సంస్థ కు ముంబై , హైద‌రాబాద్‌ , ల‌క్నో , కోచ్చి , గువాహ‌టి , కోల్‌క‌తా , రాయ్‌పూర్‌ , జ‌మ్ము ల‌లో కార్యాల‌యాలు ఉన్నాయి.


    ఆంధ్ర ప్ర‌దేశ్‌ , తెలంగాణ రాష్ట్రాల గ‌వ‌ర్న‌ర్ శ్రీ ఇ.ఎస్.ఎల్. న‌ర‌సింహ‌న్‌ , తెలంగాణ హోం మంత్రి శ్రీ మొహ‌మూద్ ఆలీ కార్య‌క్ర‌మం లో పాల్గొన్నారు. ఎన్ఐఎ , డిఐజి , శ్రీ వై.సి. మోదీ స్వాగ‌తోప‌న్యాసం చేశారు.


    ***

    
    
    (Release ID: 1567054) Visitor Counter : 291
    
    
      Read this release in: English