      তথ্য আৰু সম্প্ৰচাৰ মন্ত্ৰালয়

      গুৱাহাটীত এনআইচিৰ নতুন কাৰ্যালয়ৰ ভৱন উদ্বোধন
      Posted On: 08 MAR 2019 1:59PM by PIB Guwahati


    দিচপুৰ লাষ্টগেটত নিৰ্মাণ কৰা নেচনেল ইনফৰমেটিকছ চেণ্টাৰ ( এনআইচি ) ৰ অসম ৰাজ্যিক কেন্দ্ৰৰ অত্যা ধু নিক কাৰ্যালয় ভৱনটো আজি অসম চৰকাৰৰ মুখ্য সচিব শ্ৰী অশোক কুমাৰে উদ্বোধন কৰে৷

    
    নতুন কাৰ্যালয় ভৱনটো উদ্বোধন কৰি দিয়া ভাষণত মুখ্য সচিবগৰাকীয়ে কয় যে ৰাজ্য চৰকাৰৰ অতি ওচৰৰ পৰা আৰু কান্ধে কান্ধ মিলাই কাম কৰা কেন্দ্ৰীয় চৰকাৰৰ কোনো সংস্থা যদি আছে, সেয়া হৈছে এনআইচি৷ তেওঁ কয় যে এনআইচিয়ে ইয়াৰ ৰাজ্যিক কেন্দ্ৰৰ লগতে প্ৰতিখন জিলাত থকা কেন্দ্ৰসমূহত আমাৰ নিজৰ দৰে কাম কৰি আহিছে আৰু সেইটোৱেই ইয়াৰ সফলতাৰ কাৰণ৷ তেওঁ লগতে কয় যে এনআইচিয়ে ৰাজ্যৰ  কম্পিউটাৰাইজেচনৰ ক্ষেত্ৰত অগ্ৰণী ভূমিকাৰে চৰকাৰৰ কাম-কাজৰ স্তৰ বৃদ্ধি, উৎপাদনশীলতা উন্নীতকৰণ, সেৱা বিতৰণ আৰু জনসাধাৰণৰ সৈতে বাৰ্তালাপ কৰাৰ ক্ষেত্ৰতো গুৰুত্বপূৰ্ণ ভূমিকা পালন কৰি আহিছে৷ এনআইচিৰ সুদৃঢ়, নিৰাপদ আৰু সুৰক্ষিত এপ্লিকেচনসমূহক লৈ আমি সকলোৱে গৌৰৱ কৰো বুলিও তেওঁ উল্লেখ কৰে৷

    উদ্বোধনী অনুষ্ঠানত অংশগ্ৰহণ কৰি ভাৰত চৰকাৰৰ তথ্য আৰু সম্প্ৰচাৰ মন্ত্ৰালয়ৰ উত্তৰ - পূব মণ্ডলৰ সঞ্চালক প্ৰধান শ্ৰী কুলদীপ সিং ধাতৱালিয়াই গুৱাহাটীস্থিত তথ্য আৰু সম্প্ৰচাৰ মন্ত্ৰালয়ৰ উত্তৰ - পূব মণ্ডলৰ সঞ্চালক প্ৰধানৰ কাৰ্যালয়টো ইণ্টাৰনেট আৰু ভিডিঅ ’ কনফাৰেন্সৰ সুবিধাৰে সমৃদ্ধ কৰি তোলাৰ বাবে এনআইচিক কৃতজ্ঞতা জ্ঞাপন কৰে৷ তেওঁ লগতে সদৰি কৰে যে এনআইচিৰ সহযোগত উত্তৰ - পূবৰ ৬খন ৰাজ্য ইতিমধ্যে গুৱাহাটীৰ পৰা ভিডিঅ ’ কনফাৰেন্সিং ব্যৱস্থাৰ জৰিয়তে যোগাযোগ সম্ভৱ হৈ পৰিছে৷ তেওঁ পিআইবিৰ উত্তৰ - পূবাঞ্চলৰ কাৰ্যালয়ত সকলো সুবিধা প্ৰদানত এনআইচিৰ সহযোগিতাক প্ৰশংসা কৰে৷


    অসম চৰকাৰৰ তথ্য - প্ৰযুক্তি বিভাগৰ প্ৰধান সচিব নিৰজ বাৰ্মাই তেওঁৰ ভাষণত কয় যে তথ্য - প্ৰযু্ক্তি খণ্ডৰ লগতে ই - প্ৰশাসনৰ তৃণমূল পৰ্যায়ৰ পৰা এনআইচিয়ে এক গুৰুত্বপূৰ্ণ ভূমিকা পালন কৰি আহিছে৷ নতুন কাৰ্যালয়টোৱে এনআইচিৰ অৱদান নিশ্চিতভাৱে আৰু অধিক বৃদ্ধি কৰিব বুলি সন্তুষ্টি প্ৰকাশ কৰি তেওঁ কয় যে ফলপ্ৰসূ পাৰদৰ্শিতা আগবঢ়োৱাৰ ক্ষেত্ৰত এইটো এটা অতি সুন্দৰ কাৰ্যালয়৷


    অনুষ্ঠানত অংশগ্ৰহণ কৰি জিএডি আৰু এছএডিৰ আয়ুক্ত - সচিব ড০ এম . অংগুমুথুৱে ই - প্ৰশাসনৰ বিভিন্ন সমস্যা সমাধানত এনআইচিয়ে গ্ৰহণ কৰা ভূমিকাৰ লগতে অভূতপূৰ্ব সমৰ্থনৰ প্ৰশংসা কৰে , যিটো অসম সচিবালয়ৰ অনলাইন কাৰ্যালয় , ই - প্ৰস্তুতি , ইউনিফাইড ষ্টেট পৰ্টেল , অনলাইন পাছ আৰু অত্যাধুনিক সচিবালয়ৰ লেনৰ ক্ষেত্ৰত ৰূপায়ণ কৰা হৈছে৷


    আশীৰ দশকত তথ্য - প্ৰযুক্তিৰ সু্ৰ্যোদয়ৰ সময়ৰ পৰাই এনআইচিয়ে অসম চৰকাৰৰ সৈতে ওতঃপ্ৰোতভাৱে কাম কৰি আহিছে৷ আটাইতকৈ উল্লেখযোগ্য অৱদান হৈছে এনআইচিয়ে চৰকাৰ সমগ্ৰ কামকাজত এনআইচিনেটৰ জৰিয়তে নেটৱৰ্কৰ মেৰুদণ্ড হিচাপে সুবিধা প্ৰদান কৰিছে৷ অসম চৰকাৰে ইয়াৰ সকলো কাম - কাজৰ বেলিকা এনআইচিৰ ওপৰতে নিৰ্ভৰ কৰে৷ জিলা পৰিবহণ কাৰ্যালয়ে প্ৰদান কৰা ডিজিটেল চালক অনুজ্ঞাপত্ৰ আৰু পঞ্জীয়ন পত্ৰও এনআইচিৰ ট্ৰেন্সপৰ্ট কম্পিউটাৰাইজেচন প্ৰজেক্টৰ ফল৷ শেহতীয়াভাবে , ফেব্ৰুৱাৰীৰ প্ৰথম সপ্তাহত অসমৰ মুখ্যমন্ত্ৰীয়ে বাহনৰ পঞ্জীয়ন আৰু চালকৰ অনুজ্ঞাপত্ৰ সম্পৰ্কীয় সকলো টকা - পইচাৰ লেনদেন অনলাইনযোগে কৰিব পৰা সুবিধাৰ শুভাৰম্ভ কৰে৷


    এনআইচিৰ ভিডিঅ ’ কনফাৰেন্সিং সেৱাৰ জৰিয়তে দিছপুৰে কেৱল জিলাৰ বিষয়া - কৰ্মচাৰীৰ সৈতে মুখামুখি নহয় , ইয়াৰ দ্বাৰা মুখ্যমন্ত্ৰী আৰু ৰাজ্যৰ জ্যেষ্ঠ বিষয়াসকলে দৃশ্য - শ্ৰাব্য আলোচনাৰ মাধ্যমেৰে কেন্দ্ৰীয় চৰকাৰৰ মন্ত্ৰালয় আৰু প্ৰধানমন্ত্ৰীৰ সৈতেও বাৰ্তালাপ কৰাটো সম্ভৱ কৰি তুলিছে৷ শেহতীয়াকৈ এনআইচিৰ সহযোগত এটা আঞ্চলিক ডাটা কেন্দ্ৰ স্থাপনৰ সন্দৰ্ভত কৰা ঘোষণাই ডিজিটেল ভৱিষ্যতৰ সপোন অধিক বাস্তৱ কৰি তুলিব৷ অসম চৰকাৰ আৰু এনআইচিয়ে হাতে হাত মিলাই অসমক সেৱা আগবঢ়োৱাৰ লগতে ইয়াৰ লোকসকলক ডিজিটেল অসমৰ সপোনক উপলব্ধি কৰাবলৈ সক্ষম হৈছে৷


    ***

    
    
    (Release ID: 1568635) Visitor Counter : 3
    
    
      Read this release in: English