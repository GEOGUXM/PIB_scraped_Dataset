      তথ্য আৰু সম্প্ৰচাৰ মন্ত্ৰালয়

      
      গুৱাহাটীত বাৰ্তালাপ শীৰ্ষক সংবাদ কৰ্মশালা
      মহাত্মা গান্ধীৰ ১৫০তম জন্ম জয়ন্তীৰ সপ্তাহজোৰা প্ৰদৰ্শনী আৰম্ভ
      Posted On: 11 MAR 2019 4:16PM by PIB Guwahati


    ভাৰত চৰকাৰৰ তথ্য আৰু সম্প্ৰচাৰ মন্ত্ৰালয়ৰ অধীনৰ প্ৰেছ ইনফ ’ ৰ্মেছন ব্যুৰ ’ ই আজি গুৱাহাটীস্থিত কাৰ্যালয় প্ৰাংগনত সাংবাদিকসকলৰ বাবে ‘‘ আয়কৰ আইন আৰু জনজাতি এলেকাত ইয়াৰ প্ৰণয়ন ’’ বিষয়ত বাৰ্তালাপ শীৰ্ষক এদিনীয়া কৰ্মশালাৰ আয়োজন কৰে৷


    কৰ্মশালাখনত উপস্থিত থাকি তথ্য আৰু সম্প্ৰচাৰ মন্ত্ৰ্যালয়ৰ সঞ্চালক প্ৰধান ( উত্তৰ পূব মণ্ডল ) শ্ৰী কুলদ্বীপ সিং ধাতৱালিয়াই কয় যে আয়কৰ সন্দৰ্ভত উপযুক্ত প্ৰচাৰে জনসাধাৰণৰ মাজত থকা ভ্ৰান্তিসমূহ দূৰ কৰাত সহায় কৰে৷


    আয়কৰ বিভাগৰ আয়ুক্ত শ্ৰীমতী নিনগ্ৰে ’ ৰাম লংগুৱায়ে ( আইআএছ ) পিআইবিৰ আয়কৰ সন্দৰ্ভত সজাগতা শীৰ্ষক অনুষ্ঠিত কাৰ্যসূচীৰ লগতে এই সজাগতা প্ৰচাৰৰ ক্ষেত্ৰত আগবঢ়োৱা সহযোগিতাৰ বাবে প্ৰশংসা কৰে৷


    কৰ্মশালাখনত আয়কৰ বিভাগৰ যুটীয়া আয়ুক্ত শ্ৰী পদ্মপাণি বৰাই প্ৰত্যক্ষ কৰ তথা জনজাতি অধ্যূষিত এলেকাত আয়কৰ আইনৰ অনুচ্ছেদ ১০ ( ২৬ ) সংক্ৰান্তীয় সমস্যাসমূহৰ বিষয়ে উপস্থাপন প্ৰদৰ্শন কৰে৷ তাৰোপৰি তেওঁ কিছুমান নিষেধ লেনদেন , বিশেষকৈ নগদ লেনদেনৰ ক্ষেত্ৰত ভৰিবলগীয়া জৰিমনাসমূহৰ বিষয়েও আলোকপাত কৰে৷ যিহেতু উত্তৰ পূৰ্বাঞ্চলত বেংকৰ ব্যাপ্তি কম সেয়ে জনসাধাৰণে অজানিতে হ ’ লেও কিছুমান নিষেধ লেনদেনৰ সৈতে জড়িত হ ’ বলগীয়া হয় তথা শাস্তিৰ সন্মুখীন হ ’ বলগীয়া হয় , তেওঁ মন্তব্য কৰে৷ তেওঁ কয় যে এই সজাগতা শিবিৰ তথা কৰ্মশালাই জনসাধাৰণক তেনেধৰণৰ লেনদেনৰ পৰা দূৰত থাকিবলৈ সজাগতা প্ৰদান কৰিব৷


    শ্ৰী বৰাই ইয়াকো কয় যে ‘ বেনামী লেনদেন ( প্ৰতিৰোধ ) সংশোধনী আইন , ২০১৬ ’ ৰ দ্বাৰা কৰদাতাসকলক তেনেধৰণৰ লেনদেনৰ পৰা দূৰত থাকিবলৈ তথা ইয়াৰ বিৰুদ্ধে প্ৰতিবেদন দাখিল কৰিবলৈ আহ্বান জনোৱা হৈছে৷ উক্ত কৰ্মশালাৰ দ্বাৰা এনেধৰণৰ আইন সম্পৰ্কে প্ৰচাৰ কৰাত গুৰুত্ব প্ৰদান কৰা হৈছে৷


    তথ্য আৰু সম্প্ৰচাৰ মন্ত্ৰ্যালয়ৰ প্ৰাক্তন অতিৰিক্ত সঞ্চালক প্ৰধান শ্ৰী বিদ্যাসাগৰ নাৰ্জাৰীয়ে ভাষণ প্ৰসংগত কয় যে যিদৰে আমি পৰিয়াল চলাবলৈ ধনৰ প্ৰয়োজন ঠিক তেনেদৰে দেশ চলাবলৈও চৰকাৰক ধনৰ প্ৰয়োজন৷ সেয়ে আমি প্ৰত্যেকেই নিয়মীয়াকৈ কৰ প্ৰদান কৰাটো কৰ্তব্য৷ তেওঁ প্ৰত্যেককে নিয়মীয়াকৈ কৰ প্ৰদান কৰিবলৈ তথা আনকো কৰ প্ৰদানৰ বাবে উৎসাহিত কৰিবলৈ আহ্বান জনায়৷


    মহাত্মা গান্ধীৰ ১৫০তম জন্ম জয়ন্তী উপলক্ষে গুৱাহাটীৰ আঞ্চলিক আউটৰিচ্চ ব্যুৰ ’ ই সপ্তাহজোৰা এক প্ৰদৰ্শনীৰো আয়োজন কৰিছে । তথ্য আৰু সম্প্ৰচাৰ মন্ত্ৰ্যালয়ৰ সঞ্চালক প্ৰধান ( উত্তৰ পূব মণ্ডল ) শ্ৰী কুলদ্বীপ সিং ধাতৱালিয়াই এই প্ৰদৰ্শনীখন মুকলি কৰি মহাত্মা গান্ধীৰ প্ৰতি শ্ৰদ্ধাঞ্জলি জ্ঞাপন কৰে৷ প্ৰদৰ্শনীখনত মহাত্মা গান্ধীৰ জীৱনৰ বিভিন্ন মুহূৰ্ত প্ৰতিফলিত কৰাৰ প্ৰয়াস কৰা হৈছে৷ এই প্ৰদৰ্শনীখন ১৭ মাৰ্চলৈ পুৱা ১১ বজাৰ পৰা সন্ধিয়া ৫ বজালৈ দৰ্শনাৰ্থীৰ বাবে মুকলি থাকিব৷


    আঞ্চলিক আউটৰিচ্চ ব্যুৰ ’ ৰ সহকাৰী সঞ্চালক ডঃ আহমেদ মুইন ফাৰুকীয়ে প্ৰত্যেককে এই কাৰ্যসূচী সাফল্যমণ্ডিত কৰি তুলিবলৈ আহ্বান জনায় ।

    
    
    (Release ID: 1568629) Visitor Counter : 2
    
    
      Read this release in: English