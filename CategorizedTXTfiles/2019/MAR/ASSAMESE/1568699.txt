      প্ৰধানমন্ত্ৰীৰ কাৰ্যালয়

      আবু ঢাবিৰ ৰাজকুমাৰৰ সৈতে প্ৰধানমন্ত্ৰীৰ টেলিফোনিক বাৰ্তালাপ
      Posted On: 11 MAR 2019 9:09PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি আবু ঢাবিৰ ৰাজকুমাৰ আৰু ইউএইৰ সশস্ত্ৰ বাহিনীৰ ডেপুটী ছুপ্ৰিম ক ’ মাণ্ডাৰ শ্ৰীমান ছেইখ মহম্মদ বিন জায়েড অল - নাহিয়ানৰ সৈতে টেলিফোনত বাৰ্তালাপ কৰে৷
    
    নেতা দুগৰাকীয়ে দ্বিপাক্ষিক সহযোগিতাৰ সৰ্বাংগীন বিকাশক লৈ সন্তুষ্টি ব্যক্ত কৰে৷


    দ্বিপাক্ষিক বিস্তৃত কৌশলগত অংশীদাৰিত্ব অধিক সম্প্ৰসাৰিত কৰিবলৈ দেশ দুখনে গ্ৰহণ কৰা সংকল্পৰ কথা তেওঁলোকে আজি পুনৰ এবাৰ সোঁৱৰণ কৰে৷
    
    চলিত মাহৰ আৰম্ভণিতে আবু ঢাবিত অনুষ্ঠিত আইঅ ’ চি বৈদেশিক মন্ত্ৰীৰ বৈঠকলৈ ভাৰতক সন্মানীয় অতিথি হিচাপে আমন্ত্ৰণ জনোৱাৰ বাবে প্ৰধানমন্ত্ৰীয়ে আবু ঢাবিৰ ৰাজকুমাৰগৰাকীক ধন্যবাদ জ্ঞাপন কৰে৷ তেওঁ আশা প্ৰকাশ কৰে যে ভাৰতৰ এই ঐতিহাসিক অংশগ্ৰহণে শান্তি আৰু সমৃদ্ধিৰ দিশত এক উল্লেখনীয় ভূমিকা পালন কৰিব৷


    ****


    AKT/SH/MS

    
    
    (Release ID: 1568699) Visitor Counter : 4
    
    
      Read this release in: English , Urdu , Hindi , Marathi , Bengali , Gujarati