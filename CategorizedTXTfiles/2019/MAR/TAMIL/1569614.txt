      பெருநிறுவனங்கள் விவகாரங்கள் அமைச்சகம்

      தேசிய கம்பெனி சட்ட மேல்முறையீட்டு தீர்ப்பாயத்தில் 3 நீதித்துறை உறுப்பினர்கள் மற்றும் 3 தொழில்நுட்ப உறுப்பினர் பதவிகளை கூடுதலாக உருவாக்க மத்திய அமைச்சரவை ஒப்புதல்
      Posted On: 27 MAR 2019 1:43PM by PIB Chennai


    பிரதமர் திரு நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில், தேசிய கம்பெனி சட்ட மேல்முறையீட்டு தீர்ப்பாயத்தில் 3 நீதித்துறை உறுப்பினர்கள் மற்றும் 3 தொழில்நுட்ப உறுப்பினர் பதவிகளை கூடுதலாக உருவாக்க ஒப்புதல் அளிக்கப்பட்டது.


    இந்தப் பணியிடங்கள், நிலை-17 (ரூ.2,25,000/- நிலையானது) மற்றும் இதரப் படிகளுடன் கூடியதாக உருவாக்கப்படும். இதற்கான மொத்த நிதிச்செலவு, ஆண்டுக்கு ரூ.2,27,82,096 (ரூபாய் இரண்டு கோடியே இருபத்தேழு லட்சத்து எண்பத்திரண்டாயிரத்து தொண்ணூற்று ஆறு மட்டும்) ஆகும்.


    நிதிச்சட்டம் 2017, நிறுவனங்கள் சட்டம், ஐ.பி.சி. (IBC) 2016 ஆகியவற்றில், தேசிய கம்பெனிச் சட்ட மேல்முறையீட்டு தீர்ப்பாயத்திற்கு வழங்கப்பட்டுள்ள பொறுப்புகளையும், வழக்குகளுக்கு குறிப்பிட்ட கால வரம்பிற்குள் தீர்வுகாண்பதையும் இந்தப் பணியிடங்கள் உறுதி செய்யும்.


    ----

    
    
    (Release ID: 1569614) Visitor Counter : 24
    
    
      Read this release in: English , Urdu , Telugu