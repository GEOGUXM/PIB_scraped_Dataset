      PIB Headquarters

      மண்டல பாஸ்போர்ட் அலுவலகம், சென்னை பத்திரிகைக் குறிப்பு
      Posted On: 04 MAR 2019 4:58PM by PIB Chennai


    கிருஷ்ணகிரி மாவட்டத்தில் வசிக்கும் பாஸ்போர்ட் விண்ணப்பதாரர்களுக்கு பயனளிக்கும் வகையில் கிருஷ்ணகிரி தர்மராஜா கோவில் தெரு, பழைய பேட்டையில் அமைந்துள்ள தலைமை அஞ்சலக கட்டடத்தில் அஞ்சலக பாஸ்போர்ட் சேவை மையம் அமைக்கப்பட்டுள்ளது. இதனை மக்களவை உறுப்பினர் அசோக் குமார், மார்ச் 5-ம் தேதி பகல் 11 மணிக்கு துவக்கி வைக்கிறார். சென்னையில் உள்ள மண்டல பாஸ்போர்ட் அலுவலக நிர்வாகக் கட்டுப்பாட்டின் கீழ் இந்த அஞ்சலக பாஸ்போர்ட் சேவை மையம் இயங்கும்.


    விண்ணப்பதாரர்கள் www.passportindia.gov.in என்ற வலைதளத்தைத் தொடர்பு கொள்ளுமாறு கேட்டுக் கொள்ளப்படுகிறார்கள்.


    சாதாரண, புதிய மற்றும் பாஸ்போர்ட்டை புதுப்பிக்கக் கோரும் விண்ணப்பதாரர்களின் விண்ணப்பங்கள் கிருஷ்ணகிரி அஞ்சலக பாஸ்போர்ட் சேவை மையத்தில் ஏற்றுக் கொள்ளப்படும். விண்ணப்பதாரர்கள் தங்களது பாஸ்போர்ட் விண்ணப்பங்களை சமர்ப்பிக்க சென்னையில் இயங்கும் ஏதாவது ஒரு பாஸ்போர்ட் சேவை மையத்தையும் தேர்வு செய்யலாம். மறு அறிவிப்பு வரும் வரை தட்கல் சேவைகளுக்கு மண்டல பாஸ்போர்ட் அதிகாரியை சந்திப்பதற்கான நேரத்தைக் கேட்டுப் பெற்றுக் கொள்ள வேண்டும். காவல்துறை சான்றிதழ் உள்ளிட்ட சேவைகளுக்கு சென்னையில் உள்ள ஏதாவது ஒரு பாஸ்போர்ட் சேவை மையத்தில் சந்திப்புக்கான நேரத்தை பெற்றுக் கொள்ள வேண்டும்.


    இவ்வாறு சென்னை மண்டல பாஸ்போர்ட் அதிகாரி திரு பி கே அசோக் பாபு தெரிவித்துள்ளார்.


    -----

    
    
    (Release ID: 1567329) Visitor Counter : 75