      PIB Headquarters

      பிரதமர் நரேந்திர மோடி நாளை சென்னையில் தொடங்கி வைக்கும் தேசிய நெடுஞ்சாலைத் திட்டங்கள்
      Posted On: 05 MAR 2019 6:43PM by PIB Chennai


    தமிழ்நாட்டில் சாலைப் போக்குவரத்து கட்டமைப்புக்கு மேலும் ஊக்கம் தரும் வகையில் தேசிய நெடுஞ்சாலை எண் 45-சி-யில் விக்ரவாண்டி- சேத்தியாதோப்பு பிரிவு, சேத்தியாதோப்பு-சோழபுரம் பிரிவு, சோழபுரம்-தஞ்சாவூர் பிரிவு ஆகியவற்றை நான்கு வழி சாலையாக மாற்றும் வேலைகளுக்கு பிரதமர் திரு நரேந்திர மோடி அடிக்கல் நாட்டுவார்.


    தேசிய நெடுஞ்சாலை எண் 4 இல் காரைப்பேட்டை- வாலாஜாபேட்டை பிரிவை ஆறுவழிப் பாதையாக மாற்றும் வேலைகளுக்கும் அவர் அடிக்கல் நாட்டுவார்.


    தேசிய நெடுஞ்சாலை எண் 234-ஐ வலுப்படுத்தும் வகையில் சாலைகளை விரிவுபடுத்துவது, வலுப்படுத்துவது மற்றும் குறுக்குப் பாலங்களைக் கட்டுவது ஆகிய வேலைகளுக்கும் பிரதமர் அடிக்கல் நாட்டுவார். தேசிய நெடுஞ்சாலை எண் 381-இல் அவினாசி-திருப்பூர்-அவினாசிப்பாளையம் பிரிவின் சாலைகளை விரிவுபடுத்தல், வலுப்படுத்தல், அதை நான்கு வழிப்பாதையாக மாற்றல் ஆகிய பணிகள் முடிந்துள்ள நிலையில் இப்பிரிவை பிரதமர் நாட்டிற்கு அர்ப்பணிப்பார்.


    **************

    
    
    (Release ID: 1567560) Visitor Counter : 79