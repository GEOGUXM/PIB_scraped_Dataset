      PIB Headquarters

      தமிழ்நாட்டில் முதல் பெண் நாடாளுமன்ற உறுப்பினரைத் தந்த திருவள்ளூர் தொகுதி
      Posted On: 25 MAR 2019 5:37PM by PIB Chennai

      * தமிழ்நாட்டில் 1951ஆம் ஆண்டு நடைபெற்ற முதல் மக்களவைத் தேர்தலில் தேர்ந்தெடுக்கப்பட்ட இரண்டு தமிழக பெண் உறுப்பினர்களில் திருவள்ளூர் தொகுதியில் போட்டியிட்டு வெற்றி பெற்ற திருமதி மரகதம் சந்திரசேகரும் ஒருவர் என்பது குறிப்பிடத்தக்கது.
      * 1951-ல் இத்தொகுதியில் திருமதி மரகதம் சந்திரசேகர், இந்திய தேசிய காங்கிரஸ் சார்பில் வேட்பாளராக போட்டியிட்டு 1,10,265 வாக்குகள் பெற்று வெற்றி பெற்றார். மொத்த வாக்குகளில் இது 17.89 விழுக்காடாகும்.
      * 1957-ல் நடைபெற்ற மக்களவைத் தேர்தலில் திரு ஆர் கோவிந்த ராஜுலு நாயுடு இந்திய தேசிய காங்கிரஸ் வேட்பாளராக களம் இறங்கி 1,20,363 வாக்குகளைப் பெற்று வெற்றி பெற்றார். மொத்த வாக்குகளில் இது 64.9 விழுக்காடு.
      * 1962 ஆம் ஆண்டு நடைபெற்ற தேர்தலில் திரு வி கோவிந்தசாமி நாயுடு இந்திய தேசிய காங்கிரஸ் சார்பில் வேட்பாளராக போட்டியிட்டு 1,57, 343 வாக்குகள் பெற்று வெற்றி பெற்றார் . மொத்த வாக்குகளில் இது 47.92 விழுக்காடாகும் .
      * 1967 எல்லை மறுவரையறையில், திருவள்ளூர் மக்களவைத் தொகுதி திருத்தியமைக்கப்பட்டு, சட்டப்பேரவை தொகுதிகள் மற்ற மக்களவைத் தொகுதிகளுடன் இணைக்கப்பட்டன.
      * இதற்கு பிறகு, 2008 வரை தனியாக திருவள்ளூர் நாடாளுமன்றத் தொகுதி இல்லை.
      * 2008-ல் மீண்டும் தொகுதி எல்லை மறுவரையறை செய்யப்பட்டு, கும்மிடிப்பூண்டி, பொன்னேரி (தனி), திருவள்ளூர், பூந்தமல்லி, ஆவடி, மாதவரம் சட்டமன்ற தொகுதிகள் திருவள்ளூர் மக்களவைத் தொகுதியில் சேர்க்கப்பட்டன.
      * 2009-ஆம் ஆண்டு நடைபெற்ற மக்களவைத் தேர்தலில் அஇஅதிமுக வேட்பாளராக களம் இறங்கிய டாக்டர் பி வேணுகோபால் 3,72,466 வாக்குகள் பெற்று வெற்றி பெற்றார்.
      * 2014-ஆம் ஆண்டு நடைபெற்ற மக்களவைத் தேர்தலில், அஇஅதிமுக வேட்பாளராக டாக்டர் பி வேணுகோபால், மீண்டும் போட்டியிட்டு 6,28,499 வாக்குகள் பெற்று வெற்றி பெற்றார்.
      * 2014 மக்களவைத் தேர்தலில், இங்கு நோட்டாவுக்கு 23,598 வாக்குகள் பதிவாகின.
    
    
    (Release ID: 1569421) Visitor Counter : 173
    
    
    
    
    

*