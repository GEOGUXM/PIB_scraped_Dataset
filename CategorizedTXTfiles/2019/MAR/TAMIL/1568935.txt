      PIB Headquarters

      தமிழ்நாடு அஞ்சல் சரக குறை தீர்வு முகாம்
      Posted On: 16 MAR 2019 2:21PM by PIB Chennai


    சரக அளவிலான குறை தீர்வு முகாமிற்கு அஞ்சல் துறை ஏற்பாடு செய்துள்ளது. சென்னை அண்ணா சாலையில் உள்ள தலைமை அஞ்சலக அதிகாரி அலுவலகத்தில் மக்கள் குறை தீர்வு முகாம் 10.04.2019 (புதன்கிழமை) காலை 11.30 மணிக்கு நடைபெற உள்ளது.


    வாடிக்கையாளர்கள் சேவை குறைபாடு குறித்து pg.tn@ indiapost.gov.in என்ற மின்னஞ்சல் முகவரிக்கு அனுப்பி வைக்கலாம். தபால் மூலமாக குறைகளைத் தெரிவிக்கும் வாடிக்கையாளர்கள் திரு.எஸ்.வாசுதேவன், உதவி இயக்குனர், தலைமை அஞ்சலக அதிகாரி அலுவலகம், தமிழ்நாடு சரகம், சென்னை 600 002 என்ற முகவரிக்கு 02.04.2019 அன்று அல்லது அதற்கு முன்பு அனுப்பி வைக்குமாறு கேட்டுக் கொள்ளப்பட்டுள்ளனர்.


    பணவிடை/பதிவு/நிறைவு/காப்பீட்டு தபால்கள் தொடர்பாக குறைகள் காணப்பட்டால் பொருளுக்கான எண், தேதி, அனுப்பப்பட்ட அஞ்சலகம், அனுப்பியவர் மற்றும் பெறுபவரின் முழு முகவரி ஆகியவற்றைக் குறிப்பிட வேண்டும்.


    அஞ்சலக சேமிப்பு அல்லது காப்பீடு தொடர்பான புகார்களுக்கு கணக்கு எண், பாலிசி எண், டெபாசிட் செய்திருப்பவரின் பெயரும், முகவரியும், அஞ்சலகத்தின் பெயர் போன்றவற்றைக் குறிப்பிட்டு அனுப்ப வேண்டும்.


    **********

    
    
    (Release ID: 1568935) Visitor Counter : 126