      PIB Headquarters

      இந்திய மக்களவையில் தமிழகப் பெண் உறுப்பினர்கள் – ஒரு பார்வை
      Posted On: 26 MAR 2019 5:28PM by PIB Chennai


    1952-ல் உருவான இந்தியாவின் முதல் மக்களவையில், தமிழகத்திலிருந்து இரண்டு பெண்கள் பொதுத் தேர்தலில் போட்டியிட்டு வெற்றி பெற்று, உறுப்பினர்களாக இடம் பெற்றனர். ஒருவர் திருவள்ளூர் (தனி) தொகுதியிலிருந்து தேர்ந்தெடுக்கப்பட்ட திருமதி மரகதம் சந்திரசேகர். மற்றொருவர் திண்டுக்கல் தொகுதியில் இருந்து தேர்ந்தெடுக்கப்பட்ட திருமதி அம்மு சுவாமிநாதன். இந்த மக்களவையில் நாடெங்கிலுமிருந்து மொத்தம் 24 பெண் உறுப்பினர்கள் இருந்தார்கள்.


    இரண்டாவது மக்களவையிலும் ( 1957) மொத்தம் 24 பெண் உறுப்பினர்கள் இருந்தார்கள். அதில், கோயம்புத்தூர் தொகுதியிலிருந்து தேர்ந்தெடுக்கப்பட்ட திருமதி பார்வதி கிருஷ்ணன் தான், தமிழகத்தின் ஒரே பெண் உறுப்பினர்.


    1962 இல் அமைக்கப்பட்ட மூன்றாவது மக்களவையில் இடம்பெற்றிருந்த 37 பெண் உறுப்பினர்களில் இருவர் தமிழகத்தைச் சேர்ந்தவர்கள். மயூரம் (இன்றைய மயிலாடுதுறை) தனித் தொகுதியில் போட்டியிட்டு , மீண்டும் தேர்வானவர் திருமதி மரகதம் சந்திரசேகர். திண்டுக்கல் தொகுதியில் இருந்து தேர்ந்தெடுக்கப்பட்டவர் டாக்டர் டி எஸ் சௌந்தரம் ராமச்சந்திரன்.


    நான்காவது மக்களவையில் ( 1967) மொத்தம் 33 பெண் உறுப்பினர்கள் இருந்தார்கள். ஆனால், ஒருவர் கூட தமிழகத்திலிருந்து தேர்ந்தெடுக்கப்படவில்லை.


    1971 ஆம் ஆண்டு உருவான ஐந்தாவது மக்களவையில் , மொத்தம் 28 பெண் உறுப்பினர்கள் இருந்தார்கள். இவர்களில் சிவகாசி தொகுதியிலிருந்து தேர்ந்தெடுக்கப்பட்ட திருமதி ஜெயலட்சுமி வெங்கடசாமியும் , கோவை தொகுதியில் இருந்து மீண்டும் தேர்வான திருமதி பார்வதி கிருஷ்ணனும் அடங்குவர்.


    
    1977- ல் அமைக்கப்பட்ட ஆறாவது மக்களவையில் மொத்தம் 21 பெண் உறுப்பினர்கள்தான். இதில் , கோயம்புத்தூர் தொகுதியிலிருந்து மூன்றாவது முறையாக தேர்ந்தெடுக்கப்பட்ட திருமதி பார்வதி கிருஷ்ணனும் , சிவகாசி தொகுதியிலிருந்து இரண்டாவது முறையாக தேர்ந்தெடுக்கப்பட்ட திருமதி ஜெயலட்சுமி வெங்கடசாமியும் இடம் பெற்றிருந்தார்கள்.


    ஏழாவது மக்களவையில் ( 1980) மொத்தம் 32 பெண் உறுப்பினர்கள். ஒரு பெண் உறுப்பினர் கூட தமிழகத்திலிருந்து தேர்ந்தெடுக்கப்படவில்லை.


    1984- ல் உருவான எட்டாவது மக்களவையில் 45 பெண் உறுப்பினர்கள் இருந்தனர் . இந்த அவைக்கு தென் சென்னையிலிருந்து டாக்டர் வைஜெயந்திமாலா பாலியும் , ஸ்ரீபெரும்புதூர் தனித்தொகுதியில் இருந்து திருமதி மரகதம் சந்திரசேகரும் ( 3 ஆவது முறையாக மக்களவை உறுப்பினர்) தேர்ந்தெடுக்கப்பட்டார்கள்.


    1989- ல் அமைக்கப்பட்ட ஒன்பதாவது மக்களவையில் 28 பெண்கள் உறுப்பினர்களாக இருந்தார்கள். ஸ்ரீபெரும்புதூர் தனி தொகுதியில் இருந்து இரண்டாவது முறையாக திருமதி மரகதம் சந்திரசேகரும் ( 4 வது முறை மக்களவை உறுப்பினர்) , தென் சென்னையில் இருந்து இரண்டாவது முறையாக டாக்டர் வைஜயந்திமாலா பாலியும் தேர்ந்தெடுக்கப்பட்டார்கள்.


    1991 இல் அமைக்கப்பட்ட பத்தாவது மக்களவையில் மொத்தம் 42 பெண் உறுப்பினர்கள் இருந்தனர் . ஸ்ரீபெரும்புதூர் தனி தொகுதியிலிருந்து 3- வது முறையாக திருமதி மரகதம் சந்திரசேகர் ( 5- வது முறை மக்களவை உறுப்பினர்) , நாகப்பட்டினம் தனித்தொகுதியிலிருந்து டாக்டர் பத்மா , திருச்செங்கோடு தொகுதியிலிருந்து டாக்டர் டி எஸ் சௌந்தரம் ஆகியோர் இந்த மக்களவைக்குத் தேர்ந்தெடுக்கப்பட்டனர்.


    1996- ல் உருவான 11- வது மக்களவையில் மொத்தம் 41 பெண் உறுப்பினர்கள் இருந்தனர் . தமிழகத்திலிருந்து ஒருவர் கூட தேர்ந்தெடுக்கப்படவில்லை.


    1998- ல் அமைக்கப்பட்ட 12- வது மக்களவையில் 44 பெண் உறுப்பினர் கள் இருந்தார்கள். ராசிபுரம் தனித்தொகுதியில் இருந்து டாக்டர் வி சரோஜா மட்டும் இதில் இடம் பெற்றிருந்தார்.


    1999- ல் அமைக்கப்பட்ட பதின்மூன்றாவது மக்களவையில் இருந்த பெண் உறுப்பினர்கள் 52 பேர் . ராசிபுரம் தனித் தொகுதியில் இருந்து இரண்டாவது முறையாக தேர்ந்தெடுக்கப்பட்ட டாக்டர் வி சரோஜா , ஆங்கிலோ-இந்தியன் நியமன உறுப்பினராக டாக்டர் பெட்ரிக்ஸ் டிசோசா ஆகியோர் , தமிழகத்திலிருந்து, இந்த அவையில் இடம் பெற்றிருந்தனர்.


    பதினான்காவது ( 2004) மக்களவையில் 52 பெண் உறுப்பினர்கள் இருந்தார்கள் . ராமநாதபுரம் தொ கு தியிலிருந்து திருமதி எம் எஸ் கே பவானி ராஜேந்திரன் , திருச்செங்கோடு தொகுதியிலிருந்து திருமதி சுப்புலட்சுமி ஜெகதீசன் , ராசிபுரம் தனித்தொகுதியில் இருந்து திருமதி கே ராணி , திருச்செந்தூர் தொகுதியில் இருந்து திருமதி வி ராதிகா செல்வி ஆகியோர் இந்த அவைக்குத் தேர்ந்தெடுக்கப்பட்டனர்.


    2009- ல் உருவான பதினைந்தாவது மக்களவையில் 64 பெண்கள் இருந்தார்கள். கன்னியாகுமரி தொகுதியிலிருந்து தேர்ந்தெடுக்கப்பட்ட திருமதி ஹெலன் டேவிட்சன் மட்டுமே தமிழகத்திலிருந்து இடம் பெற்றிருந்தார்.


    தற்போது இருக்கும் 16- வது மக்களவையின் ( 2014), பெண் உறுப்பினர்கள் எண்ணிக்கை 66. காஞ்சிபுரம் தனித் தொகுதியிலிருந்து தேர்ந்தெடுக்கப்பட்ட திருமதி கே மரகதம் , தென்காசி தனித் தொகுதியில் இருந்து தேர்வான திருமதி எம் வசந்தி , திருப்பூர் தொகுதியில் இருந்து தேர்ந்தெடுக்கப்பட்ட திருமதி வி சத்யபாமா , திருவண்ணாமலை தொகுதியிலிருந்து தேர்வான திருமதி ஆர் வனரோஜா ஆகியோர் இந்த அவையில் இடம் பெற்றுள்ளனர்.


    -----


    வி கீ / கீதா

    
    
    (Release ID: 1569496) Visitor Counter : 276