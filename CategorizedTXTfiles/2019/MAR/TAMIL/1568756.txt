      PIB Headquarters

      2019, மார்ச், 13 அன்று சென்னை, வேல் டெக் பல்கலைக்கழகத்தில் மாண்புமிகு குடியரசு துணைத் தலைவர் அவர்கள் ஆற்றிய உரை
      Posted On: 13 MAR 2019 4:07PM by PIB Chennai


    இந்த காலை வேளையில் உங்களுடன் இணைந்து , மாணவர்கள் , ஆசிரியர்கள் மற்றும் புதிய கண்டுபிடிப்புக்களை உருவாக்கி அவற்றின் பயன்களை பெறுவதற்கான தேசிய முயற்சி ( NIDHI)யின் கீழ் அமைக்கப்பட்டுள்ள கண்டுபிடிப்புக்கள் அடிப்படையிலான புதிய தொழில்களை மேற்கொண்டுள்ள தொழில்முனைவோர்கள் ஆகியோருடன் கலந்துரையாடுவதில் நான் மிக்க மகிழ்ச்சியடைகிறேன்.


    முதற்கட்டமாக அனுமதியளிக்கப்பட்டுள்ள 6 திறன்மிகு உற்பத்தி மையங்களில் , இது ஒன்று மட்டுமே தனியார் துறையைச் சேர்ந்தது என எனக்கு தெரிவிக்கப்பட்டது.


    ஏராளமான கல்வித் திட்டங்கள் மூலம் தரமான கல்வியை அளித்து வருவதற்காக வேல் டெக் நிறுவனர்களான பேராசிரியர் கர்னல்.வேல் ஆர்.ரங்கராஜன் மற்றும் முனைவர் சகுந்தலா ரங்கராஜன் ஆகியோரை நான் பாராட்டுகிறேன்.


    பலதரப்பட்ட பிரிவுகளைச் சேர்ந்த இந்தியா மற்றும் வெளிநாட்டு மாணவர்கள் பயில்வதாக எனக்கு கூறப்பட்டது. இது , இந்நிறுவனத்தை இந்தியாவின் மாறுபட்ட கலாச்சார ரீதியான கற்றல் மையங்களில் விரும்பப்படும் ஒன்றாக உருவாக்கியுள்ளது.


    பொருளாதார வளர்ச்சிக்கும் , வேலைவாய்ப்பை உருவாக்குவதற்கும் வணிக பாதுகாப்பு முக்கியமான கருவியாகும் என உலகளவில் அங்கீகரிக்கப்பட்டுள்ளது.


    இதனை கருத்தில் கொண்டு , அறிவியல் மற்றும் தொழில்நுட்பத் துறையின் (டீ.எஸ்.டி.) கண்டுபிடிப்பு மற்றும் தொழில்முனைப்பு பிரிவு , அதன் புகழ்பெற்ற திட்டமான “ தொழில்நுட்ப வணிக பாதுகாப்பு ”- ன் கீழ் தொழில்நுட்ப அடிப்படையிலான புதிய தொழில்களுக்கு ஆதரவு அளித்து வருகிறது.


    அன்பார்ந்த மாணவர்களே/ஆராய்ச்சியாளர்களே ,


    இன்றைய உலகில் கண்டுபிடிப்புகள் , பாதுகாப்பு மற்றும் புதிதாக துவங்குதல் ஆகியவை முக்கியமான வார்த்தைகளாக உள்ளன. அறிவை மை யமா க கொண்ட மற்றும் தொழில்நுட்பம் சார்ந்தவைகளாக உள்ள நாடுகள் மற்றும் சமூகங்கள் உலகளாவிய பொருளாதாரத்தில் அதிகளவில் பங்களிக்கும். இந்தியாவில் உள்ள நாம் , இந்த வாய்ப்பை பயன்படுத்திக் கொண்டு , புதிய கண்டுபிடிப்பு மற்றும் தொழில்நுட்பம் சார்ந்த தொழில்முனைப்புகளை ஊக்குவிக்க வேண்டியதற்கு இதுவே சரியான தருணமாகும்.


    4 வது தொழில் புரட்சியில் நாம் அர்த்தமுள்ள மற்றும் முக்கியமா க பங்காற்ற வேண்டுமானால் நாம் முன்னோடியாக இருக்க வேண்டும். மற்ற நாடுகளை போல் அல்லாமல் , இந்தியா நன்மையை பெறக்கூடிய இடத்தில் உள்ளது. இந்தியா அதிகளவிலான பலன்களை பெறக்கூடிய மக்கள்தொகையை , அதன் பலனை உணர்ந்துக் கொள்வதற்காக காத்திருக்கிறது. வயதான உலகில் , இளைஞர்களை அதிகமாக கொண்டுள்ள நாடுகளில் இந்தியா ஒன்றாகும். 2020- ம் ஆண்டிற்குள் , இந்தியாவில் நடுத்தர வயது வெறும் 28 ஆகவும் , சீனா மற்றும் அமெரிக்காவில் 37 ஆகவும் , மேற்கு ஐரோப்பவில் 45 ஆகவும் மற்றும் ஜப்பானில் 49 ஆகவும் இருக்கும்.


    ஏறக்குறை ய 65 சதவீத மக்கள்தொகை 35 வயதுக்குட்பவர்களாக இருப்பதால் , இந்த அதிக அ ளவிலான மனித சக்தியை , இளைஞர்களை தொழில்நுட்பம் மூலமாக அதிகாரமளிப்பதன் மூலம் , இந்திய பொருளாதாரத்திற்கான வலிமையை பெருக்குபவர்களாக நாம் மாற்ற வேண்டும். நாட்டின் பொருளாதார வளர்ச்சியடைவதற்கும் , வேலைவாய்ப்பை உருவாக்குவதற்கும் தொழில்முனைப்பு உதவுகிறது.


    நாட்டின் வளர்ச்சிக்கான அடித்தளமாக கல்வி விளங்குகிறது. இன்று , இந்தியா அதிகளவிலான கல்வி நிறுவனங்களை கொண்ட நாடுகளில் ஒன்றாக விளங்குவதுடன் , உலகளாவிய கல்வி அரங்கில் முக்கியமான இடத்தை பெற்றுள்ளது.


    இன்று , உலகளாவிய போட்டிகளை எதிர்கொள்ளும்வகையில் , கல்வித் துறையில் புதிய கண்டுபிடிப்புகள் மீது நாடு கவனம் செலுத்துவதற்கு வாய்ப்பு உள்ளது. ஆனால் இதற்கு , உலகத் தரமான கல்வியை வழங்க வேண்டும் என்ற ஒற்றை இலக்குடன் பாடத்திட்டங்களை சீர்மைப்பதிலிருந்து உள்கட்டமைப்புகளை சீரமைப்பது வரையிலான மாபெரும் மாற்றம் தேவைப்படுகிறது.


    ஒவ்வொரு ஆண்டும் லட்சக்கணக்கான பொறியாளர்களை நாடு உருவாக்கி வரும் நிலையில் , புதிய உத்திகள் , கண்டுபிடிப்புகள் ஆகியவற்றுக்கு சரியான சுற்றுச்சூழலை அளிப்பதே இத்தருணத்தின் தேவையாக உள்ளது. இதன் மூலம் புதிதாக தொழில் துவங்குதல் மற்றும் தொழில்நுட்பம் சார்ந்த அதிக வளர்ச்சியான தொழில்களில் இந்தியாவை தலைமையாக உருவாக்க இயலும். ஆகையால் , இது வெறும் வியாபாரமாக இருக்கக் கூடாது. எதிர்கால வேகத்தினை அமைக்கும் வகையில் தொழில்நுட்பம் சார்ந்த உலகில் முன்னோடியாக விளங்குவதற்காக நாம் உந்துசக்தியை முடுக்கி விட வேண்டும்.


    தொழில்நுட்பம் சார்ந்த புதிய தொழில்கள் அதிகளவிலான அபாயத்தை சந்திக்க நேரிடும். அவைகளுக்கு , அவைகளின் வெற்றிக்கான வாய்ப்புகளை உயர்த்துவதற்கா ன நிதி அமைப்பின் திறன் மிகு உற்பத்தி மையம் உதவக்கூடிய சூழல் கள் தேவைப்படுகின்றன.


    திறன் மிகு உற்பத்தி மையம் முக்கிய நோக்கங்களாக , புதிய தொழில்நுட்பம்/அறிவு/கண்டுபிடிப்பு அடிப்படையிலான தாக்கங்களை உருவாக்கும் தொழில்களை ஊக்குவித்தல் ; கல்வி நிறுவனங்கள் , நிதி நிறுவனங்கள் , தொழிற்சாலைகள் மற்றும் இதர நிறுவனங்களுடன் இணைப்பை ஏற்படுத்தி வலிமையான புதிய தொழில் துவங்குவதற்கான சூழலை உருவாக்குவதுடன் , நாட்டின் முன்னுரிமைகளுக்கேற்ப வேலை வாய்ப்புகள் , செல்வம் மற்றும் வியாபாரத்தை உருவாக்குதல் ஆகியவை என எனக்கு தெரிவிக்கப்பட்டது.


    நாட்டின் பொருளாதார வளர்ச்சியடைவதற்கும் , வேலைவாய்ப்பை உருவாக்குவதற்கும் தொழில்முனைப்பு உதவுகிறது என்பதை நீங்கள் அனைவரும் அறிவீர்கள். இந்தியா இன்று உலகில் விரைவாக வளர்ந்து வரும் பொருளாதாரமாக இருப்ப துடன் , அடுத்த 10-15 ஆண்டுகளில் மூன்றாவது பெரிய பொருளாதாரமாக விளங்கும். சேவைப் பிரிவுகளை சார்ந்த புதிய தொழில்கள் வரும் ஆண்டுகளில் பொருளாதாரத்தை உயர்த்துவதற்கான முக்கிய பங்கை ஆற்றும் என நான் உறுதியளிக்கிறேன்.


    அன்பார்ந்த மாணவர்களே , ஆராய்ச்சியாளர்களே ,


    உலகளாவிய கண்டுபிடிப்பு குறியீடு இந்தியாவை கடந்த ஆண்டு 57 வது இடத்தில் வைத்திருந்தது. சிறிய நாடுகள் எல்லாம் இந்தியாவை விட முந்தைய இடங்களை பிடித்திருந்த ன . கல்வி நிறுவனங்களில் படிப்பை முடித்து விட்டு வரும் மாணவர்கள் , நாடும் , உலகமும் பெரி ய அ ளவில் எதிர் கொள்ளும் பிரச்சினைகளுக்குரிய புதிய தீர்வுகளை காணச் செய்யும் வகையில் , நமது கல்வி அமைப்பை சீரமைப்பதில் , குறிப்பாக பொறியியல் மற்றும் அறிவியில் துறைகளில் , நாம் கவனம் செலுத்த வேண்டும். கற்பித்தல்-கற்றல் முறைகள் மாற்றப்பட வேண்டும் , மாணவர்கள் ஆர்வத்துடன் கற்கும் வகையில் அது இருக்க வேண்டும். நமது பாடத்திட்டம் , உள்கட்டமைப்பு , எடுத்துரைத்தல் , கற்பித்தல் மற்றும் தேர்வு முறை மற்றும் நமது தொழில்நுட்ப கருவிகளை புதுமைப்படுத்த வேண்டும்.


    நவீன உலகம் பல வகையான சவால்களை எதிர்கொண்டுள்ளது. ஒரு புறம் நகரமயமாக்கம் மற்றும் தொழில்மயமாக்கம் அதிகரித்து வரும் நிலையில் , மறுபுறம் வேளாண்மையில் துயரமான நிலை உள்ளது. பருவகால மாற்றம் , மாசு அதிகளவில் உயருதல் , அதிகளவில் தேவைப்படும் எரிசக்தி , வறுமை ஒழிப்பு மற்றும் கல்லாமை ஆகிய முக்கிய சவால்களுக்கு , கண்டுபிடிப்பு மற்றும் புதுமையான உத்திகள் தேவைப்படுகின்றன. அரசு மற்றும் தனியார் துறையில் , மிகுந்த கவனம் தேவைப்படுவது , ஆராய்ச்சி மற்றும் வளர்ச்சிக்கான நிதியை ஏற்படுத்துவது. அது போன்றே , கல்வி நிறுவனங்கள் மற்றும் தொழில் நிறுவனங்களுக்கு இடையேயான இணைப்பு இயற்கையாக வளர வேண்டும்.


    வேல் டெக்-தொழில் நு ட்ப வணிக பாதுகாப்பு மூலம் வேல் டெக் , தொழில்முனைவோர்களை உருவாக்கி , ஆதரவு அளிப்பதில் முக்கிய பங்காற்றி வருகிறது என்பதையறிந்து நான் மிகுந்த மகிழ்ச்சியடைகிறேன். வேல் டெக்-தொழில் நு ட்ப வணிக பாதுகாப்பில் ஏற்படுத்தப்பட்டுள்ள வசதிகளை பயன்படுத்தி 103 இளம் கண்டுபிடிப்பாளர்கள் தங்களது சொந்த நிறுவனங்களை துவங்கிட வேல்டெக்- தொழில் நு ட்ப வணிக பாதுகாப்பு ஊக்குவித்துள்ளது என்பதையறிந்து நான் மகிழ்ச்சியடைகிறேன்.


    பல்கலைக்கழகங்களின் தரத்தை வரிசைப்படுத்தும் க்யு.எஸ். என்ற நிறுவனம் குறிப்பிட்டுள்ள உயர் தரம் வாய்ந்த பல்கலைக்கழகங்களில் , வேல்டெக் மட்டுமே இந்தியாவிலிருந்து உருவாக்கம்-வடிவமைப்பு-செயல்படுத்துதல்-இயக்குதல் என்ற அடிப்படையில் முதல் மற்றும் ஒரே கல்வி மையம் என்பதையறிந்து மகிழ்கிறேன். இந்நிறுவனம் மாணவர்களிடையே ஆராய்ச்சி கலாச்சாரத்தை வளர்க்கும் வண்ணம் , உருவாக்கம்-வடிவமைப்பு-செயல்படுத்துதல்-இயக்குதல் அணுகுமுறை உதவியுடன் அறிவியல் , பல்துறை , குறுக்கு தொழில்முறை ஆராய்ச்சிகளில் ஈடுபடும் வகையில் ஆசிரியர்கள் மற்றும் மாணவர்களுக்கு வாய்ப்பு அளிப்பதாக என்னிடம் கூறப்பட்டது.


    ஆராய்ச்சி சிந்தனையாளர்களை உருவாக்கும் வகையில் , ஆராய்ச்சி-தீவிர கற்பித்தல் மற்றும் கற்றல் அணுகுமுறைகளில் நிறுவனம் கவனம் செலுத்துவதையறிந்து மகிழ்ச்சியடைகிறேன்.


    கண்டுபிடிப்புகள் மற்றும் தொழில்முனைப்பு ஆகியவை இரட்டை இஞ்ஜீன்களாக இருந்து இந்தியாவை பொருளாதார வளர்ச்சி மற்றும் சமூக உள்ளடக்கம் என்ற புதிய சகாப்தத்திற்கு அழைத்து செல்லப்போகின்றன உங்களின் சாதனைகளுக்காக உங்கள் ஒவ்வொருவருக்கும் எனது வாழ்த்துக்கள் மற்றும் உங்களின் தொடர் வெற்றிக்கான எனது நல்வாழ்த்துக்கள்!


    ஜெய் ஹிந்த்!


    ****

    
    
    (Release ID: 1568756) Visitor Counter : 276
    
    
      Read this release in: English