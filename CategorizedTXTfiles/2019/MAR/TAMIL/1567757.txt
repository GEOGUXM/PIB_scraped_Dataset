      குடியரசுத் துணைத் தலைவர் செயலகம்

      லத்தீன் அமெரிக்கா மற்றும் கரீபியன் மண்டலத்தில் பராகுவே இந்தியாவின் முக்கிய கூட்ட நாடாக இருக்கிறது : குடியரசுத் துணைத் தலைவர்
      Posted On: 07 MAR 2019 10:52AM by PIB Chennai


    1961ஆம் ஆண்டு செப்டம்பர் மாதம் 13ஆம் தேதியன்று இந்தியாவிற்கும் லத்தீன் அமெரிக்க நாடான பராகுவேக்கும் இடையே தூதரக உறவுகள் தொடங்கப்பட்டபின், 58 ஆண்டுகளுக்குப் பிறகு இந்திய குடியரசின் உயர்நிலைப் பிரதிநிதியாக அந்நாட்டிற்கு இரநண்டு நாள் பயணம் மேற்கொண்டுள்ளார் இந்திய குடியரசுத் துணைத்தலைவர் திரு.எம்.வெங்கையா நாயுடு.


    லத்தீன் அமெரிக்க மண்டலத்தில் இந்தியாவின் தாக்கத்தை விரிவுபடுத்தவும், இரு நாடுகளுக்கு இடையேயான உறவுகளை வலுப்படுத்தவும் குடியரசுத் துணைத் தலைவர் திரு.எம்.வெங்கையா நாயுடு, பராகுவே நாட்டின் தலைமையோடு தலைநகர் அசுன்ஷியானில் உயர்நிலை பேச்சுவார்த்தைகள் நடத்தினார்.


    பேச்சுவார்த்தையின்போது, திரு நாயுடு எல்லைகடந்த பயங்கரவாதம் இந்தியாவில் அதிகரித்திருப்பதை முக்கியமாக வலியுறுத்திக் கூறியதோடு, பயங்கரவாத அமைப்புக்கள், அவற்றின் கட்டமைப்பு அவற்றை ஊக்குவிப்பவர்கள், ஆதரவு தருபவர்கள், நிதி வழங்குபவர்கள் மற்றும் பயங்கரவாதிகளுக்கும், பயங்கரவாதக் குழுக்களுக்கும் பாதுகாப்பான புகலிடம் தருபவர்கள் மீது கடுமையான நடவடிக்கைகள் எடுக்க வேண்டியதன் அவசியத்தை வலியுறுத்திப் பேசினார்.


    பராகுவேவின் தலைமை இந்தியா முன் வைத்திருக்கும் சர்வதேச பயங்கரவாதம் பற்றிய விரிவான ஐ.நா.மாநாட்டுக்கு தனது ஆதரவை உறுதியாக தெரிவித்தது. மேலும் ஐ.நா.பாதுகாப்புச் சபையில் இந்தியா நிரந்தர உறுப்பினர் ஆவதற்கும் ஐ.நாவின் இதர அமைப்புக்களில், உறுப்பினராக சேருவதற்கும் ஆதரவு தெரிவித்தது.


    இந்தியாவின் வெளிநாடுவாழ் இந்தியர்களுக்கான கொள்கையில் புதிய ஊக்கம் இருப்பதாகக் கருத்துத் தெரிவித்த குடியரசுத் துணைத்தலைவர் முன் எப்போதும் விட இந்தியாவுக்கும் வெளிநாடுவாழ் இந்தியர்களுக்கும் இடையே அதிகமான ஒட்டுறவு இருப்பதாகக் கூறினார்.


    பராகுவேயில் உள்ள வெளிநாடுவாழ் இந்தியர்களின் சாதனைகளை பாராட்டிய திரு.நாயுடு, வெளிநாடு வாழ் இந்தியர்களின் வழியாக இரு நாடுகளுக்கும் இடையேயான உறவுகள் வலுப்பெறும் என்றும் நம்பிக்கை தெரிவித்தார்.


    ******


    

    
    (Release ID: 1567757) Visitor Counter : 56
    
    
      Read this release in: English , Urdu