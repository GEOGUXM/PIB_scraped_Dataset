      PIB Headquarters

      தில்லி காவல்துறை, மத்திய ஆயுத காவல்படை ஆகியவற்றில் துணை ஆய்வாளர் மற்றும் மத்திய தொழில் பாதுகாப்புப் படையில் உதவி துணை ஆய்வாளர் பதவிகளுக்கான தேர்வு 2018
      Posted On: 06 MAR 2019 3:42PM by PIB Chennai


    இத்தேர்வுகளுக்கு தெற்கு மண்டலத்திலிருந்து 55 ஆயிரத்து 682 பேர் அனுமதிக்கப்பட்டுள்ளனர். ஆந்திரப்பிரதேசத்தில் குண்டூர், கர்னூல், ராஜ்முந்திரி, திருப்பதி, விஜயவாடா, விசாகப்பட்டினம், தெலங்கானாவில் ஹைதராபாத், தமிழ்நாட்டில் சென்னை மற்றும் திருச்சிராப்பள்ளியில் 9 நகரங்கள் / மையங்களில் 21 இடங்களில் இந்தத் தேர்வு நடைபெறும்.


    இந்தத் தேர்வு 2 குழுக்களாக நடைபெறும். முதல் குழுவிற்கு இம்மாதம் 12,13 தேதிகளில் காலை 10 மணிமுதல் 12 மணி வரையிலும், 2-வது குழுவிற்கு மாலை 3 மணி முதல் 5 மணி வரை அனைத்து நகரங்கள், மையங்களில் தேர்வு நடைபெறும். எனினும், ஆந்திரப்பிரதேசத்தில் உள்ள விசாகப்பட்டினம் மற்றும் தமிழ்நாட்டில் உள்ள திருச்சிராப்பள்ளியிலும் உள்ள 2 மையங்களில் இத்தேர்வு 14-ஆம் தேதியன்று காலை 10 மணி முதல் 12 மணி வரை ஒரே குழுவாக நடைபெறும்.


    தேர்வு எழுதுபவர்கள் இணையதளத்தில் அனுமதி சான்றிதழை தேர்வுக்கு 7 நாட்களுக்கு முன்பு மற்றும் தங்களுக்கான தேர்வு தேதி வரை அனைத்து நாட்களிலும் ஊழியர் தேர்வாணையத்தின் வலைதளத்திலிருந்து பதிவிறக்கம் செய்து கொள்ளலாம்.


    கடிகாரங்கள், புத்தகங்கள், காகிதத் சீட்டுகள், பத்திரிகைகள், கைபேசிகள் உள்ளிட்ட மின்னணு சாதனங்கள் போன்றவற்றை தேர்வு அறைக்குள் கொண்டுவருவதற்கு அனுமதி இல்லை.


    இணையதள அனுமதி சான்றிதழ் மற்றும் அடையாள ஆதாரம் இல்லாமல் தேர்வு எழுத அனுமதி வழங்கப்படமாட்டாது.


    மேலும் விவரங்களுக்கு ஊழியர் தேர்வாணையத்தின் உதவி எண்களில் (044-28251139, கைபேசி எண் 9445195946) தொடர்பு கொள்ளலாம்.

    
    
    (Release ID: 1567627) Visitor Counter : 54