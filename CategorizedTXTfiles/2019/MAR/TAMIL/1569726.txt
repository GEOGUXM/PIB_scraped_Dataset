      PIB Headquarters

      காஞ்சிபுரம்
      Posted On: 28 MAR 2019 10:07AM by PIB Chennai

      * ஸ்ரீபெரும்புதூர் துணை வட்டம் 1911-ல் நிலை உயரத்தப்பட்டு முழுமையான வட்டமாக்கப்பட்டது. காஞ்சிபுரம், ஸ்ரீபெரும்புதூர் வட்டங்களை உள்ளடக்கிய காஞ்சிபுரத்தை தலைமை இடமாகக் கொண்ட நான்காவது வருவாய் கோட்டம் உருவாக்கப்பட்டது.
      * 1951-ல் மேற்கொள்ளப்பட்ட மறுவரையறையின்போது செங்கற்பட்டு மாவட்டத்தின் காஞ்சிபுரம், வடஆற்காடு மாவட்டத்தின் அரக்கோணம், வாலாஜாபேட்டை, செய்யாறு பகுதிகள் இத்தொகுதியில் இடம் பெற்றிருந்தன. பின்னர் 1953-ஆம் ஆண்டு இந்த நாடாளுமன்றத் தொகுதி நீக்கப்பட்டு, இதில் இடம் பெற்றிருந்த சட்டப்பேரவைத் தொகுதிகள் பிற தொகுதிகளுடன் இணைக்கப்பட்டன.
      * 2008-ஆம் ஆண்டு தொகுதி மறுவரையறையின்போது காஞ்சிபுரம் தொகுதி மீண்டும் உருவாக்கப்பட்டு, தனித்தொகுதியாக உள்ளது. காஞ்சிபுரம் மக்களவைத் தொகுதியில் செங்கற்பட்டு, திருப்போரூர், செய்யூர் (தனி), மதுராந்தகம் (தனி), உத்தரமேரூர், காஞ்சிபுரம் ஆகிய 6 சட்டமன்றத் தொகுதிகள் இடம் பெற்றுள்ளன.
      * 1951-ஆம் ஆண்டு நடைபெற்ற மக்களவை தேர்தலில் காமன்வீல் கட்சி வேட்பாளராக போட்டியிட்டு திரு. ஏ கிருஷ்ணசாமி 1,11,233 வாக்குகள் பெற்று வெற்றி பெற்றார். இது மொத்த வாக்குககளில் 55.63 சதவீதமாகும்
      * 2009-ஆம் ஆண்டு நடைபெற்ற மக்களவை தேர்தலில் இந்திய தேசிய காங்கிரஸ் வேட்பாளராக போட்டியிட்ட திரு பி. விஸ்வநாதன் 3,30.237 வாக்குகள் பெற்று வெற்றி பெற்றார். இது மொத்த வாக்குககளில் 41.98 சதவீதமாகும்.
      * 2014-ஆம் ஆண்டு நடைபெற்ற மக்களவை தேர்தலில் அதிமுக வேட்பாளராக போட்டியிட்ட திருமதி. கே மரகதம் 4,99,395 வாக்குகள் பெற்று வெற்றி பெற்றார். இது மொத்த வாக்குககளில் 44.96 சதவீதமாகும்
      * 2014-ஆம் ஆண்டு தேர்தலில் இத்தொகுதியில் நோட்டாவிற்கு 17, 736 வாக்குகள் கிடைத்தது குறிப்பிடத்தக்கது.

    ------

    
    
    (Release ID: 1569726) Visitor Counter : 79
    
    
    
    
    

*