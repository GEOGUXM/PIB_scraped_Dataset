      ਭਾਰਤ ਚੋਣ ਕਮਿਸ਼ਨ

      ਭਾਰਤੀ ਅੰਕੜਾ ਸੰਸਥਾਨ (ਆਈਐੱਸਆਈ) ਨੇ ਇਲੈਕਸ਼ਨ ਕਮਿਸ਼ਨ ਨੂੰ ਵੀਵੀਪੀਏਟੀ ਕਾਊਂਟਿੰਗ ਦੇ ਸੈਂਪਲ ਸਾਈਜ਼ ‘ਤੇ ਆਪਣੀ ਰਿਪੋਰਟ ਪੇਸ਼ ਕੀਤੀ
      Posted On: 22 MAR 2019 5:28PM by PIB Chandigarh


    Indian Statistical Institute (ISI) presents its Report on Sample Size of VVPAT Counting to Election Commission of India


    ਭਾਰਤੀ ਅੰਕੜਾ ਸੰਸਥਾਨ (ਆਈਐੱਸਆਈ) ਨੇ ਇਲੈਕਸ਼ਨ ਕਮਿਸ਼ਨ ਨੂੰ ਵੀਵੀਪੀਏਟੀ ਕਾਊਂਟਿੰਗ ਦੇ ਸੈਂਪਲ ਸਾਈਜ਼ ‘ਤੇ ਆਪਣੀ ਰਿਪੋਰਟ ਪੇਸ਼ ਕੀਤੀ


    ਭਾਰਤੀ ਅੰਕੜਾ ਸੰਸਥਾਨ (ਆਈਐੱਸਆਈ) ਨੇ ਅੱਜ ਮੁੱਖ ਚੋਣ ਕਮਿਸ਼ਨਰ ਸ਼੍ਰੀ ਸੁਨੀਲ ਅਰੋੜਾ ਅਤੇ ਚੋਣ ਕਮਿਸ਼ਨਰਾਂ ਸ਼੍ਰੀ ਅਸ਼ੋਕ ਲਵਾਸਾ ਅਤੇ ਸ਼੍ਰੀ ਸੁਸ਼ੀਲ ਚੰਦ੍ਰਾ ਨੂੰ ਵੋਟਰ ਵੈਰੀਫਾਈਏਬਲ ਪੇਪਰ ਆਡਿਟ ਟਰੇਲ (ਵੀਵੀਪੀਏਟੀ) ਸਲਿਪ ਕਾਊਂਟਿੰਗ ਦੇ ਸੈਂਪਲ ਸਾਈਜ਼ ਬਾਰੇ ਆਪਣੀ ਰਿਪੋਰਟ ਪੇਸ਼ ਕੀਤੀ। ਆਈਐੱਸਆਈ, ਦਿੱਲੀ ਕੇਂਦਰ ਦੇ ਮੁਖੀ ਪ੍ਰੋਫੈਸਰ ਅਭੈ ਜੀ ਭੱਟ ਨੇ ਇਹ ਰਿਪੋਰਟ ਪੇਸ਼ ਕੀਤੀ । ਯਾਦ ਰਹੇ , ਦੇਸ਼ ਵਿੱਚ ਚੋਣਾਂ ਦੌਰਾਨ ਵੀਵੀਪੀਏਟੀ ਸਲਿਪ ਕਾਊਂਟ ਦੀ ਵਧੀ ਹੋਈ ਪ੍ਰਤੀਸ਼ਤ ਲਈ ਵੱਖ-ਵੱਖ ਮੰਗਾਂ ਦੇ ਮੱਦੇਨਜ਼ਰ ਕਮਿਸ਼ਨ ਨੇ ਭਾਰਤੀ ਅੰਕੜਾ ਸੰਸਥਾਨ ਨੂੰ ਬਾਕਾਇਦਾ ਵਿਸ਼ਲੇਸ਼ਣ ਕਰਨ ਅਤੇ ਇਲੈਕਟ੍ਰੌਨਿਕ ਵੋਟਿੰਗ ਮਸ਼ੀਨਾਂ (ਈਵੀਐੱਮਸ) ਦੀ ਇਲੈਕਟ੍ਰੌਨਿਕ ਗਿਣਤੀ ਨਾਲ ਵੀਵੀਪੀਏਟੀ ਸਲਿਪ ਵੈਰੀਫਿਕੇਸ਼ਨ ਦੇ ਮੁੱਦੇ ਦੀ ਵਿਗਿਆਨਕ ਢੰਗ ਨਾਲ ਜਾਂਚ ਕਰਨ ਦਾ ਕੰਮ ਸੌਂਪਿਆ ਸੀ।


    ਆਈਐੱਸਆਈ, ਦੇਸ਼ ਵਿੱਚ ਅੰਕੜਿਆਂ ਅਤੇ ਸੈਂਪਲ ਪ੍ਰਕਿਰਿਆ ਦੇ ਖੇਤਰ ਵਿੱਚ ਖੋਜ, ਅਧਿਆਪਨ ਅਤੇ ਐਪਲੀਕੇਸ਼ਨ ਪ੍ਰਤੀ ਸਮਰਪਿਤ ਪ੍ਰਸਿੱਧ ਅਤੇ ਪ੍ਰਤਿਸ਼ਠਿਤ ਰਾਸ਼ਟਰੀ ਸੰਸਥਾਨ ਹੈ। ਇਸ ਖੇਤਰ ਵਿੱਚ ਮੁਹਾਰਤ ਅਤੇ ਵਿਸ਼ੇ ਅਧਾਰਤ ਮੁਹਾਰਤ ਨੂੰ ਧਿਆਨ ਵਿੱਚ ਰੱਖਦਿਆਂ ਚੋਣ ਕਮਿਸ਼ਨ ਨੇ ਚੋਣਾਂ ਦੌਰਾਨ ਵੀਵੀਪੀਏਟੀ ਸਲਿਪ ਦੀ ਸੰਖਿਆ/ਪ੍ਰਤੀਸ਼ਤਤਾ ਦੇ ਮੁੱਦੇ ‘ਤੇ ਗਣਿਤ ਪੱਖੋਂ ਭਰੋਸੋਯੋਗ, ਅੰਕੜਿਆਂ ਪੱਖੋਂ ਸਸ਼ਕਤ ਅਤੇ ਵਿਵਹਾਰਿਕ ਪੱਖੋਂ ਉਚਿਤ ਸਮਾਧਾਨਾਂ ਤੱਕ ਪਹੁੰਚਣ ਲਈ ਇਸ ਸੰਸਥਾਨ ਨੂੰ ਸ਼ਾਮਲ ਕਰਨ ਦਾ ਫ਼ੈਸਲਾ ਕੀਤਾ ।


    ਆਈਐੱਸਆਈ, ਦਿੱਲੀ ਕੇਂਦਰ ਦੇ ਮੁਖੀ ਪ੍ਰੋ: ਅਭੈ ਜੀ. ਭੱਟ ਤੋਂ ਇਲਾਵਾ ਮਾਹਰ ਕਮੇਟੀ ਵਿੱਚ ਚੇਨਈ ਮੈਥੇਮੈਟੀਕਲ ਇੰਸਟੀਟਿਊਟ (ਸੀਐੱਸਆਈ) ਦੇ ਡਾਇਰੈਕਟਰ ਪ੍ਰੋ: ਰਾਜੀਵ ਐੱਲ ਕਰਾਂਦੀਕਰ ਅਤੇ ਅੰਕੜੇ ਤੇ ਪ੍ਰੋਗਰਾਮ ਲਾਗੂਕਰਨ ਮੰਤਰਾਲੇ ਤਹਿਤ ਕੇਂਦਰੀ ਅੰਕੜਾ ਦਫ਼ਤਰ ਦੇ ਡਿਪਟੀ ਡਾਇਰੈਕਟਰ ਜਨਰਲ (ਸੋਸ਼ਲ ਸਟੈਟਿਸਟਿਕਸ ਡਿਵੀਜ਼ਨ) ਸ਼੍ਰੀ ਓਂਕਾਰ ਪ੍ਰਸਾਦ ਘੋਸ਼ ਵੀ ਸ਼ਾਮਲ ਹਨ ਜਿਨ੍ਹਾਂ ਨੂੰ ਨੈਸ਼ਨਲ ਸੈਂਪਲ ਸਰਵੇ ਆਫਿਸ (ਐੱਨਐੱਸਐੱਸਓ) ਦੇ ਡਾਇਰੈਕਟਰ ਜਨਰਲ ਵੱਲੋਂ ਨਾਮਜ਼ਦ ਕੀਤਾ ਗਿਆ ਸੀ। ਆਪਣੀ ਰਿਪੋਰਟ ਨੂੰ ਅੰਤਿਮ ਰੂਪ ਦੇਣ ਤੋਂ ਪਹਿਲਾਂ , ਮਾਹਰ ਕਮੇਟੀ ਵਿੱਚ ਅੰਕੜਾ ਖੇਤਰ ਦੇ ਹੋਰ ਮਾਹਰਾਂ ਨਾਲ ਵੱਖ-ਵੱਖ ਵਿਸ਼ਿਆਂ ‘ਤੇ ਵਿਆਪਕ ਸਲਾਹ - ਮਸ਼ਵਰਾ ਕੀਤਾ ਗਿਆ ਅਤੇ ਹੋਰ ਸਮੂਹਾਂ ਤੋਂ ਪ੍ਰਾਪਤ ਸੁਝਾਵਾਂ ਦੀ ਜਾਂਚ ਕੀਤੀ ਗਈ। ਇਸ ਮਾਹਰ ਕਮੇਟੀ ਨੇ ਅੱਜ ਯਾਨੀ 22 ਮਾਰਚ, 2019 ਨੂੰ ਕਮਿਸ਼ਨ ਨੂੰ ‘ਵੀਵੀਪੀਏਟੀ ਸਲਿਪ ਵੈਰੀਫਿਕੇਸ਼ਨ ਰਾਹੀਂ ਈਵੀਐੱਮ ਮਸ਼ੀਨਾਂ ਦੀ ਜਾਂਚ ਲਈ ਰੈਂਡਮ ਸੈਂਪਲਿੰਗ’( 'Random Sampling For Testing of EVMs via VVPAT Slip Verification' ) ਸਿਰਲੇਖ ਦੀ ਆਪਣੀ ਰਿਪੋਰਟ ਸੌਂਪ ਦਿੱਤੀ ਹੈ।


    ਮਾਹਰ ਕਮੇਟੀ ਵੱਲੋਂ ਦਾਖਲ ਕੀਤੀ ਗਈ ਰਿਪੋਰਟ ਦੀ ਹੁਣ ਕਮਿਸ਼ਨ ਵੱਲੋਂ ਜਾਂਚ ਕੀਤੀ ਜਾਵੇਗੀ ਅਤੇ ਜ਼ਰੂਰੀ ਕਾਰਵਾਈ ਸ਼ੁਰੂ ਕੀਤੀ ਜਾਵੇਗੀ।


    ****

    
    
    (Release ID: 1569419) Visitor Counter : 2