      ਹਾਊਸਿੰਗ ਅਤੇ ਸ਼ਹਿਰੀ ਮਾਮਲੇ ਮੰਤਰਾਲਾ

      ਮੰਤਰੀ ਮੰਡਲ ਨੇ ਦਿੱਲੀ ਮੈਟਰੋ ਦੇ ਚੌਥੇ ਪੜਾਅ ਦੇ ਪ੍ਰੋਜੈਕਟ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 MAR 2019 6:07PM by PIB Chandigarh


    Cabinet approves Delhi Metro's Phase -4 project
    
    17 Underground and 29 elevated Stations along 61.679 km the 3 corridors 15 stations between Aerocity to Tughlakabad 25 stations between R K Ashram to Janakpuri West 6 stationsbetween Maujpur and Mukundpur


    ਮੰਤਰੀ ਮੰਡਲ ਨੇ ਦਿੱਲੀ ਮੈਟਰੋ ਦੇ ਚੌਥੇ ਪੜਾਅ ਦੇ ਪ੍ਰੋਜੈਕਟ ਨੂੰ ਪ੍ਰਵਾਨਗੀ ਦਿੱਤੀ


    61.679 ਕਿਲੋਮੀਟਰ ਦੇ 3 ਕੌਰੀਡੋਰ (ਗਲਿਆਰਿਆਂ) ਵਿੱਚ 17 ਭੂਮੀਗਤ ਅਤੇ 29 ਐਲੀਵੇਟਿਡ ਸਟੇਸ਼ਨ


    ਏਅਰੋਸਿਟੀ ਤੋਂ ਤੁਗ਼ਲਕਾਬਾਦ ਦਰਮਿਆਨ 15 ਸਟੇਸ਼ਨ


    ਆਰਕੇ ਆਸ਼ਰਮ ਤੋਂ ਜਨਕਪੁਰੀ ਵੇਸਟ ਦਰਮਿਆਨ 25 ਸਟੇਸ਼ਨ


    ਮੌਜਪੁਰ ਅਤੇ ਮੁਕੁੰਦਪੁਰ ਦਰਮਿਆਨ 6 ਸਟੇਸ਼ਨ


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਦਿੱਲੀ ਮੈਟਰੋ ਦੇ ਚੌਥੇ ਪੜਾਅ ਦੇ ਪ੍ਰੋਜੈਕਟ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਸ ਵਿੱਚ 3 ਕੌਰੀਡੋਰ(ਗਲਿਆਰੇ) ਹੋਣਗੇ । ਇਨ੍ਹਾਂ ਤਿੰਨਾਂ ਕੌਰੀਡੋਰਾਂ (ਗਲਿਆਰਿਆਂ) ਦੀ ਲੰਬਾਈ 61.679 ਕਿਲੋਮੀਟਰ ਹੈ । ਕੁੱਲ 61.679 ਕਿਲੋਮੀਟਰ ਵਿੱਚੋਂ 22.359 ਕਿਲੋਮੀਟਰ ਦਾ ਭੂਮੀਗਤ ਅਤੇ 39.320 ਕਿਲੋਮੀਟਰ ਦਾ ਐਲੀਵੇਟਿਡ ਸੈਕਸ਼ਨ ਦੇ ਰੂਪ ਵਿੱਚ ਨਿਰਮਾਣ ਕੀਤਾ ਜਾਵੇਗਾ । ਇਨ੍ਹਾਂ ਕੌਰੀਡੋਰਾਂ (ਗਲਿਆਰਿਆਂ) ਵਿੱਚ 46 ਸਟੇਸ਼ਨ ਹੋਣਗੇ । ਇਨ੍ਹਾਂ ਵਿੱਚ 17 ਸਟੇਸ਼ਨ ਭੂਮੀਗਤ ਅਤੇ ਬਾਕੀ 29 ਸਟੇਸ਼ਨ ਐਲੀਵੇਟਿਡ ਹੋਣਗੇ ।


    ਤਿੰਨੇ ਮੈਟਰੋ ਕੌਰੀਡੋਰਾਂ (ਗਲਿਆਰਿਆਂ) ਦੀ ਕੁੱਲ ਲਾਗਤ 24 , 948.65 ਕਰੋੜ ਰੁਪਏ ਹੋਵੇਗੀ । ਇਹ ਪ੍ਰੋਜੈਕਟ ਦਿੱਲੀ ਮੈਟਰੋ ਰੇਲ ਕਾਰਪੋਰੇਸ਼ਨ ਲਿਮਿਟਡ ( ਡੀਐੱਮਆਰਸੀ ) ਅਤੇ ਭਾਰਤ ਸਰਕਾਰ ਦੇ ਵਿਸ਼ੇਸ਼ ਉਦੇਸ਼ ਵਾਹਨ ( ਐੱਸਪੀਵੀ ) ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਦਿੱਲੀ ਸਰਕਾਰ ( ਜੀਐੱਨਸੀਟੀਡੀ ) ਦੀ ਮੌਜੂਦਾ 50 - 50% ਹਿੱਸੇਦਾਰੀ ਨਾਲ ਲਾਗੂ ਕੀਤਾ ਜਾਵੇਗਾ।


    ਕਨੈਕਟੀਵਿਟੀ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ :


    1. ਏਅਰੋ ਸਿਟੀ ਤੋਂ ਤੁਗਲਕਾਬਾਦ – 15 ਸਟੇਸ਼ਨ ( ਏਅਰੋਸਿਟੀ , ਮਹੀਪਾਲਪੁਰ , ਵਸੰਤ ਕੁੰਜ ਸੈਕਟਰ ਡੀ , ਮਸੂਦਪੁਰ , ਕਿਸ਼ਨਗੜ੍ਹ , ਮਹਿਰੌਲੀ , ਲਾਡੋਸਰਾਏ , ਸਾਕੇਤ , ਸਾਕੇਤ ਜੀ ਬਲਾਕ , ਅੰਬੇਡਕਰ ਨਗਰ , ਖਾਨਪੁਰ ਤਿਗੜੀ , ਆਨੰਦਮਈ ਮਾਰਗ ਜੰਕਸ਼ਨ , ਤੁਗਲਕਾਬਾਦ ਰੇਲਵੇ ਕਲੌਨੀ , ਤੁਗਲਕਾਬਾਦ )


    2. ਆਰ ਕੇ ਆਸ਼ਰਮ ਤੋਂ ਜਨਕਪੁਰੀ ਵੇਸਟ – 25 ਸਟੇਸ਼ਨ ( ਆਰ ਕੇ ਆਸ਼ਰਮ , ਮੋਤੀਆ ਖਾਨ , ਸਦਰ ਬਜ਼ਾਰ , ਪੁਲਬੰਗਸ਼ , ਘੰਟਾਘਰ / ਸਬਜ਼ੀ ਮੰਡੀ , ਰਾਜਪੁਰਾ , ਡੇਰਾਵਾਲ ਨਗਰ , ਅਸ਼ੋਕ ਵਿਹਾਰ , ਆਜਾਦਪੁਰ , ਮੁਕੁੰਦਪੁਰ , ਭਲਸਵਾ , ਮੁਕਰਬਾ ਚੌਕ , ਬਾਦਲੀ ਮੋੜ , ਨਾਰਥ ਪੀਤਮਪੁਰਾ , ਪ੍ਰਸ਼ਾਂਤ ਵਿਹਾਰ , ਮਧੁਬਨ ਚੌਕ , ਦੀਪਾਲੀ ਚੌਕ , ਪੁਸ਼ਪਾਂਜਲੀ ਐਨਕਲੇਵ , ਵੈਸਟ ਐਨਕਲੇਵ , ਮੰਗੋਲਪੁਰੀ , ਪੀਰਾਗੜ੍ਹੀ ਚੌਕ , ਪਸਚਿਮ ਵਿਹਾਰ , ਮੀਰਾ ਬਾਗ਼ , ਕੇਸ਼ੋ ਪੁਰ , ਕ੍ਰਿਸ਼ਨ ਪਾਰਕ ਐਕਸਟੈਂਸ਼ਨ , ਜਨਕਪੁਰੀ ਵੈਸਟ )


    3. ਮੌਜਪੁਰ ਤੋਂ ਮੁਕੁੰਦਪੁਰ – 6 ਸਟੇਸ਼ਨ ( ਯਮੁਨਾ ਵਿਹਾਰ , ਭਜਨਪੁਰਾ , ਖਜੂਰੀ ਖਾਸ , ਸੂਰ ਘਾਟ , ਜਗਤਪੁਰ ਪਿੰਡ , ਬੁਰਾੜੀ )


    ਤਿੰਨਾਂ ਕੌਰੀਡੋਰਾਂ(ਗਲਿਆਰਿਆਂ) ਵਿੱਚ ਭੂਮੀਗਤ ( 22.359 ਕਿਲੋਮੀਟਰ ) ਅਤੇ ਐਲੀਵੇਟਿਡ ( 39.320 ਕਿਲੋਮੀਟਰ ) ਦੋਵੇਂ ਸੈਕਸ਼ਨ ਸ਼ਾਮਲ ਹਨ ।


    ਪ੍ਰਭਾਵ :


    ਚੌਥੇ ਪੜਾਅ ਦੇ ਇਹ ਕੌਰੀਡੋਰ (ਗਲਿਆਰੇ) ਮੈਟਰੋ ਨੈੱਟਵਰਕ ਦੀ ਕਵਰੇਜ ਦਾ ਵਿਸਤਾਰ ਕਰਨਗੇ ਜਿਸ ਨਾਲ ਰਾਸ਼ਟਰੀ ਰਾਜਧਾਨੀ ਦੇ ਅਧਿਕ ਖੇਤਰ ਆਪਸ ਵਿੱਚ ਜੁੜਨਗੇ । ਇਨ੍ਹਾਂ ਕੌਰੀਡੋਰਾਂ (ਗਲਿਆਰਿਆਂ) ਤੋਂ ਪੂਰੇ ਹੋਣ ਦੇ ਬਾਅਦ ਮੈਟਰੋ ਦੇ ਯਾਤਰੀਆਂ ਨੂੰ ਅਧਿਕ ਇੰਟਰਚੇਂਜ ਸਟੇਸ਼ਨ ਉਪਲੱਬਧ ਹੋਣਗੇ । ਜਿਨ੍ਹਾਂ ਕਰਕੇ ਨਵੇਂ ਕੌਰੀਡੋਰ (ਗਲਿਆਰੇ) ਦਿੱਲੀ ਮੈਟਰੋ ਦੀਆਂ ਮੌਜੂਦਾ ਲਾਈਨਾਂ ਨਾਲ ਜੁੜ ਜਾਣਗੇ । ਕਨੈਕਟੀਵਿਟੀ ਵਿੱਚ ਸੁਧਾਰ ਨਾਲ ਯਾਤਰੀਆਂ ਨੂੰ ਮਾਰਗਾਂ ਦੇ ਅਧਿਕ ਤੋਂ ਅਧਿਕ ਉਪਯੋਗ ਰਾਹੀਂ ਯਾਤਰਾ ਦੇ ਅਧਿਕ ਵਿਕਲਪ ਉਪਲੱਬਧ ਹੋਣਗੇ । ਇਨ੍ਹਾਂ 3 ਨਵੇਂ ਕੌਰੀਡੋਰਾਂ (ਗਲਿਆਰਿਆਂ) ਰਾਹੀਂ 61.679 ਕਿਲੋਮੀਟਰ ਵਧੇਰੇ ਨੈੱਟਵਰਕ ਵਧਣ ਨਾਲ ਸੜਕਾਂ ਉੱਤੇ ਭੀੜ ਘੱਟ ਹੋਵੇਗੀ ਅਤੇ ਮੋਟਰ ਵਾਹਨਾਂ ਰਾਹੀਂ ਫੈਲਾਏ ਜਾ ਰਹੇ ਪ੍ਰਦੂਸ਼ਣ ਨੂੰ ਘੱਟ ਕਰਨ ਵਿੱਚ ਵੀ ਮਦਦ ਮਿਲੇਗੀ । ਤੁਗਲਕਾਬਾਦ - ਏਅਰੋਸਿਟੀ ਕੌਰੀਡੋਰ (ਗਲਿਆਰੇ) ਨਾਲ ਹਵਾਈ ਅੱਡੇ ਦੀ ਕਨੈਕਟੀਵਿਟੀ ਵਿੱਚ ਹੋਰ ਸੁਧਾਰ ਆਵੇਗਾ । ਇਨ੍ਹਾਂ ਤਿੰਨਾਂ ਕੌਰੀਡੋਰਾਂ (ਗਲਿਆਰਿਆਂ) ਦੇ ਪੂਰੇ ਹੋਣ ਦੇ ਬਾਅਦ ਦਿੱਲੀ ਮੈਟਰੋ ਦੀ ਕੁੱਲ ਨੈੱਟਵਰਕ ਲੰਬਾਈ 400 ਕਿਲੋਮੀਟਰ ਦੇ ਅੰਕੜੇ ਨੂੰ ਪਾਰ ਕਰ ਜਾਵੇਗੀ ।


    *****

    
    
    (Release ID: 1567988) Visitor Counter : 1