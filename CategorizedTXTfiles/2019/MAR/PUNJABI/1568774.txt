      ਭਾਰਤ ਚੋਣ ਕਮਿਸ਼ਨ

      ਜੰਮੂ- ਕਸ਼ਮੀਰ ਲਈ ਨਿਯੁਕਤ ਤਿੰਨ ਵਿਸ਼ੇਸ਼ ਪ੍ਰੇਖਕਾਂ ਦੀ ਕਮਿਸ਼ਨ ਨਾਲ ਮੀਟਿੰਗ
      Posted On: 12 MAR 2019 6:15PM by PIB Chandigarh


    Meeting with the Commission of the three Special Observers appointed for Jammu & Kashmir


    ਜੰਮੂ - ਕਸ਼ਮੀਰ ਲਈ ਨਿਯੁਕਤ ਤਿੰਨ ਵਿਸ਼ੇਸ਼ ਪ੍ਰੇਖਕਾਂ ਦੀ ਕਮਿਸ਼ਨ ਨਾਲ ਮੀਟਿੰਗ


    ਜੰਮੂ-ਕਸ਼ਮੀਰ ਵਿੱਚ ਸਥਿਤੀ ਦਾ ਜਾਇਜ਼ਾ ਲੈਣ ਲਈ ਚੋਣ ਕਮਿਸ਼ਨ ਵੱਲੋਂ ਨਿਯੁਕਤ ਤਿੰਨ ਵਿਸ਼ੇਸ਼ ਪ੍ਰੇਖਕਾਂ, ਡਾ. ਨੂਰ ਮੋਹੰਮਦ, ਆਈਏਐੱਸ (1977 ਵਿੱਚ ਰਿਟਾਇਰਡ), ਸ਼੍ਰੀ ਵਿਨੋਦ ਜੁਤਸ਼ੀ, ਆਈਏਐੱਸ (1982 ਵਿੱਚ ਰਿਟਾਇਰਡ) ਅਤੇ ਸ਼੍ਰੀ ਏਐੱਸ ਗਿੱਲ, ਆਈਪੀਐੱਸ (1972 ਵਿੱਚ ਰਿਟਾਇਰਡ) ਨੇ ਮੁੱਖ ਚੋਣ ਕਮਿਸ਼ਨਰ, ਸ਼੍ਰੀ ਸੁਨੀਲ ਅਰੋੜਾ, ਚੋਣ ਕਮਿਸ਼ਨਰਾਂ ਸ਼੍ਰੀ ਅਸ਼ੋਕ ਲਵਾਸਾ ਅਤੇ ਸ਼੍ਰੀ ਸੁਸ਼ੀਲ ਚੰਦਰ ਦੇ ਨਾਲ ਅੱਜ ਚੋਣ ਕਮਿਸ਼ਨ ਦਫ਼ਤਰ, ਨਵੀਂ ਦਿੱਲੀ ਵਿੱਚ ਮੁਲਾਕਾਤ ਕੀਤੀ ।


    ਮੁੱਖ ਚੋਣ ਕਮਿਸ਼ਨਰ ਸ਼੍ਰੀ ਸੁਨੀਲ ਅਰੋੜਾ ਨੇ ਵਿਸ਼ੇਸ਼ ਕੇਂਦਰੀ ਪ੍ਰੇਖਕਾਂ ਦਾ ਸੁਆਗਤ ਕਰਦਿਆਂ ਉਨ੍ਹਾਂ ਨੂੰ ਇਸ ਸਖ਼ਤ ਅਤੇ ਨਾਜ਼ੁਕ ਕੰਮ ਨੂੰ ਸਵੀਕਾਰ ਕਰਨ ਲਈ ਆਭਾਰ ਵਿਅਕਤ ਕੀਤਾ । ਇਨ੍ਹਾਂ ਨੂੰ ਸੌਂਪੇ ਗਏ ਕਾਰਜਾਂ ਵਿੱਚ, ਚੋਣ ਕਮਿਸ਼ਨ ਵੱਲੋਂ 10 ਮਾਰਚ, 2019 ਨੂੰ ਚੋਣਾਂ ਦੀ ਸਮਾਂ ਸਾਰਣੀ ਦੇ ਐਲਾਨ ਸਮੇਂ ਪ੍ਰੈੱਸ ਬਿਆਨ ਦੇ ਪੈਰਾ-62 ਦੇ ਸੰਦਰਭ ਵਿੱਚ ਵਾਸਤਵਿਕ ਸਮਾਂ ਅਧਾਰ ’ਤੇ ਜੰਮੂ ਕਸ਼ਮੀਰ ਦੀ ਸਥਿਤੀ ਦਾ ਜਾਇਜ਼ਾ ਸ਼ਾਮਲ ਹੈ -


    “62. ਕਮਿਸ਼ਨ ਜੰਮੂ-ਕਸ਼ਮੀਰ ਵਿੱਚ ਸਥਿਤੀ ਦੀ ਨਿਯਮਿਤ ਰੂਪ ਨਾਲ ਵਾਸਤਵਿਕ ਸਮਾਂ ਅਧਾਰ ’ਤੇ ਨਿਗਰਾਨੀ ਕਰਦਾ ਰਹੇਗਾ ਅਤੇ ਜੰਮੂ-ਕਸ਼ਮੀਰ ਵਿੱਚ ਜਲਦੀ ਹੀ ਵਿਧਾਨ ਸਭਾ ਚੋਣਾਂ ਕਰਾਉਣ ਦੇ ਫੈਸਲੇ ਦੇ ਸਬੰਧ ਵਿੱਚ ਸਾਰੇ ਜ਼ਰੂਰੀ ਪੱਖਾਂ ਤੋਂ ਜਾਣਕਾਰੀ ਪ੍ਰਾਪਤ ਕਰੇਗਾ ।


    ਬੈਠਕ ਦੌਰਾਨ ਵਿਸ਼ੇਸ਼ ਪ੍ਰੇਖਕਾਂ ਆਬਜ਼ਰਵਰਾਂ ਨੂੰ ਇਹ ਕਿਹਾ ਗਿਆ ਹੈ ਕਿ ਉਹ ਜਲਦੀ ਤੋਂ ਜਲਦੀ ਰਾਜ ਦਾ ਦੌਰਾ ਕਰਨ, ਜਿਸ ਨੂੰ ਉਨ੍ਹਾਂ ਨੇ ਸਵੀਕਾਰ ਕੀਤਾ । ਚੋਣ ਕਮਿਸ਼ਨਰਾਂ ਸ਼੍ਰੀ ਅਸ਼ੋਕ ਲਵਾਸਾ ਅਤੇ ਸ਼੍ਰੀ ਸੁਸ਼ੀਲ ਚੰਦ੍ਰਾ ਨੇ ਲਗਭਗ ਦੋ ਘੰਟੇ ਚੱਲੇ ਗੱਲਬਾਤ ਦੇ ਸੈਸ਼ਨ ਦੌਰਾਨ ਉਨ੍ਹਾਂ ਨੂੰ ਜ਼ਰੂਰੀ ਜਾਣਕਾਰੀ ਦਿੱਤੀ ।


    ਰਾਜ ਦੇ ਡੀਈਸੀ-ਇੰਚਾਰਜ ਸ਼੍ਰੀ ਸੰਦੀਪ ਸਕਸੈਨਾ ਨੇ ਉਨ੍ਹਾਂ ਨੂੰ ਜੰਮੂ-ਕਸ਼ਮੀਰ ਵਿੱਚ ਚੋਣਾਂ ਦੀਆਂ ਤਿਆਰੀਆਂ ਦੇ ਸਬੰਧ ਵਿੱਚ ਹੋਰ ਜਾਣਕਾਰੀ ਤੋਂ ਜਾਣੂ ਕਰਵਾਇਆ । ਕਮਿਸ਼ਨ ਨੇ ਉਨ੍ਹਾਂ ਦੇ ਨਾਲ ਉਨ੍ਹਾਂ ਦੀ ਭੂਮਿਕਾ ਅਤੇ ਜ਼ਿਮੇਵਾਰੀਆਂ ਦੇ ਬਾਰੇ ਵਿੱਚ ਵੀ ਵਿਚਾਰ-ਵਟਾਂਦਰਾ ਕੀਤਾ। ਤਿੰਨਾਂ ਕੇਂਦਰੀ ਪ੍ਰੇਖਕਾਂ ਨੂੰ ਰਾਜ ਦਾ ਦੌਰਾ ਕਰਨ ਅਤੇ ਰਾਜਨੀਤਕ ਦਲਾਂ, ਜ਼ਿਲਾ ਅਤੇ ਰਾਜ ਅਧਿਕਾਰੀਆਂ ਅਤੇ ਹੋਰ ਹਿਤਧਾਰਕਾਂ ਦੇ ਨਾਲ ਮੁਲਾਕਾਤ ਕਰਕੇ ਸਥਿਤੀ ਦਾ ਵਾਸਤਵਿਕ ਜਾਇਜ਼ਾ ਲੈਣ ਦੀ ਜ਼ਰੂਰਤ ਹੈ।


    ਸ਼੍ਰੀ ਏ ਐੱਸ ਗਿਲ ਨੂੰ ਕਠਿਨ ਖੇਤਰਾਂ ਵਿੱਚ ਸੁਰੱਖਿਆ ਪ੍ਰਬੰਧ ਦੇ ਖੇਤਰ ਵਿੱਚ ਕੰਮ ਕਰਨ ਦਾ ਵਿਆਪਕ ਅਨੁਭਵ ਹੈ। ਉਹ ਜੰਮੂ-ਕਸ਼ਮੀਰ ਵਿੱਚ 1995 ਤੋਂ 1997 ਤੱਕ ਸੀਆਰਪੀਐੱਫ ਦੇ ਆਈਜੀ ਰਹੇ ਅਤੇ ਬਾਅਦ ਵਿੱਚ ਉਹ ਸੀਆਰਪੀਐੱਫ ਦੇ ਡਾਇਰੈਕਟਰ ਜਨਰਲ ਦੀ ਪੋਸਟ ਤੋਂ ਰਿਟਾਇਰ ਹੋਏ ਹਨ । ਡਾ. ਨੂਰ ਮੋਹੰਮਦ ਭਾਰਤ ਸਰਕਾਰ ਦੇ ਸਾਬਕਾ ਸਕੱਤਰ ਰਹੇ ਹਨ ਅਤੇ ਉਨ੍ਹਾਂ ਨੇ ਉੱਤਰ-ਪ੍ਰਦੇਸ਼ ਦੇ ਮੁੱਖ ਚੋਣ ਅਧਿਕਾਰੀ ਦੇ ਰੂਪ ਵਿੱਚ ਚੋਣ ਪ੍ਰਬੰਧਨ ਦੇ ਖੇਤਰ ਵਿੱਚ ਇੱਕ ਦਹਾਕੇ ਤੋਂ ਅਧਿਕ ਸਮੇਂ ਤੱਕ ਕੰਮ ਕੀਤਾ ਹੈ।


    ਉਨ੍ਹਾਂ ਨੇ ਚੋਣ ਕਮਿਸ਼ਨ ਵਿੱਚ ਉਪ ਚੋਣ ਕਮਿਸ਼ਨ ਅਤੇ ਅਫ਼ਗਾਨਿਸਤਾਨ ਵਿੱਚ ਕਈ ਵਰ੍ਹਿਆਂ ਤੱਕ ਅੰਤਰਰਾਸ਼ਟਰੀ ਮਾਹਰ ਅਤੇ ਸਲਾਹਕਾਰ ਵਜੋਂ ਕੰਮ ਕੀਤਾ ਹੈ। ਸ਼੍ਰੀ ਵਿਨੋਦ ਜੁਤਸ਼ੀ ਕੇਂਦਰ ਸਰਕਾਰ ਦੇ ਸਾਬਕਾ ਸਕੱਤਰ ਹਨ, ਜਿਨ੍ਹਾਂ ਨੂੰ ਰਾਜਸਥਾਨ ਵਿੱਚ ਰਾਜ ਪੱਧਰ ’ਤੇ ਮੁੱਖ ਕਾਰਜਕਾਰੀ ਅਧਿਕਾਰੀ, ਵਜੋਂ ਇੱਕ ਦਹਾਕੇ ਤੋਂ ਵੀ ਅਧਿਕ ਸਮੇਂ ਤੱਕ ਚੋਣਾਂ ਦੇ ਖੇਤਰ ਵਿੱਚ ਕੰਮ ਕਰਨ ਦਾ ਵਿਆਪਕ ਅਨੁਭਵ ਹੈ। ਉਹ ਪੰਜ ਸਾਲ ਤੋਂ ਅਧਿਕ ਸਮੇਂ ਤੱਕ ਭਾਰਤੀ ਚੋਣ ਕਮਿਸ਼ਨ ਵਿੱਚ ਉਪ ਚੋਣ ਕਮਿਸ਼ਨ ਰਹੇ ਹਨ ।


    ****

    
    
    (Release ID: 1568774) Visitor Counter : 1