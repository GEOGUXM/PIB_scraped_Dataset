      ਗ੍ਰਹਿ ਮੰਤਰਾਲਾ

      ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ਬਾਰੇ ਅੰਤਰਰਾਸ਼ਟਰੀ ਕਾਰਜਸ਼ਾਲਾ ਕੱਲ੍ਹ ਤੋਂ ਸ਼ੁਰੂ
      Posted On: 18 MAR 2019 5:00PM by PIB Chandigarh


    International Workshop on Disaster Resilient Infrastructure to begin tomorrow


    ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ਬਾਰੇ ਅੰਤਰਰਾਸ਼ਟਰੀ ਕਾਰਜਸ਼ਾਲਾ ਕੱਲ੍ਹ ਤੋਂ ਸ਼ੁਰੂ


    
    ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ’ਤੇ ਅੰਤਰਰਾਸ਼ਟਰੀ ਕਾਰਜਸ਼ਾਲਾ ਦਾ ਕੱਲ੍ਹ ਇੱਥੇ ਉਦਘਾਟਨ ਹੋਵੇਗਾ । ਇਸ ਦੋ ਦਿਨਾਂ ਕਾਰਜਸ਼ਾਲਾ ਦਾ ਆਯੋਜਨ ਰਾਸ਼ਟਰੀ ਆਪਦਾ ਪ੍ਰਬੰਧਨ ਅਥਾਰਟੀ ਵੱਲੋਂ ਸੰਯੁਕਤ ਰਾਸ਼ਟਰ ਆਪਦਾ ਜੋਖ਼ਮ ਲਘੂਕਰਨ ਦਫ਼ਤਰ (ਯੂਐੱਨਆਈਐੱਸਡੀਆਰ) ਦੇ ਸਹਿਯੋਗ ਨਾਲ ਗਲੋਬਲ ਆਯੋਗ, ਸੰਯੁਕਤ ਰਾਸ਼ਟਰ ਵਿਕਾਸ ਪ੍ਰੋਗਰਾਮ ਅਤੇ ਵਿਸ਼ਵ ਬੈਂਕ ਦੀ ਭਾਗੀਦਾਰੀ ਵਿੱਚ ਕੀਤਾ ਜਾ ਰਿਹਾ ਹੈ।


    ਇਸ ਕਾਰਜਸ਼ਾਲਾ ਦਾ i) ਉਦੇਸ਼ ਪ੍ਰਮੁੱਖ ਬੁਨਿਆਦੀ ਢਾਂਚਾ ਖੇਤਰਾਂ ਵਿੱਚ ਆਪਦਾ ਜ਼ੋਖਮ ਪ੍ਰਬੰਧਨ ਦੀਆਂ ਚੰਗੀਆਂ ਪ੍ਰਕਿਰਿਆਵਾਂ ਦੀ ਪਹਿਚਾਣ ਕਰਨਾ, ii) ਡੀਆਰਆਈ ( ਆਵਾਜਾਈ, ਊਰਜਾ, ਦੂਰ ਸੰਚਾਰ ਅਤੇ ਜਲ) ਦੇ ਬਾਰੇ ਵਿੱਚ ਸਹਿਯੋਗੀ, ਵਿਸ਼ੇਸ਼ ਖੇਤਰਾਂ ਅਤੇ ਤਰੀਕਿਆਂ ਦੀ ਪਹਿਚਾਣ ਕਰਨਾ, iii) ਅਗਲੇ ਤਿੰਨ ਵਰ੍ਹਿਆਂ ਲਈ ਸਿਧਾਂਤਕ ਰੋਲ-ਆਊਟ ਯੋਜਨਾ ਵਜੋਂ ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ਲਈ ਸਹਿਯੋਗ ਦੀ ਵਿਆਪਕ ਰੂਪਰੇਖਾ ਅਤੇ ਸਹਿ-ਸਿਰਜਣ ਦੇ ਬਾਰੇ ਵਿੱਚ ਵਿਚਾਰ-ਵਟਾਂਦਰਾ ਕਰਨਾ, iv) ਸਾਂਝੇ ਹਿਤਾਂ ਦੇ ਖੇਤਰਾਂ ਵਿੱਚ ਕੰਮ ਕਰਨ ਵਾਸਤੇ ਮੈਂਬਰਾਂ ਲਈ ਮੰਚ ਤਿਆਰ ਕਰਨਾ ਅਤੇ ਵਿਸ਼ੇਸ਼ ਪ੍ਰਤੀਬੱਧਤਾਵਾਂ ਤਿਆਰ ਕਰਨਾ ਹੈ।


    ਇਸਦੇ ਉਦੇਸ਼ਾਂ ਵਿੱਚ ਵਿਸ਼ਵ ਦੇ ਵੱਖ-ਵੱਖ ਹਿੱਸਿਆਂ ਵਿੱਚ ਸਥਿਤ ਦੇਸ਼ਾਂ, ਬਹੁਪੱਖੀ ਵਿਕਾਸ ਬੈਂਕਾਂ, ਸੰਯੁਕਤ ਰਾਸ਼ਟਰ ਏਜੰਸੀਆਂ, ਵਿੱਦਿਅਕ ਅਤੇ ਖੋਜ ਸੰਸਥਾਨਾਂ, ਪ੍ਰਾਈਵੇਟ ਖੇਤਰਾਂ, ਵਿੱਦਿਅਕ ਅਤੇ ਨੀਤੀ ਵਿਚਾਰ ਸਮੂਹਾਂ (ਥਿੰਕ ਟੇਂਕ) ਨੂੰ ਵੱਡੀਆਂ ਬੁਨਿਆਦੀ ਢਾਂਚਾ ਪ੍ਰਣਾਲੀਆਂ (ਆਵਾਜਾਈ, ਦੂਰ ਸੰਚਾਰ, ਊਰਜਾ, ਜਲ) ਵਿੱਚ ਆਪਦਾ ਰਿਜ਼ੀਲੈਂਸ ਹਾਸਲ ਕਰਨ ਲਈ ਨੀਤੀਆਂ, ਪ੍ਰਕਿਰਿਆਵਾਂ ਨੂੰ ਪ੍ਰੋਤਸਾਹਿਤ ਕਰਨ ਦੇ ਬਾਰੇ ਵਿੱਚ ਵਿਚਾਰ ਵਟਾਂਦਰਾ ਅਤੇ ਸਹਿਯੋਗ ਕਰਨ ਲਈ ਇੱਕ ਮੰਚ ’ਤੇ ਲਿਆਉਣਾ ਵੀ ਸ਼ਾਮਲ ਹੈ।


    ਵੱਖ-ਵੱਖ ਅੰਤਰਰਾਸ਼ਟਰੀ ਸਮਝੌਤਿਆਂ ਵਿੱਚ ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ਵਿੱਚ ਨਿਵੇਸ਼ ਦੇ ਦੀਰਘਕਾਲੀਨ ਲਾਭਾਂ ਦੇ ਮਹੱਤਵ ਨੂੰ ਦੁਹਰਾਇਆ ਗਿਆ ਹੈ। 2015 ਦੇ ਆਪਦਾ ਜੋਖ਼ਮ ਲਘੂਕਰਨ ਦਾ ਸੇਨਦਾਈ ਫ੍ਰੇਮਵਰਕ (ਐੱਸਐੱਫਡੀਆਰਆਰ) 2015-2030, ਵਿਕਾਸ ਏਜੰਡਾ ਦੇ ਬਾਅਦ ਪਹਿਲਾ ਪ੍ਰਮੁੱਖ ਸਮਝੌਤਾ ਹੈ। ਇਸ ਨੇ ਆਪਦਾ ਜੋਖ਼ਮ ਲਘੂਕਰਨ ਵਿੱਚ ਲਚੀਲੇਪਣ ਲਈ ਨਿਵੇਸ਼ ਕਰਨ ਅਤੇ ਆਪਦਾ ਜੋਖ਼ਮ ਘੱਟ ਕਰਨ ਦੀ ਦਿਸ਼ਾ ਵਿੱਚ ਕਾਰਵਾਈ ਦਾ ਪ੍ਰਾਥਮਿਕਤਾ ਵਜੋਂ ਪੁਨਰਗਠਨ ਕਰਨ ਵਿੱਚ ਬਿਹਤਰ ਨਿਰਮਾਣ ਕਰਨ ਦੀ ਪਹਿਚਾਣ ਕੀਤੀ ਹੈ।


    ਇਸੇ ਤਰ੍ਹਾਂ ਨਿਰੰਤਰ ਵਿਕਾਸ ਟੀਚਿਆਂ (ਐੱਸਡੀਜੀ) ਦੇ 9ਵੇਂ ਟੀਚੇ ਵਿੱਚ ਆਰਥਕ ਪ੍ਰਗਤੀ ਅਤੇ ਵਿਕਾਸ ਦੇ ਮਹੱਤਵਪੂਰਨ ਚਾਲਕ ਦੇ ਰੂਪ ਵਿੱਚ ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ਨੂੰ ਮਾਨਤਾ ਦਿੱਤੀ ਗਈ ਹੈ। ਬੁਨਿਆਦੀ ਢਾਂਚਾ ਨੁਕਸਾਨ ਨੂੰ ਘੱਟ ਕਰਨ ਲਈ ਆਪਦਾ ਅਨੁਕੂਲ ਬੁਨਿਆਦੀ ਢਾਂਚਾ, ਵੱਖ-ਵੱਖ ਆਪਦਾਵਾਂ ਦੇ ਕਾਰਣ ਹੋਣ ਵਾਲੀ ਮੌਤ ਦਰ, ਪ੍ਰਭਾਵਿਤ ਵਿਅਕਤੀਆਂ ਦੀ ਸੰਖਿਆ ਅਤੇ ਆਰਥਕ ਨੁਕਸਾਨ ਨੂੰ ਘੱਟ ਕਰਨ ਨਾਲ ਸਬੰਧਤ ਟੀਚਿਆਂ ਨੂੰ ਹਾਸਲ ਕਰਨ ਵਿੱਚ ਵੀ ਮਦਦ ਕਰੇਗਾ ।


    ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ਦੇ ਬਾਰੇ ਵਿੱਚ ਪਹਿਲੀ ਅੰਤਰਰਾਸ਼ਟਰੀ ਕਾਰਜਸ਼ਾਲਾ ਜਨਵਰੀ 2018 ਵਿੱਚ ਆਯੋਜਿਤ ਕੀਤੀ ਗਈ ਸੀ। ਇਹ ਕਾਰਜਸ਼ਾਲਾ ਆਪਦਾ ਅਨੁਕੂਲ ਬੁਨਿਆਦੀ ਢਾਂਚੇ ਦੀ ਸਥਾਪਨਾ ਕਰਨ ਦੇ ਮਹੱਤਵਪੂਰਨ ਟੀਚੇ ਵਜੋਂ ਆਈਡਬਲਿਊਆਰਆਈ-2018 ਵਿੱਚ ਸਾਹਮਣੇ ਆਏ ਕੁਝ ਵਿਚਾਰਾਂ ਨੂੰ ਅੱਗੇ ਵਧਾਉਣ ਵਿੱਚ ਮਦਦ ਕਰੇਗੀ ।


    ਸੀਡੀਆਰਆਈ ਦੀ, ਇੱਕ ਗਿਆਨ ਆਦਾਨ-ਪ੍ਰਦਾਨ ਅਤੇ ਸਮਰੱਥਾ ਵਿਕਾਸ ਭਾਗੀਦਾਰੀ ਵਜੋਂ ਕਲਪਨਾ ਕੀਤੀ ਗਈ ਹੈ। ਭਾਰਤ ਨੇ ਸਾਲ 2016 ਵਿੱਚ, ਨਵੀਂ ਦਿੱਲੀ ਵਿੱਚ ਆਪਦਾ ਜੋਖ਼ਮ ਲਘੂਕਰਨ ’ਤੇ ਆਯੋਜਿਤ ਏਸ਼ੀਆਈ ਮੰਤਰੀ ਪੱਧਰੀ ਕਾਨਫਰੰਸ ਦੇ ਤੁਰੰਤ ਬਾਅਦ ਸੀਡੀਆਰਆਈ ਦੇ ਗਠਨ ਦਾ ਐਲਾਨ ਕੀਤਾ ਗਿਆ ਸੀ। ਕਾਰਜਸ਼ਾਲਾ ਅਤੇ ਪ੍ਰਸਤਾਵਿਤ ਸਹਿਯੋਗ ਦੇ ਬਾਰੇ ਵਿੱਚ ਅਧਿਕ ਜਾਣਕਾਰੀ ਲਈ ਕ੍ਰਿਪਾ ਕਰਕੇ ਕਾਰਜਸ਼ਾਲਾ ਵੈਬਸਾਈਟ - https://resilientinfra.org/iwdri/about.php ਨੂੰ ਦੇਖੋ ।


    ******

    
    
    (Release ID: 1569096) Visitor Counter : 1