      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਖੋਜ ਲਈ ਵਿਸ਼ਿਆਂ ਦੀ ਚੋਣ ਸੀਮਿਤ ਕਰਨ ਦਾ ਕੋਈ ਨਿਰਦੇਸ਼ ਨਹੀਂ;
      Posted On: 25 MAR 2019 4:47PM by PIB Chandigarh


    No directive to restrict choice of subjects for research;
    Government believes in the principle of freedom in research


    ਖੋਜ ਲਈ ਵਿਸ਼ਿਆਂ ਦੀ ਚੋਣ ਸੀਮਿਤ ਕਰਨ ਦਾ ਕੋਈ ਨਿਰਦੇਸ਼ ਨਹੀਂ;


    ਸਰਕਾਰ ਖੋਜ ਵਿੱਚ ਸੁਤੰਤਰਤਾ ਦੇ ਸਿਧਾਂਤ ਵਿੱਚ ਵਿਸ਼ਵਾਸ ਰੱਖਦਾ ਹੈ


    ਮਾਨਵ ਸੰਸਾਧਨ ਵਿਕਾਸ ਮੰਤਰਾਲੇ ਨੇ ਖੋਜ ਲਈ ਵਿਸ਼ਿਆਂ ਦੀ ਚੋਣ ਸੀਮਿਤ ਕਰਨ ਦੇ ਸਬੰਧ ਵਿੱਚ ਕੋਈ ਦਿਸ਼ਾ-ਨਿਰਦੇਸ਼ ਜਾਰੀ ਨਹੀਂ ਕੀਤੇ ਹਨ, ਜਿਵੇਂ ਕਿ ਮੀਡੀਆ ਦੇ ਇੱਕ ਵਰਗ ਵਿੱਚ ਜਾਣਕਾਰੀ ਦਿੱਤੀ ਗਈ ਹੈ। ਸਰਕਾਰ ਖੋਜ ਵਿੱਚ ਸੁਤੰਤਰਤਾ ਦੇ ਸਿਧਾਂਤ ਵਿੱਚ ਵਿਸ਼ਵਾਸ ਰੱਖਦੀ ਹੈ।


    ਪਿਛਲੇ ਸਾਲ 11 ਅਜਿਹੀਆਂ ਕੇਂਦਰੀ ਯੂਨੀਵਰਸਿਟੀਆਂ ਦੇ ਕੁਲਪਤੀਆਂ ਦੀ ਇੱਕ ਬੈਠਕ ਹੋਈ ਸੀ, ਜੋ ਖੋਜ ਵਿੱਚ ਪਿੱਛੇ ਸਨ। ਉਸ ਬੈਠਕ ਵਿੱਚ ਉਨ੍ਹਾਂ ਨੇ ਖੋਜ ਵਿੱਚ ਸੁਧਾਰ ਕਰਨ ਲਈ ਇੱਕ ਰੋਡਮੈਪ ਪੇਸ਼ ਕੀਤਾ ਸੀ ਅਤੇ ਰਾਸ਼ਟਰੀ ਮਹੱਤਵ ਨਾਲ ਜੁੜੇ ਮੁੱਦਿਆਂ ‘ਤੇ ਜ਼ਿਆਦਾ ਖੋਜ ਕਰਨ ਦੇ ਵਿਸ਼ੇ ‘ਤੇ ਵਿਚਾਰ-ਵਟਾਂਦਰਾ ਕੀਤਾ ਸੀ। ਬੈਠਕ ਬਾਰੇ ਲਿਖਤੀ ਵੇਰਵੇ(ਮਿਨਟਸ) ਰਿਕਾਰਡ ਕੀਤੇ ਗਏ ਸਨ।


    ਸਰਕਾਰ ਨੇ ਖੋਜ ਸੁਵਿਧਾਵਾਂ ਵਿੱਚ ਸੁਧਾਰ ਅਤੇ ਉਨ੍ਹਾਂ ਦੇ ਵਿਸਤਾਰ ਨੂੰ ਗਤੀ ਪ੍ਰਦਾਨ ਕੀਤੀ ਹੈ। ਸਰਕਾਰ ਨੇ ਕਿਸੇ ਵੀ ਵਿਸ਼ੇ ਵਿੱਚ ਵਿਦੇਸ਼ੀ ਯੂਨੀਵਰਸਿਟੀਆਂ ਨਾਲ ਸੰਯੁਕਤ ਖੋਜ ਲਈ ਇੰਪੈਕਟਫੁਲ ਪਾਲਿਸੀ ਰਿਸਰਚ ਇਨ ਸੋਸ਼ਲ ਸਾਇੰਸਿਜ਼ ( ਇੰਪ੍ਰੈੱਸ - IMPRESS ) ਤਹਿਤ ਸਮਾਜਕ ਵਿਗਿਆਨ ਖੋਜ ਪ੍ਰੋਜੈਕਟ ਲਈ 480 ਕਰੋੜ ਰੁਪਏ; ਬੁਨਿਆਦੀ ਵਿਗਿਆਨ ਵਿੱਚ ਖੋਜ ਲਈ 225 ਕਰੋੜ ਰੁਪਏ; ਟੈਕਨੋਲੋਜੀ ਸਬੰਧੀ ਖੋਜ ਲਈ ਇੰਪੈਕਟਿੰਗ ਰਿਸਰਚ, ਇਨੋਵੇਸ਼ਨ ਐਂਡ ਟੈਕਨੋਲੋਜੀ (ਇੰਪ੍ਰਿੰਟ - IMPRINT ) ਤਹਿਤ 1000 ਕਰੋੜ ਰੁਪਏ; ਹਿਊਮੈਨਿਟੀਜ਼ ਵਿੱਚ ਖੋਜ ਲਈ ( ਸਟ੍ਰਾਈਡ – STRIDE ) ਤਹਿਤ 450 ਕਰੋੜ ਰੁਪਏ; ਅਤੇ ਸਕੀਮ ਫਾਰ ਪ੍ਰਮੋਸ਼ਨ ਆਵ੍ ਅਕੈਡਮਿਕ ਐਂਡ ਰਿਸਰਚ ਕੋਲੈਬੋਰੇਸ਼ਨ ( ਸਮਾਰਕ - SPARC ) ਤਹਿਤ 480 ਕਰੋੜ ਰੁਪਏ ਪ੍ਰਦਾਨ ਕੀਤੇ ਹਨ।


    ***

    
    
    (Release ID: 1569488) Visitor Counter : 2