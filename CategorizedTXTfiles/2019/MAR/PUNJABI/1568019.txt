      ਮੰਤਰੀ ਮੰਡਲ

      ਕੇਂਦਰੀ ਮੰਤਰੀ ਮੰਡਲ ਨੇ ਵਪਾਰ ਸੁਰੱਖਿਆ ਅਤੇ ਸਿਹਤ ਦੇ ਖੇਤਰ ਵਿੱਚ ਸਹਿਯੋਗ ਲਈ ਭਾਰਤ ਅਤੇ ਜਰਮਨੀ ਦਰਮਿਆਨ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 07 MAR 2019 6:38PM by PIB Chandigarh


    Cabinet approves MoU between India and Germany on Cooperation in the field of Occupational Safety and Health


    ਕੇਂਦਰੀ ਮੰਤਰੀ ਮੰਡਲ ਨੇ ਵਪਾਰ ਸੁਰੱਖਿਆ ਅਤੇ ਸਿਹਤ ਦੇ ਖੇਤਰ ਵਿੱਚ ਸਹਿਯੋਗ ਲਈ ਭਾਰਤ ਅਤੇ ਜਰਮਨੀ ਦਰਮਿਆਨ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਵਪਾਰ ਸੁਰੱਖਿਆ ਅਤੇ ਸਿਹਤ( ਓਐੱਸਐੱਚ ) ਖੇਤਰ ਵਿੱਚ ਸਹਿਯੋਗ ਲਈ ਭਾਰਤ ਅਤੇ ਜਰਮਨੀ ਦਰਮਿਆਨ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਸਹਿਮਤੀ ਪੱਤਰ ਦਾ 13 ਨਵੰਬਰ , 2018 ਨੂੰ ਨਵੀਕਰਨ ਕੀਤਾ ਗਿਆ ਸੀ ।


    ਲਾਭ :


    ਸਹਿਮਤੀ ਪੱਤਰ ਨਾਲ ਦੋਵੇਂ ਦੇਸ਼ਾਂ ਦਰਮਿਆਨ ਕਈ ਆਰਥਿਕ ਗਤੀਵਿਧੀਆਂ ਵਿੱਚ ਵਪਾਰ ਸੁਰੱਖਿਆ ਅਤੇ ਸਿਹਤ ਦੇ ਖੇਤਰ ਵਿੱਚ ਨਵੀਂ ਟ੍ਰੇਨਿੰਗ ਟੈਕਨੋਲੋਜੀ ਅਪਨਾਉਣ ਅਤੇ ਜੋਖਿਮਾਂ ਨਾਲ ਨਿਪਟਣ ਵਿੱਚ ਕਾਫ਼ੀ ਮਦਦ ਮਿਲੀ ਹੈ । ਸਹਿਮਤੀ ਪੱਤਰ ਤਹਿਤ ਨਿਰਮਾਣ ਅਤੇ ਉਤਪਾਦਨ ਖੇਤਰ ਵਿੱਚ ਵਪਾਰ ਅਤੇ ਸਿਹਤ ਨਾਲ ਜੁੜੀਆਂ ਚੁਣੌਤੀਆਂ ਨਾਲ ਨਿਪਟਣ ਲਈ ਅੰਤਰਰਾਸ਼ਟਰੀ ਸਮਾਜਿਕ ਸੁਰੱਖਿਆ ਸੰਘ ਰਾਹੀਂ ਜਰਮਨ ਸਮਾਜਿਕ ਦੁਰਘਟਨਾ ਬੀਮੇ ਤੋਂ ਕਾਫ਼ੀ ਮਦਦ ਮਿਲ ਰਹੀ ਹੈ । ਇਸ ਨਾਲ ਵੱਡੀ ਸੰਖਿਆ ਵਿੱਚ ਕਿਰਤੀ ਬਿਹਤਰ ਓਐੱਸਐੱਚ ਸੇਵਾਵਾਂ ਦਾ ਲਾਭ ਲੈ ਸਕਣਗੇ । ਨਾਲ ਹੀ ਰੋਜ਼ਗਾਰ ਨਾਲ ਜੁੜੀਆਂ ਦੁਰਘਟਨਾਵਾਂ ਅਤੇ ਬਿਮਾਰੀਆਂ ਤੋਂ ਵੀ ਉਨ੍ਹਾਂ ਦਾ ਬਚਾਅ ਹੋ ਸਕੇਗਾ । ਇਸ ਸਮਝੌਤੇ ਨਾਲ ਕਿਰਤ ਮੰਤਰਾਲਾ ਦੇ ਟੈਕਨੋਲੋਜੀ ਵਿਭਾਗ - ਕਾਰਖਾਨਾ ਸਲਾਹ ਸੇਵਾ ਅਤੇ ਕਿਰਤ ਸੰਸਥਾਨ ਡਾਇਰੈਕਟੋਰੇਟ ਜਨਰਲ ਦੇ ਕੌਸ਼ਲ ਵਿਕਾਸ ਅਤੇ ਵਪਾਰ ਸੁਰੱਖਿਆ ਅਤੇ ਸਿਹਤ ਦੇ ਖੇਤਰ ਵਿੱਚ ਮੁੱਖ ਨਿਰੀਖਕ (ਚੀਫ ਇੰਸਪੈਕਟਰ) ਕਾਰਖਾਨਾ ਅਧਿਕਾਰੀ ਦੀਆਂ ਸੇਵਾਵਾਂ ਨੂੰ ਹੋਰ ਬਿਹਤਰ ਬਣਾਇਆ ਜਾ ਸਕੇਗਾ । ਇਸ ਨਾਲ ਭਾਰਤੀ ਕਿਰਤ ਬਲ ਲਈ ਉੱਭਰਦੀਆਂ ਚੁਣੌਤੀਆਂ ਨਾਲ ਨਿਪਟਣ ਲਈ ਓਐੱਸਐੱਚ ਦੇ ਖੇਤਰ ਵਿੱਚ ਖੋਜ ਲਈ ਪ੍ਰਯੋਗਸ਼ਾਲਾ ਦੀ ਅੱਪਗ੍ਰੇਡੇਸ਼ਨ ਅਤੇ ਸੁਰੱਖਿਆ ਦੇ ਮਾਮਲੇ ਵਿੱਚ ਓਐੱਸਐੱਚ ਦੇ ਮਿਆਰਾਂ ਦਾ ਵਿਕਾਸ ਸੁਨਿਸ਼ਚਿਤ ਹੋ ਸਕੇਗਾ ।

    
    
    (Release ID: 1568019) Visitor Counter : 1