      ਨਵੀਂਨ ਅਤੇ ਨਵਿਆਉਣਯੋਗ ਊਰਜਾ ਮੰਤਰਾਲਾ

      ਆਮ ਸੂਚਨਾ : ਕਿਸਾਨ ਊਰਜਾ ਸੁਰਕਸ਼ਾ ਏਵਮ ਉੱਥਾਨ ਮਹਾਭਿਯਾਨ (ਕੂਸੁਮ) ਯੋਜਨਾ ਦੇ ਤਹਿਤ ਰਜਿਸਟ੍ਰੇਸ਼ਨ ਲਈ ਧੋਖਾਧੜੀ ਕਰਨ ਵਾਲੀਆਂ ਵੈੱਬਸਾਈਟਾਂ ਤੋਂ ਸਾਵਧਾਨ
      Posted On: 18 MAR 2019 5:01PM by PIB Chandigarh


    Advisory to General Public : Fraudulent websites for registration under Kisan Urja Suraksha evam Utthaan Mahabhiyan (KUSUM) Scheme


    ਆਮ ਸੂਚਨਾ : ਕਿਸਾਨ ਊਰਜਾ ਸੁਰਕਸ਼ਾ ਏਵਮ ਉੱਥਾਨ ਮਹਾਭਿਯਾਨ (ਕੂਸੁਮ) ਯੋਜਨਾ ਦੇ ਤਹਿਤ ਰਜਿਸਟ੍ਰੇਸ਼ਨ ਲਈ ਧੋਖਾਧੜੀ ਕਰਨ ਵਾਲੀਆਂ ਵੈੱਬਸਾਈਟਾਂ ਤੋਂ ਸਾਵਧਾਨ


    ਭਾਰਤ ਸਰਕਾਰ ਨੇ ਹਾਲ ਹੀ ਵਿੱਚ ਕਿਸਾਨਾਂ ਲਈ ਸੌਰ ਪੰਪ ਲਗਾਉਣ ਅਤੇ ਸੌਰ ਊਰਜਾ ਪਲਾਟਾਂ ਨੂੰ ਗਰਿਡ ਨਾਲ ਜੋੜਨ ਨਾਲ ਸਬੰਧਤ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ ਹੈ । ਨਵੀਂ ਅਤੇ ਅਖੁੱਟ ਊਰਜਾ ਮੰਤਰਾਲੇ (ਐੱਮਐੱਨਆਰਈ) ਨੇ 08 ਮਾਰਚ , 2019 ਨੂੰ ਪ੍ਰਸ਼ਾਸਨਿਕ ਪ੍ਰਵਾਨਗੀ ਜਾਰੀ ਕੀਤੀ ਹੈ । ਬਿਜਲੀ ਸਪਲਾਈ ਕੰਪਨੀਆ ਡਿਸਕੌਮਜ਼ ਅਤੇ ਰਾਜ ਦੀਆਂ ਨੋਡਲ ਏਜੈਂਸੀਆਂ ਨੂੰ ਇਸ ਯੋਜਨਾ ਦੇ ਲਾਗੂਕਰਨ ਦੀ ਜ਼ਿੰਮੇਦਾਰੀ ਸੌਂਪੀ ਗਈ ਹੈ। ਇਸ ਲਈ ਵਿਸਤ੍ਰਿਤ ਦਿਸ਼ਾ - ਨਿਰਦੇਸ਼ ਜਲਦੀ ਹੀ ਜਾਰੀ ਕੀਤੇ ਜਾਣਗੇ ।


    ਇਹ ਨੋਟਿਸ ਵਿੱਚ ਆਇਆ ਹੈ ਕਿ ਕੁਝ ਵੈੱਬਸਾਈਟਾਂ ਕੂਸੁਮ ਯੋਜਨਾ ਲਈ ਰਜਿਸਟ੍ਰੇਸ਼ਨ ਪੋਰਟਲ ਹੋਣ ਦਾ ਦਾਅਵਾ ਕਰ ਰਹੀਆਂ ਹਨ । ਅਜਿਹੀ ਆਂ ਵੈਬਸਾਈਟਾਂ ਆਮ ਲੋਕਾਂ ਨੂੰ ਧੋਖਾ ਦੇ ਰਹੀਆਂ ਹਨ ਅਤੇ ਜਾਲ੍ਹੀ ਰਜਿਸਟ੍ਰੇਸ਼ਨ ਪੋਰਟਲ ਦੇ ਸਹਾਰੇ ਜਮ੍ਹਾਂ ਕੀਤੇ ਗਏ ਅੰਕੜਿਆਂ ਦਾ ਦੁਰਉਪਯੋਗ ਕਰ ਰਹੀਆਂ ਹਨ ।


    ਇਸ ਸਬੰਧ ਵਿੱਚ ਨਵੀਨ ਅਤੇ ਅਖੁੱਟ ਊਰਜਾ ਮੰਤਰਾਲਾ (ਐੱਮਐੱਨਆਰਈ) ਸਾਰੇ ਲਾਭਰਾਥੀਆਂ ਅਤੇ ਆਮ ਲੋਕਾਂ ਨੂੰ ਸਲਾਹ ਦਿੰਦਾ ਹੈ ਕਿ ਉਹ ਇੰਨ੍ਹਾਂ ਵੈਬਸਾਈਟਾਂ ‘ਤੇ ਆਪਣੀਆਂ ਜਾਣਕਾਰੀਆਂ ਸਾਂਝੀਆਂ ਨਾ ਕਰਨ ਅਤੇ ਨਾ ਹੀ ਰਜਿਸਟ੍ਰੇਸ਼ਨ ਫੀਸ ਜਮ੍ਹਾ ਕਰਨ । ਯੋਜਨਾ ਦੇ ਸਬੰਧ ਵਿੱਚ ਕਿਸੇ ਵੀ ਜਾ ਣਕਾਰੀ ਲਈ ਡਿਸਕੌਮ/ਰਾਜ ਅਖੁੱਟ ਊਰਜਾ ਨੋਡਲ ਏਜੰਸੀ ਨਾਲ ਸੰਪਰਕ ਕੀਤਾ ਜਾ ਸਕਦਾ ਹੈ। ਕਿਸੇ ਸ਼ੱਕੀ ਵੈਬਸਾਈਟ ਦੇ ਬਾਰੇ ਵਿੱਚ ਮੰਤਰਾਲੇ ਨੂੰ ਸੂਚਨਾ ਦਿੱਤੀ ਜਾ ਸਕਦੀ ਹੈ। ਦਿਸ਼ਾ-ਨਿਰਦੇਸ਼ ਅਤੇ ਯੋਜਨਾ ਲਾਗੂਕਰਨ ਪ੍ਰਕਿਰਿਆ ਲਈ ਮੰਤਰਾਲੇ ਦੀ ਅਧਿਕਾਰਿਕ ਵੈਬਸਾਈਟ www.mnre.gov.in ਦਾ ਉਪਯੋਗ ਕਰੋ ।


    ***

    
    
    (Release ID: 1569097) Visitor Counter : 2