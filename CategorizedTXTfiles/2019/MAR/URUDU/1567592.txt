      وزارت خزانہ

      بھارت میں 13ریاستوں میں دیہی آمدنی کے فروغ کے لئے حکومت ہند اورعالمی بینک نے
      
      250ملین امریکی ڈالرکے بقدرکے قومی دیہی اقتصادی تغیراتی پروجیکٹ (این آرای ٹی پی ) پردستخط کئے

      Posted On: 05 MAR 2019 7:41PM by PIB Delhi

    نئی دہلی6مارچ :عالمی بینک اورحکومت ہند نے یہاں قومی دیہی اقتصادی تغیراتی پروجیکٹ (این آرای ٹی پی ) کے لئے 250ملین امریکی ڈالر کے معاہدے پردستخط کئے ہیں تاکہ دیہی کنبوں کی خواتین نئی پیڑھی کی اقتصادی پہل قدمیوں کی جانب زرعی اورغیرزرعی مصنوعات کے سلسلے میں کاروباری صلاحیتیں اورافادی صنعتی ادارے قائم کرنے کے لئے سرگرم عمل ہوسکیں ۔


    اس پروجیکٹ کے تحت کلیدی توجہ ویلیو چینج سے متعلق زرعی اورغیرزرعی صنعتوں کے فروغ پرمرکوز ہوگی اوریہ صنعتیں خواتین کی زیرملکیت اوران ہی کی زیرقیادت کام کریں گی اورانھیں ایسا کاروبارکرنے کے لائق بنائیں گی ،جس میں انھیں منڈی ،سرمائے اورنیٹ ورک تک آسانی سے رسائی حاصل ہوسکے اوران کے لئے روزگارکے مواقع پیداہوسکیں ۔


    قومی دیہی اقتصادی تغیراتی پروجیکٹ ( این آرای ٹی پی ) کے سلسلے میں عالمی بینک نے جولائی 2012میں 500ملین امریکی ڈالرکے بقدرکے قومی دیہی روزی روٹی پروجیکٹ این آرایل پی کے تحت منظوری دی تھی اوراین آرای ٹی پی اسی کے تحت ایک اضافی سرمایہ فراہمی ہے۔این آرایل پی پر فی الحا ل 13ریاستوں ، 162اضلاع اور575بلاکوں میں عمل کیاجارہاہے اور اس نے اب تک 8.8ملین سے زائد خواتین کو ، جن کا تعلق نادارکنبوں سے ہے ، 750000سیلف ہیلپ گروپوں کے شکل میں منظم کیاہے ۔ یہ سیلف ہیلپ گروپ یااپنی مدد آپ کرنے والے گروپ ایسے ہیں جنھیں 48700دیہی تنظیموں کی شکل میں منظم کیاگیاہے، ساتھ ہی ساتھ 2900کلسٹر/گرام پنچایتوں کی سطح کی وفاقوں میں منظم کیاگیاہے ۔ جہاں یہ 13ریاستیں مذکورہ معاہدہ کے تحت امداد حاصل کرتی رہیں گی ان کے ساتھ ہی ساتھ 125نئے اضلاع کو ان ریاستوں کے تحت جوڑاجائیگا ۔


    اس موقع پراظہارخیال کرتے ہوئے وزارت خزانہ کے تحت اقتصادی امورکے محکمے کے ایڈیشنل سکریٹری، جناب سمیرکھرے نے کہاکہ قومی دیہی روزی روٹی مشن ( این آرایل ایم ) کا مقصد دیہی برادریوں میں کمیونٹی پرمبنی اداروں کو ہمہ گیرطریقے سے فروغ دیکر دیہی غربت کا خاتمہ اور ہمہ گیر روزی روٹی مواقع کی فراہمی ہے ۔ جس کے نتیجے میں دیہی نادارافراد کے لئے اقتصادی اورمالی خدمات کی سہولت فراہم ہوسکے گی ۔ انھوں نے مزید کہاکہ مذکورہ اضافی سرمایہ کاری سے حکومت کے ذریعہ انسدادغربت کے لئے کئے جانے والے اقدامات کو فروغ حاصل ہوگا اورملک میں شمولیت پرمبنی مساوی ترقی کا راستہ ہموارہوگا۔


    مذکورہ قرض معاہدے پر وزارت خزانہ کے تحت اقتصادی امورکے محکمے کے ایڈیشنل سکریٹری جناب سمیر کمارکھرے نے حکومت ہند کی جانب سے اور عالمی بینک کی جانب سے اس کے ایکٹنگ کنٹری ڈائرکٹر،جناب ہشام عبدو نے اپنے دستخط کئے ۔


    عالمی بینک کے کارپرداز کنٹری ڈائرکٹر، جناب ہشام عبدونے کہاکہ قومی دیہی روزی روٹی پروجیکٹ نے 9ملین دیہی خواتین کو ایک مضبوط ازخودانتظام والے ادارہ جاتی پلیٹ فارموں کی شکل میں منظم کیاہے اور اس کے ذریعہ انھیں خدمات تک رسائی حاصل کرنے ، گرام سبھاوں میں شرکت کرنے ، اور آمدنی پیداکرنے والی سرگرمیوں میں شامل کرنے کا راستہ دکھایاہے ۔ ان میں سے بہت سی خواتین زرعی اورغیر زرعی شعبے میں اعلیٰ پیمانے پراقتصادی سرگرمیوں میں شامل ہونے کے لئے پیش قدمی کررہی ہیں ۔ انھوں نے مزید کہاکہ یہ نیاپروجیکٹ انھیں دیہی معیشت کی نشوونمأ میں بامقصد طریقے سے شریک ہونے میں مدد دیگا ۔


    2011میں اپنے آغاز کے بعد سے لے کر قومی دیہی روزی روٹی مشن ( این آرایل ایم ) نے 50ملین ناداردیہی خواتین کو سیلف ہیلپ گروپوں کی شکل میں اوراعلیٰ سطحی وفاقوں کے طورپر منظم ہونے میں مدد دی ہے ۔ ان گروپوں نے تقریبا30کھرب امریکی ڈالر کے بقدر کاسرمایہ کاروباری بینکوں سے اٹھایاہے ۔


    این ای آرٹی پی دیہی خواتین اور نوجوانوں کے لئے ان کے اپنے ذاتی یااجتماعی ملکیت والے اوران کے زیرانتظام صنعتی اداروں کے قیام کے سلسلے میں جس میں اسٹارٹ اپ سرمایہ کاری متبادل بھی شامل ہیں ،کے لئے رسائی کا ایک پلیٹ فارم فراہم کریگا۔ اس پروجیکٹ کے دیگرکلیدی عناصر میں چھوٹے پروڈیوسروں کے اجتماعی گروپوں کے لئے ڈیجیٹل مالی خدمات کا استعمال کرکے مالی پروڈکٹس کو فروغ دینا اور منڈی سے رابطہ کرنابھی شامل ہے ۔ اس کے ذریعہ دین دیال اپادھیائے گرامین کوشل یوجنا کے ساتھ تال میل بناکر نوجوانوں میں ہنرمندی فروغ کے کاموں کو بھی تقویت فراہم ہوگی ۔ان ریاستوں میں ایک گروپ سے دوسرے گروپ تک ایک دوسرے سے سیکھنے کے عمل کو بھی فروغ دیاجاسکے گا، اوراین آرایل پی کے تحت یہ ایک کامیاب حکمت عملی ہے اور اس کا استعمال اس پروجیکٹ میں بھی کیاجائیگا۔


    یہ پروجیکٹ خواتین کی ملکیت والے اورخواتین کی قیادت میں چلنے والے پروڈیوسر اداروں کو اپنی جانب سے تکنیکی امداد ہنرمندی کی بہم رسانی اور اعلیٰ قدروقیمت والی زرعی اورغیر زرعی اشیأ کو گوناگونی عطاکرنے کے عمل میں بھی مدد دیتارہے گا۔ ان میں زرعی فصلیں اورمویشی پالن سے حاصل ہونے والی منصوعات اورماہی پروری بھی شامل ہیں ۔


    اس پروجیکٹ کا مقصد سیلف ہیلپ گروپوں اوردیہی خواتین صنعت کاروں کی اقتصادی شراکت کو تغیر سے ہمکنارکرنا ہے اور اس کے لئے انھیں رسمی نجی سرمایہ فراہمی کے ذریعہ مضبوط بنیاد فراہم کی جائیگی اور توسیع کے لئے تمام تراضافی سہولتیں بھی فراہم کی جائیں گی اور خواتین کی شکل میں افراد ی قوت کی شراکت داری کو فروغ ہوگا اورانھیں مفید زرعی اورغیرزرعی اقتصادی سرگرمیوں میں لگایاجاسکے گا۔ ان خیالات کااظہارمحترمہ گایتری اچاریہ نے کیاہے ، جوسرفہرست دیہی ترقیات ماہراقتصادیات ہیں اورعالمی بینک کے تحت اس پروجیکٹ کی ٹیم لیڈربھی ہیں ۔ اس پروجیکٹ میں ملک بھرکے روزی روٹی پروجیکٹوں کے سلسلے میں حاصل کئے گئے تجربات سے استفادہ کیاگیاہے، جنھوں نے 2.5ملین ابھرتی ہوئی صنعتوں کو عملی جامہ پہنانے میں مدد دی ہے ۔ ان خیالات کا اظہار جناب ونئے ووٹو کورو نے کیاہے جو معاون ٹاسک ٹیم لیڈراورسینئر زرعی ماہرہیں ۔


    250ملین امریکی ڈالر کے بقدر کایہ قرض بین الاقوامی بینک برائے تعمیر نواورترقیات ( آئی بی آرڈی ) سے حاصل کیاگیاہے اوراس میں 5برسوں کی رعایتی مدت بھی شامل ہے اوراس کی فائنل میچورٹی کی مدت 20برس ہے ۔


    **************


    (م ن ۔ ع آ)


    U-1401

    
    
    (Release ID: 1567592) Visitor Counter : 6
    
    
      Read this release in: English , Hindi , Marathi