      وزارات ثقافت

      ہندوستان کی جنگ آزادی کی جدوجہد (1947-1857) کے شہیدوں کی ڈکشنری کا اجرأ
      Posted On: 07 MAR 2019 8:41PM by PIB Delhi


    نئیدہلی 08 مارچ ۔وزیراعظم جناب نریندر مودی نے لوک کلیان مارگ نئی دہلی میں منعقد ایک تقریب میں ہندوستا ن کی جنگ آزادی (1947-1857) کے شہیدوں کی ڈکشنر ی کا اجرا کیا ۔


    اس موقع پر اپنی تقریر میں جناب نریند رمودی نے بتایا کہ پانچ جلدوں پر مشتمل ا س ڈکشنری میں 1859 سے 1947 تک جاری رہنے والی ہندوستان کی جدوجہد آزادی کےتمام شہیدشامل ہیں۔انہوں نے کہا کہ ان شہیدوں میں جلیانوالہ باغ قتل عام کے شہید تحریک عدم تعاون کے شہید اور آزادہندفوج کے شہید فوجی شامل ہیں ، جنہوں نے آزادی کی جدوجہد اور جنگ میں شہادت کا درجہ حاصل کیا ۔ جناب مودی نے کہا کہ یہ اس بڑے پیمانے پر شہیدوں کے ناموں کی تدوین کرنے کی پہلی کوشش ہے ۔انہوں نے اس کوشش کی تکمیل اور یہ ڈکشنری مرتب کرنے کے کام میں شامل تمام لوگوں کی ستائش کی ۔


    وزیر اعظم جناب نریندر مودی نے اپنی تقریر میں آگے کہا کہ وہ قوم جو اپنے تاریخ سازوں یا تاریخ کا اہم حصے کی حیثیت رکھنے والی اہم شخصیات کو یاد نہیں کرتی ، اس کا مستقبل اکثر غیر محفوظ ہوتا ہے ۔ اس سلسلے میں ملک کی جنگ آزادی کے شہیدوں کو یاد کرنے کی یہ محض ایک کوشش ہی نہیں ہے بلکہ اپنے مستقبل کو محفوظ رکھنے کا ایک طریقہ بھی ہے ۔ انہوں نے کہا کہ نوجوانوں کو خاص طور سے اس کوشش سے واقف کرایا جانا چاہئے ۔


    وزیراعظم نے کہا کہ مرکزی سرکار کی کوشش ہے کہ ہماری جدوجہد آزادی کی بہادر شخصیات کے شاندار کارناموں کو یاد کیا جائے اورانہیں محفوظ کیا جائے ،جس سے نہ صرف یہ کہ ہماری مستقبل کی نسلوں پر مثبت اثرات مرتب ہوں گے بلکہ ملک وقوم کا اولیت دینے والے ، ’’انڈیا فرسٹ ‘‘کے بارے میں سوچنے کی حوصلہ افزائی ہوگی۔انہوں نے کہا کہ ہندوستان میں آزادی کے بعد سے اب تک کوئی وار میموریل (شہدائے جنگ کی یادگار ) نہیں تھی۔انہو ں نے کہا کہ انہوں نے حال ہی نیشنل وار میموریل یا راشٹریہ سمر اسمارک ملک وقو م کے نام وقف کیا تھا۔ اسی طرح نیشنل پولیس میموریل ( قومی پولیس یادگار ) بھی تعمیر کیا گیا ہے ۔ انہوں نے مزید کہا کہ آنجہانی سردار ولبھ بھائی پٹیل کی یادگار میں دنیا کا سب سے بلند سردار صاحب کا مجسمہ اسٹیچو آف یونٹی تعمیر کیا گیا ہے ۔ نیتا جی سبھاش چندر بوس اور آزاد ہند فوج کی یاد میں لال قلعہ میں کرانتی مندر قائم کیا گیا ہے ۔ اس کے ساتھ ہی جنگ آزادی میں شامل بہادر قبائلی حضرات کے جرأت مند کارناموں کی یاد میں متعدد دیگر میوزیم تعمیر کئے جارہے ہیں ۔


    اس تقریب میں وزیر مملکت برائےثقافت (آزادانہ چارج ) ڈاکٹر مہیش شرمانے بھی شرکت کی ۔


    پس منظر :


    ہندوستان کی جدوجہد آزادی کےشہیدوں کی ڈکشنری کی ترتیب وتدوین کا پراجیکٹ وزارت ثقافت نے شروع کیا تھا ۔ انڈین کونسل آفف ہسٹاریکل ریسرچ ( آئی سی ایچ آر ) کو وزارت مذکورہ نے جنگ آزادی کے شہیدوں کی ڈکشنری کی ترتیب وتدوین کی ذمہ داری سونپی تھی اور اسے 1857 کی 150 ویں یادگار کے موقع پر پیش کیا گیا ہے۔ اس ڈکشنر ی میں شہید کی تعریف یہ بیان کی گئی ہے کہ شہید اسے قراردیا جائے گا جو ہندوستان کی تحریک آزادی میں حصہ لیتے ہوئے فوت ہوگیا یا جو کارروائی کے دوران یا زیر حراست جس کی موت ہوگئی یا جسے سزائے موت دی گئی ۔شہیدو ںکی اس تعریف میں سابقہ انڈین نیشنل آرمی کے وہ فوجی افسران شامل ہیں جو برٹش راج سے مقابلہ کرتے ہوئے شہید ہوگئے تھے، جن میں 1857 کی جدوجہد مزاحمت میں شہید ہونے والے ،1919 میں ، جلیانوالہ باغ قتل عام میں شہید ہونے والے، 22-1920 میں تحریک عدم تعاون کے شہدا ، 1930سے 1934 تک جاری رہنے والی سول نافرمانی تحریک کے شہدا، 1942سے 1944تک جاری رہنے والی ہندوستان چھوڑوتحریک کے شہدا ،1915سے 1934 تک جاری رہنے والی تحریک انقلاب کے شہدا ،کسان تحریک ،قبائلی تحریک ،پرجا منڈل میں ذمہ دار سرکار کے لئے تحریک 1943سے 1945 تک شہید ہونے والے انڈین نیشنل آرمی کے شہید فوجی ، 1946 میں رائل انڈین نیوی میں بغاوت کے شہدا شامل ہیں۔ اس ڈکشنری کے پانچوں نسخوں میں 13500 شہدا کے کوائف اورتفصیلات درج کی گئی ہیں۔ ان پانچوں نسخوں کی تفصیل حسب ذیل ہے :

      * شہیدوں کی ڈکشنری : ہندوستان کی تحریک آزادی (1947-1857) جلد ایک ،حصہ ایک و دو ۔اس جلد میں دہلی ،ہریانہ ، پنجاب اور ہماچل پردیش کے 4400 سے زائد شہیدوں کی فہرست شائع کی گئی ہے ۔
      * شہیدوں کی ڈکشنری : ہندوستان کی تحریک آزادی (1947-1857) جلد : دو ،حصہ ایک ودو ۔اس جلد میں اترپردیش ،اتراکھنڈ ، مدھیہ پردیش ،چھتیس گڑھ ،راجستھان اور جموں وکشمیر کے 3500سے زائد شہیدوں کی فہرست شائع کی گئی ہے۔
      * شہیدوں کی ڈکشنری : تحریک آزادی ہند (1947-1857)جلدتین ،اس جلد میں 1400شہیدوں کے نام شامل ہیں جن میں مہاراشٹر ،گجرات اور سندھ کے شہیدوں کے نام شامل ہیں۔
      * شہیدوں کی ڈکشنری : تحریک آزادی ہند (1947-1857) جلد چار ، اس جلد میں 3300 شہیدوں کے نام شامل ہیں ، جن میں بنگال ، بہار ،جھارکھنڈ ،اوڈیشہ ،آسام ،اروناچل پردیش ، منی پور ، میگھالیہ ، ناگالینڈ اور تریپورہ کے شہید شامل ہیں۔
      * شہیدوں کی ڈکشنر ی : تحریک آزادی ہند(1947-1857) جلد پانچ ،اس جلد میں 1450 شہیدوں کے نام شامل ہیں۔ جن میں آندھرا پردیش ،تلنگانہ ،کرناٹک ،تامل ناڈو اور کیرل کے شہیدشامل ہیں۔

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1 488

    
    
    (Release ID: 1568221) Visitor Counter : 1
    
    
      Read this release in: English , Hindi , Tamil
    
    
    

*