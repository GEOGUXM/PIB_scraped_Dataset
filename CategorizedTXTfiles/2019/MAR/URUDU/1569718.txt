      صدر جمہوریہ کا سکریٹریٹ

      بھارت-کروشیا کاروباری فورم میں صدر جمہوریہ ہند جناب رام ناتھ کووند کی تقریر
      Posted On: 27 MAR 2019 6:25PM by PIB Delhi


    نئی دہلی، 27 ؍مارچ۔


    1.مجھے آج صبح یہاں بھارت-کروشیا کاروباری فورم سے خطاب کرنے کے موقع پر بڑی مسرت کا احساس ہو رہا ہے۔ میں بطور خاص مادام صدر کا شکریہ ادا کرنا چاہوں گا، جو بنفس نفیس ہمارے درمیان آج یہاں موجود ہیں۔ ہم دونوں کی مشترکہ موجودگی اُس عہد بندگی کا اظہار ہے، جو دونوں ممالک نے اپنے اقتصادی روابط کو مضبوط بنانے کے لئے کر رکھی ہے۔


    2.میں کروشیائی چیمبر آف معیشت ، ایسوسی ایٹیڈ چیمبرس آف کامرس اینڈ انڈسٹری آف انڈیا، کنفیڈریشن آف انڈین انڈسٹری اور فیڈریشن آف انڈین چیمبرس آف کامرس اینڈ انڈسٹری کا شکریہ ادا کرنا چاہوں گا کہ انہوں نے اِس کاروباری اجتماع کا اہتمام کیا۔ مجھے اس بات کی خوشی ہے کہ دونوں ممالک کی جانب سے بڑی تعداد میں لوگ اس میں شریک ہوئے ہیں اور تقریباً 30 کمپنیوں نے اس فورم میں شرکت کے لئے بھارت سے یہاں تک کے سفر کی زحمت اٹھائی ہے۔


    خواتین و حضرات،


    3.میں نے گزشتہ روز مادام صدر اور وزیراعظم پلین کووِک کے ساتھ اس موضوع پر مفید تبادلۂ خیالات کئے ہیں کہ ہم اپنے کثیر پہلوئی باہمی تعلقات کو کس طرح فروغ دے سکتے ہیں۔ تجارت و سرمایہ کاری کے پورے منظرنامے کو وسعت دینے اور اختراع ، تحقیق اور اسٹارٹ اپ شراکت داری کے قیام کے لئے زبردست مضمرات موجود ہیں۔ اس کے علاوہ ہمارے پاس ہماری حوصلہ افزائی کے لئے ایک مالا مال تجارتی ماضی بھی ہے۔ یہاں موجود متعدد شخصیات اس امر سے واقف ہیں کہ ڈَبروونِک اور گوا کے مابین 16ویں صدی میں بھی افزوں کاروباری روابط کے حامل تھے۔ ایک ہزار سے زائد کروشیائی تاجر براعظموں اور سمندروں پر پھیلے ہوئے تھے، جو گوا کے جہاز رانی کاروبار سے وابستہ تھے۔ گوا میں واقع سینٹ بلیز کا چرچ در اصل ڈبرونک میں واقع چرچ کی ہو بہو نقل ہے اور اپنے آپ میں ان کے کاروبار اور خوشحالی کا بین ثبوت ہے۔


    4.بھارت کروشیا کاروباری معیشت حیوانات کے نظام کو مالا مال کرنے والے دیگر عناصر بھی ہیں۔ بھارت میں کروشیا کی مقبولیت میں گزشتہ برس فیفا ورلڈ کپ میں کروشیائی ٹیم کی غیر معمولی کارکردگی کی وجہ سے کئی گُنا اضافہ ہوا ہے۔ کروشیا کا فطری حسن اور دوستانہ برتاؤ بھی کم پُرکشش نہیں ہے اور بھارتی سیاحوں نے بڑی تعداد میں اس خوبصورت ملک کی سیاحت کا سلسلہ شروع کر دیا ہے۔ یہ تبادلے اور یہ افہام و تفہیم دو طرفہ کاروباری اشتراک کے فروغ میں ازحد مفید ثابت ہوں گے۔


    خواتین و حضرات،


    5.بھارت کو کروشیا میں ثقافت اور روحانیت کی سرزمین کے طور پر جانا جاتا ہے۔ یہ بات اپنےآپ میں ایک حقیقت ہو سکتی ہے ۔ تاہم آپ کو اس اقتصادی قوت، فعالیت اور ابھرتے ہوئے نئے بھارت کی طاقت کا تجربہ کرنے کی ضرورت ہے۔ دنیا کی توجہ اس جانب مبذول ہو رہی ہے اور اسی طرح سے آپ کی بھی توجہ مبذول ہونی چاہئے۔ آج بھارت دنیا کی تیز رفتار ترین اہم معیشت شمار کیا جاتا ہے اور یہاں شرح نمو 7 فیصد سے زائد ہے۔ فی الحال یہ دنیا کی تیسری سب سے بڑی معیشت ہے، جو قوت خرید کے لحاظ سے ہے اور مکمل طور پر 6ویں سب سے بڑی معیشت ہے۔ 2025 تک یہ 5 کھرب ڈالر کی معیشت بن جائے گا۔ آپ آج بھارت میں کاروبار کا ایک یکسر بدلا ہوا ماحول پائیں گے، اس کی وجہ گزشتہ 4 برسوں کے دوران عالمی بینک کے کاروبار کرنا آسان ہونے کے عدد اشاریئے میں بھارت کے ذریعے حاصل کی گئی 65 نکات کی غیر معمولی ترقی یا چھلانگ کہی جا سکتی ہے۔ منفرد نوعیت کے گُڈس اینڈ سروسیز ٹیکس کے متعارف کرائے جانے سے بھارت یکسر بدل گیا ہے۔ 1.3 بلین افراد پر مشتمل یہ ملک اب ایک ملک، ایک ٹیکس اور ایک منڈی والا ملک تاریخ میں پہلی مرتبہ بنا ہے۔


    6.جہاں تک نمو کی بات ہے، ہم مساوات کو خواتین کی اختیار کاری کے ساتھ ہم آہنگ کرنے اور اُن افراد کو اہرام کے نچلے حصے سے اوپر لانے کیلئے کوشاں ہیں، جو اب تک نیچے تھے تاکہ وہ بھی ترقی اور خوشحالی سے ہمکنار ہو سکیں۔ مالی شمولیت کا ہمارا پروگرام یعنی جن دھن یوجنا کے تحت ناداروں اور ضرورت مندوں کے لئے 330 ملین بینک کھاتے کھولے گئے ہیں۔ دنیا میں سب سے بڑی صحت عامہ بیمہ اسکیم یعنی آیوشمان بھارت کو ازحد کامیابی کے ساتھ نافذ کیا جا چکا ہے۔


    7.ہم اپنی اصلاحا ت کو اس انداز سے ڈھال رہے ہیں کہ وہ ہمارے نوجوانوں کے بھرپور مضمرات کو بروئے کار لاسکیں ۔ آج بھارت کو انفرادی طور پر ایک بڑی آبادی والا ملک ہونے کا فخر حاصل ہے، جس کی تقریباً نصف آبادی 25 برس سے کم کی ہے۔ اسکل انڈیا اور اسٹارٹ اپ انڈیا کے ہمارے پروگرام صنعت کاری اور کاروبار کی ایک نئی لہر کا باعث ثابت ہو رہے ہیں۔ بھارت کے پاس اسٹارٹ اپس کا دوسرا سب سے بڑا نیٹ ورک ہے اور بڑی تعداد میں لوگ کامیابی سے ہمکنار ہو رہے ہیں۔


    8. بھارت کو اس کی سافٹ ویئر قوت کے لئے بھی جانا جاتا ہے۔ اب آئندہ پیڑھی کے بنیادی ڈھانچے کے توسط سے ہمارے ملک کے ہارڈ ویئر کو بھی بہتر بنانے کی کوشش ہو رہی ہے، جو 100اسمارٹ شہروں، تیز رفتار ریل گلیاروں ، ہوائی اڈوں، شاہراہوں یا ملک گیر پیمانے پر براڈ بینڈ کنکٹی ویٹی کی شکل میں سامنے آئے گا۔


    خواتین و حضرات،


    9.بھارت بدل رہا ہے اور تیزی سے بدل رہا ہے۔ بین الاقوامی کاروباری برادری نے ان تبدیلیوں اور نئی سرمایہ کاری کے تئیں اپنی جانب سے اعتماد کا اظہار کیا ہے۔ گزشتہ مالی برس کے دوران ہم نے غیر ملکی براہ راست سرمایہ کاری کے تحت 62 بلین امریکی ڈالر کے بقدر کی سرمایہ کاری حاصل کی ہے۔ بھارتی صنعت دنیا بھر میں پھیل رہی ہے ، خواہ یہ تجارت کے ذریعے ہو یا براہ راست سرمایہ کاری کی شکل میں یا پھر مشترکہ کاروبار کی شکل میں۔ تاہم اکثر ایسا ہوتا ہے کہ تعداد ان وسیع تبدیلیوں پر احاطہ نہیں کر پاتی، جو تیزی سے رونما ہوتی ہیں یا وہ فعالیت ظاہر نہیں ہوتی، جو اس کے ساتھ وابستہ ہوتی ہے۔ میں آپ کو مدعو کرتا ہوں کہ آپ ہمارے یہاں تشریف لائیں اور بنفس نفیس اس تبدیلی کا احسا س کریں، جو ہم اپنے طور پر اور پوری دنیا کے لئے لانے میں مصروف ہیں۔ میں کروشیا کو شراکت داری کے لئے اور بھارت میں موجود مواقع سے استفادہ کرنے کے لئے مدعو کرتا ہوں۔


    10.میرے لئے یہ امر حوصلہ افزا ہے کہ باہمی تجارت گزشتہ دہائی کے دوران دوگنی ہو گئی ہے اور دونوں سمتوں میں کچھ سرمایہ کاریاں بھی ہوئی ہیں۔ تاہم آپ اس حقیقت کو تسلیم کریں گے کہ ہماری باہمی تجارت اور سرمایہ کاری کی مقدار ابھی اوسط درجے کی ہے۔ کروشیا کے لئے بھارت کی شرح نمو کی داستان اطلاعاتی ٹیکنالوجی، ادویہ جاتی صنعت، اعدادی معیشت، قابل احیا توانائی، بنیادی حفظان صحت ، بنیادی ڈھانچہ، دفاع اور سیاحت کے شعبوں میں دو طرفہ روابط کے لئے مواقع فراہم کرتی ہے اور یہ محض چند ہیں، جن کا ذکر میں نے یہاں کیا۔


    11.ہم چاہیں گے کہ کروشیا ہمارے ساتھ ہمارے فلیگ شپ پروگراموں یعنی میک ان انڈیا، کلین انڈیا، اسٹارٹ اپ انڈیا اور ڈیجیٹل انڈیا میں شراکت داری کرے۔ ہم اس امر میں بھی دلچسپی رکھتے ہیں کہ سیاحت اور شہری بنیادی ڈھانچہ کے شعبوں میں ہم کروشیا سے کون کون سے گُر سیکھ سکتے ہیں۔


    12.بھارتی اطلاعاتی ٹیکنالوجی کا شعبہ کروشیا کے لئے بہت سارے امکانات کا حامل شعبہ ہے۔ ہماری سب سے بڑی آئی ٹی کمپنیوں میں سے ایک کمپنی انفوسس پہلے سے ہی کروشیا میں موجود ہے اور یہ ایک ادویہ جاتی کمپنی ہے، جس کا تعلق اے سی جی گروپ سے ہے۔ بھارتی ادویہ جاتی صنعت دنیا میں مقدار کے لحاظ سے تیسری سب سے بڑی صنعت ہے اور دنیا کی سب سے بڑی جنیرک ادویہ فراہم کرنے والی صنعت ہے۔ یہ کمپنیاں کروشیا میں قابل استطاعت لاگت کے ساتھ عمدگی کے حامل حفظان صحت، ادویہ اور صحت عامہ کے نظام کے لئے طبی آلات کی فراہمی میں شراکت داری کر سکتی ہیں۔ طبی اور چاق و چوبند رہنے سے متعلق سیاحت کو فروغ دینے کے امکانات بھی موجود ہیں۔


    13.دفاعی شعبے کو ہمارے دونوں ممالک کے مابین تعاون کا ایک شعبہ قرار دیا جا سکتا ہے۔ہماری دفاعی ضروریات کافی وسیع ہیں اور میں کروشیائی کمپنیوں کو ہماری ضروریات کی تکمیل کے لئے شراکت دار ہونے کے لئے مدعو کرتا ہوں۔ قابل احیا توانائی کے شعبے میں بھی مواقع موجود ہیں۔ بھارت میں، ہم نے ایک نشانہ مقرر کیا ہے تاکہ 2022 تک 100 گیگا واٹ شمسی توانائی سمیت 175 گیگا واٹ قابل احیا توانائی پیدا کرنے کی صلاحیت بہم پہنچائی جا سکے۔ مجھے بتایا گیا ہے کہ ایک بھارتی کمپنی گرین اورینٹ پاور نے سائبینک کے نزدیک وِنڈ فارموں میں سرمایہ کاری کی ہے۔ اقتصادی ربط و ضبط بڑھانے کے لئے تفریحی شعبہ بھی ایک قابل ذکر شعبہ ہے۔ متعدد بھارتی فلم ساز اس خوبصورت ملک میں شوٹنگ کے تئیں دلچسپی کا اظہار کر رہے ہیں۔


    14.خدمات کا شعبہ دونوں ممالک یعنی بھارت اور کروشیا کی معیشتوں میں خاطر خواہ تعاون دیتا ہے۔ ہمیں ایسے راستے تلاش کرنے چاہئے، جن کے توسط سے اس شعبے میں تعاون کو بڑھاوا دیا جا سکے۔ بھارت اطلاعاتی ٹیکنالوجی، تعمیرات کے شعبے، میزبانی کے شعبے اور صحت جیسے شعبوں میں کروشیا کی ترقیات کے سفر میں ایک شراکت دار ملک بن سکتا ہے۔


    خواتین و حضرات،


    15. ہمارے باہمی اقتصادی تعلقات میں اور بھی بہت کچھ کرنے کی گنجائش موجود ہے۔ میں بھارتی اور کروشیائی کاروباری شراکت داروں کو تجارت، ٹیکنالوجی اور سرمایہ کاری اشتراک کے لئے مدعو کرتا ہوں۔آج کی عالم کاری سے ہمکنار دنیا میں ہم صرف برآمدات اور درآمدات تک ہی محدود نہیں رہ سکتے، اس کے بجائے ہمیں اپنی قدرو قیمت اور سپلائی چین کو مضبوط کرنے کے امکانات پر نظر ڈالنی چاہئے تاکہ ہم زیادہ سے زیادہ استفادہ کر سکیں۔ مجھے اس بات کی خوشی ہے کہ بھارت کروشیا کاروباری کونسل تشکیل پا چکی ہے۔ ہمیں اسے مضبوط بنانا ہے اور اسے تعاون کے نئے شعبوں کی شناخت میں ہمیں اس سے مدد لینی ہے۔ بطور حکومت ہم کاروبار کو فروغ دینے کے لئے سہولتیں فراہم کر سکتے ہیں۔ تاہم فزوں ترین اقتصادی روابط کو بڑھاوا دینے کے لئے اصل کردار آپ کو ہی ادا کرنا ہے۔ میں آپ کو ، آپ کی ان کوششوں کے لئے اپنی جانب سے نیک تمنائیں پیش کرتا ہوں۔


    16. میں آج کے فورم کو کامیاب بنانے کے لئے تمام تر شراکت داروں کا شکریہ ادا کرتا ہوں۔ مادام صدر کی با برکت موجودگی اور بھارت کروشیا کاروباری تعلقات کو فروغ دینے کے تئیں ان کی عہد بندگی کی ستائش کرتا ہوں ۔ آپ کا شکریہ!


    U- 1714


    

    
    (Release ID: 1569718) Visitor Counter : 8
    
    
      Read this release in: English , Hindi