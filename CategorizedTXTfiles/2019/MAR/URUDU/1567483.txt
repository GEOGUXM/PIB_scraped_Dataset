      خلا ء کا محکمہ

      اسرو میں نوجوان سائنسداں پروگرام کا آغاز
      Posted On: 05 MAR 2019 2:36PM by PIB Delhi


    نئیدہلی 5 مارچ ۔ہندوستانی خلائی تحقیق کا تنظیم اسرو نے اس سال سے اسکولی بچوں کے لئے ایک خصوصی پروگرام کا آغاز کیا ہے ۔اس پروگرام کو ینگ سائنٹسٹ پروگرا م کو’’ یوا وگیانی کاریہ کرم ‘‘ کا نام دیا گیا ہے ۔


    اس پروگرام کا اہم مقصد خلائی سرگرمیوں کے ابھرتے ہوئے شعبوں میں نوجوان سائنسدانوں میں ایک دلچسپی پیداکرنے کے ارادے سے ان جوانوں کو خلائی ٹکنالوجی ، خلائی سائنس اور خلائی ایپلی کیشن کی بنیادی معلومات سے واقف کرانا ہے ۔ اسرو نے یہ پروگرام اس لئے وضع کیا ہے تاکہ ان نوجوان سائنسدانوںکو راغب کیا جاسکے ۔گرمیوں کی چھٹی کے دوران تقریباََ دو ہفتہ کا ایک رہائشی ،تربیتی پروگرام منعقد ہوگا اور یہ بھی تجویز کیا گیا ہے کہ ہر ریاست اور مرکز کے زیر انتظام علاقے سے تین تین طلبا کا انتخاب کیا جائے تاکہ وہ ہرسال اس پروگرام میں شرکت کرسکیں ۔ اس پروگرام میں سی بی ایس ای ، آئی سی ایس ای اور ریاستی سلیبس کا احاطہ کیا جائے گا۔ جن طلبا نے آٹھویں کلاس پاس کرلی ہے اور نویں کلاس میں پڑھ رہے ہیں ایسے طلبا اس پروگرام کے اہل ہوں گے۔


    اسرو نے متعلقہ ریاستوں کے چیف سکریٹریوں / مرکز کے زیر انتظام علاقوں کے منتظمین سے رجوع کیا ہے تاکہ وہ اپنی اپنی ریاست اور متعلقہ مرکز کے زیر انتظام علاقوں کے تین تین طلبا کے سلیکشن کے لئے نام بھیج سکیں اور اس فہرست کو اسرو کو بھیجا جاسکے اور اس کے بارے میں مطلع کیا جاسکے ۔طلبا کا سلیکشن تعلیمی کارکردگی اور نصاب کے علاوہ دیگر سرگرمیوں پر مبنی ہوگا، جو ریاستوں کے چیف سکریٹریوں اور مرکز کے زیر انتظام علاقوں کے منتظمین کو پہلے ہی سلیکشن کے ضابطے میں واضح طور پر بتادیا گیا ہے۔ دیہی علاقوںسے تعلق رکھنے والے طلباکو سلیکشن سے متعلق ضابطے میں خصوصی اولیت دی گئی ہے ۔ہرریاست سے منتخب کئے گئے طلبا کی فہرست مارچ کے آخر تک متوقع ہے ۔


    U-1 380

    
    
    (Release ID: 1567483) Visitor Counter : 13