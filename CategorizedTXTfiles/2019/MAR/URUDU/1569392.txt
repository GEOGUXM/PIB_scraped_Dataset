      بھارتی چناؤ کمیشن

      17ویں لوک سبھا 2019 اور آندھرا پردیش، اروناچل پردیش، اوڈیشہ اور سکم کی ریاستی اسمبلیوں کے چناؤ کا اعلان
      
      چناؤ کی مدت کے دوران میڈیا کوریج آر پی ایکٹ 1951 کی دفعہ 126 کے حوالے سے ہوگی

      Posted On: 23 MAR 2019 7:28PM by PIB Delhi

    17ویں لوک سبھا 2019 اور آندھرا پردیش، اروناچل پردیش، اوڈیشہ اور سکم کی ریاستی اسمبلیوں کے چناؤ 2019 کے جدول کا اعلان 10 مارچ 2019 کو کردیا گیا ہے۔ یہ چناؤ متعدد مرحلوں میں کرائے جائیں گے۔رپررزیٹیشن آف پیپلز ایک 1951 کی دفعہ 126 کی رو سے ٹیلی ویزن یا اس سے ملتے جلتے کسی دیگر تشہیری وسیلے پر چناؤ سے متعلق مواد کی تشہیر متعلقہ حلقے میں چناؤ کے عمل سے 48 گھنٹے قبل ممنوع ہوگی۔ دفعہ 126 کے متعلقہ نکات درج ذیل ہیں۔


    رپررزیٹیشن آف پیپلز ایک 1951 کی دفعہ 126 کی رو سے ٹیلی ویزن یا اس سے ملتے جلتے کسی دیگر تشہیری وسیلے پر چناؤ سے متعلق مواد کی تشہیر متعلقہ حلقے میں چناؤ کے عمل سے 48 گھنٹے قبل ممنوع ہوگی۔ دفعہ 126 کے متعلقہ نکات درج ذیل ہیں۔

     1. کوئی بھی شخص
         1. ۔۔۔۔۔۔۔۔۔۔۔۔
         2. سینما آٹو گرافی، ٹیلی ویژن یا دیگر اسی طرح کے وسیلوں سے انتخابات سے متعلق کوئی بھی معاملہ عوامی سطح پر پیش نہیں کرے گا۔
         3. ۔۔۔۔۔۔۔۔۔۔۔۔
            پولنگ کے کسی بھی علاقے میں ، پولنگ کے اختتام کے آخری گھنٹے سے 48 گھنٹے پہلے کی مدت کے دوران۔
     2. کوئی بھی شخص ذیلی دفعہ کی شقوں کی خلاف ورزی کرتا ہےتو(1) اسے ایک خاص مدت کے لیے سزائے قید دی جاسکتی ہے، جس میں دو سال کا اضافہ بھی کیا جاسکتا ہے۔ یا اس پر جرمانہ عائد کیا جاسکتا ہے یا یہ دونوں ہی سزائیں دی سکتی ہیں۔
     3. اس دفعہ میں ‘‘انتخابی معاملے’’ کو نظرانداز کیے جانے کا مطلب ہے کہ انتخابات کے نتائج پر اثر انداز ہونے کا ارادہ کیا گیا ہے یا منصوبہ بنایا گیا ہے۔
         1. انتخابات کے دوران کبھی کبھی یہ الزامات بھی عائد کیے جاتے ہیں کہ ٹیلی چینلوں نے اپنے پینل مذاکرات / مباحثوں یا دیگر خبروں اور حالات حاضرہ کے پروگراموں کی نشریات میں عوامی نمائندگی کے قانون 1951 کی مذکورہ دفعہ 126 کی شقوں کی خلاف ورزی کی ہے۔ کمیشن نے ماضی میں وضاحت کی ہوئی ہے، جس میں کہا گیا ہے کہ دفعہ 126 کے تحت کسی بھی وسیلے سے انتخابی معاملات کو ٹیلی ویژن یا اسی طرح کے وسائل سےکسی بھی حلقے میں پولنگ کے اختتام والے آخری گھنٹے سے 48 گھنٹے پہلے کی مدت کے دوران منظرعام پرلانے کی ممانعت کی گئی ہے۔ ‘‘اس دفعہ میں انتخابی امور کی اس طرح تعریف بیان کی گئی ہے کہ کسی بھی انتخابی نتیجے پر اثر انداز ہونے والا کوئی بھی معاملہ ’’ دفعہ 126 کی مذکورہ بالا دفعات کی خلاف ورزی قابل سزا ہے، جس کی پاداش میں دو سال کی سزائے قید یا جرمانہ یا دونوں ہی سزائیں دی جاسکتی ہیں۔
         2. کمیشن نے ایک مرتبہ پھر یہ بات دہرائی ہے کہ ٹی وی / ریڈیو چینلوں اور کیبل نیٹ ورکس/ انٹرنیٹ ویب سائٹ / سوشل میڈیا پلیٹ فارمس کو یقین دہانی کرانی چاہیے کہ دفعہ 126 کے حوالے سے 48 گھنٹے کی مدت کے دوران ان کے ذریعے ٹیلی کاسٹ کیے گئے / براڈ کاسٹ کیے گئے/ دکھائے گئے پروگراموں کا مواد کسی بھی ایسے مواد پر مشتمل نہ ہو، جس میں مذاکرات کاروں/ حصہ لینے والوں کی طرف سے ان کے ایسےنظریات/ اپیلیں شامل نہ ہوں، جن کے ذریعےکسی بھی مخصوص پارتی یا امیدوار کے منظرنامے کو فروغ نہ ملتا ہو/ اس کے حق میں نہ جاتا ہو، یا انتخابی نتیجے پر اثرانداز نہ ہوتا ہو۔ اس میں دیگر باتوں کے علاوہ کوئی بھی انتخابی جائزہ نہ دکھایا گیا ہو یا مباحثہ / تجزیہ، ویژوولز،یا ساؤنڈ بائٹس دکھایا جانا شامل ہے۔
         3. اس سلسلے میں آر پی ایکٹ 1951 کی دفعہ 126 اے کی طرف بھی توجہ مبذول کی جاتی ہے، جس کے تحت بیان کی گئی مدت کے دوران،جوپہلے مرحلے میں پولنگ کے لیے مقررہ گھنٹہ اورآخری مرحلے کی پولنگ کے اختتام کے لیے مقررہ آدھا گھنٹہ ہے،اس کے دوران پولنگ کے بعد کے جائزے اور اس کے نتائج ظاہر کیے جانے کی ممانعت ہے۔
         4. جس مدت کا ذکر دفعہ 126 میں بیان نہیں کیا گیا ہے،اس مدت کے دوران متعلقہ ٹی وی/ ریڈیو/ کیبل/ ایف ایم چینلز/ انٹرنیٹ ویب سائٹ/ سوشل میڈیا پلیٹ فارمس ریاستی / ضلعی/مقامی حکام سے انتخابات سے متعلق کسی بھی نشریے / ٹیلی کاسٹ کے بارے میں(انتخابات کے بعد کے جائزے کے علاوہ) ضروری اجازت لینے کے لیے رابطہ قائم کرسکتے ہیں۔ جس میں ضابطہ اخلاق کی شقوں کی مطابقت بھی دیکھی جاتی ہے، جو اطلاعات ونشریات کی وزارت نے سائستگی، فرقے وارانہ ہم آہنگی کو برقرار رکھے جانے کے سلسلے میں کیبل نیٹ ورک(ضابطے) کے قانون کے تحت بیان کی ہوئی ہے۔سبھی انٹر نیٹ ویب سائٹس اور سوشل میڈیا پلیٹ فارمس کو چاہیے کہ وہ اپنے پلیٹ فارم پر سبھی طرح سیاسی مواد کے لیے اطلاعاتی ٹیکنالوجی سے متعلق قانون 2000 اور ای سی آئی کے رہنما خطوط نمبر 491/SM/2013/Communication مورخہ 25 اکتوبر 2013 کی شقوں پر لازمی طور پرعمل کریں۔ جہاں تک سیاسی اشتہارات کا تعلق ہے، تو ان کے لیے بھی ریاستی/ ضلعی سطح پر کمیشن کے حکم نمبر 2004/75/509 مورخہ 15 اپریل 2004 کے مطابق تشکیل دی گئی کمیٹیوں سے پیشگی سرٹیفکیٹ حاصل کریں۔

    (6) سبھی پرنٹ میڈیا کی توجہ بھی پریس کونسل آف انڈیا کی طرف سے جاری کیے گئے مندرجہ ذیل رہنما خطوط کی طرف دلائی جاتی ہے، تاکہ انتخابات کے دوران ان پر عمل کیا جائے۔


    ( i ) یہ پریس کا فرض ہوگا کہ وہ انتخابات اور امیدواروں کے بارے میں مختصر رپورٹ پیش کرے۔ اخبارات سے یہ امید نہیں کی جاتی کہ وہ انتخابات کے دوران کسی امیدوار / پارٹی یا واقعہ کے بارے میں غیرصحت مند انتخابی مہم یا مبالغہ آرائی پر مبنی خبریں شائع کریں گے۔ اصل مہم کے بارے میں خبریں دیتے ہوئے کوئی اخبار امیدوار کی طرف سے اٹھائے گئے کسی اہم نقطہ کو نظر انداز نہیں کرسکتا اور نہ ہی وہ اس پر یا اس کے انتخابی حریف پر حملہ نہیں کرسکتا۔


    ( ii ) انتخابی اصولوں کے تحت فرقے وارانہ یا ذات پات کی طرز پر انتخابی مہم کی ممانعت ہے۔ لہذا پریس کو چاہیے کہ وہ ایسی خبریں نہ دے، جن سے مخاصمت کے احساسات کو ہوا ملتی ہو، یا مذہب ، نسل، ذات پات، برادری یا زبان کی بنیاد پر لوگوں کے درمیان منافرت پھیلتی ہو۔


    ( iii ) پریس کو چاہیے کہ وہ ذاتی کردار اور کسی امیدوار کے چال چلن یا امیدواری کےتعلق سے یا کسی امیدوار یا اس کی امیدواری کے واپس لینے سےمتعلق جھوٹے یا تنقیدی بیانات شائع نہ کرے، جس کا مقصد انتخابات میں اس امیدوارکے منظر نامے کے بارے میں عوام میں جانبدارانہ رجحان پیدا کرنا ہو۔ پریس کسی امیدوار / پارٹی کے خلاف غیرتصدیق شدہ الزامات شائع نہیں کرے گا۔


    ( iv ) پریس کسی امیدوار/ پارٹی کی طرف سے یا اس کے ذریعے کسی بھی قسم کے لالچ ، مالی یا دیگر طرح کی ترغیب کو قبول نہیں کرے گا۔وہ کسی امیدوار یا پارٹی کی طرف سے پیش کی گئی کسی بھی طرح کی میزبانی یا دیگر سہولتوں کو قبول نہیں کرے گا۔


    ( v ) پریس سے یہ امید نہیں کی جاتی کہ وہ کسی مخصوص امیدوار یا پارٹی کے لیے رائے سازی میں ملوث نہیں ہوگا اور اگر وہ ایسا کرتا ہے تو وہ دیگر امیدوار یا پارٹی کو جواب مانگنے کا حق دے گا۔


    ( vi ) پریس کسی پارٹی یا حکومت کی حصولیابیوں کے بارے میں، سرکاری خزانےکے خرچ پر کوئی اشتہار قبول یا شائع نہیں کرے گا۔


    ( vii ) پریس انتخابی کمیشن / ریٹرننگ افسر یا اعلی انتخابی افسر کی طرف سے وقتا فوقتا جاری کی گئیں سبھی ہدایات/ احکامات پر عمل کرے گا۔


    (7) الیکٹرانک میڈیا کی توجہ این بی ایس اے مورخہ 3 مارچ2014 کی طرف سے جاری کئے گئے انتخابی نشریات سے متعلق رہنما خطوط کی طرف مبذول کرائی جاتی ہے۔


    ( i ) خبریں نشر کرنے والی ایجنسیوں کو چاہیے کہ وہ متعلقہ انتخابی معاملات ، سیاسی پارٹیوں، امیدواروں، مہم سے متعلق معاملات اور ووٹنگ کے عمل کے بارے میں عوامی نمائندگی سے متعلق قانون 1951 میں دئے گئے اصولوں اور ضابطوں نیز بھارت کے انتخابی کمیشن کی طرف سے جارے کیے گئے اصولوں اور ضابطوں کے مطابق بامقصد طریقے سے عوام کو مطلع کریں۔


    ( ii ) نیوز چینلوں کو چاہیے کہ وہ اپنی سیاسی وابستگی کا اعلان کریں، چاہے وہ پارٹی کے تئیں ہو یا کسی امیدوار کے تئیں۔ اگر یہ نیوز چینل عوامی سطح پر کسی خاص پارٹی یا امیدوار کی حمایت کرتے ہیں، تو نیوز براڈکاسٹرز کا یہ فرض ہے کہ وہ متوازن اور غیرجانبدار رہیں، خاص طور پر انتخابات سے متعلق اپنی خبریں براڈکاسٹ کرتے ہوئے۔


    ( iii ) نیوز براڈکاسٹ کو چاہیے کہ وہ ہر قسم کی افواہوں، بے بنیاد اندازوں اور غلط معلومات سے گریز کریں، خاص طور پرجب ان کا تعلق کسی مخصوص سیاسی پارٹی یا امیدوار سے ہو۔ کوئی بھی امیدوار یا سیاسی پارٹی جوکسی براڈ کاسٹ کی وجہ سے بدنام ہوگئی ہے، یا غلط نمائندگی ، غلط معلومات یا اسی طرح کے دیگر کسی نقصان کی شکار ہوگئی ہے، تو اس سلسلے میں فوری طور پر اصلاح کی جانی چاہیےاور اسے جواب دینے کا مناسب موقع دیا جانا چاہیے ۔


    ( iv ) نیوز براڈ کاسٹروں کو چاہیے کہ وہ کسی بھی طرح کے ایسے سیاسی اور معاشی دباؤ کی مزاحمت کرے، جس سے انتخابات اور ان سے متعلق معاملات کی خبریں دینے پر اثر پڑ سکتا ہو۔


    ( v ) نیوز براڈکاسٹرز کو چاہیے کہ وہ اپنے نیوز چینل سے نشر کی جانے والی ادارہ جاتی رائے اور ماہرین کی رائے کے درمیان فرق کو واضح طور پر برقرار رکھیں۔


    ( vi ) سیاسی پارٹیوں سے ویڈیو موصول کرنے والےنیوز براڈکاسٹرز کو چاہیے کہ وہ ان ویڈیوز کے بارے میں بتائیں اور مناسب طریقے سے ان پر سرخی لگائیں۔


    ( vii ) اس بات کی یقین دہانی کے لیے خصوصی توجہ دی جائے گی کہ انتخابات یا ان سے متعلق معاملات کے بارے میں خبروں یا پروگرام کا ہر عنصر اصل واقعات، تاریخوں، جگہوں اور بیانات پر پورا اترتا ہو۔ اگر غلطی سے یاکوئی غلط معلومات نشر کردی جاتی ہے تو براڈ کاسٹر کو چاہیےکہ جیسے ہی براڈ کاسٹرز کے علم میں یہ بات آتی ہےتو وہ فوری طور پر اسی سطح پراس کی اصلاح کرے، جو اصل براڈکاسٹ میں دی گئی ہے۔


    ( viii ) نیوز براڈکاسٹرز ،ان کے صحافی اور افسران کو چاہیے کہ کوئی پیسہ یا قابل قدر تحائف یا ایسی کوئی چیز جو براڈکاسٹرز یا اس کے عملے پر اثر انداز ہوتی ہو، کوئی تنازعہ پیدا کرتی ہو یا اس کے اعتبار کو نقصان پہنچاتی ہو۔


    ( ix ) نیوز براڈکاسٹرز کو چاہیے کہ وہ منافرت پر مبنی کسی تقریر یا ایسا کوئی قابل اعتراض مواد نشر نہ کرے، جس کی وجہ سے فرقے وارانہ یا ذات پات پر مبنی انتخابی مہم کے طور پر تشددپیدا ہوتا ہو،یا عوام میں بے چینی یا بدنظمی پیدا ہوتی ہو،ایسا کرنا انتخابی اصولوں کے تحت منع ہے۔ نیوز براڈکاسٹرز کو چاہیے کہ وہ ایسی خبروں سے سختی سے گریز کرے، جن کا مقصد مذہب ، نسل، ذات پات، برادری، خطے، یا زبان کی بنیاد پر عوام کے مابین مخاصمت یا منافرت کے احساسات کو فروغ ملتا ہو۔


    ( x ) نیوز براڈکاسٹرز کو چاہیے کہ خبروں اور پیسہ دے کر نشر کیے جانے والے مواد کے درمیان فرق کو محتاط طریقے سے واضح رکھے۔ پیسے دے کر نشر کیے جانے والے مواد کے بارے میں وضاحت کی جانی چاہیے کہ ‘‘ یہ پیسے دے کرنشر کیا جانے والا اشتہار’’ ہے یا ‘‘پیسے دے کر نشر کیا جانے والا مواد’’ ہے ۔ اور پیسہ دے کر نشر کیا جانے والے مواد کو این بی اے کی طرف سے جاری کیے گیے ‘‘پیسے دے کر نشر کی جانے والی خبروں سے متعلق ضابطوں و رہنما خطوط’’ مورخہ 24.11.2011کے مطابق نشر کیا جائے گا۔


    ( xi ) پول کے بعد کے جائزے کی صحیح اور منصفانہ خبریں دیتے ہوئے خصوصی احتیاط برتی جائے گی۔ اگر کوئی نیوز براڈکاسٹر پول کے بعد کےنتائج یا دیگر انتخابی رجحانات نشر کرتا ہے تو اسے ضمن کی وضاحت کرنی ہوگی۔ براڈ کاسٹرز کو چاہیے کہ وہ اس بات کا بھی انکشاف کرے کہ ووٹ کس طرح تقسیم ہوئے اوران کا اثر سیٹوں پر کیا پڑا۔


    ( xii ) براڈکاسٹرز کو چاہیے کہ وہ پولنگ ختم ہونے کے لیے مقررہ گھنٹے تک کی 48 گھنٹے کی مدت کے دوران ایسا کوئی انتخابی مواد براڈکاسٹ نہ کرے، جس کا مقصد کسی بھی طرح انتخابی نتائج پر اثر ڈالنا ہو اور جس سے عوامی نمائندگی کے قانون 1951 کی شق نمبر 126(1)(ب) کی خلاف ورزی ہوتی ہو۔


    ( xiii ) بھارت کا انتخابی کمیشن انتخابات کے اعلان کے وقت سے نیوز براڈکاسٹرز کی طرف سے کی جانے والی نشریات پر اس وقت تک گہری نظر رکھے گا، جب تک کہ انتخابی نتائج کا اختتام نہیں ہوجاتا اور ان کااعلان مکمل نہیں ہوجاتا۔


    ( xiv ) براڈکاسٹرز کو چاہیے کہ وہ ووٹروں کے لیے تعلیمی پروگرام نشر کریں، تاکہ انہیں ووٹنگ کے عمل اور ووٹنگ کی اہمیت کے بارے میں موثر طور پر معلومات حاصل ہو، جس میں یہ معلومات بھی شامل ہے کہ ووٹ کیسے، کب اور کہاں ڈالا جائے گا۔ نیز بیلٹ کی رازداری کس طرح برقرار رکھی جائے۔


    ( xv ) نیوزبراڈکاسٹرز کو چاہیے کہ وہ جب تک بھارت کے انتخابی کمیشن کی طرف سے ان نتائج کا اعلان باقاعدہ طور پر نہ کردیا جائے، وہ حتمی اور باقاعدہ طور پر نتائج کا اعلان نہ کرے۔ نیز وہ نتائج کا اعلان کرتے ہوئے یہ اعلامیہ بھی نشر کرے کہ یہ غیرسرکاری طور پر ظاہر کیے گئے ہیں، نیز یہ نامکمل اور جزوی نتائج ہیں۔


    (8) بھارت کی انٹرنیٹ اور موبائل ایسوسی ایشن(آئی اے ایم اے آئی) نے بھی عام انتخابات کے دوران انتخابی عمل کی دیانتداری کو برقرار رکھنے کے لیے حصہ لینے والے سبھی سوشل میڈیا پلیٹ فارمس کے لیے ‘‘رضاکارانہ ضابطہ اخلاق ’’ تشکیل دیا ہے تاکہ ان پلیٹ فارموں کا لوک سبھا کے 2019 کے عام انتخابات، چار ریاستوں کی قانون ساز اسمبلیوں اور ضمنی انتخابات کے دوران، جو ایک ساتھ کرائے جارہے ہیں، آزادانہ، منصفانہ اور اخلاقیات پر مبنی استعمال کیا جاسکے۔


    مندرجہ بالا رہنما خطوط کو سبھی متعلقہ میڈیا کے ذریعے عمل میں لایا جانا چاہیے۔


    *********** ***


    U. No. 1662


    

    
    (Release ID: 1569392) Visitor Counter : 7
    
    
      Read this release in: Hindi , English
    
    
    

3. 
   
4.