      بھارتی چناؤ کمیشن

      ووٹربیداری مہم کے لئے الیکشن کمیشن آف انڈیا کا انڈین ریلویز کے ساتھ اشتراک
      
      طویل مسافت کی چار ٹرینیں ووٹر بیداری کے پیغامات لیکر روانہ ہونگی

      Posted On: 29 MAR 2019 7:02PM by PIB Delhi

    نئی دہلی، 29 مارچ/ لوک سبھا انتخابات 2019 کے لئے ووٹر بیداری مہم کے حصے کے طور پر الیکشن کمیشن آف انڈیا اور انڈین ریلویز نے ووٹروں میں بیداری پھیلانے اور حوصلہ افزا پیغامات کو لے جانے کے لئے طویل مسافت کی چار ٹرینوں کو استعمال کرنے کے لئے اتفاق کیا ہے۔ ان ٹرینوں میں حوصلہ افزا پیغامات اور لوگوں کو ووٹ ڈالنے کے لئے تحریک دینے کے علاوہ شہریوں کے لئے اہم رابطے کی تفصیلات بشمول ووٹر ہیلپ لائن نمبر اور نیشنل ووٹرس سروسز پورٹل کو ڈسپلے کیا جائے گا۔


    دہلی کے چیف الیکٹورل آفیسر جناب رنویر سنگھ، الیکشن کمیشن آف انڈیا میں ایس وی ای ای پی کی ڈائریکٹر محترمہ پدما آنکمو اور شمالی ریلوے کے ڈویژنل ریلوے منیجرنے آج نئی دہلی ریلوے اسٹیشن پر کیرالہ ایکسپرس کو ہری جھنڈی دکھا کر روانہ کیا۔کیرالہ ایکسپرس کو اس کی طویل روٹ کے دوران ریاستی اور ضلعی ہیڈ کوارٹرز میں متعلقہ ریاستی چیف الیکٹورل آفیسرز اور ضلعی انتخابی افسران کے ذریعہ ہری جھنڈی دکھاکر روانہ کیا جائے گا۔چونکہ ٹرینیں ملک بھر کا سفر کریں گی،ملک کےشہریوں کو ٹرین کے ساتھ ایک فوٹو کھینچنے اور اسے سوشل میڈیا پر اپ لوڈ کرنے کے لئے حوصلہ افزائی کی جائے گی، تاکہ اس پیغام کو مزید عام کیا جاسکے۔


    انڈین ریلویز دنیا میں ریلوے کے سب سے بڑے نیٹ ورکس میں ایک ہے۔ریلویز کی وزارت کے ذریعہ سونپی گئی ایک رپورٹ کے مطابق انڈین ریلویز ہر دن 22.24 ملین مسافروں اور 3.04 ٹن سامان کی بار براداری کرتی ہے۔ ملک بھر میں پھیلے ہوئے ریلوے کا یہ نیٹ ورک اس بات کو یقینی بناتا ہے کہ اس پلیٹ فارم کے ذریعہ پھیلائے جانے والے پیغامات کی رسائی ملک کے تمام دیہی اور شہری علاقوں تک ہے۔


    ٹرینوں کا انتخاب سب سے طویل نارتھ۔ ساؤتھ اور ایسٹ ۔ ویسٹ روٹ پر کیا گیا ہے اور اس کے لئے کل 19 ریاستوں کااحاطہ کیا گیا ہے۔

     1. کیرالہ ایکسپرس روزانہ چلنے والی ٹرین ہے جو 51 گھنٹے اور 10 منٹ کے سفر میں 8 ریاستوں میں 3035 کلو میٹر کاراستہ طے کرتی ہے۔اس کے کل 41 اسٹاپ ہیں۔ اس ٹرین کے 20 ایسے اسٹاپ ہیں جہاں گاڑی 5 منٹ یا اس سے زیادہ وقت کے لئے رکتی ہے۔کیرالہ ایکسپرس بھوپال اور تھروواننتھا پورم پر مشتمل راجدھانی شہروں سے گزرتی ہے
     2. ہیم ساگر ایکسپرس ہفتے میں ایک مرتبہ چلنے والی ٹرین ہے۔ یہ ٹرین 71 گھنٹےکے سفر میں 12 ریاستوں میں 3714 کلو میٹر کا راستہ طے کرتی ہے۔ اس ٹرین کے کل 69 اسٹاپ ہیں۔ اس ٹرین کے کل 29 ایسے اسٹاپ ہیں۔ جہاں گاڑی 5 منٹ یا اس سے زیادہ وقت کے لئے رکتی ہے۔ یہ ٹرین تھروواننتھا پورم، بھوپال، نظام الدین/ نئی دہلی اور جموں توی جیسے ریاستی راجدھانی شہروں سے ہو کر گزرتی ہے۔
      * III. ہاوڑا ایکسپریس روزانہ چلنے والی ٹرین ہے ۔ یہ ٹرین 37 گھنٹے 35 منٹ کے سفر میں 6 ریاستوں میں 2087 کلو میٹر کا احاطہ کرتی ہے۔ اس ٹرین کے کل 63 اسٹاپ ہیں۔ 19 اسٹاپ ایسے ہیں جہاں گاڑی پانچ منٹ یا اس سے زیادہ وقت کے لئے رکتی ہے۔یہ ٹرین احمدآباد، رائے پور اور ہاوڑا ریاستی راجدھانی شہروں سے ہو کر گزرتی ہے۔
     1. گوہاٹی ایکسپرس ہفتے میں ایک مرتبہ چلنے والی ٹرین ہے۔ یہ ٹرین 67 گھنٹے 40 منٹ 7 ریاستوں میں 3237 کلو میٹر کا راستہ طے کرتی ہے۔اس ٹرین کے کل 41 اسٹاپ ہیں۔ 23 اسٹاپ ایسے ہیں جہاں ٹرین پانچ منٹ یا اس سے زیادہ وقت کے لئے رکتی ہے۔یہ ٹرین احمدآباد، لکھنؤ ، پٹنہ اور گوہاٹی ریاستی راجدھانی شہروں سے گزرتی ہے۔

    U – 1734


    

    
    (Release ID: 1569859) Visitor Counter : 13
    
    
      Read this release in: English , Hindi
    
    
    

1.