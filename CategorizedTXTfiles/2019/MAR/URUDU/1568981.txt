      امور داخلہ کی وزارت

      قدرتی آفات کو جھیل سکنے والی صلاحیت کے حامل بنیادی ڈھا نچے کے موضوع پر بین الاقوامی ورکشاپ
      Posted On: 18 MAR 2019 10:51AM by PIB Delhi


    نئیدہلی 18 مارچ ۔آفات ارض وسما کو جھیل سکنے والے بنیادی ڈھانچے (آئی ڈبلیو ڈی آر آئی ) کے موضوع پر ایک بین لاقوامی ورکشاپ کا افتتاح کل یہاں عمل آئے گا۔مذکورہ دوروز ہ ورکشاپ کا اہتمام، قومی ڈزاسٹر انتظام اتھارٹی ( این ڈی ایم اے ) اقوام متحدہ کے ڈزاسٹر رسک تخفیف کے دفتر (یو این آئی ایس ڈی آر )کے تعاون واشتراک سے کر رہی ہے ، جس میں گلوبل کمیشن آن اڈیپٹیشن ، اقوام متحد ہ ترقیاتی پروگرام اور عالمی بینک کے تعاون واشتراک کی شراکتداری بھی شامل ہے ۔


    مذکورہ ورکشاپ کا مقصد بنیادی ڈھا نچہ شعبے میں ڈزاسٹر رسک انتظام کے اچھے طریقہائے کا ر کی شناخت ، ڈی آر آئی (نقل وحمل ،توانائی ، ٹیلی مواصلات اور پانی ) کے موضوعات پر مشترکہ تحقیق کے لئے راستوں کے تعین کے لئے مخصوص شعبوںکی شناخت ، ڈزاسٹر یعنی آفات ارض وسما کو جھیل سکنے والے بنیادی ڈھا نچے کے لئے مشترکہ انتظام ( سی ڈی آر آئی ) کے پہلو پر وسیع انتظامات کے پس منظر میں تبادلہ خیالات اور آئندہ تین برسوں کے لئے قومی روراؤٹ پلان پر گفت وشنید کا اہتمام نیز مشترکہ مفادات پر کا م کرنے کے لئے اراکین کے فورم کی تشکیل اور مخصوص عہد بندگیوں کے تعین کا راستہ ہموار کرنا ہے ۔


    یہ ورکشاپ دنیا کے مختلف حصوں کے ممالک ، کثیر پہلوئے ترقیاتی بینکوں ، اقو ام متحدہ کی ایجنسیوں ، تعلیمی اداروں اور تحقیقی اداروں ، نجی شعبے ، تعلیمی شعبے اور پالیسی سازی کرنے والے مفکرین کو بڑے پیمانے پر بنیادی ڈھانچے کے نظام (نقل وحمل ،ٹیلی مواصلات ، توانائی ،پانی) کے سلسلے میں قدرتی آفات جھیل سکنے کی صلاحیت کے حصول کے لئے پالیسیوں کے فروغ کے پہلو پر یکجا ہونے اور تبادلہ خیالات کا موقع فراہم کرنے کے ساتھ اشتراک کرنے کے امکانات بھی فراہم کرے گی۔


    محتلف النوع بین الاقوامی معاہدات میں لچک دار بنیادی ڈھانچے میں سرمایہ کاری کے طویل المدت فوائد کی اہمیت کو بار بار دہرایا گیا ہے۔سینڈائی فریم ورک برائے ڈزاسٹر رسک تخفیف (ایس ایف ڈی آر آر ) ، 2015سے 2030 جو 2015 ترقیاتی ایجنڈے کے تعین کے بعد پہلا بڑا معاہدہ ہے ، اس معاہدے میں لچک پیدا کرنے اور قدرتی آفات سے متعلق خطرات کو کم سے کم کرنے کے سلسلے میں ترجیحات کی تشکیل نو کے سلسلے میں قدرتی آفات سے متعلق خطرات کی تخفیف (ڈی آر آر ) کے سلسلے میں سرمایہ کاری کے شعبوں کی تشخیص اور شناخت کی گئی ہے تاکہ لائحہ عمل کے سلسلے میں عملی قدم اٹھایا جاسکے ۔ اسی طریقے سے ہمہ گیر ترقیاتی نصب العین ( ایس ڈی جی ) کے سلسلے میں9 نصب العین مقرر کئے گئے ہیں ، جن میں آفات ارض وسما کو جھیل سکنے والے بنیادی ڈھانچے کو اقتصادی نمو اورترقی کا ایک اہم وسیلہ تسلیم کیا گیا ہے ۔


    بنیادی ڈھانچے سے متعلق خساروں کو کم سے کم کرنے کے سلسلے میں آفات ارض وسما کو جھیل سکنے والا بنیادی ڈھانچہ شرح اموات میں تخفیف لانے ،متاثر ہونے والے افراد کی تعداد میں کمی لانے اورقدرتی آفات ارض وسما کے نتیجے میں لاحق ہونے والے اقتصادی خساروں کو بھی کم سے کم کرنے میں مدد گار ثابت ہوگا۔


    اولین قدرتی آفات جھیل سکنے والے بنیادی ڈھانچے کے موضوع پر بین الاقوامی ورکشاپ (آئی ڈبلیو ڈی آر آئی 2018) کا اہتمام ماہ جنوری 2018 میں عمل میں آیا تھا۔ مذکورہ ورکشاپ آئی ڈبلیو ڈی آر آئی 2018 کے اہتمام کے بعد سامنے آنے والے کچھ نظریات وخیالات کو استحکام بخشے گی ، جو آفات ارض وسما جھیل سکنے والے لچک دار بنیادی ڈھانچے کے لئے درکار اشتراک (سی ڈی آر آئی ) کے قیا م کے سلسلے میں اہم سنگ میل ثابت ہوسکتے ہیں ۔ سی ڈی آر آئی علمی تبادلے پر مبنی صلاحیتی ترقیات شراکتداری کی حیثیت رکھتی ہے ۔ بھارت نے قدرتی آفات سے متعلق خطرات کی تخفیف سے متعلق ایشیائی وزارتی کانفرنس کے اہتمام کے فوراََ بعدایک سی ڈی آر آئی قائم کرنے کا اعلان کیا تھا ،جس کا اہتما م 2016 میں نئی دلی میں کیا گیا تھا۔


    ورکشاپ اور مذکورہ مجوزہ اشتراک سے متعلق تفصیلات کے لئے براہ کرم ورکشاپ سے متعلق درج ذیل ویب سائٹ ملاحظہ فرمائیں ۔


    https://resilientinfra.org/iwdri/about.php .


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1 604

    
    
    (Release ID: 1568981) Visitor Counter : 17
    
    
      Read this release in: English , Hindi , Bengali