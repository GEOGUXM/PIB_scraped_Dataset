      وزیراعظم کا دفتر

      جسپور وشو اُمیا دھاممندرکامپلیکس کاسنگ بنیاد رکھے جانے کی تقریب میں وزیر اعظم جناب نریندر مودی کی تقریر کا ہندی متن
      Posted On: 04 MAR 2019 7:45PM by PIB Delhi


    نئیدہلی 7 مارچ ۔وزیر اعظم جناب نریندر مودی نے چار مار چ 2019 کو جسپور کے وشو اُمیادھام مندر کامپلیکس کا سنگ بینادرکھے جانے کی تقریب میں جو تقریر کی تھی اس کا متن حسب ذیل ہے:


    بول میری ماں-جے جے اُمیا


    بول میری ماں-جے جے اُمیا


    بول میری ماں-جے جےاُمیا


    آج شِوراتری ہے،


    ہر ہر مہادیو!


    یہاں بڑی تعداد میں آئے اُمیا کے سبھی بھگت حضرات آج جب اُمیا کے دھام میں ہم آئے ہیں اور اپنے آپ کو شکتی کی ریاضت کے تئیں وقف کیا ہے، تو تین جے کارے پہلے بلائیں گے ۔اس کے بعد میں اپنی بات کروں گا۔


    پراکرمی جوانمرد ہندوستان کے لئے بھارت ماتا کی -جے


    فاتح ہندوستان کے لئے بھارت ماتا کی -جے


    بہادر جوانوں کے لئے بھارت ماتا کی- جے


    میں سب سے پہلے سبھی ٹرسٹی حضرات کے تئیں اظہار ممنونیت کرتا ہوں اورانہیں مبارکباددیتا ہوں کہ انہوں نے ایک انتہائی اہم کام کا بیڑہ اٹھایا ہے ۔ ہمارے ملک میں ایک طبقہ ایسا بھی ہے ،جس کا ماننا ہے کہ یہ سارے مذہبی ر جحانات فضول ہوتے ہیں ۔ان کو یہ محسوس ہوتا ہے کہ یہ رجحانات سماج کی بھلائی نہیں کرتے بلکہ کچھ ہی لوگوں کی بھلائی کرتے ہیں۔ ان کی لاعلمی پربڑا ترس آتا ہے۔ہماری صدیوں کی تاریخ رہی ہے کہ ہمارے رشیوں اور منیوں نے ،آچاریوں نے ،سنتوں نے ، بھگونتوں نے ، گروجنوں نے ،استادوں نے ،سائنسدانوں نے ہمیں یہ تیار شدہ ملک دیا ہے اوران کی طاقت سے ہی ہمارے ملک میں روحانیت کی روایت قائم رہی ہے۔ روحانی وراثت رہی ہے۔غلامی کے دورمیں بھی اتنی بڑی لڑائی ہم ہزاربارہ سو سال تک لڑتے رہے ۔ ہندوستان کے ہر گوشے میں ہربار ملک کے تشخص ، تہذیب اور ملک کی روایات پر مر مٹنے والوں کی قطاریں لگی رہی ہیں۔اس ملک کی روحانی حسیت ،روحانی وراثت اور سماج اور زندگی کو چلانے کا کام بھی اسی روحانی نظام سے چل رہا ہے۔


    ہمارا روحانی نظام ، ہماری سماجی حسیت کے مرکز میں قائم رہا ہے، جس کے ذریعہ سماجی زندگی میں وقت کے مطابق تبدیلیاں بھی آئی ہیں۔ وقت گزرنے کے ساتھ ساتھ کچھ چیزیں فراموش ہوجاتی ہے ۔ان کی روح کھوچکی ہوتی ہے ۔ صرف رسمیں رہ جاتی ہیں۔ لیکن اس کے باوجود اگر اس کی بنیاد میں جائیں تو ایک بار پھر سے ایسا احساس ابھرتا ہوا دکھائی دیتا ہے ۔ کچھ لوگوں کو لگتا تھا کہ کنبھ کا میلہ ، تین سال بعد چھوٹا کنبھ اور بارہ سال بعد بڑا کنبھ حقیقت میں تو ہر تین سال کے وقفے میں ہندوستان کے کونے کونے سے سنت حضرات اور عالم حضرات بیٹھ کر سماج کی فکر کرتے تھے اور ٹائم ٹیبل بناکر اس میں لکھتے تھے کہ کیا کیا کام ہوا اوربارہ سال بعد مل کر جب بڑا کنبھ ہوتا تھا ،اس وقت ان بارہ برسوں کے دوران کیا کیا تبدیلیاں آئی ہیں، کتنی پرانی چیزیں پھینک دینے کے لائق ہیں ،کتنی نئے چیزیں قابل قبول ہیں اور آئندہ بارہ برسوں میں کس سمت میں جانا ہے۔ اس کی سمت کی رہنمائی کنبھ کے میلے میں غوروخوض کیاجاتا تھا۔


    ہمارے یہاں روحانی حسیت کا انتظام رہا ہے ۔اس بار پریاگ راج میں جو کنبھ کا میلہ ہوا ،دنیا کے سرکردہ اخباروں میں ماضی کے کنبھ میلوں اور ناگاباباؤں کے بیان میں ہی ان کی بات پوری ہوتی تھی۔اکھاڑوں کا ذکر کرنے میں ہی ان کی بات پوری ہوتی تھی لیکن اس بار دنیا کے اخباروں میں کنبھ کے میلے کا جو ذکر کیا گیا اور صفائی ستھرائی کے بارے میں حقائق شائع کئے ،جس میں پوری دنیا کی توجہ اپنی جانب مبذول کی ۔ یہ حوصلہ افزائی روحانی حسیت سے ظاہر ہوتی ہے۔


    100سال قبل بابائے قوم آنجہانی مہاتما گاندھی ہری دوار کے کنبھ میلے میں گئے تھے ۔وہاں انہوں نے کہا تھا کہ ہمارا کنبھ میلہ صاف ستھرا کیوں نہیں ہوسکتا ۔ہمیں 100 برس بعد آج یہ کام پورا کرنے کا موقع ملا ہے۔مطلب یہ کہ ہمارے ملک میں روحانی طاقت اور روحانی حسیت کی بے حرمتی کے رویہ کی وجہ سے اس ملک کے کروڑوں لوگوں کی طاقت اور عقیدت آزادی کے بعد تعمیر ملک کے کام میں لگنی چاہئے تھی لیکن وہ نہیں لگی ۔خوش قسمتی سے آج سماج میں روحانی نظام میں سدھار کرنے والے لوگ ایک بار پھر آگے آرہے ہیں۔ ملک کے کسی بھی کونے میں جائیے آزادی کی تحریک چیتنیہ مہاپربھو ہوں یارمن مہارشی ہوں ،خواہ سوامی وویکانندہوں ، ہندوستان کے گوشے گوشے میں اس کی فکر مہنتوں نے کی ہے اور ایک روحانی حسیت پیدا کی ہے ۔جس نے 1857 کے انقلاب کو پیدا کیا تھا۔ آج ایک بار پھر اس ملک میں روحانی حسیت بیدار ہوتی دکھائی دے رہی ہے ۔ میں اس طاقت کو روحانی طاقت کے روپ میں دیکھتا ہوں ۔ کسی ذات کی طاقت کے روپ میں نہیں دیکھتا ۔یہ روحانی حسیت ہے اور روحانی حسیت ملک کی باز تعمیر کی بنیاد کا کام کررہی ہے۔اسی لئے میں ماں اُمیا کے چرنوں میں وندنا کرنے آیا ہوں ۔


    ملک تیز رفتاری سے چل نہیں سکتا ،ٹوٹاپھوٹا چل نہیں سکتا ،آدھا ادھورا چل نہیں سکتا ۔چھوٹا چھوٹا کئے پورا نہیں ہوگا۔ جو کرنا ہے وہ بڑا ہی کرنا پڑے گا۔اگر ایسا مزاج نہیں ہوتا تو سردار پٹیل کا یہ بلند مجسمہ نہ بناہوتا ۔ اگر بڑا بنانا ہے تو صرف ہندوستان میں ہی کیوں بڑ ابنا ہے ۔ دنیا میں سب سے بڑا کیوں نہ بنائیں۔


    ہندوستان میں بلٹ ٹرین کیوں نہ ہونی چاہئے ۔ ہندوستان میں دنیا کی بہتر ین چیزیں کیوں نہیں ہونی چاہئیں ۔ ہمارے جوانمرد جوان چھوٹی جوانمردی کیوں کریں ۔ بڑا کیوں نہ کریں ۔ کیوں بھائی ہمارے ملک میں بلٹ ٹرین کیوں نہ چلنی چاہئے؟ آج ہندوستان کا مزاج بدل گیا ہے۔ عام ہندوستانی کا دل بدل گیا ہے اور اسی کی وجہ سے ملک آج عزم بھی کررہا ہے اور اسے حاصل بھی کررہا ہے ۔


    ماں اُمیا کے سائے میں یہاں روحانی حسیت سے تو سب کو آشیر واد حاصل ہونے والا ہی ہے ۔ لیکن سماج کی روحانی عقیدت کی بنیاد بدلنا آسان ہوتا ہے ۔ کسی نے تصور بھی کیا تھا کہ پوری دنیا نہ پکڑکر بیٹھے اور یوگ سیکھنے کی کوشش کرے ۔ آج جب ماں امیا کے قدموں میں بیٹھے ہیں تو چھگن باپا کو یادنہ کریں تو ہم چھوٹے دکھائی دینے لگیں گے۔ ہمیں یہ بات تسلیم کرنی پڑے گی کہ سب کی جڑوں میں چھگن باپا دوراندیشی تھی۔ بیٹیوں کو پڑھانے کا ذمہ لیا تھا۔اس عظیم شخص نے کوئی ادھر اُدھر نہیں کیا ۔اسے معلوم تھا کہ اگر سماج کو آگے لے جانا ہے تو راستہ کون سا ہے۔ لیکن اب ایک چھگن باپا سے کام نہیں چلے گا آج سیکڑوں چھگن باپاؤں کی ضرورت ہے جو سماج کو نئی طاقت اورنئی حسیت دیں اور نئے راستے پر چلنے کی ہمت دیں ۔


    آج میں ماں امیا کا آشیر واد لے کر آپ سے کچھ مانگنا چاہتا ہوں ۔ امیا ماں کی گواہی میں آپ کو دینا ہے ۔ سب لوگ آپ کے پاس پیسے لینے کے لئے آئیں گے ۔ یہ جو ہزار کروڑ کہے ہیں یہ تو پورے کرنے پی پڑیں گے ۔ مجھے پھوٹی کوڑی بھی نہیں چاہئے ۔ مجھے کچھ اور چاہئے ۔آج ماں امیا کے قدموں میں بیٹھے ہیں۔دونوں ہاتھ اوپر کرکے ماں امیا کو سلام کرکے کہئے اب ہمارے سماج میں غلطی سے بھی بیٹیوں کو مارنے کے پاپ نہیں کئے جائیں گے ۔ زیر حمل جنیں کشی کا گناہ نہیں کیا جائے گا۔ ہمارے سماج میں پیدا ہونے والا ڈاکٹر بھی پیسے کمانے کے لئے اس غلط راستے پر نہیں جائے گا۔ ہم اپنی طاقت کا استعمال کرکے دوسرے سماج کے لوگوں کو سمجھائیں گے کہ بیٹا اور بیٹی برابر ہوتے ہیں ۔آج آپ کھیل کود دیکھئے سب سے زیادہ گولڈ میڈل کے کر بیٹیاں آتی ہیں ،دسویں اور بارہویں کے ریزلٹ دیکھئے سب سے زیادہ بیٹیاں ہی پاس ہوتی ہیں۔کچھ لوگوں کو وہم ہے کہ بیٹا ہوگا تو بڑھاپا اچھا گزرے گا۔وہم سے باہر آئیے ۔چار بنگلے ہوں چار بیٹے ہوں اور باپ اولڈ ایج ہوم میں پڑا ہوا ہو لیکن بیٹی اگر اکیلی بھی ہوتو بوڑھے ماں باپ کے لئے یہ فیصلہ لیتی ہے کہ میں شادی نہیں کروں گی ۔


    ماں امیا کا آشیروادلے کرسماج میں انقلاب لائیے ۔ مجھے ایک فکر یہ بھی لاحق ہے کہ ہماری نئی نسل میں کچھ ایسی باتیں آگئی ہیں جو ہماری نسلوں کو تباہ کردینے والی ہیں ۔ ہمیں اپنی نئی نسلوںکو بچانا ہوگا۔ بری لتو ں اور نشے سے بچانا ہوگا ، ہمیں یہ فکر کرنی ہوگی کہ ہمارے بچے غلط راستے پر نہ جائیں پیسے تو آئیں گے لیکن پیسے کے ساتھ اس طرح کی چیزیں گھر میں نہ آجائیں ۔ یہ ذمہ داری بھی ماں امیا کے ہر عقیدت مند کی ہے۔


    یہ بات میں اس لئے کہہ رہا ہوں کہ مجھے یہ بات معلوم ہے کہ گھر میں بچوں کو بری لت سے بچانا مشکل ہوتا ہے۔ایسے وقت پر روحانی حسیت ہی ہمیں بچا سکتی ہے ۔ یہ اجتماعی قدریں ہی ہمیں بچا سکتی ہیں ،اسی لئے میں چاہتا ہوں کہ امیا دھام سماج تعلیم کا مرکز بنے ،سماجی قدروں کا مرکز بنے ،سماجی بیدار کا مرکز بنے ،سماجی انقلاب کا مرکز بنے ۔ ان تمام نیک خواہشات کے ساتھ تمام ٹرسٹی حضرات کو دل کی گہرائیوں سے نیک خواہشات پیش کرتا ہوں ۔اس لئے فکر مت کیجئے گا ۔اگر بھارت سرکار کو اس میں کچھ بھی کرنا ہوتودلی میں جو گھر ہے وہ آپ کا ہی ہے ۔ بہت بہت شکریہ


    پھر ایک بار بولئے۔


    بول میری ماں-جے جےاُمیا


    بول میری ماں-جے جے اُمیا


    بول میری ماں-جے جے اُمیا


    بھارت ماتا کی –جے !


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1424

    
    
    (Release ID: 1567848) Visitor Counter : 3
    
    
      Read this release in: Assamese , English , Marathi , Tamil