      سائنس اور ٹیکنالوجی کی وزارت

      بایو ٹکنالوجی کے محکمے نے سائنس میں بھارتی خواتین کاحیرت انگیز سفر نامی نمائش کا انعقاد کیا
      Posted On: 07 MAR 2019 7:15PM by PIB Delhi


    
    نئی دلّی ، 08 مارچ ؍حکومت ہند کی وزارت سائنس اور تکنالوجی کے تحت محکمہ بایو ٹکنالوجی نے انڈیا انٹر نیشنل سینٹر ،نئی دلّی کے اشتراک سے ’’ سائنس کے شعبے میں بھارتی خواتین کا حیرت انگیز سفر نامی فوٹو نمائش کا انعقاد کیا ۔ اس نمائش کا مقصد بین الاقوامی یوم خواتین کے موقع پر سائنس کے شعبے میں ان کے ذریعہ انجام دیئے گئے غیر معمولی تعاون اور گراں قدر کام کو یاد گار بنانا ہے ۔
    اس نمائش کا افتتاح گزشتہ روز انڈیا انٹر نیشنل سینٹر ، نئی دلّی میں ڈی بی ٹی کے سیکریٹری اور آئی آئی سی کے صدر نے کیا تھا ۔ یہ نمائش 15 مارچ ، 2019 تک کھلی رہے گی ۔ اس نمائش میں ملک بھر کی 40 خاتون سائنسدانوں کو پوسٹروں کے ذریعہ دکھایا گیا ہے ۔ انڈیا انٹر نیشنل سینٹر ، نئی دلّی میں اسی موضوع پر ایک پینل تبادلہ خیال کا انعقاد کیا تھا ۔ اس کے افتتاح اور پینل تبادلہ خیال میں یونیورسٹیوں ، انسٹی ٹیوشن ، آئی آئی تی ، دلّی اور دلّی کے کالجوں کے پرنسپلوں نے شرکت کی ۔
    ڈی بی ٹی کی سیکریٹری ڈاکٹر رینو سوروپ نے ایک پریس کانفرنس سے خطاب کرتے ہوئے کہا کہ قوم کی سماجی ۔ اقتصادی ترقی میں خاتون سائنسدانوں نے سو سال سے زائد عرصے کے دوران اہم رول ادا کیا ہے اور بھارت کی خاتون سائنسدانوں نے ملک کی ترقی میں عظیم سائنسی تعاون دے کر اپنی اہمیت تسلیم کرائی ہے ۔ ڈاکٹر سوروپ نے مزید کہا کہ بھارت میں خاتون سائنسدانوں کے کامیابی کے سفر کو منایا جانا ، انہیں یاد کرنا اور ان کے ذریعہ انجام دیئے گئے کار ہائے نمایاں کی داستان بیان کرنا اہمیت کا حامل ہے
    ۔ ۔ ۔ ۔ ۔ ۔
    U . 1491
    
    .

    
    
    (Release ID: 1568286) Visitor Counter : 3
    
    
      Read this release in: English , Hindi