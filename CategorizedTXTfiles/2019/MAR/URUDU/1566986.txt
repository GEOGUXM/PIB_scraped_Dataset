      نائب صدر جمہوریہ ہند کا سکریٹریٹ

      جو تعلیم ہم تفویض کرتے ہیں ،اُسے فرد میں اپنی تلاش،روشن ضمیری اور بیداری پیداکرنے کا وسیلہ ہونا چاہئے : نائب صدر جمہوریہ ہند
      
      ہمیں صنفی حسیت کے ذریعہ جنسی مساوات او ر خواتین کی حفاظت وسلامتی کو یقینی بنانا چاہئے
      اعلیٰ تعلیم کے مواقع سے استفادہ کے لئے زیادہ سے زیادہ خواتین کی حوصلہ افزائی کرنی چاہئے
      یہ دنیا امکانات او ر مواقع سے مملو ہے اور ہمیں ان سے فائدہ اٹھانا چاہئے
      اے وی کالج آف آرٹس سائنس اینڈ کامرس کی پلاٹینم جوبلی تقریبات سے نائب صدر جمہوریہ ہند کا خطاب
      Posted On: 01 MAR 2019 1:27PM by PIB Delhi


    نئیدہلییکم مارچ ۔نائب صدر جمہوریہ ہند جناب ایم وینکیا نائیڈو نے کہا ہے کہ ہم اپنے اسکولوں ، کالجوں اور یونیورسٹیوں میں جو تعلیم دیتے ہیں ، اسے فرد میں اپنی تلاش وجستجو،روشن ضمیری اور بیدار ی کا وسیلہ ہونا چاہئے ۔ جناب وینکیا نائیڈو آج حیدرآباد میں آندھرا ودیالیہ کالج آف آرٹس ،سائنس اور کامرس کی پلاٹینم جوبلی تقریبات سے خطاب کررہے تھے ۔اس تقریب میں تلنگانہ کے وزیر تعلیم جناب جی جگدیش ریڈی اور دیگر سرکردہ شخصیات پر تشریف فرما تھیں۔


    جناب نائیڈو نے کہا کہ 2020 تک ہندوستان میں عمر کا اوسط محض 28 رہ جائے گا جو چین کے 37 ،امریکہ اور یورپ کے 45 اور جاپان کے 49 کے مقابلے میں بہت کم ہے۔ آج کی دنیا میں انسانی آبادی کھیل بدلنے والی طاقت کی حیثیت رکھتی ہے اور معاشی ترقی ،معاشی نمو کے نمونے میں تبدیلیاں اور امن وسکون پیداکرتی ہے۔ جناب نائیڈو نے کہا کہ حفظان صحت ،معیاری تعلیم ، ملازمتیں اور ہنر مندیوں میں سرمایہ کاری سے انسانی پونجی قائم ہوسکتی ہے۔


    جناب نائیڈو نے مزید کہا کہ گو کہ ہندوستان نے انسانی فروغ کے میدان میں لائق ستائش کامیابیاں حاصل کی ہیں لیکن اسے آج بھی ناخواندگی ،ناقص عوامی خدمات اورجنسی امتیاز وتفریق کے چیلنجوں سے مقابلہ کرنا پڑرہا ہے ۔ آج ضرورت اس بات کی ہے کہ ہندوستان نئی ٹکنالوجی کے امکانات کے ساتھ سرگرم تعلیمی منصوبہ بندی کرنی چاہئے ۔جناب وینکیا نائیڈو نے مزید کہا کہ جنسی حسیت کے ذریعہ جنسی مساوات اور خواتین کی حفاظت وسلامتی کو یقینی بنائے جانے پر ازسرنو توجہ مرکوز کئے جانے کے ضرورت ہے ۔ یہ جنسی حسیت ہمارے گھروں ،اسکولوں اور کالجوں میں اختیار کی جانی چاہئے ۔ اس سلسلے میں جناب وینکیا نائیڈو نے تعلیمی اداروں سے زور دیتے ہوئے کہا کہ اعلیٰ تعلیم حاصل کرنے کے لئے زیادہ سے زیادہ خواتین کی حتی المقدور حوصلہ افزائی کی جانی چاہئے ۔


    یہ کہتے ہوئے کہ، آج جہاں ہندوستان میں ملازمتیں وافر تعداد میں دستیاب ہیں لیکن ان ملازمتوں سے مطابقت رکھنے والے امیدوار دستیاب نہیں ہیں، نائب صدر جمہوریہ موصوف نے مشورہ دیا کہ اس مسئلے کو پردھان منتری کوشل وکاس یوجنا 2.0 کے ذریعہ حل کرنا چاہئے کہ اکتوبر 2016 میں شروع کی جانے والی اس اسکیم کا مقصد چار برس کی مدت میں ایک کروڑ نوجوانوں کو تربیت دینا ہے ۔


    تعلیم کے حصول میں مساوات اختیار کئے جانے کا مشورہ دیتے ہوئے جناب وینکیا نائیڈو نے کہا کہ ، خواتین اور لڑکیوں ،شیڈیول کاسٹ اور شیڈیول ٹرائب ،جسمانی معذوروں اور اقلیتی گروپوں کو اعلیٰ تعلیم تک رسائی کی بے روک سہولت فراہم کرائے جانے کی ضرورت ہے۔ آنجہانی سوامی وویکانند کا قول دوہراتے ہوئے نائب صدر جمہوریہ نے کہا کہ جاگو اور اٹھو اور اس وقت تک نہ رکو جب تک کہ اپنے نشانے تک نہ پہنچ جاؤ کیونکہ یہ دنیا مواقع اور امکانات سے مملو ہے اور ہمیں ان سے استفادہ کرنے کی ضرورت ہے ۔


    نائب صدر جمہوریہ ہند کی تقریر کا متن حسب ذیل ہے :


    مجھے حیدرآباد میں آندھرا پردیش ودیالیہ کالج آف آر ٹس ،سائنس اینڈ کامرس کی سلور جوبلی تقریبات میں شرکت کرتے ہوئے از حد مسرت ہورہی ہے۔ کسی بھی ادارے کی تاریخ میں 70 سال مکمل کرلینا ایک سنگ میل کی حیثیت رکھتا ہے ۔دس دہائیوں کا یہ سفر اس بات کا ثبوت ہے کہ یہ ادارہ معیاری تعلیم فراہم کرانے کی عہد بستگی کی ہمیشہ پابندی کرتا رہا ہے ۔


    مجھے بتایا گیا تھا کہ اے وی ایجوکیشن سوسائٹی 1944 میں اس خطے کے پسماندہ طبقات کو تعلیمی مواقع فراہم کرائے جانے کی غرض سے قائم کی گئی تھی۔


    اس سوسائٹی نے 1968 میں اس خطے کے طلبا کو انڈرگریجویٹ سطح کی تعلیم فراہم کرانے کی غرض سے اے وی کالج قائم کیا تھ، جو بعد میں توسیع کے بعد پوسٹ گریجویٹ سطح تک کی تعلیم فراہم کرانے والے ادارے کی شکل اختیار کرگیا۔ اس ادارے نے گزشتہ سات دہائیوں کے دوران متعد دایسے عظیم ہندوستانی پیش کئے ہیں ، جنہوں نے ملک وقوم کی عظیم خدمات انجام دی ہیں ۔ یہاں یہ بات قابل ستائش ہے کہ اس ادارے سے اعلیٰ تعلیم مکمل کرنے والی متعددسرکردہ شخصیات ملک اور بیرون ملک کی متعدد تنظیموں اور دفتر وں میں اعلیٰ مناصب پر فائز ہیں۔


    مجھے یہ جان کر ازحد مسرت ہوئی ہے کہ آندھرا پردیش ہائی کورٹ کے جج جسٹس سبھاش ریڈی ،فوجی کی پہلی خاتون افسر کیپٹن کے اوشا ، بیڈ منٹن کے قومی کوچ پُلیلا گوپی چند ،چیمپئن نشانے باز اولمپک کھلاڑی گگن نارنگ سمت متعددد یگر کامیاب شخصیات اس ادارے کی اکابر شخصیات میں شامل ہیں۔ اس کے ساتھ ہی یہ دیکھ کر بھی خوشی ہوئی ہے کہ اس ادارے نے اپنے ویژن اسٹیٹمنٹ میں مہارت کے ذریعہ افراد کو بااختیار بنائے جانے کا عہد کیا ہے۔


    میری پیاری بہنوں اور بھائیو !


    ہندوستان کو عظیم آبادی کی راجدھانی ہونے کا فخر وعطیہ حاصل ہے۔


    ہندوستان میں عمر کا اوسط 2020 تک 28 ہوجائے گا جبکہ اس کے مقابلے میں چین اور امریکہ میں اوسط عمر 37 ،مغربی یورپ میں 45 اور جاپان میں 49 برس رہے گی۔آج کی دنیا میں معاشی نمو میں تبدیلی اور رفتار کا تعین کرنے میں معاشی ترقی ،کھیل بدلنے والے کی حیثیت ر کھتی ہے ۔مجھے یقین ہے کہ ہماری جفاکش اور محنتی جدت طراز اور کاروبار طبع نئی نسل ہندوستان کی آسودگی کی شاندار کہانی تحریر کرنے کی اہلیت رکھتی ہے۔ لیکن بات کا بڑی حد تک انحصار اس امر پر ہے کہ اضافہ شدہ کارگزار آبادی کو باقاعدگی کے ساتھ تعلیم اور تربیت دی جاتی ہے۔ ہندوستان کو ایک کروڑ مزید افراد کے لئے ملازمتوں کے مواقع فراہم کرانے پڑیں گے ۔ یہ وہ ایک کروڑافراد ہیں جو ہرسال ہماری افرادی طاقت میں شامل ہوجاتے ہیں۔ ہندوستان کو زیادہ سے زیادہ موثر طریقے سے اپنے عوام میں سرمایہ کاری کرنی ہے ۔


    حفظان صحت ، معیاری تعلیم ، ملازمتیں اور ہنر مندیاں ایسی انسانی پونجی بناتی ہیں جو معاشی نمو کی حمایت زبردست غریبی کے خاتمے اور مزید شمولیتی سماج قائم کرنے میں کلیدی عنصر کی حیثیت رکھتی ہیں۔ انسانی پونجی عالمی سرمائے کے سب سے بڑے عنصر کی حیثیت رکھتی ہے اور عالمی بینک سمیت متعدد بین الاقوامی ایجنسیوں کا خیال ہے کہ ہندوستان میں دنیاکے دارالخلافہ وسائل بننے کی بھرپور اہلیت موجود ہے۔ اب وہ وقت آگیا ہے جب ہندوستان کو زبردست آن لائن کورسز اور کلاس رومز سمیت نئی ٹکنالوجی کے عناصر سے استفادہ کرتے ہوئے سرگرم تعلیمی منصوبہ بندی کرنی چاہئے ۔دنیا کا کوئی ملک اپنے تمام ترامکانات کے حصول میں کامیاب ہونے اور 21ویں صدی کے چیلنجوں سے مقابلے میں کارگزار آبادی کی شرکت کے بغیر کامیابی حاصل نہیں کرسکتے ۔


    عزیز طلبا!


    ہمیشہ اپنے منتخب شعبے میں مہارت حاصل کرنے کی کوشش کریں ۔وقتی شکستوں سے کبھی مایوس نہ ہوں کیونکہ ہر تجربہ زندگی کا نیا سبق پڑھاتا ہے ۔ یہ دنیا مواقع اور امکانات سے مملو ہے ۔ آپ کو ان سے استفادہ کرنا چاہئے ۔ جیسا کہ آنجہانی سوامی وویکانند نے آج سے 100 برس پہلے کہا تھا : ’’ جاگو ،اٹھو اور اس وقت نہ رکو جب تک تمہارا نشانہ حاصل نہ ہوجائے ‘‘ مجھے امید ہے کہ اے وی کالج معیاری تعلیم فراہم کرانے میں کامیاب رہا ہے ۔ میں آپ سے گزارش کرتا ہوں کہ ان عالمی شہریوں کو اپنے سانچے میں ڈھالنا چاہئے جو آج کی مقابلہ جاتی تیزر فتار دنیا کے ہر چیلنج


    کا مقابلہ کرنے صلاحیت رکھتے ہیں اور اکیسویں صدی میں اپنا نمایاں مقام بناسکتے ہیں۔ میں مستقبل کے لئے آپ سب کو نیک خواہشات پیش کرتا ہوں ۔شکریہ !


    جے ہند!


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1309

    
    
    (Release ID: 1566986) Visitor Counter : 36
    
    
      Read this release in: English , Hindi