      شمال مشرقی ریاستوں کی ترقی کی وزارت

      وزیرمملکت ڈاکٹر جتیندرسنگھ نے شمال مشرق میں دربین ریاستی سڑک پروجیکٹوں کوقوم کے نام وقف کیا
      
      ‘‘شمال ۔ مشرقی خطے میں گذشتہ پانچ برسوں کے دوران زبردست انقلابی تغیرات رونماہوئے ہیں’’ :ڈاکٹرجتیندرسنگھ

      Posted On: 09 MAR 2019 2:57PM by PIB Delhi

    نئی دہلی ،11مارچ : ریاستی وزیرمملکت ( آزادانہ چارج ) شمال مشرقی خطے کی ترقیات ( ڈونر) ، پی ایم او میں وزیرمملکت ، عملہ ، عوامی شکایات ، پنشن ، ایٹمی توانائی اور خلائی امور، ڈاکٹرجتیندرسنگھ نے ایک تقریب کے دوران یہاں ویڈیوکانفرسنگ کے توسط سے ،شمال مشرقی خطے میں دو بین ریاستی سڑک پروجیکٹوں کو قوم کے نام وقف کیا۔ ان دونوں پروجیکٹوں میں آسام اوراروناچل پردیش کو باہم مربوط کرنے والا17.47کلو میٹر طویل دوئی مکھ ۔ ہرمتی سڑک رابطہ اور آسام ۔ میگھالیہ کے مابین 1.66کلومیٹرطویل تورا۔ منکاچرسڑک کی تعمیرشامل ہیں ۔


    اس موقع پراظہارخیال کرتے ہوئے ، ڈاکٹرجتیندر سنگھ نے کہاکہ ان دونوں سڑکوں کا افتتاح حکومت کی اس عہدبستگی کا اعادہ ہے جو اس نے شمال مشرقی خطے ( این ای آر) میں ترقیات کے لئے کررکھا ہے ۔ انھوں نے کہاکہ وزیراعظم ، جناب نریندرمودی کی فعال قیادت میں گذشتہ پانچ برسوں میں شمال مشرقی خطے میں اہم انقلابی تغیرات رونماہوئے ہیں ۔ انھوں نے مزید کہاکہ وزیراعظم نے شمال مشرقی خطے کے متعدد دورے کئے ہیں اور شمال مشرقی خطے کی جانب اپنی خاص دلچسپی اور توجہ کا اظہارکیاہے ۔


    اس امرکی جانب اشارہ کرتے ہوئے کہ شمال مشرقی خطے نے ایک منفرد چنوتی کا سامناکیاہے اوروہ چنوتی بین علاقائی رابطہ کاری کے فقدان کی رہی ہے جبکہ بقیہ ملک میں رابطہ کاری کی صورت حال اس سے کہیں بہتررہی ہے ۔ ڈاکٹرجتیندرسنگھ نے وضاحت کی کہ شمال مشرق میں بین ریاستی کنکٹی وٹی کو نظرانداز کئے جانے کی وجہ سے خسارہ کا سامنا رہا۔ حکومت نے اس یتیم سڑکوں والی ریاست کے احیأ پرتوجہ مرکوز کی ہے ۔


    ڈاکٹرجتیندرسنگھ نے کہاکہ مرکزی مداخلت کی بدولت شمال مشرقی خطے میں ریل ، سڑک اور فضائی رابطوں میں قابل دید تغیرات رونماہوے ہیں ۔ دوشمال ۔ مشرقی ریاستیں یعنی ۔ اروناچل پردیش اور میگھالیہ کو ریلوے کے نقشے پرلایا گیاہے ۔ آسام میں بوگی بیل ریل اورسڑک پل کے علاوہ ، اور25دسمبر ،2018کو دریائے برہمپتر پرسب سے طویل ریل اور سڑک پل کے رابطہ کا افتتاح کیاگیاتھااور24ستمبر ،2018 کوپاک یونگ ( گینگٹوک ) میں سکم کے پہلے ایئرپورٹ نیوگرین فیلڈ ایئرپورٹ کا افتتاح کیاگیاتھا ، جس کی تعمیرپر553.5کروڑروپے کے لاگت آئی تھی ۔


    ڈاکٹرجتیندرسنگھ نے کہاکہ بہتررابطہ کاری اوربنیادی ڈھانچے نے ترقیاتی عمل کی تمام دشواریوں کو دورکردیاہے اوراس خطے کی معیشت کو تقویت فراہم کی ہے اورصنعت کو فروغ دیاہے ۔ بہتربنیادی ڈھانچہ کے نتیجے میں زیادہ روزگارفراہم ہوں گے ،جس کے نتیجے میں اس خطے سے ہونے والی نوجوانوں کی نقل مکانی کو روکاجاسکے گا۔


    آج افتتاح کردہ دونوں سڑکوں کے لئے تعمیراتی کام کانفاذ قومی ہائی وے اوربنیادی دھانچہ ترقیات کارپوریشن لمیٹڈ(این ایچ آئی ڈی سی ایل ) نے پایہ تکمیل کوپہنچایاہے ۔ دوئی مکھ ۔ ہرمتی بین ریاستی سڑک 58.25کروڑروپے کی لاگت سے شمال مشرقی سڑک شعبے کی ترقیات اسکیم ( این ای آرایس ڈی ایس ) کے تحت عمل میں آئی ہے ۔ اس سڑک کی لمبائی آسام میں 7.87 کلومیٹرہے اور بقیہ طوالت 9.60کلومیٹرکا حصہ اروناچل پردیش میں پڑتاہے ۔ اس سڑک کی تعمیر کا کام ستمبر ، 2017 میں شروع ہواتھا اور جنوری ، 2019 میں پایہ تکمیل کو پہنچا تھا۔ اس سڑک کے لئے سرمایہ فراہمی ڈونر کی وزارت حکومت ہند کے تحت شمال مشرقی کونسل ( این ای سی ) کی جانب سے کی گئی تھی ۔ یہ سڑک ایٹہ نگرکے لئے متبادل کنکٹی وٹی فراہم کریگی اوراروناچل پردیش کے پاپم پارے ضلع میں رہنے والے افراد کے لئے عام طورپر بہت مفید ثابت ہوگی اور بطورخاص خطہ راجدھانی کے افراد کے لئے بہت کارآمد ثابت ہوگی ۔


    تورا ۔ مان کاچر روڈ این ای آرایس ڈی ایس کے تحت تعمیر کی گئی پہلی سڑک ہے ۔ اس سڑک کی تعمیر ستمبر 2017 میں شرو ع ہوئی تھی اور جون 2018 میں مکمل ہوئی ۔ اس سڑک کے لئے این ای سی نے 4.71کروڑروپے کا سرمایہ فراہم کیاہے ۔ یہ سڑک تورا کے لئے متبادل کنکٹی وٹی فراہم کرتی ہے اورمیگھالیہ کے مغربی گاروہلز ضلع کے باشندگان کے لئے از حدکارآمد ثابت ہوگی ۔


    دونوں سڑکیں دولینوں والے راستوں کی شکل میں اس طرح سے ڈیزائن کی گئی ہیں کہ یہ دونوں سڑکیں 10ایم ایس اے ( ملین اسٹینڈرڈ ایکسلز) کا وزن برداشت کرسکیں ۔


    ۔۔۔۔۔۔۔۔۔۔۔۔۔۔۔۔


    (م ن ۔س ش۔ ع آ:)


    U-1535

    
    
    (Release ID: 1568541) Visitor Counter : 1
    
    
      Read this release in: English , Hindi