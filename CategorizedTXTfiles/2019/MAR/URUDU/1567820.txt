      مکانات اور شہری غریبی کے خاتمے کی وزارت

      صدرجمہوریہ ہند نے سووچھ سرویکشن 2019 ایوارڈ تقسیم کئے
      
      اندورکو سب سے صاف شہرکے ایوارڈ سے نوازاگیا، بھوپال کو سب سے صاف ریاستی راجدھانی کے ایوارڈ سے سرفراز کیاگیااور اجین کو10لاکھ کی آبادی والے شہروں کے زمروں میں سب سے صاف شہرکاایوارڈ پیش کیاگیا
      
      احمد آباد کو 10لاکھ سے زائد آبادی والے شہروں میں سب سے زیادہ صاف شہر ایوارڈ سے نوازاگیا
      
      سووچھ بھارت مشن رجحان تبدیلی کا دنیا کا سب سے بڑا پروگرام ہے :ہردیپ ایس پوری
      
      Posted On: 06 MAR 2019 8:17PM by PIB Delhi


    نئی دہلی ،07مارچ : اندورکو ملک کے سب سے صاف شہر کی حیثیت سے سووچھ سرویکشن 2019( ایس ایس 2019) ایوارڈ سے سرفراز کیاگیا جب کہ بھوپال کو ملک کی سب سے صاف راجدھانی قراردیاگیا ۔ اجین کو 3سے 10لاکھ تک کی آبادی والے شہروں میں سب سے صاف شہر کی حیثیت کے ایوارڈ سے نوازاگیا۔ صدرجمہوریہ ہند ،جناب رام ناتھ کووند نے ایک تقریب میں یہ ایوارڈ تقسیم کئے ۔ اس موقع پر ہاؤسنگ اورشہری امورکے وزیرمملکت (آزادانہ چارج )جناب ہردیپ سنگھ پوری ہاوسنگ اورشہری امورکی وزارت کے سکریٹری ،جناب درگاشنکر مشرا اور ایم اوایچ یواے کے سکریٹری حضرات اورملک بھر کے صفائی ستھرائی ایوارڈ یافتگان شرکت کی ۔


    اس موقع پر اپنی تقریرمیں صدرجمہوریہ ، جناب رام ناتھ کووند نے کہاکہ ہندوستان نے دیہی اور شہری صفائی ستھرائی کے نشانوں کے اصول میں لائق ستائش ترقی کی ہے ۔ انھوں نے کہاکہ اندورمیں اس ایوارڈ کے لئے کئے جانے والے چاروں جائزوں میں پہلاانعام حاصل کرکے دیگرشہری مراکز کے لئے مثال قائم کی ہے ۔ انھوں نے کہاکہ صفائی ستھرائی کو ہرشہری کی فطرت میں شامل ہوناچاہیئے تاکہ اسے موثر اورپائیداربنایاجاسکے ۔ اکثر لوگ اپنی ذاتی صفائی ستھرائی پرزیادہ توجہ دیتے ہیں لیکن عوامی اورسماجی صفائی ستھرائی کے تئیں قطعاًبے حس ہوتے ہیں ۔ سووچھ بھارت مشن کی کامیابی کے لئے اس ذہنیت اوراس سوچ میں تبدیلی ازحد ضروری ہے ۔


    اس موقع پر ہاوسنگ وشہری امورکے وزیرمملکت ( آزادانہ چارج ) جناب ہردیپ سنگھ پوری نے اپنی تقریرمیں کہاکہ اندور کو گذشتہ مسلسل تین برسوں سے سب سے صاف ستھرے شہرکے ایوارڈ سے سرفراز کیاجارہاہے ۔ ملک بھرکے تمام شہراورقصبوں کو ہرسال سووچھ بھارت ابھیان کے جزوکی حیثیت سے ان کے صفائی ستھرائی کی بنیاد پر( سووچھ سٹیز )کے ایوارڈ اورخطاب سے نوازاجاتاہے ۔ یاد رہے کہ سووچھ بھارت ابھیان 2014میں شروع کیاگیاتھا۔ سال 2019میں کئے جانے والے صفائی ستھرائی جائزے میں ملک بھرکے 64لاکھ افراد نے شرکت کی جس میں 4ہزارسے زائد شہرشامل ہیں ۔ اندورکو سال 2019میں پانی سے پھیلنے والے امراض سے 70فیصد محفوظ شہرقراردیا۔ سمجھاجاتاہے کہ یہ کامیابی سووچھ بھارت ابھیان کی بدولت ہی حاصل ہوسکی ہے ۔


    جناب پوری نے سووچھ سرویکشن 2019کو مختلف شہروں کے جدت طراز اقدامات اور طریقوں سے آراستہ قراردیتے ہوئے جناب پوری نے کہاکہ ایک مشترکہ جدت طراز سوچ تکنیکی اقدامات اور دعویداروں کی سرگرم شراکت داری سے شہروں کو صفائی ستھرائی اور کوڑے کچرے کو ٹھکانے لگانے کے مسائل کے تدارک کے انتہائی منفرد طریقے حاصل ہوئے ہیں ۔ ان میں سے کچھ جدت طرازسرگرمیوں کوڑے کچرے اور فاضل چیزوں سے پاک عوامی تقریبات پھولوں کچرے کو قیمتی مصنوعات میں تبدیل کرنا ، استعمال شدہ پلاسٹک کی بوتلوں میں زرعی اور رسوئی کے کوڑے کچرے سے اویسٹرمشروم کی کھیتی جیسے کام شامل ہیں ۔


    وزیرموصوف نے اپنی تقریرمیں آگے بتایاکہ ہم نے گذشتہ ساڑھے 4برسوں کی مدت کے دوران سووچھ بھارت مشن (ایس بی ایم ) کے تحت موثرکامیابیاں حاصل کرتے ہوئے ملک کی 23ریاستوں /مرکز کے زیرانتظام علاقوں کو کھلے میں رفع حاجت سے نجات دلانے میں کامیابی حاصل کی ہے ۔ ملک کے 94فیصد شہر کھلے میں رفع حاجت کی وبأ سے پہلے ہی پاک قراردیئے جاچکے ہیں ۔ اس کے ساتھ ہی تقریبا 63لاکھ کنبو ں کے انفرادی بیت الخلأ ( ٹائلٹ ) اور5لاکھ سماجی /عوامی بیت الخلأ (ٹائلٹ ) تعمیر کئے جاچکے ہیں ۔ اسی طرح ملک کے 14سوشہروں میں 42ہزارعوامی بیت الخلاوں کی نقشہ سازی کی جاچکی ہے جوگوگل میپس پرموجود ہے ۔ علاوہ ازیں گوگل ٹوائلٹ لوکیٹرشہریوں کو ٹوائلٹ کے استعمال کے بعد اپنے تاثرات پیش کرنے کا موقع بھی فراہم کراتاہے ۔ کوڑے کچرے کی افزودگی کاکام 52فیصد سے بھی زائد ہوچکاہے جو اس مشن کے آغاز کے وقت محض 18فیصد تھا ۔


    اس موقع پرجناب ہردیپ سنگھ پوری نے اس سال کے جائزے میں ان 20اعلیٰ شہروں کا خاص طورسے ذکرکیاجو شہری ہندوستان میں سووچھتا ( صفائی ستھرائی ) کے کاموں میں سب سے آگے رہے ہیں جن میں اندور ، میسورو، احمدآباد ، نوی ممبئی ، تروپتی ، راج کوٹ ، وجے واڑہ ، غازی آباد اورسورت جیسے بڑے شہروں سے لے کر مل ، امبیکاپور، اجین ، این ڈی ایم سی ، کرہاد ، لوناوالا، ویٹا ، دیواس ، بھیلائی ، شاہ گنج اورپنہالا جیسے چھوٹے شہرشامل ہیں ۔ چھتیس گڑھ کا شہرامبیکاپورمجموعی صفائی ستھرائی کے لئے دوسرے ایوارڈ سے سرفراز ہوکر ریاست کے دوسرے قصبوں کے لئے مثال بن گیاہے ۔ علاوہ ازیں چھتیس گڑھ سووچھ بھارت ابھیان کے تحت صفائی ستھرائی کی سرگرمیوں کی اعلیٰ ترین ریاست حاصل کرچکا ہے جب کہ جھارکھنڈ اورمہاراشٹردوسرے اورتیسرے نمبر پرہیں ۔


    وزیرموصوف نے بتایاکہ سووچھ سرویکشن کی شکل میں اس عوامی جدت طرازی کی مثالی کامیابی نے سووچھ بھارت مشن کو دنیا بھرمیں عوامی فطرت اور رجحان میں تبدیلی کا سب سے بڑا پروگرام بنادیاہے ۔ انھوں نے کہاکہ اس تحرک اورفعالیت کے عمل کو جاری رکھنے اورکوششوں کو پائیداربنانے کے لئے ہم ایم آئی ایس پرشہروں کے ذریعہ فراہم کرانے جانے والے اعداد وشمار اورشہریوں کے تاثرات پرمبنی وقفے وقفے سے درجہ بندی کے ذریعہ اس عمل کو جاری رکھنے پر سرگرمی کے ساتھ غورکررہے ہیں ۔ انھوں نے بتایاکہ سووچھ سرویکشن ہندوستان کے سب سے صاف ستھرے شہرقراردیئے جانے کے شہروں کے مقابلے میں صحت مند مقابلے کے جذبہ پیداکرنے کی غرض سے شرو ع کیاگیاتھا ۔ یہ بات اپنے آپ میں انتہائی متاثر کن ہے کہ اس سالانہ جائزے سے شہروں کے ساتھ ساتھ عوام الناس بھی ترقی کے اس دورمیں شراکت داربن گئے ہیں ۔


    واضح ہوکہ ہاوسنگ اورشہری امورکی وزارت نے سال 2016میں ‘‘سووچھ سرویکشن 2016’’ کے عنوان سے پہلے جائزے کا اہتمام کیاتھا جس میں 73شہر ( مقامی شہری ادارے ) شامل تھے ۔ اس جائزے کا اہتمام جنوری ،2016میں سووچھ بھارت مشن ( شہری) کے تحت کیاگیاتھا ۔ اس دائرے میں مزید شہروں کو شامل کرنے کی غرض سے وزارت مذکورنے اپنا دوسراجائزہ سووچھ سرویکشن 2017کے عنوان سے جنوری ۔فروری ،2017میں لیاتھا ، جس میں ملک کے 434شہروں کی درجہ بندی کی گئی تھی ۔ لیکن سووچھ سرویکشن 2018کے جائزے میں شریک شہروں کی تعداد میں زبردست اضافہ ہوا اور 4203شہر اس جائزے میں شامل کئے گئے ۔ اوراب سووچھ سرویکشن 2019میں 4237شہروں کو شامل کرکے نئی بلندیاں سرکی گئی ہیں اوریہ بہت بڑا کام محض 28دن کی ریکارڈ مدت میں مکمل کیاگیاہے جس میں اعداد وشمار جمع کرنے کے لئے کاغذ کے بغیر ڈیجیٹل خاکے کا استعمال کیاگیاہے ۔ اس مختصرسی مدت میں بھی تشخیص کنندگان نے ملک کے 73000 وارڈز ، 21000 کاروباری علاقوں ،69ہزاررہائشی علاقوں ،75ہزارعوامی /سماجی بیت الخلاوں اور 3100سے زائد کمپوسٹ پلانٹس کا جائزہ لیا۔


    ۔۔۔۔۔۔۔۔۔۔۔۔۔۔۔۔


    ۔م ن ۔س ش۔ ع آ)


    U-1422


    

    
    (Release ID: 1567820) Visitor Counter : 91
    
    
      Read this release in: English , Hindi , Marathi