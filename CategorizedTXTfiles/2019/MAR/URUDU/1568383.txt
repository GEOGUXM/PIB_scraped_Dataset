      عملے، عوامی شکایات اور پنشن کی وزارت

      ڈاکٹر جتیندر سنگھ نے بین الاقوامی یوم خواتین کے موقع پر ورکشاپ سے خطاب کیا
      Posted On: 08 MAR 2019 5:20PM by PIB Delhi


    نئی دہلی، 8 مارچ / شمال مشرقی خطے کی ترقی(آزادانہ چارج) وزیراعظم کے دفتر، عملے، عوامی شکایات اور پنشن، ایٹمی توانائی اور خلا کے مرکزی وزیر مملکت ڈاکٹر جتیندر سنگھ نے آج یہاں بین الاقوامی یوم خواتین کے موقع پر عملے ، عوامی شکایات اور پنشن کی وزارت کے ذریعہ منعقدہ ایک ورکشاپ سے خطاب کیا۔ وزیر موصوف نے یوم خواتین کی تقریبات کےموقع پر منعقدہ مختلف مسابقتوں میں عملے کی وزارت کی خاتون ملازمین کو انعامات بھی پیش کئے۔


    اس موقع پر خطاب کرتے ہوئے ڈاکٹر جتیندر سنگھ نے کہا کہ گزشتہ چند برسوں میں یوم خواتین کی تقریبات کا پورا ماحول ہی بدل گیا ہے۔ پہلے یہ دن صنفی مساوات اور خواتین کی آزادی سےمتعلق مسائل پر روشنی ڈالنے کے لئے منایا جاتا تھا جبکہ اب یہ مختلف شعبوں میں خواتین کی کامیابیوں کا جشن منانے کے لئے منایا جارہا ہے۔ انہوں نے یوم خواتین کے موقع پر ان خاتون ملازمین کی بھی ستائش کی جنہیں انعامات سے نوازا گیا۔


    وزیر موصوف نے کہاکہ وزیراعظم جنا ب نریندر مودی کی قیادت میں حکومت نے ملک میں خواتین کی فلاح و بہبود کے لئے بہت سے اقدامات کئے ہیں۔ انہوں نے اس سلسلہ میں زچگی کی چھٹی خواتین کے لئے کریش، خواتین کے لئے قائدانہ عہدے ، خواتین پر مبنی اسکیموں مثلاً اجوولا یوجنا وغیرہ سمیت کئی اقدامات کا بھی ذکر کیا ۔ انہوں نے دفاعی دستوں میں خواتین کے رول کے بارے میں بھی بات کی۔ وزیر موصوف نے کہا کہ ان اقدامات کی وجہ سے سماج کے سوچنے کےطریقے اور سلوک میں زبردست تبدیلی آئی ہے۔ انہوں نے کہا کہ ان اقدامات سے معاشرے پر طویل مدتی اثرات مرتب ہوں گے۔


    ڈی او پی ٹی کے سکریٹری ڈاکٹر سی چندر ا مولی نے کہا کہ خاتون ملازمین کسی بھی تنظیم کا ایک اہم حصہ ہوتی ہیں۔ انہوں نے اس بات پر زور دیا کہ ہمیں خواتین کو مواقع فراہم کرانے کی سمت میں مل کر کام کرنا چاہئے اور ان کی کوششوں میں مدد کرنی چاہئے۔


    وزارت کے سینئر افسران اور خاتون ملازمین بھی اس موقع پر موجود تھے۔


    ۔۔۔۔۔۔۔۔۔۔۔


    م ن ۔ ا گ ۔ ج۔


    U- 1513


    

    
    (Release ID: 1568383) Visitor Counter : 6
    
    
      Read this release in: English , Hindi