      بھارتی چناؤ کمیشن

      ووٹروں میں بیداری پیداکرنے اورانھیں تعلیم دینے کے لئے ملک بھرکے کمیونٹی ریڈیو اسٹیشنوں کی جانب سے بھرپور تعاون کی یقین دہانی ۔ 120کمیونٹی ریڈیواسٹیشنوں ای سی آئی کی ( ایس وی ای ای پی ورکشاپ میں آئی آئی آئی ڈی ای ایم میں حصہ لیا
      Posted On: 30 MAR 2019 9:02PM by PIB Delhi


    نئی دہلی، یکم اپریل : الیکشن کمیشن نے پہلی بارانتہائی منفرد طریقے سے ملک بھرکے 50کمیونٹی ریڈیواسٹیشنوں تک رسائی حاصل کی ہے تاکہ رائے دہندگان کی مدد کی جاسکے اوران کو معلومات فراہم کرائی جاسکیں ۔ اس ورک شاپ کا انعقاد انڈیا انٹرنیشنل انسٹی ٹیوٹ فارڈیموکریسی اینڈ الیکٹورل منیجمنٹ ( آئی آئی آئی ڈی ای ایم ) نے سیکنگ ماڈرن ایپلی کیشنز فارریئل ٹرانسفارمیشن ( ایس ایم اے آرٹی ) کے اشتراک سے آئی آئی آئی ڈی ای ایم ، دوارکانئی دہلی میں کیاتھا۔ اس ورکشاپ کا مقصد رائے دہندگان کی تعلیم اوربیداری کے لئے سماجی ریڈیو( کمیونٹی ریڈیوز ) کی تربیت اور اہلیت سازی کرناہے ۔


    اس موقع پر الیکشن کمیشن آف انڈیا کے سینیئر ڈپٹی الیکشن کمشنر جناب امیش سنہا نے اپنی افتتاحی تقریرمیں کہاکہ کمیونٹی ریڈیو ملک کے انتہائی دوردراز علاقوں کے آخری ووٹرتک پہنچنے کا بہترین ذریعہ ہے ۔ یہ ورکشاپ دراصل ایک طویل عمل کی ابتدأ ہے اورکمیونٹی ریڈیو رائے دہندگان کی حوصلہ افزائی اورانھیں فعال بنانے ، فہرست رائے دہندگان میں سہولتوں سے محروم رائے دہندگان کے اندراج ،انھیں پولنگ بوتھ جانے کے لئے فعال بنانے ، انھیں ان کے حقوق اورذمہ داریوں سے واقف کرانے اور انھیں ذی علم اورمعلومات یافتہ ووٹربنانے میں اہم کرداراداکریں گے ۔ جناب امیش سنہانے زوردیکرکہاکہ ہررائے دہندہ ملک کاپہلانمائندہ ہے ۔ یہ وہ فوجی ہے جو جمہوریت کی حفاظت میں عام کرداراداکرتاہے ملک بھرکے تمام رائے دہندگان کو یہ طاقت حاصل ہے اورالیکشن کمیشن اس سے قطع نظرکہ رائے دہندہ غریب ہے یا دولت مند انھیں ان کے حقوق کی ادائیگی کے لئے میدان فراہم کراتاہے ۔ انھوں نے کہاکہ کمیونٹی ریڈیومقامی زبانوں میں اپنامواد تیارکرکے رائے دہندگان کی تعلیم اوربیداری کے عمل میں گہرائی اورگیرائی پیداکرکے جمہوریت میں مستحکم کرنے میں اہم کرداراداکرسکتاہے ۔ انھوں نے یہ یقین دہانی بھی کرائی کہ اب یہ کمیونٹی ریڈیواسٹیشن رائے دہندگان کی تعلیم کے پروگرام کے مربوط حصے کی حیثیت اختیارکرلیں گے ۔


    ڈپٹی الیکشن کمشنر اور آئی آئی آئی ڈی ای ایم کے ڈائرکٹرجنرل ، جناب چندربھوشن کمارنے 25مارچ کو افتتاح کیاتھا ۔انھو ں نے اپنی افتتاحی تقریرمیں کہاتھا کہ کمیونٹی ریڈیو،رائے دہندگان کے اندراج اور جمہوریت کے تیوہارمیں شرکت کے لئے اہم کرداراداکرسکتے ہیں ۔ انھوں نے کہاکہ ‘‘کوئی رائے دہندہ چھوٹ نہ جائے ’’ کی ٹیگ لائن کامقصد یہ ہے کہ ہراہل رائے دہندہ بلاتفریق معاشی حیثیت درجہ ، ذات یاپیشے کے اپنی ووٹ کی اہمیت کو سمجھے ۔ انھوں نے کہاکہ مہاجرورمزدوروں ، بے گھرلوگوں ، قبائلی افراد ، جسمانی معذورافراد ( پی ڈبلیوڈی ) ،سروس ووٹرس اور غیرمقیم ہندوستانی ( این آرآئی ) رائے دہندگان کو شامل کئے جانے کے لئے اقدامات کئے جائیں گے ۔ کمیشن کی کوشش ہے کہ صاف ستھرے اورآزادانہ انتخابات کرائے جائیں اورکمیونٹی ریڈیو اس اہم کام میں الیکشن کمیشن کی مدد کرسکتے ہیں ۔


    اس موقع پر اپنی تقریر میں ایس ایم اے آرٹی کی بانی محترمہ ارچنا کپورنے کہاکہ اس مہم میں کمیونٹی ریڈیواسٹیشنوں کی شمولیت زمینی سطح پر ان اسٹیشنوں کے وسیلے سے انجام دی جانے والی الیکشن کمیشن کی خدمات کی حیثیت رکھتی ہے ۔ یہ اسٹیشن ہرعلاقے کی زبان میں پروگرام نشرکریں گے اور ارتقائی مواد کے علاوہ پانچ پروگرام تیارکریں گے ۔ محترمہ کپورنے یہ یقین دہانی کرائی کہ یہ کمیونٹی ریڈیواسٹیشن ملک بھرکے رائے دہندگان کی تعلیم کے لئے اہم خدمات انجام دیں گے ۔


    **************


    U-1740


    

    
    (Release ID: 1569899) Visitor Counter : 1
    
    
      Read this release in: English , Bengali