      کامرس اور صنعت کی وزارتہ

      بھارت افریقہ پروجیکٹ شراکت داریوں سے متعلق سی آئی آئی –ایگزم بینک کا چودہواں اجلاس نئی دہلی میں 17 سے 19 مارچ کے درمیان منعقد ہوگا
      Posted On: 11 MAR 2019 12:46PM by PIB Delhi


    نئی دہلی، 11 مارچ ۔ کامرس اور صنعت کی وزارت بھارت افریقہ پروجیکٹ شراکت داریوں سے متعلق سی آئی آئی- ایگزم بینک کا چودہواں اجلاس نئی دہلی میں 17 سے 19 مارچ کے درمیان منعقد کرے گی۔ اجلاس سے بھارت افریقہ اقتصادی اور تجارتی تعلقات میں مزید گہرائی پیدا ہوگی اور سرحد پار پروجیکٹ کی شراکت داریوں کے لئے راستہ ہموار ہوگا۔ اس سالانہ اجلاس سے جو 2005 میں شروع کیا گیا تھا ، بھارت اور افریقہ کے سینئر وزراء ، پالیسی ساز شخصیتوں ، افسران ، سرکردہ تاجران ، بینکرس ، ٹیکنالوجی کے ماہرین ، اسٹارٹ اپ چھوٹے صنعت کار او ردیگر پیشہ ور شخصیتوں کو ایک مشترکہ پلیٹ فارم پر شراکت دار ی کے جذبے کے ساتھ یکجا ہونے کا موقع ملتا ہے۔


    جمہوریہ گھانا کے نائب صدر ڈاکٹر بحمدو بوومیاں ، جمہوریہ گینیا کے وزیراعظم ڈاکٹر ابراہیما کسوری فوفانا، لیسوتھوکی سلطنت کے نائب وزیراعظم مویانے مولے لیکی بھی اس اجلاس میں شرکت کریں گے۔ کامرس اور صنعت نیز شہری ہوابازی کے مرکزی وزیر سریش پربھو ، کامرس اور صنعت کے وزیر مملکت سی آر چودھری اور کامرس کے محکمے کے سکریٹری ڈاکٹر انوپ ودھاون بھی اس اجلاس میں شرکت کریں گے۔ 37 ملکوں کے تجارت سے متعلق مندوبین کے علاوہ 21 افریقی ملکوں کے وزراء ، اس اجلاس میں شرکت کریں گے۔


    یہ اجلاس جنوب جنوب تعاون کے میدان میں بھارت افریقہ شراکت داری کے مقصد سے ایسے وقت میں منعقد کیا جارہا ہے جب عالمی معیشت کو ایسے چیلنج درپیش ہیں جن پر بات چیت ہونی چاہئے ۔ یہ چیلنج تحفظاتی رجحان میں اضافے اور تجارتی تنازعات کے سبب پیدا ہوئے ہیں۔ بھارت افریقہ دو طرفہ شراکت داری کو بھارت کی طرف سے فروغ دیاجاتا ہے جو ایک بڑی معیشت کے طور پر تیزی سے اُبھر رہا ہے۔ نیز افریقہ کے نئے اقتصادی محرکات سہارا کی کچھ ذیلی معیشتوں میں بتائے گئے ہیں جو دنیا میں سب سے تیزی سے ترقی ہوئی دس سرکردہ معیشتوں میں سے ایک ہے۔


    یہ اجلاس افریقہ کے ساتھ طویل مدتی سرگرمی سے متعلق بھارتی حکومت کے وسیع تر خاکہ پیش کرتا ہے۔ بھارت افریقہ اقتصادی شراکت داری کے منظرنامے میں توسیع دینے کابھارت کا عزم اس بات سے ظاہر ہوتا ہے کہ بھارت اور افریقہ کے درمیان دو طرفہ تجارت میں پچھلے سال کی بہ نسبت تقریباً 22فیصد کا اضافہ ہوا ہے جو 62.66 ارب امریکی ڈالر تک پہنچ گیا ہے۔


    اجلاس میں معلومات سے متعلق نشستوں کے دوران دوطرفہ معیشت اور تجارتی شراکت داریوں ، بھارت افریقہ تجارتوں اور مشترکہ پروجیکٹوں کے مواقع پر خصوصی توجہ دی جائے گی۔


    امید ہے کہ اس اجلاس میں افریقہ کے 400 سے زیادہ مندوبین اور بھارت کے تقریباً 300 مندوبین شرکت کریں گے۔ توقع ہے کہ اس اجلاس میں بی2بی سے متعلق افریقہ کی 500 سے زیادہ پروجیکٹ تجویزوں پر میٹنگیں کی جائیں گی۔


    ( م ن ۔اس۔ ع ن (


    U. No.


    1537

    
    
    (Release ID: 1568544) Visitor Counter : 19
    
    
      Read this release in: English , Hindi