      بھارتی چناؤ کمیشن

      ای سی آئی نے آئندہ انتخابات کے لیے عام ، پولیس اور اخراجات سے متعلق مشاہدین کے دوسرے بیچ کے اجلاس سے خطاب کیا۔
      Posted On: 26 MAR 2019 7:19PM by PIB Delhi


    عام ، پولیس اور اخراجات سے متعلق مشاہدین کے پہلے بیچ کے لیے معلومات فراہم کرنے کا سلسلہ جاری رکھتے ہوئے 14 مارچ کو کمیشن نے آئی اے ایس ، آئی پی ایس، انڈین ریونیو سروسیز اور کچھ دیگر مرکزی سروسیز سے وابستہ مزید ایک ہزار سے زیادہ افسران کے لیے دن بھر کا ایک اجلاس منعقد کیا۔ان افسران کو لوک سبھا اور چار ریاستوں کے قانون ساز اسمبلی کے آئندہ انتخابات میں مشاہدین کے طور پر تعینات کیا جارہا ہے۔


    شرکا سے خطاب کرتے ہوئے اعلی انتخابی کمشنر جناب سنیل اروڑا نے کہا کہ سبھی مشاہدین اصل میں کمیشن کےآنکھ اور کان ہیں اور اخراجات سے متعلق سینئر مشاہدین انتخابی عمل کو نقصان پہنچانے والی دولت کی طاقت کی روک تھام میں ایک بڑا کردار ادا کریں گے۔ انہوں نے یہ بھی کہا کہ کمیشن نے تمل ناڈو، گجرات، مہاراشٹر اور کرناٹک ریاستوں کے لیے اخراجات سے متعلق دو خصوصی مشاہدین پہلے ہی مقرر کردیے ہیں۔ انتخابات میں غیرقانونی ذرائع کے رول کی مزید نشاندہی کے لیے کمیشن ایسی ریاستوں میں جو اخراجات کے معاملے میں مزید حساس ہیں، اخراجات سے متعلق کچھ اور خصوصی مشاہدین مقرر کرنے پر غور وخوض کررہا ہے۔ جناب اروڑا نے مشاہدین کو منصفانہ ، اخلاقی اور شفاف انتخابی عمل کو یقینی بنانے کی ان کی بڑی ذمہ داری یاد دلائی۔انہوں نے مشاہدین سے کہا کہ وہ انتخابی عمل کے تئیں شہریوں کے ذہن میں اعتبار پیدا کرنے کے لیے سبھی فریقوں کے تئیں چوکس اورغیرجانبدار رہیں گے، نیز ان کے لیے ہمہ وقت موجود رہیں گے۔مشاہدین کی ذمہ داریوں کی اہمیت کو اجاگر کرتے ہوئے اعلی انتخابی کمشنر نے کہا کہ انتخابی عمل کی بنیاد چناؤ فہرستیں ہیں اور مشاہدین کو چاہیے کہ وہ چناؤ فہرستوں کی دیانت داری کی یقین دہانی کرائیں۔


    مشاہدین کو ان کا اہم رول یاد دلاتے ہوئے جناب اروڑا نے کہا کہ کمیشن ان سینئر افسران میں مکمل اعتماد کا اظہار کرتا ہے، جنہیں انتخابات میں تعینات کیا جارہا ہے اور وہ چاہیں گے کہ وہ سب سے پہلا اور آخری رابطہ مشاہدین اور سی ای او سے قائم کریں۔البتہ انہوں نے انہیں خبردار بھی کیا کہ اگر انہیں کسی بدنیتی کا سراغ بھی مل گیا تو کمیشن ان کے خلاف سخت ترین کارروائی کرے گا۔ انہوں نے مزید کہا کہ بدلتے ہوئے وقت کی رفتار کے ساتھ ساتھ کمیشن نے خاص طور پر سی وجل ایپ کے ذریعے شہریوں کو شامل کرکے اور انہیں بااختیار بنا کر انتخابی عمل کو شمولیت والا بنانے میں ایک سرگرم کردار ادا کیا ہے۔انہوں نے کہا کہ سی وجل ایپ کی پہل، جو کرناٹک کے ریاستی انتخابات میں ایک آزمائشی پروجیکٹ کے طور پر کی گئی تھی، اور اس کے بعد پچھلے سال کرائے گئے پانچ ریاستی انتخابات میں اسے عمل میں لایا گیا تھا،اسے آئندہ عام انتخابات کے لیے پورے بھارت میں توسیع دے دی گئی ہے۔


    انتخابی کمشنر جناب اشوک لواسا نے اپنے بیان میں کہا کہ مشاہدین انتخابی عمل اور نظام کا اہم حصہ ہیں۔ انہوں نے مشاہدین کو اپنی ڈیوٹی انجام دیتے ہوئے خود کو چوکس ، موجود ، ذمہ دار اور موثر رکھنے کا مشورہ دیا، تاکہ انتخابی عمل کی منصفانہ اور شفاف نوعیت کو یقینی بنایا جاسکے۔ انہوں نے مشاہدین پر زور دیا کہ وہ ڈیوٹی انجام دیتے ہوئے شفافیت کو یقینی بنانے کے لیے سبھی ہدایات اور رہنما خطوط سے واقفیت حاصل کرلیں۔ انہوں نے کہا کہ سینئر مشاہدین کو چاہیے کہ وہ گہری نظر رکھنے اور کام کاج سکھانے والے افراد دونوں کا ہی کردار ادا کریں۔ اخراجات سے متعلق مشاہدین سے خطاب کرتے ہوئے جناب لواسا نے زور دے کر کہا کہ ضبط کی ہوئی رقم ہی ان کی مستعدی کے اقدامات نہیں ہیں، بلکہ یہ رقم کہاں سے آئی اور اس کے سازش تیار کرنے والے اصل افراد کون ہیں، ان کا پتہ لگایا جانا چاہیے۔


    شرکا کا خیرمقدم کرتے ہوئے انتخابی کمشنر جناب سشیل چندر نے کہا کہ مشاہدین اپنے فرائض انجام دیتے ہوئے مکمل عمل پر گہری نظر رکھنے کے لیے انتخابی کمیشن کے لیے بہت ہی اہم کردار ادا کرتے ہیں۔ انہوں نے مشاہدین سے کہا کہ وہ اپنے فرائض کے انجام دہی کے دوران سبھی متعلقہ فریقوں کے مابین بہتر سے بہتر تال میل کو یقینی بنائیں۔ موجودہ منظر نامے میں مشاہدین کے لیے مختلف چیلنجوں کی وضاحت کرتے ہویے انہوں نے ان پر زور دیا کہ وہ خود کو چوکس رکھیں اور شہریوں کے لیے خود کو موجود رکھیں۔ انہوں نے کہا کہ موقع پر خفیہ معلومات اور امیدواروں کے کھاتوں پر گہری نظر انتخابی عمل پر برے اثرات ڈالنے والے غیرقانونی وسائل کے رول کو ختم کرنے میں نہایت اہم ہوگی۔ اخراجات پر گہری نظر رکھنے سے متعلق ایک جامع ہینڈ بک، مشاہدین کا مینول اور نیشنل الیکشن پلانر بھی مشاہدین کے کام میں آسانی کے لیے انہیں فراہم کرائے گئے ہیں۔


    پورے ایک دن کے اس اجلاس کے دوران انتخابات سے متعلق منصوبہ بندی، مشاہدین کے رول اور ذمہ داریوں، انتخابی فہرستوں کے معاملات، مثالی ضابطہ عمل کے نفاذ، قانونی شقوں، ای وی ایم/وی وی پیٹ کے بندوبست، میڈیا سرگرمیوں اوربہت سی سرگرمیوں پرتفصیلی موضوعاتی پرزنٹیشن پیش کیے گئے، جن کا مقصد کمیشن کے اہم ایس وی ای ای پی (ووٹروں کی منظم تعلیم اور ووٹروں کی شرکت) پروگرام سے مشاہدین کو واقف کرانا ہے، تاکہ ووٹروں کو آسانی فراہم کرائی جاسکے۔ مشاہدین کو مختلف آئی ٹی اقدامات اور موبائل اپلی کیشنز سے بھی واقف کرایا گیا، جو کمیشن نے ووٹروں کی آسانی اور فرائض کے انجام دہی کے دوران انتخابی عمل کے موثر اور مستعد بندوبست کے لیے شروع کیا ہے۔ ‘‘آبزرور ایپ’’ ، ‘‘سی وجل ایپ’’ اور دیگر اقدامات کے بارے میں بھی تفصیلی پرزنٹیشن دیے گئے۔


    *********** ***


    ( م ن ۔ ا س ۔ ت ع (


    U. No. 1682

    
    
    (Release ID: 1569537) Visitor Counter : 3
    
    
      Read this release in: English , Marathi , Hindi , Bengali