      وزارات ثقافت

      ڈاکٹرمہیش شرمانے دہلی میں لال قلعہ کمپلکس میں ‘آزادی کے دیوانے ’ میوزیم کا افتتاح کیا
      
      محکمہ آثارقدیمہ کے بنائے ہوئے میوزیم میں ملک کی جنگ آزادی کے بے نام ونشان جانبازوں کو خراج عقیدت پیش کیاگیاہے

      Posted On: 05 MAR 2019 2:06PM by PIB Delhi

    نئی دہلی’5مارچ : ثقافت اورماحولیات وجنگلات نیز آب وہوامیں تبدیلی کی روک تھا م کے وزیرمملکت ( آزادانہ چارج ) ڈاکٹرمہیش شرمانے دہلی کے لال قلعہ میں آزادی کےدیوانے نام کے میوزیم کا افتتاح کیا۔یہ میوزیم بھارت کے محکمہ آثارقدیمہ ( اے ایس آئی ) نے لال قلعہ کے کمپلکس میں تخلیق کیاہے جس میں ملک کی جنگ آزادی کے ان سبھی بے نام ونمود جانبازوں کو خراج عقیدت پیش کیا گیاہے جو اس میوزیم کے ناتخلیق کئے جانے پرگم نامی کاشکارہوجاتے ۔لال قلعہ کمپلکس میں حالیہ دنوں میں جن میوزیموں کا افتتاح کیاگیاہے ان میں سے یہ پانچواں میوزیم ہے ۔دیگر جومیوزیم قائم کئے گئے ہیں وہ اس طرح ہیں :سبھاش چندربوس اور آئی این اے میوزیم ، یاد جلیاں میوزیم ، بھارت کی پہلی جنگ آزادی 1857سے متعلق میوزیم اور بھارت کے فنون لطیفہ سے متعلق درشیہ کلا میوزیم ۔آزادی کے دیوانے میوزیم میں عظیم مجاہدآزادی کی قربانیوں کے بارے میں بتایاگیاہے اس میوزیم میں انقلابی شخصیتوں ، بہادر خاتون مجاہدآزادی اوربہادربچوں کی بے لوث قربانیوں کو خراج عقیدت پیش کیاگیاہے ۔


    وزیرموصوف نے اس موقع پرخطاب کرتے ہوئے کہا‘‘ ہمارے وزیراعظم جناب نریندرمودی کی قیادت میں یہ نیامیوزیم آزادی کے دیوانے کرانتی مندر سلسلے کے تحت شروع کیاگیاہے ۔ جس کا مقصد نوجوان نسل کو ترغیب دینا اور انھیں آزادی کی اس قیمت سے آگاہ کرناہے جوعظیم مجاہدین نے اپنی زندگی کی قربانی دیکرحاصل کی ہے ۔ ’’انھوں نے محکمہ آثارقدیمہ کی ٹیم کو مبارکباد دی کہ اس نے یہ ڈیجیٹلائزڈ اور سوال جواب پرمبنی میوزیم قائم کیا۔


    یہ میوزیم ایک جدیدترین معلومات سے پر اورتعلیمی نمائش پرمشتمل ہے جس میں یہاں آنے والوں کی دلچسپی کے لئے کئی طرح سے حساس ٹکنالوجی کا استعمال کیاگیاہے ۔اس میوزیم کو اس طرح ڈیزائن کیاگیاہے کہ یہاں آنے والا کوئی بھی شخص گیلری کے ایک حصے سے دوسرے حصے کی جاتاہے اور اس کے اندر انفرادی طورپر ایک بیداری کا جذبہ اور روحانیت پیداہوجاتی ہے ۔ اس کی پوری شخصیت وطن پرستی کے جذبے سے شرابورہوجاتی ہے ۔ نیز یہاں آنے والوں کے دل ودماغ میں بھارت کے مجاہدین آزادی کی جدوجہد کی یادیں تازہ ہوجاتی ہیں اورانھیں آزادی کی قیمت کا اندازہ ہوتاہے ، جس آزادی سے آج ہم لطف اندوز ہورہے ہیں ۔


    اس سے پہلے 23جنوری ، 2019کو عزت مآب وزیراعظم ، جناب نریندرمودی نے دلی کے لال قلعہ میں ہی سبھاش چند ربوس اور انڈین نیشنل آرمی ( آئی این اے ) میوزیم کا افتتاح کیاتھا۔ اس میوزیم میں نہ صرف نیتا جی کی زندگی اورانڈین نیشنل آرمی ( آئی این اے ) کی تفصیلات پیش کی گئی ہیں بلکہ ان دونوں سے ہی وابستہ بہت سے نوادرات رکھے گئے ہیں ۔ وزیراعظم نے 23جنوری ، 2019کولال قلعہ کمپلکس میں ان سبھی میوزیموں کا دورہ کیا اور بہادرمجاہدین آزادی کو خراج عقیدت پیش کیاجنھوں نے قوم کے لئے اپنی جانیں نچھاورکردی تھیں ۔


    U-1377


    

    
    (Release ID: 1567477) Visitor Counter : 10