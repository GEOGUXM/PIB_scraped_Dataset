      وزارت دفاع

      مشق النگہ–سوئم 2019 کی توثیقی اور اختتامی تقریب
      Posted On: 25 MAR 2019 6:05PM by PIB Delhi


    نئی دہلی، 25 ؍مارچ۔ہندوستانی فوج اور عمان کی شاہی فوج کے درمیان مشترکہ فوجی تربیتی مشق کا تیسرا ایڈیشن ، مشق النگہ 2019 کا 25؍ مارچ 2019 کو عمان کے جبل الاخدر تربیتی کیمپ میں اختتام ہوا۔ اختتامی تقریب میں دونوں ملکوں کے مشاہد وفد گروپ کے ذریعے حتمی ویلی ڈیشن ہوا۔ ہندوستانی فریق کی نمائندگی عمان میں ہندوستانی سفیر عالیجناب مُنو مہاور اور میجر جنرل ا ے کے سَمنترا نے کی۔ عمان کی شاہی فوج کی نمائندگی میجر جنرل ماتَر بن سالم بن راشد البلوشی اور متعدد سینئر اہلکاروں نے کی۔ دونوں فوجی دستوں کے دستہ کمانڈروں نے وفد کو مشق کی پیش رفت کے سلسلے میں جانکاری دی۔ 2 ہفتے پر مشتمل اس مشق کا آغاز 12؍مارچ 2019 کو ہوا تھا۔ اس مشق میں ہندوستانی فو ج کے 60 سپاہیوں نے حصہ لیا۔ اتنے ہی سپاہی عمان کی شاہی فوج کے بھی تھے۔


    دونوں فریقوں نے مشترکہ طور پر اچھی طرح سے تیار کئے گئے ٹیکٹیکل آپریشنز یعنی تدبیری کارروائیوں مشتمل متعدد سرگرمیاں انجام دیں، جس کا منصوبہ مشترکہ طور پر تیار کیا گیا تھا اور جنہیں مشترکہ طور پر ہی عمل میں لایا گیا۔ یہ کارروائیاں ایسے منظر ناموں پر مبنی تھیں، جو نیم شہری اور پہاڑی علاقوں میں پیش آ سکتی ہیں۔ دونوں طرف کے مختلف سطحوں کے کمانڈروں کو گہرے تال میل کے ساتھ کام کرنے کی تربیت دی گئی تاکہ وہ اطلاعات موصول کر سکیں اور اُنہیں مربوط کر سکیں۔ کمانڈروں کو مشترکہ طور پر آپریشنز کی منصوبہ بند کرنے اور متعلقہ اجزا کو مناسب احکامات جاری کرنے کی تربیت بھی دی گئی۔ دونوں دستوں سے وابستہ موضوعاتی ماہرین نے شورش کی روک تھام اور انسداد دہشت گردی سے متعلق کارروائیوں کے مختلف پہلوؤں کے بارے میں گہرائی کے ساتھ تبادلۂ خیال کیا۔


    مشق النگہ دونوں ملکوں کے درمیان رشتوں کو مزید مضبوط کرنے میں دور رس اثرات کا حامل ہوگی اور اقوام متحدہ کے مینڈیٹ کے تحت اس طرح کی کارروائیوں کی انجام دہی کے وقت ہم آہنگی اور باہمی تعاون لانے کے لئے مہمیز کا کام کرے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ م م ۔ک ا


    U-1668

    
    
    (Release ID: 1569455) Visitor Counter : 9
    
    
      Read this release in: English , Hindi , Bengali