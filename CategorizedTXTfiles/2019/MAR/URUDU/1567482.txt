      نائب صدر جمہوریہ ہند کا سکریٹریٹ

      نائب صدر جمہوریہ پراگوئے اور کوسٹاریکا کے دورے پر روانہ
      
      پراگوئے کا سرکاری دورہ کرنے والے پہلے نائب صدرجمہوریہ ہند

      Posted On: 05 MAR 2019 2:35PM by PIB Delhi

    نئیدہلی 5 مارچ ۔نائب صدر جمہوریہ ہند جناب این وینکیا نائیڈو آج پراگوئے اور کوسٹاریکا کے سرکاری دورے پر روانہ ہوگئے۔ جناب وینکیا نائیڈو کے اس دورے کا مقصدلاطینی امریکہ ان دونوںممالک کے ساتھ باہمی تعلقات کو مستحکم بنانا ہے ۔جناب وینکیا نائیڈو کی روانگی کے وقت ہندوستان میں پراگوئے کے سفارت خانے کے وزیر اور ڈپٹی ہیڈ آف مشن جناب روبین ڈیریو بینڈز پاما اور کوسٹاریکا کے سی ڈی اے جناب ایڈورڈو سیل گیڈو اور دیگر سرکردہ شخصیات بھی موجود تھیں۔


    جناب وینکیا نائیڈو پراگوئے کا سرکار ی دورہ کرنے والے پہلے نائب صدر جمہوریہ ہند ہیں۔ مرکزی وزیر مملکت برائے ثقافت وسیاحت جناب الفانس جوزف کنن تھنن ممبر پارلیمنٹ جناب رام کمار کیشیپ اور حکومت ہند کے سینئیر افسران جناب وینکیا نائیڈو کے ہمراہ اس دورے پر گئے ہیں ۔


    پراگوئے پہنچنے کے فوراََ بعد جناب نائیڈو نیشنل پینتھیون آف ہیروز جائیں گے اور شہید فوجیوں کو گلہائے عقیدت پیش کریں گے ۔بعد ازاں جناب نائیڈو پراگوئے کے پیلیشیو ڈی گوبی یرنو میں صدر پراگوئے جناب ماریو ایب ڈو بینڈز کے ساتھ مذاکرات کریں گے ۔اس کے ساتھ ہی جناب وینکیا نائیڈو جمہوریہ پراگوئے کے نائب صدر جناب ہیو گو ویلاکوئز سے گفتگو کریں گے اور اعلیٰ سطحی وفود کی گفتگو میں شرکت کریں گے ۔ اس کے ساتھ ہی جناب نائیڈو اپنے اعزاز میں اہتمام کئے جانے والے ایک ظہرانے میں بھی شرکت کریں گے۔


    بعدازاں جناب وینکیا نائیڈو نیشنل کانگریس کے صدر جناب سلویو اوویلر سے ملاقات کریں گے ۔ اس کے بعد جناب نائیڈو پراگوئے میں آباد ہندوستانی برادری کی جانب سے اہتمام کی جانے والی ایک استقبالیہ تقریب میں شرکت کریں گے ۔


    سات مارچ کو سین جوز کے لئے روانگی سے قبل جناب وینکیا نائیڈو پراگوئے کی کاروباری برادری سے گفتگو کریں گے اور ’’ بزنس اینڈ انویسمنٹ اپارچیو نٹیز ان پراگوئے ‘‘ کے موضوع پر پیش کیا جائے والا ایک پریذینٹیشن دیکھیں گے ۔


    سین جوز پہنچنے کے بعد جناب وینکیا نائیڈو کو یونیورسٹی کی جانب سے بین الاقوامی امن اور تصادم کے مطالعات میں ڈاکٹر آف فلاسفی کی اعزاز ی ڈگری سے سرفراز کیا جائے گا۔ جناب وینکیا نائیڈو کو یہ اعزازی ڈگری قانون کی بالادستی ،جمہوریت اور پائیدار ترقی اور امن کے لئے ان کی خدمات کے اعتراف میں پیش کی جائے گی۔


    بعدازاں جناب وینکیا نائیڈو اپنے میز بان اور جمہوریہ کوسٹاریکا کے صدر مملکت جناب کارلوس الوریڈو کوئساڈا سے ملاقات کریں گے اور ان کے ساتھ وفود کی سطح کے اعلیٰ سطحی مذاکرات میں شرکت کریں گے ۔9 مارچ کو جمہوریہ کوسٹاریکا کانگریس کی صدر محترمہ کیرولینا ہیڈالگو جناب وینکیا نائیڈو سے ملاقات کریں گی ۔ بعد ازاں جمہوریہ کوسٹاریکاکے نائب صدر جمہوریہ اول کی جانب سے اہتمام کئے جانے والے ایک اعزازی ظہرانے میں شرکت کریں گے ۔


    جناب نائیڈو وطن واپسی کے لئے میڈرڈ کے راستے سے روانہ ہونے سے قبل ہندوستانی برادری کی جانب سے اہتمام کی جانے والی ایک تقریب استقبالیہ میں شرکت کریں گے۔ اپنے حالیہ سفر کے دوران جناب وینکیا نائیڈو اقوام متحدہ کی سلامتی کونسل کی مستقل رکنیت کی خاطر ہندوستانی کی دعوے داری کے لئے دونوں ملکوں کی حمایت حاصل کرنے کی کوشش کریں گے اور پراگوئے اور کوسٹاریکا کے ساتھ تجارت ،ثقافت اور سائنس اورٹکنالوجی سمیت متعددشعبوںمیں باہمی تعاون کو مستحکم بنانے کی کوشش کریں گے۔نائب صدر جمہوریہ جناب وینکیا نائیڈو 11 مارچ کو وطن واپس آجائیں گے۔


    1 379 U-

    
    
    (Release ID: 1567482) Visitor Counter : 12