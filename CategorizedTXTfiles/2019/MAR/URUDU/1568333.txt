      صدر جمہوریہ کا سکریٹریٹ

      انڈین ریونیو سروس کے زیر تربیت افسران نے صدر جمہوریہ سے ملاقات کی
      Posted On: 08 MAR 2019 1:15PM by PIB Delhi


    نئی دہلی، 8 مارچ / انڈین ریونیو سروس کے 72 ویں بیچ کے زیر تربیت افسروں نے آج (8 مارچ 2019) راشٹرپتی بھون میں صدر جمہوریہ ہند جناب رام ناتھ کووند سے ملاقات کی۔


    آئی آر ایس کے زیر تربیت افسروں سے خطاب کرتے ہوئے صدر جمہوریہ نے کہا کہ ہندستان دنیا کی سب سے تیز ترقی کرنے والی بڑی معیشت ہے۔ آنے والی دہائی میں اس کی مجموعی گھریلو پیداوار دوگنی سے بھی زیادہ ہوجانے کی توقع ہے۔ اس سے ہر طرح کے مزید مواقع پیدا ہوں گے۔ ا س سے ٹیکس ریونیو میں اضافہ ہوگا اور ریونیو افسروں کے لئے چیلنجوں میں بھی اضافہ ہوگا۔ انہیں ملک کے اقتصادی انجن کو سہولت فراہم کرانے کے ساتھ ساتھ چیلنجوں کو سامنا کرنے کی بھی ضرورت ہوگی۔


    صدر جمہوریہ نے کہا کہ حال ہی کے برسوں میں حکومت نے ہمارے مالیاتی نظام کو صاف ستھرا بنانے اور کالے دھن کی لعنت کو دور کرنے کے لئے متعدد اقدامات کئے ہیں۔ اس جنگ میں آئی آر ایس کے افسران اگلی صف کے سپاہی ہیں۔ نوٹ بندی ، آمدنی کے اعلان کی اسکیم اور بے نامی لین دین کو ممنوع قرار دینے کے قانون میں ترمیم جیسے اقدامات سے عوا م اور حکومت کی نسبتاًزیادہ شفاف معیشت کی خواہش کا پتہ چلتا ہے۔


    صدر جمہوریہ نے کہا کہ عام لوگوں کو سرکاری ملازمین اور خصوصی طور پر آئی آر ایس افسروں سے بہت زیادہ توقعات ہیں۔ حکومت اور شہریوں کے درمیان وہ سب سے اہم انٹر فیس ہیں۔ انہوں نے ان زیر تربیت افسروں کو مشورہ دیا کہ وہ یہ کبھی فراموش نہ کریں کہ ان کو اقتدار اور اختیار انہی لوگوں سے ملتا ہے جن کی وہ خدمت کرتے ہیں یعنی ہندستان کی عوام۔


    ۔۔۔۔۔۔۔۔۔۔۔


    م ن ۔ ا گ ۔ ج۔


    U- 1494

    
    
    (Release ID: 1568333) Visitor Counter : 11
    
    
      Read this release in: English , Hindi , Bengali