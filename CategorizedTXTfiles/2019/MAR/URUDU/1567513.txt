      وزارات ثقافت

      مہاشیوراتری کے اسنان کے ساتھ پریاگ راج کنبھ اختتام پذیر
      Posted On: 05 MAR 2019 2:51PM by PIB Delhi


    نئی دہلی، 5 مارچ / مہاشیوراتری کے چھٹے اسنان کے ساتھ ہی تقریباً دو ماہ سے چلنے والا پریاگ راج کنبھ کامیابی کے ساتھ اختتام پذیر ہوا۔ پریاگ راج کنبھ میں اس بار مکر سکرانتی ، پوش پورنیما ،مونی اماوسیہ ، وسنت پنچمی ، ماگھ پورنیما اور مہاشیوراتری سمیت مختلف اسنان تہواروں پر چوبیس کروڑ روپے سے زیادہ لوگوں نے اسنان کیا۔ پریاگ راج کنبھ کی تاریخ میں پہلی بار پورے میلے کے دوران بھکتوں کی اتنی بڑی تعداد میلے میں آئی۔


    مہاشیوراتری جو کہ پریاگ راج کنبھ کا چھٹا اور آخری اسنان کا تہوار ہے ، کل پورے مذہبی جوش و جذبے کے ساتھ منایا گیا۔ بڑی تعداد میں بھکتوں نے گنگا ، جمنا اور سرسوتی دریاؤں کے سنگم میں آدھی رات کو سردی اور بارش کی پروا کئے بنا اسنان کیا۔ پریاگ راج میلہ اتھارٹی نے بتایا کہ اس موقع پر ایک کروڑ دس لاکھ سے زیادہ بھکتوں نے سنگم میں ڈبکی لگائی۔ میلہ انتظامیہ نے بھکتوں کے لئے سنگم اورمیلے کے دیگر علاقوں میں تقریباً 8 کلو میٹر لمبے 8 گھاٹ تیار کئے تھے۔ بھکتوں کو لانے کے لئے 27 خصوصی ریل گاڑیاں اور ہزاروں بسیں لگائی گئی تھیں۔ میلے کے علاقے میں اور اس کے آس پاس سخت حفاظتی انتظامات کئے گئے تھے۔ اس موقع پر مرکزی اور ریاستی وزرا سمیت کئی معززین نے پوتر ڈبکی لگائی۔


    میلہ 3200 ہیکٹر زمین کے رقبے میں پھیلا تھا اور اس کو بیس سیکٹروں میں تقسیم کیا گیا تھا۔ مختلف سیکٹروں کو ایک دوسرے سے جوڑنے کے لئے دریائے گنگا پر بیس پنٹون پل تیار کئے گئے تھے۔ پہلی بار کامیابی کے ساتھ پریاگ راج کنبھ نے گنیز بک آف ریکارڈ میں تین شعبوں میں اپنا نام درج کرایا ان میں صفائی ستھرائی ، ٹریفک کا انتظام اور بھیڑ کا انتظام اور پینٹ یورسٹی شامل ہیں۔ عالمی ریکارڈ بک کے نمائندوں نے میلے کا دورہ کیا اور تین دن تک میلے کا انتظام دیکھا۔ انہوں نے اس سلسلہ میں میلہ اتھارٹی کو تین اسناد بھی دیں۔ پہلی بار ملک کے صدر ، نائب صدر ، وزیراعظم ، مرکزی وزرا ،مختلف ریاستی حکومتوں کے گورنروں ، وزرائے اعلی اور ریاستی وزرا نے نہ صرف کنبھ میلے کادورہ کیا بلکہ سنگم میں پوتر ڈبکی بھی لگائی۔ اسی طرح 72 ممالک نے اپنے قومی پرچم کنبھ میں لگائے اور مختلف ممالک کے 3500 سے زیادہ نمائندے میلے میں آئے۔ ہزاروں غیر مقیم ہندستانی بھی کنبھ کے میلے میں آئے او رپوتر ڈبکی لگائی۔ موریشس کے وزیراعظم اور ان کی اہلیہ نے بھی کنبھ کا دورہ کیا ، پوتر ڈبکی لگائی اور سادھو سنتوں سے ملاقات کی ۔


    اطلاعات و نشریات کی وزارت کے سکریٹری جناب امت کھرے بھی پریاگ راج کنبھ میں گئے اور انہوں نے بھی پوتر ڈبکی لگائی۔ وہ آل انڈیاریڈیو اور دوردرشن کے خیموں میں بھی گئے اورانہوں نے بابائے قوم مہاتما گاندھی اور سردار ولبھ بھائی پٹیل کی زندگی پر میلے میں قائم کی گئی بی او سی کی ہائی ٹیک نمائش بھی دیکھی۔


    ۔۔۔۔۔۔۔۔۔۔۔


    م ن ۔ ا گ ۔ ج۔


    U- 1387

    
    
    (Release ID: 1567513) Visitor Counter : 11
    
    
      Read this release in: English , Hindi , Marathi