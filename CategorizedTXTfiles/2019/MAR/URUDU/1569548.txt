      صدر جمہوریہ کا سکریٹریٹ

      صدر جمہوریہ ہند نے کروئیشیا میں بھارتی برادری کی استقبالیہ تقریب سے خطاب کیا۔ انہوں نے کہا کہ بھارت عالمی چیلنجوں کا حل ڈھونڈنے کے لیے ہر ایک کے ساتھ مل کر کام کرنے کے لیے تیار ہے
      Posted On: 27 MAR 2019 11:51AM by PIB Delhi


    نئی دہلی، 27 ؍ مارچ /


    صدر جمہوریہ ہند جناب رام ناتھ کووند نے کروےئیشیا کی راجدھانی زغرب میں بھارتی برادری اور بھارت کے دوستوں سے کل شام (26 مارچ 2019)ایک استقبالیہ تقریب سے خطاب کیا۔ یہ تقریب کروئیشیا میں بھارت کے سفیر جناب ارندم باغچی کی طرف سے منعقد کی گئی تھی۔


    اس موقع پر اظہار خیال کرتے ہوئے صدر جمہوریہ نے کہا کہ یہ بات بڑی حوصلہ افزا ہے کہ بھارتی برادری نے کروئیشیا میں ، اپنے پس منظر سے قطع نظر ایک گھر بنا لیا ہے، جہاں ان کا خیرمقدم کیا جاتا ہے اور یہ برادری کروئیشیا کی ترقی میں اپنے طریقے سے تعاون دے رہی ہے۔ لہذا برادری کے ارکان نے بھارت اور بھارتی اقدار اور روایتوں کا اپنے دلوں میں تازہ رکھاہے۔ نیز یہ لوگ بھارت اور اس کی مالامال نیرنگی، ثقافتی وراثت اور روایتوں کے صحیح معنوں میں عکاس ہیں ۔


    صدر جمہوریہ نے کہا کہ بھارتی افراد ایک پرزم کی طرح ہے، جس کے ذریعے کروئیشیا کے لوگ بھارت کو دیکھتے ہیں اور کروئیشیا میں ان کی کامیابی سے ،اس ملک میں بھارت کی ایک مثبت شبیہ وضع ہوئی ہے۔ انہوں نے کروئیشیا کے دوستانہ عوام کا ان کی سخاوت اور اپنے وطن اور اپنے سماجی حلقے میں بھارتی برادری کا خیرمقدم کرنے میں وسیع القلبی کا مظاہرہ کرنے پر شکریہ ادا کیا۔ انہوں نے کہا کہ بھارت اور کروئیشیا کے درمیان ہر شخص نے سرگرمیوں اور مفاہمت میں اضافہ کرنے میں جو رول ادا کیا ہے، وہ واقعی قابل ستائش ہے۔


    صدر جمہوریہ نے کہا کہ جمہوریت ، تکثریت اور امن کی اقدار جس کے لیے بھارت ہمہ وقت تیار رہتا ہے اور اس کی معاشی ترقی کی کہانی دونوں نے مل کربھارت کو ایک شناخت عطا کی ہے۔ انہوں نے کہا کہ بھارت عالمی چیلنجوں کا حل تلاش کرنے کے لیے ہر کسی کے ساتھ مل کر کام کرنے اورکسی ایک یا سب کے لیے دوستی کا ہاتھ بڑھانے کو تیار ہے۔


    صدر جمہوریہ نے بھارت کے دوستوں کی طرف سے ادا کیے گئے رول کو سراہا، جن میں سے بہت بڑی تعداد نے ، بھارت اور کروئیشیا کے درمیان سرگرمیوں اور مفاہمت میں اضافے کی اس تقریب میں شرکت کی۔انہوں نے ثقافتی اداروں رقص اور یوگ اسکولوں، آیوروید کلینکس اور بھارتی اسٹور اور ریستوراں کا ایک وسیع نیٹ ورک تشکیل دینے میں ان کی کوششوں کو سراہا۔ ان سبھی نے پورے کروئیشیا میں، سبھی عمر کے گروپوں میں بھارت کو مقبول بنایا۔ انہوں نے کہا کہ ہم اس بات سے واقعی متاثر ہیں کہ یوگ کا بین الاقوامی دن پچھلے سال پورے کروئیشیا میں 37 شہروں میں منایا گیا۔


    صدر جمہوریہ نے کل (26مارچ 2019) کوایک ضیافت میں بھی شرکت کی، جس کا اہتمام کروئیشیا کی صدر محترمہ کولندا گریبر-کتارووِچ نے کیا تھا۔اس موقع پر اظہار خیال کرتے ہوئے صدر جمہوریہ نے کہا کہ بھارت اور کروئیشیا کے درمیان تاریخی اور ثقافتی رشتے ہیں۔ کروئیشیا کو آزادی اس وقت ملی، جب بھارتی معیشت میں نرم روی لانے کا ایک نیا مرحلہ شروع ہوا تھا۔خاص طور پر پچھلے پانچ سال میں بھارت کی ترقی کی کہانی اور کروئیشیا کا یوروپی یونین کے ایک رکن ملک کی حیثیت سے سفر،ہماری اقتصادی شراکت داری کا ضامن ہے۔


    *********** ***


    ( م ن ۔ ا س ۔ ت ع (


    U. No. 1684


    
    

    
    (Release ID: 1569548) Visitor Counter : 7
    
    
      Read this release in: English , Hindi , Marathi , Bengali