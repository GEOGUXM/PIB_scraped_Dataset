      صدر جمہوریہ کا سکریٹریٹ

      کروشیا- بھارت اقتصادی فورم اور زغرب یونیورسٹی کے طلبا سے صدر جمہوریہ ہند کا اپنے کروشیا کے سرکاری دورے کے آخری دن خطاب
      Posted On: 27 MAR 2019 6:20PM by PIB Delhi


    صدر جمہوریہ ہند جناب رام ناتھ کووند نے 27 مارچ 2019 کو زغرب، کروشیا میں کروشیائی –بھارتی اقتصادی فورم سے خطاب کیا۔ اس موقع پر اظہار خیال کرتے ہوئے صدر جمہوریہ نے کہا کہ بھارت کو کروشیا میں روحانیت اور ثقافت کی سرزمین کے طور پر جانا جاتا ہے۔ یہ اپنی جگہ پر ایک حقیقت ہوسکتی ہے، تاہم کروشیا کے عوام کو اس نئے بھارت کی اقتصادی قوت، فعالیت اور طاقت کا تجربہ کرنا چاہیے جو آہستہ آہستہ ابھر کر سامنے آرہی ہے۔ بھارت بدل رہا ہے اور تیزی سے بدل رہاہے۔ بین الاقوامی تجارتی برادری نے نئی سرمایہ کاری کے ساتھ ان تبدیلیوں کے تئیں اعتماد جتایا ہے۔ گزشتہ مالی برس کے دوران ہم نے براہ راست غیرملکی سرمایہ کاری کے تحت 62 بلین امریکی ڈالر کے بقدر کی سرمایہ کاری حاصل کی ہے۔ بھارت کی صنعت بھی اب دنیا بھر میں اپنا دائرہ کار بڑھا رہی ہے۔ خواہ یہ تجارت ہو، یا براہ راست سرمایہ کاری، یا پھر مشترکہ کاروبار۔ تاہم اکثر اعداد میں ان تبدیلیوں کا صحیح صحیح احاطہ نہیں کیا جاسکتا، جو بڑے پیمانے پر رونما ہورہی ہیں اور نہ ہی ان سے اس فعالیت کا اظہار ہوتا ہے، جو ان تبدیلیوں کے ساتھ رونما ہورہی ہے۔ انہوں نے کروشیا کو بھارت کے ساتھ شراکت داری کرنے اور بھارت میں دستیاب مواقع سے استفادہ کرنے کی تلقین کی۔


    صدر جمہوریہ نے کہا کہ آج کی عالم کاری سے ہمکنار دنیا میں ہم محض برآمدات اور درآمدات پر تکیہ نہیں کرسکتے، بلکہ ہمیں اپنی قدروقیمت اور سپلائی چینوں پر بھی نظررکھنی چاہیے، تاکہ ہم زیادہ سے زیادہ فائدہ اٹھا سکیں۔ انہوں نے اس امر پر خوشی کا اظہار کیا کہ بھارت – کروشیا کاروباری کونسل وجود میں آچکی ہے۔ ہمیں اسے مضبوط کرنے کی ضرورت ہے اور تعاون کے نئے شعبوں کی شناخت میں اس کی مدد کی ضرورت بھی ہے۔ بطور حکومت ہم کاروبار کے لیے آسانیاں فراہم کرسکتے ہیں، تاہم کارباری برادری افزوں ترین اقتصادی روابط کو فروغ دینے میں اصل کردار ادا کرسکتی ہے۔ انہوں نے بھارت اور کروشیا کے کاروباری شراکت کو تجارت، ٹیکنالوجی اور سرمایہ کاری اشتراک بڑھانے کے لیے مدعو کیا۔


    بعد ازاں صدر جمہوریہ ہند نے زغرب یونیورسٹی کے طلبا سے بھی خطاب کیا۔ اس خطاب کا عنوان تھا ‘‘بھارت- کروشیا تعلقات- آگے کا راستہ’’


    مجمع سے خطاب کرتے ہوئے صدر جمہوریہ نے کہا کہ زغرب یونیورسٹی کو علم اور علمیت کے لیے جانا جاتا ہے۔ بھارت میں ہم سب کا اس یونیورسٹی کے ساتھ ایک خاص ربط ہے اور اس کا عمرانیات اور سماجی سائنسز کا شعبہ بطور خاص ڈپارٹمنٹ آف انڈولوجی چلا رہا ہے۔


    صدر جمہوریہ نے کہا کہ ایک مستحکم اور خوشحال جمہوریت کے طور پر کروشیا کی ترقی باعث ترغیب ہے۔ یوروپی یونین کے طور پر اس کا سفر اور بھارت کے عالمی شراکت دار کے طور پر اس کی حیثیت کروشیا کے لیے ایک نئے آغاز کا اعلان ہے۔ ہم مضبوط ترین یوروپ کے ساتھ اچھی کارکردگی کا مظاہرہ کریں گے۔ ہمیں چاہیے کہ ہم کثیر قطبی، عالمی ترقی ، تکثریت کی حمایت کرتے رہیں، عالمی حکمرانی کو مستحکم بنانے اور بین الاقوامی قوانین اور روابط کو یقینی بنانے کے لیے کوشاں رہیں ۔


    صدر جمہوریہ ہند نے کہا کہ بھارت نے اقوام عالم کے درمیان اب تیسری سب سے بڑی سائنٹفک اور تکنیکی افرادی قوت حاصل کرلی ہے۔ 162 یونیورسٹیاں سالانہ بنیاد پر چار ہزار ڈاکٹوریٹ کی ڈگریاں تفویض کررہی ہیں۔ اطلاعاتی ٹیکنالوجی میں بھارت کی ہنرمندی کو شہرت حاصل ہے۔ بھارت کے پاس تحقیق اور ترقیات خدمات کے لیے بڑی منڈی دستیاب ہے اور توقع کی جاتی ہے کہ 2020 تک یہ 38 بلین امریکی ڈالر کے بقدر تک پہنچ جائے گی۔ ایک ہزار سرکردہ کمپنیوں میں سے ایک تہائی کمپنیاں عالمی تحقیق و ترقی کے معاملے میں اب بھارت میں اپنے مراکز قائم کرچکی ہیں۔ ڈیجیٹل ہائی وے کے اردگرد علم پر مبنی معیشت فروغ پذیر ہے اور اسے مصنوعی انٹلیجنس کے ذریعے قوت حاصل ہورہی ہے اور اس میں زبردست مضمرات پنہاں ہیں، جو ہماری تحقیقی تجربہ گاہوں کو مربوط کرسکتے ہیں، ہمارے صنعتکاروں کو مربوط کرسکتے ہیں اور ہمارے عوام کے لیے صحت اور خیروعافیت سے وابستہ مسائل کے نئے حل پیش کرسکتے ہیں۔


    صدر جمہوریہ نے کہا کہ بھارت اور کروشیا باہم مل کر بہت کچھ کرسکتے ہیں۔ انہوں نے کہا کہ دونوں ملکوں نے اب ایک نئے عہد کی شراکت داری تشکیل دی ہے۔ یہ ایک ایسی شراکت داری ہے، جو اقتصادی ہم آہنگی، ارضیاتی –سیاسی حقائق سے مملو ہے اور اس کا تعلق ٹیکنالوجی اور اختراع سے ہے۔ ہمہ گیریت اور چوتھے صنعتی انقلاب سے ہے اور دونوں ممالک کی قوتوں اور ترجیحات سے بھی ہے۔


    صدر جمہوریہ ہند نے کہا کہ بھارت کے کسی صدر جمہوریہ کا، کروشیا کا، یہ پہلا دورہ ہے۔ ان کے دورے کا مقصد یہ ہے کہ بھارت کے ذریعے بڑھائے گئے دوستانہ ہاتھ کی توثیق کی جائے اور کروشیا کے عوام خصوصا نوجوانوں کو بھارت میں آکر کاروبار کرنے کے لیے مدعو کیا جائے۔


    صد رجمہوریہ ہند، 28 مارچ 2019 کو ،اپنے دورے کے دوسرے مرحلے کے لیے ،بولوویا کے لیے روانہ ہوجائیں گے۔


    *********** ***


    U. No. 1716


    

    
    (Release ID: 1569753) Visitor Counter : 6
    
    
      Read this release in: English , Hindi