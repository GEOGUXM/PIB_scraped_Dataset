      کامرس اور صنعت کی وزارتہ

      سریش پربھو نے بین الاقوامی یوم خواتین کے موقع پر کچھ نیا کر دکھانے والی خواتین سے خطاب
      Posted On: 08 MAR 2019 5:16PM by PIB Delhi


    سریش پربھو نئی دہلی میں منجمنٹ پلانر کا آغاز کرتے ہوئے


    نئی دہلی، 8 مارچ / کامرس اور صنعت کے مرکز ی وزیر سریش پربھو نے کہا کہ مساوات کے ساتھ ترقی کا مقصد ،جس سے کہ ہندستانی معاشرے کی کایا پلٹ ہوجائے گی، حاصل کرنے کے لئےیہ ضروری ہے خواتین صنعت کاروں کی حوصلہ افزائی کی جائے۔ جناب سریش پربھو آج نئی دہلی میں بین الاقوامی یوم خواتین کے موقع پر ایم ایس ایم ایز کے لئے حصولیابی اور مارکیٹنگ کی مدد فراہم کرانے سےمتعلق ایک قومی سمینار سے خطاب کررہے تھے ۔


    کامرس کے وزیر نے کہا کہ خصوصی طور پر ترقی پذیر ممالک نے خاتون بزنس مالکوں کی تعداد میں اضافہ ایک عالمی رجحان ہے۔ وزیر موصوف نے کہاکہ خواتین کو وہ جو کچھ کرسکتی ہیں اور جو کچھ کرنا چاہتی ہیں، اس کی آزادی دی جانی چاہئے۔


    جناب سریش پربھو نے مزید کہا کہ حکومت ہند نے خاتون صنعت کاروں کے لئے ماحول کو مستحکم کرنے کے لئے کئی اقدامات کئے ہیں۔ خواتین کے لئے مخصوص اقدامات میں خواتین کی شناخت کرنا اور انہیں انعامات سے نوازنا ، انہیں معلومات اور ہنر فراہم کرانا ، ان کی سرپرستی کرنا اور نیٹ ورکنگ انکیوبیشن اور تعاون اور بین الاقوامی معلومات فراہم کرانا شامل ہے۔ حکومت ہند دیہی اور نیم شہری علاقوں سمیت تمام سطحوں پر صنعت کاری کی تربیت، ہنر مندی کی ترقی اور اختراع کے لئے پالیسی تیار کرنے ، اس کی ضابطہ بندی اور دیگر تعاون کے اقدامات کے لئے عہد بند ہے۔


    کامرس کے وزیر نے گورنمنٹ ای مارکیٹ (جی ای ایم) کے نیشنل پروکیورمنٹ پورٹل کے بار ے میں تمام متعلقین کو ایک ساتھ لانے کی ایک اہم پہل کا بھی ذکر کیا۔ جی ای ایم شروع کئے جانے سے لے کر اب تک اس میں 19 ہزارکروڑ روپے مالیت کے 13 لاکھ سے زیادہ آرڈر پروسیس کئے جاچکے ہیں۔انہوں نے بتایا کہ جی ای ایم اپنے پلیٹ فارم پر خاتون صنعت کاروں کے لئے ایک مخصوص سیکشن شروع کرے گا۔ جناب سریش پربھو نے کہا کہ 103 ہوائی اڈوں پر ایسی جی آئی مصنوعات پرجنہیں زیادہ تر خاتون کاریگروں نے تیا ر کیا ہو ،کےلئے جی آئی اسٹال لگائے جائیں گے۔


    اس موقع پر خطاب کرتے ہوئے ایم ایس ایم ای کے سکریٹری ڈاکٹر ارون کمار پانڈا نے وزارت کی مختلف اسکیموں کے بارے میں بتایا اور ایم ایس ایم ای ایسوسی ایشنز سے درخواست کی کہ وہ ان اسکیموں کے بارے میں تمام اراکین کو مطلع کریں ۔ ڈاکٹر پانڈا نے ایم ایس ایم ای شعبے کے سسلسلہ میں وزیراعظم کے ذریعہ کئے گئے 12 تاریخی اعلانات کا بھی ذکر کیا۔ انہوں نے کہاکہ مرکز کے تمام سرکاری اداروں کے لئے یہ ضروری ہے کہ وہ اپنی ضرورت کا کم از کم تین فی صد حصہ خاتون صنعت کاروں سے حاصل کریں۔


    ۔۔۔۔۔۔۔۔۔۔۔


    م ن ۔ ا گ ۔ ج۔


    U- 1514

    
    
    (Release ID: 1568384) Visitor Counter : 5
    
    
      Read this release in: English , Hindi