      وزارت دفاع

      بھارتی بحری جہاز آئی این ایس شاردا نے ڈوبتی ہوئی کشتی سے پانچ ماہی گیروں کو بچایا
      Posted On: 04 MAR 2019 8:55PM by PIB Delhi


    نئیدہلی۔ 04 ؍مارچ۔بھارتی بحری جہاز آئی این ایس شاردا نے جو کوچی میں گشت پر تھا، نے سمندر میں پانچ ماہی گیروں کو بچا لیا جو اپنے ماہی گیر جہاز کے ڈوب جانے کے بعد سمندر میں تیر رہے تھے۔ان ماہی گیروں کو4 مارچ 2019 کو ازہیکل بندرگاہ سے تقریباً 35 کلو میٹر شمال مغرب میں بچایا گیا۔ یہ حادثہ صبح ساڑھے نو بجے اس وقت پیش آیا جب جہاز علاقے میں گشت پر تھا۔


    جب سمندر میں پانچ تیرتے ہوئے ماہی گیروں کو دیکھا گیاتو فوراً ہی بحری جہاز نے ان کی طرف پیش قدمی کی اور انہیں بچالیا اور اس طرح سبھی پانچوں ماہی گیروں کو جہاز پر دس منٹ کے اندراندر سوار کرالیا گیا۔ دو ماہی گیروں کو معمولی زخم آئے تھےاور انہیں جہاز کی میڈیکل ٹیم نے فرسٹ ایڈ پہنچائی۔ اس کے بعد جہاز ماہی گیروں کو لیکر کوچی کی طرف روانہ ہوگیا۔


    بچ جانے والے ماہی گیروں نے بتایا کہ وہ4 مارچ 2019 کو صبح سویرے چار بجے کاسرگوڑ میں چیرووتھور سے جہاز میں سوار ہوئے تھے۔ ان کے مطابق ان کی تیرہ فٹ کشتی میں پانی داخل ہونا شروع ہوگیا تھا جو بعد میں ان کے کنٹرول سے باہر ہوگئی اور بھاری سیلاب کی وجہ سے کشتی سمندر میں ڈوب گئی۔ ماہی گیروں کو بچائے جانے تک صبح سویرے ساڑھے چھ بجے سے بغیر کسی لائف سیونگ ڈیوائسس کے بغیر رہنا پڑا تھا۔ وہ ماہی گیر موبائل کے رینج سے باہر تھے اور دوسری کشتیوں کی مدد چاہ رہے تھے۔ انہوں نے کہا کہ انہوں نے مدد حاصل کرنے کیلئے اپنے کپڑے اتار دیے تھے اور تقریباً وہ اپنے بچنے کی امید کھو بیٹھے تھے۔ سبھی بچ جانے والے ماہی گیروں کا تعلق کاسر گوڑ کے کنچن گاڈ سے ہے۔ بچ جانے والے ماہی گیروں کو جہاز کے عملے نے نئے کپڑے، کھانا ، پانی فراہم کیا۔ ان کے رشتے داروں کو مطلع کرنے کی کوششیں جاری ہیں ، ساتھ ہی ساتھ ترکاری پور مقامی ساحلی پولیس اسٹیشن کو بھی مطلع کی جانے کی کوششیں جاری ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ح ا۔ع ن


    U-1390

    
    
    (Release ID: 1567524) Visitor Counter : 1
    
    
      Read this release in: English , Hindi