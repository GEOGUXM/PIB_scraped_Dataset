      وزارات ثقافت

      وزیراعظم نے اترپردیش کے گریٹرنوئیڈا میں پنڈت دین دیال اپادھیائے انسٹی آف آرکیالوجی کا افتتاح کیا
      Posted On: 09 MAR 2019 6:01PM by PIB Delhi


    نئی دہلی، 10 /مارچ وزیر اعظم جناب نریندر مودی نے گذشتہ روز اترپردیش کے گریٹرنوئیڈا میں پنڈت دین دیال اپادھیائے انسٹی ٹیوٹ آف آرکیالوجی کا افتتاح کیا۔ انھوں نے کیمپس میں پنڈت دین دیال اپادھیائے کے مجسمے کی نقاب کشائی کی اور انھیں گلہائے عقیدت بھی پیش کیے۔ بعد ازاں انھوں نے انسٹی ٹیوٹ کے کیمپس میں دین دیال میوزیم کا دورہ کیا۔ اس موقع پر اترپردیش کے وزیر اعلیٰ یوگی آدتیہ ناتھ اور ثقافت کے مرکزی وزیر مملکت (آزادانہ چارج) ڈاکٹر مہیش شرما بھی موجود تھے۔


    وزیر اعظم نے اس موقع پر ایک اجتماع سے خطاب کرتے ہوئے کہا کہ نوئیڈا مکمل طور پر تبدیل ہوچکا ہے۔ نوئیڈا اب ترقی کے لیے اور نوجوانوں کے روزگار کے مواقع پیدا کرنے کے لیے جانا جاتا ہے۔ انھوں نے مزید کہا کہ نوئیڈا کو اب میک اِن انڈیا کے ہب کے طور پر فروغ دیا جارہا ہے۔ اس پس منظر میں وزیر اعظم نے نوئیڈا میں مختلف الیکٹرانک کمپنیوں سمیت دنیا کی بڑی موبائل فیکٹریوں کا تذکرہ کیا۔


    وزیر اعظم نے کہا کہ ملک کا سب سے بڑا ہوائی اڈہ اترپردیش کے جیور میں تعمیر کیا جارہا ہے۔ اس کی تکمیل کے بعد اس سے نہ صرف لوگوں کی رہائشی زندگی سہل ہوگی بلکہ اس سے اترپردیش کو اقتصادی سہولیات بھی فراہم ہوں گی۔ وزیر اعظم نے پنڈت دین دیال اپادھیائے انسٹی ٹیوٹ آف آرکیالوجی کا افتتاح کرتے ہوئے کہا کہ یہ انسٹی ٹیوٹ ملک کے طلبا کے ساتھ ساتھ دنیا بھر کے ریسرچ اسکالرس کو جدید سہولیات فراہم کرائے گا۔


    وزیر اعظم نے کہا کہ ایک نیا بھارت تیار کیا جارہا ہے۔ انھوں نے مزید کہا کہ یہ 125 کروڑ بھارتیوں کی حمایت اور قوت کی بدولت ممکن ہوسکا ہے۔ وزیر اعظم نے دہشت گردی کے خلاف نبردآزما فوجیوں کو سلامی دیتے ہوئے کہا کہ حکومت دہشت گردی کے خلاف مسلسل سخت فیصلے لیتی رہے گی۔


    اس سے قبل استقبالیہ خطبے میں ثقافت کے وزیر مملکت (آزادانہ چارج) ڈاکٹر مہیش شرما نے مختلف بنیادی ڈھانچہ پروجیکٹوں کا افتتاح حکومت کی ترقیاتی پالیسی کا آئینہ دار ہے۔ دین دیال اپادھیائے کے خوابوں کا تذکرہ کرتے ہوئے انھوں نے کہا کہ یہ پروجیکٹ قوم کے عظیم لیڈر کے خوابوں کی تعبیر ہیں۔


    اترپردیش کے وزیر اعلیٰ یوگی آدتیہ ناتھ نے اس موقع پر وزارت ثقافت کو مبارک باد دی اور ریاست کے لیے انسٹی ٹیوٹ کے تحفے کے لیے شکریہ ادا کیا۔


    پچیس ایکڑ پر محیط اسٹیٹ آف دی آرٹ انسٹی ٹیوٹ پر 289 کروڑ روپئے کی لاگت آئی ہے۔ انسٹی ٹیوٹ کی تھری اسٹار الٹرا ماڈرن گرین بلڈنگ جدید ترین ٹیکنالوجیوں سے آراستہ ہے۔ اس انسٹی ٹیوٹ میں 1000 نشستوں پر مشتمل آڈیٹوریم، ایک اوپن ایئر تھیٹر اور ایک آرکیالوجیکل میوزیم ہے۔ انسٹی ٹیوٹ آف آرکیالوجی وزارت ثقافت کا ایک اکاڈمی شعبہ ہے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ر۔ را ۔ 10 - 03 - 2019 )


    U. No. 1525


    

    
    (Release ID: 1568470) Visitor Counter : 5
    
    
      Read this release in: English , Hindi