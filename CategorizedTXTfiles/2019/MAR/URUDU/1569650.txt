      وزارت خزانہ

      ہندوستان اور امریکہ کے درمیان ملک درملک رپورٹوں کا تبادلہ کرنے کے بارے میں بین حکومتی سمجھوتے پر دستخط
      Posted On: 27 MAR 2019 3:58PM by PIB Delhi


    نئی دہلی، 27 ؍ مارچ،ہندوستان اور امریکہ نے آج 27 مارچ 2019 کو ملک در ملک (سی بی سی) رپورٹوں کے تبادلے کے ایک بین حکومتی سمجھوتے پر دستخط کئے ہیں۔ اس پر ہندوستان کی طرف سے براہ راست ٹیکسوں کے مرکزی بورڈ کے چیئرمین جناب پی سی مودی اور امریکہ کی طرف سے ہندوستان میں متعین امریکہ کے سفیر جناب کینتھ آئی جسٹر نے دستخط کئے۔ سی بی سی رپورٹوں کے تبادلے کے اس سمجھوتے کے ذریعے جس میں دونوں ملکوں کے مجاز حکام کے درمیان باہمی مجاز اتھارٹی سمجھوتہ بھی شامل ہے۔ دونوں ملکوں کے درمیان سی بی سی رپورٹوں کا خود بخود تبادلہ ہوسکے گا۔ یہ رپورٹیں ہمہ قومی کمپنی ( ایم این ایز ) اپنی اپنی عمل داری میں یکم جنوری 2016 یا اس کے بعد کے برسوں کے لئے داخل کی جائیں گی۔ اس سے امریکی ایم این ایز کی ہندوستانی ذیلی کمپنیوں کے لئے یہ ضرورت بھی ختم ہوجائے گی کہ وہ مقامی طور پر سی بی سی رپورٹیں جمع کریں اور اس طرح کافی بوجھ کم ہوجائے گا۔


    ہندوستان نے سی بی سی رپورٹوں کے تبادلے کے سلسلے میں ملٹی لیٹرل کمپیٹنٹ اتھارٹی ایگریمنٹ (ایم سی اے اے) پہلے ہی 62 عملداریوں کے ساتھ کر رکھا ہے۔


    سی بی سی رپورٹ میں آمدنی کے عالمی الیوکیشن ، ادا کئے گئے ٹیکسوں اور ایک ایم این ای گروپ کی دیگر جزویات کے بارے میں اعداد وشمار کو الگ الگ کیا جاتا ہے۔ اس میں ایک خاص عمل داری میں کام کرنے والے ایم این ای گروپ کی تمام ساتھی کمپنیوں کی فہرست بھی شامل ہوتی ہے اور اس طرح کی ہر ایک کمپنی کی کاورباری سرگرمیوں کی نوعیت کا بھی اندراج ہوتا ہے۔ جن ایم این ای گروپوں کی عالمی مجموعی آمدنی 750 ملین یورو یا اس سے زیادہ سالانہ ہوتی ہے ، انہیں اپنی اپنی کمپنی کی عمل داری میں سی بی سی رپورٹ داخل کرنا ہوتی ہے۔ 750 ملین یورو کے مساوی ہندوستانی سکے میں 5 ہزار 500 کروڑ روپے ہوتے ہیں۔ اس اطلاعات کی وجہ سے ٹیکس انتظام کرنے والے ٹیکس کے خطرے کے سلسلے میں صحیح اندازہ لگاسکتے ہیں۔


    ۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ج- ق ر)


    U- 1708

    
    
    (Release ID: 1569650) Visitor Counter : 7
    
    
      Read this release in: English , Hindi