      عملے، عوامی شکایات اور پنشن کی وزارت

      اچھی حکمرانی کے قومی سینٹر اور کارپوریٹ امور کے انڈین انسٹی ٹیوٹ نے مفاہمت نامے پر دستخط کئے
      Posted On: 06 MAR 2019 6:09PM by PIB Delhi


    نئی دہلی،06 مارچ2019؍اچھی حکمرانی کے قومی سینٹر (این سی جی جی) اور کارپوریٹ امور کے انڈین انسٹی ٹیوٹ (آئی آئی سی اے) نے آج یہاں ایک مفاہمت نامے پر دستخط کئے۔انتظامی اصلاحات اور عوامی شکایات کے محکمے (ڈی اے آر پی جی) کے سیکریٹری جناب کے وی ایپن اور کارپوریٹ امور کے انڈین انسٹی ٹیوٹ کے ڈائریکٹر جنرل اور سی ای او،ڈاکٹر سمیر شرما بھی اس موقع پر موجود تھے اور ان کی موجودگی میں دونوں اداروں نے اقرار نامے پر دستخط کئے۔


    ڈی اے آر پی جی کے سیکریٹری جناب کے وی ایپن اور این سی جی جی کے ڈائریکٹر جنرل نے اس مفاہمت نامے کے مقصد کے بارے میں جانکاری لی اور کہا کہ آئی آئی سی اے دہلی میں این سی جی جی کے تربیتی پروگرام کے دوران بنیادی ڈھانچے کی سہولیات کے استعمال کے لئے این سی جی جی کو تعاون دے اور وہ پانچ سال کے لئے تعلیمی اور دانشورانہ انٹرایکشنز کے لئے یہ تعاون فراہم کرے گا۔


    انتظامی اصلاحات کے محکمے،عملے، عوامی شکایات اور پنشن کی وزارت کی نگرانی میں حکومت ہند کی جانب سے اچھی حکمرانی کا قومی سینٹر این سی جی جی قائم کیا گیا ہے۔اس کا مقصد قومی اور بین الاقوامی سطح پر سرکاری پالیسی اور حکمرانی میں صلاحیت سازی کے ذریعے اچھی حکمرانی کو فروغ دینا ہے اور حکمرانی سے متعلق معاملات پر مطالعات اور ایکشن ریسرچ انجام دینا ہے۔


    کارپوریٹ امو رکی وزارت کے تحت انڈین انسٹی ٹیوٹ آف کارپوریٹ امور( آئی آئی سی اے) نے 12 ستمبر 2008ء کو ایک سوسائٹی کے طورپر اندراج کرایاتھا، جس کا بنیادی مقصد عالمی نوعیت کے ادارے کو چلانا ، اس کا بندوبست، اس کا قیام اور رکھ رکھاؤ ہے۔سوچ یہ ہے کہ کارپوریٹ ریگولیشنز اور اصلاح کے لئے ایک مجموعی صلاحیت سازی کے ادارے اور تھنک ٹینک کے طورپر کام کیاجائے۔اگرچہ حقیقی حل کے لئے سلسلے وار معلومات اور بندوبست کے علاوہ عالمی شراکت داری ضروری ہے۔


    م ن۔ح ا۔ن ع


    U: 1 4 19

    
    
    (Release ID: 1567680) Visitor Counter : 8
    
    
      Read this release in: English , Hindi