      نائب صدر جمہوریہ ہند کا سکریٹریٹ

      لاطینی امریکہ اورکریبین کے خطے میں پراگوے ہندوستان کا انتہائی اہم شراکت دارہے :نائب صدرجمہوریہ ہند
      
      دہشت گرد سرگرمیوں میں ملوث افراد اورگروپوں کے خلاف بین الاقوامی برادری کو فیصلہ کن اقدام کرنے کی ضرورت
      عوامی جمہوریہ پراگوے کے صدرمملکت سے ملاقات
      پراگوے کے نائب صدرکے ساتھ وفود کی سطح کے مذاکرات
      پلوامہ دہشت گرد حملے کے بعد پراگوے کی قیادت میں دہشت گردی کے خلاف جدوجہد کی حمایت کی تصدیق کی
      بین الاقوامی شمسی اتحاد میں پراگوے کے شامل ہونے کے فیصلے کی ستائش
      مہاتماگاندھی پر ایک خصوصی یادگاری ڈاک ٹکٹ کی نقاب کشائی
      مفاہمتی عرضداشت پردستخط کئے جانے کا مشاہدہ کیا
      پراگوے میں ہندوستانی برادری کی جانب سے اہتمام کی جانے والی استقبالیہ تقریب میں شرکت کی
      Posted On: 07 MAR 2019 10:52AM by PIB Delhi


    نئی دہلی ،08مارچ : نائب صدرجمہوریہ ، جناب ایم وینکیانائیڈونے لاطینی امریکہ کے خطے میں ہندوستان کی رسائی میں وسعت دینے کی غرض سے پراگوے کے اسنشیان میں پراگوے کی قیادت سے اعلیٰ سطحی مذاکرات کئے ۔


    واضح ہوکہ جناب وینکیانائیڈو اس لاطینی امریکی ملک کے دوروزہ سرکاری دورے پرہیں اور 13ستمبر ، 1961کو ہند۔ پراگوے سفارتی تعلقات کے قیام کے 58برس بعد ،جناب وینکیا نائیڈو پراگوے کا دورہ کرنے والے ہندوستان کے اعلیٰ ترین نمائندے ہیں ۔


    جناب نائیڈوکے ہمراہ جانے والے اعلیٰ سطحی وفد میں وزیرمملکت برائے سیاحت ( آزادانہ چارج ) جناب الفانس کننتھنم ، رکن پارلیمان ، جناب رام کمارکشیپ اورحکومت ہند کے سینیئر افسران شامل ہیں ۔


    نائب صدرموصوف نے پراگوے پہنچ کر جمہوریہ پراگوے کے صدر جناب ماریو عبدوبینٹز ، نائب صدرجناب ہیگوویلاز کیوز اورنیشنل کانگریس ( سینیٹ ) کے صدر ،جناب سیلویو اویلرسے ملاقات کی ۔


    ان ملاقاتوں کے دوران دونوں فریقوں نے اس امر پراتفاق رائے کا اظہار کیاکہ دہشت گردی عالمی امن اوراستحکام کے لئے سنگین ترین خطرے کی حیثیت رکھتی ہے اور کہاکہ کسی بھی بنیاد پر دہشت گرد سرگرمی کا کوئی جواز نہیں ہے ۔ دہشت گردی کے خلاف اصولوں پرسمجھوتہ نہ کرنے والے مشترکہ فیصلہ کن موقف اختیارکرنے کی ضرورت پرزوردیا۔ اس کے ساتھ ہی پراگوے اورہندوستان نے دہشت گردی کی وبأ سے مقابلے میں ایک دوسرے کے ساتھ تعاون کرنے پربھی اتفاق کیا۔


    وفود کی سطح کے مذاکرات کے دوران پراگوے کی قیادت نے پلوامہ کے سفاک ترین دہشت گرد حملے کی شدید مذمت کرتے ہوئے کہاکہ جہاں تک ہندوستان کے دہشت گردی میں مبتلاہونے کا تعلق ہے پراگوے بھی اسی طرح دہشت گردی کی وبأ میں مبتلاہے ، اسی کے ساتھ پراگوے کی قیادت نے پلوامہ دہشت گرد حملے میں شہید ہونے والے جوانوں اوران کے اہل خانہ کو تعزیت پیش کی اورکہاکہ ہندوستان ہمیشہ دہشت گردی کے خلاف جنگ میں پراگوے کی حمایت پر بھروسہ کرسکتاہے ۔


    جناب نائیڈونے ان مذاکرات کے دوران ہندوستان میں سرحدپارکی دہشت گردی کے اچھال پرخاص طورسے زوردیتے ہوئے کہاکہ دہشت گردوں ، دہشت گردتنطیموں ،ان کے نیٹ ورکوں ، دہشت گردوں ، دہشت گردتنظیموں کی حوصلہ افزائی ، حمایت ، مالی امداد اور دہشت گردوں اور دہشت گروپوں کو محفوظ کمیں فراہم کرانے والوں کے خلاف سخت اقدامات کئے جانے چاہیئں ۔ اس موقع پرپراگوے کی قیادت نے بین الاقوامی دہشت گردی کے خلاف اقوام متحدہ میں ہندوستان کے ذریعہ پیش کی جانے والی جامع قرارداد کی تصدیق اورحمایت کی اس کے ساتھ ہی یہ یقین دہانی بھی کرائی کہ پراگوے اقوام متحدہ کے مختلف اداروں اور اقوام متحدہ کی سلامتی کونسل میں مستقل رکنیت سمیت دیگر بین الاقوامی اداروں میں ہندوستان کی امیدواری کی حمایت کرتارہے گا ۔


    اس موقع پرنائب صدرجمہوریہ موصوف نے لاطینی امریکہ اورکریبین کے خطے میں پراگوے کو ہندوستان کا اہم شراکت دارقراردیتے ہوئے کہاکہ ہندوستان اورپراگوے کے باہمی تعلقات میں مسلسل اضافہ ہورہاہے ۔ انھوں نے امید ظاہرکی مشترکہ قدروں ، مشترکہ مفادات ، مشترکہ عزائم اورمشترکہ روشن مستقبل پرہندوستان اورپراگوے کے نظریات ہمیشہ مشترک رہیں گے ۔ جناب نائیڈونے دونوں ملکوں کے عوام کے درمیان ایک دوسرے کے لئے باہمی ستائش کا ذکرکرتے ہوئے کہاکہ ہندوستان اورپراگوے جمہوریت میں شدت کے ساتھ یقین رکھتے ہیں ۔ دونوں ملکوں کے درمیان یہ مذاکرات انتہائی خیرسگالی کی فضامیں ہوئے جن کے دوران دونوں فریقوں نے باہمی مفاد کے متعدد علاقائی بین الاقوامی اورباہمی امورپرگفتگوکی ۔


    اس موقع پرہندوستان اورپراگوے کی عکابرشخصیات نے اس امرپر اطمینان اورتشفی کا اظہارکیاکہ گذشتہ برسوں کے دوران ہندوستان اور پراگوے کے باہمی تعلقات میں زبردست استحکام آیاہے اورگذشتہ دس برسوں کے دوران دونوں ملکوں کی تجارت میں بھی دس گنااضافہ ہواہے ۔ اس کے ساتھ ہی انھوں نے یہ بھی کہاکہ اب بھی تجارت میں مزید اضافہ کرکے اورباہمی تجارت کے مجموعے کو متنوع بنایاجائے ۔ جناب نائیڈونے اس موقع پر بین الاقوامی شمسی اتحاد میں شامل ہونے کے پراگوے کے فیصلے کی ستائش کی ۔ واضح ہوکہ بین الاقوامی شمسی اتحاد ہندوستان اورفرانس نے مشترکہ طورسے قائم کیاتھا ، جس کا مقصد تبدیلی ماحولیات اور عالمی درجہ حرارت میں اضافے کے مسئلہ کا انسداد کرناہے ۔جناب وینکیانائیڈونے ان مذاکرات کے دوران پراگوے کی قیادت پر زوردیکر کہاکہ زراعت پن بجلی اورشمسی توانائی صحت ، فارماسیوٹیکل ، روایتی ادویہ ، انفارمیشن کمیونیکیشن تکنالوجی سمیت متعدد نئے میدانوں میں شراکت داری کے نئے امکانات تلاش کئے جانے چاہیئں ۔ دونوں فریقو ں نے دونوں ملکوں کی اکابرعلمی شخصیات کے ایک دوسرے کے ملک میں سفراور سیاحت کے شعبے کے پیشہ ور دعوے داروں اور پیشہ ورافراد کے ایک دوسرے کے ملک میں سفرکرنے کو فروغ دیئے جانے پراتفاق رائے کا اظہارکی ۔ ؎


    جناب نائیڈونے اس موقع پر پراگوے پرزوردیکر کہاکہ مرکوسر( ایم ای آرسی او ایس یو آر)اورہندوستان کے ماہرین کی گفتگوکا اگلادوراہتمام کیاجاناچاہیئے تاکہ ترجیحی تجارتی معاہدے میں توسیع کے مشترکہ ایجنڈے کو آگے بڑھایاجاسکے ۔


    ہندوستان میں نمواورترقی کی زبردست رفتارکا ذکرکرتے ہوئے نائب صدرجمہوریہ موصوف نے کہاکہ ہندوستان میں مجموعی گھریلوشرح نمو تدیجی اضافے کے ساتھ 7.5فیصد ہوگئی ہے اورہندستان نے دنیا کی 6ویں سب سے بڑی معیشت کی حیثیت اختیارکرلی ہے ۔ آج ہندوستان کاروبار کی انتہائی پسندیدہ منزل مقصود کی حیثیت سے ابھرکرسامنے آیاہے ۔


    نائب صدرجمہوریہ نے عالمی سطح پر اس سخت اقتصادی حالات میں پراگوے کی ہمہ گیر شرح ترقی کی ستائش کی ۔


    جناب نائیڈونے ان زبردست مواقع کا ذکرکیاجو بھارت میں موجود ہیں اوراس کی بڑی منڈی سے لے کر 300۔350ملین متوسط طبقے کی آبادی کے ساتھ بھارت میں تجسس پر مبنی پریس اورمیڈیا بھی موجود ہے ۔ آزاد عدلیہ قائم ہے اور یہاں کمپنی قوانین اور تجارتی طریقوں کا ایک پورا سلسلہ پروان چڑھایاگیاہے ۔


    پراگوے نے مہاتماکی 150ویں پیدائش کی سالگرہ کے موقع پر مہاتماگاندھی کے تعاون کو مشترکہ طورپریاد کیا۔ جناب نائیڈونے پراگوے کے نائب صدرمسٹرہیوگویلازکیوز کے ساتھ مل کر مشترکہ طورپر ایک خصوصی ڈاک ٹکٹ مہاتماگاندھی پرجاری کیان ۔ جناب نائیڈونے پراگوے کی قیادت سے کہاکہ وہ مہاتماگاندھی کے نیم قدمجسمے کو اسنشن میں ایک خاص حیثیت والے مقام پرنصب کرے ۔


    نائب صدرجمہوریہ ہند نے جمہوریہ پراگوے کی وزارت خارجہ کے تحت ڈپلومیٹک اینڈ کنسولراکادمی اور جمہوریہ بھارت کی وزارت خارجہ کے تحت غیرملکی خدمت سے متعلق ادارے کے مابین ایک مفاہمتی عرضداشت پر دستخط ہونے کا عمل بھی ملاحظہ کیا۔طرفین نے فیصلہ لیا کہ دونوں طرف کے ماہرین دوہرے ٹیکس کے بچنے کے معاہدے ، باہمی سرمایہ کاری معاہدے اور خاطیوں کے باہمی تبادلے اورباہمی قانونی امداد سمیت تماترالتوائی معاہدات کو حتمی شکل دینے کے لئے کام کریں گے ۔


    جناب نائیڈونے پراگوے میں منعقد ہ بھارتی برادری کی ضیافت میں بھی شرکت کی ۔ انھوں نے کہاکہ پراگوے میں بھارت کی لگاتاردلچسپی یہاں موجود بھارتی افراد کی وجہ سے ہے ۔ یہاں کا ہربھارتی فرد اپنے آپ میں ثقافتی سفیر کی حیثیت رکھتاہے ۔


    نائب صدرجمہوریہ ہند نے خیال ظاہرکیا کہ کہ بھارت میں بھارت کے عوام سے متعلق پالیسی اور رابطہ کاری میں ایک نئی فعالیت پیداہوئی ہے اور آج یہاں سکونت پذیربھارتی افراد اور بھارت کے مابین پہلے سے کہیں بہترروابط استوارہیں ۔ جناب نائیڈونے کہاکہ دلی میں واقع پراواسی بھارتیہ کیندراور ہمار ے سفارت خانے ضرورت مند لوگوں کے لئے 24گھنٹے کھلے ہیں انھوں نے اس جوش وجذبہ کا ذکرکیاجس کے ساتھ بھارت نے حال ہی میں وارانسی میں پراواسی بھارتی دیوس منایاہے ۔


    جناب نائیڈو نے پراگوے میں سکونت پذیربھارت نژاد افراد کی حصولیابیوں کی تعریف کی اور توقع ظاہرکی کہ ان بھارت نژاد افراد کے توسط سے دونوں ممالک کے مابین تعلقات کو مزید استحکام حاصل ہوگا۔ انھوں نے توقع ظاہرکی کہ بھارت بژاد افراد کی کوششیں لگاتار ملک کے لئے نام آوری اور تسلی کی شکل میں منظرعام پرآئیں گی ۔


    نائب صدرجمہوریہ ہند نے اپنے دورے کے دوران پراگوے کے عوام اور وہاں کی حکومت کی میزبانی اورگرم جوشی کے لئے شکریہ اداکیا۔


    نائب صدرجمہوریہ ہند نے پالیمانی روابط کو مستحکم بنانے کی اہمیت پرزوردیااور پراگوے کوصدر مسٹرعبدوبینٹزکو ان کی سہولت کے مطابق وقت کا تعین کرکے بھارت آنے کے لئے مدعوکیا۔


    U-1486


    

    
    (Release ID: 1568140) Visitor Counter : 1
    
    
      Read this release in: English , Tamil