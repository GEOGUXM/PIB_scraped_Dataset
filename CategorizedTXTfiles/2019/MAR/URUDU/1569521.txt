      نائب صدر جمہوریہ ہند کا سکریٹریٹ

      انسانی قدروں کو طبی تعلیم میں ضروری جزو کی حیثیت سے شامل کیا جانا چاہئے: نائب صدر جمہوریہ
      
      شہری علاقوں کے مقابلے دیہی علاقوں میں یکطرفہ ڈھانچہ جاتی سہولیاتی کی ترقی میں طبی شعبہ انتہائی باعث تشویش شعبہ ہے
      
      شہری – دیہی خلاء کو پر کرنے میں پرائیویٹ سیکٹر کو سرکاری کوششوں کی تکمیل کرنی چاہئے
      
      ایم بی بی ایس گریجویٹوں کیلئے پہلی ترقی سے قبل دیہی علاقوں میں کم از کم تین برس خدمات انجام دینا لازمی قرار دیا جانا چاہئے
      
      ایسی جامع طبی تعلیم فراہم کرائی جائے جس سے جواں سال میڈیکل گریجویٹوں کی شخصیت کی مجموعی ترقی ہو سکے
      
      عوام کو بیماریوں اور تدارکی اقدامات کے بارے میں بتایا جانا انتہائی اہمیت کا حامل ہے
      
      مہاتما گاندھی یونیورسٹی آف میڈیکل سائنسیز اینڈ ٹیکنالوجی کے تیسرے جلسۂ تقسیم اسناد سے نائب صدر جمہوریہ کا خطاب
      Posted On: 26 MAR 2019 7:19PM by PIB Delhi


    نئی دہلی، 27 مارچ / نائب صدر جمہوریہ ہند جناب ایم وینکیا نائیڈو نے طبی یونیورسٹیوں سے کہا ہے کہ وہ انسانی اقدار کی تعلیمات کو نصاب کے ایک حصے کے طور پر متعارف کرائیں تاکہ طلبا میں اخلاقی ، سماجی اور نیکی پر مبنی اقدار جاگزیں ہو سکیں۔موصوف جے پور ،راجستھان میں واقع مہاتما گاندھی یونیورسٹی آف میڈیکل سائنسیز اینڈ ٹیکنالوجی کےتیسرے جلسہ تقسیم اسناد سے خطاب کر رہے تھے ۔


    جناب نائیڈو نے قدرے حال ہی میں قائم ہونے والی یونیورسٹیوں کی تعریف کرتے ہوئے کہا کہ وہ عمدگی کی حامل طبی تعلیم فراہم کرنے کے معاملے میں ایک اہم مرکز بن کر ابھری ہیں۔ اور انہو ں نے بہت مختصر مدت میں حفظان صحت کے شعبے میں اچھی خدمات انجام دی ہیں ۔ انہوں نے ڈاکٹر ایم ایل سورن کار اور ان کی ٹیم کو ان کی لگن اور محنت کے لئے مبارکباد پیش کی جو انہوں نے اس ادارے کو عمدگی کی حامل تعلیم ، تربیت ، تحقیق ، اختراع اور قابل استطاعت ، مریضوں کے نگہداشت کے معاملے میں بھارت کا ایک سرکردہ ادارہ بنانے کیلئے کی ہے ۔


    اس امر پر زور دیتے ہوئے کہ تعلیم نے ملک کی ترقی کی بنیاد ڈالی ہے، نائب صدر جمہوریہ نے کہا ہے کہ صحیح نوعیت کی تعلیم شہریت کی اقدار کو طلبا تک پہنچائے گی ، عوام کو جہالت کے اندھیروں سے نکالے گی، انہیں علم ،اطلاعات ،ہنر مندی سے مالا مال اور بااختیار بنائے گی اور وہ نئی ذمہ داریاں اٹھانے کے لائق بن سکیں گے اور نہ صرف اپنا مقدر بنا سکیں گی بلکہ پورے ملک کے مقدر کو ایک سمت دیں گے۔


    نائب صدر جمہوریہ نے خیال ظاہر کیا کہ اعلیٰ تعلیم کے اداروں کو ایک ایسا نظام وضع کرنا چاہئے جہاں مفید اور صحیح تعلیم کو ہنر مندیوں کے ساتھ مربوط کیا جائے ۔ بھارت کی تعلیمی روایات کو ان تبدیلیوں کے پس منظر میں بدلنے کی ضرورت ہے جو آج ملک اور پوری دنیا کو متاثر کر رہی ہیں۔


    یونیورسٹیوں سے مزید جامع طبی تعلیم فراہم کرنے کی گذارش کرتے ہوئے ، جو ایک نوجوان طبی گریجویٹ کی پوری شخصیت کو سجائے اور سنوارے ، جناب نائیڈو نے طبی اخلاقیات ، انسانی برتاؤ سے متعلق سائنسیز ، فلسفہ ، ثقافت، ورثہ ، مراقبہ ، یوگ کو نصاب کا حصہ بنانے کی تلقین کی۔ طلبا سے مخاطب ہو کر نائب صدر جمہوریہ نے کہا کہ کبھی بھی ہار نہ مانیں ، نہ تو ناکامی دائمی نوعیت کی ہوتی ہے اور نہ ہی کامیابی ہمیشہ رہتی ہے۔ اس امر میں یقین رکھئے کہ برداشت ، جانفشانی اور پکا ارادہ ہمیشہ فتح دلاتا ہے۔


    جناب نائیڈو نے آزادی کے بعد سے لے کر اب تک کے مدت میں بنیادی اور جدید ترین حفظان صحت ،سہولتوں کی فراہمی کے معاملے میں بھارت کی حصولیابیوں کو نمایاں کیا اور اس خطرے کے تئیں آگاہ کیا جو دہری نوعیت کا ہے۔ اور جس کا تعلق متعددی امراض اور غیر متعدی امراض دونوں کی شکل میں وزن کے طور پر بھارت پر عائد ہو رہا ہے۔


    حفظان صحت کے شعبے میں یک رخی بنیادی ڈھانچے کی ترقی پر اظہار خیال کرتے ہوئے نائب صدر جمہوریہ نے کہا کہ دیہی علاقوں میں بھی شہری علاقوں کے جدید ترین اسپتالوں کے مساوی جدید ترین حفظان صحت ،سہولتوں کی گنجائش اور فراہمی ہونی چاہئے ۔ انہوں نے نجی شعبے کی جانب اشارہ کرتے ہوئے کہا کہ اس شعبے کو حکومت کی کوششوں میں ہاتھ بنٹانا چاہئے اور شہری دیہی علاقوں کے مابین واقع تفریق کو کم سے کم کرنے میں بطور خاص اپنا کردار ادا کرنا چاہئے ۔ انہوں نے تجویز رکھی کہ ایم بی بی ایس گریجویٹس کو دیہی علاقوں میں جا کر خدمات انجام دینے کو ان کو پہلی ترقی ملنے سے قبل لازمی امر قرار دیا جانا چاہئے تاکہ دیہی علاقوں میں طبی معالجین کی جو کمی ہے اسے پورا کیا جا سکے ۔


    انہوں نےکہا کہ بھارت میں طبیبوں کو خدا کے بعد دوسرا درجہ دیا جاتا ہے ۔لہذا طبی پیشے میں داخل ہونے والے ہر فرد کی اخلاقی ذمہ داری بنتی ہے کہ ان مریضوں کا اعتماد اور بھروسہ ٹوٹنے نہ دیں جو اس کے پاس علاج کے لئے آتے ہیں۔


    نائب صدر جمہوریہ نے طلبا کو یاد دلایا کہ وہ ایک عظیم پیشے کے رکن ہیں۔ اور انہیں رسمی حلف برداری کو لفظ بہ لفظ عملی جامہ پہنانے کے لئے ہمیشہ کمر بستہ رہنا چاہئے۔ یعنی ہر سطح پر اخلاقیات اور جانبداری کا اعلیٰ ترین معیار برقرار رکھنا چاہئے۔


    طبی نگہداشت کی استطاعت پر گفتگو کرتے ہوئے جناب نائیڈو نے کہا کہ بھارت میں بیشتر افراد ایسے ہیں جو طبی لاگت برداشت کرنے کی استطاعت نہیں رکھتے ہیں ۔ انہوں نے طبی معالجے کے سلسلے میں نادار مریضوں کی لاچاری اور مجبوری کا تذکرہ کیا اور اس کے تئیں تشویش کا اظہار کیا ۔ انہوں نے آیوشمان بھارت کے آغاز پر اپنی مسرت کا اظہار کرتے ہوئے کہا کہ یہ قومی صحتی تحفظاتی اسکیم ہے جس نے 500 ملین نادار اور ازہد نازک حالات میں زندگی گزارنے والے افراد کو آفاقی حفظان صحت سہولت فراہم کرائی ہیں۔


    نائب صدر جمہوریہ ہند کی تقریر کا متن درج ذیل ہے :


    ’’ مہاتما گاندھی یونیورسٹی آف میڈیکل سائنسیز اینڈ ٹیکنالوجی واقع جے پور کے تیسرے جلسہ تقسیم اسناد میں بطور مہمان خصوصی شریک ہوکر مجھے بڑی خوشی ہوئی۔ میں ڈاکٹر ایم ایل سورنکار جو اس یونیورسٹی کے چانسلر ، چیئرپرسن اور آئی وی ایف خصوصی ماہر ہیں، کا شکریہ ادا کرتا ہوں کہ انہوں نے مجھے اپنے خیالات طلبا ، اساتذہ اس یونیورسٹی سے وابستہ دیگر افراد کے ساتھ ساجھا کرنے کا موقع فراہم کیا۔


    مجھے بتایا گیا ہے کہ مہاتما گاندھی یونیورسٹی آف میڈیکل سائنسیز اینڈ ٹیکنالوجی قدرے نیا ادارہ ہے اور از خود سرمایہ فراہمی کے اصول پر چلنے والی ریاستی یونیورسٹی ہے جسے 2011 میں راجستھان کی قانون سازیہ نے ایک ایکٹ منظور کر کے قائم کیا ہے ۔ ایک مختصر مدت میں یہ ادارہ عمدگی کی حامل طبی تعلیم اور حفظان صحت سہولتوں کی فراہمی کا ایک اہم مرکز بن گیا ہے۔ مجھے یہ بھی بتایا گیا ہے کہ یہ ادارہ میڈیسن ، خصوصی مہارت کے شعبوں ، ڈنٹل سائنسیز ، نرسنگ ، فزیوتھریپی ، آکو پیشنل تھریپی ، ایم ایس سی ، بی ایس سی ، طبی مضامین میں ڈاکریٹ کی ڈگری اور ڈپلومہ ،نیم طبی سائنسیز میں سرٹیفکیٹ کورس چلا رہی ہے۔


    اس کے ساتھ 1500 سے زائد بستروں والا ایک میڈیکل کالج بھی ملحق ہے۔ اور مجھے بتایا گیا ہے کہ اس نے اب تک 650 سے زائد گردے تبدیل کئے ہیں، 114 لیور ٹرانسپلانٹ ،2 ہارٹ ٹرانسپلانٹ ،1 تلّی ٹرانسپلانٹ اور ایک پھیپھڑا ٹرانسپلانٹ امر محض 5 برسوں کی مختصر سی مدت میں انجام دیئے ہیں۔


    مجھے یہ بھی بتایا گیا ہے کہ ایک جدید کینسر تھریپی مرکز اور نیورو سرجری کا سپر اسپیشلیٹی مرکز ، کارڈیک سرجری ، یورو سرجری اور ٹرانسپلانٹ سرجری کے مراکز بھی ابھی حال ہی میں یہاں کھلے ہیں۔


    مجھے ڈاکٹر ایم ایل سورنکار اور ان کی ٹیم کو ان کی لگن اور محنت کے لئے لازمی طور پر مبارکباد پیش کرنی چاہئے ۔ اور ساتھ ہی ساتھ اس ادارے کو عمدگی کی حامل تدریس ، تربیت ، تحقیق ، اختراع اور بھارت میں مریضوں کو قابل استطاعت ، معالجہ سہولت فراہم کرنے والے سرکردہ ادارے بنانے کی سمت میں کوشاں رہنے کے لئے بھی ہدیہ ستائش پیش کرنا چاہئے۔


    میرے عزیز دوستوں جلسہ تقسیم اسناد مسرت کا موقع ہوتا ہے ، ڈگری حاصل کرنے کا موقع ہوتا ہے ساتھ ہی ساتھ یہ ایک ایسا موقع بھی ہوتا ہے جب آپ کو اپنے اندر جھانکنے یا اپنا احتساب کرنے کا وقت ہوتا ہے اور اپنے مستقبل کے نصب العینوں کا تعین کرنے کا وقت ہوتا ہے۔


    تعلیم ملک کی ترقی کی بنیاد رکھتی ہے۔صحیح نوعیت کی تعلیم کے ذریعے ہم شہریت کی اقدار کو فروغ دے سکتے ہیں۔ عوام کو جہالت کے اندھیروں سے نکال سکتے ہیں ، انہیں علم ، اطلاعات ، ہنر مندی سے با اختیار بنا کر نوجوانوں کو نئی ذمہ داریاں اٹھانے کے لائق بنا سکتے ہیں تاکہ وہ نہ صرف یہ کہ اپنا مقدر بنا سکیں بلکہ پورے ملک کے مقدر کو سمت عطا کر سکیں۔


    اعلیٰ تعلیم کے تعلیمی اداروں کو ایک ایسا نظام وضع کرنا ہے جہاں وہ افادیت پر مبنی صحیح طرح کی تعلیم کو ہنر مندی سے مربوط کر سکیں۔ بھارت کی تعلیمی روایات کو ملک اور دنیا کے بدلتے ہوئے حالات کے ساتھ تبدیلی سے ہم آہنگ ہونے کی ضرورت ہے۔


    اب وقت آ گیا ہے کہ انسانی اقدار کی تعلیمات کو طبی تعلیم کے نصاب کا حصہ بنا دیا جائے ۔ یہ ضرورت زوال پذیر اخلاقی ، سماجی اور اخلاقی اقدار کے پیش نظر محسوس کی گئی ہے۔ ہمیں ایک مزید جامع طبی تعلیم فراہم کرنے کے طریقے کے تئیں بھی سنجیدگی سے غور کرنے کی ضرورت ہے جو ایک نوجوان طبی گریجویٹ کی مکمل شخصیت سازی کر سکے۔ طبی اخلاقات انسانی برتاؤ سے متعلق سائنسیز ، فلسفہ ،ثقافت ، ورثہ ، مراقبہ ، یوگ کو لازمی طور پر نصاب کا حصہ بنایا جانا چاہئے۔


    میں ان طلبا کو مبارکباد پیش کرتا ہوں جنہوں نے آج اپنی ڈگریاں اپنے تمغے اور تعلیمی انعامات حاصل کئے ہیں ۔ آج آپ ماضی اور مستقبل کے درمیان واقع ایک پُل پر کھڑے ہیں۔ تعلیم در اصل تا حیات جاری رہنے والا محض ایک سلسلہ ہے۔ جہاں گریجویشن صرف ایک سنگ میل ہے جو آپ کے سفر کا پہلا سنگ میل ہے کیونکہ اب آپ نے اپنی زندگی کا نیا باب شروع کیا ہے ۔ یاد رکھئے کہ آپ اپنے مستقبل کے معمار ہیں۔ سخت جدو جہد ہمیشہ رنگ لاتی ہے۔ کڑی محنت کا کوئی متبادل نہیں۔ جتنی کڑی محنت کریں گے اتنا ہی زبردست فائدہ حاصل ہوگا۔ اونچے خواب دیکھنا اور بلند نصب العینوں کا تعین کرنا اہم ہے ۔ اس کے ساتھ ہی اتنا ہی اہم ان نصب العینوں کے حصول کے لئے کوشاں ہونا ہے۔


    میرے عزیز گریجویٹ حضرات !کبھی کبھی آپ کے سامنے رکاوٹیں اور پریشانیاں بھی آئیں گی مگر ان رکاوٹو ں کو دیکھ کر آپ کو اپنا راستہ نہیں بدلنا ہے کیونکہ کوئی بھی ناکامی یا کامیابی دائمی نہیں ہوا کرتی ۔ رکاوٹیں اور مشکلات کامیابی کے راستے کا ایک حصہ ہیں۔ اس امر میں یقین رکھئے کہ قوت برداشت ، کڑی محنت اور پکا ارادہ ہمیشہ فتح دلاتا ہے ، کبھی ہار مت مانئیے ، جیسا کہ آپ سب جانتے ہیں کہ ہم آزادی کے بعد سے لے کر اب تک کی مدت میں بنیادی اور جدید طرین حفظان صحت سہولتیں فراہم کرنے کے معاملے میں ایک لمبا سفر طے کر کے آئے ہیں۔ ہم نے عرصہ حیات میں اضافہ کرنے میں کامیابی حاصل کی ہے ۔ زچہ بچہ شر ح اموات میں تخفیف لانے میں بھی کامیابی حاصل کی ہے اور عام طور پر معیار زندگی بھی بہتر بنایا ہے ۔ تاہم ہمیں متعدی اور غیر متعدی امراض سے دوہرے وزن کا سامنا کرنا پڑ رہا ہے ۔ اگر چہ پولیو ، زہر باد اور چھوٹی چیچک کامیابی سے مٹائے جا چکے ہیں تاہم ٹی بی ، ملیریا ، چکن گونیا اور ڈینگو جیسے امراض اب بھی موجود ہیں۔ آئی ایم آر اور ایم ایم آر کے عدد اشاریوں کو ملک بھر میں کم کرنے کے لئے ابھی بہت کچھ کرنے کی ضرورت باقی ہے ۔


    تشویش کا ایک اور شعبہ جس پر توجہ مرکوز کی جانی ہے وہ ہے حفظان صحت کے شعبے کی یک رخی ترقی ۔ اگر چہ بنیادی حفظان صحت کے مراکز ، تعلقہ کے اسپتال ، ضلعی اسپتال ، دیہی عوام کی ضروریات کی تکمیل کرنے میں مصروف ہیں تاہم دیہی علاقوں اور دور دراز علاقوں میں شہری علاقوں کے اسپتالوں کے ذریعے فراہم کرائے جانے والی جدید ترین سہولتوں کے مساوی سہولتیں ان دور دراز علاقوں اور دیہی علاقوں میں بھی فراہم کی جانی چاہئے۔ یعنی وہاں بھی ویسے ہی جدید ترین اسپتال قائم ہونے چاہئیں جیسے کہ شہری علاقوں میں قائم ہیں ۔ نجی شعبے کو حکومت کی کوششوں خصوصا شہری ، دیہی تفریق کو کم کرنے کی کوششوں میں آگے بڑھ کر ہاتھ بٹانا چاہئے ۔


    ڈاکٹر وں کی قلت پر قابو پانے خصوصا دیہی علاقوں میں ڈاکٹروں کی تعداد بڑھانے کی غرض سے اس امر کو لازم کیا جانا چاہئے کہ ایم بی بی ایس کے طلبا کو پہلی ترقی سے قبل لازمی طور پر دیہی علاقوں میں خدمات انجام دینا چاہئے۔


    عزیز طلبا آپ کو ہر حال میں یہ بات یاد رکھنی چاہئے کہ جیسا کہ آپ کو خصوصی نوعیت کی سہولت حاصل ہوئی ہے ایسی سہولت بہتیرو ں کو حاصل نہیں ہوتی ۔ لہذا آپ پر ایک صحت مند بھارت کی تعمیر کی عظیم ترین ذمہ داری عائد ہوتی ہے۔


    بھارت میں معالجین کو خدا کے بعد دوسرا درجہ دیا جاتا ہے اور یہ ان کی از ہد نازک اور حساس ذمہ داری بنتی ہے کہ وہ یعنی طبی پیشے میں داخل ہونے والے تمام افراد اپنے مریضوں کے اعتماد کو کبھی ٹھیس نہ پہنچنے دیں ۔ یعنی جو مریض ان تک معالجے کے لئے آئیں ،وہ ان کی پوری خدمت انجام دیں۔ یاد رکھئے کہ آپ ایک عظیم پیشے کے رکن ہیں ۔ اور رسمی حلف برداری کے تئیں آپ کو ہمیشہ دیانت دار رہنا چاہئے ۔ ہر سطح پر اخلاقیات اور دیانت داری کے اعلیٰ معیارات برقرار کھیں ۔


    جہاں تک حفظان صحت کی سہولتوں کو قابل استطاعت بنانے کی بات ہے ، طبی لاگتیں عوام کی استطاعت سے پرے رہتی ہیں۔ بہت سارے نادار اور متوسط طبقے کے کنبے ایسے ہوتے ہیں جن کے لئے شامل اسپتال ہونے کا مطلب ہوتا ہے کہ کنبے کہ چاندی کو فروخت کیا جائے گا اور اب وہ قرض کے جعل میں پھنس جائیں گے۔


    مجھے اس بات کی خوشی ہے کہ سرکار نے آیوشمان بھارت یعنی قومی صحت تحفظ اسکیم کا آغاز کیا ہے جس کا مقصد پانچ سو ملین نادار اور ازہد نازک حیثیت رکھنے والے افراد کو آفاقی حفظان صحت سہولتوں کی فراہمی ہے ۔


    طلبا کے تئیں میں طلبا، اساتذہ اور اس ادارے کی انتظامیہ کے تئیں اپنی بہترین خواہشات کا اظہار کرتا ہوں ۔ آپ کو آپ کی مستقبل کی کوششوں میں کامیابی ملے ۔


    جے ہند !


    **************


    ( م ن ۔ س ش ۔ م ف (


    U-NO: 1979


    

    
    (Release ID: 1569521) Visitor Counter : 1
    
    
      Read this release in: English , Hindi