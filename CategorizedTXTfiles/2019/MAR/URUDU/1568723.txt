      وزارت خزانہ

      بھارت اور ایشیائی ترقیاتی بینک نے آسام شہری پروجیکٹ کے لئے اضافی رقوم کی غرض سے 26 ملین ڈالر کے قرض سے متعلق معاہدے پر دستخط کئے
      Posted On: 08 MAR 2019 6:53PM by PIB Delhi


    نئیدہلی 13 مارچ ۔حکومت ہنداور ایشیائی ترقیاتی بینک (اے ڈی بی ) نے نئی دلی میں 26 ملین امریکی ڈالر کے قرض سے متعلق معاہدے پر دستخط کئے ہیں ،جس کا مقصد آسام کے شہری بنیادی ڈھانچے میں سرمایہ کاری کے پروگرام کے تحت ،آسام کے ڈبروگڑھ قصبے میں گندے پانی کی نکاسی سے متعلق بنیادی ڈھانچے کو بہتر بنانے کے لئے اضافی رقم فراہم کرنا ہے ۔


    اس پروگرام کے تحت 51 ملین ڈالر کے جاری قرض سے گواہاٹی میں پانی کی سپلائی سے متعلق بنیادی ڈھانچے میں بہتری لا نے اور آسام کے گواہاٹی اور ڈبروگڑھ شہروں میں ٹھوس کچرے کے بندوبست نیز گندے پانی کی نکاسی سے متعلق بنیادی ڈھانچے میں بہتری لانے میں مدد ملے گی ۔اس اضافی رقم سے ڈبروگڑھ میں گندے پانی کے نکاس کے نظام کو بہتر بنانے میں مزید مدد ملے گی اور پروجیکٹ کے بندوبست سے متعلق سرگرمیوںمیں مددملے گی۔


    وزارت خزانہ کے تحت اقتصادی امور کے محکمے کے (فنڈ بینک اور اے ڈی بی ) ایڈیشنل سکریٹری جناب سمیر کمار کھرے نے کہا کہ امید ہے کہ پروجیکٹ کے لئے اس اضافی رقم سے گاد نکال کر ، گندے پانی کی نکاسی کی لائنوں کو چوڑا کرکے شہر سے سیلاب کے پانی کو باہر نکالنے میں مدد ملے گی اور شہر میں سیلاب کو کنٹرول کرنے میں بھی مدد ملے گی۔ جناب سمیر کمار کھرے نے حکومت ہند کی طرف سے معاہدے پر دستخط کئے۔


    او آئی سی کے بھارت کے ریذیڈینٹ مشن کے جناب ہوین جیونگ،جنہوں نے اے ڈی بی کی طرف سے معاہدے پردستخط کئے تھے۔کہا کہ گندے پانی کی بہترنکاسی سے ڈبروگڑھ میں اقتصادی سرگرمی کی رکاوٹوںکو کم کرنے میں مدد ملے گی، جہاں سیلاب کا پانی جمع ہونے کا خطرہ رہتا ہے۔


    اس پروگرام کو آسام کے دو اہم شہروںمیں شہری بنیادی ڈھانچے کی بہتری کے لئے 2011 میں منظوری د ی گئی تھی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1 557

    
    
    (Release ID: 1568723) Visitor Counter : 2
    
    
      Read this release in: English , Hindi