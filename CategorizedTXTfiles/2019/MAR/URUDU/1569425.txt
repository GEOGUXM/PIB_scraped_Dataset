      وزارت دفاع

      مقامی غیر مقیم ہندوستانیوں نے موزامبق میں ہندوستانی بحریہ کے ذریعہ
      
      انسانی بنیادوں پر کئے جا رہے کاموں میں تعاون دیا

      Posted On: 25 MAR 2019 4:16PM by PIB Delhi

    نئی دہلی،25؍مارچ۔موزامبق میں ہندوستانی بحریہ انسانی بنیادو ں پر آفات متاثرین کے بچاؤ کے لئے جوکام کر رہی ہے، اس کی طرف مقامی غیر مقیم ہندوستانی بھی راغب ہوئے ہیں اور وہ فی الحال وہاں تعینات ہندوستانی بحریہ کے پہلے ٹریننگ اسکواڈرن سے وابستہ جہازوں (سُجاتا، سارتھی اور شَردُل) کے ساتھ مل کر کام کر رہے ہیں۔


    ہندوستانی جہازوں کے ذریعے انسانی تعاون اور آفات راحت رسانی (ایچ ا ے ڈی آر) سے متعلق جو کام کئے جا رہے ہیں، مقامی غیر مقیم ہندوستانی برادری اس میں جوش و خروش کے ساتھ شریک ہوئی ہے۔ بچاؤ کے کام میں مصروف ٹیموں کو ہندوستانی برادری نے رضاکارانہ طور پر گاڑیاں دستیاب کرائی ہیں تاکہ یہ ٹیمیں متاثرہ علاقوں کا سفر کر سکیں اور مقامی انتظامیہ کے ساتھ تال میل قائم کر سکیں۔ غیر مقیم ہندوستانیوں نے بچاؤ کے کام میں مصروف ٹیموں کیلئے مقامی سِم کارڈوں کا بھی انتظام کیا ہے تاکہ بچاؤ کے لئے کام کرتے وقت مؤثر روابط قائم کئے جا سکیں۔


    18؍مارچ 2019 سے پورٹ بیرا کے نزدیک جو کام کئے جا رہے ہیں، اس کے دوران جہازوں نے پورٹ بیرا کے قریبی علاقے بوزی سے 192 سے زیادہ لوگوں کو باہر نکالا ہے۔ اس علاقے کا تعلق ملک کی اصل سرزمین نے منقطع ہے۔ تین میڈیکل کیمپ قائم کئے گئے ہیں۔ یہ میڈیکل کیمپ پورٹ بیرا، گورا–گوراٹھے جزیرہ اور میٹا ڈورہ ، امہیمیزو میں قائم کئے گئے ہیں اور مقامی آبادی سے تعلق رکھنے والے 1500 سے زیادہ لوگوں کو طبی امداد بہم پہنچائی گئی ہے۔


    ہندوستانی بحریہ کے چیتک ہیلی کاپٹر نے مقامی انتظامیہ اور اقوام متحدہ کے مشن کے ساتھ تال میل سے مقامی عملہ کو باہر نکالنے کے لئے مشکل حالات میں متعدد سرگرمیاں انجام دی ہیں۔ اس کے علاوہ اس نے راحتی سامان( کھانا اور پانی) بھی گرائے ہیں، جن میں وہ سامان بھی شامل ہے ، جو عالمی خوراک پروگرام (ورلڈ فوڈ پروگرام) کے ذریعے دستیاب کرائے گئے ہیں۔


    جہاز کے عملے کے ذریعے اسکولوں ، چرچوں، اسپتالوں، یتیم خانوں جیسے متاثرہ مقامات پر مقامی حکومت کے اہلکاروں کے ساتھ تال میل سے کمیونٹی خدمات انجام دی جا رہی ہیں۔ جہازوں نے بندرگاہ پر ورکروں سمیت مقامی آبادی کے لئے کمیونٹی کچن قائم کئے گئے ہیں، جو ہفتے کے ساتوں 24 گھنٹے کھلے رہتے ہیں۔ مقامی انتظامیہ کو 22 ٹن تازہ پانی بھی دستیاب کرایا گیا ہے۔


    فرسٹ ٹریننگ اسکواڈرن کے جہازوں کے ذریعے پورٹ بیرا پر ایچ اے ڈی آپریشنز کے 30؍ مارچ 2019 تک جاری رہنے کا امکان ہے۔ آئی این ایس شردل میپوٹو کی راہ پر ہے تاکہ وہ راحتی سامان لا سکے۔ یہ جہاز 28 مارچ تک بیر ا لوٹے گا اور پھر یہاں پر سامان اتارا جائے گا۔ دریں اثنا آئی این ایس مگر ممبئی میں ہے اور اس پر راحتی سامان چڑھایا جا رہا ہے۔ اس کے 28-27 مارچ کو بیرا کے لئے روانہ ہونے کا امکان ہے۔


    ٹریننگ اسکوڈرن میں شامل جہازوں نے جس غیر معمولی حوصلے، انسانی نقطۂ نظر اور پیشہ ورانہ جذبے کا مظاہرہ کیا ہے اور ہندوستانی بحریہ کے ہیلی کاپٹر نے جو خدمات انجام دی ہیں، مقامی حکومت اور اقوام متحدہ کے اسٹاف سمیت بین الاقوامی ایجنسیوں نے اس کا اعتراف کیا ہے۔


    U-1666


    

    
    (Release ID: 1569425) Visitor Counter : 11
    
    
      Read this release in: English , Hindi , Marathi , Bengali