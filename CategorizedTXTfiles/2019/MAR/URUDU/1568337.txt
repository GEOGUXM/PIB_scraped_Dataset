      قانون اور انصاف کی وزارت

      وکلاء کے لئے جامع بیمہ اسکیم سے متعلق کمیٹی کی قیادت قانونی امور کے سکریٹری کریں گے
      Posted On: 08 MAR 2019 4:08PM by PIB Delhi


    نئی دہلی، 08 مارچ / حکومت نے ایک پانچ رکنی کمیٹی تشکیل دی ہے ، جو وکلاء کے لئے بیمہ احاطہ فراہم کرنے کے سلسلے میں ایک معقول اور ڈھانچہ جاتی اسکیم تیار کرنے کے لئے متعلقہ موضوعات کا جائزہ لے گی ۔ یہ کمیٹی اس طرح کی اسکیم کے نفاذ کے طور طریقے بھی تجویز کرے گی ۔ قانون اور انصاف کی وزارت نے قانونی امور کے سکریٹری کی صدارت میں ایک کمیٹی تشکیل دی ہے ۔ دیگر کمیٹی اراکین میں مالی خدمات کے محکمے کے سینئر نمائندگان اور قانونی امور کے محکمے کے نمائندگان شریک ہوں گے ۔ یہ کمیٹی ایسی ہو گی ، جس میں بار کونسل آف انڈیا اور ریاستی بار کونسلوں کے ایک ایک رکن بھی شامل ہوں گے ۔


    اس سلسلے میں آگے قدم بڑھانے کے لئے جناب روی شنکر پرساد نے ہدایات جاری کی ہیں کہ یہ کمیٹی ملک بھر کے وکلاء کی فلاح و بہبود کے لئے ایک جامع بیمہ اسکیم کی سفارش کرے گی تاکہ وکلاء کی نا وقت موت اور طبی بیمہ وغیرہ سے متعلق تشویشات کا خاتمہ کیا جا سکے ۔ کہا گیا ہے کہ یہ کمیٹی تین مہینوں کی مدت کے اندر اپنی رپورٹ پیش کرے گی اور ضرورت محسوس ہوئی تو یہ کمیٹی بیمہ کمپنیوں سمیت تمام تر شراکت داروں سے اُن کی آراء بھی طلب کر سکتی ہے تاکہ مجوزہ اسکیم کی تشکیل کی جا سکے ۔ یہ کمیٹی ایک اعلیٰ اختیاراتی باڈی کی دیکھ ریکھ میں بیمہ کے عملی پہلو کا خاکہ بھی تجویز کرے گی اور اس میں تمام تر شراکت داروں کے نمائندگان بھی شامل ہوں گے ۔


    اس مہینے کے اوائل میں وکلاء کا ایک وفد ، جس کی قیادت سپریم کورٹ کے سینئر ایڈوکیٹ جناب مانن مشرا سمیت دیگر شخصیات کے ذمہ تھی ، جس میں بار کونسل آف انڈیا کے اراکین اور مختلف ایڈوکیٹ ایسوسی ایشنوں کے عہدیداران بھی شامل تھے ، نے وزیر قانون جناب روی شنکر پرساد سے ملاقات کی تھی اور اپنی تشویشات اور مطالبات اُن کے روبرو پیش کئے تھے ۔ وزیر موصوف نے اس وفد سے وعدہ کیا تھا کہ مرکزی حکومت ایک ایسے ڈھانچے کی تشکیل پر سنجیدگی سے غور کرے گی ، جو وکلاء کی نا وقت موت اور طبی بیمہ احاطہ سمیت تمام دیگر سلامتی بیمہ تحفظات فراہم کرے گا ۔ انہوں نے کہا تھا کہ یہ اسکیم مرکزی اور ریاستی حکومتوں کی امداد کی حامل اسکیم ہو سکتی ہے اور اس میں بار کونسلوں کو بھی شامل کیا جا سکتا ہے نیز وکلاء کے بہبود کے فنڈ کے مطابق نمائندگان بھی اس میں شامل ہو سکتے ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 1503

    
    
    (Release ID: 1568337) Visitor Counter : 8
    
    
      Read this release in: English , Hindi