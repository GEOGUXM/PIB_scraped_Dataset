      نائب صدر جمہوریہ ہند کا سکریٹریٹ

      نائب صدر جمہوریہ نے تیز اور زیادہ جامع ترقی کی ضرورت پر زور دیا
      نائب صدر نے یونیورسٹیوں سے کہا کہ وہ ملک کو درپیش چیلنجوں کو حل کرنے کے لیے تحقیقاتی مقاصد اور نصب العین کو جوڑیں
      
      معلومات ہندوستانی معیشت کی جلد محرک بنے گی اور عوام کی طرز زندگی کو بہتر بنانے میں نمایاں رول ادا کرے گی:نائب صدرجمہوریہ ہند
      
      ہندوستان کو عالمی سطح پر مقابلے میں رہنے کے لیے اپنے اعلی تعلیمی نظام کو نئی سمت دینا چاہیے
      
      تعلیم اور ہنرمندی کی تربیت کے ہمارے نظام کو صنعت اور خدمات کے شعبے کی مانگوں کو پورا کرنے کی ضرورت ہے:نائب صدر جمہوریہ
      
      ہم کو رہنے اور کام کرنے کو آسان بنانے کے لیے دیہی علاقوں کو شہری علاقوں کے برابر لایا جانا چاہیے
      
      نائب صدر نے طلبا سے کہا کہ وہ منفی سوچ ختم کریں اور ایک مثبت رجحان کو فروغ دیں اور سماجی بیداری ، امن پسندی اور پیار محبت کو بیدار کریں
      
      اندرگاندھی انسٹی ٹیوٹ آف ڈیولپمنٹ ریسرچ کی تقسیم اسناد کی 16ویں تقریب سے خطاب
      Posted On: 26 MAR 2019 2:30PM by PIB Delhi


    نائب صدر جمہوریہ ہند جناب ایم وینکیا نائیڈو نے ایک تیز اور زیادہ جامع ترقی کی ضرورت پر زور دیا ہے۔ انہوں نے کہا کہ معلومات ہندوستانی معیشت کی ترقی کی محرک بننے جارہی ہے اور یہ عوام کی طرز زندگی کو بہتر بنانے میں نمایاں رول ادا کرے گی۔ انہوں نے اس موقع پر ہندوستانی یونیورسٹیوں کو اوپر اٹھنے کو کہا اور انہیں تلقین کی کہ وہ اپنے اعلیٰ تعلیمی نظام کو نئی سمت دیں، تاکہ اسے دنیا میں مقابلہ جاتی بنایا جاسکے اور ہندوستان کےدرپیش چیلنجوں کو حل کرنے کے لیے اپنے تحقیقاتی مقاصد اور نصب العین کو جوڑیں۔


    نائب صدر جمہوریہ آج ممبئی میں اندراگاندھی انسٹی ٹیوٹ آف ڈیولپمنٹ ریسرچ کی تقسیم اسناد کی 16ویں تقریب سے خطاب کررہے تھے، جس کا اہتمام ریزروبینک آف انڈیا نے کیا تھا۔ انہوں نے انسٹی ٹیوٹ کی تعریف کی، جس نے اعلی تعلیم کے ایک بہترین مرکز کے طور پر خود کی اپنی ایک چھاپ قائم کی ہے اور وہ قومی اور عالمی ترقی کا ایک بااثر مرکز بن گیا ہے۔ نائب صدر جمہوریہ نے نمایاں کارکردگی کے لیے سونے کا ایک تمغہ پیش کیا اور 43 گریجویٹ طلبا کو ڈگریاں پیش کیں۔


    اس موقع پر نائب صدر جمہوریہ نے شرح ترقی اور نمایاں کارکردگی کا ذکر کیا اورتیز معاشی ترقی اور مالی استحکام کو اجاگر کیا، جو کہ ہندوستان نے حاصل کی ہیں۔ جناب نائیڈو نے کہا کہ ہندوستان جیسی ایک ابھرتی معیشت بین الاقوامی بہترین طریقہ کار کے برابرمسلسل نئے قوانین اور ضابطے لائے گی۔ انہوں نے کہا کہ ٹیکس اصلاحات آہستہ آہستہ ہندوستان کے ٹیکس کی بنیاد میں اضافہ کررہے ہیں۔


    نائب صدر جمہوریہ نے کہا کہ ہندوستان کا جغرافیائی منافع ایک موقع اور ایک چیلنج ہے۔ انہوں نے کہا کہ 12 ملین نوجوان لوگ ہر سال لیبر فورس میں روزگار کے لیے داخل ہوتے ہیں۔


    جناب نائیڈو نے زور دیتے ہوئے کہا کہ تعلیم صرف روزگار کے لیے نہیں ہے، بلکہ وہ معلومات اور ذہانت کے ساتھ فرد کو بااختیار بناتی ہے۔سب کے لیے اورتمام سطحوں پر معیاری تعلیم کی رسائی یکساں طور پر لازمی ہے ،تاکہ جامع ترقی کو یقینی بنایاجاسکے اور کسی بھی طرح کے امتیاز کو روکا جاسکے۔


    نائب صدر جمہوریہ نے زور دیتے ہوئے کہا کہ ہندوستان کے لیے ایک بار پھر موقع ہے کہ وہ عالمی معلومات کے ایک مرکز کے طور پر ابھرے۔ انہوں نے سیکھنے کے مراکز خاص کر یونیورسٹیوں سے کہا کہ وہ اپنے آپ کو دانشوارانہ تلاش اور جستجو اور تعلیمی مہارت اور سماجی بیداری کے ایک شاندار مرکز کے طور پر خو د کو دریافت کریں۔ نائب صدر جمہوریہ نے یہ بھی کہا کہ تعلیم اور ہنرمندی کی تربیت کے ہمارے نظام کو صنعت اور خدمات کے شعبے کی مانگوں کو پورا کرنے کی ضرورت ہے۔


    ہندوستانی معیشت میں زراعت اور اس کی اہمیت کا ذکر کرتے ہوئے نائب صدر جمہوریہ نے کہا کہ ہم کو اپنے زرعی شعبے کو زیادہ قابل منافع بنانے کے لیےاس میں بہت سی ڈھانچہ جاتی تبدیلیاں کی ابتدا کرنے میں کوئی ہچکچاہٹ نہیں دکھانا چاہیے۔ انہوں نے قومی زرعی مارکیٹ یا ای-نیم جیسے اقدامات کو اجاگر کیا اور فصلوں کو زیادہ گوناگوں بنانے کی ضرورت پر زور دیا اور کہا کہ فصل بیمہ کی کوریج کو بڑھایا جائے۔


    جناب نائیڈو نے پرائمری تعلیم ، حفظان صحت جیسے سماجی بنیادی ڈھانچے کو بڑھانے کی ضرورت کے بارے میں بھی ذکر کیا۔ سابق صدر جمہوریہ ڈاکٹر اے پی جے عبدالکلام کے دیہی علاقوں میں شہری سہولیات فراہم کرنے کے خواب کا ذکر کرتے ہوئے انہوں نے کہا کہ ہم کو پینے کے پانی، سڑکوں پر روشنی، تعلیم، حفظان صحت اور ٹیلی مواصلات کی خدمات جیسی سہولتیں ملک کے دیہی علاقوں کو فراہم کرنی چاہئیں اور انہیں شہری علاقوں کے برابر لایا جانا چاہیے اور اس کے علاوہ رہنے سہنے اور کام کرنے کو آسان بنانے کے لیے دیہی علاقوں کو شہری علاقوں کے برابر لایا جانا چاہیے۔


    نائب صدر جمہوریہ نے کہا کہ ہندوستان کو اپنے گھریلو چیلنجوں سے نمٹنے کے لیے سستی ٹیکنالوجی سرمایہ کاری اور توانائی تک رسائی حاصل کرنے کے لیے دیگر ملکوں تک پہنچنا چاہیے۔انہوں نےمناسب معاشی اور خارجہ پالیسیوں کی ضرورت پر زور دیا، تاکہ اسے ابھرتی ہوئی اور غیریقینی صورت حال سے دوچار ہونے سے بچایا جاسکے۔


    جناب نائیڈو نے سائنسدانوں، تکنیکی ماہرین اور انجینئروں سے اپیل کی کہ وہ ترقی کی رفتار کو برقرار رکھیں اور نئی ٹیکنالوجیوں کو اپنائیں۔ انہوں نے گریجویٹ طلبا سے اپیل کی کہ وہ بہترین روایتی قدروں کو برقرار رکھنے کے لیے سیکھیں اور منفی سوچ کو ختم کریں اور ایک مثبت رجحان کو فروغ دیں۔اس موقع پر اندراگاندھی انسٹی ٹیوٹ آف ڈیولپمنٹ کے ڈائریکٹر ڈاکٹر ایس مہیش دیو، ڈین ڈاکٹر جیاتی سرکار اور دیگر شخصیتیں بھی موجود تھیں۔


    ‘‘صنفی انسانیت کا اصول اور تمام خواتین اور لڑکیوں کو بااختیار بنانا’’ ان پہلو ؤں پر ملک کو بہت سے مسائل کا سامنا ہے۔


    ایسے لوگوں کے لئے جو ملازمت تلاش کررہے ہیں اور لیبر فورس میں داخل ہورہے ہیں ان کے لئے ملازمت کیسے تلاش کی جائے۔ لیبر فورس میں سالانہ داخل ہونے والوں کی تعداد( جن کی عمر 15 سے 59 سال کے درمیان ہے)۔ 2015 سے 2030 کے درمیان 5.8 ملین رہنے کااندازہ ہے۔یہ اندازہ لگایا گیا ہے کہ اگلے 15 برسوں کے دوران ہندوستان کو تقریباً 16 ملین لوگوں کو نئی ملازمتیں فراہم کرنی ہوںگی۔


    صنعت اور سروسوں کے سیکٹر کو مستقبل میں ملازمین کی جن صلاحیتوں کی ضرورت ہوگی ان میں ڈرامائی تبدیلیاں آنے کی امید ہے۔ ہمارے تعلیمی اور صلاحیت سازی کے نظام کو صنعت اور سروس سیکٹر کے مطالبات کے مطابق کام کرنا ہوگا۔اگر ہمیں آبادی میں تبدیلی کے عمل سے فائدہ اٹھانا ہے تو ہمارے لئے صلاحیت سازی کے قدم سے قدم ملا کر چلنا ہوگا۔


    ہمیں صلاحیت سازی پر توجہ دینی ہوگی اور اختراعی نوعیت کی صنعت کاری کو فروغ دینا ہوگا۔تاکہ زراعت سمیت مختلف سیکٹروں کے مطالبات کو پورا کیاجاسکے۔


    ہمیں خود روزگار کو بھی فروغ دینا ہوگا اور خود اپنا روزگار چلانے والے گروپوں کو قائم کرنا اور انہیں بااختیار بنانا ہوگا۔ نیز گھریلو اور گرام صنعتوں کو ترقی دینی ہوگی۔


    ہندوستان کی لیبر فورس کی ایک بڑی تعداد رسمی کاموں یا غیررسمی صنعت کاری کے کاموں میں مصروف ہے۔ اس سلسلے میں درپیش چیلنج دوہرا ہے۔ایک تو یہ کہ صنعتکار کو معیشت کے باضابطہ اور منظم سیکٹر میں کس طرح نئی صنعتیں قائم کرنے پر آمادہ کیا جائے ۔ اس کے علاوہ اس وقت غیر رسمی سیکٹر میں کام کرنے والی صنعتوں کی کس طرح یہ حوصلہ افزائی کی جائے کہ وہ منظم سیکٹر میں منتقل ہوجائیں۔


    لیبر منڈی میں صنفی عدم انسانیت بہت زیادہ پھیلی ہوئی ہے اور اس پر توجہ دیئے جانے کی ضرورت ہے۔منظم سیکٹر میں خواتین ورکروں کا حصہ کم ہے اور اجرت پر کام کرنے والی خواتین کو یومیہ اجرت کم دی جاتی ہے جو کہ روزگار کے معاملے میں ایک نمایاں پہلو ہے۔


    ترقی پذیر ملکوں کو چاہئے کہ وہ دوسری باتوں کے علاوہ ایک ایسا بنیادی ڈھانچہ تیار کرے جہاں اگلی نسل کے لئے ترقی کو برقرار رکھاجاسکیں۔ اس بنیادی ڈھانچہ کو تین حصوں میں تقسیم کیاجاسکتا ہے۔تجارت اور ٹرانسپورٹ راہ داریاں، صنعتی زون اور تیسرے سماجی ڈھانچے۔


    پچھلے دس برسو ں کے دوران بین الاقوامی برآمدی مانگ کے طور پر مغرب کی اہمیت جو کہ پہلے بہت زیادہ تھی اب کم ہوئی ہے۔ ترقی پذیر ملکوں کو جن مسائل کا سامنا ہے ان میں اپنے حدود کے اندر نئی منڈیوں کی تلاش ہے اوردوسرے ملکوں میں بھی منڈیوں کی تلاش کے مسائل شامل ہیں۔ اس کے لئے ضروری ہے کہ انٹرا نیشنل( بھرت مالا پروجیکٹ اور دہلی ، ممبئی انڈسٹریل کاریڈور) بین الاقوامی‘ہندوستان ،افغانستان فضائی کوریڈور، کالا دان ملٹی ماڈل ٹرانزٹ ٹرانسپورٹ پروجیکٹ جو ہندوستان کو میانمار سے ملاتا ہے اور ہندوستان ۔ بنگلہ دیش ریل روڈ اور سمندری ٹرانسپورٹ پروجیکٹ) انٹرا ریجنل( بی بی آئی این / بنگلہ دیش ، بھوٹان، انڈیا اینڈ بھوپال پروجیکٹ)بین علاقائی(انڈیا۔ ایران۔ افغانستان ۔ انٹر نیشنل ٹرانسپورٹ اینڈ ٹرانزٹ کوریڈور اور ہندوستان میانمار۔ تھائی لینڈ، سہ ملکی شاہراہ) اور بین براعظمی( انٹر نیشنل نارتھ ساؤتھ ٹرانسپورٹ کوریڈور اور ایشیا افریقہ گروتھ کوریڈور)کو آپس میں جوڑا جائے۔پچھلی دہائی میں داخلی اور عبوری بنیادی ڈھانچے میں بڑھتی ہوئی دلچسپی کی یہی وجہ ہے۔


    جہاں تک سماجی بنیادی ڈھانچے کا تعلق ہے ۔ جن چیزوں کی سب سے زیادہ اہمیت ہوگی ان میں پورے ملک میں پرائمری تعلیم، صحت کی دیکھ بھال اور فاضل کچرے کے بندوبست کی سہولتیں، نئے چھوٹے قصبات کافروغ اور موجودہ قصبوں کی جدید کاری اور ان قصبات کو روزگار فراہم کرنے والے اداروں اور خدمات سے متعلق صنعتوں سے جوڑنا نیز موجودہ میٹرو پولٹین شہروں کی بھیڑ بھاڑ کو کم کرنا وغیرہ شامل ہیں۔


    ہمیں سابق صدرجمہوریہ ڈاکٹر اے پی جے عبدالکلام کے خواب سے فیضان حاصل کرنا ہے جس کے تحت دیہی علاقوں کو شہروں جیسی سہولتیں فراہم کی جاتی ہیں اور جسے انہوں نے‘‘ پی یو آر اے کا نام دیا تھا’’۔


    جس سماجی شمولیت کے پروگرام کا انہوں نے خواب دیکھا تھا اس کا مقصد ملک کے دیہی علاقوں کو پینے کا پانی، اسٹریٹ لائٹیں، تعلیم، صحت کی دیکھ بھال کانظام اور ٹیلی کام خدمات فراہم کرکے انہیں آسانی سے زندگی گزارنے اور آسانی سے کام کرنے کے معاملے میں شہری علاقوں کے برابر لانا ہے۔


    2030 کی دنیا کیسی ہوگی؟ہم اس دنیا میں اپنے آپ کو کہاں دیکھیں گے؟ ہم اپنے مقاصد کا انتخاب کس طرح کریں گے؟ ہم ان مقاصد کو حاصل کرنے کے لئے صلاحیت کس طرح پیدا کریں گے؟ ان سوالات کا جواب ہمیں اپنے داخلی اور بین الاقوامی پس منظر میں تلاش کرنا ہے۔


    ہندوستان کو اپنے داخلی چیلنجوں کو پورا کرنے کے لئے کم خرچ والی ٹیکنالوجی، سرمایہ کاری اور توانائی کے لئے دوسرے ملکوں کو دیکھنا ہے۔ابھرتے ہوئے اور غیر یقینی حالات سے کامیابی کے ساتھ نکلنے کے لئے ہمیں مناسب اقتصادی اور خارجہ پالیسیوں کی ضرورت ہے۔


    ہمارے سائنس دانوں،ٹیکنالوجی کے ماہرین اور انجینئرکو چاہئے کہ وہ نئی نئی ٹیکنالوجیوں اور ترقی سے باخبر رہیں اور انہیں اختیار بھی کرتے رہیں۔ جہاں کہیں اس سلسلے میں ٹیکنالوجی کی ترقی نظر آئے ۔ تیزی سے متحد ہوتی دنیا میں ہماری ترقی کے لئے اس طرح کی ٹیکنالوجیوں کو اختیار کرنا بہت ضروری ہے۔


    ہمیں ایسے شعبوں اور ایسے میدانوں کی نشاندہی کرنی چاہئے جہاں ہم نسبتاً بہتر پوزیشن میں ہے۔ ہمیں ان میں اور آگے بڑھنے کی کوشش کرنی چاہئے۔


    ترقی کے ہمارے چیلنج کو معلومات کی بنیاد کی توسیع پر توجہ مرکوز کرکے حاصل کیاجاسکتا ہے۔ہمیں ریسرچ کے معیار کو بہتر بنانے اور اختراع کو فروغ دینے پر توجہ دینی چاہئےصرف اسی سے ہمارے حالات تبدیل ہوسکتے ہیں۔


    یہی وجہ ہے کہ ہمیں اندرا گاندھی انسٹی ٹیوٹ آف ڈیولپمنٹ ریسرچ جیسے صلاحیت سازی کے اداروں کی ضرورت ہے۔خدا کرے آپ میں سے ہر ایک مستقبل کی اپنی کوششوں میں کامیابی حاصل کرے۔


    میرے نوجوان دوستو جنہیں آج مایہ ناز ڈگریوں سے نوازا جارہا ہے، کونوو کیشن آپ کی زندگی میں ایک اہم تقریب ہے۔ یہ تقریب آپ کی زندگی میں بڑی تبدیلیاں لائے گی۔


    جب آپ اپنے مقاصد کے حصول کی کوشش کریں گے تو آپ کو بہت سے چیلنجوں کا سامنا کرنا پڑے گا۔ آپ کو کامیابیوں کے ساتھ ساتھ خدمات کابھی مقابلہ کرنا پڑے گا۔


    لیکن مجھے یقین ہے کہ آپ معلومات اور دانش مندی سے مسلح ہو کر اور ان عظیم معیارات کے ذریعہ جو اس ادارے نے آپ کے اندر سموئے ہیں، آگے بڑھتے رہیں گے۔


    مجھے اعتماد ہے کہ آپ نیو انڈیا کی ترقی کی کہانی کے مصنف ہوں گے۔


    میں آپ کو اس کامیابی پر ایک بات پھر مبارک باد دیتا ہوں۔


    میں آپ میں سے ہر ایک کو اور اندرا گاندھی انسٹی ٹیوٹ آف ڈیولپمنٹ ریسرچ کو ایک بہت درخشاں مستقبل کے لئے نیک خواہشات پیش کرتا ہوں۔


    جے ہند۔


    *********** ***


    ( م ن ۔ ح ا ۔ج۔ رض۔ ت ع (


    U. No. 1675

    
    
    (Release ID: 1569491) Visitor Counter : 11
    
    
      Read this release in: English , Hindi