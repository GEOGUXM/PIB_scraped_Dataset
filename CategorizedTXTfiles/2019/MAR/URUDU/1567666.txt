      ہنر مندی کے فروغ اور صنعت کاری کی وزارت

      شری وشوکرما اسکل یونیورسٹی اور تکنیکی ٹیچرز کی تربیت اور تحقیق کے قومی انسٹی ٹیوٹ کے درمیان مفاہمت نامے پر دستخط کئے گئے
      Posted On: 06 MAR 2019 4:47PM by PIB Delhi


    نئی دہلی،06 مارچ2019؍ہنر مندی کے فروغ اور صنعت کاری کے وزیر مملکت جناب اننت کمار ہیگڑے کی موجودگی میں آج شری وشوکرما اسکل یونیورسٹی (ایس وی ایس یو)اور تکنیکی ٹیچرز کی تربیت اور تحقیق کے قومی انسٹی ٹیوٹ (این آئی ٹی ٹی ٹی آر)کے درمیان ایک مفاہمت نامے پر دستخط کئے گئے۔یہ مفاہمت نامہ تین سال کی مدت کے لئے نافذ کیا جائے گا۔اس اشتراک کے نشانوں کا مقصد ہے کہ مختلف تعلیمی سرگرمیوں کے لئے فیکلٹی ، ماہرین اور صنعتی ساجھیداروں کی بامقصد وابستگی کو یقینی بنایاجائے۔تکنیکی ٹیچرز کی تربیت اور تحقیق کے قومی انسٹی ٹیوٹ (بھوپال) کے ڈائریکٹر اور شری وشوکرما اسکل یونیورسٹی (ایس وی ایس یو) کے وائس چانسلر اور ہنرمندی کے فروغ اور صنعت کاری کی وزارت کے دیگر سینئر افسران بھی اس موقع پر موجود تھے۔


    تکنیکی ٹیچرز تربیت اور تحقیق کے قومی انسٹی ٹیوٹ اور شری وشو کرما اسکل یونیورسٹی کے درمیان اشتراک کا مقصد تکنیکی اورپیشہ وارانہ تعلیم و تربیت کے تعلق سے دونوں اداروں کے مشن اور وژن میں تعاون دینا ہے۔دونوں فریق صلاحیت سازی کی مختلف خدمات اور وسائل میں تعاون فراہم کرکے ابتدائی نفاذ کے ذریعے اس مقصد کو پورا کرنا چاہتے ہیں۔ دونوں فریق آپسی رضامندی کے ساتھ مل کر کام کریں گے اور اعلیٰ معیارات کے نتائج تیار کرنے کی سمت اشتراک کےمعیار کی ایک مشترکہ شہرت تیار کرسکیں گے۔


    مفاہمت نامے کا خیر مقد م کرتے ہوئے جناب اننت کمار ہیگڑے نے کہا کہ شری وشو کرما اسکل یونیورسٹی اورتکنیکی ٹیچرز اور تحقیق کے قومی انسٹی ٹیوٹ کی جانب سے کی جارہی کوشش اسکل انڈیا کے وژن اور مشن کے استحکام کے لئے ایک اچھا قدم ہے۔اسکل انڈیا مشن سرکاری اور پرائیویٹ شراکت داری کی ایک اچھی مثال ہے۔ انہوں نے یہ بھی کہا کہ دونوں ادارے نتائج پر مبنی معیاری بیداری خاکے پر توجہ دیں گے ، تاکہ نوجوانوں کے لئے ہنرمندی کی تربیت کو زیادہ مؤثر اور خواہش مند بنایاجاسکے۔ وزیر موصوف نے مزید کہا کہ ہنرمندی کا فروغ اور تجدید کاری ایک جاری عمل ہونا چاہئے۔انہوں نے کہا کہ تربیتی اداروں کے نصاب مسلسل اپڈیٹ ہوتے رہنے چاہئیں۔


    م ن۔ح ا۔ن ع


    U: 1 4 14

    
    
    (Release ID: 1567666) Visitor Counter : 8
    
    
      Read this release in: English , Hindi