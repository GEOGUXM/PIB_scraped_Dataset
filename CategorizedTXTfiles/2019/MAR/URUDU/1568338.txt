      سائنس اور ٹیکنالوجی کی وزارت

      سائنس و ٹیکنالوجی کے نئے شعبوں کے ساتھ ‘ناری شکتی’کی صف بندی
      Posted On: 08 MAR 2019 2:51PM by PIB Delhi


    نئی دہلی،08 مارچ2019؍ہر قسم کی کوششوں میں خواتین کے تعاون کو اب عالمی سطح پر اچھی طرح سمجھا جارہا ہے۔ اس میں اب شک وشبہات کی کوئی گنجائش نہیں رہی ہے کہ خواتین کو اگر یکساں مواقع دیئے جائیں اور کسی بھی شعبے میں ان کی سرگرمی کی حوصلہ افزائی کی جائے، خواہ وہ تعلیم ہو، کھیل کود ہو یا تجارت وغیرہ ہو تو ان کی صلاحیت اپنے مرد ہم منصبوں سے کسی بھی حال میں کم نہیں ہے۔موجودہ حکومت نے تمام شعبہ حیات میں خواتین کو بااختیار بنانے کی ٹھوس کوششیں کی ہیں۔ سائنس و ٹیکنالوجی کی وزارت نے بھی خواتین کو اپنی پسند کے کیریئر کے طورپر سائنس و ٹیکنالوجی کو اپنانے کے لئے خواتین کے اندراج اور ان کی حوصلہ افزائی کے لئے متعدد اقدامات بھی کئے ہیں۔


    سائنس و ٹیکنالوجی کے مرکزی وزیر ڈاکٹر ہرش وردھن نے اپنے پیغام میں کہا ہے کہ یہ جاننا خوش آئند ہے کہ اس بین الاقوامی یوم خواتین کے موقع پر جو گزشتہ ساڑھے چاربرسوں کے دوران ہم نے جو کوششیں کی ہیں، ان کے مثبت نتائج برآمد ہونے لگے ہیں۔ ڈاکٹر ہرش وردھن نے کہا کہ‘‘2014ءمیں محکمہ سائنس و ٹیکنالوجی نے ایک نام (کے آئی آر اے این)،کرن (نرچرنگ کے ذریعے تحقیقی ایڈوانسمنٹ میں معلومات کی شراکت) کے تحت خواتین پر مبنی مخصوس اسکیمیں اور پروگرامز شروع کرنے کا ایک بڑا قدم اٹھا یا تھا۔


    حکومت کے ذریعے کئے گئے اہم اقدامات میں سے چند کا ذکرکرتے ہوئے ڈاکٹر ہرش وردھن نے کہا کہ سی یو آر آئی ای(کنسولیڈیشن آف یونیورسٹی ریسرچ فار اینوویشن اینڈ ایکسی لینس اِن وومین یونیورسٹی یعنی خواتین یونیورسٹیوں میں اختراع پردازی اور عمدگی کے لئے یونیورسٹی کی تحقیق کا اجتماع) جو کہ تحقیقی سہولیات اور بنیادی ڈھانچے کے فروغ سے متعلق ایک پروگرام ہے۔ انہوں نے مزید کہا کہ ‘‘خواتین میں ہنرمندی کے فروغ اور اپنا روزگار کرنے کا رجحان پیدا کرنے کے لئے ہم نے مختلف شعبوں یعنی کوالٹی کنٹرول، انڈسٹریل مائیکرو بایولوجی، طبی اور خوشبو کی خواصیت کی حامل پودوں کی کاشت، مشروم، بانس، پھل کی ڈبہ بندی، قدر قیمت میں اضافے والی زراعت وغیرہ کے لئے تقریباً 10000سے زائد خواتین کو ٹرینڈ بنایا ہے۔


    ڈاکٹر ہرش وردھن نے اپنی خوشی ظاہر کرتے ہوئے کہا کہ خواتین کو بااختیار بنانے کے ہمارے کاموں کا اعتراف اور انہیں تسلیم بھی کیا گیا ہے۔انہوں نے کہا کہ‘‘صدر جمہوریہ ہند نے ٹیکنالوجی انفارمیشن، فارکاسٹنگ اینڈ ایسس منٹ کونسل(ٹی آئی ایف اے سی) کو رانی لکشمی بائی ایوارڈ(ناری شکتی پُرسکار-2015ء) سے سرفراز کیا ہے۔ یہ ادارہ ہماری وزارت کے تحت ایک خودمختار ادارہ ہے ، جو حقوق املاک دانشوری(آئی پی آر) کی تربیت کے ذریعے تحقیق و ترقی میں خواتین کو با اختیا ربنانے کے لئے کام کرتا ہے اور آج ملک میں 10 فیصد سے زائد سرگرم پیٹنٹ پروفیشنلز ، اسی پروگرام کی دین ہیں۔’’


    اپنے اختتامی بیان میں ڈاکٹر ہرش وردھن نے امید اور اعتماد ظاہر کیا کہ ماضی بعید میں کئے گئے اقداما ت سے مستقبل میں سائنس اور ٹیکنالوجی میں خواتین ماہرین کو پیش کرنے کا نتیجہ سامنے آئے گا۔


    سرکاری اعدادو شمار کے مطابق 2.82لاکھ تحقیق و ترقی کے عملہ میں سے تقریباً 14فیصد خواتین ہیں ، جو براہ راست تحقیق و ترقی کی سرگرمیوں میں مصروف عمل ہیں۔صنفی فرق کو دور کرنے اور سائنس اور ٹیکنالوجی کے شعبے میں جو نمائندگی کم ہے، اسے بہتر بنانے کی غرض سے ماضی قریب میں متعدد پروگرام شروع کئے گئے ہیں۔ آج کا مخصوص کا اجلاس یعنی ویمن سائنس کانگریس کا انعقاد کیا گیا ہے، جو کہ ہر سال منعقد ہونے والی انڈین سائنس کانگریس کا لازمی حصہ ہوتے ہیں۔ اس میں خاتون سائنسداں ، خاتون اور خاتوں سائنسدانوں سے متعلق مختلف مسائل پر غورو خوض کرتی ہیں۔خاتون سائنسدانوں کی غیر معمولی کارکردگی کا اعتراف کرنے کے لئے جانکی امّال ویمن بایو –سائنٹسٹ ایوارڈ اور ایس ای آر بی ویمن ایکسی لینس ایوارڈ وغیرہ جیسے ایوارڈز دیئے جاتے ہیں اور آج خاتون سائنسدانوں کی تحقیق و تربیت کے لئے پروقار غیر ملکی اداروں میں جانے کے لئے سہولت فراہم کی جارہی ہے۔


    م ن۔ش س۔ن ع


    U: 1 49 7

    
    
    (Release ID: 1568338) Visitor Counter : 7
    
    
      Read this release in: English , Hindi