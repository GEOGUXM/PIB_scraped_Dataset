      وزیراعظم کا دفتر

      وزیراعظم کا دورۂ جام نگر گجرات گروگوبند سنگھ ہاسپیٹل کی نئی عمارت ملک وقوم کے لئے وقف کی جھنڈی دکھاکر باندرہ جام نگر ہمسفر ایکسپریس روانہ کی
      Posted On: 04 MAR 2019 2:06PM by PIB Delhi


    نئیدہلی 4 مارچ ۔وزیر اعظم جناب نریندر مودی نے آج گجرات کے شہر جام نگر میں باندرہ -جام نگر ہمسفر ایکسپریس کو جھنڈی دکھاکرروانہ کیا۔ اس کے ساتھ ہی جناب نریندر مودی نے گروگوبندسنگھ ہاسپیٹل کی 750 بسترو ں کی گنجائش والی ذیلی عمارت ملک وقوم کے نام وقف کی اور مختلف ساؤنی (ایس اے یواین آئی ) پروجیکٹس کا افتتاح کیا۔ علاوہ ازیں وزیراعظم موصوف نے جام نگر میں 51 کلومیٹر طویل آجی –تین سے کھجاڑیا تک کی گیس پائپ لائن کا آغاز کیا ۔


    جناب نریندر مودی نے اس موقع پر موجود زبردست عوامی مجمع سے خطاب کے دوران گجرات میں پانی کی قلت کے مسئلے کے حل کے لئے گزشتہ کچھ دہائیوں کے دوران گجرات کی ریاستی سرکار کے ذریعہ کئے جانے والے اقدامات اور کوششوں کا تذکرہ کیا ۔ انہوں نے کہا کہ ہم گجرات میں ٹینکر راج کو اجازت نہ دینے کے موقف پر سختی کے ساتھ قائم رہے اور زبردست محنت اورکوششوں کے بعد سردار سروور باندھ سے گجرات کے عوام کو راحت نصیب ہوئی ۔انہوں نے شہریوں سے پانی کے ہرقطرے ، ہر بوند کو آئندہ نسلوں کے لئے بچانے کی اپیل کی ۔


    گجرات میں صحت کے شعبے میں ہونے والی انقلابی تبدیلیوں اورترقیات کی ستائش کرتے ہوئے کہا کہ گجرات میں کچھ برسوں کے دوران قائم کئے جانے والے اسپتالوں سے ریاست کے غریبوں کو زبردست فائدہ پہنچے گا۔ مرکزی سرکار کے ذریعہ شروع کی جانے والی آئشمان بھارت اسکیم غریبوں کے لئے معیاری اور کفائتی حفظان صحت خدمات کی فراہمی کو یقینی بنائے گی۔


    ایم ایس ایم ای کے شعبے میں فروغ کے لئے سرکار کی کوششوں پر روشنی ڈالتے ہوئے جناب نریندر مودی نے کہا کہ بآسانی دستیاب ہونے والے قرض کی سہولت اور جی ایس ٹی کی عوام دوست شرحوں سے جواں سال کاروباریوں کو زبردست فائدہ پہنچے گا۔ انہوں نے کہا کہ سرکار کے اقدامات کے نتیجے میں کاروبار کرنے کی آسانی کی درجہ بندی میں بہتری آئی ہے ۔مسلح افواج کی ستائش کرتے ہوئے وزیر اعظم نے کہا کہ پورے ملک کو ہمارے فوجیوں پر ناز ہے اور دہشت گردی کی وباکو بہر حال ختم کیا جانا چاہئے ۔


    ۰۰۰۰۰۰۰۰۰۰۰۰۰۰۰۰۰۰۰۰۰

    
    
    (Release ID: 1567289) Visitor Counter : 19
    
    
      Read this release in: Malayalam , Assamese , English , Marathi , Hindi , Bengali , Gujarati , Tamil , Kannada