      شہری ہوابازی کی وزارت

      ہوائی اڈوں پر غیر قانونی اسلحہ ، ممنوعہ اشیاء اور نقد و زر و جواہر کی نقل و حرکت کو روکنے کے لئے شہری ہوا بازی سیکورٹی بیورو کی ہدایات
      
      غیر کنٹرول شدہ ؍ ریموٹ ؍ غیر خدماتی ؍ ہوائی پٹی ؍ ایروڈرم ؍ ہیلی پیڈ ، پرائیویٹ ہوائی پٹی ؍
      واٹر ڈرومس وغیرہ پر جہازوں کی چیکنگ کے لئے خصوصی انتظامات متعارف کرائے گئے
      بی سی اے ایس کے افسران ان ہدایات پر عمل در آمد کے لئے سرپرائز چیکنگ کا اہتمام کیا کریں گے
      
      Posted On: 15 MAR 2019 7:38PM by PIB Delhi


    نئی دلّی ، 18 مارچ ؍بیورو آف سول ایوی ایشن ( بی سی اے ایس ) یعنی شہری ہوا بازی سیکورٹی بیورو نے ہوائی اڈوں پر غیر قانونی اسلحہ ؍ ممنوعہ اشیاء ، نقدی اور زر و جواہرات وغیرہ کی غیر قانونی نقل و حمل کو روکنے کے ضمن میں حفاظتی انتظامات کو مستحکم کرنے کے لئے تفصیلی ہدایات جاری کی ہیں ۔ یہ ہدایات آنے والے عام انتخابات 2019 کے لئے ماڈل ضابطہ اخلاق کا اعلان ہونے کے پس منظر میں جاری کی گئی ہیں ۔
    ان میں چند اہم ہدایات درج ذیل ہیں : -
    1 با قاعدہ کمرشیل ہوائی اڈوں پر حفاظتی اقدامات کو مستحکم کرنے کے علاوہ غیر کنٹرول شدہ ؍ ریموٹ ؍ غیر خدماتی ؍ ہوائی پٹی ؍ ایروڈرم ، ہیلی پیڈ ؍ پرائیویٹ ہوائی پٹی ؍ واٹر ڈروم وغیرہ پر اڑانوں کو چیک کرنے کے لئے خصوصی اقدامات متعارف کرائے گئے ہیں ۔
    2 ڈائرکٹوریٹ جنرل آف سول ایوی ایشن ( ڈی جی سی اے ) اور اے اے آئی ؍ اے ٹی سی ریاستی پولیس ، بی سی اے ایس اور انکم ٹیکس محکمے کے ان اڑانوں کے بارے میں پیشگی اطلاع دیں گے ۔
    3 ایئر ٹریفک کنٹرول ( اے ٹی سی ) نہ صرف شیڈولڑ کمرشیل اڑانوں کا ریکارڈ بلکہ پرائیویٹ ایئر کرافٹس یا ہیلی کاپٹروں کا ریکارڈ بھی ریاست کے چیف الیکٹورل افسر ( سی ای او ) اور ضلع کے ڈی ای او کے ساتھ جس میں ایئر پورٹ واقع ہے ، چارٹرڈ ایئر کرافٹ یا ہیلی کاپٹر کے سفر کا پلان ترجیحی طور پر آدھا گھنٹہ پہلے شیئر کر سکیں گے ۔
    4 ریاست کے ڈائرکٹر جنرل آف پولیس صاحبان الیکشن کمیشن کی جانب سے جاری ضابطہ اخلاق کی ہدایات کے مطابق ان اڑانوں کو چیک کرنے کے لئے پولیس عملہ تعینات کریں گے ۔
    5 تمام پرائیویٹ ایئر کرافٹ ؍ ہیلی کاپٹر وں کے آپریٹروں کو چاہئیے کہ وہ ان اڑانوں میں لے جائے جا رہے سامان ، سوٹ کیش وغیرہ کی تفصیلات سے ریاستوں کے سی ای او حضرات اور اضلاع کے ڈی ای او حضرات ، ریاستی پولیس اور محکمہ انکم ٹیکس کو با خبر کرائیں ۔
    6 ہوائی جہازوں کے ذریعہ نقد رقم کی نقل و حرکت پر سخت نظر رکھنے کے مقصد تمام ہوائی اڈوں پر انکم ٹیکس محکمہ اور سی آئی ایس ایف نگرانی کی سرگرمیوں کے لئے آپسی تعاون میں اضافہ کریں گے ۔ یہ قدامات سی آئی ایس ایف کی جانب سے کئے جا رہے اقدامات کے علاوہ ہیں ۔
    بی سی اے ایس کے افسران ان ہدایات پر عمل در آمد کی نگرانی کے لئے ہوائی اڈوں پر اچانک سر پرائز معائنوں کا اہتمام بھی کریں گے ۔

    ۔ ۔ ۔ ۔ ۔ ۔


    
    U . 1603

    
    
    (Release ID: 1568979) Visitor Counter : 1
    
    
      Read this release in: English , Hindi