      وزارت اطلاعات ونشریات

      جناب ارون جیٹلی نے وزیر اعظم کی منتخب تقریریں جو‘‘سب کا ساتھ، سب کا وکاس’’ کے عنوان سے ترتیب کی گئی کتاب کا اجراء کیا
      
      وزیر اعظم جناب نریندر مودی نے پوری دنیا میں دیر پا اثرات مرتب کئے ہیں : جناب ارون جیٹلی
      
      جس سادگی سے وزیر اعظم جناب نریندر مودی نے اپنے خیالات کا اظہار کای ہے، جس نے عوام کے ساتھ ان کے رشتہ کو مزید مستحکم کیا ہے: کرنل راجیہ وردھن راٹھور

      Posted On: 08 MAR 2019 3:49PM by PIB Delhi

    نئی دہلی،08 مارچ2019؍وزارت اطلاعات و نشریات کے نیشنل میڈیا سینٹر، نئی دہلی کے زیر اہتمام منعقدہ ایک تقریب میں آج خزانہ اور کارپوریٹ کے مرکزی وزیر جناب ارون جیٹلی کے ذریعے عزت مآب وزیر اعظم جناب نریندر مودی کی منتخب تقاریر کی ترتیب ‘‘سب کا ساتھ، سب کا وکاس’’ کا اجراء کیا گیا۔ اطلاعات و نشریات کے وزیر مملکت (آزادانہ چارج)، اور نوجوانوں کے امور نیز کھیل کے وزیر مملکت کرنل راجیہ وردھن راٹھور بھی اس موقع پر موجود تھے۔


    جناب ارون جیٹلی نے اس بات پر روشنی ڈالی کہ وزیر اعظم کو دوسری چیزوں کے ساتھ سیاسی تاریخ ، معیشت، غیر ملکی پالیسی، اسٹریٹیجک موضوعات سمیت وسیع ترین موضوعات پر اچھی گرفت ہے۔انہوں نے وزیر اعظم کی فوری طورپر سیکھنے کی بے پناہ صلاحیت جو ان کے صاف شفاف انداز فکر سے دوگنی ہوجاتی ہے، اس کی تعریف کی اس کی وجہ سے وہ بلاکسی رکاوٹ کے ساتھ وہ رواں طورپر تقریریں کرتے ہیں۔


    جناب جیٹلی نے مزید کہا کہ وزیر اعظم کی تقاریر نہ صرف ملک پر، بلکہ پوری دنیا پر دیر پا اثرات مرتب کرتی ہیں۔ انہوں نے مہاتماگاندھی، جناب اٹل بہاری واجپئی، جناب جگجیون رام اور اندرجیت گپتا سمیت ہندوستان کی حالیہ تاریخ کے چند عظیم مقررین کو یاد کیا، جن کی تقاریر ملک کی تاریخ اور احساس میں اب تک موجود ہے۔


    کرنل راجیہ وردھن راٹھو ر نے کہا کہ وزیر اعظم کی تقاریر کسی مسئلے کا عملی حل پیش کرتی ہیں، جو ان کی سادگی، انکساری اور زمین سے جڑے طرز زندگی سے ترغیب حاصل کرتی ہیں۔ انہوں نے مزید کہا کہ آسان زبان جس میں وزیر اعظم اپنے خیالات عوام کے سامنے پیش کرتے ہیں، وہ انہیں آج عوام کے ساتھ مزید جوڑتا ہے۔وسیع موضوعات کا احاطہ کرتے ہوئے ان کی تقاریر حکومت کی پالیسیوں اور ملک کے تمام شعبے سے تعلق رکھنے والے عوام تک پہنچنے کو ظاہر کرتی ہیں۔انہوں نے ان کی تقاریر کی ان پانچ جلدوں کو طلباء، محققین ، ماہرین اور صحافیوں کے لئے یکساں طورپر انسائیکلوپیڈا قرار دیا۔


    عالمی یوم خواتین کے موقع پر کرنل راٹھور نے خواتین کے ذریعے ادا کئے گئے کردار کو سلام کیا اور کہا کہ خواتین میں رحم دلی کے ساتھ ساتھ شدید آتش بیانی دونوں کی انوکھی صلاحیت موجود ہوتی ہے۔


    جناب امت کھرے نے تقاریر کے ان پانچوں جلدوں کی ادارت میں جناب کنچن گپتا کے ذریعے ادا کردہ کردار پر روشنی ڈالی۔ انہوں نے کہا کہ ان جلدوں میں موجود وزیر اعظم کی تقریر یں ملک کے روشن مستقبل کے لئے مثبت اور امید کا پیغام ہیں۔ا نہوں نے پبلی کیشن ڈویژن کی ڈائریکٹر جنرل ڈاکٹر سادھنا راؤت ، پبلی کشن ڈویژن کی ایڈیشنل ڈائریکٹر جنرل محترمہ وسودھا گپتا اور ان کی ٹیم کی ان پانچوں جلدوں کو شائع کرنے میں ان کی کڑی کوششوں کے لئے تعریف کی۔


    اس موقع پر حکومت ہند کے متعدد سیکریٹری، وزارت اطلاعات کے اعلیٰ حکام اور اس وزارت کے تحت میڈیا اکائیوں کے حکام بھی موجود تھے۔


    کتابوں کے بارے میں


    پانچ جلدوں میں پھیلی یہ کتاب وزارت اطلاعات و نشریات کے پبلی کیشن ڈویژن کے ذریعے ہندی اور انگریزی میں شائع کی گئی ہے۔ ان جلدوں میں سے ہر ایک کو پانچ حصوں میں درجہ بند کیا گیا ہے، جو اچھی حکمرانی ہندوستان کو اہل اور بہتر بنانے، اپنے بہادروں کا اعتراف کرنے ، اَن داتا کسانوں اور ہونہار سائنسدانوں سے متعلق وزیر اعظم کے خیالات اور نظریات کا احاطہ کرتے ہیں، جو عوام کو ساتھ لے کر ترقی اور امید کے راستے پر گامزن ہوتے ہیں اور پھر سےتازہ دم ہونے والے ہندوستان کا پیغام عالمی برادری کو دیتے ہیں۔


    یہ کتابیں وزیر اعظم کے اس خواب کا مظہر ہے، جس میں ملک کے تمام شہریوں کو ایک کے طورپر دیکھا جارہا ہے اور سب کو ساتھ لے کر ترقی کی راہ پر گامزن کرتا ہے۔


    یہ کتابیں پبلی کیشن ڈویژن کے سیلس کاؤنٹر اور سوچنا بھون، سی جی او کمپلیکس ،نئی دہلی کی بُک گیلری میں دستیاب ہوں گی۔ انہیں بھارت کوش ای- پے مینٹ گیٹ وے کی وساطت سے آل لائن بھی خریدا جاسکتا ہے۔ یہ ایما زون اور گوگل پلے پر ای-بُکس کے طورپر بھی دستیاب ہوں گی۔


    م ن۔ش س۔ن ع


    U: 1500

    
    
    (Release ID: 1568355) Visitor Counter : 7
    
    
      Read this release in: Hindi , English , Marathi , Bengali