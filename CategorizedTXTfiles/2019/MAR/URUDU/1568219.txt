      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر کی سطح آب میں چار فیصد کمی
      Posted On: 08 MAR 2019 10:46AM by PIB Delhi


    نئیدہلی 08 مارچ ۔ملک کے 91 بڑے آبی ذخائر میں سات مار چ 2019 کو ختم ہونےوالے ہفتہ میں 58.723 بی سی ایم پانی موجود تھا ،جو ان آبی ذخائر میں پانی جمع کرنے کے 36فیصد کے بقدر ہے ، جبکہ 28فروری 2019 کو ختم ہونے والے ہفتہ میں ان ذخائر میں جمع پانی ان کی کل گنجائش کے 40فیصد کے بقدر تھا۔اس کے ساتھ ہی 07مارچ 2019 کو ختم ہونے والے ہفتہ کے دوران ان آبی ذخائر میں جمع پانی پچھلے سال کے مقابلے 107 فیصد اور پچھلے دس برس کی اسی مدت کے اوسط کے مقابلے 99فیصد تھا۔ ان 99 بڑے آبی ذخائر میں 161.993 بی سی ایم پانی جمع کرنے کی گنجائش ہے، جو ان میں پانی ذخیرہ کرنے کی 257.812 بی سی ایم کے 63فیصد کے بقدر ہے ۔ان 91 بڑے آبی ذخائر میں سے 37 میں 60 میگاواٹ سے زائد پن بجلی پیداکرنے کی صلاحیت موجود ہے ۔


    پانی کے ذخیرے کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش ، پنجاب اور راجستھا ن کی ریاستیں شامل ہیں۔ان ریاستوں میں 6 بڑے آبی ذخائر واقع ہیں ۔ سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ان آبی ذخائر میں پانی جمع کرنے کی کل گنجائش 18.01 بی سی ایم ہے۔ سردست ان آبی ذخائر میں 9.63 بی سی ایم پانی موجود ہے ، جو ان میں پانی جمع کرنے کی کل گنجائش کے 53 فیصد کے بقدر ہے ۔پچھلے سال کی اسی مدت کے دوران ان آبی ذخائر میں ان کی کل گنجائش کے 29 فیصد کے بقدر پانی موجود تھا اور پچھلے دس برس کی اسی مدت کے اوسط کے مقابلے 32 فیصد پانی موجودتھا ۔اس طرح ان آبی ذخائر میں اس سال جمع پانی کی صورتحال پچھلے سال کے مقابلے بہتر اور پچھلے دس برسوں کی اسی مدت کے مقابلے بھی بہتر ہے۔


    مشرقی خطہ :


    ملک کے مشرقی خطے میں جھارکھنڈ ،اوڈیشہ ، مغربی بنگال اور تریپورہ کی ریاستیں شامل ہیں۔ ان ریاستوں می 15 بڑے آبی ذخائر واقع ہیں۔سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ ان آبی ذخائر میں 18.83 بی سی ایم پانی جمع کیا جاسکتا ہے ۔ سردست ان آبی ذخائر میں 9.46 بی سی ایم پانی موجود ہے ،جو ان میں پانی جمع کرنے کی کل گنجائش کے 50 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں پانی جمع کرنے کی کل گنجائش کے 56 فیصد کے بقد ر پانی موجود تھا اور پچھلے دس برس کی اسی مدت کے اوسط کے مقابلے ان آبی ذخائر میں جمع پانی کی مقدار 49 فیصد تھی۔اس طرح پچھلے سال کے مقابلے اس سال ان آبی ذخائر میں جمع پانی کی مقدار کم ہے لیکن پچھلے دس برس کی اسی مدت کے مقابلے بہتر ہے ۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں شامل ہیں۔ ان ریاستوں میں 27 بڑے آبی ذخائر واقع ہیں ۔سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ان آبی ذخائر میں کل 31.26 بی سی ایم پانی جمع کیا جاسکتا ہے ۔ سردست ان آبی ذخائر میں 8.01بی سی ایم پانی موجود ہے ۔جو ان میں جمع پانی کی مقدار ان کی کل گنجائش کے 26فیصدکے بقدرہے۔پچھلے سال کی اسی مدت کے دوران ان آبی ذخائر میں جمع پانی کی مقدار ان میں پانی جمع کرنے کی کل گنجائش کے 37 فیصد کے بقدرتھی جبکہ پچھلے دس برس کی اسی مدت کے اوسط کے مقابلے ان میں پانی جمع کرنے کی مقدار 40 فیصد کے بقدر تھی ۔اس طرح ان آبی ذخائر میں جمع پانی کی مقدار پچھلے سال کی اسی مدت کے مقابلے کم اور پچھلے دس برس کی اسی مدت کے اوسط کے مقابلے بھی کم رہی ہے۔


    وسطی خطہ :


    ملک کے وسطی خطے میں اترپردیش ، اتراکھنڈ ،مدھیہ پردیش اور چھتیس گڑھ کی ریاستیں شامل ہیں ۔ان ریاستوں میں بارہ بڑے آبی ذخائر موجود ہیں ۔سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ان آبی ذخائر میں کل 42.30 بی سی ایم پانی جمع کیا جاسکتا ہے ۔ سردست ان آبی ذخائر میں 16.94 بی سی ایم پانی موجود ہے ، جو ان میں پانی جمع کرنے کی کل گنجائش کے 40 فیصد کے بقدرہے۔پچھلے دس برس کی اسی مدت کے دوران ان آبی ذخائر میں پانی جمع کرنے کی کل گنجائش کے 34 فیصد کے بقدر پانی موجود تھا اور پچھلے دس برس کی مدت کے اوسط کے مقابلے 39 فیصد پانی موجود تھا۔اس طرح ان آبی ذخائر میں جمع پانی کی صورتحال پچھلے سال کے مقابلے بہتر اور پچھلے دس برس کی اسی مدت کے مقابلے بھی بہتر ہے ۔


    جنوبی خطہ :


    ملک کے جنوبی خطے میں آندھر ا پردیش او ر تلنگانہ اے پی اینڈ ٹی جی (دونوں ریاستوں کے دو مشترکہ منصوبے ) کرناٹک ، کیرل اور تامل ناڈو کی ریاستیں شامل ہیں۔ ان ریاستوں میں 31 بڑے آبی ذخائر واقع ہیں۔سینٹرل واٹر کمیشن ان آبی ذخائر میں جمع پانی کی صورتحال پر نظر رکھتا ہے۔ان آبی ذخائر میں کل51.59 بی سی ایم پانی جمع کیا جاسکتا ہے۔سردست ان آبی ذخائر میں 14.69 بی سی ایم پانی موجود ہے ، جو ان میں پانی جمع کرنے کی کل گنجائش کے 28 فیصد کے بقدر ہے ۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی کل گنجائش کے 25 فیصد کے بقدر تھی۔ جبکہ پچھلے دس برس کی اسی مدت کے اوسط میں 30 فیصد کے بقدر تھی ۔اس طرح جاری سال کے دوران ان آبی ذخائر میں جمع پانی کی صورتحال پچھلے سا ل کے مقابلے بہتر اور پچھلے دس برس کی اسی مدت کے اوسط کے مقابلے کم ہے ۔


    ہماچل پردیش ،پنجاب ،اتراکھنڈ ،مدھیہ پردیش ،چھتیس گڑھ ، کرناٹک اور تامل ناڈو کے آبی ذخائر میں جمع پانی کی مقدار پچھلے سا ل کے مقابلے بہتر ہے جبکہ اے پی اینڈ ٹی جی (دو ریاستوں کے دو مشترکہ منصوبے ) کے آبی ذخائر میں جمع پانی کی مقدار پچھلے سال کے مقابلے برابر رہی ہے ۔ جبکہ راجستھان ، جھارکھنڈ ،اوڈیشہ ، مغربی بنگال ،تریپورہ ، گجرات ، مہاراشٹر ،آندھرا پردیش ،تلنگانہ اور کیرل کے آبی ذخائر میں جاری سال کے دوران جمع پانی کی مقدار پچھلے سا ل کے مقابلے کم رہی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1 487

    
    
    (Release ID: 1568219) Visitor Counter : 9
    
    
      Read this release in: English , Hindi , Marathi