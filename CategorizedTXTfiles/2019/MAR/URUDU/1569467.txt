      خلا ء کا محکمہ

      اسرو کی جانب سے ینگ سائنٹسٹ پروگرام ( یوویکا ) میں شرکت کے لئے آن لائن رجسٹریشن
      Posted On: 25 MAR 2019 7:59PM by PIB Delhi


    
    نئی دلّی ، 26 مارچ ؍خلائی تحقیق کی بھارتی تنظیم یعنی انڈین اسپیس ریسرچ آرگنائزیشن ( اسرو ) نے اسکولی بچوں کے لئے رواں سال سے ’’ ینگ سائنٹسٹ پروگرام ‘‘ یعنی ’’ یووا وگیانی کاریہ کرم ( یوویکا )‘‘ شروع کیا ہے ۔اس پروگرام کا ابتدائی مقصد نو عمر بچوں میں خلائی سرگرمیوں سے متعلق شعبوں مثلاًخلائی تکنالوجی ، خلائی سائنس اور خلائی ایپلی کیشنس میں دل چسپی کو جلا بخشنا ہے ۔ اسرو نے اس پروگرام کو ’’ کیچ دیم ینگ ‘‘ کا عنوان دیا ہے ۔ موسم گرما کی تعطیلات کے دوران دو ہفتے کی مدت کے اس رہائشی تربیتی پروگرام کے لئے سی بی ایس ای اور آئی سی ایس ای نصاب تعلیم کا احاطہ کرنے والی ہر ریاست ؍ مرکز کے زیر انتظام علاقے کے فی ریاست تین طلباء منتخب کئے جانے کی تجویز ہے ۔ وہ طلباء جنہوں نے ابھی نویں جماعت مکمل کی ہے ( تعلیمی سال 2018-19 ) اور دسویں جماعت میں شمولیت کے منتظر ہیں ( یا وہ جنہوں نے ابھی دسویں جماعت شروع کی ہے ) اس پروگرام کے لئے صاحب لیاقت یا مستحق ہوں گے ۔ پروگرام کے لئے انتخاب آٹھویں اسٹینڈرڈ کے نمبروں کی بنیاد پر طے کیا جائے گا ۔ مختلف ریاستوں سے پروگرام کے لئے چند ایک نشستیں ابھی خالی ہیں ۔ خواہش مند طلباء 25 مارچ ، 2019 ( 1800 بجے ) سے 03 اپریل ، 2019 ( 1800 بجے ) تک آن لائن رجسٹریشن کرا سکتے ہیں ۔ یہ انتخاب تعلیمی کار کردگی اور غیر نصابی سرگرمیوں کی بنیاد پر کیا جائے گا ۔ دیہی علاقوں کے طلباء کو انتخاب کے معیار میں خصوصی اہمیت دی جائے گی ۔ ہر ریاست سے منتخب طلباء کی عبوری فہرست کا اعلان 06 اپریل ، 2019 کو کر دیا جائے گا ۔ عبوری طور پر منتخب طلباء سے ضروری دستیاویزات اسرو کو بذریعہ ای میل ارسال کرنے کی درخواست کی جائے گی ۔ اس ای میل آئی ڈی کے بارے میں منتخب طلباء کو مطلع کر دیا جائے گا ۔ متعلقہ اسناد کی تصدیق کے بعد حتمی فہرست 13 اپریل ، 2019 کو جاری کر دی جائے گی ۔ یہ پروگرام مئی ، 2019 کے دوسرے نصف کے دوران اسرو کے چار مراکز پر شروع کئے جانے کا منصوبہ بنایا گیا ہے ۔ مزید معلومات کے لئے www.isro.gov.in پر لاگ آن کیا جا سکتا ہے ۔
    آن لائن رجسٹریشن کے لئے http://yuvika.isro.in/yuvika/ پر رابطہ قائم کریں ۔
    ۔ ۔ ۔ ۔ ۔ ۔
    U . 1670
    

    
    (Release ID: 1569467) Visitor Counter : 6
    
    
      Read this release in: English , Hindi , Bengali