      وزارت دفاع

      این ایف ایف یو ؍ این ایف یو کے بارے میں حکومت کی شبیہ خراب کرنے والی میڈیا رپورٹیں
      Posted On: 25 MAR 2019 7:46PM by PIB Delhi


    
    نئی دلّی ، 26 مارچ ؍میڈیا کا ایک طبقہ مسلح افواج کے سلسلے میں این ایف ایف یو ؍ این ایف یو کے بارے میں دانستہ طور پر غلط فہمی پیدا کرنے کی کوشش کر رہا ہے حالانکہ یہ معاملہ ابھی عدالت عالیہ میں زیر غور ہے ۔ سرکاری اہلکاروں پر بے بنیاد چھوٹے بیانات کے ذریعہ دباؤ ڈالنا انتہائی قابل مذمت امر ہے ۔ طویل مدتی متنازعہ پالیسیوں اور وسیع نتائج کے طور پر دو فریقوں کے درمیان مصالحت یا معاہدہ آسان کام نہیں ہے بلکہ ایک فریق کے ساتھ بھی ۔ اس طرح کے معاملات پر جوڈیشیل کورٹ میں آراضی قوانین کے مطابق بحث کی جاتی ہے ۔ اس معاملے میں اپنے فرائض منصبی انجام دے رہے، حکومت ہند کے مجاز نمائندوں کو انفرادی طور پر بر سر عام نشانہ نہیں بنایا جانا چاہئیے ۔ اس معاملے میں عام لوگوں کو گمراہ کرنے کی غرض سے میڈیا میں حقائق کو توڑ مروڑ کر پیش کیا گیا ہے ۔ اوّل یہ کہ مسلح افواج کے لئے مرکزی تنخواہ کمیشن کی جانب سے این ایف ایف یو ؍ این ایف کی سفارشات کا غلط طور پر حوالہ دیا گیا ہے ۔ دوئم یہ کہ اس معاملے میں حکومت ہند خود فریق دوئم ہے ۔ موجودہ معاملے میں عدالتی نظر ثانی کا راستہ حکومت ہند کی موجودہ پالیسیوں اور فیصلوں کے مطابق لیا گیا تھا ۔ میڈیا میں چند حقائق کو توڑ مروڑ کر پیش کیا گیا ہے تاکہ غیر مسلح برادری اور عوام الناس کو گمراہ کیا جاسکے ۔ پہلی بات یہ ہے کہ مرکزی تنخواہ کمیشن کو غلط طریقے سے این ایف ایف یو کے بارے میں مورد الزام ٹھہرایا گیا ہے ۔ دوسری بات یہ کہ وردی پوش برادری کی شبیہ خراب کرنے کی غرض سے اسے ’’ عالی شان مکانات ‘‘ میں مقیم بتایا گیا ہے جبکہ فوجی برادری کو جن سختیوں کا سامنا کرنا پڑتا ہے وہ اظہر من الشمس ہیں ا ور حکومت سمیت ہر کس و نا کس اس انداز حیات کا ادراک رکھتا ہے اور اس کا احترام کرتا ہے ۔ سرکاری وکیل نے صرف ساتویں تنخواہ کمیشن کی سفارشات پڑھ کر سنائی ہیں جو عدالت عالیہ کی جاری بحث کا حصہ ہیں ۔ تیسری بات یہ ہے کہ اس شاخسانے کے ذمہ داران نے عدالت میں حکومت ہند کی نمائندگی کرنے والے وردی پوش فرد کو بھی نہیں بخشا ہے جس کا اس مقدمے سے کوئی لینا دینا نہیں ہے ۔ چوتھی بات یہ ہے کہ تاخیر حکومت ہند کی جانب سے نہیں ہوئی ہے جبکہ عدالت عالیہ نے حکومت ہند سے بقیہ عرضی گزاران کو بھی نوٹس جاری کرنے کی ہدایت کی ہے تاکہ وہ لوگ بھی اپنا موقف عدالت کے رو برو رکھ سکیں ۔
    وزارت ددفاع تمام متعلقہ افراد سے درخواست کرتی ہے کہ وہ عدالت میں قانونی ضوابط کے تقاضوں کو حسب معمول مکمل ہونے دیں ۔ اس امر کا اعادہ مقصود ہے کہ حکومت اپنی وردی پوش برادری کے ساتھ کندھے سے کندھا ملا کر کھڑی ہے اور ان کا حوصلہ بلند بنائے رکھنے اور عملی اثر انگیزی بر قرار رکھنے کی امین ہے ۔
    ۔ ۔ ۔ ۔ ۔ ۔
    U . 1671
    

    
    (Release ID: 1569469) Visitor Counter : 4
    
    
      Read this release in: English , Hindi