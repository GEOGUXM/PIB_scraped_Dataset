      نائب صدر جمہوریہ ہند کا سکریٹریٹ

      دہشت گردی کی لعنت کاخاتمہ کریں، ماحولیاتی تبدیلی سے نمٹیں، سماجی عدم مساوات کو دور کریں، ایک پرامن، ہم آہنگ اور خوشحال قوم کی تعمیر کے لیے غربت کو دور کریں: نائب صدر جمہوریہ
      
      امیدواروں اور پارٹیوں سے پیشرفت اور کارکردگی کی رپورٹوں کا مطالبہ کریں؛ امیدواروں کا انتخاب کردار، لیاقت، صلاحیت اور طرز عمل کی بنیاد پر کریں؛ یونیورسٹی کی جانب سے امن کے لیے ڈاکٹریٹ کی اعزازی ڈگری دینا، امن وہم آہنگی کےہندوستانی اقدار کی عالمی شناخت ہے؛
      صدر جمہوریہ کا دوستوں اور بہی خواہوں کے ذریعہ منعقدہ استقبالیہ تقریب سے خطاب
      Posted On: 31 MAR 2019 4:35PM by PIB Delhi


    نئی دہلی، 31 /مارچ نائب صدر جمہوریہ ہند جناب ایم وینکیا نائیڈو نے ایک پُرامن، ہم آہنگ اور خوشحال قوم کی تعمیر کی غرض سے دہشت گردی کی لعنت کے خاتمے، ماحولیاتی تبدیلی سے نمٹنے اور سماجی عدم مساوات دور کرنے ، غربت ختم کرنے اور شہری ودیہی فرق کم کرنے کے لیے ٹھوس کوشش کرنے کی اپیل کی۔


    نائب صدر جمہوریہ کے احباب اور بہی خواہوں کی جانب سے آج وشاکھاپٹنم میں منعقدہ ایک تقریب سے خطاب کرتے ہوئے انھوں نے کہا کہ کسی قوم کی ترقی کے لیے امن ناگزیر ہے۔ یہ تقریب قانون کی حکمرانی، جمہوریت، پائیدار ترقی اور امن کے تئیں ان کی خدمات کے لیے کوسٹا ریکا کی پیس یونیورسٹی کے ذریعہ انھیں ڈاکٹر آنرس کاؤسا کی ڈگری نوازے جانے کے بعد منعقد کی گئی۔ انھوں نے کہا کہ کسی بھی تصادم سے خطے کی ترقی میں رکاوٹ آتی ہے۔


    نائب صدر جمہوریہ نے کہا کہ ہر شہری کی ذمہ داری ہے کہ وہ اس بات کو یقینی بنائے کہ کسی بھی صورت میں ہمارے ملک کی سماجی آہنگی میں خلل نہ آئے۔ انھوں نے میڈیا سے اپیل کی کہ وہ پارٹیوں اور امیدواروں کی کارکردگی کا تجزیہ کریں اور لوگوں کے سامنے اس کی پیشرفت کی رپورٹ پیش کریں تاکہ لوگ اپنے انتخاب کے تئیں بیدار رہیں۔ انھوں نے کہا کہ لوگوں کو بھی امیدواروں اور پارٹیوں سے جوابدہی اور کارکردگی کی رپورٹ طلب کرنی چاہیے۔


    سیاستدانوں کے ایک پارٹی سے دوسرے پارٹی میں جانے کے رجحان کا حوالہ دیتے ہوئے انھوں نے کہا کہ لوگوں کو چاہیے کہ وہ ایسے نمائندوں کا انتخاب کریں جو اعلیٰ کردار، لیاقت، صلاحیت اور طرز عمل کے حامل ہوں۔


    اپنے حق رائے دہی کا استعمال کرنے کی اپیل کرتے ہوئے جناب نائیڈو نے کہا کہ ووٹ دینا صرف ایک حق ہی نہیں ہے بلکہ ایک ایسی ذمہ داری ہے جسےآئین کے معماروں نے اپنی شہریوں کو سونپی ہے۔


    نائب صدر جمہوریہ نے کہا کہ ہندوستان ہمیشہ سے امن کا علمبردار رہا ہے اور ‘‘پوری دنیا ایک کنبہ ہے’’ کے فلسفہ میں یقین کرتا ہے۔ انھوں نے کہا کہ ہندوستان زمانہ قدیم سے امن اور اہنسا کے حمایتی کے طور پر ہمیشہ دنیا بھر کے لوگوں اور ملکوں کے ساتھ خوشگوار تعلقات کا خواہاں رہا ہے۔


    ڈاکٹریٹ کی اعزازی ڈگری دیئے جانے پر نائب صدر جمہوریہ نے کہا کہ یہ اعزاز ایک فرد کے لیے نہیں ہے بلکہ ہندوستانی فلسفے میں جاگزیں امن وآہنگی کے ہندوستان کے قدیم اقدار کی عالمی شناخت کی عکاسی ہے۔


    انھوں نے محسوس کیا کہ انھیں یہ اعزازی ڈگری ایسے وقت میں دی گئی ہے جب گاندھی جی کی 150ویں سالگرہ منائی جارہی ہے، گاندھی جی نے دنیا کو اہنسا کی طاقت کا احساس کرایا۔ نائب صدر جمہوریہ نے کہا کہ کسی بھی ملک کی ترقی کے لیے امن ناگزیر ہے۔ کسی بھی نوعیت کا تصادم خطے میں ترقی کے امکانات کی راہ میں رکاوٹ پیدا کرتا ہے۔


    انھوں نے کہا کہ ہندوستان سرحد پار دہشت گردی کی لعنت کا شکار رہا ہے۔انھوں نے کہا کہ دہشت گردی سے نمٹنے کے لیے کبھی نرمی سے پیش نہیں آنا چاہیے۔ انھو ں نے دہشت گردی کے خاتمے اور اِسے جڑ سے اکھاڑ پھینکنے کے لیے عالمی برادری سے متحد ہونے کی اپیل کی۔


    نائب صدر جمہوریہ نے کہا کہ اقوام متحدہ کو ہندوستان کی جانب سے تجویز کی گئی بین الاقوامی دہشت گردی سے متعلق جامع کنوینشن پر جلد از جلد غور وخوض کرنا چاہیے اور دہشت گردی کو بڑھاوا دینے کے خلاف کارروائی کی جانی چاہیے۔ ہمیں ایسے لوگوں کو آشکار کرنے کی ضرورت ہے جو ریاستی پالیسی کے تحت دہشت گردی کو فروغ دیتے ہیں اور ان کی امداد روک دی جانی چاہیے۔


    نائب صدر جمہوریہ نے سبھی شہریوں سے اپیل کی کہ وہ ماحولیات کے تحفظ، آلودگی میں کمی، آبی تحفظ کے فروغ کے لیے کوششیں کریں اور اس بات کو یقینی بنائیں کہ ترقیاتی عمل ،قدرتی وسائل کی راہ میں رکاوٹ نہ بنے۔


    U. No. 1739

    
    
    (Release ID: 1569896) Visitor Counter : 6
    
    
      Read this release in: English , Hindi