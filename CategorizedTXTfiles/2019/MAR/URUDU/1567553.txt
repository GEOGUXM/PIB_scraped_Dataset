      امور داخلہ کی وزارت

      وزیر داخلہ سی اے پی ایف ، سی پی او اور دلّی پولیس کے متعدد رہائشی کمپلیکس اور دفتر کی عمارتوں کا افتتاح اور سنگِ بنیاد رکھیں گے
      Posted On: 05 MAR 2019 4:42PM by PIB Delhi


    نئی دہلی، 05 مارچ / مرکزی وزیر داخلہ جناب راج ناتھ سنگھ کل یہاں منعقد ہونےوالی ایک تقریب میں سنٹرل آرمڈ پولیس فورسز ( بی ایس ایف ، سی آر پی ایف ، سی آئی ایس ایف ، آئی ٹی بی پی اور ایس ایس بی ) ، دلّی پولیس اور دیگر مرکزی پولیس آرگنائزیشن ( لینڈ پورٹس اتھارٹی آف انڈیا ، این ڈی آر ایف اور سینٹرل فارینسک سائنس لیباریٹری ) کے 28 بڑے بنیادی ڈھانچہ جاتی پروجیکٹوں کا افتتاح کریں گے ۔ وہ ایل پی اے آئی کے تین بنیادی ڈھانچہ جاتی پروجیکٹوں کا سنگِ بنیاد بھی رکھیں گے ۔ ان پروجیکٹوں میں 71 غیر رہائشی عمارتیں ، 5283 رہائشی کوارٹر اور 34 بارکس شامل ہیں ۔ ان کی کل تعمیری لاگت 1895.28 کروڑ روپئے ہے اور یہ 17 ریاستوں یعنی آسام ، کیرلا ، دلّی ، اتر پردیش ، تمل ناڈو ، آندھرا پردیش ، مہاراشٹر ، تری پورہ ، بہار ، جھار کھنڈ ، مدھیہ پردیش ، چھتیس گڑھ ، اڈیشہ ، تیلنگانہ ، راجستھان ، ہریانہ اور اترا کھنڈ میں پھیلی ہوئی ہیں ۔


    حکومت نے سی اے پی ایف کی صلاحیت میں اضافے کے لئے متعدد اقدامات کئے ہیں ۔ صرف گذشتہ پانچ برسوں کے دوران سی اے پی ایف کے 1773 بنیادی ڈھانچہ جاتی پروجیکٹوں کو منظوری دی گئی ہے ، جن پر کل 12060 کروڑ روپئے کا خرچ آئے گا ۔ ان میں سے 992 پروجیکٹ ، جن کی کل مالیت 4368.93 کروڑ روپئے ہے ، مکمل ہو گئے ہیں ۔ باقی ماندہ پروجیکٹ تعمیر کے مختلف مراحل میں ہیں اور یہ آئندہ دو سے تین سال کے اندر مکمل ہو جائیں گے ۔ زیرِ تعمیر رہائشی پروجیکٹوں کی تکمیل کے ساتھ سی اے پی ایف کی ہاؤسنگ کی اطمینان بخش سطح 39.04 فی صد سے بڑھ کر 48.30 فی صد ہو جائے گی ۔ یہ اتھارئزڈ رہائشی اکائیوں کے مقابلے میں ہیں ۔


    گذشتہ پانچ برسوں کے دوران دلّی پولیس کے بنیادی ڈھانچہ جاتی پروجیکٹوں کے لئے 1364.60 کروڑ روپئے کی رقم مختص کی گئی ہے ۔ 35 پروجیکٹ ، جن میں 21 پولیس اسٹیشن ، 10 پولیس پوسٹ ، 2 ڈی سی پی دفاتر ، 1 ضلع لائن اور 1066 رہائشی کوارٹروں کا ایک ہاؤسنگ پروجیکٹ شامل ہیں ، جن کا کام مکمل ہو چکا ہے ۔ دلّی پولیس کے دو پروجیکٹوں کا کل کونڈلی اور بدر پور میں افتتاح ہو گا ، جن میں پولیس لائن ، ایک پولیس اسٹیشن اور 150 اسٹاف کوارٹر شامل ہیں ۔ حکومت نے دلّی پولیس کے لئے ڈی ڈی اے سے 200 ایم آئی جی اور 582 ایل آئی جی فلیٹوں کی خریداری کو بھی منظوری دی ہے ۔ اس کے علاوہ ، 12 پروجیکٹ ، جن میں 4 پولیس اسٹیشن ، 2 ڈی سی پی دفاتر ، 1 پولیس لائن اور 4 ہاؤسنگ پروجیکٹ ( 939 رہائشی کوارٹر ) اور 58 بارک ہیں ، جن کی تعمیر آئندہ دو برسوں کے دوران مکمل ہو جائے گی ۔ ان پروجیکٹوں کی تکمیل کے ساتھ دلّی پولیس اپنے فیلڈ اسٹاف کو بہتر دفتر ، رہائش کی جگہ اور عملی سہولیات بہم پہنچانے کے قابل ہو جائے گی ۔


    سرحدی بنیادی ڈھانچے کو بڑھانے کے لئے ریاستِ بہار میں ہند – نیپال سرحد پر رکسول اور جوگ بنی میں دو مربوط چیک پوسٹ ( آئی سی پی ) ، 221.88 کروڑ روپئے کی لاگت سے لینڈ پورٹس اتھارٹی آف انڈیا کی ذریعے تیار کیا گیا ہے ۔ مرکزی وزیر داخلہ ہند – نیپال اور ہند – بنگلہ دیش سرحدوں پر تعینات بارڈر گارڈنگ فورسز کو رہائش کی سہولت مہیاکرانے کے لئے 66.35 کرو ڑروپئے کی لاگت سے 3 تعمیراتی کاموں کا سنگِ بنیاد بھی رکھیں گے ۔


    این ڈی آر ایف پروجیکٹ کے پہلے مرحلے میں 99.36 کروڑ روپئے کی لاگت سے غازی آباد میں اس کی 8 ویں بٹالین کے لئے دفاتر اور تربیتی بنیادی ڈھانچہ ، بارک اور 16 رہائشی کوارٹر تعمیر کئے جائیں گے ۔ بھوپال اور گواہاٹی میں 105.79 کروڑ روپئے کی لاگت سے دو سینٹرل فارینسک سائنس لیباریٹریز ( سی ایف ایس ایل ) تعمیر کئے گئے ہیں ۔


    یہ پروجیکٹ مختلف ریاستوں میں واقع ہیں ، جو حسب ذیل ہیں :

                                                                                        
نمبر شمار  ریاستوں کے نام  پروجیکٹوں کی تعداد  مقام                                     
                                                                                        
                                                                                        
                                                                                        
1          آسام            01                  گواہاٹی                                  
                                                                                        
                                                                                        
                                                                                        
2          کیرلا           01                  نداپورم                                  
                                                                                        
                                                                                        
                                                                                        
3          دلّی            04                  چھاولا ، کونڈلی ، بدر پور اور جھرودا کلاں
                                                                                        
                                                                                        
                                                                                        
4          اتر پردیش       03                  پریاگ راج ، مہاراج گنج ، غازی آباد       
                                                                                        
                                                                                        
                                                                                        
5          تمل ناڈو        02                  شیو گنگائی (02)                          
                                                                                        
                                                                                        
                                                                                        
6          آندھرا پردیش    01                  چتور                                     
                                                                                        
                                                                                        
                                                                                        
7          مہاراشٹر        01                  ہنگولی                                   
                                                                                        
                                                                                        
                                                                                        
8          تری پورہ        01                  اگرتلہ                                   
                                                                                        
                                                                                        
                                                                                        
9          بہار            05                  جوگ بنی ( 02 ) ، رکسول ( 02 ) اور سوپول  
                                                                                        
                                                                                        
                                                                                        
10         جھار کھنڈ       01                  جمشید پور                                
                                                                                        
                                                                                        
                                                                                        
11         مدھیہ پردیش     05                  بھوپل ( 02 ) ، نیمچ ( 02 ) اور گوالیار   
                                                                                        
                                                                                        
                                                                                        
12         چھتیس گڑھ       01                  بلاسپور                                  
                                                                                        
                                                                                        
                                                                                        
13         اڈیشہ           01                  بھوبنیشور                                
                                                                                        
                                                                                        
                                                                                        
14         تیلنگانہ        01                  رنگا ریڈی                                
                                                                                        
                                                                                        
                                                                                        
15         راجستھان        01                  جودھپور                                  
                                                                                        
                                                                                        
                                                                                        
16         ہریانہ          01                  گرو گرام                                 
                                                                                        
                                                                                        
                                                                                        
17         اترا کھنڈ       01                  کاٹھ گودام                               
                                                                                        
                                                                                        
                                                                                        
           میزان           31                                                           
                                                                                        
                                                                                        

    ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔


    U. No. 1392

    
    
    (Release ID: 1567553) Visitor Counter : 4
    
    
      Read this release in: English , Hindi