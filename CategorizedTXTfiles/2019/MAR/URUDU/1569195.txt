      بھارتی چناؤ کمیشن

      ای سی آئی نے مہاراشٹر اور تمل ناڈو میں چناؤ اخراجات پر نظر رکھنے کے لئے خصوصی مشاہدین کی تقرری کی
      Posted On: 19 MAR 2019 10:03PM by PIB Delhi


    نئی دہلی، 20 مارچ/الیکشن کمیشن آف انڈیا( ای سی آئی) نے دو ممتاز سابق سول سروینٹس جناب شیلیندر ہانڈا اور محترمہ مدھو مہاجن کو آئندہ لوک سبھا انتخابات کے لئے خصوصی اخراجات مشاہدین کی حیثیت سے تقرری کی ہے۔ سابق آئی آر ایس( 1980 ) جناب شیلیندر ہانڈا کی تقرری مہاراشٹر میں کی گئی ہے، جبکہ سابق آئی آر ایس( 1982 ) محترمہ مدھو مہاجن کو تمل ناڈو میں تعینات کیا گیا ہے۔ ان دونوں افسران کے پاس انکم ٹیکس محکمہ کے تحقیقاتی شعبے میں کام کرنے کاوسیع تجربہ ہے اور انہوں نے پیچیدہ معاملات میں کامیابی کے ساتھ ٹیکس چوری کی تلاشی اور ضبطی کارروائیوں کی نگرانی کی ہے۔


    یہ خصوصی مشاہدین انتخابی مشینری کے ذریعہ کئے جارہے کاموں کی نگرانی کریں گے۔ علاوہ ازیں وہ انٹلی جنس کی جانب سے موصول ہونے والی اطلاعات کی بنیاد پر،نیز سی۔ ویجیل اور ووٹر ہیلپ لائن نمبر 1950 کے ذریعہ انتخابی عمل کو بگاڑنے کے لئے ووٹروں میں نقدی رقومات ،شراب اور مفت اشیاء کی تقسیم کے ذریعہ ووٹروں کو راغب کرنے کی کوشش میں مصروف ان تمام افراد/ اداروں/پارٹیوں کے خلاف موصولہ شکایات پر ٹھوس اورموثر کارروائیوں کو یقینی بنائیں گے۔


    **********


    (م ن ۔ م ع ۔ ر ض۔ 20-03.2019 )


    U – 1631

    
    
    (Release ID: 1569195) Visitor Counter : 2
    
    
      Read this release in: Hindi , English , Marathi