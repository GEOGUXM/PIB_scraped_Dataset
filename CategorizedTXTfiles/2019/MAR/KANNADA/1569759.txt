      ಚುನಾವಣಾ ಆಯೋಗ

      ಭಾರತದ ಚುನಾವಣಾ ಆಯೋಗದಿಂದ ಆಂಧ್ರ ಪ್ರದೇಶ, ಅರುಣಾಚಲ ಪ್ರದೇಶ, ಗುಜರಾತ್, ಕರ್ನಾಟಕ, ನಾಗಾಲ್ಯಾಂಡ್ ಮತ್ತು ತೆಲಂಗಾಣ ರಾಜ್ಯಗಳಿಗೆ ವಿಶೇಷ ವೆಚ್ಚ ವೀಕ್ಷಕರ ನೇಮಕ
      Posted On: 26 MAR 2019 8:48PM by PIB Bengaluru


    ಭಾರತದ ಚುನಾವಣಾ ಆಯೋಗದಿಂದ ಆಂಧ್ರ ಪ್ರದೇಶ, ಅರುಣಾಚಲ ಪ್ರದೇಶ, ಗುಜರಾತ್, ಕರ್ನಾಟಕ, ನಾಗಾಲ್ಯಾಂಡ್ ಮತ್ತು ತೆಲಂಗಾಣ ರಾಜ್ಯಗಳಿಗೆ ವಿಶೇಷ ವೆಚ್ಚ ವೀಕ್ಷಕರ ನೇಮಕ


    ಭಾರತದ ಚುನಾವಣಾ ಆಯೋಗವು ನಾಗರೀಕ ಸೇವೆಯ ಮಾಜಿ ಅಧಿಕಾರಿಗಳಾದ ಶ್ರೀ ಗೋಪಾಲ್ ಮುಖರ್ಜಿ ಮತ್ತು ಶ್ರೀ ಡಿ.ಡಿ. ಗೋಯಲ್ ಅವರನ್ನು ಮುಂಬರುವ ಲೋಕಸಭಾ ಚುನಾವಣೆಗಳಿಗೆ ವಿಶೇಷ ವೆಚ್ಚ ವೀಕ್ಷಕರನ್ನಾಗಿ ನೇಮಿಸಿದೆ. 1980ನೇ ಬ್ಯಾಚ್ ನ ಮಾಜಿ ಐ ಆರ್ ಎಸ್ ಅಧಿಕಾರಿ ಹಾಗೂ ಸಿಬಿಡಿಟಿಯ ಮಾಜಿ ಸದಸ್ಯರಾದ ಶ್ರೀ ಗೋಪಾಲ್ ಮುಖರ್ಜಿಯವರನ್ನು ಆಂಧ್ರ ಪ್ರದೇಶ ಮತ್ತು ತೆಲಂಗಾಣಗಳಿಗೆ ಹಾಗೂ 1982ನೇ ಬ್ಯಾಚ್ ನ ಮಾಜಿ ಐ ಆರ್ ಎಸ್ ಅಧಿಕಾರಿ ಹಾಗೂ ಮಾಜ ಡಿಜಿಐಟಿ ಶ್ರೀ ಡಿ.ಡಿ. ಗೋಯಲ್ ಅವರನ್ನು ಅರುಣಾಚಲ ಪ್ರದೇಶ ಮತ್ತು ನಾಗಾಲ್ಯಾಂಡ್ ರಾಜ್ಯಗಳಿಗೆ ನಿಯೋಜಿಸಲಾಗಿದೆ. ಈ ಇಬ್ಬರೂ ಅಧಿಕಾರಿಗಳು ಆದಾಯ ತೆರಿಗೆ ಇಲಾಖೆಯ ಶೋಧ ಹಾಗೂ ಮುಟ್ಟುಗೋಲು ಕಾರ್ಯಾಚರಣೆಯಲ್ಲಿ ವ್ಯಾಪಕ ಜ್ಞಾನವನ್ನು ಹೊಂದಿದ್ದಾರೆ.


    ವಿಶೇಷ ವೆಚ್ಚ ವೀಕ್ಷಕರು ಚುನಾವಣಾ ವ್ಯವಸ್ಥೆಯು ಮಾಡಿರುವ ಕೆಲಸಗಳ ಬಗ್ಗೆ ಮೇಲ್ವಿಚಾರಣೆ ಹಾಗೂ ನಿಗಾ ವಹಿಸುತ್ತಾರೆ. ಚುನಾವಣಾ ಪ್ರಕ್ರಿಯೆಯನ್ನು ದುರ್ಬಲಗೊಳಿಸುವ ಸಲುವಾಗಿ ನಗದು, ಮದ್ಯ ಮತ್ತು ಉಚಿತ ವಸ್ತು, ಇತ್ಯಾದಿಗಳನ್ನು ವಿತರಿಸುವ ಮೂಲಕ ಮತದಾರರನ್ನು ಪ್ರೇರೇಪಿಸುವಲ್ಲಿ ಪ್ರಯತ್ನಿಸುವ ಎಲ್ಲ ವ್ಯಕ್ತಿಗಳು / ಸಂಸ್ಥೆಗಳ ವಿರುದ್ಧ ಸಿ-ವಿಜಿಲ್ ಮತ್ತು ಮತದಾರರ ಸಹಾಯವಾಣಿ 1950 ರ ಮೂಲಕ ಪಡೆದ ಗುಪ್ತಚರ ಮಾಹಿತಿ ಮತ್ತು ದೂರುಗಳ ಆಧಾರದ ಮೇಲೆ ಕಠಿಣ ಮತ್ತು ಪರಿಣಾಮಕಾರಿ ಕ್ರಮವನ್ನು ಕೈಗೊಂಡಿರುವುದನ್ನು ಖಾತ್ರಿ ಮಾಡಿಕೊಳ್ಳಲಿದ್ದಾರೆ.


    ಹಾಗೆಯೇ ಆಯೋಗವು, ಗುಜರಾತ್ ಮತ್ತು ಕರ್ನಾಟಕದ ಹೆಚ್ಚುವರಿ ಹೊಣೆಯನ್ನು ಕ್ರಮವಾಗಿ ಶ್ರೀ ಶೈಲೇಂದ್ರ ಹಂಡಾ ಮತ್ತು ಕುಮಾರಿ ಮಧು ಮಹಾಜನ್ ಅವರಿಗೆ ನೀಡಲು ನಿರ್ಧರಿಸಿದೆ. ಚುನಾವಣಾ ಆಯೋಗವು ಈ ಇಬ್ಬರನ್ನೂ 2019ರ ಮಾರ್ಚ್ 19 ರಂದು ವಿಶೇಷ ವೆಚ್ಚ ವೀಕ್ಷಕರನ್ನಾಗಿ ನೇಮಿಸಿದ್ದನ್ನು ಸ್ಮರಿಸಬಹುದು. ಶ್ರೀ ಹಂಡಾ ಅವರು ಮಹಾರಾಷ್ಟ್ರ ಮತ್ತು ಗುಜರಾತ್ ರಾಜ್ಯಗಳಿಗೆ ವಿಶೇಷ ವೆಚ್ಚ ವೀಕ್ಷಕರಾಗಲಿದ್ದು, ಕುಮಾರಿ ಮಹಾಜನ್ ಅವರನ್ನು ತಮಿಳುನಾಡು ಹಾಗೂ ಕರ್ನಾಟಕ ರಾಜ್ಯಗಳಿಗೆ ವಿಶೇಷ ವೆಚ್ಚ ವೀಕ್ಷಕರಾಗಿ ನಿಯೋಜಿಸಲಾಗುವುದು. a

    
    
    (Release ID: 1569759) Visitor Counter : 116
    
    
      Read this release in: English , Urdu , Marathi , Hindi , Bengali , Gujarati