      ନିର୍ବାଚନ ଆୟୋଗ

      ଲୋକସଭା ନିର୍ବାଚନ ପୂର୍ବରୁ ବିଭିନ୍ନ ପ୍ରବର୍ତ୍ତନ ଏଜେନ୍ସି ପକ୍ଷରୁ ଚଢ଼ାଉ
      • ସାରା ଦେଶରୁ 540 କୋଟି ନଗଦ ଟଙ୍କା ଓ ଅନ୍ୟାନ୍ୟ ସାମଗ୍ରୀ ଜବତ
      • ଓଡ଼ିଶାରୁ 1.54 କୋଟି ନଗଦ ଟଙ୍କା ଓ ଅନ୍ୟାନ୍ୟ ସାମଗ୍ରୀ ଜବତ
      Posted On: 26 MAR 2019 2:08PM by PIB Bhubaneshwar


    ଲୋକସଭା ସାଧାରଣ ନିର୍ବାଚନକୁ ସ୍ୱଚ୍ଛ , ଅବାଧ ଏବଂ ନିରପେକ୍ଷ କରିବା ଉଦ୍ଦେଶ୍ୟରେ ଭାରତର ନିର୍ବାଚନ ଆୟୋଗଙ୍କ ତତ୍ତ୍ଵାବଧାନରେ ଦେଶବ୍ୟାପୀ ବିଭିନ୍ନ ପ୍ରବର୍ତ୍ତନ ସଂସ୍ଥା ପକ୍ଷରୁ ଚଢ଼ାଉ କରାଯାଇ ବିପୁଳ ପରିମାଣର ନଗଦ ଟଙ୍କା , ମଦ , ନିଷାଦ୍ରବ୍ୟ , ମୂଲ୍ୟବାନ ଧାତୁ ଏବଂ ଅନ୍ୟାନ୍ୟ ସାମଗ୍ରୀ ଜବତ କରାଯାଇଛି । ମାର୍ଚ୍ଚ 25 , 2019 ସୁଦ୍ଧା ହସ୍ତଗତ ତଥ୍ୟ ଅନୁଯାୟୀ ସାରା ଦେଶରୁ ପ୍ରବର୍ତ୍ତନ ଏଜେନ୍ସିଗୁଡ଼ିକ ଚଢ଼ାଉ କରି ପାଖାପାଖି 540 କୋଟି ଟଙ୍କା ମୂଲ୍ୟର ନଗଦ ଅର୍ଥ ରାଶି ଏବଂ ଅନ୍ୟାନ୍ୟ ସାମଗ୍ରୀ ଜବତ କରିଛନ୍ତି ।


    ଏହି ଅବଧି ସୁଦ୍ଧା ମୋଟ 143.47 କୋଟି ଟଙ୍କାର ନଗଦ ଟଙ୍କା ଜବତ କରାଯାଇଥିବା ବେଳେ 89.64 କୋଟି ଟଙ୍କାର ମଦ ଜବତ କରାଯାଇଛି । ସେହିପରି 131.75 କୋଟି ଟଙ୍କାର ନିଶାଦ୍ରବ୍ୟ ଜବତ କରାଯାଇଛି । ଜବତ ହୋଇଥିବା ସୁନା ଆଦି ମୂଲ୍ୟବାନ ଧାତୁର ପରିମାଣ 162.93 କୋଟି ଟଙ୍କା ହେବ ବୋଲି ଆକଳନ କରାଯାଇଛି । ଏତଦବ୍ୟତୀତ 12.202 କୋଟି ଟଙ୍କାର ଅନ୍ୟାନ୍ୟ ମୂଲ୍ୟବାନ ସାମଗ୍ରୀ ଜବତ କରାଯାଇଛି । ତାମିଲନାଡ଼ୁ , ଉତ୍ତର ପ୍ରଦେଶ ଓ ଆନ୍ଧ୍ର ପ୍ରଦେଶରୁ ସର୍ବାଧିକ ପରିମାଣରେ ଜବତ କରାଯାଇଥିବା ଜଣାପଡ଼ିଛି ।


    ଓଡ଼ିଶାରୁ 0.154 କୋଟି ନଗଦ ଟଙ୍କା ଜବତ କରାଯାଇଥିବା ବେଳେ 53 ଲକ୍ଷ ଲିଟର ମଦ ଜବତ କରାଯାଇଛି , ଯାହାର ପରିମାଣ ପାଖାପାଖି 1.37 କୋଟି ଟଙ୍କା ହେବ ବୋଲି ଜଣାପଡ଼ିଛି । ସେହିପରି 0.012 କୋଟି ଟଙ୍କାର ଅନ୍ୟାନ୍ୟ ଜବତ ସାମଗ୍ରୀକୁ ମିଶାଇ ମୋଟ ଜବତ ପରିମାଣ 1.54 କୋଟି ଟଙ୍କା ରହିଛି ।


    ଆଣ୍ଡାମାନ ନିକୋବର ଦ୍ୱୀପସମୂହରୁ ମୋଟ 0.09 କୋଟି ଟଙ୍କା ଜବତ କରାଯାଇଥିବା ବେଳେ ଏଥିରେ 0.04 କୋଟି ଟଙ୍କାର ଚୋରା ମଦ ଏବଂ 0.05 କୋଟି ଟଙ୍କାର ନିଶାଦ୍ରବ୍ୟ ରହିଛି । ଆନ୍ଧ୍ରପ୍ରଦେଶରୁ ଜବତ ହୋଇଥିବା ମୋଟ 103.4 କୋଟି ଟଙ୍କାର ସାମଗ୍ରୀ ମଧ୍ୟରେ 55 କୋଟି ଟଙ୍କାର ନଗଦ ଟଙ୍କା , 12 କୋଟି ଟଙ୍କାର ମଦ , 0.4 କୋଟି ଟଙ୍କାର ନିଶାଦ୍ରବ୍ୟ , 30 କୋଟି ଟଙ୍କାର ସୁନା ଓ ଅନ୍ୟାନ୍ୟ ମୂଲ୍ୟବାନ ଧାତୁ ରହିଥିବା ବେଳେ 6 କୋଟି ଟଙ୍କାର ଅନ୍ୟାନ୍ୟ ମୂଲ୍ୟବାନ ସାମଗ୍ରୀ ରହିଛି । ଅରୁଣାଚଳ ପ୍ରଦେଶରୁ ଜବତ ସାମଗ୍ରୀ ମଧ୍ୟରେ ରହିଛି 2.28 କୋଟି ନଗଦ ଟଙ୍କା ଏବଂ 0.735 କିଗ୍ରା ନିଶାଦ୍ରବ୍ୟ ।


    ସେହିପରି ଆସାମରୁ 3.97 କୋଟି ନଗଦ ଟଙ୍କା 0.21 କୋଟି ଟଙ୍କାର ମଦ , 0.013 କୋଟି ଟଙ୍କା ମୂଲ୍ୟର 0.006 କିଗ୍ରା ନିଶାଦ୍ରବ୍ୟକୁ ମିଶାଇ 4.20 କୋଟି ଟଙ୍କା ମୂଲ୍ୟର ସାମଗ୍ରୀ ଜବତ କରାଯାଇଛି । ବିହାରରୁ 0.52 କୋଟି ଟଙ୍କା ମୂଲ୍ୟର ସାମଗ୍ରୀ ଜବତ କରାଯାଇଥିବା ବେଳେ ଏଥିମଧ୍ୟରେ ରହିଛି 32 ଲକ୍ଷ ଟଙ୍କାର ନଗଦ ସାମଗ୍ରୀ ସହିତ 0.2 କୋଟି ଟଙ୍କାର ଚୋରା ମଦ । କେନ୍ଦ୍ର ଶାସିତ ପ୍ରଦେଶ ଚଣ୍ଡିଗଡ଼ରୁ 0.057 କୋଟି ଟଙ୍କାର ଜବତ ସାମଗ୍ରୀ ମଧ୍ୟରେ 0.044 କୋଟି ଟଙ୍କାର ନିଶାଦ୍ରବ୍ୟ ରହିଛି । ଛତିଶଗଡ଼ରୁ 0.48 କୋଟି ଟଙ୍କାର ସାମଗ୍ରୀ ମଧ୍ୟରେ ରହିଛି 0.24 କୋଟି ଟଙ୍କାର ନଗଦ ଟଙ୍କା , 0.04 କୋଟି ଟଙ୍କାର ଚୋରା ମଦ ଏବଂ 0.02 କୋଟି ଟଙ୍କାର ଅନ୍ୟାନ୍ୟ ସରଞ୍ଜାମ ।


    ଅନ୍ୟତମ କେନ୍ଦ୍ର ଶାସିତ ଅଞ୍ଚଳ ଡାମନ ଡିଉରୁ 0.32 କୋଟି ନଗଦ ଟଙ୍କା ସହିତ 0.04 ଲକ୍ଷ ଲିଟର ମଦ ଜବତ କରାଯାଇଛି । ସେହିପରି ଗୋଆରୁ 0.23 କୋଟି ନଗଦ ଟଙ୍କା ସହିତ 0.110 କୋଟି ଟଙ୍କାର ଚୋରା ମଦ ଓ 0.185 କୋଟି ଟଙ୍କାର ନିଶାଦ୍ରବ୍ୟ ଜବତ କରାଯାଇଛି । ସେହିପରି ଗୁଜରାଟରୁ ଜବତ 6 କୋଟି ଟଙ୍କାର ସାମଗ୍ରୀ ମଧ୍ୟରେ ରହିଛି ନଗଦ 1.23 କୋଟି ଟଙ୍କା ଏବଂ 4.77 କୋଟି ଟଙ୍କା ମୂଲ୍ୟର 1.74 ଲକ୍ଷ ଲିଟର ମଦ । ହିମାଚଳ ପ୍ରଦେଶରୁ 0.042 କୋଟି ନଗଦ ଟଙ୍କା 1.15 ଲକ୍ଷ ଲିଟର ଚୋରା ମଦ ଯାହାର ଆନୁମାନିକ ମୂଲ୍ୟ 0.494 କୋଟି ଟଙ୍କା ହେବ ସହିତ 0.297 କୋଟି ଟଙ୍କାର ନିଶାଦ୍ରବ୍ୟକୁ ମିଶାଇ 0.833 କୋଟି ଟଙ୍କା ସାମଗ୍ରୀ ଜବତ କରାଯାଇଛି । ଝାଡ଼ଖଣ୍ଡରୁ ନଗଦ 0.22 କୋଟି ଟଙ୍କା 0.073 କୋଟି ଟଙ୍କା ମୂଲ୍ୟର 0.029 ଲକ୍ଷ ଲିଟର ଚୋରା ମଦ , 659.7 କିଗ୍ରା ନିଶାଦ୍ରବ୍ୟକୁ ମିଶାଇ ମୋଟ 0.30 କୋଟି ଟଙ୍କାର ସାମଗ୍ରୀ ଜବତ କରାଯାଇଛି ।


    କର୍ଣ୍ଣାଟକରୁ ଜବତ ହୋଇଥିବା 26.53 କୋଟି ଟଙ୍କାର ସାମଗ୍ରୀ ମଧ୍ୟରେ ରହିଛି ନଗଦ 5.95 କୋଟି ଟଙ୍କା , 19.88 କୋଟି ଟଙ୍କା ମୂଲ୍ୟର 4.90 ଲକ୍ଷ ଲିଟର ମଦ , 172.11 କିଗ୍ରା ନିଶାଦ୍ରବ୍ୟ ଯାହାର ମୂଲ୍ୟ 0.80 କୋଟି ଟଙ୍କା ହେବ , ପ୍ରାୟ 0.18 କୋଟି ଟଙ୍କା ମୂଲ୍ୟର 0.162 କିଗ୍ରା ସୁନା ଓ 34 କିଗ୍ରା ରୂପା , ଓ 0.44 କୋଟି ଟଙ୍କାର ଅନ୍ୟାନ୍ୟ ସାମଗ୍ରୀ ।


    ମଧ୍ୟପ୍ରଦେଶରୁ ନଗଦ 3.54 କୋଟି ଟଙ୍କା , 3.76 କୋଟି ଟଙ୍କା ମୂଲ୍ୟର 12.03 ଲକ୍ଷ ଲିଟର ଚୋରା ମଦ , 282.406 କିଗ୍ରା ନିଶାଦ୍ରବ୍ୟ ଯାହାର ମୂଲ୍ୟ 0.17 କୋଟି ଟଙ୍କା ହେବ , ପ୍ରାୟ 0.25 କୋଟି ଟଙ୍କାର 59 କିଗ୍ରା ମୂଲ୍ୟବାନ ଧାତୁ , 1.46 କୋଟି ଟଙ୍କାର ଅନ୍ୟାନ୍ୟ ସାମଗ୍ରୀକୁ ମିଶାଇ ମୋଟ 9.197 କୋଟି ଟଙ୍କାର ସାମଗ୍ରୀ ଜବତ କରାଯାଇଛି ।


    ମହାରାଷ୍ଟ୍ରରୁ ଜବତ 19.11 କୋଟି ଟଙ୍କା ମୂଲ୍ୟର ସାମଗ୍ରୀ ମଧ୍ୟରେ 5.90 କୋଟି ନଗଦ ଟଙ୍କା , 9.71 କୋଟି ଟଙ୍କା ମୂଲ୍ୟର 12.03 ଲକ୍ଷ ଲିଟର ଚୋରା ମଦ , 3.11 କୋଟି ଟଙ୍କା ମୂଲ୍ୟର 36.6 କିଗ୍ରା ନିଶାଦ୍ରବ୍ୟ , 0.48 କୋଟି ଟଙ୍କାର ମୂଲ୍ୟବାନ ଧାତୁ ରହିଛି । ସେହିପରି ମଣିପୁରରୁ 22.62 କୋଟି ଟଙ୍କାର ସାମଗ୍ରୀ ଜବତ କରାଯାଇଥିବା ବେଳେ ଏଥିମଧ୍ୟରେ ରହିଛି 0.03 କୋଟି ନଗଦ ଟଙ୍କା , 0.29 କୋଟି ଟଙ୍କାର 0.31 ଲକ୍ଷ ଲିଟର ଚୋରା ମଦ , 21.18 କୋଟି ଟଙ୍କା ମୂଲ୍ୟର ନିଶାଦ୍ରବ୍ୟ , 1.12 କୋଟି ଟଙ୍କାର ମୂଲ୍ୟବାନ ଧାତୁ ରହିଛି । ମେଘାଳୟରୁ 0.24 କୋଟି ନଗଦ ଟଙ୍କା ସହିତ 0.02 କୋଟି ଟଙ୍କା ମୂଲ୍ୟର ଚୋରା ମଦ ଜବତ କରାଯାଇଛି । ମିଜୋରାମରୁ 0.18 କୋଟି ଟଙ୍କାର ସାମଗ୍ରୀ ମଧ୍ୟରେ ରହିଛି 0.06 କୋଟି ଟଙ୍କାର ମଦ ଏବଂ 0.12 କୋଟି ଟଙ୍କାର ନିଶାଦ୍ରବ୍ୟ । ନାଗାଲ୍ୟାଣ୍ଡରୁ 0.70 କୋଟି ନଗଦ ଟଙ୍କା , 0.63 କୋଟି ଟଙ୍କାର 0.19 ଲକ୍ଷ ଲିଟର ମଦ , 0.04 କୋଟି ଟଙ୍କା ମୂଲ୍ୟର 21 କିଗ୍ରା ନିଶାଦ୍ରବ୍ୟକୁ ମିଶାଇ ମୋଟ 1.39 କୋଟି ଟଙ୍କାର ସାମଗ୍ରୀ ଜବତ କରାଯାଇଥିବା ଜଣାପଡ଼ିଛି । ପୁଡୁଚେରୀରୁ 0.17 କୋଟି ନଗଦ ଟଙ୍କା ସହିତ 0.03 କୋଟି ଟଙ୍କାର ଅନ୍ୟାନ୍ୟ ସାମଗ୍ରୀ ଜବତ କରାଯାଇଛି ।


    ପଞ୍ଜାବରୁ ମୋଟ 92.8 କୋଟି ଟଙ୍କାର ସାମଗ୍ରୀ ଜବତ କରାଯାଇଥିବା ବେଳେ ଏଥିମଧ୍ୟରେ ରହିଛି 5.20 କୋଟି ନଗଦ ଟଙ୍କା , 1.47 ଲକ୍ଷ ଲିଟର ମଦ ଯାହାର ମୂଲ୍ୟ 3.22 କୋଟି ଟଙ୍କା ହେବ , 84.34 କୋଟି ଟଙ୍କାର ନିଶାଦ୍ରବ୍ୟ ଓ 0.149 କୋଟି ଟଙ୍କାର ମୂଲ୍ୟବାନ ସାମଗ୍ରୀ । ରାଜସ୍ଥାନରୁ 8.33 କୋଟି ଟଙ୍କାର ସାମଗ୍ରୀ ଜବତ ହୋଇଛି । ଏଥିରେ 0.34 କୋଟି ନଗଦ ଟଙ୍କା , 2.81 କୋଟି ଟଙ୍କାର ମଦ , 3.67 କୋଟି ଟଙ୍କାର ନିଶାଦ୍ରବ୍ୟ , 1.5 କୋଟି ଟଙ୍କାର ବିଭିନ୍ନ ସାମଗ୍ରୀ ସାମିଲ । ସିକ୍କିମରୁ 393 ଲକ୍ଷ ଲିଟର ମଦ ସମେତ 0.027 କୋଟି ଟଙ୍କାର ସାମଗ୍ରୀ ଜବତ କରାଯାଇଛି ।


    ତାମିଲନାଡ଼ୁରୁ 36.6 କୋଟି ନଗଦ ଟଙ୍କା 0.13 କୋଟି ଟଙ୍କାର ଚୋରା ମଦ , 0.15 କୋଟି ଟଙ୍କାର ନିଶାଦ୍ରବ୍ୟ , 68 କୋଟି ଟଙ୍କାର ମୂଲ୍ୟବାନ ଧାତୁ , 2.36 କୋଟି ଟଙ୍କାର ଅନ୍ୟାନ୍ୟ ସାମଗ୍ରୀ ସମେତ ମୋଟ 107.24 କୋଟି ଟଙ୍କାର ବେଆଇନ ସାମଗ୍ରୀ ଜବତ କରାଯାଇଛି । ତେଲଙ୍ଗାନାରୁ 8.21 କୋଟି ଟଙ୍କାର ଜବତ ସାମଗ୍ରୀ ମଧ୍ୟରେ ରହିଛି 5.26 କୋଟି ନଗଦ ଟଙ୍କା , 0.39 କୋଟି ଟଙ୍କାର ମଦ , 2.38 କୋଟି ଟଙ୍କାର ନିଶାଦ୍ରବ୍ୟ , 0.16 କୋଟି ଟଙ୍କାର ସୁନା ଓ ଅନ୍ୟାନ୍ୟ ମୂଲ୍ୟବାନ ଧାତୁ । ସେହିପରି ତ୍ରିପୁରାରୁ 0.70 କୋଟି ଏବଂ ଉତ୍ତରାଖଣ୍ଡରୁ 2.29 କୋଟି ଟଙ୍କାର ସାମଗ୍ରୀ ଜବତ କରାଯାଇଛି ।


    ଉତ୍ତର ପ୍ରଦେଶରୁ 8.26 କୋଟି ନଗଦ ଟଙ୍କା , 22.55 କୋଟି ଟଙ୍କା ମୂଲ୍ୟର 8.06 ଲକ୍ଷ ଲିଟର ଚୋରା ମଦ , 14.68 କୋଟି ଟଙ୍କା ମୂଲ୍ୟର 1160.2 କିଗ୍ରା ନିଶାଦ୍ରବ୍ୟ , 59.04 କୋଟି ଟଙ୍କାର ମୂଲ୍ୟବାନ ଧାତୁ ସମେତ ମୋଟ 104.53 କୋଟି ଟଙ୍କାର ସାମଗ୍ରୀ ଜବତ କରାଯାଇଛି । ପଶ୍ଚିମବଙ୍ଗରୁ ଜବତ ହୋଇଥିବା ମୋଟ 16.295 କୋଟି ଟଙ୍କାର ସାମଗ୍ରୀ ମଧ୍ୟରେ ରହିଛି ନଗଦ 6.43 କୋଟି ଟଙ୍କା , 5.24 କୋଟି ଟଙ୍କାର 4.4 ଲକ୍ଷ ଲିଟର ଚୋରା ମଦ , 0.16 କୋଟି ଟଙ୍କାର ନିଶାଦ୍ରବ୍ୟ , 3.51 କୋଟି ଟଙ୍କାର ମୂଲ୍ୟବାନ ଧାତୁ ।


    *************

    
    
    (Release ID: 1569545) Visitor Counter : 18