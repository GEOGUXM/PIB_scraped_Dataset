      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତରପ୍ରଦେଶର ଅମେଥିରେ ପ୍ରଧାନମନ୍ତ୍ରୀଙ୍କ ଦ୍ୱାରା ବିଭିନ୍ନ ଉନ୍ନୟନମୂଳକ କାର୍ଯ୍ୟକ୍ରମର ଶୁଭାରମ୍ଭ ଓ ଶିଳାନ୍ୟାସ
      • ଉତ୍ତର ପ୍ରଦେଶର ଅମେଥିଠାରେ ବିଭିନ୍ନ ଉନ୍ନୟନମୂଳକ କାର୍ଯ୍ୟକ୍ରମର ଶୁଭାରମ୍ଭ ଓ ଶିଳାନ୍ୟାସ କରିବା ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ

      Posted On: 03 MAR 2019 6:56PM by PIB Bhubaneshwar

    ସର୍ବପ୍ରଥମେ ତିନିଥର ଜୟ ଜୟକାର ଉଚ୍ଚାରଣ କରାଇବା ଏବଂ ମୋର ଅନୁରୋଧ ଯେ ଆପଣମାନେ ନିଜ ନିଜର ଦୁଇହାତ ମୁଠାକରି , ହାତ ଉପରକୁ କରି ଜୟଧ୍ୱନି ଦେବେ । ଏବଂ ତିନି ପ୍ରକାର ଅଲଗା ଅଲଗା ଜୟଧ୍ୱନି ପାଇଁ ମୁଁ ଆହ୍ୱାନ କରିବି ।


    ଭାରତ ମାତା କୀ ଜୟ ବୋଲି ଜୟଧ୍ୱନି ଆପଣମାନେ ଦେବେ । ପରାକ୍ରମୀ ଭାରତ ପାଇଁ


    ଭାରତ ମାତା କୀ – ଜୟ


    ସଂପୂର୍ଣ୍ଣ ଶକ୍ତି ପ୍ରୟୋଗ କରି ଉଚ୍ଚାରଣ କରନ୍ତୁ- ପରାକ୍ରମୀ ଭାରତ ପାଇଁ-


    ଭାରତ ମାତା କୀ – ଜୟ


    ବିଜୟୀ ଭାରତ ପାଇଁ –


    ଭାରତ ମାତା କୀ – ଜୟ


    ବୀର ଯବାନଙ୍କ ପାଇଁ-


    ଭାରତ ମାତା କୀ – ଜୟ


    ବହୁତ ବହୁତ ଧନ୍ୟବାଦ ।


    ଉତ୍ତର ପ୍ରଦେଶର ଲୋକପ୍ରିୟ ଏବଂ ଯଶସ୍ୱୀ ମୁଖ୍ୟମନ୍ତ୍ରୀ ଶ୍ରୀମାନ ଯୋଗୀ ଆଦିତ୍ୟନାଥଜୀ , କେନ୍ଦ୍ର ମନ୍ତ୍ରୀ ପରିଷଦରେ ମୋର ସାଥୀ , ଦେଶର ପ୍ରତିରକ୍ଷା ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣଜୀ , ମନ୍ତ୍ରୀ ପରିଷଦର ସାଥୀ ଭଉଣୀ ସ୍ମୃତି ଇରାନୀଜୀ , ରାଜ୍ୟ ସରକାରଙ୍କ ମନ୍ତ୍ରୀ ମୋହସିନ ରଜାଜୀ , ସୁରେଶ ପାସୀଜୀ , ବିଧାୟକ ମୟକେଶ୍ୱର ଶରଣ ସିଂହଜୀ , ଗରିମା ସିଂହଜୀ , ଦଲ ବହାଦୁର କୋରୀଜୀ , ଉତ୍ତର ପ୍ରଦେଶର ମୋର ପ୍ରିୟ ଭାଇ ଓ ଭଉଣୀଗଣ , ଜୟ ରାମଜୀ କୀ । ଏବଂ ଆପଣମାନଙ୍କ ହାଲଚାଲ ଆଉ ସବୁ କ ’ ଣ ? ସବୁ ଠିକଠାକ୍ ତ ?


    ଆପଣମାନେ ଏତେ ବିପୁଳ ସଂଖ୍ୟାରେ ଏଠାରେ ଏକତ୍ରିତ ହୋଇଛନ୍ତି , ଆପଣମାନଙ୍କୁ ସମସ୍ତଙ୍କୁ ମୋର ପ୍ରଣାମ । ଏହି ଭୂମି ଟିକରମାଭୀର ମହାରାଜଙ୍କ ତପୋଭୂମି ଭାବେ ସୁପରିଚିତ । ଏ ଭୂମି ଜୈମିନୀ ମହାପୁରଣର ରଚୟିତା ବାବା ପୁରୁଷୋତ୍ତମ ଦାସଙ୍କ ଭୂମି , ମଲିକ ମହମ୍ମଦ ଜୟସୀ , ଆର୍ଯ୍ୟ ସମାଜର ରାଷ୍ଟ୍ରୀୟ ଅଧ୍ୟକ୍ଷ ଏବଂ ଜନସଂଘର ବିଧାୟକ ରହିଥିବା ରାଜା ରମଣ ଜୟସୀଙ୍କ ଭୂମି । ମୁଁ ସେମାନଙ୍କୁ ସମସ୍ତଙ୍କୁ ମୋର ଭକ୍ତିପୂତ ପ୍ରଣାମ ଜଣାଉଛି ।


    ବିଗତ ସାଢ଼େ ଚାରିବର୍ଷ ଭିତରେ ଉତ୍ତର ପ୍ରଦେଶ ଏବଂ ଅମେଥିର ବିକାଶ ପାଇଁ ଆମ ସରକାର ଯେଉଁସବୁ କାର୍ଯ୍ୟ କରିଛନ୍ତି , ଆଜି ସେସବୁକୁ ଆହୁରି ବିସ୍ତାରିତ କରିବା ସକାଶେ ମୁଁ ଆପଣମାନଙ୍କ ଗହଣକୁ ଆସିଛି । ଏବଂ ମୁଁ ଦେଖିଲି ଯେ ଆଜି ମଧ୍ୟ ଆମକୁ ସ୍ୱାଗତ କରିବା ସକାଶେ ମେଘରାଜଜୀ କୃପା ବର୍ଷଣ କରିଛନ୍ତି । ଏବଂ ମୋର ସ୍ପଷ୍ଟ ସ୍ମରଣ ଅଛି ଯେ 1998 ମସିହାରେ ଯେତେବେଳେ ଅଟଳଜୀଙ୍କ ସହିତ ମୁଁ ଏଠାକୁ ଏକ ଜନସଭା କରିବାକୁ ଆସିଥିଲି ଏବଂ ସେଦିନ ବି ଭୀଷଣ ବର୍ଷା ହୋଇଥିଲା । ସବୁପ୍ରକାର ବ୍ୟବସ୍ଥା ବିପର୍ଯ୍ୟସ୍ତ ହୋଇ ପଡ଼ିଥିଲା । ଏବଂ ସେହିଦିନଠାରୁ ନେଇ ଆଜି ପର୍ଯ୍ୟନ୍ତ ମୁଁ କୌଣସି ନା କୌଣସି ସଂଗଠନ କାର୍ଯ୍ୟପାଇଁ ଅମେଥି ଆସିଚାଲିଛି । ପ୍ରଧାନମନ୍ତ୍ରୀ ହେବାପରେ ଆଜି ପୁଣି ଥରେ ଆପଣମାନଙ୍କ ଗହଣରେ ଉପସ୍ଥିତ ହେବାର ଅବସର ମୋତେ ମିଳିଛି ।


    2014 ମସିହା ନିର୍ବାଚନ ସମୟରେ ମୁଁ କହିଥିଲି- ସବକା ସାଥ , ସବକା ବିକାଶ । ଅମେଥିର ମୋର ପ୍ରିୟ ଭାଇ ଓ ଭଉଣୀଗଣ , ଅମେଥି ଗୋଟିଏ ଉତ୍ତମ ଉଦାହରଣ ସେହି ସବକା ସାଥ , ସବକା ବିକାଶ ମନ୍ତ୍ର ଏବଂ ଯେତେବେଳେ ଆମେ ସବକା ସାଧ- ସବକା ବିକାଶର କଥା କହୁଛୁ , ସେତେବେଳେ ମଧ୍ୟ ମୁଁ କହିଥିଲି , ଆଜି ସୁଦ୍ଧା କହୁଛି ଯେଉଁମାନେ ଆମକୁ ଭୋଟ ଦେଇଛନ୍ତି ସେମାନେ ଆମର , ଯେଉଁମାମନେ ଆମକୁ ଭୋଟ ଦେଇନାହାନ୍ତି ସେମାନେ ବି ଆମର । ଯେଉଁମାନେ ଆମକୁ ଗୋଟିଏ ଆସନ ଦେଇଛନ୍ତି , ସେ କ୍ଷେତ୍ର ଆମର ଏବଂ ଯେଉଁମାନେ ଆମକୁ ସିଟଟିଏ ଦେଇନାହାନ୍ତି ସେ କ୍ଷେତ୍ର ବି ଆମର ।


    ଏବଂ ଆଜି ପାଞ୍ଚ ବର୍ଷ ପରେ ମୁଁ ଅମେଥିର ନାଗରିକମାନଙ୍କ ସମ୍ମୁଖରେ ନତମସ୍ତକ ହୋଇ ଅତି ଗୌରବର ସହ କହିପାରିବି ଯେ ଭଉଣୀ ସ୍ମୃତି ଇରାନୀଜୀ ପ୍ରାର୍ଥୀ ଭାବରେ ଆପଣମାନଙ୍କ ସମ୍ମୁଖକୁ ଆସିଥିଲେ । ଆପଣମାନଙ୍କ ଲାଗି ତାଙ୍କ ଚେହେରା ନୂଆ ଥିଲା । ନୂତନ ପରିଚୟ ଥିଲା । କିନ୍ତୁ ଆପଣମାନେ ଢ଼େର୍ ଆଶୀର୍ବାଦ ଦେଇଥିଲେ । ହୋଇଥାଇପାରେ ଆମେ ସେତେବେଳେ ନିର୍ବାଚନରେ ବିଜୟୀ ହୋଇପାରି ନଥିଲୁ , କିନ୍ତୁ ଆପଣମାନଙ୍କ ହୃଦୟ ଜିଣିବାରେ ଆମେ ସଫଳ ହୋଇଥିଲୁ । ଆପଣମାନେ ଯେତିକି ସ୍ନେହ ଆମକୁ ଦେଇଥିଲେଯେ ପାଞ୍ଚବର୍ଷ ଭିତରେ ସ୍ମୃତିଜୀ ଏହି କ୍ଷେତ୍ରର ବିକାଶ ସକାଶେ ଏତେକିଛି କରିପାରିଛନ୍ତି । କେତେବେଳେ ସୁଦ୍ଧା ଆପଣମାନଙ୍କୁ ଏପରି ଲାଗିବାକୁ ଦେଇନାହାନ୍ତି ଯେ ଆପଣମାନେ ତାଙ୍କୁ ହରାଇଥିଲେ କି ଜିତାଇଥିଲେ । ଜିତିଥିଲେ ଯେତିକି କାର୍ଯ୍ୟ କରିପାରିଥାନ୍ତେ , ତା ’ ଠାରୁ ଅଧିକ କାମ ସେ କରି ଦେଖାଇଛନ୍ତି । ମୁଁ ଆଜି ଅମେଥିବାସୀଙ୍କୁ ପଚାରିବାକୁ ଚାହେଁ , ଆପଣମାନେ କ ’ ଣ ଆମ କାମରେ ସନ୍ତୁଷ୍ଟ ? ଆପଣମାନେ କ ’ ଣ ଏକଥା କେବେ ଚିନ୍ତା କରିଛନ୍ତି ? ଆମେମାନେ କ ’ ଣ ନିଷ୍ଠାର ସହ ଆପଣମାନଙ୍କ ସକାଶେ କାର୍ଯ୍ୟ କରିବାକୁ ପ୍ରୟାସ କରିଛୁ ? କେଉଁଠି ହେଲେ ରତିଏ ଅନ୍ୟାୟ କରିନାହୁଁ ତ ? ସଂପୂର୍ଣ୍ଣ ନ୍ୟାୟ କରିଛୁ ତ ? ଏହା ହେଉଛି ଆମର ସବକା ସାଥ- ସବକା ବିକାଶର ମନ୍ତ୍ର ।


    କିଛି ସମୟ ପୂର୍ବରୁ ଅମେଥିର ବିକାଶ ସହ ସଂଶ୍ଳିଷ୍ଟ ହଜାର ହଜାର କୋଟି ଟଙ୍କାର ପରିଯୋଜନାର ଲୋକାର୍ପଣ କରାଯାଇଛି ଓ ଶିଳାନ୍ୟାସ ଅନୁଷ୍ଠିତ ହୋଇଛି । ସେଥି ମଧ୍ୟରେ ସ୍କୁଲ , ସଡ଼କ , ଚିକିତ୍ସା କେନ୍ଦ୍ର , ଗୋଶାଳା , ବିଜୁଳି , କ୍ଷେତ ସହ ସଂଶ୍ଳିଷ୍ଟ ଅନେକ ପରିଯୋଜନା ସାମିଲ ରହିଛି ।


    ଭାଇ ଓ ଭଉଣୀଗଣ , ଏହିସବୁ ପ୍ରକଳ୍ପଗୁଡ଼ିକ ସହ ଆଜି ମୁଁ ଗୋଟିଏ ମହତ୍ତ୍ୱପୂର୍ଣ୍ଣ ଘୋଷଣା କରିବାକୁ ଯାଉଛି । ଘୋଷଣାଟି ଅମେଥିକୁ ଏକ ନୂତନ ପରିଚୟ , ନୂତନ ଗୌରବ ପ୍ରଦାନ କରିବା ଭଳି କାର୍ଯ୍ୟ ସହ ସଂଯୁକ୍ତ । ଏଠାକୁ କେତେ ବଡ଼ ବଡ଼ ନେତା ପୂର୍ବରୁ ଆସିଥିବେ , ଏବେଠାରୁ ଅମେଥି ସେମାନଙ୍କର ନାମରେ ନୁହେଁ , ଆଜି ଯେଉଁ ଯୋଜନା ମୁଁ ଆଣିଛି , ସେହି ଯୋଜନାଗୁଡ଼ିକ ନାମରେ ଅମେଥି ତାର ପରିଚୟ ସୃଷ୍ଟି କରିବ ।


    ଭାଇ ଓ ଭଉଣୀଗଣ , ଏବେ କୋରବାର ଗୋଳାବାରୁଦ କାରଖାନା ବିଶ୍ୱର ସର୍ବାଧୁନିକ , ବିଶ୍ୱର ସବୁଠାରୁ ଆଧୁନିକ ବନ୍ଧୁକ ମଧ୍ୟରୁ ଅନ୍ୟତମ ଏକେ 203 ଅର୍ଥାତ୍ କାଲାଶନିକୋଭ ରାଇଫଲ ସିରିଜର ସଦ୍ୟତମ ସଂସ୍କରଣ ହତିଆର ଆମରି ଏଇ ଅମେଥିରୁ ପ୍ରସ୍ତୁତ କରାଯିବ । ଭାରତ ଓ ଋଷର ଏକ ମିଳିତ ଉଦେ୍ଦ୍ୟାଗ ଏହି ଅତ୍ୟାଧୁନିକ ବନ୍ଧୁକ ପ୍ରସ୍ତୁତ କରିବ । କିଛି ସମୟ ପୂର୍ବରୁ ଆମର ଦେଶର ପ୍ରଥମ ମହିଳା ପ୍ରତିରକ୍ଷା ମନ୍ତ୍ରୀ ନିର୍ମଳାଜୀ ଋଷ ରାଷ୍ଟ୍ରପତିଙ୍କ ବାର୍ତ୍ତା ଏଠାରେ ପାଠ କରିଛନ୍ତି । ମୁଁ ନିଜ ପକ୍ଷରୁ ଭାରତର ଅତି ଘନିଷ୍ଠ ବନ୍ଧୁ ରାଷ୍ଟ୍ରପତି ପୁଟିନଙ୍କ ଏହି ସହଯୋଗ ପାଇଁ ତାଙ୍କ ପ୍ରତି ବହୁତ ବହୁତ କୃତଜ୍ଞତା ବ୍ୟକ୍ତ କରୁଛି । ଏହି ମିଳିତ ପ୍ରୟାସ ଖୁବ୍ କମ୍ ସମୟ ମଧ୍ୟରେ ତାଙ୍କର ସହଯୋଗ ସକାଶେ ସମ୍ଭବପର ହୋଇପାରିଛି । ତାଙ୍କର ମିତ୍ରତାପୂର୍ଣ୍ଣ ସନ୍ଦେଶ ଏବଂ ଶୁଭକାମନା ପାଇଁ ମୁଁ ମଧ୍ୟ ରାଷ୍ଟ୍ରପତି ପୁଟିନଙ୍କ ନିକଟରେ ବେଶ୍ କୃତଜ୍ଞ । ଏଥିସହ ଏହି ମିଳିତ ପ୍ରୟାସ ସହିତ ସଂଶ୍ଳିଷ୍ଟ ଋଷର ମିତ୍ରମାନଙ୍କୁ ମଧ୍ୟ ମୁଁ ଧନ୍ୟବାଦ ଓ ବଧେଇ ଜଣାଉଛି । ଏବଂ ଏହାର ସଫଳତା ପାଇଁ ସମସ୍ତଙ୍କୁ ଶୁଭକାମନା ଜ୍ଞାପନ କରୁଛି ।


    ସାଥୀଗଣ , କିଛି ଲୋକ ଦୁନିଆସାରା ଘୂରି ଏକଥା ପ୍ରଚାର କରିଚାଲିଛନ୍ତି । ଗାଁ ଗାଁ ବୁଲି ମେ ଡ଼ ଇନ୍ ଉଜ୍ଜୟିନୀ , ମେଡ଼ ଇନ୍ ଜୟପୁର , ମେଡ଼ ଇନ୍ ଜୈସଲମେର , ମେଡ ଇନ୍ ବରୋଦା କଥା କହି ଚାଲିଛନ୍ତି । କିନ୍ତୁ ସେମାନଙ୍କ ଭାଷଣ , ଭାଷଣରେ ହିଁ ରହିଯାଉଛି । ଇଏ ମୋଦି , ଏବେ ମେଡ଼ ଇନ୍ ଅମେଥି , ଏ ମେଡ଼ ଇନ୍ ଅମେଥି , ମେଡ଼ ଇନ୍ ଅମେଥି ଏକେ 203 ରାଇଫଲ ଦ୍ୱାରା ଆତଙ୍କବାଦୀ ଓ ନକ୍ସଲଙ୍କ ସହ ହେଉଥିବା ଗୁଳିଗୋଳା ବିନିମୟରେ ଆମର ସୈନିକମାନଙ୍କୁ ନିଶ୍ଚିତ ଭାବେ ବେଶ୍ ସଫଳତା ମିଳିପାରିବ । ଅମେଥିର ଫ୍ୟକ୍ଟ୍ରିରେ ଏବେ ଏହିଭଳି ଧରଣର ଲକ୍ଷ ଲକ୍ଷ ମାରକ ରାଇଫଲ ପ୍ରସ୍ତୁତ କରାଯିବ । ଆଗାମୀ ଦିନରେ ଏଠାରୁ ଯେଉଁ ରାଇଫଲ ନିର୍ମାଣ କରାଯିବ ତାହାକୁ ବିଶ୍ୱର ଅନ୍ୟାନ୍ୟ ରାଷ୍ଟ୍ରକୁ ବି ରପ୍ତାନି କରାଯିବ । ସେଇଥିପାଇଁ ଏ କାରଖାନା ଅମେଥିର ଯୁବପିଢ଼ିଙ୍କ ପାଇଁ ବେଶ୍ ରୋଜଗାରର ନୂଆ ଅବସର ଆଣିବ ଏବଂ ଦେଶ ବିକାଶ ଓ ସୁରକ୍ଷା ପାଇଁ ଏକ ନୂତନ ମାର୍ଗ ଉନ୍ମୋଚନ କରିବାକୁ ଯାଉଛି ।


    ଭାଇ ଓ ଭଉଣୀମାନେ , ଆଜିଠାରୁ ଯେଉଁ କାର୍ଯ୍ୟ ଏଠାରେ ଆରମ୍ଭ ହେଉଛି , ସେ କାମ 8-9ବର୍ଷ ପୂର୍ବରୁ ଆରମ୍ଭ ହେବା ଉଚିତ ଥିଲା । କୋରବାର ବିରାଟ କାରଖାନା ଏଇଥିପାଇଁ ନିର୍ମାଣ କରାଯାଇଥିଲା । ତାହା ଫଳରେ ଏଠାରେ ଅତ୍ୟାଧୁନିକ ରାଇଫଲ ନିର୍ମାଣ କରାଯିବ । କିନ୍ତୁ ଏହାର ପୂର୍ଣ୍ଣ କ୍ଷମତାର କେତେବେଳେ ସୁଦ୍ଧା ଉପଯୋଗ କରାଯାଇ ନଥିଲା । ଅମେଥିର ଏହି କାରଖାନା ଏହାର ସାକ୍ଷୀ ଯେ ପୂର୍ବରୁ ଆମର ସେନା ଏବଂ ସୁରକ୍ଷାବଳଙ୍କ ଆବଶ୍ୟକତାକୁ ଅଣଦେଖା କରାଯାଉଥିଲା ।


    ସାଥୀଗଣ , ଦେଶର ସୁରକ୍ଷା ପାଇଁ ଆମର ସେନା 2005ରେ ଆଧୁନିକ ଅସ୍ତ୍ରଶସ୍ତ୍ରର ଆବଶ୍ୟକତା ସକାଶେ ସରକାରଙ୍କ ନିକଟରେ ତାଙ୍କର ଦାବି ରଖିଥିଲେ । ଏହାକୁ ନଜରରେ ରଖି ଅମେଥିରେ ଏହି କାରଖାନାର କାର୍ଯ୍ୟ ଆରମ୍ଭ କରାଯାଇଥିଲା । ଆପଣଙ୍କର ଏଠାକାର ସାଂସଦ , ଯେତେବେଳେ 2007ରେ ଏହାର ଶିଳାନ୍ୟାସ କରିଥିଲେ , ସେତେବେଳେ ସେ କହିଥିଲେ ଯେ 2010 ମସିହାରେ ଏଠାରୁ କାର୍ଯ୍ୟ ଆରମ୍ଭ ହୋଇଯିବ । ହୋଇଥିଲା କି , ହୋଇଥିଲା କି ? ସେ ଏକଥା କହିଥିଲେ ନା କହି ନଥିଲେ ? ସେତେବେଳେ ତାଙ୍କ ସରକାର କେନ୍ଦ୍ରରେ ନଥିଲା କି ? ସେ ଯାହା କହିଥିଲେ , ତାହା ହେବା ଆବଶ୍ୟକ ଥିଲା ନା ନାହିଁ ? ହୋଇଥିଲା କି ? ଏବଂ ଯିଏ ଏତିକି କାର୍ଯ୍ୟ କରିପାରିଲେ ନାହିଁ , ତାଙ୍କ ଉପରେ କାହିଁକି ଭରସା କରାଯାଇପାରିବ ? କିନ୍ତୁ ସାଥୀଗଣ , କାର୍ଯ୍ୟ ଆରମ୍ଭ ହେବା ତ ଦୂରର କଥା , ଶିଳାନ୍ୟାସ ପରେ ତିନିବର୍ଷ ପର୍ଯ୍ୟନ୍ତ ପୂର୍ବ ସରକାର ଏକଥା ସୁଦ୍ଧା ସ୍ଥିର କରିପାରି ନଥିଲେ ଯେ ଏଠାକାର ଗୋଳାବାରୁଦ କାରଖାନାରୁ କି ପ୍ରକାର ଅସ୍ତ୍ରଶସ୍ତ୍ର ପ୍ରସ୍ତୁତ କରାଯିବ । କେବଳ ଏତିକି ନୁହେଁ – ଏ କାରଖାନା କେଉଁଠାରେ ସ୍ଥାପନ କରାଯିବ , ସେଥିପାଇଁ ଜମି ସୁଦ୍ଧା ଅଧିଗ୍ରହଣ କରାଯାଇ ପାରିନଥିଲା ।


    ସାଥୀଗଣ , ଥରେ ଚିନ୍ତାକରି ଦେଖନ୍ତୁ , ଯେଉଁ କାରଖାନାରେ 2010 ମସିହାରେ କାର୍ଯ୍ୟ ଆରମ୍ଭ ହେବାକଥା , ତାହାର ଘର ସୁଦ୍ଧା 2013 ପର୍ଯ୍ୟନ୍ତ ସେମିତି ଲଟକି ରହିଥିଲା । ବିଲ୍ଡିଂ ନିର୍ମାଣ ହୋଇସାରିବା ପରେ ଯେମିତି ସେମିତି ଏଠାରେ କାର୍ଯ୍ୟ ତ ଆରମ୍ଭ ହୋଇଥିଲା , କାରଣ ଆଗକୁ ନିର୍ବାଚନ ଥିଲା , କିଛି ତ ପୁଣି ଲୋକମାନଙ୍କୁ ଦେଖାଇବାକୁ ପଡ଼ିବ , କିନ୍ତୁ ଆଧୁନିକ ରାଇଫଲ ସେତେବେଳେ ବି ନିର୍ମାଣ କରାଯାଇନଥିଲା । ଏବଂ ଆଉ ଗୋଟିଏ କଥା , ଏକଥା ମଧ୍ୟ ଭୁଲି ଯାଆନ୍ତୁ ନାହିଁ ଯେ ସେଇମାନେ ହିଁ ଏ କାରଖାନା ପାଇଁ ପ୍ରତିଶ୍ରୁତି ଦେଇଥିଲେ । ଏକଥା କହିଥିଲେ ନା ? ଆମେ କିନ୍ତୁ ଯେଉଁ ପ୍ରତିଶ୍ରୁତି ଦେଉ , ତାହା ପାଳନ କରୁ , ଆମେ କେବେ ମିଛ କହୁନା । ସେମାନେ କିନ୍ତୁ ବିରାଟ ମିଛ କହିଥିଲେ । ଏକଥା ବି ଭୁଲିଯାଆନ୍ତୁ ନାହିଁ ଯେ ସେମାନେ କହିଥିଲେ 1500 ଯୁବକଙ୍କୁ ରୋଜଗାର ପନ୍ଥା ପ୍ରଦାନ କରିବେ । ଏଭଳି ପ୍ରତିଶ୍ରୁତି ଦେଇଥିଲେ ଭାଇଗଣ , 1500 ଲୋକଙ୍କୁ ଫ୍ୟକ୍ଟ୍ରିରେ ଚାକିରି ଦେବାର ପ୍ରତିଶ୍ରୁତି ଦେଇଥିଲେ କି ନାହିଁ ? ଏହା ଅମେଥିର କଥା , ମୁଁ ଦେଶ କଥା କହୁନାହିଁ । କିନ୍ତୁ ଏତେ ବଡ଼ ବଡ଼ କଥା କହୁଥିବା ଲୋକ ଅମେଥିବାସୀଙ୍କ ଆଖିରେ ଧୁଳି ଫିଙ୍ଗିଦେଲେ ଏବଂ କେବଳ 200 ଲୋକଙ୍କୁ କାମ ମିଳିଲା । ଆଉ ଆଜି ଦେଶବ୍ୟାପୀ ସେମାନେ ରୋଜଗାରର ଭାଷଣ ମାରି ବୁଲୁଛନ୍ତି ।


    ଅମେଥିର ମୋର ପ୍ରିୟ ଭାଇ ଓ ଭଉଣୀଗଣ , ଏବେ ଆଜି ଏତେ ବର୍ଷର ପ୍ରତୀକ୍ଷା ପରେ ଅମେଥିରେ ଗୋଳାବାରୁଦ କାରଖାନାରୁ ବିଶ୍ୱର ସର୍ବାଧୁନିକ ରାଇଫଲରୁ ଗୋଟିଏ ପ୍ରସ୍ତୁତ ହେବାକୁ ଯାଉଛି ।


    ସା ଥୀଗଣ , ମୁଁ ଆପଣମାନଙ୍କ ଠାରୁ ଏକଥା ଜାଣିବାକୁ ଚାହୁଁଛି , କ ’ ଣ ଏଭଳି ଆଧୁନିକ ରାଇଫଲ ପ୍ରସ୍ତୁତ ନକରି ଆମର ବୀର ଯବାନମାନଙ୍କ ସହ ଅନ୍ୟାୟ କରାଯାଇନାହିଁ ? ଅନ୍ୟାୟ ହୋଇଛି ନା ନାହିଁ ? ଗୋଳାବାରୁଦ କାରଖାନାର ପୂର୍ଣ୍ଣ କ୍ଷମତା ଉପଯୋଗ କରା ନଯାଇ ଏଠାକାର ସଂସାଧନର ସହ କ ’ ଣ ଅନ୍ୟାୟ କରାଯାଇନାହିଁ ? ସ୍ଥାନୀୟ ଯୁବକମାନଙ୍କୁ ରୋଜଗାରର ସୁଯୋଗ ଦିଆ ନଯାଇ ସେମାନଙ୍କ ସହ କ ’ ଣ ଅନ୍ୟାୟ କରାଯାଇନାହିଁ ?


    ସା ଥୀଗଣ , ପୂର୍ବରୁ ଯେଉଁ ସରକାର ଥିଲେ , ସେମାନେ ଦେଶର ସୁରକ୍ଷାବଳଙ୍କ ସୁରକ୍ଷାକୁ ଅଣଦେଖା କରିବାରେ କୌଣସି ପ୍ରକାର ସୁଯୋଗ ବାକି ରଖିନାହାନ୍ତି । ଆମର ବୀର ଯବାନମାନଙ୍କୁ ବୁଲେଟପ୍ରୁଫ୍‌ ଜାକେଟ ଦେବା ସକାଶେ କେତେ ହୀନସ୍ତା କରା ନଯାଇଛି , ଏହା ଦେଶବାସୀଙ୍କୁ ବାରମ୍ବାର ମନେ ପକାଇଦେବା ଆବଶ୍ୟକ । 2009 ମସିହାରେ ସେନାବାହିନୀ ଏକ ଲକ୍ଷ 88 ହଜାର ବୁଲେଟ ପ୍ରୁଫ୍‌ ଜାକେଟ ଯୋଗାଇ ଦେବାକୁ ଦାବି କରିଥିଲା । ବୁଲେଟ ପ୍ରୁଫ୍‌ ଜାକେଟ ବିନା ଆମର ଯବାନମାନେ ଶତ୍ରୁସେନାଙ୍କ ଗୁଳି ଏବଂ ଆତଙ୍କବାଦୀଙ୍କ ଉପରେ ଚଢ଼ାଉ କାର୍ଯ୍ୟର ସାମ୍ନା କରି ଆସୁଥିଲେ । ନିଜର ଜୀବନକୁ ବାଜି ଲଗାଇ ଆତଙ୍କବାଦୀମାନଙ୍କ ସହ ସେମାନେ ବିପଦପୂର୍ଣ୍ଣ ଏନକାଉଣ୍ଟର ଜାରି ରଖିଥିଲେ । 2009 ଠାରୁ 2014 ମସିହା ପର୍ଯ୍ୟନ୍ତ , ପାଞ୍ଚ ବର୍ଷ , ପାଞ୍ଚବର୍ଷ କିଛି କମ୍‌ ସମୟ ନୁହେଁ । କିନ୍ତୁ ସେନାବାହିନୀ ପାଇଁ ବୁଲେଟ ପ୍ରୁଫ୍‌ ଜାକେଟ କିଣାଗଲା ନାହିଁ । ଏହା ହେଉଛି ଆମ ସରକାର , ଯିଏ ଗତ ସାଢ଼େ ଚାରିବର୍ଷ ଭିତରେ 2 ଲକ୍ଷ 30 ହଜାରରୁ ଅଧିକ ବୁଲେଟ ପ୍ରୁଫ୍‌ ଜାକେଟ କିଣିବା ପାଇଁ ଅର୍ଡ଼ର ଦେଇଛନ୍ତି ।


    ମୁଁ ଆଜି ଅମେଥିକୁ ଆସିଛି ତ ଆପଣମାନଙ୍କ ଠାରୁ ଜାଣିବାକୁ ଚାହୁଁଛିଯେ ଦେଶର ବୀର ଯବାନମାନଙ୍କୁ ରାଇଫଲ ପାଇଁ ଅପେକ୍ଷା କରି ରଖୁଥିବା , ବୁଲେଟ ପ୍ରୁଫ୍‌ ଜାକେଟ ପାଇଁ ଅପେକ୍ଷା କରାଇ ରଖିଥିବା ଲୋକ କିଏ ଥିଲେ ? କିଏ ଥିଲେ ସେ ଲୋକ ? ମୁଁ କାହାରି ନାଁ ଏଠାରେ ନେବାକୁ ଚାହୁଁନାହିଁ । କିନ୍ତୁ ଆମଣମାନେ ସେମାନଙ୍କୁ ଭଲ ଭାବରେ ଜାଣିଛନ୍ତି , ଚିହ୍ନିଛନ୍ତି ଯେ ଏ କାମ କିଏ କରିଛନ୍ତି । ଏବଂ ସେଇଥିପାଇଁ ଭାଇ ଓ ଭଉଣୀମାନେ , ଭାରତ ମାତା କୀ ଜୟ । ଏବଂ ସେଇଥିପାଇଁ ଭାଇ ଓ ଭଉଣୀଗଣ , ଆପଣମାନେ ଜାଣନ୍ତି ଯେ ମୋର ଏଠାରେ କାହାରି ନାମ ଉଚ୍ଚାରଣ କରିବାର ଆବଶ୍ୟକତା ହିଁ ନାହିଁ ।


    ଭାଇ ଓ ଭଉଣୀଗଣ , ଆମ ଦେଶକୁ କେବଳ ଆଧୁନିକ ରାଇଫଲ ନୁହେଁ , ଆଧୁନିକ ବୁଲେଟ ପ୍ରୁଫ ଜାକେଟ ନୁହେଁ , ଆଧୁନିକ ତୋପ ପାଇଁ ସୁଦ୍ଧା ଏହି ଲୋକମାନେ ଅପେକ୍ଷା କରାଇଛନ୍ତି ।


    ଆଉ ଇଏ ହେଉଛି ଆମ ସରକାର ଯାହା ଆଧୁନିକ ତୋପ କିଣିଛି ଏବଂ ଏବେ ତ ଭାରତରେ ହିଁ ସେଭଳି ତୋପ ନିର୍ମାଣ କରାଯାଉଛି ।


    ସା ଥୀଗଣ , ଆଧୁନିକ ତୋପ ଭଳି ଆଧୁନିକ ଲଢ଼ୁଆ ବିମାନ ପାଇଁ ଆମର ବାୟୁସେନା ଦଶକ ଦଶକ ଧରି କହି ÷ ଆସୁଥିଲା । କିନ୍ତୁ ଯାହାର ଅଭିପ୍ରାୟ ଖରାପ , ସେମାନଙ୍କୁ ଭଲା ବାୟୁସେନାର ଆବାଜ କିଭଳି ଶୁଭନ୍ତା ? ଏ ଲୋକମାନେ ବର୍ଷ ବର୍ଷ ଧରି ରାଫେଲ ବିମାନ କିଣା ଫାଇଲ ଉପରେ ବସି ରହିଲେ ଏବଂ ଯେତେବେଳେ ତାଙ୍କ ସରକାର ବିଦାହେବା ବେଳ ଆସିଲା ତ ତାକୁ ଶୀତଳ ଭଣ୍ଡାରରେ ଫିଙ୍ଗିଦେଲେ । ଆମ ସରକାର ପ୍ରୟାସ ହେଲା ଯେ ଆଗାମୀ କିଛି ମାସ ଭିତରେ ପ୍ରଥମ ଦଫା ରାଫେଲ ବିମାନ ଭାରତ ଆକାଶରେ ଉଡ଼ିବା ଆରମ୍ଭ କରିବ । କିନ୍ତୁ ଏ ଲୋକମାନେ , ଏବେସୁଦ୍ଧା ସେମାନେ ସେହି ରାଫେଲ ବିମାନ କିଣାକୁ ନିଜ ସ୍ୱାର୍ଥ ପାଇଁ , ନିଜର ହିତ ସାଧନ ସକାଶେ , ତାହାକୁ ବି ଭଣ୍ଡୁର କରିବା ଲାଗି , ବିଫଳ କରିବା ନିମନ୍ତେ , କିଛି ନା କିଛି ନୂଆ ନୂଆ ଫନ୍ଦି ଫିକର ବାହାର କରିଚାଲିଛନ୍ତି ।


    ଭାଇ ଓ ଭଉଣୀଗଣ , ସୁପ୍ରିମକୋର୍ଟଙ୍କ ଠାରୁ ସିଏଜି ପର୍ଯ୍ୟନ୍ତ , ପ୍ରତ୍ୟେକ ସଂସ୍ଥା କହୁଛନ୍ତି ଯେ ଭାରତ ସରକାର ଉଚିତ ନିର୍ଣ୍ଣୟ ଗ୍ରହଣ କରିଛନ୍ତି । ଉଚିତ ସମୟରେ ଏହା ସ୍ଥରି କରିଛନ୍ତି । ଉଚିତ ସଉଦା କରିଛନ୍ତି ଏବଂ ଦେଶର ହିତ ପାଇଁ ଏଭଳି କରିଛନ୍ତି । କିନ୍ତୁ ଏ ଲୋକମାନେ ମିଛ ପରେ ମିଛ କହି ଚାଲିଛନ୍ତି । ପ୍ରତିରକ୍ଷା ସଉଦାରେ କମିଶନୀ ମିଳିବାର ଲାଳସା କିପରି ହୋଇଥାଏ ଏକଥା କିଛି ଲୋକଙ୍କ ଚେହେରାରେ ସଫା ସଫା ଦୃଶ୍ୟ ହୋଇଥାଏ ।


    ସାଥୀଗଣ , ଅଧା ଅଧୁରା ମନ ନେଇ ଏ ଲୋକମାନେ କେତେବେଳେ ସୁଦ୍ଧା ଦେଶର ସୁରକ୍ଷା ପ୍ରତି ପରବାୟ କରିନାହାନ୍ତି , ସେମିତି ପ୍ରକାର ବ୍ୟବହାର ସେମାନେ ଆମେଥୀବାସୀଙ୍କ ପ୍ରତି ମଧ୍ୟ କରିଛନ୍ତି । ଅମେଥି ପାଇଁ କ ’ ଣ କ ’ ଣ ସବୁ କୁହାଯାଇଥିଲା , କିନ୍ତୁ ଆଜି ଅମେଥିର ବାସ୍ତବ ସ୍ଥିତି କ ’ ଣ , ସେକଥା ଆପଣମାନଙ୍କ ଠାରୁ ଅଧିକ କିଏ ଭଲା ଜାଣିଛି ?


    ଭାଇ ଓ ଭଉଣୀଗଣ , ଯେତେବେଳେ ନିଜ ମନରେ ଇଚ୍ଛା ନଥିବ , ଯେତେବେଳେ ଗରିବ ଲୋକମାନଙ୍କ ଉପକାର କରିବା ପାଇଁ ଉଦେ୍ଦଶ୍ୟ ନଥିବ , ଯେତେବେଳେ ଲୋକମାନଙ୍କୁ କେବଳ ମିଛ ଆଉ ମିଛ କୁହାଯାଉଥିବ , ସେତେବେଳେ କେବଳ ଏହି ପରିଣାମ ହିଁ ଆସିଥାଏ । ଆପଣମାନେ ସ୍ମରଣ କରନ୍ତୁ , ଏଠାରେ ପ୍ରତିଷ୍ଠା କରାଯାଇଥିବା ଷ୍ଟିଲ କାରଖାନା କେବଳ ସେଇଥିପାଇଁ ଚାଳିଗଲା କାରଣ ଏଥିପାଇଁ ଗ୍ୟାସ ବ୍ୟବସ୍ଥା କରାଯାଇ ପାରିଲାନାହିଁ । ଏଠାକାର ମେଘାପୁର ଫୁଡ଼ପାର୍କ ସହିତ ମଧ୍ୟ ଏକାପ୍ରକାର ବ୍ୟବହାର କରାଗଲା । ଆମେ ଯେତେବେଳେ ଷ୍ଟିଲ କାରଖାନା କଥା ଚିନ୍ତାକଲୁ ତ ଗ୍ୟାସ ପାଇପ ଲାଇନ କଥା ଚିନ୍ତାକଲୁ । ଏବେ ସେହି ଷ୍ଟିଲ କାରଖାନା ଅମେଥିକୁ ରୋଜଗାର ଦେବା ସକାଶେ ଏବଂ ଦେଶରେ ଷ୍ଟିଲ ଉତ୍ପାଦନକୁ ଅଧିକ ଗତିଶୀଳ କରିବା ଲାଗି ପ୍ରସ୍ତୁତ ।


    ଭାଇ ଓ ଭଉଣୀଗଣ , ଏହି କଥା ଗୋଲିଗଞ୍ଜରେ ସାଇକେଲ ଫ୍ୟାକ୍ଟ୍ରି ପ୍ରତିଷ୍ଠା ହେବାର ଥିଲା , ତା ’ ର କ ’ ଣ ହେଲା ? କୃଷକମାନଙ୍କ ଠାରୁ ଜମି ଅଧିଗ୍ରହଣ କରାଗଲା , ହଁ , କୃଷକମାନଙ୍କ ଠାରୁ ଜମି ନେଇ ନିଆଗଲା । କିନ୍ତୁ ଫ୍ୟାକ୍ଟ୍ରି ପ୍ରତିଷ୍ଠା ହେଲାନାହିଁ । ଏବଂ ଜମିକୁ ପଛ ଦରଜା ଦେଇ ନିଜ ନାମରେ କରି ନିଆଗଲା । ଅମେଥିର ବିକାଶ ନାମରେ , ଆପଣମାନଙ୍କ ଭାବନାର ସହିତ ଏମିତି ଖେଳ ଖେଳାଯାଇଛି ।


    ସାଥୀଗଣ , ଯେତେବେଳେ କ୍ଷମତା ସ୍ୱାର୍ଥ ବନିଯାଏ ବିରାସତକୁ ବିସ୍ତାରିତ କରିବା ହିଁ ଏକମାତ୍ର ଲକ୍ଷ୍ୟ ହୋଇ ଯାଇଥାଏ । ସେତେବେଳେ ଦେଶର ଆବଶ୍ୟକତା ପଛରେ ପଡ଼ିଯିବା ଖୁବ୍‌ ସ୍ୱାଭାବିକ କଥା । ଯେତେବେଳେ ନିଜ ଲୋକଙ୍କର , ନିଜର ସଂପର୍କୀୟମାନଙ୍କର ଉପକାର କରିବା ଉପରେ ପ୍ରାଥମିକତା ଦିଆଯାଏ , ସେତେବେଳେ ସାଧାରଣ ଜନତାଙ୍କ କଲ୍ୟାଣ ପାଇଁ ଚିନ୍ତା ଶେଷ ହୋଇ ଯାଇଥାଏ । ଦୁର୍ଭାଗ୍ୟ ଯେ ଅମେଥି ସହିତ ତାହା ହିଁ ହୋଇଛି ।


    ମୁଁ ଗୋଟିଏ ଟେଲିଭିଜନ ରିପୋର୍ଟ ଦେଖୁଥିଲି । ସେଥିରେ ଏଠାକାର ଏକ ଦଳିତ ବସ୍ତିର ରିପୋର୍ଟ ଦେଖାଯାଇଛି । ସେଥିରେ ସୂଚୀତ କରାଯାଇଛି ଯେ 2008 ମସିହାରେ ଦଳିତମାନଙ୍କୁ ଯେଉଁ ଘର ଦିଆ ଯାଇଥିଲା , ସେସବୁ ଦଶ ବର୍ଷ ଭିତରେ ଭୁଶୁଡ଼ିବା ସ୍ଥିତିରେ ଆସି ପହଞ୍ଚିଯାଇଥିଲା । ସେହିସବୁ ବସ୍ତିରେ ଲୋକମାନେ କହୁଥିଲେ ଯେ ଏଠାକାର ସାଂସଦ ବସ୍ତିଗୁଡ଼ିକୁ ତ ନିଜ ନାମରେ ନାମିତ କରିଦେଲେ ହେଲେ ତା ’ ପରେ ସେ ଲୋକମାନଙ୍କୁ ସଂପୂର୍ଣ୍ଣ ରୂପେ ଭୁଲିଗଲେ ।


    ସାଥୀଗଣ , ଅମେଥିର ଲୋକମାନଙ୍କ ସହ କିଭଳି ଭାବେ ବ୍ୟବହାର କରାଯାଇଛି , ଆପଣମାନେ ଏହାର ସାକ୍ଷୀ । ଏବଂ ଆଜି ଆପଣମାନେ ଏକଥା ବି ଦେଖୁଛନ୍ତି ଯେ ଆମ ସରକାର ଏଠାରେ କିଭଳି ଭାବେ ବିକାଲ କରି ଚାଲିଛନ୍ତି ।


    ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ଅମେଥିରେ ଏଭଳି 9 ହଜାରରୁ ଅଧିକ ବାସଗୃହ ନିର୍ମାଣ କରାଯାଇଛି । ଉଜ୍ଜ୍ୱଳା ଯୋଜନା ମାଧ୍ୟମରେ ମାଗଣାରେ ଗ୍ୟାସ ସଂଯୋଗ ଯୋଗାଇ ଦିଆଯାଇଛି । ସୌଭାଗ୍ୟ ଯୋଜନାରେ ମାଗଣାରେ ବିଜୁଳି ସଂଯୋଗ ଦିଆଯାଇଛି । ଶୌଚାଳୟର ନିର୍ମାଣ କରି ଏଠାକାର ଲୋକମାନଙ୍କ ଜୀବନକୁ କିଭଳି ଭାବେ ସରସ ସୁନ୍ଦର କରିବାର ପ୍ରୟାସ କରାଯାଇଛି ।


    ଭାଇ ଓ ଭଉଣୀଗଣ , ଭୋଟ ହାସଲ କରିସାରି ଜନତାଙ୍କୁ ଭୁଲିଯିବା କିଛି ପରିବାରଙ୍କ ପ୍ରବୃତ୍ତି । କିଛି ଲୋକଙ୍କର ଏହା ହେଉଛି ଅଭ୍ୟାସ । ସେମାନେ ଗରିବ ଲୋକମାନଙ୍କୁ ଗରିବ ଅବସ୍ଥାରେ ହିଁ ରଖିବାକୁ ଚାହାନ୍ତି ଯଦ୍ୱାରା ପିଢ଼ି ପରେ ପିଢି ଗରିବୀ ହଟାଓର ନାର । ସେମାନେ ଲଗାଇ ପାରିବେ । ଆମେ ଗରିବମାନଙ୍କୁ ସଶକ୍ତ କରି ସେମାନଙ୍କୁ ଏଭଳି ଶକ୍ତିଶାଳୀ କରିବାକୁ ଚାହୁଁ ଯାହା ଫଳରେ ସେମାନେ ନିଜର ଦାରିଦ୍ର୍ୟ ଅବସ୍ଥାରୁ ଆପଣାଛାଏଁ ବାହାରିପାରିବେ । ଏହି କାରଣରୁ ଆଜି ଭାରତ ସେହିସବୁ ରାଷ୍ଟ୍ରମାନଙ୍କ ସହ ଗୋଟିଏ ଭାବେ ପରିଗଣିତ ହେଉଛି ଯେଉଁଠାରେ ଦ୍ରୁତ ଗତିରେ ଦାରିଦ୍ର୍ୟ ହ୍ରାସ ପାଇବାରେ ଲାଗିଛି । ଗରିବ ଲୋକମାନଙ୍କ ପ୍ରତି ସେମାନଙ୍କର ଆବଶ୍ୟକତା ପ୍ରତି ସମ୍ବେଦନଶୀଳ ହେବା କିଛି ଲୋକମାନଙ୍କ ମନରେ ନାହିଁ ।


    ସାଥୀଗଣ , ଗରିବମାନଙ୍କ ପ୍ରତି ଯେଉଁ ପ୍ରକାର ବ୍ୟବହାର କରାଗଲା , ଦେଶର କୃଷକମାନଙ୍କ ସହ ମଧ୍ୟ ଅନୁରୂପ ବ୍ୟବହାର କରାଯାଇଛି । ସେମାନେ କୃଷକମାନଙ୍କୁ ସଶକ୍ତ କରିବା ଲାଗି କେବେ ସୁଦ୍ଧା ପ୍ରୟାସ କରିନାହାନ୍ତି । ସେମାନଙ୍କର ଛୋଟ ବଡ଼ ଅସୁବିଧାକୁ ମଧ୍ୟ ନଜରଅନ୍ଦାଜ କରିଆସିଛନ୍ତି । ଯେତେବେଳେ କୃଷକମାନେ ସେମାନଙ୍କର ଯୋଜନାରେ ଅତିଷ୍ଠ ହୋଇଉଠନ୍ତି , ସେତେବେଳେ ସେମାନେ ଋଣ ଛାଡ଼କରି ସେମାନଙ୍କୁ ଫସାଇ ଦିଅନ୍ତି । ଗତଥର 2008 ମସିହାରେ ସେମାନେ 52 ହଜାର କୋଟି ଟଙ୍କାର ଋଣ ଛାଡ଼ କରିଥିଲେ ଯେତେବେଳେ କି ଦେଶର କୃଷକମାନଙ୍କ ଉପରେ 6 ଲକ୍ଷ କୋଟି ଟଙ୍କାର ଋଣ ବୋଝ ଥିଲା ।


    କେବଳ ଏତିକି ନୁହେଁ , ଯେତେ ପରିମାଣର କରଜ ସେମାନେ ଛାଡ଼ କଲେ , ଏହାର ଲାଭ ବି ଦେଶର ତିନିରୁ ସାଢ଼େ ତିନି କୋଟି ଅର୍ଥାତ୍‌ ଯଦି ଆପଣମାନଙ୍କ ଗାଁରେ 100ଜଣ କୃଷକ ଅଛନ୍ତି ତେବେ ସେମାନଙ୍କ ଭିତରୁ ମାତ୍ର 20ରୁ 25 ଜଣ ଏଭଳି ସୁଫଳ ପାଇପାରିଥିଲେ । ଅବଶିଷ୍ଟ କରଜ ଛାଡ଼ର ଲାଭ ତ ସେମାନଙ୍କର ସବୁ ଚେଲାଚାମୁଣ୍ଡା , ଦଲାଲ , ମୁନାଫାଖୋରମାନେ ନେଇଗଲେ । ଯଦ୍ୟପି ଆମ ସରକାର ଏବେ ଯେଉଁ ପ୍ରଧାନମନ୍ତ୍ରୀ କିଷାନ ସମ୍ମାନ ନିଧି ଯୋଜନା କାର୍ଯ୍ୟକାରୀ କରିଛନ୍ତି , ତାହାର ଲାଭ ଦେଶର 12 କୋଟି କୃଷକଙ୍କୁ ମିଳିବା ସୁନିଶ୍ଚିତ କରାଯାଇଛି । କିଛି ଦିନ ପୂର୍ବରୁ ହିଁ କୋଟି କୋଟି କୃଷକଙ୍କ ଖାତାକୁ ଦୁଇ ହଜାର ଲେଖାଏଁ ଟଙ୍କା ପ୍ରଥମ କିସ୍ତି ଭାବେ ପହଞ୍ଚିସାରିଛି । ଯେଉଁ କୃଷକମାନଙ୍କ ଖାତାରେ ତାହା ପହଞ୍ଚିନାହିଁ , ସେମାନଙ୍କୁ ବି ଖୁବ୍‌ ଶୀଘ୍ର ଏହାର ଲାଭ ମିଳିପାରିବ ।


    ସାଥୀଗଣ , ଏ ଯୋଜନା ଏତେ ବିରାଟ ଯେ ଆଗାମୀ ଦଶବର୍ଷ ଭିତରେ ଏହା ମାଧ୍ୟମରେ ଦେଶର କୃଷକମାନଙ୍କ ଖାତାରେ ସାଢ଼େ ସାତ ଲକ୍ଷ କୋଟି ଟଙ୍କା ସିଧାସଳଖ ପହଞ୍ଚିବ । ଚିନ୍ତା କରନ୍ତୁ , ଦେଶର ଗ୍ରାମଗୁଡ଼ିକୁ , କୃଷକମାନଙ୍କୁ , ଗ୍ରାମୀଣ ଅର୍ଥ ବ୍ୟବସ୍ଥାକୁ ଏହା ଦ୍ୱାର । କେତେବଡ଼ ଶକ୍ତି ମିଳିବାକୁ ଯାଉଛି । ଏହା ଦ୍ୱାରା ଅମେଥିର ମଧ୍ୟ ହଜାର ହଜାର କୃଷକଙ୍କୁ ଫାଇଦା ମିଳିପାରିବ । ସେମାନେ ଏହି ଅର୍ଥରେ ସାର କିଣିପାରିବେ , ବିହନ କିଣିପାରିବେ , ବିଜୁଳି ବିଲ୍‌ ଭରିପାରିବେ , କୀଟନାଶକ କିଣିପାରିବେ , ଏହିଭଳି ଅନେକ କାମରେ ସେମାନେ ଏହି ଅର୍ଥକୁ ବିନିଯୋଗ କରିପାରିବେ ।


    ଭାଇ ଓ ଭଉଣୀଗଣ , କୃଷକ ହୋଇଥାନ୍ତୁ , ଯବାନ ହୋଇଥାନ୍ତୁ ଅବା ଆମ ଦେଶର ଯୁବଗୋଷ୍ଠୀ ପୁତ୍ର କନ୍ୟାଗଣ , ଆପଣମାନଙ୍କ ଏହି ପ୍ରଧାନ ସେବକ ଆଜି କାମ କରାଇ ପାରିଛନ୍ତି ତ ଏହା ପଛରେ ଆପଣମାନଙ୍କ ଶକ୍ତି ନିହିତ ରହିଛି । ଆପଣମାନଙ୍କ ଆଶୀର୍ବାଦ ରହିଛି । ଆପଣମାନଙ୍କ ଏହି ଉତ୍ସାହ ଦେଖି ମୁଁ କହିପାରିବି ଯେ ଅମେଥି ଏବଂ ଅମେଥିବାସୀ ଏକ ନୂତନ ଇତିହାସ ରଚନା କରିବାକୁ ଯାଉଛନ୍ତି । ଏହା ଏଭଳି ଏକ ଇତିହାସ , ଯାହାର ଗୁଂଜରଣ ଦେଶସାରା ଶୁଭିବାକୁ ଯାଉଛି ।


    ସାଥୀଗଣ , ମୁଁ ଅମେଥିର ବିକାଶ କରାଇଥିବା ସ୍ମୃତିଜୀଙ୍କୁ ବି ବିଶେଷ ଭାବେ ଧନ୍ୟବାଦ ଅର୍ପଣ କରୁଛି । ଏଥିସହ ପୁଣି ଥରେ ଋଷ ରାଷ୍ଟ୍ରପତି ପୁଟିନଜୀ , ଯାହାଙ୍କ ସଂଦେଶ ଦେଶର ପ୍ରଥମ ରକ୍ଷାମନ୍ତ୍ରୀ ନିର୍ମଳାଜୀ ପାଠ କରିଛନ୍ତି , ତାଙ୍କୁ ମଧ୍ୟ ଧନ୍ୟବାଦ ଦେଉଛି । ଏବଂ ବିଶ୍ୱରେ ଭାରତ ନାରୀ ଶକ୍ତି କଣ , ଏବେ ତାହା ଭଲ ଭାବେ ହୃଦୟଙ୍ଗମ କରିଛନ୍ତି । ଯେଉଁ ଦେଶର ପ୍ରତିରକ୍ଷା ମନ୍ତ୍ରୀ ଜଣେ ନାରୀ , ତାହା ବିଶ୍ୱକୁ ଦେଖାଇଦେଇଛି ଯେ ଦେଶର ସୁରକ୍ଷା ପାଇଁ କିଭଳି ପଦକ୍ଷେପ ଗ୍ରହଣ କରାଯାଇଥାଏ ।


    ପୁଣି ଥରେ , ଅମେଥିରେ ଏତେ ବିପୁଳ ସଂଖ୍ୟାରେ ଏହି ବିରାଟ ଜନସାଗରକୁ ମୁଁ ଏଠାରେ ଦେଖୁଛି । ଆପଣମାନେ ଆମକୁ ଆଶୀର୍ବାଦ ଦେବାକୁ ଏଠାକୁ ଆସିଛନ୍ତି , ମୁଁ ଆପଣମାନଙ୍କୁ ହୃଦୟର ସହ ବହୁତ ବହୁତ କୃତଜ୍ଞତା ବ୍ୟକ୍ତ କରୁଛି । ମୋ ସହ ଉଚ୍ଚାରଣ କରନ୍ତୁ-


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଅନେକ ଅନେକ ଧନ୍ୟବାଦ ।


    **************

    
    
    (Release ID: 1568565) Visitor Counter : 1