      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାମନଗରରେ ଗୁରୁ ଗୋବିନ୍ଦ ସିଂହ ହସ୍ପିଟାଲକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପଣ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 04 MAR 2019 5:30PM by PIB Bhubaneshwar


    କେମିତି ଅଛନ୍ତି ଆପଣମାନେ ସମସ୍ତେ! ସୁଖରେ ଅଛନ୍ତି ତ ?


    ଶିବରାତ୍ରିର ପବିତ୍ର ପର୍ବ ଅବସରରେ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭକାମନା ।


    ଭୋଳାନାଥ ସମସ୍ତଙ୍କ ମଙ୍ଗଳ କରନ୍ତୁ ।


    ମୋ ’ କଥା ଆରମ୍ଭ କରିବା ପୂର୍ବରୁ 3 ଥର ଭାରତ ମାତା କି ଜୟକାର କରିବା । ମୁଁ କରାଇବି ।


    ପରାକ୍ରମୀ ଭାରତ ପାଇଁ ଭାରତ ମାତା କୀ-ଜୟ


    ବିଜୟୀ ଭାରତ ପାଇଁ ଭାରତ ମାତା କୀ -ଜୟ


    ବୀର ଯବାନଙ୍କ ପାଇଁ ଭାରତ ମାତା କୀ - ଜୟ


    ବହୁ ସଂଖ୍ୟାରେ ଆମକୁ ଆଶୀର୍ବାଦ ଦେବା ପାଇଁ ଏଠାକୁ ଆସିଥିବା ଜାମନଗରର ପ୍ରିୟ ଭାଇ ଓ ଭଉଣୀମାନେ ,


    ଆଜି ଶିବରାତ୍ରିର ପବିତ୍ର ପର୍ବ । ଆଉ ଗୁଜରାଟ ଏଭଳି ମାଟି ଯେଉଁଠି ଦୁଇ-ଦୁଇଟି ଜ୍ୟୋତିର୍ଲିଙ୍ଗ ରହିଛି । ସୋମନାଥ ଓ ନାଗେଶ୍ୱରଙ୍କ ଏହି ମାଟି । ମୋ ’ ପାଇଁ ବହୁତ ଖୁସିର ମୁହୂର୍ତ୍ତ ଯେ ଶିବରାତ୍ରିର ପବିତ୍ର ପର୍ବରେ ସୋମନାଥ ଓ ନାଗେଶ୍ୱରଙ୍କ ମାଟିକୁ ଆସିବାର ମୋତେ ସୁଯୋଗ ମିଳିଛି ।


    ଯେତେବେଳେ ମୁଁ ମୁଖ୍ୟମନ୍ତ୍ରୀ ଥିଲି ଓ ଦେଶର ସମସ୍ତ ମୁଖ୍ୟମନ୍ତ୍ରୀମାନଙ୍କ ବୈଠକକୁ ଯାଉଥିଲି , ସେମାନଙ୍କୁ କହୁଥିଲି କି ଭାଇ ଆପଣମାନଙ୍କୁ ଲାଗୁଥିବ ଗୁଜରାଟରେ ପୁଣି ସମସ୍ୟା କ ’ ଣ ? ସବୁତ ଭଲ ଭଲରେ ଚାଲିଛି । ଆପଣଙ୍କର ବା ସମସ୍ୟା କ ’ ଣ ? ଆଉ ଯେତେବେଳେ ମୁଁ ସେମାନଙ୍କୁ ନିଜ କଥା ବୁଝାଉଥିଲି ସେମାନେ ଆଶ୍ଚର୍ଯ୍ୟ ହୋଇଯାଉଥିଲେ । ମୁଁ ସେମାନଙ୍କୁ କହୁଥିଲି ଯେ ଭାଇ ଆମ ରାଜ୍ୟ ଏଭଳି ଯେଉଁଠି କୌଣସି ଖଣି କି ଖଣିଜ ଭଣ୍ଡାର ବହୁତ ବଡ଼ ନାହିଁ । ତା ’ ଠୁ ବି ବଡ଼ ସମସ୍ୟା ହେଉଛି ପାଣି । ଆମର ଅନେକ ଗାଁ ପିଇବା ପାଣି ପାଇଁ ଛଟପଟ ହୋଇଥାନ୍ତି । ଆମ ସରକାରର ବହୁତ ବଡ଼ ଶକ୍ତି , 10ବର୍ଷ ମଧ୍ୟରୁ 7ବର୍ଷ ମରୁଡ଼ିରେ ଯାଏ ; ତେଣୁ ପିଇବା ପାଣି କିଭଳି ପହଂଚାଯିବ ସେଥିରେ ଯାଇଥାଏ । ଯଦି ଭଗବାନ ଆମକୁ ପାଣିର ସୁବିଧା କରିଦେଇଥାନ୍ତେ ତା ’ ହେଲେ ଆମେ ଏତେ ଅଧିକ ଶକ୍ତିଶାଳୀ ହୋଇଥାନ୍ତୁ , ଏତେ ସଶକ୍ତ ହୋଇଥାନ୍ତୁ କି ସମଗ୍ର ହିନ୍ଦୁସ୍ତାନକୁ ଯେଉଁଠି ନେବାର ହୋଇଥାନ୍ତା ସେଠାକୁ ନେଇପାରିଥାନ୍ତୁ । ଏତେ ଆମର ଶକ୍ତି ଥିଲା ।


    ଆମର ବଜେଟ , ଆମର ସରକାରର ସାମର୍ଥ୍ୟ , ଏସବୁ କିଛି ଆମକୁ ପାଣି ପଛରେ ଖର୍ଚ୍ଚ କରିବାକୁ ପଡ଼ିଥିଲା । ସମଗ୍ର ହିନ୍ଦୁସ୍ତାନରୁ ଆସୁଥିବା ମୁଖ୍ୟମନ୍ତ୍ରୀମାନଙ୍କୁ ଏକଥା ସତ ଲାଗୁ ନଥିଲା ଯେ ଏତେ ସବୁ ସମସ୍ୟା ଅଛି । ସେମାନେ ଆକଳନ ବି କରିପାରୁନଥିଲେ । କିନ୍ତୁ ସେମାନଙ୍କ ସମ୍ମୁଖରେ ଆମର ସଂକଳ୍ପ ବି ଥିଲା । ଠିକ୍ ଅଛି ଆମର ପାଖରେ 12ମାସ ପ୍ରବାହିତ ହେଉଥିବା ନଦୀଗୁଡ଼ିକ ନଥିଲା । ବର୍ଷା କମ୍ ହେଉଥିଲା ଓ ଗୁଜରାଟକୁ ବିକାଶ ମାର୍ଗରେ ଆଗେଇ ନେବାର ଥିଲା । ତେଣୁ ବସି କାନ୍ଦିଲେ ତ କିଛି ହେବାର ନଥିଲା । ପୂର୍ବରୁ ପାଣିନଥିବାରୁ କଚ୍ଛ ଖାଲି ହେବାରେ ଲାଗିଥିଲା । ଆମେ ସ୍ଥିର କଲୁ ଯେ , ଆମେ ପାଣି ସମସ୍ୟାର ପ୍ରଥମେ ସମାଧାନ କରିବୁ । ପାଣି ପହଞ୍ଚାଇବୁ । ଆଉ ଗୁଜରାଟକୁ ପାଣିଦାର କରାଇବୁ । ଆଉ ଏହା ବି ସତ ଯେ ସର୍ଦ୍ଦାର ସରୋବର ଡ୍ୟାମରେ ବି ଅନେକ ସମସ୍ୟା ଥିଲା । ଏତେ ସମସ୍ୟା ପାଇଁ ସେତେବେଳର ସମସ୍ତ ସରକାର ଦାୟୀ ମଧ୍ୟ ଥିଲେ । ସେମାନେ ଖସି ପାରିବେ ନାହିଁ । ସେମାନଙ୍କୁ ଜବାବ ଦେବାକୁ ପଡ଼ିବ । ଯଦି ଆଜିଠୁ 40ବର୍ଷ ପୂର୍ବରୁ ନର୍ମଦାର କାର୍ଯ୍ୟ ପୂରଣ ହୋଇସାରିଥାନ୍ତା , ତା ’ ହେଲେ ଗୁଜରାଟକୁ ପାଣି ପାଇଁ ଗତ 40ବର୍ଷ ଧରି ଯେଉଁ ଅର୍ଥ ଖର୍ଚ୍ଚ କରିବାକୁ ପଡ଼ିଲା ତାହା ଖର୍ଚ୍ଚ ହୋଇନଥାନ୍ତା । ଏବେ ଯେତେବେଳେ ସର୍ଦ୍ଦାର ସରୋବର ଡ୍ୟାମ ନିର୍ମାଣ ହୋଇଗଲା , ପାଣି ଆସିଲା । ତେବେ ଡ୍ୟାମ କାମ ସମ୍ପୂର୍ଣ ହେବା ପୂର୍ବରୁ ଏହି ପାଣି କଚ୍ଛ ଓ କାଠିୟାବାଡ଼ ମାଟିରେ କିଭଳି ପହଞ୍ଚିବ ସେଥିପାଇଁ ଭରପୂର ପ୍ରୟାସ କରାଯାଇଥିଲା । ଗୋଟିଏ ଯୋଜନା କରାଗଲା । ମୋର ଠିକ୍ ମନେଅଛି , ଏ ‘ ସୌନି ’ ଯୋଜନାର ପରିକଳ୍ପନା ଯେତେବେଳେ ମୁଁ ପ୍ରଥମେ ରାଜକୋଟକୁ ଯାଇ ଉପସ୍ଥାପନ କଲି ସେତେବେଳେ ଅଧିକାଂଶ ଲୋକ... ସେହି ଲୋକମାନେ ଯେଉଁମାନେ ଗାଁ ’ ର ଛକରେ ବସି ଗପ କରନ୍ତି , ସେମାନେ କହିବାକୁ ଲାଗିଲେ କି ନିର୍ବାଚନ ଆସିଲାଣି , ତେଣୁ ମୋଦୀ ଏହି ପ୍ରସଙ୍ଗ ଉଠାଇଛି । ନିର୍ବାଚନ ତ ଆମର ଏଠି କେଉଁଠି ନା କେଉଁଠି ଚାଲିଥାଏ । କେଉଁ ନା କେଉଁ ରାଜ୍ୟରେ ତ ନିର୍ବାଚନ ହେଉଥିବ ଭାଇ । ମୁଁ କିଛି ବି କାର୍ଯ୍ୟ କରେ ତାକୁ ସେମାନେ ନିର୍ବାଚନ ସହ ଯୋଡ଼ିପାରନ୍ତି । ସେତେବେଳେ ଆଶଙ୍କା ଥିଲା କି ଏହା ସମ୍ଭବପର ନୁହେଁ । ହଜାର ହଜାର କୋଟି ଟଙ୍କା , ପାଣି ପାଇପ ଲଗାଇବା , ପାଣିକୁ 20-20ମହଲା , କୋଠା ଯେତେ ଉଚ୍ଚକୁ ନେଇ ଯିବାର ଥିଲା । ଏ ସବୁକିଛି ସମ୍ଭବପର ଲାଗୁନଥିଲା । କାରଣ ଆମେ ଅଧିକରୁ ଅଧିକ ଟ୍ୟାଙ୍କର ଦେଖିଥିଲୁ , ହ୍ୟାଣ୍ଡପମ୍ପ ଦେଖିଥିଲୁ , ତା ’ ଠୁ ଅଧିକ ପାଣିର ସମାଧାନ କେବେ ଭାବିନଥିଲେ ।


    ଗୋଟିଏପଟେ ଏଭଳି ମାନସିକତା , ଏପରି ଲୋକମାନେ ଶାସନ କରୁଥିଲେ ଯେଉଁମାନେ ଟ୍ୟାଙ୍କରରୁ ଅଧିକ କିଛି ଦେଖିନଥିଲେ । ଆମେ ଏଭଳି ଲୋକ ଆସିଲୁ ଯେଉଁମାନେ ପାଇପଲାଇନରେ 500-500 , 700-700କିମି ଓ ଏଭଳି ପାଇପଲାଇନ ଯେଉଁଥିରେ ଆପଣ ମାରୁତି କାର ନେଇଯାଇପାରିବେ । ଏହାର ଫଳସ୍ୱରୂପ ହେଉଛି ଆଜି ‘ ସୌନି ’ ଯୋଜନାରେ ପାଣି ଉପଲବ୍ଧ କରାଯାଉଛି । କଚ୍ଛର ସୀମାରେ ବିଏସଏଫର ଯବାନ , ସେମାନଙ୍କୁ ନର୍ମଦାର ତାଜା ପାଣି ପିଇବାକୁ ମିଳୁଛି । ଏଭଳି ଚମତ୍କାର ଟେକ୍ନୋଲୋଜି , ଇଞ୍ଜିନିୟରିଂ ଓ ଇଚ୍ଛାଶକ୍ତି ଏହି କାରଣରୁ ସମ୍ଭବପର ହୋଇପାରୁଛି । ମୁଁ ଖୁସି ଯେ , ଗୁଜରାଟ ଛାଡ଼ିବା ପରେ ବି ଆମର ଟିମ୍ ସେତିକି ନିଷ୍ଠାର ସହ ସମୟବଦ୍ଧ ହୋଇ ଏହି ସ୍ୱପ୍ନକୁ ପୂରଣ କରିବା ପାଇଁ କାମ କରିବାରେ ଲାଗିଛି । ଗୋଟିଏ ପରେ ଗୋଟିଏ ‘ ସୌନି ’ ଯୋଜନାର ପର୍ଯ୍ୟାୟ ପୂରଣ ହେବାକୁ ଯାଉଛି । ଏହାର ପରିଣାମ ହେଉଛି ଆଗାମୀ ଦିନରେ , ମୁଁ ସବୁବେଳେ କହିଥାଏ କି ନର୍ମଦାର ପାଣି କେବଳ ପାଣି ନୁହେଁ ଏହା ହେଉଛି ପାରସ । ଯେପରି ପାରସର ସ୍ପର୍ଶ ମାତ୍ରେ ଲୁହା ବି ସୁନା ପାଲଟିଯାଉଛି । ସେହିପରି ନର୍ମଦାର ସ୍ପର୍ଶରେ ଗୁଜରାଟର ମାଟି ସବୁଜିମା ପାଲଟିଯିବ , ସୁନା ଫଳିବ , ଆମର ମାଟି ଏଭଳି ହୋଇଯିବ । ଆମର ଚାଷୀ ଝାଳ ବୁହାଇବ କିନ୍ତୁ ସେହି ଝାଳ ସହ ଯେତେବେଳେ ନର୍ମଦାର ଅଭିଷେକ ହେବ , ସେତେବେଳେ ସେ ଝାଳ ପ୍ରଜ୍ଵଳିତ ହୋଇଉଠିବ , ଉଦିତ ହେବ ଆଉ ଆଜି ଏହା ଗୁଜରାଟ କରି ଦେଖାଇଛି ।


    ଆଜି ଏଠି ମୋତେ ଗୁରୁ ଗୋବିନ୍ଦ ସିଂହଜୀ ମେଡିକାଲ କଲେଜ ପାଇଁ ମଧ୍ୟ , ତା ’ ର ସମ୍ପ୍ରସାରଣ ପାଇଁ , ସେମାନଙ୍କୁ ନୂଆ ନୂଆ ଯୋଜନାର ଲୋକାର୍ପଣର ମଧ୍ୟ ସୁଯୋଗ ମିଳିଛି । ଆମ ସମସ୍ତଙ୍କର ସ୍ମରଣ ରହିବା ଉଚିତ୍ , ଜାଣିରଖିବା ଉଚିତ୍ କି ଗୁରୁ ପରମ୍ପରା ସହ ଗୁଜରାଟର ସ୍ୱତନ୍ତ୍ର ସମ୍ପର୍କ ରହିଛି । ଗୁରୁ ଗୋବିନ୍ଦ ସିଂହଜୀଙ୍କର ଯେଉଁ ପ୍ରଥମ ପଞ୍ଚ ପ୍ୟାରେ ଥିଲେ , ସେଥିରେ ଜଣେ ଆମର ଦ୍ୱାରିକାର ଥିଲେ ଓ ଦର୍ଜି ସମାଜରୁ ଥିଲେ । ସେ ଗୁରୁ ଗୋବିନ୍ଦ ସିଂହଜୀଙ୍କ ପାଖକୁ ଯାଇ ତାଙ୍କର ଶିଷ୍ୟ ପାଲଟିଥିଲେ । ଦ୍ୱାରିକାରୁ ଯାଇଥିବା ଦର୍ଜିର ପୁଅ ଓ ଗୁରୁ ଗୋବିନ୍ଦ ସିଂହଜୀ ଶିଖ୍ ପରମ୍ପରା ପାଇଁ ଯେଉଁ କାମ କରିଥିଲେ ସେଥିରେ ପ୍ରଥମ 5ଜଣ ସିପାହୀ ମଧ୍ୟରେ ଜଣେ ଆମ ଦ୍ୱାରିକାରୁ ଥିଲେ । ତେଣୁ ସେତେବେଳେ ଦ୍ୱାରକା ହିଁ ଜାମନଗରର ଅଂଶବିଶେଷ ଥିଲା । ପରିଣାମସ୍ୱରୂପ ଏହି ହସ୍ପିଟାଲକୁ ଗୁରୁ ଗୋବିନ୍ଦ ସିଂହଜୀଙ୍କ ନାଁ ସହ ଯୋଡ଼ାଯାଇଛି ।


    ଇତିହାସର ସେହି ଘଟଣାକୁ ଅମରତ୍ୱ ଦେବା ପାଇଁ ସେହି ପ୍ରୟାସ ଏହି ନାଁ ସହ ଜଡ଼ିତ ହୋଇଛି । ଆଜି ଏହି ହସ୍ପିଟାଲ ଓ ଚିକିତ୍ସା କ୍ଷେତ୍ରରେ ଏକ ବଡ଼ କ୍ରାନ୍ତିକାରୀ କାର୍ଯ୍ୟ ଆମେ କରିଛୁ । ଗୁଜରାଟରେ ହେଉଛି , ଦେଶରେ ମଧ୍ୟ ହେଉଛି । ଏଠାରୁ ମୁଁ ଅହମ୍ମଦାବାଦ ଯିବି । ସେଠାରେ ବି ଚାରିଟି ବଡ଼ ହସ୍ପିଟାଲ ପ୍ରକଳ୍ପ ରହିଛି । କାରଣ ହସ୍ପିଟାଲର ବ୍ୟବସ୍ଥା ବିନା , ଆଧୁନିକ ଟେକ୍ନୋଲୋଜି ବିନା ବର୍ତ୍ତମାନର ବ୍ୟସ୍ତବହୁଳ ଜୀବନରେ ଆଧୁନିକ ଚିକିତ୍ସା ହୋଇପାରିବ ନାହିଁ ।


    ପୂର୍ବରୁ ଯୁଗ ଥିଲା , ସବୁ ଲୋକେ ଏତେ ସୁସ୍ଥ ରହୁଥିଲେ କି ଗାଁରେ କେବଳ ଜଣେ ବୈଦ୍ୟରାଜ ଥିଲେ ସାରା ଗାଁ ସୁସ୍ଥ ରହିପାରୁଥିଲା । ଏବେ ଦୁନିଆ ବଦଳିଯାଇଛି । ବାମ ଆଖିର ଡାକ୍ତର ଗୋଟିଏ ହେଲେ ଡାହାଣ ଆଖିର ଅନ୍ୟଜଣେ । ସ୍ପେଶାଲିଷ୍ଟର ଯୁଗ ଇଏ । ଆମକୁ ବି ସେଥିପାଇଁ ପ୍ରସ୍ତୁତ ହେବାକୁ ପଡ଼ୁଛି ଓ ଏବେ ଗୁଜରାଟରେ ଯେଉଁ ଆଧୁନିକ ହସ୍ପିଟାଲ ନିର୍ମାଣ ହେଉଛି ଏହାର ସିଧାସଳଖ ଫାଇଦା ମିଳିବ । କେବଳ ଏତିକି ନୁହେଁ ଆୟୁଷ୍ମାନ ଭାରତ ଯୋଜନା ହେଉ ଅବା ମା ’ ଯୋଜନା- ମୁଖ୍ୟମନ୍ତ୍ରୀ ଅମୃତମ୍ ଯୋଜନା । ମୁଁ ଯେତେବେଳେ ଏଠି ଗୁଜରାଟରେ ଥିଲି ସେତେବେଳେ ଗୋଟିଏ ଚିରଞ୍ଜିବୀ ଯୋଜନା ଆରମ୍ଭ କରିଥିଲି । ଅନେକ ଗରିବ ମା ’ ଙ୍କ ପ୍ରସୂତୀ ହସ୍ପିଟାଲରେ ହେଉ , ମା ’ ଙ୍କ ଜୀବନ ବଞ୍ଚିଯାଉ , ସନ୍ତାନର ଜୀବନ ବଞ୍ଚିଯାଉ ଓ ସେଥିରେ ଏତେ ଅଧିକ ସଫଳତା ମିଳିଲା ଯେ ଗୋଟିଏ ପରେ ଗୋଟିଏ ଗୁଜରାଟ ଭିତରେ ଚିକିତ୍ସା କ୍ଷେତ୍ରରେ ଆମେ ଯୋଜନାମାନ ଆଣିଲୁ । ଯେତେବେଳେ ଭାରତ ସରକାରକୁ ମୁଁ ଗଲି ଆୟୁଷ୍ମାନ ଭାରତ ନାଁରେ ଯୋଜନା ଆଣିଲୁ ଓ ଆୟୁଷ୍ମାନ ଭାରତ ଯୋଜନା ବିଶ୍ୱର ସବୁଠୁ ବଡ଼ ଯୋଜନା ପାଲଟିଯାଇଛି ।


    ଆପଣମାନେ ଜାଣନ୍ତି , ମୋତେ ଛୋଟ ପସନ୍ଦ ନୁହେଁ । କିଛି ବି କରିବାର ଅଛି ତ ବଡ଼ କରିଥାଏ । ହେଲା ନା ହେଲାନି ଏବେ ? ପାଇପଲାଇନ୍ ବିଛାଇବାର ଅଛି ତ 500କିମି , 700କିମି , 900 କିମି । ରହି ରହି କାମ କରିବାର ନାହିଁ । ସେଭଳି କାମ କରି ଆୟୁଷ୍ମାନ ଯୋଜନା , ଆମେରିକାର ଜନସଂଖ୍ୟା , କାନାଡ଼ାର ଜନସଂଖ୍ୟା , ମେକ୍ସିକୋର ଜନସଂଖ୍ୟା-ଏହି ୩ ଦେଶର ଜନସଂଖ୍ୟାକୁ ଯୋଡ଼ିଲେ ଯେତିକି ହେବ ତା ’ ଠୁ ଅଧିକ ଲୋକଙ୍କୁ ଭାରତରେ ଆୟୁଷ୍ମାନ ଭାରତ ଯୋଜନାର ଲାଭ ମିଳିବାକୁ ଯାଉଛି ।


    ଯେକୌଣସି ଗରିବ ପରିବାର ପାଞ୍ଚ ଲକ୍ଷ ଟଙ୍କା ବର୍ଷକରେ , ପରିବାରରେ କେହି ଅସୁସ୍ଥ ହେଲେ ପାଞ୍ଚ ଲକ୍ଷ ଟଙ୍କା ପର୍ଯ୍ୟନ୍ତ ପୈଠ ଭାରତ ସରକାର କରିବେ । ସେମାନଙ୍କୁ କଦାପି ଦିନହୀନ ହୋଇ ରହିବାକୁ ପଡ଼ିବ ନାହିଁ । କେବଳ ସେତିକି ନୁହେଁ , ବଡ଼ ବଡ଼ ହସ୍ପିଟାଲରେ ବି ଚିକିତ୍ସିତ ହୋଇପାରିବେ । ଏମିତି ନୁହେଁ ଯେ ସେମାନେ ସେହି ସରକାରୀ ହସ୍ପିଟାଲ ଯିବେ ଓ ପରେ ବିଚରାକୁ ସନ୍ଧ୍ୟାରେ ଫେରୁଥିବା ଡାକ୍ତରର ବାଟକୁ ଅନାଇ ରହିବାକୁ ପଡ଼ିବ । ତା ’ ର ବି ହକ୍ ଅଛି । ଦେଶରେ 15ହଜାରରୁ ବଡ଼ ହସ୍ପିଟାଲ ଏବେ ଆମର ଏହି କାମରେ ସହଭାଗୀ ପାଲଟିଛନ୍ତି ।


    କେବଳ ସେତିକି ନୁହେଁ , ଆମର ଜାମନଗର ଭାଇ ଭୋପାଳ ଯାଇଛି , ଆଉ ଭାବନ୍ତୁ ଭୋପାଳରେ ସିଏ ଅସୁସ୍ଥ ହୋଇପଡ଼ିଲେ , ତାଙ୍କୁ ଜାମନଗର ଫେରିବା ପାଇଁ ଅପେକ୍ଷା କରିବାକୁ ପଡ଼ିବ ନାହିଁ । ସେ ଭୋପାଳର ହସ୍ପିଟାଲକୁ ଯାଇ ସେଠାରେ କାର୍ଡ ଦେଖାଇ ବିନା ଟଙ୍କାରେ ଚିକିତ୍ସା ସେବା ପାଇପାରିବେ । ସେ କୋଲକାତା ଯାଇଛନ୍ତି ସେଠାରେ ବି ହୋଇପାରିବ । କୋଚିନ ଯାଇଛନ୍ତି ସେଠାରେ ବି ହୋଇପାରିବ । ଏବେ ସେସବୁ କଥା ମୋ ’ ମୁଣ୍ଡରେ ଅଧିକ ରହିଛି । କିନ୍ତୁ ଏସବୁ ଭଲ ନା ନାହିଁ ? ହଁ ଏହା ବି କରିବାକୁ ପଡ଼ିଥାଏ ଭାଇମାନେ ।


    ଆଉ ସେଭଳି ଭାବେ ଚିକିତ୍ସା ସେବା ସାଧାରଣ ଲୋକଙ୍କୁ ମିଳୁ । ଏବେ ଚିକିତ୍ସା ସେବା ମିଳୁ କେବଳ ସେତିକି ନୁହେଁ , ଏହା ଯୋଗୁ ଛୋଟ ଛୋଟ ସହରରେ ବଡ଼ ବଡ଼ ହସ୍ପିଟାଲ ଖୋଲିବାର ସମ୍ଭାବନା ସୃଷ୍ଟି ହୋଇଛି । ଦେଶରେ ନୂଆ 2ରୁ 3ହଜାର ବଡ଼ ହସ୍ପିଟାଲ ଖୋଲିବାର ସମ୍ଭାବନା କେବଳ ଏହି କାରଣରୁ ସୃଷ୍ଟି ହୋଇଛି । ଏକ ବଡ଼ କ୍ଷେତ୍ର ବିକଶିତ ହେବାକୁ ଯାଉଛି ଓ ଗୋଟିଏ ହସ୍ପିଟାଲ ନିର୍ମାଣ ହେଲେ ଅର୍ଥାତ୍ ଶହ ଶହ ଲୋକଙ୍କୁ ରୋଜଗାର ମିଳିବ । ଅନେକ ଲୋକଙ୍କୁ ଛୋଟ ଛୋଟ ଟେକ୍ନିସିଆନ ଓ ଢେର ଲୋକଙ୍କ ଆବଶ୍ୟକତା ପଡ଼ିବ । ସେମାନଙ୍କୁ କାମ ମିଳିବ । ଦେଶରେ ଚିକିତ୍ସା କ୍ଷେତ୍ରରେ ଏକ ବହୁତ ବଡ଼ କ୍ରାନ୍ତି ଏହି କାରଣରୁ ଆସିବାର ଅଛି । ଏଭଳି ହସ୍ପିଟାଲର କାମରେ ଆଜି ମୋତେ ଏଠାକୁ ଆସିବାର ସୁଯୋଗ ମିଳିଛି ।


    ପାଣି କଥା ଯେତେବେଳେ କହୁଛେ , ସେତେବେଳେ ପାଣିରେ ଗୋଟିଏ ସମସ୍ୟା ଅଛି । ପାଣି ଏଭଳି ଏକ ଜିନିଷ , ଯେତେବେଳେ ମଣିଷ ମର୍ଯ୍ୟାଦା ଲଂଘନ କରେ , ସେତେବେଳେ ସେଠାରେ ସଙ୍କଟ ସୃଷ୍ଟି ହୁଏ । ଏତେ ବଡ଼ ‘ ସୌନି ’ ଯୋଜନା କରିବା ପରେ ଆମକୁ ଏଭଳି ଲାଗୁଛି କି ଗୁଜରାଟର ଆବଶ୍ୟକତା ଦେଖିଲେ ଆମ ପାଖରେ ବର୍ଷା ପାଣି ଅବା ନଦୀର ପାଣି ପୁରା ହୋଇପାରିବ ନାହିଁ । ତେଣୁ ବ୍ୟାପକସ୍ତରରେ ସମୁଦ୍ରର ପାଣିକୁ ମିଠା କରିବାରେ ଶହ ଶହ କୋଟି ଟଙ୍କା ଖର୍ଚ୍ଚ କରି ଯୋଜନା ପ୍ରସ୍ତୁତର ଆବଶ୍ୟକତା ଅଛି । ଆଉ ସେଥିରୁ ଗୋଟିଏ ପ୍ରୋଜେକ୍ଟର ଆଜି ମଧ୍ୟ ଶିଳାନ୍ୟାସ ହୋଇଛି । ସମୁଦ୍ରର ପାଣିକୁ ମିଠା କରି ତାକୁ ଲୋକଙ୍କ ନିକଟରେ ଉପଲବ୍ଧ କରାଯିବ ।


    ଏହାର ଅର୍ଥ ହେଉଛି ପାଣିକୁ ପରାମାତ୍ମାଙ୍କ ପ୍ରସାଦ ଭାବି ଉପଯୋଗ କରିବାକୁ ପଡ଼ିବ , ଗୁଜରାଟକୁ ପାଣି ନଷ୍ଟ କରିବାର ଅଧିକାର ବିଲକୁଲ ନାହିଁ । ଏତେ ପରିଶ୍ରମ କରି ଗରିବଙ୍କୁ ମିଳୁଛି , ତାକୁ ଗୋଟିଏ ଟଙ୍କା ମିଳିବା ଉଚିତ୍ , 80 ପଇସା ଦେଲେ , 20 ପଇସା ବାହାରିଲା ପାଣି ପହଂଚାଇବା ପାଇଁ । କାରଣ ପାଣି ନଥିଲେ ଜୀବନ ସମ୍ଭବପର ହୋଇପାରିବ ନାହିଁ । ଅନେକ କାର୍ଯ୍ୟ... ସ୍କୁଲର କୋଠା ତିଆରି କରିବାର ଅଛି , ଲକ୍ଷ ଲକ୍ଷ କୋଠରୀ ତିଆରି କରିବାର ଅଛି ତ 10 ହଜାର କୋଠରୀ କମ୍ ନିର୍ମାଣ କରାଯିବ । କିନ୍ତୁ ସେ ପଇସା ପାଣିରେ ରଖିବାକୁ ପଡ଼ୁଥିଲା । ହସ୍ପିଟାଲ କରିବାର ଅଛି ତ କିଛି ପଇସା ହସ୍ପିଟାଲରେ କମ କରି ପାଣି ପାଇଁ ରଖାଯାଉଛି ।


    ଗୁଜରାଟରେ ସମସ୍ତ କ୍ଷେତ୍ରରେ ପାଣି ପାଇଁ ଅଳ୍ପ ଅଳ୍ପ ବାହାର କରିବାକୁ ପଡ଼ିଥାଏ । ଏହାର ଅର୍ଥ ହେଉଛି ପାଣି ସବୁଠୁ ଅଧିକ ମୂଲ୍ୟବାନ ହୋଇସାରିଛି । ଏଭଳି ସମୟରେ ଗୁଜରାଟର ପ୍ରତ୍ୟେକ ନାଗରିକଙ୍କ ଦାୟିତ୍ୱ ହେଉଛି ପାଣି ସଂଚୟ କରିବା । ଚାଷୀଙ୍କ ଦାୟିତ୍ୱ ହେଉଛି ଗଭୀର ଜଳସେଚନ କରିବା । ପାଣି ସଂଚୟ ହେଉଛି ଆମ ପାଇଁ ଜରୁରୀ । ପ୍ରତିଟି ବୁନ୍ଦା ପାଣିର ଉପଯୋଗ କରିବାର ଏକ ବାତାବରଣ ପ୍ରସ୍ତୁତ କରିବାକୁ ପଡ଼ିବ ଓ ଯେଉଁ ପ୍ରକାରେ ଦେଶରେ ସ୍ୱଚ୍ଛତା ଅଭିଯାନ ଏକ ବହୁତ ବଡ଼ ସଫଳତା ଆଣିଦେଇଛି , ସ୍ୱଚ୍ଛତା ଅଭିଯାନ ଜନ ଆନ୍ଦୋଳନ ପାଲଟିଛି । ଏଥର କୁମ୍ଭ ମେଳାକୁ ଗୁଜରାଟର ଯେଉଁ ଲୋକମାନେ ଆସିଥିଲେ , କୁମ୍ଭ ମେଳାକୁ ଯାଇଥିଲେ ସେମାନେ ଯିବାଆସିବାବେଳେ ଭେଟ ହେଲେ ସେଠାରେ ସ୍ୱଚ୍ଛତାର ଢ଼େର ପ୍ରଶଂସା କରୁଥିଲେ । କୁମ୍ଭ ମେଳାର ସ୍ୱଚ୍ଛତା ଲୋକଙ୍କ ହୃଦୟକୁ ସ୍ପର୍ଶ କରିଛି । ଦେଶରେ ସ୍ୱଚ୍ଛତା ଏକ ଆନ୍ଦୋଳନ ପାଲଟିଯାଇଛି ।


    ମହାତ୍ମା ଗାନ୍ଧି 100ବର୍ଷ ପୂର୍ବରୁ ହରିଦ୍ୱାରର କୁମ୍ଭ ମେଳାକୁ ଯାଇଥିଲେ । ସେତେବେଳେ ସେ କୁମ୍ଭ ମେଳା ସ୍ୱଚ୍ଛ ହେବା ଉଚିତ୍ ବୋଲି ଇଚ୍ଛା ବ୍ୟକ୍ତ କରିଥିଲେ । 100 ବର୍ଷ ପର୍ଯ୍ୟନ୍ତ କରିପାରିଲେ ନାହିଁ । ଆମେ କରିକି ଦେଖାଇଛୁ । ତେଣୁ ଯେଭଳି ସ୍ୱଚ୍ଛତା ଆନ୍ଦୋଳନ ସଫଳ ହୋଇଛି , ସେମିତି ଗୁଜରାଟରେ ପାଣି ବଂଚାଅ ଆନ୍ଦୋଳନ ସଫଳ ହୋଇପାରିବ କି ନାହିଁ ? କ ’ ଣ ଆମେ ଏ ଦିଗରେ ଆଗକୁ ବଢ଼ିପାରିବା ନାହିଁ ? ଆଉ ଆଜି ଯେତେବେଳେ ପ୍ରଭୁ ଶିବଙ୍କୁ ନର୍ମଦାର ଜଳ ଅଭିଷେକ କରୁଛି , ଆଜି ଶିବରାତ୍ରିର ପବିତ୍ର ପର୍ବରେ ସମଗ୍ର ଗୁଜୁରାଟ ସଂକଳ୍ପ କରିବ କି ଆମେ ପାଣି ସଂଚୟ କରିବୁ । ଆପଣ ଦେଖିବେ ବହୁତ ବଡ଼ କ୍ରାନ୍ତି ଆସିବ ।


    ଏବେ ଏଠି ରେଳବାଇ ପ୍ରୋଜେକ୍ଟର ଯୋଜନା ପ୍ରସ୍ତୁତ ହେଉଛି । ଯେଉଁ ଗତିରେ ରେଳବାଇର କାମ ଚାଲିଛି , ବିଦ୍ୟୁତିକରଣର ହେଉ , ଗେଜ୍ କନଭର୍ଜନ ହେଉ , ଦୋହରା ରେଳଲାଇନର କାମ ହେଉ , ପୂର୍ବରୁ ହେଉଥିଲା , ଏବେ ଏହାଠୁ ଦ୍ୱିଗୁଣ ସ୍ପିଡରେ । ଏବେ ଆପଣମାନଙ୍କୁ କିଛି ନୂଆ ଲାଗୁ ନଥିବ କାରଣ ଆପଣମାନେ ମୋତେ ଦେଖିଛନ୍ତି । ମୁଁ ଏଠି କିଭଳି କାମ କରୁଥିଲି । କିନ୍ତୁ ଦେଶର ଲୋକଙ୍କୁ ଆଶ୍ଚର୍ଯ୍ୟ ଲାଗୁଛି ଏପରି ବି କ ’ ଣ ହୋଇପାରେ ? ମୁଁ ସେମାନଙ୍କୁ କହୁଛି କି ଯାଆନ୍ତୁ ଗୁଜରାଟ ଦେଖିକରି ଆସନ୍ତୁ । ହୁଏ ସବୁକିଛି ହୋଇଥାଏ , ଆଜି ଦେଶରେ ବି ହେଉଛି । ରେଳବାଇର କାମ ଗତିଶୀଳ ହୋଇଛି । ଆଧୁନିକ ରେଳବାଇ.... ଆଧୁନିକ ରେଳ , କୋଚର ବ୍ୟବସ୍ଥା , ଏ ସବୁ ସମ୍ଭବପର ହୋଇଛି ଦ୍ୱିଗୁଣ ଗତିରେ , ପୂର୍ବରୁ ଯେଉଁ କାମ ହେଉଥିଲା ତା ’ ଠୁ ବି ଦ୍ୱିଗୁଣ ଗତିରେ ହେଉଛି ।


    ଆମେ ପ୍ରଧାନମନ୍ତ୍ରୀ କିଷାନ ସମ୍ମାନ ନିଧି ଯୋଜନା ଆଣିଛୁ , 5ଏକର ଓ ତା ’ ଠୁ କମ୍ ଜମି ଥିବା ଚାଷୀଙ୍କୁ ବର୍ଷକୁ 6 ହଜାର ଟଙ୍କା ସିଧା ସେମାନଙ୍କ ବ୍ୟାଙ୍କ ଆକାଉଂଟକୁ ପଠାଯିବ । ପ୍ରତ୍ୟେକ ଋତୁ ପୂର୍ବରୁ 2 ହଜାର ଟଙ୍କା ତାଙ୍କ ପାଖରେ ପହଂଚିଯିବ । ଏହାକୁ ସାର କିଣିବାରେ ହେଉ , ବିହନ କିଣିବାରେ ହେଉ , ଔଷଧ ଆଣିବାରେ ହେଉ , ତା ’ ର କାମରେ ଲାଗିବ । ଏବେ ଏଭଳି ଏକ ମିଛ ପ୍ରଚାର ଚାଲିଛି , ଏଭଳି ମିଛ କଥା ପ୍ରଚାର କରୁଛନ୍ତି ପୁରୁଣା ଲୋକମାନେ । ପ୍ରତି 10 ବର୍ଷରେ ଥରେ ସେମାନଙ୍କୁ ଏଭଳି ଜ୍ୱର ଆସେ , ଋଣ ଛାଡ଼ କରିବାର । ନିର୍ବାଚନ ନଆସୁଣୁ ଋଣ ଛାଡ଼ କର , ଋଣ ଛାଡ଼ କର ଭାଷଣ ଦେବା ଆରମ୍ଭ କରିଦେଇଥାନ୍ତି । କିଛି ବି ହୋଇନଥାଏ , 10 ବର୍ଷ ପର୍ଯ୍ୟନ୍ତ ଚାଷୀଙ୍କର ଯାହାବି ହେବାର ଥିବ , ତାହା ହେଉଥିବ । କିଛି ବି କରିବେନି । ଆପଣ ଜାଣିଲେ ଆଶ୍ଚର୍ଯ୍ୟ ହେବେ ଯେ 2008-09 ରେ ମୁଖ୍ୟ ନିର୍ବାଚନକୁ ଦୃଷ୍ଟିରେ ରଖି ସେମାନେ ଏହି ଋଣ ଛାଡ଼ର କଥା କହିଥିଲେ । ପୂର୍ବ ସରକାର ୬ଲକ୍ଷ କୋଟି ଟଙ୍କାର ଋଣ କରିଥିଲେ । ଦେଶର ଚାଷୀଙ୍କୁ ଋଣ ଛାଡ଼ କେତେ କଲେ ? 52 ହଜାର କୋଟି ଟଙ୍କା , ଆଉ ସମସ୍ତଙ୍କ ଭୋଟ୍ ଛଳନା କରି ନେଇଗଲେ । ସମସ୍ତଙ୍କ ଆଖିରେ ଧୂଳି ପକାଇ ନିର୍ବାଚନ ସରିବା ପରେ ଚାଷୀ ବିଚରା କ ’ ଣ କରିବ ? ତାକୁ ଲାଗେ କି ନିୟମ ଅନୁସାରେ ତା ’ ର ହୋଇନଥିବ , ତେଣୁ ହୋଇନି । ସେମାନେ ଏଭଳି ବୋକା ବନାଇବାର କାର୍ଯ୍ୟକ୍ରମ କରିଥିଲେ ।


    ଆମେ ଏଭଳି ଯୋଜନା ଆଣିଛୁ କି ପ୍ରତ୍ୟେକ ବର୍ଷ 75ହଜାର କୋଟି ଟଙ୍କା ଚାଷୀଙ୍କ ଆକାଉଂଟରେ ଜମା ହେବ ଓ 10 ବର୍ଷ 7 ମଧ୍ୟରେ ସାଢ଼େ 7ଲକ୍ଷ କୋଟି ଟଙ୍କା ଚାଷୀଙ୍କ ଆକାଉଣ୍ଟକୁ ଯିବ । ଏହାର ଅର୍ଥ ଗାଁରେ ସାଢ଼େ 7ଲକ୍ଷ କୋଟି ଟଙ୍କା ପହଂଚିବ ଗାଁରେ , ଅର୍ଥାତ ଗାଁର ପୂରା ଅର୍ଥନୀତି ବଦଳିଯିବ ଭାଇ । ସାଢ଼େ 7ଲକ୍ଷ କୋଟି ଟଙ୍କା ଗାଁକୁ ଗଲେ , ଗାଁର ଯେଉଁ ଲୋକ ସାଇକେଲଟିଏ କିଣି ପାରୁନଥିଲା ସାଇକେଲ କିଣୁ । ପିଲାଙ୍କ ପାଇଁ ଜୋତା କିଣିପାରୁନଥିଲେ ତାକୁ ଆଣିବ , ମୋଜା ଆଣିବ । ଘରକୁ ଭଲ ବାସନ ଆଣିବ । ଘର ଭିତରେ ଭଲ ଖାଇବାକୁ ପ୍ରୟାସ କରିବ । ଗୋଟିଏପଟେ ଗାଁର ପୂରା ଅର୍ଥନୀତି ବଦଳିଯିବ ଏଭଳି କାମ ଆମେ କରିଛୁ । ଆଉ ସେମାନେ ଯେତେବେଳେ ଋଣ ଛାଡ଼ କରନ୍ତି ଗାଁର ଶହେ ଲୋକରୁ ଅତିବେଶୀରେ 20-25 ଜଣ ଚାଷୀଙ୍କୁ ଫାଇଦା ମିଳୁଥିବ । କିନ୍ତୁ ଆମ ଯୋଜନା ଯୋଗୁ ଶହେରୁ ପ୍ରାୟ 90 ଜଣ ଚାଷୀଙ୍କୁ ଲାଭ ମିଳିବ ଓ ପ୍ରତିବର୍ଷ ମିଳିବ ।


    ଭାଇ ଓ ଭଉଣୀମାନେ , ସମସ୍ୟାର ସ୍ଥାୟୀ ସମାଧାନ ଓ କୌଣସି ପ୍ରକାରେ ଅପଣାପର ବାଛବିଚାର ନକରି ‘ ସବକା ସାଥ ସବକା ବିକାଶ ’ ର ଏହି ମନ୍ତ୍ର ସହ କାମ କରନ୍ତୁ । ଏଥିରେ ଢ଼େର ଲାଭ ମିଳିବ । ଏବେ ଆମର ଚାଷୀଙ୍କୁ ଯେଉଁ ଲାଭ ମିଳୁଛି ତା ’ ର ସମସ୍ତ ଫାଇଦା ପଶୁପାଳକଙ୍କୁ ବି ଦେବାର ନିଷ୍ପତ୍ତି ନେଇଛୁ । ପଶୁପାଳକଙ୍କୁ ବି କିଷାନ କ୍ରେଡିଟ୍ କାର୍ଡ ମିଳିବ । ଯେଉଁଭଳି ଶସ୍ତା ସୁଧ ହାରରେ ବ୍ୟାଙ୍କରୁ ପଇସା ମିଳୁଛି , ସେହି ଶସ୍ତା ସୁଧ ହାରରେ ପଶୁପାଳକଙ୍କୁ ମଧ୍ୟ ମିଳିବ । ଏହି ଲାଭ ମତ୍ସ୍ୟଜୀବୀଙ୍କୁ ମଧ୍ୟ ଦିଆଯାଉଛି । ମତ୍ସ୍ୟଜୀବୀଙ୍କ ପାଇଁ ମଧ୍ୟ ବ୍ୟବସ୍ଥା କରାଯାଇଛି । ଦେଶରେ ପ୍ରଥମଥର ଯେତେବେଳେ ଅଟଳଜୀଙ୍କ ସରକାର ଥିଲା ସେତେବେଳେ ପ୍ରଥମଥର ଆଦିବାସୀ ଲୋକଙ୍କ ପାଇଁ ଏଭଳି ଏକ ସ୍ୱତନ୍ତ୍ର ବିଭାଗ ହୋଇଥିଲା । ଆଦିବାସୀଙ୍କ ପାଇଁ ବିଭାଗ ନଥିଲା ଆମ ଦେଶରେ । ଏହି ଦେଶରେ ମୋଦୀ ସରକାର ଆସିବା ପରେ ପ୍ରଥମଥର ମତ୍ସ୍ୟଜୀବୀଙ୍କ ପାଇଁ ସ୍ୱତନ୍ତ୍ର ମନ୍ତ୍ରଣାଳୟ ଗଠନ ହେଲା ଓ ମତ୍ସ୍ୟଜୀବୀଙ୍କର , ସମୁଦ୍ର କୂଳରେ ଥିବା ପୂରା ଦେଶର ମତ୍ସ୍ୟଜୀବୀଙ୍କ ପାଇଁ ସମସ୍ୟା , ମତ୍ସ୍ୟଜୀବୀଙ୍କ ବିକାଶ , ମତ୍ସ୍ୟଜୀବୀଙ୍କ ଅଞ୍ଚଳରେ ଆଧୁନିକୀକରଣ , ମତ୍ସ୍ୟପାଳନ କ୍ଷେତ୍ରରେ କାମ କରୁଥିବା ଲୋକଙ୍କ ପାଇଁ ଆଧୁନିକ ଉପକରଣ ଓ ତା ’ ର ସମସ୍ତ କାମ । ମତ୍ସ୍ୟଜୀବୀଙ୍କୁ ମଧ୍ୟ କିଷାନ୍ କ୍ରେଡିଟ୍ କାର୍ଡ ଭଳି ସୁବିଧା , ବ୍ୟାଙ୍କରୁ କମ୍ ଦରରେ ସୁଧରେ ପଇସା ପାଇପାରିବେ । ଆଉ ଯେଉଁଭଳି ଚାଷୀଙ୍କୁ ଟଙ୍କା ମିଳୁଛି , ସେଭଳି ଟଙ୍କା ବି ମତ୍ସ୍ୟଜୀବୀଙ୍କୁ ମିଳୁ , ସେ କାମ ଆମେ କରିଛୁ । ସ୍ଥାୟୀ ପରିବର୍ତ୍ତନ କିଭଳି ଅଣାଯାଇପାରିବ , ସେ ଚିନ୍ତା କରିଛୁ ।


    ଗଭୀର ସମୁଦ୍ରରେ ମାଛ ମାରିବା ପାଇଁ ଆମର ମତ୍ସ୍ୟଜୀବୀ ଭାଇମାନେ.... ଏବେ କୂଳରେ କୂଳରେ ମାଛ ମାରୁଛନ୍ତି । ତେଣୁ ସେମାନଙ୍କୁ ଅଧିକ କିଛି ମିଳୁନାହିଁ । କିନ୍ତୁ ସମୁଦ୍ର ଭିତରକୁ ଗଲେ ବହୁତ ଉପାର୍ଜନ ହୋଇପାରିବ । କମ୍ ପରିଶ୍ରମରେ ଯେଭଳି ହୋଇପାରିବ ସେଥିପାଇଁ ଯେଭଳି ବୋଟ୍ ଦରକାର ତାକୁ ତିଆରି କରିବା ଓ ସୁଧାର କରିବା ନିମନ୍ତେ ଭାରତ ସରକାର ସବସିଡି ଦେଉଛନ୍ତି । 15ଲକ୍ଷ ଟଙ୍କାର ସବସିଡି । ଯେଉଁଥିରେ ମୋର ମତ୍ସ୍ୟଜୀବୀ ଭାଇମାନେ ଗଭୀର ସମୁଦ୍ରକୁ ଯାଇ ବଡ଼ ଉପାର୍ଜନ କରିପାରିବେ , ସେଥିପାଇଁ ଆମେ ଏଭଳି କାମ କରିଛୁ ।


    ଆମର ପ୍ରୟାସ ହେଉଛି ଏ ଦେଶରେ ପ୍ରତ୍ୟେକଙ୍କ ପାଖରେ ନିଜର ଘର ହେଉ , ପ୍ରତ୍ୟେକ ମଣିଷକୁ 2022 ସୁଦ୍ଧା ଘର ମିଳୁ । ମୁଁ ଯେମିତି ଆପଣମାନଙ୍କୁ କହିଲି କି ମୋତେ ଛୋଟ ପସନ୍ଦ ନୁହେଁ , ଯାହାବି କରିବି ତାହା ପୂରଣ କରିବି । ବଡ଼ କରିବି ଓ ଶୀଘ୍ର କରିବି । 2022 ମସିହା ସୁଦ୍ଧା ଏ ଦେଶରେ ଏଭଳି ବି ଜଣେ ବ୍ୟକ୍ତି ନଥିବ , ଗୋଟିଏ ବି ପରିବାର ଏଭଳି ନଥିବ ଯାହାର ନିଜର ପକ୍କାଘର ନଥିବ , ନିଜେ ଘରର ମାଲିକ ହୋଇନଥିବ । ଅତୀତରେ ଯେଉଁ ସରକାର ଯାଇଛନ୍ତି ସେମାନେ 25ଲକ୍ଷ ଘର ନିର୍ମାଣ କରିଥିଲେ । ଆମେ ଏହି 55ମାସ ମଧ୍ୟରେ 1କୋଟି 30ଲକ୍ଷ ଘର ନିର୍ମାଣ କରିଛୁ । ଆଉ ସେଥିପାଇଁ କହୁଛି କି 2022 ସୁଦ୍ଧା ଏହି ଦେଶରେ ପ୍ରତ୍ୟେକ ମଣିଷକୁ ଘର ମିଳିବ । ଅର୍ଥାତ କେବଳ ୪ କାନ୍ଥ ନୁହେଁ , ଗ୍ୟାସ ସଂଯୋଗ , ବିଦ୍ୟୁତ ସଂଯୋଗ , ପାଣି ସଂଯୋଗ , ପାଖରେ ସ୍କୁଲ ଏସବୁ କିଛି । ଅଧାପନ୍ତରିଆ କିଛି ବି ନୁହେଁ । ଏହି ସମଗ୍ର ଯୋଜନା ସହ କାମ ଚାଲିଛି ଓ ଏହି କାମକୁ ସମ୍ପୂର୍ଣ କରିବା ଦିଗରେ ଆଜି ଜାମନଗର ଭିତରେ ବି କିଛି ଘରର ଚାବି ଦେବାର ସୁଯୋଗ ମିଳିଛି । ଯେଉଁମାନଙ୍କୁ ମିଳିନାହିଁ ସେମାନଙ୍କୁ କହିବାକୁ ଚାହୁଁଛି ଯେ ମୋଦୀ ସରକାର ପୁଣିଥରେ ଆସିବ ଓ 2020 ରେ ମୋର ସ୍ୱପ୍ନ ହେଉଛି ପ୍ରତ୍ୟେକଙ୍କୁ ଘର ଦେବା । ଆଉ ତାହା ନିଶ୍ଚୟ ମିଳିବ । ସମସ୍ତଙ୍କୁ ମିଳିବ । ତେଣୁ ମୋର ଅନୁରୋଧ ଆମର ଏଠି ଜାମନଗର ଅର୍ଥାତ୍ ଲଘୁ ଉଦ୍ୟୋଗ ଏକପ୍ରକାର ବଡ଼ ବିଶାଳ , ଲଘୁ ଉଦ୍ୟୋଗ ହେଉଛି ଜାମନଗରର ମାନ ସମ୍ମାନ ଓ ପ୍ରତିଷ୍ଠା । ଏହି ଲଘୁ ଉଦ୍ୟୋଗର ବିକାଶ ନିମନ୍ତେ ଭାରତ ସରକାର ଅନେକ ଯୋଜନା , ପ୍ରଥମଥର ଆପଣ ଅନଲାଇନରେ, ଲଘୁ ଉଦ୍ୟୋଗ କରିଥିବା ଲୋକମାନେ ବ୍ୟାଙ୍କ ଋଣ ଛାହୁଁଥିଲେ , ବ୍ୟାଙ୍କର ଚକ୍କର କାଟିବା ଦରକାର ନାହିଁ । କେବଳ ଆପଣ ଅନଲାଇନ ଫର୍ମ ପୂରଣ କରିଦିଅନ୍ତୁ । 59 ମିନିଟରେ ହଁ 59 ମିନିଟରେ 1କୋଟି ଟଙ୍କା ପର୍ଯ୍ୟନ୍ତ ଋଣ ମଞ୍ଜୁର ହୋଇଯିବ । କେବଳ 59ମିନିଟରେ ।


    କେହି ମଝିରେ ରହି ଖାଇବେପିଇବେ ତାହା ସବୁ ବନ୍ଦ । ବ୍ୟାଙ୍କରକୁ ଚା ’ ପିଆଇବା ବି ଦରକାର ପଡ଼ିବ ନାହିଁ । ସାହେବ ସାହେବ କହିବାର ଆବଶ୍ୟକତା ବି ନାହିଁ । ଅନଲାଇନ କରନ୍ତୁ , 59ମିନିଟରେ , ଦସ୍ତାବିଜ ଦିଅନ୍ତୁ , ଆପଣଙ୍କୁ ନିଜର ହକ୍ ମିଳିଯିବ । ଏଭଳି ଭାବେ କ୍ରାନ୍ତି ଆଣିବାର କାମ ଏବେ ଏହି ସରକାର କରିଛନ୍ତି । ଆଉ ଏହି କାରଣରୁ ଇଜ୍ ଅଫ ଡୁଇଙ୍ଗ୍ ବିଜିନେସ , 142ତମ କ୍ରମାଙ୍କରୁ 77ତମ ସ୍ଥାନକୁ ଖସି ଆସିଛି । ଏତେ ବଡ଼ ଲମ୍ଫ ଲଗାଇଛି କାରଣ ସେଥିରେ ଯେଉଁ ଲାଇସେନ୍ସ ଆଦିର ସମସ୍ୟା ଥିଲା ତାକୁ ଦୂର କରିଦିଆଯାଇଛି । ଯାହାର ଲାଭ ଜାମନଗର , ମୋରବୀ , ରାଜକୋଟ.... ଏସବୁ ଛୋଟ ଛୋଟ କାରଖାନାରେ ବହୁତ ବଡ଼ ଜବରଦସ୍ତ ପରିବେଶ ତିଆରି ହୋଇଛି । ଏହି ଲଘୁ ଉଦ୍ୟୋଗ ପାଇଁ ଏତେ ବଡ଼ ଫାଇଦା ଇଞ୍ଜିନିୟରିଂ କାମ କରୁଥିବା ଲୋକଙ୍କ ପାଇଁ ଫାଇଦା , ଉତ୍ପାଦନ କ୍ଷେତ୍ରରେ କରୁଥିବା ଲୋକଙ୍କୁ ଫାଇଦା ଦେଉଛି ।


    ଜିଏସଟିର ସମସ୍ତ ଆଇନରେ ଯେତେବେଳେ ବି ସୁଧାରର ଆବଶ୍ୟକତା ପଡିଛି ଆମେ ଜାଣିବାକୁ ପାଇଛୁ ସେତେବେଳେ ସେଥିରେ ସୁଧାର କରିବାରେ ଲାଗିଛୁ । ଜିଏସଟି ଯେଭଳି ସାଧାରଣ ମଣିଷର ଉପକାରୀ ପାଲଟିବ ସେଭଳି କରିଦିଆଯାଇଛି । ଏହାର ଫାଇଦା ସାଧାରଣ ମଣିଷକୁ ହେଉଛି । ମୋଟାମୋଟି ଭାବେ ସାଧାରଣ ମଣିଷଟିଏ ଭାରତ ସରକାର ଅବା ରାଜ୍ୟ ସରକାରକୁ ନିଜେ ତିଆରି କରିଥିବା ସାମଗ୍ରୀକୁ ବିକ୍ରି କରିପାରୁନଥିଲା । ଛୋଟ କାମଟିଏ ବି ହେଲେ , ଛୋଟ ଛୋଟ ସାମଗ୍ରୀ ତିଆରି ହୋଇଥାଏ , କିଏ ପ୍ଲାଷ୍ଟିକର ବାଲଟି ତିଆରି କରୁଛି କିଏ ଟେବୁଲ ପାଇଁ ଅନ୍ୟ କୌଣସି ସାମଗ୍ରୀ ତିଆରି କରୁଛି । ଅବା ଛୋଟ ଛୋଟ ଚେୟାର ତିଆରି ହେଉ , କିଛି ବି ମେଳ ଖାଉନଥିଲା । ଆମେ ଗୋଟିଏ ଜିଇଏମ୍ ପୋର୍ଟାଲ ଆଣିଲୁ , ଏହି ପୋର୍ଟାଲ ଭିତରେ ଆପଣ ପଞ୍ଜିକରଣ କରନ୍ତୁ । ଭାରତ ସରକାରରେ ଯାହାକୁ ଦରକାର ତାଙ୍କୁ ଲେଖିଦିଅନ୍ତୁ । ପଠାଇବା ବାଲା ନାଁ ସେଠାରେ ଲେଖନ୍ତୁ , କୋଟି କୋଟି ଟଙ୍କାର କାମ ସାଧାରଣ ମଣିଷଟିଏ ଆଜି ସରକାରକୁ ପଠାଉଛି । କୌଣସି ଟେଣ୍ଡର ନାହିଁ , କେହି ଦଲାଲ ନାହାନ୍ତି , କେହି ଆପଣା-ପର ନାହାନ୍ତି । କୌଣସି ପ୍ରକାରର ବି ଭ୍ରଷ୍ଟାଚାର ନାହିଁ । ସାଧାରଣ ମଣିଷଟିଏ ଯେଉଁ ସାମଗ୍ରୀ ପ୍ରସ୍ତୁତ କରୁଛି ତାକୁ ସରକାର ସିଧାସଳଖ କିଣୁଛନ୍ତି । ନଚେତ୍ ପୂର୍ବରୁ ବଡ଼ ବଡ଼ ଟେଣ୍ଡରବାଲା ଆସୁଥିଲେ , ତା ’ ପରେ ମଣିଷଟିଏ ତା ’ ଠୁ ବଡ଼ ଲୋକକୁ ବିକ୍ରି କରୁଥିଲା । ବଡ଼ ଲୋକଟି ତା ’ ଠୁ ବଡ଼କୁ ବିକ୍ରି କରୁଥିଲା , ସେ ପୁଣି ତା ’ ଠୁ ବଡ଼କୁ ବିକୁଥିଲା । ତା ’ ଠୁ ବି ବଡ଼କୁ ବିକ୍ରି ହେଉଥିଲା । ତା ’ ପରେ ସବୁଠୁ ବଡ଼ ଏତେ ବଡ଼ ହେଉଥିଲା ଯେକି ସରକାରଙ୍କୁ କହୁଥିଲା , ତେଣୁ ସରକାର ତାକୁ ନେଇ ଯାଉଥିଲେ । ସମସ୍ତ ଟଙ୍କା ସବୁଠୁ ବଡ଼ ପାଖରେ ରହି ଯାଉଥିଲା । ଏବେ ଏହା ସିଧାସଳଖ ଛୋଟ ପାଖକୁ ଯାଉଛି । ଏଭଳି କାମ କରିବାର ସାମର୍ଥ୍ୟ ଏବେ ଭାରତ ସରକାରଙ୍କ ପାଖରେ ରହିଛି । ଆମେ ଏହା କରିକି ଦେଖାଇଛି । ତା ’ ର ଲାଭ ମଧ୍ୟ ଆମେ ଦେଖୁଛୁ ।


    ଭାଇ ଓ ଭଉଣୀମାନେ , ଯେକୌଣସି ରାଷ୍ଟ୍ର ଶକ୍ତି ବିନା ଚାଲିପାରିବ ନାହିଁ , ସାମର୍ଥ୍ୟ ବିନା ଚାଲିପାରିବ ନାହିଁ । ଆମର ଗୁଜରାଟରେ ସର୍ବଦା ସାମ୍ପ୍ରଦାୟିକ ଦଙ୍ଗା ହେଉଥିଲା ନା ହେଉନଥିଲା ଭାଇମାନେ ? ଆମର ଜାମନଗରରେ ମଧ୍ୟ କ ’ ଣ ଥିଲା , ହେଉଥିଲା ନା ହେଉନଥିଲା ? । ସବୁ ବନ୍ଦ ହୋଇଯାଇଛି ନା ନାହିଁ ? ସବୁ ଲୋକ ସୁଖ ଶାନ୍ତିରେ ବଂଚିବା ଶିଖିଛନ୍ତି ନା ନାହିଁ ? ସବକା ପ୍ରଗତି ହେବାରେ ଲାଗିଛି ନା ନାହିଁ ? ଏବେ ମୋତେ କୁହନ୍ତୁ ଭାଇ , ଏହି ଦେଶରୁ ଆତଙ୍କବାଦର ରୋଗ ଯିବା ଦରକାର ନା ନାହିଁ ? ଆତଙ୍କବାଦକୁ ମୂଳପୋଛ କରିବା ଉଚିତ୍ କି ନାହିଁ ?


    ଏବେ ଆମେ ଏଠାରେ ଔଷଧ ଦେଲେ କିଛି ହୋଇପାରିବ କି ଭାଇ ? ଯେଉଁଠି ହେଉଛି ସେଠାରେ ତାହା କରିବା ଦରକାର ନା ନାହିଁ ଭାଇମାନେ ? ଆପଣମାନେ ଯେକୌଣସି ଡାକ୍ତର ପାଖକୁ ଯିବେ , ତାକୁ ଲାଗିବ କି ଭାଇ ଆପଣଙ୍କ ଶରୀର ତ ଠିକ୍ ଅଛି , କିନ୍ତୁ ମୁଖ୍ୟ ସମସ୍ୟା ହେଉଛି ଆପଣଙ୍କ ରକ୍ତରେ । ତାକୁ ଟିକେ ଠିକ୍ କରିବାକୁ ପଡ଼ିବ , ତା ’ ର ଚିକିତ୍ସା କରିବାକୁ ପଡ଼ିବ , ତା ’ ହେଲେ ଆପଣ ଠିକ୍ ହୋଇଯିବେ । ଏମିତି ଡାକ୍ତରମାନେ କହିଥାନ୍ତି ନା ନାହିଁ ? ମୁଖ୍ୟ ରୋଗକୁ ମୂଳପୋଛ କରିବାକୁ ପଡ଼େ ନା ନାହିଁ ? ଏବେ ମୁଖ୍ୟ ରୋଗ ପଡ଼ୋଶୀରେ ଅଛି । ଆପଣମାନେ ତ ଜାମନଗରରେ ପଡ଼ୋଶୀରେ ରହିଛନ୍ତି , ସେଠାରୁ ଖବର ଆସିବାରେ ଲାଗିଥାଏ , କଚ୍ଛ ଓ ଜାମନଗର ତ ଖବର ଖୁବଶୀଘ୍ର ମିଳି ଯାଉଥିବ ।


    ମୁଁ ଏହି ଜାମନଗରର ଲୋକଙ୍କୁ ପଚାରିବାକୁ ଚାହୁଁଛି କି ଭାଇ , ଆପଣମାନଙ୍କୁ ଆମ ଦେଶର ସେନା ଯାହା କହୁଛି ତା ’ ଉପରେ ଭରସା ଅଛି ନା ନାହିଁ ? ସେନା ଯାହା କହୁଛି ତାକୁ ସତ ମାନିବେ ନା ନାହିଁ ? ମୁଁ ମାନିବା ଉଚିତ୍ ନା ନାହିଁ ? କିନ୍ତୁ କିଛି ଲୋକଙ୍କ ପେଟରେ ଯନ୍ତ୍ରଣା ହେଉଛି , ଏବେ ସେଥିରେ ବି ସେମାନଙ୍କୁ ସମସ୍ୟା ହେଉଛି ?


    ଭାଇ ଓ ଭଉଣୀମାନେ , ଆମର ସେନା ଏଭଳି ସାମର୍ଥ୍ୟ ଦେଖାଉଛି ସେଥିପାଇଁ ଆମ ଦେଶ ଗର୍ବ କରିବା ଉଚିତ୍ ନା ନାହିଁ । ମୋର ଏବେ ଦିଲ୍ଲୀରେ ଗୋଟିଏ ଭାଷଣ କାର୍ଯ୍ୟକ୍ରମ ଥିଲା । ସେହି ଭାଷଣରେ ମୁଁ କହିଲି ସାରା ଦେଶ ଗର୍ବ କରୁଛି , ଅଦଦ୍ଭୂତ ପରାକ୍ରମ କରାଯାଇଛି । ଯବାନମାନେ ପରାକ୍ରମ କରିଛନ୍ତି । ଯେକୌଣସି ରାଷ୍ଟ୍ର ମଧ୍ୟ ଏସବୁ ପାଇଁ ଗର୍ବ କରିବା ଉଚିତ୍ । ଆଉ ସେଥିରେ ମଲାଙ୍କ ଭଳି କାନ୍ଦିବାର କ ’ ଣ ଆବଶ୍ୟକତା ଭାଇମାନେ ? ମୁଁ ସେମାନଙ୍କୁ କହିଲି ଦେଖନ୍ତୁ ଆଜି ଯଦି ଆମର ବାୟୁସେନା ପାଖରେ ରାଫେଲ ଥାନ୍ତା ତା ’ ହେଲେ ପରିଣାମ ଆଉ କିଛି ହୋଇଥାନ୍ତା । ଏବେ ଯେଉଁମାନଙ୍କୁ ମୋ ’ କଥା ହୃଦୟଙ୍ଗମ ନହେଉଛି , ସେଥିରେ ମୋର ଦୋଷ କ ’ ଣ ? ଏବେ ସେମାନଙ୍କର ମର୍ଯ୍ୟାଦା , ମୁଁ କ ’ ଣ କରିବି ? ଯେତେବେଳେ ଏକଥା ମୁଁ ସେମାନଙ୍କୁ କହିଲି , ସେମାନେ କହିଲେ କି ମୋଦି ତ ଭାରତୀୟ ବାୟୁସେନା ଯାହା କଲା ତାକୁ ବି ପ୍ରଶ୍ନ କରୁଛି । ଆରେ ଭଦ୍ରବ୍ୟକ୍ତିମାନେ , ସାବୁ ଉପଯୋଗ କରନ୍ତୁ , ସାବୁ ଅର୍ଥାତ୍ ସାମାନ୍ୟ ବୁଦ୍ଧି ।


    ଏୟାର ଷ୍ଟ୍ରାଇକ୍ ସମୟରେ ଆମର ଯବାନଙ୍କ ହାତରେ ରାଫେଲ୍ ଥିଲେ ଆମର ଜଣେ ବି ସେପଟକୁ ଯାଇନଥାନ୍ତା । ଆଉ ସେମାନଙ୍କର ଜଣେ ବି ବଂଚିନଥାନ୍ତା । ଏ ହେଉଛି ମୋର ହିସାବ । କିନ୍ତୁ ଏହି ଦେଶର ବୀରମାନଙ୍କୁ ପ୍ରଣାମ , ଏହି ଦେଶର ସାହାସୀ ପ୍ରଜାମାନଙ୍କୁ ପ୍ରଣାମ । ଆମର ସଂକଳ୍ପ ହେଉଛି ଏହି ଦେଶକୁ ନଷ୍ଟ କରୁଥିବା ଯେକେହି ଲୋକ ହୋଇଥାନ୍ତୁ , ସେମାନଙ୍କର ମୁନିବ ସୀମାପାରରେ ବି ଥାଆନ୍ତୁ , ତଥାପି ଏ ଦେଶ ଶାନ୍ତିରେ ବସିବ ନାହିଁ । ଏବେ ସେମାନଙ୍କର କ ’ ଣ ହେବ , ଆମର ବିରୋଧୀଙ୍କୁ ମଧ୍ୟ ଏଥିରେ ବି ସମସ୍ୟା ହୋଇଗଲାଣି କି ମୋଦୀ କ ’ ଣ କରୁଛି । ମୋଦୀ କ ’ ଣ କରୁଛି , ମୋଦୀ କ ’ ଣ କରୁଛି । ଆସି ଦେଖିନିଅନ୍ତୁ , ଭାଇ ଏ କ ’ ଣ କରିଛି । ସେମାନଙ୍କର ମନ୍ତ୍ର ହେଉଛି , ଆସ , ମିଳିମିଶି ମୋଦୀକୁ ସମାପ୍ତ କରିବା । ଦେଶର ମନ୍ତ୍ର ହେଉଛି ଆସନ୍ତୁ ଏକ ହୋଇ ଆତଙ୍କବାଦର ମୂଳପୋଛ କରିବା । ସେମାନେ ମୋଦୀକୁ ଶେଷ କରିବାକୁ ଚାହୁଁଛନ୍ତି ଆଉ ଆମକୁ ଆତଙ୍କବାଦକୁ ମୂଳପୋଛ କରିବାର ଅଛି । ଆପଣମାନେ ମୋତେ କହୁନ୍ତୁ ଭାଇମାନେ , ଆତଙ୍କବାଦ ମୂଳପୋଛ ଯିଏ କରୁଛି ତାହା ସହ ରହିବା ଉଚିତ୍ ନା ନାହିଁ ? ଆତଙ୍କବାଦ ମୂଳପୋଛ କରୁଥିବାର ଇଚ୍ଛା ସହ ସାମିଲ ହେବା ଉଚିତ୍ ନା ନାହିଁ ?


    ବହୁତ ବହୁତ ସଲାମ ଭାଇମାନେ । ମୋ ’ ସହ କୁହନ୍ତୁ ,


    ଭାରତ ମାତା କୀ- ଜୟ


    ଭାରତ ମାତା କୀ- ଜୟ


    ଧନ୍ୟବାଦ ।


    ************

    
    
    (Release ID: 1572834) Visitor Counter : 8