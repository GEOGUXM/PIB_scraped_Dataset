      କ୍ୟାବିନେଟ

      ପେସାଗତ ସୁରକ୍ଷା ଓ ସ୍ୱାସ୍ଥ୍ୟ କ୍ଷେତ୍ରରେ ସହଯୋଗ ଲାଗି ଭାରତ-ଜର୍ମାନୀ ମଧ୍ୟରେ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 07 MAR 2019 9:39PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ପେସାଗତ ସୁରକ୍ଷା ଓ ସ୍ୱାସ୍ଥ୍ୟ (ଓଏସଏଚ) କ୍ଷେତ୍ରରେ ସହଯୋଗ ଲାଗି ଭାରତ-ଜର୍ମାନୀ ମଧ୍ୟରେ ବୁଝାମଣାକୁ ଅନୁମୋଦନ କରିଛନ୍ତି । ଏହି ବୁଝାମଣା 13, ନଭେମ୍ବର 2018ରେ ନବୀକରଣ ହୋଇଥିଲା ।


    ଲାଭ:


    ବର୍ତ୍ତମାନ ସୁଦ୍ଧା ଏହି ବୁଝାମଣା ଦ୍ଵାରା ଉଭୟ ଦେଶ ମଧ୍ୟରେ ବିଭିନ୍ନ ଆର୍ଥିକ ଗତିବିଧିରେ ପେସାଗତ ସୁରକ୍ଷା ଓ ସ୍ୱାସ୍ଥ୍ୟ କ୍ଷେତ୍ରରେ ଅତ୍ୟାଧୁନିକ ପ୍ରଶିକ୍ଷଣ କୌଶଳ ଆପଣାଇବା ଏବଂ ବିପତ୍ତିର ମୁକାବିଲା କରିବାରେ ଯଥେଷ୍ଟ ସହାୟତା ମିଳିଛି । ବୁଝାମଣା ଅନ୍ତର୍ଗତ ବିଶେଷକରି ନିର୍ମାଣ ଓ ଉତ୍ପାଦନ କ୍ଷେତ୍ରରେ ପେସାଗତ ଓ ସ୍ୱାସ୍ଥ୍ୟ କ୍ଷେତ୍ର ସହ ଜଡିତ ଆହ୍ୱାନର ମୁକାବିଲା ଲାଗି ଆନ୍ତର୍ଜାତୀୟ ସାମାଜିକ ସୁରକ୍ଷା ସଂଘ ମାଧ୍ୟମରେ ଜର୍ମାନୀର ସାମାଜିକ ଦୁର୍ଘଟଣା ବୀମା ଦ୍ଵାରା ଯଥେଷ୍ଟ ସହାୟତା ମିଳିପାରୁଛି । ଏହାଦ୍ଵାରା ବହୁସଂଖ୍ୟକ ଶ୍ରମିକ ଓଏସଏଚ ଲାଭ ନେଇପାରିବେ । ଏଥିସହିତ ପେସା ସହିତ ଜଡିତ ଦୁର୍ଘଟଣା ଏବଂ ରୋଗରୁ ସେମାନଙ୍କ ରକ୍ଷା ହୋଇପାରିବ । ଏହି ବୁଝାମଣା ଦ୍ଵାରା ଶ୍ରମ ମନ୍ତ୍ରଣାଳୟର ବୈଷୟିକ ବିଭାଗ – କାରଖାନା ପରାମର୍ଶ ସେବା ଓ ଶ୍ରମ ସଂସ୍ଥାନ ମହାନିର୍ଦ୍ଦେଶାଳୟର ଦକ୍ଷତା ବିକାଶ ଓ ପେସାଗତ ସୁରକ୍ଷା ଓ ସ୍ଵାସ୍ଥ୍ୟଗତ କ୍ଷେତ୍ରରେ ମୁଖ୍ୟ ନିରୀକ୍ଷକ କାରଖାନା ଅଧିକାରୀଙ୍କ ସେବାକୁ ଆହୁରି ଉନ୍ନତ କରାଯାଇପାରିବ । ଫଳରେ ଭାରତୀୟ ଶ୍ରମ ଶକ୍ତିଙ୍କ ପାଇଁ ଆଗକୁ ଆସୁଥିବା ଆହ୍ୱାନର ମୁକାବିଲା କରିବା ଲାଗି ଓଏସଏଚ କ୍ଷେତ୍ରରେ ଗବେଷଣା ନିମନ୍ତେ ଗବେଷଣାଗାରର ଉନ୍ନୟନ ଏବଂ ସୁରକ୍ଷା ବ୍ୟାପାରରେ ଓଏସଏଚ ମାନକ ଗୁଡିକର ବିକାଶ ସୁନିଶ୍ଚିତ ହୋଇପାରିବ ।


    **********

    
    
    (Release ID: 1568110) Visitor Counter : 14