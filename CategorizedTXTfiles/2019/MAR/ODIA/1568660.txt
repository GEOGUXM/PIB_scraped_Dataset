      PIB Headquarters

      ପିଆଇବିର ପ୍ରମୁଖ ମହାନିର୍ଦ୍ଦେଶକ ଶ୍ରୀ ସୀତାଂଶୁ କରଙ୍କ କାର୍ଯ୍ୟକାଳ ବୃଦ୍ଧି
      Posted On: 10 MAR 2019 3:57PM by PIB Bhubaneshwar


    ପିଆଇବିର ପ୍ରମୁଖ ମହାନିର୍ଦ୍ଦେଶକ ଓ ଭାରତ ସରକାରଙ୍କ ପ୍ରମୁଖ ମୁଖପାତ୍ର ଶ୍ରୀ ସୀତାଂଶୁ କରଙ୍କ କାର୍ଯ୍ୟକାଳ ବୃଦ୍ଧିକୁ କ୍ୟାବିନେଟ ଅନୁମୋଦନ ମିଳିଛି । ଭାରତୀୟ ସୂଚନା ସେବାର ବରିଷ୍ଠ ଅଧିକାରୀ ଶ୍ରୀ ସୀତାଂଶୁ କରଙ୍କ କାର୍ଯ୍ୟକାଳ ମାର୍ଚ୍ଚ 31ରେ ଶେଷ ହେବାର ଥିଲା । କ୍ୟାବିନେଟ ଶ୍ରୀ କରଙ୍କ କାର୍ଯ୍ୟକାଳ ଆଉ 6 ମାସ ବୃଦ୍ଧି କରିଛନ୍ତି ।


    35 ବର୍ଷର ଦୀର୍ଘ କାର୍ଯ୍ୟକାଳରେ ଶ୍ରୀ କର ସୂଚନା ଏବଂ ପ୍ରସାରଣ ମନ୍ତ୍ରଣାଳୟର ବିଭିନ୍ନ ଗଣମାଧ୍ୟମ ୟୁନିଟରେ ବହୁ ଗୁରୁତ୍ୱପୂର୍ଣ୍ଣ ପଦପଦବୀରେ କାର୍ଯ୍ୟ କରିଛନ୍ତି ।


    ଲାଲ ବାହାଦୂର ଶାସ୍ତ୍ରୀ ଜାତୀୟ ପ୍ରଶାସନିକ ଏକାଡେମୀ (ମସୁରୀ)ରୁ ଫାଉଣ୍ଡେସନ କୋର୍ସ ଏବଂ ନୂଆଦିଲ୍ଲୀର ଭାରତୀୟ ଜନ ସଞ୍ଚାର ସଂସ୍ଥାନରୁ ଓରିଏଣ୍ଟେସନ କୋର୍ସ ଶେଷ କରିବା ପରେ ଶ୍ରୀ କର ଅଲ ଇଣ୍ଡିଆ ରେଡିଓର ନ୍ୟୁଜ ସର୍ଭିସ ଡିଭିଜନରେ କିଛିଦିନ କାର୍ଯ୍ୟ କରିଥିଲେ । ଏହାପରେ ସେ ଦୂରଦର୍ଶନରେ ଯୋଗଦେଇ ଦୀର୍ଘ 17 ବର୍ଷ ପର୍ଯ୍ୟନ୍ତ କାର୍ଯ୍ୟ କରିଥିଲେ । 2003ରେ ଶ୍ରୀ କର ପତ୍ର ସୂଚନା କାର୍ଯ୍ୟାଳୟରେ ଯୋଗଦେଇ ବିଭିନ୍ନ ଗୁରୁତ୍ୱପୂର୍ଣ୍ଣ ମନ୍ତ୍ରଣାଳୟର ପ୍ରଚାର ଓ ପ୍ରସାର ଦାୟିତ୍ୱ ସୂଚାରୁ ରୂପେ ନିର୍ବାହ କରିଛନ୍ତି । 2005ରେ ସେ ପ୍ରତିରକ୍ଷା ମନ୍ତ୍ରଣାଳୟର ପ୍ରମୁଖ ମୁଖପାତ୍ର ରହିଥିଲେ । 2015 ଡିସେମ୍ବରରେ ତାଙ୍କୁ ଅଲ ଇଣ୍ଡିଆ ରେଡିଓର ନ୍ୟୁଜ ସର୍ଭିସ ଡିଭିଜନର ମହାନିର୍ଦ୍ଦେଶକ ଭାବେ ନିଯୁକ୍ତି ମିଳିଥିଲା ।


    ***************

    
    
    (Release ID: 1568660) Visitor Counter : 4