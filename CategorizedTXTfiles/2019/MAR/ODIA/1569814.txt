      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭିଡ଼ିଓ କନଫରେନ୍ସ ଯୋଗେ ସ୍ମାର୍ଟ ଇଣ୍ଡିଆ ହାକାଥନରେ ଛାତ୍ରଛାତ୍ରୀଙ୍କ ସହ ପ୍ରଧାନମନ୍ତ୍ରୀଙ୍କ ପ୍ରାରମ୍ଭିକ ଭାବ ବିନିମୟ
      Posted On: 02 MAR 2019 8:25PM by PIB Bhubaneshwar


    ନ୍ୟୁ ଇଣ୍ଡିଆ , ସ୍ମାର୍ଟ ଇଣ୍ଡିଆର ସଂକଳ୍ପ ସିଦ୍ଧି କରିବା କ୍ଷେତ୍ରରେ ଏକଜୁଟ ହୋଇଥିବା ଆପଣ ସମସ୍ତ ଯୁବସାଥୀମାନଙ୍କୁ ଅନେକ ଅଭିନନ୍ଦନ ।


    ଏହା ହେଉଛି ତୃତୀୟ ସୁଯୋଗ ଯେତେବେଳେ ମୁଁ ନିରନ୍ତର ପ୍ରଯୁକ୍ତି ବିଦ୍ୟା ଜରିଆରେ ଆପଣ ସମସ୍ତଙ୍କ ସହିତ ମତ ବିନିମୟ କରିପାରୁଛି । 2017ରେ ଯେବେଠାରୁ ଏହି ଅଭିଯାନ ଆମେ ଆରମ୍ଭ କରିଛୁ , ସେବେଠାରୁ ଏହାର ନିରନ୍ତର ଭାବେ ବିସ୍ତାର ପରିଲକ୍ଷିତ ହେଉଛି ।


    ବନ୍ଧୁଗଣ , ସ୍ମାର୍ଟ ଇଣ୍ଡିଆ ହାକାଥନ ଜାତୀୟ ସ୍ତରରେ କରାଯାଉଥିବା ସବୁଠାରୁ ବଡ ଖୋଲା ନବୀକରଣ ମଡେଲ ଭାବେ ଉଭା ହୋଇଛି । ଗୋଟିଏ ପ୍ଲାଟଫର୍ମରେ ଅନେକ ସଂଖ୍ୟାରେ ଶିଳ୍ପ , ଶିକ୍ଷା ପ୍ରତିଷ୍ଠାନ , ସରକାରୀ ଏଜେନ୍ସୀ , ପ୍ରୋଫେସନାଲ୍ସ ଏବଂ ଛାତ୍ରଛାତ୍ରୀ ପରସ୍ପର ସହ ମିଶି କାର୍ଯ୍ୟ କରୁଛନ୍ତି । 30 ହଜାର ଛାତ୍ରଛାତ୍ରୀଙ୍କୁ ନେଇ ଆରମ୍ଭ କରାଯାଇଥିବା ଏହି ହାକାଥନ ଆଜି 2 ମିଲିୟନରେ ପହଂଚିସାରିଛି । ଆଜି ମୁଁ କହିପାରିବି ଯେ ଆମ ପ୍ରଚେଷ୍ଟା ସଠିକ ଭାବରେ ଜାରୀ ରହିଛି ଏବଂ ଆମେ ସଠିକ ଦିଗରେ ଆଗକୁ ଅଗ୍ରସର ହେଉଛୁ ।


    ବନ୍ଧୁଗଣ , ଏ ପର୍ଯ୍ୟନ୍ତ ଯେଉଁ ଦୁଇଟି ହାକାଥନ ଆୟୋଜିତ ହୋଇଛି , ସେଥିରୁ ଅନେକ ନବୀକରଣୀୟ ଧାରଣା ଆମକୁ ମିଳିଛି । ଏହା ପୂର୍ବରୁ କେବଳ ସରକାରଙ୍କ ସହ ଜଡିତ , ସରକାରୀ ପ୍ରତିଷ୍ଠାନ ସହ ଜଡିତ ସମସ୍ୟାଗୁଡିକୁ ହାକାଥନରେ ସାମିଲ କରାଯାଇଥିଲା , କିନ୍ତୁ ଚଳିତ ଥର ଶିଳ୍ପଗୁଡିକ ମଧ୍ୟ ନିଜର ଅସୁବିଧାଗୁଡିକୁ ଆପଣମାନଙ୍କ ସମ୍ମୁଖରେ ଉପସ୍ଥାପିତ କରିଛନ୍ତି ।


    ଏହାଦ୍ୱାରା ନିଶ୍ଚିତ ରୂପେ ଆପଣମାନଙ୍କ ପ୍ରଚେଷ୍ଟାଗୁଡିକୁ ମଧ୍ୟ ବିସ୍ତାରିତ କରିବାର ସୁଯୋଗ ମିଳିବ ଏବଂ ଏକ ନବପ୍ରବର୍ତ୍ତକ ଭାବେ ମଧ୍ୟ ଆପଣମାନେ ବଜାରରେ ଅଧିକ ପରିଚିତ ହୋଇପାରିବେ । ବନ୍ଧୁଗଣ , ଆମ ଅର୍ଥ ବ୍ୟବସ୍ଥା ଏକ ନୂତନ ଟ୍ରାକରେ ଅଗ୍ରସର ହେଉଛି । ଯେଉଁ ନ୍ୟୁ ଇଣ୍ଡିଆ ନିର୍ମାଣ ପାଇଁ ଆମେ ସମସ୍ତେ ଏକଜୁଟ ହୋଇଛେ ସେହି ନବ ପ୍ରବର୍ତ୍ତନ ଏବଂ ଷ୍ଟାର୍ଟ ଅପର ଦୁନିଆରେ ଏକ ନୂତନ ଶୃଙ୍ଗକୁ ଛୁଇଁବାକୁ ଯାଉଛି ।


    ଗ୍ଲୋବାଲ ଇନୋଭେସନ ଇଣ୍ଡେକ୍ସ କ୍ଷେତ୍ରରେ 2014ରେ 81 ତମ ସ୍ଥାନରେ ଆମେ ଥିଲାବେଳେ ଆଜି 57ତମ ସ୍ଥାନରେ ଆମେ ପହଂଚିପାରିଛୁ । ମାତ୍ର ଚାରି ବର୍ଷ ମଧ୍ୟରେ 24ତମ ସ୍ଥାନକୁ ଆମେ ଲମ୍ପ ପ୍ରଦାନ କରିଛୁ । ଆମେ ଏହିଠାରେ ରହିଯିବାର ମୁଡରେ ନାହୁଁ , ଅତିଶୀଘ୍ର ଆମେ ଟପ 25ତମ ସ୍ଥାନରେ ପହଂଚିବାର ଅଛି । ଭାରତ ଆଜି ଦୁନିଆର ତୃତୀୟ ବଡ ଷ୍ଟାର୍ଟ ଅପ ରାଷ୍ଟ୍ର । ବିଗତ 3-4 ବର୍ଷ ମଧ୍ୟରେ 15 ହଜାରରୁ ଅଧିକ ଷ୍ଟାର୍ଟ ଅପ ଚିହ୍ନଟ କରାଯାଇଛି । ଏହା କେବଳ ବଡ ସହରଗୁଡିକରେ ସୀମିତ ନ ରଖାଯାଇ ଦେଶର ପ୍ରାୟ ସମସ୍ତ ଜିଲାକୁ ବିସ୍ତାରିତ କରାଯାଇଛି । ସବୁଠାରୁ ବଡ କଥା ହେଉଛି ଯେ ଯେଉଁ ନୂତନ ଷ୍ଟାର୍ଟ ଅପ ଖୋଲାଯାଇଛି , ସେ ମଧ୍ୟରୁ ଅଧାଅଧି ଦେଶର ଛୋଟ ଛୋଟ ସହରଗୁଡିକରେ ରହିଛି ।


    ଏହିଭଳି ଦେଶର ପାଖାପାଖି ଦେଢଶହ ପ୍ରଯୁକ୍ତି ବିଦ୍ୟା ବିଜନେଓ ଇନକ୍ୟୁବେଟର୍ସରେ ଷ୍ଟାର୍ଟ ଅପ ସଂଖ୍ୟା ଯାହା ତିନି ବର୍ଷ ପର୍ଯ୍ୟନ୍ତ 1600 ଥିଲା ତାହା ଚଳିତ ବର୍ଷ ଦ୍ୱିଗୁଣିତ ହୋଇପାରିଛି । ଯାହାକି ଦୁଇଗୁଣ ବୃଦ୍ଧି ହୋଇଛି । ବନ୍ଧୁଗଣ , ନବ ପ୍ରବର୍ତ୍ତନ ଏବଂ ଷ୍ଟାର୍ଟ ଅପ ପାଇଁ ଯଦି ଏହି ଅନୁକୂଳ ପରିବେଶ ଅଛି ତାହା ପଛରେ ରହିଛି ଅନେକ ପ୍ରଚେଷ୍ଟା ।


    ଅଟଳ ଇନକ୍ୟୁବେଶନ ମିଶନ ସହିତ ଆପଣମାନେ ଭଲଭାବେ ପରିଚିତ ଥିବେ । ଦେଶର 5 ହଜାରରୁ ଅଧିକ ସ୍କୁଲରେ ଅଟଳ ଟିଙ୍କରିଂଗ ଲ୍ୟାବ ଆଜି କାର୍ଯ୍ୟ କରୁଛି ଯେଉଁଠି ଷଷ୍ଠ ଶ୍ରେଣୀରୁ ଛାତ୍ରଛାତ୍ରୀମାନେ ଭବିଷ୍ୟତର ପ୍ରଯୁକ୍ତି ବିଦ୍ୟା ସହ ପରିଚିତ ହେଉଛନ୍ତି ।


    ବନ୍ଧୁଗଣ , ଗଭର୍ନାନ୍ସ ଏବଂ ଇଣ୍ଡଷ୍ଟ୍ରୀଗୁଡିକ ପାଇଁ ଆହ୍ୱାନଗୁଡିକ ଆପଣମାନଙ୍କ ସମ୍ମୁଖରେ ଏବେ ଉପସ୍ଥାପିତ କରାଯାଉଛି , ସେମାନଙ୍କ ସହିତ ମୁଁ ନିଜର ମଧ୍ୟ ଗୋଟିଏ ଦୁଇଟି ଇଚ୍ଛା ଆପଣଙ୍କ ଆଗରେ ଉପସ୍ଥାପିତ କରିବାକୁ ଚାହୁଁଛି ।


    ପିଲାମାନଙ୍କ ସହ ଜଡିତ ଅପରାଧ , ମହିଳାମାନଙ୍କ ସହ ସଂପର୍କୀତ ଅପରାଧ ଏକ ବହୁତ ବଡ ଆହ୍ୱାନ । ଏକ ଉତ୍ତମ ସମାଜ ନିର୍ମାଣ ପାଇଁ ଏହାର ସମାଧାନ କରିବା ଅତି ଆବଶ୍ୟକ । କଣ ଆପଣମାନେ ସମସ୍ତେ ଏକ ଏଭଳି ଟେକନିକ ସମାଧାନ ବିଷୟରେ ମଧ୍ୟ ଚିନ୍ତା କରିପାରିବେ , ଯେଉଁଠି ଘରୁ ସ୍କୁଲ ଏବଂ ସ୍କୁଲରୁ ଘର ପର୍ଯ୍ୟନ୍ତ ପିଲାମାନଙ୍କ ଉପରେ ନଜର ରଖିବାର ଏକ ଇଣ୍ଡିଗ୍ରେଟେଡ ବ୍ୟବସ୍ଥା ହୋଇପାରିବ । ଯାହାଦ୍ୱାରା ଘର ଏବଂ ସ୍କୁଲ ସହିତ ସ୍ଥାନୀୟ ପୁଲିସ ଷ୍ଟେସନ ଏବଂ ପେଟ୍ରୋଲିଂଗ ଭ୍ୟାନ ମଧ୍ୟ ରିଅଲ ଟାଇମରେ ଆକ୍ଟିଭ ହୋଇପାରିବ । ଏହି ପ୍ରକାରର ସମନ୍ୱିତ ଏବଂ ସ୍ମାର୍ଟ ବ୍ୟବସ୍ଥା ଯାହାକୁ ସାଧାରଣ ରୁ ଅତି ସାଧାରଣ ପରିବାର ମଧ୍ୟ ଉପଯୋଗ କରିପାରିବେ , ଦେଶ ଏବଂ ସମାଜର ଅନେକ ସହାୟତା କରିବ ।


    ଏହିଭଳି କଣ ସଡକରେ ଅବା ଗଳିଗୁଡିକରେ ମଧ୍ୟ ଫଳ-ପନିପରିବା ପାଇଁ କୌଣସି ଏଭଳି ସମାଧାନ , ଇ-ମାର୍କେଟପ୍ଲେସ ଭଳି କୌଣସି ସମାଧାନର ବିକଶିତ କରିପାରିବେ , ଯାହାଫଳରେ ଅତି ଆଂଚଳିକ ସ୍ତରରେ ହୋମ ଡେଲିଭରୀର ଏକ ସହଜ ବ୍ୟବସ୍ଥା ହୋଇପାରିବ ।


    ବନ୍ଧୁଗଣ , ସ୍ମାର୍ଟ ଇଣ୍ଡିଆ ହାକାଥନକୁ କେବଳ ଏକ ବାର୍ଷିକ କାର୍ଯ୍ୟ ଭାବେ କରିବା ବଦଳରେ ଏକ ନିରନ୍ତର ପ୍ରକ୍ରୀୟା ଭାବେ ଦେଖିବାକୁ ହେବ । ଏହା ବର୍ଷସାରା ହେଉ , ଯାହାଦ୍ୱାରା ଯେ କୋ ÷ ଣସି ଶିଳ୍ପ ଅବା ବିଭାଗ ନିଜ ସମସ୍ୟା ପୋଷ୍ଟ କରନ୍ତୁ , ସେଥିପାଇଁ କୌଣସି ପୁରସ୍କାର ମଧ୍ୟ ଘୋଷଣା କରନ୍ତୁ । ମୋର ବିଶ୍ୱାସ ଯେ ଆପଣଙ୍କ ଭଳି ଅନେକ ଯୁବ ବନ୍ଧୁ ଏହାଦ୍ୱାରା ଯୋଡି ହେବେ ଏବଂ ସମସ୍ୟାଗୁଡିକର ସମାଧାନ ହୋଇପାରିବ ।


    ମୋର ଆପଣମାନଙ୍କ ଉପରେ , ଦେଶର ମୋର ପ୍ରତ୍ୟେକ ଯୁବ ବନ୍ଧୁଙ୍କ ଉପରେ ସଂପୂର୍ଣ୍ଣ ଭରସା ରହିଛି । ଆପଣ ସମସ୍ତେ ନ୍ୟୁ ଇଣ୍ଡିଆର ନୂତନ ଆତ୍ମବିଶ୍ୱାସର ଆଧାର ।


    **********


    

    
    (Release ID: 1569814) Visitor Counter : 1