      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କନ୍ୟାକୁମାରୀରେ ବିଭିନ୍ନ ଉନ୍ନୟନ ପ୍ରକଳ୍ପର ଶୁଭାରମ୍ଭ କଲେ ପ୍ରଧାନମନ୍ତ୍ରୀ
      Posted On: 01 MAR 2019 8:57PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ମଦୁରାଇ ଏବଂ ଚେନ୍ନାଇ ମଧ୍ୟରେ ତେଜସ ଏକ୍ସପ୍ରେସକୁ ପତାକା ଦେଖାଇ ଶୁଭାରମ୍ଭ କରିଥିଲେ । କନ୍ୟାକୁମାରୀଠାରେ ଏକ ବିଶାଳ ଜନସଭାରେ, ସେ ମଧ୍ୟ ରାମେଶ୍ୱରମ ଏବଂ ଧନୁଷ୍କୋଡି ମଧ୍ୟରେ ରେଳ ଯୋଗାଯୋଗର ପୁନରୁଦ୍ଧାର ଏବଂ ପମ୍ବନ ସେତୁର ମରାମତି ପାଇଁ ଆଧାରଶୀଳା ରଖିଥିଲେ । ପ୍ରଧାନମନ୍ତ୍ରୀ ମଧ୍ୟ କେତେକ ସଡ଼କ ପ୍ରକଳ୍ପର ଉଦଘାଟନ କରିଥିଲେ ।


    ଉପସ୍ଥିତ ଜନସଭାକୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଥିଲେ, ସାହସୀ ୱିଙ୍ଗ କମାଣ୍ଡର ଅଭିନନ୍ଦନ ତାମିଲନାଡ଼ୁର ହୋଇଥିବାରୁ ପ୍ରତ୍ୟେକ ଭାରତୀୟ ତାଙ୍କୁ ନେଇ ଗର୍ବ ଅନୁଭବ କରୁଛନ୍ତି ।


    କିଛିଦିନ ପୂର୍ବରୁ ଗାନ୍ଧୀ ଶାନ୍ତି ପୁରସ୍କାରରେ ପୁରସ୍କୃତ ହୋଇଥିବା ବିବେକାନନ୍ଦ କେନ୍ଦ୍ରକୁ ସେ ମଧ୍ୟ ଅଭିନନ୍ଦନ ଜଣାଇଥିଲେ ।


    ସେ କହିଥିଲେ ତେଜସ ସବୁଠୁ ଅତ୍ୟାଧୁନିକ ଟ୍ରେନ ମଧ୍ୟରୁ ଅନ୍ୟତମ ଏବଂ ଏହା ‘ମେକ ଇନ ଇଣ୍ଡିଆ’ର ଏକ ଉଦାହରଣ


    ସେ କହିଥିଲେ ଯେ ରାମେଶ୍ୱର-ଧନୁଷ୍କୋଡି ରେଳ ଲାଇନ 1964 ପ୍ରାକୃତିକ ବିପର୍ଯ୍ୟୟ ପରେ ଭାଙ୍ଗି ଯାଇଥିଲା କିନ୍ତୁ ଗତ 50 ବର୍ଷ ଧରି, ଏହି ଲାଇନ ପ୍ରତି କେହି ଧ୍ୟାନ ଦେଇଥିଲେ । ଆଦୌ ନହେବା ଅପେକ୍ଷା ବିଳମ୍ବରେ ହେବା ଭଲ ବୋଲି ସେ ଉଲ୍ଲେଖ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ପିଏମ-କିସାନ ସମ୍ମାନ ନିଧିର ଅଂଶ ସ୍ୱରୂପ 1.1 କୋଟି କୃଷକମାନଙ୍କୁ ସେମାନଙ୍କ ବ୍ୟାଙ୍କ ଖାତା ଜରିଆରେ ପ୍ରଥମ କିସ୍ତି ମିଳିସାରିଛି । ସେ କହିଥିଲେ ଯେ ଫେବୃଆରୀ ପହିଲାରେ ଘୋଷିତ ଯୋଜନା ଫେବୃଆରୀ ମାସରେ ହିଁ ବାସ୍ତବ ରୂପାୟନ ହୋଇଛି । ସେ କହିଥିଲେ ଯେ ଆମେ 24 ଦିନରେ ଯୋଜନାକୁ ପ୍ରସ୍ତୁତ କରିବା ଲାଗି ନଅଟକି 24 ଘଂଟା କାମ କରିଛୁ । ସେ କହିଥିଲେ ଯେ 10 ବର୍ଷରେ ପରିଶ୍ରମୀ କୃଷକମାନଙ୍କୁ ପାଖାପାଖି 7.5 କୋଟି ଟଙ୍କା ମିଳିପାରିଥା’ନ୍ତା ।


    ପ୍ରଧାନମନ୍ତ୍ରୀ କହିଥିଲେ ଯେ ଲୋକମାନେ ସରକାରଙ୍କଠାରୁ ସଚ୍ଚୋଟତା, ବିକାଶ, ପ୍ରଗତି, ସୁଯୋଗ ଏବଂ ସୁରକ୍ଷା ଚାହାନ୍ତି ।


    ପ୍ରଧାନମନ୍ତ୍ରୀ ପ୍ରତିରକ୍ଷା ଏବଂ ସୁରକ୍ଷା ବିଷୟରେ କହିଥିଲେ ଯେ ଭାରତ ବହୁବର୍ଷ ଧରି ଆତଙ୍କବାଦର ବିପଦକୁ ସମ୍ମୁଖୀନ ହୋଇ ଆସୁଛି । ସେ କହିଥିଲେ ଏବେ ବଡ଼ ପରିବର୍ତ୍ତନ ଏହା ଆସିଛି ଯେ ଭାରତ ଆତଙ୍କର ସ୍ଥିତିରେ ଅସହାୟ ରହିବ ନାହିଁ । ସେ କହିଥିଲେ ଯେ ଏହା ନୂଆ ଭାରତ ଏବଂ ଆତଙ୍କବାଦୀଙ୍କ ଦ୍ୱାରା କରାଯାଇଥିବା କ୍ଷତିର ଜବାବ ସମ୍ପୂର୍ଣ୍ଣ ଶକ୍ତି ସହିତ ଦିଆଯିବ । ପ୍ରଧାନମନ୍ତ୍ରୀ କହିଥିଲେ ଯେ ପ୍ରତିରକ୍ଷା ଏବଂ ଜାତୀୟ ସୁରକ୍ଷା ପ୍ରସଙ୍ଗରେ ଆମେ ପ୍ରଥମେ ଭାରତୀୟ ଏବଂ କେବଳ ଭାରତୀୟ ଅଟୁ ।


    ପ୍ରଧାନମନ୍ତ୍ରୀ ଦୁର୍ନୀତି ବିରୋଧରେ କେନ୍ଦ୍ର ସରକାରଙ୍କ ଦ୍ୱାରା ନିଆଯାଇଥିବା ପଦକ୍ଷେପ ଉପରେ ମଧ୍ୟ ଆଲୋଚନା କରିଥିଲେ ।


    **********


    

    
    (Release ID: 1567387) Visitor Counter : 10