      କ୍ୟାବିନେଟ

      ପରିବହନ ସମାଧାନକୁ ମିଳିବ ପ୍ରୋତ୍ସାହନ ଜାତୀୟ ପରିବର୍ତ୍ତନକାରୀ ପରିବହନ ଓ ବ୍ୟାଟେରୀ ସଂଚୟ ମିଶନକୁ କ୍ୟାବିନେଟର ମଞ୍ଜୁରି
      ସ୍ୱଚ୍ଛ, ସଂଯୁକ୍ତ, ସହଭାଗୀ ଓ ସାମଗ୍ରୀକ ପରିବହନ ପଦେକ୍ଷପକୁ ମିଳିବ ପ୍ରୋତ୍ସାହନ
      ବ୍ୟାଟେରୀ ଓ ବୈଦ୍ୟୁତିକ ବାହନ ଯନ୍ତ୍ରାଂଶ ପାଇଁ ପର୍ଯ୍ୟାୟଭିତ୍ତିକ ଉତ୍ପାଦନ କାର୍ଯ୍ୟକ୍ରମର ଶୁଭାରମ୍ଭ କରାଯିବ
      Posted On: 07 MAR 2019 8:34PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ ବୈଠକରେ ନିମ୍ନୋକ୍ତ ପ୍ରସ୍ତାବଗୁଡ଼ିକୁ ମଞ୍ଜୁରି ମିଳିଛି :


    ପରିବର୍ତ୍ତନକାରୀ ପରିବହନ ଏବଂ ବ୍ୟାଟେରୀ ସଂଚୟ ପାଇଁ ଏକ ଜାତୀୟ ମିଶନ ପ୍ରତିଷ୍ଠା କରାଯିବ । ଏହା ସ୍ୱଚ୍ଛ , ସଂଯୁକ୍ତ , ସହଭାଗୀ , ଅକ୍ଷୟ ତଥା ସାମଗ୍ରୀକ ପରିବହନ ପ୍ରୟାସକୁ ଆଗେଇ ନେବ ।


    ଭାରତରେ କେତେକ ବୃହତ - ଧରଣର , ରପ୍ତାନୀ - ପ୍ରତିଦ୍ୱନ୍ଦ୍ୱିତାମୂଳକ ଏକୀକୃତ ବ୍ୟାଟେରୀ ଏବଂ ସେଲ - ଉତ୍ପାଦନ ପ୍ଳାଣ୍ଟ ପ୍ରତିଷ୍ଠା ନିମନ୍ତେ ସହାୟତା କରିବା ଲାଗି 5 ବର୍ଷର ଅବଧି ପାଇଁ 2024 ପର୍ଯ୍ୟନ୍ତ ପର୍ଯ୍ୟାୟଭିତ୍ତିକ ଉତ୍ପାଦନ କାର୍ଯ୍ୟକ୍ରମ ( ପିଏମପି ) ର ଆରମ୍ଭ କରାଯିବ ।


    ସମ୍ପୂର୍ଣ୍ଣ ବୈଦ୍ୟୁତିକ ବାହନ ( ଇଭି ) ମୂଲ୍ୟ ଶୃଙ୍ଖଳାର ସ୍ଥାନୀୟ ଉତ୍ପାଦନ ଲାଗି 2024 ପର୍ଯ୍ୟନ୍ତ 5 ବର୍ଷର ଅବଧି ବିଶିଷ୍ଟ ପିଏମପି ସୃଷ୍ଟି କରାଯିବ ।


    ଉଭୟ ପିଏମପି ଯୋଜନା ଜାତୀୟ ପରିବର୍ତନକାରୀ ପରିବହନ ଏବଂ ବ୍ୟାଟେରୀ ସଂଚୟ ମିଶନ ଦ୍ୱାରା ଅନୁମୋଦନ ଲାଭ କରିବ ।


    ଜାତୀୟ ପରିବର୍ତ୍ତନକାରୀ ପରିବହନ ଏବଂ ବ୍ୟାଟେରୀ ସଂଚୟ ମିଶନ :


    ଗଠନ ଢାଂଚା


    ବହୁ - ବିଷୟକ “ ଜାତୀୟ ପରିବର୍ତ୍ତନକାରୀ ପରିବହନ ଏବଂ ବ୍ୟାଟେରୀ ସଂଚୟ ମିଶନ ” ସହ ଏକ ଆନ୍ତଃ ମନ୍ତ୍ରଣାଳୟ ଷ୍ଟିଅରିଂ କମିଟି ଗଠନ କରାଯିବ ଯାହାର ଅଧ୍ୟକ୍ଷତା କରିବେ ନୀତି ଆୟୋଗର ସିଇଓ ।


    ଏହି ଷ୍ଟିଅରିଂ କମିଟିରେ ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ , ଶକ୍ତି ମନ୍ତ୍ରଣାଳୟ , ନୂତନ ଏବଂ ଅକ୍ଷୟ ଶକ୍ତି ମନ୍ତ୍ରଣାଳୟ , ବିଜ୍ଞାନ ଏବଂ କାରିଗରୀ ବିଭାଗ , ଭାରୀ ଉଦ୍ୟୋଗ ବିଭାଗ , ଉଦ୍ୟୋଗ ଏବଂ ଅନ୍ତରୀଣ ବାଣିଜ୍ୟ ପ୍ରୋତ୍ସାହନ ବିଭାଗର ସଚିବ ଏବଂ ଶିଳ୍ପ ମାନକ ବ୍ୟୁରୋର ମହାନିର୍ଦ୍ଦେଶକ ସଦସ୍ୟ ରହିବେ ।


    ଭୂମିକା :


    ଏହି ମିଶନ ଇଭି , ଇଭି ଯନ୍ତ୍ରାଂଶ ଓ ବ୍ୟାଟେରୀଗୁଡ଼ିକ ପାଇଁ ପରିବର୍ତ୍ତନକାରୀ ପରିବହନ ଏବଂ ପର୍ଯ୍ୟାୟଭିତିକ ଉତ୍ପାଦନ କାର୍ଯ୍ୟକ୍ରମ ରଣନୀତି ସୁପାରିସ ଏବଂ ପରିଚାଳନା କରିବ ।


    ସମ୍ପୂର୍ଣ୍ଣ ଇଭି ମୂଲ୍ୟ ଶୃଙ୍ଖଳାରେ ସ୍ଥାନୀୟ ଉତ୍ପାଦନ ଲାଗି ଏକ ପର୍ଯ୍ୟାୟଭିତ୍ତିକ ଉତ୍ପାଦନ କାର୍ଯ୍ୟକ୍ରମ ( ପିଏମପି ) ର ଶୁଭାରମ୍ଭ କରାଯିବ । ଜାତୀୟ ପରିବର୍ତ୍ତନକାରୀ ପରିବହନ ଏବଂ ବ୍ୟାଟେରୀ ସଂଚୟ ମିଶନ ପିଏମପିର ରୂପରେଖ ବିବେଚନା କରିବ ଏବଂ ଏପରି କାର୍ଯ୍ୟକ୍ରମର ବିବରଣୀକୁ ଚୂଡ଼ାନ୍ତ ରୂପ ଦେବ ।


    ବୈଦ୍ୟୁତିକ ବାହନ ଯନ୍ତ୍ରାଂଶ ସହିତ ବ୍ୟାଟେରୀ ପାଇଁ ଏକ ସ୍ପଷ୍ଟ ମେକ ଇନ ଇଣ୍ଡିଆ ରଣନୀତି ସହିତ ମିଶନ ଦ୍ୱାରା ପ୍ରତ୍ୟେକ ସ୍ଥାନୀୟକରଣ ପର୍ଯ୍ୟାୟ ଏବଂ ମୂଲ୍ୟ ସମ୍ବର୍ଦ୍ଧନର ବିବରଣୀ ହାସଲ କରାଯାଇପାରିବ ।


    ଭାରତରେ ପରିବହନକୁ ପରିବର୍ତିତ କରିବା ଲାଗି ବିଭିନ୍ନ ପ୍ରଦକ୍ଷେପ ମଧ୍ୟରେ ସମନ୍ୱୟ ଆଣିବା ଲାଗି ମନ୍ତ୍ରଣାଳୟ / ବିଭାଗ ଏବଂ ରାଜ୍ୟଗୁଡ଼ିକ ମଧ୍ୟରେ ଥିବା ପ୍ରମୁଖ ଅଂଶୀଦାରମାନଙ୍କ ସହିତ ଏହି ମିଶନ ସମନ୍ୱୟ ସ୍ଥାପନ କରିବ ।


    କାର୍ଯ୍ୟଖସଡ଼ା :


    2019-20 ସୁଦ୍ଧା ବୃହତ - ସ୍କେଲ ମଦ୍ୟୁଲ ଏବଂ ପ୍ୟାକ ଆସେମ୍ବ୍ଲି ପ୍ଳାଣ୍ଟ ଉପରେ ପ୍ରାରମ୍ଭିକ ଗୁରୁତ୍ୱାରୋପ କରାଯାଇ ଜିଗା - ସ୍କେଲରେ ବ୍ୟାଟେରୀ ଉତ୍ପାଦନର କାର୍ଯ୍ୟାନ୍ୱୟନ ପାଇଁ ଏକ ପର୍ଯ୍ୟାୟଭିତ୍ତିକ କାର୍ଯ୍ୟଖସଡ଼ା ପ୍ରସ୍ତୁତ କରାଯିବ , ଏହାପରେ 2021-22 ସୁଦ୍ଧା ଏକୀକୃତ ସେଲ ଉତ୍ପାଦନ ଉପରେ ଗୁରୁତ୍ୱାରୋପ କରାଯିବ ।


    ବ୍ୟାଟେରୀ ପାଇଁ ପିଏମପିର ବିବରଣୀ ମିଶନ ଦ୍ୱାରା ପ୍ରସ୍ତୁତ କରାଯିବ । ଏହି ମିଶନ ଭାରତରେ ବ୍ୟାଟେରୀ ଉତ୍ପାଦନ ଶିଳ୍ପର ସାମଗ୍ରୀକ ଓ ବିସ୍ତୃତ ଅଭିବୃଦ୍ଧି ସୁନିଶ୍ଚିତ କରିବ ।


    ଏହି ମିଶନ ଏକ ଜରୁରି କାର୍ଯ୍ୟଖସଡ଼ା ପ୍ରସ୍ତୁତ କରିବ ଯାହା ଭାରତକୁ ଏହାର ଆକାର ଏବଂ ସ୍ତର ଆଧାରରେ ଅଭିନବ , ପ୍ରତିଦ୍ୱନ୍ଦ୍ୱିତାମୂଳକ ବହୁ - ମୁଖୀ ପରିବହନ ସମାଧାନ ଉତ୍ପାଦନ ଲାଗି ସକ୍ଷମ କରିବ ଯାହା ବିଶ୍ୱସ୍ତରରେ ବିବିଧ ସନ୍ଦର୍ଭରେ ଉପଯୋଗ ହୋଇପାରିବ ।


    ଏହି ମିଶନ “ ନୂତନ ଭାରତରେ ” ପରିବର୍ତ୍ତନକାରୀ ପରିବହନ ପାଇଁ ଏକ ନିରନ୍ତର ପରିବହନ ଇକୋସିଷ୍ଟମର ପ୍ରଚଳନ କରି କାର୍ଯ୍ୟଖସଡ଼ାକୁ ପରିଭାଷିତ କରିବ । ମେକ ଇଣ୍ଡିଆର ପ୍ରୋତ୍ସାହନ ମାଧ୍ୟମରେ ଘରୋଇ ଉତ୍ପାଦନକୁ ବଳ ଯୋଗାଇବ ତଥା ଦେଶରେ ନିଯୁକ୍ତି ସୁଯୋଗ ସୃଷ୍ଟି କରିପାରିବ ।


    ପ୍ରଭାବ :


    ଏହି ମିଶନ ପରିବହନ ସମାଧାନକୁ ପରିଚାଳନା କରିବ ଯାହା ଶିଳ୍ପ , ଅର୍ଥବ୍ୟବସ୍ଥା ଏବଂ ଦେଶ ପାଇଁ ଗୁରୁତ୍ୱପୂର୍ଣ୍ଣ ଲାଭ ଆଣିବ ।


    ଏସବୁ ସମାଧାନ ସହରଗୁଡ଼ିକରେ ବାୟୁର ମାନ ସୁଧାରିବା ସହିତ ତୈଳ ଆମଦାନୀରେ ଭାରତର ନିର୍ଭରଶୀଳତାକୁ ହ୍ରାସ କରିବ ତଥା ଅକ୍ଷୟ ଶକ୍ତି ଏବଂ ସଂରକ୍ଷଣ ସମାଧାନର ଉପଯୋଗକୁ ବୃଦ୍ଧି କରିବ ।


    ଏହି ମିଶନ ରଣନୀତି ଏବଂ କାର୍ଯ୍ୟଖସଡ଼ା ପ୍ରସ୍ତୁତ କରିବ ଯାହା ବୈଦ୍ୟୁତିକ ପରିବହନ ଲାଗି ଏକ ପ୍ରତିଦ୍ୱନ୍ଦ୍ୱିତାମୂଳକ ଘରୋଇ ଉତ୍ପାଦନ ଇକୋସିଷ୍ଟମ ବିକଶିତ କରିବା ପାଇଁ ଏହାର ଆକାର ଏବଂ ସ୍ତର ଉପରେ ନିର୍ଭର କରିବା ନିମନ୍ତେ ଭାରତକୁ ସକ୍ଷମ କରିବ ।


    ଏ ଦିଗରେ ଦିଆଯାଇଥିବା ପଦକ୍ଷେପ ସମସ୍ତ ନାଗରିକମାନଙ୍କୁ ଲାଭାନ୍ୱିତ କରିବ କାରଣ ଏହାର ଲକ୍ଷ୍ୟ ହେଉଛି “ ସହଜ ଜୀବନଧାରଣ ” କୁ ପ୍ରୋତ୍ସାହନ ଦେବା ଏବଂ ଆମ ନାଗରିକମାନଙ୍କ ଜୀବନଧାରଣ ମାନ ବୃଦ୍ଧି କରିବା ତଥା ଦକ୍ଷତାର ବିବିଧ କ୍ଷେତ୍ରରେ “ ମେକ ଇନ ଇଣ୍ଡିଆ ” ଜରିଆରେ ନିଯୁକ୍ତି ସୁଯୋଗ ଯୋଗାଇ ଦେବା ।


    **********

    
    
    (Release ID: 1568102) Visitor Counter : 20