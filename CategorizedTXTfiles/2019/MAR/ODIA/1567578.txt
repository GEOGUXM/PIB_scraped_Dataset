      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ମାର୍ଚ୍ଚ 6, 2019ରେ କର୍ଣ୍ଣାଟକର କଲବୁର୍ଗୀ ଓ ତାମିଲନାଡ଼ୁର କାଞ୍ଚିପୁରମ ଗସ୍ତ କରିବେ;
      ବିଭିନ୍ନ ଉନ୍ନୟନ ପ୍ରକଳ୍ପର ହେବ ଲୋକାର୍ପଣ

      Posted On: 05 MAR 2019 8:22PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି କର୍ଣ୍ଣାଟକର କଲବୁର୍ଗୀ ଏବଂ ତାମିଲନାଡ଼ୁର କାଞ୍ଚିପୁରମ ଗସ୍ତ କରିବେ । ଉଭୟ ସ୍ଥାନରେ ସେ ଅନେକ ପ୍ରକଳ୍ପର ଲୋକାର୍ପଣ କରିବେ ।


    କଲବୁର୍ଗୀ , କର୍ଣ୍ଣାଟକ


    କଲବୁର୍ଗୀରେ ପ୍ରଧାନମନ୍ତ୍ରୀ କର୍ଣ୍ଣାଟକର ଲୋକମାନଙ୍କ କଲ୍ୟାଣ ଉଦ୍ଦେଶ୍ୟରେ ଶକ୍ତି , ସ୍ୱାସ୍ଥ୍ୟ ଏବଂ ଶିକ୍ଷା ଭଳି ବିଭିନ୍ନ କ୍ଷେତ୍ରର ବିକାଶ ପ୍ରକଳ୍ପଗୁଡ଼ିକର ଶୁଭାରମ୍ଭ କରିବେ ।


    ଏଥିମଧ୍ୟରେ ରହିଛି :


    ସ୍ୱାସ୍ଥ୍ୟ କ୍ଷେତ୍ର


    କର୍ଣ୍ଣାଟକରେ ସ୍ୱାସ୍ଥ୍ୟ ସେବା କ୍ଷେତ୍ରକୁ ବ୍ୟାପକ ପ୍ରୋତ୍ସାହନ ପ୍ରଦାନ କରି ପ୍ରଧାନମନ୍ତ୍ରୀ ଇଏସଆଇସି ହସପିଟାଲ ଏଣ୍ଡ ମେଡ଼ିକାଲ କଲେଜ , ବେଙ୍ଗାଲୁରୁକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବେ । ସେ କେଆଇଏମଏସ , ହୁବଲୀର ସୁପର ସ୍ପେଶାଲିଟି ବ୍ଲକକୁ ମଧ୍ୟ ରାଷ୍ଟ୍ରକୁ ସମର୍ପିତ କରିବେ । ଏହି ପ୍ରକଳ୍ପ କର୍ଣ୍ଣାଟକର ଜନସାଧାରଣଙ୍କ ପାଇଁ ଉତ୍ତମ ଏବଂ ଶସ୍ତା ସ୍ୱାସ୍ଥ୍ୟ ସେବାର ଉପଲବ୍ଧତା ସୁନିଶ୍ଚିତ କରିବ ।


    ଇନ୍ଧନ କ୍ଷେତ୍ର


    ପ୍ରଧାନମନ୍ତ୍ରୀ ଶ୍ରୀ ମୋଦୀ ବିପିସିଏଲ ଡିପୋର ରାୟଚୁର ଠାରୁ କଲବୁର୍ଗୀ ପର୍ୟ୍ୟନ୍ତ ରିଷ୍ଟେଟମେଣ୍ଟର ଶିଳାନ୍ୟାସ କରିବେ । ଏହାବ୍ୟତୀତ , ପ୍ରଧାନମନ୍ତ୍ରୀ ବେଙ୍ଗାଲୁରରେ ଆୟକର ନ୍ୟାୟାଧିକରଣ ଟର୍ମିନାଲକୁ ମଧ୍ୟ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବେ । ସେ ବାଙ୍ଗାଲୋର ବିଶ୍ୱବିଦ୍ୟାଳୟରେ ଉତ୍ତର ପୂର୍ବାଞ୍ଚଳ ଛାତ୍ରୀମାନଙ୍କ ନିମନ୍ତେ ଛାତ୍ରୀନିବାସକୁ ସମର୍ପିତ କରିବେ ।


    କେନ୍ଦ୍ର ସରକାର ‘ ସହଜ ଜୀବନଧାରଣ ’ କୁ ସୁନିଶ୍ଚିତ କରିବା ଉପରେ ନିରନ୍ତର ଗୁରୁତ୍ୱାରୋପ କରିଆସୁଛନ୍ତି , ଏସବୁ ପ୍ରକଳ୍ପର ତାହାର ଉଦାହରଣ ।


    ପ୍ରଧାନମନ୍ତ୍ରୀ କଲବୁର୍ଗୀରେ ଆୟୁଷ୍ମାନ ଭାରତର ହିତାଧିକାରୀମାନଙ୍କ ସହିତ ବାର୍ତ୍ତାଳାପ କରିବେ ।


    କାଞ୍ଚିପୁରମ , ତାମିଲନାଡ଼ୁ


    ତାମିଲନାଡ଼ୁର କାଞ୍ଚିପୁରମରେ ପ୍ରଧାନମନ୍ତ୍ରୀ ସଡ଼କ , ରେଳ ଏବଂ ଶକ୍ତି କ୍ଷେତ୍ରର ଏକାଧିକ ପ୍ରକଳ୍ପର ମଧ୍ୟ ଉଦଘାଟନ କରିବେ । ଏସବୁ ପ୍ରକଳ୍ପ ରାଜ୍ୟରେ ସଡ଼କ ଏବଂ ରେଳପଥ ଭିତ୍ତିଭୂମିକୁ ଆହୁରି ସୁଦୃଢ଼ କରିବ । ଏହା ତାମିଲନାଡ଼ୁର ଜନସାଧାରଣଙ୍କ ପାଇଁ ଉନ୍ନତ , ତ୍ୱରାନିତ ଏବଂ ଶସ୍ତା ପରିବହନର ସାଧନ ଉପଲବ୍ଧ କରାଇବାର ମାର୍ଗ ମଧ୍ୟ ପ୍ରଶସ୍ତ କରିବ ।


    ଏଗୁଡ଼ିକ ମଧ୍ୟରେ ସାମିଲ ରହିଛି :


    ସଡ଼କ କ୍ଷେତ୍ର


    ପ୍ରଧାନମନ୍ତ୍ରୀ ତାମିଲନାଡ଼ୁର ରାଜପଥ ଭିତ୍ତିଭୂମିକୁ ବ୍ୟାପକ ପ୍ରୋତ୍ସାହନ ପ୍ରଦାନ କରି ଜାତୀୟ ରାଜପଥ ସଂଖ୍ୟା-45ସିର ବିକ୍ରୱନ୍ଦୀ-ସେତିୟାତୋପ୍ପୁ ଭାଗ , ସେତିୟାତୋପ୍ପୁ-ଚୋଲାପୁରମ ଭାଗ ଏବଂ ଚୋଲାପୁରମ-ତାଞ୍ଜାଭୁର ଭାଗକୁ ଚାରି ଲେନ କରିବା ଲାଗି ଆଧାରଶିଳା ରଖିବେ ।


    ସେ ଜାତୀୟ ରାଜପଥ ସଂଖ୍ୟା-4ର କାରାଇପେଟ୍ଟାଇ-ୱାଲଜାପେଟ ଭାଗକୁ 6 ଲେନ କରିବା ଲାଗି ମଧ୍ୟ ଶିଳାନ୍ୟାସ କରିବେ ।


    ପ୍ରଧାନମନ୍ତ୍ରୀ ଜାତୀୟ ରାଜପଥ ସଂଖ୍ୟା-234କୁ ସୁଦୃଢ଼ କରିବା ଲାଗି , ବାହନ ମାର୍ଗ ଏବଂ କଲଭର୍ଟର ସମ୍ପ୍ରସାରଣ ଓ ଦୃଢ଼ିକରଣ ପାଇଁ ଆଧାରଶିଳା ରଖିବେ । ସେ ଜାତୀୟ ରାଜପଥ ସଂଖ୍ୟା-381ର ଚାରି ଲେନ ବିଶିଷ୍ଟ ଅବିନାଶୀ-ତିରୁପୁର-ଅବିନାଶୀପଲୟମ ଭାଗ ଏବଂ ସୁଦୃଢ଼ୀକୃତ ବାହନ ମାର୍ଗକୁ ମଧ୍ୟ ରାଷ୍ଟ୍ରକୁ ସମର୍ପିତ କରିବେ ।


    ରେଳବାଇ କ୍ଷେତ୍ର


    ପ୍ରଧାନମନ୍ତ୍ରୀ ଇରୋଡ-କରୁର-ତିରୁଚିରାପଲ୍ଲୀ ଏବଂ ସଲେମ-କରୁର-ଡିଣ୍ଡିଗୁଲ ରେଳ ଲାଇନର ବିଦ୍ୟୁତିକରଣ କାର୍ୟ୍ୟକୁ ରାଷ୍ଟ୍ରକୁ ସମର୍ପିତ କରିବେ ।


    ଏହି ବିଦ୍ୟୁତିକରଣ ଦ୍ୱାରା ଗ୍ରୀନ ହାଉସ ଗ୍ୟାସର ନିର୍ଗମନ ହ୍ରାସ ପାଇବ ଏବଂ ଲୋକମାନଙ୍କୁ ଯିବା ଆସିବା ଓ ମାଲ ପରିବହନରେ ଲାଗୁଥିବା ସମୟ ମଧ୍ୟ କମ୍ ହେବ ।


    ଇନ୍ଧନ କ୍ଷେତ୍ର


    ପ୍ରଧାନମନ୍ତ୍ରୀ ଏନ୍ନୋର ଏଲଏନଜି ଟର୍ମିନାଲକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବେ ।


    5 ଏମଏମଟିପିଏ କ୍ଷମତା ବିଶିଷ୍ଟ ଏନ୍ନୋର ଏଲଏନଜି ଟର୍ମିନାଲ ତାମିଲନାଡ଼ୁ ଏବଂ ପାର୍ଶ୍ଵବର୍ତ୍ତୀ ରାଜ୍ୟଗୁଡ଼ିକର ଏଲଏନଜି ଗ୍ୟାସ ଚାହିଦା ପୂରଣ କରିବାରେ ସହାୟକ ହେବ ।


    ଏହାବ୍ୟତୀତ , ପ୍ରଧାନମନ୍ତ୍ରୀ ଭିଡିଓ ଲିଙ୍କ ଜରିଆରେ ଚେନ୍ନାଇରେ ଡ. ଏମଜିଆର ଜାନକୀ କଲେଜ ଅଫ ଆର୍ଟସ ଏଣ୍ଡ ସାଇନ୍ସ ଫର ୱିମେନ ପରିସରରେ ଡ. ଏମଜି ରାମଚନ୍ଦ୍ରନଙ୍କ ପ୍ରତିମୂର୍ତ୍ତି ଅନାବରଣ କରିବେ ।


    ଡ. ଏମଜି ରାମଚନ୍ଦ୍ରନ ଅଭିନେତା ଏବଂ ରାଜନୈତିଜ୍ଞ ଥିଲେ , ସେ 1977ରୁ 1987 ପର୍ୟ୍ୟନ୍ତ ଦଶ ବର୍ଷ ଧରି ତାମିଲନାଡ଼ୁର ମୁଖ୍ୟମନ୍ତ୍ରୀ ଥିଲେ । ତାଙ୍କୁ ଭାରତ ରତ୍ନରେ ସମ୍ମାନିତ କରାଯାଇଛି ।


    ପ୍ରଧାନମନ୍ତ୍ରୀ କାଞ୍ଚିପୁରମରେ ଆୟୁଷ୍ମାନ ଭାରତର ହିତାଧିକାରୀମାନଙ୍କ ସହ ବାର୍ତ୍ତାଳାପ କରିବେ ।


    **********

    
    
    (Release ID: 1567578) Visitor Counter : 17