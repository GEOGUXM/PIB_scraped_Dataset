      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ୱ ଉମୀୟଧାମ କମ୍ପ୍ଲେକ୍ସର ଆଧାରଶିଳା ରଖିଲେ ପ୍ରଧାନମନ୍ତ୍ରୀ
      Posted On: 04 MAR 2019 9:12PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଅହମ୍ମଦାବାଦର ଯସପୁରଠାରେ ବିଶ୍ୱ ଉମୀୟଧାମ କମ୍ପ୍ଲେକ୍ସର ଆଧାରଶିଳା ରଖିଛନ୍ତି ।
    
    ଏହି ଅବସରରେ ଉପସ୍ଥିତ ଉତ୍ସାହୀ ଜନସମାରୋହକୁ ସମ୍ବୋଧିତ କରି, ସେ କହିଥିଲେ ଯେ ଆମ ସମାଜକୁ ସୁଦୃଢ଼ କରିବାରେ ମୁନି ଓ ଋଷିମାନଙ୍କ ଭୂମିକାକୁ କେହି କେବେହେଲେ ଭୁଲିପାରିବେ ନାହିଁ । ସେମାନେ ଆମକୁ ମୂଲ୍ୟବାନ ଶିକ୍ଷା ଦେଇଛନ୍ତି ବୋଲି ସେ କହିଥିଲେ । ଅସତ୍ ଏବଂ ଅତ୍ୟାଚାର ବିରୋଧରେ ଲଢ଼ିବା ପାଇଁ ସେମାନେ ଆମକୁ ବଳ ଯୋଗାଇଥିଲେ ବୋଲି ପ୍ରଧାନମନ୍ତ୍ରୀ କହିଥିଲେ ।
    
    ପ୍ରଧାନମନ୍ତ୍ରୀ କହିଥିଲେ ଯେ ଆମର ଋଷି ଓ ମୁନିମାନେ ଅତୀତରୁ ଭଲକୁ ଗ୍ରହଣ କରିବା ସହିତ ଆଗକୁ ବଢ଼ିବା ଓ ସମୟ ସହିତ ବଦଳିବା ପାଇଁ ଆମକୁ ଶିକ୍ଷା ଦେଇ ଯାଇଛନ୍ତି ।
    
    ଜନ କଲ୍ୟାଣ ନିମନ୍ତେ ନିଆଯାଇଥିବା ପଦକ୍ଷେପ ସମ୍ପର୍କରେ ପ୍ରଧାନମନ୍ତ୍ରୀ କହିଥିଲେ ଯେ ସ୍ୱଳ୍ପ ଅବଧି ଲାଗି କିଛି କରିବା କେନ୍ଦ୍ର ସରକାରଙ୍କ ପାଇଁ ଗ୍ରହଣୀୟ ନୁହେଁ । କେନ୍ଦ୍ର ସରକାରଙ୍କ କାର୍ଯ୍ୟ ସବୁବେଳେ ବ୍ୟାପକ ଭାବେ ହୋଇଥାଏ, ଯାହା ସମାଜର ସବୁବର୍ଗକୁ ଲାଭାନ୍ୱିତ କରିଥାଏ ବୋଲି ସେ କହିଥିଲେ ।
    
    ପ୍ରଧାନମନ୍ତ୍ରୀ କହିଥିଲେ ଯେ, ଗୋଷ୍ଠୀସ୍ତରରେ ଯୁବ ପିଢ଼ିଙ୍କ ପାଇଁ ଉନ୍ନତମାନର ଶିକ୍ଷା ଉପରେ ଗୁରୁତ୍ୱାରୋପ କରାଯିବା ଜରୁରୀ ।
    
    ପ୍ରଧାନମନ୍ତ୍ରୀ ଦୃଢ଼ ଭାବେ କହିଥିଲେ ଯେ ଯେଉଁମାନେ ମା’ ଉମୀୟାଙ୍କଠାରେ ବିଶ୍ୱାସ କରିଥାନ୍ତି ସେମାନେ କେବେହେଲେ କନ୍ୟାଭ୍ରୂଣ ହତ୍ୟାକୁ ସମର୍ଥନ କରିବେ ନାହିଁ ।
    
    ଲିଙ୍ଗ ଆଧାରିତ ଅସମାନତା ନଥିବା ଏକ ସମାଜ ଗଠନ ପାଇଁ ସହାୟତା କରିବା ଲାଗି ପ୍ରଧାନମନ୍ତ୍ରୀ ଲୋକମାନଙ୍କୁ ଆହ୍ୱାନ କରିଥିଲେ ।

    *****

    
    
    (Release ID: 1567396) Visitor Counter : 17