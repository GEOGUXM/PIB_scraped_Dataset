      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜସପୁରଠାରେ ମାର୍ଚ୍ଚ 4, 2019ରେ ବିଶ୍ୱ ଉମିୟଧାମ ମନ୍ଦିର ପରିସରର ଶିଳାନ୍ୟାସ ଉତ୍ସବ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 04 MAR 2019 3:33PM by PIB Bhubaneshwar


    ବୋଲ ମେରୀ ମାଁ- ଜୟ-ଜୟ ଉମିୟା


    ବୋଲ ମେରୀ ମାଁ- ଜୟ-ଜୟ ଉମିୟା


    ବୋଲ ମେରୀ ମାଁ- ଜୟ-ଜୟ ଉମିୟା


    ଆଜି ଶିବରାତ୍ରି ,


    ହର-ହର ମହାଦେବ ।


    ବିଶାଳ ସଂଖ୍ୟାରେ ଏଠାକୁ ଆସିଥିବା ମାଁ ଉମିୟାଙ୍କ ସମସ୍ତ ଭକ୍ତଗଣ ।


    ଆଜି ଯେତେବେଳେ ଉମିୟାଙ୍କ ଧାମକୁ ଆମେ ଆସିଛୁ , ଶକ୍ତି ଉପାସନା ପ୍ରତି ସମର୍ପିତ ହୋଇଛୁ ତ ’ ତିନୋଟି ଜୟଧ୍ୱନି ପ୍ରଥମେ ଦେବା । ଆଉ ତା ’ ପରେ ମୁଁ ନିଜ କଥା ରଖିବି । ଭାରତ ମାତାଙ୍କ ଜୟର ତିନୋଟି ଜୟ ଧ୍ୱନି ଦେବା ।


    ପରାକ୍ରମୀ ଭାରତ ପାଇଁ , ଭାରତ ମାତା କୀ - ଜୟ


    ବିଜୟୀ ଭାରତ ଲାଗି , ଭାରତ ମାତା କୀ- ଜୟ


    ବୀର ଯବାନଙ୍କ ଲାଗି , ଭାରତ ମାତା କୀ- ଜୟ


    ମୁଁ ସର୍ବପ୍ରଥମେ ସମସ୍ତ ଟ୍ରଷ୍ଟୀମାନଙ୍କ ପ୍ରତି କୃତଜ୍ଞତା ବ୍ୟକ୍ତ କରୁଛି , ସେମାନଙ୍କୁ ଅଭିନନ୍ଦନ ଜଣାଉଛି , ସେମାନେ ଅତି ଗୁରୁତ୍ୱପୂର୍ଣ୍ଣ କାର୍ଯ୍ୟର ଦାୟିତ୍ୱ ମୁଣ୍ଡାଇଛନ୍ତି । ଆମେ ଦେଶରେ ଏପରି ଏକ ବର୍ଗ ରହିଛି , ଯେଉଁମାନେ ଭାବନ୍ତି ଯେ ଏ ସମସ୍ତ ଧାର୍ମିକ ପ୍ରବୃତି ମୂଲ୍ୟହୀନ । ଏପରି ଏକ ବର୍ଗ ଅଛନ୍ତି , ସେମାନଙ୍କୁ ଲାଗେ ଏ ସମସ୍ତ ପ୍ରବୃତି ସମାଜର ମଙ୍ଗଳ କରେନାହିଁ । କିଛିମାତ୍ର ଲୋକଙ୍କ ମଙ୍ଗଳ କରିଥାଏ , ସେମାନଙ୍କ ଅଜ୍ଞାନତା ପ୍ରତି ମନକୁ ଦୟା ଆସେ ।


    ହଜାର ହଜାର ବର୍ଷ ଧରି ଆମର ଇତିହାସ ରହିଆସିଛି ଯେ ଏ ଦେଶ ଋଷି , ମୁନି , ଆଚାର୍ଯ୍ୟ , ସନ୍ଥ , ଭଗବନ୍ଥ , ଗୁରୁଜନ , ଶିକ୍ଷକ , ବୈଜ୍ଞାନିକ , କୃଷକମାନେ- ଏ ସମସ୍ତଙ୍କ ଯୋଗଦାନରୁ ନିର୍ମାଣ ହୋଇଛି ଏବଂ ଏ ସମସ୍ତଙ୍କ ଚାଳକ ଶକ୍ତିରୁ ହିଁ ଆମେ ଦେଶରେ ଆମର ଆଧ୍ୟାତ୍ମିକ ପରମ୍ପରା ରହିଛି । ଆଧ୍ୟାତ୍ମିକ ଐତିହ୍ୟ ରହିଛି । ଗୋଲାମୀ ସମୟରେ ମଧ୍ୟ ଏତେ ବଡ଼ ଯୁଦ୍ଧ 1 ହଜାର 12ଶହ ବର୍ଷ ଧରି ଆମେ ଲଢ଼ିଲୁ , ହିନ୍ଦୁସ୍ତାନର ପ୍ରତ୍ୟେକ କୋଣଅନୁକୋଣରେ ପ୍ରତ୍ୟେକ ଥର ଦେଶର ଅସ୍ମିତା , ଦେଶର ସଂସ୍କୃତି , ଦେଶର ପରମ୍ପରା ପାଇଁ ପ୍ରାଣବଳି ଦେଉଥିବା ଲୋକମାନଙ୍କର ଧାଡ଼ି ଲାଗିଚାଲିଥିଲା । କ ’ ଣ ସେହି ପ୍ରେରଣା , ଏ ଦେଶର ଆଧ୍ୟାତ୍ମିକ ଚେତନା , ଏ ଦେଶର ଆଧ୍ୟାତ୍ମିକ ପରମ୍ପରା , ସାମାଜିକ ଜୀବନକୁ ପରିଚାଳିତ କରିବାର କାର୍ଯ୍ୟ ମଧ୍ୟ ଆମ ଆଧ୍ୟାତ୍ମିକ ବ୍ୟବସ୍ଥାରୁ ସୃଷ୍ଟି ହୋଇଛି ।


    ଏକପ୍ରକାରେ ଆମ ଆଧ୍ୟାତ୍ମିକ ବ୍ୟବସ୍ଥା ଏବଂ ପରମ୍ପରା ସାମାଜିକ ଚେତନାର କେନ୍ଦ୍ରରେ ରହିଛି ଏବଂ ଏହାର ମାଧ୍ୟମରେ ସାମାଜିକ ଜୀବନରେ ସମୟାନୁକୂଳ ପରିବର୍ତ୍ତନ ମଧ୍ୟ ଆସିଛି । ସମୟ ଗଡ଼ିବା ସହିତ କିଛି କଥା ବିସ୍ମୃତ ହୋଇଯାଇଥାଏ , ଅନେକ କ୍ଷେତ୍ରରେ କେବଳ ପରମ୍ପରା ରହିଯାଏ , ତା ’ ର ଆତ୍ମା ହଜିଯାଇଥାଏ କିନ୍ତୁ ଏହା ସତ୍ତ୍ୱେ ମଧ୍ୟ ଏହାର ମୂଳଦୁଆ ଗଲେ ତ ’ ପୁଣିଥରେ ଏପରି ଚେତନା ପ୍ରକଟ ହେଉଥିବା ଦେଖିବାକୁ ମିଳିଥାଏ । ଅନେକ ଲୋକଙ୍କୁ ଲାଗିଥାଏ ଯେ ଭାଇ କୁମ୍ଭ ମେଳା , ତିନି ବର୍ଷ ପରେ ଛୋଟ କୁମ୍ଭ ଏବଂ 12 ବର୍ଷ ପରେ ବଡ଼ କୁମ୍ଭ । ବାସ୍ତବରେ ତ ’ ପ୍ରତ୍ୟେକ ତିନି ବର୍ଷରେ ହିନ୍ଦୁସ୍ତାନର କୋଣଅନୁକୋଣରୁ ଆସି ସନ୍ଥ ଜନ , ବିଦ୍ୱାନ ଜନ ବସି ସମାଜର ଚିନ୍ତା କରୁଥିଲେ ଏବଂ ସମୟ ପତ୍ରିକା ପ୍ରସ୍ତୁତ କରି ସେଥିରେ କ ’ ଣ କ ’ ଣ କାମ ହେଲା ତା ’ ର ହିସାବ-ନିକାସ କରୁଥିଲେ । 12 ବର୍ଷ ପରେ ମିଶାଇ ଯେତେବେଳେ ବଡ଼ କୁମ୍ଭ ହେଉଥିଲା ସେତିକି ବେଳେ 12 ବର୍ଷ ମଧ୍ୟରେ ସମାଜରେ କେଉଁ ପରିବର୍ତ୍ତନର ଆବଶ୍ୟକତା ରହିଛି , କେତେ ଏପରି ପୁରୁଣା କଥା ରହିଛି ଯାହାକୁ ବାଦ ଦେବାର ଅଛି , ନୂଆ କେତେ କଥା ସ୍ୱୀକାର କରିବାର ଅଛି ଏବଂ ଆଗାମୀ 12 ବର୍ଷ ଲାଗି କେଉଁ ଦିଗରେ ଯିବାକୁ ଅଛି ତା ’ ର ଦିଶାନିର୍ଦ୍ଦେଶ ଏହି କୁମ୍ଭ ମେଳାରେ ଚିନ୍ତନ ମନ୍ଥନରୁ ବାହାରୁଥିଲା ।


    ଆମର ଏଠି ଆଧ୍ୟାତ୍ମିକ ଚେତନାର ଏକ ବ୍ୟବସ୍ଥା ରହିଛି । ଏଥର ପ୍ରୟାଗରାଜରେ ଯେଉଁ କୁମ୍ଭ ମେଳା ହେଲା , ବିଶ୍ୱର ଗଣମାନ୍ୟ ପତ୍ରପତ୍ରିକାରେ , ଅତୀତରେ ତ ’ କୁମ୍ଭ ମେଳା ହେଉଥିଲା ବେଳେ ନାଗା ବାବାଙ୍କ ବର୍ଣ୍ଣନା କରିବାରେ ହିଁ ସେମାନଙ୍କ ସବୁ କଥା ସରିଯାଉଥିଲା , ଆଖଡ଼ାର ଚର୍ଚ୍ଚା କରିବାରେ ସରିଯାଉଥିଲା , ଏଥର କୁମ୍ଭ ମେଳାର ଚର୍ଚ୍ଚା ବିଶ୍ୱର ପତ୍ରପତ୍ରିକାରେ ହେଲା ଏବଂ ସ୍ୱଚ୍ଛତା ବିଷୟରେ ହେଲା । କୁମ୍ଭ ମେଳାର ସ୍ୱଚ୍ଛ ଯାହା ସାରା ବିଶ୍ୱର ଧ୍ୟାନ ଆକର୍ଷଣ କରିଥିଲା , ଏହି ପ୍ରେରଣା ଆଧ୍ୟାତ୍ମିକ ଚେତନାରୁ ହିଁ ପ୍ରକଟ ହୋଇଥାଏ ।


    ଶହେ ବର୍ଷ ପୂର୍ବେ ମହାତ୍ମ ଗାନ୍ଧୀ ହରିଦ୍ୱାର କୁମ୍ଭ ମେଳାକୁ ଯାଇଥିଲେ ଏବଂ ସେଠାକୁ ଯିବା ପରେ ସେ ଏକ ଭାବନା ବ୍ୟକ୍ତ କରିଥିଲେ ଯେ ଆମର କୁମ୍ଭ ମେଳା ସ୍ୱଚ୍ଛ କାହିଁକି ହୋଇପାରିବ ନାହିଁ ? ଶହେ ବର୍ଷ ପରେ ଏହି କାମକୁ ସମ୍ପୂର୍ଣ୍ଣ କରିବାର ସୌଭାଗ୍ୟ ଆମକୁ ମିଳିଛି । କହିବାର ତାତ୍ପର୍ଯ୍ୟ ହେଉଛି ଯେ ଆମ ଏଠି ଆଧ୍ୟାତ୍ମିକ ଶକ୍ତି ରାଷ୍ଟ୍ରର ପୁନଃନିର୍ମାଣ ଲାଗି ଆଧ୍ୟାତ୍ମିକ ଶକ୍ତିର ଅନାଦର , ଆଧ୍ୟାତ୍ମିକ ଶକ୍ତିର ଉପେକ୍ଷା , ଆଧ୍ୟାତ୍ମିକ ଚେତନା ସନ୍ଦର୍ଭରେ ଅବହେଳା ମନୋଭାବ ଏହି କାରଣରୁ ଏ ଦେଶର କୋଟି କୋଟି ଲୋକମାନଙ୍କ ଶକ୍ତି ଏବଂ ଶ୍ରଦ୍ଧା ସ୍ୱାଧୀନତା ପରେ ରାଷ୍ଟ୍ର ନିର୍ମାଣର କାର୍ଯ୍ୟରେ ଲାଗିବା ଆବଶ୍ୟକ ଥିଲା ତାହା ଦୁର୍ଭାଗ୍ୟବଶତଃ ଲାଗିଲା ନାହିଁ । କିନ୍ତୁ ସୌଭାଗ୍ୟକ୍ରମେ ଆଜି ସମାଜ ଭିତରେ ଆଧ୍ୟାତ୍ମିକ ବ୍ୟବସ୍ଥା ଅନ୍ତର୍ଗତ ସମାଜ ସୁଧାରକ ପୁଣିଥରେ ଆଗକୁ ଆସୁଛନ୍ତି ଏବଂ ହିନ୍ଦୁସ୍ତାନର କୌଣସି କୋଣକୁ ଯାଆନ୍ତୁ , ସ୍ୱାଧୀନତାର ଆନ୍ଦୋଳନ ମଧ୍ୟ... ସ୍ୱାଧୀନତା ଆନ୍ଦୋଳନ ଯେକେହି ବି ଦେଖନ୍ତୁ ତା ’ ର ବୀଜ ଭକ୍ତିଯୁଗରେ ସମାହିତ ହୋଇ ରହିଛି । ଏ ଦେଶର ଭକ୍ତି ଯୁଗରେ , ଏ ଦେଶର ସନ୍ଥ ମହାତ୍ମାମାନେ , ସ୍ୱାମୀ ବିବେକାନନ୍ଦ ହୁଅନ୍ତୁ , ଚୈତନ୍ୟ ମହାପ୍ରଭୁ ହୁଅନ୍ତୁ , ରମଣ ମହର୍ଷି ହୁଅନ୍ତୁ , ହିନ୍ଦୁସ୍ତାନର କୋଣ ଅନୁକୋଣରେ , ସମାଜର କୋଣ ଅନୁକୋଣରେ ଏହାର ଚିନ୍ତା ସନ୍ଥ ମହତ୍ମାମାନେ କରିଛନ୍ତି ଏବଂ ଏକ ଆଧ୍ୟାତ୍ମିକ ଚେତନା ପିଠି ଦେଖାଇ ଛିଡ଼ା ହୋଇଥିଲା ଯାହା 1857 ବିପ୍ଳବକୁ ଜନ୍ମ ଦେଇଥିଲା ।


    ପୁଣିଥରେ ଏ ଦେଶରେ ଆଧ୍ୟାତ୍ମିକ ଚେତନା ଜାଗୃତ ହେଉଥିବା ଦେଖିବାକୁ ମିଳିଛି । ମୁଁ ଏହି ଶକ୍ତିକୁ ଆଧ୍ୟାତ୍ମିକ ଶକ୍ତି ଭାବେ ଦେଖୁଛି । କୌଣସି ଜ୍ଞାତିର ଶକ୍ତି ରୂପରେ , ମୁଁ ଦେଖୁନାହିଁ । ଏହା ହିଁ ଆଧ୍ୟାତ୍ମିକ ଚେତନା ଏବଂ ଆଧ୍ୟାତ୍ମିକ ଚେତନା ରାଷ୍ଟ୍ରର ପୁନଃନିର୍ମାଣର ମୂଳଦୁଆ ହେବାର କାମ କରୁଛି ଏବଂ ସେଥିପାଇଁ ମୁଁ , ମାଁ ଉମିୟାଙ୍କ ଚରଣରେ ବନ୍ଦନା କରିବାକୁ ଆସିଛି ।


    ଏବେ ଦେଶ ଦ୍ରୁତଗତିରେ ଚାଲିପାରିବ ନାହିଁ , ଭଙ୍ଗାଦଦରା ହୋଇ ଚାଲିପାରିବ ନାହିଁ , ଅଧା-ଅଧୁରା ହୋଇ ଚାଲିପାରିବ ନାହିଁ , ଛୋଟ ଛୋଟ ହୋଇ ପୂରଣ ହୋଇପାରିବ ନାହିଁ , ଯାହା ବି କରିବାକୁ ହେବ ବଡ଼ କରିବାକୁ ହେବ । କରିବା ଆବଶ୍ୟକ ନା କରିବା ଆବଶ୍ୟକ ନୁହେଁ ? ହେଉଛି ନା ହେଉନାହିଁ ? ଯଦି ଏପରି ମନୋଭାବ ନଥାନ୍ତା ତ ’ ସର୍ଦ୍ଦାର ପଟେଲଙ୍କ ଦେଶର ସବୁଠୁ ବଡ଼ ଉଚ୍ଚ ପ୍ରତିମା ତିଆରି ହୋଇନଥା ’ ନ୍ତା । ଯଦି ବଡ଼ କରିବାକୁ ଅଛି ତ ’ ଭାଇ କେବଳ ହିନ୍ଦୁସ୍ତାନରେ ସବୁଠୁ ବଡ଼ କାହିଁକି , ବିଶ୍ୱରେ ସବୁଠୁ ବଡ଼ କାହିଁକି କରିବା ନାହିଁ ? କିଛି ଲୋକଙ୍କୁ କଷ୍ଟ ହେଉଛି ।


    କାହିଁକି , ହିନ୍ଦୁସ୍ତାନରେ ବୁଲେଟ ଟ୍ରେନ କାହିଁକି ଚାଲିବ ନାହିଁ ? କାହିଁକି ବିଶ୍ୱର ଶ୍ରେଷ୍ଠ କଥାଗୁଡ଼ିକ ଭାରତରେ ହେବ ନାହିଁ ? ଏବଂ ବୀର ଯବାନ ପରାକ୍ରମ କରିବେ ତ ’ ଛୋଟ ଆକାରରେ କାହିଁକି କରିବେ ? ବଡ଼ କରନ୍ତୁ , ନିଶ୍ଚିତ ଭାବେ କରନ୍ତୁ , ଯେଉଁଠି କରିବାର ଅଛି ସେଠି କରନ୍ତୁ । ଭାରତର ମନୋଭାବ ବଦଳିଛି । ଭାରତର ସାଧାରଣ ଜନତାଙ୍କ ମନ ବଦଳିଛି ଏବଂ ଏହି କାରଣରୁ ଦେଶ ଆଜି ସଂକଳ୍ପ ମଧ୍ୟ ନେଇପାରିବ ଏବଂ ସିଦ୍ଧି ମଧ୍ୟ ପ୍ରାପ୍ତ କରିପାରିବ ।


    ମାଁ ଉମିୟାଙ୍କ ଛତ୍ରଛାୟାରେ ଏଠାରେ ଆଧ୍ୟାତ୍ମିକ ଚେତନାରେ ତ ’ ସମସ୍ତଙ୍କୁ ଆଶୀର୍ବାଦ ପ୍ରାପ୍ତ ହେବାକୁ ଯାଉଛି କିନ୍ତୁ ସମାଜରେ ଆଧ୍ୟାତ୍ମିକ ଶ୍ରଦ୍ଧା ରହିବ ଏହି ଆଧାରରେ ବଦଳିବା ଟିକିଏ ସରଳ ହୋଇଥାଏ । କେହି କଳ୍ପନା କରିଥିଲା କି ଏ ସାରା ବିଶ୍ୱ ନାକ ଧରି ବସିବ ଏବଂ ଯୋଗ ଶିଖିବା ଲାଗି ଚେଷ୍ଟା କରିବ , ଏପରି କେହି କେବେ କଳ୍ପନା କରିଥିଲା କି ? ବିଶ୍ୱର ଯେକୌଣସି କୋଣକୁ ଯାଆନ୍ତୁ , ଆଜି ଯୋଗର ପ୍ରସିଦ୍ଧି ବ୍ୟାପିଛି । ଏ ଯୋଗ ମୋଦୀ ଆଣିନାହିଁ , ଏହା ତ ’ ଋଷି-ମୁନିଙ୍କ ସମ୍ପତ୍ତି , ମୋଦୀ ସାହସ କରି ବିଶ୍ୱକୁ କହିଲା ଚାଲନ୍ତୁ , ଏହା ହିଁ ରାସ୍ତା , ମୁଁ ଦେଖାଉଛି ଆପଣମାନଙ୍କୁ ଏବଂ ବିଶ୍ୱ ଚାଲିବା ଆରମ୍ଭ କଲା ।


    ଆଜି ଯେତେବେଳେ ମାଁ ଉମିୟାଙ୍କ ପାଦତଳେ ବସିଛୁ , ସେତେବେଳେ ଯଦି ଛଗନବାପାଙ୍କୁ ସ୍ମରଣ କରିବା ନାହିଁ ତ ’ ଆମେ ଛୋଟ ହୋଇଯିବା । ଏଠାରେ ଯେତେ ଲୋକ ବସିଛନ୍ତି , ଯେଉଁଠି ମଧ୍ୟ ଅଛନ୍ତି ତା ’ ର ମୂଳରେ ଛଗନବାପାଙ୍କ ଦୂରଦୃଷ୍ଟି ରହିଥିଲା , ଏହା ସ୍ୱୀକାର କରିବାକୁ ପଡ଼ିବ । ଶିଶୁକନ୍ୟାଙ୍କୁ ପଢ଼ାଇବାର ଦାୟିତ୍ୱ ନେଇଥିଲେ ଏବଂ ଯେତେବେଳେ ଛଗନବାପାଙ୍କ ଶତବାର୍ଷିକୀ ପାଳନ ହେଉଥିଲା ସେତେବେଳେ ମୁଁ ପୁଣିଥରେ କହିଥିଲି ଯେ ଏ ମହାପୁରୁଷ ଏଣେତେଣେ ନୁହେଁ , ତାଙ୍କୁ ଜଣାଥିଲା ଯେ ଏ ସମାଜକୁ ଯଦି ଆଗକୁ ନେବାର ଅଛି ତ ’ ରାସ୍ତା କେଉଁଠି ରହିଛି ? ଆଉ ସେ ଶିକ୍ଷାର ରାସ୍ତାକୁ ଆପଣାଇଥିଲେ ଏବଂ ଆଜି ଏ ପଟୀଦାର ସମାଜ କେଉଁଠୁ କେଉଁ ପର୍ଯ୍ୟନ୍ତ ପହଁଚିଗଲା ।


    କିନ୍ତୁ ଏବେ ଜଣେ ଛଗନବାପାଙ୍କୁ ନେଇ ଚାଲିବ ନାହିଁ , ଏବେ ଶତାଧିକ ଛଗନବାପାଙ୍କର ଆବଶ୍ୟକତା ରହିଛି । ଯେଉଁମାନେ ସମାଜକୁ ନୂଆ ସାମର୍ଥ୍ୟ ଦେବେ , ନୂତନ ଚେତନା ଦେବେ ନୂଆ ରାସ୍ତାରେ ଚାଲିବାର ସାହସ ଦେବେ ମାଁ ଉମିୟାଙ୍କ ଧାମରେ ଏପରି ବ୍ୟବସ୍ଥା ବିକଶିତ ହେବ ମୋର ଏହି ଭରସା ରହିଛି ।


    ଭାଇ ସି. କେ. ଙ୍କ ଭଳି ନବଯୁବକମାନଙ୍କ ଟିମ କାମରେ ଲାଗିଛି । ସି. କେ. ଙ୍କୁ ମୁଁ ତିରି ବର୍ଷ ଧରି ଜାଣିଛି , ତିରିଶରୁ ମଧ୍ୟ ଅଧିକ ହୋଇଯାଇଥିବ , ସବୁବେଳେ ହସୁଥିବା , ସବୁବେଳେ ଦୌଡ଼ୁଥିବା ମଣିଷ ଏବଂ ପବିତ୍ର ଭାବନା ନେଇ କାମ କରୁଥିବା ବ୍ୟକ୍ତି , ମୁଁ ତାଙ୍କୁ ଅତି ପାଖରୁ ଜାଣିଛି ଏବଂ ସେଥିପାଇଁ ମୋର ବିଶ୍ୱାସ ଯେ ଏହି ଟିମ୍ , ଆମର ଆର.ପି. ଦୌଡ଼ାଦୌଡ଼ି କରୁଥିବା ବ୍ୟକ୍ତି ଏବଂ ଏ ନୂଆ ଟିମ ଏ ସବୁ ହାତକୁ ନେଇଛି ଆଉ ପୁରୁଣା ଟିମ୍ ଆଶୀର୍ବାଦ ଦେଇଛି ସେଥିପାଇଁ ମୋର ସମ୍ପୂର୍ଣ୍ଣ ଭରସା ରହିଛି ଯେ ସମୟ ପୂର୍ବରୁ ଏହି କାମ ସମ୍ପୂର୍ଣ୍ଣ ହେବ ଏବଂ ଭାବିଥିବେ ଯେ ଆହୁରି ମଧ୍ୟ ଭଲ ହେବ ।


    କିନ୍ତୁ ଆମେ ସମସ୍ତ ଆଗକୁ ଯିବା କିନ୍ତୁ ଆଗକୁ ଯିବା ଏବଂ ଭୁଲ ରାସ୍ତାରେ ଯିବା ତ ’ ଭାଇ କ ’ ଣ ଆଗକୁ ଯାଇଛୁ ବୋଲି କେହି କହିବେ ? କହିବେ କ ’ ଣ ? ଏମାନେ ମାଁ ଉମିୟାଙ୍କୁ ପୂଜା କରିବା ଓ ମା ’ ଗର୍ଭରେ ଥିବା ଶିଶୁକନ୍ୟାଙ୍କୁ ମାରିଦେବେ ତ ’ ମାଁ ଛାଡ଼ି ଦେବ କି ? କାହିଁକି ନିରବ ହୋଇଗଲେ ? ନା- ନା ଚୁପ କାହିଁକି ହୋଇଗଲେ ? ଦେଖନ୍ତୁ ମୁଁ ଆପଣମାନଙ୍କ ଗହଣରେ ହିଁ ବଡ଼ ହୋଇଛି ସେଥିପାଇଁ ଆପଣମାନଙ୍କୁ କହିବାର ଅଧିକାର ମୋର ଅଛି । ପ୍ରଧାନମନ୍ତ୍ରୀ ବୋଲି କହୁନାହିଁ , ଆପଣମାନଙ୍କ ଗହଣରେ ବଡ଼ ହୋଇଛି ଏବଂ ମୁଁ ପୂର୍ବରୁ ଉଁଝାର ଲୋକମାନଙ୍କ ଉପରେ ବହୁତ ଅସନ୍ତୁଷ୍ଟ ଥିଲି । ମୁଁ ଉଁଝାର ଲୋକମାନଙ୍କୁ ଯେତିକି ଗାଳି ଦେଇଥିବି ସେତକି କାହାକୁ ମଧ୍ୟ ଦେଇନଥିବି । କାରଣ ? ସାରା ଗୁଜରାଟରେ ପୁଅଙ୍କ ତୁଳନାରେ ଝିଅଙ୍କ ସଂଖ୍ୟା ଯଦି କେଉଁଠି କମ ଥିଲା ତ ’ ତାହା ଉଁଝା ତହସିଲ ହିଁ ଥିଲା , ଯେଉଁଠି ମାଁ ଉମିୟା ବିରାଜମାନ ଥିବେ ସେଠାରେ ଝିଅମାନଙ୍କୁ ମାରି ଦିଆଯାଉଥିଲା ।


    ଏ ମା ’ ଉମିୟାଙ୍କ ଆଶୀର୍ବାଦ ଦେଇ ଆଜି ମୁଁ ଆପଣମାନଙ୍କୁ କିଛି ମାଗିବାକୁ ଚାହୁଁଛି , ମାଗିବି ? ଦେବେ ? ଉମିୟା ମାତାଙ୍କୁ ସାକ୍ଷୀ ରଖି ଦେବାକୁ ହେବ , ଏ ସବୁ ଲୋକ ଆପଣଙ୍କ ପାଖକୁ ଟଙ୍କା ନେବାକୁ ଆସିବେ । ଏମାନେ ଯେଉଁ ହଜାରେ କୋଟି କହିଛନ୍ତି ତାହା ପୂରଣ ତ ’ କରିବାକୁ ପଡ଼ିବ ନା ? ମୋର କାଣିକଉଡ଼ିଟିଏ ମଧ୍ୟ ଦରକାର ନାହିଁ , ମୋର ଆହୁରି କିଛି ଦରକାର , ଦେବେ ? ଏମିତି ନୁହେଁ , ଦୁଇ ହାତ ଉପରକୁ ଉଠାଇକି କୁହନ୍ତୁ , ଦେବେ ? ସମସ୍ତେ ରାଜି ତ ’? ଆଜି ମାଁ ଉମିୟାଙ୍କ ପାଦତଳେ ବସିଛନ୍ତି , ଦୁଇ ହାତ ଉପରକୁ ଉଠାଇ ମାଁ ଉମିୟାଙ୍କୁ ପ୍ରଣାମ କରି କୁହନ୍ତୁ , ଏବେ ଆମ ସମାଜରେ ଟିକିଏ କୁହନ୍ତୁ , “ ଏବେ ଠାରୁ ଆମ ସମାଜରେ ଭୁଲରେ ମଧ୍ୟ ଝିଅମାନଙ୍କୁ ମାରିବାର ପାପ କରିବୁ ନାହିଁ , ଭ୍ରୂଣହତ୍ୟାର ପାପ କରିବୁ ନାହିଁ । ଆମ ସମାଜରେ ଜନ୍ମ ନେଇଥିବା ଡାକ୍ତର ମଧ୍ୟ ଟଙ୍କା ରୋଜଗାର କରିବା ଲାଗି ଏହି ଭୁଲ ରାସ୍ତାରେ ଯିବ ନାହିଁ ଏବଂ ଆମେ ଆମ ଶକ୍ତିର ଉପଯୋଗ କରି ଅନ୍ୟ ସମାଜର ଲୋକମାନଙ୍କୁ ମଧ୍ୟ ବୁଝାଇବୁ ଯେ ପୁଅ ଓ ଝିଅ ଏକସମାନ । ” ଆଜି ଆପଣମାନେ ଦେଖନ୍ତୁ , ଖେଳକୁଦ ଦେଖନ୍ତୁ , ସବୁଠୁ ଅଧିକ ସ୍ୱର୍ଣ୍ଣ ପଦକ ଝିଅମାନେ ଆଣୁଛନ୍ତି , ଦଶମ ଶ୍ରେଣୀ ପରୀକ୍ଷା ଫଳ ଦେଖନ୍ତୁ , ସବୁଠୁ ଅଧିକ ନମ୍ବର ଝିଅମାନେ ଆଣୁଛନ୍ତି , ଦ୍ୱାଦଶ ପରୀକ୍ଷା ଦେଖନ୍ତୁ , ସବୁଠୁ ଅଧିକରୁ ଅଧିକ ନମ୍ବର ଝିଅମାନେ ଆଣୁଛନ୍ତି ଆଉ କିଛି ଲୋକଙ୍କ ମନରେ ଭ୍ରମ ରହିଛି ଯେ ପୁଅ ଜନ୍ମ ହେଲେ ବୁଢ଼ା ଦିନ ଭଲରେ କଟିବ , ଏ ଭ୍ରମରୁ ବାହାକୁ ଆସନ୍ତୁ , ଚାରି ବଙ୍ଗଳା ଥିବ , ଚାରି ଜଣ ପୁଅ ଥିବେ ହେଲେ ବାପା ବୃଦ୍ଧାଶ୍ରମରେ ପଡ଼ିରହିଥିବ । ହେଲେ ଝିଅ ଗୋଟିଏ ଥିବ , ମାଁ ବାପା ବୁଢ଼ା ହୋଇଗଲେ ତ ’ ଝିଅ ଏ ନିଷ୍ପତ୍ତି ନେଇଥାଏ ଯେ ମୋର ବିବାହ କରିବା ଦରକାର ନାହିଁ ମୁଁ ମୋ ବୁଢ଼ା ମା ’ ବାପାଙ୍କ ସେବା କରିବି । ଆଉ ଏ ସମାଜ ପାଖରୁ ମୋ ଅଧିକାରରେ ମୁଁ ମାଗିବାକୁ ଆସିଛି ମୋର ଭରସା ଅଛି ଯେ ଏମାନେ ମୋ କହିଥିବା କଥାକୁ ଗ୍ରହଣ କରୁଥିବା ସମାଜ ।


    ମାଁ ଉମିୟାଙ୍କ ଆଶୀର୍ବାଦ ଦେଇ ସମାଜରେ ବିପ୍ଳବ ଆଣନ୍ତୁ ଆହୁରି ମୋର ଏକ ଚିନ୍ତା ମଧ୍ୟ ରହିଛି ଏହି ଚିନ୍ତା ହେଉଛି ଏଥିପାଇଁ ମୁଁ କୌଣସି ଅଭିଯୋଗ କରୁନାହିଁ । ଦୁର୍ଭାଗ୍ୟବଶତଃ ଆମର ଯେଉଁ ନୂଆ ପିଢ଼ି ଆସୁଛି ସେମାନଙ୍କ ମଧ୍ୟରେ ଏପରି କିଛି କଥା ଘର କରିଯାଇଛି , କିମ୍ବା ପୁଣି ପଶୁଛି , ତାହା ଆମର ଆଗାମୀ ପିଢ଼ିକୁ ଧ୍ୱଂସ କରିଦେବ , ଆମର ଯୁବପିଢ଼ିଙ୍କୁ ଆମକୁ ରକ୍ଷା କରିବାକୁ ହେବ । ବ୍ୟସନ , ନିଶା , ଏହି ଭୁଲ ରାସ୍ତାରେ ଆମର ପିଲାମାନେ ନଯାଆନ୍ତୁ ତା ’ ର ଚିନ୍ତା କରିବା ଆବଶ୍ୟକ , ଟଙ୍କା ତ ’ ଆସିବ କିନ୍ତୁ ଟଙ୍କା ସହିତ ଏପ୍ରକାର କଥା ଘରେ ନପଶୁ , ଏହି ଦାୟିତ୍ୱ ମଧ୍ୟ ମାଁ ଉମିୟାଙ୍କ ପ୍ରତ୍ୟେକ ସନ୍ତାନଙ୍କର ରହିଛି ।


    ଏ କଥା ମୁଁ ଏଥିପାଇଁ କହୁଛି ଯେ ମୁଁ ଜାଣିଛି ପରିବାରେ ପିଲାମାନଙ୍କୁ ରକ୍ଷା କରିବା ଦିନକୁ ଦିନ କଠିନ ହେବାରେ ଲାଗିଛି , ଏପରି ସମୟରେ ଏପରି ଆଧ୍ୟାତ୍ମିକ ଚେତନା ତା ’ କୁ ଶୀଘ୍ରାତିଶୀଘ୍ର ରକ୍ଷା କରିପାରିବ , ଏହି ସାମୁହିକ ସଂସ୍କାର ଶୀଘ୍ର ବଞ୍ଚାଇପାରିବ ଏବଂ ସେଥିପାଇଁ ଏ ଉମିୟା ଧାମ ସମାଜ ଶିକ୍ଷାର କେନ୍ଦ୍ର ହେଉ , ସମାଜ ସଂସ୍କାରର କେନ୍ଦ୍ର ହେଉ , ସାମାଜିକ ଚେତନାର କେନ୍ଦ୍ର ହେଉ , ସେହି ସାମାଜିକ ବିପ୍ଳବର କେନ୍ଦ୍ର ହେଉ ଏପରି ଅନେକ ଅନେକ ଶୁଭକାମନା ସହିତ ସମସ୍ତ ଟ୍ରଷ୍ଟିମାନଙ୍କୁ ମୋର ଅନେକ ଅନେକ ଶୁଭକାମନା ଏବଂ ମୁଁ 2019 ପରେ ମଧ୍ୟ ଭାରତ ସରକାରରେ ହିଁ ଅଛି , ସେଥିପାଇଁ ଚିନ୍ତା କରନ୍ତୁ ନାହିଁ ।


    ଭାରତ ସରକାରଙ୍କୁ ଏଥିରେ କିଛି କରିବାର ଅଛି ତ ’ ଦିଲ୍ଲୀରେ ଯେଉଁ ଘର ଅଛି ନା ତାହା ଆପଣମାନଙ୍କର । ବହୁତ ବହୁତ ଧନ୍ୟବାଦ!


    ପୁଣି ଥରେ କୁହନ୍ତୁ-


    ବୋଲ ମେରୀ ମାଁ- ଜୟ-ଜୟ ଉମିୟା


    ବୋଲ ମେରୀ ମାଁ- ଜୟ-ଜୟ ଉମିୟା


    ବୋଲ ମେରୀ ମାଁ- ଜୟ-ଜୟ ଉମିୟା


    ଭାରତ ମାତା କୀ - ଜୟ!!!


    **********


    

    
    (Release ID: 1567850) Visitor Counter : 30