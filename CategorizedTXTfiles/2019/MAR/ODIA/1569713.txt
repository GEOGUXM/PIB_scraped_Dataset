      କ୍ୟାବିନେଟ

      ମାଦକ ଦ୍ରବ୍ୟ, ନିଶା ଦ୍ରବ୍ୟର ଚୋରା କାରବାର ଓ ଚାଲାଣ ରୋକିବା ଲାଗି ଭାରତ-ଇଣ୍ଡୋନେସିଆ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 27 MAR 2019 8:04PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ମାଦକଦ୍ରବ୍ୟ , ନିଶା ଦ୍ରବ୍ୟର ବେଆଇନ କାରବାର ଏବଂ ଚାଲାଣର ମୁକାବିଲା ଲାଗି ଭାରତ ଓ ଇଣ୍ଡୋନେସିଆ ମଧ୍ୟରେ ବୁଝାମଣାପତ୍ରରେ ସ୍ୱାକ୍ଷରକୁ ମଞ୍ଜୁର କରିଛନ୍ତି ।


    ଏହି ବୁଝାମଣା ଫଳରେ ମାଦକ ଦ୍ରବ୍ୟ ଏବଂ ନିଶା ଦ୍ରବ୍ୟର ନିୟନ୍ତ୍ରଣ ତଥା ମାଦକ ଦ୍ରବ୍ୟର ଚୋରା କାରବାରର ମୁକାବିଲା କରିବା ଲାଗି ପାରସ୍ପରିକ ସହଯୋଗରେ ସହାୟତା ମିଳିପାରିବ । ସ୍ୱାକ୍ଷର ତାରିଖ ଠାରୁ ଏହା ଲାଗୁ ହେବ ଏବଂ 5 ବର୍ଷର ଅବଧି ପର୍ଯ୍ୟନ୍ତ ପ୍ରଭାବୀ ରହିବ ।


    ଭାରତ 37ଟି ଦେଶ ସହିତ ଏପରି ସନ୍ଧି/ବୁଝାମଣାରେ ସ୍ୱାକ୍ଷର କରିଛି ।


    ବୁଝାମଣାର ପ୍ରମୁଖ ବିଶେଷତ୍ୱ ନିମ୍ନରେ ଦିଆଗଲା :


    • ଏହି ବୁଝାମଣା ଦ୍ୱାରା ଦୁଇ ଦେଶ ମଧ୍ୟରେ ମିଳିତ ଜାତିସଂଘ ଅନ୍ତର୍ଜାତୀୟ ଡ୍ରଗ ନିୟନ୍ତ୍ରଣ ସନ୍ଧି ଅନୁଯାୟୀ ମାଦକ ଦ୍ରବ୍ୟ ଏବଂ ନିଶାଦ୍ରବ୍ୟ ତଥା ମାଦକ ଦ୍ରବ୍ୟର ଚୋରା କାରବାର ଓ ଚାଲାଣର ମୁକାବିଲାରେ ସହଯୋଗ ବୃଦ୍ଧି ପାଇବ ।


    • ଏହି ବୁଝାମଣା ଅନ୍ତର୍ଗତ ସହଯୋଗରେ ମାଦକ ଦ୍ରବ୍ୟ , ନିଶା ଦ୍ରବ୍ୟର ଚୋରା କାରବାର ତଥା ଚାଲାଣର ମୁକାବିଲା ଲାଗି ଦୁଇ ଦେଶର ଜାତୀୟ ଆଇନରେ ବୈଧାନିକ ଉପାଦାନ ଉପରେ ଆଧାରିତ ବିବରଣୀର ଆଦାନପ୍ରଦାନ କରିବା , ମାଦକ ଦ୍ରବ୍ୟ , ନିଶା ଦ୍ରବ୍ୟର ଚୋରା କାରବାର ଓ ଚାଲାଣ ତଥା ନିଷିଦ୍ଧ ରାସାୟନିକ , ବେଆଇନ ଅର୍ଥ କାରବାରରେ ସାମିଲ ଲୋକମାନଙ୍କୁ ଚିହ୍ନଟ କରିବା ଦୃଷ୍ଟିରୁ ନିୟନ୍ତ୍ରିତ ବିତରଣ ପରିଚାଳନାର ଉପଯୋଗ କରିବାରେ ପରସ୍ପରକୁ ଅନୁମତି ଦେବା ଓ ସହାୟତା ଦେବା ସାମିଲ ରହିଛି ।


    • ଏହି ବୁଝମଣା ଅନୁଯାୟୀ ପ୍ରାପ୍ତ ସୂଚନା ଏବଂ ଦସ୍ତାବିଜର ଗୋପନୀୟତା ବଜାୟ ରଖିବାର ବ୍ୟବସ୍ଥା ବୁଝାମଣାପତ୍ରରେ କରାଯାଇଛି ।


    **********

    
    
    (Release ID: 1569713) Visitor Counter : 25