      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଶିକ୍ଷଣ ଓ ବିଦ୍ୟାର୍ଥୀ ଭବନର ଶିଳାନ୍ୟାସ କଲେ ପ୍ରଧାନମନ୍ତ୍ରୀ
      Posted On: 05 MAR 2019 8:52PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଗୁଜରାଟର ଅଦାଲାଜସ୍ଥିତ ଅନ୍ନପୂର୍ଣ୍ଣା ଧାମ ଟ୍ରଷ୍ଟଠାରେ ଆଜି ଶିକ୍ଷଣ ଓ ବିଦ୍ୟାର୍ଥୀ ଭବନର ଶିଳାନ୍ୟାସ କରିଛନ୍ତି ।


    ଏହି ଅବସରରେ ପ୍ରଧାନମନ୍ତ୍ରୀ ଉଦବୋଧନ ଦେଇ କହିଲେ , ଯୁଗେ ଯୁଗେ ସୃଷ୍ଟି ହେଉଥିବା ଆହ୍ୱାନର ସମ୍ମୁଖୀନ ହେବା ପାଇଁ ବିଭିନ୍ନ ଗୋଷ୍ଠୀ ଆଗଭର ହୋଇଥିବାର ସମୃଦ୍ଧ ପରମ୍ପରା ଭାରତରେ ରହିଛି । ଜଳସେଚନ ଓ ଶିକ୍ଷାର ବିକାଶ ଦିଗରେ ବିଭିନ୍ନ ଗୋଷ୍ଠୀ ଏକତ୍ର ହାତ ମିଳାଉଛନ୍ତି । ଏହି ଗୋଷ୍ଠୀଭିତ୍ତିକ ମିଳିତ ଉଦ୍ୟମ ଲୋକଙ୍କ ପାଇଁ ବହୁତ ଲାଭଦାୟକ ହେଉଥିବା ପ୍ରଧାନମନ୍ତ୍ରୀ କହିଥିଲେ ।


    ସର୍ଦ୍ଦାର ବଲ୍ଲଭ ଭାଇ ପଟେଲଙ୍କୁ ସ୍ମରଣ କରି ପ୍ରଧାନମନ୍ତ୍ରୀ କହିଥିଲେ ଯେ ସମବାୟ କ୍ଷେତ୍ରରେ ତାଙ୍କ ଭୂମିକାକୁ କେବେ ହେଲେ ଭୁଲି ହେବ ନାହିଁ ।


    ଖାଦ୍ୟ ପ୍ରକ୍ରିୟାକରଣ ଦିଗରେ କାର୍ଯ୍ୟ କରିବାକୁ ଗୁଜରାଟର ଲୋକଙ୍କୁ ପ୍ରଧାନମନ୍ତ୍ରୀ ଆହ୍ୱାନ ଦେଇଥିଲେ । ଏହି ମୂଲ୍ୟଭିତ୍ତିକ କାର୍ଯ୍ୟ ଉଭୟ କୃଷକ ଓ ଉଦ୍ୟୋଗ କ୍ଷେତ୍ରକୁ ସହାୟତା କରିବ ବୋଲି ସେ କହିଥିଲେ ।


    ମା ’ ଅନ୍ନପୂର୍ଣ୍ଣାଙ୍କୁ ଶ୍ରଦ୍ଧାଞ୍ଜଳି ଜଣାଇ ପ୍ରଧାନମନ୍ତ୍ରୀ କହିଲେ , ସମାଜରେ ଲିଙ୍ଗଗତ ସମାନତା ଓ ପ୍ରତ୍ୟେକଙ୍କ ସମୃଦ୍ଧି ଦିଗରେ ଅନ୍ନପୂର୍ଣ୍ଣା ଧାମ ଟ୍ରଷ୍ଟ କାର୍ଯ୍ୟ କରିବା ଉଚିତ ।


    **********


    

    
    (Release ID: 1567581) Visitor Counter : 13