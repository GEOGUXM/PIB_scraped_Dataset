      ନିର୍ବାଚନ ଆୟୋଗ

      ସାଧାରଣ ନିର୍ବାଚନ 2019
      Posted On: 10 MAR 2019 3:54PM by PIB Bhubaneshwar


    ଭାରତୀୟ ନିର୍ବାଚନ ଆୟୋଗ ଆଗାମୀ 2019 ଲୋକସଭା ନିର୍ବାଚନ ସହିତ ଆନ୍ଧ୍ରପ୍ରଦେଶ , ଅରୁଣାଚଳ ପ୍ରଦେଶ , ଓଡ଼ିଶା ଏବଂ ସିକ୍କିମ ବିଧାନସଭା ନିର୍ବାଚନ ପାଇଁ ମତଦାନ ଏବଂ ଫଳାଫଳ ତାରିଖ ବିଧିବଦ୍ଧ ଭାବେ ଘୋଷଣା କରିଛନ୍ତି । ମୁଖ୍ୟ ନିର୍ବାଚନ ଆୟୁକ୍ତ ସୁନୀଲ ଆରୋରା ଏକ ସାମ୍ବାଦିକ ସମ୍ମିଳନୀରେ ନିର୍ବାଚନ ତାରିଖ ସମ୍ପର୍କରେ ବିସ୍ତୃତ ସୂଚନା ଦେଇଥିଲେ । ଏପ୍ରିଲ 11 ତାରିଖ ଠାରୁ ମେ 19 ତାରିଖ ପର୍ଯ୍ୟନ୍ତ ସାଧାରଣ ନିର୍ବାଚନ ମୋଟ 7ଟି ପର୍ଯ୍ୟାୟରେ ଅନୁଷ୍ଠିତ ହେବ ଏବଂ ଫଳାଫଳ ମେ 23 ତାରିଖରେ ପ୍ରକାଶ ପାଇବ ।


    543ଟି ଲୋକସଭା ଆସନ ମଧ୍ୟରୁ 11 ଏପ୍ରିଲ ପ୍ରଥମ ପର୍ଯ୍ୟାୟରେ 91ଟି ଆସନ , ଦ୍ୱିତୀୟ ପର୍ଯ୍ୟାୟ 18 ଏପ୍ରିଲରେ 97ଟି ଆସନ , ତୃତୀୟ ପର୍ଯ୍ୟାୟ 23 ଏପ୍ରିଲରେ 115ଟି ଆସନ , ଚତୁର୍ଥ ପର୍ଯ୍ୟାୟ 29 ଏପ୍ରିଲରେ 71ଟି ଆସନ , ପଞ୍ଚମ ପର୍ଯ୍ୟାୟ ମେ 6ରେ 51ଟି ଆସନ , ଷଷ୍ଠ ପର୍ଯ୍ୟାୟ ମେ 12 ତାରିଖ 59ଟି ଆସନ ଏବଂ ଶେଷ ତଥା ସପ୍ତମ ପର୍ଯ୍ୟାୟ ଅର୍ଥାତ ମେ 19 ତାରିଖରେ 59ଟି ଆସନ ପାଇଁ ମତଦାନ ହେବ ବୋଲି ନିର୍ବାଚନ ଆୟୋଗ ସୂଚନା ଦେଇଛନ୍ତି ।


    ନିର୍ବାଚନ ପାଇଁ ଆସନ୍ତା 18 ତାରିଖରେ ଗେଜେଟ ବିଜ୍ଞପ୍ତି ପ୍ରକାଶ ପାଇବ । ପ୍ରାର୍ଥୀପତ୍ର ଦାଖଲ କରିବାର ଶେଷ ତାରିଖ ମାର୍ଚ୍ଚ 25 ତାରିଖ ରଖାଯାଇଥିବା ବେଳେ 26 ତାରିଖରେ ପ୍ରାର୍ଥୀପତ୍ର ଯାଞ୍ଚ କରାଯିବ । ସେହିପରି ପ୍ରାର୍ଥୀପତ୍ର ପ୍ରତ୍ୟାହାରର ଶେଷ ତାରିଖ 28 ମାର୍ଚ୍ଚ ରଖାଯାଇଛି । ଏପ୍ରିଲ 11 ତାରିଖ ଠାରୁ ମତଦାନ ଆରମ୍ଭ ହେବ । ମତଦାନ ପାଇଁ ବହୁସଂଖ୍ୟାରେ ମତଦାତା ଆଗେଇ ଆସିବା ଏବଂ ଦେଶର ଗଣତାନ୍ତ୍ରିକ ପ୍ରକ୍ରିୟାକୁ ସୁଦୃଢ଼ କରିବା ଲାଗି ନିର୍ବାଚନ ଆୟୋଗ ଆହ୍ୱାନ କରିଛନ୍ତି ।


    ପ୍ରଥମ ପର୍ଯ୍ୟାୟରେ 20ଟି ରାଜ୍ୟର 51ଟି , ଦ୍ୱିତୀୟ ପର୍ଯ୍ୟାୟରେ 13ଟି ରାଜ୍ୟର 97ଟି , ତୃତୀୟ ପର୍ଯ୍ୟାୟରେ 14ଟି ରାଜ୍ୟର 115ଟି , ଚତୁର୍ଥ ପର୍ଯ୍ୟାୟରେ 9ଟି ରାଜ୍ୟର 71ଟି , ପଞ୍ଚମ ପର୍ଯ୍ୟାୟରେ 7ଟି ରାଜ୍ୟର 51ଟି , ଷଷ୍ଠ ପର୍ଯ୍ୟାୟରେ 7ଟି ରାଜ୍ୟର 59ଟି ଏବଂ ସପ୍ତମ ପର୍ଯ୍ୟାୟରେ 8ଟି ରାଜ୍ୟର 59ଟି ସଂସଦୀୟ କ୍ଷେତ୍ର ପାଇଁ ମତଦାନ ଅନୁଷ୍ଠିତ ହେବ ।


    ସେହିପରି ଓଡିଶାରେ 4ଟି ପର୍ଯ୍ୟାୟରେ ଲୋକସଭା ଏବଂ ବିଧାନସଭା ନିର୍ବାଚନ ଏକସଙ୍ଗରେ ଅନୁଷ୍ଠିତ ହେବ । ଏପ୍ରିଲ 11ରେ 4ଟି , ଏପ୍ରିଲ 18ରେ 5ଟି , ଏପ୍ରିଲ 23ରେ 6ଟି ଏବଂ ଏପ୍ରିଲ 29ରେ 6ଟି ଲୋକସଭା ନିର୍ବାଚନ ମଣ୍ଡଳୀରେ ମତଦାନ ଅନୁଷ୍ଠିତ ହେବ ।


    ************************

    
    
    (Release ID: 1568659) Visitor Counter : 45