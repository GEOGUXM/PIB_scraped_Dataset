      କ୍ୟାବିନେଟ

      କର୍କଟ ଗବେଷଣା ପ୍ରୟାସ ଲାଗି ଭାରତ ଏବଂ ବ୍ରିଟେନ ମଧ୍ୟରେ ବୁଝାମଣାପତ୍ରକୁ କ୍ୟାବିନେଟ ମଞ୍ଜୁରି
      Posted On: 07 MAR 2019 8:09PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ କର୍କଟ ଗବେଷଣା ପଦକ୍ଷେପ ଉପରେ ଭାରତ ଓ ବ୍ରିଟେନ ମଧ୍ୟରେ ବୁଝାମଣା ପତ୍ରକୁ ମଞ୍ଜୁରି ପ୍ରଦାନ କରିଛନ୍ତି । ଏହି ବୁଝାମଣାପତ୍ର 2018 ନଭେମ୍ବର 14ରେ ସ୍ଵାକ୍ଷରିତ ହୋଇଥିଲା ।


    ବିବରଣୀ


    ଭାରତ-ବ୍ରିଟେନ କର୍କଟ ଗବେଷଣା ପଦକ୍ଷେପ କ୍ଲିନିକାଲ ଗବେଷଣା , ଜନସାଙ୍ଖିକ ଗବେଷଣା , ନୂତନ ବୈଷୟିକ ଓ ଶରୀର ବିଜ୍ଞାନ କ୍ଷେତ୍ରରେ ଭାରତ ଏବଂ ବ୍ରିଟେନର ଅଗ୍ରଣୀ ବିଶେଷଜ୍ଞମାନଙ୍କୁ ନେଇ ସୁଲଭ , ନିରୋଧ ତଥା କର୍କଟ ସୁରକ୍ଷା ଆଦି ଗବେଷଣା ଆହ୍ୱାନର ଚିହ୍ନଟ କରିବ । ଏହି ପଦକ୍ଷେପ ନୂତନ ଗବେଷଣା ବିକଶିତ କରିବ ଏବଂ କର୍କଟ ପରିଣାମ ବିରୋଧରେ ପ୍ରଗତିକୁ ସକ୍ଷମ କରିବାରେ ପ୍ରଭାବୀ ଗବେଷଣା କାର୍ଯ୍ୟ କରିବ ।


    ଆର୍ଥିକ ବ୍ୟବସ୍ଥା:


    5 ବର୍ଷ ମଧ୍ୟରେ ଏହି ପଦକ୍ଷେପ ପାଇଁ ମୋଟ ଗବେଷଣା ଅର୍ଥରାଶି 10 ମିଲିଅନ ପାଉଣ୍ଡ (ପାଖାପାଖି 90 କୋଟି ଟଙ୍କା)ର ବ୍ୟୟ ହେବ । ଏଥିରୁ କର୍କଟ ଗବେଷଣା ୟୁକେ (ସିଆରୟୁକେ) 5 ମିଲିଅନ ପାଉଣ୍ଡ (ପାଖାପାଖି 45 କୋଟି ଟଙ୍କା) ଏବଂ ଜୈବିକ ପ୍ରଯୁକ୍ତି ବିଭାଗ ମଧ୍ୟ 5 ମିଲିଅନ ପାଉଣ୍ଡ (ପାଖାପାଖି 45 କୋଟି ଟଙ୍କା) ଯୋଗଦାନ ଦେବ । ଉଭୟର ସମାନ ଅର୍ଥରାଶି ଆର୍ଥିକ ବର୍ଷର ପ୍ରାରମ୍ଭ ହେବା ସମୟରେ ଜାରି ମୂଲ୍ୟ ଅନୁଯାୟୀ ହେବ ।


    ପ୍ରଭାବ:


    କର୍କଟ ଚିକିତ୍ସା ପରିଣାମରେ ସୁଧାର ଉଦ୍ଦେଶ୍ୟ ସହିତ ପ୍ରଯୁକ୍ତି , ବାୟୋମେଡିକାଲ , କ୍ଲିନିକାଲ ତଥା ଫାର୍ମାସ୍ୟୁଟିକାଲ ନବୋନ୍ମେଷରେ ବୃଦ୍ଧି ସତ୍ତ୍ୱେ କର୍କଟ ରୋଗର ଚିକିତ୍ସା କ୍ଷେତ୍ରରେ ବୃଦ୍ଧି ପାଉଥିବା ଖର୍ଚ୍ଚକୁ ପୂରଣ କରିବାରେ ବିଶ୍ୱ ବୋଝରେ ଦବିଥିବା ସ୍ୱାସ୍ଥ୍ୟ ପ୍ରଣାଳୀ ସମ୍ପୂର୍ଣ୍ଣ ଭାବେ ହ୍ରାସ ହୋଇପାରିବ ନାହିଁ ।


    ଭାରତ-ୟୁକେ କର୍କଟ ଗବେଷଣା ପଦକ୍ଷେପ ଶ୍ରେଷ୍ଠ ଗବେଷକ , ବୈଜ୍ଞାନିକ , ସ୍ୱାସ୍ଥ୍ୟସେବା ସଙ୍ଗଠନ ତଥା ସଂସ୍ଥାନମାନଙ୍କୁ ପରସ୍ପର ସହିତ ଜଡିତ ହେବାରେ ସହଯୋଗ ପାଇଁ ରୂପରେଖ ପ୍ରସ୍ତୁତ କରିଛନ୍ତି , ଯାହାଫଳରେ କି କର୍କଟ ଚିକିତ୍ସା ପାଇଁ ଉଚ୍ଚମୂଲ୍ୟ ଏବଂ କମ ନିବେଶର ବହୁ ବିଷୟକ ଗବେଷଣା ମଞ୍ଚ ପ୍ରସ୍ତୁତ ହୋଇପାରିବ । ଏହି ପଦକ୍ଷେପ ମାଧ୍ୟମରେ ଡକ୍ଟୋରେଟ , ଡକ୍ଟୋରେଟ ପରବର୍ତ୍ତୀସ୍ତରର ଗବେଷକ ଏବଂ ପ୍ରାରମ୍ଭିକ କ୍ୟାରିଅରର ବୈଜ୍ଞାନିକମାନଙ୍କ ସଂଖ୍ୟାରେ ବୃଦ୍ଧି ହେବ । ଏପରି କ୍ଷେତ୍ରରେ ଗବେଷକମାନଙ୍କୁ କେବଳ ଅତ୍ୟାଧୁନିକ ବୈଷୟିକ ଜ୍ଞାନକୌଶଳରେ ପ୍ରଶିକ୍ଷିତ କରାଯିବ ନାହିଁ , ବରଂ ସେମାନଙ୍କୁ ଆବଶ୍ୟକ ନେତୃତ୍ୱ ଏବଂ ପ୍ରକଳ୍ପ ପରିଚାଳନା କୌଶଳରେ ପ୍ରଶିକ୍ଷିତ କରାଯିବ , ଯାହାଫଳରେ କି ସେମାନଙ୍କୁ ଏକାଡେମୀ କ୍ଷେତ୍ର ଏବଂ ସମ୍ବନ୍ଧିତ ବାୟୋ-ଫାର୍ମା ଉଦ୍ୟୋଗରେ ନିଶ୍ଚିତ ଅବଧିର ଗବେଷଣା କାର୍ଯ୍ୟ ପ୍ରାପ୍ତ କରିବାରେ ସହାୟତା ମିଳିବ ।


    *******************

    
    
    (Release ID: 1568489) Visitor Counter : 1