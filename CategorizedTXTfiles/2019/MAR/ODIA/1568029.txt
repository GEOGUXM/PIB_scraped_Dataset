      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତ ନିର୍ମାଣ ପ୍ରଯୁକ୍ତି ସମ୍ମିଳନୀ 2019 ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 02 MAR 2019 6:44PM by PIB Bhubaneshwar


    ଏଠାରେ ଆଜି ଉପସ୍ଥିତ ସମସ୍ତଙ୍କୁ ମୋର ଶୁଭେଚ୍ଛା । ପ୍ରତ୍ୟେକ ଭାରତୀୟଙ୍କୁ ବାସଗୃହ ଆବଣ୍ଟନର ଐତିହାସିକ ପଦକ୍ଷେପ କ୍ଷେତ୍ରରେ ଆପଣମାନେ ଜଣେ ଜଣେ ପ୍ରମୁଖ ଅଂଶୀଦାର ।


    ଗୋଟିଏ ମାସରେ ଦ୍ୱିତୀୟ ଥର ପାଇଁ ମୋତେ ବାସଗୃହ କ୍ଷେତ୍ରର ଲୋକମାନଙ୍କ ସହିତ ମତ ବିନିମୟ କରିବାର ସୁଯୋଗ ମିଳିଛି । ଏବଂ ଏହା ଆମର ସେହି ପ୍ରତିଶ୍ରୁତିକୁ ଦର୍ଶାଉଛି ଯେ ମଧ୍ୟମ ବର୍ଗର ଲୋକମାନଙ୍କର ବାସଗୃହର ସ୍ୱପ୍ନକୁ ପୂରା କରିବା ପାଇଁ ଆମେ କେତେ ଯତ୍ନବାନ ଏବଂ ଏହା ମୁଁ ଦେଖିପାରୁଛି ଯେ ଅନେକ ବନ୍ଧୁ ଅଛନ୍ତି ଯିଏକି କ୍ରେଡାଇର କାର୍ଯ୍ୟକ୍ରମରେ ମଧ୍ୟ ଉପସ୍ଥିତ ଥିଲେ ।


    ବନ୍ଧୁଗଣ , ତାଳକଟୋରା ଷ୍ଟାଡିୟମଠାରେ ମୁଁ ମୋ ଦେଶର ବାସଗୃହ କ୍ଷେତ୍ର ସହ ଜଡିତ ଥିବା ଯୁବ ବନ୍ଧୁମାନଙ୍କୁ କହିଥିଲି ଯେ ସେମାନେ ବାସଗୃହ କ୍ଷେତ୍ରକୁ ନୂତନ ଭାରତର ଇନ୍ଧନ ଏବଂ ଆବଶ୍ୟକତା ଭାବେ ଆଗେଇ ନିଅନ୍ତୁ । ସେଥିପାଇଁ ଦେଶ ଏବଂ ଦୁନିଆରେ ଯେଉଁ ନିର୍ମାଣ ଏବଂ ବାସଗୃହ ସମ୍ବନ୍ଧୀତ ନୂତନ ଜ୍ଞାନ କୌଶଳ ଉପଲବ୍ଧ ତାହାକୁ କାର୍ଯ୍ୟକାରୀ କରନ୍ତୁ । ଆପଣମାନଙ୍କ ସାହାଯ୍ୟ ଯୋଗୁ ଆମ ସରକାର ପ୍ରତ୍ୟେକ ସୋପାନରେ ଆପଣମାନଙ୍କ ସହିତ ରହିବା ପାଇଁ ପ୍ରସ୍ତୁତ , ଆପଣମାନଙ୍କ ସହିତ ଅଗ୍ରସର ହେବାକୁ ପ୍ରସ୍ତୁତ , ଦୁଇ ପାଦ ଆଗକୁ ଯିବା ପାଇଁ ମଧ୍ୟ ପ୍ରସ୍ତୁତ ଏବଂ ଏହାର ସବୁଠାରୁ ବଡ ପ୍ରମାଣ ହେଉଛି ନିର୍ମାଣ ଜ୍ଞାନ କୌଶଳ ସହ ଜଡିତ ଥିବା ଏହି ସମ୍ମିଳନୀ ।


    ଦ୍ୱିତୀୟ ଥର ପାଇଁ ମୁଁ ବାସଗୃହ କ୍ଷେତ୍ର ସହିତ ଜଡିତ ଥିବା ଲୋକମାନଙ୍କ ସହିତ ମତ ବିନିମୟ କରୁଛି । ଆପଣମାନଙ୍କ ସହିତ ସରକାର ନିଜକୁ ଜଡିତ କରିବା , ଆପଣମାନଙ୍କର ଉତ୍ତମ କାର୍ଯ୍ୟ ବିଷୟରେ ଜାଣିବା ପାଇଁ , ଆପଣମାନଙ୍କ ପରାମର୍ଶକୁ ବୁଝିବାକୁ ଏବଂ ବାସଗୃହ କ୍ଷେତ୍ର ଭଳି ଏକ ଉଦୀୟମାନ କ୍ଷେତ୍ରରେ କାର୍ଯ୍ୟ କରିବା ଆଦି ସରକାରଙ୍କର ଆଗ୍ରହକୁ ଦର୍ଶାଉଛି । ଏହା ବାସଗୃହ ଭଳି ଏକ ସୁଦୃଢ କ୍ଷେତ୍ର ପାଇଁ ପ୍ରତିଶ୍ରୁତିବଦ୍ଧତା ଏବଂ ଦେଶର ଦରିଦ୍ରରୁ ଦରିଦ୍ରତମ ଲୋକମାନଙ୍କୁ ଏହା ଦ୍ୱାରା ଲାଭାନ୍ୱିତ କରିବାର ଆଗ୍ରହକୁ ଦର୍ଶାଉଛି । ଏହି ସମ୍ମିଳନୀରେ ଅଂଶଗ୍ରହଣ କରିଥିବା ସଦସ୍ୟମାନେ ବାସଗୃହ କ୍ଷେତ୍ର ପାଇଁ ନିଜର ନବୀକରଣ ଜ୍ଞାନ କୌଶଳର ପ୍ରଦର୍ଶନ କରିବେ କିମ୍ବା ଏଠାରେ ପ୍ରଦର୍ଶୀତ ନୂତନ ଜ୍ଞାନ କୌଶଳରୁ ଶିକ୍ଷାଲାଭ କରିବେ ବୋଲି ମୋର ଆଶା ଯାହାକି ଅତ୍ୟନ୍ତ ଗୁରୁତ୍ୱପୂର୍ଣ୍ଣ ।


    ବନ୍ଧୁଗଣ , ଆଜିର ଏହି ସମ୍ମିଳନୀ ଅବା ଗ୍ଲୋବାଲ ହାଉସିଂ ଜ୍ଞାନ କୌଶଳ ଆହ୍ୱାନର ଆବଶ୍ୟକତା ଏଥିପାଇଁ ଅନୁଭୂତ ହେଉଛି କାରଣ ଦେଶରେ ସହରଗୁଡିକର ଦୃତ ବିସ୍ତାର ଏବଂ ବିକାଶ ହେଉଛି । ଭାରତ ସେହି ଦେଶମାନଙ୍କ ମଧ୍ୟରୁ ଅନ୍ୟତମ ଯେଉଁଠାରେ ଦୃତ ଗତିରେ ସହରୀକରଣ କାର୍ଯ୍ୟ କରାଯାଉଛି । ଦୃତ ଗତିରେ ବିକଶିତ ହେଉଥିବା ସହରୀକରଣ ଯୋଗୁ ନୂତନ ବାସଗୃହର ଆବଶ୍ୟକତା ମଧ୍ୟ ସେହି ଅନୁଯାୟୀ ଅନୁଭୂତ ହେଉଛି ।


    ବନ୍ଧୁଗଣ , ଆମ ସରକାର ହାଉସିଂ କ୍ଷେତ୍ରର ପରିଭାଷାରେ ପରିବର୍ତ୍ତନ କରିବା ପାଇଁ ସାତଟି ଫ୍ଲାଗସିପ ମିଶନ ଉପରେ ଏକସଙ୍ଗେ କାର୍ଯ୍ୟ କରୁଛି । ସ୍ୱଚ୍ଛ ଭାରତ ଅଭିଯାନ , ପ୍ରଧାନମନ୍ତ୍ରୀ ଆବାସ ଯୋଜନା , ଦୀନଦୟାଲ ଅନ୍ତ୍ୟୋଦୟ ଯୋଜନା , ନ୍ୟାସନାଲ ଅର୍ବାନ ଲାଇଭଲିହୁଡ ମିଶନ , HRIDAY ଏବଂ AMRUT ଭଳି ଗୁରୁତ୍ୱପୂର୍ଣ୍ଣ କାର୍ଯ୍ୟକ୍ରମ ଲାଗୁ କରାଯାଇଛି । ଏହାସହିତ ସହରଗୁଡିକରେ ଯାତାୟାତରେ ପରିବର୍ତ୍ତନ ଏବଂ ସ୍ମାର୍ଟ ସହର ଭଳି ଯୋଜନାଗୁଡିକ ମଧ୍ୟ ଜାରୀ ରହିଛି । ଏହାକୁ ଦୃଷ୍ଟିରେ ରଖି ଆଜି ଆମ ସମ୍ମୁଖରେ ବିଭିନ୍ନ ଭୌଗୋଳିକ ସ୍ଥିତି ଅନୁସାରେ ବାସଗୃହ ନିର୍ମାଣ ଏକ ଆହ୍ୱାନ ।


    ବନ୍ଧୁଗଣ , ଏହି ଆହ୍ୱାନଗୁଡିକୁ ଦୃଷ୍ଟିରେ ରଖି ଆମ ସରକାର ନିର୍ମାଣ କ୍ଷେତ୍ର ପାଇଁ ସାମଗ୍ରିକ ଭାବେ କାର୍ଯ୍ୟ କରୁଛି । ବାସଗୃହ ନିର୍ମାଣକାରୀ ଏବଂ ବାସଗୃହ କ୍ରୟ କରୁଥିବା ଉପଭୋକ୍ତା , ଦୁଇଜଣଙ୍କ ପାଇଁ ହେଉଥିବା ସମସ୍ୟାକୁ ଦୃଷ୍ଟିରେ ରଖି ଆମେ ନିଷ୍ପତ୍ତି ନେଇଥିଲୁ । କମ ମୂଲ୍ୟରେ ବାସଗୃହ ଯୋଗାଇ ଦେବା ଉପରେ ଆମେ ଅଧିକ ଦୃଷ୍ଟି ଦେଇଥିଲୁ । ଦ୍ୱିତୀୟତଃ , ବାସଗୃହ କ୍ଷେତ୍ର ସମ୍ବନ୍ଧିତ ଆଇନଗୁଡିକୁ ପରିବର୍ତ୍ତନ କରିଥିଲୁ । ତୃତୀୟତଃ , ଆମେ ଦକ୍ଷତା ବିକାଶ ଉପରେ କାର୍ଯ୍ୟ କରିଥିଲୁ ଏବଂ ଚତୁର୍ଥରେ , ଏହିସବୁ ସହିତ ଆମେ ବାସଗୃହ କ୍ଷେତ୍ରରେ ଜ୍ଞାନ କୌଶଳରେ ମଧ୍ୟ ଉନ୍ନତି ଆଣିବା ଉପରେ ଦୃଷ୍ଟି ଦେଇଥିଲୁ । ଆଜିର ଏହି କାର୍ଯ୍ୟକ୍ରମ ମଧ୍ୟ ତାହାର ଏକ ଅଂଶବିଶେଷ । ଏବଂ ମୋର ମନେଅଛି ଯେ ପ୍ରଗତିର ଏକ ବୈଠକରେ , ବୋଧହୁଏ ଆପଣମାନଙ୍କୁ ଜଣାଥିବ ଯେ ମୋର ପ୍ରଗତି ବୈଠକରେ କଣ ହୋଇଥାଏ , ସେଥିପାଇଁ ମୁଁ ସେ ବିଷୟରେ ବିସ୍ତୃତ ଭାବେ ବର୍ଣ୍ଣନା କରୁନାହିଁ । ଏବଂ ପ୍ରଗତିର ଏକ ବୈଠକରେ ମୁଁ ମନ୍ତ୍ରଣାଳୟଗୁଡିକୁ ବୈଶ୍ୱିକ ଆହ୍ୱାନ ବ୍ୟବସ୍ଥାକୁ ଆପଣାଇବା ପାଇଁ ମତ ଦେଇଥିଲି ।


    ବନ୍ଧୁଗଣ , ଗୋଟିଏ ଘରର କେବଳ ଚାରୋଟି କାନ୍ଥ ନ ଥାଏ । ଏହା ହେଉଛି ସେହି ସ୍ଥାନ ଯେଉଁଠି ସ୍ୱପ୍ନ ଦେଖିବାର ଶକ୍ତି ମିଳେ ଏବଂ ସେହି ସ୍ୱପ୍ନକୁ ସାକାର କରିବା ପାଇଁ ଆକାଂକ୍ଷା ବୃଦ୍ଧି ପାଏ । ବାସଗୃହ ହେଉଛି ସମ୍ମାନ ଏବଂ ସୁରକ୍ଷାର ପ୍ରତୀକ । ଆମ ଭଳି ରାଷ୍ଟ୍ରରେ ଅନେକ ଲୋକଙ୍କର ବାସଗୃହ ନଥିବା କଥା ମୋତେ ସର୍ବଦା ମର୍ମାହତ ଏବଂ ଦୁଃଖିତ କରିଥାଏ । ଏହି ସ୍ଥିତିର ସମାଧାନ ପ୍ରଧାନମନ୍ତ୍ରୀ ଆବାସ ଯୋଜନା ଜରିଆରେ କରିବା ପାଇଁ ଆମେ କାର୍ଯ୍ୟରତ । 2022 ସୁଦ୍ଧା ସମସ୍ତ ଭାରତୀୟଙ୍କ ପାଖରେ ଗୋଟିଏ ପକ୍କା ଘର ଥିବା ସ୍ୱପ୍ନ ମୋର ରହିଛି । ଏବଂ ଆମ ଶାସନକାଳ ମଧ୍ୟରେ 1.3 କୋଟିରୁ ଉର୍ଦ୍ଧ୍ଵ ଗୃହ ନିର୍ମାଣ କରାଯାଇଛି । ଏହାର ପରିମାପକ ପାଇଁ ଆପଣମାନେ ଜାଣିବା ଦରକାର ଯେ ପୂର୍ବ ସରକାର କେବଳ 25 ଲକ୍ଷ ବାସଗୃହ ନିର୍ମାଣ କରିଥିଲେ । ସଂଖ୍ୟା ହିଁ ସମସ୍ତ କଥା ବଖାଣୁଛି । ଆମେ ନିର୍ମାଣ କରୁଥିବା ବାସଗୃହରେ ପାନୀୟ ଜଳ ସଂଯୋଗ , ବିଦ୍ୟୁତ ସଂଯୋଗ , ଉଜ୍ଜ୍ୱଳା ସଂଯୋଗ ଏବଂ ଅନ୍ୟ ସୁବିଧା ଗୁଡିକୁ ସୁନିଶ୍ଚିତ କରାଉଛୁ । ବିଗତ ସାଢେ ଚାରି ବର୍ଷ ମଧ୍ୟରେ ଗୃହ ନିର୍ମାଣ ଏବଂ ବାସଗୃହ ପାଇଁ ସ୍ଥାନରେ ମଧ୍ୟ ବିକାଶ କରାଯାଇଛି । କିନ୍ତୁ , ଆହୁରି ଅନେକ କିଛି କରିବାର ଅଛି , ସେଥିପାଇଁ ମୁଁ ବେସରକାରୀ କ୍ଷେତ୍ରର ସହଯୋଗ ଲୋଡିଛି । ଆସନ୍ତୁ ମିଳିମିଶି କାର୍ଯ୍ୟ କରିବା , ଆମ ଦକ୍ଷତା ବୃଦ୍ଧି କରିବା ଏବଂ ଦରିଦ୍ରରୁ ଅତି ଦରିଦ୍ର ଲୋକଙ୍କୁ ସାହାଯ୍ୟ କରିବା ପାଇଁ କିଛି କରିବା ।


    ବନ୍ଧୁଗଣ , ଆମ ଦେଶରେ ଯେଉଁଭଳି ଭାବେ ଗରିବ ଏବଂ ନିମ୍ନ ମଧ୍ୟବିତ୍ତ ବର୍ଗର ଲୋକମାନଙ୍କ ପାଇଁ ବାସଗୃହର ସ୍ୱପ୍ନ ଦୂରେଇ ଦୂରେଇ ଯାଉଥିଲା , ତାହା ଠିକ ନ ଥିଲା । ଏହି ସ୍ଥିତିରେ ପରିବର୍ତ୍ତନ ଆଣିବା ପାଇଁ ଅନେକ ସ୍ତରରେ ଏକାସଙ୍ଗେ କାର୍ଯ୍ୟ କରାଯାଇଥିଲା । ଆମେ ପ୍ରଚେଷ୍ଟା କରିଥିଲୁ ଯେ ଗରିବ ଏବଂ ସାଧାରଣ ମଧ୍ୟବିତ୍ତ ପରିବାରକୁ ବାସଗୃହ କ୍ରୟ କରିବାରେ ଯେଉଁ ସମସ୍ୟା ହେଉଛି , ତାଙ୍କର ଯାହା ମଧ୍ୟ ଚିନ୍ତା ରହିଛି , ତାହାର ଗୋଟିଏ ଗୋଟିଏ କରି ସମାଧାନ କରାଯାଉ । ଆଜି ଆମ ସରକାରଙ୍କ ପ୍ରଚେଷ୍ଟା ଯୋଗୁ ବାସଗୃହ ଋଣ ଉପରେ ସୁଧ ହାର ପୂର୍ବ ଅପେକ୍ଷା କମ କରାଯାଇଛି । ପ୍ରଧାନମନ୍ତ୍ରୀ ଆବାସ ଯୋଜନା ଅଧିନରେ ସରକାର ଅନେକ ସୁବିଧା ପ୍ରଦାନ କରୁଛନ୍ତି ଏବଂ ଏହାପରେ ମଧ୍ୟ ଲୋକମାନେ 5 ରୁ 6 ଲକ୍ଷ ଟଙ୍କା ପର୍ଯ୍ୟନ୍ତ ସଞ୍ଚୟ କରୁଥିବା ଅନୁମାନ କରାଯାଉଛି । ଯଦି କେହି 19-20 ଲକ୍ଷ ଟଙ୍କାର ଋଣ 20 ବର୍ଷ ପର୍ଯ୍ୟନ୍ତ ନେଇଥିବେ ତେବେ ସରକାରଙ୍କ ଯୋଜନାଗୁଡିକ ପାଇଁ ତାହାର 5-6 ଲକ୍ଷ ଟଙ୍କା ସିଧାସଳଖ ଭାବେ ସଞ୍ଚୟ ହେବା ନିଶ୍ଚିତ ।


    ବନ୍ଧୁଗଣ , ଆମ ସରକାର ଇନକମ ଟ୍ୟାକ୍ସ ଏବଂ ଇନଡାଇରେକ୍ଟ ଟ୍ୟାକ୍ସ ସହ ଜଡିତ ନିୟମଗୁଡିକରେ ମଧ୍ୟ ପରିବର୍ତ୍ତନ କରିଛନ୍ତି ଏବଂ ଏହା ଏଥିପାଇଁ କରାଯାଇଛି ଯେ ଗରିବ ଏବଂ ମଧ୍ୟମ ବର୍ଗଙ୍କ ପାଖରେ ଘର କ୍ରୟ କରିବା ପାଇଁ ଅଧିକ ଅର୍ଥ ସଞ୍ଚୟ ହେଉ ଏବଂ ଘରର ମୂଲ୍ୟ ମଧ୍ୟ କମ ହେଉ । କିଛି ଦିନ ପୂର୍ବେ ଏହି ଦୁଇଟି ଗୁରୁତ୍ୱପୂର୍ଣ୍ଣ ନିଷ୍ପତ୍ତି ସରକାର ଏବଂ ଜିଏସଟି ପରିଷଦ ନେଇଥିଲେ । ଇନକମ ଟ୍ୟାକ୍ସ କୁହାଗଲେ 5 ଲକ୍ଷ ଟଙ୍କା ପର୍ଯ୍ୟନ୍ତ ଟ୍ୟାକ୍ସେବୁଲ ଇନକମ ଉପରେ ଟ୍ୟାକ୍ସ ଜିରୋ କରାଯାଇଛି । ଏହାବ୍ୟତୀତ ଏବେ ଦୁଇଟି ଘରର ଅନୁମାନ ଭଡା ଉପରେ କୌଣସି ଇନକମ ଟ୍ୟାକ୍ସ ଦେବାକୁ ପଡିବ ନାହିଁ । ଏହିଭଳି କ୍ୟାପିଟାଲ ଟ୍ୟାକ୍ସରୁ ଏବେ ଗୋଟିଏ ବଦଳରେ ଦୁଇଟି ଘର ପାଇଁ ମିଳିବ । ଏହି ତମାମ ପ୍ରଚେଷ୍ଟା ମଧ୍ୟମ ବର୍ଗକୁ ନୂତନ ଘର କ୍ରୟ କରିବା ପାଇଁ ପ୍ରୋତ୍ସାହିତ କରିବ । ଯାହାର ସିଧାସଳଖ ଲାଭ ଆପଣଙ୍କ ବ୍ୟବସାୟରେ ହେବା ସୁନିଶ୍ଚିତ । ଏହି କଥାରେ ତାଳି ତ ବଜାଇ ପାରିବେ ।


    ବନ୍ଧୁଗଣ , ଜିଏସଟି ମଧ୍ୟ ରିଅଲ ଇଷ୍ଟେଟ ବ୍ୟବସାୟକୁ ଡେଭେଲପର୍ସ ଏବଂ ଗ୍ରାହକ , ଦୁଇଜଣଙ୍କ ପାଇଁ ସରଳ କରାଯାଇଛି । କିଛି ଦିନ ପୂର୍ବେ ନିର୍ମାଣ କ୍ଷେତ୍ର ଉପରେ ଜିଏସଟିକୁ ବହୁତ କମ କରାଯାଇଛି । ଆଫୋଡେବଲ ହାଉସିଂ ଉପରେ ଜିଏସଟି 8 ପ୍ରତିଶତରୁ ହ୍ରାସ କରି 1 ପ୍ରତିଶତ କରାଯାଇଥିଲାବେଳେ ନିର୍ମାଣାଧୀନ ହାଉସିଂ ପ୍ରକଳ୍ପ ଉପରେ ଜିଏସଟି 12 ପ୍ରତିଶତରୁ ହ୍ରାସ କରି 5 ପ୍ରତିଶତ କରାଯାଇଛି । ମଧ୍ୟମ ବର୍ଗଙ୍କ ପାଇଁ ନିର୍ମାଣାଧୀନ ବାସଗୃହ ପ୍ରକଳ୍ପଗୁଡିକରେ ଫଣ୍ଡିଙ୍ଗ ସମସ୍ୟା ନ ହେଉ ସେଥିପାଇଁ ଆଫୋଡେବଲ ହାଉସିଂ ଫଣ୍ଡ ମଧ୍ୟ କରାଯାଇଛି ।


    ବନ୍ଧୁଗଣ , ଅଧିକ ବାସଗୃହ ଏବଂ ଉତ୍ତମ ଘର ନିର୍ମାଣ ପାଇଁ , ଆମକୁ ବାସଗୃହ କ୍ଷେତ୍ରରେ କାର୍ଯ୍ୟରତ ଲୋକମାନଙ୍କର ମତାମତ ପ୍ରତି ମଧ୍ୟ ସମ୍ବେଦନଶୀଳ ରହିବାକୁ ହେବ ଏବଂ ଆମେ ତାହାହିଁ କରୁଛୁ । ଆମେ ବାସଗୃହ କ୍ଷେତ୍ରକୁ ମଜବୁତ କରିବା ସହିତ ସଂସ୍କାର ଆଣିବା ପାଇଁ କାର୍ଯ୍ୟ କରୁଛୁ । RERA ଆକ୍ଟ ଦ୍ୱାରା ଡେଭେଲପର୍ସଙ୍କ ଉପରେ ଉପଭୋକ୍ତାମାନଙ୍କର ବିଶ୍ୱାସରେ ସଂସ୍କାର ଅଣାଯାଇପାରିଛି ଏବଂ ରିଅଲ ଇଷ୍ଟେଟ କ୍ଷେତ୍ରରେ ପାରଦର୍ଶିତା ଅଣାଯାଇପାରିଲା , ଯାହା ନିର୍ମାଣ ପରମିଟରେ ସଂସ୍କାର ଦ୍ୱାରା ବିଶ୍ୱ ବ୍ୟାଙ୍କର ଇଜ ଅଫ ଡୁଇଙ୍ଗ ବିଜନେସ ଇନଡେକ୍ସରେ ଆମର ଗୁରୁତ୍ୱପୂର୍ଣ୍ଣ ସଂସ୍କାର ଅଣାଯାଇପାରିଲା , ଯେଉଁଥିରେ ଭାରତ 181ତମ ରାଙ୍କରୁ 52 ତମ ସ୍ଥାନରେ ପହଞ୍ଚିପାରିଲା ।


    ବନ୍ଧୁଗଣ , ସରକାରଙ୍କ ନୀତିଗୁଡିକ ଯୋଗୁ ଆପଣଙ୍କୁ ଆହୁରି ଏକ ସହଯୋଗ ମିଳିବାକୁ ଯାଉଛି । ଖାସକରି ଗ୍ରାମୀଣ ଅଞ୍ଚଳରେ ମାନବ ସମ୍ବଳର ଏକ ବଡ ଗ୍ରୁପ ବିକଶିତ ହୋଇଛି ଯେଉଁମାନେ ବାସଗୃହ ନିର୍ମାଣର ଜ୍ଞାନ କୌଶଳ ବିଷୟରେ ଜାଣିଛନ୍ତି , ପ୍ରଶିକ୍ଷଣ ପ୍ରାପ୍ତ କରିଛନ୍ତି ମଧ୍ୟ । ଆମ ସରକାର ଏହି କ୍ଷେତ୍ରରେ ମହିଳାମାନଙ୍କୁ ପ୍ରଶିକ୍ଷଣ ପ୍ରଦାନ ପାଇଁ ମଧ୍ୟ ଏକ ଅଭିଯାନ ଜାରି ରଖିଛି । ଏହି ପ୍ରଶିକ୍ଷଣ ପରେ ହଜାର ହଜାର ମହିଳାମାନେ ରାଣୀ ମିସ୍ତ୍ରୀ ଭାବେ କାର୍ଯ୍ୟ କରୁଛନ୍ତି ।


    ଆମ ପ୍ରଚେଷ୍ଟା ରହିଛି ଯେ ଏହି କ୍ଷେତ୍ରରେ ଯୁବଗୋଷ୍ଠୀଙ୍କର ଜ୍ଞାନ କୌଶଳ ଦକ୍ଷତାରେ ବୃଦ୍ଧି କରି ସେମାନଙ୍କୁ ମାର୍କେଟ ରେଡୀ କରାଯାଉ , ଯାହାଦ୍ୱାରା ଆପଣଙ୍କ ଭଳି ଉଦ୍ୟୋଗୀମାନଙ୍କୁ ଲାଭ ମିଳିବ ଏବଂ ଯୁବ ସାଥୀମାନଙ୍କୁ ମଧ୍ୟ ଅଧିକରୁ ରୋଜଗାରର ସୁଯୋଗ ଉପଲବ୍ଧ ହେଉ । ଏହାବ୍ୟତୀତ ଦୃତ ଗତିରେ ପରିବର୍ତ୍ତିତ ଜ୍ଞାନ କୌଶଳ ଆଧାରରେ ଆମ ଇଂଜିନିୟରିଂ ଏବଂ ଟେକ୍ନୋଲୋଜି ସହ ଜଡିତ ପାଠ୍ୟକ୍ରମରେ ମଧ୍ୟ ପରିବର୍ତ୍ତନ ହେଉ , ଏହି ଦିଗରେ ମଧ୍ୟ କାର୍ଯ୍ୟ କରାଯାଉଛି । ଏହାବ୍ୟତୀତ ଷ୍ଟାର୍ଟ ଅପ ଏବଂ ଯୁବ ଉଦ୍ୟୋଗୀମାନଙ୍କ ପାଇଁ ମଧ୍ୟ ଏହି କ୍ଷେତ୍ର ଏକ ନୂତନ ବିକଳ୍ପ ଭାବେ ଉଭା ହୋଇଛି ।


    ବନ୍ଧୁଗଣ , ଭାରତରେ ନିର୍ମାଣ ଆପ୍ରୋଚରେ ଆମେ ଆହୁରି ଏକ ପରିବର୍ତ୍ତନ କରିଛୁ । ଏବେ ସଡକ ହେଉ , ରେସିଡେନ୍ସିଆଲ ଆପାର୍ଟମେଣ୍ଟ ଅବା କମର୍ସିଆଲ ବିଲଡିଂ , ଇକୋ ଫ୍ରେଣ୍ଡଲୀ , ପ୍ରାକୃତିକ ବିପର୍ଯ୍ୟୟ ସୁରକ୍ଷିତ ଏବଂ Energy-Efficient ନିର୍ମାଣକୁ ପ୍ରୋତ୍ସାହିତ କରାଯାଉଛି । ସେଥିପାଇଁ Local Innovation ର ଆବଶ୍ୟକତା ରହିଛି ଯେଉଁଥିରେ ଆମ ଯୁବ ବନ୍ଧୁମାନେ ଲାଗି ପଡିଛନ୍ତି ।


    ବନ୍ଧୁଗଣ , ଆପଣମାନଙ୍କୁ ଜାଣି ଖୁସି ଲାଗିବ ଯେ ଆଶା ଇଣ୍ଡିଆ ଅବା Affordable Sustainable Housing Accelerator ଏହିଭଳି ନବୀକରଣକୁ ବଜାର ହିସାବରେ ପ୍ରସ୍ତୁତ କରିବାରେ ଲାଗିଛନ୍ତି । ଆଶା GHTC-India ର ଏହା ଏକ ଅଂଶବିଶେଷ । ଏଥିରେ ମୁମ୍ବାଇ , ମାଡ୍ରାସ , ଖଡଗପୁର ଏବଂ ରୁରକୀ ଆଇଆଇଟିରେ କାର୍ଯ୍ୟ କରୁଥିବା ଚାରୋଟି ଇକ୍ୟୁବେସନ କେନ୍ଦ୍ରରେ ଯୁବ ଉଦ୍ୟୋଗୀ ଏବଂ ଷ୍ଟାର୍ଟ ଅପ ଇକୋ-ସିଷ୍ଟମର ଉପାୟକୁ ବଜାର ହିସାବରେ ଉପଯୋଗୀ କରିବା ଉପରେ ଦୃତ ଗତିରେ କାର୍ଯ୍ୟ ଚାଲିଛି ।


    ବନ୍ଧୁଗଣ , ମୋତେ ଏହା ଜାଣି ଅତ୍ୟନ୍ତ ଖୁସି ଲାଗୁଛି ଯେ ଏହିଭଳି ଇନୋଭେସନ , ଜ୍ଞାନ କୌଶଳ ଏବଂ ଇଂଜିନିୟରିଂ ଉପରେ କାର୍ଯ୍ୟ କରୁଥିବା କିଛି ବିଦ୍ୟାର୍ଥୀ ଏଠାରେ ମଧ୍ୟ ଉପସ୍ଥିତ ଅଛନ୍ତି । ଏଠାରେ ହେଉଥିବା ଆଲୋଚନାକୁ National Knowledge Network (NKN) ରେ ଉପଲବ୍ଧ କରାଯିବ , ଯାହାଦ୍ୱାରା ଦେଶର ଶିକ୍ଷା ସଂସ୍ଥାନଗୁଡିକ ଏହାର ଲାଭ ଉଠାଇ ପାରିବେ । ଏଠାରେ ଯେଉଁ ଆହ୍ୱାନଗୁଡିକ ଉପରେ ଆଲୋଚନା ହେବ ସେଗୁଡିକୁ ସମାଧାନ ପାଇଁ ଏହି ନେଟୱାର୍କ ଜରିଆରେ ଶିକ୍ଷା ପ୍ରତିଷ୍ଠାନକୁ ମଧ୍ୟ ସୁଯୋଗ ପ୍ରଦାନ କରାଯିବ ।


    ଆପଣମାନେ ସମସ୍ତେ ହାଉସିଂ ଜ୍ଞାନ କୌଶଳକୁ ନେଇ ଭାରତରେ ଦେଖାଦେଉଥିବା ଏହି ଅଦ୍ଭୁତ ପ୍ରଚେଷ୍ଟାର ଅଂଶ ହୋଇପାରନ୍ତୁ , ସେଥିପାଇଁ ଲାଇଟ ହାଉସ ପ୍ରକଳ୍ପ ଆରମ୍ଭ କରାଯାଉଛି । ଗୁଜୁରାଟ , ଝାଡଖଣ୍ଡ , ମଧ୍ୟପ୍ରଦେଶ , ତାମିଲନାଡୁ , ତ୍ରିପୁରା ଏବଂ ଉତ୍ତର ପ୍ରଦେଶରେ ଆରମ୍ଭ ହେଉଥିବା ଏହି ପ୍ରକଳ୍ପରେ ନିର୍ମାଣର ନୂତନ ଜ୍ଞାନ କୌଶଳର ପ୍ରଦର୍ଶନ କରିପାରିବୁ । ଏହା ଆପଣଙ୍କ ପାଇଁ Live Laboratories । ଏଠାରେ ଆପଣ ୱେବକାଷ୍ଟ ଡେମୋ ଭଳି ଜ୍ଞାନ କୌଶଳ ଜରିଆରେ ଦେଶର ଯୁବ ପ୍ରୋଫେସନାଲଙ୍କ ସହିତ ମତ ବିନିମୟ କରିପାରିବେ ।


    ବନ୍ଧୁଗଣ , GHTC-India ଏକ ଏଭଳି ପ୍ଲାଟଫର୍ମ ଯାହା ଜରିଆରେ ଭାରତର ନିର୍ମାଣ କ୍ଷେତ୍ର ଇକୋ ସିଷ୍ଟମ ଅନ୍ତର୍ଜାତୀୟ ସ୍ତରର ହୋଇପାରିବ । ଏହା ଜରିଆରେ ଆମର ଆହ୍ୱାନର ବୈଶ୍ୱିକ ସମାଧାନ ଆମକୁ ମିଳିପାରିବ । ଆପଣମାନଙ୍କ ଉତ୍ସାହକୁ ଦୃଷ୍ଟିରେ ରଖି ମୁଁ କହିପାରିବି ଯେ ଏହା ନିର୍ମାଣ କ୍ରାନ୍ତିର ଆରମ୍ଭ ଏବଂ ଏବେ ଆମେ ନିଜ ସହରଗୁଡିକର ନିର୍ମାଣ କ୍ଷେତ୍ରକୁ ବୈଶ୍ୱିକ ସ୍ତର ହିସାବରେ କରିବା କ୍ଷେତ୍ରରେ ଆଗକୁ ଅଗ୍ରସର ହେବାକୁ ଯାଉଛୁ ।


    ବନ୍ଧୁଗଣ , ଏହି ସମ୍ମିଳନୀ ଦ୍ୱାରା ଭାରତକୁ ଲାଭ ମିଳିବା ସହିତ ସମଗ୍ର ଦୁନିଆର ବିଲ୍ଡର , ଆର୍କିଟେକ୍ଟ , ପ୍ଲାନର୍ସ ଏବଂ Global Civil Engineering Firms କୁ ମଧ୍ୟ ଏହାଦ୍ୱାରା ଲାଭ ମିଳିବାକୁ ଯାଉଛି । ଆମେ ପରସ୍ପରଠାରୁ ଅନେକ କିଛି ଶିଖିବାର ଅଛି ।


    ବନ୍ଧୁଗଣ , ନ୍ୟୁ ଇଣ୍ଡିଆର ନୂତନ ବ୍ୟବସାୟିକ ପରିବେଶରେ ଆପଣଙ୍କ ସେକ୍ଟର ପାଇଁ ଅନେକ ସମ୍ଭାବନାଗୁଡିକ ରହିଛି । ଦେଶରେ ନିଓ ମଧ୍ୟ ବର୍ଗର ଦୃତ ଗତିରେ ପ୍ରସାର ହେଉଛି । ଭାରତ ଦୁନିଆର ସେହି ଚୟନିତ ଦେଶଗୁଡିକ ମଧ୍ୟରୁ ଅନ୍ୟତମ ଯେଉଁଠାରେ ଘରର ଆବଶ୍ୟକତା ଦୃତ ଗତିରେ ବୃଦ୍ଧି ପାଉଛି ।


    ଆମେ ଏହି ଆବଶ୍ୟକତାକୁ ପୂରା କରିପାରିବୁ , ନିର୍ମାଣ କ୍ଷେତ୍ରରେ ଆଧୂନିକ ଜ୍ଞାନ କୌଶଳର ଅଧିକରୁ ଅଧିକ ବ୍ୟବହାର ହେଉ , ସେଥିପାଇଁ ଏପ୍ରିଲ 2019ରୁ ମାର୍ଚ୍ଚ 2020 ବର୍ଷକକୁ ନିର୍ମାଣ ଜ୍ଞାନ କୌଶଳ ବର୍ଷ ଭାବେ ଘୋଷଣା ମଧ୍ୟ କରୁଛି ।


    ବନ୍ଧୁଗଣ , ଏଠାରେ ଆଜି ମୋତେ ଏକ ଆଟଲାସର ଲୋକାର୍ପଣ କରିବାର ମଧ୍ୟ ସୁଯୋଗ ମିଳିଛି । ପରିସ୍ଥିତି କିଭଳି ଭାବେ ପରିବର୍ତ୍ତିତ ହୋଇଥାଏ ଆପଣଙ୍କୁ ଆଶ୍ଚର୍ଯ୍ୟ ଲାଗିବ ଯେ ଆମ ଦେଶରେ ପ୍ରାକୃତିକ ବିପର୍ଯ୍ୟୟ ସମ୍ବନ୍ଧୀତ ବିଷୟ କୃଷି ବିଭାଗରେ ହେଉଥିଲା । ଏବଂ ବର୍ଷ ବର୍ଷ ଧରି ତାହା କୃଷି ବିଭାଗର ଅଂଶବିଶେଷ ଥିଲା , କାରଣ ଆମର ଏଠାରେ ପ୍ରାକୃତିକ ବିପର୍ଯ୍ୟୟର ଅର୍ଥ ବନ୍ୟା ଏବଂ ମରୁଡି ପର୍ଯ୍ୟନ୍ତ ଚିନ୍ତାଧାରା ସୀମିତ ଥିଲା ଏବଂ ସେଥିପାଇଁ କୃଷି କ୍ଷେତ୍ରର ଲୋକମାନେ ଏହାର ସମାଧାନ କରନ୍ତୁ , ଗୁଜରାଟରେ 2001ରେ ଭୂମିକମ୍ପ ହେବାପରେ ଏହା ବହୁତ ବଡ ଆହ୍ୱାନ ବୋଲି ଜଣାପଡିଥିଲା ଏବଂ ତାହାପରେ ସେହି ଗୁରୁତ୍ୱପୂର୍ଣ୍ଣ ୟୁନିଟକୁ ସେଠାରୁ ବାହାର କରି ସ୍ୱରାଷ୍ଟ୍ର ମନ୍ତ୍ରଣାଳୟକୁ ପ୍ରଦାନ କରାଯାଇଥିଲା ଯାହା କି ରାଜ୍ୟର ସମନ୍ୱୟ ରକ୍ଷା କରୁଛି । ଏହାପରେ ଗୁଜରାଟରେ 2001ରେ ଭୂମିକମ୍ପ ହୋଇଥିଲା ସେତେବେଳେ ଜଣାଥିଲା ଯେ ଏହିସବୁ ହେବାପରେ କିଛି କରିବା ପୂର୍ବରୁ ଆମକୁ ଏବେ ଦେଶକୁ ଏଥିପାଇଁ ପ୍ରସ୍ତୁତ କରିବାକୁ ହେବ । ଗୁଜରାଟରେ ପ୍ରଥମେ ଜିଲା ସ୍ତରରେ ଏହିଭଳି ପ୍ରାକୃତିକ ବିପର୍ଯ୍ୟୟର ସମ୍ଭାବନା ଥିବା ଅଞ୍ଚଳ ତାହାର ବିଭିନ୍ନ ଉପାୟ । ଜିଲାସ୍ତରରେ ଅଲଗା ଅଲଗା ଜିଲାୱାରୀ ମ୍ୟାପ ଏବଂ ଗ୍ରାମାଞ୍ଚଳ ମ୍ୟାପ ପ୍ରସ୍ତୁତ କରିବାର ପ୍ରଚେଷ୍ଟା ହୋଇଥିଲା । ମୁଁ ଅତ୍ୟନ୍ତ ଖୁସି ଯେ ଆଜି ଭାରତ ସରକାର ସେହି ବିଷୟକୁ ଜୋନ କରି ହିନ୍ଦୁସ୍ତାନର ପ୍ରତ୍ୟେକ କ୍ଷେତ୍ର ଏବଂ ମୁଁ ଚାହୁଁଛି ଯେ ନିର୍ମାଣ ଦୁନିଆ ସହ ଜଡିତ ଯେ କେହି ମଧ୍ୟ ହୁଅନ୍ତୁ କେବଳ ବିଲଡିଂ ନୁହେଁ , କେହି ମଧ୍ୟ ପାଇପ ଲାଇନ ପକାଇବା ପୂର୍ବରୁ ଏହି ଆଟଲାସକୁ ଦୃଷ୍ଟିରେ ରଖି ନିଜ ଯୋଜନା କରନ୍ତୁ । ଏବଂ ମୁଁ ସରକାରଙ୍କୁ ମଧ୍ୟ କହିବି ଯେ ନିଜ ଟେଣ୍ଡର ବ୍ୟବସ୍ଥାରେ ମଧ୍ୟ ଏହାର ରେଫରେନ୍ସ ଆଣିବା ଦରକାର ଯେ ଆପଣ ଏହି ଆଟଲାସକୁ ପଢିଛନ୍ତି । ଯେଉଁଠାରେ ଆପଣ କାମ କରିବାକୁ ଯିବେ ଏହି ଆଟଲାସରେ ଯେଉଁ ବିଷୟରେ କୁହାଯାଇଛି ସେହି କାର୍ଯ୍ୟ କରିବାକୁ ଯାଉଛନ୍ତି । ହିନ୍ଦୁସ୍ତାନର କୌଣସି ବିଭାଗ ରାଜ୍ୟ ସରକାରମାନଙ୍କର ମଧ୍ୟ , ସେତେବେଳେ ଯାଇ ସଂସ୍ଥାଗତ ହେବ । ସେହିଭଳି ଆମେ ଏହି ଆଧାରରେ ସେହିସବୁ ଅଞ୍ଚଳରେ ବିଶ୍ୱବିଦ୍ୟାଳୟ ହେଉ ପ୍ଳାନିଂ ହେଉ ଅବା ଇଂଜିନିୟରିଂ ହେଉ ଅବା ଆର୍କିଟେକ୍ଚର ହେଉ ସେମାନଙ୍କ ପାଇଁ ସିଲାବସ ମଧ୍ୟ ସେହି ଅଞ୍ଚଳର ପ୍ରବଣତାକୁ ଦୃଷ୍ଟିରେ ରଖି କରିବାର ଆବଶ୍ୟକତା ରହିଛି ଯାହାଦ୍ୱାରା ମାନବ ସମ୍ବଳର ବିକାଶ ହୋଇପାରିବ ।


    ଏବଂ ସେଥିପାଇଁ ମୁଁ ଚାହୁଁଛି ଯେ ଆପଣମାନଙ୍କ ଅଞ୍ଚଳରେ ନିଜ ନିଜ କଂପାନୀରେ ମୁଁ ଆପଣ ସମସ୍ତ ବିଶେଷଜ୍ଞମାନେ ଆଟଲାସ ଉପରେ ଦୁଇ ଦୁଇ ଦିନର ୱାର୍କସପ କରିବାର ଆବଶ୍ୟକତା ରହିଛି । ଆଟଲାସ ବୁଝିବା , ତାହା ସଂଲଗ୍ନ ଜିନିଷ ଉପରେ ନଜର ରଖିବା । ଅନେକ ଏଭଳି ଜିନିଷ ଅଛି , ଯାହା ଉପରେ ଆମ ଦେଶର ଧ୍ୟାନ ବହୁତ କମ ଯାଇଥାଏ । ଆପଣମାନେ ନିର୍ମାଣ କ୍ଷେତ୍ରର ଯେତେଜଣ ଏଠାରେ ଉପସ୍ଥିତ ଅଛନ୍ତି ଭାରତ ଦୀର୍ଘ ସମୟ ପାଇଁ ଉତ୍ତମ ନିର୍ମାଣ କିଭଳି ଭାବେ କରାଯିବ , ସେଥିରେ ଆପଣଙ୍କ କୁଶଳତା ରହିଛି , କିନ୍ତୁ ଯେଉଁମାନେ ଏଥରର କୁମ୍ଭ ମେଳା ଦେଖିଛନ୍ତି ତାଙ୍କୁ ଜଣାଥିବା ଯେ ମେକ ସିଫ୍ଟ ବ୍ୟବସ୍ଥା କେତେ ଉତ୍ତମ ଭାବେ କରାଯାଇପାରିବ , କେତେ ଜ୍ଞାନ କୌଶଳକୁ ବ୍ୟବହାର କରାଯାଇପାରିବ , ଏହା ଦେଶ କରି ଦେଖାଇଛି ।


    ଗଙ୍ଗା ନଦୀ କୂଳରେ 40 ଦିନ ଭିତରେ 22 କୋଟିରୁ ଅଧିକ ଲୋକ ଏକାଠି ହେଉଥିବେ । ପ୍ରତିଦିନ ଗଙ୍ଗା ନଦୀ କୂଳରେ ୟୁରୋପର ଏକ ଦେଶର ଏକ ପ୍ରକାରର ଏକାଠି ହେଉଥିବେ , ସେଠାରେ ସ୍ୱଚ୍ଛତା ଏତେ ଭଲ ହୋଇପାରେ , ଏହା ମଧ୍ୟ ଦେଶ ଦେଖାଇଦେଇଛି । ଏତିକି ନୁହେଁ ଆମ ସ୍ମାର୍ଟ ସିଟି ଅବଧାରଣା , ସ୍ମାର୍ଟ ସିଟି ଦ୍ୱାରା ଜ୍ଞାନ କୌଶଳ ଦ୍ୱାରା ସେଣ୍ଟ୍ରାଲ ବ୍ୟବସ୍ଥା କିଭଳି ଭାବେ କାର୍ଯ୍ୟ କରିପାରେ ପୂରା କୁମ୍ଭ ମେଳାରେ ଆମ ଯୁବବାହିନୀ ତାହା କରି ଦେଖାଇଛି । ଆମ ଦେଶର ସେହିଭଳି ସାମର୍ଥ୍ୟ ରହିଛି । ଆମେ ଯଦି ତାହା ଆଡକୁ ନଜର କରିବୁ , ଦେଖିବୁ ଯେ କେଉଁଭଳି ବ୍ୟବସ୍ଥା ଆମ ପାଇଁ ଲୋକମାନେ ବିକଶିତ କରିପାରିବେ । ଯଦି ମେକ ସିଫ୍ଟ ବ୍ୟବସ୍ଥା ଏତେ ଉତ୍ତମ ହୋଇପାରିବ , ତେବେ ପରମାନେଣ୍ଟ ବ୍ୟବସ୍ଥା ବୋଧହୁଏ ଦୁନିଆରେ ଏକ ମଡେଲ ହୋଇପାରିବ । ଏବଂ ମୋର ବିଶ୍ୱାସ ଯେ ଏହି ଦୁଇ ଦିବସୀୟ ଆମର ମନ୍ଥନ ସେହିସବୁ ଜିନିଷକୁ ନେଇ ଆସିବ ଯାହା ଆପଣମାନଙ୍କ କଂପାନୀର ସ୍ଥିତିରେ ସୁଧାରିବ , ସେଥିପାଇଁ ମୁଁ ଖୁସି ହେବି । କିନ୍ତୁ ଏହି କ୍ଷେତ୍ରର ସ୍ଥିତିରେ ମଧ୍ୟ ସଂସ୍କାର ଆସୁ , ସେଥିପାଇଁ ନୂତନ ଶକ୍ତି ମିଳୁ , ନୂତନ ଗତି ମିଳୁ , ନୂତନତ୍ୱ ଆସୁ , ଏହା ବହୁତ ଆବଶ୍ୟକ । ଏବଂ ଆପଣ ଏହା ଜାଣିରଖନ୍ତୁ ଯେ ହିନ୍ଦୁସ୍ତାନ ଯାହା କରିବ , ଦୁନିଆ ତାହାକୁ ନିଖୁଣ ଭାବେ ଦେଖିଥାଏ । ଏହି ଦେଶର ଶକ୍ତି ରହିଛି ଶବ୍ଦକୋଷର ଶବ୍ଦର ଅର୍ଥ ବଦଳାଇଦେବାର । କେବେ ଅଭିନନ୍ଦନର ଇଂରାଜୀ ହୋଇଥାଏ congratulations ଏବଂ ଏବେ ଅଭିନନ୍ଦନର ଅର୍ଥ ବଦଳିଯିବ । ଏହି ଶକ୍ତି ଏହି ଦେଶର ରହିଛି ।


    ଆସନ୍ତୁ ସେହି ହାତ ଉପରେ ବିଶ୍ୱାସ କରି ଆଗକୁ ଯିବା , ଏକ ପରାକ୍ରମୀ ରାଷ୍ଟ୍ର ଭାବେ ଆଗକୁ ଯିବାର ଅଛି ଏବଂ ସ୍ୱପ୍ନକୁ ପୂରା କରିବା ପାଇଁ ସମୟବଦ୍ଧ , ସମୟସୀମାରେ ଗୋଟିଏ ପରେ ଗୋଟିଏ ପଦକ୍ଷେପ ନିଆଯିବ , ସରକାର ଆପଣଙ୍କ ସହିତ ଅଛନ୍ତି ।


    ପୁନର୍ବାର ଆପଣ ସମସ୍ତଙ୍କୁ ଏହି ସମ୍ମିଳନୀ ପାଇଁ ବହୁତ ବହୁତ ଶୁଭକାମନା ।


    ବହୁତ ବହୁତ ଧନ୍ୟବାଦ


    **************

    
    
    (Release ID: 1568029) Visitor Counter : 1