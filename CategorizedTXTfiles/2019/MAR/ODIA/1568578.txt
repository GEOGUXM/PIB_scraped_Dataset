      କ୍ୟାବିନେଟ

      ସାରା ଦେଶରେ ବନ୍ୟା ପରିଚାଳନା କାର୍ଯ୍ୟ “ଏଫଏମବିଏପି” , ନଦୀ କାର୍ଯ୍ୟ ପରିଚାଳନା ଓ ସୀମା କ୍ଷେତ୍ରର କାର୍ଯ୍ୟ 2017-18 ଠାରୁ 2019-20 ମଧ୍ୟରେ ସଂପୂର୍ଣ୍ଣ କରାଯିବା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 07 MAR 2019 7:11PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦିଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ସାରା ଦେଶରେ ବନ୍ୟା ପରିଚାଳନା କାର୍ଯ୍ୟ “ ଏଫଏମବିଏପି ” , ନଦୀ କାର୍ଯ୍ୟ ପରିଚାଳନା ଓ ସୀମା କ୍ଷେତ୍ରର କାର୍ଯ୍ୟ 2017-18 ଠାରୁ 2019-20ମଧ୍ୟରେ ସଂପୂର୍ଣ୍ଣ କରାଯିବା ପ୍ରସ୍ତାବକୁ ଅନୁମୋଦନ ମିଳିଛି । ଏଥିପାଇଁ ମୋଟ 3342.00 କୋଟି ଟଙ୍କା ମଂଜୁର କରାଯାଇଛି ।


    ଉପକାରୀତା: ଏଫଏମବିଏପି ଯୋଜନା ସାରା ଦେଶର ବନ୍ୟା ପରିଚାଳନା , ମୃତ୍ତିକା କ୍ଷୟ ଏବଂ ସମୁଦ୍ର ଦ୍ୱାରା ଉପକୂଳ କ୍ଷୟକୁ ରୋକିବା ସକାଶେ କାର୍ଯ୍ୟକାରୀ କରାଯିବ । ଏହି ପ୍ରସ୍ତାବ ଦ୍ୱାରା ସହରାଞ୍ଚଳ , ଗ୍ରାମାଞ୍ଚଳ , ଶିଳ୍ପ ସଂସ୍ଥା , ଯୋଗାଯୋଗ ଲିଙ୍କ , କୃଷିକ୍ଷେତ୍ର , ଭିତ୍ତିଭୂମି ଆଦିର ବିକାଶ ଘଟାଯିବ ଯାହାକି ଦେଶରେ ବନ୍ୟା ଅଥବା ମୃତ୍ତିକା କ୍ଷୟକୁ ରୋକିବାରେ ବିଶେଷ ଭାବେ ଉପକାରସିଦ୍ଧ ହେବ । କ୍ୟାଚମେଣ୍ଟ ଏରିଆର ଟ୍ରିଟମେଣ୍ଟ କାର୍ଯ୍ୟ ଦ୍ୱାରା ନଦୀର ମୁହାଣ ମାନଙ୍କରେ ଜମା ହେଉଥିବା ପଟୁମାଟିକୁ ମଧ୍ୟ ନିଷ୍କାସନ କରାଯାଇପାରିବ ।


    ପାଣ୍ଠିବ୍ୟୟର ଢ଼ାଂଚା: ଏଫଏମ କମ୍ପୋନେଣ୍ଟ କାର୍ଯ୍ୟ ପାଇଁ ପାଣ୍ଠ ିର ଧାରା ସାଧାରଣ ବର୍ଗର ରାଜ୍ୟମାନଙ୍କ ସକାଶେ 50% (କେନ୍ଦ) : 50% (ରାଜ୍ୟ) ହିସାବରେ ରହିବ । ଉତ୍ତର ପୂର୍ବାଞ୍ଚଳ ରାଜ୍ୟ , ସିକିମ , ଜାମ୍ମୁ ଓ କାଶ୍ମୀର , ହିମାଚଳ ପ୍ରଦେଶ ଓ ଉତ୍ତରାଖଣ୍ଡ ପାଇଁ ଏହି ପାଣ୍ଠି ବ୍ୟୟ ଅନୁପାଦ 70% ( କେନ୍ଦ୍ର) : 30% (ରାଜ୍ୟ) ହିସାବରେ କରାଯିବ । ଆରଏମବିଏ କମ୍ପୋନେଣ୍ଟ ପଡ଼ୋଶୀ ଦେଶମାନଙ୍କ ସୀମାବର୍ତ୍ତୀ କ୍ଷେତ୍ରରେ ନିର୍ଦ୍ଦିଷ୍ଟ କାର୍ଯ୍ୟ ପାଇଁ କରାଯାଉଥିବାରୁ ଦ୍ୱିପାକ୍ଷିକ ବ୍ୟବସ୍ଥା ଦ୍ୱାରା ଏହା ପ୍ରବର୍ତ୍ତିତ ହେବ । ଏଥିପାଇଁ ଗ୍ରାଣ୍ଟ ଇନ୍‌ ଏଡ଼ ଏବଂ କେନ୍ଦ୍ରୀୟ ସହାୟତା ରାଶି 100% ହେବ ।


    *****************

    
    
    (Release ID: 1568578) Visitor Counter : 2