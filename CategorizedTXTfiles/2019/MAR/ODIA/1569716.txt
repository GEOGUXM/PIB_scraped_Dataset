      କ୍ୟାବିନେଟ

      ଜୈବ ଚିକିତ୍ସା ଗବେଷଣା କ୍ୟାରିଅର କାର୍ଯ୍ୟକ୍ରମ ଆଉ ପାଞ୍ଚ ବର୍ଷ ବୃଦ୍ଧି ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 27 MAR 2019 8:07PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଜୈବ ଚିକିତ୍ସା ଗବେଷଣା କ୍ୟାରିଅର କାର୍ଯ୍ୟକ୍ରମ (ବିଆରସିପି) ଏବଂ ୱେଲକମ ଟ୍ରଷ୍ଟ (ଡବ୍ଲୁଟି)/ଡିବିଟି ଇଣ୍ଡିଆ ଆଲାଏନ୍ସକୁ ଏହାର ପ୍ରାରମ୍ଭିକ 10 ବର୍ଷର ଅବଧି (2008-09ରୁ 2018-19 ପର୍ଯ୍ୟନ୍ତ) ଠାରୁ ଆଗକୁ ବୃଦ୍ଧି କରି ନୂଆ ପାଞ୍ଚ ବର୍ଷୀୟ ଅବଧି (2019-20ରୁ 2023-24 ପର୍ଯ୍ୟନ୍ତ)ରେ ମଧ୍ୟ ଜାରି ରଖିବାକୁ ମଞ୍ଜୁର କରିଛନ୍ତି । ଅନ୍ୟପଟେ ଜୈବ ପ୍ରଯୁକ୍ତି ବିଭାଗ (ଡିବିଟି) ନିଜ ପ୍ରତିବଦ୍ଧତା ଡବ୍ଲୁଟି ତୁଳନାରେ ଦୁଇ ଗୁଣା ବୃଦ୍ଧି କରିଛି ।


    ଏହି ନିଷ୍ପତ୍ତି ଯୋଗୁ ମୋଟ 1092 କୋଟି ଟଙ୍କାର ଆର୍ଥିକ ବୋଝ ପଡ଼ିବ ଯେଉଁଥିରେ ଡିବିଟି ଓ ଡବ୍ଲୁଟି ଯଥାକ୍ରମେ 728 କୋଟି ଏବଂ 364 କୋଟି ଟଙ୍କାର ଯୋଗଦାନ କରିବେ ।


    ଏହି କାର୍ଯ୍ୟକ୍ରମ 1:1 ଭାଗୀଦାରୀରେ ନିଜର 10 ବର୍ଷୀୟ ଅର୍ଥ ଯୋଗାଣ କାଳରେ ଭାରତରେ ଅତ୍ୟାଧୁନିକ ଜୈବ ଚିକିତ୍ସା (ବାୟୋମେଡ଼ିକାଲ) ଗବେଷଣାରେ ଉଚ୍ଚତମ ବିଶ୍ୱସ୍ତରୀୟ ମାନ୍ୟତାପ୍ରାପ୍ତ ପ୍ରତିଭା ସୃଷ୍ଟି ଏବଂ ତାଲିମ ସହ ଜଡ଼ିତ ନିଜର ଉଦ୍ଦେଶ୍ୟକୁ ପୂରଣ କରିନେଇଛି , ଯାହାର ଫଳସ୍ୱରୂପ ସାମାଜିକ ଆବଶ୍ୟକତାକୁ ସମ୍ପୂର୍ଣ୍ଣ କରିବା ଲାଗି ଗୁରୁତ୍ୱପୂର୍ଣ୍ଣ ବୈଜ୍ଞାନିକ ଉପଲବ୍ଧି ଏବଂ ଅନୁପ୍ରୟୋଗ ସମ୍ଭବ ହୋଇପାରିଛି ।


    ବିଆରସିପି ଦ୍ୱାରା ବିଦେଶରେ କାର୍ଯ୍ୟ କରୁଥିବା ଉନ୍ନତ ଭାରତୀୟ ବୈଜ୍ଞାନିକମାନଙ୍କ ପାଇଁ ସ୍ୱଦେଶ ପ୍ରତ୍ୟାବର୍ତନ କରିବା ଆକର୍ଷଣୀୟ ହୋଇପାରିଛି । ଏଥିସହିତ ବିଆରସିପି ବଳରେ ଭାରତର ଅନେକ ସ୍ଥାନରେ ଏପରି କେନ୍ଦ୍ରଗୁଡ଼ିକର ସଂଖ୍ୟା ଯଥେଷ୍ଟ ବୃଦ୍ଧି ପାଇଛି , ଯେଉଁଠି ବିଶ୍ୱସ୍ତରୀୟ ଜୈବ ଚିକିତ୍ସା ଗବେଷଣା କରାଯାଉଛି ।


    ଏହି କାର୍ଯ୍ୟକ୍ରମର ସମ୍ପ୍ରସାରିତ ପର୍ଯ୍ୟାୟ କାଳରେ ଏହି କ୍ଷମତାକୁ ବୃଦ୍ଧି କରିବାର କ୍ରମ ଜାରି ରଖାଯିବ । ଏଥିସହିତ ଭାରତରେ ସ୍ୱାସ୍ଥ୍ୟ ସମ୍ବନ୍ଧୀୟ ଗୁରୁତ୍ୱପୂର୍ଣ୍ଣ ଆହ୍ୱାନର ସଫଳ ମୁକାବିଲା ଲାଗି ନିଦାନଗତ ଗବେଷଣା ଏବଂ କାର୍ଯ୍ୟକୁ ମଧ୍ୟ ସୁଦୃଢ଼ କରାଯିବ । ଭାରତ ସରକାରଙ୍କ ବର୍ଦ୍ଧିତ ଅଂଶଗ୍ରହଣ ସହିତ ଏହି କାର୍ଯ୍ୟକ୍ରମକୁ ଜାରି ରଖିବା ଅତ୍ୟନ୍ତ ଗୁରୁତ୍ୱପୂର୍ଣ୍ଣ , କାରଣ ଏହା ଫଳରେ ହିଁ ଆଶାନୁରୂପ ପରିଣାମ ମିଳିପାରିବ ।


    **********

    
    
    (Release ID: 1569716) Visitor Counter : 21