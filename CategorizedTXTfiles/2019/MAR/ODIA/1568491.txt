      କ୍ୟାବିନେଟ

      ଜଳ ବିଦ୍ୟୁତ କ୍ଷେତ୍ରକୁ ପ୍ରୋତ୍ସାହିତ କରିବା ଯୋଜନାକୁ କ୍ୟାବିନେଟର ମଞ୍ଜୁରି
      Posted On: 07 MAR 2019 8:12PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଜଳ ବିଦ୍ୟୁତ କ୍ଷେତ୍ରକୁ ପ୍ରୋତ୍ସାହିତ କରିବାର ଯୋଜନାକୁ ମଞ୍ଜୁରି ପ୍ରଦାନ କରିଛନ୍ତି । ଅଣ-ସୌର ଅକ୍ଷୟ ଶକ୍ତି କ୍ରୟ ବାଧ୍ୟତା (ଆରପିଓ)ର ଅଂଶବିଶେଷ ସ୍ୱରୂପ ବଡ ଜଳବିଦ୍ୟୁତ ପ୍ରକଳ୍ପର ଘୋଷଣା ଏଥିରେ ସାମିଲ ରହିଛି ।


    ବିବରଣୀ:


    1) ବଡ ଜଳ ବିଦ୍ୟୁତ ଯୋଜନାମାନଙ୍କର ଘୋଷଣା ଅକ୍ଷୟ ଶକ୍ତି ସ୍ରୋତ ଭାବେ କରାଯିବ (ବର୍ତ୍ତମାନର ପ୍ରଚଳନ ଅନୂଯାୟୀ , କେବଳ 25 ମେଗାୱାଟରୁ କମ କ୍ଷମତା ସମ୍ପନ୍ନ ଜଳ ବିଦ୍ୟୁତ ପ୍ରକଳ୍ପମାନଙ୍କୁ ଅକ୍ଷୟ ଶକ୍ତି ରୂପରେ ଶ୍ରେଣୀବଦ୍ଧ କରାଯାଇଛି) ।


    2) ଏହି ଉପାୟମାନଙ୍କର ଅଧିସୂଚନା ବ୍ୟତୀତ ଆରମ୍ଭ କରାଯାଇଥିବା ବଡ ବଡ ଜଳ ବିଦ୍ୟୁତ ଯୋଜନାଗୁଡ଼ିକ ଅଣ-ସୌରର ଅକ୍ଷୟ ଶକ୍ତି କ୍ରୟ ବାଧ୍ୟତା ଅନ୍ତର୍ଗତ ଏଥିରେ ସାମିଲ ହେବେ (ଲଘୁ ଜଳ ବିଦ୍ୟୁତ ପ୍ରକଳ୍ପଗୁଡ଼ିକ ପୂର୍ବରୁ ହିଁ ଏଥିରେ ସାମିଲ ଅଛନ୍ତି) । ଜଳ ବିଦ୍ୟୁତ କ୍ଷେତ୍ରରେ ଅତିରିକ୍ତ ପ୍ରକଳ୍ପ କ୍ଷମତା ଆଧାରରେ ବିଦ୍ୟୁତ ମନ୍ତ୍ରଣାଳୟ ଦ୍ୱାରା ବଡ ଜଳ ବିଦ୍ୟୁତ ପ୍ରକଳ୍ପମାନଙ୍କର ବାର୍ଷିକ ଲକ୍ଷ୍ୟ ବାବଦରେ ଅଧିସୂଚିତ କରାଯିବ । ବଡ ଜଳ ବିଦ୍ୟୁତ ପ୍ରକଳ୍ପମାନଙ୍କର ପରିଚାଳନା ପାଇଁ ଶୁଳ୍କ ନୀତି ଏବଂ ଶୁଳ୍କ ନିୟମରେ ଆବଶ୍ୟକ ସଂଶୋଧନ କରାଯିବ ।


    3) ପ୍ରକଳ୍ପ ସମୟକୁ 40 ବର୍ଷ ପର୍ଯ୍ୟନ୍ତ ବୃଦ୍ଧି କରିବା ପରେ ଶୁଳ୍କର ବ୍ୟାଙ୍କ ଲୋଡିଙ୍ଗ ଦ୍ୱାରା ଶୁଳ୍କ ନିର୍ଦ୍ଧାରିତ କରିବା ପାଇଁ ବିକାଶକାରୀଙ୍କୁ ନମନୀୟତା ପ୍ରଦାନ କରିବା , ଋଣ ଅବଧିକୁ 18 ବର୍ଷ ପର୍ଯ୍ୟନ୍ତ ବଢ଼ାଇବା ଏବଂ 2 ପ୍ରତିଶତ ଶୁଳ୍କ ବୃଦ୍ଧି କରିବା ସହିତ ଶୁଳ୍କକୁ ଯୁକ୍ତିସଙ୍ଗତ କରାଇବା ।


    4) ମାମଲା ଆଧାରରେ ଜଳ ବିଦ୍ୟୁତ ପ୍ରକଳ୍ପଗୁଡିକୁ ବନ୍ୟା ନିୟନ୍ତ୍ରଣ ଉପାଦାନ ପାଇଁ ଅର୍ଥ ଯୋଗାଣ କରିବା ଲାଗି ବଜେଟରେ ସହାୟତା ପ୍ରଦାନ କରିବା ; ଏବଂ


    5) ସଡକ ଓ ସେତୁ ଆଦି ମୌଳିକ ସୁବିଧାର ନିର୍ମାଣରେ ଆର୍ଥିକ ନିବେଶ ପୂରା କରିବା ପାଇଁ ବଜେଟରେ ସହାୟତା ପ୍ରଦାନ କରିବା । ବିଷୟ ଆଧାରରେ ଏହି ବାସ୍ତବିକ ନିବେଶ , ପ୍ରତି ମେଗାୱାଟ 1.5 କୋଟି ଟଙ୍କା ଦରରୁ ଅଧିକତମ 200 ମେଗାୱାଟ କ୍ଷମତା ସମ୍ପନ୍ନ ପ୍ରକଳ୍ପ ଏବଂ ପ୍ରତି ମେଗାୱାଟ 1.0 କୋଟି ଟଙ୍କା ମୂଲ୍ୟରୁ 200 ମେଗାୱାଟରୁ ଅଧିକ କ୍ଷମତା ସମ୍ପନ୍ନ ପ୍ରକଳ୍ପମାନଙ୍କ ପାଇଁ ହେବ ।


    ରୋଜଗାର ସୃ ଷ୍ଟି ର ସମ୍ଭାବନା ସହିତ ପ୍ରମୁଖ ପ୍ରଭାବ:


    ଅଧିକାଂଶ ଜଳ ବିଦ୍ୟୁତ ପ୍ରକଳ୍ପ ହିମାଳୟର ଉଚ୍ଚସ୍ଥାନ ଏବଂ ଉତ୍ତରପୂର୍ବାଞ୍ଚଳରେ ଏହାଦ୍ୱାରା ବିଦ୍ୟୁତ କ୍ଷେତ୍ରରେ ପ୍ରତ୍ୟକ୍ଷ ରୋଜଗାର ମିଳିବା ଫଳରେ ଏହି କ୍ଷେତ୍ରର ସାମାଜିକ-ଆର୍ଥିକ ବିକାଶ ସୁନିଶ୍ଚିତ ହେବ । ଏହାଦ୍ୱାରା ପରିବହନ , ପର୍ଯ୍ୟଟନ ଏବଂ ଅନ୍ୟ ଛୋଟ କାରବାର କ୍ଷେତ୍ରରେ ପରୋକ୍ଷ ରୋଜଗାର/ଉଦ୍ୟୋଗର ଅବସର ମଧ୍ୟ ଉପଲବ୍ଧ ହେବ । ଏହାର ଏକ ଅନ୍ୟ ଲାଭ ଏହା ମଧ୍ୟ ହେବ ଯେ ସୌର ଏବଂ ପବନ ଆଦି ଶକ୍ତି ସ୍ରୋତ ଦ୍ୱାରା 2022 ବର୍ଷ ପର୍ଯ୍ୟନ୍ତ ପାଖାପାଖି 160 ଗିଗାୱାଟ କ୍ଷମତାର ଏକ ସ୍ଥାୟୀ ଗ୍ରୀଡ଼ ଉପଲବ୍ଧ ହୋଇଯିବ ।


    **********

    
    
    (Release ID: 1568491) Visitor Counter : 1