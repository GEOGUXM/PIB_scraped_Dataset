      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶର ଗାଜିଆବାଦରେ ବିଭିନ୍ନ ଉନ୍ନୟନ ପ୍ରକଳ୍ପର ଶୁଭାରମ୍ଭ କଲେ ପ୍ରଧାନମନ୍ତ୍ରୀ
      Posted On: 08 MAR 2019 8:35PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଉତ୍ତର ପ୍ରଦେଶର ଗାଜିଆବାଦ ଗସ୍ତ କରିବାସ ସହିତ ବିଭିନ୍ନ ଉନ୍ନୟନ ପ୍ରକଳ୍ପର ଶୁଭାରମ୍ଭ କରିଥିଲେ । ସେ ହିନେ୍ଦାନ ବିମାନବନ୍ଦରର ବେସାମରିକ ଟର୍ମିନାଲ ଉଦଘାଟନ ଉଦେ୍ଦଶ୍ୟରେ ଫଳକ ଉନ୍ମୋଚନ କରିଥିଲେ । ଏହାପରେ ସେ ସିକନ୍ଦରପୁର ଗସ୍ତ କରିଥିଲେ ଏବଂ ଦିଲ୍ଲୀ - ଗାଜିଆବାଦ - ମେରଟ ଆଂଚଳିକ ଦ୍ରୁତ ପରିବହନ ବ୍ୟବସ୍ଥା ପାଇଁ ଆଧାରଶିଳା ରଖିଥିଲେ । ସେ ମଧ୍ୟ ଅନ୍ୟ କେତକେ ଉନ୍ନୟନ ପ୍ରକଳ୍ପର ଶୁଭାରମ୍ଭ କରିଥିଲେ ଏବଂ ବିଭିନ୍ନ ସରକାରୀ ଯୋଜନାର ହିତାଧିକାରୀମାନଙ୍କୁ ପ୍ରମାଣପତ୍ର ବଂଟନ କରିଥିଲେ ।


    ପ୍ରଧାନମନ୍ତ୍ରୀ ମଧ୍ୟ ଗାଜିଆବାଦ ମେଟ୍ରୋ ଷ୍ଟେସନରେ ଥିବା ସହିଦ ସ୍ଥଳ ( ନୂଆ ବସ ଆଡ୍ଡା ) ପରିଦର୍ଶନ କରିଥିଲେ ଏବଂ ସହିଦସ୍ଥଳ ଷ୍ଟେସନରୁ ଦିଲସାଦ ଗାର୍ଡେନ ପର୍ଯ୍ୟନ୍ତ ନୂଆ ମେଟ୍ରୋ ରେଳକୁ ପତାକା ଦେଖାଇ ଶୁଭାରମ୍ଭ କରିଥିଲେ । ସେ ମଧ୍ୟ ମେଟ୍ରୋରେ ଯାତ୍ରା କରିଥିଲେ ।


    ଗାଜିଆବାଦର ସିକନ୍ଦରପୁର ଠାରେ ବିପୁଳ ସଂଖ୍ୟାରେ ସମବେତ ଜନସାଧାରଣଙ୍କୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଥିଲେ ଯେ ଗାଜିଆବାଦ ଆଜି ତିନୋଟି ସି : କନେକ୍ଟିଭିଟି ( ଯୋଗାଯୋଗ ) , କ୍ଲିନଲିନେସ୍ ( ସ୍ୱଚ୍ଛତା ) ଏବଂ କ୍ୟାପିଟାଲ ( ପୁଞ୍ଜି ) ପାଇଁ ପରିଚିତ । ଏହି ପରିପ୍ରେକ୍ଷୀରେ ସେ ଗାଜିଆବାଦକୁ ସମ୍ପ୍ରସାରିତ ମେଟ୍ରୋ ସଂଯୋଗ , ସ୍ୱଚ୍ଛ ସର୍ବେକ୍ଷଣ ମାନ୍ୟତାରେ ଏହାର 13ତମ ସ୍ଥାନ ଏବଂ ଉତ୍ତରପ୍ରଦେଶର ବ୍ୟବସାୟିକ ପେଣ୍ଠସ୍ଥଳୀ ଭାବେ ଏହାର ମାନ୍ୟତା ବିଷରେ ଉଲ୍ଲେଖ କରିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ହିନ୍ଦୋନ ବିମାନ ବନ୍ଦରରେ ନୂଆ ବେସାମରିକ ଟର୍ମିନାଲ ଦ୍ୱାରା ଗାଜିଆବାଦର ଲୋକମାନେ ଦିଲ୍ଲୀ ନଯାଇ ଏଠାରୁ ହିଁ ଅନ୍ୟ ସହରକୁ ବିମାନଯାତ୍ରା କରିପାରିବେ । ଯେଉଁ ଦ୍ରୁତ ଗତିରେ ଏହି ସେସାମରିକ ଟର୍ମିନାଲର ନିର୍ମାଣ କରାଗଲା ତାହା କେନ୍ଦ୍ର ସରକାରଙ୍କ ପ୍ରତିବଦ୍ଧତା ଏବଂ କାର୍ଯ୍ୟ ସଂସ୍କୃତିକୁ ପ୍ରତିଫଳିତ କରୁଛି । ସହିଦ ସ୍ଥଳଠାରେ ମେଟ୍ରୋର ନୂଆ ସେକ୍ସନ ଦ୍ୱାରା ଉତ୍ତର ପ୍ରଦେଶରୁ ଦିଲ୍ଲୀ ମଧ୍ୟରେ ଯାତ୍ରା କରିବା ଲାଗି ଯାତ୍ରୀଙ୍କୁ ହେଉଥିବା କଷ୍ଟ ହ୍ରାସ ପାଇବ ବୋଲି ସେ ଉଲ୍ଲେଖ କରିଥିଲେ ।


    30 ହଜାର କୋଟି ଟଙ୍କାରେ ନିର୍ମାଣ କରାଯାଉଥିବା ଦିଲ୍ଲୀ - ମେଟ୍ରୋ ଆରଆରଟିଏସ ବ୍ୟବସ୍ଥା ଭାରତରେ ଏହି ଧରଣର ପ୍ରଥମ ପରିବହନ ବ୍ୟବସ୍ଥା ବୋଲି ପ୍ରଧାନମନ୍ତ୍ରୀ କହିଥିଲେ । ଥରେ ସମ୍ପୂଣ୍ଣ ହୋଇଗଲେ ଏହା ଗୁରୁତ୍ୱପୂର୍ଣ୍ଣ ଭାବେ ଦିଲ୍ଲୀ ଏବଂ ମେରଟ ମଧ୍ୟରେ ଯାତ୍ରା ସମୟ ହ୍ରାସ କରିବ । ସେ କହିଥିଲେ ଯେ ଗାଜିଆବାଦରେ ଅତ୍ୟାଧୁନିକ ଭିତିଭୂମି ନିର୍ମାଣ କରାଯାଉଛି , ଯାହା ସହର ତଥା ପାର୍ଶ୍ଵବର୍ତ୍ତୀ କ୍ଷେତ୍ରର ଜନସାଧାରଣଙ୍କ ଜୀବନଧାରଣକୁ ସହଜ କରିବ । ଅନୁରୂପ ଭିତ୍ତିଭୂମି ଦେଶବ୍ୟାପୀ ନିର୍ମାଣ କରାଯାଉଥିବା ପ୍ରଧାନମନ୍ତ୍ରୀ ଉଲ୍ଲେଖ କରିଥିଲେ ।


    ପ୍ରଧାନମନ୍ତ୍ରୀ ମାନ - ଧନ ଯୋଜନାର ଲାଭ ବିଷୟରେ ପ୍ରଧାନମନ୍ତ୍ରୀ କହିଥିଲେ । ସେ କହିଥିଲେ ଯେ ଏହି ଯୋଜନା ଅସଂଗଠିତ କ୍ଷେତ୍ରର ଶ୍ରମିକମାନଙ୍କୁ ବୃଦ୍ଧାବସ୍ଥାରେ ଆର୍ଥିକ ସୁରକ୍ଷା ପ୍ରଦାନ କରିବ । ସେ ଉଲ୍ଲେଖ କରିଥିଲେ ଯେ ପ୍ରଧାନମନ୍ତ୍ରୀ କିସାନ ସମ୍ମାନ ନିଧି ଯୋଜନାରେ 2 କୋଟିରୁ ଅଧିକ କୃଷକ ପ୍ରଥମ କିସ୍ତି ସହାୟତା ପାଇସାରିଲେଣି ।


    ପ୍ରଧାନମନ୍ତ୍ରୀ ଆବାସ ଯୋଜନା , ଆୟୁଷ୍ମାନ ଭାରତ , ପିଏମ କିସାନ , ପିଏମ - ଏସୱାଇଏମ ଭଳି ସୁଚିନ୍ତିତ ଯୋଜନା ମାଧ୍ୟମରେ ସରକାର ଅସମ୍ଭବକୁ ସମ୍ଭବ କରିପାରିଛନ୍ତି ବୋଲି ପ୍ରଧାନମନ୍ତ୍ରୀ କହିଥିଲେ । ସେ କହିଥିଲେ ଯେ ସେ ଦେଶର ନାଗରିକମାନଙ୍କଠାରୁ ସବୁକଥାକୁ ସମ୍ଭବ କରିପାରିବାର ବଳ ହାସଲ କରିଛନ୍ତି ।


    **********


    

    
    (Release ID: 1568502) Visitor Counter : 15