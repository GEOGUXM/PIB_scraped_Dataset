      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶର ବାରଣାସୀସ୍ଥିତ କାଶୀ ବିଶ୍ୱନାଥ ମନ୍ଦିରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 08 MAR 2019 7:15PM by PIB Bhubaneshwar


    ବାବା ବିଶ୍ୱନାଥ , ମା ’ ଅନ୍ନପୂର୍ଣ୍ଣା , ମା ଗଙ୍ଗାଙ୍କର ଜୟ ହେଉ । ହର ହର ମହାଦେବ ।


    ଏହା ହେଉଛି ମୋର ସୌଭାଗ୍ୟ କି ଆଜି କାଶୀ ବିଶ୍ୱନାଥ ଧାମ ଯେଉଁ ସ୍ୱପ୍ନର ଲମ୍ବା ଅବଧି ଧରି ମନରେ ଜାଗିଥିଲା , ଯେତବେଳେ ମୁଁ ରାଜନୀତିରେ ନଥିଲି , ସେତବେଳେ ବି ମୁଁ ଯେତବେଳେ ଏଠାକୁ ଆସୁଥିଲି , ଅନେକ ଥର ଆସିଥିଲି , ମାତ୍ର ଲାଗୁଥିଲା କି ଏଠାରେ କିଛି କରିବା ଆବଶ୍ୟକ , ହେବା ଆବଶ୍ୟକ । ମାତ୍ର ଜଣାନାହିଁ ହୁଏତ ଭୋଳା ଭାବା ସ୍ଥିର କରିଥିବେ , ବେଟା ଅନେକ କଥା କହୁଛ , ଆସ ଏଠାରେ କରିକି ଦେଖାଅ । ଆଉ ହୁଏତ ଭୋଳା ବାବାଙ୍କ ଆଦେଶ କୁହନ୍ତୁ , ଆଶୀର୍ବାଦ କୁହନ୍ତୁ ଆଜି ସେହି ସ୍ୱପ୍ନ ସାକାର ହେବାର ଶୁଭାରମ୍ଭ ହେଉଛି । ଏହି କାଶୀ ବିଶ୍ୱନାଥ ଧାମ ଏକ ପ୍ରକାର ଭୋଳା ବାବାଙ୍କ ମୁକ୍ତିର ପର୍ବ । ଏହିପରି ମାଡି ବସି ରହିଥିଲେ ଆମର ବାବା , ଚାରି ପାଖରେ ପ୍ରାଚୀରରେ ଫସି ରହିଥିଲେ । ହୁଏତ ଜଣାନାହିଁ କେତେ ଦଶନ୍ଧି ଧରି ଶ୍ୱାସ ନେବାକୁ କଷ୍ଟ ହେଉଥିବ । ଏବେ ପ୍ରଥମ ଥର ପାଇଁ ଆଖ ପାଖରେ ଅନେକ ଅଟ୍ଟାଳିକାକୁ ଅଧିକାର କରାଗଲା । ଭୋଳା ବାବାଙ୍କୁ ତ ମୁକ୍ତି ମିଳିବ ମାତ୍ର ଭୋଳା ବାବାଙ୍କ ଭକ୍ତମାନଙ୍କୁ ବିଶାଳତାର ଅନୁଭୂତି ହେବ ।


    ସର୍ବପ୍ରଥମେ ସରକାରୀ କର୍ମଚାରୀ ତ ମୁଁ ଅନେକ ଦେଖିଛି , କାରଣ ଅନେକ ବର୍ଷ ଧରି ମୁଖ୍ୟମନ୍ତ୍ରୀ ରହିଛି । ଏବଂ ଯେବେ ସରକାର କୌଣସି କାମ ଦିଅନ୍ତି ତ ସରକାରଙ୍କ କର୍ମଚାରୀ ଏହାକୁ ପୁରଣ କରିବା ପାଇଁ ପ୍ରୟାସ ମଧ୍ୟ କରନ୍ତି । ମାତ୍ର ମୋତେ ଆଜି ଗର୍ବର ସହିତ କହିବାର ଅଛି କି ଯୋଗୀ ଜୀ ଏଠାରେ ଯେଉଁ ଅଧିକାରୀମାନଙ୍କ ଟିମ ଲଗାଇଛନ୍ତି , ସେହି ପୁରା ଟିମ ଏକ ପ୍ରକାର ଭକ୍ତି ଭାବରେ ଏହି କାମରେ ଲାଗିଛନ୍ତି , ସେବା ଭାବରେ ଏହି କାମରେ ଲାଗିଛନ୍ତି । ଦିନ ରାତି ଏହାକୁ ପୁରଣ କରିବା ପାଇଁ , କାରଣ ଏତେ ଅଧିକ ସମ୍ପତ୍ତି ଅଧିକାର କରିବା , ସମସ୍ତଙ୍କୁ ବୁଝାଇବା , ସମସ୍ତଙ୍କୁ ସାଥିରେ ନେବା , ଲୋକମାନଙ୍କୁ ବି ବୁଝାଇବା , ବିରୋଧି ଏବଂ ମିଛ ପ୍ରଚାର କରୁଥିବା ଲୋକମାନଙ୍କୁ କାଟିବା , ସେମାନଙ୍କ କଥାକୁ କାଟିବା ବଡ କଠିନ କାର୍ଯ୍ୟକ୍ରମ ଥିଲା ଏବଂ କୌଣସି ପକ୍ଷେ ଏହି ପ୍ରକଳ୍ପକୁ ରାଜନୀତିର ଆଦୌ ବି କଳଙ୍କ ଯେମିତି ନଲାଗିଯିବ , ଏହାର ସମ୍ପୂର୍ଣ୍ଣ ଚିନ୍ତା କରିବା । ଏହି ସମ୍ପୂର୍ଣ୍ଣ କାମ ଅଫିସରମାନଙ୍କ ଟିମ କରିଛି । ମୁଁ ସର୍ବପ୍ରଥମେ , ଆଜି ଏକ ଉତ୍ତମ କାର୍ଯ୍ୟକ୍ରମ ଆରମ୍ଭ ହେଉଛି , ସେମାନଙ୍କୁ ଅନେକ ଅନେକ ଅଭିନନ୍ଦନ ଜଣାଉଛି , ସେମାନଙ୍କୁ ଧନ୍ୟବାଦ ଜଣଉଛି ।


    ମୁଁ ଏହି ପରିସରରେ ଯେତେ ବି ଅଟ୍ଟାଳିକା ଥିଲା , ଯେଉଁମାନେ ଏହାର ମାଲିକ ଥିଲେ ଭିନ୍ନ ଭିନ୍ନ ବ୍ୟକ୍ତି ବିଶେଷ , କିଛି ଲୋକ ଭଡାରେ ରହୁଥିଲେ । ସେମାନଙ୍କଠାରୁ ଆଗ୍ରହ ପ୍ରକାଶ କରିଥିଲି କି ବାବାଙ୍କ କାମ ଯଦି ଆପଣମାନେ ଜାଗା ଛାଡିବାକୁ ପ୍ରସ୍ତୁତ ହେଇଯିବେ , ପାଖାପାଖି 300 ସମ୍ପତ୍ତି ଏତେ କମ ସମୟ ମଧ୍ୟରେ ଏବଂ ଦୁଇ ଚାରି ଜଣ ଲୋକଙ୍କ ତରଫରୁ ବିରୋଧ ହେବା ସତ୍ୱେ ଯେଉଁପରି ସହଯୋଗ ପ୍ରଦାନ କରିଥିଲେ , ସରକାରଙ୍କ ସବୁ କଥା ଉପରେ ଭରସା କରିଥିଲେ ଏବଂ ନିଜର ଏହି ବହୁମୂଲ୍ୟ ଯାଗାକୁ ଛାଡି ବାବାଙ୍କ ଚରଣରେ ସମର୍ପିତ କରିଦେଲେ , ବୋଧହୁଏ ମୁଁ ଭାବୁଛି କି ଏହି ସବୁଠାରୁ ବଡ ଦାନ ଏହି ପରିସରରେ ପ୍ରଥମ କରି ରହୁଥିବା ଲୋକମାନେ କରିଛନ୍ତି । ଏବଂ ଏଥିପାଇଁ ମୁଁ ସେମାନଙ୍କୁ ମଧ୍ୟ ଏଠାକାର ସାଂସଦ ଭାବେ ହୃଦୟରୁ ଅନେକ ଅନେକ କୃତଜ୍ଞତା ବ୍ୟକ୍ତ କରୁଛି , ଅଭିନନ୍ଦନ ଜଣାଉଛି କି ସେମାନେ ଏହି କାମକୁ ନିଜର କାମ ମନେକରି ଆମର ସହଯୋଗ କରିଥିଲେ ଏବଂ ଏହି ସ୍ୱପ୍ନ ପୁରଣ ହୋଇଛି । ଅନେକ ବର୍ଷ ଧରି ଏହି ସ୍ଥାନ ଶତୃମାନଙ୍କର ନିଶାଣରେ ଥିଲା । ଅନେକ ଥର ଧ୍ୱଂସ ହୋଇଥିଲା , ଅନେକ ଥର ନିଜର ଅସ୍ତିତ୍ୱ ବିନା ଜିଇଁଥିଲା , ମାତ୍ର ଏଠାକାର ଆସ୍ଥା ଏହାକୁ ପୁନର୍ଜନ୍ମ ଦେଲା , ପୁନର୍ଜୀବିତ କଲା , ପୁନର୍ଚେତନା ପ୍ରଦାନ କଲା । ଏବଂ ଏହି କାର୍ଯ୍ୟ ବର୍ଷ ବର୍ଷ ଧରି ଚାଲି ଆସୁଛି । ଯେତବେଳେ ମହାତ୍ମା ଗାନ୍ଧୀ ଏଠାକୁ ଆସିଥିଲେ ସେତବେଳେ ତାଙ୍କ ମନରେ ମଧ୍ୟ ଏକ କଷ୍ଟ ଥିଲା ଯେ ଭୋଳା ବାବାଙ୍କ ସ୍ଥାନ ଏପରି କାହିଁକି ଅଛି ? ସେ ମଧ୍ୟ ବିଏଚୟୁରେ ନିଜର ବକ୍ତବ୍ୟ ପ୍ରକାଶ କରିବା ସମୟରେ ଏହି ପୀଡାକୁ ବ୍ୟକ୍ତ କରିବାରୁ ରୋକି ପାରିନଥିଲେ । ଏହି ଘଟଣାର ମଧ୍ୟ କିଛି ସମୟ ପରେ ହୁଏତ ଶହେ ବର୍ଷ ହୋଇଯିବ ।


    ଅହଲ୍ୟା ଦେବୀ ଅନେକ ବର୍ଷ ପରେ ଏହାର ପୁନରୁଥାନର ଭାର ଗ୍ରହଣ କରିଥିଲେ । ପାଖାପାଖି ସାଡେ ଦୁଇଶହ ବର୍ଷ , ଦେଢ଼ ଶହ ବର୍ଷ ପୂର୍ବେ ଏବଂ ତେବେ ଯାଇଁ ଏହି ସଂସ୍ଥାନକୁ ଏକ ରୂପ ମିଳିଥଲା , ପରିସ୍ଥିତି ମିଳିଲା । ଅହଲ୍ୟା ବାଇଙ୍କର ଏକ ବଡ ଭୂମିକା ରହିଛି ଏହା ପ୍ରତି , ଯଦି ଆପଣ ସୋମନାଥ ଯିବେ ତ ସୋମନାଥରେ ମଧ୍ୟ ଅହଲ୍ୟା ଦେବୀ ଅନେକ ବଡ ଭୂମିକା ନିର୍ବାହ କରିଥିଲେ । ଶିବ ଭକ୍ତିରେ ଲୀନ ଅହଲ୍ୟା ବାଇ ରାଜ୍ୟର ମାଟିକୁ ସମ୍ଭାଳିବା ସହିତ ଏହି କାମ ମଧ୍ୟ କରୁଥିଲେ । ମାତ୍ର ଏହାକୁ ମଧ୍ୟ ପାଖାପାଖି ଦେଢ଼ଶହ , ଦୁଇ ଶହ ବର୍ଷ ବିତି ଗଲାଣି । ମଧ୍ୟବର୍ତୀ କାଳଖଣ୍ଡରେ ଭେଳା ବାବାଙ୍କ ଚିନ୍ତା କିଏ କରିଥିଲା ? କେହି କରିନଥିଲେ । ସମସ୍ତେ ନିଜ ନିଜର କରିଥିଲେ । ମୁଁ ଆଶ୍ଚର୍ଯ୍ୟ ଯେ ଯେତବେଳେ ଏତେ ସଂଖ୍ୟକ ଅଟ୍ଟାଳିକାକୁ ଭଙ୍ଗାଯିବା ଆରମ୍ଭ କରାଗଲା ତ ଜଣାନଥିଲା ଯେ 40ରୁ ଅଧିକ ଏତେସଂଖ୍ୟକ ମୂଲ୍ୟବାନ ମନ୍ଦିରକୁ ଲୋକମାନେ ନିଜ ଘର ମଧ୍ୟରେ ଦବେଇ ରଖିଥିଲେ , କେହି ଏଥିରେ ନିଜର ରୋଷେଇ ଘର କରିଦେଇଥିଲେ , ଜଣାନଥିଲା ଯେ କ ’ ଣ କ ’ ଣ କରିଦେଇଥିଲେ । ଏହା ଭଲ ହେଲା ଯେ ଭୋଳା ବାବା ଆମ ଭିତରେ ଏକ ଚେତନା ଜାଗ୍ରତ କଲେ ଏବଂ ଏହି ସ୍ୱପ୍ନ ଜାଗରଣ ହେଲା ଓ ଏହି କାରଣରୁ କେବଳ ଭୋଳା ବାବା ନୁହନ୍ତି ପାଖାପାଖି 40ରୁ ଅଧିକ ଏପରି ଐତିହାସିକ ପୁରାତତ୍ୱ ମନ୍ଦିର ଭିତରୁ ମିଳିଥିଲା , ଏହି ପୁରା ଧାମରେ ଯେତବେଳେ ଦେଶ ଓ ଦିନିଆର ଯାତ୍ରୀ ଆସିବେ ସେତବେଳେ ସେମାନଙ୍କୁ ଆଶ୍ଚର୍ଯ୍ୟ ଲାଗିବ ଯେ କିପରି କାମ ଆମର କିଛି ଲୋକ କରିଦେଇଛନ୍ତି । ଏବଂ ଶାସନ ବ୍ୟବସ୍ଥା ମଧ୍ୟ 70 ବର୍ଷ ପର୍ଯ୍ୟନ୍ତ ଚୁପ ରହିଥିଲା । ଲୋକମାନେ ସେତବେଳେ ଜିନିଷକୁ ଚପାଇ ଚାଲିଲେ , ଚପାଇ ଚାଲିଲେ , ଚପାଇ ଚାଲିଲେ , ମାତ୍ର ଆଜି ଏହି 40 ମନ୍ଦିରର ମୁକ୍ତିର ଅବସର ଆସିଯାଇଛି । ଏବଂ ମୋତେ କୁହାଯାଇଛି କି ହୁଏତ ଅନେକ ଦଶକ ପରେ ଏଥର ଏପରି ଶିବରାତ୍ରୀ ଏଠାରେ ପାଳନ କରାଯାଇଛି । ଏପରି ଖୋଲା ପରିସର ଥିଲା , ଶିବ ଭକ୍ତ ଏକାଠି ହୋଇଥିଲେ , ହଜାର ହଜାର ଲୋକ ସେମାନଙ୍କ ମୋବାଇଲ ଫୋନରେ ସେଲ୍ଫି ନେଉଥିଲେ । ଆପଣ ସାମାଜିକ ଗଣମାଧ୍ୟମରେ ଦେଖନ୍ତୁ ଏହି ପରିସରର ଛବି ଲକ୍ଷ ଲକ୍ଷ ସଂଖ୍ୟାରେ ଆଜି ଦେଖାଯାଉଛି । ଏକ ସ୍ୱପ୍ନ ଥିଲା ଏବଂ ଆପଣମାନେ ଦେଖୁଛନ୍ତି ଯେ ଏଠାରେ ଯେଉଁ ମଡେଲ ରଖାଯାଇଛି , ଏହା ଚଳଚ୍ଚିତ୍ରରେ ଯାହା ଆପଣ ଦେଖୁଛନ୍ତି , ଏବେ ମା ’ ଗଙ୍ଗାଙ୍କ ସହିତ ଭୋଳା ବାବାଙ୍କର ସିଧାସଳଖ ସମ୍ବନ୍ଧ ଯୋଡି ଦେଇଛି । ଗଙ୍ଗାରେ ଆମେ ସିଧାସଳଖ ସ୍ନାନ କରି ଭୋଳା ବାବାଙ୍କ ଚରଣରେ ଆସି ମୁଣ୍ଡ ନୁଆଁଇ ପାରିବା ।


    ଏହା ହେଉଛି କାଶୀ ବିଶ୍ୱନାଥ ମହାଦେବ ଭୋଳା ବାବାଙ୍କ ସ୍ଥାନ , କୋଟି କୋଟି ଦେଶବାସୀମାନଙ୍କ ଆସ୍ଥାର ସ୍ଥାନ । ଲୋକମାନେ କାଶୀ ଆସନ୍ତି , ଏହାର ମୂଳ କାରଣ ହେଉଛି କାଶୀ ବିଶ୍ୱନାଥ ମହାଦେବଙ୍କ ପ୍ରତି ଅପାର ଶ୍ରଦ୍ଧା ରହିଛି । ଏହି ଆସ୍ଥାକୁ ବଳ ମିଳିବ , ଆମ ମନ୍ଦିରମାନଙ୍କର ରକ୍ଷା କିପରି ହେବ , ବ୍ୟବସ୍ଥା କିପରି ହେବ , ଏହାର ଏକ ମଡେଲ ପ୍ରସ୍ତୁତ ହେବ । ପୁରାତାତ୍ୱିକ ଜିନିଷମାନଙ୍କର ସୁରକ୍ଷା କରି , ଏହାର ଆତ୍ମାକୁ ସେହିପରି ବଜାୟ ରଖି ଆଧୁନିକତା କିପରି ଭାବେ ଅଣାଯାଇ ପାରିବ , ବ୍ୟବସ୍ଥାମାନଙ୍କୁ ଆଧୁନିକ କିପରି ଭାବେ କରାଯାଇ ପାରିବ ଏହାର ଏକ ବହୁତ ଭଲ ମିଳନ ଏହି ପରିସରର ନିର୍ମାଣ କାର୍ଯ୍ୟରେ ଦେଖାଯାଇଛି । ଏହା କାଶୀ ବିଶ୍ୱନାଥ ଧାମ କାଶୀ ବିଶ୍ୱନାଥ ମନ୍ଦିର ଆଖପାଖ ପରିସର ଭାବେ ଜଣାଯିବ ଏବଂ ଗଙ୍ଗା ମା ’ ଙ୍କ ପର୍ଯ୍ୟନ୍ତ ଆମକୁ ଏହି ପରିସର ନେଇଯିବ । ଏହି ଧାମ ଆମକୁ ମା ’ ଗଙ୍ଗାଙ୍କ ସହ ଯୋଡିବ । ଏହାଫଳରେ ସମ୍ପୂର୍ଣ୍ଣ ବିଶ୍ୱରେ କାଶୀର ଏକ ନୂତନ ପରିଚୟ ସୃଷ୍ଟି ହେବ । ଅଢ଼େଇ ଶହ , ଦେଢ଼ ଶହ ବର୍ଷ ପରେ ହୁଏତ ପରମାତ୍ମା ମୋ ଭାଗ୍ୟରେ ଲେଖିଥିଲେ , ଏହି କାର୍ଯ୍ୟ ପାଇଁ ଏବଂ ଏଥିପାଇଁ ହୁଏତ ଯେତବେଳେ ଆମେ 2014 ନିର୍ବାଚନ ପାଇଁ ଆସିଥିଲୁ , ସେତବେଳେ ଏପରି ମୋ ଭିତରୁ ସ୍ୱର ଉଠିଥିଲା , ମୁଁ ଆସି ନାହିଁ , ମୋତେ ଡକରା ଆସିଛି । ଏବଂ ଆଜି ମୋତେ ଲାଗୁଛି କି ଯେଉଁ ଡକରା ଥିଲା , ତାହା ଏପରି କାମ ପାଇଁ ଥିଲା ଏବଂ ଏହି କାର୍ଯ୍ୟମାନଙ୍କୁ ପୁରଣ କରିବାର ସଂକଳ୍ପ ପୁଣି ଥରେ ପ୍ରବଳ ହୋଇଛି , ଅନେକ ମଜଭୁତ ହୋଇଛି ଏବଂ ଏହା କେବଳ କାଶୀବାସୀଙ୍କ ଜୀବନ ସହିତ ଜଡିତ ହୋଇନାହିଁ , ଦେଶବାସୀଙ୍କ ସହିତ ଜଡିତ ହୋଇଛି । ମୁଁ ତ ବନାରସ ହିନ୍ଦୁ ବିଶ୍ୱବିଦ୍ୟାଳୟଠାରୁ ମଧ୍ୟ ଆଗ୍ରହ ପ୍ରକାଶ କରିବି କି ଏହି ପୁରା କାଶୀ ବିଶ୍ୱନାଥ ଧାମର ନିର୍ମାଣ ଯାହାକି ଏକ କନସେପ୍ଟ , କୌଣସି ପ୍ରକାରେ ଏହାକୁ ଆଗକୁ ବଢ଼ାଯାଇଛି , ସମ୍ପତ୍ତି କିପରି ଅଧିକାର କରାଯାଇଛି , ଜନସାଧାରଣ କିପରି ସହଯୋଗ ପ୍ରଦାନ କରିଛନ୍ତି । ଏକ ପରୀକ୍ଷଣ ଅଧ୍ୟୟନ ଭାବେ ବିଶ୍ୱବିଦ୍ୟାଳୟରେ କାର୍ଯ୍ୟ କରିବା ଆବଶ୍ୟକ । ଏବଂ ଏକ ପକ୍ଷରେ ଏହି ଧାମର ନିର୍ମାଣ ହେଇ ଚାଲିବ ଏବଂ କାଶୀ ବିଶ୍ୱ ହିନ୍ଦୁ ବିଶ୍ୱବିଦ୍ୟାଳୟ ଆମର ଏହି ଗବେଷଣା କାମକୁ ମଧ୍ୟ ଏକା ସଙ୍ଗେ କରିବ , ଯାହାଫଳରେ କି ଯେତବେଳେ ଏହି କାମ ପୁରଣ ହେବ , ସେତବେଳେ ଆମେ ଏପରି ଭଲ୍ୟୁମ ଦୁନିଆ ସାମନାରେ ଦେଇପାରିବା କି ଏକ ପରିସରକୁ କିପରି ନିର୍ମାଣ କରାଯାଇଛି , ଧାମର ନିର୍ମାଣ କିପରି କରାଯାଇଛି , କିପରି ଭାବେ ଜନସାଧାରଣଙ୍କ ଯୋଗଦାନ ଏଥିରେ ରହିଛି ଏବଂ ଏକ ଉତମ ଡକ୍ୟୁମେଂଟେସନ ଏହାଦ୍ୱାରା ନିର୍ମାଣ ହୋଇପାରିବ । ଶାସ୍ତ୍ର ରୂପରେ ଯେଉଁ ଯେଉଁ କଥା ଧ୍ୟାନରେ ରଖାଯିବ , ଏଥିରେ ସାମାନ୍ୟ କମ୍ପରମାଇଜ କରାଯିବ ନାହିଁ । ଶାସ୍ତ୍ରର ଯେଉଁ ବନ୍ଧନ ରହିଛି ତାହାର ପାଳନ କରି ଏହା କରାଯିବ , ଯାହାଫଳରେ କି ଆସ୍ଥା ଉପରେ କେଉଁଠାରେ ବି ଯେପରି ଆଁଛୁଡା ଦାଗ ନଆସେ ।


    ଆଜି ଏହି କାଶୀ ବିଶ୍ୱନାଥ ଧାମ ନିଜ ମଧ୍ୟରେ ସମଗ୍ର କାଶୀର ନବଚେତନାର କେନ୍ଦ୍ରରେ ପରିଣତ ହେବାର ରହିଛି , ସାମାଜିକ ଚେତନାର କେନ୍ଦ୍ରରେ ପରିଣତ ହେବାର ରହିଛି । ଏହି ଆସ୍ଥା ଯଦି ସାମାଜିକ ଚେତନାର କେନ୍ଦ୍ରରେ ପରିଣତ ହୁଏ , ତେବେ ସାମାଜିକ କ୍ରାନ୍ତିର ଅବସର ସୃଷ୍ଟି ହୁଏ ଯେ ଏପରି ପବିତ୍ର କାର୍ଯ୍ୟ ସମ୍ପ୍ରତି ଏହି ବିଶ୍ୱରେ ହେଉଛି । ମୁଁ ପୁଣି ଥରେ ଯୋଗୀ ଜୀଙ୍କ ସରକାରକୁ , କାରଣ ଯଦି ମୋର ତିନି ବର୍ଷ ଆରମ୍ଭରୁ ରାଜ୍ୟ ସରକାରଙ୍କ ସହଯୋଗ ମିଳିଥା ’ ନ୍ତା ତେବେ ହୁଏତ ଏହି କାର୍ଯ୍ୟକୁ ଆଜି ଆମେ ଉଦଘାଟିତ କରିଥା ’ ନ୍ତୁ , ମାତ୍ର ପ୍ରଥମ ତିନି ବର୍ଷ ଏକପ୍ରକାରର ଅସହଯୋଗର ବାତାବରଣ ରହିଥିଲା ଯେଉଁ କାରଣରୁ ମୁଁ କରିପାରୁନଥିଲି ମାତ୍ର ଯେତବେଳଠାରୁ ଆପଣମାନେ ଯୋଗିଜୀଙ୍କୁ ଉତ୍ତର ପ୍ରଦେଶର କାର୍ଯ୍ୟ ଦେଇଛନ୍ତି , ସେବେଠାରୁ କାଶୀ କାର୍ଯ୍ୟରେ ମଧ୍ୟ ସୁବିଧା ହୋଇଛି ଏବଂ ଏହି ସୁବିଧାମାନଙ୍କୁ ପୁରଣ କରିବା ପାଇଁ ମୋତେ ଅବସର ମିଳିଛି । ମୋର ବିଶ୍ୱାସ ରହିଛି ଯେ କାଶୀବାସୀଙ୍କ ଆଶା ଏବଂ ଅପେକ୍ଷାକୁ ଆମେ ପୂରଣ କରିବୁ ଏବଂ ଏହି ଯେଉଁ 40ଟି ମନ୍ଦିର ପ୍ରାପ୍ତ ହୋଇଛି ସେଗୁଡ଼ିକୁ ମଧ୍ୟ ଏହି ପ୍ରକାରରେ ସମ୍ଭାଳିବୁ ।


    ଏହାର ମଧ୍ୟ ମାହାତ୍ମ୍ୟ ବଢ଼ୁ , ଏହାର ବ୍ୟବସ୍ଥା କରିବୁ । ଏହାର ଅନେକ ଜିନିଷ ପୁରାତତ୍ୱରେ ଅନ୍ୱେଷଣ କରିବା ଦ୍ୱାରା ମିଳିଥାଏ ତେଣୁ ବିଏଚୟୁର ଲୋକମାନେ ଏହାର ମଧ୍ୟ ଅନ୍ୱେଷଣ କରିଛନ୍ତି କି ଏହା କେତେ ବର୍ଷ ପୁରୁଣା , କେତେ ଦଶକ , କେତେ ବର୍ଷ ପୁରୁଣା , କେବେ ନିର୍ମାଣ ହୋଇଥିଲା , ତେଣୁ ଏହାଦ୍ୱାରା କାଶୀର ଆତ୍ମା ଏବଂ ଆମ ବ୍ୟବସ୍ଥା ଉଭୟ ମିଳିତ ହୋଇ ଆଗକୁ ବଢ଼ିବେ । ମୁଁ ପୁଣିଥରେ ମା ’ ବାପାଙ୍କ ଧାମରେ , ମା ’ ବାପାଙ୍କ ଚରଣରେ ନିଜର ମୁଣ୍ଡ ନୁଆଁଇ କାଶୀବାସୀଙ୍କ ଆଶୀର୍ବାଦ ସହିତ ଏହି ପବିତ୍ର କାର୍ଯ୍ୟର ଆଜି ପ୍ରାରମ୍ଭ ହେଉଛି । ମୋ ସହିତ କୁହନ୍ତୁ -


    ହର ହର ମହାଦେବ ...!


    **********


    

    
    (Release ID: 1569228) Visitor Counter : 1