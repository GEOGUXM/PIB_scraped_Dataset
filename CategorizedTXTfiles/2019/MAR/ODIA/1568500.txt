      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆସନ୍ତାକାଲି ଗ୍ରେଟର ନୋଏଡ଼ାରେ ବିଭିନ୍ନ ଉନ୍ନୟନ ପ୍ରକଳ୍ପର ଶିଳାନ୍ୟାସ କରିବେ ପ୍ରଧାନମନ୍ତ୍ରୀ
      • ମେଟ୍ରୋର ନୋଏଡ଼ା ସିଟି ସେଂଟର-ନୋଏଡ଼ା ଇଲେକଟ୍ରୋନିକ ସିଟି ସେକ୍ସନର ହେବ ଉଦଘାଟନ
      • ପ୍ରଧାନମନ୍ତ୍ରୀଙ୍କ ଦ୍ୱାରା ଭିଡିଓ ଲିଙ୍କ ଜରିଆରେ ଖୁର୍ଜା ଓ ବକ୍ସର ପାୱାର ପ୍ଲାଂଟର କରାଯିବ ଶିଳାନ୍ୟାସ
      Posted On: 08 MAR 2019 8:32PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ମାର୍ଚ୍ଚ 9 , 2019ରେ ଉତ୍ତର ପ୍ରଦେଶର ଗ୍ରେଟର ନୋଏଡ଼ା ଗସ୍ତ କରିବେ । ଗ୍ରେଟର ନୋଏଡ଼ାସ୍ଥିତ ପଣ୍ଡିତ ଦୀନଦୟାଲ ଉପାଧ୍ୟାୟ ପ୍ରତ୍ନତାତ୍ୱିକ ସଂସ୍ଥାନ ଠାରେ ସେ ବିଭିନ୍ନ ଉନ୍ନୟନ ପ୍ରକଳ୍ପର ଶିଳାନ୍ୟାସ କରିବେ ।


    ପଣ୍ଡିତ ଦୀନଦୟାଲ ଉପାଧ୍ୟାୟ ପ୍ରତ୍ନତାତ୍ୱିକ ସଂସ୍ଥାନର ଉଦଘାଟନ ଲାଗି ପ୍ରଧାନମନ୍ତ୍ରୀ ଫଳକ ଉନ୍ମୋଚନ କରିବେ । କ୍ୟାମ୍ପସ ପରିସରରେ ସେ ପଣ୍ଡିତ ଦୀନଦୟାଲ ଉପାଧ୍ୟାୟଙ୍କ ପ୍ରତିମୂର୍ତ୍ତି ଅନାବରଣ କରିବେ । ଭାରତୀୟ ପ୍ରତ୍ନତାତ୍ୱିକ ସର୍ବେକ୍ଷଣ ସଂସ୍ଥା ( ଏଏସଆଇ ) ଅଧୀନରେ ଥିବା ଏକ ସଂସ୍ଥାନ ଗ୍ରେଟର ନୋଏଡ଼ାର ନଲେଜ ପାର୍କ - 2ରେ ରହିଛି ।


    ମେଟ୍ରୋର ନୋଏଡ଼ା ସିଟି ସେଂଟର - ନୋଏଡ଼ା ଇଲେକଟ୍ରୋନିକ ସେକ୍ସନକୁ ପ୍ରଧାନମନ୍ତ୍ରୀ ଉଦଘାଟନ କରିବେ । ଏହି ନୂଆ ସେକ୍ସନ ନୋଏଡ଼ା ବାସୀନ୍ଦାଙ୍କୁ ଏକ ସୁବିଧାଜନକ ଏବଂ ଦ୍ରୁତ ପରିବହନ ମାଧ୍ୟମ ଯୋଗାଇ ଦେବ । ଏହା ମଧ୍ୟ ସଡ଼କରେ ଭିଡ଼ ହ୍ରାସ କରିବା ସହିତ ପରିବେଶ ଅନୁକୂଳ ପରିବନହ ସୁବିଧା ଯୋଗାଇ ଦେବ । 6.6 କିଲୋମିଟର ଲମ୍ବ ସେକ୍ସନ ହେଉଛି ଦିଲ୍ଲୀ ମେଟ୍ରୋ ବ୍ଲୁ ଲାଇନର ଏକ ସମ୍ପ୍ରସାରିତ ଅଂଶ ।


    ପ୍ରଧାନମନ୍ତ୍ରୀ ମଧ୍ୟ ଦୁଇଟି ତାପଜ ବିଦ୍ୟୁତ ପ୍ଲାଂଟ ପାଇଁ ଆଧାରଶିଳା ସ୍ଥାପନ କରିବେ । ଏଥିମଧ୍ୟରୁ ଗୋଟିଏ ହେଉଛି ଉତ୍ତର ପ୍ରଦେଶ ବୁଲନ୍ଦସହର ଜିଲ୍ଲାର ଖୁର୍ଜାରେ ଥିବା 1320 ମେଗାୱାଟ ବୃହତ ତାପଜ ବିଦ୍ୟୁତ ପ୍ଲାଂଟ । ଖୁର୍ଜା ବୃହତ ତାପଜ ବିଦ୍ୟୁତ କେନ୍ଦ୍ର ସୁପରକ୍ରିଟିକାଲ ଟେକନୋଲୋଜି ଆଧାରିତ । 660 ମେଗାୱାଟ କ୍ଷମତାସମ୍ପନ୍ନ 2ଟି ୟୁନିଟ ରହିଛି । ଏଥିରେ ପରିବେଶ ସୁରକ୍ଷା ପାଇଁ ସଦ୍ୟତମ ନିର୍ଗମନ ନିୟନ୍ତ୍ରଣ ପ୍ରଯୁକ୍ତି ରହିଛି । ଏହାର ଉଚ୍ଚ ଦକ୍ଷତା ବିଦ୍ୟୁତ ଉତ୍ପାଦନ ଲାଗି କମ ଜାଳେଣି ଉପଯୋଗ କରିବ । ଖୁର୍ଜା ପ୍ଲାଂଟ ଦ୍ୱାରା ଉତ୍ତରାଂଚଳୟରେ ବିଦ୍ୟୁତ ନିଅଂଟ ସ୍ଥିତି ଦୂର ହେବ । ବିଶେଷ କରି ଉତ୍ତର ପ୍ରଦେଶ ଏବଂ ଉତରାଖଣ୍ଡ , ରାଜସ୍ଥାନ , ହିମାଚଳ ପ୍ରଦେଶ ଓ ଦିଲ୍ଲୀ ଆଦି ରାଜ୍ୟ ଏହାଦ୍ୱାରା ଲାଭାନ୍ୱିତ ହେବେ । ଏହି ପ୍ରକଳ୍ପ ପ୍ରତ୍ୟକ୍ଷ ଓ ପରୋକ୍ଷ ନିଯୁକ୍ତି ସୁଯୋଗ ସୃଷ୍ଟି କରିବା ସହିତ ବୁଲନ୍ଦସହର ଜିଲ୍ଲା ଏବଂ ଏହାର ପାର୍ଶ୍ଵବର୍ତ୍ତୀ ପଶ୍ଚିମ ଉତ୍ତର ପ୍ରଦେଶର ଅନ୍ୟ ଜିଲ୍ଲାଗୁଡ଼ିକର ସାମଗ୍ରୀ ବିକାଶରେ ସହାୟକ ହେବ ।


    ଦ୍ୱିତୀୟରେ ରହିଛି ବିହାରର 1320 ମେଗାୱାଟ କ୍ଷମତାସମ୍ପନ୍ନ ବକ୍ସର ତାପଜ ବିଦ୍ୟୁତ ପ୍ଲାଂଟ । ଭିଡିଓ ଲିଙ୍କ ଜରିଆରେ ବକ୍ସାର ତାପଜ ବିଦ୍ୟୁତ କେନ୍ଦ୍ରର ଉଦଘାଟନ କରାଯିବ । ବକ୍ସର ତାପଜ ବିଦ୍ୟୁତ ପ୍ଲାଂଟ ସୁପରିକ୍ରିଟିକାଲ ପ୍ରଯୁକ୍ତି ଆଧାରିତ ଏଥିରେ 660 ମେଗାୱାଟର 2ଟି ୟୁନିଟ ରହିଛି , ପରିବେଶ ସୁରକ୍ଷା ଲାଗି ଏଥିରେ ଅତ୍ୟାଧୁନିକ ନିର୍ଗମନ ନିୟନ୍ତ୍ରଣ ପ୍ରଯୁକ୍ତି ଏବଂ ଉଚ୍ଚ ଦକ୍ଷତା ରହିଛି । ବକ୍ସର ପ୍ଲାଂଟ ବିହାର ଏବଂ ପୂର୍ବାଂଚଳରେ ବିଦ୍ୟୁତ ନିଅଂଟସ୍ଥିତିରେ ପରବର୍ତ୍ତନ ଆଣିପାରିବ ।


    ପ୍ରଧାନମନ୍ତ୍ରୀ ସମବେତ ଜନସଭାକୁ ସମ୍ବୋଧିତ କରିବେ ।


    **********

    
    
    (Release ID: 1568500) Visitor Counter : 16