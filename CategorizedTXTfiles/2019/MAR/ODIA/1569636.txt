      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ର ଉଦ୍ଦେଶ୍ୟରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 27 MAR 2019 5:02PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ରାଷ୍ଟ୍ରକୁ ସମ୍ବୋଧନ କରିଛନ୍ତି ।


    ଏକାଧିକ ଟ୍ୱିଟ୍ ଜରିଆରେ ପ୍ରଧାନମନ୍ତ୍ରୀ କହିଛନ୍ତି , “ ପ୍ରତ୍ୟେକ ରାଷ୍ଟ୍ରର ଜୟଯାତ୍ରାରେ ଏପରି କିଛି ମୁହୂର୍ତ୍ତ ଆସିଥାଏ ଯାହା ଅତ୍ୟନ୍ତ ଗର୍ବ ଆଣିଥାଏ ଏବଂ ପରବର୍ତ୍ତୀ ପିଢ଼ି ଉପରେ ଏକ ଐତିହାସିକ ପ୍ରଭାବ ପକାଇଥାଏ । ଆଜି ସେପରି ଏକ ମୁହୂର୍ତ୍ତ ଆସିଛି । ଭାରତ ସଫଳତା ପୂର୍ବକ ଉପଗ୍ରହ ନିରୋଧୀ କ୍ଷେପଣାସ୍ତ୍ର (ଆଣ୍ଟି ସାଟେଲାଇଟ -ଏସ୍ୟାଟ)ର ପରୀକ୍ଷଣ କରିଛି । ମିଶନ ଶକ୍ତିର ସଫଳତା ପାଇଁ ସମସ୍ତଙ୍କୁ ଅଭିନନ୍ଦନ ।


    ମିଶନ ଶକ୍ତି ଅତ୍ୟନ୍ତ କଠିନ ଥିଲା । ଏହାକୁ ଅତ୍ୟନ୍ତ ତୀବ୍ର ଗତି ଏବଂ ଉଲ୍ଲେଖନୀୟ ସଠିକତା ସହ ସମ୍ପାଦନ କରାଯାଇଥିଲା । ଏହା ଭାରତର ଚମତ୍କାରୀ ବୈଜ୍ଞାନିକମାନଙ୍କ ଉଲ୍ଲେଖନୀୟ ନିପୁଣତା ଏବଂ ଆମ ମହାକାଶ କାର୍ଯ୍ୟକ୍ରମର ସଫଳତାକୁ ପ୍ରଦର୍ଶିତ କରୁଛି ।


    ଦୁଇଟି କାରଣ ପାଇଁ ମିଶନ ଶକ୍ତି ସ୍ୱତନ୍ତ୍ର :


    ( 1) ଚତୁର୍ଥ ରାଷ୍ଟ୍ର ଭାବେ ଭାରତ ଏପରି ସ୍ୱତନ୍ତ୍ର ଏବଂ ଅତ୍ୟାଧୁନିକ ସାମର୍ଥ୍ୟ ହାସଲ କରିଛି ।


    ( 2) ସମ୍ପୂର୍ଣ୍ଣ କାର୍ଯ୍ୟକ୍ରମ ସ୍ୱଦେଶୀ ଜ୍ଞାନକୌଶଳରେ ହୋଇଛି ।


    ଭାରତ ଏକ ମହାକାଶ ଶକ୍ତି ଭାବେ ସଗର୍ବେ ଛିଡ଼ା ହୋଇଛି ! ଏହା ଭାରତକୁ ଶକ୍ତିଶାଳୀ , ଆହୁରି ଅଧିକ ସୁରକ୍ଷିତ କରିବା ସହିତ ଶାନ୍ତି ଓ ସୌହାର୍ଦ୍ଦ୍ୟ ପ୍ରତିଷ୍ଠା କରିବ ।


    *****************

    
    
    (Release ID: 1569636) Visitor Counter : 16