      କ୍ୟାବିନେଟ

      ଦିଲ୍ଲୀ ମେଟ୍ରୋର ଚତୁର୍ଥ ପର୍ଯ୍ୟାୟକୁ କେନ୍ଦ୍ର କ୍ୟାବିନେଟର ମଞ୍ଜୁରି
      • ଏରୋସିଟି ଠାରୁ ତୋଗଲକାବାଦ ଭିତରେ 61.679 କିଲୋମିଟରର 3ଟି କରିଡ଼ୋର ଓ 15ଟି ଷ୍ଟେସନ୍‌ ମଧ୍ୟରେ 17ଟି ଭୂତଳ ଏବଂ 29ଟି ଭୂପୃଷ୍ଠ ଷ୍ଟେସନ୍‌ , ଆର କେ ପୁରମ୍‌ ଓ ଜନକପୁରୀ ୱେଷ୍ଟ୍‌ ମଧ୍ୟରେ 25ଟି ଷ୍ଟେସନ୍‌ ଏବଂ ମୌଜପୁର ଓ ମୁକୁନ୍ଦପୁର ମଧ୍ୟରେ ୬ଟି ଷ୍ଟେସନ ସ୍ଥାପନକୁ ମଞ୍ଜୁରି ପ୍ରଦାନ

      Posted On: 07 MAR 2019 7:07PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦିଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଦିଲ୍ଲୀ ମେଟ୍ରେର ଚତୁର୍ଥ ପର୍ଯ୍ୟାୟକୁ କେନ୍ଦ୍ର କ୍ୟାବିନେଟର ମଞ୍ଜୁରି ପ୍ରଦାନ କରାଯାଇଛି । ଏଥିରେ ତିନୋଟି ଅଗ୍ରାଧିକାର କରିଡ଼ୋର ରହିଛି । ଏହି ତିନୋଟି କରିଡ଼େରର ମୋଟ ଦୈର୍ଘ୍ୟ 61 ,679 କିଲୋମିଟର । 61 .679 କିଲୋମିଟର ମଧ୍ୟରୁ 22 .359 କିଲୋମିଟର ଭୂତଳ ରେଳପଥ ନିର୍ମାଣ କରାଯିବ ଏବଂ 39. 320 କିଲୋମିଟର ଏଲିଭେଟେଡ଼ ରେଳପଥ ଭାବେ ନିର୍ମିତ ହେବ । ଏହି କରିଡ଼ୋର ମଧ୍ୟରେ ମୋଟ 46ଟି ଷ୍ଟେସନ୍‌ ରହିବ ଯେଉଁଥିରୁ 17ଟି ଷ୍ଟେସନ୍‌ ଭୂତଳ ଏବଂ ଅବଶିଷ୍ଟ 29ଟି ଷ୍ଟେସନ ଭୂପୃଷ୍ଠରେ ନିର୍ମାଣ କରାଯିବ ।


    ଏହି ସମଗ୍ର ପ୍ରକଳ୍ପ ସକାଶେ ମୋଟ 24 ,948.65 କୋଟି ଟଙ୍କା ବ୍ୟୟ କରାଯିବ । ଦିଲ୍ଲୀ ମେଟ୍ରୋ ରେଳ କର୍ପୋରେସନ୍‌ ଲିମିଟେଡ଼ (ଡ଼ିଏମଆରସି) ଏହାକୁ ପ୍ରବର୍ତ୍ତନ କରିବ । ଏଥିପାଇଁ ବର୍ତ୍ତମାନ ଧାର୍ଯ୍ୟ ଥିବା ଭାରତ ସରକାରଙ୍କ ସ୍ପେଶାଲ ପରପସ୍‌ ଭେହିକିଲ୍‌ (ଏସପିଭି) ଏମଂ ଗଭର୍ଣ୍ଣମେଣ୍ଟ ଜାତୀୟ କ୍ୟାପିଟାଲ୍‌ ଟେରିଟୋରୀ ଅଫ୍‌ ଦିଲ୍ଲୀ (ଜିଏନସିଟିଡ଼ି) ଙ୍କ ମଧ୍ୟରେ 50 : 50 ଭିତ୍ତିରେ ଏହା ବହନ କରାଯିବ ।


    ସଂଯୋଗକାରୀ ବୈଶିଷ୍ଟ୍ୟ:


    1.ଏରୋସିଟି ଠାରୁ ତୁଗଲକାବାଦ - 15 ଟି ଷ୍ଟେସନ୍‌ ( ଏରୋସିଟି , ମହୀପାଳପୁର , ବସନ୍ତକୁଞ୍ଜ , ସେକ୍ଟର- ଡ଼ି , ମାସୁଦପୁର , କିଷନଗଡ଼ , ମେହରାଉଲୀ , ଲାଡ଼ୋ ସରାଇ , ସାକେତ , ସାକେତ ଜି ବ୍ଲକ୍‌ , ଆମ୍ବେଦକର ନଗର , ଖାନପୁର , ତିଗ୍ରୀ , ଆନନ୍ଦମୟୀ ମାର୍ଗ ଜଙ୍କସନ୍‌ , ତୋଗଲକାବାଦ ରେଲୱେ କଲୋନୀ , ତୋଗଲକାବାଦ)


    2. ଆର କେ ଆଶ୍ରମ ଠାରୁ ଜନକପୁରୀ ୱେଷ୍ଟ- ୨୫ଟି ଷ୍ଟେସନ୍‌ ( ଆର କେ ଆଶ୍ରମ , ମୋତିଆଖାନ୍‌ , ସଦର ବଜାର , ପୁଲବାଂଶ , ଘଣ୍ଟାଘର/ ସବଜୀ ମଣ୍ଡି , ରାଜପୁରା , ଡ଼େରାୱାଲ ନଗର , ଅଶୋକ ବିହାର , ଆଜାଦପୁରୀ , ମୁକୁନ୍ଦପୁର , ଭାଲସ୍ୱା , ମୁବାରକ ଚୌକ , ବଦଲୀମୋର , ନର୍ଥ ପୀତମପୁରା , ପ୍ରଶାନ୍ତ ବିହାର , ମଧୁବନ ଚୌକ , ଦୀପାଲୀ ଚୌକ , ପୁଷ୍ପାଞ୍ଜଳୀ ଏନକ୍ଲେଭ୍‌ , ୱେଷ୍ଟ ଏନକ୍ଲେଭ୍‌ , ମଙ୍ଗୋଲପୁରୀ , ପୀରଗଡ଼ୀ ଚୌକ , ପଶ୍ଚମ ବିହାର , ମୀରା ବାଗ , କେଶୋପୁର , କିଷନ ପାର୍କ ଏକ୍ସଟେନସନ୍‌ , ଜନକପୁରୀ ୱେଷ୍ଟ)


    3. ମୌଜପୁର- ମୁକୁନ୍ଦପୁର- 6ଟି ଷ୍ଟେସନ୍‌ ( ଯମୁନା ବିହାର , ଭଜନପୁରା , ଖାଜୁରୀ ଖାସ୍‌ , ସୁରଘାଟ , ଜଗତପୁର ଭିଲେଜ , ବୁରାରୀ)


    ଏହି ତିନିଟିଯାକ କରିଡ଼ୋରରେ ଉଭୟ ଭୂତଳ (22.359 କିଲୋମିଟର ଏବଂ ଏଲିଭେଟେଡ଼ (39.320 କିଲୋମିଟର) ସେକ୍ସନ ରହିବ ।


    ପ୍ରଭାବ: ଏହି କରିଡ଼ୋର- 4 ପ୍ରକଳ୍ପ ମେଟ୍ରୋ ନେଟୱାର୍କର ବ୍ୟାପ୍ତିକୁ ସଂପ୍ରସାରିତ କରିବ ଯଦ୍ୱାରା ଜାତୀୟ ରାଜଧାନୀ କ୍ଷେତ୍ରର ଅଧିକ କ୍ଷେତ୍ର ପରସ୍ପର ସହ ସଂଯୁକ୍ତ ହେବ । ଏହି କରିଡ଼ୋରଗୁଡ଼ିକର ନିର୍ମାଣ କାର୍ଯ୍ୟ ଶେଷ ହେଲେ ମେଟ୍ରୋ ଯାତ୍ରୀମାନଙ୍କୁ ଆନ୍ତଃପରିବର୍ତ୍ତନକାରୀ ଷ୍ଟେସନଗୁଡ଼ିକ ପରସ୍ପର ସହ ସଂଯୁକ୍ତ ହୋଇପାରିବ ଏବଂ ନୂତନ କରିଡ଼ୋରଗୁଡ଼ିକୁ ବର୍ତ୍ତମାନର ଦିଲ୍ଲୀ ମେଟ୍ରୋ ଲାଇନ ସହ ଯୋଡ଼ାଯାଇପାରିବ । ଏଭଳି ଉନ୍ନତ ସଂଯୋଗୀକରଣ ରେଳଯାତ୍ରୀମାନଙ୍କୁ ବିଭିନ୍ନ ସ୍ଥାନକୁ ଯିବାର ଅଧିକ ସୁଯୋଗ ପ୍ରଦାନ କରିବ । ଏହାତିରିକ୍ତ , 61.679 କିଲୋମିଟରର ନେଟୱାର୍କ ମାଧ୍ୟମରେ ତିନୋଟି ନୂତନ କରିଡ଼ୋର ସଡ଼କରେ ହେଉଥିବା ଯାନବାହନ ଭିଡ଼କୁ ଯଥେଷ୍ଟ ମାତ୍ରାରେ ହ୍ରାସ କରିବ ତଥା ପ୍ରଦୂଷଣର ମାତ୍ରାକୁ ମଧ୍ୟ କମାଇବ । ତୋଗଲକାବାଦ- ଏରୋସିଟି କରିଡ଼ୋର ଦିଲ୍ଲୀ ବିମାନବନ୍ଦରକୁ ମଧ୍ୟ ଅଧିକ ସଂଯୋଗ ପ୍ରଦାନ କରିବ । ଏହା ଫଳରେ ଦିଲ୍ଲୀ ମେଟ୍ରୋ ରେଳସେବାର ମୋଟ ଦୈର୍ଘ୍ୟ 400 କିଲୋମିଟରକୁ ଅତିକ୍ରମ କରିଯିବ ।


    ********************

    
    
    (Release ID: 1568575) Visitor Counter : 1