      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନାଗପୁର ମେଟ୍ରୋକୁ ଉଦଘାଟନ କଲେ ପ୍ରଧାନମନ୍ତ୍ରୀ
      Posted On: 07 MAR 2019 8:14PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ( ଗୁରୁବାର ) ନୂଆଦିଲ୍ଲୀରୁ ଭିଡିଓ କନଫରେନସିଂ ଜରିଆରେ ନାଗପୁର ମେଟ୍ରୋର ଉଦଘାଟନ କରିଥିଲେ । ନାଗପୁର ମେଟ୍ରୋର 13.5 କିମି ଦୀର୍ଘ ଖପ୍ରି - ସିତାବୁଲଦି ସେକ୍ସନର ଡିଜିଟାଲ ଉଦଘାଟନ କରାଯାଇଥିଲା ।


    ଏହି ଅବସରରେ ମହାରାଷ୍ଟ୍ରରେ ଦ୍ୱିତୀୟ ମେଟ୍ରୋ ସେବା ପାଇଁ ନାଗପୁରର ଜନସାଧାରଣଙ୍କୁ ଭିଡିଓ କନଫରେନସିଂ ଜରିଆରେ ପ୍ରଧାନମନ୍ତ୍ରୀ ଶୁଭେଚ୍ଛା ଜଣାଇଥିଲେ । ସେ କହିଥିଲେ ଯେ ସେ 2014 ରେ ନାଗପୁର ମେଟ୍ରୋର ଆଧାରଶିଳା ରଖିଥିବାରୁ ଏହି ଅବସର ତାଙ୍କ ପାଇଁ ଅଦ୍ଭୁତ ଖୁସିର ମୂହୂର୍ତ୍ତ । ଏହି ମେଟ୍ରୋ ନାଗପୁରର ଲୋକମାନଙ୍କୁ ଉତ୍ତମ , ପରିବେଶ ଅନୁକୂଳ ଏବଂ ଅର୍ଥ ଅନୁକୂଳ ସେବା ଯୋଗାଇଦେବ ବୋଲି ସେ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଭବିଷ୍ୟତର ଆବଶ୍ୟକତାକୁ ଦୃଷ୍ଟିରେ ରଖି କେନ୍ଦ୍ର ସରକାର ଏବଂ ରାଜ୍ୟ ସରକାର ନିରନ୍ତର ନାଗପୁରର ବିକାଶ ଦିଗରେ କାର୍ଯ୍ୟ କରୁଛନ୍ତି । ସେ ଆହୁରି ମଧ୍ୟ କହିଥିଲେ ଯେ ନାଗପୁର ମେଟ୍ରୋ ଯୁବବର୍ଗଙ୍କ ପାଇଁ ନିଯୁକ୍ତି ସୁଯୋଗ ଆଣିବା ସହିତ ସହରର ବିକାଶ କ୍ଷେତ୍ରରେ ସହାୟକ ହେବ ।


    ଦେଶରେ ଅତ୍ୟାଧୁନିକ ପରିବହନ ବ୍ୟବସ୍ଥା କ୍ଷେତ୍ରରେ କେନ୍ଦ୍ର ସରକାରଙ୍କର ପଦକ୍ଷେପଗୁଡିକ ଉପରେ ଆଲୋକପାତ କରି ପ୍ରଧାନମନ୍ତ୍ରୀ କହିଥିଲେ ଯେ ବିଗତ ସାଢେ ଚାରି ବର୍ଷ ମଧ୍ୟରେ ମେଟ୍ରୋ ପାଇଁ 400 କିମିର ପରିଚାଳନା ନେଟୱାର୍କ ନିର୍ମାଣ କରାଯାଇଛି । ସେ କହିଥିଲେ ଯେ ଦେଶରେ ଆହୁରୀ 800 କିମିର ମେଟ୍ରୋ ନେଟୱାର୍କ ନିର୍ମାଣ କାର୍ଯ୍ୟ ଜାରୀ ରହିଛି ।


    ସାଧାରଣ ଗମନାଗମନ କାର୍ଡ , ଗୋଟିଏ ରାଷ୍ଟ୍ର , ଗୋଟିଏ କାର୍ଡର ଲାଭ ଉପରେ ପ୍ରଧାନମନ୍ତ୍ରୀ ଆଲୋକପାତ କରିଥିଲେ । ସେ କହିଥିଲେ ଯେ ସ୍ୱଦେଶରେ ପ୍ରସ୍ତୁତ ହୋଇଥିବା ଏହି କାର୍ଡ , ଡେବିଟ କାର୍ଡ ସହିତ ମିଶ୍ରଣ କରି ଏବଂ ଏହିଭଳି କାର୍ଡ ପ୍ରସ୍ତୁତ କରିବା ପାଇଁ ଅନ୍ୟ ଦେଶଗୁଡିକ ଉପରେ ଭାରତର ନିର୍ଭରଶୀଳତାକୁ ସମାପ୍ତ କରାଯାଇଛି । ବିଶ୍ୱରେ ବହୁତ କମ ଦେଶ ପାଖରେ ଏହିଭଳି ପରିବହନ କାର୍ଡ ଥିବା କଥା ପ୍ରଧାନମନ୍ତ୍ରୀ କହିଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ କେନ୍ଦ୍ର ସରକାର ସାମଗ୍ରିକ ଭାବେ ସମାଧାନ ପାଇଁ କାର୍ଯ୍ୟ କରିଥାନ୍ତି । ଦେଶର ସମସ୍ତ ନାଗରିକ ସୁବିଧାରେ ଜୀବନଯାପନ କରିପାରିବା ସଂକଳ୍ପ ସୁନିଶ୍ଚିତ କରିବା ପାଇଁ ସରକାର କାର୍ଯ୍ୟରତ ବୋଲି ସେ ପୁନରାବୃତ୍ତି କରିଥିଲେ ।


    *********************

    
    
    (Release ID: 1568494) Visitor Counter : 20