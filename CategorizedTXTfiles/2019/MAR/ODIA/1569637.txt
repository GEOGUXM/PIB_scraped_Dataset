      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭିଡିଓ କନଫରେନ୍ସ ଜରିଆରେ ମିଶନ ଶକ୍ତି ସହ ଜଡ଼ିତ ବୈଜ୍ଞାନିକଙ୍କ ସହିତ ପ୍ରଧାନମନ୍ତ୍ରୀଙ୍କ ବାର୍ତ୍ତାଳାପ
      Posted On: 27 MAR 2019 5:03PM by PIB Bhubaneshwar


    ଆଜି ରାଷ୍ଟ୍ରକୁ ସମ୍ବୋଧିତ କରିବାର ଠିକ୍ ପରେ , ପ୍ରଧାନମନ୍ତ୍ରୀ ଭିଡିଓ କନଫରେନ୍ସ ଜରିଆରେ ମିଶନ ଶକ୍ତିର ସଫଳ ସମ୍ପାଦନ ସହ ଜଡ଼ିତ ବୈଜ୍ଞାନିକମାନଙ୍କ ସହିତ ବାର୍ତ୍ତାଳାପ କରିଥିଲେ ।


    ଆଜି ମିଶନ ଶକ୍ତିର ସଫଳତା ପରେ ଭାରତ ବିଶ୍ୱର ଚତୁର୍ଥ ରାଷ୍ଟ୍ର ହୋଇପାରିଛି , ଯାହାପାଖରେ ଉପଗ୍ରହ ନିରୋଧୀ କ୍ଷେପଣାସ୍ତ୍ର (ଆଣ୍ଟି ସାଟେଲାଇଟ ମିସାଇଲ) ଜରିଆରେ ସଫଳତା ପୂର୍ବକ ସାଟେଲାଇଟକୁ ଲକ୍ଷ୍ୟଭେଦ କରିବାର ସାମର୍ଥ୍ୟ ରହିଛି ।


    ସେମାନଙ୍କୁ ଏହି ସଫଳତା ପାଇଁ ଅଭିନନ୍ଦନ ଜଣାଇ ପ୍ରଧାନମନ୍ତ୍ରୀ କହିଥିଲେ ଯେ ସାରା ଦେଶ ଆମ ବୈଜ୍ଞାନିକମାନଙ୍କୁ ନେଇ ଗର୍ବିତ , ସେମାନେ ଯାହା ହାସଲ କରିବାକୁ ଲକ୍ଷ୍ୟ ରଖିଥାନ୍ତି ସେଥିରେ ଭଲ ସଫଳତା ହାସଲ କରିଥାନ୍ତି ।


    ସେ କହିଥିଲେ ଯେ “ ମେକ ଇନ ଇଣ୍ଡିଆ ” ର ଧାରାରେ ଯାଇ ଆମର ବୈଜ୍ଞାନିକମାନେ ସାରା ବିଶ୍ୱକୁ ଏହି ବାର୍ତ୍ତା ଦେଇଛନ୍ତି ଯେ ଆମେ କାହା ଠାରୁ କମ୍ ନୋହୁଁ ।


    ପ୍ରଧାନମନ୍ତ୍ରୀ କହିଥିଲେ ଯେ ଭାରତ ବସୁଧୈବ କୁଟୁମ୍ବକମ-ସାରା ବିଶ୍ୱ ଗୋଟିଏ ପରିବାର- ଦର୍ଶନରେ ବିଶ୍ୱାସ କରିଥାଏ । ତେବେ ସେ , ଗୁରୁତ୍ୱାରୋପ କରି କହିଥିଲେ ଯେ ଶାନ୍ତି ଏବଂ ସଦଭାବ ପାଇଁ କାର୍ଯ୍ୟ କରୁଥିବା ଶକ୍ତିଗୁଡ଼ିକ ଶାନ୍ତି ହାସଲ ଲାଗି ସବୁବେଳେ ଶକ୍ତିଶାଳୀ ହୋଇ ରହିବା ଆବଶ୍ୟକ ।


    ପ୍ରଧାନମନ୍ତ୍ରୀ ଏଥିପ୍ରତି ଗୁରୁତ୍ୱାରୋପ କରିଥିଲେ ଯେ ବିଶ୍ୱ ଏବଂ କ୍ଷେତ୍ରୀୟ ଶାନ୍ତି ପାଇଁ ଭାରତ ସମର୍ଥ ଏବଂ ଶକ୍ତିଶାଳୀ ରହିବା ଆବଶ୍ୟକ । ସେ କହିଥିଲେ ଯେ ବୈଜ୍ଞାନିକମାନେ ଏହି ପ୍ରୟାସରେ ସମର୍ପିତ ଯୋଗଦାନ କରିଛନ୍ତି । ସେ ମଧ୍ୟ ବୈଜ୍ଞାନିକମାନଙ୍କୁ ସମ୍ପୂର୍ଣ୍ଣ କେନ୍ଦ୍ର କ୍ୟାବିନେଟ ପକ୍ଷରୁ ଅଭିନନ୍ଦନ ଜଣାଇଥିଲେ ।


    ସେମାନଙ୍କର ଦକ୍ଷତା ପ୍ରମାଣ କରିବା ଲାଗି ସୁଯୋଗ ଦେଇଥିବାରୁ ବୈଜ୍ଞାନିକମାନେ ପ୍ରଧାନମନ୍ତ୍ରୀଙ୍କୁ ଧନ୍ୟବାଦ ଜଣାଇଥିଲେ ।


    **************


    

    
    (Release ID: 1569637) Visitor Counter : 27