      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସିଆଇଏସଏଫର 50ତମ ପ୍ରତିଷ୍ଠା ଦିବସରେ ପ୍ରଧାନମନ୍ତ୍ରୀଙ୍କ ପ୍ରଦତ୍ତ ଅଭିଭାଷଣ
      Posted On: 10 MAR 2019 2:57PM by PIB Bhubaneshwar


    ଦେଶର ସଂପଦ ଏବଂ ସମ୍ମାନର ରକ୍ଷା ,


    ସୁରକ୍ଷା ସହିତ ସଂଶ୍ଳିଷ୍ଟ ସିଆଇଏସଏଫର ସମସ୍ତ ସାଥୀଗଣ ,


    ଏଠାରେ ଉପସ୍ଥିତ ସମସ୍ତ ବୀର ପରିବାରଗଣ ,


    ଭଦ୍ରମହିଳା ଓ ସଜ୍ଜନମଣ୍ଡଳୀ !!!


    ସ୍ୱର୍ଣ୍ଣ ଜୟନ୍ତୀର ଏହି ମହତ୍ତ୍ୱପୂର୍ଣ୍ଣ ପର୍ଯ୍ୟାୟରେ ପହଞ୍ଚିବାକୁ ଆପଣମାନଙ୍କୁ ସମସ୍ତଙ୍କୁ ବିପୁଳ ବଧେଇ ଜଣାଉଛି !!


    ଏକ ସଂଗଠନ ହିସାବରେ ଆପଣମାନେ ଯେଉଁ 50 ବର୍ଷ ପୂରଣ କରିଛନ୍ତି , ତାହା ନିଜସ୍ୱ ଦୃଷ୍ଟିରୁ ଏକ ପ୍ରଶଂସନୀୟ ଉପଲବ୍ଧି । ଏବଂ ଏହି କାର୍ଯ୍ୟକୁ ଏପର୍ଯନ୍ତ ପହଞ୍ଚାଇବାରେ ଆଜି ସିଆଇଏସଏଫରେ ଯେଉଁକିଛି ବ୍ୟବସ୍ଥା ହୋଇଛି , ଏହାର ଯେଉଁ ଯୋଗଦାନ ରହିଛି , ତାହା ମଧ୍ୟ ଉଲ୍ଲେଖନୀୟ । କିନ୍ତୁ 50 ବର୍ଷର କାଳଖଣ୍ଡରେ ଯେଉଁ ଯେଉଁ ମହାନୁଭବଗଣ ଏହାର ଦାୟିତ୍ୱ ନିର୍ବାହ କରିଛନ୍ତି , ଏହାର ନେତୃତ୍ୱ ନେଇଛନ୍ତି ସେମାନେ ମଧ୍ୟ ପ୍ରଶଂସନୀୟ । ଗୋଟିଏ ଅନୁଷ୍ଠାନକୁ ନିରବଚ୍ଛିନ୍ନ ଭାବେ ନୂତନ ଶୀର୍ଷରେ ପହଞ୍ଚାଇବା ସକାଶେ ନିରନ୍ତର କାର୍ଯ୍ୟ କରାଯାଇଛି , ଏଥି ସହ ଯୋଡ଼ିହୋଇ ରହିଥିବା ମାନବ ସମ୍ବଳ ବିକାଶ , ଏହାର ନିରନ୍ତର ପ୍ରୟାସ କରିଛନ୍ତି ଏବଂ ସେଇଥିପାଇଁ ଆଜି ଆମେମାନେ 50ତମ ବର୍ଷ ପୂର୍ତ୍ତି ପାଳନ କରୁଛୁ । ଆଜି ଆପଣମାନେ ଯେଉଁ ସୁବର୍ଣ୍ଣ ଜୟନ୍ତୀ ପାଳନ କରୁଛନ୍ତି , ତାହା ଏକ ଅଭିନନ୍ଦନୀୟ କାର୍ଯ୍ୟ । ଯେଉଁସବୁ ଅଧିକାରୀଗଣ ପଚାଶ ବର୍ଷ ଧରି କିଛି ନା କିଛି ଏହି ଅନୁଷ୍ଠାନ ସହ ଯୋଗଦାନରେ ରହିଛନ୍ତି ଓ ଏହାକୁ ଆଗକୁ ଆଗେଇ ନେବାରେ ନିଜର ଅବଦାନ ଦେଇଛନ୍ତି ସେମାନଙ୍କ ମଧ୍ୟରୁ କତିପୟ ଆଜି ଏଠାରେ ଉପସ୍ଥିତ ଅଛନ୍ତି । ମୁଁ ସେମାନଙ୍କର ଗୌରବ ଗାନ କରୁଛି । ମୁଁ ସେମାନଙ୍କୁ ଅଭିନନ୍ଦନ ଜଣାଉଛି । ଦେଶର ଏଭଳି ମହତ୍ତ୍ୱପୂର୍ଣ୍ଣ ଅନୁଷ୍ଠାନକୁ ଏଭଳି ଶୀର୍ଷରେ ପହଞ୍ଚାଇବା ବାସ୍ତବିକ କଠିନ କାର୍ଯ୍ୟ , ଏବଂ ସେଥିରେ ଆପଣମାନଙ୍କ ଯୋଗଦାନ ପାଇଁ ଆପଣମାନେ ଅନେକ ଅନେକ ଅଭିନନ୍ଦନର ଅଧିକାରୀ ।


    କିନ୍ତୁ ଭାଇ ଓ ଭଉଣୀଗଣ , ଆପଣମାନଙ୍କ ଏହି ଉପଲବ୍ଧି ଏଇଥିପାଇଁ ଆହୁରି ମହତ୍ତ୍ୱପୂର୍ଣ୍ଣ ହୋଇ ଯାଇଛି କାରଣ ପ୍ରତିବେଶୀ ରାଷ୍ଟ୍ର ଆମ ପ୍ରତି ବିଶେଷ ଭାବେ ଶତ୍ରୁଭାବାପନ୍ନ ହୋଇ ଉଠିଛି , ଯୁଦ୍ଧ ଲଢ଼ିବା ପାଇଁ ତା ’ ର କ୍ଷମତା ନଥାଇପାରେ , ଏବଂ ଭାରତ ଭିତରେ ବିଭିନ୍ନ ପ୍ରକାର ଷଡ଼ଯନ୍ତ୍ରକାରୀଙ୍କୁ ସେ ଦେଶରେ ଆଶ୍ରୟ ମିଳୁଛି, ବଳ ମିଳୁଛି , ଆତଙ୍କ ରୂପରେ , ଅତି ଘୃଣ୍ୟ ରୂପ ଓ ସ୍ୱରୂପ ଧାରଣ କରି ସେମାନେ ଆମ ଉପରେ ଦାଉ ସାଧିବାକୁ ବସୁଛନ୍ତି । ଏଭଳି ମୁସ୍କିଲ୍ ‌ ଚାଲେଞ୍ଜ ଭିତରେ ଦେଶର ରକ୍ଷା , ଦେଶର ସଂସାଧନର ସୁରକ୍ଷା , ଦେଶକୁ ସୁରକ୍ଷିତ ରଖିବା ସକାଶେ ଆପଣମାନେ ଯେଉଁ ମୁସ୍କିଲର ସାମ୍ନା କରୁଛନ୍ତି ତାହା ବାସ୍ତବିକ୍ ‌ ଅତ୍ୟନ୍ତ କଠିନ କାର୍ଯ୍ୟ ।


    କିଛି ସମୟ ପୂର୍ବରୁ ଯେତେବେଳେ ଏଠାରେ ପରେଡ଼ ଚାଲୁଥିଲା , ତ ମୁଁ ସେହି ଶକ୍ତି , ସେହି ସଂକଳ୍ପକୁ ମନ ଭିତରେ ଅନୁଭବ କରିପାରୁଥିଲି । ଯେଉଁ ବୈଭବଶାଳୀ ସାମର୍ଥ୍ୟ ଭାରତ ନିର୍ମାଣ ପାଇଁ ଆବଶ୍ୟକ । ଏଭଳି ପ୍ରଶଂସନୀୟ ପ୍ରଦର୍ଶନ ପାଇଁ ମୁଁ ପରେଡ଼ କମାଣ୍ଡର , ପରେଡ଼ରେ ସାମିଲ ହୋଇଥିବା ସମସ୍ତ ଯବାନ ଏବଂ ଅଧିକାରୀମାନଙ୍କୁ ବହୁତ ବହୁତ ବଧେଇ ଜଣାଉଛି ।


    ଆଜି ଏଠାରେ ଅନେକ ସାଥୀଙ୍କୁ ସେମାନଙ୍କର ଉତ୍କୃଷ୍ଟ ସେବା ସକାଶେ ମେଡ଼ାଲ ପ୍ରଦାନ କରାଯାଇଛି । ସେଥିପାଇଁ ଆପଣମାନଙ୍କୁ ଅଭିନନ୍ଦନ ।


    ଏହା ବ୍ୟତୀତ ଗଣତନ୍ତ୍ର ଦିବସ ଅବସରରେ ଘୋଷିତ ପୁଲିସ ପଦକ ଏବଂ ଜୀବନ ରକ୍ଷକ ପଦକ ବିଜେତାମାନଙ୍କୁ ବି ମୁଁ ବଧାଇ ଜଣାଉଛି ।


    ସାଥୀଗଣ ,


    ସିଆଇଏସଏଫ ସହିତ ସଂଶ୍ଳିଷ୍ଟ ସମସ୍ତ ବ୍ୟକ୍ତି ରାଷ୍ଟ୍ରର ସଂପଦକୁ ସୁରକ୍ଷିତ ରଖିବା ସକାଶେ ବିଶେଷ ଭୂମିକା ଗ୍ରହଣ କରିଆସିଛନ୍ତି ।


    ନୂତନ ଭାରତର ନୂତନ ଏବଂ ଆଧୁନିକ ବ୍ୟବସ୍ଥାକୁ ସୁରକ୍ଷିତ ରଖିବା ସକାଶେ , ଦେଶର ଆଶା ଓ ଆକାଂକ୍ଷାକୁ ସଶକ୍ତ କରିବା ସକାଶେ ଆପଣମାନେ ନିରନ୍ତର ଆଗକୁ ଆଗେଇ ଚାଲିଛନ୍ତି ।


    ଆମେମାନେ ସଭିଏଁ ଜାଣୁ ଯେ ସୁରକ୍ଷାର ଅନେକ ବ୍ୟବସ୍ଥା ରହିଛି , ଏହାର ଗଠନ , ମେକାନିଜିମ୍ ‌ , ସଂଗଠନ ଯାହାକି ବ୍ରିଟିଶ ଶାସନ କାଳରୁ ଆମକୁ ଉତ୍ତରାଧିକାରୀ ସୂତ୍ରରେ ମିଳିଛି । ଏଥିରେ ସମୟାନୁସାରେ ପରିବର୍ତ୍ତନ ଓ ସଂସ୍କାର ମଧ୍ୟ ଘଟାଯାଇଛି । କିନ୍ତୁ ବହୁତ କମ୍ ‌ ସଂସ୍ଥା ରହିଛି ଯାହା ଆମର ଆବଶ୍ୟକତା ଅନୁସାରେ ସ୍ୱାଧୀନତା ପରେ ଜନ୍ମଲାଭ କରିଛି । ଏହାକୁ ସ୍ୱତନ୍ତ୍ର ଭାରତର ସନ୍ତାନ ବୋଲି କୁହାଯାଇପାରେ । ସ୍ୱତନ୍ତ୍ର ଭାରତର ଚିନ୍ତାଧାରରୁ ଏହା ପ୍ରସୂତ ବୋଲି କୁହାଯାଇପାରେ । ସ୍ୱତନ୍ତ୍ର ଭାରତର ସ୍ୱପ୍ନକୁ ସାକାର କରିବା ସକାଶେ ଏହା ସୃଷ୍ଟି କରାଯାଇଛି ବୋଲି ଧରାଯାଇପାରେ । ଏବଂ ସେଥି ମଧ୍ୟରେ ସିଆଇଏସଏଫ ଏକ ମହତ୍ତ୍ୱପୂର୍ଣ୍ଣ ସଂଗଠନ ଭାବେ ସୁପରିଚିତ । ଏବଂ ସେଇଥିପାଇଁ ଜନ୍ମ , ଲାଳନ ପାଳନ , ଏହାର ବିକାଶ , ଏହାର ବିସ୍ତାର , ଏହି ସମସ୍ତ କଥା ଧୀରେ ଧୀରେ ଏକ ପ୍ରକାର ପ୍ରଗତିଶୀଳ ଭାବେ ପ୍ରତିଭାତ ହୋଇଛି ଏବଂ ଯେଉଁ ଯେଉଁ ବ୍ୟକ୍ତିବିଶେଷମାନେ ଏହାର ନେତୃତ୍ୱ ଗ୍ରହଣ କରିଛନ୍ତି ସେମାନେ ନିଜସ୍ୱ ଢ଼ଙ୍ଗରେ ଗରୀୟାନ । ସେମାନଙ୍କର ଏହି ସଂଗଠନକୁ ଆଗକୁ ଆଗେଇ ନେବାରେ ଏକପ୍ରକାର ସୁବର୍ଣ୍ଣ ଜୟନ୍ତୀରେ ପହଞ୍ଚାଇବାରେ ଗୌରବମୟ ଯୋଗଦାନ ରହିଛି ।


    ଏଭଳି ସଂସ୍ଥା , ଶାସନରେ ବସିଥିବା ଲୋକ , କ୍ୟାବିନେଟରେ ବସି ଗୋଟିଏ ଫାଇଲକୁ ମଞ୍ଜୁର କରିଦେଲେ ଗଠିତ ହୋଇଯିବନାହିଁ । ପଚାଶ ବର୍ଷ ପର୍ଯ୍ୟନ୍ତ ଲଗାତାର ଭାବେ ହଜାର ହଜାର ଲୋକଙ୍କ ଆବଶ୍ୟକତାକୁ ଧ୍ୟାନରେ ରଖି ହିଁ ଏହାର ବିକାଶ ଘଟାଯାଇଛି । ସେଇଥିପାଇଁ ଏଭଳି ଏକ ସୁଦୃଢ଼ ସଂଗଠନ ମୁଣ୍ଡ ଟେକିପାରିଛି ଏବଂ ଦେଶ ପାଇଁ ବିଶ୍ୱାସର ଏକ ବହୁତ ବଡ଼ ସମ୍ବଳ ସୃଷ୍ଟି ହୋଇପାରିଛି । ଏବଂ ସେଥିପାଇଁ ଆପଣମାନଙ୍କୁ ମୁଁ ଯେତେ ଧନ୍ୟବାଦ ଯେତେ ବଧେଇ ଜଣାଇଲେ ସୁଦ୍ଧା ତାହା କଦାପି ପର୍ଯ୍ୟାପ୍ତ ହେବନାହିଁ ।


    ରାଜେଶ ରଞ୍ଜନଜୀ କହୁଥିଲେ ଯେ ଆମପାଇଁ ଏହା ସୁଖଦ ଅନୁଭୂତି ଏବଂ ଆଶ୍ଚର୍ଯ୍ୟର କଥା ଯେ ପ୍ରଧାନମନ୍ତ୍ରୀ ଆମ କାର୍ଯ୍ୟକ୍ରମରେ ସାମିଲ ହୋଇଛନ୍ତି । ମୁଁ ଭାବୁଛି , ମୁଁ ଯଦି ଆଜି ଏଠାକୁ ଆସିନଥାନ୍ତି , ତା ’ ହେଲେ ମୁଁ ଢ଼େର୍ ‌ କିଛି ସୁଯୋଗ ହରାଇଥାନ୍ତି ।


    ପଚାଶ ବର୍ଷର ତପସ୍ୟା କିଛି କମ୍ ‌ କଥା ନୁହେଁ । ବହୁତ ବଡ଼ ତପସ୍ୟା ଏବଂ ଗୋଟିଏ ଅଧେ ଘଟଣା ଅର୍ଥାତ୍ ‌ 365 ଦିନ ଧରି ଆଖି ଖୋଲା ରଖିଥିବ , ମନକୁ ସ୍ଥିର ରଖିଥିବ , ହାତ , ଗୋଡ଼ , ଶରୀର ଏବଂ ଆଠ ଆଠ , ନଅ ନଅ ଘଣ୍ଟା ଧରି ବରାବର ପ୍ରସ୍ତୁତ ହୋଇ ରହିଥିବ ଏବଂ ଶହ ଶହ ଦୁର୍ଘଟଣାରୁ ଭୟାନକ ଘଟଣାରୁ ଦେଶକୁ ବଞ୍ଚାଉଥିବ । ଏବଂ କେବେ କେମିତି ଯଦି କିଛି ଅଘଟଣ ଘଟିଯାଏ , ସାରା ତପସ୍ୟା ପାଣିରେ ଧୋଇ ହୋଇଯିବା ପରି ଅନୁଭୂତ ହୁଏ । ଅନେକ ଚାପର ବଶବର୍ତ୍ତୀ ହୋଇ ଆପଣମାନଙ୍କୁ ନିଜର କର୍ତ୍ତବ୍ୟ ସଂପାଦନ କରିବାକୁ ପଡ଼ିଥାଏ । ତେଣୁ ଏହା କିଛି ସାମାନ୍ୟ କାର୍ଯ୍ୟ ନୁହେଁ ଏବଂ ମୁଁ ଏହି କଥାକୁ ଭଲଭାବେ ହୃଦୟଙ୍ଗମ କରିଛି । କାରଣ ପ୍ରଧାନମନ୍ତ୍ରୀ ଭାବେ ମୋତେ ବି ସୁରକ୍ଷା କବଚ ମିଳିଛି । କିନ୍ତୁ କୌଣସି ଜଣେ ବ୍ୟକ୍ତିକୁ ସୁରକ୍ଷା କବଚ ଦେବା ବଡ଼ ମୁସ୍କିଲ କାର୍ଯ୍ୟ । ମୋତେ କ୍ଷମା କରନ୍ତୁ , ଜଣେ ବ୍ୟକ୍ତିକୁ ସୁରକ୍ଷିତ ରଖିବା ଏବଂ ସେଥିପାଇଁ ସକଳ ପ୍ରକାର ବ୍ୟବସ୍ଥା ଗ୍ରହଣ କରିବା ବଡ଼ ଜଟିଳ କାର୍ଯ୍ୟ । କିନ୍ତୁ ଗୋଟିଏ ପ୍ରତିଷ୍ଠାନକୁ ପ୍ରୋଟେକ୍ଟ କରିବା ଯେଉଁଠାକୁ ତିରିଶ ଲକ୍ଷ ଲୋକଙ୍କ ଆତଯାତ ଥିବ , ଯେଉଠି ଆଠ ଲକ୍ଷ ଲୋକ ଦୈନିକ ଆତଯାତ ହେଉଥିବେ , ଯେଉଁଠି ପ୍ରତିଟି ଚେହେରା ନୂଆ ନୂଆ ଦିଶୁଥିବ , ପ୍ରତ୍ୟେକଙ୍କ ବ୍ୟବହାର ଭିନ୍ନ ଥିବ , ସେମାନଙ୍କ ସାମ୍ନାରେ ଏହି ଅନୁଷ୍ଠାନକୁ ସୁରକ୍ଷା ପ୍ରଦାନ କରିବା ସମ୍ଭବତଃ କୌଣସି ଜଣେ ଭିଆଇପିକୁ ସୁରକ୍ଷା ପ୍ରଦାନ କରିବାଠାରୁ ଲକ୍ଷେଗୁଣ ଅଧିକ ମୁସ୍କିଲ କାର୍ଯ୍ୟ । ଆପଣମାନେ ଯାହା କରୁଛନ୍ତି ଏବଂ ଆପଣମାନେ କେବଳ ସେହିସବୁ ଅନୁଷ୍ଠାନମାନଙ୍କର ଦ୍ୱାରକୁ ସମ୍ଭାଳୁଛନ୍ତି ବୋଲି କୁହାଯିବ ନାହିଁ । ଆପଣମାନେ କେବଳ ସେସବୁର ଦ୍ୱାରଦେଶରେ ଠିଆ ହୋଇରହନ୍ତି କହିବା ଅନୁଚିତ ହେବ । ଅପରନ୍ତୁ ଆପଣମାନେ ଭାରତର ବିକାଶ ଯାତ୍ରାକୁ ସୁରକ୍ଷା ପ୍ରଦାନ କରୁଛନ୍ତି । ଆପଣମାନେ ଭାରତର ବିକାଶ ଯାତ୍ରାକୁ ଏକ ନୂତନ ବିଶ୍ୱାସ ପ୍ରଦାନ କରୁଛନ୍ତି ଏବଂ ମୋର ତ ଏହି ଅନୁଭବ ଯେ ଆପଣମାନଙ୍କ ସେବାରେ ଯଦି ସବୁଠାରୁ କିଛି କଠିନ କାର୍ଯ୍ୟ ରହିଛି , ସବୁଠାରୁ ମୁସ୍କିଲ କାର୍ଯ୍ୟ ଯଦି କିଛି ଅଛି , ତାହା ହେଉଛି ମୋ ଭଳି ଲୋକ , ମୋ ସଂପର୍କୀୟ କିଛି ଲୋକ ଯେଉଁମାନେ ନିଜକୁ ରାଜା ମହାରାଜା , ସମ୍ରାଟ ବୋଲି ମନେକରନ୍ତି । ବଡ଼ ବଡ଼ ଭିଆଇପି ବୋଲି ଦାବି କରନ୍ତି । ଉଡ଼ାଜାହାଜରେ ଯିବାବେଳେ ଆପଣମାଙ୍କ ଭିତରୁ କୌଣସି ଯବାନ ଯଦି ସେମାନଙ୍କୁ ଅଟକାଇ କିଛି ପଚାରି ଦିଅନ୍ତି ତ ସେମାନଙ୍କର ମୁଣ୍ଡକୁ ପିତ ଚହଟିଯାଏ । ସେମାନେ ରାଗରେ ଅଗ୍ନିଶର୍ମା ହୋଇଉଠନ୍ତି । ଆପଣମାନଙ୍କୁ ଅପମାନିତ କରନ୍ତି । ଏପରିକି ମୁଁ ଦେଖିନେବି ବୋଲି ଧମକାନ୍ତି । ଆପଣମାନେ ହାତ ଗୋଡ଼ ଯୋଡ଼ି ସେମାନଙ୍କ ବୁଝାଇବାକୁ ଚେଷ୍ଟା କରନ୍ତି , ସାବ୍ ‌ , ମୋର ଡ଼୍ୟୁଟି ହେଲା ଏଇଆ । କିନ୍ତୁ ସେମାନଙ୍କ ମନକୁ ତ ଭିଆଇପି କଲଚର ଗୋଟାପଣେ କାବୁ କରି ବସିଥାଏ ।


    ମୁଁ ଆପଣମାନଙ୍କୁ ଗୋଟିଏ କଥା ଶୁଣାଉଛି । ମୁଁ ସେତେବେଳେ ପାର୍ଟି କାମ କରୁଥିଲି ଓ ସେହି କାମରେ ମୋତେ ସାରା ଦେଶ ବୁଲିବାକୁ ପଡ଼ୁଥିଲା । ଲଗାତାର ଭାବେ ବିଭିନ୍ନ ଆଡ଼କୁ ଯିବାକୁ ହେଉଥିଲା । ଥରେ ଆମର ସିନିୟର ଜଣେ ନେତା ବି ଆମମାନଙ୍କ ସାଥିରେ ଥିଲେ । ଏବେ ଆମ ଦେଶରେ କିଛି ଏୟାରପୋର୍ଟ ଏମିତି ଅଛି ଯେଉଁଠାରେ ସିକ୍ୟୁରିଟି ଯାଗାରେ ଡ଼ବଲ ଚେକ୍ ‌ କରାଯାଇଥାଏ । ସେମିତି ଗୋଟିଏ ଏୟାରପୋର୍ଟ ହେଉଛି ଶ୍ରୀନଗର । କିଛି ବର୍ଷ ପୂର୍ବେ ଗୁଆହାଟୀ ବି ସେମିତି ଥିଲା । ଆଜିକାଲି ସେମିତି ଚେକ୍ ‌ କରାଯାଉଛି କି ନାହିଁ ତାହା ମୋତେ ମାଲୁମ ନାହିଁ । ମୋ ସହିତ ଯେଉଁ ବରିଷ୍ଠ ନେତା ଥିଲେ ସେ ବୟସରେ ବଡ଼ ଥିଲେ ଏବଂ ଗଣ୍ୟମାନ୍ୟ ଚେହେରା ବି ଥିଲେ । କିନ୍ତୁ ଯେଉଁ ଯବାନ ଏୟାରପୋର୍ଟ ଗେଟରେ ଠିଆ ହୋଇଥିଲେ ସେ ତାଙ୍କୁ ଚିହ୍ନିପାରିନଥିଲେ । ତେଣୁ ସ୍ୱାଭାବିକ ଭାବେ ସେ ତାଙ୍କୁ ଅଟକାଇଲେ । ଯବାନଙ୍କର ଯେମିତି ଡ୍ରିଲ୍ ‌ ହୁଏ ସେମିତି ଭାବେ ତାଙ୍କର ଚେକ୍ ‌ କରିବା ଆରମ୍ଭ କରିଦେଲେ । ଯେମିତି ଯେମିତି ସେ ତାଙ୍କର ଚେକ୍ ‌ କରିଚାଲିଲେ ନେତାଜୀଙ୍କର ପାରା ସେତିକି ମାତ୍ରାରେ ଗରମ ହୋଇଚାଲିଲା । ପ୍ଲେନ ଭିତରେ ସିଟରେ ବସିବା ପରେ ସୁଦ୍ଧା ତାଙ୍କର ରାଗ ଥଣ୍ଡା ପଡ଼ିଲାନାହିଁ । ମୋ ସାଙ୍ଗରେ ବି ସେ କିଛି କଥାବାର୍ତ୍ତା ହେଲେନାହିଁ । ମୁଁ ନୀରବରେ ଲକ୍ଷ୍ୟ କରୁଥିଲି ତାଙ୍କର ସାଇକୋଲୋଜିକୁ । ତାଙ୍କର ଯେତେବେଳେ ଅନ୍ୟ ସ୍ଥାନକୁ ଯିବାକୁ ପଡ଼ିଲା ମୁଁ ତାଙ୍କୁ କହିଲି ଆପଣ ଆଗରେ ଚାଲନ୍ତୁନାହିଁ , ମୋ ପଛରେ ରହନ୍ତୁ । ପ୍ରଥମେ ମୁଁ ଚେକ୍ ‌ ଇନ୍ ‌ କରାଇ ନେଉଛି ଏବଂ ମୁଁ କ ’ ଣ କଲି ନା ମୁଁ ସେଠାକୁ ଗଲି ଏବଂ ସେଠାରେ ଆପଣଙ୍କର ଯେଉଁ ଯବାନ ଠିଆ ହୋଇଥିଲେ ତାଙ୍କ ଆଗରେ ହାତ ଉପରକୁ ଟେକି ଠିଆ ହୋଇଗଲି ଓ କହିଲି , ଭାଇ ଜଲଦି ଜଲଦି ଆରତୀ ଉତ୍ତାରିଦିଅ । ସେ କହିଲେ , ମୁଁ ଆପଣଙ୍କୁ ଚିହ୍ନିଛି । ମୁଁ କିନ୍ତୁ କହିଲି , ଚିହ୍ନିଲେ କ ’ ଣ ହେଲା , ମୋତେ ଆପଣଙ୍କୁ ଚେକ୍ ‌ କରିବାକୁ ପଡ଼ିବ । ନହେଲେ ମୁଁ ଆଗକୁ ବଢ଼ିବିନାହିଁ । ଆପଣମାନେ ମେଟାଲ ଡ଼ିଟେକଟରକୁ ଏମିତି ଘୂରାଇଥାନ୍ତି ନା , ମୁଁ ତାଙ୍କୁ କହିଲି ଯେତେବେଳେ ଆପଣମାନେ ଚେକିଂ କରନ୍ତି , ଆପଣମାନଙ୍କ ମନରେ କ ’ ଣ ଭାବନା ଥାଏ ? ଆମେ ଭାବିବା କଥା ଯେ ସେ ତାଙ୍କର ଡ୍ୟୁଟି କରୁଛନ୍ତି ଓ ଆମକୁ ସ୍ୱାଗତ କରୁଛନ୍ତି । ସେଥିପାଇଁ ଆମେ ଗର୍ବ ଅନୁଭବ କରିବା କଥା । ସେଭଳି ସୁରକ୍ଷା ଯବାନମାନଙ୍କୁ ତ ଆମେ ସହଯୋଗ କରିବା କଥା । ଏହି ଭିଆଇପି କଲଚର ବେଳେବେଳେ ସୁରକ୍ଷା ବ୍ୟବସ୍ଥା ପାଇଁ ସବୁଠାରୁ ବଡ଼ ସଂକଟ ସୃଷ୍ଟି କରିଥାଏ । ଏବଂ ସେଇଥିପାଇଁ ମୁଁ ଆଜି ଏହି ସ୍ଥାନରେ ଠିଆହୋଇ ଏକଥା କହିବାର ସାହସ ଜୁଟାଇପାରୁଛି ଯେ ମୁଁ ନିଜେ ଶୃଙ୍ଖଳାକୁ ମାନିବା ଲୋକ । କିନ୍ତୁ ମୋ ଶୃଙ୍ଖଳା କେତେବେଳେ ସୁଦ୍ଧା ମୋ ପାଇଁ ଅଡ଼ୁଆ ସୃଷ୍ଟି କରେନାହିଁ । ଏବଂ ଆମ ସମସ୍ତ ନାଗରିକଙ୍କର ଏହା କର୍ତ୍ତବ୍ୟ ହେବା ଉଚିତ । ଆଜି ଆପଣମାନଙ୍କ ସଂଖ୍ୟା ପ୍ରାୟ ଦେଢ଼ ଲକ୍ଷ । କିନ୍ତୁ ଆପଣମାନଙ୍କ ସଂଖ୍ୟ 15 ଲକ୍ଷ ହୋଇଗଲେ ସୁଦ୍ଧା ଯେ ପର୍ଯ୍ୟନ୍ତ ନାଗରିକମାନେ ନିଜେ ଶୃଙ୍ଖଳିତ ନହୋଇଛନ୍ତି , ସେମାନେ ଉପଯୁକ୍ତ ସହଯୋଗ ନକରିଛନ୍ତି , ସେତେବେଳେ ପର୍ଯ୍ୟନ୍ତ ଆପଣମାନଙ୍କ ପାଇଁ କର୍ତ୍ତବ୍ୟ ସଂପାଦନ କରିବା ମୁସ୍କିଲ କାର୍ଯ୍ୟ ହୋଇ ରହିଥିବ । ସେଇଥିପାଇଁ ଆଜିର ଏହି ସୁବର୍ଣ୍ଣ ଜୟନ୍ତୀ ବର୍ଷ ଅବସରରେ ଆମେ ନାଗରିକମାନଙ୍କୁ କିଭଳି ପ୍ରଶିକ୍ଷିତ କରିପାରିବା , ନାଗରିକମାନଙ୍କୁ ଏତେବଡ଼ ବ୍ୟବସ୍ଥାର ମହତ୍ତ୍ୱ ସଂପର୍କରେ କିଭଳି ବୁଝାଇପାରିବା , ମୁଁ ଭାବୁଛି ଏହା ଏକ ବିରାଟ ଆବଶ୍ୟକତା । ସେଥିପାଇଁ ମୁଁ ଯେତେବେଳେ ପରେଡ଼ର ନିରୀକ୍ଷଣ କରୁଥିଲି ତ ମୋ ମନରେ କିଛି ବିଚାର ଆସୁଥିଲା ଯେ ଆଜି ଆପଣମାନଙ୍କ ଗହଣରେ ଉପସ୍ଥିତ ହୋଇ କ ’ ଣ କହିବି । ମୋ ମନକୁ ଆସିଲା ଯେ ଏୟାରପୋର୍ଟରେ , ମେଟ୍ରୋ ଷ୍ଟେସନରେ ଆମେ ଗୋଟିଏ ଡ଼ିଜିଟାଲ ମ୍ୟୁଜିୟମ୍‌ ବନାଇବା , ସ୍କ୍ରିନ୍ ‌ ଉପରେ ଲଗାତାର ଭାବେ ଦୃଶ୍ୟ ପ୍ରଦର୍ଶିତ ହୋଇଚାଲିବ ଯେ ସିଆଇଏସଏଫର ଜନ୍ମ କିଭଳି ହୋଇଥିଲା , ଏହାର ବିକାଶ ଏବଂ ବିସ୍ତାର କିପରି ହେଲା , ଏହା କିଭଳି ଭାବେ ନାଗରିକମାନଙ୍କୁ ସେବା ଯୋଗାଇ ଆସୁଛି , ଲୋକମାନଙ୍କର ଏହାଠାରୁ କି ପ୍ରକାର ଅପେକ୍ଷା ରହିଛି । ମେଟ୍ରୋରେ ପ୍ରତିଦିନ ଯାତାୟାତ କରୁଥିବା ତିରିଶ ଲକ୍ଷ ଲୋକ କେବେ ନା କେବେ ଏହାକୁ ନିଶ୍ଚିତ ରୂପେ ଦେଖିବେ । ବିମାନ ବନ୍ଦରରେ ଆତଯାତ ହେଉଥିବା 7-8 ଲକ୍ଷ ଲୋକ କେବେ ନା କେବେ ଏହାକୁ ଅବଶ୍ୟ ଲକ୍ଷ୍ୟ କରିବେ । ସେତେବେଳେ ସେମାନେ ବୁଝିପାରିବେ ଯେ ଏ ଲୋକମାନେ 24 ଘଣ୍ଟା କର୍ତ୍ତବ୍ୟ କରୁଛନ୍ତି । ତେଣୁ ସେମାନଙ୍କୁ ଆମେ ସମ୍ମାନ ପ୍ରଦର୍ଶନ କରିବା ଉଚିତ । ସେମାନଙ୍କୁ ସେମାନଙ୍କ ଗୌରବ ମିଳିବା ଉଚିତ । ଆମେ ସେମାନଙ୍କୁ ଆଦର କରିବା ଆବଶ୍ୟକ । ସେମାନଙ୍କୁ ପ୍ରଶିକ୍ଷିତ କରିବା ଆବଶ୍ୟକ । ଯେତେ ଅଧିକ ଲୋକଙ୍କୁ ପ୍ରଶିକ୍ଷିତ କରାଯିବ ସୁରକ୍ଷାବଳଙ୍କ ଶକ୍ତି ସେତିକି ବୃଦ୍ଧି ପାଇବ ଏବଂ ଏହି କାମକୁ ଅଧିକ ବଳ ମିଳିପାରିବ । ମୋ ତରଫରୁ ଆପଣମାନଙ୍କୁ ସବୁ ପ୍ରକାର ସହଯୋଗ ମିଳିବାର ମୁଁ ପ୍ରତିଶ୍ରୁତି ପ୍ରଦାନ କରୁଛି ।


    ସିଆଇଏସଏଫରେ ଅନ୍ୟ କେନ୍ଦ୍ରୀୟ ସୁରକ୍ଷାବଳଙ୍କ ତୁଳନାରେ ଅଧିକ ସଂଖ୍ୟକ ମହିଳା କାର୍ଯ୍ୟରତ ଅଛନ୍ତି । ଏହା ଦେଶର ସାମର୍ଥ୍ୟକୁ ନିଶ୍ଚିତ ରୂପେ ନୂତନ ସ୍ୱରୂପ ପ୍ରଦାନ କରିଛି । ଏବଂ ଏଇଥିପାଇଁ ମୁଁ ଏହି କାର୍ଯ୍ୟକ୍ରମକୁ ଆସିବାକୁ ଚିନ୍ତା କଲି ଯେ ମୁଁ ସେହି କନ୍ୟାମାନଙ୍କୁ ଅଭିନନ୍ଦନ ଜଣାଇପାରିବି । ସେହି ମା ’ ବାପାମାନଙ୍କୁ ବି ଅଭିନନ୍ଦନ ଜଣାଉଛି ଏବଂ ବିଶେଷ କରି ସେହି ମା ’ ମାନଙ୍କୁ ଅଭିନନ୍ଦନ କରିବାକୁ ଚାହୁଁଛି ଯେଉଁମାନେ ନିଜର କନ୍ୟା ସନ୍ତାନମାନଙ୍କୁ ଏହି ୟୁନିଫର୍ମ ପିନ୍ଧାଇ ଦେଶର ବିକାଶ ଯାତ୍ରାକୁ ସୁରକ୍ଷିତ କରିବାର ଦାୟିତ୍ୱ ଉଠାଇଛନ୍ତି । ଏହି କନ୍ୟାମାନେ ଲକ୍ଷ ଲକ୍ଷ ଅଭିନନ୍ଦନର ଅଧିକାରୀଣୀ । ସାଥୀଗଣ , ସୁରକ୍ଷା ଏବଂ ସେବାର ଯେଉଁ ଭାବନାର ସହ ଆପଣମାନେ ଆଗକୁ ବଢ଼ୁଛନ୍ତି ତାହା ଢ଼େର ମହତ୍ତ୍ୱପୂର୍ଣ୍ଣ ।


    ନୂତନ ଭାରତ ସକାଶେ ଯେଉଁସବୁ ଆଧୁନିକ ଭିତ୍ତିଭୂମି ପ୍ରସ୍ତୁତ କରାଯାଉଛି ,


    ବନ୍ଦର ନିର୍ମାଣ କରାଯାଉଛି,


    ଏୟାରପୋର୍ଟ ନିର୍ମାଣ କରାଯାଉଛି ,


    ମେଟ୍ରୋର ବିସ୍ତାର କରାଯାଉଛି ,


    ଯେଉଁ ବଡ଼ ବଡ଼ ଉଦ୍ୟୋଗ ଓ ବ୍ୟବସାୟିକ ସଂସ୍ଥା ଆରମ୍ଭ କରାଯାଉଛି ,


    ସେସବୁର ସୁରକ୍ଷା ଦାୟିତ୍ୱ ଆପଣମାନଙ୍କ ଉପରେ ନ୍ୟସ୍ତ କରାଯାଇଛି ।


    ଦେଢ଼ ଲକ୍ଷରୁ ଅଧିକ କର୍ମୀଙ୍କ ମଜଭୁତ ଶକ୍ତି ଆଜି ଦେବାସୀଙ୍କୁ ,


    ଭାରତ ଆସୁଥିବା ତମାମ ଦୁନିଆର ନାଗରିକମାନଙ୍କୁ ,


    ସୁରକ୍ଷିତ ବାତାବରଣ ପ୍ରଦାନ କରିବା କାର୍ଯ୍ୟରେ ନିୟୋଜିତ ରହିଛନ୍ତି ।


    ସାଥୀଗଣ ,


    ଏୟାରପୋର୍ଟ ଏବଂ ମେଟ୍ରୋର ସଂପୂର୍ଣ୍ଣ ସୁରକ୍ଷା ଯେକୌଣସି ବ୍ୟକ୍ତି ଅନୁଭବ କରିପାରୁଥିବେ ।


    ଏହା ସବୁକିଛି ସମ୍ଭବ ହୋଇପାରିଛି କାରଣ ଏହା ପଛରେ ଆପଣମାନଙ୍କ ସମର୍ପଣ ଭାବ ରହିଛି ।


    ଆପଣମାନଙ୍କ ସତର୍କତା ଦ୍ୱାରା , ଆପଣମାନଙ୍କ ଉପରେ ଜନତାଙ୍କ ଅତୁଟ ବିଶ୍ୱାସ ରହିଥିବା ଯୋଗୁ ।


    ଏବେ ତ ବିମାନ ବନ୍ଦର ହୋଇଥାଉ କିମ୍ବା ମେଟ୍ରୋ ସେବା , ସେଥିରେ ବ୍ୟାପକ ବିସ୍ତାର ହୋଇ ଚାଲିଛି ।


    ଏହି ଦୁଇ କ୍ଷେତ୍ରରେ ଆମେ ବିଶ୍ୱରେ ଏଭଳି ସେବା ପ୍ରଦାନ କ୍ଷେତ୍ରରେ ସବୁଠାରୁ ବଡ଼ ଦେଶରେ ପରିଣତ ହେବା ଦିଗରେ ଆଗକୁ ଅଗ୍ରସର ହୋଇଚାଲିଛୁ ।


    ସାଥୀଗଣ ,


    ମୋତେ ବି ଅନେକ ଥର ମେଟ୍ରୋରେ ଯାତ୍ରା କରିବାର ସୁଯୋଗ ମିଳିଛି ।


    ମୁଁ ଲକ୍ଷ୍ୟ କରିଛି ଯେ ଆପଣମାନେ କେତେ ମାତ୍ରାରେ ଶ୍ରମ ସ୍ୱୀକାର କରୁଛନ୍ତି ।


    କିଭଳି ଭାବେ ଘଣ୍ଟା ଘଣ୍ଟା ଧରି ନିରନ୍ତର ଭାବେ ପ୍ରତ୍ୟେକ ବ୍ୟକ୍ତି ଉପରେ ,


    ପ୍ରତ୍ୟେକ ବସ୍ତୁ ଉପରେ ନିଜର ତୀକ୍ଷ୍ଣ ନଜର ରଖିଛନ୍ତି ।


    ସାଧାରଣ ବ୍ୟକ୍ତି ଏଭଳି ମେଟ୍ରୋ କିମ୍ବା ଉଡ଼ାଜାହାଜରେ ଆଜିକାଲି ଯାତ୍ରା କରୁଛନ୍ତି ,


    ସେମାନଙ୍କୁ ଆପଣମାନଙ୍କ ଏଭଳି ଶ୍ରମ ଓ ନିଷ୍ଠା ହିଁ ସୁରକ୍ଷିତ ରଖିପାରିଛି ।


    କିନ୍ତୁ ଏକଥା ମଧ୍ୟ ଠିକ୍ ଯେ ସଦାବେଳେ କିଛି ଲୋକ ଚିନ୍ତା କରିଥାନ୍ତି ଯେ ଆପଣମାନଙ୍କ କାମ ବାସ୍ ଏତିକିରେ ଶେଷ ହୋଇଗଲା । କିଏ ଆସିଲା , ତାକୁ ଦେଖ ଏବଂ ଛାଡ଼ିଦିଅ , ବାସ୍ , କାମ ଖତମ୍ ।


    ସାଥୀଗଣ ,


    ଦେଶକୁ ଏକଥା ଜାଣିବା ମଧ୍ୟ ଜରୁରି ଯେ ସିଆଇଏସଏଫର ପ୍ରତ୍ୟେକ ସୁରକ୍ଷା କର୍ମୀ ,


    କେବଳ ଚେକିଂ କାମ କରିଦେବା ସହ ସଂଶ୍ଳିଷ୍ଟ ନୁହେଁ , ଅପରନ୍ତୁ ସୁରକ୍ଷାର ପ୍ରତ୍ୟେକ କାର୍ଯ୍ୟ ଏବଂ ମାନବୀୟ ସଂବେଦନାଗୁଡ଼ିକ ପକ୍ଷରେ ମଧ୍ୟ ଭାଗୀଦାର ହେବା ଆବଶ୍ୟକ ।


    ସାଥୀଗଣ ,


    ଆପଦ ବିପଦ ସ୍ଥିତିରେ ମଧ୍ୟ ଆପଣମାନଙ୍କ ଯୋଗଦାନ ସଦାବେଳେ ପ୍ରଶଂସନୀୟ ରହି ଆସିଛି ।


    ଗତ ବର୍ଷ କେରଳରେ ଆସିଥିବା ଭୀଷଣ ବନ୍ୟା ବେଳେ ଆପଣମାନଙ୍କ ଭିତରୁ ଅନେକ ସାଥୀ ସେଠାରେ ପହଞ୍ଚି ନିରନ୍ତର ଉଦ୍ଧାର କାର୍ଯ୍ୟ , ରିଲିଫ୍ କାର୍ଯ୍ୟ କରି ହଜାର ହଜାର ଲୋକଙ୍କ ଜୀବନ ବଞ୍ଚାଇବାରେ ସହଯୋଗ କରିଥିଲେ ।


    କେବଳ ଦେଶ ଭିତରେ ନୁହେଁ , ବିଦେଶରେ ବି ଯେତେବେଳେ ମାନବୀୟ ସଂକଟର ଘଡ଼ି ଉପସ୍ଥିତ ହୋଇଛି ସେତେବେଳେ ସିଆଇଏସଏଫ ନିଜର ଦାୟିତ୍ୱକୁ ନିଷ୍ଠାର ସହ ସଂପାଦନ କରିଛି ।


    ନେପାଳ ଏବଂ ହାଇତିରେ ସଂଘଟିତ ପ୍ରଳୟଙ୍କରୀ ଭୂକମ୍ପ ପରେ ଆପଣମାନଙ୍କ ଉଦ୍ଧାର କାର୍ଯ୍ୟରେ ଯୋଗଦାନ ଅନ୍ତରାଷ୍ଟ୍ରୀୟ ସ୍ତରରେ ମଧ୍ୟ ପ୍ରଶଂସାଭାଜନ ହୋଇପାରିଥିଲା ।


    କେବଳ ସେତିକି ନୁହେଁ , ମୋତେ ସୂଚୀତ କରାଯାଇଛି ଯେ ଯାତ୍ରାବେଳେ ଯଦି କେତେବେଳେ କେହି ବ୍ୟକ୍ତି ନିଜ ପରିବାରଠାରୁ ବିଚ୍ଛିନ୍ନ ହୋଇପଡ଼ନ୍ତି , ସେମାନଙ୍କୁ ଓ ସେମାନଙ୍କର ପିଲାମାନଙ୍କୁ ନିଜ ପରିବାର ସହ ମିଳାଇବାରେ ପୁଣି ସେମାନଙ୍କୁ ସଠିକ ସ୍ଥାନରେ ପହଞ୍ଚାଇବା କାର୍ଯ୍ୟ ଆପଣମାନେ ସଂପୂର୍ଣ୍ଣ ସମ୍ବେଦନାର ସହ କରି ଆସୁଛନ୍ତି ।


    ଏହି ପ୍ରକାରେ କନ୍ୟାମାନଙ୍କୁ ସୁରକ୍ଷିତ ବାତାବରଣ ପ୍ରଦାନ କରିବା ସକାଶେ ଆପଣମାନଙ୍କ ପ୍ରୟାସ ଅତୀବ ପ୍ରଶଂସନୀୟ ରହିଆସିଛି ।


    ଏହିସବୁ କାରଣ ଯୋଗୁ ଆପଣମାନଙ୍କ ଉପରେ ଦେଶ ଏତେ ମାତ୍ରାରେ ବିଶ୍ୱାସ ସ୍ଥାପନ କରିଛି ।


    ସାଥୀଗଣ ,


    ଆଜିର ଏହି ଅବସରରେ ଯେତେବେଳେ ଆମେ ଏହି ମହତ୍ତ୍ୱପୂର୍ଣ୍ଣ ପର୍ଯ୍ୟାୟରେ ପହଞ୍ଚିଛେ ,


    ସେତେବେଳେ ଆମେ ଆମର ସେହି ସହଯୋଗୀମାନଙ୍କୁ ବି ସ୍ମରଣ କରିବା ଉଚିତ ଯେଉଁମାନେ ନିଜ ନିଜର କର୍ତ୍ତବ୍ୟ ସଂପାଦନ କରିବା ବେଳେ , ଦେଶର ସୁରକ୍ଷା ସକାଶେ ସର୍ବୋଚ୍ଚ ବଳିଦାନ ଦେଇଛନ୍ତି । ଦେଶକୁ ସୁରକ୍ଷା ଦେବା ସକାଶେ ସହିଦ ହୋଇଛନ୍ତି ।


    ଆତଙ୍କ ଏବଂ ହିଂସାକୁ ପ୍ରୋତ୍ସାହନ ପ୍ରଦାନ କରୁଥିବା ଶକ୍ତିଙ୍କ କବଳରୁ ନିଜର ମାତୃଭୂମିକୁ , ଆମର ଜାତୀୟ ବୈଭବକୁ , ଆମର ସଂପଦକୁ ରକ୍ଷା କରିବା ଲାଗ ସର୍ବୋଚ୍ଚ ତ୍ୟାଗ କରିଛନ୍ତି , ବଳିଦାନ ଦେଇଛନ୍ତି ।


    ସିଆଇଏସଏଫ ହୋଇଥାଉ ,


    ସିଆରପିଏଫ ସହିତ ଅନ୍ୟ ଯେକୌଣସି ସଶସ୍ତ୍ର ବଳ ହୋଇଥାନ୍ତୁ ,


    ଆପଣମାନଙ୍କ ସମର୍ପଣ ,


    ଆପଣମାନଙ୍କ ବଳିଦାନ ଦ୍ୱାରା ହିଁ ଆଜି ନୂତନ ଭାରତର ସ୍ୱପ୍ନ ଆମେମାନେ ଦେଖିବାକୁ ସକ୍ଷମ ହୋଇପାରିଛୁ ।


    ଏପର୍ଯ୍ୟନ୍ତ କେନ୍ଦ୍ରୀୟ ପୁଲିସ ବଳର 4 ହଜାରରୁ ଅଧିକ କର୍ମୀ ସହିଦଙ୍କ ସହିତ ,


    ପୁଲିସର 35 ହଜାରରୁ ଅଧିକ ସାଥୀ ସର୍ବୋଚ୍ଚ ବଳିଦାନ ଦେଇ ସାରିଛନ୍ତି ।


    ମୁଁ ସେହି ସମସ୍ତ ସହିଦମାନଙ୍କୁ ମୋର ଶ୍ରଦ୍ଧା ସୁମନ ଅର୍ପଣ କରୁଛି ।


    କିନ୍ତୁ ମୁଁ ଏହି ସୁରକ୍ଷା ବଳଙ୍କ ସହ ଯୋଡ଼ିହୋଇଥିବା ସେହି ସମସ୍ତ ଲୋକଙ୍କୁ କହିବାକୁ ଚାହୁଁଛି ଯେ ନିଜ ମନରେ ଆବେଗରେ , ଚିନ୍ତା କରୁଛି ଯେ ଖାକି ପୋଷାକ ପିନ୍ଧିଥିବା ଏହି ଲୋକମାନେ ସେମାନଙ୍କର ଶ୍ରମକୁ ଦେଶରେ ଯେତିକି ମାନ ସମ୍ମାନ ମିଳିବା କଥା , ତାହା ମିଳିନାହିଁ । ସେମାନଙ୍କୁ ଯେତିକି ସ୍ୱୀକୃତି ମିଳିବା କଥା , ସାଧାରଣ ଜନତାଙ୍କ ଦ୍ୱାରା , ତାହା ହୋଇପାରିନାହିଁ । ଏବଂ ସେଇଥିପାଇଁ ସ୍ୱାଧୀନତା ପରେ ପ୍ରଥମ ଥର ପାଇଁ ଲାଲକିଲ୍ଲା ମଞ୍ଚରେ ଏପରି ଜଣେ ପ୍ରଧାନମନ୍ତ୍ରୀ ଯିଏ 35 ହଜାରରୁ ଅଧିକ ପୁଲିସକର୍ମୀଙ୍କ ପାଇଁ ଓକିଲାତି କରିଛି । ଏହା କରିବା ପାଇଁ ମୋର ମନ ଏଇଥିପାଇଁ ହେଲା , କାରଣ ସାଧାରଣ ଲୋକଙ୍କୁ ମାଲୁମ ପଡ଼େନାହିଁ , କାରଣ ସେ ତା ’ ପ୍ରତି କନେଷ୍ଟବଳଟିଏ କିପ୍ରକାର ବ୍ୟବହାର କଲା ତାହା ହିଁ ତା ’ ମନ ଭିତରେ ସଦାବେଳେ ରହିଥାଏ । ସେହି ଆଧାରରେ ହିଁ ସେ ସଂପୂର୍ଣ୍ଣ ବ୍ୟବସ୍ଥାର ମୂଲ୍ୟାଙ୍କନ କରିଥାଏ । ଆମେ ସେମାନଙ୍କର ଯେତିକି ଗୌରବ ବଢ଼ାଇବା , ଆମର ସୁରକ୍ଷା ବଳକୁ ଯେତିକି ସମ୍ମାନ ଦେବା , ଯେତିକି ପ୍ରତିଷ୍ଠା ବନାଇବା , ସେମାନେ ଦେଶପାଇଁ ଆବଶ୍ୟକ ସେତିକି ସମର୍ପିତ ମନୋଭାବ ନେଇ କାର୍ଯ୍ୟ କରିବେ । ଏବଂ ଏହାର ଏକ ଅଂଶବିଶେଷ ହେଲା ଏହି ପୁଲିସ ସ୍ମାରକୀ ସ୍ଥାପନ କରିବା ଓ ମୁଁ ଚାହେଁ ଯେ ପ୍ରତ୍ୟେକ ବିଦ୍ୟାଳୟର ଛାତ୍ର କେବେ ନା କେବେ ସେଠାକୁ ଯାଇ ଥରେ ବୁଲି ଦେଖିବା ଉଚିତ । ସେମାନେ ଦେଖନ୍ତୁ ଯେ ଆମପାଇଁ ମୃତ୍ୟୁବରଣ କରିଥିବା ଲୋକ କିଏ , ଥରେ ଜାଣନ୍ତୁ । ଏବଂ ସେହି ଦିଗରେ ଆମେ ମଧ୍ୟ ପ୍ରୟାସ କରିବା ଉଚିତ । ଏତେ ବଡ଼ ତ୍ୟାଗ , ଏତେ ବଡ଼ ତପସ୍ୟା ରାଜ ସୁରକ୍ଷା ସହିତ ଯୋଡ଼ିହୋଇ ରହିଥିବା ଆପଣମାନଙ୍କର ସମସ୍ତଙ୍କର ପରିବାର କେତେ ଯେ ତ୍ୟାଗ କରୁଛନ୍ତି ତାହା ଶବ୍ଦରେ ବଖାଣିବା ମୁସ୍କିଲ୍ । ମୁଁ ଖୁସି ହୋଇଥିଲି ଯେତେବେଳେ ଏକ ଖୋଲା ଜିପରେ ମୁଁ ଯାଉଥିଲି , ଗଲାକାଲି ମୋତେ ତିନି ପିଢ଼ିକୁ ଦର୍ଶନ କରିବାର ସୁଯୋଗ ମିଳିଥିଲା । ଏଠାରେ ଆପଣମାନଙ୍କ ପରିବାରର ତିନି ପିଢ଼ିର ଲୋକ ମହଜୁଦ ଅଛନ୍ତି । ବୟୋବୃଦ୍ଧ , ତପୋବୃଦ୍ଧ ଲୋକ ବି ଅଛନ୍ତି । ଆଜି ଏହି ଅବସରରେ ଏଠାରେ ଉପସ୍ଥିତ କିଛି ପୁରାତନ ସେବାନିବୃତ୍ତି ଲୋକ ବି ଅଛନ୍ତି । ଆଜି ସେମାନଙ୍କୁ ବି ଦର୍ଶନ କରିବାର ସୁଯୋଗ ମୋତେ ମିଳିଛି । ଏହିସବୁ ପରିବାରଜନଙ୍କୁ ବି ଆଦର ପୂର୍ବକ ମୁଁ ନମସ୍କାର କରୁଛି କାରଣ ସେହି ପରିବାରମାନଙ୍କ ତ୍ୟାଗ - ବଳିଦାନ , କର୍ତ୍ତବ୍ୟନିଷ୍ଠା ପାଇଁ ହିଁ ଶକ୍ତି ଓ ପ୍ରେରଣା ଯୋଗାଉଛି ।


    ସାଥୀଗଣ ,


    ଗ୍ରୀଷ୍ମ ହେଉ ,


    ଥଣ୍ଡା ହେଉ ,


    ବର୍ଷା ହେଉ ,


    ଆପଣମାନେ ନିଜ ନିଜର ମୋର୍ଚ୍ଚରେ ବିନା ବିଚଳିତ ମନରେ ଦଣ୍ଡାୟମାନ ରହିଛନ୍ତି ।


    ଦେଶ ପାଇଁ ହୋଲି ,


    ଦୀପାବଳୀ ଆଉ ଇଦ ହୋଇଥାଏ ,


    ଅନେକ ପ୍ରକାର ଉତ୍ସବ ହୋଇଥାଏ ।


    କିନ୍ତୁ ଆପଣମାନଙ୍କ ସମସ୍ତଙ୍କ ପାଇଁ ନିଜର ଡ୍ୟୁଟି ହିଁ ଉତ୍ସବ ବନି ଯାଇଥାଏ ।


    ଆମର ସୁରକ୍ଷାକର୍ମୀଙ୍କ ପରିବାର ବି ତ ଅନ୍ୟମାନଙ୍କ ପରି ।


    ସେମାନଙ୍କର ବି ସ୍ୱପ୍ନ ଅଛି ,


    ଆକାଂକ୍ଷା ରହିଛି ।


    ସେମାନଙ୍କ ମନରେ ବି ଶଙ୍କା ରହିଛି


    ଆଶଙ୍କା ରହିଛି ।


    କିନ୍ତୁ ରାଷ୍ଟ୍ର ରକ୍ଷା ଭାବନା ଯେତେବେଳେ ସେମାନଙ୍କ ମନରେ ଆସିଥାଏ ସେମାନେ ସବୁ ପ୍ରକାର କଠିନ କାର୍ଯ୍ୟ ଉପରେ ଜିତ୍ ହାସଲ କରିପାରନ୍ତି ।


    ଯେତେବେଳେ ହାତରେ ତିରଙ୍ଗା ଧରି କୌଣସି ଜଣେ ନିଷ୍ପାପ ଶିଶୁ ନିଜ ପିତାକୁ ସଲାମ ଦେଉଥିବା ଫଟୋ ସାମ୍ନାକୁ ଆସିଯାଏ


    ଯେତେବେଳେ କୌଣସି ବୀର ପୁତ୍ର ନିଜ ଜୀବନ ସାଥୀ ଚାଲିଯିବାର ଦୁଃଖର


    ଲୁହକୁ ପିଇଯାଇ , ...


    *************

    
    
    (Release ID: 1568539) Visitor Counter : 17