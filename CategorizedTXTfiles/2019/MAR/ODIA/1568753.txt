      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ବିଏଆରସିର ନିର୍ଦ୍ଦେଶକ ଭାବେ କାର୍ଯ୍ୟଭାର ଗ୍ରହଣ କଲେ ଡ. ଏ.କେ ମହାନ୍ତି
      Posted On: 12 MAR 2019 3:51PM by PIB Bhubaneshwar


    ବିଶିଷ୍ଟ ବୈଜ୍ଞାନିକ ଏବଂ ଭାବା ଆଣବିକ ଗବେଷଣା କେନ୍ଦ୍ର ( BARC )ର ପଦାର୍ଥ ବିଜ୍ଞାନ ବିଭାଗ ନିର୍ଦ୍ଦେଶକ ତଥା କୋଲକାତାର ସାହା ଇନଷ୍ଟିଚ୍ୟୁଟ ଅଫ ନ୍ୟୁକ୍ଲିୟର ଫିଜିକ୍ସର ନିର୍ଦ୍ଦେଶକ ଡ. ଏ.କେ. ମହାନ୍ତି ଆଜି ବିଏଆରସିର ନିର୍ଦ୍ଦେଶକ ଭାବେ ଦାୟିତ୍ୱ ଗ୍ରହଣ କରିଛନ୍ତି । ସେ ଆଣବିକ ଶକ୍ତି କମିଶନର ଅଧ୍ୟକ୍ଷ ତଥା ଭାରତ ସରକାରଙ୍କ ଆଣବିକ ଶକ୍ତି ବିଭାଗର ସଚିବ ଶ୍ରୀ କେ.ଏନ. ବ୍ୟାସଙ୍କ ଠାରୁ ଏହି ଦାୟିତ୍ୱ ଗ୍ରହଣ କରିଥିଲେ । ଡ. ମହାନ୍ତି ବିଏଆରସି ପ୍ରଶିକ୍ଷଣ ସ୍କୁଲର 26ତମ ବ୍ୟାଚରେ ସ୍ନାତକ ଉତୀର୍ଣ୍ଣ ହୋଇଥିଲେ ଏବଂ 1983ରେ ଭାବା ଆଣବିକ ଗବେଷଣା କେନ୍ଦ୍ରର ନ୍ୟୁକ୍ଲିୟର ଫିଜିକ୍ସ ବିଭାଗରେ ଯୋଗ ଦେଇଥିଲେ । ବିଗତ 36 ବର୍ଷ ଧରି ଡ. ମହାନ୍ତି ନ୍ୟୁକ୍ଲିୟର ଫିଜିକ୍ସର ବିଭିନ୍ନ କ୍ଷେତ୍ରରେ କାର୍ଯ୍ୟ କରିଛନ୍ତି ।


    ଡ. ମହାନ୍ତି ଇଣ୍ଡିଆନ ଫିଜିକାଲ ସୋସାଇଟିର ଯୁବ ବୈଜ୍ଞାନିକ ପୁରସ୍କାର (1988) , ଭାରତୀୟ ଜାତୀୟ ବିଜ୍ଞାନ ଏକାଡେମୀ (1991) ଏବଂ ଆଣବିକ ଶକ୍ତି ବିଭାଗର ହୋମି ଭାବା ବିଜ୍ଞାନ ଏବଂ ପ୍ରଯୁକ୍ତି ପୁରସ୍କାର (2001) ହାସଲ କରିଛନ୍ତି ।


    ବିଏଆରସିର ନିର୍ଦ୍ଦେଶକ କାର୍ଯ୍ୟଭାର ଗ୍ରହଣ କରିବା ଅବସରରେ ଡ. ମହାନ୍ତି ପଦାର୍ଥ ବିଜ୍ଞାନ ସମୂହର ନିଜ ପୂର୍ବ ଅଧିକାରୀମାନଙ୍କ ପ୍ରତି କୃତଜ୍ଞତା ବ୍ୟକ୍ତ କରିଥିଲେ , ଯେଉଁମାନେ ତାଙ୍କୁ ଆଣବିକ ପଦାର୍ଥ ବିଜ୍ଞାନର ନିମ୍ନ ଏବଂ ଉଚ୍ଚ ଶକ୍ତିକୁ ଗଭୀର ଭାବେ ବୁଝିବାରେ ସହାୟତା କରିଛନ୍ତି । ସେ ମଧ୍ୟ ନିଜ ବରିଷ୍ଠ ସହଯୋଗୀମାନଙ୍କ ପ୍ରତି କୃତଜ୍ଞତା ବ୍ୟକ୍ତ କରିଥିଲେ ଯେଉଁମାନେ ତାଙ୍କୁ ଜାତୀୟ ଏବଂ ଅନ୍ତର୍ଜାତୀୟ ମହତ୍ୱ ଥିବା ପ୍ରକଳ୍ପ ପୂରଣ କରିବାରେ ସହାୟତା କରିଥିଲେ , ଯେଉଁଥିରେ ସେ ଯୋଗଦାନ କରିପାରିବେ । ସେ ଆହୁରି କହିଥିଲେ ଯେ ସାମାଜିକ ଗୁରୁତ୍ୱ ବହନ କରୁଥିବା କ୍ଷେତ୍ରରେ ବିଏଆରସିର କାର୍ଯ୍ୟ ଜାରି ରଖିବା ପ୍ରତି ସେ ପ୍ରତିବଦ୍ଧ ।


    ******************

    
    
    (Release ID: 1568753) Visitor Counter : 23