      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶର ନୋଏଡ଼ାଠାରେ ବିଭିନ୍ନ ବିକାଶମୂଳକ କାର୍ଯ୍ୟକ୍ରମର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଦ୍ୱାରା ପ୍ରଦତ୍ତ ଭାଷଣ
      Posted On: 09 MAR 2019 4:05PM by PIB Bhubaneshwar


    ମୋ ଭାଷଣ ଆରମ୍ଭ କରିବା ପୂର୍ବରୁ ମୁଁ ତିନି ଥର ଭାରତ ମାତାଙ୍କ ଜୟ ଜୟକାର କରିବା ପାଇଁ ଆପଣମାନଙ୍କୁ ଆହ୍ୱାନ ଜଣାଉଛି । ଏବଂ ମୋର ଆପଣମାନଙ୍କୁ ସମସ୍ତଙ୍କୁ ନିବେଦନ ଯେ ଆପଣମାନେ ଦୁଇ ହାତ ଉପରକୁ ଉଠାଇ , ମୁଠା ବନ୍ଦକରି ସମସ୍ତ ଶକ୍ତି ପ୍ରୟୋଗ କରି ଏହି ଜୟ ଜୟକାର ଧ୍ୱନି ଦିଅନ୍ତୁ ଯାହାକି ଆମର ସୀମାରେ ଯେଉଁ ବୀର ଯବାନମାନେ ଦଣ୍ଡାୟମାନ ଅଛନ୍ତି , ସେମାନଙ୍କୁ ବି ଲାଗୁ ଯେ ନୋଏଡ଼ା ବି ସେମାନଙ୍କ ସହିତ ରହିଛି , ସାରା ହିନ୍ଦୁସ୍ତାନ ସେମାନଙ୍କ ସହିତ ଠିଆ ହୋଇଛି ।


    ମୁଁ ତିନିଥର ଏହି ଜୟ ଧ୍ୱନି ଉଚ୍ଚାରଣ କରିବି


    ପରାକ୍ରମୀ ଭାରତ ପାଇଁ


    ଭାରତ ମାତା କୀ – ଜୟ


    ବିଜୟୀ ଭାରତ ପାଇଁ


    ଭାରତ ମାତା କୀ – ଜୟ


    ବୀର ଯବନାନମାନଙ୍କ ପାଇଁ


    ଭାରତ ମାତା କୀ – ଜୟ


    ଉତ୍ତର ପ୍ରଦେଶର ଯଶସ୍ୱୀ ଏବଂ ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀମାନ ଯୋଗୀ ଆଦିତ୍ୟନାଥଜୀ , କେନ୍ଦ୍ର ମନ୍ତ୍ରୀ ପରିଷଦରେ ମୋର ସହଯୋଗୀ ଶ୍ରୀମାନ ମହେଶ ଶର୍ମାଜୀ , ଏବଂ ଏହି କାର୍ଯ୍ୟକ୍ରମ ସହ ବିହାରର ବକ୍ସରର ଜନସାଧାରଣ ବି ସଂଶ୍ଳିଷ୍ଟ ଅଛନ୍ତି , ଏବଂ ବକ୍ସରଠାରେ ଉପସ୍ଥିତ ଥିବା ଆମ ଦେଶର ଶକ୍ତି ମନ୍ତ୍ରୀ ଶ୍ରୀମାନ୍‌ ଆର କେ ସିଂହଜୀ , ବକ୍ସରଠାରେ ଉପସ୍ଥିତ ଆମର ମନ୍ତ୍ରୀ ଶ୍ରୀମାନ ଅଶ୍ୱିନୀ ଚୌବେଜୀ , ବିଧାୟକ ଶ୍ରୀ ତେଜପାଳ ନାଗରଜୀ , ବିଧାୟକ ପଙ୍କଜ ସିଂହଜୀ , ଭଉଣୀ ବିମଳା ସୋଲାଙ୍କିଜୀ , ବୀରେନ୍ଦ୍ର ସିଂଜୀ , ବିଜେନ୍ଦ୍ର ସିଂ ଜୀ ଏବଂ ବିପୁଳ ସଂଖ୍ୟାରେ ଏଠାରେ ଉପସ୍ଥିତ ଉତ୍ସାହୀ ଭାଇ ଓ ଭଉଣୀଗଣ , ଆପଣମାନଙ୍କ ଉତ୍ସାହ ଦେଖିଲା ଭଳି ଓ ପ୍ରଶଂସା କରିବା ଭଳି ଘଟଣା । ଏହା ଆପଣମାନଙ୍କ ମନରେ ଥିବା ଆକାଂକ୍ଷା ଏଭଳି ସ୍ନେହକୁ ମୁଁ ମଥାପାତି ଗ୍ରହଣ କରୁଛି । ନୋଏଡ଼ାର ମୋର ପ୍ରିୟ ଭାଇ ଓ ଭଉଣୀଗଣ , ଆପଣମାନେ ଏତେ ଉତ୍ସାହର ସହ ମୋଦୀ ମୋଦୀ ବୋଲି ଧ୍ୱନି ଦେଉଛନ୍ତି ଏବଂ ସେଠାରେ କିଛି ଲୋକଙ୍କ ନିଦ ଭାଙ୍ଗିଯାଉଛି ।


    ସାଥୀଗଣ , ତାହା ବି କିଛି ଦିନ ଥିଲା ଯେତେବେଳେ ନୋଏଡା , ଗ୍ରେଟର ନୋଏଡ଼ାର ପରିଚୟ ସରକାରୀ ଧନ ଲୁଟ , ଅଥରିଟି ଏବଂ ଟେଣ୍ଡରରେ ହେଉଥିବା ନୂଆ ନୂଅଳ ଖେଳ , ଜମି ଆବଣ୍ଟନରେ ହେଉଥିବା ଦୁର୍ନୀତିର କାରଣ ପାଲଟିଥିଲା । ଯେତେବେଳେ ବି ନୋଏଡ଼ା କଥା ଆଲୋଚନା ପରିସରକୁ ଆସୁଥିଲା ସେତେବେଳେ ପ୍ରଥମେ ଏଭଳି ଖବରମାନ ଶୁଣାଯାଉଥିଲା । ଏଭଳି ହେଉଥିଲା କି ନାହିଁ ? ଆପଣମାନଙ୍କୁ ଏଭଳି କଥା ଖରାପ ଲାଗି ନାହିଁ ତ- ମୁଁ କହୁଛି ବୋଲି ? ଏକଥା ଅକ୍ଷରେ ଅକ୍ଷରେ ସତ ନା ନୁହେଁ ? ଏବେ ନୋଏଡ଼ା , ଗ୍ରେଟର ନୋଏଡ଼ାର ପରିଚୟ ବିକାଶ ଏବଂ ପରିଯୋଜନାମାନଙ୍କ ପାଇଁ , ରୋଜଗାର ପାଇଁ ନୂତନ ଅବସରମାନ ସୃଷ୍ଟି ହେବାରେ ଲାଗିଛି । ମୋର ଦେଶ , ମୋର ଉତ୍ତର ପ୍ରଦେଶରେ ସତକୁ ସତ ପରିବର୍ତ୍ତନ ଘଟିଚାଲିଛି , ଆଗକୁ ବଢ଼ିଚାଲିଛି ।


    ଭାଇ ଓ ଭଉଣୀଗଣ , ନୋଏଡ଼ା ଆଜି ମେକ୍‌ ଇନ୍‌ ଇଣ୍ଡିଆର ସବୁଠାରୁ ବଡ଼ ହବ୍‌ ଭାବେ ବିକଶିତ ହେବାରେ ଲାଗିଛି । ଆଜି ଭାରତ ବିଶ୍ୱରେ ମୋବାଇଲ ଫୋନ୍‌ ପ୍ରସ୍ତୁତ କରିବା କ୍ଷେତ୍ରରେ ଦ୍ୱିତୀୟ ସ୍ଥାନରେ ପହଞ୍ଚିଛି । ସେଥିରେ ନୋଏଡ଼ାର ସବୁଠାରୁ ବଡ଼ ଭୂମିକା ରହିଛି । 2014 ପୂର୍ବରୁ ମୋବାଇଲ ଫୋନ୍‌ ପ୍ରସ୍ତୁତ କରିବା ସକାଶେ ଦେଶରେ ମାତ୍ର ଦୁଇଟି ଫ୍ୟାକ୍ଟ୍ରି ଥିଲା । ଆଜି ପାଖାପାଖି 125ଟି ମୋବାଇଲ ଫୋନ ଫ୍ୟାକ୍ଟ୍ରିରେ ଦେଶରେ ସେଲ୍‌ ଫୋନ ପ୍ରସ୍ତୁତ କରାଯାଉଛି । କେଉଁଠି ମାତ୍ର ଦୁଇଟି ଫ୍ୟାକ୍ଟ୍ରି ଏବଂ କେଉଁଠି 125ଟି ଫ୍ୟାକ୍ଟ୍ରି ? ଏବଂ ସେଥିରୁ ଅଧିକାଂଶ ବଡ଼ ଫ୍ୟାକ୍ଟ୍ରି ଏହି ନୋଏଡ଼ାରେ । ମୋବାଇଲ ଫ୍ୟକ୍ଟ୍ରି ବ୍ୟତୀତ ଟେଲିଭିଜନ୍‌ , ଫ୍ରିଜ୍‌ ଭଳି ଅନ୍ୟାନ୍ୟ ଇଲେକ୍ଟ୍ରୋନିକ୍ସ ସାମଗ୍ରୀ ପ୍ରସ୍ତୁତକାରୀ ଅନେକ କମ୍ପାନୀ ମଧ୍ୟ ଏଠାରେ ରହିଛି । ସେସବୁ ଯୁବ ସାଥୀମାନଙ୍କୁ ଲକ୍ଷ ଲକ୍ଷ ନୂତନ ରୋଜଗାରର ପନ୍ଥା ଓ ଅବସର ପ୍ରଦାନ କରିଛି ।


    ସାଥୀଗଣ , ଆଜି ମୁଁ ନୋଏଡ଼ାରେ ଆପଣମାନଙ୍କ ଜୀବନକୁ ଅଧିକ ସରସ ସୁନ୍ଦର କରିବା ଲାଗି ଉଦ୍ଦିଷ୍ଟ କେତେକ ପରିଯୋଜନାକୁ ସମର୍ପିତ କରିବା ସକାଶେ ଆପଣମାନଙ୍କ ଗହଣରେ ଏଠାରେ ଉପସ୍ଥିତ ହୋଇଛି । ଏଥି ସହ ପଶ୍ଚିମ ଉତ୍ତର ପ୍ରଦେଶ ଏବଂ ବିହାରକୁ ଆଲୋକିତ କରିବା ପାଇଁ କେତେକ ମହତ୍ତ୍ୱପୂର୍ଣ୍ଣ ପରିଯୋଜନାର ବି କିଛି ସମୟ ପୂର୍ବରୁ ଶିଳାନ୍ୟାସ କରାଯାଇଛି । ନୋଏଡ଼ା ସିଟି ସେଣ୍ଟରଠାରେ ନୋଏଡ଼ା ଇଲେକ୍ଟ୍ରୋନିକ୍‌ ସେଣ୍ଟର ପର୍ଯ୍ୟନ୍ତ ଚାଲିବାକୁ ଥିବା ମେଟ୍ରୋ ପାଇଁ ମୁଁ ଏଠାକାର ଜନସାଧାରଣଙ୍କୁ ବହୁତ ବହୁତ ବଧେଇ ଜଣାଉଛି ।


    ସାଥୀଗଣ , ଏଠାକାର ସଂଯୋଗ ବ୍ୟବସ୍ଥାରେ ଅଧିକ ସୁଧାର ଆଣିବା ସକାଶେ ଜେବରଠାରେ ଦେଶର ସର୍ବବୃହତ୍‌ ବିମାନ ବନ୍ଦର ସ୍ଥାପନ ହେବାକୁ ଯାଉଛି । ଏଥିସହ ସଂଶ୍ଳିଷ୍ଟ ସକଳ ପ୍ରକାର ପ୍ରକ୍ରିୟାକୁ ଦ୍ରୁତ ଗତିରେ ସଂପୂର୍ଣ୍ଣ କରାଯାଉଛି ଏବଂ ଏହା ଦ୍ୱାରା ନୋଏଡ଼ାକୁ କେବଳ ଏୟାର କନେକ୍ଟିଭିଟି ମିଳିବ ନାହିଁ , ଅପରନ୍ତୁ ନୋଏଡ଼ା ଦେଶର ଅନ୍ୟାନ୍ୟ ସହରମାନଙ୍କ ସହ ମଧ୍ୟ ଆପେ ଆପେ ଯୋଡ଼ି ହୋଇଯିବ । ଏଠାକାର ଲୋକମାନଙ୍କୁ ବିମାନ ଧରିବାକୁ ଆଉ ଦିଲ୍ଲୀ ଯିବାକୁ ପଡ଼ିବନାହିଁ । ମୁଁ ବୁଝିପାରୁଛି ଜେବର ଏୟାରପୋର୍ଟ ପଶ୍ଚିମ ଉତ୍ତର ପ୍ରଦେଶ ପାଇଁ ଏକ ସ୍ୱର୍ଣ୍ଣିମ ଅବସର ନେଇ ଆସୁଛି ।


    ଏକଥା ଆପଣମାନଙ୍କୁ ସୂଚୀତ କରିବାବେଳେ ମୁଁ ଖୁସି ଅନୁଭବ କରୁଛି ଯେ ଆଗାମୀ କିଛି ସପ୍ତାହ ମଧ୍ୟରେ ‘ ଉଡ଼ାନ ଯୋଜନା ’ ମାଧ୍ୟମରେ ଏବେ ବରେଲୀଠାରୁ ବି ବିମାନ ଉଡ଼ାଣ ଆରମ୍ଭ ହୋଇଯିବ । ଏଥିପାଇଁ ଏକ ଟର୍ମିନାଲ ବିଲ୍ଡିଂ ଏବଂ ଅନ୍ୟାନ୍ୟ କାର୍ଯ୍ୟ ସଂପୂର୍ଣ୍ଣ ହୋଇସାରିଛି ।


    ସାଥୀଗଣ , ଦେଶର ସାଧାରଣ ନାଗରିକମାନେ କିଭଳି ବିମାନ ଯାତ୍ରା କରିପାରିବେ , ଆକାଶମାର୍ଗରେ ଯାତାୟାତ କରିପାରିବେ , ଏହି ଲକ୍ଷ୍ୟ ନେଇ ଆରମ୍ଭ କରାଯାଇଥିବା ‘ ଉଡ଼ାନ ଯୋଜନା ’ ମାଧ୍ୟମରେ ଏବେ ଦେଶ ଭିତରେ 120ଟି ରୁଟ୍‌ ଆରମ୍ଭ କରାଯାଇସାରିଛି । ଏହି କାରଣରୁ ଦେଶର ଅନେକ ଟାୟାର- 2 ଏବଂ ଟାୟାର- 3 ସହରକୁ ବି ପ୍ରଥମ ଥର ପାଇଁ ବିମାନ ସଂଯୋଗ ସୁବିଧା ସହ ଯୋଡ଼ିଦିଆଯାଇଛି । ଏହା ଦ୍ୱାର ସେହିସବୁ ସହରଗୁଡ଼ିକର ଅର୍ଥନୀତିକୁ ମଧ୍ୟ ଆଗକୁ ବଢ଼ିବାର ସୁଯୋଗ ମିଳିପାରିଛି ।


    ସାଥୀଗଣ , ଉଦ୍ୟୋଗମାନଙ୍କ ବିକାଶ ସକାଶେ ବିଜୁଳିର ଆଧୁନିକ ସଂସାଧନ ଏକାନ୍ତ ଜରୁରି । ଆଜି ଆଉ ଦୁଇଟି ବଡ଼ ବଡ଼ ଶକ୍ତି କେନ୍ଦ୍ରର ଶିଳାନ୍ୟାସ ଏଠାରେ କରାଯାଇଛି । ସେଥି ମଧ୍ୟରୁ ଗୋଟିଏ ଶକ୍ତି ପ୍ଲାଣ୍ଟ ଉତ୍ତର ପ୍ରଦେଶର ବୁଲନ୍ଦସହରର ଖୁର୍ଜାଠାରେ ସ୍ଥାପନ କରାଯାଉଛି ଏବଂ ଦ୍ୱିତୀୟଟି ବିହାରର ବକ୍ସର ଠାରେ ପ୍ରତିଷ୍ଠା ହେଉଛି । ଖୁର୍ଜାର ପ୍ଲାଣ୍ଟଟି 12 ହଜାର କୋଟିରୁ ଅଧିକ ଟଙ୍କା ବ୍ୟୟରେ ନିର୍ମିତ ହେବାକୁ ଥିବାବେଳେ ବକ୍ସର ବାଲା ଥର୍ମାଲ ପ୍ଲାଣ୍ଟର ହାରାହାରି 10 ହଜାର କୋଟି ଟଙ୍କା ଖର୍ଚ୍ଚ କରାଯିବ । ବକ୍ସର ଯେଉଁ ସାଥୀମାନେ ଏବେ ଭିଡ଼ିଓ କନଫରେନ୍ସିଂ ମାଧ୍ୟମରେ ମୋ ସହ ଯୋଡ଼ିହୋଇ ରହିଛିନ୍ତି , ଏତେ ଭାରି ଭିଡ଼ ଭିତରେ ସତେ ଯେପରି ମୁଁ ସାର ବକ୍ସର ସହରର ଲୋକମାନଙ୍କୁ ମୁଁ ଟେଲିଭିଜନ୍‌ ପର୍ଦ୍ଦାରେ ଦେଖିପାରୁଛି । ମୁଁ ଏଠାରୁ ସେମାନଙ୍କୁ ସମସ୍ତଙ୍କୁ ମୋର ପ୍ରଣାମ ଜଣାଉଛି । ଏବଂ ଏହି ଶୁଭ ଅବସରରେ ସେମାନଙ୍କୁ ସମସ୍ତଙ୍କୁ ବଧେଇ ଜଣାଉଛି । ବକ୍ସରରେ ନିର୍ମିତ ହେବାକୁ ଥିବା ଥର୍ମାଲ ପ୍ଲାଣ୍ଟ 2015ରେ ଘୋଷଣା କରାଯାଇଥିଲା ଏବଂ ତାହା ପ୍ରଧାନମନ୍ତ୍ରୀ ପ୍ୟାକେଜ୍‌ ଓ ପୂର୍ବ ଭାରତକୁ ଦେଶର ବିକାଶ ଇଂଜିନ୍‌ରେ ପରିଣତ କରିବା ସକାଶେ ଆମର ଭିଜନର ଅଂଶବିଶେଷ ଥିଲା ।


    ଭାଇ ଓ ଭଉଣୀଗଣ , ଯେତେବେଳେ ଏହି ଦୁଇଟି ସ୍ଥାନରେ ଦୁଇଟିଯାକ ପାୱାର ପ୍ଲାଣ୍ଟ ନିର୍ମିତ ହୋଇଯିବ ସେତେବେଳେ ଉତ୍ତର ପ୍ରଦେଶ ଏବଂ ବିହାରକୁ ଅଧିକ ବିଜୁଳି ଶକ୍ତି ଅବଶ୍ୟ ମିଳିବ । ଖୁର୍ଜା ପାୱାର ପ୍ଲାଣ୍ଟରୁ ଉତ୍ତର ପ୍ରଦେଶ ସହ ଦିଲ୍ଲୀ , ଉତ୍ତରାଖଣ୍ଡ , ରାଜସ୍ଥାନ ଏବଂ ହିମାଚଳ ପ୍ରଦେଶକୁ ବି ବିଜୁଳିଶକ୍ତି ଉପଲବ୍ଧ ହେବ । ସେହିଭଳି ଭାବେ ବକ୍ସର ଶକ୍ତି କେନ୍ଦ୍ରରୁ ବିହାର ସମେତ ପୂର୍ବ ଭାରତରେ ବିଜୁଳି ଯୋଗାଣ ବ୍ୟବସ୍ଥାକୁ ସୁଧାରିବା ସକାଶେ ଶକ୍ତି ମିଳିବ । ଏଥିରୁ ସବୁଠାରୁ ଯେଉଁ ବଡ଼ ଲାଭଟି ହେବ ତାହା ହେଲା ଏହା ଯେ ରାଜ୍ୟରେ ସ୍ଥାପନ କରାଯାଉଥିବା ଉଦ୍ୟୋଗଗୁଡ଼ିକୁ ବି ସେମାନଙ୍କର ଆବଶ୍ୟକତା ମୁତାବକ ବିଜୁଳିଶକ୍ତି ମିଳିପାରିବ । କାରଣ ଯେକୌଣସି ଉଦ୍ୟୋଗ ସ୍ଥାପନ ସକାଶେ ବିଜୁଳିଶକ୍ତି ଉପଲବ୍ଧ ହେଉଛି ପ୍ରଥମ ଆବଶ୍ୟକତା ।


    ସାଥୀଗଣ , ଆମ ସରକାର ଏକବିଂଶ ଶତାବ୍ଦୀରେ ଦେଶର ଶକ୍ତି ଚାହିଦାକୁ ଧ୍ୟାନରେ ରଖି ଅନେକ କ୍ଷେତ୍ରରେ କାର୍ଯ୍ୟ କରୁଛି । ପୂର୍ବ ସରକାରମାନେ ଏହାକୁ ଆଦୌ ପ୍ରାଥମିକତା ପ୍ରଦାନ କରିନଥିଲେ । ଦେଶର ପାୱାର ସେକ୍ଟରକୁ କିଭଳି ଭାବେ ଅଣଦେଖା କରାଯାଇଥିଲା , ଦେଶର ଶକ୍ତି ଆବଶ୍ୟକତା କିଭଳି ଭାବେ ଅଣଦେଖା ହୋଇ ରହିଥିଲା , ଏହାର ଉଦାହରଣ ଗତକାଲି ମୋତେ କାନପୁରଠାରେ ଦେଖିବାକୁ ମିଳିଥିଲା ।


    ଗତକାଲି କାନପୁରଠାରେ ମୁଁ – ଏଠାରେ ଏତେ ପାଠୁଆ , ଉଚ୍ଚଶିକ୍ଷିତ ଯୁବକମାନେ ଉପସ୍ଥିତ ଅଛନ୍ତି , ସେମାନେ ଏ କଥା ଭଲ ଭାବେ ବୁଝି ପାରିବେ । ଗଲାକାଲି କାନପୁରଠାରେ ପଣକୀ ପାୱାର ପ୍ରୋଜେକ୍ଟର ସଂପ୍ରସାରଣ କାର୍ଯ୍ୟର ଶୁଭାରମ୍ଭ କରାଯାଇଛି । କିନ୍ତୁ ସାଥୀଗଣ , ଆପଣମାନେ ଏକଥା ଜାଣି କ୍ଷୋଭ ପ୍ରକଟ କରିବେ ଯେ ପଣକୀ ପାୱାର ପ୍ରୋଜେକ୍ଟ 40-50 , 50-50 ବର୍ଷ ପୁରୁଣା ଯନ୍ତ୍ରପାତିରେ ତା ’ ର କାର୍ଯ୍ୟ ସଂପାଦନ କରି ଆସୁଥିଲା । ମେସିନସବୁ ଅଚଳ ହେବାରେ ଲାଗିଲେ , ସେଗୁଡ଼ିକର ଅବସ୍ଥା ଠିକ୍‌ କଂଗ୍ରେସ ଭଳି ହେବାକୁ ଆରମ୍ଭ କଲା । ପରିଣାମ ଏଇଆ ଥିଲା ଯେ ସେଠାରୁ ଯେଉଁ ବିଜୁଳି ଶକ୍ତି ଉତ୍ପାଦିତ ହେଉଥିଲା , ତାହାର ମୂଲ୍ୟ ୟୁନିଟ ପିଛା 10 ଟଙ୍କା ଲେଖାଏଁ ଆସୁଥିଲା । ଆଜି ଯେତେବେଳେ ଆମେ ସୌରଶକ୍ତିରୁ ଉତ୍ପାଦିତ ବିଜୁଳି ଶକ୍ତିକୁ ୟୁନିଟ ପିଛା 2ଟଙ୍କାରେ ଉପଲବ୍ଧ ହେବାକଥା ଆଲୋଚନା କରୁଛେ , ସେତେବେଳେ ଚିନ୍ତା କରନ୍ତୁ , 10 ଟଙ୍କା ପ୍ରତି ୟୁନିଟ ମୂଲ୍ୟରେ ବିଜୁଳି ଶକ୍ତି ଉତ୍ପାଦନ କଲେ ତାହା କାହାର ଉପକାରରେ ଆସିବ ? କିନ୍ତୁ ସେହି ବ୍ୟବସ୍ଥା ସେଠାରେ ଜାରି ରହିଥିଲା ।


    ସା ଥୀଗଣ , ପୂର୍ବବର୍ତ୍ତୀ ସରକାରଙ୍କ ଏଭଳି ରବୟା ଦେଶର ପାୱାର ସେକ୍ଟରକୁ ଦୁର୍ବଳ କରି ପକାଇଥିଲା । ଦେଶର ଜନତା ସେହିସବୁ ଦିନକୁ କେବେ ବି ଭୁଲିପାରିବେ ନାହିଁ ଯେତେବେଳେ ଟେଲିଭିଜନ ଚାନେଲରେ ବ୍ରେକିଂ ନ୍ୟୁଜ୍‌ ଚାଲୁଥିଲା ଯେ ଆମର ପାୱାର ପ୍ଲାଣ୍ଟମାନଙ୍କରେ ମାତ୍ର ଗୋଟିଏ ଅବା ଦୁଇ ଦିନ ଚଳିବା ପାଇଁ କୋଇଲା ମହଜୁଦ ରହିଛି । ପାୱାର ସେକ୍ଟରର ଅବ୍ୟବସ୍ଥାର ଏଭଳି ଏକ ପରିସ୍ଥିତି ସେତେବେଳେ ଏଇଆ ଥିଲା ଯେତେବେଳେ ଗ୍ରୀଡ଼ ଫେଲ ହୋଇ ଯାଉଥିଲା , ରାଜ୍ୟ ପରେ ରାଜ୍ୟ ଅନ୍ଧାରରେ ଡ଼ୁବି ରହୁଥିଲେ , ଭାରତକୁ ଅନ୍ତରାଷ୍ଟ୍ରୀୟ ସ୍ତରରେ ଲଜ୍ଜାକର ପରିସ୍ଥିତିର ସାମ୍ନା କରିବାକୁ ପଡ଼ୁଥିଲା । ଦେଶର ପାୱାର ସେକ୍ଟରକୁ ସୁଧାରିବା ସକାଶେ ସେଥିପାଇଁ ଆମ ସରକାର ଏହି ପଦକ୍ଷେପ ଗ୍ରହଣ କରିବା ସହିତ , ନୂତନ ନୀତି ଗ୍ରହଣ ପୂର୍ବକ କାର୍ଯ୍ୟ ଆରମ୍ଭ କରିଛି । ଆମେ ଚାରିଟି କଥା ଉପରେ ମୁଖ୍ୟତଃ ଗୁରୁତ୍ୱ ଆରୋପ କରିଛୁ , ଚାରିଟି ପୃଥକ୍‌ ପୃଥକ୍‌ ସ୍ତରରେ କାର୍ଯ୍ୟ କରୁଛୁ । ତାହା ହେଲା- ଉତ୍ପାଦନ , ସରବରାହ , ବିତରଣ ଏବଂ ସଂଯୋଗ । ଯଦି ବିଜୁଳି ଶକ୍ତି ଉତ୍ପାଦନ ହେବନାହିଁ , ତା ’ ହେଲେ ବିଜୁଳି ଶକ୍ତି ତ ଉପଲବ୍ଧ ହେବନାହିଁ । ସେତେବେଳେ ସରବରାହ , ବିତରଣ ବ୍ୟବସ୍ଥାକୁ ମଜଭୁତ କରିବା ଅସମ୍ଭବ ହୋଇପଡ଼ିବ । ସେତେବେଳେ ସଂଯୋଗ ସକାଶେ ଆମେ ଯେତେ କଥା କହିଲେ ସୁଦ୍ଧା ଘରେ ଘରେ ବିଜୁଳି ଶକ୍ତି କଦାପି ପହଞ୍ଚାଯାଇ ପାରିବନାହିଁ ।


    ସେଇଥିପାଇଁ 2014ରେ ଆମ ସରକାର ଦାୟିତ୍ୱ ଗ୍ରହଣ କରିବା ପରେ ଆମେ ସର୍ବ ପ୍ରଥମେ ବିଜୁଳି ଉତ୍ପାଦନ ବୃଦ୍ଧି ଉପରେ ଗୁରୁତ୍ୱ ଆରୋପ କଲୁ । ସୌର ଶକ୍ତି , ପାଣିରୁ ଉତ୍ପାଦିତ ହେଉଥିବା ବିଜୁଳି ଶକ୍ତି , କୋଇଲାରୁ ବିଜୁଳି ଶକ୍ତି ଉତ୍ପାଦନ , ଏବଂ ଆଣବିକ ଶକ୍ତି – ସବୁ ଉତ୍ସରୁ ବିଜୁଳି ଶକ୍ତି ଉତ୍ପାଦନ ଦିଗରେ ଆମେ କାର୍ଯ୍ୟ ଆରମ୍ଭ କଲୁ । ଯେଉଁ କୋଇଲା ଆବଣ୍ଟନ ବ୍ୟବସ୍ଥାରେ ଦେଶରେ କୋଟି କୋଟି ଟଙ୍କାର ଦୁର୍ନୀତି ହେଉଥିଲା , ସେହି କୋଇଲା ନିଲାମୀ ସକାଶେ ଆମ ସରକାର ଦେଶରେ ଏକ ପାରଦର୍ଶୀ ଏବଂ ଆଧୁନିକ ବ୍ୟବସ୍ଥା ପ୍ରଚଳନର ବ୍ୟବସ୍ଥା ଅନୁସରଣ କଲୁ । ଭାରତର ଶକ୍ତି ସୁରକ୍ଷାକୁ ସୁନିଶ୍ଚିତ କରିବା ସମୟରେ ଆମେ 2022 ସୁଦ୍ଧା ଦେଶରେ ଅକ୍ଷୟ ଶକ୍ତି ଉତ୍ସରୁ 175 ଗିଗାୱାଟ ଶକ୍ତି ଉତ୍ପାଦନର ଏକ ମହତ୍ତ୍ୱା କାଙ୍କ୍ଷୀ ଲକ୍ଷ୍ୟ ଧାର୍ଯ୍ୟ କରିଛୁ । ଏହାକୁ ଦେଶର ଶକ୍ତି କ୍ଷମତା ସହ ସଂଯୋଗ କରିବାର ଯୋଜନା ମଧ୍ୟ ରଖାଯାଇଛି । ଏହି ଲକ୍ଷ୍ୟ ଦିଗରେ ଚାଲି ଆମେ ଏବେସୁଦ୍ଧା 75 ଗିଗାୱାଟ ଅକ୍ଷୟ ଶକ୍ତି ଉତ୍ପାଦନ କରି ତାହାକୁ ଦେଶର ଶକ୍ତି କ୍ଷମତା ସହ ଯୋଡ଼ିପାରିଛୁ ।


    ସାଥୀଗଣ , ସରକାର ବିଜୁଳି ସରବରାହ କ୍ଷେତ୍ରରେ ପୁଞ୍ଜି ନିବେଶକୁ ଯଥେଷ୍ଟ ମାତ୍ରାରେ ବୃଦ୍ଧି କରିବା ଉପରେ ଜୋର ଦେଇଛୁ । ଏହି କାରଣୁ ଦେଶରେ ବିଜୁଳି ସରବରାହ ନେଟୱାର୍କ କ୍ଷିପ୍ର ଗତିରେ ବୃଦ୍ଧି ପାଇଛି । ଏହି କାରଣରୁ ଆଜି ଦେଶରେ କେବଳ ସୁରକ୍ଷିତ ଏବଂ ସନ୍ତୁଳିଳ ଗ୍ରୀଡ଼ ଉପଲବ୍ଧ ହୋଇନାହିଁ , ଅପରନ୍ତୁ ଆମେ ଏକ ରାଷ୍ଟ୍ର , ଏକ ଗ୍ରୀଡ଼ର ସ୍ୱପ୍ନକୁ ମଧ୍ୟ ସାକାର କରିପାରିଛୁ । ଏବଂ ଏବେ ଆମେ ସୌର ଶକ୍ତି ମାଧ୍ୟମରେ ଏବଂ ଏହା ଆମର ସ୍ୱପ୍ନ ଭାଇ ଓ ଭଉଣୀମାନେ , ମୁଁ କେବେହେଲେ ଛୋଟମୋଟ ସ୍ୱପ୍ନ ଦେଖେନାହିଁ , ଏବଂ ଛୋଟମୋଟ କାମ କରେନାହିଁ । ଆମର ସ୍ୱପ୍ନ ହେଲା ଏଇଆ ଯେ- One World, One Sun, One Grid ଅର୍ଥାତ୍‌ , ଗୋଟିଏ ବିଶ୍ୱ , ଗୋଟିଏ ସୂର୍ଯ୍ୟ , ଗୋଟିଏ ଗ୍ରୀଡ଼ । One World, One Sun, One Grid- ଏବଂ କେବେ ନା କେବେ ଏହି ସ୍ୱପ୍ନ ସାକାର ହେବା ସୁନିଶ୍ଚିତ ।


    ସାଥୀଗଣ , 1950 ମସିହା ଠାରୁ ନେଇ , ଥରେ ଏକଥା ତ ଆପଣମାନେ ଶୁଣନ୍ତୁ , ଏହା ଆପଣମାନଙ୍କର ଢ଼େର୍‌ କାମରେ ଆସିବ । ମୁଁ ଆପଣମାନଙ୍କୁ ଯେଉଁ ପରିସଂଖ୍ୟାନ ଦେଉଛି , ସେହି ପରିସଂଖ୍ୟାନର ଢ଼େର୍‌ ସାମର୍ଥ୍ୟ ରହିଛି । ଆପଣମାନେ ମୋ କଥାକୁ ମନଧ୍ୟାନ ଦେଇ ଶୁଣିବେ ନା ? ସ୍ମରଣ ରଖିବେ ନା ? ପକ୍କା ସ୍ମରଣ ରଖିବେ ? ଯଦି ଆପଣମାନେ ଏତିକି କଥା ସ୍ମରଣ ରଖନ୍ତୁ ତେବେ ଆପଣମାନଙ୍କୁ ଆଗକୁ କେବେ ସୁଦ୍ଧା କିଛି ଚିନ୍ତା କରିବାକୁ ହିଁ ପଡ଼ିବନାହିଁ । ଆଖି ବନ୍ଦ କରି ଉଚିତ ନିର୍ଣ୍ଣୟ ନେବାକୁ ଆପଣମାନେ ସକ୍ଷମ ହୋଇପାରିବେ । କହିବି ? ସ୍ମରଣ ରଖିବେ ?


    ଦେଖନ୍ତୁ , 1950 ମସିହା ଠାରୁ ନେଇ , 1950 ମସିହା ଠାରୁ ନେଇ 2014 ମସିହା ପର୍ଯ୍ୟନ୍ତ ପାଖାପାଖି 65 ବର୍ଷ ଭିତରେ , 65 ବର୍ଷ ଭିତରେ ହାରାହାରି ଅଢ଼େଇ ଲକ୍ଷ ମେଗାୱାଟ ବିଜୁଳି ଶକ୍ତି କ୍ଷମତାର ବିକାଶ ଘଟାଯାଇଛି । କେତେ ? କେତେ ? କେତେ ବର୍ଷ ଭିତରେ ? 65 ବର୍ଷ ଭିତରେ ଅଢ଼େଇ ଲକ୍ଷ ମେଗାୱାଟ । ଏବଂ ଯେଉଁ ଦିନଠାରୁ ଆପଣମାନେ ମୋତେ କ୍ଷମତାରେ ବସାଇଛନ୍ତି ସାଥୀଗଣ , ଆପଣମାନଙ୍କୁ ଶୁଣିଲେ ଆଶ୍ଚର୍ଯ୍ୟ ଲାଗିବ ଯେ କେଉଁଠି 65 ବର୍ଷ ଏବଂ କେଉଁଠି 5 ବର୍ଷ ବନ୍ଧୁଗଣ , 65 ବର୍ଷରେ ଅଢ଼େଇ ଲକ୍ଷ ମେଗାୱାଟ ଏବଂ ମୁଁ ଆସିବା ପରେ ପାଞ୍ଚ ବର୍ଷ ସୁଦ୍ଧା ପୂରଣ ହୋଇନାହିଁ , ପାଞ୍ଚ ବର୍ଷ ଭିତରେ ଆମ ସରକାର ଏକ ଲକ୍ଷ ମେଗାୱାଟରୁ ଅଧିକ କ୍ଷମତା ପ୍ରସ୍ତୁତ କରିପାରିଛି । 65 ବର୍ଷ ଭିତରେ ଅଢ଼େଇ ଲକ୍ଷ , ପାଞ୍ଚ ବର୍ଷ ଭିତରେ ଏକ ଲକ୍ଷ । ଏବେ ଆପଣମାନେ ଚିନ୍ତା କରନ୍ତୁ , - ସେହି ପୁରୁଣା ଥକି ପଡ଼ିଥିବା ଲୋକମାନଙ୍କ ଦ୍ୱାରା ଦେଶ ଚଲାଯାଇଥାନ୍ତା ତ ଦେଶ କେଉଁଠ ପହଞ୍ଚିଥାନ୍ତା , କେତେ ଦଶକ ବିତି ଯାଇଥାନ୍ତା , କିନ୍ତୁ ନୂତନ ଭାରତ ଏବେ ନୂଆ ବେଗରେ ଆଗକୁ ଆଗକୁ ବଢ଼ି ଚାଲିଛି ।


    ଭାଇ ଓ ଭଉଣୀମାନେ , ଦୀର୍ଘ ବର୍ଷ ଧରି ଦେଶର ପାୱାର ସେକ୍ଟରକୁ ଉପେକ୍ଷା କରାଯାଇ ଆସିଛି ଏବଂ ଏହାର ପରିଣାମ ସ୍ୱରୂପ ଏହି ସେକ୍ଟର ଢ଼େର୍‌ ଦୁର୍ବଳ ହୋଇପଡ଼ିଛି । ଶକ୍ତି ବିତରଣ , ଏହି କାରଣରୁ ଯେତିକି ବିଜୁଳି ଶକ୍ତି ଦେଶରେ ଉତ୍ପାଦନ କରାଯାଉଛି , ସେତିକି ବିଜୁଳି ଶକ୍ତି ଲୋକଙ୍କ ନିକଟରେ ପହଞ୍ଚି ପାରୁନାହିଁ । ଏହି ଦୁର୍ବଳତା କାରଣକୁ ଠିକ୍‌ କରିବା ସକାଶେ ଆମ ସରକାର ପ୍ରୟାସ ଜାରି ରଖିଛି । ‘ ଉଦୟ ଯୋଜନା ’ ଉପରେ କାର୍ଯ୍ୟ କରୁଛି । ଗ୍ରାମମାନଙ୍କରେ ସକାଶେ ବିଶେଷ କରି ‘ ଦୀନଦୟାଲ ଉପାଧ୍ୟାୟ ଗ୍ରାମ ଜ୍ୟୋତି ଯୋଜନା ’ କାର୍ଯ୍ୟକାରୀ କରାଯାଉଛି ଏବଂ ସହରାଞ୍ଚଳ ପାଇଁ ସମନ୍ୱିତ ଶକ୍ତି ବିକାଶ ଯୋଜନା ଅର୍ଥାତ୍‌ ଆଇପିଡ଼ି ସ୍କିମ୍‌ ପ୍ରବର୍ତ୍ତନ କରାଯାଉଛି ।


    ସରକାରଙ୍କ ପ୍ରୟାସ କାରଣରୁ ଏବେ ଦେଶରେ ବିଜୁଳି ବିତରଣ ବ୍ୟବସ୍ଥାରେ ଢ଼େର୍‌ ଉନ୍ନତି ହାସଲ କରାଯାଇ ପାରିଛି । ଏହି ସୁଧାର ଭିତରେ ଆମ ସରକାର ଦେଶର ପ୍ରତ୍ୟେକ ଗାଁରେ ବିଜୁଳି ଶକ୍ତି ଉପଲବ୍ଧ କରିବା ଲକ୍ଷ୍ୟ ହାସଲ କରିସାରିଛି । 18 ହଜାରରୁ ଅଧିକ ଗାଁକୁ , ଯେଉଁଠାରେ କି ଦେଶ ସ୍ୱାଧୀନ ହେବା ଦିନଠାରୁ ଆଜି ପର୍ଯ୍ୟନ୍ତ କେବଳ ଅନ୍ଧାର ଥିଲା , ସେଠାରେ ବିଜୁଳି ପହଞ୍ଚି ନଥିଲା , ସେହି କାର୍ଯ୍ୟକୁ ଆମେ ପୂରଣ କରିଛୁ , ବିଜୁଳି ଶକ୍ତିରେ ସେସବୁକୁ ସଂଯୋଗ କରିଛୁ ।


    ଏବେ ସେହିଭଳି ‘ ସୌଭାଗ୍ୟ ଯୋଜନା ’ ମାଧ୍ୟମରେ ଆମେ ପ୍ରତ୍ୟେକ ଘରକୁ ବିଜୁଳି ସହିତ ଯୋଡ଼ିବା ସକାଶେ ଅଭିଯାନ ଆରମ୍ଭ କରିଛୁ । ଏହି ଯୋଜନା ମାଧ୍ୟମରେ ଏପର୍ଯ୍ୟନ୍ତ ଅଢ଼େଇ କୋଟି ଘରକୁ ବିଜୁଳି ସଂଯୋଗ ଯୋଗାଇ ଦିଆଯାଇସାରିଛି । ତାହା ପୁଣି ସଂପୂର୍ଣ୍ଣ ମାଗଣାରେ । ଅଢ଼େଇ କୋଟି ପରିବାର ଯେଉଁମାନେ କି ସ୍ୱାଧୀନତା ପ୍ରାପ୍ତିର 70 ବର୍ଷ ପର୍ଯ୍ୟନ୍ତ ଅନ୍ଧାରରେ ଜୀବନ ବଞ୍ଚୁଥିଲେ , ସେମାନଙ୍କ ନିକଟରେ ଆଲୋକ ପହଞ୍ଚାଇବା କାର୍ଯ୍ୟ ଆମ ସରକାର ସାକାର କରିଛନ୍ତି ।


    ଭାଇ ଓ ଭଉଣୀମାନେ , ଆପଣମାନେ କହନ୍ତୁ , ଅଢ଼େଇ କୋଟି ପରିବାର ଯେଉଁମାନେ କି ଅନ୍ଧାରରେ ସେମାନଙ୍କର ଜୀବନ ଅତିବାହିତ କରୁଥିଲେ , ସେମାନଙ୍କ ଘରେ ଆଲୋକ ପହଞ୍ଚିଲା , ଆପଣମାନେ ଖୁସି ହୋଇଛନ୍ତି ନା ନାହିଁ ? ଏହି କାର୍ଯ୍ୟ କିଏ ସମ୍ପନ୍ନ କଲା ? କିଏ କଲା ? ବାସ୍‌ , ଏଇ କଥାରେ ହିଁ ଭୁଲ୍‌ ହେଉଛି , ଏ କାର୍ଯ୍ୟ ମୋଦୀ ସଂପାଦନ କରିନାହିଁ । ଅଢ଼େଇ କୋଟି ପରିବାରଙ୍କ ଘରେ ଯେଉଁ ଆଲୋକ ପହଞ୍ଚାଯାଇଛି ତାହା ହେଉଛି ଆପଣମାନଙ୍କ ଭୋଟର ତାକତ୍‌ , ସେହି ଭୋଟ ଶକ୍ତିରୁ ହିଁ ଏହା ଆସିଛି , ଆପଣମାନଙ୍କ କାରଣରୁ ହିଁ ଏହି କାର୍ଯ୍ୟ ସଂପୂର୍ଣ୍ଣ ହୋଇପାରିଛି ।


    ଯଦି ଆପଣମାନେ ମୋ ସାଥିରେ ନଥାନ୍ତେ , ଯଦି ଆପଣମାନେ ମୋତେ ସହଯୋଗ କରିନଥାନ୍ତେ , ଦିଲ୍ଲୀରେ ମଜଭୁତ ସରକାର ଗଢ଼ିନଥାନ୍ତେ , ଗରିବମାନଙ୍କ କଲ୍ୟାଣ କରିବା ଭଳି ସରକାର ନଥାନ୍ତ , ତା ’ ହେଲେ ଏହି ପାଞ୍ଚବର୍ଷ ସେମିତି ବିତି ଯାଇଥାନ୍ତା , ଅଢ଼େଇ କୋଟି ପରିବାରଙ୍କ ଜୀବନ ସେଇ ଅନ୍ଧାର ଭିତରେ ରହିଥାନ୍ତା , ଏବଂ ଭାଇମାନେ , କେହି ପଚାରିବାକୁ ସୁଦ୍ଧା ନଥାନ୍ତେ । ଏବଂ ସେଇଥିପାଇଁ , କେବଳ ସେଇଥିପାଇଁ , ଏହାର ଶ୍ରେୟ ମୋଦୀର ନୁହେଁ , 125 କୋଟି ଦେଶବାସୀଙ୍କର ଏହା ହେଉଛି ଶ୍ରେୟ , ଏ ସଫଳତାର ପ୍ରକୃତ ହକଦାର ହେଉଛନ୍ତି ଆପଣମାନେ ।


    ପାୱାର ସେକ୍ଟରକୁ ମଜଭୁତ କରିବା ସହ ସରକାର ଏହା ଉପରେ ମଧ୍ୟ ଗୁରୁତ୍ୱ ଆରୋପ କରି ଚାଲିଛନ୍ତି ଯେ ଶକ୍ତି ଚାହିଦାକୁ କମ୍‌ କରିବା ସକାଶେ କିଭଳି ଅତ୍ୟାଧୁନିକ ପଦ୍ଧତି ଆପଣା ଯାଇପାରିବ । ଏହି ଆଧୁନିକ ପଦ୍ଧତି ଦ୍ୱାରା କେବଳ ବିଜୁଳିଶକ୍ତିକୁ ସଂଚୟ କରାଯାଇ ନାହିଁ ଅପରନ୍ତୁ ଉପଭୋକ୍ତାମାନଙ୍କ ବିଜୁଳି ବିଲ୍‌ ମଧ୍ୟ ହ୍ରାସ ହୋଇଛି । ମଧ୍ୟମ ବର୍ଗର ପରିବାରମାନଙ୍କର ଢ଼େର ପଇସା ବିଜୁଳି ବିଲ୍‌ କମ୍‌ ହେବାଦ୍ୱାରା ସଂଚୟ କରାଯାଇପାରିଛି । ଏହି ବିଲକୁ କମ୍‌ କରିବା ଦିଗରେ ଆମେ କାର୍ଯ୍ୟ କରିଛୁ । ସରକାରଙ୍କ ଏହି ପ୍ରୟାସ ଦ୍ୱାରା ଏଲଇଡ଼ି ବଲବ୍‌ ଯାହା 2014 ଫେବୃଆରୀ ମାସରେ ତିନିଶହରୁ ସାଢ଼େ ତିନିଶହ ଟଙ୍କାରେ ମିଳୁଥିଲା , ଏବେ ଦେଖନ୍ତୁ ଭାଇ ଓ ଭଉଣୀମାନେ , 2014 ମସିହାରେ ମୁଁ ଆସିବା ପୂର୍ବରୁ ଏଲଇଡ଼ି ବଲବ୍‌ ପାଖାପାଖି 350 ଟଙ୍କାରେ ମିଳୁଥିଲା । ମୁଁ ଆସିବା ପରେ 350 ଟଙ୍କାର ବଲବ୍‌ 40 ଟଙ୍କା , 50 ଟଙ୍କାକୁ ହ୍ରାସ ପାଇଛି । ଏହା କିପରି ହୋଇପାରିଛି , ଭାଇମାନେ , ଏହା କିଭଳି ସମ୍ଭବପର ହୋଇପାରିଛି ? ପ୍ରତ୍ୟେକ ସ୍ଥାନରେ ମୁନାଫାଖୋର ବସିଥିଲେ , ସବୁ ସ୍ଥାନରେ ଦଲାଲମାନେ ବସିଥିଲେ । ସବୁ ଜାଗାରେ ସେମାନଙ୍କର ଦଲାଲୀ ଓ ରାଜ୍‌ ଚାଲିଥିଲା । ମୋଦୀ ସେଭଳି ଦଲାଲମାନଙ୍କ ଉପରେ ଲାଠି ପ୍ରହାର କଲା , 300ରୁ 350 ଟଙ୍କା ମୂଲ୍ୟର ବଲବର ମୂଲ୍ୟ 40ରୁ 50 ଟଙ୍କାକୁ ଖସି ଆସିଲା ।


    ଏବେ ମୋତେ ଆପଣମାନେ କହନ୍ତୁ ଭାଇ ଓ ଭଉଣୀମାନେ , ଯେତେସବୁ ଲୁଟକାରୀଙ୍କ ଦୋକାନ ବନ୍ଦ୍‌ ହୋଇଯାଇଛି , ସେମାନେ ମୋଦୀକୁ ତ ଅବଶ୍ୟ ଗାଳିଦେବେ । ଦେବେ ନା ନାହିଁ ? ମୋଦୀକୁ ଖତମ୍‌ କରିଦେବାର ଷଡ଼ଯନ୍ତ୍ର କରିବେ ନା ନାହିଁ ? ମୋଦୀ ବିରୁଦ୍ଧରେ ଖେଳ ଖେଳିବେ ନା ନାହିଁ ? ତା ’ ହେଲେ ସେଭଳି ପରିସ୍ଥିତିରେ ମୋତେ କିଏ ରକ୍ଷା କରିବ ? ମୋତେ ସୁରକ୍ଷା କିଏ ପ୍ରଦାନ କରିବ ? ଆରେ 125 କୋଟି ଦେଶବାସୀ ଯାହା ସପକ୍ଷରେ ଅଛନ୍ତି , ସିଏ ଭଲା କାହିଁକି ଏଭଳି ଦଲାଲମାନଙ୍କୁ ଡ଼ରିବ ? କଦାପି ଡ଼ରିବ ନାହିଁ ।


    ଏପର୍ଯ୍ୟନ୍ତ ସରକାର ଏବଂ ଘରୋଇ କମ୍ପାନୀ ମିଳିତ ଭାବେ ଦେଶରେ ପାଖାପାଖି 150 କୋଟି ଏଲଇଡ଼ି ବଲବ ବିତରଣ କରିସାରିଛନ୍ତି । ଦେଢ଼ ଶହ କୋଟି । ଏହା ଦ୍ୱାରା ଲୋକମାନଙ୍କ ବିଜୁଳି ବିଲ୍‌ରେ ପାଖାପାଖି 50 ହଜାର କୋଟି ଟଙ୍କା ବଞ୍ଚିଛି । ଏହି ଅର୍ଥ ବଞ୍ଚି ଚାଲିଥିବ । ଅବଶ୍ୟ ଏହା ମୋର ଅନୁମାନ । ଆପଣମାନେ ନିଜେ ବିଚାର କରି ଦେଖନ୍ତୁ , ଦେଶର ନାଗରିକଙ୍କ ପକେଟରେ ଯଦି ବର୍ଷକୁ 50 ହଜାର କୋଟି ଟଙ୍କା ସଂଚୟ ହୋଇପାରିଲା , ତାହା କେତେବଡ଼ କାର୍ଯ୍ୟ ହେଲା । ଏହା ସମ୍ଭବପର ହୋଇପାରିଛି କେବଳ ଦଲାଲମାନଙ୍କୁ ବିତାଡ଼ିତ କରିବା ଦ୍ୱାରା ।


    ଭାଇ ଓ ଭଉଣୀମାନେ , ନୋଏଡ଼ାରେ ଆଜି ଆଉ ଏକ ମହତ୍ତ୍ୱପୂର୍ଣ୍ଣ କାର୍ଯ୍ୟ ହୋଇଛି । ଆମ ଦେଶର ସମୃଦ୍ଧ , ସାଂସ୍କୃତିକ ବୈଭବ , ଆମର ସଭ୍ୟତା , ଆମର ଦର୍ଶନକୁ ଗବେଷଣା ସହ ଯୋଡ଼ିବା ସକାଶେ ଦୀନଦୟାଲ ଉପାଧ୍ୟାୟ ଇନଷ୍ଟିଚୁଟ ଅଫ୍‌ ଆର୍କିଓଲୋଜିର ଏକ ଭବ୍ୟ ପରିସର ଏଠାରେ ପ୍ରତିଷ୍ଠା କରାଯାଇଛି । 25 ଏକର ଭୂମିରେ ସ୍ଥାପିତ ଏହି ପରିସର ଭାରତର ଗୌରବୋଜ୍ଜ୍ୱଳ ଅତୀତର ସୁରକ୍ଷା ପାଇଁ ଅନୁକୂଳ ବାତାବରଣ ସୃଷ୍ଟି କରିବ । ଏବେ ବିଶ୍ୱବ୍ୟାପୀ ସବୁଠାରୁ ଗବେଷକ ବିଦ୍ୟାର୍ଥୀ , ଛାତ୍ରଛାତ୍ରୀ ଏଠାକୁ ଆସି ଏଠାରେ ଉପଲବ୍ଧ ଆଧୁନିକ ସୁବିଧାସୁଯୋଗର ଉପଯୋଗ କରି ଭାରତର ସମୃଦ୍ଧ ବୈଭବ , ଆମର ଆଧ୍ୟାତ୍ମ୍ୟ , ଆମର ମନ୍ଦିର , ଆମର ଗ୍ରନ୍ଥ , ଆମର ତୀର୍ଥ କ୍ଷେତ୍ର , ଆମର ଶିଳ୍ପ , ଆମର କଳା , ଆମର ଚିନ୍ତାଧାରାକୁ ବିସ୍ତୃତ ଭାବେ ଅଧ୍ୟୟନ କରିପାରିବେ ।


    ସାଥୀଗଣ , ଆର୍କିଓଲୋଜି ଅଥବା ପୁରାତତ୍ତ୍ୱ ଯାହାକୁ କି ଭୂମିତଳେ ଲୁଚି ରହିଥିବା ଇତିହାସର ପୃଷ୍ଠାକୁ ଉଜାଗର କରିବା , ପଥରରୁ ଇତିହାସର ମହକ ଖୋଜି ବାହାର କରିବା , ବୈଜ୍ଞାନିକ ତଥ୍ୟ ଉପରେ ଆଧାରିତ ଇତିହାସର ସତ୍ୟକୁ ସାମ୍ନାକୁ ଆଣିବାର ଏକ ବିଜ୍ଞାନ । ଆମର ଏହି ଗୌରବଶାଳୀ ଦେଶ ଯାହାକି ଶହ ଶହ ବର୍ଷ ଧରି ଏକ ଦାସତ୍ୱର କାଳଖଣ୍ଡକୁ ଦେଖିଛି , ଯାହା ଉପରେ ଅନେକ ବାର ବାହ୍ୟ ଆକ୍ରାନ୍ତମାନଙ୍କ ଆକ୍ରମଣକୁ ସାମ୍ନା କରିଛି , ସେହିସବୁ ଆକ୍ରମଣ ଦ୍ୱାରା ଆମର ପ୍ରାଚୀନ ବୈଭବକୁ ନଷ୍ଟ ହେବାର ଦେଖିଛି , ତାହାକୁ ଖୋଜି ପୁନରୁଦ୍ଧାର କରିବାରେ ପୁରାତତ୍ତ୍ୱର ଏକ ମହତ୍ତ୍ୱପୂର୍ଣ୍ଣ ଭୂମିକା ରହିଛି ।


    ଆପଣମାନଙ୍କ ଭିତରୁ କେହି କେହି ଅବଶ୍ୟ ଜାଣିଛନ୍ତି ଯେ ମୁଁ ଗତକାଲି ବାରାଣାସୀରେ ଥିଲି । ସେଠାରେ ମୁଁ ବିଶ୍ୱନାଥ ଧାମ , କାଶୀ ବିଶ୍ୱନାଥ ଧାମ ସହ ସଂଶ୍ଳିଷ୍ଟ ନିର୍ମାଣ କାର୍ଯ୍ୟର ଶିଳାନ୍ୟାସ କରିଛି । ବିଶ୍ୱନାଥ ଧାମର ନିର୍ମାଣ ପାଇଁ ଭୋଲେ ବାବାଙ୍କ ମନ୍ଦିର ଆଖପାଖରେ ଏଭଳିସବୁ କୋଠାବାଡ଼ି ନିର୍ମିତ ହୋଇଯାଇଥିଲା- ଆପଣମାନଙ୍କ ଭିତରୁ ଯେଉଁମାନେ କାଶୀ ବିଶ୍ୱନାଥ ମନ୍ଦିର ଦର୍ଶନ କରିଥିଲେ ସେମାନଙ୍କୁ ଅବଶ୍ୟ ଏହା ଜଣାଥିବ । ସରୁ ଗଳି ଭିତର ଦେଇ ଆପଣମାନଙ୍କୁ ସେଠାକୁ ଯିବାକୁ ପଡ଼େ । ଜଣାନାହିଁ ଭଗବାନଙ୍କର ସେଠାରେ କି ପ୍ରକାର ଅବସ୍ଥା ହେଉଥିବ । ସେଠାରେ ଭଗବାନ ଓ ଭକ୍ତମାନେ ନିଶ୍ୱାସ ନେଇ ପାରୁଛନ୍ତି କି ନାହିଁ ମୋର ସନ୍ଦେହ । ଜଣାନାହିଁ ଏଭଳି ଅବସ୍ଥା କେମିତି ହୋଇପାରିଲା । ଏବେ ମୋତେ ସେଠାକାର ଲୋକମାନେ ସାଂସଦ ଭାବେ ନିର୍ବାଚିତ କରିଛନ୍ତି ତ ମୁଁ ଚିନ୍ତାକଲି ଯେ ସେଠାରେ କିଛି କାର୍ଯ୍ୟ କରାଯିବା ଦରକାର । ଆଉ ମୁଁ ସେ କାର୍ଯ୍ୟରେ ଲାଗିଗଲି ।


    ଏବେ ଯାଇ ଆପଣମାନେ ଦେଖନ୍ତୁ. ଭାଲେ ବାବାଙ୍କ ଆଖ ପାଖରେ ଯେଉଁ 300ଟି କୋଠା ଥିଲା , ସେସବୁକୁ ଆମେ ଆହରଣ କରିଛୁ ଏବଂ ସେସବୁ ଭଙ୍ଗା କାମ ଆରମ୍ଭ ହୋଇସାରିଛି । ଏବଂ ଯେତେବେଳେ ସେସବୁ ଭଙ୍ଗା କାମ ଆରମ୍ଭ ହେଲା ତ ମୁଁ ଆଶ୍ଚର୍ଯ୍ୟ ହେଲି । ଯେତେବେଳେ କୋଠାଘର ସବୁ ଭାଙ୍ଗୁଥିଲା ତ ତାହା ତଳୁ ମନ୍ଦିର ସବୁ ବାହାରିବାକୁ ଆରମ୍ଭ କଲା । ଲୋକମାନେ କାନ୍ଥ ବନେଇ ମନ୍ଦିରକୁ ନିଜର ଘରରେ ପରିଣତ କରି ଦେଇଥିଲେ , ବେଡ଼ରୁମ୍‌ କରି ଦେଇଥିଲେ । ସବୁ କାନ୍ଥ ଯେତେବେଳେ ଭଙ୍ଗାହେଲା , ତ ସବୁ ମନ୍ଦିର , କିଏ 200 ବର୍ଷର ପୁରୁଣା , କିଏ 250 ବର୍ଷର ପୁରୁଣା , ପୁଣି ସେଥିରେ କେତେ କେତେ ଉତ୍ତର ପୁରତତ୍ତ୍ୱର ନମୁନା ରହିଛି , ସେଭଳି 40ଟି ମନ୍ଦିର ମିଳିଛି ।


    ଏବେ ଆପଣମାନେ ବିଚାର କରନ୍ତୁ , ମୋ ଆସିବା ପୂର୍ବରୁ ଯେଉଁ ସାଂସ୍କୃତିକ ମନ୍ତ୍ରଣାଳୟ ଯେଉଁମାନେ ପରିଚାଳନା କରୁଥିଲେ , ପୁରାତତ୍ତ୍ୱ ବିଭାଗ ଯେଉଁମାନେ ଚଳାଉଥିଲେ , ସେମାନେ କେତେ ମାତ୍ରାରେ ଶୋଇ ରହିଥିଲେ , ତାହା ହେଉଛି ଏହାର ସାକ୍ଷାତ ନମୁନା ।


    ଯଦି କେଉଁଠୁ ଖଣ୍ଡିଏ ପଥର ହଟାଇବାକୁ ପଡ଼ୁଛି ତ ପୁରାତତ୍ତ୍ୱବାଲା ଆସି ଆପଣଙ୍କ ଗଳା ଦବାଇବାକୁ ବସୁଛନ୍ତି । କିନ୍ତୁ ସେଠାରେ ଭୋଲେ ବାବାଙ୍କ ପରିସରରେ 40ଟି ପ୍ରାଚୀନ ମନ୍ଦିର ଉପରେ ଲୋକମାନେ ଏତେ ବର୍ଷ ଧରି ବସି ରହିଥିଲେ । କେଉଁଟି 50 ବର୍ଷ ଧରି ଚାପି ରଖାଯାଇଥିଲା ତ ଆଉ କିଏ 40 ବର୍ଷ ଧରି ତା ’ ଉପରେ ଦବେଇ ବସିଛି । ରାଜନେତାମାନେ ସେମାନଙ୍କୁ ଆଶୀର୍ବାଦ ଦେଇ ଚାଲିଥିଲେ । ମୋତେ କହନ୍ତୁ ଏଭଳି ଅନ୍ୟାୟ ଦୂର କରାଯିବା ଦରକାର କି ନାହିଁ ? ଦରକାର କି ନାହିଁ ? ଏବେ ଯାହାଙ୍କର ଏ ସବୁ ଗଲା , ସେମାନେ କ ’ ଣ ମୋଦୀଙ୍କୁ ସ୍ନେହ କରିବେ ? ମୋଦୀର ଜୟ ଜୟକାର କରିବେ ? କଦାପି ନୁହେଁ । କିନ୍ତୁ ମୋଦୀ ନିଜର ଜୟକାର ପାଇଁ ନୁହେଁ ଭାରତମାତାର ଜୟ ଜୟକାର ସକାଶେ ଏଭଳି କାର୍ଯ୍ୟ କରିବା ଆବଶ୍ୟକ ନା ନାହିଁ ? ମୋଦୀ ମୋଦୀ ବୋଲି ଦେଶର ଜନତା ଚିତ୍କାର ଛାଡ଼ନ୍ତୁ ବୋଲି ଏଭଳି କାର୍ଯ୍ୟ କରାଯାଉନାହିଁ । ବନ୍ଧୁଗଣ , ମୋଦୀ ହିନ୍ଦୁସ୍ତାନର ଜୟ ଜୟକାର ସକାଶେ ଏହିସବୁ କାର୍ଯ୍ୟ କରୁଛି । ଏବେ ସେହିସବୁ ମନ୍ଦିରଗୁଡ଼ିକୁ ସଜା ଯାଉଛି , ମରାମତି କରାଯାଉଛି , ସେସବୁର ଜୀର୍ଣ୍ଣେଦ୍ଧାର କରାଯାଉଛି । କିନ୍ତୁ ଆପଣମାନେ ଏକଥା ମଧ୍ୟ ଦେଖିଥିବେ ଯେ ତାହା ଉପରେ କି ପ୍ରକାର ରାଜନୀତି କରାଯାଉଛି ।


    ସାଥୀଗଣ , ଏହାକୁ ନେଇ ରାଜନୀତି କରୁଥିବା ଲୋକ ହେଉଛନ୍ତି ସେଇମାନେ ଯେଉଁମାନେ ଦେଶର ପ୍ରାଚୀନ ଗୌରବ ଏବଂ ପୁରାତତ୍ତ୍ୱ ସାମ୍ନାକୁ ଆସୁଥିବା ତଥ୍ୟକୁ ଅସ୍ୱୀକାର କରିଚାଲିଛନ୍ତି । ସେମାନେ ହେଉଛନ୍ତି ସେଇ ଲୋକ ଯେଉଁମାନେ ନିଜର ଫାଇଦା ସକାଶେ ଏଭଳି ପ୍ରାଚୀନ ସମ୍ପତିଗୁଡ଼ିକର ସୁରକ୍ଷା ଏବଂ ନିୟମକୁ ମଧ୍ୟ ପରବାୟ କରୁନାହାନ୍ତି । ଆପଣମାନଙ୍କୁ ଏଭଳି ଅନେକ ଉଦାହରଣ ମିଳିଯିବ , ଯେତେବେଳେ କି ପୂର୍ବର ସରକାର ନିଜର କୌଣସି ରାଜଦରବାରୀମାନଙ୍କ ସକାଶେ ଏଭଳି ସୁରକ୍ଷା ପ୍ରଦାନ କରୁଥିଲେ । ନୋଇଡ଼ାର ଭାଇ ଓ ଭଉଣୀଗଣ , ଏସବୁ କଥା ଆପଣମାନେ ଜାଣିବା ଦରକାର ଏବଂ ତାହା ଆପଣମାନଙ୍କ କାମରେ ଆସିବ , ମୁଁ ସେଇଥିଲାଗି ଆପଣମାନଙ୍କୁ ଏକଥା ସୂଚାଇବାକୁ ଚାହୁଁଛି , ଆପଣମାନେ ଏକଥା ଶୁଣିବେ ନା ? ଆଜି ଆପଣମାନଙ୍କର ଶୁଣିବାକୁ ମୁଡ଼ ଅଛି ତ ମୋର ବି କହିବାର ମୁଡ଼ ଅଛି । ଏଭଳି ଅନେକ ଉଦାହରଣ ମିଳିଯିବା ଯେ ପୂବର ସରକାର ନିଜର , ନିଜର କୌଣସି ରାଜଦରବାରୀ , ଅବା କୌଣସି ଚାଟୁକାରକୁ ପୁରସ୍କାର ଦେବା ପାଇଁ ପୁରାତତ୍ତ୍ୱ ଦୃଷ୍ଟିରୁ ମହତ୍ତ୍ୱପୂର୍ଣ୍ଣ ସୌଧ ନିକଟରେ ନିଜର ବଙ୍ଗଳା ନିର୍ମାଣ କରିବାକୁ , ନିଜର ଫାର୍ମ ହାଉସ୍‌ କରିବାକୁ ଅନୁମତି ଦେଇଥିଲେ । ଆପଣମାନଙ୍କୁ ଏକଥା ଜଣା ନାହିଁ ନା ? ଏଭଳି କାର୍ଯ୍ୟ ହେଉଥିଲା ।


    ଭାଇଗଣ , ଦିଲ୍ଲୀରେ ବି ଏଭଳି ଅନେକ ମାମଲା ରହିଛି । ଆଉ ମୋର ଗଣମାଧ୍ୟମର ସାଥୀମାନେ ସାମାନ୍ୟତମ ସୁରାକ କି ଗନ୍ଧ ବାରିବାକୁ ଯଦି ବାହାରିବେ , ଏଠି ସେଠି ଦେଖିବେ , କିଛି ଛାନଭିନ୍‌ କରିବେ , ତେବେ ସେମାନଙ୍କୁ ସବୁ ସତ୍ୟ ମାଲୁମ ପଡ଼ିଯିବ । ସବୁ ସତ୍ୟ ପଦାକୁ ଆସିଯିବ । ଆପଣମାନେ ଦେଖି ପାରନ୍ତୁ ଅବା ନପାରନ୍ତୁ , ସେମାନେ ଏକଥା ଛାପି ପାରନ୍ତୁ ଅବା ନପାରନ୍ତୁ , ସେକଥା ଭିନ୍ନ , ତାହା ଆପଣମାନଙ୍କ ମଜବୁରୀ ହୋଇଥାଇପାରେ । , କିନ୍ତୁ ଆପଣମାନେ ଏକଥାର ରହସ୍ୟ ତ ଜାଣିବାକୁ ପ୍ରୟାସ କରନ୍ତୁ , ଆପଣମାନଙ୍କୁ ସବୁ କଥା ମାଲୁମ ପଡ଼ିଯିବ । ସେ କେଉଁ ରାଜଦରବାରୀ ଯାହାଙ୍କ ପାଇଁ ବିଶେଷ ବ୍ୟବସ୍ଥା କରାଯାଇଥିଲା ।


    ସାଥୀଗଣ , ଯେତେବେଳେ ପୂର୍ବବର୍ତ୍ତୀ ସରକାରଙ୍କର ଏଭଳି ରବୟା ଥିଲା , ତ ସେମାନେ ପୁରାତତ୍ତ୍ୱ ଭଳି ଗମ୍ଭୀର ବିଷୟକୁ ଗମ୍ଭୀରତାର ସହ ଗ୍ରହଣ କରିବା ବି ଉଚିତ ହୋଇଥାନ୍ତ । ମୁଁ ଆଶା କରୁଛି ଦୀନଦୟାଲଜୀଙ୍କ ଦ୍ୱାରା ପ୍ରଦର୍ଶିତ ମାର୍ଗରେ ପରିଚାଳିତ ହୋଇ ଏହି ସଂସ୍ଥାନ ଆମର ଅତୀତର କୀର୍ତ୍ତୀରାଜିକୁ ବର୍ତ୍ତମାନ ଓ ଭବିଷ୍ୟତ ସହିତ ଯୋଡ଼ିବା ସକାଶେ ବହୁତ ବଡ଼ ଭୂମିକା ନିର୍ବାହ କରିବେ । ଆପଣଙ୍କ ପରିସରରେ ଦେଶର ବିକାଶ ସକାଶେ ଆର୍ଥିକ ଏବଂ ସାମାଜିକ ଦିଗଦର୍ଶନ ଦେବାକୁ ଦୀନଦୟାଲ ଉପାଧ୍ୟାୟଜୀଙ୍କ ପ୍ରତି ମୋତେ ପୁଣ୍ୟ କାର୍ଯ୍ୟ କରିବାର ଅବସର ପ୍ରାପ୍ତ ହୋଇଛି ।


    ସାଥୀଗଣ , ପୂର୍ବବର୍ତ୍ତୀ ସରକାର କିଭଳି ଭାବେ କାର୍ଯ୍ୟ କରୁଥିଲେ , ସେକଥା ଆପଣମାନଙ୍କୁ ଉତ୍ତମ ରୂପେ ଜଣାଅଛି । ସ୍ଥିତି ଏଭଳି ଥିଲା ଯେ ଦେଶର ଅର୍ଦ୍ଧେକ ଜନତାଙ୍କ ନିକଟରେ ଗ୍ୟାସ ସଂଯୋଗ ନଥିଲା । ଅଧେ ନାଗରିକଙ୍କ ନିକଟରେ ବ୍ୟାଙ୍କ ଜମାଖାତା ନଥିଲା । ଅଧାରୁ ଅଧିକ ଜନତାଙ୍କ ନିକଟରେ ଶୌଚାଳୟ ବି ନଥିଲା । ଏଭଳି ଅନେକ ଅଧୁରା ଏବଂ ଅପୂର୍ଣ୍ଣ ଯୋଜନାମାନ ପ୍ରସ୍ତୁତ କରି ରଖାଯାଇଥିଲା । ଏଇ କାରଣରୁ ଭାରତ ସେହିସବୁ ଦେଶମାନଙ୍କ ଠାରୁ ପଛୁଆ ହୋଇ ଯାଇଥିଲା ଯେଉଁମାନେ ଆମରି ସହ ସ୍ୱାଧୀନତା ହାସଲ କରିଥିଲେ ଏବଂ ଯେଉଁମାନଙ୍କ ସହ ହିଁ ଆମେ ଆମର ବିକାଶ ଯାତ୍ରା ଆରମ୍ଭ କରିଥିଲୁ ।


    ଭାଇ ଓ ଭଉଣୀଗଣ , 2014 ମସିହା ପରେ ଯେତେବେଳେ ଆପଣମାନେ ଦିଲ୍ଲୀରେ ଜଣେ ପ୍ରଧାନ ସେବକ ଭାବେ ଆପଣମାନଙ୍କ ସେବା କରିବା ସକାଶେ ମୋତେ ଅବସର ପ୍ରଦାନ କରିଥିଲେ , ତ ଆମେ ‘ ସବକା ସାଥ , ସବକା ବିକାଶ ’ ମନ୍ତ୍ରର ସହ ଆଗକୁ ବଢ଼ିବାକୁ ଯାତ୍ରା ଆରମ୍ଭ କରିଥିଲୁ ।


    ସାଥୀଗଣ , ଆମ ସରକାର ନେଣ – ଦେଣ ବାଲା ସଂସ୍କୃତି ଉପରେ ଅତି ଦୃଢ଼ତାର ସହ ମୁକାବିଲା କରୁଛନ୍ତି ଏବଂ ଯୋଜନାମାନ ସଂପୂର୍ଣ୍ଣତାର ସହ ସାଧାରଣ ଜନତାଙ୍କ ହିତ ସାଧନ ଉଦ୍ଦେଶ୍ୟରେ ପ୍ରସ୍ତୁତ କରାଯାଉଛି । ଏବଂ ଖାସ୍‌ ସେଇଥିପାଇଁ ଆଜି ପ୍ରତ୍ୟେକ ଭ୍ରଷ୍ଟ , ଆଜି ପ୍ରତ୍ୟେକ ଭ୍ରଷ୍ଟ ବ୍ୟକ୍ତିଙ୍କୁ ମୋଦୀ ନାମ ଶୁଣିଲେ ଭାରି କଷ୍ଟ ଲାଗୁଛି । ସବୁ ଭ୍ରଷ୍ଟ ଲୋକଙ୍କ ଲାଗି ମୋଦୀ କଷ୍ଟ ପାଲଟିଛି । ପୁଣି ଏଭଳି ଲୋକ ଏହି ଚୌକିଦାରକୁ ଗାଳି ଦେବା ସକାଶେ ପ୍ରତିଯୋଗିତାରେ ଲାଗି ପଡ଼ିଛନ୍ତି । ସେମାନେ ସକାଳୁ ଉଠି ସ୍ଥିର କରିନିଅନ୍ତି , ଯଦି ତୁ ମୋଦୀକୁ 15 ଥର ଗାଳି ଦେବୁ ତ ମୁଁ 16 ଥର ଗାଳି ଦେବି । ସେମାନଙ୍କର ବିଶ୍ୱାସ ଯେ ମୋଦୀକୁ ଗାଳି ଦେଲେ ସେମାନଙ୍କୁ ଭୋଟ ମିଳିଯିବ । କେବଳ ସେତିକି ନୁହେଁ , ସେମାନେ ଏତେ ମାତ୍ରାରେ ହତାଶ ହୋଇ ପଡ଼ିଛନ୍ତି ଯେ ମୋଦୀ ବିରୋଧ ଜିଦରେ ସେମାନେ ଦେଶକୁ ସୁଦ୍ଧା ବିରୋଧ କରିବା ଆରମ୍ଭ କରି ଦେଇଛନ୍ତି ।


    ସାଥୀଗଣ , ଆଜି ଭାରତ ନୂତନ ରୀତି ଏବଂ ନୂତନ ନୀତି ଆଧାରରେ ଆଗକୁ ଅଗ୍ରସର ହେଉଛି । ଉରି ଆତଙ୍କବାଦୀ ଆକ୍ରମଣ ପରେ ଭାରତ ସର୍ଜିକାଲ ଷ୍ଟ୍ରାଇକ୍‌ କରି ଆତଙ୍କବାଦୀଙ୍କ ଢାଞ୍ଚାକୁ ପ୍ରଥମ ଥର ପାଇଁ ସେଇମାନଙ୍କ ଭାଷାରେ ହିଁ ପ୍ରତ୍ୟୁତ୍ତର ଦେଇଥିଲା , ଯେଉଁ ଭାଷା ସେମାନେ ଭଲ ଭାବରେ ବୁଝିପାରନ୍ତି । ଆପଣମାନେ ମତେ କହନ୍ତୁ ମୁଁ ସେ କାର୍ଯ୍ୟ କରି ଠିକ୍‌ କରିଛି ନା ନାହିଁ ? ଏଭଳି ପଦକ୍ଷେପ ମୋତେ ଗ୍ରହଣ କରିବାର ଥିଲା ନା ନକରିବାର ଥିଲା ? ସରକାର କ ’ ଣ ସଦାବେଳେ ଶୋଇ ରହିବ , ଏକଥା କ ’ ଣ ଆପଣମାନେ ବରଦାସ୍ତ କରିବେ ? ଏହାକୁ ସମର୍ଥନ କରିବେ ? ଆପଣମାନଙ୍କ ଜାଗରୁକ ଚୌକିଦାର ଆବଶ୍ୟକ ଅଛି ନା ନାହିଁ ? ଦେଶକୁ ବିଜୟୀ କରିବା ଭଳି ଚୌକିଦାର ଆବଶ୍ୟକ ନା ନାହିଁ ?


    ଭାଇ ଓ ଭଉଣୀଗଣ , ଉରି ଘଟଣା ପାଇଁ ପ୍ରମାଣ ମାଗୁଥିଲେ , ପ୍ରମାଣ । ଏବେ ପୁଲୱାମା ଆକ୍ରମଣ ହେଲାବେଳେ ତ ଭାରତର ବୀର ଯବାନମାନେ ଯେଉଁ କାମ କରି ଦେଖାଇଛନ୍ତି , ସେଭଳି କାମ ଦଶନ୍ଧି ଦଶନ୍ଧି ଧରି କେବେ ସୁଦ୍ଧା ହୋଇନଥିଲା । ଆମର ବୀର ଯବାନମାନେ ଆତଙ୍କବାଦୀମାନଙ୍କୁ ସେମାନଙ୍କ ଘରେ ପଶି ମାରି ପାରିଛନ୍ତି । ଆତଙ୍କବାଦୀମାନଙ୍କୁ , ସେମାନଙ୍କର ରକ୍ଷକମାନଙ୍କୁ ଭାରତ ଯେ ଏଭଳି ଯବାବ ଦେବ ସେମାନେ ସେକଥା ସ୍ୱପ୍ନରେ ସୁଦ୍ଧା କଳ୍ପନା କରିନଥିଲେ । ସେମାନେ ଭାବୁଥିଲେ ମୋଦୀ ତ ପ୍ରଥମ ଥର ସର୍ଜିକାଲ ଷ୍ଟ୍ରାଇକ୍‌ କରିଛି ତ ଦ୍ୱିତୀୟ ଥର ବି ସେମିତି କିଛି କରିବ । ସେମାନେ ତେଣୁ କ ’ ଣ କଲେ ନା ସୀମାରେ ବିପୁଳ ସଂଖ୍ୟାରେ ସୈନ୍ୟ ମୁତୟନ କରିଦେଲେ । ଟ୍ୟାଙ୍କ୍‌ ଆଣି ଠିଆ କରାଇଦେଲେ । ଜଣାନାହିଁ ଆହୁରି କେତେ କ ’ ଣ ଆଣି ମୁତୟନ କରିଦେଲେ । ସେମାନେ ସେଠାରେ ଏଭଳି ସାଜସଜ୍ଜା କରୁଥିବା ବେଳେ ଆମେ ଉପରେ ଉପରେ ଚାଲିଲୁ । ଆଉ ମଜା କଥା ଦେଖନ୍ତୁ- ଆମେ ତ ଏତେ ସବୁ କଥା କରି କରି ଚୁପ୍‌ ଥିଲୁ । ରାତି 3.30 ବାଜିବାକୁ ଯାଉଥିଲା । ଦେଶବାସୀଙ୍କୁ କାହିଁକି ଭଲା ଜଗାଇବା ? ।


    କିନ୍ତୁ ଏହା ଏଭଳି ଏକ ଘଟଣା , ଏତେ ବଡ଼ ଘଟଣା ଥିଲା , ଘଟଣାର ପ୍ରଭାବ ଏତେ ବ୍ୟାପକ ଥିଲା ଯେ ରାତି 3.30 ମିନିଟ ବେଳେ ପାକିସ୍ତାନର ନିଦ ସମାପ୍ତ ହୋଇଗଲା । ପାକିସ୍ତାନର ନିଦ ହଜିଗଲା । ଆମେ ତ ଚୁପ୍‌ ଥିଲୁ , ଆମେ ଭାବୁଥିଲୁ କ ’ ଣ ହେଉଛି ଦେଖାଯାଉ । ପାକିସ୍ତାନ ଏଭଳି ବିଚଳିତ ହୋଇଗଲା ଯେ ପାଞ୍ଚଟା ବେଳେ ସେମାନେ ଟୁଇଟ କରି କରି କାନ୍ଦିବା ଆରମ୍ଭ କରିଦେଲେ । ମୋଦୀ ଆମକୁ ମାରି ପକାଇଲା , ମୋଦୀ ଆମକୁ ମାରି ପକାଇଲା , ମୋଦୀ ଆମକୁ ମାରିଦେଲା । ସାରା ବିଶ୍ୱକୁ ସେମାନଙ୍କର ଏଭଳି ବିଗିଡ଼ିଥିବା ଅବସ୍ଥା କଥା ଆମେ ଜଣାଇନାହୁଁ , ଏ ଖବର ଆମେ ଦେଇନାହୁଁ , ଖୋଦ୍‌ ପାକିସ୍ତାନ ଦେଇଥିଲା ।


    ଯେତେବେଳେ ସର୍ଜିକାଲ ଷ୍ଟ୍ରାଇକ୍‌ ହୋଇଥିଲା , ଦେଶବାସୀଙ୍କୁ ସେ ଖବର ଆମେ ସର୍ବ ପ୍ରଥମେ ଦେଇଥିଲୁ । ଏଥର ଆମେ ଦେଖୁଥିଲୁ ନୂତନ ଢ଼ଙ୍ଗରେ ଆଗକୁ ବଢ଼ିବା ଏବଂ ସେମାନେ କିନ୍ତୁ କାନ୍ଦିବା ଆରମ୍ଭ କରିଦେଲେ । ସେମାନେ ତ ଏଇକଥା ଚିନ୍ତା କରୁଥିଲେ ଯେ ଭାରତକୁ କ୍ଷତ ବିକ୍ଷତ କରିଚାଲ , ଆକ୍ରମଣ କରିଚାଲ , ଛାୟା ଯୁଦ୍ଧ କରିଚାଲ , ଭାରତ କିଛି କହିବ ନାହିଁ । ଭାରତ ହାତ ପାଦ ବାନ୍ଧି ସେମିତି ଚୁପ୍‌ ଚାପ୍‌ ବସିରହିବ । ଦେଶର ଶତ୍ରୁମାନଙ୍କ ମନରେ ଭାରତ ପ୍ରତି ଯେଉଁ ପ୍ରକାର ଭାବନା ଥିଲା ତାହାର ମୂଳ କାରଣ ହେଉଛି 2014 ପୂର୍ବର ସରକାରଙ୍କ କାରଣରୁ । ରିମୋଟ କଣ୍ଟ୍ରୋଲ ବାଲା ସରକାର , ଏହାର ଏମିତି ଢ଼ଙ୍ଗର ଥିଲା । ସେହି କାରଣରୁ ସେମାନଙ୍କର ଏକଥା ଅଭ୍ୟାସରେ ପଡ଼ି ଯାଇଥିଲା ।


    ସାଥୀଗଣ , ଭାରତ ଭାରତ କଦାପି 26/11 ଘଟଣାକୁ ଭୁଲି ପାରିବ ନାହିଁ । 26.11.2008 ତାରିଖ ଦିନ ମୁମ୍ବାଇରେ ପାକିସ୍ତାନରୁ ଆସିଥିବା ଆତଙ୍କବାଦୀମାନେ ଆତଙ୍କୀ ଆକ୍ରମଣ କାଣ୍ଡ ଭିଆଇଥିଲେ । ଆମେମାନେ କ ’ ଣ ସେକଥାକୁ କେବେ ଭୁଲି ପାରିବା ? ସେହି ସମୟରେ କିଛି କରିବାର ଆବଶ୍ୟକତା ଥିଲା ନା ନାହିଁ ? ସେଭଳି କରିଥିଲେ ସମଗ୍ର ବିଶ୍ୱ ଆମ ପଛରେ ଠିଆ ହୋଇଥାନ୍ତା ନା ନାହିଁ ? କିନ୍ତୁ ସେଥିପାଇଁ ଆତ୍ମବଳ ଆବଶ୍ୟକ ବନ୍ଧୁଗଣ । ପାକିସ୍ତାନରେ ବସି ରହିଥିବା ଆତଙ୍କବାଦୀଙ୍କ ବିରୋଧରେ ସମସ୍ତ ପ୍ରକାର ପ୍ରମାଣ ଆମ ନିକଟରେ ଥିଲା । ସେମାନଙ୍କୁ ଦୋଷୀ ବୋଲି ସିଦ୍ଧ କରିବା ସକାଶେ ସମସ୍ତ ପ୍ରକାର ପ୍ରମାଣ ମହଜୁଦ ଥିଲା । କିନ୍ତୁ ଭାରତ କ ’ ଣ କଲା , ପାକିସ୍ତାନକୁ କିଭଳି ଜବାବ ଦେଇଥିଲା ? ଖବର ତ ଏମିତି ମିଳୁଛି , ସେ ସମୟରେ ବି ଆମର ସେନା , ଆମର ବାୟୁସେନା , ଆମର ନୌସେନା ପ୍ରତିଶୋଧ ନେବାକୁ ପ୍ରସ୍ତୁତ ଥିଲେ ।


    ସେନାର ରକ୍ତ ଦିନକୁ ଦିନ ଗରମ ହେଉଥିଲା , ଦିଲ୍ଲୀ କିନ୍ତୁ ଥଣ୍ଡା ଶେଯରେ ଆରାମରେ ଶୋଇ ଯାଇଥିଲା । କିନ୍ତୁ ଆମର ସୁରକ୍ଷା ବଳକୁ ଅନୁମତି ଦିଆଯାଇ ନଥିଲା । ସେମାନଙ୍କ ହାତ ପାଦ ବାନ୍ଧି ସେମାନଙ୍କୁ ରଖା ଯାଇଥିଲା । ହାତ ପାଦ ବାନ୍ଧି କ ’ ଣ କେବେ ଆତଙ୍କବାଦୀଙ୍କ ସହ ମୁକାବିଲା କରାଯାଇ ପାରିବ ? ସେନା ଯବାନମାନଙ୍କ ହାତରେ ବେଡ଼ି ପିନ୍ଧାଇ ଆମେ ଯଦି ସେମାନଙ୍କୁ ଆମେ କହିବା ମାର , ଏଭଳି କଥା କ ’ ଣ କେବେ ଚାଲିପାରିବ ? ଦେଶକୁ କ ’ ଣ ଏଇଭଳି ଭାବେ ସୁରକ୍ଷା ପ୍ରଦାନ କରାଯାଏ ? ଦେଶର ଶତ୍ରୁମାନଙ୍କ ସହ କ ’ ଣ କେବେ ଏଭଳି କୋମଳ ବ୍ୟବହାର ଦେଖାଯିବା ଉଚିତ ?


    ସା ଥୀଗଣ , ଏହି କାରଣ ଥିଲା ଯେ ମୁମ୍ବାଇ ଆତଙ୍କବାଦୀ ଆକ୍ରମଣ ପରେ ଦେଶରେ ଲଗାତାର ଆତଙ୍କବାଦୀ ଆକ୍ରମଣ ହୋଇ ଚାଲିଥିଲା । ଚିନ୍ତାକରି ଦେଖନ୍ତୁ 2010 ମସିହାରେ ପୁଣେ ଗୋଟିଏ ବେକରୀରେ ବୋମା ବିସ୍ଫୋରଣ ଘଟିଥିଲା । ସେହି ବର୍ଷ ବାରଣାସୀରେ ଗୋଟିଏ ଘାଟରେ ବି ବୋମା ବିସ୍ଫୋରଣ ହୋଇଥିଲା । ସ୍ମରଣ କରନ୍ତୁ 2011 ମସିହାରେ ମୁମ୍ବାଇରେ ପୁଣି ଆତଙ୍କବାଦୀ ଆକ୍ରମଣ ହୋଇଥିଲା- ଅପେରା ହାଉସ୍‌ , କାବେରୀ ବଜାର , ଦାଦରରେ ବୋମା ବିସ୍ଫୋରଣ ଘଟିଥିଲା । ପୁଣି ସେହି ବର୍ଷ , ଅର୍ଥାତ 2011ରେ ଦିଲ୍ଲୀ ହାଇକୋର୍ଟ ସାମ୍ନାରେ ବି ବୋମା ଫାଟିଥିଲା ।


    ଅନୁରୂପ ଭାବେ 2013 ମସିହାରେ ହାଇଦ୍ରାବାଦର ଏକ ଭିଡ଼ ବଜାର ଭିତରେ ବମ୍‌ ଧମାକା ହୋଇଥିଲା । ଗୋଟିଏ ପରେ ଗୋଟିଏ ବୋମା ବିସ୍ଫୋରଣ ଘଟି ଚାଲିଥିଲା , ଶହ ଶହ ନିରିହ ଲୋକ ମୃତ୍ୟୁବରଣ କରିଚାଲିଲେ , ଆହୁରି ଶହ ଶହ ଲୋକ ଆହତ ବି ହେଲେ । ଏହିସବୁ ବିସ୍ଫୋରଣର ତାର ବି ସେଇ ସୀମାପାର ସହିତ ସଂଶ୍ଳିଷ୍ଟ ହୋଇ ରହିଥିଲା । କିନ୍ତୁ ତାହାର ମୁକାବିଲା କରିବା ସକାଶେ ପୂର୍ବବର୍ତ୍ତୀ ସରକାର କ ’ ଣ କଲେ ? ସେ ଲୋକମାନେ ନିଜର ନୀତି ବଦଳାଇଲେ ନାହିଁ , କେବଳ ଗୃହମନ୍ତ୍ରୀ ବଦଳିଗଲେ । ଏବେ କହନ୍ତୁ , ନୀତି ବଦଳିବା ଦରକାର ନା ଗୃହମନ୍ତ୍ରୀ ବଦଳିବା ଦରକାର ?


    ସା ଥୀଗଣ , ଯଦି ପୂର୍ବର ସରକାର ଦମ୍‌ ଦେଖାଇଥାନ୍ତେ , ତା ’ ହେଲେ ସେମାନେ ଆତଙ୍କବାଦୀମାନଙ୍କୁ ସେମାନଙ୍କ ଭାଷାରେ ହିଁ ଜବାବ ଦେଇଥାନ୍ତେ , ଯାହା ସେମାନେ ଭଲଭାବେ ବୁଝି ପାରିପାରନ୍ତି । ତା ’ ହେଲେ ଆଜି , ଆଜି ଆତଙ୍କ ଏତେବଡ଼ ଅସୁର ହୋଇ ଆମ ଆଗରେ ଠିଆ ହୋଇପାରିନଥାନ୍ତା । 2016 ସେପ୍ଟେମ୍ବର ମାସରେ ସର୍ଜିକାଲ ଷ୍ଟ୍ରାଇକ୍‌ ଏବଂ ଏ ବର୍ଷ ଫେବୃଆରୀ ମାସରେ ବିମାନ ଆକ୍ରମଣ ପରେ ଆତଙ୍କବାଦୀମାନଙ୍କ ସୁରକ୍ଷାଦାତାମାନେ ଭଲଭାବେ ବୁଝି ପାରିଛନ୍ତିଯେ ଏହା ପୂର୍ବର ଭାରତ ହୋଇ ନାହିଁ ।


    ଭାରତର କାର୍ଯ୍ୟାନୁଷ୍ଠାନ ପରେ ଏବେ ସେମାନେ ଅତି ଦୟନୀୟ ଭାବେ ବିଚଳିତ ହୋଇ ପଡ଼ିଛନ୍ତି । ଦେଶର ସୁରକ୍ଷାବଳ , ଆମର ବୀର ଯବାନମାନେ ସେମାନଙ୍କ କାର୍ଯ୍ୟ କରି ଚାଲିଛନ୍ତି । କିନ୍ତୁ ଦେଶର ନାଗରିକ ହିସାବରେ ଆମମାନଙ୍କୁ ବି ସତର୍କ ରହିବାକୁ ପଡ଼ିବ । ନିଜର ଦାୟିତ୍ୱ ଦାୟିତ୍ୱ ସଂପାଦନ କରିବାକୁ ହେବ । ସେଭଳି ପ୍ରତ୍ୟେକ ଶକ୍ତିକୁ ଜବାବ ଦେବାକୁ ପଡ଼ିବ ଯାହା ଦେଶକୁ ଭାଗ ଭାଗ କରିବାର ସ୍ୱପ୍ନ ଦେଖୁଛନ୍ତି । ଯେଉଁମାନେ ଭାରତ ଉପରେ ଆକ୍ରମଣ କରିବାର ଷଡ଼ଯନ୍ତ୍ର ରଚନା କରୁଚନ୍ତି , ଆମେ ସେଭଳି ଲୋକମାନଙ୍କ ଉପରେ ବି ସତର୍କ ଦୃଷ୍ଟି ରଖିବାକୁ ପଡ଼ିବ ।


    ଭାଇ ଓ ଭଉଣୀଗଣ , ଆଉ ଗୋଟିଏ ପ୍ରସଙ୍ଗରେ ବି ମୁଁ ନାଗରିକମାନଙ୍କ ଧ୍ୟାନ ଆକର୍ଷଣ କରିବାକୁ ଚାହେଁ । ଆଜି ଆମ ଦେଶ ଭିତରେ ନିଜେ ନିଜକୁ ବଡ଼ ନେତା ବୋଲି ହେତୁ କରୁଥିବା ଲୋକ , କ୍ଷମତା ସିଂହାସନ ଉପରେ ଭୂତକାଳ ଲାଗି ବସି ରହିଥିବା ଲୋକ ଯେଉଁ ଭାଷା ବ୍ୟକ୍ତ କରୁଛନ୍ତି , ସେହି ଭାଷା ଦ୍ୱାରା ଆମର ଶତ୍ରୁଙ୍କ ଶକ୍ତି ଓ ପ୍ରୋତ୍ସାହନ ମିଳୁଛି । ଶତ୍ରୁ ଏହା ଦ୍ୱାରା ନିଜକୁ ଅଧିକ ଶକ୍ତିଶାଳୀ ବୋଲି ମନେ କରୁଛନ୍ତି । ଏହି ଲୋକମାନେ ଏଠାରେ ବିବାଦୀୟ ମନ୍ତବ୍ୟମାନ ଦେଉଛନ୍ତି , ଭାରତର ବୀର ଯବାନମାନଙ୍କ ପରାକ୍ରମ ଉପରେ ପ୍ରଶ୍ନ ଉଠାଉଛନ୍ତି ଏବଂ ସେମାନଙ୍କ ନିବେଦନ ଶୁଣି ପାକିସ୍ତାନରେ ତାଳିମାଡ଼ ହେଉଛି । ଏଭଳି ଲୋକମାନଙ୍କୁ ଦେଶର ଜନତା ଉଚିତ ମାର୍ଗକୁ ଆଣିବା ଦରକାର ନା ନାହିଁ ? ଏଭଳି ଉଚିତ ମାର୍ଗରେ ସେମାନଙ୍କୁ ଆଣିବା କାର୍ଯ୍ୟ ଆପଣମାନେ ସଂପାଦନ କରିନେ ନା କରିବେ ନାହିଁ ?


    ଭାଇ ଓ ଭଉଣୀମାନେ , ଏମାନେ କିଭଳି ଲୋକ , ପାକିସ୍ତାନ... ଆପଣମାନେ ଲକ୍ଷ୍ୟ କରନ୍ତୁ , ସେମାନଙ୍କୁ ଭଲ ଭାବେ ଚିହ୍ନନ୍ତୁ । ସେହିସବୁ ଛୋଟ ଛୋଟ ଗ୍ୟାଙ୍ଗ୍‌ କିପରି ପ୍ରକାରର , ସେମାନଙ୍କୁ ଚିହ୍ନନ୍ତୁ । ପାକିସ୍ତାନ ନିଜେ କହିଛି , ସର୍ବ ପ୍ରଥମେ ପାକିସ୍ତାନ ଟ୍ୱିଟ୍‌ କଲା ଯେ ଭାରତୀୟ ସେନା ଆମ ସୀମା ଭିତରେ ପଶି ଆକ୍ରମଣ କରିଛନ୍ତି । ଏକଥା ସେମାନେ ନିଜେ କହିଛନ୍ତି । ଆମ ଦେଶରେ କିନ୍ତୁ ଏଭଳି ଚିନ୍ତାଶୀଳ ଲୋକ ଅଛନ୍ତି- ସେମାନେ ସାତଟା କି ଆଠଟା ବାଜିଲା ବେଳକୁ କ ’ ଣ ଚାଲୁ କରିଦେଲେ , ଜଣାନାହିଁ ସେ ବାଲାକୋଟ କେଉଁଠି ଅଛି , ଏଇଟା ଭାରତ... ସେ ଜାଗା ଆପଣମାନେ ଦେଖିଥିବେ । ଟେଲିଭିଜନରେ ଏଇ କଥା ଥିଲା , ୟୁଟ୍ୟୁବ୍‌ରେ ଯାଇ ଦେଖିନିଅନ୍ତୁ । ତାଙ୍କର ଅନଲାଇନ୍‌ ମାଗାଜିନରେ ଥିଲା । ଏବେ ତ ତିନି ଚାରି ଘଣ୍ଟା ହୋଇଥିଲା , ଆରମ୍ଭ ହୋଇଗଲା ।


    ପାକିସ୍ତାନ କହୁଛି- ମାରିଛନ୍ତି , ପାକିସ୍ତାନ ଚିତ୍କାର ଛାଡ଼ୁଛି- ଆମକୁ ମାରିଲେ , ମୋଦୀ ଆସି ମାରି ଚାଲିଗଲା- ସେମାନେ ଏକଥା କହୁଛନ୍ତି । ଏବଂ ଏଠାରେ , ଏଠାରେ ଲୋକଙ୍କ ନିଦ ଭାଙ୍ଗିଯାଉଛି , ସେମାନେ କ ’ ଣ କରୁଥିଲେ- ସକାଳ 7-8 ଟା ବେଳେ ଆରମ୍ଭ କରିଦେଲେ- ସେ ବାଲାକୋଟ ଭାରତ ଭିତରେ ଅବସ୍ଥିତ ନା ପାକିସ୍ତାନ ଅବସ୍ଥିତ ? ଏ ବାଲାକୋଟ ଭାରତର ସୀମା ଭିତରେ ରହିଛି ନା ପାକିସ୍ତାନ ସୀମାରେ ରହିଛି ? ଏ ବାଲାକୋଟ ପାକ୍‌ ଅଧିକୃତ କାଶ୍ମୀର ଭିତରେ ଅଛି ନା ଆମ କାଶ୍ମୀରରେ ଅଛି ? ଏ ବାଲାକୋଟ- ଏବେ ତ ଯାଞ୍ଚ ସଂପୂର୍ଣ୍ଣ ଭାବେ କରାଯାଉଛି । ପାକିସ୍ତାନ କାନ୍ଦୁଛି ଏବଂ ଏଠାରେ ଏମାନେ ସେମାନଙ୍କୁ ସହଯୋଗ କରିବା ଲାଗି ଆଗଭର ହୋଇ ବାହାରି ପଡ଼ିଛନ୍ତି । ଦେଶବାସୀଙ୍କୁ ବିଭ୍ରାନ୍ତ କରିବା ସକାଶେ ଆମ ଦେଶର ଖାଇ ଗଳା ଫଟାଇ ଚିତ୍କାର କରିବା ଆରମ୍ଭ କରିଦେଲେ । ଏବଂ ଯେତେବେଳେ ତିନି ଘଣ୍ଟା ପରେ ସବୁ କଥା ଜଣାପଡ଼ିଲା , ଆରେ ବାପ୍‌ ରେ , ଏ ମୋଦୀ ତ ସେଠାକୁ ଯାଇ ଫେରିଆସିଛି । ସେତେବେଳେ ଯାଇ ସେମାନେ ଚୁପ୍‌ ପଡ଼ିଲେ । ନହେଲେ ଚାରି ପାଞ୍ଚ ଘଣ୍ଟା ପର୍ଯ୍ୟନ୍ତ ଏଇ କଥା ଚାଲିଥିଲା ଯେ ବାଲାକୋଟ ଏ ଦେଶରେ ଅବସ୍ଥିତ ନା ସେ ଦେଶରେ ଅବସ୍ଥିତ ।


    ଆରେ ଦେଶର ସେନା କହୁଛି , ପାକିସ୍ତାନ ଖୋଦ୍‌ କନ୍ଦାକଟା କରୁଛି , ତା ’ ହେଲେ ଭାରତର କାହା ମନରେ ସେତେବେଳେ ସନ୍ଦେହ ଜାତ ହେବା ଉଚିତ କି ? ଯାହାର ଶିରାପ୍ରଶିରାରେ ଭାରତର ରକ୍ତ ପ୍ରବାହିତ ହେଉଛି , ତା ’ ମନରେ ଏଭଳି ଆଶଙ୍କା ସୃଷ୍ଟି ହୋଇ ପାରିବ କି ? ହେବା ଉଚିତ କି ? ଯିଏ ଭାରତର ତ୍ରିରଙ୍ଗାକୁ ଭଲ ପାଆନ୍ତି , ସେମାନଙ୍କ ମନରେ ସନ୍ଦେହ ଜାତ ହେବ କି ? ଯିଏ ଭାରତ ମାତାଙ୍କ ଜୟଗାନ କରନ୍ତି , ସେମାନଙ୍କ ମନରେ ଆଶଙ୍କା ଜାତ ହେବ କି ? ତାହେଲେ ଏଭଳି ଆଶଙ୍କା କରିବାବାଲା ଲୋକ କିଏ ? ଏଭଳି ଲୋକମାନଙ୍କ କଥା ଉପରେ ଆମେ ଭରସା କରିପାରିବା କି ? ଏଭଳି ଲୋକଙ୍କ ଉପରେ ଆସ୍ଥା ପ୍ରକଟ କରିପାରିବା କି ?


    ଏବଂ ସେଇଥିପାଇଁ ମୁଁ କହୁଛି ଭାଇ ଓ ଭଉଣୀଗଣ , 2014 ଠାରୁ ନେଇ ଆମେ ନିରନ୍ତର ନୂତନ ଭାରତର ସୁଦୃଢ଼ ଭିତ୍ତିଭୂମି ପ୍ରସ୍ତୁତ କରିବା କାର୍ଯ୍ୟରେ ନିୟୋଜିତ ରହିଛୁ । ସେଇ ଦିଗରେ କାର୍ଯ୍ୟ କରୁଛୁ । ଆମେ ଦେଶର ଆବଶ୍ୟକତାଗୁଡ଼ିକୁ ସଂପୂର୍ଣ୍ଣ କରିବା , ଦେଶବାସୀଙ୍କୁ ମୌଳିକ ସୁବିଧା ସୁଯୋଗ ଯୋଗାଇଦେବା ଦିଗରେ କାର୍ଯ୍ୟ କରିଚାଲିଛୁ । ଏବେ ଆଗାମୀ ଦିନରେ ଦେଶର ଆଶା ଓ ଆକାଂକ୍ଷାକୁ ପୂରଣ କରିବା କରିବା ଆମର ଦାୟିତ୍ୱ । ବିଗତ ପାଞ୍ଚ ବର୍ଷ ଭିତରେ ଆମେ ନୂତନ ଭାରତର ଢାଞ୍ଚା ଗଠନ କରିଛୁ । ଆଗାମୀ ପାଞ୍ଚ ବର୍ଷ ଭିତରେ ଆମେ ସେହି ଢ଼ାଂଚା ମୁତାବକ ଏକ ବୈଭବଶାଳୀ ଭାରତର ସୌଧ ନିର୍ମାଣ କରିବୁ । ତାହା ଏଭଳି ଏକ ଭାରତ ହେବ ଯାହା ସଫଳ ହେବ , ଏଭଳି ଏକ ଭାରତ ହୋଇଥିବ ଯାହା ସକ୍ଷମ ହେବ , ଏଭଳି ଏକ ଭାରତ ଯାହା ସୁରକ୍ଷିତ ହେବ ।


    ସା ଥୀଗଣ , ନୂତନ ଭାରତର ସାମର୍ଥ୍ୟ ଯାହାକି ସମଗ୍ର ବିଶ୍ୱ ଅନୁଭବ କରିପାରୁଛି , ନୀତି ଏବଂ ନୀତିରେ ଘଟିଥିବା ପରିବର୍ତ୍ତନକୁ ଦେଖି ପାରୁଛି , ତାହା ପଛରେ କାହାର ହାତ ରହିଛି ? ଏହା ପଛରେ ଆପଣମାନେ ହିଁ ରହିଛନ୍ତି । 125 କୋଟି ଭାରତବାସୀଙ୍କ ଶକ୍ତି ତାହା ପଛରେ ରହିଛି , ତାହା ପଛରେ ଆପଣମାନଙ୍କ ଆଶୀର୍ବାଦ ରହିଛି । ଏହି ବିଶ୍ୱାସର ସହ ଆପଣମାନଙ୍କ ଆଶୀର୍ବାଦ ମୋ ଉପରେ ସଦାସର୍ବଦା ରହିଥିବ , ଏହି ଭାବନାର ସହ ଆପଣମାନଙ୍କୁ ସମସ୍ତଙ୍କୁ ମୁଁ ହୃଦୟର ସହ ଅଭିନନ୍ଦନ ଜଣାଉଛି , ହୃଦୟର ମୋର ଧନ୍ୟବାଦ ଜ୍ଞାପନ କରୁଛି ।


    ମୋ ସହ ଆପଣମାନେ ଉଚ୍ଚ ସ୍ୱରରେ କହନ୍ତୁ ,


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଦୁଇ ହାତକୁ ମୁଠାକରି ସଂପୂର୍ଣ୍ଣ ସାମର୍ଥ୍ୟ ଆଜି ପ୍ରଦର୍ଶନ କରନ୍ତୁ-


    ଭାରତ ମାତା କୀ – ଜୟ


    ବନ୍ଦେ ମାତରମ୍‌


    ବନ୍ଦେ ମାତରମ୍‌


    ବନ୍ଦେ ମାତରମ୍‌


    ଅନେକ ଅନେକ ଧନ୍ୟବାଦ ।


    ******************

    
    
    (Release ID: 1569402) Visitor Counter : 4