      অর্থমন্ত্রক

      পশ্চিমবঙ্গের নতুন প্রিন্সিপাল অ্যাকাউন্ট্যান্ট জেনারেল দায়িত্ব নিলেন
      Posted On: 18 MAR 2019 5:52PM by PIB Kolkata


    কলকাতা, ১৮ মার্চ, ২০১৯


    শ্রীমতী সায়ন্তনী জাফা পশ্চিমবঙ্গের নতুন প্রিন্সিপাল অ্যাকাউন্ট্যান্ট জেনারেল (সর্বজনীন ও সামাজিক ক্ষেত্রের হিসাব সংক্রান্ত) পদে তাঁর দায়িত্ব গ্রহণ করেছেন। শ্রীমতী জাফা গত ২৯শে জানুয়ারি এই দায়িত্ব নেন। বর্তমান দায়িত্ব গ্রহণের পূর্বে তিনি মহারাষ্ট্রের প্রিন্সিপাল অ্যাকাউন্ট্যান্ট (অ্যাকাউন্টস এবং ইনটাইটেলমেন্ট) পদে আসীন ছিলেন। এছাড়াও তিনি মর্যাদাপূর্ণ কম্পট্রোলার অ্যান্ড অডিটর জেনারেল (ক্যাগ) প্রতিষ্ঠানের বরিষ্ঠ ম্যানেজার, পূর্ব রেলের হিসাবনিকাশ সংক্রান্ত ডিরেক্টর জেনারেল তথা মহারাষ্ট্রের অ্যাকাউন্ট্যান্ট জেনারেল পদের দায়িত্বও পালন করেছেন।


    এখন থেকে তিনি সর্বজনীন ও সামাজিক ক্ষেত্রের অন্তর্গত পশ্চিমবঙ্গ সরকার এবং তার অধীনস্থ রাষ্ট্রায়ত্ত সংস্থা সহ স্বশাসিত পর্ষদগুলির ব্যয় সংক্রান্ত খাতে হিসাবনিকাশ দেখভাল করবেন। এছাড়াও তিনি পশ্চিমবঙ্গের প্রিন্সিপাল অ্যাকাউন্ট্যান্ট জেনারেলের পেশ করা রাজ্য সরকারের বার্ষিক হিসাবনিকাশ খতিয়ে দেখবেন।


    CG/BD/DM

    
    
    (Release ID: 1569011) Visitor Counter : 19
    
    
      Read this release in: English