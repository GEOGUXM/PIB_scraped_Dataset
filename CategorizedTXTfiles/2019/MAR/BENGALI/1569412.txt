      নির্বাচনকমিশন

      পশ্চিমবঙ্গ সহ ২০টি রাজ্য ও কেন্দ্রশাসিত অঞ্চলে সাধারণ নির্বাচনের প্রথম পর্যায়ের মনোনয়নপত্র জমা দেওয়ার শেষ তারিখ আজ
      Posted On: 25 MAR 2019 4:21PM by PIB Kolkata


    কলকাতা, ২৫ মার্চ, ২০১৯


    সপ্তদশ সাধারণ নির্বাচনের প্রথম পর্বের জন্য মনোনয়নপত্র জমা দেওয়ার শেষ তারিখ আজ। এই পর্বে পশ্চিমবঙ্গ সহ ২০টি রাজ্য ও কেন্দ্রশাসিত অঞ্চলে আগামী ১১ই এপ্রিল মোট ৯১টি আসনে ভোটগ্রহণ করা হবে। এই পর্যায়ে পশ্চিমবঙ্গের যে দুটি লোকসভা আসনে ভোট নেওয়া হবে, সেগুলি হল কোচবিহার (সংরক্ষিত) ও আলিপুরদুয়ার (সংরক্ষিত)। কোচবিহার সংসদীয় কেন্দ্রে মোট ভোটদাতার সংখ্যা ১৮ লক্ষ ৯ হাজার ৫৯৮ এবং আলিপুরদুয়ার কেন্দ্রে ভোটদাতার সংখ্যা ১৬ লক্ষ ৪২ হাজার ২৮৫।


    পশ্চিমবঙ্গ ছাড়াও বাকি যে রাজ্য ও কেন্দ্রশাসিত অঞ্চলগুলির সংসদীয় কেন্দ্রে ঐদিন ভোটগ্রহণ করা হবে, তার মধ্যে রয়েছে অন্ধ্রপ্রদেশের ২৫টি, অরুণাচল প্রদেশের দুটি, অসমের পাঁচটি, বিহারের চারটি, ছত্তিশগড়ের একটি, জম্মু ও কাশ্মীরের দুটি, মহারাষ্ট্রের সাতটি, মণিপুরের একটি, মেঘালয়ের দুটি, মিজোরামের একটি, নাগাল্যান্ডের একটি, ওড়িশার চারটি, সিকিমের একটি, তেলেঙ্গানার ১৭টি, ত্রিপুরার একটি, উত্তরপ্রদেশের আটটি ও উত্তরাখণ্ডের পাঁচটি সহ আন্দামান-নিকোবর দ্বীপপুঞ্জ এবং লাক্ষাদ্বীপের একটি করে আসন।


    উল্লেখ করা যেতে পারে, এবারের সাধারণ নির্বাচনের প্রথম পর্বের ভোটগ্রহনের জন্য গত ১৮ই মার্চ বিজ্ঞপ্তি জারি করা হয়। আগামীকাল, অর্থাৎ ২৬শে মার্চ, জমা পড়া মনোনয়নপত্রগুলি পরীক্ষা করে দেখা হবে। মনোনয়নপত্র প্রত্যাহারের শেষ দিন আগামী বৃহস্পতিবার, ২৮শে মার্চ।


    CG/BD/DM

    
    
    (Release ID: 1569412) Visitor Counter : 68
    
    
      Read this release in: English