      সারওরসায়নমন্ত্রক

      দেশজুড়ে আজ (৭ই মার্চ, ২০১৯) জনৌষধি দিবস পালিত হচ্ছে
      
      দেশের ৬৫২টি জেলায় ৫০৫০-এরও বেশি জনৌষধি কেন্দ্র কাজ করে চলেছে

      Posted On: 06 MAR 2019 3:42PM by PIB Kolkata

    নয়াদিল্লি, ০৬ মার্চ , ২০১৯


    কেন্দ্রীয় রসায়ন ও সার, সড়ক পরিবহন ও মহাসড়ক এবং জাহাজ প্রতিমন্ত্রী শ্রী মনসুখ মান্ডাভিয়া বলেছেন, প্রধানমন্ত্রী শ্রী নরেন্দ্র মোদী উচ্চমানের স্বাস্হ্য পরিষেবা স্বল্প মূল্যের সকলের কাছে পৌঁছে দেওয়ার যে উদ্যোগ নিয়েছেন তারই ফলস্রুতিতে কেন্দ্রীয় সরকার প্রধানমন্ত্রী ভারতীয় জনৌষধি পরিযোজনা (পিএমবিজেপি)-র মাধ্যমে স্বল্পমূল্যে উচ্চমানের জেনেরিক ওষুধপত্র জনসাধারণের কাছে পৌঁছে দেওয়ার প্রয়াস চালাচ্ছে।


    অনুষ্ঠানে শ্রী মান্ডাভিয়া জানান, জেনেরিক ঔষধ সম্পর্কে জনসচেতনতা গড়ে তুলতে ৭ই মার্চ, অর্থাৎ আজকের দিনটিকে দেশজুড়ে ‘ জনৌষধি দিবস ’ হিসেবে পালন করা হচ্ছে। কেন্দ্রীয় মন্ত্রী আরও জানান, প্রধানমন্ত্রী আজ বেলা ১টায় ভিডিও কনফারেন্সের মাধ্যমে বিভিন্ন জনৌষধি কেন্দ্রের প্রধান এবং এই প্রকল্পের সুফলভোগীদের সঙ্গে কথা বলবেন। এই প্রকল্পের ভবিষ্য ৎ কর্মসূচি সম্পর্কে তিনি আরও বলেন, আগামী ২০২০-র মধ্যে দেশের প্রত্যেকটি ব্লকে একটি করে পিএমবিজেপি কেন্দ্র গড়ে তোলা হবে।


    শ্রী মান্ডভিয়া এ প্রসঙ্গে জানান, বর্তমানে দেশের ৬৫২টি জেলায় ৫০৫০টিরও বেশি জনৌষধি কেন্দ্র চালু রয়েছে। প্রতিদিন প্রায় ১০-১৫ লক্ষ মানুষ জনৌষধি ওষুধপত্রের সাহায্যে উপকৃত হচ্ছেন। গত তিন বছরে বাজারে জেনেরিক ওষুধপত্রের শেয়ার তিন গুন বেড়ে গেছে বলেও মন্ত্রী জানান।


    শ্রী মান্ডভিয়া বলেন, দেশের বিকাশের একটি গুরুত্বপূর্ণ অংশ হল স্বাস্হ্য এবং সরকার প্রতিনিয়ত আয়ুষ্মান ভারত, পিএমবিজেপি প্রকল্পগুলির মাধ্যমে উচ্চমানের স্বাস্হ্য পরিষেবা স্বল্পমূল্যে সকলের কাছে পৌঁছে দেবার চেষ্টা চালাচ্ছে। প্রসঙ্গত পিএমবিজেপি প্রকল্পটির সাহায্যে সাধারণ নাগরিকদের জন্য প্রায় ১০০০ কোটি টাকা বাঁচানো সম্ভব হয়েছে। কারণ জেনেরিক ঔষধপত্রের দাম, সাধারণ ঔষধের বাজার মূল্যের তুলনায় প্রায় ৫০-৯০ শতাংশ কম।


    CG/SSS/NS

    
    
    (Release ID: 1567626) Visitor Counter : 32
    
    
      Read this release in: English