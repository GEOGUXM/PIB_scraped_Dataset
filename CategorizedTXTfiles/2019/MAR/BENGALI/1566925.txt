      মন্ত্রিসভারঅর্থনৈতিকবিষয়সংক্রান্তকমিটি

      ১২৭বি জাতীয় মহাসড়কে আসামের ধুবড়ি এবং মেঘালয়ের ফুলবাড়ির মধ্যে ব্রহ্মপুত্র নদের ওপর সংযোগকারী সড়ক সহ চার লেনবিশিষ্ট সেতু নির্মাণে মন্ত্রিসভার অনুমোদন
      Posted On: 01 MAR 2019 4:09PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার অর্থনৈতিক বিষয় সংক্রান্ত কমিটির বৈঠকে ১২৭বি জাতীয় মহাসড়কে আসামের ধুবড়ি ও মেঘালয়ের ফুলবাড়ির মধ্যে ব্রহ্মপুত্র নদের ওপর সংযোগ রক্ষাকারী সড়ক সহ চার লেনবিশিষ্ট সেতু নির্মাণের প্রস্তাবে অনুমোদন মিলেছে। চার লেনবিশিষ্ট ১৯.২৮২ কিলোমিটার দীর্ঘ এই সেতু নির্মাণে জাপান আন্তর্জাতিক সহযোগিতা সংস্থা বা জাইকা-র কাছ থেকে ঋণ সহায়তা পাওয়া যাবে।


    তৃতীয় পর্যায়ের উত্তর – পূর্ব সড়ক নেটওয়ার্ক যোগাযোগ প্রকল্পের আওতায় এই সেতুটি নির্মাণ করা হবে। সেতু নির্মাণে মোট খরচ ধরা হয়েছে ৪ হাজার ৯৯৭ কোটি ৪ লক্ষ টাকা। এর মধ্যে নির্মাণ কাজে খরচ হবে ৩ হাজার ৫৪৮ কোটি টাকা এবং জমি অধিগ্রহণ, পুনর্বাসন তথা অন্যান্য প্রাক্‌-নির্মাণ খাতে খরচ ধরা হয়েছে ৫৫ কোটি ৬৮ লক্ষ টাকা। প্রকল্পের নির্মাণ কাজে সময় ধরা হয়েছে প্রায় ৬ বছর। এই সেতুটির কৌশলগত ও আর্থ-সামাজিক গুরুত্ব রয়েছে। উত্তর – পূর্বের রাজ্যগুলির আর্থিক দিক থেকে পিছিয়ে পড়া জেলাগুলির সার্বিক উন্নয়নে এই সেতু নির্মাণ প্রকল্পটি গুরুত্বপূর্ণ হয়ে উঠবে। সেতুটির নির্মাণ কাজ শেষ হলে আসামের ধুবড়ি ও মেঘালয়ের ফুলবাড়ির মধ্যে সড়কপথের দূরত্ব ২০৫ কিলোমিটার থেকে কমে কেবল ১৯.২৮ কিলোমিটারে দাঁড়াবে। এর ফলে, দুই জায়গার মধ্যে যাত্রাকালীন সময় ৫ ঘন্টা ২০ মিনিট সাশ্রয় হবে। এমনকি, এই অঞ্চলের পরিবহণ যোগাযোগ ব্যবস্থার মানোন্নয়নেও এই প্রকল্পটি গুরুত্বপূর্ণ হয়ে উঠবে।


    CG/BD/SB

    
    
    (Release ID: 1566925) Visitor Counter : 7
    
    
      Read this release in: English