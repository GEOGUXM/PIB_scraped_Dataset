      প্রধানমন্ত্রীরদপ্তর

      প্রধানমন্ত্রী মোদীর কানপুর সফর ;
      
      বিভিন্ন উন্নয়নমূলক প্রকল্পের সূচনা করেছেন মোদী

      Posted On: 08 MAR 2019 6:25PM by PIB Kolkata

    নয়াদিল্লি, ০৮ মার্চ , ২০১৯


    প্রধানমন্ত্রী শ্রী নরেন্দ্র মোদী আজ উত্তরপ্রদেশের কানপুর সফর করেছেন। তিনি লক্ষ্মৌ মেট্রো রেল প্রকল্পের উদ্বোধন করেন এবং আগরা মেট্রো রেল প্রকল্পের ভিত্তিপ্রস্তর স্হাপন করেন। এছাড়া তিনি পাঙ্কি তাপবিদ্যুৎ কেন্দ্রের ভিত্তিপ্রস্তর স্হাপন করেন এবং কানপুরের নিরালানগরে বিভিন্ন উন্নয়নমূলক প্রকল্পের সূচনা উপলক্ষ্যে ফলকের আবরণ উন্মোচন করেন।


    এই উপলক্ষ্যে আয়োজিত এক সভায় প্রধানমন্ত্রী বলেন, কানপুরে এমন বহু মানুষ জন্মগ্রহণ করেছেন, যাঁরা দেশের জন্য অসাধারণ অবদান রেখে গেছেন। তিনি বলেন, আজ সূচনা হওয়া প্রকল্পগুলি উত্তরপ্রদেশ তথা কানপুরের মানুষের জীবনে পরিবর্তন আনবে।


    প্রধানমন্ত্রী বলেন, কানপুরে সবার জন্য বিদ্যুৎ সরবরাহ ব্যবস্হার উন্নতিকল্পে রাজ্য এবং কেন্দ্রীয় সরকার চেষ্টা চালিয়ে যাচ্ছে। এ প্রসঙ্গে তিনি পাঙ্কি তাপবিদ্যুৎ কেন্দ্রের কথা উল্লেখ করে বলেন, এই কেন্দ্রটি এই অঞ্চলে বিদ্যুৎ ঘাটতির সমস্যার নিরসন করবে। শ্রী মোদী বলেন, সৌভাগ্য কর্মসূচির অধীনে উত্তরপ্রদেশে ৭৬ লক্ষেরও বেশি পরিবারে বিনামূল্য বিদ্যুৎ সংযোগ দেওয়া হয়েছে।


    প্রধানমন্ত্রী গঙ্গা নদীকে পরিচ্ছন্ন করে তোলার লক্ষ্যে কেন্দ্রীয় সরকারের গৃহীত উদ্যোগের উল্লেখ করে বলেন, আগে ভাবা হত গঙ্গা নদীকে পরিষ্কার করে তোলা অসম্ভব। কিন্তু সরকার সেই অসম্ভবকে সম্ভব করে তুলছে। নদী সংলগ্ন এলাকায় পয়ঃপ্রণালীর জল পরিষোধন এবং কোনভাবেই যাতে নর্দমার নোংরা জল নদীতে না মেশে সেবিষয়ে বিশেষ উদ্যোগ নেওয়া হয়েছে।


    প্রধানমন্ত্রী বলেন, উত্তরপ্রদেশে যে প্রতিরক্ষা করিডর গড়ে তোলা হচ্ছে, তার মাধ্যমে কানপুরের বহু মানুষ উপকৃত হবেন। সড়ক, বিমানবন্দর, রেল এবং বিভিন্ন শহরে মেট্রো প্রকল্পের মতো বড় মাপের পরিকাঠামোর কাজ শুরু হয়েছে। এইসব প্রকল্পগুলি উত্তরপ্রদেশের অবস্হার সম্পূর্ণ পরিবর্তন ঘটাবে বলে তিনি মন্তব্য করেন।


    প্রধানমন্ত্রী বলেন, ২০২২ সালের মধ্যে দেশের প্রত্যেকটি পরিবারের নিজস্ব বাড়ি থাকবে। ইতিমধ্যেই প্রধানমন্ত্রী আবাস যোজনার অধীনে প্রায় দেড় কোটি গৃহ নির্মাণ করা হয়েছে। অন্য এক প্রসঙ্গে শ্রী মোদী পুলওয়ামা এবং বাদগাঁও-এ কানপুরের যেসব সাহসী সেনাকর্মী প্রাণ দিয়েছেন তাঁদের প্রতি শ্রদ্ধা নিবেদন করে বলেন, সন্ত্রাসবাদের বিরুদ্ধে কেন্দ্রীয় সরকার কঠোর ব্যবস্হা নিচ্ছে।


    তিনি বলেন, দেশে একতার পরিবেশ বজায় রাখা বিশেষভাবে প্রয়োজন। সম্প্রতি সাধারণ কাশ্মীরিদের ওপর হামলার ঘটনায় উত্তরপ্রদেশ সরকার যেভাবে দ্রুততার সঙ্গে ব্যবস্হা নিয়েছে প্রধানমন্ত্রী তার প্রশংসা করেন। এই ধরনের হামলার মোকাবিলায় তিনি রাজ্য সরকারগুলিকে কঠোর ব্যবস্হা গ্রহণের পরামর্শ দেন।


    CG/BD/NS

    
    
    (Release ID: 1568351) Visitor Counter : 44
    
    
      Read this release in: English