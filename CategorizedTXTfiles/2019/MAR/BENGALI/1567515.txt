      প্রধানমন্ত্রীরদপ্তর

      প্রধানমন্ত্রী গুজরাটের আমেদাবাদে বেশ কয়েকটি উন্নয়নমূলক প্রকল্পের সূচনা করলেন
      
      আমেদাবাদ মেট্রোর প্রথম পর্যায়ের যাত্রার সূচনা ; নতুন সিভিল হাসপাতাল এবং নতুন ক্যান্সার হাসপাতালের উদ্বোধন

      Posted On: 05 MAR 2019 4:59PM by PIB Kolkata

    নয়াদিল্লি, ০৪ মার্চ , ২০১৯


    প্রধানমন্ত্রী শ্রী নরেন্দ্র মোদী আজ আমেদাবাদ সফর করেন। তিনি বেশ কিছু উন্নয়নমূলক প্রকল্পের সূচনা করেছেন।


    আমেদাবাদের ভাস্ত্রাল গাম মেট্রো স্টেশনে প্রধানমন্ত্রী আমেদাবাদ মেট্রোর প্রথম পর্যায়ের যাত্রার সূচনা করেন। তিনি আমেদাবাদ মেট্রোর দ্বিতীয় পর্যায়েরও শিলান্যাস করেন। এই অনুষ্ঠানে ‘ এক দেশ এক কার্ড ’ মডেল অনুসারে স্বয়ংক্রিয়ভাবে যাত্রী ভাড়া সংগ্রহের জন্য সম্পূর্ণ দেশীয় প্রযুক্তিতে নির্মিত পরিবেশবান্ধব ব্যবস্হা চালু করা হয়। প্রধানমন্ত্রী এরপর মেট্রো রেলের যাত্রার সূচনা করেন এবং মেট্রোয় সফর করেন।


    আমেদাবাদে প্রধানমন্ত্রী ১২০০ শয্যা বিশিষ্ট নতুন সিভিল হাসপাতাল, ক্যান্সার হাসপাতাল, দন্ত হাসপাতাল এবং চক্ষু হাসপাতালের উদ্বোধন করেন। তিনি জাতির উদ্দেশে দাহোদ রেলওয়ে ওয়ার্কশপ এবং পাটন-বিন্দি রেলওয়ে উৎসর্গ করেন। শ্রী নরেন্দ্র মোদী লোথাল মেরিটাইম সংগ্রহশালার শিলান্যাসও করেন।


    প্রধানমন্ত্রী বি জে মেডিক্যাল কলেজ ময়দানে একটি জনসভায় ভাষণ দেন। তিনি বলেন, আজ এই ঐতিহাসিক দিনে আমেদাবাদ মেট্রোর স্বপ্ন বাস্তবায়িত হল। আমেদাবাদের জনগণ এখন থেকে আরামপ্রদ এবং পরিবেশবান্ধব পরিবহন ব্যবস্হা ব্যবহার করার সুযোগ পাবেন। তিনি জানান, ২০১৪ সালের আগে দেশে মাত্র আড়াইশো কিলোমিটার পথে মেট্রো রেল চলতো। এখন এই পরিমাণ দাঁড়িয়েছে ৬৫৫ কিলোমিটারে।


    প্রধানমন্ত্রী বলেন, দেশজুড়ে মেট্রো রেল এবং অন্যান্য পরিবহন ব্যবস্হার সুযোগ গ্রহণের জন্য একাধিক কার্ড ব্যবহারের পরিবর্তে একটিমাত্র কার্ড ব্যবহারের লক্ষ্যে ‘ কমন মবিলিটি কার্ড ’ চালু করা হল। এই কার্ড ‘ এক দেশ এক কার্ড ’ -এর পরিকল্পনাকে বাস্তবায়িত করবে। সম্পূর্ণ দেশীয় প্রযুক্তিতে নির্মিত এই কার্ড তৈরির ফলে আন্তর্জাতিক ক্ষেত্রে নির্ভরতা দূর হল। পৃথিবীর মধ্যে যে কয়েকটি দেশে জন-পরিবহনের ক্ষেত্রে ‘ এক দেশ এক কার্ড ’ ব্যবস্হা চালু রয়েছে, ভারত সেই তালিকায় জায়গা করে নিল।


    প্রধানমন্ত্রী গুজরাটের উন্নয়নে রাজ্য সরকার এবং কেন্দ্রীয় সরকারের বিভিন্ন উদ্যোগের কথা উল্লেখ করেন। এইসব উন্নয়নমূলক প্রকল্পের মধ্যে রয়েছে জল সরবরাহ ব্যবস্হা, সকলের জন্য বিদ্যুৎ, পরিকাঠামো উন্নয়ন, সকলের জন্য আবাসন এবং দরিদ্রদের জন্য নানা উদ্যোগ। প্রধানমন্ত্রী রাজ্যের উপজাতি সম্প্রদায়ের মানুষদের জন্য গৃহীত নানা যোজনার কথা উল্লেখ করে।


    প্রধানমন্ত্রী বলেন, গত কয়েক দশকে গুজরাটে যে পরিবর্তন হচ্ছে, এর পিছনে রয়েছে সুসংহত পরিকল্পনা এবং রাজ্যবাসীর কঠোর পরিশ্রম। তিনি জানান, উন্নয়ন বাস্তবায়নের ক্ষেত্রে গুজরাট উদাহরণ হয়ে থাকবে। গুজরাট জুড়ে নানা পরিকাঠামোগত উন্নয়নমূলক প্রকল্প রাজ্যে ব্যাপক পরিবর্তন ঘটিয়েছে।


    প্রধানমন্ত্রী বলেন, যখন লোথাল মেরিটাইম হেরিটেজ কমপ্লেক্সের কাজ সম্পূর্ণ হবে তখন তা রাজ্যের পর্যটন শিল্পের আর একটি আকর্ষণীয় স্হান হবে। এখানে প্রাচীন ভারতের সামুদ্রিক বাণিজ্যের বিষয়ে জানা যাবে। তিনি বলেন, এই সংগ্রহশালাটির আন্তর্জাতিক মানও বজায় রাখবে।


    শ্রী নরেন্দ্র মোদী বলেন, কেন্দ্রীয় সরকার স্বাস্হ্য পরিষেবাকে গুরুত্ব দিয়ে আসছে। তিনি জানান, সরকার দেশজুড়ে উন্নত স্বাস্হ্য পরিষেবার জন্য পরিকাঠামো নির্মাণ করছে। এরমধ্যে রয়েছে স্বাস্হ্যকেন্দ্র এবং মেডিক্যাল কলেজ। গুজরাট জুড়ে বিশ্বমানের স্বাস্হ্য পরিষেবা পাওয়ার প্রসঙ্গ উল্লেখ করেন তিনি জানান, ‘ মেডিসিটি ’ নির্মিত হলে ১০ হাজার রুগি এর থেকে উপকৃত হবেন।


    নরেন্দ্র মোদী বলেন, দূর্নীতি থেকে জঙ্গিবাদ, যেকোন রকমের বিপদের মোকাবিলায় সরকার দায়বদ্ধ। তিনি জনগণকে আশ্বস্ত করে বলেন, যারা দেশের বিরুদ্ধে কাজ করছে, তাদের জন্য কঠোর ব্যবস্হা নেওয়া হবে। বিরোধী দলগুলি দেশের নিরাপত্তা নিয়ে ভোটব্যাঙ্কের রাজনীতি না করতে বলেন। এই ধরণের কার্যকলাপ দেশের সশস্ত্র বাহিনীগুলিকে হতোদ্যম করবে এবং শত্র্রুদের শক্তিশালী করবে বলে প্রধানমন্ত্রী মন্তব্য করেন।


    CG/CB/NS

    
    
    (Release ID: 1567515) Visitor Counter : 262
    
    
      Read this release in: English