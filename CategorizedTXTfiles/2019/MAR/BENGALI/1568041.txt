      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভা সিকিমে তিস্তা জলবিদ্যুৎ প্রকল্পের ষষ্ঠ পর্যায়ে অনুমোদন দিল
      Posted On: 07 MAR 2019 7:02PM by PIB Kolkata


    নয়াদিল্লি , ০৭ মার্চ, ২০১ ৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে ল্যাঙ্কো তিস্তা হাইড্রো পাওয়ার লিমিটেডের অধিগ্রহণের জন্য বিনিয়োগ মঞ্জুরির প্রস্তাবে এবং সিকিমে জাতীয় জলবিদ্যুৎ নিগমের মাধ্যমে তিস্তা জলবিদ্যুৎ প্রকল্পের ষষ্ঠ পর্যায়ের বাকি কাজ রূপায়ণের অনুমতি মিলেছে। এই প্রকল্প রূপায়ণে মোট খরচ ধরা হয়েছে ৫ হাজার ৭৪৮ কোটি ৪ লক্ষ টাকা। এর মধ্যে ল্যাঙ্কো তিস্তা হাইড্রো পাওয়ার লিমিটেডের অধিগ্রহণের জন্য নিলাম বাবদ ৯০৭ কোটি টাকা এবং তিস্তা জলবিদ্যুৎ প্রকল্পের ষষ্ঠ পর্যায়ের অবশিষ্ট কাজ রূপায়ণের খরচ বাবদ ৩ হাজার ৮৬৩ কোটি ৯৫ লক্ষ টাকা রয়েছে।


    তিস্তা নদী অববাহিকায় বিদ্যুৎ উৎপাদনের যাবতীয় সম্ভাবনার পূর্ণ সদ্ব্যবহারের লক্ষ্যে সিকিমের সিরওয়ানি গ্রামে ষষ্ঠ পর্যায়ের তিস্তা জলবিদ্যুৎ প্রকল্প গড়ে তোলার সিদ্ধান্ত হয়েছে। এই জলবিদ্যুৎ কেন্দ্রটি নির্মাণে তিস্তা নদীর ওপর ২৬.৫ মিটার উচ্চতাবিশিষ্ট একটি বাঁধ নির্মাণ করা হচ্ছে। এই জলবিদ্যুৎ প্রকল্প থেকে ২ হাজার ৪০০ মেগাইউনিট বিদ্যুৎ উৎপাদনের ক্ষমতা রয়েছে। তবে, এই প্রকল্প থেকে ১২৫ মেগাওয়াট ক্ষমতাসম্পন্ন মোট ৪টি ইউনিটের সাহায্যে ৫০০ মেগাওয়াট বিদ্যুৎ উৎপাদন করা হবে। প্রকল্পটি রূপায়িত হলে অতিরিক্ত চাহিদার সময়ে বিদ্যুতের যোগান সম্ভব হবে। সেই সঙ্গে, সিকিমের সার্বিক উন্নয়ন প্রক্রিয়া আরও ত্বরান্বিত করবে।


    CG/BD/ SB

    
    
    (Release ID: 1568041) Visitor Counter : 42
    
    
      Read this release in: English