      মানবসম্পদবিকাশমন্ত্রক

      জোড়াসাঁকো ঠাকুরবাড়িতে রবীন্দ্রভারতী প্রদর্শশালায় জাপান গ্যালারি সংস্কারের জন্য জাপানের সঙ্গে সমঝোতাপত্র স্বাক্ষর
      Posted On: 13 MAR 2019 6:27PM by PIB Kolkata


    কলকাতা, ১৩ মার্চ, ২০১৯


    কলকাতার জোড়াসাঁকো ঠাকুরবাড়িতে রবীন্দ্রভারতীর প্রদর্শশালায় জাপান গ্যালারি সংস্কার ও আধুনিকীকরণের জন্য জাপান সরকার রবীন্দ্রভারতী বিশ্ববিদ্যালয়কে ৩১,৮৯১ মার্কিন ডলার (প্রায় ২২ লক্ষ ৫০ হাজার টাকা) অনুদান দেবে। এই মর্মে আজ একটি সমঝোতাপত্র স্বাক্ষরিত হয়েছে। কলকাতায় জাপানের কনসাল জেনারেল শ্রী মাসায়ুকি তাগা এবং রবীন্দ্রভারতী বিশ্ববিদ্যালয়ের উপাচার্য অধ্যাপক সব্যসাচী বসু রায়চৌধুরি এই সমঝোতাপত্রে স্বাক্ষর করেছেন। আগামী এক বছরের মধ্যে জাপান গ্যালারি সংস্কারে এই অর্থ ব্যয় করা হবে।


    এই উপলক্ষে এক অনুষ্ঠানে জাপানের কনসাল জেনারেল বলেন, এর ফলে দু’দেশের ঐতিহ্যশালী সংস্কৃতির যে ঐতিহাসিক সম্পর্ক রয়েছে, তা দৃঢ় হবে। তিনি বলেন, ভারত এবং জাপানের দ্বিপাক্ষিক সাংস্কৃতিক সম্পর্কে রবীন্দ্রনাথের ভূমিকা অত্যন্ত গুরুত্বপূর্ণ। কবি ১৯১৬, ১৯১৭, ১৯২৪ এবং ১৯২৯ সালে মোট চারবার জাপান সফর করেছেন। শ্রী তাগা বলেন, ১২ বছর আগে জাপান গ্যালারি চালু হয়েছিল। বর্তমানে এই প্রকল্পের দ্বিতীয় পর্বে, গ্যালারিটি সংস্কারের ফলে ভারত-জাপান সম্পর্ক আরও মজবুত হবে।


    CG/CB/DM

    
    
    (Release ID: 1568778) Visitor Counter : 27
    
    
      Read this release in: English