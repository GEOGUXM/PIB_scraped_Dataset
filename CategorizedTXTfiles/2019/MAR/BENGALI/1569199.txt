      অর্থ কমিশন

      পরিবেশ, বন ও জলবায়ু পরিবর্তনের মতো বিষয়গুলি নিয়ে পঞ্চদশ অর্থ কমিশনের বৈঠক
      Posted On: 20 MAR 2019 6:27PM by PIB Kolkata


    নয়াদিল্লি, ২০ মার্চ , ২০১৯


    নতুন দিল্লীতে পঞ্চদশ অর্থ কমিশনের বৈঠক আয়োজিত হয়েছে। বৈঠকে পরিবেশ, বন ও জলবায়ু পরিবর্তনের মতো বিষয়গুলি নিয়ে আলোচনা হয়। কমিশনের চেয়ারম্যান শ্রী এন কে সিং-এর পৌরহিত্যে এই বৈঠকে কমিশনের অন্যান্য সদস্যরা ছাড়াও সংশ্লিষ্ট মন্ত্রকের উচ্চপদস্হ আধিকারিকরা উপস্হিত ছিলেন। এই বৈঠকে অরণ্য ক্ষেত্র ভিত্তিক কর অধিকার হস্তান্তর সহ অরণ্য অঞ্চলের পরিধি বজায় রাখা এবং তা বাড়ানোর মতো প্রস্তাবগুলি নিয়ে আলোচনা হয়।


    এছাড়াও বৈঠকে পরিবেশের সুরক্ষা বিশেষ করে দূষণ সংক্রান্ত বিষয়গুলিতে প্রস্তাবিত সুপারিশগুলি নিয়েও আলোচনা হয়েছে। দূষণ কমাতে আর্থিক অনুদানের বিষয়েও আলোচনা হয়। জলবায়ু পরিবর্তনের সঙ্গে যুক্ত অন্যান্য বিষয়ে নিয়েও বৈঠকে আলোচনা হয়েছে। জলবায়ু পরিবর্তন সংক্রান্ত প্রস্তাবিত বিধির বিষয়গুলি কমিশন বিবেচনা করে দেখেছে, সেইসঙ্গে প্রয়োজনভিত্তিতে জলবায়ু পরিবর্তনের মোকাবিলায় আর্থিক অনুদানের বিষয়টি নিয়েও আলোচনা হয়েছে।


    CG/BD/NS

    
    
    (Release ID: 1569199) Visitor Counter : 8