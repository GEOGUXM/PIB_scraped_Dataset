      নির্বাচনকমিশন

      নির্বাচন কমিশন মহারাষ্ট্র ও তামিলনাড়ুর জন্য বিশেষ ব্যয় সংক্রান্ত নিরীক্ষক নিয়োগ করল
      Posted On: 20 MAR 2019 5:37PM by PIB Kolkata


    কলকাতা, ১৯ মার্চ , ২০১৯


    কমিশন আসন্ন লোকসভা নির্বাচনের জন্য মহারাষ্ট্রে বিশেষ ব্যয় পর্যবেক্ষক হিসেবে ইন্ডিয়ান রেভিনিউ সার্ভিসের ১৯৮০ ব্যাচের প্রাক্তন আধিকারিক শ্রী শৈলেন্দ্র হান্ডা এবং তামিলনাড়ুর জন্য ইন্ডিয়ান রেভিনিউ সার্ভিসের ১৯৮২ ব্যাচের প্রাক্তন আধিকারিক শ্রীমতি মধু মহাজনকে নিয়োগ করেছেন। উল্লেখ করা যেতে পারে, প্রাক্তন এইদুই আধিকারি আয়কর দপ্তরের অনুসন্ধান বিভাগে দীর্ঘদিন সুনামের সঙ্গে কাজ করেছেন, এমনকি কর ফাঁকি সংক্রান্ত জটিল মামলাগুলিতে সাফল্যের সঙ্গে বহু অভিযান চালিয়ে বিপুল পরিমাণ অর্থ-সম্পত্তি বাজেয়াপ্ত করেছেন।


    ভারতের নির্বাচন কমিশন নির্বাচন খাতে ব্যয় বরাদ্দের ওপর নজরদারির জন্য মহারাষ্ট্র ও তামিলনাড়ুতে বিশেষ ব্যয় সংক্রান্ত পর্যবেক্ষক নিয়োগ করেছে। এই পর্যবেক্ষকরা ভোটারদের নগদ অর্থ, মদ ও অন্যান্য সুযোগ-সুবিধা দিয়ে প্রভাবিত করার মতো অভিযোগের ক্ষেত্রে যথাযথ ব্যবস্হা গ্রহণ এবং গোয়েন্দা সূত্রে প্রাপ্ত তথ্যের ভিত্তিতে প্রয়োজনীয় পদক্ষেপ গ্রহণের মতো বিষয়গুলি আরও কঠোরভাবে কার্যকর করার বিষয়গুলি তদারকি করবেন।


    CG/BD/NS

    
    
    (Release ID: 1569182) Visitor Counter : 25