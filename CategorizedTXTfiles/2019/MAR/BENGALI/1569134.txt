      অর্থমন্ত্রক

      রিয়েল এস্টেট ক্ষেত্রে জিএসটি হার সংক্রান্ত পরিষদের ৩৪তম বৈঠকে গৃহিত সিদ্ধান্ত
      Posted On: 19 MAR 2019 6:36PM by PIB Kolkata


    নয়াদিল্লি, ১৯ মার্চ, ২০১৯


    নতুন দিল্লীতে আজ জিএসটি পরিষদের ৩৪তম বৈঠক অনুষ্ঠিত হয়। পরিষদের ৩৩তম বৈঠকে সুলভ আবাসনের ক্ষেত্রে জিএসটি হার ১ শতাংশ এবং নির্মীয়মান আবাসনের ক্ষেত্রে ৫ শতাংশ কম করার ব্যাপারে যে সুপারিশ করা হয়েছিল তা কার্যকর করার পন্হা-পদ্ধতি নিয়ে মঙ্গলবার (১৯ মার্চ) পরিষদের ৩৪তম বৈঠকে আলোচনা হয়েছে।


    পরিষদের এবারের বৈঠকে স্হির হয়েছে নির্মীয়মান আবাসন প্রকল্পগুলির ক্ষেত্রে প্রোমোটারদের পুরানো জিএসটি হারে কর প্রদানের জন্য একবার সুযোগ দেওয়া হবে। একইসঙ্গে প্রোমোটাররা নির্ধারিত সময়ের মধ্যে কর প্রদানের জন্য একবার সুযোগ পাবেন। এই সুযোগ গ্রহণে ব্যর্থ হলে তাদের নতুন হারে কর দিতে হবে। নির্দিষ্ট সময়সীমার মধ্যে যারা কর প্রদান করতে পারবেন তাদের ক্ষেত্রে নতুন আবাসন প্রকল্প বা নির্মীয়মান প্রকল্পের ক্ষেত্রে নতুন কর হার প্রযোজ্য হবে। সুলভ আবাসন নির্মাণের ক্ষেত্রে ইনপুট ট্যাক্স ক্রেডিট ছাড়াই ১ শতাংশ হারে নতুন দর ধার্য হবে, অন্যদিকে নির্মীয়মান আবাসন প্রকল্পগুলিতে সুলভ আবাসনের পরিবর্তে অন্যান্য আবাসনের ক্ষেত্রে ৫ শতাংশ হারে নুতন কর লাগু হচ্ছে। আবাসিক রিয়েল এস্টেট প্রকল্পগুলিতে দোকান, কার্যালয় প্রভৃতির মতো বাণিজ্যিক আবাসনের ক্ষেত্রে ৫ শতাংশ হারে কর ধার্য করার সিদ্ধান্ত নেওয়া হয়েছে।


    CG/BD/NS

    
    
    (Release ID: 1569134) Visitor Counter : 34
    
    
      Read this release in: English