      কেন্দ্রীয়মন্ত্রিসভা

      কেন্দ্রীয় মন্ত্রিসভা কেন্দ্রীয় রাষ্ট্রায়ত্ত সংস্থা / রাষ্ট্রায়ত্ত সংস্থা / এবং অন্যান্য সরকারি সংগঠন ও স্থাবর শত্রূ সম্পত্তির আর্থিক রূপান্তরের জন্য নীতি-পদ্ধতি ও ব্যবস্থা অনুমোদন করেছে
      Posted On: 01 MAR 2019 1:57PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে কৌশলগত বিলগ্নিকরণের জন্য কেন্দ্রীয় রাষ্ট্রায়ত্ত সংস্থাগুলির অপ্রধান সম্পত্তি হিসেবে চিহ্নিত বিভিন্ন বস্তুর আর্থিক রূপান্তরের জন্য একটি প্রাতিষ্ঠানিক ব্যবস্থা ও নীতি-পদ্ধতি অনুমোদন করা হয়েছে। এছাড়া, ১৯৬৮ সালের শত্রু সম্পত্তি আইনের বিশেষ ধারা মোতাবেক ভারতের শত্রু সম্পত্তি কর্তৃপক্ষের হেফাজতে থাকা স্থাবর সম্পত্তির আর্থিক রূপান্তরের জন্য নীতি-পদ্ধতি অনুমোদিত হয়েছে। বহুস্তরীয় এই ব্যবস্থায় আন্তঃমন্ত্রক এক গোষ্ঠী ও সম্পত্তি আর্থিকীকরণ বিষয়ক সচিবদের গোষ্ঠী এ বিষয়ে সিদ্ধান্ত গ্রহণ করবে। এছাড়াও, একটি বিকল্প ব্যবস্থাও এর জন্য রাখা হবে। টেকনিক্যাল পর্যায়ে মূল্যায়নকারীদের রিপোর্ট, প্রশাসনিক মন্ত্রক, কেন্দ্রীয় রাষ্ট্রায়ত্ত সংস্থা এবং নীতি আয়োগের মতো সংস্থার উপযুক্ত কর্তৃপক্ষের সুপারিশের ভিত্তিতেই কোন সম্পত্তির আর্থিক রূপান্তরের বিষয়ে সিদ্ধান্ত নেওয়া হবে। বহিরাগত ও নিরপেক্ষ কোন নজরদারি সংস্থা সমগ্র প্রক্রিয়াটির ওপর নজর রাখবে। প্রতি দু’বছর অন্তর নীতি-পদ্ধতি পরিবর্তনের প্রয়োজন আছে কিনা সে বিষয়ে বিচার-বিবেচনা করা হবে।


    CG/PB/DM

    
    
    (Release ID: 1566889) Visitor Counter : 7
    
    
      Read this release in: English