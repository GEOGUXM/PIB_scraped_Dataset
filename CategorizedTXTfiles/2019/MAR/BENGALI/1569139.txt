      কর্পোরেটবিষয়সংক্রান্তমন্ত্রক

      আইবিসি’র রূপায়ণে আইবিবিআই এবং সেবি’র মধ্যে সমঝোতাপত্র
      Posted On: 19 MAR 2019 6:47PM by PIB Kolkata


    নয়াদিল্লি, ১৯ মার্চ ২০১৯


    ইনসলভেন্সি অ্যান্ড ব্যাঙ্করাপ্সি বোর্ড অফ ইন্ডিয়া (আইবিবিআই) এবং সিকিউরিটি অ্যান্ড এক্সচেঞ্জ বোর্ড অফ ইন্ডিয়া (সেবি) আজ একটি সমঝোতাপত্রে স্বাক্ষর করেছে।


    ২০১৬ সালের দেউলিয়া এবং ঋণ খেলাপি আইনের যথাযথ রূপায়ণের ওপর আইবিবিআই এবং সেবি গুরুত্ব আরোপ করেছে। নির্দিষ্ট আইনে যেসব বাধ্যবাধকতা রয়েছে, সেগুলি বজায় রেখে এই সমঝোতা অনুসারে দুটি সংগঠন সহযোগিতা এবং সমন্বয় বজায় রেখে চলবে।


    এই সমঝোতা অনুসারে :


    ক) দুটি সংগঠন নির্দিষ্ট আইনে যেসব বাধ্যবাধকতা রয়েছে, তার মধ্য থেকে তথ্যের আদান-প্রদান করবে।


    খ) সম্ভাবনাময় এবং আইনি বাধ্যবাধকতার মধ্যে প্রাপ্ত সম্পদ ভাগ করে নেওয়া হবে।


    গ) দুটি সংগঠন তাদের নিজ নিজ এক্তিয়ারের মধ্যে যেসব স্বার্থ রয়েছে, যেমন প্রত্যেকের দায়বদ্ধতা, গবেষণা, তথ্য মূল্যায়ন, তথ্য প্রযুক্তির মতো নানা বিষয়ে সময়ে সময়ে আলোচনায় বসবে।


    ঘ) সমষ্টিগত সম্পদের যথাযথ ব্যবহারের জন্য উভয় সংগঠন একে অন্যের কর্মীদের প্রশিক্ষণ দেবে।


    ঙ) দেউলিয়া এবং আর্থিক ঋণদাতাদের ক্ষমতা প্রদানে সহায়তা।


    চ) সংশ্লিষ্ট আইন অনুযায়ী যৌথ উদ্যোগে ঋণ গ্রহীতাদের সঙ্কটের সময়ে দেউলিয়া সমস্যার সমাধান এবং ঋণ দাতাদের মধ্যে সচেতনতা বৃদ্ধি করা হবে।


    সেবি’র পক্ষে কার্যনির্বাহী নির্দেশক শ্রী আনন্দ বাইওয়ার এবং আইবিবিআই – এর তরফে সংস্থার কার্যনির্বাহী নির্দেশক শ্রী ঋতেশ কভরিয়া মুম্বাইতে এই সমঝোতাপত্রে স্বাক্ষর করেছেন।


    CG/CB/SB

    
    
    (Release ID: 1569139) Visitor Counter : 33
    
    
      Read this release in: English