      মন্ত্রিসভারঅর্থনৈতিকবিষয়সংক্রান্তকমিটি

      এশীয় উন্নয়ন ব্যাঙ্কের সহায়তায় উত্তর-পূর্বাঞ্চলীয় রাজ্যগুলির সড়কের জন্য পুনর্নিধারিত খরচ অনুমোদন করল কেন্দ্রীয় মন্ত্রিসভা
      Posted On: 01 MAR 2019 4:58PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনীতি বিষয়ক কমিটির বৈঠকে এশীয় উন্নয়ন ব্যাঙ্কের সহায়তায় উত্তর-পূর্বাঞ্চলীয় রাজ্যগুলির সড়কের জন্য পুনর্নিধারিত খরচ অনুমোদিত হল। আসাম, মণিপুর, মেঘালয়, মিজোরাম, সিকিম এবং ত্রিপুরার মতো উত্তর-পূর্বাঞ্চলের রাজ্যগুলির ৪৩৩.৭ কিলোমিটার দীর্ঘ রাজ্য সড়কগুলির নির্মাণ ও উন্নয়নের জন্য এর আগে ১,৩৫৩.৮৩ কোটি টাকা অনুমোদন করা হয়েছিল। কেন্দ্রীয় সাহায্যে এই কর্মসূচি রূপায়িত হয়েছে পাঁচ বছরে ২,১৪৪.৫৬ কোটি টাকায়। ঋণ সহায়তা হিসেবে এশীয় উন্নয়ন ব্যাঙ্ক (এডিবি) দুই পর্বে দিয়েছে ২,০০০ লক্ষ টাকা ।


    ২০০৫-এর অক্টোবরে রাস্তার সমীক্ষা করেছিল এডিবি। তাতে দেখা গিয়েছিল যে প্রায় ৭০ শতাংশ রাস্তার অবস্থাই খারাপ। ২০১১-র ১৯শে মে কেন্দ্রীয় মন্ত্রিসভার অর্থনীতি বিষয়ক কমিটি এই রাস্তার সংস্কারের প্রস্তাব অনুমোদন করেছিল। নির্মাণের সময় ধার্য হয়েছিল পাঁচ বছর।


    উত্তর-পূর্বাঞ্চলের দুর্গম অঞ্চলগুলিতে যোগাযোগ বাড়িয়ে বাগিচা শিল্প, বনজ সম্পদ এবং পর্যটনের প্রসারে এই প্রকল্প উল্লেখযোগ্য ভূমিকা নিতে পারে। এছাড়া, কমবে যাতায়াতের সময় এবং যাত্রীদের খরচ। রাজ্য সড়কগুলির সংলগ্ন অঞ্চলে বসবাসকারী মানুষের আর্থ-সামাজিক উন্নয়ন হবে যার ফলে সামগ্রিকভাবেই উপকৃত হবে দেশ।


    CG/AP/DM

    
    
    (Release ID: 1566978) Visitor Counter : 32
    
    
      Read this release in: English