      মন্ত্রিসভারঅর্থনৈতিকবিষয়সংক্রান্তকমিটি

      রাজ্য সরকার, এয়ারপোর্টস অথরিটি অফ ইন্ডিয়া, অসামরিক ক্ষেত্র, কেন্দ্রীয় সরকার পরিচালনাধীন সংস্থার স্বল্প ব্যবহৃত ও অব্যবহৃত এয়ার স্ট্রিপ, হেলিপ্যাড এবং জল-বিমানবন্দরের পুনরুজ্জীবন এবং উন্নয়নের প্রস্তাব অনুমোদন করল কেন্দ্রীয় মন্ত্রিসভা
      Posted On: 07 MAR 2019 3:36PM by PIB Kolkata


    নয়াদিল্লি, ৭ মার্চ, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে অনুমোদিত হল রাজ্য সরকার, এয়ারপোর্টস অথরিটি অফ ইন্ডিয়া, অসামরিক ক্ষেত্র, কেন্দ্রীয় সরকার পরিচালনাধীন সংস্থার স্বল্প ব্যবহৃত ও অব্যবহৃত এয়ার স্ট্রিপ, হেলিপ্যাড এবং জল-বিমানবন্দরের পুনরুজ্জীবন এবং উন্নয়নের প্রস্তাব। এর জন্য কেন্দ্রীয় সরকার ৪,৫০০ কোটি টাকা দেবে।


    অব্যবহৃত ও স্বল্প ব্যবহৃত বিমানবন্দরগুলির ব্যবহারের ফলে ছোট শহর ও নগরগুলি বিমান পথে সংযোজিত হবে এবং প্রয়োজনীয় পরিকাঠামো উন্নয়নের মাধ্যমে সংশ্লিষ্ট এলাকাগুলি অর্থনৈতিকভাবে উন্নত হবে এবং কর্মসংস্থান বাড়বে।


    ‘উড়ান’-এর নিলামের দুটি পর্বে বিমান সংস্থাগুলির কাছ থেকে বিপুল সাড়া পেয়েছে মন্ত্রক। প্রথম পর্বে ২০১৭-র ৩১শে মার্চ ৪৩টি অব্যবহৃত, স্বল্প ব্যবহৃত বিমানবন্দর এয়ার স্ট্রিপের জন্য পাঁচটি বিমান সংস্থাকে ১২৮টি রুট দেওয়া হয়েছিল। দ্বিতীয় পর্বে বিমান সংস্থাগুলির থেকে আরও বেশি সাড়া পাওয়া যায়। ২০১৮-র জানুয়ারিতে নির্বাচিত ১৫টি বিমান সংস্থাকে ৮৬টি প্রস্তাবের মাধ্যমে ৩২৫টি রুটের আবেদন মঞ্জুর করা হয়।


    ‘উড়ান’-এর প্রথম ও দ্বিতীয় পর্বে ৬৬টি বিমানবন্দর এবং ২৮টি অব্যবহৃত হেলিপোর্ট এবং তিনটি অব্যবহৃত বিমানবন্দর চিহ্নিত করা হয়েছে। ‘উড়ান’-এর তৃতীয় পর্বে উপকূলবর্তী অঞ্চলের পর্যটনে উৎসাহ দিতে পর্যটন মন্ত্রকের সহযোগিতায় পর্যটন রুট চিহ্নিত করা হয়। এর মধ্যে আছে জল-বন্দরগুলিকে সংযোজন করার জন্য সি-প্লেনেরও ব্যবস্থা করা।


    CG/AP/DM

    
    
    (Release ID: 1567851) Visitor Counter : 4
    
    
      Read this release in: English