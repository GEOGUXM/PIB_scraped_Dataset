      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভা বিহারে ১৩২০ মেগাওয়াট ক্ষমতাসম্পন্ন তাপবিদ্যুৎ উৎপাদন প্রকল্পে লগ্নির অনুমোদনে সায় দিল
      Posted On: 07 MAR 2019 6:20PM by PIB Kolkata


    নয়াদিল্লি, ০৭ মার্চ, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে বিহারের বক্সার জেলায় ৬৬০ মেগাওয়াট ক্ষমতাসম্পন্ন দুটি তাপবিদ্যুৎ উৎপাদন ইউনিটের জন্য লগ্নির প্রস্তাবে সম্মতি মিলেছে। এই প্রকল্পটি নির্মাণে আনুমানিক খরচ ধরা হয়েছে ১০ হাজার ৪৩৯ কোটি ৯ লক্ষ টাকা। কেন্দ্রীয় শক্তি মন্ত্রকের মিনিরত্ন মর্যাদাপ্রাপ্ত রাষ্ট্রায়ত্ত সংস্থা এসজেভিএন লিমিটেড এই প্রকল্পটি রূপায়ণ করবে।


    বক্সারের ৬৬০ মেগাওয়াট ক্ষমতাসম্পন্ন এই দুই তাপবিদ্যুৎ ইউনিট নির্মাণে অত্যাধুনিক প্রযুক্তি ব্যবহার করা হবে। এ ধরণের প্রযুক্তি ব্যবহারের ফলে কার্বন নিঃসরণের পরিমাণ কমবে। একই সঙ্গে, আরও কার্যকরভাবে পরিবেশের সুরক্ষা সম্ভব হবে। এছাড়াও, কম জ্বালানি ব্যবহার করে অতিরিক্ত বিদ্যুৎ উৎপাদন করা যাবে। প্রকল্পের উৎপাদন প্রক্রিয়া শুরু হলে বিহার ও পূর্বাঞ্চলে বিদ্যুৎ ঘাটতি মেটানো সম্ভব হবে। ইতিমধ্যেই বিহার সরকার এই তাপবিদ্যুৎ কেন্দ্র থেকে ৮৫ শতাংশ বিদ্যুৎ ক্রয়ের জন্য চুক্তি স্বাক্ষর করেছে।


    এই প্রকল্প রূপায়িত হলে প্রত্যক্ষ ও পরোক্ষভাবে ব্যাপক কর্মসংস্থানের পাশাপাশি, প্রকল্প লাগোয়া অঞ্চলে আর্থ-সামাজিক উন্নয়ন ত্বরান্বিত হবে। বক্সারের এই তাপবিদ্যুৎ কেন্দ্র থেকে উৎপাদন প্রক্রিয়া ২০২৩-২৪ সাল থেকে চালু হবে বলে আশা করা হচ্ছে।


    CG/BD/SB

    
    
    (Release ID: 1567998) Visitor Counter : 26
    
    
      Read this release in: English