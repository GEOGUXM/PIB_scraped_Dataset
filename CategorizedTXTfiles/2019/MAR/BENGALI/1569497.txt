      নির্বাচনকমিশন

      সাধারণ নির্বাচনের দ্বিতীয় পর্বে পশ্চিমবঙ্গ সহ ১৩টি রাজ্য ও কেন্দ্রশাসিত অঞ্চলে মনোনয়নপত্র দাখিলের সময়সীমা আজ শেষ হচ্ছে
      Posted On: 26 MAR 2019 5:40PM by PIB Kolkata


    কলকাতা, ২৬ মার্চ, ২০১৯


    আসন্ন লোকসভা নির্বাচনে পশ্চিমবঙ্গ সহ ১৩টি রাজ্য ও কেন্দ্রশাসিত অঞ্চলের মোট ৯৭টি আসনে দ্বিতীয় পর্বের ভোটগ্রহণের জন্য মনোনয়নপত্র দাখিলের সময়সীমা আজ শেষ হয়েছে। এই পর্বে যেসব রাজ্য ও কেন্দ্রশাসিত অঞ্চলে ভোটগ্রহণ করা হবে তার মধ্যে পশ্চিমবঙ্গের তিনটি, আসাম ও বিহারে পাঁচটি করে, ছত্তিশগড়ে ছ’টি, জম্মু ও কাশ্মীরে দুটি, কর্ণাটকে ১৪টি, মহারাষ্ট্রে ১০টি, মণিপুরে একটি, ওড়িশায় পাঁচটি, তামিলনাড়ুতে ৩৯টি, ত্রিপুরায় একটি, উত্তরপ্রদেশে আটটি এবং পণ্ডিচেরির একটি লোকসভা আসনের জন্য ভোটগ্রহণ করা হবে।


    পশ্চিমবঙ্গের যে তিনটি লোকসভা আসনে ভোট হবে সেগুলি হল – জলপাইগুড়ি (সংরক্ষিত), দার্জিলিং ও রায়গঞ্জ। জলপাইগুড়ি আসনে মোট ভোটদাতার সংখ্যা ১৭ লক্ষ ২৯ হাজার ৮২৯। দার্জিলিং আসনে মোট ভোটাদাতা ১৫ লক্ষ ৯৮ হাজার ৮৬৩ এবং রায়গঞ্জ আসনে ভোটদাতা রয়েছেন ১৫ লক্ষ ৯৫ হাজার ৬৬৮ জন।


    উল্লেখ করা যেতে পারে, আসন্ন সাধারণ নির্বাচনের দ্বিতীয় পর্বের ভোটগ্রহণের জন্য গত ১৯শে মার্চ বিজ্ঞপ্তি জারি হয়েছিল। আগামীকাল (২৭শে মার্চ) জমা পড়া মনোনয়নপত্রগুলি খতিয়ে দেখা হবে। প্রার্থীপদ প্রত্যাহারের শেষ দিন ২৯শে মার্চ। দ্বিতীয় পর্বে ভোটগ্রহণ করা হবে আগামী ১৮ই এপ্রিল।


    CG/BD/DM

    
    
    (Release ID: 1569497) Visitor Counter : 50