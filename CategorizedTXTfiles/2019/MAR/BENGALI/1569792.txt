      প্রতিরক্ষামন্ত্রক

      ত্রাণসামগ্রী নিয়ে আইএনএস মগরের মোজাম্বিক যাত্রা
      Posted On: 28 MAR 2019 5:38PM by PIB Kolkata


    নয়াদিল্লি, ২৮ মার্চ, ২০১৯


    ঘূর্ণিঝড় বিধ্বস্ত মোজাম্বিকের বিভিন্ন এলাকায় ত্রাণ সাহায্যের জন্য জল-স্থলে যুদ্ধে ব্যবহৃত ভেসেল আইএনএস মগর মুম্বাই থেকে মোজাম্বিকের পোর্ট বেইরা-র উদ্দেশে রওনা দিয়েছে।


    এই জাহাজে ৩০০ টন ত্রাণসামগ্রী রয়েছে যার মধ্যে প্রয়োজনীয় ওষুধ, মহামারী রোধক ওষুধ, খাদ্যসামগ্রী, জামা-কাপড়, পুনর্বাসন সামগ্রী এবং অস্থায়ী ত্রাণ শিবির সামগ্রী। একইসঙ্গে, এই জাহাজে করে ত্রাণ ও উদ্ধার কাজের জন্য হালকা বহন ক্ষমতাসম্পন্ন চেতক হেলিকপ্টারও নিয়ে যাওয়া হয়েছে।


    ত্রাণসামগ্রী সম্বলিত এই জাহাজটি পোর্ট বেইরায় পৌঁছলে এটি হবে ভারতীয় নৌ-বাহিনীর চতুর্থ জাহাজ। এর আগে, ভারতীয় নৌ-বাহিনীর ১ নং ট্রেনিং স্কোয়াড্রনের আইএনএস সুজাতা, সার্দুল এবং সারথি জাহাজগুলিকে মোজাম্বিকে ত্রাণ ও উদ্ধার কাজে সাহায্যের জন্য পাঠানো হয়।


    CG/SS/DM

    
    
    (Release ID: 1569792) Visitor Counter : 35
    
    
      Read this release in: English