      প্রধানমন্ত্রীরদপ্তর

      আবু ধাবির যুবরাজের সঙ্গে প্রধানমন্ত্রীর টেলিফোনে কথোপকথন
      Posted On: 12 MAR 2019 3:59PM by PIB Kolkata


    নয়াদিল্লি , ১১ মার্চ, ২০১৯


    প্রধানমন্ত্রী শ্রী নরেন্দ্র মোদী আজ (১১ মার্চ) আবু ধাবির যুবরাজ এবং সংযুক্ত আরব আমিরশাহীর সেনাবাহিনীর সর্বময় উপ-অধিকর্তা শেখ মহম্মদ বিন জায়েদ আল-নাহ্‌য়ান-এর সঙ্গে টেলিফোনে কথা বলেন।


    উভয় নেতাই সামগ্রিক দ্বিপাক্ষিক সম্পর্ক ক্রমশ সুদৃঢ় হওয়ার ব্যাপারে সন্তোষ প্রকাশ করেন। দু’জনেই দ্বিপাক্ষিক সুসংবদ্ধ কৌশলগত অংশীদারিত্বকে আরও সম্প্রসারিত করার ব্যাপারে তাঁদের অঙ্গীকারের কথা পুনরায় প্রকাশ করেন।


    এ মাসের গোড়ায় আবু ধাবিতে ইসলামিক সহযোগিতা সংগঠনের দেশগুলির বিদেশ মন্ত্রী পর্যায়ের বৈঠকে সম্মানীয় অতিথি হিসেবে ভারতকে আমন্ত্রণ জানানোর জন্য প্রধানমন্ত্রী সে দেশের যুবরাজকে ধন্যবাদ জানান। শ্রী মোদী বলেন, এই সংগঠনের সম্মেলনে ভারতের ঐতিহাসিক অংশগ্রহণ শান্তি ও অগ্রগতির লক্ষ্যে অভিন্ন উদ্দেশ্যগুলি পূরণে বড় অবদান যোগাবে।


    SSS/BD/DM

    
    
    (Release ID: 1568662) Visitor Counter : 17
    
    
      Read this release in: English