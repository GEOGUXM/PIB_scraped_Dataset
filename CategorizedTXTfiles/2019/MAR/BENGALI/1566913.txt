      কেন্দ্রীয়মন্ত্রিসভা

      বিশেষ অর্থনৈতিক অঞ্চল আইন, ২০০৫ সংশোধনের জন্য অধ্যাদেশ জারিতে মন্ত্রিসভার অনুমোদন
      Posted On: 01 MAR 2019 3:46PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার বৈঠকে ২০০৫ – এর বিশেষ অর্থনৈতিক অঞ্চল আইনের ২ নম্বর ধারার ৫ নম্বর উপ-ধারায় বর্ণিত ‘ব্যক্তিবিশেষ’ – এর সংজ্ঞায় সংশোধন করার জন্য একটি অধ্যাদেশ জারিতে অনুমোদন মিলেছে। এই সংশোধনের ফলে ঐ আইনে একটি ট্রাস্ট বা সংস্থাকে অন্তর্ভুক্ত করা হবে, যার ফলে ঐ সংস্থাটি বিশেষ অর্থনৈতিক অঞ্চলে ইউনিট স্থাপন করতে পারবে। এমনকি, আইনের ঐ সংজ্ঞায় কেন্দ্রীয় সরকার একজন ব্যক্তিবিশেষের নামও অন্তর্ভুক্ত করতে পারবেন এবং প্রয়োজন-ভিত্তিতে ঐ ব্যক্তি বা ট্রাস্টের নামে সরকার বিজ্ঞপ্তি জারি করতে পারবে।


    বিশেষ অর্থনৈতিক অঞ্চল আইন, ২০০৫ – এর বর্তমান নিয়ম-নীতি অনুযায়ী, বিশেষ অর্ত্থনৈতিক অঞ্চলগুলিতে কোনও ট্রাস্টের ইউনিট স্থাপনের অনুমতি ছিল না। সংশ্লিষ্ট আইনে এই সংশোধনের ফলে ট্রাস্টগুলি এখন থেকে ইউনিট স্থাপনের অনুমতি পাবে। আশা করা হচ্ছে, মন্ত্রিসভার এই সিদ্ধান্তের ফলে বিশেষ অর্থনৈতিক অঞ্চলগুলিতে লগ্নি বৃদ্ধি পাবে।


    CG/BD/SB

    
    
    (Release ID: 1566913) Visitor Counter : 7
    
    
      Read this release in: English