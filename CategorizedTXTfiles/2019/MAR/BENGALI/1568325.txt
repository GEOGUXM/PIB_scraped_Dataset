      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী নাগপুর মেট্রোর সূচনা করলেন
      Posted On: 08 MAR 2019 5:48PM by PIB Kolkata


    নয়াদিল্লি, ০৭ মার্চ, ২০১৯


    প্রধানমন্ত্রী শ্রী নরেন্দ্র মোদী আজ নতুন দিল্লি থেকে ভিডিও কনফারেন্সিং-এর মাধ্যমে নাগপুর মেট্রোর যাত্রার সূচনা করেন। এই মেট্রো রেলের খাপরি – সীতাবুলডি শাখার ১৩.৫ কিলোমিটার দীর্ঘ রেলপথের যাত্রাপথের সূচনা হয় ডিজিটাল পদ্ধতিতে ফলক উন্মোচনের মাধ্যমে ।


    প্রধানমন্ত্রী এই উপলক্ষে উপস্থিত সকলকে ভিডিও বার্তায় অভিনন্দন জানান। তিনি বলেন, এটি মহারাষ্ট্রের দ্বিতীয় শহরে মেট্রো পরিষেবা, যা তাঁর কাছে একটি বিশেষ মুহূর্ত। ২০১৪ সালে তিনি এই প্রকল্পের শিলান্যাস করেছিলেন। প্রধানমন্ত্রী বলেন, নাগপুরের জনগণ এই মেট্রো পরিষেবার মাধ্যমে স্বল্প ব্যয়ে পরিবেশ-বান্ধব এবং উন্নত পরিবহণ ব্যবস্থায় সুফল পাবেন।


    প্রধানমন্ত্রী বলেন, নাগপুরের উন্নয়নের জন্য ভবিষ্যতের চাহিদা মাথায় রেখে কেন্দ্র এবং রাজ্য সরকার একযোগে কাজ করে চলেছে। নাগপুর মেট্রো চালু হওয়া যুবসম্প্রদায়ের জন্য কর্মসংস্থানের সুযোগ সৃষ্টি হবে এবং শহরের বিকাশেও তা সাহায্য করবে।


    প্রধানমন্ত্রী জানান, গত সাড়ে চার বছরে ৪০০ কিলোমিটার পথে মেট্রোরেল চলাচল করছে। দেশ জুড়ে আধুনিক পরিবহণ ব্যবস্থা নির্মাণে কেন্দ্রীয় সরকারের বিভিন্ন উন্নয়নমূলক কর্মসূচির কথাও তিনি উল্লেখ করেন। আরও ৮০০ কিলোমিটার মেট্রোরেলের কাজ চলছে।


    প্রধানমন্ত্রী ‘এক দেশ, এক কার্ড’ – এর সুবিধাগুলির কথা বলেন। দেশ জুড়ে অভিন্ন এই কার্ডটি সম্প্রতি চালু করা হয়েছে। সম্পূর্ণ দেশীয় প্রযুক্তিতে নির্মিত এই কার্ডটিতে ডেবিট কার্ডের সুবিধা পাওয়া যাবে। এর ফলে, এই ধরণের কার্ড তৈরিতে অন্যান্য দেশের ওপর ভারতকে আর নির্ভর করতে হবে না। শ্রী মোদী জানান, বিশ্বে খুব কম দেশেই এই ধরণের মোবিলিটি কার্ড ব্যবস্থা চালু আছে।


    প্রধানমন্ত্রী জানান, কেন্দ্রীয় সরকার নানা সমস্যার সমাধানে সামগ্রিকভাবে চেষ্টা চালাচ্ছে । দেশের প্রতিটি নাগরিকের জন্য ‘ইজ অফ লিভিং’ নিশ্চিত করতে সরকার প্রতিশ্রুতিবদ্ধ।


    CG/CB/SB

    
    
    (Release ID: 1568325) Visitor Counter : 42
    
    
      Read this release in: English