      মন্ত্রিসভারঅর্থনৈতিকবিষয়সংক্রান্তকমিটি

      হিরাসার, রাজকোট ও গুজরাটে নতুন গ্রীনফিল্ড বিমানবন্দর উন্নয়নে অনুমোদন দিল কেন্দ্রীয় মন্ত্রিসভা
      Posted On: 01 MAR 2019 4:24PM by PIB Kolkata


    নয়াদিল্লি, ২৮ ফেব্রুয়ারী , ২০১৯


    হিরাসার, রাজকোট ও গুজরাটে নতুন গ্রীনফিল্ড বিমানবন্দর উন্নয়নে অনুমোদন দিল কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে এই সিদ্ধান্ত নেওয়া হয়েছে। এই তিন বিমানবন্দরের জন্য খরচ ধরা হয়েছে ১ হাজার ৪০৫ কোটি টাকা।


    রাজকোট বিমানবন্দরের অতিরিক্ত ২৩৬ একর জমি রয়েছে, যা শহরের প্রাণকেন্দ্রে অবস্হিত। কিন্তু এই বিমানবন্দরের জমিতে আবাসন, বাণিজ্যিক ভবন রয়েছে। এছাড়াও এই বিমানবন্দরের পূর্বদিকে রেললাইন এবং রাজ্য সড়কও রয়েছে। যারফলে বিমান ওঠানামার রানওয়ে সম্প্রসারণে বাধার সৃষ্টি হচ্ছে।


    আমেদাবাদ, সুরাট ও ভদোদরার পর গুজরাটের চতুর্থ বড়ো শহর হচ্ছে রাজকোট। গুজরাটে সৌরাষ্ট্র অঞ্চলের কেন্দ্রে অবস্হিত এই শহর। ২০১৫ সালের সমীক্ষা অনুযায়ী প্রায় ১২ লক্ষ মানুষ বাস করেন রাজকোট শহরে।


    বিমানবন্দরে এই সমস্যার কারণে রাজ্য সরকার রাজকোটের গ্রীনফিল্ড বিমানবন্দরের উন্নয়নের সিদ্ধান্ত নিয়েছে। এই কারণে গুজরাট সরকার নতুন বিমানবন্দর পরিচালনার জন্য অতিরিক্ত জমি চেয়ে বিমানবন্দর উন্নয়ন কর্তৃপক্ষের কাছে অনুরোধ জানিয়েছে।


    CG/SS/NS

    
    
    (Release ID: 1566944) Visitor Counter : 31
    
    
      Read this release in: English