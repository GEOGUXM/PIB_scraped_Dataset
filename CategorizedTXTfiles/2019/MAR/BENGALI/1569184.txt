      নির্বাচনকমিশন

      সাধারণ নির্বাচনের প্রথম পর্বে পশ্চিমবঙ্গের কোচবিহার (সংরক্ষিত) ও আলিপুরদুয়ার (সংরক্ষিত) লোকসভা কেন্দ্রের ভোটাররা তাঁদের ভোটাধিকার প্রয়োগ করবেন
      Posted On: 20 MAR 2019 5:40PM by PIB Kolkata


    কলকাতা, ২০ মার্চ, ২০১৯


    সপ্তদশ লোকসভা নির্বাচনের প্রথম পর্বে পশ্চিমবঙ্গের কোচবিহার (সংরক্ষিত) এবং আলিপুরদুয়ার (সংরক্ষিত) কেন্দ্রের ভোটাররা আগামী ১১ই এপ্রিল তাঁদের ভোটাধিকার প্রয়োগ করবেন। প্রথম পর্বের ভোটগ্রহণের জন্য ১৮ই মার্চ বিজ্ঞপ্তি জারি হয়েছে। বিজ্ঞপ্তি অনুযায়ী, মনোনয়নপত্র জমা দেওয়ার শেষ তারিখ আগামী ২৫শে মার্চ। পরদিন, অর্থাৎ ২৬শে মার্চ মনোনয়নপত্রগুলি পরীক্ষা করে দেখা হবে। মনোনয়নপত্র প্রত্যাহারের শেষ তারিখ ২৮শে মার্চ।


    কোচবিহার (সংরক্ষিত) লোকসভা কেন্দ্রের মোট ভোটদাতার সংখ্যা ১৮ লক্ষ ৯ হাজার ৫৯৮ জন। এর মধ্যে পুরুষ ভোটার ৯ লক্ষ ৪০ হাজার ৯৪৮ এবং মহিলা ভোটার ৮ লক্ষ ৬৮ হাজার ৬৩২। এই কেন্দ্রে তৃতীয় লিঙ্গের ভোটদাতার সংখ্যা ১৮। জেলায় মোট ভোটগ্রহণ কেন্দ্রের সংখ্যা ২ হাজার ১০।


    আলিপুরদুয়ার (সংরক্ষিত) সংসদীয় কেন্দ্রে এবার মোট ভোটদাতার সংখ্যা ১৬ লক্ষ ৪২ হাজার ২৮৫। এর মধ্যে পুরুষ ভোটদাতা ৮ লক্ষ ৩১ হাজার ৫১ জন এবং মহিলা ভোটদাতার সংখ্যা ৮ লক্ষ ১১ হাজার ২০৬। এছাড়াও, ২৬জন তৃতীয় লিঙ্গের ভোটদাতা রয়েছেন। জেলায় মোট ভোটগ্রহণ কেন্দ্রের সংখ্যা ১ হাজার ৮৩৪।


    CG/BD/DM

    
    
    (Release ID: 1569184) Visitor Counter : 77
    
    
      Read this release in: English