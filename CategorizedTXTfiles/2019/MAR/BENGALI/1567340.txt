      প্রতিরক্ষামন্ত্রক

      ভারত-বাংলাদেশ যৌথ সামরিক মহড়ার অষ্টম সংস্করণ, সম্প্রীতি ২০১৯ শুরু হয়েছে
      Posted On: 04 MAR 2019 6:04PM by PIB Kolkata


    কলকাতা, ৪ মার্চ , ২০১৯


    প্রতিরক্ষা ক্ষেত্রে ভারত ও বাংলাদেশের মধ্যে সহযোগিতার অঙ্গ হিসাবে দুই দেশের যৌথ সামরিক মহড়ার অষ্টম সংস্করণ, সম্প্রীতি ২০১৯ বাংলাদেশের টাঙ্গাইল-এর বঙ্গবন্ধু ক্যান্টনমেন্টে ২রা মার্চ শুরু হয়েছে। এই মহড়ার প্রারম্ভিক অনুষ্ঠানের সূচনা হয় তেসরা মার্চ। আগামী ১৫ই মার্চ পর্যন্ত এই মহড়া চলবে।


    মহড়ায় রাজপুতানা রাইফেলসের নবম ব্যাটেলিয়ন, ভারতের প্রতিনিধিত্ব করছে, অন্যদিকে বাংলাদেশের প্রতিনিধিত্ব করছে সেদেশের ৩৬ নম্বর ইস্ট বেঙ্গল ব্যাটেলিয়ন।


    বাংলাদেশ সেনাবাহিনীর ১৯ নম্বর ইনফ্যান্ট্রি ডিভিশনের জেনারেল অফিসার কমান্ডিং, মেজর জেনারেল মিজানুর রহমান শামিম ভারতীয় প্রতিনিধি দলকে স্বাগত জানান। তিনি তাঁর ভাষণে দুই দেশের গণতন্ত্র, স্বাধীনতা, সাম্য এবং সুবিচারের অভিন্ন ধারণা ও মূল্যবোধের কথা তুলে ধরেন।


    এবারের যৌথ মহড়াকে ‘ প্ল্যাটুন পর্যায় ’ -এর মহড়া হিসাবে দেখা হচ্ছে। ২০১৫ সাল থেকে কোম্পানী পর্যায় থেকে এই মহড়া বর্তমান পর্যায়ে উন্নীত হয়েছে। মহড়া চলাকালীন রাষ্ট্রসঙ্ঘের শান্তিরক্ষা কার্যের এক কৃত্রিম অনুষ্ঠানের সম্ভাব্য আক্রমন প্রতিহত করতে ট্যাকটিক্যাল ড্রিল পরিচালনা করবে। এছাড়া উভয় পক্ষের বিশেষজ্ঞরা পারস্পরিক স্বার্থ সংশ্লিষ্ট বিভিন্ন বিষয় নিয়ে অভিজ্ঞতা বিনিময় করবেন।


    CG/PB/NS

    
    
    (Release ID: 1567340) Visitor Counter : 99
    
    
      Read this release in: English