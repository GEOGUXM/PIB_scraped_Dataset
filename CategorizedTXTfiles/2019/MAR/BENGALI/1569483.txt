      মহাকাশদপ্তর

      যুব বিজ্ঞানী কর্মসূচী (যুবিকা)- শুরু হল অনলাইন রেজিস্ট্রেশন
      Posted On: 26 MAR 2019 4:08PM by PIB Kolkata


    নয়াদিল্লি, ২৬ মার্চ, ২০১৯


    ভারতের মহাকাশ বিজ্ঞান গবেষণা সংস্হা- ইসরো এ বছরের বিদ্যালয়ের ছাত্রছাত্রীদের জন্য একটি বিশেষ যুব বিজ্ঞানী কর্মসূচী-‘যুবা বিজ্ঞানী কার্যক্রম’ (যুবিকা) শুরু করেছে। মহাকাশ প্রযুক্তি, মহাকাশ বিজ্ঞান এবং মহাকাশ গবেষণা সম্বন্ধে ছাত্রছাত্রীদের মধ্যে উৎসাহ ও আগ্রহ বাড়াতে এই উদ্যোগ নেওয়া হয়েছে। এরজন্য গরমের ছুটির সময় ছাত্রছাত্রীদের জন্য দু সপ্তাহের প্রশিক্ষণের ব্যবস্হা করা হয়েছে। প্রত্যেক রাজ্য ও কেন্দ্রশাসিত অঞ্চলে সিবিএসই এবং আইসিএসই পাঠ্যক্রম পড়ুয়াদের মধ্যে থেকে ৩ জন করে ছাত্রছাত্রীদের এই প্রশিক্ষণের সুযোগ পাবে। যেসব ছাত্রছাত্রী ২০১৮-১৯ শিক্ষাবর্ষে নবম শ্রেণী উত্তীর্ণ হয়েছে এবং দশম শ্রেণী পরীক্ষার জন্য অপেক্ষা করছে, তারাই এই কার্যক্রমে অংশগ্রহণ করতে পারবে। অষ্টম শ্রেণীর পরীক্ষায় প্রাপ্ত নম্বরের ওপর ভিত্তি করে ছাত্রছাত্রীদের বাছাই করা হবে। এতে অংশগ্রহণ করার জন্য প্রত্যেক রাজ্য থেকে অল্প সংখ্যক আসন থাকছে। আগ্রহী ছাত্রছাত্রীরা ২৫শে মার্চ সন্ধ্যে ৬টা থেকে তেশরা এপ্রিল সন্ধ্যে ৬টা পর্যন্ত অনলাইনে নাম নথিভুক্ত করতে পারবে। গ্রামীণ এলাকার ছাত্রছাত্রীরা এই বাছাই পর্বে বিশেষ সুবিধা পাবে। আগামী ৬ই এপ্রিল নির্বাচিত ছাত্রছাত্রীদের প্রাথমিক তালিকা প্রকাশ করা হবে। যারা নির্বাচিত হবে, তাদেরকে ই-মেলের মাধ্যমে প্রয়োজনীয় নথিপত্র ইসরোতে পাঠাতে হবে। নির্বাচিত ছাত্রছাত্রীদের ই-মেল আইডি দিয়ে দেওয়া হবে। প্রয়োজনীয় নথিপত্র যাচাইয়ের পর আগামী ১৩ই এপ্রিল মূল তালিকা প্রকাশ করা হবে। মে মাসের দ্বিতীয়ার্ধে ইসরোর চারটি সেন্টারে এই কার্যক্রম চলবে বলে ঠিক হয়েছে। বিস্তারিত তথ্যের জন্য www.isro.gov.in ওয়েবসাইটে লগঅন করা যেতে পারে।


    রেজিস্ট্রেশনের জন্য লিঙ্কটি হল- https://yuvika.isro.gov.in/yuvika/ ।


    CG/SS/NS

    
    
    (Release ID: 1569483) Visitor Counter : 47
    
    
      Read this release in: English