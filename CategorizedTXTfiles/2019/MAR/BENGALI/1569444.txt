      নির্বাচনকমিশন

      মুদ্রণ মাধ্যমের জন্য নির্বাচনী সংবাদ পরিবেশন সংক্রান্ত নির্বাচন কমিশনের নির্দেশিকা
      Posted On: 25 MAR 2019 6:42PM by PIB Kolkata


    কলকাতা, ২৫ মার্চ, ২০১৯


    নির্বাচন কমিশন সপ্তদশ লোকসভা নির্বাচন এবং অন্ধ্রপ্রদেশ, অরুণাচল প্রদেশ, ওড়িশা ও সিকিমের বিধানসভা নির্বাচন বিষয়ক সংবাদ পরিবেশনের ব্যাপারে একটি নির্দেশিকা জারি করেছে।


    এই নির্দেশিকায় জনপ্রতিনিধিত্ব আইন, ১৯৫১-র ১২৬ ধারার সংবাদ পরিবেশন সংক্রান্ত তথ্য তুলে ধরে জানানো হয়েছে যে, প্রেস কাউন্সিল অফ ইন্ডিয়া নির্বাচন চলাকালীন মুদ্রণ মাধ্যমের জন্য বেশ কয়েকটি নীতি-নির্দেশিকা জারি করেছিল। প্রেস কাউন্সিলের সেই নির্দেশাবলীতে বলা হয়েছে :

     1. মুদ্রণ মাধ্যমের দায়িত্ব হবে নির্বাচনী প্রক্রিয়া ও প্রার্থীদের বিষয়ে সঠিক তথ্য পরিবেশন করা। সংবাদপত্রগুলি নির্বাচনের সময় যে প্রচারাভিযান চালাবে তা যাতে আপত্তিকর না হয় বা কোন প্রার্থী বা রাজনৈতিক দল কিংবা ঘটনা সম্বন্ধে অতিরঞ্জিত তথ্য পরিবেশিত না হয়, তা লক্ষ্য রাখতে হবে। বাস্তবে, দুই বা তিনজন প্রতিদ্বন্দ্বী প্রার্থীকে সব সংবাদমাধ্যম বেশি গুরুত্ব দেয় বলেই দেখা গেছে। নির্বাচনী প্রচারের সময় কোন প্রার্থী যদি কোন গুরুত্বপূর্ণ বিষয়ে দৃষ্টি আকর্ষণ করেন বা বিরোধী প্রার্থী সম্বন্ধে কোন আপত্তিকর মন্তব্য করেন, তাহলে সংবাদপত্রকে সেটি প্রকাশ করতে হবে।
     2. নির্বাচনী বিধি অনুযায়ী, সম্প্রদায় বা জাতিবাদের ভিত্তিতে কোন নির্বাচনী প্রচার চালানো যায় না। সেজন্য, সংবাদপত্রের উচিৎ ধর্ম, জাতি, সম্প্রদায় বা ভাষার ভিত্তিতে যাতে কোনরকম বিভেদ তৈরি হয়, এরকম সব সংবাদ এড়িয়ে চলা।
     3. কোন প্রার্থীর ব্যক্তিগত চরিত্র বা আচরণ কিংবা প্রার্থীপদ প্রত্যাহার সম্বন্ধে মিথ্যা বা সমালোচনামূলক কোন তথ্য প্রকাশ থেকে সংবাদপত্রগুলিকে বিরত থাকতে হবে। কোন প্রার্থী বা রাজনৈতিক দল সম্বন্ধে অভিযোগের তথ্য যাচাই না করে তা সংবাদপত্রে প্রকাশ করা যাবে না।
     4. কোন প্রার্থী বা রাজনৈতিক দলের হয়ে কোন বিশেষ প্রচার চালানোর জন্য সংবাদপত্র কোনরকম আর্থিক বা অন্য কোন ধরণের প্রলোভনের শিকার হবে না।
     5. সংবাদপত্র কোন বিশেষ প্রার্থী বা রাজনৈতিক দলের জন্য প্রচার চালাবে, এমনটা কখনই প্রত্যাশিত নয়। যদি এরকম হয়ে থাকে, তাহলে অন্য প্রার্থী বা রাজনৈতিক দলকে অভিযোগ সম্বন্ধে জবাব দেওয়ার অধিকার দিতে হবে।
     6. সংবাদপত্রগুলি, সরকারি কোষাগার থেকে অর্থ ব্যয়ের মাধ্যমে ক্ষমতাসীন রাজনৈতিক দল বা সরকারের সাফল্য তুলে ধরতে কোন বিজ্ঞাপন গ্রহণ বা প্রকাশ করবে না।
     7. নির্বাচন কমিশন / রিটার্নিং অফিসার বা মুখ্য নির্বাচনী আধিকারিক সময়ে সময়ে যে সকল নির্দেশাবলী বা আদেশ জারি করে সেগুলি সংবাদপত্রকে মেনে চলতে হবে।

    CG/SC/DM

    
    
    (Release ID: 1569444) Visitor Counter : 44
    
    
      Read this release in: English
    
    
    

7.