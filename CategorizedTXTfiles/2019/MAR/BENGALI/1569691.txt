      রেলমন্ত্রক

      দক্ষিণ-পূর্ব রেল শালিমার ও পুরীর মধ্যে ১৩ জোড়া সাপ্তাহিক বাতানুকুল গ্রীষ্মকালীন বিশেষ ট্রেন চালাবে
      Posted On: 27 MAR 2019 6:35PM by PIB Kolkata


    কলকাতা, ২৭ মার্চ, ২০১৯


    গ্রীষ্মকালীন মরশুমে অতিরিক্ত যাত্রী ভিড় সামাল দিতে দক্ষিণ-পূর্ব রেল আগামী ৫ই এপ্রিল থেকে ২৯শে জুন পর্যন্ত ১৩ জোড়া বাতানুকুল বিশেষ ট্রেন চালানোর সিদ্ধান্ত নিয়েছে।


    বাতানুকুল বিশেষ ট্রেনটি (০৮০৩৭) শালিমার স্টেশন থেকে প্রতি শুক্রবার রাত ১১-৫৫ মিনিটে ছেড়ে পুরী পৌঁছবে পরদিন বেলা ১০-১৫ নাগাদ। ফিরতি পথে ট্রেনটি (০৮০৩৮) পুরী স্টেশন থেকে প্রত্যেক শনিবার রাত ১১-৫৫ মিনিটে ছেড়ে সাঁতরাগাছি পৌঁছবে পরদিন বেলা ১০টা নাগাদ।


    বিশেষ এই ট্রেনে একটি এসি ফার্স্ট ক্লাস, তিনটি এসি ২-টিয়ার এবং ১০টি এসি ৩-টিয়ার কামরা থাকছে। যাত্রাপথে ট্রেনটি সাঁতরাগাছি, খড়্গপুর, বালাসোর, ভদ্রক, জাজপুর-কেওনঝাড় রোড, ভুবনেশ্বর, খুড়দা রোড এবং সাক্ষীগোপাল স্টেশনে দাঁড়াবে।


    ট্রেনটিতে যাত্রী সংরক্ষণ শীঘ্রই শুরু হবে।


    CG/BD/DM

    
    
    (Release ID: 1569691) Visitor Counter : 63