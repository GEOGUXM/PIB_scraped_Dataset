      প্রতিরক্ষামন্ত্রক

      ভারত-শ্রীলঙ্কা ষষ্ঠ পর্যায়ের যৌথ সেনা মহড়া ‘মিত্র শক্তি’র সূচনা
      Posted On: 27 MAR 2019 6:32PM by PIB Kolkata


    নয়াদিল্লি, ২৭ মার্চ, ২০১৯


    ভারত ও শ্রীলঙ্কার সেনাবাহিনীর মধ্যে ১৪ দিনের যৌথ প্রশিক্ষণ মহড়ার আজ শ্রীলঙ্কার বাদুল্লা জেলার দিয়াতলাওয়া প্যারেড গ্রাউন্ডে আনুষ্ঠানিক সূচনা হয়েছে। দু’দেশের সেনাবাহিনীর মধ্যে এটি ষষ্ঠ পর্যায়ের যৌথ প্রশিক্ষণ মহড়া। এই মহড়া ২৬শে মার্চ থেকে ৮ই এপ্রিল পর্যন্ত চলবে।


    মহড়ায় বিহার রেজিমেন্টের একটি সৈন্যদল এবং শ্রীলঙ্কার সেনাবাহিনীর প্রথম জেমুনু ওয়াচ ব্যাটেলিয়নের একটি সৈন্যদল অংশ নিচ্ছে। সূচনা অনুষ্ঠানে প্রধান অতিথি হিসাবে উপস্থিত ছিলেন শ্রীলঙ্কা সেনাবাহিনীর ২১তম ডিভিশনের জেনারেল অফিসার কম্যান্ডিং ব্রিগেডিয়ার এইচ পি এন কে জয়পাথিরানা।


    দুই দেশের সেনাবাহিনীর মধ্যে এ ধরণের মহড়া আয়োজনের উদ্দেশ্য হল শহর ও গ্রামীণ এলাকায় হিংসা ও সন্ত্রাস দমনে যৌথ অভিযান চালাতে সেনাদলগুলিকে যথাযথভাবে প্রশিক্ষণ দেওয়া ও সুদক্ষ করে তোলা। সেইসঙ্গে, দুই দেশের সেনাবাহিনীর মধ্যে অভিযান পরিচালনা সংক্রান্ত তথ্য ও অভিজ্ঞতা বিনিময়ের লক্ষ্যে এক উপযুক্ত মঞ্চ গড়ে তোলা।


    CG/BD/DM

    
    
    (Release ID: 1569690) Visitor Counter : 20
    
    
      Read this release in: English