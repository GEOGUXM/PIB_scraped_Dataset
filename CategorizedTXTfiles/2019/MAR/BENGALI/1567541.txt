      প্রতিরক্ষামন্ত্রক

      প্রধানমন্ত্রী ভারত-রাশিয়া রাইফেল প্রাইভেট লিমিটেড জাতির উদ্দেশে উৎসর্গ করলেন
      Posted On: 05 MAR 2019 6:07PM by PIB Kolkata


    কলকাতা, ৫ মার্চ , ২০১৯


    প্রধানমন্ত্রী শ্রী নরেন্দ্র মোদী গত তেসরা মার্চ আমেঠিতে এক অনুষ্ঠানে ভারত-রাশিয়া রাইফেল প্রাইভেট লিমিটেড জাতির উদ্দেশে উৎসর্গ করেছেন । ভারতের অর্ডন্যান্স ফ্যাক্টরি বোর্ড এবং রাশিয়ার রসোবোরোনেক্সপোর্ট অ্যান্ড কনসার্ন কালাশনিকভ সংস্হার মধ্যে যৌথ উদ্যোগে ভারত-রাশিয়া রাইফেল প্রাইভেট লিমিটেড গড়ে উঠেছে । উল্লেখ করা যেতে পারে কালাশনিকভ সংস্হা বিশ্বখ্যাত একে-৪৭ রাইফেল নির্মাণ করে থাকে ।


    এই যৌথ উদ্যোগের মাধ্যমে অর্ডন্যান্স ফ্যাক্টরি বোর্ডের করওয়া অস্ত্র নির্মাণ কারখানায় সর্বাধুনিক একে-২০৩ সিরিজের অ্যাসল্ট রাইফেল নির্মাণ করা হবে । ভারতই প্রথম দেশ যারা এ ধরনের সর্বাধুনিক অ্যাসল্ট রাইফেল নির্মাণে নকশা এবং প্রযুক্তি পেতে চলেছে । মেক ইন ইন্ডায়া কর্মসূচির আওতায় গড়ে ওঠা এই যৌথ উদ্যোগের ফলে ভারতীয় সশস্ত্র বাহিনী ও আধাসামরিক বাহিনীগুলির জন্য সম্পূর্ণ দেশীয় প্রযুক্তিতে ৭ লক্ষ ৫০ হাজার অ্যাসল্ট রাইফেল তৈরি হবে । মনে করা হচ্ছে এ ধরনের বিশ্বমানের সর্বাধুনিক রাইফেল সেনাবাহিনীর হাতে পৌঁছালে আরও সফলভাবে শত্রুপক্ষের মোকাবিলা সম্ভব হবে ।


    উল্লেখ করা যেতে পারে অর্ডন্যান্স ফ্যাক্টরি বোর্ড করওয়া সমরাস্ত্র নির্মাণ কারখানার কার্বাইন নির্মাণের জন্য স্হাপন করা হয়েছে । বর্তমানে এই কারখানায় অত্যাধুনিক একে-২০৩ সিরিজের অ্যাসল্ট রাইফেল উৎপাদন করা হবে। এর যাবতীয় সাজ-সরঞ্জাম ও যন্ত্রপাতি এই কারখানায় রয়েছে, যার সাহায্যে খুব শীঘ্রই এ ধরণের রাইফেল উৎপাদন প্রক্রিয়া শুরু করা সম্ভব হবে ।


    CG/BD/NS

    
    
    (Release ID: 1567541) Visitor Counter : 45