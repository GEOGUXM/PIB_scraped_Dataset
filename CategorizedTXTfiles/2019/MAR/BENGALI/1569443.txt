      প্রতিরক্ষামন্ত্রক

      মোজাম্বিকে মানবিক সহায়তা কার্যে ভারতীয় নৌবাহিনীর সঙ্গে ভারতীয় বংশোদ্ভুতরাও যোগ দিয়েছেন
      Posted On: 25 MAR 2019 6:38PM by PIB Kolkata


    নয়াদিল্লি, ২৫ মার্চ , ২০১৯


    মোজাম্বিকে প্রাকৃতিক বিপর্যয় মোকাবিলা ও মানবিক সহায়তা কার্যে ভারতীয় নৌবাহিনীর তিনটি জাহাজ সুজাতা, সারথি এবং শার্দুল-এর সঙ্গে স্হানীয় ভারতীয় বংশোদ্ভুতরাও যোগ দিয়েছেন। স্হানীয় ভারতীয় জনগোষ্ঠীর পক্ষ থেকে উদ্ধারকারী দলগুলিকে স্বেচ্ছায় যানবাহনের ব্যবস্হা করে দেওয়া হচ্ছে। এছাড়া উদ্ধারকারীদের জন্য ভারতীয় জনগোষ্ঠীর পক্ষ থেকে মোবাইল ফোনের স্হানীয় সিম কার্ডের ব্যবস্হা করা হয়েছে, যাতে তারা যোগাযোগ রক্ষা করতে পারেন তার উদ্যোগও নেওয়া হয়েছে।


    ১৮ই মার্চ থেকে পোর্ট বেইরা-তে ত্রাণ ও উদ্ধার কাজে ইতিমধ্যেই প্রায় ২০০ জন মানুষকে বুজি এলাকা থেকে উদ্ধার করা হয়েছে। মূল ভূখন্ডের থেকে বিচ্ছিন্ন হয়েছিল এই এলাকাটি। পোর্ট বেইরা, গাউরা-গাউরাথে দ্বীপ এবং ইমনহামিজুয়া-র মাতাদৌরা স্কুলে তিনটি চিকিৎসা শিবির বসানো হয়েছে এবং ১৫০০ জনেরও বেশি মানুষকে চিকিৎসা সহাতয়া প্রদান করা হয়েছে। রাষ্ট্রসঙ্ঘ মিশন এবং স্হানীয় কর্তৃপক্ষের সঙ্গে সমন্বয়ের ভিত্তিতে ভারতীয় নৌবাহিনীর চেতক হেলিকপ্টার প্রত্যন্ত অঞ্চল থেকে দূর্গত মানুষকে উদ্ধার করার জন্য চেষ্টা চালাচ্ছে। এছাড়া বিশ্ব খাদ্য কর্মসূচি সংগঠনের পক্ষ থেকে সরবরাহ করা খাদ্য ও জলের প্যাকেট প্রত্যন্ত


    দূর্গত এলাকাগুলিতে ফেলা হচ্ছে। নৌবাহিনীর জাহাজগুলি থেকে স্কুল, গীর্জা, হাসপাতাল এবং অনাথাশ্রমগুলিতে স্হানীয় সরকারের সঙ্গে সমন্বয়ের ভিত্তিতে গোষ্ঠী পরিষেবা চালু করা হয়েছে। স্হানীয় দূর্গত মানুষজনের জন্য গোষ্ঠী রান্নাঘর থেকে রান্না করা খাবার দেওয়ার ব্যবস্হা করা হয়েছে। এছাড়া স্হানীয় কর্তৃপক্ষকে প্যাকেটের মাধ্যমে বিতরণের জন্য ২২ টন পানীয় জল দেওয়া হয়েছে। মোজাম্বিকে সাইক্লোন বিধ্বস্ত এলাকাগুলিত দূর্গত মানুষের কষ্ট লাঘব করার জন্য আরও কিছুদিন ত্রাণ কার্য চালানো হবে।


    CG/PB/NS

    
    
    (Release ID: 1569443) Visitor Counter : 25
    
    
      Read this release in: English