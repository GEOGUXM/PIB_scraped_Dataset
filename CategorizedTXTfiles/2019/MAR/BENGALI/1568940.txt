      রাষ্ট্রপতিরসচিবালয়

      গান্ধীনগরে উদ্ভাবন ও উদ্যোগ গ্রহণ উৎসবের উদ্বোধন করলেন রাষ্ট্রপতি
      Posted On: 15 MAR 2019 9:17PM by PIB Kolkata


    নয়াদিল্লি, ১৫ মার্চ, ২০১৯


    রাষ্ট্রপতি শ্রী রামনাথ কোবিন্দ আজ (১৫ মার্চ, ২০১৯) গুজরাটের গান্ধীনগরে উদ্ভাবন ও উদ্যোগ গ্রহণ উৎসবের উদ্বোধন করেন। দশম দ্বিবার্ষিক জাতীয় তৃণমূল স্তরের উদ্ভাবন পুরস্কারও তিনি প্রদান করেন।


    অনুষ্ঠানে রাষ্ট্রপতি বলেন, আমরা বিকাশের লক্ষ্য পূরণ করতে এবং একটি যত্নশীল, সকলকে নিয়ে ও আনন্দপূর্ণ সমাজ গড়ে তোলার চেষ্টা চালানোর পাশাপাশি আমাদের উদ্ভাবনী শক্তি ব্যবহার করে স্বাস্হ্য, শিক্ষা, খাদ্য নিরাপত্তা, বিদ্যুত সংযোগ, পরিবেশ রক্ষা ও জাতীয় নিরাপত্তার মতো বিভিন্ন ক্ষেত্রে ভারতের সমস্যাগুলির সমাধান সূত্রের সন্ধান করতে পারি। একটি উদ্ভাবনমূলক সংস্কৃতির প্রসার ঘটাতে এবং একটি উদ্ভাবনী সমাজ গড়ে তুলতে আমাদের সবরকম প্রয়াস করতে হবে। এরফলে প্রত্যেকটি নবীন ভারতীয়ের প্রতিভা ও ক্ষমতা বিকশিত হবে বলে তিনি আশাপ্রকাশ করেন।


    রাষ্ট্রপতি বলেন, একটি উদ্ভাবনী ভাবনার সূত্র পাওয়াই যথেষ্ট নয়। এটি নিশ্চিত করাও প্রয়োজন যে সকলের মধ্যেই যাতে সৃজনশীল চিন্তা-ভাবনা বিকশিত হতে পারে। উদ্ভাবন হল চালিকাশক্তির প্রথম গুরুত্বপূর্ণ চাবিকাঠি যা সেই বিশেষ চিন্তাটি কাজে পরিণত করার বিষয়টি সুনিশ্চিত করা। দ্বিতীয় চাবিকাঠিটি হল উদ্যোগ গ্রহণ যা উদ্ভাবনের পরিপূরক হিসেবে কাজ করে এবং সেই বিশেষ ভাবনাচিন্তার সুযোগ-সুবিধাগুলি নাগরিকদের কাছে পৌঁছে দেয়। উদ্ভাবনকে উদ্যোগে পরিণত করার একটি পরিবেশ আমাদের গড়ে তুলতে হবে। এরজন্য স্টার্ট-আপ সংস্হাগুলিকে সহায়তাদান এবং নবীন উদ্ভাবকদের আর্থিকভাবে, বিশেষজ্ঞ পরামর্শ প্রদানের মাধ্যমে ও নীতিগত সমর্থনের প্রয়োজনীয় সুযোগ-সুবিধা দেওয়ার প্রয়োজন রয়েছে বলে রাষ্ট্রপতি উল্লেখ করেন।


    CG/SC/NS

    
    
    (Release ID: 1568940) Visitor Counter : 25
    
    
      Read this release in: English