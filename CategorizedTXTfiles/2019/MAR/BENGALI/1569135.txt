      নির্বাচনকমিশন

      পশ্চিমবঙ্গে আসন্ন লোকসভা নির্বাচনে ভোটদাতার সংখ্যা গতবারের তুলনায় বৃদ্ধি পেয়েছে
      Posted On: 19 MAR 2019 6:39PM by PIB Kolkata


    কলকাতা, ১৯ মার্চ, ২০১৯


    ২০১৯ এর লোকসভা নির্বাচনে পশ্চিমবঙ্গে মোট ভোতদাতার সংখ্যা বৃদ্ধি পেয়েছে। এবার এই সংখ্যা ৬,৯৭,৬০,৮৬৮। ২০১৪ সালের লোকসভা নির্বাচনে ভোটদাতার সংখ্যা ছিল ৬,২৭,৪০,৪৭৪। অর্থাৎ গত লোকসভা নির্বাচনের থেকে এই বছর নির্বাচনে ভোটদাতার সংখ্যা বেড়ে হয়েছে ৭০,২০, ৩৯৬।


    ২০১৯ সালে পুরুষ ভোটারের সংখ্যা ৩,৫৭,৮৩,৪৬৩। ২০১৪ সালে এই সংখ্যা ছিল ৩,২৬,২৪,৬৫৪। গতবারের তুলনায় এই সংখ্যা বৃদ্ধি পেয়ে হয়েছে ৩১,৫৯,২০৬।


    এ বছর মহিলা ভোটদাতাদের সংখ্যাও বৃদ্ধি পেয়েছে। ২০১৪ সালে মহিলা ভোটদাতার সংখ্যা ছিল ৩,০১,১৫,৩১৬। সেখানে চলতি বছর এই সংখ্যা হ’ল ৩,৩৯,৭৫,৯৭৯। অর্থাৎ ২০১৪ সালের তুলনায় সংখ্যাটি বেড়ে হয়েছে ৩৮,৬০,৬৬৩।


    ২০১৯ সালে কোচবিহার (সংরক্ষিত) সংসদীয় কেন্দ্রে পুরুষ ভোটারের সংখ্যা সর্বাধিক – ৯,৪০,৯৪৮। গত লোকসভা নির্বাচনে কলকাতা দক্ষিণ কেন্দ্রে সর্বোচ্চ পুরুষ ভোটদাতা ছিলেন।


    ২০১৯ সালে যাদবপুর সংসদীয় কেন্দ্রে মহিলা ভোটারের সংখ্যা সর্বাধিক – ৮,৯৯,৬১১। গত লোকসভা নির্বাচনে হুগলি কেন্দ্রে সর্বোচ্চ মহিলা ভোটদাতা ছিলেন – ৭,৯২,৮৭৩।


    CG/CB/SB

    
    
    (Release ID: 1569135) Visitor Counter : 245
    
    
      Read this release in: English