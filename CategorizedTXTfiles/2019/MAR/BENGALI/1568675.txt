      রেলমন্ত্রক

      দক্ষিণ-পূর্ব রেল শালিমার ও সম্বলপুরের মধ্যে ৪৫ জোড়া ত্রি-সাপ্তাহিক বিশেষ ট্রেন চালাবে
      Posted On: 12 MAR 2019 5:33PM by PIB Kolkata


    কলকাতা, ১২ মার্চ , ২০১৯


    অতিরিক্ত যাত্রী-ভিড় সামাল দিতে দক্ষিণ-পূর্ব রেল শালিমার- সম্বলপুর-শালিমারের মধ্যে ৪৫ জোড়া ত্রি-সাপ্তাহিক ট্রেন চালানোর সিদ্ধান্ত নিয়েছে। বিশেষ এই ট্রেনগুলি আগামী ১৮ মার্চ থেকে ২৯ জুন পর্যন্ত চালানো হবে।


    শালিমার- সম্বলপুর বিশেষ ট্রেনটি (০৮০২৫) শালিমার স্টেশন থেকে প্রতি সোম, বুধ এবং শুক্রবার রাত্রি ৯.৫৫ মিনিট নাগাদ ছেড়ে সম্বলপুর পৌঁছবে পরদিন সকাল ১০.১৫ মিনিট নাগাদ। ফিরতি পথে ট্রেনটি (০৮০২৬) সম্বলপুর স্টেশন থেকে প্রত্যেক মঙ্গল, বৃহস্পতি ও শনিবার রাত্রি ৮.০৫ মিনিট নাগাদ ছেড়ে শালিমার পৌঁছবে পরদিন সকাল ১০টা নাগাদ।


    বিশেষ এই ট্রেনে একটি এসি টু-টিয়ার, একটি এসি-থ্রি টিয়ার, চারটি স্লিপার ক্লাস এবং ছ ’ টি সাধারণ দ্বিতীয় শ্রেণীর কামরা থাকছে। যাতায়াতের পথে ট্রেনটি সাঁতরাগাছি, খড়গপুর, বালেশ্বর, ভদ্রক, জাজপুর কেওনঝড় রোড, ঢেনকানল, তালচের রোড, আঙ্গুল, বইন্দা এবং রাইরাখোল স্টেশনে থামবে।


    ত্রি-সাপ্তাহিক এই বিশেষ ট্রেনগুলির জন্য প্যাসেঞ্জার রিজার্ভেশন সিস্টেম (পিআরএস) এবং ইন্টারনেটের মাধ্যমে টিকিট কাটার প্রক্রিয়া ইতিমধ্যেই শুরু হয়েছে।


    CG/SSS/NS

    
    
    (Release ID: 1568675) Visitor Counter : 189