      কেন্দ্রীয়মন্ত্রিসভা

      পিএম – কিষাণ প্রকল্পের আওতায় প্রদেয় দ্বিতীয় কিস্তির জন্য আধার সম্পর্কিত শর্তাবলী শিথিল করার প্রস্তাবে মন্ত্রিসভার অনুমোদন
      Posted On: 01 MAR 2019 3:54PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার বৈঠকে ক্ষুদ্র ও প্রান্তি কৃষক পরিবারগুলিকে নিশ্চিত উপার্জন সহায়তা প্রদানে প্রধানমন্ত্রী কিষাণ সম্মান নিধি (পিএম – কিষাণ) নামে নতুন একটি কেন্দ্রীয় সহায়তাপুষ্ট প্রকল্প রূপায়ণে অনুমোদন মিলেছে। এই প্রকল্পের আওতায় দেশের ক্ষুদ্র ও প্রান্তিক কৃষকরা, যাঁদের চাষযোগ্য জমির পরিমাণ ২ হেক্টর পর্যন্ত, তাঁরা প্রতি বছর ৬ হাজার টাকা আর্থিক সহায়তা পাবেন। উল্লেখ করা যেতে পারে, প্রধানমন্ত্রী শ্রী মোদী গত ২৪ ফেব্রুয়ারি এই প্রকল্পের সূচনা করেছিলেন। ক্ষুদ্র ও প্রান্তিক চাষীরা এই প্রকল্পের মাধ্যমে প্রত্যক্ষ সুবিধা হস্তান্তর ব্যবস্থার আওতায় ২ হাজার টাকা করে চতুর্মাসিক কিস্তিতে বার্ষিক মোট ৬ হাজার টাকা নিশ্চিত উপার্জনের সুযোগ পাবেন। উপভোক্তাদের ব্যাঙ্ক অ্যাকাউন্টে সরাসরি এই টাকা জমা পড়ে যাবে। প্রথম পর্যায়ের কিস্তির অর্থ হিসাবে সারা দেশের ১ কোটিরও বেশি কৃষক পরিবারের জন্য ইতিমধ্যেই ২ হাজার কোটি টাকার বেশি মঞ্জুর করা হয়েছে। এছাড়াও, বাকি উপভোক্তাদের জন্য প্রথম কিস্তির টাকা দ্রুত পৌঁছে দিতে ব্যবস্থা গ্রহণ করা হচ্ছে।


    প্রকল্পের আওতায় দ্বিতীয় কিস্তির টাকা প্রদানের বিষয়টি আগামী পয়লা এপ্রিল থেকে কার্যকর হচ্ছে। প্রকল্প শুরু হওয়ার সময়ে কেন্দ্রীয় মন্ত্রিসভা সিদ্ধান্ত নিয়েছিল যে, দ্বিতীয় কিস্তির টাকা প্রদানের ক্ষেত্রে সুবিধাভোগীদের আধার সংযুক্তিকরণ করতে হবে। তবে, ১০০ শতাংশ আধার সংযুক্তি সম্পূর্ণ রূপে সম্ভব হয়ে উঠবে না বলে মন্ত্রিসভা আধার সংযুক্তির সিদ্ধান্ত শিথিল করার প্রস্তাবে সিলমোহর দেয়।


    CG/BD/SB

    
    
    (Release ID: 1566917) Visitor Counter : 5
    
    
      Read this release in: English