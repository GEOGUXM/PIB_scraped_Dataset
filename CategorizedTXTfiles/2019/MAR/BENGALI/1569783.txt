      প্রতিরক্ষামন্ত্রক

      আন্তর্জাতিক নৌ প্রদর্শনীতে অংশ নিল আইএনএস কদমত
      Posted On: 28 MAR 2019 4:58PM by PIB Kolkata


    কলকাতা, ২৮ মার্চ, ২০১৯


    আন্তর্জাতিক নৌ প্রদর্শনীতে অংশ নিল এএসডব্লিউ করভেট শ্রেণীভুক্ত আইএনএস কদমত। বুধবার আয়োজিত আন্তর্জাতিক এই নৌ প্রদর্শনীতে সারা বিশ্বের ১২টি দেশের ১৫টি নৌ-জাহাজ এতে অংশ নিয়েছে। ভারত ছাড়াও, এই আন্তর্জাতিক নৌ প্রদর্শনীতে অংশ নেয় অস্ট্রেলিয়া, বাংলাদেশ, চিন, ইন্দোনেশিয়া, জাপান, দক্ষিণ কোরিয়া, শ্রীলঙ্কা, থাইল্যান্ড, ভিয়েতনাম, ব্রুনেই এবং মার্কিন যুক্তরাষ্ট্রের নৌ-জাহাজ ও রয়্যাল মালয়েশিয়ান নৌ-বাহিনীর জাহাজ। সাতদিন ধরে লাঙ্গকাওয়াই দ্বীপে ১৫তম লাঙ্গকাওয়াই ইন্টারন্যাশনাল মেরিটাইম অ্যান্ড এরোস্পেস এক্সিবিশন (এলআইএমএ)চলবে। এরই অঙ্গ হল এই আন্তর্জাতিক নৌ প্রদর্শনী।


    প্রদর্শনী পরিদর্শন করেন মালয়েশিয়ার প্রধানমন্ত্রী মাহাথির মহম্মদ। উপস্থিত ছিলেন, ফ্ল্যাগ অফিসার কমান্ডিং-ইন-চিফ ভাইস অ্যাডমিরাল করমবীর সিং। মালয়েশিয়ার প্রধানমন্ত্রী, কে ডি পেরান্তু নৌ-জাহাজে চেপে আইএনএস কিদমত পরিদর্শন করেন। এই পরিদর্শনের সময় কদমত নৌ-জাহাজের নৌ-বাহিনীর সদস্যরা তাঁকে “তিন জয়”-এর মাধ্যমে স্বাগত জানান। প্রদর্শনীতে আরএমএ হেলিকপ্টারের সঙ্গে চেতক হেলিকপ্টারও ফ্লাইপাস্ট-এ অংশ নেয়। ভাইস অ্যাডমিরাল করমবীর সিং জানিয়েছেন, এই প্রদর্শনীর পাশাপাশি অংশগ্রহণকারী বিভিন্ন দেশের নৌ-বাহিনীর প্রতিনিধিদের সঙ্গে দ্বিপাক্ষিক আলোচনা চলবে।


    CG/SS/DM

    
    
    (Release ID: 1569783) Visitor Counter : 64
    
    
      Read this release in: English