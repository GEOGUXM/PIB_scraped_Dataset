      প্রধানমন্ত্রীরদপ্তর

      প্রধানমন্ত্রী মোদীর সঙ্গে রাষ্ট্রপতি পুতিনের বার্তালাপ
      Posted On: 01 MAR 2019 5:49PM by PIB Kolkata


    নয়াদিল্লি, ২৮ ফেব্রুয়ারি , ২০১৯


    রাশিয়ার রাষ্ট্রপতি ভ্লাদিমির পুতিন আজ প্রধানমন্ত্রী শ্রী নরেন্দ্র মোদীর সঙ্গে টেলিফোনে কথা বলেন।


    রাষ্ট্রপতি পুতিন পুলওয়ামা জঙ্গি হামলার ব্যাপারে গভীর দুঃখ প্রকাশ করেন। সন্ত্রাসবাদের বিরুদ্ধে লড়াইয়ে রাশিয়ার মানুষ ভারতবাসীর পাশে রয়েছে বলে তিনি জানান।


    সীমান্ত পারের জঙ্গি হামলা থেকে দেশবাসীর স্বার্থ সুরক্ষায় ভারতের প্রচেষ্টাকে রাশিয়ার বিশেষ সমর্থনের জন্য প্রধানমন্ত্রী মোদী রাষ্ট্রপতি পুতিনকে ধন্যবাদ জানান। বিশেষ সুবিধা সম্পন্ন ও কৌশলগত অংশীদারিত্বের স্তম্ভ হিসেবে সন্ত্রাস দমনে দ্বিপাক্ষিক সহযোগিতাকে আরও মজবুত করতে ভারতের অঙ্গিকারের কথা শ্রী মোদী পুনরায় ব্যক্ত করেন। সন্ত্রাসবাদে যাবতীয় মদত বন্ধ করার জন্য উভয় নেতাই ঐক্যমত্য হন।


    উভয় নেতাই বলেন যে, দুই দেশের ক্রমবর্ধমান সহযোগিতা বিশেষ সুবিধাসম্পন্ন কৌশলগত অংশীদারিত্বকে আরও নিবিড় থেকে নিবিড়তর করবে।


    এ বছরের শেষ দিকে রাশিয়ার ভ্লাদিভস্তকে যে পূর্বাঞ্চলীয় অর্থনৈতিক ফোরামের আয়োজন করা হচ্ছে সেখান প্রধানমন্ত্রীকে আমন্ত্রণের কথা রাষ্ট্রপতি পুতিন পুনরায় উল্লেখ করেন। তাঁকে আমন্ত্রণ জানানোর উদ্যোগকে স্বাগত জানিয়ে প্রধানমন্ত্রী দুই দেশের মধ্যে ক্রমবর্ধমান অর্থনৈতিক সহযোগিতার গুরুত্বের কথাও জোর দিয়ে উল্লেখ করেন।


    CG/BD/NS

    
    
    (Release ID: 1567023) Visitor Counter : 21
    
    
      Read this release in: English