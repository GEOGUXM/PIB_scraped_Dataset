      মন্ত্রিসভারঅর্থনৈতিকবিষয়সংক্রান্তকমিটি

      অসংক্রামক অসুখ ও ই-স্বাস্থ্য পরিষেবা জন্য অসুখ পরবর্তী শুশ্রুষা পরিচর্যায় আর্থিক সহায়তা প্রদানে মন্ত্রিসভার সায়
      Posted On: 01 MAR 2019 4:10PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার অর্থনৈতিক বিষয় সংক্রান্ত কমিটির বৈঠকে অসংক্রামক অসুখ ও ই-স্বাস্থ্য পরিষেবার জন্য অসুখ পরবর্তী শুশ্রুষা পরিচর্যা সংক্রান্ত একাধিক কর্মসূচি ২০২০ পর্যন্ত চালিয়ে যাওয়ার প্রস্তাবে অনুমোদন মিলেছে। এই কর্মসূচিগুলির রূপায়ণ খাতে খরচ ধরা হয়েছে ২ হাজার ৫৫১ কোটি ১৫ লক্ষ টাকা।


    বৈঠকে অসংক্রামক অসুখ ও ই-স্বাস্থ্য পরিষেবার জন্য অসুখ পরবর্তী শুশ্রুষা পরিচর্যা সংক্রান্ত যে কর্মসূচিগুলি চালিয়ে যাওয়ার বিষয়ে সিদ্ধান্ত হয়েছে, তার মধ্যে রয়েছে – ক্যান্সার পরিচর্যা ব্যবস্থাকে আরও মজবুত করা; বয়স্কদের জন্য স্বাস্থ্য পরিচর্যা সংক্রান্ত জাতীয় কর্মসূচি; ট্রমা ও অগ্নিদগ্ধের ঘটনায় হতাহতের সংখ্যা হ্রাস করা সংক্রান্ত জাতীয় কর্মসূচি; তামাক নিয়ন্ত্রণ ও মাদকাসক্তির চিকিৎসা সংক্রান্ত জাতীয় কর্মসূচি; জাতীয় মানসিক স্বাস্থ্য কর্মসূচি; অন্ধত্ব ও স্বল্প দৃষ্টিশক্তিজনিত রোগ নিয়ন্ত্রণ সংক্রান্ত জাতীয় কর্মসূচি তথা ই-স্বাস্থ্য পরিষেবা ও টেলিমেডিসিন পরিষেবার সুদৃঢ়করণ কর্মসূচি।


    এই কর্মসূচিগুলি রূপায়ণে প্রয়োজনীয় পরিকাঠামো গড়ে তোলায় গুরুত্ব দেওয়া হচ্ছে। সেই সঙ্গে, উৎকর্ষ কেন্দ্র গড়ে তোলার মাধ্যমে চিকিৎসা পরিষেবার মানদন্ড স্থির করা এবং সংশ্লিষ্ট ক্ষেত্রগুলিতে গবেষণামূলক কাজকর্ম পরিচালনায় গুরুত্ব দেওয়ার কথা বলা হয়েছে। এছাড়াও, দেশে এই কর্মসূচিগুলি রূপায়ণে প্রশিক্ষিত মানবসম্পদের যোগান বৃদ্ধিতে জোর দেওয়া হচ্ছে। দেশে ক্রমবর্ধমান অসুস্থ মানুষের বোঝা কমাতে এই কর্মসূচিগুলি সংশ্লিষ্ট ক্ষেত্রের চিকিৎসা পরিষেবা ব্যবস্থাকে আরও মজবুত করবে। আশা করা হচ্ছে যে, কর্মসূচিগুলির যথাযথ রূপায়ণ হলে দেশে কারিগরি এবং কারিগরি বহির্ভূত ক্ষেত্রে প্রত্যক্ষ ও পরোক্ষভাবে বিপুল কর্মসংস্থানের সুযোগ সৃষ্টি হবে।


    CG/BD/SB

    
    
    (Release ID: 1566929) Visitor Counter : 20
    
    
      Read this release in: English