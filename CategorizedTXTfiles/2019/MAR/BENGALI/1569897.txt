      শিল্পওবাণিজ্যমন্ত্রক

      পাঁচ রকমের ভারতীয় কফির জিআই তকমা
      Posted On: 29 MAR 2019 6:36PM by PIB Kolkata


    নয়াদিল্লি, ২৯ মার্চ, ২০১৯


    ভারত সরকারের শিল্প ও বাণিজ্য মন্ত্রকের শিল্প এবং অভ্যন্তরীণ বাণিজ্য প্রসার দপ্তর সম্প্রতি পাঁচ রকমের ভারতীয় কফিকে জিআই (জিওগ্রাফিকাল ইন্ডিকেশন) তকমা দিয়েছে। এগুলি হল –


    · কুর্গ আরাবিকা কফি – কর্ণাটকের কোরাগু জেলায় বিশেষভাবে এই কফি উৎপন্ন করা হয়।


    · ওয়েনাড় রোবুস্তা কফি – কেরলের ওয়েনাড় জেলার পূর্বাঞ্চলে এই কফি চাষ হয়।


    · চিকমালাগুর অ্যারাবিকা কফি – দাক্ষিণাত্যের মালভূমির কর্ণাটকের মালনাড় এলাকার চিকমালাগুর জেলায় এই কফি উৎপাদিত হয়।


    · আরাকু ভ্যালি অ্যারাবিকা কফি – অন্ধ্রপ্রদেশের বিশাখাপাত্তম এবং ওড়িশার পার্বত্য এলাকায় উপজাতি গোষ্ঠীর লোকেরা চিরায়ত প্রথায় সম্পূর্ণ জৈব পদ্ধতিতে এই কফি চাষ করেন।


    · বাবাবুদানগিরিজ অ্যারাবিকা কফি – চিকমাগালুর জেলার মধ্যাঞ্চলে এই কফি উৎপাদিত হয়। এই কফির মধ্যে চকোলেটের গন্ধ আছে। প্রাকৃতিক উপায়ে জারিত করে এই কফি উৎপাদন করা হয়।


    এর আগে, মরশুমী মালাবার রোবুস্তা কফি জিআই তকমা পেয়েছিল।


    মূলত দক্ষিণ ভারতে কফি চাষ হয়। ৩.৬৬ লক্ষ কফি চাষি ৪.৫৪ লক্ষ হেক্টর জমিতে এই চাষ করেন। কর্ণাটকে ৫৪ শতাংশ, কেরলে ১৯ শতাংশ, তামিলনাড়ুতে ৮ শতাংশ, উত্তর-পূর্ব ভারতে ১.৮ শতাংশ এবং অন্ধ্রপ্রদেশ ও ওড়িশায় ১৭.২ শতাংশ কফি উৎপাদিত হয়।


    ইউরোপের বাজারে ভালো মানের ভারতীয় কফির চাহিদা রয়েছে। আচ্ছাদিত অবস্থায় এই কফি চাষ করা হয়। এরপর তা সূর্যালোকে শুকনো হয়। জিআই তকমা পাওয়ার ফলে কফি উৎপাদকরা নির্দিষ্ট মান বজায় রাখার জন্য আরও বিনিয়োগ করবেন।


    CG/CB/DM

    
    
    (Release ID: 1569897) Visitor Counter : 304
    
    
      Read this release in: English