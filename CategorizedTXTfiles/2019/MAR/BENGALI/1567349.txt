      খনিমন্ত্রক

      ভারতীয় ভূতাত্ত্বিক সর্বেক্ষণের ১৬৯তম প্রতিষ্ঠা দিবস উদযাপন
      Posted On: 04 MAR 2019 6:59PM by PIB Kolkata


    কলকাতা, ৪ মার্চ, ২০১৯


    ভারতীয় ভূতাত্ত্বিক সর্বেক্ষণের (জিএসআই) ১৬০তম প্রতিষ্ঠা দিবস উদযাপন অনুষ্ঠানের আজ (৪ মার্চ) এখানে সদর দপ্তরে সূচনা করেন প্রতিষ্ঠানের মহানির্দেশক ডঃ দীনেশ গুপ্তা। তিনদিনের প্রতিষ্ঠা দিবস উদযাপনের অঙ্গ হিসেবে সভা-সমিতি, প্রদর্শনী, গবেষণাগার পরিদর্শন, হাতে-কলমে প্রশিক্ষণ প্রভৃতি কর্মসূচির আয়োজন করা হয়েছে। ডঃ গুপ্তা এই উপলক্ষে প্রদর্শনীরও সূচনা করেন।


    অনুষ্ঠানে শ্রী গুপ্তা বলেন, ১৮৫১ সালে প্রাথমিকভাবে রেলের জন্য জ্বালানি যোগানের লক্ষ্যে কয়লা খনি অনুসন্ধানের জন্য এই প্রতিষ্ঠানটি স্থাপন করা হয়। এরপর, পরবর্তী বছরগুলিতে এই প্রতিষ্ঠানটি দেশে বিভিন্ন ক্ষেত্রে ভূ-বৈজ্ঞানিক তথ্য সংগ্রহের অন্যতম অগ্রণী কেন্দ্রে পরিণত হয়ে উঠেছে। বর্তমানে প্রতিষ্ঠানের ওয়েবসাইটটিতে ১ : ৫০ হাজার স্কেলসম্পন্ন ভূতাত্ত্বিক মানচিত্র রয়েছে। এই মানচিত্র ডাউনলোড করার প্রক্রিয়াও ইতিমধ্যেই শুরু হয়েছে। বিজ্ঞানীদের সতর্ক থাকার কথা স্মরণ করিয়ে দিয়ে শ্রী গুপ্তা বলেন, সাধারণ মানুষ ও সরকারের প্রত্যাশা ক্রমশ বাড়ছে। সকলেই চায় দ্রুত সমাধান। এই লক্ষ্য পূরণে দেশের সেবায় সংশ্লিষ্ট সকলের প্রয়াস আরও জোরদার করতে হবে।


    আন্তর্জাতিক ও জাতীয় স্তরের পত্রপত্রিকাগুলিতে বিজ্ঞানমূলক গবেষণা প্রকাশে অসামান্য অবদানের জন্য তরুণ বিজ্ঞানীদের বিশেষ পুরস্কার দিয়ে সম্মানিত করা হয়।


    CG/BD/DM

    
    
    (Release ID: 1567349) Visitor Counter : 34
    
    
      Read this release in: English