      বিজ্ঞানওপ্রযুক্তিমন্ত্রক

      বিএআরসি-র অধিকর্তার দায়িত্ব নিলেন ডঃ এ কে মোহান্তি
      Posted On: 12 MAR 2019 4:01PM by PIB Kolkata


    নয়াদিল্লি, ১২ মার্চ, ২০১৯


    ভাবা আনবিক গবেষণা কেন্দ্র (বিএআরসি)-র পদার্থ বিজ্ঞান গোষ্ঠীর অধিকর্তা এবং সাহা ইনস্টিটিউট অফ নিউক্লিয়ার ফিজিক্স, কলকাতার অধিকর্তা ডঃ এ কে মোহান্তি আজ আনবিক শক্তি কমিশনের চেয়ারম্যান এবং কেন্দ্রীয় আনবিক শক্তি দপ্তরের সচিব শ্রী কে এন ব্যাসের কাছ থেকে বিএআরসি-র অধিকর্তার দায়িত্ব গ্রহণ করেন।


    বিএআরসি-র প্রশিক্ষণ সংক্রান্ত স্কুলটির ২৬-তম ব্যাচ থেকে ডঃ মোহান্তি স্নাতক হন এবং ১৯৮৩ সালে বিএআরসি-র পারমানবিক পদার্থবিদ্যা বিভাগে যুক্ত হন তিনি। বিগত ৩৬ বছরে ডঃ মোহান্তি পারমানবিক পদার্থবিদ্যা ক্ষেত্রের বিভিন্ন বিভাগে কাজ করেন।


    ১৯৮৮-তে ইন্ডিয়ান ফিজিক্যাল সোসাইটি থেকে তিনি ‘ইয়ং সায়েন্টিস্ট্‌স’ পুরস্কার পান। ১৯৯১-তে ইন্ডিয়ান ন্যাশনাল সায়েন্স অ্যাকাডেমি তাঁকে ‘ইয়ং ফিজিসিস্ট’ পুরস্কার প্রদান করে। পাশাপাশি, ২০০১-এও ডিপার্টমেন্ট অফ অ্যাটমিক এনার্জি হোমি ভাবা সায়েন্স অ্যান্ড টেকনোলজি পুরস্কার অর্জন করেন ডঃ মোহান্তি।


    বিএআরসি-র অধিকর্তার দায়িত্ব গ্রহন করার আগে ডঃ মোহান্তি পদার্থবিদ্যা গোষ্ঠীর পূর্বসূরীদের প্রতি তাঁর সম্মান জানান। তিনি একইসঙ্গে তাঁর অগ্রজদের প্রচেষ্টার কথাও কৃতজ্ঞচিত্তে স্মরণ করেন, যাঁদের প্রয়াসে জাতীয় ও আন্তর্জাতিক প্রকল্পগুলি সম্পূর্ণ হতে পেরেছে। এ প্রসঙ্গে তিনি আগামীতে বিএআরসি-র সমাজ ঘটিত গুরুত্বের বিভিন্ন ক্ষেত্রগুলিতে কাজ করার ঔৎসুক্যও প্রকাশ করেন।


    SSS/DM

    
    
    (Release ID: 1568664) Visitor Counter : 34
    
    
      Read this release in: English