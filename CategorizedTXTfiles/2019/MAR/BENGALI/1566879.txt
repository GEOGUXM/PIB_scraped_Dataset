      কেন্দ্রীয়মন্ত্রিসভা

      কেন্দ্রীয় মন্ত্রিসভা নতুন দিল্লি আন্তর্জাতিক সালিশী কেন্দ্র অধ্যাদেশ, ২০১৯ অনুমোদন করল
      Posted On: 01 MAR 2019 1:36PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে প্রাতিষ্ঠানিক সালিশী ব্যবস্থার জন্য একটি নিরপেক্ষ ও স্বায়ত্তশাসিত সংস্থা গড়ে তোলার লক্ষ্যে নতুন দিল্লি আন্তর্জাতিক সালিশী কেন্দ্র অধ্যাদেশ জারি করার সিদ্ধান্ত অনুমোদিত হয়েছে। এর ফলে, ভারতকে প্রাতিষ্ঠানিক সালিশী ব্যবস্থার একটি হাব হিসাবে গড়ে তোলার পথ প্রশস্ত হবে। আন্তর্জাতিক এবং অভ্যন্তরীণ ক্ষেত্রে সালিশী ব্যবস্থা পরিচালনের জন্য একটি প্রধান কেন্দ্র হিসেবে এটি চালু করার কথা ভাবা হয়েছে। এছাড়া, আলোচনা, মীমাংসা এবং মধ্যস্থতার মাধ্যমে শিল্প সংক্রান্ত সমস্যা নিরসনের জন্য প্রশাসনিক সহায়তা এবং সুযোগ-সুবিধা দেওয়া হবে। এই লক্ষ্যে নথিভুক্ত সালিশীকারী, আলোচনা-মধ্যস্থতাকারীদের নিয়ে একটি পেশাদার প্যানেল গড়ে তোলা হবে। অভ্যন্তরীণ এবং আন্তর্জাতিক পর্যায়ে সালিশী এবং মধ্যস্থতার জন্য সুলভে এবং সময় নিরপেক্ষভাবে কাজ চালানোর ব্যবস্থা হবে।


    প্রস্তাবিত এই সালিশী কেন্দ্রের প্রধান হবেন সংস্থার চেয়ারপার্সন, যাঁর সুপ্রিম কোর্ট বা হাইকোর্টের বিচারপতি হিসেবে কাজের অভিজ্ঞতা থাকবে এবং সালিশী সংক্রান্ত আইন ও পরিচালন ব্যবস্থা বিষয়েও পর্যাপ্ত অভিজ্ঞতা থাকবে। কেন্দ্রীয় সরকার ভারতের প্রধান বিচারপতির সঙ্গে আলোচনাক্রমে সালিশী কেন্দ্রের চেয়ারপার্সন নিয়োগ করবে। এছাড়াও, এই কেন্দ্রে দু’জন পূর্ণ সময়ের অথবা আংশিক সময়ের সদস্য থাকবেন। বণিকসভার একজন প্রতিনিধিকে আংশিক সদস্য হিসেবে নির্দিষ্ট সময়ের জন্য নিয়োগ করা হবে। এছাড়া, আইন সংক্রান্ত দপ্তরের সচিব, ব্যয় সংক্রান্ত বিভাগের আর্থিক উপদেষ্টা এবং সালিশী কেন্দ্রের প্রধান কার্যনির্বাহী আধিকারিক পদাধিকারবলে এই কেন্দ্রের সদস্য হবেন।


    CG/PB/DM

    
    
    (Release ID: 1566879) Visitor Counter : 7
    
    
      Read this release in: English