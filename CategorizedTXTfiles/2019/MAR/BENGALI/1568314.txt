      সংস্কৃতিমন্ত্রক

      জাতীয় গ্রন্হাগারে বাংলার মাটিতে জাতীয়তাবাদ শীর্ষক ডিজিটাল প্রদর্শনীর উদ্বোধন
      Posted On: 08 MAR 2019 5:31PM by PIB Kolkata


    কলকাতা, ০৮ মার্চ , ২০১৯


    বাংলার মাটিতে জাতীয়তাবাদ নিয়ে কলকাতায় জাতীয় গ্রন্হাগারে বেলভেডিয়ার হাউসে এক ডিজিটাল প্রদর্শনীর উদ্বোধন আয়োজন করা হয়েছে। আজ এই প্রদর্শনীর উদ্বোধন করেন পশ্চিমবঙ্গের রাজ্যপাল শ্রী কেশরীনাথ ত্রিপাঠী।


    এই প্রদর্শনী আয়োজনের উদ্দেশ্য হল, বঙ্কিমচন্দ্র চট্টোপাধ্যায়, রবীন্দ্রনাথ ঠাকুর, সুভাষ চন্দ্র বসু ও শ্যামাপ্রসাদ মুখার্জীর মতো মহান ব্যক্তিত্বদের অনুপ্রেরণাদায়ক জীবন-কর্ম সম্বন্ধে যুব সম্প্রদায়কে সচেতন করে তোলা। এছাড়াও, ব্রিটিশ সাম্রাজ্যবাদের বিরুদ্ধে স্বাধীনতা সংগ্রামে মহান এই ব্যক্তিদের অবিস্মরনীয় অবদান সম্পর্কে সকলকে অবহিত করা।


    কলকাতার ভারতীয় যাদু ঘরের পক্ষ থেকেও জাতীয় গ্রন্হাগারে বেলভেডিয়ার হাউসে ‘ প্রতিমূর্তি ও প্রতীকের মাধ্যমে ভারতের কাহিনী ’ নিয়ে আরও একটি প্রদর্শনীর আয়োজন করা হয়েছে। এই প্রদর্শনীতে একাধিক পুরাতাত্ত্বিক নিদর্শন যেমন- গৌতম বুদ্ধ, ভগবান মহাবীরা, ভগবান বিষ্ণু, ভগবান শিবের প্রস্তর মূর্তি ছাড়াও যন্ত্র, ভগবান বুদ্ধের পদকমল, অশোক চক্র প্রভৃতি প্রতীক স্হান পেয়েছে।


    জাতীয় গ্রন্হাগারে এই প্রদর্শনীর আয়োজনে সাহায্য করেছে এক্সপ্রেশন অ্যাড এজেন্সি প্রাইভেট লিমিটেড এবং ট্যাগবিন সার্ভিসেস প্রাইভেট লিমিটেড।


    CG/BD/NS

    
    
    (Release ID: 1568314) Visitor Counter : 57
    
    
      Read this release in: English