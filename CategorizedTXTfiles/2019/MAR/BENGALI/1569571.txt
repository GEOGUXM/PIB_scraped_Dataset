      নির্বাচনকমিশন

      অন্ধ্রপ্রদেশ, অরুণাচল প্রদেশ, গুজরাট, কর্ণাটক, নাগাল্যান্ড এবং তেলেঙ্গানায় নির্বাচন কমিশনের ব্যয় সংক্রান্ত বিশেষ পর্যবেক্ষক নিয়োগ
      Posted On: 27 MAR 2019 2:51PM by PIB Kolkata


    নয়াদিল্লি, ২৭ মার্চ, ২০১৯


    নির্বাচন কমিশন আসন্ন লোকসভা নির্বাচনে দুই অবসরপ্রাপ্ত আইআরএস আধিকারিক শ্রী গোপাল মুখার্জি এবং শ্রী ডি ডি গোয়েলকে বিশেষ ব্যয় সংক্রান্ত পর্যবেক্ষক নিয়োগ করেছে। ১৯৮০ ব্যাচের আইআরএস আধিকারিক শ্রী গোপাল মুখার্জি কেন্দ্রীয় প্রত্যক্ষ কর পর্ষদের প্রাক্তন সদস্য ছিলেন। তিনি অন্ধ্রপ্রদেশ এবং তেলেঙ্গানার দায়িত্ব পালন করবেন। ১৯৮২ ব্যাচের প্রাক্তন আইআরএস শ্রী ডি ডি গোয়েল আয়কর বিভাগের তদন্ত শাখার মহানির্দেশক ছিলেন। অরুণাচল প্রদেশ এবং নাগাল্যান্ডের দায়িত্ব তাঁকে দেওয়া হয়েছে। আয়কর দপ্তরের তল্লাশি এবং বাজেয়াপ্ত করার কাজের বিষয়ে এই দুই আধিকারিকের প্রচুর অভিজ্ঞতা আছে।


    ব্যয় সংক্রান্ত বিশেষ পর্যবেক্ষকরা নির্বাচনী প্রক্রিয়ার নানা বিষয়ে তদারকি করবেন। এছাড়া, অর্থ সহ নানা জিনিসের বিনিময়ে ভোটারদের প্রভাবিত করার মতো অনৈতিক কাজের যেসব অভিযোগ সি-ভিজিল এবং ১৯৫০ হেল্পলাইনের মাধ্যমে পাওয়া যাবে সেগুলির বিরুদ্ধে তাঁরা কঠোর পদক্ষেপ নেবেন।


    এছাড়া, কমিশন গুজরাটের জন্য শ্রী শৈলেন্দ্র হান্ডা এবং কর্ণাটকের জন্য শ্রীমতী মধু মহাজনকে অতিরিক্ত দায়িত্ব দিয়েছে। গত ১৯শে মার্চ কমিশন এঁদের বিশেষ ব্যয় সংক্রান্ত পর্যবেক্ষক হিসেবে নিয়োগ করা হয়। নতুন দায়িত্ব পাওয়ার পর শ্রী হান্ডা মহারাষ্ট্র ও গুজরাটে এবং শ্রীমতী মহাজন তামিলানাড়ু ও কর্ণাটকের কাজ করবেন।


    CG/CB/DM

    
    
    (Release ID: 1569571) Visitor Counter : 1
    
    
      Read this release in: English