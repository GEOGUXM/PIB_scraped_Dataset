      প্রতিরক্ষামন্ত্রক

      ভাইস অ্যাডমিরাল এমএ হাম্পিহোলি নৌ-বাহিনীর অপারেশনস্‌ - এর নতুন মহানির্দেশক
      Posted On: 27 MAR 2019 6:30PM by PIB Kolkata


    নয়াদিল্লি, ২৭ মার্চ, ২০১৯


    ভাইস অ্যাডমিরাল এমএ হাম্পিহোলি আজ ২৭শে মার্চ নৌ-বাহিনীর অপারেশনস্‌ - এর মহানির্দেশকের দায়িত্ব গ্রহণ করলেন। ন্যাশনাল ডিফেন্স অ্যাকাডেমি থেকে স্নাতক হওয়ার পর নৌ-বাহিনীতে ১৯৮৫ সালের পয়লা জুলাই তিনি যোগদান করেন।


    শ্রী হাম্পিহোলি ডুবো জাহাজ বিধ্বংসী যুদ্ধে পারদর্শী তিনি মাঝ সমুদ্র এবং সৈকতে গুরুত্বপূর্ণ দায়িত্ব পালন করেছেন। নৌ-বাহিনীর বিভিন্ন জাহাজে সফলভাবে দায়িত্ব পালন ছাড়াও তিনি মরিশাসের উপকূল রক্ষী বাহিনীর হয়ে দু’বছর কাজ করেছেন। এছাড়া, নৌ-বাহিনীর সদর দপ্তরে ডাইরেক্টরেট অফ পার্সোনালের যুগ্ম অধিকর্তার দায়িত্বও পালন করেছেন। তিনি নৌ-বাহিনীর পূর্বাঞ্চলের প্রধানও ছিলেন। পাশাপাশি, নৌ-বাহিনীর বিভিন্ন গুরুত্বপূর্ণ দায়িত্বও তিনি সামলেছেন ।


    CG/CB/SB

    
    
    (Release ID: 1569687) Visitor Counter : 18
    
    
      Read this release in: English