      প্রতিরক্ষামন্ত্রক

      ভারত-শ্রীলঙ্কা যৌথ সেনা মহড়া মিত্রশক্তি-৬-এর কার্টেন রেইজার
      Posted On: 19 MAR 2019 5:45PM by PIB Kolkata


    নয়াদিল্লি, ১৯ মার্চ , ২০১৯


    ভারত এবং শ্রীলঙ্কার সেনাবাহিনীর মধ্যে সামরিক কূটনীতি এবং যোগাযোগ বজায় রাখার লক্ষ্যে বার্ষিক যৌথ সেনা মহড়া ‘ মিত্রশক্তি ’ র আয়োজন করা হয়ে থাকে। এরই অঙ্গ হিসাবে ২০১৮-১৯ বর্ষের যৌথ সেনা মহড়া আগামী ২৬শে মার্চ শ্রীলঙ্কায় শুরু হচ্ছে। আগামী ৮ই এপ্রিল পর্যন্ত এই মহড়া চলবে। এবছর ভারতীয় সেনাবাহিনীর বিহার রেজিমেন্টে ফাস্ট ব্যাটেলিয়ান এবং শ্রীলঙ্কার জেমিনু ওয়াচ ব্যাটেলিয়ান এই যৌথ সেনা মহড়ায় অংশ নিচ্ছে।


    এই মহড়ার লক্ষ্যই হল দুই দেশের সেনাবাহিনীর মধ্যে সুসম্পর্ক গড়ে তোলা। রাষ্ট্রপুঞ্জের নিয়ম মেনে সন্ত্রাস দমন এবং আন্তর্জাতিক স্তরে সন্ত্রাসবাদ মোকাবিলার রণকৌশল ঠিক করতেই এই মহড়ার আয়োজন। দু-দেশের মধ্যে শক্তিশালী সম্পর্ক গড়ে তোলার পাশাপাশি সেনাবাহিনীর সর্বনিম্ন স্তর পর্যন্ত সহযোগিতা ও একতা বৃদ্ধির লক্ষ্যেই মিত্রশক্তি-৬ যৌথ মহড়ার আয়োজন করা হচ্ছে।


    CG/SS/NS

    
    
    (Release ID: 1569107) Visitor Counter : 33
    
    
      Read this release in: English