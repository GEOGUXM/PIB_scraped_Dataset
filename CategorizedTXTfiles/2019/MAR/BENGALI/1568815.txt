      প্রতিরক্ষামন্ত্রক

      মনিপুরে নিরাপত্তা বাহিনী জঙ্গিদের কবল থেকে অপহৃত মহিলাকে উদ্ধার করল
      Posted On: 14 MAR 2019 2:58PM by PIB Kolkata


    কলকাতা, ১৪ মার্চ , ২০১৯


    মনিপুরে চান্দেল জেলার নিউ ওয়াংপারাল গ্রামে আসাম রাইফেল্সের কুইক রিয়্যাকশন টিমের সদস্যরা ১৩ মার্চ ২০১৯ বিকেলে এনএসসিএন (আইএম) জঙ্গিদের দ্বারা অপহৃত এক মহিলাকে উদ্ধার করে। এই অভিযানে ঐ জঙ্গিগোষ্ঠীর দু-জন সদস্যকে গ্রেপ্তার করা হয়। জঙ্গিরা ঐ মহিলাকে মঙ্গলবার অপহরণ করে।


    আসাম রাইফেল্সের সদস্যরা নির্দিষ্ট তথ্যের ভিত্তিতে নিউ ওয়াংপারাল গ্রামে ১৩ মার্চ ২০১৯-এ বেলা আড়াইটের সময় অভিযান শুরু করে। তাঁদের কাছে খবর আসে চোখ বাঁধা অবস্হায় এক মহিলাকে নিয়ে দুই এনএসসিএন (আইএম) জঙ্গি একটি স্কুলের মধ্যে রয়েছে। সাড়ে তিনটের সময় কুইক রিয়্যাকশন টিমের সদস্যরা ঘটনাস্হলে পৌঁছান। দুই সশস্ত্র জঙ্গি অতর্কিতে বাহিনীর সদস্যদের ওপর গুলি চালায় এবং ঘটনাস্হল থেকে পালিয়ে যায়। এক তরুণ কমান্ডারের নেতৃত্বে বাহিনীর সদস্যরা জঙ্গিদের তাড়া করে। অত্যন্ত সাহসিকতার সঙ্গে তারা জঙ্গিদের আত্মসমর্পণ করতে বাধ্য করে।


    দুই জঙ্গিকে চান্দেল পুলিশের হাতে তুলে দেওয়া হয়। এদের বিরুদ্ধে অপহরণ, হত্যার চেষ্টা, আগ্নেয়াস্ত্র এবং বিস্ফোরক রাখার কারণে বেআইনি কার্যকলাপ প্রতিরোধের ধারায় এফআইআর দায়ের করা হয়।


    জঙ্গিরা এনএসসিএন (আইএম) গোষ্ঠীর স্বঘোষিত লেফ্টন্যন্ট কর্নেল জাস্টিন খাপাই এবং সার্জেন্ট খোরুংথাং হিসেবে পরিচিত।


    SSS/CB/NS

    
    
    (Release ID: 1568815) Visitor Counter : 27
    
    
      Read this release in: English