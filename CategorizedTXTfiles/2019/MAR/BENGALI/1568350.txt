      প্রধানমন্ত্রীরদপ্তর

      কাশি বিশ্বনাথ মন্দিরে প্রধানমন্ত্রীর বক্তব্য
      Posted On: 08 MAR 2019 6:22PM by PIB Kolkata


    নয়াদিল্লি, ০৮ মার্চ , ২০১৯


    প্রধানমন্ত্রী শ্রী নরেন্দ্র মোদী আজ বারাণসীতে কাশি বিশ্বনাথ মন্দিরে পুজার্চনায় অংশ নেন। এই উপলক্ষ্যে এক সমাবেশে তিনি ভাষণ দেন। এর আগে তিনি কাশি বিশ্বনাথ মন্দিরে প্রতিকী ভূমি পূজো অনুষ্ঠানেও সামিল হন। শ্রী মোদী বলেন, কাশি বিশ্বনাথধাম প্রকল্পের সঙ্গে যুক্ত হতে পেরে তিনি নিজেকে আর্শিবাদধন্য মনে করছেন। এই প্রকল্পের সঙ্গে যুক্ত আধিকারিকদের তাঁদের নিষ্ঠার সঙ্গে কর্মসম্পাদনের জন্য প্রধানমন্ত্রী অভিনন্দন জানান। এই মন্দির সংলগ্ন এলাকায় যেসব মানুষের সম্পত্তি রয়েছে, তা প্রকল্পের জন্য অধিগ্রহণে অনুমতি দেওয়ায় তিনি তাঁদের ধন্যবাদ জানান।


    প্রধানমন্ত্রী বলেন, কাশি বিশ্বনাথ মন্দির শতকের পর শতক বহু উত্থান-পতনের সাক্ষী। দুই শতাব্দীর বেশি সময় আগে কাশি বিশ্বনাথ মন্দিরের সংরক্ষণের স্বার্থে রানী আহিয়াবাই হোলকারের প্রয়াসের কথাও প্রধানমন্ত্রী স্মরণ করেন।


    শ্রী মোদী বলেন, তার পর থেকে যারাই ক্ষমতায় এসেছে তারা মন্দির সংলগ্ন এলাকার উন্নয়নের জন্য খুব বেশি ভাবনাচিন্তা করেননি।


    প্রধানমন্ত্রী জানান কাশি বিশ্বনাথ মন্দির সংলগ্ন আরও প্রায় ৪০টি মন্দির সময়ের সঙ্গে সঙ্গে জবরদখল হয়ে গেছে। এখন এই মন্দিরগুলি জবরদখলমুক্ত করা হয়েছে। তিনি জানান, সমগ্র মন্দির চত্ত্বরে বর্তমানে সংরক্ষণমূলক কাজকর্ম চলছে এবং এর পরিনাম শীঘ্রই দেখা যাবে। গঙ্গা নদী ও কাশি বিশ্বনাথ মন্দিরের মধ্যে সরাসরি যোগসূত্র গড়ে তোলা হচ্ছে বলেও তিনি জানান।


    শ্রী মোদী বলেন, এই প্রকল্পটি অন্যান্য প্রকল্পের কাছে আদর্শ হয়ে উঠবে। সেইসঙ্গে, বিশ্বে কাশির এক নতুন পরিচিতি গড়ে উঠবে।


    CG/BD/NS

    
    
    (Release ID: 1568350) Visitor Counter : 155
    
    
      Read this release in: English