      প্রতিরক্ষামন্ত্রক

      প্রেস বিবৃতি
      Posted On: 06 MAR 2019 6:41PM by PIB Kolkata


    নয়াদিল্লি, ০৬ মার্চ , ২০১৯


    প্রতিরক্ষা মন্ত্রকের এক বিবৃতিতে জানানো হয়েছে যে পাকিস্তানের সেনাবাহিনীকে অসামরিক এলাকাকে নিশানা না করার সতর্কবার্তা দেওয়ার পর নিয়ন্ত্রণরেখা বরাবর এলাকায় সাবিক পরিস্হিতি তুলনামূলকভাবে শান্তিপূর্ণ রয়েছে। গত ২৪ ঘন্টায় পাকিস্তানের সেনাবাহিনী কৃষ্ণঘাটি ও সুন্দরবনির কিছু নির্দিষ্ট এলাকায় ভারী ভারী অস্ত্রশস্ত্র ব্যবহার করে ব্যাপকভাবে ও বিনা প্ররোচনায় গোলাবর্ষন করেছে। তারা ভারতীয় শিবির ও অসামরিক এলাকাগুলিকে মোর্টার বোমা ও ভারী বন্দুক ব্যবহার করে নিশানা করেছে। ভারতীয় সেনাবাহিনী একইভাবে জবাব দিয়েছে। ভারতের দিকে একজনেরও মৃত্যুর ঘটনা ঘটেনি।


    এই প্রসঙ্গে উল্লেখ করা যেতে পারে যে পেশাদার সেনাবাহিনী হিসেবে আমরা অসামরিক ব্যক্তিদের মৃত্যু, বিশেষ করে নিয়ন্ত্রণরেখা বরাবর এলাকাগুলিতে, এড়িয়ে চলতে প্রতিশ্রুতিবদ্ধ। আমাদের সশস্ত্র বাহিনীরা যেসব পদক্ষেপ গ্রহণ করে থাকে, সেগুলি প্রত্যেকটিই সন্ত্রাস ও সন্ত্রাসবাদের পরিকাঠামো রোধ করতে এবং সাধারণ মানুষের যাতে মৃত্যু না ঘটে, তারজন্য অসামরিক এলাকাগুলি থেকে দূরে সেই অভিযানগুলি চালানো হয়।


    নিয়ন্ত্রণরেখা ও আন্তর্জাতিক সীমান্ত বরাবর কড়া নজরদারি চালানো হচ্ছে। পাকিস্তানের পক্ষ থেকে আর কোনরকম প্ররোচনামূলক পদক্ষেপ নেওয়া হলে ভারত তার যথোপযুক্ত জবাব দেবে।


    CG/SC/NS

    
    
    (Release ID: 1567676) Visitor Counter : 25
    
    
      Read this release in: English