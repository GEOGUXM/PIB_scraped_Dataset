      কেন্দ্রীয়মন্ত্রিসভা

      এয়ার ইন্ডিয়া এবং এর সহযোগী সংস্থাগুলিতে বিলগ্নিকরণের জন্য একটি বিশেষ উদ্দেশ্যসাধক সংস্থা (এসপিভি) গঠনের প্রস্তাব কেন্দ্রীয় মন্ত্রিসভায় অনুমোদিত
      Posted On: 01 MAR 2019 1:49PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে এয়ার ইন্ডিয়া ও তার সহযোগী সংস্থাগুলির বিলগ্নিকরণের জন্য একটি বিশেষ উদ্দেশ্যসাধক সংস্থা (এসপিভি) গঠনের সিদ্ধান্ত কার্যপরবর্তীভাবে অনুমোদিত হয়েছে। এই সংস্থার নাম হবে এয়ার ইন্ডিয়া অ্যাসেস্টস হোল্ডিং লিমিটেড (এআইএএইচএল)। এয়ার ইন্ডিয়া ছাড়াও, এয়ার ট্রান্সপোর্ট সার্ভিসেস লিমিটেড, এয়ারলাইন অ্যালায়েড সার্ভিসেস লিমিটেড, এয়ার ইন্ডিয়া ইঞ্জিনিয়ারিং সার্ভিসেস লিমিটেড এবং হোটেল কর্পোরেশন অফ ইন্ডিয়া লিমিটেডের মতো এয়ার ইন্ডিয়ার চারটি সহযোগী সংস্থারও বিলগ্নিকরণ করবে প্রস্তাবিত এক সংস্থাটি। ২০১৮-র ২২শে জানুয়ারি প্রস্তাবিত এই সংস্থা গড়ে তোলার সিদ্ধান্ত নেয় অসামরিক বিমান পরিবহণ মন্ত্রক। সরকার, এই বিশেষ উদ্দেশ্যসাধক সংস্থার হাতে এয়ার ইন্ডিয়া লিমিটেডের ২৯,৪৬৪ কোটি টাকার ঋণ এবং অন্য চারটি সংস্থাকে হস্তান্তরের সিদ্ধান্ত নিয়েছে। এর ফলে, এয়ার ইন্ডিয়ার মতো রাষ্ট্রায়ত্ত সংস্থার বিলগ্নিকরণের কাজ সুষ্ঠুভাবে সম্পন্ন হবে।


    CG/PB/DM

    
    
    (Release ID: 1566885) Visitor Counter : 6
    
    
      Read this release in: English