      উপ-রাষ্ট্রপতিরসচিবালয়

      শিক্ষা ব্যবস্হায় পরিবর্তন আনতে উচ্চশিক্ষা-শিল্পের মধ্যে সংযোগ গড়ে তোলা প্রয়োজন, ভেল টেক বিশ্ববিদ্যালয়ে জানালেন উপরাষ্ট্রপতি
      Posted On: 13 MAR 2019 6:28PM by PIB Kolkata


    নয়াদিল্লি, ১৩ মার্চ , ২০১৯


    শিক্ষা ব্যবস্হায় পরিবর্তন আনতে উচ্চশিক্ষা ও শিল্পের মধ্যে সংযোগ গড়ে তোলা প্রয়োজন, বলে অভিমত প্রকাশ করলেন উপরাষ্ট্রপতি এম. ভেঙ্কাইয়া নাইডু। এরফলে ছাত্রছাত্রীদের কর্মসংস্হানের সুযোগ আরও বাড়বে বলেও তিনি জানান। চেন্নাই-এ আজ ভেল টেক বিশ্ববিদ্যালয়ের এক অনুষ্ঠানে যোগ দিয়ে উপরাষ্ট্রপতি বলেন, শিক্ষা ব্যবস্হার উন্নতিতে সরকার, উচ্চশিক্ষা কর্তৃপক্ষ এবং শিল্প মহলকে একযোগে কাজ করতে হবে যাতে ছাত্রছাত্রীদের মধ্যে কর্মসংস্হানের সুযোগ বৃদ্ধি পায়। উপরাষ্ট্রপতি বলেন, এখন উদ্ভাবন শক্তির বিকাশ এবং প্রযুক্তি নির্ভর বাণিজ্যিকিকরণের সময়। তিনি আরও বলেন, চতুর্থ শিল্প বিপ্লবের লক্ষ্যে সকলকে গুরুত্বপূর্ণ ভূমিকা পালন করতে হবে। বিশ্বের শিক্ষা মানচিত্রে ভারত এখন গুরুত্বপূর্ণ স্হানে রয়েছে। দেশে এখন অনেক উচ্চশিক্ষা প্রতিষ্ঠান গড়ে উঠেছে বলেও উল্লেখ করেন উপরাষ্ট্রপতি। অনুষ্ঠানে তামিলনাড়ুর রাজ্যপাল বনোয়ারিলাল পুরোহিত এবং অন্যান্য আধিকারিকগণ উপস্হিত ছিলেন।


    CG/SC/NS

    
    
    (Release ID: 1568779) Visitor Counter : 28
    
    
      Read this release in: English