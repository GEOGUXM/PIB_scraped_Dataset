      কেন্দ্রীয়মন্ত্রিসভা

      মধ্যপ্রদেশের গোয়ালিয়রে দিব্যাঙ্গ ক্রীড়া কেন্দ্র স্থাপনে মন্ত্রিসভার অনুমোদন
      Posted On: 01 MAR 2019 3:40PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার বৈঠকে মধ্যপ্রদেশের গোয়ালিয়রে দিব্যাঙ্গ বা বিশেষভাবে সক্ষম ব্যক্তিদের জন্য একটি ক্রীড়া কেন্দ্র স্থাপনে অনুমোদন মিলেছে। বিশেষ এই ক্রীড়া কেন্দ্রটি ১৮৬০ সালের সোসাইটিজ রেজিস্ট্রেশন আইনের আওতায় নথিভুক্ত হবে। গোয়ালিয়র দিব্যাঙ্গ ক্রীড়া কেন্দ্র নামে এই প্রতিষ্ঠানটির নির্মাণে খরচ ধরা হয়েছে আনুমানিক ১৭০ কোটি ৯৯ লক্ষ টাকা । এর নির্মাণ কাজ শেষ হতে সময় লাগবে পাঁচ বছর।


    এই কেন্দ্রটি নির্মিত হলে জাতীয় ও আন্তর্জাতিক স্তরে বিভিন্ন ধরণের ক্রীড়া প্রতিযোগিতায় দিব্যাঙ্গদের অংশগ্রহণ সুনিশ্চিত হবে। এমনকি, দিব্যাঙ্গ জনদের মনে এই ধারণাও গড়ে উঠবে যে তাঁরাও সমাজের অবিচ্ছেদ্য অংশ।


    CG/BD/SB

    
    
    (Release ID: 1566906) Visitor Counter : 5
    
    
      Read this release in: English