      কেন্দ্রীয়মন্ত্রিসভা

      কেন্দ্রীয় মন্ত্রিসভা প্রাক্তন সেনাকর্মীদের ইসিএইচএস প্রকল্পের চিকিৎসা সুবিধা, বিশ্বযুদ্ধের প্রাক্তন সৈনিক, জরুরি পরিষেবার আধিকারিক, স্বল্প মেয়াদী সেনা আধিকারিক এবং নির্ধারিত সময়ের আগে অবসরপ্রাপ্তদের জন্য দেওয়ার সিদ্ধান্ত অনুমোদন করেছে
      Posted On: 07 MAR 2019 5:37PM by PIB Kolkata


    নয়াদিল্লি, ০৭ মার্চ, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার বৈঠকে প্রাক্তন সেনাকর্মীদের জন্য অবদান-ভিত্তিক স্বাস্থ্য প্রকল্প (ইসিএইচএস) – এর চিকিৎসা সংক্রান্ত সুবিধা দ্বিতীয় বিশ্বযুদ্ধের প্রাক্তন সেনাকর্মী, জরুরি পরিষেবার জন্য কমিশনড্‌ আধিকারিক, স্বল্প মেয়াদী কমিশনড্‌ সেনা আধিকারিক এবং নির্ধারিত সময়ের আগে অবসরপ্রাপ্তদের জন্য দেওয়ার সিদ্ধান্ত অনুমোদন করা হয়েছে। এই সিদ্ধান্তের ফলে, ইসিএইচএস – এর আওতার বাইরে থাকা ৪৩,০০০-এরও বেশি সেনাকর্মী চিকিৎসা পরিষেবা পাবেন। সারা দেশের ৪২৫টি ইসিএইচএস পলিক্লিনিক নেটওয়ার্ক ও ২,৫০০টি এমপ্যানেলড্‌ বেসরকারি হাসপাতালে এবং সমস্ত সরকারি হাসপাতালে এই সেনাকর্মীরা, নগদ বিহীন চিকিৎসার সুযোগ পাবেন। বিশেষ এক সুবিধা হিসাবে যুদ্ধে মৃত সেনাকর্মীদের বিধবা স্ত্রীদের ইসিএইচএস প্রকল্পে যোগ দিতে এককালীন প্রদেয় অর্থ মকুব করার সিদ্ধান্ত নেওয়া হয়েছে। প্রাক্তন সেনাকর্মীদের জন্য ‘এক পদ, এক পেনশন’ – এর মতো সিদ্ধান্ত রূপায়ণের পর নতুন এই পদক্ষেপের ফলে প্রাক্তন সেনাকর্মীদের সুবিধা হবে।


    CG/PB/SB

    
    
    (Release ID: 1567965) Visitor Counter : 6
    
    
      Read this release in: English