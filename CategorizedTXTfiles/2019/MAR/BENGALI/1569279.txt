      প্রতিরক্ষামন্ত্রক

      লাঙ্কাইয়ি আন্তর্জাতিক মেরিয়াইম অ্যারো এক্সপো (লিমা) ২০১৯-এ অংশগ্রহণ ভারতীয় বিমানবাহিনীর
      Posted On: 22 MAR 2019 5:40PM by PIB Kolkata


    নয়াদিল্লি, ২২ মার্চ , ২০১৯


    ভারতীয় বিমানবাহিনী মালয়েশিয়ার লাঙ্কাইতে আগামী ২৬-৩০ মার্চ আন্তর্জাতিক মেরিয়াইম অ্যারো এক্সপো বা লিমা ২০১৯-এ অংশ নেবে। এই প্রথমবার ভারতীয় বিমানবাহিনী এ ধরণের প্রদর্শনীতে অংশ নিচ্ছে। সম্পূর্ণ দেশীয় প্রযুক্তিতে তৈরি বিমানবাহিনীর হাল্কা ওজনের যুদ্ধ বিমান এই প্রদর্শনীতে অংশ নেবে। বিমানবাহিনীর কলাইকুন্ডা বিমানঘাঁটি থেকে হাল্কা ওজনের যুদ্ধ বিমানগুলি মায়নমারের ইয়াঙ্গান হয়ে মালয়েশিয়ার উদ্দেশে প্রদর্শনীতে যোগ দিতে ইতিমধ্যেই রওনা হয়ে গেছে।


    লিমা প্রদর্শনীতে ভারতীয় বিমানবাহিনীর অংশগ্রহণের ফলে সেদেশের রয়াল মালয়েশিয়ান এয়ারফোর্সের সঙ্গে বিভিন্ন বিষয়ে ভারতীয় বিমানবাহিনীর মতবিনিময়ের সুযোগ ঘটবে। একইসঙ্গে দুই দেশের বাহিনীর মধ্যে আরও ঘনিষ্ঠ সমন্বয় গড়ে উঠবে। এমনকি মালয়েশিয়ার বিমানবাহিনীর সঙ্গে ভারতীয় বিমানবাহিনীর ভবিষ্যৎ যোগযোগের ভিত্তি আরও দৃঢ় হবে। পক্ষান্তরে মালয়েশিয়ার বিমানবাহিনী সম্পূর্ণ দেশীয় প্রযুক্তিতে নির্মিত হালকা ওজনের ভারতীয় যুদ্ধ বিমানগুলির সক্ষমতা সম্পর্কেও অবহিত হতে পারবে।


    প্রদর্শনীতে ভারতীয় বিমানবাহিনীর দুটি হালকা ওজনের যুদ্ধবিমান, একটি সি-১৩০জে শ্রেণীর যুদ্ধবিমান এবং একটি আইএল-৭৬ শ্রেণীর যুদ্ধবিমান অংশ নিচ্ছে। এছাড়াও বাহিনীর ২৭ জন আধিকারিক, ৪২ জন বায়ু সেনাকর্মী এবং হিন্দুস্হান অ্যারোনটিক্যাল লিমিটেডের ১১ জন কর্মী এই প্রদর্শনীতে সামিল হচ্ছেন।


    CG/BD/NS

    
    
    (Release ID: 1569279) Visitor Counter : 30
    
    
      Read this release in: English