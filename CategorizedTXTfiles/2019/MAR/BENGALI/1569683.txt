      রাষ্ট্রপতিরসচিবালয়

      ক্রোয়েশিয়ায় বসবাসকারী ভারতীয় সম্প্রদায়ের উদ্দেশে রাষ্ট্রপতির ভাষণ; বিশ্ব জুড়ে বিভিন্ন চ্যালেঞ্জের সমাধানসূত্র খুঁজে বের করতে ভারত সকলের সঙ্গে একযোগে কাজ করতে প্রস্তুত
      Posted On: 27 MAR 2019 6:26PM by PIB Kolkata


    নয়াদিল্লি, ২৭ মার্চ, ২০১৯


    রাষ্ট্রপতি শ্রী রাম নাথ কোবিন্দ মঙ্গলবার সন্ধ্যায় ক্রোয়েশিয়ার জাগরেবে সেদেশে বসবাসকারী ভারতীয় সম্প্রদায় ও মৈত্রীভাবাপন্ন মানুষের উদ্দেশে ভাষণ দেন। রাষ্ট্রপতির সম্মানে ক্রোয়েশিয়ায় নিযুক্ত ভারতের রাষ্ট্রদূত শ্রী অরিন্দম বাগচীর আয়োজিত অভ্যর্থনা অনুষ্ঠানে তিনি বক্তব্য রাখেন।


    রাষ্ট্রপতি বলেন, নিজেদের পূর্ব পরিচয় নির্বিশেষে ভারতীয় সম্প্রদায়ের মানুষজন ক্রোয়েশিয়াকে বাসস্থান হিসাবে গ্রহণ করে নিয়েছেন। ভারতীয় সম্প্রদায়ের মানুষের ক্রোয়েশিয়ার উন্নয়নে সাধ্য মতো অবদান যোগাচ্ছেন। এসব সত্ত্বেও ভারতীয় সম্প্রদায়ের মানুষ তাঁদের হৃদয়ে ভারত ও ভারতীয় মূল্যবোধ তথা ঐতিহ্যগুলিকে প্রাণবন্ত করে রেখেছেন। ভারতের সমৃদ্ধ বিবিধতা, সাংস্কৃতিক ঐতিহ্য ও মূল্যবোধগুলির প্রকৃত প্রতিফলন এদের মধ্য দিয়ে প্রকাশিত হচ্ছে।


    শ্রী কোবিন্দ অনাবাসী ভারতীয়দের এমন এক স্পষ্ট মাধ্যম হিসাবে বর্ণনা করেন, যাঁদের মধ্য দিয়ে ক্রোয়েশিয়ার মানুষ ভারতবর্ষকে উপলব্ধি করেন। ক্রোয়েশিয়ায় বসবাসকারী ভারতীয়দের সাফল্য ভারত সম্পর্কে সেদেশে এক ইতিবাচক ভাবমূর্তি গড়ে তুলতে অবদান যোগাচ্ছে। ভারতীয় সম্প্রদায়ের মানুষজনকে তাঁদের দেশে স্বাগত জানানোর ক্ষেত্রে ক্রোয়েশিয়ার মানুষ যে আন্তরিকতা ও উদারতা দেখিয়েছেন, রাষ্ট্রপতি তার জন্য ধন্যবাদ দেন। ভারত ও ক্রোয়েশিয়ার মধ্যে সম্পর্কের প্রসারতা ও বোঝাপড়ার ক্ষেত্রে প্রত্যেক অনাবাসী ভারতীয় যে ভূমিকা পালন করে চলেছেন, তা প্রকৃত পক্ষেই প্রশংসার যোগ্য বলেও রাষ্ট্রপতি অভিমত প্রকাশ করেন।


    রাষ্ট্রপতি বলেন, গণতন্ত্র, বহুত্ববাদ এবং শান্তি প্রতিষ্ঠার ক্ষেত্রে ভারতের দৃঢ় অবস্থান তথা আর্থিক অগ্রগতির নানা ঘটনাবলী একত্রে ভারতবর্ষকে এক অনন্য পরিচিতি দিয়েছে। বিশ্ব জুড়ে নানা সমস্যার সমাধানসূত্র খুঁজে বের করতে ভারত সকলের সঙ্গে একযোগে কাজ করতে প্রস্তুত বলেও তিনি জানান। এই লক্ষ্যে ভারত বন্ধুত্বের হাত বাড়িয়ে রেখেছে।


    ভারতের বন্ধুরা দু’দেশের মধ্যে সম্পর্কের প্রসারতা ও বোঝাপড়া গড়ে তুলতে যে ভূমিকা পালন করেছেন, রাষ্ট্রপতি তার প্রশংসা করে বলেন, এদের সক্রিয় প্রচেষ্টাতেই ভারতীয় সংস্কৃতি, নৃত্য, যোগচর্চা, আয়ুর্বেদিক চিকিৎসা কেন্দ্র, ভারতীয় দোকান ও রেস্তোরাঁর এক বিরাট নেটওয়ার্ক গড়ে উঠছে। সেদেশের ৩৭টি শহরে গত বছর আন্তর্জাতিক যোগ দিবস উদযাপিত হয়েছিল জেনে রাষ্ট্রপতি সন্তোষ প্রকাশ করেন।


    2


    এর আগে, ভারতের রাষ্ট্রপতির সম্মানে সেদেশের রাষ্ট্রপতি শ্রীমতী কোলিন্ডা গার্বার – কিতরোভিচ এক ভোজসভার আয়োজন করেন। রাষ্ট্রপতি কোবিন্দ সেখানে বলেন, দু’দেশের মধ্যে ঐতিহাসিক ও সাংস্কৃতিক যোগসূত্র রয়েছে। ক্রোয়েশিয়া এমন এক সময়ে স্বাধীনতা অর্জন করে, যখন ভারতীয় অর্থনীতির উদারীকরণ শুরু হয়েছিল। বিগত কয়েক বছরে ভারতের অগ্রগতির নানা ঘটনাবলী এবং ইউরোপীয় ইউনিয়নের সদস্য দেশ হিসাবে ক্রোয়েশিয়ার অগ্রগতির যাত্রাপথের বিষয়টিকে বিবেচনায় রেখে দু’দেশের অর্থনৈতিক অংশীদারিত্বকে আরও সম্প্রসারিত করার বিপুল সম্ভাবনা রয়েছে বলেও শ্রী কোবিন্দ অভিমত প্রকাশ করেন।


    CG/BD/SB

    
    
    (Release ID: 1569683) Visitor Counter : 46
    
    
      Read this release in: English