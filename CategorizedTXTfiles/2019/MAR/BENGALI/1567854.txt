      মন্ত্রিসভারঅর্থনৈতিকবিষয়সংক্রান্তকমিটি

      দক্ষিণ-পূর্ব রেলের নারায়ণগড় ও ভদ্রকের মধ্যে তৃতীয় লাইন অনুমোদন করল কেন্দ্রীয় মন্ত্রিসভা
      Posted On: 07 MAR 2019 3:39PM by PIB Kolkata


    নয়াদিল্লি, ৭ মার্চ, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে পশ্চিমবঙ্গের নারায়ণগড় এবং ওড়িশার ভদ্রকের মধ্যে ১৫৫ কিলোমিটার দীর্ঘ তৃতীয় রেললাইন নির্মাণ অনুমোদিত হল। ২০২৩-২৪-এর মধ্যে ১,৮৬৬.৩১ কোটি টাকা খরচে এই লাইন তৈরি হবে।


    এই তৃতীয় লাইন তৈরি হলে বর্তমান এবং ভবিষ্যতের অতিরিক্ত চাপ মোকাবিলা করা সহজ হবে। নারায়ণগড় এবং ভদ্রকের মধ্যে এই শাখাটি অত্যন্ত ব্যস্ত বিশেষ করে, ইস্পাত কারখানাগুলিতে কোকিং কয়লা বহন করা হয়। এছাড়া, চক্রধরপুর থেকে বিভিন্ন বন্দরে যায় লৌহ আকর। সেজন্য কয়লা পরিবহণ সহজ হবে এই তৃতীয় লাইন হলে। ইস্পাত কারখানা ও বিদ্যুৎ উৎপাদন ছাড়াও রপ্তানি শিল্প উপকৃত হবে। ওড়িশা এবং পশ্চিমবঙ্গের পাশাপাশি গোটা পূর্ব ভারতের অর্থনীতি গতি পাবে।


    নারায়ণগড়-ভদ্রক শাখা হাওড়া-চেন্নাই রুটেরই অংশ। এই রুটে জট কাটাতে এই তৃতীয় লাইন সহায়ক হবে। ভুবনেশ্বর রাজধানী, হাওড়া-যশবন্তপুর দুরন্ত, হাওড়া-পুরী দুরন্ত, শিয়ালদহ-পুরী দুরন্ত এবং হাওড়া-পুরী শতাব্দী এক্সপ্রেসের মতো দ্রুতগতির ট্রেন সহ ৪৭ জোড়া ট্রেন চলে এই রুটে। ফলে এই লাইনটি বেশিরভাগ সময়েই যানজটে ভোগে। তৃতীয় লাইন তৈরি হলে, যানজট কমার পাশাপাশি নির্মাণের সময় ৩৭.২ লক্ষ মানবদিবস তৈরি হবে।


    CG/AP/DM

    
    
    (Release ID: 1567854) Visitor Counter : 4
    
    
      Read this release in: English