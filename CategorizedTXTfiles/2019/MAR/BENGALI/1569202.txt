      নির্বাচনকমিশন

      এবার থেকে ব্যালট পত্রে ভোট প্রার্থীর ছবিও থাকছে
      Posted On: 20 MAR 2019 6:37PM by PIB Kolkata


    কলকাতা, ২০ মার্চ , ২০১৯


    নির্বাচন কমিশন ব্যালট পত্রে ভোট প্রার্থীর ছবি ছাপানোর নির্দেশ দিয়েছে। বৈদ্যুতিন ভোট যন্ত্রের ব্যালট ইউনিটে এই ব্যালট পত্র রাখা থাকে। এছাড়াও পোস্টাল ব্যালট পত্রেও ভোট প্রার্থীর ছবি থাকা বাধ্যতামূলক করা হয়েছে। ব্যালট পত্রে ছবি প্রকাশের জন্য ভোট প্রার্থীকে স্ট্যাম্প আকারের দুটি সাম্প্রতিক ছবি জমা দিতে হবে।


    উল্লেখ করা যেতে পারে ভোট প্রার্থীদের সাম্প্রতিক ছবি মনোনয়নপত্রের সঙ্গে সেঁটে দেওয়ার জন্য মনোনয়নপত্রে একটি সুনির্দিষ্ট জায়গা থাকে। ফর্ম নম্বর ২৬এও এ ধরনের ছবি জুড়ে দেওয়া প্রয়োজন। মনোনয়নপত্রে সংশোধনের প্রেক্ষিতে কমিশন ভোট প্রার্থীদের মনোনয়নপত্রের জন্য একটি এবং ফর্ম নম্বর ২৬এর জন্য আরও একটি সাম্প্রতিক সময়ের ছবি জমা দেওয়ার নির্দেশ দিয়েছে।


    CG/BD/NS

    
    
    (Release ID: 1569202) Visitor Counter : 28
    
    
      Read this release in: English