      শিল্পওবাণিজ্যমন্ত্রক

      স্মার্ট ইন্ডিয়া হ্যাকাথন-২০১৯-এর তৃতীয় (সফটওয়্যার) সংস্করণের গ্র্যান্ড ফিনালে ৩৬ ঘন্টা ধরে
      Posted On: 01 MAR 2019 5:59PM by PIB Kolkata


    নয়াদিল্লি, ১ মার্চ, ২০১৯


    স্মার্ট ইন্ডিয়া হ্যাকাথন-২০১৯-এর তৃতীয় (সফটওয়্যার) সংস্করণের গ্র্যান্ড ফিনালে বা চূড়ান্ত পর্যায়ের প্রতিযোগিতা একইসঙ্গে দেশের ৪৯টি নোডাল কেন্দ্রে আগামী ২ ও ৩ মার্চ অনুষ্ঠিত হবে। মূল প্রতিযোগিতার আসর বসছে আইআইটি খড়্গপুরে। এই প্রতিযোগিতায় ৩৪ হাজারেরও বেশি উদ্ভাবনের মূল্যায়ন করা হবে। বিভিন্ন ক্ষেত্রে আমাদের দেশের নানান সমস্যার সমাধান ও চ্যালেঞ্জ মোকাবিলায় নতুন ও উদ্ভাবনী ডিজিটাল প্রযুক্তি চিহ্নিত করার জন্য এই অনুষ্ঠান এক অনন্য উদ্যোগ। প্রযুক্তি শিক্ষার সঙ্গে যুক্ত ছাত্রছাত্রীদের কাছে বিভিন্ন সমস্যার অভিনব সমাধান চাওয়া হবে এবং ৩৬ ঘন্টা ধরে নিরবচ্ছিন্নভাবে তাঁরা এই প্রতিযোগিতামূলক উদ্ভাবনী উদ্যোগে অংশ নেবেন। এবারের হ্যাকাথনে ১৮টি কেন্দ্রীয় সরকারি মন্ত্রক ও দপ্তর সহ ৯৬টি সংস্থা অংশ নিচ্ছে।


    ২০১৯-এর স্মার্ট ইন্ডিয়া হ্যাকাথন আগের দুটি হ্যাকাথনের তুলনায় ছাত্রছাত্রীদের অংশগ্রহণের নিরিখে আরও অনেক বড় হবে। সফটওয়্যার সংস্করণের গ্র্যান্ড ফিনালেতে প্রযুক্তিবিদ্যার সঙ্গে যুক্ত হাজার হাজার ছাত্রছাত্রীদের দল বিভিন্ন শিল্প সংস্থা তথা কেন্দ্রীয় মন্ত্রক ও দপ্তরগুলির একাধিক সমস্যার উদ্ভাবনমূলক ডিজিটাল সমাধান প্রদান করবে।


    CG/BD/DM

    
    
    (Release ID: 1567034) Visitor Counter : 29
    
    
      Read this release in: English