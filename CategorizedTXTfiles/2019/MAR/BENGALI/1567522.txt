      আবাসনএবংশহরাঞ্চলেরদারিদ্র্যদূরীকরণমন্ত্রক

      আমেদাবাদে দেশের প্রথম দেশীয় প্রযুক্তিতে তৈরি পেমেন্ট প্ল্যাটফর্ম চালু করলেন প্রধানমন্ত্রী
      Posted On: 05 MAR 2019 5:25PM by PIB Kolkata


    নয়াদিল্লি, ০৫ মার্চ ২০১৯


    দেশে পরিবহণ ক্ষেত্রে সচলতা বজায় রাখতে প্রধানমন্ত্রী শ্রী নরেন্দ্র মোদী সোমবার (৪ মার্চ) আমেদাবাদে এক অনুষ্ঠানে ‘এক দেশ, এক কার্ড’ ব্যবস্থা চালু করেন। ‘এক দেশ, এক কার্ড’ মডেলের ভিত্তিতে দেশে প্রস্তুত স্বয়ংক্রিয় ভাড়া সংগ্রহ ব্যবস্থা এই প্রথম।


    এই কার্ডগুলি ব্যাঙ্কের ইস্যু করা ডেবিট/ক্রেডিট/প্রি-পেইড কার্ড এবং গ্রাহক বা সুফলভোগীরা এই একটি কার্ডই মেট্রো, বাস, টোল বা সড়ক শুল্ক সংগ্রহ কেন্দ্র, পার্কিং, শহরতলীর রেল, স্মার্ট সিটি এবং খুচরো ব্যবসা ক্ষেত্রে ব্যবহার করতে পারবেন । এই কার্ডে যে মূল্যের অর্থ থাকবে, তা দিয়ে ন্যূনতম আর্থিক ঝুঁকি্তে সফরকালীন সব চাহিদা মেটানো সম্ভব হবে।


    বিভিন্ন বড় শহরে সহজে যাতায়াত ছাড়াও ন্যাশনাল কমন মোবিলিটি কার্ড (এনসিএমসি)-এর সাহায্যে খুচরো কেনাকাটাও করা যাবে। এই কার্ডটি নগদ লেনদেনের সমস্যা অনেকটাই মেটাবে। কেন্দ্রীয় আবাসন ও নগর বিষয়ক দপ্তরের উদ্যোগে চালু এই কার্ডের সাহায্যে যাত্রীরা মেট্রো এবং অন্যান্য পরিবহণ ব্যবস্থায় ঝঞ্ঝাট বিহীন পরিষেবার সুযোগ নিতে পারবেন। এই কার্ড চালু হওয়ায় স্বয়ংক্রিয় ব্যবস্থার মাধ্যমে টাকার লেনদেন সহজ হওয়ার পাশাপাশি, অর্থ তছরূপের আশঙ্কা কমবে এবং অর্থও সাশ্রয় হবে। গ্রাহক বা সুফলভোগীরা বিভিন্নভাবে ব্যবহার করার জন্য মাল্টিপল কার্ড সঙ্গে নিয়ে নাও ঘুরতে পারেন। একটি মাত্র কার্ডের ব্যবহারেই সংযোগবিহীন লেনদেন সম্ভবপর হবে।


    CG/SSS/SB

    
    
    (Release ID: 1567522) Visitor Counter : 27
    
    
      Read this release in: English