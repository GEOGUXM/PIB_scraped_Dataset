      নির্বাচনকমিশন

      জম্মু-কাশ্মীরের জন্য নিযুক্ত বিশেষ পর্যবেক্ষকের সঙ্গে নির্বাচন কমিশনের বৈঠক
      Posted On: 13 MAR 2019 2:32PM by PIB Kolkata


    নয়াদিল্লি, ১২ মার্চ , ২০১৯


    জম্মু-কাশ্মীরের পরিস্হিতি পর্যালোচনার জন্য নিবাচন কমিশন নিযুক্ত তিন সদস্যের বিশেষ কেন্দ্রীয় পর্যবেক্ষকদল মঙ্গলবার (১২ই মার্চ, ২০১৯) নতুন দিল্লীতে নির্বাচন কমিশনের সদর দপ্তরে বৈঠকে বসল। কেন্দ্রীয় এই পর্যবেক্ষক দলে রয়েছেন, প্রাক্তন আইএএস ডঃ নুর মহম্মদ, বিনোদ জুৎসি এবং প্রাক্তন আইপিএস এ.এস গিল। মুখ্য নির্বাচন কমিশনার সুনীল অরোরা, নির্বাচন কমিশনার অশোক লাভাসা এবং সুশীল চন্দ্রের সঙ্গে এক বৈঠকে মিলিত হন।


    বৈঠকে মুখ্য নির্বাচন কমিশনার সুনীল অরোরা কেন্দ্রীয় পর্যবেক্ষকদের এই গুরুত্বপূর্ণ দায়িত্ব গ্রহণের নেওয়ার জন্য ধন্যবাদ জানান। জম্মু-কাশ্মীরের বর্তমান পরিস্হিতির কথা মুখ্য নির্বাচন কমিশনার ১০ই মার্চ ২০১৯ এক সাংবাদিক বৈঠকে ৬২ নম্বর অনুচ্ছেদে উল্লেখ করেছিলেন।


    কমিশন জানিয়েছিল, জম্মু-কাশ্মীরের বর্তমান পরিস্হিতির ওপর নজর রাখা হচ্ছে। রাজ্যের বিধানসভা নির্বাচনের জন্য প্রয়োজনীয় সবরকম ব্যবস্হা নেওয়া হবে।


    বৈঠকে বিশেষ কেন্দ্রীয় পর্যবেক্ষকদের দ্রুত জম্মু-কাশ্মীর সফরের পরামর্শ দেওয়া হয়। নির্বাচন কমিশনার অশোক লাভাসা এবং সুশীল চন্দ্র পর্যবেক্ষকদের সঙ্গে প্রায় ২ ঘন্টা ধরে বিভিন্ন বিষয়ে আলোচনা করেন।


    জম্মু-কাশ্মীরের দায়িত্বপ্রাপ্ত উপ-মুখ্য নির্বাচন কমিশনার সন্দীপ সাক্সেনা রাজ্যের নির্বাচনের প্রস্তুতিপর্ব বৈঠকে তুলে ধরেন। বৈঠকে নিবার্চনে বিশেষ কেন্দ্রীয় পর্যবেক্ষকদের ভূমিকা ও দায়িত্বের কথাও জানায় কমিশন। এই তিন কেন্দ্রীয় পর্যবেক্ষককে রাজ্য সফরের পাশাপাশি বিভিন্ন রাজনৈতিক দলের প্রতিনিধি এবং জেলা ও রাজ্য প্রশাসনের সঙ্গেও বৈঠক করতে বলা হয়।


    এ.এস গিল ১৯৯৫-৯৭ সাল পর্যন্ত জম্মু-কাশ্মীরের সিআরপিএফ-এর আইজি ছিলেন এবং পরবর্তী সময় সিআরপিএফ-এর ডিজি-র দায়িত্ব সামলান। তাই বিপদসঙ্কুল এলাকায় নিরাপত্তা ব্যবস্হাপনায় যথেষ্ঠ অভিজ্ঞতা রয়েছে তার। উত্তরপ্রদেশের মুখ্য নির্বাচন আধিকারিক, নির্বাচন কমিশনের উপ-নির্বাচন কমিশনার হিসেবে কাজের অভিজ্ঞতা রয়েছে দেশের প্রাক্তন সচিব ডঃ নুর মহম্মদের। এছাড়াও আফগানিস্হানের নির্বাচনের উপদেষ্টা ও আন্তর্জাতিক বিশেষজ্ঞ হিসেবেও কাজ করেছেন ডঃ নুর মহম্মদ। কেন্দ্রীয় সরকারের প্রাক্তন সচিব বিনোদ জুৎসি রাজস্হানের মুখ্য নির্বাচন আধিকারিক হিসেবে কয়েক দশক কাজ করেছেন। এমনকি ৫ বছরেরও বেশি সময় ধরে উপ-নির্বাচন কমিশনার হিসেবে কাজের অভিজ্ঞতা রয়েছে তার।


    CG/SS/NS

    
    
    (Release ID: 1568728) Visitor Counter : 33
    
    
      Read this release in: English