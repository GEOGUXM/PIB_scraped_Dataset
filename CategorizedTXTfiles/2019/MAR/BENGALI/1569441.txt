      প্রতিরক্ষামন্ত্রক

      গবেষণার জন্য বিষয় নির্বাচন নিয়ন্ত্রণ করতে কোনও নির্দেশ দেওয়া হয়নি
      
      সরকার গবেষণার ক্ষেত্রে স্বাধীনতার নীতিতে বিশ্বাস করে

      Posted On: 25 MAR 2019 6:34PM by PIB Kolkata

    নয়াদিল্লি, ২৫ মার্চ , ২০১৯


    মানব সম্পদ উন্নয়ন মন্ত্রক গবেষণার জন্য বিষয় নির্বাচন নিয়ন্ত্রণ করতে কোনও নির্দেশিকা জারি করেনি। গণ মাধ্যমের একাংশে এই ধরণের সংবাদ প্রসঙ্গে এই প্রতিক্রিয়া জানিয়ে বলা হয়েছে যে, সরকার গবেষণার ক্ষেত্রে স্বাধীনতার নীতিতে বিশ্বাস করে।


    গত বছর গবেষণার ক্ষেত্রে পিছিয়ে থাকা ১১টি কেন্দ্রীয় বিশ্ববিদ্যালয়ের উপাচার্যদের নিয়ে একটি বৈঠক হয়েছিল। এই বৈঠকে সংশ্লিষ্ট উপাচার্যরা গবেষণার উন্নয়নে একটি সুনির্দিষ্ট পথরেখা তৈরি করেছিলেন এবং জাতীয় অগ্রাধিকার সংক্রান্ত ক্ষেত্রে আরও বেশি গবেষণার বিষয়ে আলোচনা করেছিলেন। বৈঠকের আলোচ্য বিষয়গুলি নথিভুক্ত করা আছে।


    সরকার গবেষণার সুযোগ-সুবিধা, উন্নয়ন এবং এর পরিধি বিস্তারের জন্য জোর দিয়েছে। সমাজ বিজ্ঞানের জন্য গবেষণা প্রকল্পের জন্য ‘ ইমপ্রেস ’ -এর আওতায় ৪৮০ কোটি টাকা দেওয়া হয়েছে। মৌলিক বিজ্ঞানের গবেষণার জন্য ২৮৫ কোটি টাকা এবং উদ্ভাবন ও প্রযুক্তি বিষয়ে গবেষণার জন্য ‘ ইমপ্রিন্ট ’ প্রকল্পে ১ হাজার কোটি টাকা বরাদ্ধ করা হয়েছে। ‘ স্ট্রাইড ’ প্রকল্পের আওতায় মানবিক বিদ্যার জন্য গবেষণার ক্ষেত্রে ৪৫০ কোটি টাকা এবং ‘ স্পার্ক ’ প্রকল্পের আওতায় বিদেশি বিশ্ববিদ্যালয়ের সঙ্গে যৌথ উদ্যোগে গবেষণার জন্য ৪৮০ কোটি টাকা দেওয়া হয়েছে বলে মন্ত্রকসূত্রে জানানো হয়েছে।


    CG/PB/NS

    
    
    (Release ID: 1569441) Visitor Counter : 23