      রাষ্ট্রপতিরসচিবালয়

      হাকিমপেট-এ বিমানবাহিনীর স্টেশন এবং ৫ নম্বর বেস রিপেয়ার ডিপোকে বাহিনীর নিজস্ব পতাকা অর্পণ করলেন রাষ্ট্রপতি
      Posted On: 04 MAR 2019 6:15PM by PIB Kolkata


    নয়াদিল্লি, ০৪ মার্চ , ২০১৯


    ভারতের রাষ্ট্রপতি শ্রী রামনাথ কোবিন্দ আজ (০৪ মার্চ, ২০১৯) তামিলনাড়ুর কোয়েমবাটুরের সুলুর-এ বিমানবাহিনীর ৫ নম্বর বেস রিপেয়ার ডিপো এবং হাকিমপেট-এ বিমানবাহিনীর স্টেশনকে, বাহিনীর নিজস্ব পতাকা অর্পণ করেছেন।


    এই উপলক্ষ্যে আয়োজিত অনুষ্ঠানে রাষ্ট্রপতি বলেন, বিশ্বের দেশগুলির মধ্যে ভারতের ক্রমবর্ধমান মর্যাদার সঙ্গে সামঞ্জস্য রেখে আমাদের সশস্ত্র বাহিনী শক্তি এবং দক্ষতাও বৃদ্ধি পেয়েছে। তিনি বলেন, যদিও ভারত দৃঢ়ভাবে শান্তির পক্ষ অবলম্বন করে থাকে, তবুও প্রয়োজন দেখা দিলে আমরা জাতির সার্বভৌমত্ব রক্ষা করতে আমাদের সর্বশক্তি নিয়োজিত করবো। আমাদের সশস্ত্র বাহিনীর কাজের মধ্যে দেশকে সুরক্ষিত রাখার দৃঢ় প্রতিজ্ঞার প্রতিফলন ঘটে। সম্প্রতি একটি পরিচিত সন্ত্রাসবাদী শিবিরে ভারতীয় বিমানবাহিনী যেভাবে প্রতিরোধমূলক অভিযান চালিয়েছে, তাতে বাহিনীর সদস্যদের সাহস এবং পেশাদারিত্ব প্রতিফলিত হয়েছে।


    আমাদের দেশের সার্বভৌম আকাশ সীমার সুরক্ষা ছাড়াও ভারতীয় বিমানবাহিনী মানবিক সহায়তা এবং প্রাকৃতিক বিপর্যয় মোকাবিলার সময় সামনে থেকে কাজ করে চলে। তাদের সহ্য ক্ষমতা এবং কর্মনিষ্ঠা আমাদের দেশের পক্ষে এক বিরাট গর্বের উৎস হয়ে উঠেছে।


    CG/PB/NS

    
    
    (Release ID: 1567342) Visitor Counter : 27
    
    
      Read this release in: English