      প্রধানমন্ত্রীরদপ্তর

      প্রধানমন্ত্রী মোদী, প্রধানমন্ত্রী শ্রম যোগী মান – ধন যোজনার সূচনা করলেন
      Posted On: 05 MAR 2019 6:31PM by PIB Kolkata


    নয়াদিল্লি, ০৫ মার্চ ২০১৯


    প্রধানমন্ত্রী শ্রী নরেন্দ্র মোদী আজ গুজরাটের বস্ত্রলে প্রধানমন্ত্রী শ্রম যোগী মান – ধন প্রকল্পের (পিএম – এসওয়াইএম) সূচনা করেছেন। তিনি কয়েকজন সুফলভোগীর হাতে প্রধানমন্ত্রী শ্রম যোগী মান – ধন যোজনার পেনশন কার্ড তুলে দেন। দেশের ৩ লক্ষ অভিন্ন পরিষেবা কেন্দ্রে ভিডিও কনফারেন্সের মাধ্যমে এই অনুষ্ঠান সরাসরি সম্প্রচার করা হয়। পরিষেবা কেন্দ্রগুলিতে ২ কোটির বেশি শ্রমিক শ্রেণীর মানুষ এই অনুষ্ঠান প্রত্যক্ষ করেন।


    আজকের দিনটিকে ঐতিহাসিক আখ্যা দিয়ে প্রধানমন্ত্রী দেশের অসংগঠিত ক্ষেত্রে কর্মরত ৪২ কোটি শ্রমিকের স্বার্থে প্রধানমন্ত্রী শ্রম যোগী মান – ধন যোজনা উৎসর্গ করেন। তিনি বলেন, অসংগঠিত ক্ষেত্রে নাম নথিভুক্ত রয়েছে, এমন শ্রমিকরা বয়সকালে এই কর্মসূচির আওতায় মাসিক ৩ হাজার টাকার পেনশন পাবেন। স্বাধীনতার পর এই প্রথমবার অপ্রচলিত ক্ষেত্রের সঙ্গে যুক্ত কোটি কোটি শ্রমিক শ্রেণীর মানুষের স্বার্থ পূরণেই কর্মসূচিটি গ্রহণ করা হয়েছে বলে শ্রী মোদী উল্লেখ করেন।


    প্রধানমন্ত্রী শ্রম যোগী মান – ধন যোজনার সুফলগুলি সম্পর্কে বিস্তারিত ব্যাখ্যা দেন। তিনি জানান, এই প্রকল্পের সুফলভোগী প্রিমিয়াম হিসাবে যে পরিমাণ অর্থ জমা করবেন, কেন্দ্রীয় সরকারের পক্ষ থেকেও সমপরিমাণ অর্থ দেওয়া হবে। নিকটবর্তী অভিন্ন পরিষেবা কেন্দ্রগুলিতে মাসিক ১৫ হাজার টাকার কম উপার্জনকারী অপ্রচলিত ক্ষেত্রের সঙ্গে যুক্ত শ্রমিকদের সুফল গ্রহণ করার জন্য নাম নথিভুক্ত করার জন্যও তিনি আহ্বান জানান।


    নাম নথিভুক্তিকরণ প্রক্রিয়ায় কোনও রকম সমস্যা হবে না বলে আশ্বাস দিয়ে শ্রী মোদী জনসভায় বলেন যে, এর জন্য কেবল আধার নম্বর ও ব্যাঙ্কের বিবরণ সহ একটি ফর্ম পূরণ করতে হবে । উপভোক্তার নাম নথিভুক্তিকরণের জন্য অভিন্ন পরিষেবা কেন্দ্রগুলিতে যে খরচ হবে, সেই খরচ কেন্দ্রীয় সরকার বহন করবে বলেও তিনি জানান। প্রধানমন্ত্রী সমগ্র এই প্রক্রিয়াকে ‘ডিজিটাল ভারতের বিস্ময়’ বলে বর্ণনা করেন।


    প্রধানমন্ত্রী শ্রম যোগী মান – ধন যোজনায় অসংগঠিত ক্ষেত্রের শ্রমিকদের নাম নথিভুক্তিকরণে সাহায্য করার জন্য শ্রী মোদী সাধারণ মানুষের প্রতি আহ্বান জানান। কোনও বাড়ি বা প্রতিবেশীদের জন্য সমাজের উচ্চ বর্গের মানুষের এই সাহায্যের ফলে গরিব মানুষ বিশেষভাবে উপকৃত হবেন। শ্রমিক শ্রেণীর প্রতি সম্মান জানানো গেলেই দেশ এগিয়ে যাবে বলে শ্রী মোদী অভিমত প্রকাশ করেন।


    প্রধানমন্ত্রী বলেন, কেন্দ্রীয় সরকার আয়ুষ্মান ভারত, প্রধানমন্ত্রী জীবন জ্যোতি বিমা যোজনা, প্রধানমন্ত্রী সুরক্ষা বিমা যোজনা, প্রধানমন্ত্রী আবাস যোজনা, উজ্জ্বলা যোজনা, সৌভাগ্য যোজনা এবং স্বচ্ছ ভারতের মতো উদ্যোগগুলি অসংগঠিত ক্ষেত্রে কর্মরত শ্রমিক শ্রেণীর মানুষের স্বার্থেই শুরু করেছে। দেশে মহিলাদের ক্ষমতায়ন ও শিশুকন্যাদের কল্যাণে সরকার যে সমস্ত উদ্যোগ গ্রহণ করেছে, প্রধানমন্ত্রী সেকথাও উল্লেখ করেন।


    প্রধানমন্ত্রী শ্রম যোগী মান – ধন যোজনার বিভিন্ন সুযোগ-সুবিধার পাশাপাশি, আয়ুষ্মান ভারত কর্মসূচির আওতায় স্বাস্থ্য বিমা, প্রধানমন্ত্রী জীবন জ্যোতি বিমা যোজনার আওতায় জীবন তথা কর্মক্ষমতা হারালে বিশেষ সুবিধা প্রদানের মতো উদ্যোগগুলি অসংগঠিত ক্ষেত্রের শ্রমিকদের বয়সকালে নিশ্চিত সামাজিক সুরক্ষা প্রদান করবে।


    দুর্নীতির বিরুদ্ধে তাঁর কঠোর অবস্থানের কথা পুনরায় উল্লেখ করে প্রধানমন্ত্রী বলেন, বর্তমান কেন্দ্রীয় সরকার দালালদের অযাচিত হস্তক্ষেপ ও দুর্নীতি চিরতরে দূরীকরণে অঙ্গীকারবদ্ধ। তিনি বলেন, প্রধানমন্ত্রী গুরুতর এই বিষয়গুলিতে সর্বদাই সজাগ রয়েছেন।


    CG/BD/SB

    
    
    (Release ID: 1567547) Visitor Counter : 566
    
    
      Read this release in: English