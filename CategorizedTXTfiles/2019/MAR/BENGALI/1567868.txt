      মন্ত্রিসভারঅর্থনৈতিকবিষয়সংক্রান্তকমিটি

      উত্তরপ্রদেশের খুরজায় ১,৩২০ মেগাওয়াট ক্ষমতাসম্পন্ন তাপবিদ্যুৎ কেন্দ্র অনুমোদন করল কেন্দ্রীয় মন্ত্রিসভা
      Posted On: 07 MAR 2019 4:08PM by PIB Kolkata


    নয়াদিল্লি, ৭ মার্চ, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে উত্তরপ্রদেশের বুলন্দসর জেলায় ৬৬০ মেগাওয়াট ক্ষমতাসম্পন্ন খুরজা সুপার থার্মাল পাওয়ার প্ল্যান্ট (এসটিপিপি)-এর দুটি তাপবিদ্যুৎ উৎপাদন কেন্দ্রের জন্য লগ্নির প্রস্তাব অনুমোদিত হয়েছে। এর জন্য খরচ ধরা হয়েছে ১১,০৮৯.৪২ কোটি টাকা। একইসঙ্গে, মধ্যপ্রদেশের সিঙ্গরৌলি জেলায় আমেলিয়া কয়লা খনির প্রস্তাব অনুমোদিত হল। এই প্রকল্পের খরচ ধরা হয়েছে ১,৫৮৭.১৬ কোটি টাকা। কেন্দ্রীয় সরকারের শক্তি মন্ত্রকের অধীন মিনিরত্ন কেন্দ্রীয় সরকারি পরিচালনাধীন সংস্থা টিএইচডিসি ইন্ডিয়া লিমিটেড এই প্রকল্পটি রূপায়ণ করবে।


    খুরজা এসটিপিপি ৬৬০ মেগাওয়াট ক্ষমতাসম্পন্ন দুটি ইউনিট তৈরি হবে অতি আধুনিক প্রযুক্তিতে। পরিবেশ রক্ষায় থাকবে, আধুনিকতম কার্বন নিঃসরণ নিয়ন্ত্রণ প্রযুক্তি। বিদ্যুৎ উৎপাদনের খরচ কম হবে। আমেলিয়া কয়লা খনিটি দেওয়া হয়েছিল ২০১৭-র জানুয়ারিতে কেন্দ্রীয় সরকারের কয়লা মন্ত্রকের অধীন টিএইচডিসি ইন্ডিয়া লিমিটেডকে। খুরজা এসটিপিপি উত্তরাঞ্চলের বিদ্যুতের ঘাটতি মেটাবে, বিশেষ করে উত্তরপ্রদেশে। ঐ রাজ্য ইতিমধ্যেই এই নিয়ে চুক্তি করেছে টিএইচডিসি ইন্ডিয়া লিমিটেডের সঙ্গে। এই প্রকল্প থেকে রাজ্য পাবে ৬০ শতাংশ বিদ্যুৎ। অন্য যে রাজ্যগুলি বিদ্যুৎ পাবে সেগুলি হল, উত্তরাখণ্ড, রাজস্থান, হিমাচল প্রদেশ এবং দিল্লি।


    এই প্রকল্পের মাধ্যমে প্রত্যক্ষ এবং পরোক্ষভাবে কর্মসংস্থানের সৃষ্টি হবে এবং বুলন্দসর ও নিকটস্থ পশ্চিম উত্তরপ্রদেশের জেলাগুলির সার্বিক উন্নতি হবে। ২০২৩-২৪ থেকে খুরজা এসটিপিপি-তে উৎপাদন শুরু হবে।


    CG/AP/DM

    
    
    (Release ID: 1567868) Visitor Counter : 3
    
    
      Read this release in: English