      সংস্কৃতিমন্ত্রক

      গুগ্‌ল আর্টস অ্যান্ড কালচারের সহযোগিতায় এনসিএসএম পক্ষ থেকে স্মরণীয় উদ্ভাবন ও আবিষ্কারগুলি নিয়ে প্রদর্শনী
      Posted On: 07 MAR 2019 4:58PM by PIB Kolkata


    নয়াদিল্লি, ৭ মার্চ, ২০১৯


    কেন্দ্রীয় সংস্কৃতি মন্ত্রকের অধীন ন্যাশনাল কাউন্সিল অফ সায়েন্স মিউজিয়াম (এনসিএসএম) গুগ্‌ল আর্টস অ্যান্ড কালচারের সহযোগিতায় চিরস্মরণীয় উদ্ভাবন ও আবিষ্কারগুলি নিয়ে এক অনলাইন প্রদর্শনী আয়োজন করেছে। এই প্রদর্শনী ‘ওয়ান্স আপন এ ট্রাই : এপিক জার্নিজ অফ ইনভেনশন অ্যান্ড ডিসকভারি’ নামে নামাঙ্কিত করা হয়েছে। আজ (৬ মার্চ) এই প্রদর্শনীর সূচনা হয়েছে। প্রদর্শনীতে ২৩টি দেশের ১১০টিরও বেশি অগ্রণী প্রতিষ্ঠানের বিভিন্ন সংগ্রহ, গল্প এবং মেধাসম্বলিত নিদর্শন স্থান পেয়েছে। এ ধরণের প্রদর্শনী আয়োজনের উদ্দেশ্য হল দশকের পর দশক ধরে উদ্ভাবন ক্ষেত্রে গুরুত্বপূর্ণ সাফল্যগুলির পিছনে যে মেধা রয়েছে তা তুলে ধরা। ভারতের বিজ্ঞান ও প্রযুক্তি ক্ষেত্রে সুদীর্ঘ এবং গৌরবময় যে ঐতিহ্য রয়েছে সেগুলির ওপর আলোকপাত করে এনসিএসএম-এর পক্ষ থেকে ছ’টি মতবিনিময় তথা প্রদর্শনীর আয়োজন করা হয়েছে। এই বিষয়গুলি হল – সুপ্রাচীন সিন্ধু সভ্যতা থেকে বিজ্ঞান ও প্রযুক্তির সুদীর্ঘ যাত্রাপথ; আয়ুর্বেদ – এই চিকিৎসা পদ্ধতিতে ভারতের অবদান; প্রাচীন ভারতীয় অস্ত্রপচার সম্পর্কিত জ্ঞান : সুশ্রুত সংহিতা; রসশালা বা প্রাচীন ভারতীয় রসায়ন গবেষণাগার; সুগন্ধী প্রস্তুতে ভারতীয় জ্ঞান বা আতর এবং ভারতীয় উপমহাদেশের বাদ্যযন্ত্র ।


    এই প্রদর্শনীগুলি দেখার পাশাপাশি, দেশ ও বিদেশের শ্রোতা ও দর্শকরা ন্যাশনাল সায়েন্স সেন্টার, দিল্লি এবং কলকাতা সায়েন্স সিটির সঙ্গে অনলাইনে যুক্ত হতে পারবেন এবং সংশ্লিষ্ট বিষয়গুলি নিয়ে নিজেদের বক্তব্য পেশের সুযোগ পাবেন।


    CG/BD/DM

    
    
    (Release ID: 1567909) Visitor Counter : 12
    
    
      Read this release in: English