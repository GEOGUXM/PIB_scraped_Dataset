      তথ্যওসম্প্রচারমন্ত্রক

      প্রধানমন্ত্রীর নির্বাচিত ভাষণের সংকলন ‘সবকা সাথ সবকা বিকাশ’ শ্রী অরুণ জেটলি প্রকাশ করলেন
      
      প্রধানমন্ত্রীর বক্তব্য গোটা বিশ্বে দীর্ঘ মেয়াদী প্রভাব রেখেছে : শ্রী অরুণ জেটলি
      
      প্রধানমন্ত্রী শ্রী নরেন্দ্র মোদী তাঁর চিন্তাভাবনা সহজ সরলভাবে ভাগ করে নেওয়ার তা জনমানসে গভীর প্রভাব ফেলে : কর্নেল রাঠোর

      Posted On: 08 MAR 2019 7:10PM by PIB Kolkata

    নয়াদিল্লি, ০৮ মার্চ , ২০১৯


    কেন্দ্রীয় অর্থ এবং কর্পোরেট বিষয়ক মন্ত্রী শ্রী অরুণ জেটলি আজ প্রধানমন্ত্রী শ্রী নরেন্দ্র মোদীর নির্বাচিত ভাষণের সংকলন ‘ সবকা সাথ সবকা বিকাশ ’ প্রকাশ করেন। নতুন দিল্লীতে ন্যাশনাল মিডিয়া সেন্টারে তথ্য ও সম্প্রচার মন্ত্রক এই অনুষ্ঠানের আয়োজন করে। কেন্দ্রীয় তথ্য ও সম্প্রচার এবং যুব ও ক্রীড়া মন্ত্রকের স্বাধীন দায়িত্বপ্রাপ্ত প্রতিমন্ত্রী কর্নেল রাজ্যবর্ধন রাঠোর অনুষ্ঠানে উপস্হিত ছিলেন।


    শ্রী অরুণ জেটলি বলেন, প্রধানমন্ত্রীর রাজনৈতিক ইতিহাস, অর্থনীতি, বিদেশনীতি, কৌশলগত নানা বিষয় সহ বিভিন্ন ক্ষেত্রে যথেষ্ট দখল রয়েছে। সবকিছু দ্রুত শিখে নেওয়া এবং স্বচ্ছ ভাবে চিন্তাভাবনা করার ক্ষমতার জন্য প্রধানমন্ত্রী বাধাহীনভাবে বক্তব্য রাখতে পারেন বলে তিনি মন্তব্য করেন।


    শ্রী জেটলি বলেন, প্রধানমন্ত্রীর ভাষণগুলি শুধু দেশেরই নয় সারা বিশ্বে যথেষ্ট প্রভাব বিস্তারে সক্ষম। এই প্রসঙ্গে তিনি দেশের সাম্প্রতিক ইতিহাসে কয়েকজন বিখ্যাত বাগ্মী- মহাত্মা গান্ধী, শ্রী অটল বিহারী বাজপেয়ী, শ্রী জগজীবন রাম এবং শ্রী ইন্দ্রজিৎ গুপ্তের নাম উল্লেখ করেন, যাঁদের বক্তৃতা দেশের মননে এবং চিন্তনে দাগ রেখে গেছে।


    কর্নেল রাজ্যবর্ধন রাঠোর বলেন, প্রধানমন্ত্রীর ভাষণগুলিতে বাস্তবসম্মত সমাধান খুঁজে পাওয়া যায়। তাঁর সহজ সরল মাটির কাছাকাছি জীবনযাত্রার জন্যই এধরনের বক্তৃতা তিনি দেন। শ্রী রাঠোর বলেন, প্রধানমন্ত্রী তাঁর চিন্তাভাবনা মানুষের সঙ্গে সোজা সরল ভাষায় ভাগ করে নেন বলেই জনগণের সঙ্গে তাঁর যোগাযোগ এত নিবিড়। ৫ খন্ডের বক্তৃতার সংকলনটিকে তিনি তরুণ ছাত্রছাত্রী, গবেষক, শিক্ষাবিদ এবং সাংবাদিকদের কাছে এনসাইক্লোপিডিয়ার সমতুল বলে বর্ণনা করেন।


    আন্তর্জাতিক নারী দিবস উপলক্ষ্যে কর্নেল রাঠোর মহিলাদের প্রতি শ্রদ্ধা প্রদর্শন করেন। তিনি বলেন মেয়েদের মধ্যে নম্র এবং দৃঢ় দু ধরনের স্বভাব রয়েছে, যা অনন্য। ৫ খন্ডের এই সংকলন প্রকাশের সময় শ্রী অমিত খাড়ে, শ্রী কাঞ্চন গুপ্তার সম্পাদনার প্রসঙ্গটি উল্লেখ করেন।


    সংকলন প্রসঙ্গে


    তথ্য ও সম্প্রচার মন্ত্রকের প্রকাশন বিভাগ ৫ খন্ডের এই সংকলন হিন্দি ও ইংরাজিতে প্রকাশ করেছে। সুপ্রশাসন, ভারতকে উপযুক্ত এবং দক্ষ হিসেবে গড়ে তোলা, আমাদের সাহসী নাগরিকদের প্রশংসা, অন্নদাতা কৃষক, মেধাবী বিজ্ঞানী- এভাবে বিভিন্ন অনুচ্ছেদে প্রধানমন্ত্রীর ধারনা প্রকাশিত হয়েছে।


    CG/CB/NS

    
    
    (Release ID: 1568372) Visitor Counter : 89
    
    
      Read this release in: English