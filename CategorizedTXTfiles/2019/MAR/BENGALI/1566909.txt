      কেন্দ্রীয়মন্ত্রিসভা

      হরিয়ানার মানেথি-তে নতুন এইমস্‌ স্থাপনে মন্ত্রিসভার অনুমোদন
      Posted On: 01 MAR 2019 3:44PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার কেন্দ্রীয় মন্ত্রিসভার বৈঠকে হরিয়ানার রিওয়াড়ি জেলায় মানেথিতে নতুন একটি অল ইন্ডিয়া ইন্সটিটিউট অফ মেডিকেল সায়েন্সেস বা এইমস্‌ স্থাপনে অনুমতি পাওয়া গেছে। এই চিকিৎসা প্রতিষ্ঠানটি স্থাপনে খরচ ধরা হয়েছে ১ হাজার ২৯৯ কোটি টাকা। প্রতিষ্ঠানটির জন্য একটি নির্দেশক পদ তৈরিরও সিদ্ধান্ত হয়েছে। এই পদের মূল বেতন স্থির হয়েছে ২ লক্ষ ২৫ হাজার টাকা। এছাড়াও, বিভিন্ন ভাতার সুবিধাও রয়েছে।


    নতুন এই এইমস্‌টিতে এমবিবিএস পর্যায়ে ১০০টি স্নাতকোত্তর আসন এবং ৬০টি বিএসসি নার্সিং আসন থাকছে। এছাড়াও, ৭৫০টি শয্যাবিশিষ্ট এই চিকিৎসা প্রতিষ্ঠানে ১৫ – ২০টি সুপার স্পেশালিটি বিভাগ গড়ে তোলা হবে। আশা করা হচ্ছে, প্রতিষ্ঠানের চিকিৎসা পরিষেবা পুরোদমে শুরু হলে বহির্বিভাগে প্রতিদিন ১ হাজার ৫০০ রোগী দেখা সম্ভব হবে এবং প্রতিষ্ঠানের অভ্যন্তরে মাসিক ১ হাজার রোগীর চিকিৎসা পরিষেবা প্রদান সম্ভব হবে।


    প্রতিষ্ঠানটি গড়ে উঠলে হরিয়ানার এই অঞ্চলে স্বাস্থ্য ক্ষেত্রের সঙ্গে যুক্ত পেশাদারদের ঘাটতি মেটানোর পাশাপাশি, চিকিৎসা শিক্ষা ও প্রশিক্ষণ ক্ষেত্রে এক আমূল পরিবর্তন আসবে। নতুন এই চিকিৎসা প্রতিষ্ঠানে আপৎকালীন বা ট্রমা বিভাগ, আয়ুষ, আইসিইউ স্পেশালিটি ও সুপার স্পেশালিটি বিভাগ, মেডিকেল কলেজ, আয়ুষ, চিকিৎসা সেবা এমনকি অডিটোরিয়াম, আবাসন ও হস্টেলের সুযোগ-সুবিধা থাকছে। আশা করা হচ্ছে, প্রতিষ্ঠানটি চালু হলে বিভিন্ন রোগী পরিষেবা বিভাগে প্রায় ৩ হাজার মানুষের কর্মসংস্থানের সুযোগ সৃষ্টি হবে। এছাড়াও, প্রতিষ্ঠানটির নির্মাণ কাজের সময়েও কাজের সুযোগ অনেকটা বৃদ্ধি পাবে।


    CG/BD/SB

    
    
    (Release ID: 1566909) Visitor Counter : 6
    
    
      Read this release in: English