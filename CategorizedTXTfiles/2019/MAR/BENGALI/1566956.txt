      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভায় অনুমোদন করল “প্রধানমন্ত্রী জি-বন যোজনা”
      Posted On: 01 MAR 2019 4:35PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনীতি বিষয়ক কমিটির বৈঠকে ‘প্রধানমন্ত্রী জি-বন’ বা জৈব ইন্ধন – বাতাবরণ অনুকূল ফসল অবশেষ নিবারণ যোজনা অনুমোদিত হল। লিগনসেলুলোসিক বায়োমাস এবং অন্য পুনর্নবীকরণযোগ্য পশুখাদ্য ব্যবহার করে সুসংহত বায়-ইথানল প্রকল্পগুলিকে আর্থিক সাহায্যের জন্য এই যোজনা।


    ২০১৮-১৯ থেকে ২০২৩-২৪ পর্যন্ত এই প্রকল্পকে মোট ১,৯৬৯.৫০ কোটি টাকা আর্থিক সাহায্য দেওয়া হবে। এর মধ্যে ১,৮০০ কোটি টাকা বরাদ্দ করা হয়েছে ১২টি বাণিজ্যিক প্রকল্পকে। ১৫০ কোটি টাকা বরাদ্দ করা হয়েছে ১০টি প্রদর্শনীয় প্রকল্পের জন্য। বাকি ৯.৫০ কোটি টাকা দেওয়া হবে প্রশাসনিক খরচ হিসেবে সেন্টার ফর হাই টেকনলজিকে (সিএইচটি)।


    প্রথম পর্বে ২০১৮-১৯ থেকে ২০২২-২৩ পর্যন্ত ছ’টি বাণিজ্যিক এবং পাঁচটি প্রদর্শনীয় প্রকল্পকে আর্থিক সহায়তা দেওয়া হবে। দ্বিতীয় পর্বে, ২০২০-২১ থেকে ২০২৩-২৪ পর্যন্ত বাকি ছ’টি বাণিজ্যিক এবং পাঁচটি প্রদর্শনীয় প্রকল্পকে আর্থিক সাহায্য দেওয়া হবে। এই কর্মসূচির লক্ষ্য ২-জি ইথানল ক্ষেত্রকে উৎসাহ দেওয়া এবং উপযুক্ত পরিবেশ ব্যবস্থা গড়ে এই শিল্পকে সহায়তা করা।


    এই কর্মসূচির অন্যান্য সুবিধাগুলি হল – জীবাশ্ম জ্বালানির পরিবর্তে জৈব জ্বালানির ব্যবহার বাড়িয়ে আমদানি নির্ভরতা কমানো। জীবাশ্ম জ্বালানির সঙ্গে জৈব জ্বালানির সঠিক মিশ্রণ ঘটিয়ে কার্বন নিঃসরণ কমানোও অন্যতম লক্ষ্য। মাঠেই ফসলের অবশেষ পোড়ানোর ফলে স্বাস্থ্যহানিকর প্রথা নিবারণের পাশাপাশি, কৃষকদের ফসলের অবশিষ্টাংশের জন্য আর্থিক সংস্থান করাও এর লক্ষ্য। ২-জি ইথানল প্রকল্প এবং বায়োমাস সরবরাহ শৃঙ্খলে গ্রাম এবং শহরে কর্মসংস্থান বৃদ্ধির পাশাপাশি, এর মাধ্যমে স্বচ্ছ ভারত মিশনের সাফল্য এবং দেশজ প্রযুক্তিতে দ্বিতীয় প্রজন্মের বায়োমাস থেকে ইথানল প্রযুক্তির রূপান্তর এই কর্মসূচির অন্যতম লক্ষ্য।


    CG/AP/DM

    
    
    (Release ID: 1566956) Visitor Counter : 51
    
    
      Read this release in: English