      প্রতিরক্ষামন্ত্রক

      পৃথিবীর কক্ষপথের নিম্নভাগে সক্রিয় উপগ্রহ ধ্বংস করে ভারত এই ক্ষমতাসম্পন্ন দেশগুলিতে সামিল
      Posted On: 27 MAR 2019 6:29PM by PIB Kolkata


    নয়াদিল্লি, ২৭ মার্চ, ২০১৯


    ওডিশার ডঃ এ পি জে আব্দুল কালাম দ্বীপ থেকে প্রতিরক্ষা গবেষণা ও উন্নয়ন সংস্থা (ডিআরডিও) আজ সফলভাবে কৃত্রিম উপগ্রহরোধী ক্ষেপণাস্ত্র পরীক্ষা করেছে । ‘ মিশন শক্তি ’ নামের এই কর্মসূচিতে ডিআরডিও একটি ব্যালেস্টিক ক্ষেপণাস্ত্র প্রতিরক্ষা ব্যবস্থাপনা তৈরি করেছে, যার মাধ্যমে পৃথিবীর কক্ষপথের নিম্নভাগে কোনও কৃত্রিম উপগ্রহ যদি ভারতের ওপর নজরদারি চালায়, তা হলে তাকে আঘাত করে ধ্বংস করে দেওয়া যাবে। এই ক্ষেপণাস্ত্রটিতে দুটি সলিড রকেট বুস্টার সমেত ত্রিস্তরীয় ব্যবস্থাপনা থাকছে। প্রাপ্ত তথ্যের নিরিখে বোঝা গেছে যে, মিশন তার অভীষ্ট লক্ষ্য অর্জন করেছে।


    এই পরীক্ষার ফলে মহাকাশে ভারতের ক্ষমতা প্রদর্শিত হ’ল, যার মাধ্যমে ডিআরডিও-র কর্মসূচি সম্পর্কে ধারণা পাওয়া গেল।


    এই পরীক্ষার ফলে বিশ্বের যে কটি দেশ এই ক্ষমতা অর্জন করেছে, ভারত সেই গোষ্ঠীতে অন্তর্ভুক্ত হ’ল। এর মাধ্যমে দেশীয় প্রযুক্তিতে সফলভাবে অস্ত্র নির্মাণ কর্মসূচি বাস্তবায়িত হ’ল।


    CG/CB/SB

    
    
    (Release ID: 1569686) Visitor Counter : 29
    
    
      Read this release in: English