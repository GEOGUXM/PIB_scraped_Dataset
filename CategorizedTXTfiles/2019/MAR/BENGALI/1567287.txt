      মানবসম্পদবিকাশমন্ত্রক

      শ্রী প্রকাশ জাভড়েকর স্মার্ট ইন্ডিয়া হ্যাকাথন, ২০১৯ (সফ্‌টওয়্যার)-এর তৃতীয় সংস্করণের গ্র্যান্ড ফিনালের সূচনা করেছেন
      Posted On: 02 MAR 2019 3:36PM by PIB Kolkata


    খড়্গপুর, ২ মার্চ, ২০১৯


    মানবসম্পদ উন্নয়ন মন্ত্রী শ্রী প্রকাশ জাভড়েকর আজ (২ মার্চ) জয়পুরের জেইসিআরসি বিশ্ববিদ্যালয়ে স্মার্ট ইন্ডিয়া হ্যাকাথন, ২০১৯ (সফ্‌টওয়্যার)-এর তৃতীয় সংস্করণের চূড়ান্ত পর্যায়ের সূচনা করেছেন। বিশ্বের মধ্যে বৃহত্তম এই ধরণের অনুষ্ঠান হিসেবে বিবেচিত এই হ্যাকাথনের চূড়ান্ত পর্বে বা গ্র্যান্ড ফিনালেতে দেশের ৪৮টি নোডাল কেন্দ্রে দু’দিন ধরে চলবে।


    স্মার্ট ইন্ডিয়া, ২০১৯-এর অন্যতম নোডাল কেন্দ্র হিসাবে আইআইটি খড়্গপুরেও দেশের বিভিন্ন অঞ্চলের ৩২টি দল অংশ নিচ্ছে। এই কেন্দ্রের জন্য প্রতিযোগিতার মূল বিষয় হিসাবে রাখা হয়েছে – ‘কৃষি-গ্রামোন্নয়ন; আধুনিক পর্যটন এবং শিক্ষা’।


    সারা দেশের সমস্ত অংশগ্রহণকারী ছাত্রদের উদ্দেশে ভিডিও কনফারেন্সের মাধ্যমে শ্রী জাভড়েকর তাঁর ভাষণে বলেন, দেশের বিভিন্ন কলেজের ২ লক্ষেরও বেশি ছাত্রছাত্রী এবারের এই প্রতিযোগিতায় অংশ নিচ্ছেন, যা এক রেকর্ড। তিনি বলেন, আগামী ৩৬ ঘন্টা ধরে ৪৮টি কেন্দ্রে ১১ হাজারেরও বেশি অংশগ্রহণকারী তাঁদের চূড়ান্ত পর্যায়ের উদ্ভাবনের লক্ষ্যে কাজ করে যাবেন। মানবসম্পদ উন্নয়ন মন্ত্রী শ্রী জাভড়েকর জানান যে প্রধানমন্ত্রী শ্রী নরেন্দ্র মোদী আজ সন্ধ্যায় স্মার্ট ইন্ডিয়া হ্যাকাথনের অংশগ্রহণকারীদের উদ্দেশে ভাষণ দেবেন। শ্রী জাভড়েকর জানান যে এই হ্যাকাথন প্রতিযোগিতার দুটি পৃথক বিভাগ রয়েছে। হার্ডওয়্যার হ্যাকাথনের চূড়ান্ত পর্যায় এ বছরের জুন মাসে অনুষ্ঠিত হবে।


    মানবসম্পদ উন্নয়ন মন্ত্রকের উচ্চশিক্ষা দপ্তরের সচিব শ্রী আর সুব্রহ্মনিয়মও এই অনুষ্ঠানে ভাষণ দেন। আইআইটি খড়্গপুরের অধিকর্তা অধ্যাপক পার্থপ্রতীম চক্রবর্তী, হ্যাকাথন সংগঠন কমিটির যুগ্ম চেয়ারম্যান, অধ্যাপক শৈলেন্দ্র কুমার ভার্সেনি সহ অন্যান্য বিশিষ্ট ব্যক্তিবর্গ আজ আইআইটি খড়্গপুরে উপস্থিত ছিলেন।


    CG/PB/DM

    
    
    (Release ID: 1567287) Visitor Counter : 3
    
    
      Read this release in: English