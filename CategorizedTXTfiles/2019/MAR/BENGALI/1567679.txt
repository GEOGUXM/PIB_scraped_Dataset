      নারীওশিশুবিকাশমন্ত্রক

      শ্রীমতী মানেকা গান্ধী ‘ওয়েব ওয়ান্ডার উইমেন’দের সংবর্ধনা দিলেন
      Posted On: 06 MAR 2019 6:43PM by PIB Kolkata


    নয়াদিল্লি, ৬ মার্চ, ২০১৯


    সোশ্যাল মিডিয়ার মাধ্যমে সমাজ সংস্কারের ক্ষেত্রে অসাধারণ সাফল্যের স্বীকৃতিস্বরূপ আজ (৬ মার্চ) নতুন দিল্লিতে ৩০ জন মহিলাকে কেন্দ্রীয় মহিলা ও শিশুকল্যাণ মন্ত্রী শ্রীমতী মানেকা গান্ধী সংবর্ধনা দেন। ‘ওয়েব ওয়ান্ডার উইমেন’ হিসেবে পরিচিত এই ৩০ জন মহিলা সোশ্যাল মিডিয়াকে কাজে লাগিয়ে সমাজ সংস্কারের ক্ষেত্রে গুরুত্বপূর্ণ ভূমিকা পালন করেছেন।


    ট্যুইটার ইন্ডিয়া এবং ব্রেক থ্রু ইন্ডিয়ার সহযোগিতায় আয়োজিত এই সংবর্ধনা অনুষ্ঠানের উদ্দেশ্য হল দেশ-বিদেশের ভারতীয় মহিলাদেরকে তাঁদের সোশ্যাল মিডিয়ার মাধ্যমে সামাজিক পরিবর্তন আনতে ইতিবাচক অভিযান পরিচালনার জন্য সংবর্ধিত করা। অনুষ্ঠানে শ্রীমতী গান্ধী বলেন, সোশ্যাল মিডিয়াকে কাজে লাগিয়ে এক ইতিবাচক পরিবর্তন আনার জন্য এই মহিলারা যে অভিযান চালিয়েছেন, তার স্বীকৃতিস্বরূপ এ ধরণের প্রয়াসকে উৎসাহিত ও সম্মান জানানোর জন্যই এই সংবর্ধনা অনুষ্ঠান।


    কেন্দ্রীয় মহিলা ও শিশুকল্যাণ মন্ত্রী সহ ১০ জন বিচারকমণ্ডলী বিপুল সংখ্যক মহিলার মধ্যে এই ৩০ জন মহিলার নাম চূড়ান্ত করেন। উল্লেখ করা যেতে পারে, বিভিন্ন ক্ষেত্র থেকে ২৪০ জনেরও বেশি মহিলা ‘ওয়েব ওয়ান্ডার উইমেন’ হিসেবে স্বীকৃতি পাওয়ার জন্য প্রাথমিকভাবে মনোনীত হয়েছিলেন। মন্ত্রকের পক্ষ থেকে ‘উইমেন অ্যাচিভার্স’ নামে যে অভিযান পরিচালিত হচ্ছে, ‘ওয়েব ওয়ান্ডার উইমেন’ হল তার তৃতীয় সংস্করণ।


    CG/BD/DM

    
    
    (Release ID: 1567679) Visitor Counter : 20
    
    
      Read this release in: English