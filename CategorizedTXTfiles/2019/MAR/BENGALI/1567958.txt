      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভা জাতীয় এইড্‌স নিয়ন্ত্রণ কর্মসূচির চতুর্থ পর্যায়ের কাজ দ্বাদশ যোজনার পরেও আরও তিন বছরের জন্য (এপ্রিল ২০১৭ – মার্চ ২০২০) চালিয়ে যাওয়ার সিদ্ধান্ত অনুমোদন করেছে
      Posted On: 07 MAR 2019 5:34PM by PIB Kolkata


    নয়াদিল্লি, ০৭ মার্চ, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বৃহস্পতিবার অনুষ্ঠিত মন্ত্রিসভার অর্থনৈতিক বিষয় সংক্রান্ত কমিটির বৈঠকে জাতীয় এইড্‌স নিয়ন্ত্রণ কর্মসূচির চতুর্থ পর্যায়ের কাজ দ্বাদশ যোজনার পরেও আরও তিন বছরের জন্য, অর্থাৎ ২০১৭’র এপ্রিল থেকে ২০২০-র মার্চ পর্যন্ত চালিয়ে যাওয়ার সিদ্ধান্ত অনুমোদন করা হয়। এর জন্য ৬৪৩৪.৭৬ কোটি টাকা বরাদ্দ করা হবে।


    এই সিদ্ধান্তের ফলে, দেশের ৯৯ শতাংশেরও বেশি জনসংখ্যাকে এইচআইভি সংক্রমণ মুক্ত রাখা সম্ভব হবে। এছাড়া, ৭০ লক্ষেরও বেশি বিশেষ ঝুঁকিপূর্ণ জনসংখ্যাকে একটি সার্বিক এইচআইভি প্রতিরোধ কর্মসূচির আওতায় নিয়ে আসা সম্ভব হবে। অন্যদিকে, আগামী তিন বছরে ৫ কোটি গর্ভবতী মহিলা সহ যে ১৫ কোটি ঝুঁকিপূর্ণ জনসংখ্যার এইচআইভি সংক্রমণের সম্ভাবনা রয়েছে, তাঁদের স্বাস্থ্য পরীক্ষার ব্যবস্থা করা হবে। আগামী তিন বছরে সারা দেশে ২ কোটি ৩২ লক্ষ ইউনিট রক্তের নমুনা ন্যাকো’র ব্লাড ব্যাঙ্কের মাধ্যমে পরীক্ষা করা হবে। অন্যদিকে, আগামী তিন বছরে যৌন সংসর্গের ফলে সংক্রামিত ২ কোটি ৮২ লক্ষ মানুষের চিকিৎসা করা সম্ভব হবে এবং ১৭ লক্ষ এইচআইভি আক্রান্ত ব্যক্তিকে বিনামূল্যে অ্যান্টি-রেট্রোভাইরাল চিকিৎসার ব্যবস্থা করা সম্ভব হবে।


    CG/PB/SB

    
    
    (Release ID: 1567958) Visitor Counter : 5
    
    
      Read this release in: English