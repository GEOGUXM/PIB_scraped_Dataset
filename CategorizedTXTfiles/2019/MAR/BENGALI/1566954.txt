      মন্ত্রিসভারঅর্থনৈতিকবিষয়সংক্রান্তকমিটি

      ভোডাফোন আইডিয়া লিমিটেডের জন্য ৫ হাজার কোটি টাকা থেকে ২৫ হাজার কোটি টাকা পর্যন্ত বিদেশি বিনিয়োগে সায় কেন্দ্রীয় মন্ত্রিসভার
      Posted On: 01 MAR 2019 4:32PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনীতি বিষয়ক কমিটির বৈঠকে ভোডাফোনের ৫ হাজার কোটি টাকা থেকে ২৫ হাজার কোটি টাকা পর্যন্ত প্রত্যক্ষ বিদেশি বিনিয়োগের প্রস্তাব অনুমোদিত হল। একইসঙ্গে, অনুমোদিত হল ভোডাফোন আইডিয়া লিমিটেডের সহযোগী সংস্থাগুলিতে অপ্রত্যক্ষ বিদেশি বিনিয়োগ সংক্রান্ত লিখিত প্রস্তাবিত পরিবর্তনগুলি।


    মেসার্স ভোডাফোন আইডিয়া লিমিটেড ১৯৫৬ সালের কোম্পানি আইন অনুযায়ী বিধিবদ্ধ সংস্থা। এই কোম্পানির শেয়ারগুলি ন্যাশনাল স্টক এক্সচেঞ্জ এবং বম্বে স্টক এক্সচেঞ্জে নথিবদ্ধ। টেলিকম দপ্তর অনুমোদিত বিভিন্ন লাইসেন্সের সূত্রে টেলিযোগাযোগ পরিষেবা দেওয়ার কাজ করে এই কোম্পানি। বর্তমানে এই কোম্পানিতে ১০০ শতাংশ প্রত্যক্ষ বিদেশি বিনিয়োগের অনুমোদন আছে।


    এই প্রস্তাব অনুমোদনের ফলে ভারতে বিদেশি বিনিয়োগের পরিমাণ বাড়লে অর্থনৈতিক বৃদ্ধির পাশাপাশি নানা উদ্ভাবনেরও প্রসার ঘটবে।


    CG/AP/DM

    
    
    (Release ID: 1566954) Visitor Counter : 18
    
    
      Read this release in: English