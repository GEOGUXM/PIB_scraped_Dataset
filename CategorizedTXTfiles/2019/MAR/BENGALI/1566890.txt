      কেন্দ্রীয়মন্ত্রিসভা

      কেন্দ্রীয় মন্ত্রিসভা সংবিধান (জম্মু-কাশ্মীরের জন্য) সংশোধনী নির্দেশনামা, ২০১৯ অনুমোদন করেছে
      
      জম্মু-কাশ্মীরে সরকারি চাকরিতে তপশিলি জাতি এবং উপজাতিদের জন্য পদোন্নতি সংক্রান্ত সুযোগ-সুবিধার জন্যই এই নির্দেশনামা জারি করা হয়েছে

      Posted On: 01 MAR 2019 1:59PM by PIB Kolkata

    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে জম্মু-কাশ্মীর সরকারের প্রস্তাব অনুসারে সংবিধান (জম্মু-কাশ্মীরের জন্য) সংশোধনী সংক্রান্ত নির্দেশনামা, ২০১৯ অনুমোদন করা হয়েছে। ১৯৫৪ সালের এই সংক্রান্ত নির্দেশনামাটি নতুন এই সিদ্ধান্তে সংশোধন করতে চাওয়া হয়েছে। এই সংশোধনী সংক্রান্ত বিজ্ঞপ্তি জারি হওয়ার ফলে জম্মু-কাশ্মীরে কর্মরত তপশিলি জাতি / উপজাতি কর্মীদের পদোন্নতি এবং অর্থনৈতিক দিক থেকে দুর্বলতর শ্রেণীর জন্য শিক্ষা ও চাকরি ক্ষেত্রে ১০ শতাংশ আসন সংরক্ষণের সিদ্ধান্ত রূপায়ণ করা সম্ভব হবে। জম্মু-কাশ্মীরে ইতিমধ্যেই বিভিন্ন ক্ষেত্রে সংরক্ষণের যে ব্যবস্থা চালু আছে, নতুন এই সংশোধনীর মাধ্যমে তার অতিরিক্ত হিসাবে এইসব সুযোগ-সুবিধা দেওয়া হবে।


    ২০১৯-এর জানুয়ারি মাসে ১০৩তম সংবিধান সংশোধনের মাধ্যমে সারা দেশ জুড়ে অর্থনৈতিক দিক থেকে দুর্বলতর শ্রেণীর মানুষের জন্য শিক্ষা এবং চাকরি ক্ষেত্রে যে ১০ শতাংশ সংরক্ষণের সংস্থান করা হয়েছে, জম্মু-কাশ্মীরেও তা কার্যকর করার জন্য এই সংশোধনী আনা হয়েছে। তপশিলি জাতি / উপজাতিদের পদোন্নতি সংক্রান্ত এই সংশোধনীর ফলে অন্যান্যদের মধ্যে গুজ্জর এবং বাকেরওয়াল গোষ্ঠীভুক্তরাও অন্তর্ভুক্ত হবেন। অন্যদিকে, জম্মু-কাশ্মীরের আন্তর্জাতিক সীমানার নিকটবর্তী বসবাসকারীদের জন্য ৩ শতাংশ হারে সংরক্ষণের সুবিধার ক্ষেত্রে প্রকৃত নিয়ন্ত্রণ রেখার ৬ কিলোমিটারের মধ্যে বসবাসকারীদের জন্য পূর্বে প্রদত্ত সুবিধার সমমানের সুবিধা দেওয়া হবে।


    CG/PB/DM

    
    
    (Release ID: 1566890) Visitor Counter : 6
    
    
      Read this release in: English