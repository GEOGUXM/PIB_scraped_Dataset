      রাষ্ট্রপতিরসচিবালয়

      রাষ্ট্রপতি স্বচ্ছ সর্বেক্ষণ পুরস্কার প্রদান করলেন
      Posted On: 06 MAR 2019 3:18PM by PIB Kolkata


    নয়াদিল্লি, ৬ মার্চ, ২০১৯


    রাষ্ট্রপতি শ্রী রামনাথ কোবিন্দ আজ নতুন দিল্লিতে এক অনুষ্ঠানে ২০১৯-এর স্বচ্ছ সর্বেক্ষণ পুরস্কার প্রদান করেন। কেন্দ্রীয় আবাসন ও নগরোন্নয়ন মন্ত্রকের পক্ষ থেকে এই পুরস্কার দেওয়া হয়।


    এই উপলক্ষে রাষ্ট্রপতি বলেন, গ্রামীণ ও শহর এলাকায় পরিষ্কার-পরিচ্ছন্নতা বজায় রাখতে ভারত লক্ষ্যণীয় অগ্রগতি অর্জন করেছে। আজ একটি শহর বা গ্রাম তার পরিষ্কার-পরিচ্ছন্নতার মাপকাঠিতেই চিহ্নিত হয়ে থাকে। পরপর চারবার স্বচ্ছ সর্বেক্ষণ প্রথম পুরস্কার অর্জন করে ইন্দোর অন্যান্য শহর এলাকাগুলির কাছে এক দৃষ্টান্ত স্থাপন করেছে।


    রাষ্ট্রপতি বলেন, জনজীবনে পরিষ্কার-পরিচ্ছন্নতা বজায় রাখতে ক্ষেত্রে প্রত্যেক নাগরিকের উচিৎ পরিচ্ছন্নতার অভ্যাসকে জীবনের অভিন্ন অঙ্গ করে তোলা। বহু মানুষ ব্যক্তিগত সুস্বাস্থ্য ও পরিষ্কার-পরিচ্ছন্নতা বজায় রাখার ওপর গুরুত্ব দিলেও, সর্বজনীন পরিষ্কার-পরিচ্ছন্নতার বিষয়টিতে উদাসীন থাকেন। স্বচ্ছ ভারতের উদ্দেশ্যগুলি অর্জনের জন্য এই মানসিকতায় পরিবর্তন আবশ্যক। শিক্ষা প্রতিষ্ঠানগুলিকে তাদের পাঠ্যসূচিতে পরিষ্কার-পরিচ্ছন্নতার বিষয়টিকে সামিল করার আহ্বান জানিয়ে রাষ্ট্রপতি পরিচ্ছন্নতা বজায় রাখার গুরুত্ব সম্বন্ধে সচেতনতা গড়ে তোলার ওপর জোর দেন।


    CG/BD/DM

    
    
    (Release ID: 1567619) Visitor Counter : 90
    
    
      Read this release in: English