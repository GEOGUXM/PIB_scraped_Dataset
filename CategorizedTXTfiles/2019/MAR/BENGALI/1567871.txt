      কেন্দ্রীয়মন্ত্রিসভা

      ক্যান্সার নিয়ে গবেষণা বিষয়ে ভারত-ব্রিটেন সমঝোতাপত্রে সম্মতি কেন্দ্রীয় মন্ত্রিসভার
      Posted On: 07 MAR 2019 4:12PM by PIB Kolkata


    নয়াদিল্লি, ৭ মার্চ, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার বৈঠকে ক্যান্সার নিয়ে গবেষণার উদ্যোগে ভারত এবং ব্রিটেনের মধ্যে সমঝোতাপত্রটি অনুমোদন করা হল। এটি স্বাক্ষরিত হয়েছিল ২০১৮-র ১৪ই নভেম্বর।


    ভারত এবং ব্রিটেনের বিশেষজ্ঞদের নিয়ে ক্যান্সার প্রতিরোধে চিকিৎসায় এবং সুলভে চিকিৎসা পরিষেবার জন্য গবেষণার বিভিন্ন দিককে চিহ্নিত করতে এই ভারত-ব্রিটেন ক্যান্সার গবেষণা উদ্যোগ। এর জন্য গবেষণাগারের গবেষণা ছাড়াও লোক-সমীক্ষা এবং নতুন প্রযুক্তি ও চিকিৎসা-বিজ্ঞানের বিভিন্ন বিষয়ে আদানপ্রদান এই উদ্যোগের অঙ্গ। নতুন নতুন গবেষণার জন্য অর্থের যোগান দেবে এই উদ্যোগ। ক্যান্সার প্রতিরোধে উল্লেখযোগ্য কাজ যাতে হয় তার জন্য নির্দিষ্টি গবেষণায় উৎসাহ দেওয়া হবে এই দ্বিপাক্ষিক উদ্যোগে।


    পাঁচ বছরে গবেষণার জন্য ১০০ মিলিয়ন পাউন্ড বা প্রায় ৯০ কোটি টাকা বিনিয়োগ করা হবে। এর মধ্যে ব্রিটেনের ভাগ হবে ৪৫ কোটি টাকা। বাকিটা দেবে এ দেশীয় সংস্থা। প্রতিটি অর্থ বছরের শুরুতে চলতি হার অনুযায়ী এই অংশ স্থির হবে।


    ক্যান্সার প্রতিরোধে চিকিৎসা প্রযুক্তি এবং চিকিৎসা পরিষেবা, ওষুধ, উদ্ভাবনের উন্নতি হলেও গোটা বিশ্বেই স্বাস্থ্য পরিষেবার ওপর প্রবল চাপ সঠিক লক্ষ্যে পৌঁছনোর পক্ষে প্রতিবন্ধকতা হয়ে দেখা দিচ্ছে। বেড়েছে, ক্যান্সার চিকিৎসার খরচও। ইন্ডিয়া-ইউকে ক্যান্সার রিসার্চ ইনিশিয়েটিভ একটি পথদিশা বানিয়েছে যাতে যুক্ত করা হবে গবেষক, বৈজ্ঞানিক, স্বাস্থ্য পরিষেবাদানকারী সংস্থা ও অন্যান্য বিভিন্ন সংশ্লিষ্ট মহলকে যাতে কম খরচে ভালো চিকিৎসা করা যায়। এই উদ্যোগের ফলে উচ্চমানের গবেষক এবং গবেষণায় আগ্রহীদের সংখ্যাও বাড়বে। শুধুমাত্র প্রযুক্তি উদ্ভাবনেই নয়, তাঁদের প্রশিক্ষণ দেওয়া হবে নেতৃত্বদানের যাতে ব্যবস্থাপনা দক্ষতার মাধ্যমে তাঁরা গবেষণাগত শিক্ষার পাশাপাশি, ঔষধ শিল্পেও তাঁদের অবদান রাখতে পারেন।


    CG/AP/DM

    
    
    (Release ID: 1567871) Visitor Counter : 4
    
    
      Read this release in: English