      প্রতিরক্ষামন্ত্রক

      ভারত-বাংলাদেশ যৌথ সেনা মহড়া সম্প্রীতি-২০১৯-এর সমাপ্তি অনুষ্ঠান
      Posted On: 14 MAR 2019 6:13PM by PIB Kolkata


    নয়াদিল্লি, ১৪ মার্চ , ২০১৯


    ভারত-বাংলাদেশ সেনাবাহিনীর যৌথ মহড়া সম্প্রীতি-২০১৯ বাংলাদেশের টাঙ্গাইল-এ আজ শেষ হল। ভারতীয় সেনাবাহিনীর রাজপুতানা রাইফেল্সের নবম ব্যাটেলিয়ান এবং বাংলাদেশ সেনাবাহিনীর ইস্টবেঙ্গল ব্যাটেলিয়ানের ৩৬ নম্বর কোম্পানি এই মহড়ায় অংশ নেয়। বাংলাদেশে নিযুক্ত ভারতীয় রাষ্ট্রদূত শ্রীমতি রিভা গাঙ্গুলি দাস সমাপ্তি অনুষ্ঠানে দুই দেশের মধ্যে বিশেষ সম্পর্কের কথা তুলে ধরেন।


    ২০০৯ সাল থেকে সম্প্রীতি নামের এই সিরিজটি শুরু হয়েছে। চলতি বছর সম্প্রীতির এটি অষ্টম পর্ব। ভারত এবং বাংলাদেশ সেনাবাহিনীর মধ্যে সমন্বয়, আন্তঃ-পরিচালন ব্যবস্হা জোরদার করা সম্প্রীতির মূল উদ্দেশ্য। বাংলাদেশের টাঙ্গাইল-এ উভয় দেশের-ই এটি চতুর্থ মহড়া। দুই বাহিনী এই মহড়ায় সামরিক নানা ব্যায়াম নিজেদের জন্য বিনিময় করে। উভয় বাহিনীর কমান্ডার এবং স্টাফ অফিসাররা এতে অংশ নেয়। তাঁরা বাস্তব পরিস্হিতিতে গোয়েন্দা তথ্য সংগ্রহ, বিভিন্ন পর্যায়ের প্রশিক্ষণ নিয়ে একযোগ কাজ করেন।


    সমাপ্তি অনুষ্ঠানে টাঙ্গাইল-এ বঙ্গবন্ধু সেনানিবাস ক্যান্টনমেন্টে যৌথ প্রশিক্ষণের আয়োজন করা হয়েছিল, যেখানে দুই বাহিনীর সদস্যরা নানা পরিকল্পনা বাস্তবায়িত করেন। সমাপ্তি অধিবেশনে দুই বাহিনীর প্রবীন আধিকারিকরা উপস্হিত ছিলেন। এখানে প্রশিক্ষণের পাশাপাশি, ভলিবল, বাস্কেটবল ম্যাচ-সহ বন্ধুত্বপূর্ণ নানা কর্মসূচি নেওয়া হয়। ভারত-বাংলাদেশ যৌথ মহড়ার শেষে একটি দৃষ্টি আকর্ষনী কুচকাওয়াজ এবং স্মরণিকা আদান-প্রদান করা হয়।


    CG/CB/NS

    
    
    (Release ID: 1568876) Visitor Counter : 122
    
    
      Read this release in: English