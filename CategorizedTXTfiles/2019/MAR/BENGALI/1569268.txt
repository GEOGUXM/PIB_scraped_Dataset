      নির্বাচনকমিশন

      নির্বাচনী প্রচারে পরিবেশ-বান্ধব উপকরণ ব্যবহারের নির্দেশ নির্বাচন কমিশনের
      Posted On: 22 MAR 2019 4:12PM by PIB Kolkata


    কলকাতা, ২২ মার্চ, ২০১৯


    জীবনধারণের অনুকূল এই পরিবেশের স্বার্থে প্লাস্টিক ও পলিথিনের মতো দীর্ঘমেয়াদি ক্ষতিকারক সামগ্রীর বিষয়টিকে বিবেচনায় রেখে ভারতের নির্বাচন কমিশন নির্বাচনী প্রচারের ক্ষেত্রে সমস্ত রাজনৈতিক দল, প্রার্থী এবং তাদের স্বীকৃত সংস্থাগুলিকে প্লাস্টিক ও পলিথিনের মতো সামগ্রী বা উপকরণের ব্যবহার থেকে বিরত থাকার নির্দেশ দিয়েছে।


    কমিশনের পক্ষ থেকে জেলা নির্বাচনী আধিকারিক ও রিটার্নিং আধিকারিকদের কাছে পাঠানো নির্দেশিকায় স্পষ্টভাবে বলা হয়েছে যে, রাজনৈতিক দল ও দলীয় প্রার্থীদের সভার সময় পরিবেশ সুরক্ষা ও সংরক্ষণের বিষয়টিকে গুরুত্ব দিয়ে পরিবেশ-বান্ধব নয় এমন উপকরণ না ব্যবহার করার ওপর লক্ষ্য রাখতে হবে। আরও বলা হয়েছে, কমিশনের এই নির্দেশ সংশ্লিষ্ট সকলের ক্ষেত্রে সমানভাবে প্রযোজ্য হবে।


    নির্বাচন কমিশনের পক্ষ থেকে রাজ্যের মুখ্য নির্বাচনী আধিকারিককে পরিবেশ-বান্ধব নির্বাচনী প্রচার সামগ্রী ব্যবহারের ওপর গুরুত্ব দিতে এবং এ ধরণের সামগ্রী যাতে রাজনৈতিক দল ও দলীয় প্রার্থীরা ব্যবহার করেন, তার ওপর নজর রাখার দায়িত্ব দেওয়া হয়েছে। সেইসঙ্গে বলা হয়েছে, সমস্ত রাজ্য এবং কেন্দ্রশাসিত অঞ্চলগুলিতে কমিশনের এই নির্দেশ মেনে চলার জন্য প্রয়োজনীয় ব্যবস্থা গ্রহণ করতে হবে।


    CG/BD/DM

    
    
    (Release ID: 1569268) Visitor Counter : 21
    
    
      Read this release in: English