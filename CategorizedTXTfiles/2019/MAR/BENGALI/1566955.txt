      মন্ত্রিসভারঅর্থনৈতিকবিষয়সংক্রান্তকমিটি

      অরুণ-৩ জলবিদ্যুৎ প্রকল্পের সংবহন যন্ত্রাংশের জন্য লগ্নির প্রস্তাবে কেন্দ্রীয় মন্ত্রিসভার অনুমোদন
      Posted On: 01 MAR 2019 4:33PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনীতি বিষয়ক কমিটির বৈঠকে নেপালের দিকে অরুণ-৩ জলবিদ্যুৎ প্রকল্পের সংবহন যন্ত্রাংশের জন্য বিনিয়োগ প্রস্তাব অনুমোদন করা হয়েছে। এর জন্য খরচ ধরা হয়েছে ২০১৭-র জুনের মূল্য অনুযায়ী, ১,২৩৬.১৩ কোটি টাকা।


    এই অনুমোদন নেপালের দিকে প্রায় ২১৭ কিলোমিটার দীর্ঘ নেপালের ধালকেবার হয়ে আন্তর্জাতিক সীমান্তের বাথনাহা পর্যন্ত ৪০০ কেভি-র সংবহন লাইনে বিনিয়োগের জন্য। এই প্রকল্পের সংবহন যন্ত্রাংশ নির্মাণে প্রায় ৪০০ মানুষকে যুক্ত করা যাবে বলে মনে করা হচ্ছে।


    এই প্রকল্পের উদ্বৃত্ত বিদ্যুৎ ভারতকে দেওয়া হবে। বাড়বে নেপালের সঙ্গে আর্থিক সংযোগ। এই প্রকল্প থেকে প্রাপ্ত বিদ্যুৎ নেপালের ধালকেবার থেকে যাবে ভারতের মুজফফরপুরে।


    পূর্ব নেপালের সনখুওয়াসভা জেলার অরুণ নদীতে ৯০০ মেগাওয়াট ক্ষমতাসম্পন্ন অরুণ-৩ জলবিদ্যুৎ প্রকল্পটি অবস্থিত। নদীর বাম তীরে ২২৫ মেগাওয়াট উৎপাদন ক্ষমতাসম্পন্ন চারটি কেন্দ্র আছে। সাটলেজ জল বিকাশ নিগম লিমিটেড আন্তর্জাতিক দরপত্র দাখিল করেই এই প্রকল্পের বরাত পায়। ২০০৮-এর মার্চে নেপাল সরকারের সঙ্গে এই সংস্থার সমঝোতাপত্র স্বাক্ষরিত হয়েছিল। পাঁচ বছর নির্মাণ সময় সহ ৩০ বছরের জন্য ‘বিল্ড ওন অপারেট অ্যান্ড ট্রান্সফার’-এর ভিত্তিতে এই চুক্তি। এতে ২৫ বছর নেপালকে ২১.৯ শতাংশ বিনামূল্যে বিদ্যুৎ দেওয়া হবে।


    CG/AP/DM

    
    
    (Release ID: 1566955) Visitor Counter : 24
    
    
      Read this release in: English