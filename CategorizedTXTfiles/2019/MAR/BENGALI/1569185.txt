      নির্বাচনকমিশন

      সাধারণ নির্বাচনের দ্বিতীয় পর্বে পশ্চিমবঙ্গের জলপাইগুড়ি (সংরক্ষিত), দার্জিলিং ও রায়গঞ্জ লোকসভা কেন্দ্রের ভোটাররা তাঁদের ভোটাধিকার প্রয়োগ করবেন
      Posted On: 20 MAR 2019 5:41PM by PIB Kolkata


    কলকাতা, ২০ মার্চ, ২০১৯


    সপ্তদশ লোকসভা নির্বাচনের দ্বিতীয় পর্বে পশ্চিমবঙ্গের জলপাইগুড়ি (সংরক্ষিত), দার্জিলিং এবং রায়গঞ্জ কেন্দ্রের ভোটাররা আগামী ১৮ই এপ্রিল তাঁদের ভোটাধিকার প্রয়োগ করবেন। দ্বিতীয় পর্বের ভোটগ্রহণের জন্য গত ১৯শে মার্চ বিজ্ঞপ্তি জারি হয়েছে। বিজ্ঞপ্তি অনুযায়ী, মনোনয়নপত্র জমা দেওয়ার শেষ তারিখ আগামী ২৬শে মার্চ। পরদিন, অর্থাৎ ২৭শে মার্চ জমা পড়া মনোনয়নপত্রগুলি পরীক্ষা করে দেখা হবে। মনোনয়নপত্র প্রত্যাহারের শেষ তারিখ ২৯শে মার্চ।


    এবার জলপাইগুড়ি (সংরক্ষিত) লোকসভা কেন্দ্রের মোট ভোটার ১৭ লক্ষ ২৯ হাজার ৮২৯। এর মধ্যে পুরুষ ভোটার ৮ লক্ষ ৪৪ হাজার ৫৬৫ এবং মহিলা ভোটার ৮ লক্ষ ৪৫ হাজার ২৪৫। এই কেন্দ্রে তৃতীয় লিঙ্গের ভোটদাতা ১৯। জেলায় মোট ভোটগ্রহণ কেন্দ্রের সংখ্যা ১ হাজার ৮৬৮।


    দার্জিলিং সংসদীয় নির্বাচনী কেন্দ্রে এবার মোট ভোটদাতার সংখ্যা ১৫ লক্ষ ৯৮ হাজার ৮৬৩। এর মধ্যে পুরুষ ভোটদাতা ৮ লক্ষ ৬ হাজার ২৯৮ এবং মহিলা ভোটদাতা ৭ লক্ষ ৯২ হাজার ৫৪৩। এছাড়াও, ২২জন তৃতীয় লিঙ্গের ভোটদাতা রয়েছেন। জেলায় মোট ভোটগ্রহণ কেন্দ্রের সংখ্যা ১ হাজার ৮৯৯।


    রায়গঞ্জ সংসদীয় নির্বাচনী কেন্দ্রে এবার মোট ভোটদাতার সংখ্যা ১৫ লক্ষ ৯৫ হাজার ৬৬৮। এর মধ্যে পুরুষ ভোটদাতা ৮ লক্ষ ২৮ হাজার ৩৩৩ এবং মহিলা ভোটদাতা ৭ লক্ষ ৬৭ হাজার ২৬২। এছাড়াও, ৭৩জন তৃতীয় লিঙ্গের ভোটদাতা রয়েছেন। জেলায় মোট ভোটগ্রহণ কেন্দ্রের সংখ্যা ১ হাজার ৬২৩।


    CG/BD/DM

    
    
    (Release ID: 1569185) Visitor Counter : 130
    
    
      Read this release in: English