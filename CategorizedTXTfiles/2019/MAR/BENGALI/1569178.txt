      নির্বাচনকমিশন

      সাধারণ নির্বাচনের দ্বিতীয় পর্যায়ে জন্য বিজ্ঞপ্তি জারি
      Posted On: 20 MAR 2019 5:31PM by PIB Kolkata


    কলকাতা, ১৯ মার্চ , ২০১৯


    ভারতের নির্বাচন কমিশন সংসদীয় সাধারণ নির্বাচনের জন্য মঙ্গলবার, ১৯শে মার্চ দ্বিতীয় পর্যায়ের বিজ্ঞপ্তি জারি করেছে। বিজ্ঞপ্তি অনুযায়ি মনোনয়নপত্র জমা দেওয়ার শেষ তারিখ আগামী ২৬ মার্চ। পরদিন অর্থাৎ, ২৭ তারিখ মনোনয়নপত্রগুলি পরীক্ষা করে দেখা হবে। প্রার্থীপদ প্রত্যাহারের শেষ দিন আগামী ২৯ মার্চ। দ্বিতীয় পর্যায়ের জন্য আগামী ১৮ এপ্রিল ভোটগ্রহণ করা হবে।


    লোকসভা নির্বাচনের দ্বিতীয় পর্বে পশ্চিমবঙ্গের তিনটি আসনে ভোটগ্রহণ করা হবে। এই তিনটি আসন হল- জলপাইগুড়ি, দার্জিলিং ও রায়গঞ্জ।


    এদিকে রাজ্য নির্বাচন কমিশনের কার্যালয় থেকে জানানো হয়েছে সি-ভিজিল অ্যাপের মাধ্যমে ১২৬১টি অভিযোগ পাওয়া গিয়েছে। এরমধ্যে বৈধ ৭৮৮টি অভিযোগের ক্ষেত্রে ব্যবস্হা গ্রহণ করা হয়েছে। আরও জানানো হয়েছে, জাতীয় অভিযোগ ব্যবস্হার মাধ্যমে প্রাপ্ত ৫৫৫টি অভিযোগের মধ্যে ৪৭৮টি অভিযোগের নিষ্পত্তি করা সম্ভব হয়েছে। এছাড়াও নির্বাচন কমিশনের জাতীয় অভিযোগ ব্যবস্হার মাধ্যমে প্রাপ্ত ৪২৮টি অভিযোগের মধ্যে ৩৫৯টির নিষ্পত্তি করা হয়েছে বলে বিজ্ঞপ্তিতে জানানো হয়েছে।


    CG/BD/NS

    
    
    (Release ID: 1569178) Visitor Counter : 22
    
    
      Read this release in: English