      মন্ত্রিসভারঅর্থনৈতিকবিষয়সংক্রান্তকমিটি

      জম্মু-কাশ্মীরে কিরু জলবিদ্যুৎ প্রকল্প অনুমোদন করল কেন্দ্রীয় মন্ত্রিসভা
      Posted On: 07 MAR 2019 3:38PM by PIB Kolkata


    নয়াদিল্লি, ৭ মার্চ, ২০১৯


    প্রধানমন্ত্রী নরেন্দ্র মোদীর পৌরোহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে জম্মু-কাশ্মীরে চেনাব ভ্যালি পাওয়ার প্রোজেক্টস প্রাইভেট লিমিটেডে (সিভিপিপিপিএল) দ্বারা ৬২৪ মেগাওয়াটের কিরু জলবিদ্যুৎ প্রকল্প নির্মাণের জন্য বিনিয়োগে অনুমোদন দেওয়া হল। ২০১৮-র জুলাইয়ের মূল্যমান অনুযায়ী, ৪,২৮৭.৫৯ কোটি টাকায় প্রকল্পটি গড়া হবে। এর মধ্যে ধরা আছে নির্মাণের সময়, সুদ এবং বৈদেশিক লগ্নি ৪২৬.১৬ কোটি টাকা এবং ন্যাশনাল হাইড্রো পাওয়ার কর্পোরেশন (এনএইচপিসি)-এর ইক্যুইটির ৬৩০.২৮ কোটি টাকা। এর মধ্যে ৭০ কোটি টাকা ধরা আছে যা কেন্দ্রীয় মন্ত্রিসভা নির্মাণ-পূর্ব কাজের জন্য ইতিমধ্যেই অনুমোদন করেছে।


    সিভিপিপিপিএল একটি যৌথ উদ্যোগের সংস্থা যাতে অংশীদারিত্ব আছে এনএইচপিসি, জম্মু-কাশ্মীর স্টেট পাওয়ার ডেভেলপমেন্ট কর্পোরেশন এবং পিটিসি-র। এর মধ্যে এনএইচপিসি-র আছে ৪৯ শতাংশ, রাজ্য বিদ্যুৎ উন্নয়ন নিগমের আছে ৪৯ শতাংশ এবং পিটিসি-র ২ শতাংশ।


    জম্মু-কাশ্মীরের কিস্তওয়ার জেলার চেনাব নদীতে এই প্রকল্পটি অবস্থিত। গভীরতর ভিত্তির ওপর ১৩৫ মিটার উচ্চ কংক্রিটের বাঁধ নির্মাণ করা হবে। চারটি গোলাকার ৫.৫ মিটার অভ্যন্তরীণ পরিধি বিশিষ্ট প্রেসার শ্যাফ্‌ট, যা ৩১৬ মিটার থেকে ৩২২ মিটার লম্বা, একটি ভূগর্ভস্থ পাওয়ার হাউজ এবং চারটি ঘোড়ার খুরের আকারে টেইল রেস টানেল, যার পরিধি ৭ মিটার এবং লম্বা ১৬৫ মিটার থেকে ১৯০ মিটার।


    এই প্রকল্প থেকে বহু প্রতীক্ষিত উত্তর গ্রিডে বিদ্যুৎ যাবে, যার ফলে জম্মু-কাশ্মীরের দুর্গমতম এলাকায় বিদ্যুৎ সংযোগ পৌঁছবে। সাড়ে চার বছরের মধ্যে এটি নির্মাণ হওয়ার কথা।


    CG/AP/DM

    
    
    (Release ID: 1567853) Visitor Counter : 5
    
    
      Read this release in: English