      প্রধানমন্ত্রীরদপ্তর

      কাতারের আমিরের সঙ্গে টেলিফোনে কথা প্রধানমন্ত্রীর
      Posted On: 04 MAR 2019 1:55PM by PIB Kolkata


    নয়াদিল্লি, ০২ মার্চ , ২০১৯


    কাতারের আমির শেখ তামিম বিম আহমেদ বিম খালিফা আল থানি আজ প্রধানমন্ত্রী শ্রী নরেন্দ্র মোদীর সঙ্গে টেলিফোনে কথা বলেন।


    প্রধানমন্ত্রী কাতারের সঙ্গে ভারতের সম্পর্ককে আরও নিবিড় করার ওপর গুরুত্ব দিয়ে বলেন, আমাদের ঘনিষ্ঠ এই দেশটির সঙ্গে আমরা প্রতিবেশীসুলভ মনোভাব নিয়ে চলি। শ্রী মোদী সাম্প্রতিক বছরগুলিতে দ্বিপাক্ষিক সম্পর্ককে দ্রুত মজবুত করার ক্ষেত্রে কাতারের আমিরের সুদক্ষ নেতৃত্ব ও ভূমিকার প্রশংসা করেন।


    দুই নেতাই আঞ্চলিক পরিস্হিতি নিয়ে আলোচনা করেন। প্রধানমন্ত্রী জোর দিয়ে বলেন, এই অঞ্চল ও তার বাইরেও সন্ত্রাস শান্তি ও নিরাপত্তার ক্ষেত্রে নিরবচ্ছিন্নভাবে গুরুতর বিপদের কারণ হয়ে উঠেছে। শ্রী মোদী যাবতীয় সন্ত্রাস এবং সন্ত্রাসবাদকে সমর্থন বন্ধ করার লক্ষ্যে সংশ্লিষ্ট সকল পক্ষকে অবিলম্বে প্রয়োজনীয় কার্যকর ব্যবস্হা গ্রহণের কথা উল্লেখ করেন।


    গতকাল আবু-ধাবিতে অনুষ্ঠিত ইসলামিক সহযোগিতা সংগঠনের বিদেশমন্ত্রীদের ৪৬তম বৈঠকে সম্মানিত অতিথি হিসেবে ভারতের বিদেশমন্ত্রীর অংশগ্রহণের বিষয়টিকে উভয় নেতাই ঐতিহাসিক আখ্যা দেন।


    CG/BD/NS

    
    
    (Release ID: 1567270) Visitor Counter : 14
    
    
      Read this release in: English