      স্বাস্থ্যওপরিবারকল্যাণমন্ত্রক

      ওয়েস্ট নাইল ভাইরাস নিয়ন্ত্রণে জনস্বাস্থ্য ব্যবস্থাপনা খতিয়ে দেখল স্বাস্থ্য মন্ত্রক
      Posted On: 14 MAR 2019 4:19PM by PIB Kolkata


    নয়াদিল্লি, ১৪ মার্চ, ২০১৯


    সংবাদমাধ্যমের একাংশের প্রতিবেদন অনুযায়ী, কেরলের মালাপ্পুরমের ৭ বছরের এক বালক ওয়েস্ট নাইল ভাইরাসে (ডব্লিউএনভি) ভুগছে। এই অসুখটি মশাবাহিত ব্যাধি। মার্কিন যুক্তরাষ্ট্রে এটির প্রাদুর্ভাব বেশি। কেন্দ্রীয় স্বাস্থ্য এবং পরিবারকল্যাণ মন্ত্রী পরিস্থিতির ওপর কড়া নজর রাখছেন এবং তিনি এই বিষয়ে কথা বলেছেন মন্ত্রকের সচিব শ্রীমতী প্রীতি সুদানের সঙ্গে। তিনি এই রোগের প্রতিরোধ এবং ব্যবস্থাপনার জন্য কেরলকে সবরকম সহায়তার নির্দেশ দিয়েছেন।


    স্বাস্থ্য এবং পরিবারকল্যাণ মন্ত্রকের সচিব কেরলের অতিরিক্ত মুখ্যসচিব শ্রী রাজীব সদানন্দনের সঙ্গে বৈঠকে পরিস্থিতি পর্যালোচনা করেন। স্বাস্থ্য মন্ত্রক ন্যাশনাল সেন্টার ফর ডিজিজ কন্ট্রোল (এনসিডিসি) থেকে একটি মাল্টি-ডিসিপ্লিনারি কেন্দ্রীয় দল পাঠিয়েছে। এই কেন্দ্রীয় দলে আছেন ত্রিবান্দ্রমের আরএইচও ডঃ রুচি জৈন, এনসিডিসি-র সহ-অধিকর্তা ডঃ সুনীত কৌর, এনসিডিসি কালিকটের পতঙ্গবিদ ডঃ ই রাজেন্দ্রন এবং এনসিডিসি-র ইআইএস আধিকারিক ডঃ বিনয় বসু। এই দলটি ব্যাধি ব্যবস্থাপনায় রাজ্য স্বাস্থ্য কর্তৃপক্ষকে সাহায্য করবে।


    ইন্ডিয়ান কাউন্সিল অফ মেডিকেল রিসার্চকেও সতর্ক করা হয়েছে এবং কেন্দ্রীয় ও রাজ্যস্তরে নজরদারি চালানো হচ্ছে। এখনও পর্যন্ত দেশের অন্য কোন অঞ্চল থেকে এই ব্যাধি সংক্রমণের কোন খবর পাওয়া যায়নি।


    SSS/AP/DM

    
    
    (Release ID: 1568828) Visitor Counter : 39
    
    
      Read this release in: English