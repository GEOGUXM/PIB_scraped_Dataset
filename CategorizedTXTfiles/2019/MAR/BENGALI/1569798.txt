      উপ-রাষ্ট্রপতিরসচিবালয়

      দেশের কল্যাণে কৃষকরা গুরুত্বপূর্ণ : উপরাষ্ট্রপতি
      
      কৃষিকাজকে আরও পুরস্কারস্বরূপ এবং দীর্ঘস্হায়ী করতে পদক্ষেপের প্রয়োজন ;
      
      জলবায়ু পরিবর্তনই বিশ্বের সামনে সবচেয়ে সাধারণ সমস্যা ;
      
      জনসংখ্যা এবং তার বৃদ্ধির উচ্চমার্গিতা এবং প্রভাব নিয়ে গঠনমূলক বিতর্ক হওয়া প্রয়োজন ;
      
      বার্ষিক অনুষ্ঠান কানেক্ট করো-তে প্রধান বক্তব্য

      Posted On: 28 MAR 2019 6:26PM by PIB Kolkata

    নয়াদিল্লি, ২৮ মার্চ , ২০১৯


    উপরাষ্ট্রপতি এম ভেঙ্কাইয়া নাইডু বলেছেন, কৃষকরা ভারতের খাদ্য নিরাপত্তা নিশ্চিত করতে ও বজায় রাখতে গুরুত্বপূর্ণ ভূমিকা পালন করেন। দিল্লীতে ডাব্লুআরআই ইন্ডিয়া আয়োজিত বার্ষিক কানেক্ট করো অনুষ্ঠানে তিনি মুখ্য বক্তব্য প্রদান করতে গিয়ে বলেন, প্রকৃতি সংরক্ষণকে উন্নয়নের প্রক্রিয়ায় সামিল করতে একযোগে কাজ করা দরকার। তিনি বলেন, সরকার, মানুষ এবং বেসরকারি সংস্হার হাত মিলিয়ে প্রাকৃতিক ভারসাম্য রক্ষায় কাজ করা প্রয়োজন।


    সভ্যতাকে বাঁচিয়ে রাখা সকলের দায়িত্ব মন্তব্য করে শ্রী নাইডু বৃক্ষরোপন, পরিবেশ পরিচ্ছন্নতা, মহিলা এবং শিশুকন্যাদের শিক্ষা, ব্যাধি এড়াতে জীবনযাত্রার পরিবর্তন ছাড়াও সমাজের খারাপ দিকগুলি দূরিকরণের ওপর জোর দেন। বিদ্যালয়ের ছাত্রদের প্রকৃতি সংরক্ষণ সম্পর্কে তাদের স্কুল জীবন থেকেই শিক্ষা দেওয়ার প্রয়োজনীয়তার কথা বলেন তিনি।


    উপরাষ্ট্রপতি বলেন, নগরায়ণের বৃদ্ধি, বন, উৎপাদন, গাড়ি, বিদ্যুৎ এবং অন্যান্য জিনিসের ব্যবহার বৃদ্ধির ফলে জ্বালানীর ব্যবহার বাড়ায় গোটা বিশ্বেই সম্পদের ব্যবহার হচ্ছে অবিবেচনার সঙ্গে, যার প্রভাব পড়ছে জলবায়ু পরিবর্তনের ওপর।


    শ্রী নাইডু বলেন, ভারতের দিক দিয়ে দেখতে গেলে প্রকৃতিকে পুজো করার সাংস্কৃতিক ঐতিহ্য এই বিষয়ে পথ দেখাতে পারে। ভালোবাসতে হবে প্রকৃতিকে, তাকে সংরক্ষণ করতে হবে।


    কৃষকদের আয় বৃদ্ধি করতে বাজারজাত করার সুবিধা বৃদ্ধি, পুষ্টিকর খাদ্য উৎপাদনের পরিমান বাড়ানোর ওপর জোর দিয়েছেন উপরাষ্ট্রপতি, যাতে খাদ্য নিরাপত্তা নিশ্চিত হয়।


    বিজ্ঞানী, কৃষি বিজ্ঞানী এবং নীতি নির্ধারকদের বিবেচনার সঙ্গে ভূমি সম্পদ ব্যবহারের পরামর্শ দিয়েছেন উপরাষ্ট্রপতি। তিনি বলেছেন, প্রতিটি একক পুষ্টি উৎপাদনের জন্য জমি ও জলের মতো প্রাকৃতিক সম্পদের যথাযথ প্রয়োগের ওপর জোর দিয়েছেন তিনি।


    পুনর্নবীকরণযোগ্য শক্তির জন্য ভারতের দায়বদ্ধতার ফলেই আন্তর্জাতিক সৌরজোট গড়ে উঠেছে জানিয়ে উপরাষ্ট্রপতি বলেছেন, এই ক্ষেত্রে দেশে পুরুষ ও মহিলাদের জন্য নতুন কর্মসংস্হান সৃষ্টি হওয়ার সম্ভাবনা আছে, যাতে দেশের সার্বিক জিডিপি বৃদ্ধি পায় এবং স্বচ্ছ শক্তির জটিল সমস্যা সমাধান খুঁজে পাওয়া যায়।


    উপরাষ্ট্রপতি জলবায়ু পরিবর্তনের সমস্যার উল্লেখ করে গোটা বিশ্বকেই এর মোকাবিলায় প্রকৃতিকে আপন করে নিতে এবং তার সঙ্গে মিলেমিশে থাকার আহ্বান জানিয়েছেন।


    নিম্নলিখিত অংশটি উপরাষ্ট্রপতির ভাষণের পাঠ


    ‘ আজ আমরা এই মঞ্চে উপস্হিত হয়েছি। আমরা আজ দেখতে পাচ্ছি বিশ্ব এক গুরুতর সমস্যার সম্মুখীন। আমরা সকলে একযোগে জলবায়ু পরিবর্তনের এই অভিন্ন সমস্যা যা আমাদের গ্রহকে ভয় দেখাচ্ছে, তার বিরুদ্ধে লড়াই করছি। যেহেতু এই সমস্যার মোকাবিলায় আমরা একজোট হয়েছি তাই আমাদের সমস্ত মেধা, জ্ঞান, বিজ্ঞান এবং প্রকৃতি সম্পর্কে বোঝাপড়াকে কাজে লাগাতে হবে।


    জলবায়ু পরিবর্তন ঘটেই গেছে।


    তবে আমাদের স্বীকার করতে হবে এটি আমাদের আগেই সতর্ক করেছিল। গোটা বিশ্বে আবহাওয়া সংক্রান্ত বিপর্যয়ের সংখ্যা এবং তার ভয়াবহতা বেড়েই চলেছে। দাবানল থেকে ঘূর্ণিঝড়, খড়া, হড়পা বান গতবছরের পুরোটাই বিশ্ব এই ধরণের প্রাকৃতিক দুর্যোগে বিপর্যস্ত হয়েছে। ভারতেও এই ধরণের বিপর্যয় ঘটেছে। শুধুমাত্র ২০১৮তেই কেরালা ১০০ বছর পরে বিধ্বংসী বন্যার সাক্ষী থেকেছে ; উত্তরভারতে উত্তরপ্রদেশ, রাজস্হান এবং অন্য কয়েকটি রাজ্য মারাত্মক ধূলি ঝড়ের মুখোমুখি হয়েছে এবং মহারাষ্ট্রের বেশকিছু জেলা পড়েছে খড়ার কবলে। এমনকি মুম্বাইতেও গোটা বর্ষায় বৃষ্টিপাতের ধরন ছিল অস্বাভাবিক। জুন জুলাই মাসে যেখানে ভেসে গেছে, সেখানে অগাস্ট সেপ্টেম্বরে প্রায় বৃষ্টিই হয়নি।


    বিশ্বের অন্য দেশের তুলনায় ভারতের মতো জনঘনত্বের দেশে যেকোন প্রাকৃতিক দুর্যোগে অনেক মানুষ ক্ষতিগ্রস্ত হন। আমরা জানি আগামী কয়েক প্রজন্মের মধ্যেই ভারত সবচেয়ে বেশি জনসংখ্যার দেশ হতে চলেছে। সেই সময় জনসংখ্যার ৫০ শতাংশই থাকবে শহরাঞ্চলে। টোকিওকে পেরিয়ে দিল্লী হয়ে উঠবে বিশ্বের মধ্যে সবচেয়ে জনবহুল শহর।


    যেমন আমাদের জনসংখ্যা বাড়ছে, তেমন অর্থনীতিও বাড়ছে। ভারত বিশ্বের মধ্যে তৃতীয় বৃহত্তম অর্থনীতির দেশ হতে চলেছে।


    আয় বাড়লে স্বাভাবিকভাবই মানুষ আরও ভালো জীবনযাপন চাই। বড় বাড়ি চাই, আরও গাড়ি, আরও শীতাতপনিয়ন্ত্রন যন্ত্র, আরও বিদ্যুৎ, আরও বড় অফিস। কিন্তু এর অর্থ আরও নগরায়ণ, আরও বিদ্যুৎ ব্যবহার, আরও কার্বন নিঃসরণ, আরও বর্জ্য বৃদ্ধি, আরও বায়ু দূষণ এবং আরও জমির চাহিদা।


    এই সবকিছুই জলবায়ু পরিবর্তনকে ত্বরান্বিত করবে যদি না আমরা সতর্ক হই এবং কার্বন কম করার রাস্তায় হাঁটি। যদিও অর্থনৈতিক উন্নয়নের সঙ্গে সমঝোতা করে নয়। এর অর্থ, যে আমাদের প্রাকৃতিক সম্পদ ব্যবহার করতে হবে বিবেচনার সঙ্গে।


    এটা সম্ভব এবং অনেক দেশই তাদের সীমিত প্রাকৃতিক সম্পদ নিয়ে দেখিয়ে দিয়েছে যে কার্বন কমের পথে হাঁটা সম্ভব। সম্পদের সঠিক ব্যবহার শিখতে হবে যাতে অপচয় না হয়। এখন ভারতের সামনে কয়েকটি গুরুত্বপূর্ণ সমস্যা এবং তার মোকাবিলায় আমরা কি করছি, সেই নিয়ে আলোচনা করবো।


    দেশ দ্রুত জনসংখ্যাগত পরিবর্তন দেখতে পাচ্ছে। নগরায়ণ ঘটছে দ্রুত। ১৯৫১ সালে যেখানে নগরে বাস করতো মাত্র ৬ কোটি ২০ লক্ষ লোক, সেখানে গত জনগণনা অনুযায়ী ২০১১ সালে শহরবাসির সংখ্যা ৩৭ কোটি ৭০ লক্ষ। ১৯৫১ সালে শহরবাসির হার ১৭.৩ শতাংশ থেকে বেড়ে ২০১১-তে দাঁড়িয়েছে ৩১.২ শতাংশ। এখন আমরা জানি যে এটা আরও বেড়েছে। রাষ্ট্রসঙ্ঘ অনুযায়ী ৩৪ শতাংশ। আর ২০২১ পরবর্তী জনগণনার বছরের মধ্যেই এটা বেড়ে হবে ৩৫ শতাংশ।


    এটা ভালো লক্ষণ যে আমরা কৃষিপ্রধান অর্থনীতি থেকে উৎপাদন ও পরিষেবা ক্ষেত্রভিত্তিক অর্থনীতির দিকে এগোচ্ছি। যার অর্থ, শহরগুলিতে আরও বেশি লগ্নি করারও প্রয়োজন।


    সমীক্ষায় দেখা গেছে আগামী ২০ বছরে শহরের পরিকাঠামোর জন্য আমাদের ৩৪ লক্ষ কোটি টাকা লগ্নি করা প্রয়োজন। তবে সাধারণ বাজেটে এটি সম্ভব নয়। এরজন্য অন্য উৎস খুঁজতে হবে। বেসরকারি ক্ষেত্রকে আরও বেশি করে লগ্নি করা প্রয়োজন। লগ্নিকে লোভনীয় করে তুলতে বেসকারি মূলধন আনতে হবে এবং এরজন্য সীমিত জনতহবিলকে গুরুত্ব দিতে হবে। সরকারের স্মার্ট সিটিজ মিশন এইজন্যই করা।


    শহরের জনসংখ্যা বৃদ্ধি পাওয়ায় এবং আয় বৃদ্ধি পাওয়ায় মোটরগাড়ি শিল্পেরও বৃদ্ধি ঘটছে। ফলে বাড়ছে যানযট, যাতে ক্ষতিগ্রস্ত হচ্ছে আমাদের শহরগুলির অর্থনৈতিক দক্ষতা। বাড়ছে বায়ু দূষণ এবং পথ দুর্ঘটনা। এটা দুর্ভাগ্যজনক যে প্রতিদিন প্রায় ৪০০ জনের মৃত্যু হয় পথ দুর্ঘটনায়।


    মেট্রোরেল সহ জনপরিবহন ব্যবস্হায় লগ্নিতে অগ্রাধিকার দিচ্ছে সরকার। এরজন্য প্রয়োজন সুপরিকল্পনা। শুধুমাত্র মেট্রো নয়, প্রয়োজন একটি সার্বিক দৃষ্টিভঙ্গি।


    গোটা বিশ্বেই মোটরযান শিল্পে নানা নতুন পরিবর্তন এসেছে। একের বদলে অনেকে মিলে ভাগ করে গাড়ি চড়া, বিদ্যুৎ চালিত গাড়ি, বাইসাইকেল ইত্যাদির গুরুত্ব বাড়ছে সারা পৃথিবীতে। এই পরিবর্তনগুলি স্বাগত। এতে যানযন কমবে, বায়ু দূষণ কমবে এবং পার্কিং-এর জায়গা কম লাগবে। এই পরিবর্তনগুলিকে গুরুত্ব দিতে হবে এবং ভারতেও এটি প্রবর্তন করতে হবে। নজর দিতে হবে অভ্যন্তরীণ জলপথ পরিবহনের। এরজন্য আমাদের দেশের বিশাল নদী সম্পদকে ব্যবহার করতে হবে।


    এবার আসি বিদ্যুৎ ক্ষেত্রে। আমরা এখন সঠিকভাবেই বলতে যে বিদ্যুৎ ঘাটিতির দিন চলে গেছে। আমরা এখন যথেষ্টই বিদ্যুৎ উৎপাদন করছি। তবে সমস্যা আছে বিদ্যুৎ বন্টনে। দূর্গমতম বাড়িতে বিদ্যুৎ পৌঁছানো দরকার যা সমস্যার বিষয়। ২০ কোটির বেশি মানুষ ভালোভাবে বিদ্যুৎ পাই না। বিশ্বের অন্যান্য দেশের মতো ভারতেও তাপবিদ্যুৎ উৎপাদনে বেশি লগ্নি করা হয়েছে। এই তাপবিদ্যুৎ ব্যয় সাপেক্ষ, দীর্ঘস্হায়ী নয় এবং অনেক জল লাগে। পাশাপাশি প্রচুর পরিমানে বায়ু এবং জল দূষণ হয়।


    তাই আমরা স্বচ্ছ উৎস যেমন- বায়ু এবং সৌরশক্তি থেকে বিদ্যুৎ উৎপাদন বাড়িয়েছি। সৌরবিদ্যুৎ উৎপাদনে বিশেষ কর্মসূচি নেওয়া হয়েছে।


    ২০১৫র প্যারিস চুক্তিতে ভারত প্রতিশ্রুতি দিয়েছিল যে ২০৩০এর মধ্যে দেশের মোট বিদ্যুৎ উৎপাদন ক্ষমতার ৪০ শতাংশই হবে অজৈব উৎসের।


    আমাদের দায়বদ্ধতার কারণেই আন্তর্জাতিক সৌরবিদ্যুৎ জোট গড়ে উঠেছে। এটাই প্রথম চুক্তিভিত্তিক আন্তর্জাতিক আন্তঃ - সরকারি সংস্হা, যার সদর দপ্তর ভারত।


    গত ৫ বছরে ভারতের সৌর উৎপাদন ক্ষমতা বেড়েছে ১০ গুন। আজ ঐ ক্ষেত্রে সারা দেশের পুরুষ-মহিলাদের নতুন কর্মসংস্হান হচ্ছে। বাড়ছে দেশের সার্বিক মোট অভ্যন্তরীন উৎপাদন এবং স্বচ্ছ শক্তির জটিল সমস্যা সমাধান খুঁজে পাওয়া গেছে।


    আমাদের বাতাসের গুনমান উদ্বেগের বিষয়। প্রতি শীতেই দেশের অনেক অংশে বাতাসের গুনমান অত্যন্ত খারাপ হয়। এটা চলতে দেওয়া যায়না। আমাদের সঠিকভাবে এই সমস্যার উৎস চিহ্নিত করতে হবে এবং তার মোকাবিলা করতে হবে। নাহলে স্বাস্হ্যের ওপর খারাপ প্রভাব পড়বে, শহরবাসীদের বিশেষ করে শিশুদের ওপর।


    এবার আসি আমাদের খাদ্য ব্যবস্হায়। দেশের ভালোর জন্য আমাদের কৃষকদের ভূমিকা গুরুত্বপূর্ণ। কারন তাঁরা আমাদের খাওয়ান। আমাদের ভুললে চলবে না যে কৃষকরা নগর ভারতের জীবনরেখা। কঠির পরিশ্রমী কৃষকদের ভালো রাখার ওপর নির্ভর করছে দেশের খাদ্য নিরাপত্তা। কৃষিকে করে তুলতে হবে আরও পুরস্কার স্বরুপ ও দীর্ঘস্হায়ী। কৃষকদের আয় বাড়াতে পণ্য বাজারজাত করার সুযোগ বৃদ্ধি করতে হবে। ই - ন্যাম - এর মতো কর্মসূচিকে সারা দেশে ছড়িয়ে দিতে হবে।


    জনসংখ্যা বাড়ছে তাই আমাদের আরও খাদ্য প্রয়োজন এবং যথেষ্ঠ পরিমানে খাদ্য উৎপাদন করতে কৃষকদের সেই মতো দক্ষ করে তুলতে হবে। দেশের খাদ্য নিরাপত্তা সুনিশ্চিত করা প্রয়োজন আমাদের।


    আমাদের জমি সীমিত, যা আমি আগেই বলেছি। ফলে আমাদের ঐ একই জমি থেকে আরও বেশি উৎপদান করতে হবে। এটা একমাত্র তখনই ঘটতে পারে যদি আমরা আমাদের ভূমি সম্পদকে সঠিকভাবে ব্যবহার করতে পারি।


    এর মানে কৃষিকাজের উন্নতি, যেমন- পার ড্রপ, মোর ক্রপ বা প্রতি বিন্দুতে আরও শস্য। আর খামার থেকে খাবার টেবিলে যাওয়ার পথে খাদ্যের অপচয় কমাতে হবে। প্রতি ইউনিট পুষ্টি উৎপাদনের জন্য জল এবং জমির মতো গুরত্বপূর্ণ প্রাকৃতিক সম্পদের অপব্যবহার রোখাই এর উদ্দেশ্য। তাই আমাদের প্রতি হেক্টরে কত টন ধান হয়েছে না হিসেব করে প্রতি হেক্টরে কত একক পুষ্টি উৎপাদিত হয়েছে সেটা হিসেব করতে হবে।


    আরও বনসৃজন হলে সুখা এবং পতিত জমি উন্নত হবে কমবে বাতাসে কার্বনের পরিমান। এই কারণেই ২০২০এর মধ্যে ১৩ কোটি হেক্টর এবং ২০৩০এর মধ্যে আরও ৮০ লক্ষ অতিরিক্ত হেক্টর পতিত জমি উদ্ধারে আমরা প্রতিশ্রুতিবদ্ধ। বৃক্ষরোপণ বাড়িয়ে ২৫০ থেকে ৩০০ কোটি কার্বন - ডাই অক্সাইডের সঙ্গে সাম্য রক্ষা করতে আমরা প্রতিশ্রুতিবদ্ধ।


    যে সমস্ত সমস্যার আমরা মুখোমুখি তার সমাধান হচ্ছে উদ্ভাবন। সাধারণ ভাবনাচিন্তা কার্যকর হবেনা।


    উদ্ভাবন বাড়াতে এবং যুবা উদ্ভাবকদের উৎসাহ দিতে সরকার স্ট্যন্ডআপ ইন্ডিয়া, স্টার্টআপ ইন্ডিয়া, ডিজিটাল ইন্ডিয়া ইত্যাদির মতো মঞ্চের মাধ্যমে স্টার্টআপদের কাছে দরজা খুলে দিয়েছে, যাতে একটা সমান মঞ্চ পায় এবং উদ্ভাবনে আগ্রহী হয়।


    আমি খুশি ছোট ছোট ব্যবসা এবং স্টার্টআপরা যে জলবায়ু পরিবর্তনের মোকাবিলা করে দীর্ঘস্হায়ী উন্নয়নে সামিল হতে পারছে সেটা স্বীকৃত হচ্ছে ক্রমশ। আমি খুশি যে, স্টার্টআপ ক্ষেত্রে আজ বিশেষ সুযোগ সুবিধা দেওয়া হচ্ছে।


    ২০২২-এর মধ্যে আমাদের ১৮ লক্ষ কম মূল্যের বাড়ি তৈরি করতে হবে। সময় কম, আর্থিক সংস্হান সীমিত। আমরা চাই স্বচ্ছ প্রযুক্তির ব্যবহার। আবাসন নির্মাণে নতুন প্রযুক্তি আনতে সরকার গোটা বিশ্ব জুড়ে খোঁজ চালাচ্ছে। যে প্রযুক্তি হবে স্বচ্ছ, সস্তা এবং নির্মাণকাজ হবে দ্রুত। আমি জেনে খুশি যে ডাব্লুআইআই ইন্ডিয়া এক্ষেত্রে গাঁটছড়া বেঁধেছে আবাসন ও নগর বিষয়ক মন্ত্রকের সঙ্গে।


    আমি এটা জেনেও খুশি যে, ডাব্লুআইআই ইন্ডিয়া মেট্রোরেল স্টেশনের মধ্যে সংযোগ নিবিড় করতে এবং বাস পরিবহন ব্যবস্হা বাড়াতে উদ্ভাবনে সহযোগিতা করেছে। এগুলি ভবিষ্যতে কার্যকর প্রমাণিত হবে।


    আমাকে বলা হয়েছে যে, ডাব্লুআইআই ইন্ডিয়া নিরাপদ পরিবহন ব্যবস্হার জন্য মহারাষ্ট্র এবং হরিয়ানা সরকারের সঙ্গে কাজ করছে। এরজন্য আমি তাদের অভিনন্দন জানাই। এটাই প্রমাণ যে উত্তম ভবিষ্যতের জন্য আমরা একসঙ্গে কাজ করতে পারি।


    আমাদের বড় লক্ষ্য আমাদের বাধ্য করেছে এমন একটা রাস্তা বের করতে যা একইসঙ্গে উদ্ভাবনমূলক এবং বিবেচনাপ্রসূত। উদ্ভাবনমূলক এই কারনে যে, এতে আমরা আমাদের চিরাচরিত যেকোন মূল্যে লাভ করতে হবে এই আদর্শ থেকে সরে এসেছি। পাশাপাশি এটা বিবেচনাপ্রসূত এই কারনে যে, আমরা অর্থনীতিকে একটি চক্রের মতো রূপ দিয়েছি, যার ভিত্তি বর্জ্য হ্রাস, পুনর্নবীকরণ, পুনর্ব্যবহার এবং আমাদের প্রাকৃতিক সম্পদের সুষ্ঠু ব্যবহার।


    ২০২৪এর মধ্যে আমাদের অর্থনীতি ৫ লক্ষ কোটি ডলারে পৌঁছবে। তার পরবর্তী ৮ বছরে সেটিকে ১০ লক্ষ কোটি ডলারে পরিণত করায় আমাদের সর্বোচ্চ লক্ষ্য।


    আমি আশাবাদী এবং আত্মবিশ্বাসী যে বুদ্ধিমত্তার সঙ্গে আমরা আমাদের শহর ও গ্রামের মানুষদের জীবনযাপনের মান এবং আত্মমর্যাদা বৃদ্ধিতে সাহায্য করতে পারবো- যেখানে দিতে পারবো নিরাপদ, কম খরচে থাকার জায়গা, পরিস্কার বাতাস, জল, স্বাস্হ্যকর এবং পুষ্টিকর খাদ্য, সুসংযোগ - সম্পন্ন পরিবহন ব্যবস্হা। আমরা সচেষ্ট হবো আবার দূষণমূক্ত ভারত গড়তে।


    জলবায়ু পরিবর্তন আমাদের ভয় দেখাচ্ছে। কিন্তু এটাই আমাদের অনেককে একজোট করেছে, যারা বিষয়টি নিয়ে একান্তভাবেই চিন্তা করে।


    সেই কারনে ডাব্লুআইআই ইন্ডিয়া-র কানেক্ট করো-র মতো অনুষ্ঠান যা অনেক মানুষকে একই মঞ্চে হাজির করতে পেরেছে, তার আজ দাম আছে। এটা সঠিক অর্থেই একজোট করেছে। একসূত্রে বেঁধেছে দেশ, সমাজ এবং বিশ্বকে।


    ভারসাম্য বজায় রাখতে আমাদের সুযোগ এনে দিয়েছে এই অনুষ্ঠান।


    মনে হয় কানেক্ট করোর সঙ্গে আমাদের কারেক্ট করো বলা উচিত, যাতে আমরা আমাদের উন্নয়ন কৌশলকে একসঙ্গে সংশোধন করে প্রকৃতির সংরক্ষণকে অন্তর্ভুক্ত করতে পারি।


    ভারতের পরিপ্রেক্ষিতে প্রকৃতিকে পুজো করার সাংস্কৃতিক ঐতিহ্য এই ক্ষেত্রে আরও উৎসাহ যোগাতে পারে। আমাদের প্রকৃতিকে ভালোবাসা এবং তার সঙ্গে বাস করা উচিত প্রকৃতি এবং সংস্কৃতির সংরক্ষণ উজ্জ্বল ভবিষ্যতের জন্য। নগরায়নের অপকারিতাগুলি দূর করতে হবে। আমাদের সভ্যতাকে বাঁচিয়ে রাখতে আমাদের সকলের ভূমিকা আছে। এটা একা সরকার করতে পারে না। এটা আমার একান্ত অনুরোধ যে স্বচ্ছ ভারত, বনসৃজন, প্রতি ফোঁটায় আরও শস্য, কন্যাদের জন্য বেটি বাঁচাও বেটি পড়াওকে জন আন্দোলনে পরিণত করুন। সরকারের কর্মসূচি সাহায্য করতে পারে কিন্তু জন আন্দোলনের পরিবর্ত হতে পারেনা।


    আমাদের সামনে অনেক কাজ আছে। আমি খুশি যো ডাব্লুআইআই সকলকে একজোট করতে উদ্যোগ নিয়েছে। আমি সকলকে শুভেচ্ছা জানাই, সেইসঙ্গে উদ্ধৃত করি ভারতের সেই প্রাচীন সন্ন্যাসীদের কথা যেখানে তাঁরা বলেছিলেন, চলো একসঙ্গে এগোই, একসঙ্গে কাজ করি, একসঙ্গে খাই, একসঙ্গে জ্ঞান আহরণ করি এবং চলো আমাদের জ্ঞানকে ভালো কাজে লাগাই। ’


    “ জয় হিন্দ ”


    CG/AP/NS

    
    
    (Release ID: 1569798) Visitor Counter : 382
    
    
      Read this release in: English