      স্বরাষ্ট্র মন্ত্রক

      প্রাকৃতিক বিপর্যয়েও টিকে থাকা পরিকাঠামো বিষয়ে এক আন্তর্জাতিক কর্মশালা আগামীকাল শুরু হবে
      Posted On: 18 MAR 2019 6:11PM by PIB Kolkata


    নয়াদিল্লি, ১৮ মার্চ, ২০১৯


    নতুন দিল্লীতে আগামীকাল প্রাকৃতিক বিপর্যয়েও টিকে থাকতে পারে এমন পরিকাঠামো তৈরীর বিষয়ে দু-দিনের আন্তর্জাতিক কর্মশালা শুরু হবে। রাষ্ট্রসঙ্ঘের বিপর্যয়ের ঝুঁকি হ্রাস সংক্রান্ত অফিসের সহযোগিতায় জাতীয় বিপর্যয় মোকাবিলা কর্তৃপক্ষ এই কর্মশালার আয়োজন করবে। এছাড়া এই কর্মশালায় রাষ্ট্রসঙ্ঘ উন্নয়ন কর্মসূচির গ্লোবাল কমিশন অন অ্যাডাপ্টেশন এবং বিশ্ব ব্যাঙ্কের অংশীদারিত্বও থাকবে।


    গুরুত্বপূর্ণ পরিকাঠামো ক্ষেত্রে প্রাকৃতিক বিপর্যয়ের ঝুঁকি মোকাবিলার জন্য উল্লেখযোগ্য কাজের ধরণকে চিহ্নিত করা, পরিবহন, শক্তি, টেলি যোগাযোগ এবং জল সরবরাহের মতো ক্ষেত্রে, প্রাকৃতিক বিপর্যয় সত্বেও টিকে থাকা এমন পরিকাঠামো গড়ে তোলার বিষয়ে এই কর্মশালায় আলাপ-আলোচনা হবে। রূপরেখা প্রণয়ন করা এবং আগামী তিন বছরের জন্য জাতীয় পর্যায়ে এই কাজের বিষয়ে একটি পরিকল্পনা নিয়েও কর্মশালায় মতবিনিময় ও আলোচনা হবে। অন্যদিকে অভিন্ন স্বার্থের ক্ষেত্রগুলিকে চিহ্নিত করে কাজ করার জন্য এবং সুনির্দিষ্ট লক্ষ্যমাত্রা গ্রহণের জন্য একটি মঞ্চ গড়ে তোলার বিষয়েও এখানে কথা হবে।


    বিশ্বের বিভিন্ন অঞ্চল থেকে অনেকগুলি দেশ, বহুপাক্ষিক উন্নয়নমূলক ব্যাঙ্ক, রাষ্ট্রসঙ্ঘের বিভিন্ন সংস্হা, শিক্ষা জগতের সঙ্গে যুক্ত ব্যক্তিবর্গ, গবেষনা সংস্হা, বেসরকারি ক্ষেত্র, নীতি সংক্রান্ত চিন্তন গোষ্ঠী এই কর্মশালায় অংশ নেবে। প্রাকৃতিক বিপর্যয় প্রতিরোধী বৃহদায়তন পরিকাঠামো গড়ে তোলার ক্ষেত্রে বিভিন্ন দেশের অভিজ্ঞতা থেকে শিক্ষা নিতে এই কর্মশালায় মতবিনিময় করা হবে।


    বিপর্যয় প্রতিরোধী পরিকাঠামো ক্ষেত্রে বিনিয়োগের গুরুত্ব এবং এর দীর্ঘমেয়াদী সুবিধা বিষয়ে ইতিমধ্যেই যেসব আন্তর্জাতিক চুক্তি স্বাক্ষরিত হয়েছে, তারমধ্যে উল্লেখ করার চুক্তি হচ্ছে ২০১৫ থেকে ২০৩০ সাল পর্যন্ত বিপর্যয় ঝুঁকি হ্রাস সংক্রান্ত ‘সেন্ডাই ফ্রেমওয়ার্ক’। সুষম উন্নয়ন লক্ষ্যমাত্রা অর্জনের ক্ষেত্রেও বিপর্যয় প্রতিরোধী পরিকাঠামোর ওপর বিশেষ জোর দেওয়া হয়েছে। এই কাজ করা সম্ভব হলে শুধুমাত্র যে পরিকাঠামোর ক্ষয়ক্ষতি কমানো যাবে তাই নয়, দুর্ঘটনাজনিত মৃত্যুর সংখ্যাও কমবে। অর্থনৈতিক ক্ষয়ক্ষতি এবং বিপর্যস্ত মানুষের সংখ্যাও হ্রাস পাবে।


    ২০১৮ জানুয়ারি মাসে এ বিষযে একটি আন্তর্জাতিক কর্মশালার আয়োজন করা হয়েছিল। প্রস্তাবিত এই কর্শালায় আগেকার আন্তর্জাতিক কর্মশালার ধ্যান-ধারনাগুলিকে আরও এগিয়ে নিয়ে যাওয়ার লক্ষ্যে কাজ করা হবে বলে মনে করা হচ্ছে।


    CG/PB/NS

    
    
    (Release ID: 1569043) Visitor Counter : 5
    
    
      Read this release in: English