      প্রধানমন্ত্রীরদপ্তর

      কন্যাকুমারিতে উন্নয়ন মূলক কিছু প্রকল্পের আনুষ্ঠানিক উদ্বোধন করলেন প্রধানমন্ত্রী
      Posted On: 01 MAR 2019 7:15PM by PIB Kolkata


    নয়াদিল্লি, ০১ মার্চ , ২০১৯


    প্রধানমন্ত্রী শ্রী নরেন্দ্র মোদী আজ মাদুরাই থেকে চেন্নাইগামী তেজস এক্সপ্রেসের যাত্রার আনুষ্ঠানিক সূচনা করেন। কন্যাকুমারিতে দুটি বিশাল জনসভায় তিনি রামেশ্বরম এবং ধনুষকোডির মধ্যে রেল সংযোগ এবং পাম্বান সেতু পুনরায় চালু করা জন্য ভিত্তিপ্রস্তর স্হাপন করেন। প্রধানমন্ত্রী এছাড়াও কিছু সড়ক প্রকল্প-ও উদ্বোধন করেন।


    জনসভায় প্রধানমন্ত্রী বলেন, আদতে তামিলনাড়ুর বাসিন্দা দুঃসাহসিক উইং কমান্ডার অভিনন্দনের জন্য প্রত্যেক ভারতীয়ই গর্বিত।


    সম্প্রতি আগে কন্যাকুমারির বিবেকানন্দ কেন্দ্র গান্ধী শান্তি পুরস্কার পাওয়ায় ঐ কেন্দ্রকে প্রধানমন্ত্রী অভিনন্দন জানান।


    শ্রী মোদী বলেন, তেজস এক্সপ্রেস দেশের অত্যাধুনিক ট্রেনগুলির একটি এবং ‘ মেক ইন ইন্ডিয়া ’ র একটি অসাধারণ উদাহরণ। তিনি আরও বলেন, ১৯৬৪-র বিপর্যয়ের পর রামেশ্বরম এবং ধনুষকোডির রেললাইনটি ক্ষতিগ্রস্হ হয়, অথচ বিগত ৫০ বছরে এই রেললাইনটির মেরামতির ওপর কোনও নজর দেওয়া হয়নি।


    প্রধানমন্ত্রী ঐ একই জনসভায় বলেন, প্রধানমন্ত্রী কিষান সম্মান নিধির অংশ হিসেবে ১.১ কোটিরও বেশি কৃষক তাদের ব্যাঙ্ক অ্যাকাউন্টে প্রথম কিস্তির টাকা পেয়েছেন। তিনি আরও বলেন, এই প্রকল্পটির সূচনা হয় গত পয়লা ফেব্রুয়ারি। দিবারাত্রি কাজ করে ২৪ দিনের মধ্যেই এই প্রকল্পটি সূচনা করা হয় বলে তিনি জানান। ১০ বছরে এই প্রকল্পের অধীন খেটে-খাওয়া কৃষকরা প্রায় ৭.৫ লক্ষ কোটি টাকা পাবেন।


    শ্রী মোদী বলেন, সরকারের কাছ থেকে জনসাধারণের প্রত্যাশা হল সততা, বিকাশ, প্রগতি, সুযোগ-সুবিধা এবং নিরাপত্তা।


    প্রতিরক্ষা এবং নিরাপত্তা সম্পর্কে প্রধানমন্ত্রীর বক্তব্য, বহু বছর ধরে ভারত সন্ত্রাসবাদের শিকার। এখন পরিস্হিতি এমনই যে কোনরকম সন্ত্রাসবাদমূলক কার্যকলাপের প্রেক্ষিতে ভারত নিজেকে অসহায় মনে করবেনা। তিনি বলেন, এটিই নতুন ভারত বা ‘ নিউ ইন্ডিয়া ’ এবং এই ভারত সন্ত্রাসবাদীরা যে ক্ষতি ভারতের করেছে, তা সুদ সমেত ফিরিয়ে দেবে। প্রধানমন্ত্রী বলেন, প্রতিরক্ষা এবং জাতীয় নিরাপত্তার ক্ষেত্রে আমরা প্রথমে ভারতীয় এবং কেবলমাত্র ভারতীয়ই। তিনি দুর্নীতি দূর করতে কেন্দ্রীয় সরকার যা যা ব্যবস্হা নিয়েছে, সে বিষয়েও বক্তব্য রাখেন।


    CG/SSS/NS

    
    
    (Release ID: 1567078) Visitor Counter : 90
    
    
      Read this release in: English