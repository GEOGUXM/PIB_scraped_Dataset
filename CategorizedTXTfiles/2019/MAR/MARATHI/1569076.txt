      राष्ट्रपती कार्यालय

      भारतीय हिशोब तपासणी आणि लेखा सेवा आणि केंद्रीय अभियांत्रिकी सेवेतील प्रशिक्षणार्थी अधिकाऱ्यांनी घेतली राष्ट्रपतींची भेट
      Posted On: 18 MAR 2019 6:32PM by PIB Mumbai


    नवी दिल्ली , 18 फेब्रुवारी 201 9


    भारतीय हिशोब तपासणी आणि लेखा सेवा अर्थात आयएएएस आणि केंद्रीय अभियांत्रिकी सेवेतील प्रशिक्षणार्थी अधिकाऱ्यांनी आज (18 मार्च 2019) नवी दिल्लीत राष्ट्रपती भवन येथे राष्ट्रपती रामनाथ कोविंद यांची भेट घेतली .


    कार्यकारी मंडळाचे कायदेमंडळप्रती उत्तरदायित्व निभावण्यात आयएएएस अधिकारी महत्वपूर्ण भूमिका बजावतात , असे राष्ट्रपतींनी सांगितले . कायदेमंडळासमोर सोपवण्यात आलेले कॅग अहवाल उत्तरदायित्वाची अंमलबजावणी करण्यात महत्त्वाची भूमिका बजावतात , असेही ते म्हणाले . आयएएएस अधिकारी जनतेला विश्वास आणि आर्थिक दूरदर्शित्वाचे रक्षक आहेत असेही राष्ट्रपतींनी सांगितले . प्रशासकीय व्यूहरचना सुधारणे हा हिशोब तपासाचा हेतू असला पाहिजे , हे या अधिकाऱ्यांनी नेहमी लक्षात ठेवले पाहिजे असे राष्ट्रपती म्हणाले .


    केंद्रीय अभियांत्रिकी सेवा ( रस्ते ) भारतीय इतिहासातील रस्ते आणि महामार्ग विकासाच्या महत्वाच्या टप्प्यातील महत्वपूर्ण भागीदार असल्याचे राष्ट्रपती म्हणाले . उत्तम आणि सुरक्षित रस्ते बांधणे हे आव्हान आहे . प्रकल्पांची आखणी करताना दीर्घ काळापर्यंत रस्ते अधिक टिकावू राहण्यासाठी नवीन तंत्रज्ञानाचा वापर महत्वाचा ठरले पाहिजे , असे त्यांनी सांगितले . देशातील वाढत्या वाहनांमुळे वेग आणि सुरक्षेचे मुद्देही महत्वपूर्ण ठरल्याचे ते म्हणाले . भारतातील रस्ते अपघात आणि मृत्यू ही चिंतेची बाब आहे असल्याचे सांगून अभियंत्यांनी रस्ते अपघात दुर्घटना कमीत कमी होण्यासाठी विचार करावा , असे राष्ट्रपती म्हणाले .


    B.Gokhale /J.Patankar/P.Kor

    
    
    (Release ID: 1569076) Visitor Counter : 12
    
    
      Read this release in: English