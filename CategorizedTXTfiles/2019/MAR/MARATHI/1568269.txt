      रस्ते वाहतूक आणि महामार्ग मंत्रालय

      ब्रॉडगेज मेट्रो प्रकल्पामूळे काटोल-नागपूर अंतर 35 मिनिटात गाठणे शक्य - नितीन गडकरी यांचे प्रतिपादन
      
      राष्ट्रीय महामार्ग प्राधिकरणाव्दारे काटोल येथे विविध विकास कार्याचे भूमिपूजन व लोकार्पण

      Posted On: 08 MAR 2019 4:26PM by PIB Mumbai

      नागपूर, 8 मार्च 201 9


      रेल्वेमार्गाच्या ब्रॉडगेज लाईनवर मेट्रोच्या वातानूकूलित कोचेस (ब्रॉडग्रेज मेट्रो) नागपूर वरुन काटोल पर्यंत संचालित करण्याच्या प्रस्तावित प्रकल्पामुळे काटोल ते नागपूर हे अंतर 35 मिनिटात गाठणे शक्य होणार आहे , असे केंद्रीय रस्‍ते वाहतूक, महामार्ग व केंद्रीय जलसंपदा मंत्री नितीन गडकरी यांनी आज नागपूर जिल्ह्यातील काटोल येथे सांगितले. काटोल नगर परिषदेच्या शताब्दी महोत्सव वर्षानिमित्त राष्ट्रीय महामार्ग प्राधिकरणातर्फे विविध विकासकार्याच्या लोकार्पण व भूमीपूजनाप्रसंगी आयोजित कार्यक्रमात ते उद्घाटक म्हणून बोलत होते.


      राष्ट्रीय महामार्ग प्राधिकरणातर्फे नागपूर-काटोल या चार पदरी सिमेंट कांक्रीट रस्त्याचे सुमारे 1214 कोटी रुपयाच्या तरतुदीने होणा-या बांधकामाचे ई-भूमिपूजन, सुमारे 84 कोटीच्या तरतुदीने नागपूर जिल्ह्यातील हायब्रीड ॲन्युईटी पॅकेज क्रमांक 126 अंतर्गत मंजूर नरखेड, घुबडमेट, झिल्पा, सावनेर रस्त्याची सुधारणा व 40.31 कोटी रुपयाच्या निधीच्या तरतुदीने केंद्रीय पर्यटन विकास मंत्रालयाच्या स्वदेश दर्शन योजनेअंतर्गत वाकी, आदासा, धापेवाडा, पारडासिंगा तेलंगखेङी व गिरड या तिर्थक्षेत्राच्या नागपूर सुधार प्रन्यासतर्फे होणा-या विकासकार्यांचे ई-भूमिपूजन यावेळी करण्यात आले.


      काटोल-वरुड रस्त्याच्या कामात वर्धा नदीतील गाळ काढल्याने त्याचे रुंदीकरण व खोलीकरण तर झालेच पण या गाळातील मुरुम व माती रस्तेनिर्मितीमध्ये वापरली जात आहे. यामुळे जल संवर्धन होऊन जलसाठा वाढत आहे. काटोलमधील संत्रा उत्पादक शेतक-यांनी ‘टेबल फ्रुट’ आकाराच्या संत्र्यांच्या लागवडीसाठी ठिबक सिंचनाचा अवलंब करुन संत्र्याच्या कलमामध्ये सुधारणा करुन त्याचे निर्यात मूल्य वाढवावे. जैव-इंधन, बायो. सी. एन. जी याच्या उत्पादना करिता पीकपद्धतीमध्‍ये बदल घडवून तसेच कृषीमध्‍ये नवे संशोधन आत्‍मसात करण्‍याचे आवाहन गडकरींनी यावेळी केले. काटोल-नागपूर हा 4 पदरी रस्‍ता सिमेंट कांक्रीटचा होणार असल्याने रस्‍त्‍यावर खड्डे पडणार नाहीत, याचाही त्‍यांनी विशेष उल्‍लेख केला.


      आज झालेल्‍या कार्यक्रमात काटोलमध्‍ये पंतप्रधान आवास योजने अंतर्गत मंजूर सदनिकांच्या बांधकामाचे ई-भूमीपूजन , जि.प.नागपूरच्‍या आरोग्‍य केंद्राचे भूमिपूजन करण्‍यात आले. यासोबतच नरखेड तालुक्‍यातील सावरगाव, नरखेड, मोवाड, पुसला रस्त्याचे रूंदीकरण, कारंजा, भारसिंगी, मोवाड, बनगाव, रस्‍त्‍याचे रूंदीकरण, भिष्‍णूर, खंडाळा, सावरगाव, पिपळा रस्‍त्‍याची सुधारणा अशा सुमारे 49 कोटीच्‍या कामाचे लोकार्पणही यावेळी गडकरींच्‍या हस्‍ते झाले.


      या कार्यक्रमाच्या अध्यक्षस्थानी नागपूरचे पालकमंत्री चंद्रशेखर बावनकुळे उपास्थित होते तर प्रमुख अतिथी म्हणून खासदार कृपाल तुमाने , रामदास तडस आदी मान्यवर उपस्थित होते.


      N.Sapre / D.Wankhede/M.Moundekar/A.Awasthi/D.Dubey /P.Kor


    

    
    (Release ID: 1568269) Visitor Counter : 16