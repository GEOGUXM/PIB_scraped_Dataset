      रस्ते वाहतूक आणि महामार्ग मंत्रालय

      सी.एन.जी.संचालित बसेसमूळे नागपूर प्रदूषणमुक्‍त, हरीत शहर बनेल केंद्रीय रस्‍ते वाहतूक ,महामार्ग व केंद्रीय जलसंपदा मंत्री श्री. नितीन गडकरी यांचे प्रतिपादन
      
      नागपूर महानगरपालिकेच्‍या सी.एन.जी. बस सेवेचा गडकरींच्‍या हस्‍ते शुभारंभ

      Posted On: 02 MAR 2019 5:56PM by PIB Mumbai

    नागपुर दि. 02 मार्च 2019


    डिझेल पेट्रोलवर चालणारे बसेस व वाहने सी.एन.जी. द्वारे संचालित झाल्‍याने नागपूर शहर जल-वायू प्रदूषणापासून मुक्‍त असे हरीत शहर बनेल , असे प्रतिपादन केंद्रीय रस्ते वाहतूक , महामार्ग व केंद्रीय जलसंपदा मंत्री श्री. नितीन गडकरी यांनी आज केले.स्‍थानिक म.न.पा. इमारतीसमोरील आयोजित सी.एन.जी. बस सेवेचा शुभारंभ आज त्‍यांच्‍या हस्‍ते झाला , त्‍यावेळी ते बोलत होते. याप्रसंगी राज्‍याचे उर्जामंत्री श्री. चंद्रशेखर बावनकुळे , महापौर नंदा जिचकार , म.न.पा. आयुक्‍त अभिजित बांगर , आमदार सुधाकर देशमुख , सुधाकर कोहळे , कृष्‍णा खोपडे , परिवहन सभापती बंटी कुकडे प्रामुख्‍याने उपस्थित होते.


    नागपूर म.न.पा. च्‍या बाजारपेठातून निर्माण होणारी बायोवेस्‍ट तसेच शेतातील


    तु-हाटी , तणस , उसाची मळी या पासून बायो-सी.एन.जी. ची निर्मिती होते. अशा प्रकारचे प्रकल्‍प भंडारा , गडचिरोली , चंद्रपूर सारख्‍या तांदूळ उत्‍पादक जिल्‍हयात निर्माण व्हावे व तरूण उद्योजकांनीही सी.एन.जी. उत्‍पादनासाठी पुढाकार घ्‍यावा , अशी आशा गडकरींनी यावेळी व्‍यक्‍त केली.


    केंद्रीय परिवहन मंत्रालयातर्फे मुंबई , नवी मुंबई , गुवाहाटी या शहरात मिथेनॉलवर चालणा-या बसेसचा एक पथदर्शी प्रकल्‍प सुरू झाला आहे. गंगा ब्रम्‍हपुत्रामध्‍ये इॅथेनॉलवर संचालित इंजिनाच्‍या साहाय्याने जल वाहतूक होत असून यामूळे वाहतूक खर्चात घट झाली आहे. नागपूर शहरातही 100 टक्‍के इॅथेनॉल वर चालणा-या स्‍कॅनिया बस प्रकल्‍पाची चर्चा देशभरात होत आहे , अशी माहिती त्‍यांनी दिली.


    शेतातील तणस व शहरातील म्‍युनिसीपल वेस्‍टचे सी.एन.जी.मध्‍ये रूपांतर करण्‍यासाठी ऑटोमोटिव्‍ह रिसर्च असोसिएशन ऑफ इंडीया (ए.आर.ए.आय.) तर्फे प्रमाणित व पोलंडद्वारे निर्मित सी.एन.जी. किटस्‌ या बसेसमध्‍ये लागणार असून यामूळे अशा ग्रीन बसचे आयुष्‍य 15 वर्ष राहणार आहे. इंधनाच्‍या बचतीने म.न.पा.ची वर्षाअखेर 75 कोटी एवढी बचतही होणार आहे . नागपूरात आजपासून चालू झालेल्‍या या बससेवेमध्‍ये 50 बसेस सी.एन.जी. वर चालविल्‍या जाणार आहेत. म.न.पा.च्‍या पदाधिकारी व अधिका-यांनी शासकीय वाहनेसुद्धा सी.एन.जी. वर चालवून एक आदर्श प्रस्‍तापित करावा , अशी सूचना त्‍यांनी यावेळी केली.


    या कार्यक्रमाप्रसंगी स्‍थानिक लोकप्रतिनिधी म.न.पा.चे नगरसेवक , पदाधिकारी उपस्थित होते.


    ***


    DW/MM/DD

    
    
    (Release ID: 1567168) Visitor Counter : 168