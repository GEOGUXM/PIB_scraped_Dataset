      भारतीय निवडणूक आयोग

      आगामी निवडणुकांसाठी पोलीस, व्यय आणि सामान्य निरिक्षकांच्या दुसऱ्या तुकडीची भारतीय निवडणूक आयोगाकडून कार्यशाळा
      Posted On: 26 MAR 2019 6:45PM by PIB Mumbai


    नवी दिल्ली, 26 मार्च 201 9


    आगामी निवडणुकांच्या पार्श्वभूमीवर 14 मार्च रोजी भारतीय निवडणूक आयोगाने पोलीस, व्यय आणि सामान्य निरिक्षकांच्या पहिल्या तुकडीसाठी कार्यशाळा आयोजित केली होती. त्याचप्रमाणे आजही भा.प्र.से., भा.पो.से., भा.म.से. आणि इतर केंद्रीय सेवांमधल्या सुमारे हजारहून अधिक अधिकाऱ्यांसाठी कार्यशाळा आयोजित करण्यात आली होती. हे अधिकारी आगामी लोकसभा निवडणुका तसेच चार राज्यांमधल्या विधानसभा निवडणुकांसाठी निरिक्षक म्हणून तैनात करण्यात येत आहेत.


    सर्वच निरिक्षक आयोगाचे डोळे आणि कान आहेतच पण वरिष्ठ व्यय निरिक्षकांची भूमिका अत्यंत महत्वाची आहे, असे मुख्य निवडणूक आयुक्त सुनील अरोरा यांनी सांगितले. निवडणूक प्रक्रिया दूषित करणाऱ्या धनशक्तीबाबत त्यांना अत्यंत जागरुक राहावे लागणार असल्याचे त्यांनी सांगितले. तामिळनाडू, गुजरात, महाराष्ट्र आणि कर्नाटकसाठी दोन विशेष व्यय निरिक्षकांची नियुक्ती आधीच करण्यात आली आहे. आणखीही काही संवेदनशील राज्यात काही आणखी विशेष व्यय निरिक्षकांची नियुक्ती करण्याबाबत विचार सुरु असल्याचे अरोरा यांनी सांगितले.


    N.Sapre/ S.Kakade /D. Rane


    

    
    (Release ID: 1569765) Visitor Counter : 4
    
    
      Read this release in: English