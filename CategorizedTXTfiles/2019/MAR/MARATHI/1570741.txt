      मंत्रिमंडळ

      अंटार्क्टिका सहकार्यासाठी भारत आणि अर्जेंटिना यांच्यातल्या सामंजस्य कराराची मंत्रिमंडळाला माहिती
      Posted On: 27 MAR 2019 6:17PM by PIB Mumbai


    नवी दिल्ली, 27 मार्च 201 9


    अंटार्क्टिका सहकार्याबाबत भारत आणि अर्जेंटिना यांच्यात फेब्रुवारी 2019 मधे झालेल्या सामंजस्य कराराची पंतप्रधान नरेंद्र मोदी यांच्या अध्यक्षतेखाली झालेल्या केंद्रीय मंत्रिमंडळाच्या बैठकीत आज माहिती देण्यात आली.


    भू विज्ञान क्षेत्रातले प्रकल्प, अंटार्क्टिका आणि दक्षिणी समुद्रातल्या नैसर्गिक पर्यावरणाचे जतन आणि संरक्षण याबाबत वैज्ञानिक सहकार्यासाठी या करारामुळे मदत होणार आहे.


    वैशिष्ट्ये-

      * अंटार्क्टिका, तिथले पर्यावरण आणि त्याच्याशी संबंधित परिसंस्था यांच्याशी संबंधित अभ्यासाबाबत वैज्ञानिक आणि ग्रंथ यांची देवाणघेवाण.
      * वैज्ञानिकांच्या आदान-प्रदानाच्या शक्यता आजमावणे.
      * संयुक्त परिषदा आणि कार्यशाळा, प्रमुख ध्रुवीय मंचाच्या बैठकीदरम्यान शक्य तेव्हा द्विपक्षीय बैठकांचे आयोजन.
      * संयुक्त वैज्ञानिक प्रकाशन.
      * वैज्ञानिक कर्मचाऱ्यांचे प्रशिक्षण.

    M.Chopade/N.Chitale /D. Rane


    

    
    (Release ID: 1570741) Visitor Counter : 5
    
    
      Read this release in: English
    
    
    

*