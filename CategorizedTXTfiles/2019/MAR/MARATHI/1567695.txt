      माहिती आणि प्रसारण मंत्रालय

      "सत्याग्रह से स्वच्छाग्रह" मल्टिमिडिया चित्र प्रदर्शनाचे
      
      राजा रविवर्मा कलादालनात आयोजन

      Posted On: 06 MAR 2019 7:29PM by PIB Mumbai

    भारत सरकारच्या माहिती आणि प्रसारण मंत्रालयाच्या रिजनल आऊटरीच ब्युरो , पुणे कार्यालयाच्या वतीने घोले रोड येथील राजा रविवर्मा कलादालन येथे दि. 5 ते 8 मार्च पर्यंत आयोजित "सत्याग्रह से स्वच्छाग्रह" या मल्टिमिडिया चित्र प्रदर्शनाला खासदार अनिल शिरोळे यांनी आज भेट दिली.यावेळी पुणे महानगरपालिकेचे सहआयुक्त ज्ञानेश्वर मोळक , माहिती आणि प्रसारणमंत्रालयाच्या रिजनल आऊटरीच ब्युरोचे संचालक संतोष अजमेरा , आदि मान्यवर उपस्थित होते.


    यावेळी श्री. शिरोळे यांनी चित्र प्रदर्शनाची पाहणी केली. ते म्हणाले , महात्मागांधीजींचे कार्य , त्यांचा इतिहास सध्याच्या तरुण पिढीला समजण्यासाठी तसेच स्वच्छतेचे महत्व पटवून देण्यासाठी हे प्रदर्शन उपयुक्त ठरेल. गांधीजींनी सुरु केलेला स्वच्छतेचा वसा पुढे नेण्याचे कार्य पंतप्रधान नरेंद्र मोदी करत आहेत , असेही त्यांनी सांगितले.


    श्री. अजमेरा म्हणाले , महात्मा गांधीजींच्या 150 व्या जन्मशताब्दी वर्षानिमित्त रिजनल आऊटरीच ब्युरो , पुणे कार्यालयाच्या वतीने गांधीजींचे कार्य व त्यांच्या विचारांचा प्रसार होण्यासाठी वर्षभर विविध कार्यक्रम घेण्यात आले आहेत. याचाच एक भाग म्हणून हे चित्रप्रदर्शन भरविण्यात आले आहे. या मल्टिमिडिया चित्र प्रदर्शनामध्ये स्वच्छता विषयक माहिती देणारे डिजीटल फ्लिपबुक , माहितीपट , लघुपट , स्वच्छभारत अभियानाची माहिती देणारी ' क्यु आर कोड वॉल ', लहान मुलांना स्वच्छतेचे महत्व शिकवणारे गंमतीदार खेळ ठेवण्यात आले आहेत. तसेच या खेळांतील विजेत्यांना महात्मा गांधीजींच्या प्रतिमेच्या विविध वस्तू भेट देण्यात येत आहेत. दि 5 मार्च रोजी सुरु झालेले हे चित्र प्रदर्शन दिनांक 8 मार्चपर्यंत सकाळी 10 ते रात्री 9 यावेळेत सर्वांसाठी खुले राहणार असून याप्रदर्शनाला सर्वांनी भेट द्यावी , असे आवाहनही श्री. अजमेरा यांनी यावेळीकेले.


    प्रदर्शनाला विविध शाळांच्या विद्यार्थ्यांनी भेट देवून माहिती घेतली. तसेच याठिकाणी आयोजित कलापथकाचा उपस्थितांनी आनंद घेतला.


    ******


    Mahesh Iyengar / PIB Pune

    
    
    (Release ID: 1567695) Visitor Counter : 113