      राष्ट्रपती कार्यालय

      राष्ट्रपतींच्या हस्ते स्वच्छ सर्वेक्षण पुरस्कार प्रदान
      Posted On: 06 MAR 2019 3:26PM by PIB Mumbai


    नवी दिल्ली, 6 मार्च 201 9


    राष्ट्रपती राम नाथ कोविंद यांनी आज नवी दिल्लीत झालेल्या एका समारंभात स्वच्छ सर्वेक्षण पुरस्कार 2019 प्रदान केले.


    ग्रामीण आणि शहरी स्वच्छतेचे उद्दिष्ट साध्य करण्याच्या दिशेने भारताने लक्षणीय प्रगती केल्याचे राष्ट्रपतींनी यावेळी बोलतांना सांगितले. आजकाल एखादे गाव किंवा शहर, त्‍या ठिकाणी स्वच्छतेवर दिल्या जात असलेल्या महत्वामुळे ओळखले जाते, हा महत्त्वपूर्ण बदल असल्याचे राष्ट्रपती म्हणाले. आतापर्यंतच्या सर्व चारही पाहण्यांमध्ये प्रथम पुरस्कार पटकावणाऱ्या इंदूरने सर्व शहरी केंद्रासाठी उदाहरण समोर ठेवले आहे, असे त्यांनी सांगितले.


    स्वच्छता अधिक परिणामकारक आणि शाश्वत होण्यासाठी स्वच्छता हा प्रत्येक नागरिकाच्या वर्तणुकीचा अविभाज्य घटक बनला पाहिजे, असे राष्ट्रपती म्हणाले. अनेक जण खासगी स्वच्छतेकडे लक्ष पुरवतात परंतु सार्वजनिक स्वच्छतेबाबत उदासीन असतात. स्वच्छ भारताचे लक्ष्य साध्य करण्यासाठी या मानसिकतेत बदल होणे आवश्यक आहे, असे ते म्हणाले. स्वच्छता विषयाचा शालेय अभ्यासक्रमांत समावेश करावा तसेच स्वच्छतेच्या महत्वाबाबत जनजागृती करावी, असे आवाहन राष्ट्रपतींनी केले.


    N.Sapre /J.Patankar/P.Kor

    
    
    (Release ID: 1567622) Visitor Counter : 142
    
    
      Read this release in: English