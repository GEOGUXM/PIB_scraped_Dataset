      नागरी उड्डाण मंत्रालय

      उडाण योजनेंतर्गत रत्नागिरी विमानतळासाठी महाराष्ट्र औद्योगिक विकास महामंडळ आणि भारतीय विमानतळ प्राधिकरण दरम्यान सामंजस्य करार
      
      सिंधुदुर्ग आणि रत्नागिरी विमानतळाद्वारे कोकण क्षेत्रातील पर्यटन आणि आर्थिक विकासासाठी पूर्ण वचनबद्ध - सुरेश प्रभू
      
      चिपी विमानतळ आणि इतर विकासकामांचे नागरी उड्डाण मंत्री सुरेश प्रभू यांच्या हस्ते उद्‌घाटन

      Posted On: 05 MAR 2019 6:40PM by PIB Mumbai

      नवी दिल्ली, 5 मार्च 201 9


      सिंधुदुर्ग येथील चिपी विमानतळाचे उदघाटन 5 मार्च रोजी नागरी उड्डाण मंत्री सुरेश प्रभू यांच्या हस्ते महाराष्ट्राचे मुख्यमंत्री देवेंद्र फडणवीस यांच्या उपस्थितीत संपन्न झाले.


      रत्नागिरी नागरी विमानतळ तयार करण्यासाठी संरक्षण मंत्रालय , महाराष्ट्र राज्य सरकार आणि भारतीय विमानतळ प्राधिकरण सारख्या सर्व भागधारकांशी बोलणी करून उडान योजनेच्या प्रादेशिक वाहतूक योजनेंतर्गत रत्नागिरी विमानतळास सक्रिय करण्यात येणार आहे. आरसीएस ऑपरेशन्स सुरू करण्यासाठी पॅसेंजर टर्मिनल , ऍप्रॉन आणि टॅक्सीवे तयार करणे तसेच विमान आणि प्रवाशांना हाताळण्यासाठी आधारभूत सुविधा प्रदान करण्यासाठी एम आय डी सी कार्यरत राहणार आहे.


      नागरी टर्मिनल बांधण्याचे काम आणि नेव्हीगेशन सुविधांच्या स्थापनेची कार्यवाही करण्यासाठी भारतीय विमानतळ प्राधिकरण आणि महाराष्ट्र औद्योगिक विकास महामंडळ (एमआयडीसी) यांच्यात सामंजस्य करारावर स्वाक्षरी केली.


      महाराष्ट्रात विमान वाहतुकीला चालना देण्यासाठी 700 कोटी रुपयांपेक्षा जास्त निधीला मंजुरी देण्यात आली आहे. याशिवाय सिंधुदुर्ग येथील ग्रीनफिल्ड विमानतळ 520 कोटी रुपयांच्या प्रकल्प खर्चासह तयार आहे. त्यामुळे महाराष्ट्र राज्यासाठी 1200 कोटी रुपयांपेक्षा जास्त किमतीचे प्रकल्प मंजूर केले गेले आहेत. यात कोल्हापूर , पुणे तसेच पुरंदर , नवी मुंबई आणि बोरामनी आदी विमानतळांचा समावेश आहे.


      DJM/B.Gokhale/M.Chopade/P.Kor

    
    
    (Release ID: 1567503) Visitor Counter : 25