      गृह मंत्रालय

      आपत्ती धोका/जोखीम कमी करण्यासंदर्भातली तिसरी भारत-जपान कार्यशाळा संपन्न
      Posted On: 18 MAR 2019 6:34PM by PIB Mumbai


    नवी दिल्ली , 18 फेब्रुवारी 201 9


    दुर्घटना धोका / जोखीम कमी करण्यासंदर्भातील तिसरी भारत - जपान कार्यशाळा आज नवी दिल्लीत झाली . या कार्यशाळेला भारत आणि जपान सरकार , सर्वोत्कृष्ट संशोधन संस्था , शहर व्यवस्थापनक , आपत्ती व्यवस्थापन संस्था तसेच खाजगी क्षेत्रातील सुमारे 140 प्रतिनिधी उपस्थित होते .


    भारत आणि जपान यांनी सप्टेंबर 2017 मध्ये आपत्ती धोका कमी करण्यासंदर्भात सामंजस्य करार केला होता . या संदर्भात विविध संस्थांमधील सहकार्य वृद्धींगत करण्यासाठी ही कार्यशाळा घेण्यात आली .


    भारत तसेच जपानमध्ये जागतिक दर्जाच्या संशोधन संस्था असून यामधील सहकार्य सर्व स्तरांवरील क्षमता वाढीसाठी महत्वपूर्ण ठरेल , असे पंतप्रधानांचे अतिरिक्त मुख्य सचिव डॉ . पी . के . मिश्रा यांनी उद्‌घाटनपर भाषणात सांगितले . आपत्ती काळातील धोका कमी व्हावा यासाठी भारत आणि जपानमध्ये धोक्याची आगावू सूचना देणारी यंत्रणा , क्षमता वृद्धी , विज्ञान आणि तंत्रज्ञानाचा वापर यावर सहकार्य करण्यावर त्यांनी भर दिला .


    जपानच्या शिष्टमंडळात उपमंत्री अकीहिरो नाकापुरी , जपानचे भारतातील राजदूत केंजी हिरामत्सु आदींचा समावेश होता .


    दर सहा महिन्यांनी अशी कार्यशाळा होत असल्याबद्दल जपानच्या राजदूतांनी कौतुक व्यक्त केले . संयुक्त राष्ट्रांच्या प्रतिनिधी मामी मिझुटोरी यांचेही यावेळी भाषण झाले .


    B.Gokhale /J.Patankar/P.Kor

    
    
    (Release ID: 1569077) Visitor Counter : 59
    
    
      Read this release in: English