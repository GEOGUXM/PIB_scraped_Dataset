      कंपनी व्यवहार मंत्रालय

      आयबीबीआय आणि सेबी यांच्यात नादारी आणि दिवाळखोरी कायद्याच्या अंमलबजावणीविषयी सामंजस्य करार
      Posted On: 19 MAR 2019 4:02PM by PIB Mumbai


      नवी दिल्ली, 19 मार्च 201 9


      भारतीय नादारी आणि दिवाळखोरी मंडळ अर्थात आयबीबीआय आणि भारतीय रोखे आणि विनिमय महामंडळ अर्थात सेबी यांच्यात आज एका सामंजस्य करारावर स्वाक्षरी करण्यात आली.


      2016 च्या नादारी आणि दिवाळखोरी कायद्याची त्यामधील नियमांची प्रभावी अंमलबजावणी व्हावी यासाठी हा सामंजस्य करार करण्यात आला आहे.


      या कराराअंतर्गत

        * दोन्ही संस्था कायद्याच्या अंमलबजावणीसाठी सहकार्य आणि मदत करतील.
        * दोन्ही संस्था मनुष्यबळ आणि संसाधने यांची देवाणघेवाण करतील.
        * नियमित बैठकांद्वारे दोन्ही संस्था परस्परांना प्रभावित करणाऱ्या जबाबदाऱ्या, अंमलबजावणी खटले, संशोधन आणि माहितीची देवाणघेवाण करतील.
        * दोन्ही संस्था परस्परांच्या मनुष्यबळाला प्रशिक्षण देतील.
        * दिवाळखोरी कायद्याचे महत्व लोकांपर्यंत पोहोचवण्यासाठी दोन्ही संस्था संयुक्तरित्या कार्य करतील.

      M.Chopade /J.Patankar/P.Kor


    

    
    (Release ID: 1569083) Visitor Counter : 73
    
    
      Read this release in: English
    
    
    

*