      गृह आणि शहरी व्यवहार मंत्रालय

      राष्ट्रपतींच्या हस्ते स्वच्छ भारत 2019 पुरस्कार प्रदान
      Posted On: 06 MAR 2019 9:53PM by PIB Mumbai


      नवी दिल्ली, 6 मार्च 201 9


      स्वच्छ भारत सर्वेक्षण 2019 मध्ये इंदूरला देशातील सर्वाधिक स्वच्छ शहराचा बहुमान मिळाला आहे, तर भोपाळ सर्वात स्वच्छ राजधानीचे शहर ठरले आहे. 3 ते 10 लाख लोकसंख्या विभागात उज्जैन सर्वात स्वच्छ शहर ठरले आहे. राष्ट्रपती राम नाथ कोविंद यांच्या हस्ते आज नवी दिल्लीत हे पुरस्कार प्रदान करण्यात आले.


      ग्रामीण आणि शहरी स्वच्छतेचे उद्दिष्ट साध्य करण्याच्या दिशेने भारताने लक्षणीय प्रगती केल्याचे राष्ट्रपती कोविंद यांनी प्रगती केल्याचे राष्ट्रपती कोविंद यांनी यावेळी सांगितले. स्वच्छता अधिक परिणामकारक आणि शाश्वत राहण्यासाठी स्वच्छता हा प्रत्येक नागरिकाच्या आचरणाचा अविभाज्य घटक बनण्याची गरज राष्ट्रपतींनी व्यक्त केली. स्वच्छ भारताचे लक्ष्य साध्य करण्यासाठी मानसिकतेतला बदल महत्वपूर्ण असल्याचेही ते म्हणाले.


      स्वच्छतेच्या बाबतीत सर्वाधिक चांगली कामगिरी करणारे राज्य म्हणून महाराष्ट्राने तिसरे स्थान पटकावले आहे. नवी मुंबईला राष्ट्रीय पातळीवर सातवा क्रमांक मिळाला आहे. देशातल्या पहिल्या 20 शहरांमध्ये नवी मुंबई आणि कोल्हापूर जिल्ह्यातील पन्हाळ्याचा समावेश आहे. तर उत्कृष्ट घनकचरा व्यवस्थापनात लातूर महानगरपालिका देशात अव्वल ठरली आहे.


      पश्चिम विभागात लोणावळा दुसऱ्या क्रमांकाचे स्वच्छ शहर ठरले असून दक्षिण विभागात कऱ्हाड प्रथम तर चंद्रपूर जिल्ह्यातील मूल तिसऱ्या क्रमांकावर आहे. इस्लामपूर, मौदा, मलकापूर आणि पोभर्णी या महाराष्ट्रातल्या शहरांनाही विविध विभागात पुरस्कार मिळाले आहेत.


      N.Sapre /J.Patankar/P.Kor

    
    
    (Release ID: 1567821) Visitor Counter : 19
    
    
      Read this release in: English