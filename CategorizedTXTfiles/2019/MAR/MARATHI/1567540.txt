      सांस्कृतिक मंत्रालय

      महाशिवरात्री स्नानासोबत प्रयागराज कुंभमेळा समाप्त
      Posted On: 05 MAR 2019 6:06PM by PIB Mumbai


      नवी दिल्ली, 5 मार्च 201 9


      सुमारे 2 महिने चाललेला प्रयागराज कुंभमेळा महाशिवरात्रीच्या दिवशी झालेल्या सहाव्या स्नानानंतर समाप्त झाला. मकर संक्रात, पौष पौर्णिमा, मौनी अमावस्या, वसंत पंचमी, माघी पौर्णिमा आणि महाशिवरात्र या दिवशी झालेल्या विविध स्नानांसह प्रयाग कुंभमेळ्यात 24 कोटींहून अधिक भाविक सहभागी झाले होते. या मेळ्याच्या काळात भाविकांची प्रथमच एवढी अभूतपूर्व गर्दी दिसून आली.


      काल 1 कोटी 10 लाख भाविकांनी पवित्र स्नान केल्याचे कुंभ मेळा प्राधिकरणाने सांगितले. यावेळी अनेक केंद्रीय मंत्री तसेच विविध राज्यातल्या मंत्र्यांनी स्नान केले.


      यावर्षी कुंभ मेळा 3 हजार 200 हेक्टर जागेत साजरा झाला. विविध विभागांतर्फे गंगा नदीशी जोडण्यासाठी 20 तात्पुरते पुल बांधण्यात आले होते. यंदा प्रयागराज कुंभमेळ्यातील स्वच्छता, वाहतूक आणि जमावाचे नियोजन आदी तीन क्षेत्रांची गिनीज बुक ऑफ वर्ल्ड रेकॉर्डमध्ये नोंद झाली. यावर्षी राष्ट्रपती, उपराष्ट्रपती, पंतप्रधान, केंद्रीय मंत्री, राज्यपाल, विविध राज्यांचे मुख्यमंत्री आणि मंत्री यांनी कुंभमेळ्यात स्नान केली.


      माहिती आणि प्रसारण सचिव अमित खरे यांनीही प्रयागराज कुंभमेळ्याला भेट देऊन स्नान केले. तसेच आकाशवाणी, दूरदर्शनच्या कक्षाला आणि महात्मा गांधी तसेच सरदार वल्लभभाई पटेल यांच्या जीवनावर आधारित प्रदर्शनालाही भेट दिली.


      B.Gokhale / J.Patankar /P.Kor

    
    
    (Release ID: 1567540) Visitor Counter : 10
    
    
      Read this release in: English