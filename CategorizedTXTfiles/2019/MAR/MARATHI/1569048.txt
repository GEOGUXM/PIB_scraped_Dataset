      राष्ट्रपती कार्यालय

      गिनियाच्या पंतप्रधानांनी घेतली राष्ट्रपतींची भेट
      Posted On: 18 MAR 2019 12:33PM by PIB Mumbai


    नवी दिल्ली, 18 मार्च 201 9


    गिनियाचे पंतप्रधान डॉ. इब्राहिम कासोराय फोफाना यांनी आज राष्ट्रपती रामनाथ कोविंद यांची राष्ट्रपती भवनात भेट घेतली.


    गिनियाच्या पंतप्रधानांचे आणि त्यांच्यासमवेत आलेल्या प्रतिनिधी मंडळाचे राष्ट्रपतींनी स्वागत केले. गिनिआच्या उच्चपदस्थांच्या नुकत्याच झालेल्या भारत भेटीमुळे भारत-गिनिआमधल्या संबंधांना नवी गती मिळाल्याचे सांगून गिनियाच्या पंतप्रधानांच्या भेटीमुळे या संबंधांना नवी उंची प्राप्त होईल असा विश्वास राष्ट्रपतींनी व्यक्त केला.


    गिनियाच्या सर्वोच्च व्यापारी भागीदारांपैकी भारत एक आहे याबद्दल राष्ट्रपतींनी समाधान व्यक्त केले.


    2017-18 मध्ये उभय देशातला व्यापार सुमारे 900 दशलक्ष अमेरिकी डॉलर्सपर्यंत पोहोचल्याचे सांगून आधीच्या वर्षापेक्षा यात 40 टक्क्यांची वाढ झाली आहे असे त्यांनी सांगितले. येत्या काळात हा व्यापार अधिक वृद्धींगत कसा होईल याबाबत उभय देशांनी काम सुरू ठेवावे असेही ते म्हणाले.


    B.Gokhale /N.Chitale/P.Kor

    
    
    (Release ID: 1569048) Visitor Counter : 16
    
    
      Read this release in: English