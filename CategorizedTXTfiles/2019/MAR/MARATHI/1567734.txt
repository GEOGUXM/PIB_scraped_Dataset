      रस्ते वाहतूक आणि महामार्ग मंत्रालय

      विविध विकासकार्यामूळे पायाभूत विकास व रोजगाराला चालना - केंद्रीय रस्‍ते वाहतूक ,महामार्ग व केंद्रीय जलसंपदा मंत्री श्री. नितीन गडकरी यांचे प्रतिपादन
      
      नागपुर तसेच विदर्भाचा चेहरा मोहरा विकास कार्यामूळे बदलणार - मुख्यमंत्री श्री. देवेंद्र फडणवीस
      
      नागपूरातील विविध विकास कार्याचे ई-भूमीपूजन व लोकार्पण संपन्न

      Posted On: 06 MAR 2019 10:50PM by PIB Mumbai

    नागपुर शहरात जवळपास 70 हजार कोटींची कामे सुरु असून यामूळे पायाभूत सुविधाचा विकास होण्याबरोबरच रोजगाराला चालना मिळत आहे , असे प्रतिपादन केंद्रीय रस्‍ते वाहतूक ,महामार्ग व केंद्रीय जलसंपदा मंत्री श्री. नितीन गडकरी यांनी आज नागपुर येथे केले. स्थानिक फुटाळा तलाव परिसरात नागपुरातील विविध शासकीय विभाग व प्राधिकरणातर्फे केल्या जाणा-या कामांचे ई-भूमीपूजन व लोकार्पण आज त्यांच्या अध्यक्षतेखाली संपन्न झाले त्यावेळी ते बोलत होते. याप्रसंगी उद्‌घाटकांच्या स्थानी श्री. देवेंद्र फडणवीस तर मुख्य अतिथीच्या स्थानी पालकमंत्री चंद्रशेखर बावनकुळे, महापौर नंदा जिचकार, अन्न व औषध प्रशासन मंत्री गिरीष बापट प्रामुख्याने उपास्थित होते


    अजनी येथील इंटर मोडल स्टेशनचे (आय. एम . एस.) भूमीपूजन झाले असून अजनीचे रेल्वे स्थानक हे जागतिक स्तरावरचे राहणार आहे, यासाठी राष्ट्रीय महामार्ग प्राधिकरणाने पहिल्या टप्प्यात 1200 कोटींचा निधी मंजूर केला आहे. फुटाळा येथील परिसरात भव्य अशा फाऊटेंन शो चे आयोजन करण्यासाठी बॉलिवूड मध्यील प्रसिद्ध संगितकारांनी सहाय्य केले असून सुमारे 50 फुट उंच उडणा-या कारंजाच्या दृश्याचे ध्वनीसंगीत नागपूरकरांना ऐकण्याची व बघण्याची संघी उपलब्ध होणार आहे. व्हेटरनरी विघापीठाच्या जागेलगत गाडयांचे पार्किगंही बनवण्यात येणार असून त्यावर फूड-कोर्टची स्थापना होईल. पी. के. वी. कृषी विद्यापीठाच्या जागेवर अ‍ॅग्रो कन्वेशंन सेंटर स्थापण करण्यासाठी राज्य शासनाकडे प्रस्ताव पाठवला असल्याच श्री. गडकरी यांनी या प्रसंगी सांगितले.


    नागपूरात सेवा व पर्यटन क्षेत्रात असणा-या संधी मूळे रोजगारनिर्मिती होत आहे. अजनी व नागपुर ही रेल्वे स्थानके जागतिक स्तराची होत आहेत. आय. एम. एस. मूळे सामान्य नागरिकांना सार्वजनिक वाहतूक व्यवस्था सहजरित्या उपलब्ध होणार आहे. अशा विकासकार्यामूळे नागपुर तसेच विदर्भाचा चेहरा मोहरा बदलणार आहे , असा विश्वास मुख्यमंत्री श्री. फडणवीस यांनी यावेळी व्यक्त केला. वर्ल्ड इकोनॉमिक फोरमने एका अहवालात नागपूरचा झपाट्याने प्रगती करणा-या पहिल्या 10 शहरांत समावेश केल्या असल्याचा त्यांनी विशेष उल्लेख केला.


    राष्ट्रीय स्तरावरील शिक्षण देणा-या संस्था नागपूरात आल्याने नागपूरातच शिक्षणाच्या संधी विदयार्थ्यांना उपलब्ध झाल्या आहेत , ही बाब पालकमंत्री चंद्रशेखर बावनकुळे यांनी अघोरेखित केली


    आज झालेल्या कार्यक्रमात रेल्वेच्या दक्षिण मध्य पूर्व व मध्य विभागातर्फे नागपूर- नागभीड रेल्वे सेवेचे ई-भूमीपूजन तसेच डॉ. बाबासाहेब आंबेडकर विमानतळ नागपूर येथे रेल्वे आरक्षण कक्षाचे लोकार्पण , नागपूर व अजनी रेल्वे स्थानकावर सरकत्या जिन्यांचे (एस्कलेटर्स) चे ई-भूमीपूजन मुख्यमंत्र्यांच्या हस्ते करण्यात आले.


    राष्ट्रीय महामार्ग प्राधिकरणातर्फे इंटर मोडल स्टेशनच्या पहिल्या चरणासाठी एका सामंजस्य करार करण्यात आला. आय.एम.एस. द्वारे अजनी स्थानकावर सुमारे 150 बसेस अ‍सणार आहेत. या स्थानकावर विमानतळाप्रमाणेच वातानुकुलित विश्रांती गृह, मल्टिलेव्हल पार्किंग,शॉपींग़ मॉल अशा सुविधा उपलब्ध होतील.


    केंद्रीय परिवहन मंत्रालयातर्फे सेंट्रल इंस्टिट्यूट ऑफ रोड ट्रान्सपोर्ट , पुणे चे उपकेंद्र व इंस्टिट्यूट ऑफ रोड ट्रान्सपोर्ट अँड रिसर्च ,(वाहन चालक प्रशिक्षण व संशोधन संस्था) यांचे गोधणी येथील स्थापनेचे ई-भूमीपूजन झाले. या संस्थेमार्फत वाहन चालकांना वर्गनिहाय अत्याधुनिक प्रशिक्षण देण्यात येणार आहे.


    सार्वजनिक बांधकाम विभाग , महानगरपालिका व नागपूर सुधार प्रन्यासद्वारे करण्यात येणा-या विविध विकासकार्यांचेही भूमीपूजन मुख्यमंत्र्यांच्या हस्ते करण्यात आले. यामध्ये ना.सु. प्र. द्वारे प्रधानमंत्री आवास योजने अंतर्गत सदनिकांच्या ऑनलाईन लॉटरिचा शुभारंभही करण्यात आला.


    केंद्रीय मंत्री नितीन गडकरी यांच्या विकासकार्याचा माहिती देणा-या ‘मी खासदार’ या सीडीचे विमोचनही याप्रसंगी करण्यात आले. या कार्यक्रमास स्थानिक लोकप्रतिनिधी, नागरिक, विविध विभागाचे अधिकारी उपस्थित होते. कार्यक्रमाचे आभार प्रदर्शन आमदार सुधाकर देशमुख यांनी केले.


    ***


    D. Wankhede/A. Awasthi

    
    
    (Release ID: 1567734) Visitor Counter : 6