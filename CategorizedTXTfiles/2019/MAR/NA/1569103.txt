      रक्षा मंत्रालय

      भारत - श्रीलंका संयुक्त अभ्यास मित्र शक्ति – 6 का पूर्वावलोकन
      Posted On: 19 MAR 2019 4:06PM by PIB Delhi


    मित्र शक्ति अभ्यास को सैनिक कूटनीति और भारत और श्रीलंका की सेना के मध्य बातचीत के एक हिस्से के रूप में हर वर्ष आयोजित किया जाता है। वर्ष 2018-19 के लिये यह संयुक्त अभ्यास 26 मार्च से 8 अप्रैल 2019 तक श्रीलंका में आयोजित किया जायेगा। भारतीय सेना की पहली बटालियन बिहार रेजीमेंट की टुकड़ियां संयुक्त रूप से इस अभ्यास में भाग लेंगी।


    इस अभ्यास का उद्देश्य दोनों देशों की सेनाओं के मध्य घनिष्ठ संबंधों को स्थापित और बढ़ावा देना तथा कमान के तहत दोनों देशों के सैनिक दस्तों की संयुक्त अभ्यास कमांडर योग्यता को बढ़ाना है। इस अभ्यास में संयुक्त राष्ट्र आदेश के तहत अंतर्राष्ट्रीय विद्रोह की रोकथाम और आतंकवादी माहौल का मुकाबला करने के लिये युक्तिपूर्ण परिचालनों को शामिल किया जायेगा। मित्र शक्ति-6 अभ्यास दोनों देशों के बीच संबंधों को और मजबूत बनाने का लंबा रास्ता तय करेगा तथा दोनों देशों की सेनाओं के बीच जमीनी स्तर पर समावेश और सहयोग बढ़ाने में एक उत्प्रेरक के रूप में कार्य करेगा।


    आर.के.मीणा/एएम/आईपीएस/पीबी- 701

    
    
    (Release ID: 1569103) Visitor Counter : 413
    
    
      Read this release in: Urdu , English , Marathi , Bengali