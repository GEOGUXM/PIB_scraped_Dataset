      रक्षा मंत्रालय

      डॉ. भामरे ने बेस हॉस्पिटल में जनौषधि केंद्र का उद्घाटन किया
      Posted On: 07 MAR 2019 4:08PM by PIB Delhi


    रक्षा राज्य मंत्री डॉ. सुभाष भामरे ने आज जनऔषधि दिवस के अवसर पर बेस हॉस्पिटल , दिल्ली कैंट में एक जनऔषधि केंद्र का उद्घाटन किया। यह एक पायलट केंद्र होगा , जो कि प्रधान मंत्री भारतीय जनऔषधि योजना (पीएमबीजेपी) के अनुरूप है। इस अवसर पर बोलते हुए डॉ. भामरे ने कहा , "मैं आपको यह अवगत कराना चाहता हुं कि रक्षा मंत्रालय ने पिछले वर्ष [जून में] जनऔषधि केंद्रों को ईसीएचएस के साथ, एक अधिकृत स्थानीय केमिस्ट (एएलसी) के रूप में सूचीबद्ध करने की स्वीकृति प्रदान की थी, जिससे दवाओं की कीमत को बाजार दर के मुकाबले बहुत सस्ती करने के उपायों को फायदा मिलेगा"।


    एक पंजीकृत विक्रेता के रूप में, यह अस्पतालों को जनऔषधि केंद्र से ईसीएचएस रोगियों के लिए भारी मात्रा में दवा खरीदने में भी मदद करेगा, ईसीएचएस के माध्यम से और साथ ही साथ डीजीएलपी निधियों के माध्यम से दवाओं की खरीद के लागत में कमी आएगी। वितरण में तेजी आने से सेवानिवृत्त सैनिकों और उनके आश्रितों को सहायता और अधिक संतुष्टि मिलेगी।


    डॉ भामरे ने प्रथम जनऔषधि केंद्र खोलने के लिए डीजीएमएस ( थलसेना) और कर्नल कमांडेंट लेफ्टिनेंट जनरल मनमोय गांगुली के प्रयासों की सराहना की , जो इस अवसर पर मौजुद थे, और उनसे पूरे देश के अन्य अस्पतालों में, जल्द से जल्द, इस प्रकार के आउटलेट खोलने का आग्रह किया।


    जनऔषधि केंद्र सभी लोगों को सस्ती कीमत पर गुणवत्तापूर्ण जेनेरिक दवाएं प्रदान करती है। वर्तमान समय में देश के 652 जिलों में 5 , 053 जनऔषधि केंद्र हैं, जो कि गुणवत्ता वाली जेनेरिक दवाइयाँ उपलब्ध कराते हैं और जिसकी कीमत, बाजार के औसत मूल्य की तुलना में 50 से 90 प्रतिशत तक सस्ती होती है।


    इस योजना ने, देश में जानलेवा बीमारियों से पीड़ित रोगियों के जेब पर पड़ने वाले खर्च के बोझ को कम करने में बड़ी भूमिका निभाई है , जिससे लोगों को 1 , 000 करोड़ रुपये की अनुमानित बचत हुई है।


    आर.के.मीणा/एएम/एएल

    
    
    (Release ID: 1568120) Visitor Counter : 55
    
    
      Read this release in: English