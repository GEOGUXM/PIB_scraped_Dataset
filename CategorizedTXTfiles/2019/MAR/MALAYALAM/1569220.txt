      ഉപരാഷ്ട്രപതിയുടെ കാര്യാലയം

      തെരഞ്ഞെടുപ്പ്‌വേളയില്‍രാഷ്ട്രീയ കക്ഷികളുടെ പ്രവര്‍ത്തനങ്ങളെകുറിച്ച് മാധ്യമങ്ങള്‍ റിപ്പോര്‍ട്ട് കാര്‍ഡ് തയ്യാറാക്കണമെന്ന് ഉപരാഷ്ട്രപതി
      കൂറുമാറ്റങ്ങള്‍ ജനാധിപത്യത്തെ അപഹസിക്കുന്നുവെന്നും ശ്രീ. വെങ്കയ്യ നായിഡു

      Posted On: 20 MAR 2019 2:43PM by PIB Thiruvananthpuram

    തെരഞ്ഞെടുപ്പ്‌ വേളയില്‍ തങ്ങള്‍ വോട്ട്‌ചെയ്യുന്ന കക്ഷിയെകുറിച്ച് ജനങ്ങള്‍ക്ക്അറിവ് പകരാന്‍ രാഷ്ട്രീയ കക്ഷികളുടെ പ്രവര്‍ത്തനങ്ങളെ കുറിച്ച് മാധ്യമങ്ങള്‍ നിഷ്പക്ഷമായ റിപ്പോര്‍ട്ട്കാര്‍ഡ്അവതരിപ്പിക്കണമെന്ന് ഉപരാഷ്ട്രപതി ശ്രീ. വെങ്കയ്യ നായിഡു അഭിപ്രായപ്പെട്ടു. ഇന്ത്യന്‍ ഇന്‍സ്റ്റിറ്റ്യൂട്ട് ഓഫ്മാസ് കമ്മ്യൂണിക്കേഷന്റെ (ഐ.ഐ.എം.സി) ആഭിമുഖ്യത്തില്‍ 'പരിജ്ഞാനമുള്ള സമ്മതിദായകരെ വാര്‍ത്തെടുക്കുന്നതില്‍ മാധ്യമങ്ങളുടെ പങ്ക്' എന്ന വിഷയത്തില്‍സംഘടിപ്പിച്ച പ്രഥമ അടല്‍ ബിഹാരിവാജ്‌പേയ്‌സ്മാരക പ്രഭാഷണം നടത്തുകയായിരുന്നു അദ്ദേഹം. മാധ്യമങ്ങള്‍ അത്തരം റിപ്പോര്‍ട്ട്കാര്‍ഡ്അവതരിപ്പിച്ചാല്‍ തങ്ങള്‍ നല്‍കിയ വാഗ്ദാനങ്ങളെകുറിച്ചും അവ നടപ്പാക്കാന്‍ വേണ്ടിവരുന്ന പണത്തെ കുറിച്ചും, അത് എങ്ങനെ ചെലവിടാന്‍ ഉദ്ദേശിക്കുന്നു എന്നത്‌ സംബന്ധിച്ചും രാഷ്ട്രീയ കക്ഷികളോട്ഉത്തരവാദിത്ത്വംബോധിപ്പിക്കാന്‍ ജനങ്ങള്‍ക്ക് ആവശ്യപ്പെടാന്‍ കഴിയുമെന്ന് ഉപരാഷ്ട്രപതിചൂണ്ടിക്കാട്ടി.


    യാഥാര്‍ത്ഥ്യങ്ങള്‍ പെരുപ്പിച്ച്കാട്ടാതെയും, നിസാരവല്‍ക്കരിക്കാതെയും അതേപടി പ്രതിഫലിപ്പിക്കുന്ന കണ്ണാടിയാകണം മാധ്യമങ്ങളെന്ന് ശ്രീ.വെങ്കയ്യ നായിഡു പറഞ്ഞു. പെയ്ഡ് ന്യൂസ് എന്ന വിപത്തിനെ കുറിച്ച് ആശങ്ക പ്രകടിപ്പിക്കവെ, ഈ പ്രവണത തൂത്തെറിയാന്‍ അദ്ദേഹം മാധ്യമങ്ങളോട്ആവശ്യപ്പെട്ടു. അജണ്ട നിശ്ചയിക്കുന്നതിനും, പക്ഷം പിടിക്കുന്നതിനും പകരം സമ്മതിദായകര്‍ക്ക് മുന്നിലുള്ള പ്രശ്‌നങ്ങളെയും, വെല്ലുവിളികളെയും മാധ്യമങ്ങള്‍വിശകലനം ചെയ്യണമെന്ന് ശ്രീ. നായിഡുആവശ്യപ്പെട്ടു. വ്യാജവാര്‍ത്തകള്‍ പ്രചരിപ്പിക്കുന്നത്തടയുന്നതിനും, കര്‍ശന നടപടികൈക്കൊള്ളണമെന്ന് ഉപരാഷ്ട്രപതി ആവശ്യപ്പെട്ടു. തെരഞ്ഞെടുക്കപ്പെട്ട് കഴിഞ്ഞാല്‍ ഒരുകക്ഷിയില്‍ നിന്ന്മറ്റൊന്നില്ലേയ്ക്ക്കൂറുമാറാനുള്ളരാഷ്ട്രീയക്കാരുടെ അനാരോഗ്യകരമായ പ്രവണതയില്‍ ആശങ്ക പ്രകടിപ്പിച്ച ശ്രീ. വെങ്കയ്യ നായിഡുകൂറുമാറ്റം ജനാധിപത്യത്തെ അപഹസിക്കലാണെന്നും ചൂണ്ടിക്കാട്ടി.


    പ്രസാര്‍ ഭാരതി ചെയര്‍മാന്‍ ഡോ. എ. സൂര്യപ്രകാശ്, ഐ.ഐ.എം.സി. ഡയറക്ടര്‍ ജനറല്‍ ശ്രീ. കെ.ജി. സുരേഷ്എന്നിവരും സന്നിഹിതരായിരുന്നു.
    ND/MRD

    
    
    (Release ID: 1569220) Visitor Counter : 5
    
    
      Read this release in: English , Urdu , Hindi , Marathi