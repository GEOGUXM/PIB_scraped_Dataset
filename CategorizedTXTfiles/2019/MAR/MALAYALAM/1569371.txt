      തെരഞ്ഞെടുപ്പ് കമ്മീഷന്‍

      മാതൃകാ പെരുമാറ്റച്ചട്ടം - ഭാഗം : 6
      Posted On: 22 MAR 2019 5:45PM by PIB Thiruvananthpuram


    മാതൃകാ പെരുമാറ്റച്ചട്ടം നിലവിലുള്ളപ്പോള്‍വായ്പകള്‍ എഴുതിത്തള്ളുന്നതിനും നിയമനങ്ങള്‍ നടത്തുന്നതിനും തെരഞ്ഞെടുപ്പു കമ്മീഷന്‍ നിയന്ത്രണങ്ങള്‍ ഏര്‍പ്പെടുത്തിയിട്ടുണ്ട്.


    സംസ്ഥാന ഗവണ്‍മെന്റുകള്‍ക്കു കീഴിലെ ധനകാര്യ സ്ഥാപനങ്ങള്‍ക്കു മാതൃകാ പെരുമാറ്റച്ചട്ടം നിലവില്‍വന്നശേഷംവായ്പകള്‍ എഴുതിത്തള്ളാന്‍ അധികാരമില്ല. വ്യക്തികള്‍ക്കോസ്ഥാപനങ്ങള്‍ക്കോ കമ്പനികള്‍ക്കോ അനുവദിച്ച വായ്പകളുടെ കാര്യത്തില്‍ ഇതു ബാധകമാണ്. വായ്പ എഴുതിത്തള്ളേണ്ട അടിയന്തര സാഹചര്യം ഉടലെടുക്കുന്നപക്ഷം ബന്ധപ്പെട്ട സ്ഥാപനം തെരഞ്ഞെടുപ്പു കമ്മീഷനെ സമീപിക്കുകയാണുവേണ്ടത്.
    അതുപോലെ, ഇത്തരംസ്ഥാപനങ്ങള്‍ക്കു വായ്പ അനുവദിക്കാന്‍ നിശ്ചയിച്ചിട്ടുള്ള പരിധി ഉയര്‍ത്തുന്നതിനായിഗുണഭോക്താക്കള്‍ക്കു തത്വദീക്ഷയില്ലാതെകൂടുതല്‍ വായ്പ അനുവദിക്കുന്നതിനും ചട്ടപ്രകാരംവിലക്കുണ്ട്.


    തെരഞ്ഞെടുപ്പുവേളയില്‍താല്‍ക്കാലിക നിയമനങ്ങള്‍ നടത്തുന്നതിനു നിയന്ത്രണങ്ങള്‍ നിലവിലുണ്ട്. ഗവണ്‍മെന്റ് നേരിട്ടോ പൊതുമേഖലാസ്ഥാപനങ്ങളിലോ താല്‍ക്കാലിക നിയമനങ്ങള്‍ നടത്തരുതെന്നതാണു പൊതുവ്യവസ്ഥ.
    യു.പി.എസ്.സി, സംസ്ഥാന പി.എസ്.സികള്‍, സ്റ്റാഫ് സെലക്ഷന്‍ കമ്മീഷന്‍ തുടങ്ങിയവയോ മറ്റുസ്റ്റാറ്റിയൂട്ടറിസ്ഥാപനങ്ങളോശുപാര്‍ശ ചെയ്തതുപ്രകാരമുള്ള സ്ഥിരം നിയമനത്തിനും സ്ഥാനക്കയറ്റത്തിനും പൊതുവേ, നിയന്ത്രണമില്ല. എന്നാല്‍, പ്രത്യേക സാഹചര്യങ്ങളില്‍ ഇത്തരത്തിലുള്ള നിയമനം വിലക്കിയ സാഹചര്യം ഉണ്ടായിട്ടുമുണ്ട്.
    സ്റ്റാറ്റിയൂട്ടറിസ്ഥാപനങ്ങള്‍ മുഖാന്തിരമല്ലാതെയുള്ള നിയമനങ്ങള്‍ക്കു തെരഞ്ഞെടുപ്പു കമ്മീഷന്റെ മുന്‍കാല അനുമതി ആവശ്യമാണ്. ഇത്തരം സാഹചര്യങ്ങളില്‍, അടിയന്തര നിയമനമല്ലാത്തപക്ഷം തെരഞ്ഞെടുപ്പുവരെകാത്തിരിക്കാനാണുതെരഞ്ഞെടുപ്പു കമ്മീഷണര്‍ നിര്‍ദേശിക്കാറുള്ളത്.
    ഡല്‍ഹി അര്‍ബന്‍ ആര്‍ട് കമ്മീഷന്റെ പുനര്‍നിര്‍മാണം, ദേശീയവൈല്‍ഡ്‌ലൈഫ് ബോര്‍ഡ് പുനര്‍നിയമനം, ബ്രഹ്മപുത്ര ബോര്‍ഡ് ബ്രഹ്മപുത്ര റിവര്‍ ബേസിന്‍ അതോറിറ്റിയായി പുനഃക്രമീകരിക്കല്‍, പുതിയ നാലുദേശീയ ഡിസൈന്‍ ഇന്‍സ്റ്റിറ്റ്യൂട്ടുകളുടെ ചെയര്‍മാന്‍മാരായി പുതിയ വ്യക്തികളെ നിയമിക്കല്‍, ദേശീയ പട്ടികവര്‍ഗ്ഗ കമ്മീഷന്‍ അംഗത്തെ നാമനിര്‍ദേശംചെയ്യല്‍, കേന്ദ്ര ഫിലിം സര്‍ട്ടിഫിക്കേഷന്‍ ബോര്‍ഡ്‌ചെയര്‍മാനെ നിയമിക്കല്‍, സി.ബി.എഫ്.സി.മേഖലാകേന്ദ്ര ഉപദേശക സമിതി അംഗങ്ങളെ നിയമിക്കല്‍, കേന്ദ്ര സില്‍ക്ക് ബോര്‍ഡില്‍മൂന്ന് അനൗദ്യോഗിക അംഗങ്ങളെ നാമനിര്‍ദേശംചെയ്യല്‍ എന്നീ നിയമനങ്ങള്‍ക്കുള്ള നിര്‍ദേശംതെരഞ്ഞെടുപ്പു കമ്മീഷന്‍ വിലക്കിയിട്ടുണ്ട്.
    
    AKA/ND/MRD

    

    
    (Release ID: 1569371) Visitor Counter : 2