      മന്ത്രിസഭ

      2019 ലെ ഭരണഘടനാഭേദഗതി(ജമ്മു കാശ്മീരിന് ബാധകമായത്) ഉത്തരവിന് മന്ത്രിസഭയുടെ അംഗീകാരം
      Posted On: 01 MAR 2019 5:05PM by PIB Thiruvananthpuram


    ജമ്മു കാശ്മീര്‍ സര്‍വീസില്‍ പട്ടികജാതി, പട്ടികവര്‍ഗ്ഗ വിഭാഗത്തിന്റെ ആനൂകൂല്യങ്ങളും സാമ്പത്തികമായി പിന്നോക്കം നില്‍ക്കുന്ന വിഭാഗങ്ങള്‍ക്ക് സംസ്ഥാനത്തെ വിദ്യാഭ്യാസ സ്ഥാപനങ്ങളിലും, ഉദ്യോഗങ്ങളിലും 10% സംവരണം പ്രോത്സാഹിപ്പിക്കുന്നതിന്


    1954ലെ ഭരണഘടനാ ഭേദഗതി (ജമ്മു കാശ്മീരിന് ബാധകമായത്) ഉത്തരവ് 2019ലെ ഭരണഘടനാ ഭേദഗതി (ജമ്മു കാശ്മീരിന് ബാധകമായത്) രീതിയില്‍ ഭേദഗതി ചെയ്യണമെന്ന നിര്‍ദ്ദേശത്തിന് പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അംഗീകാരം നല്‍കി. ഭരണഘടനയുടെ അനുചേഛദം 370-ാം വകുപ്പ് (1)ല്‍ രാഷ്ട്രപതി ഭരണഘടനാഭേദഗതി(ജമ്മു കാശ്മീരിന് ബാധകമായത്) ഓര്‍ഡര്‍ 2019 വരുത്തുന്നതോടെ 1995ലെ (ഏഴുപത്തിയേഴാമത് )ഭരണഘടനാഭേദഗതിയുടേയും 2019ലെ ഭരരണഘടനാ (നൂറ്റി മൂന്നാമത് ഭേദഗതി) നിയമത്തിന്റെയും ബന്ധപ്പെട്ട വകുപ്പുകള്‍ നടപ്പാക്കണമെന്ന ലക്ഷ്യം ഇത് നിറവേറ്റും.


    നേട്ടങ്ങള്‍
    ഇത് വിജ്ഞാപനം ചെയ്തുകഴിഞ്ഞാല്‍ നിലവില്‍ ജമ്മു കാശ്മീരിലുള്ള സംവരണത്തിന് പുറമെ പട്ടിക ജാതി പട്ടികവര്‍ഗ്ഗ വിഭാഗങ്ങള്‍ക്ക് സര്‍വീസുകളില്‍ കൂടുതല്‍ ഗുണമുണ്ടാക്കുന്നതിനും ഒപ്പം വിദ്യാഭ്യാസ സ്ഥാപനങ്ങളിലും ഗവണ്‍മെന്റ് ജോലിയിലും സാമ്പത്തികമായി പിന്നാക്കം നില്‍ക്കുന്ന വിഭാഗങ്ങള്‍ക്ക് 10% സംവരണവും പ്രോത്സാഹിപ്പിക്കുന്നതിനും വഴിയൊരുക്കും.


    പശ്ചാത്തലം: സമത്വവും ഉള്‍ച്ചേര്‍ക്കലും
    -സാമ്പത്തികമായി പിന്നാക്കം നില്‍ക്കുന്ന വിഭാഗങ്ങള്‍ക്ക് ജമ്മു കാശ്മീരിലും 10% സംവരണം ബാധകമാക്കി. ഇത് ജമ്മു കാശ്മീരിലെ സാമ്പത്തികമായി പിന്നോക്കം നില്‍ക്കുന്ന വിഭാഗങ്ങളിലെ യുവജനങ്ങള്‍ക്ക് ഏത് ജാതിയിലും മതത്തിലും പെട്ടതായാലും സംസ്ഥാന ഗവണ്‍മെന്റ് ജോലികളില്‍ 10% സംവരണത്തിനുള്ള വഴിതുറക്കും. 2019ലെ 103-ാം ഭരണഘടനാഭേദഗതിയിലൂടെ സാമ്പത്തികമായി പിന്നാക്കം നില്‍ക്കുന്ന വിഭാഗങ്ങള്‍ക്ക് സംവരണം ജനുവരി 2019ല്‍ രാജ്യത്താകമാനം നടപ്പാക്കിയത് ഓര്‍മ്മിപ്പിക്കുന്നു. ഇന്ത്യാ ഗവണ്‍മെന്റിന്റെ ജോലികളിലും നിലവിലുള്ളതിന് പുറമെ ഈ സംവരണവും ലഭിക്കും.


    -മറ്റുള്ളവരോടൊപ്പം ഗുജ്ജാര്‍, ബക്കാര്‍വാലാ ഉള്‍പ്പെടെയുള്ള പട്ടിക ജാതി പട്ടികവര്‍ഗ്ഗങ്ങള്‍ക്കുള്ള ആനുകൂല്യങ്ങള്‍ പ്രോത്സാഹിപ്പിക്കുന്നത് ജമ്മു കാശ്മീര്‍സംസ്ഥാനത്തിനും ബാധകമാകും. 24 വര്‍ഷത്തെ ദീര്‍ഘനാളത്തെ കാത്തിരിപ്പിന് ശേഷം 1995ലെ 77-ാമത് ഭരണഘടനാഭേദഗതി ഇപ്പോള്‍ കാശ്മീരിനും ബാധകമായി.
    -അന്താരാഷ്ട്ര അതിര്‍ത്തിക്ക് സമീപം വസിക്കുന്നവരേയും നിയന്ത്രണരേഖയ്ക്ക് സമീപം വസിക്കുന്നവരുമായി പരിഗണിച്ചുകൊണ്ട് സംസ്ഥാന ഗവണ്‍മെന്റ് ജോലികളില്‍ സംവരണത്തിനായി ജമ്മു കാശ്മീര്‍ സംവരണ നിയമം 2004 ഒരു ഓര്‍ഡിനന്‍സിലൂടെ ഭേദഗതി ചെയ്തു. നേരത്തെ ജമ്മു കാശ്മീരിലെ നിയന്ത്രണരേഖയുടെ 6 കിലോമീറ്റര്‍ ചുറ്റളവില്‍ താമസിക്കുന്ന യുവജനങ്ങള്‍ക്ക് മാരതമാണ് ഈ നിലയിലുള്ള 3% സംവരണം ലഭിച്ചിരുന്നത്. ഇനി ഈ വ്യവസ്ഥ അന്താരാഷ്ട്ര അതിര്‍ത്തിക്ക് സമീപം താമസിക്കുന്നവര്‍ക്കും ലഭിക്കും. അതിര്‍ത്തികടന്നുള്ള ശക്തമായ വെടിവയ്പ്പ് നേരിടുന്ന അന്താരാഷ്ട്ര അതിര്‍ത്തിക്ക് സമീപം താമസിക്കുന്നവരുടെ ദീര്‍ഘനാളത്തെ ആവശ്യമായിരുന്നു ഇത്.


    ഭരണഘടനാ ഭേദഗതി (ഏഴുപത്തിയേഴാമത് ഭേദഗതി) നിയമം 1995ല്‍ ഇന്ത്യന്‍ ഭരണഘടനയുടെ അനുചേ്ഛദം 16ല്‍ വകുപ്പിന് ശേഷം അതിനുവേണ്ടി ഒരു ഉപവകുപ്പ്(4 എ)കൂട്ടിച്ചേര്‍ത്തു. പട്ടിക ജാതി പട്ടികവര്‍ഗ്ഗ വിഭാഗങ്ങള്‍ക്ക് സര്‍വീസില്‍ പ്രോത്സാഹനം നല്‍കുന്നതാണ്. ഭരണഘടനാഭേദഗതി (103-ാമത്)നിയമം 2019 ജമ്മു കാശ്മീര്‍ ഒഴികെ രാജ്യത്തിന്റെ മറ്റെല്ലാ ഭാഗത്തും ബാധകമായിരുന്നു. ഇപ്പോള്‍ നീട്ടിയതിലൂടെ ജമ്മു കാശ്മീരിലെ സാമ്പത്തികമായി പിന്നാക്കം നില്‍ക്കുന്നവര്‍ക്കും സംവരണത്തിന്റെ ഗുണങ്ങള്‍ ലഭിക്കും.
    RS/ND/MRD

    
    
    (Release ID: 1567298) Visitor Counter : 1