      മന്ത്രിസഭ

      ന്യൂഡല്‍ഹി ഇന്റര്‍നാഷണല്‍ ആര്‍ബിട്രേഷന്‍ സെന്റര്‍ ഓര്‍ഡിനന്‍സ്-2019ന് കേന്ദ്ര മന്ത്രിസഭയുടെ അംഗീകാരം
      Posted On: 01 MAR 2019 5:06PM by PIB Thiruvananthpuram


    നിയമപരമായ തര്‍ക്കങ്ങള്‍ പരിഹരിക്കുന്നത് സ്വതന്ത്രവും സ്വയം ഭരണാധികാരവുമുള്ള ഒരു സ്ഥാപനം സൃഷ്ടിക്കുകയെന്ന ലക്ഷ്യത്തോടെ ന്യൂഡല്‍ഹി ഇന്റര്‍നാഷണല്‍ ആര്‍ബിട്രേഷന്‍ സെന്റര്‍ (എന്‍.ഡി.ഐ.എ.സി) ഓര്‍ഡിനന്‍സ് പുറപ്പെടുവിക്കുന്നതിന് പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അനുമതി നല്‍കി.


    ഗുണഫലങ്ങള്‍:
    സ്ഥാപനവല്‍ക്കരിക്കപ്പെട്ട ആര്‍ബിട്രേഷന്‍ ഗവണ്‍മെന്റിനും അതിന്റെ ഏജന്‍സികള്‍ക്കും തര്‍ക്കത്തിലെ കക്ഷികള്‍ക്കും പ്രയോജകനകരമാകുമെന്നാണ് ഇതിന്റെ നേട്ടം. പൊതു-സ്വകാര്യസ്ഥാപനങ്ങള്‍ക്ക് വൈദഗ്ധ്യത്തിന്റെ ഗുണപരതയിലും,നേരിടേണ്ടിവരുന്ന ചെലവിന്റെ കാര്യത്തിലും വലിയ നേട്ടമായിരിക്കും അതോടൊപ്പം ഇന്ത്യയെ സ്ഥാപന നിയമപരിഹാരത്തിന്റെ കേന്ദ്രമാക്കി മാറ്റുകയും ചെയ്യും.


    ലക്ഷ്യങ്ങള്‍:-
    എന്‍.ഡി.എ.ഐ.സി താഴേപ്പറയുന്ന ലക്ഷ്യങ്ങളോടെയാണ് സ്ഥാപിക്കുന്നത്:-
    എ) അന്താരാഷ്ട്ര-ആഭ്യന്തര തര്‍ക്കങ്ങള്‍ പരിഹരിക്കുന്നത് ഏറ്റെടുക്കുന്നതിനുള്ള പ്രമുഖ സ്ഥാപനമാക്കി വികസിപ്പിക്കുന്നതിന് ആവശ്യമായ പരിഷ്‌ക്കരണങ്ങള്‍ കൊണ്ടുവരിക.
    ബി) അനുരഞ്ജനം, മദ്ധ്യസ്ഥത, നിയമപരമായ നടപടിക്രമങ്ങള്‍ എന്നിവയിലൂടെ ഭരണപരമായ സഹായങ്ങളും സൗകര്യങ്ങളും ലഭ്യമാക്കുക.
    സി) ദേശീയ-അന്തര്‍ദ്ദേശീയ തലത്തിലുള്ള അക്രഡിറ്റേഷന്‍ ഉള്ള ആര്‍ബിട്രേറ്റര്‍മാരുടെ, അനുരഞ്ജകരുടെ, മദ്ധ്യസ്ഥരുടെ അല്ലെങ്കില്‍ സര്‍വേയര്‍മാര്‍ അന്വേഷകര്‍ എന്നിവരെപ്പോലെയുള്ള വിദഗ്ധരുടെയുടേയോ പാനലുകള്‍ പരിപാലിക്കുക.
    ഡി) അന്താരാഷ്ട്രവും ആഭ്യന്തരവുമായ നിയമ തര്‍ക്കങ്ങളും അനുരഞ്ജനങ്ങളും വളരെ പ്രൊഫഷണലായ രീതിയില്‍ നടത്തുന്നതിന് വേണ്ട സൗകര്യമൊരുക്കുക.
    ഇ) ദേശീയ അന്തര്‍ദ്ദേശിയ തലങ്ങളില്‍ ചെലവുകുറഞ്ഞതും സമയബന്ധിതവുമായ നിയമതര്‍ക്ക പരിഹാരത്തിനും അനുരഞ്ജനത്തിനും വേണ്ട സേവനങ്ങള്‍ ലഭ്യമാക്കുക.
    എഫ്) ബദല്‍ തര്‍ക്കപരിഹാരവും മറ്റ് അനുബന്ധ കാര്യങ്ങളിലും പഠനങ്ങള്‍ പ്രോത്സാഹിപ്പിക്കുകയും തര്‍ക്കപരിഹാര സംവിധാനത്തില്‍ പരിഷ്‌ക്കാരങ്ങള്‍ പ്രോത്സാഹിപ്പിക്കുകയും ചെയ്യുക.
    ജി) ബദല്‍ തര്‍ക്കപരിഹാര വ്യവ്‌സഥകള്‍ പ്രോത്സാഹിപ്പിക്കുന്നതിനായി മറ്റ് ദേശീയ അന്തര്‍ദ്ദേശീയ സമുഹങ്ങള്‍, സ്ഥാപനങ്ങള്‍, സംഘടനകള്‍ എന്നിവയുമായി സഹകരിച്ച് പ്രവര്‍ത്തിക്കുക.
    എന്‍.ഡി.ഐ.എ.സി രൂപീകരിക്കുന്നതിനായി ഐ.സി.എ.ഡി.ആറിന്റെ സ്വത്തുകളുടെ കൈമാറ്റവും അധികാരം കേന്ദ്രഗവണ്‍മെന്റില്‍ നിക്ഷിപ്തമാക്കുന്നതും ഓര്‍ഡിനന്‍സ് വിവക്ഷിക്കുന്നുണ്ട്. എന്‍.ഡി.ഐ.എ.സിയുടെ സ്വത്തുകളും അതിനെത്തുടര്‍ന്ന് കേന്ദ്ര ഗവണ്‍മെന്റ്ില്‍ നിക്ഷിപ്തമാകും.


    പ്രധാനസവിശേഷതകള്‍:-
    -ചെയര്‍മാനായി സുപ്രീംകോടതി ജഡ്ജിയോ അല്ലെങ്കില്‍ ഹൈക്കോടതി ജഡ്ജിയോ അതുമല്ലെങ്കില്‍ ആര്‍ബിട്രേഷന്‍ നിയമ അഡ്മിനിസ്‌ട്രേഷനിലോ പരിപാലനത്തിലോ പ്രത്യേക അറിവും പരിചയവുമുള്ള ഒരു പ്രമുഖ വ്യക്തിയോ ആയ ആള്‍ ആയിരിക്കും ന്യൂഡല്‍ഹി ഇന്റര്‍നാഷണല്‍ ആര്‍ബിട്രേഷന്‍ സെന്റര്‍ (എന്‍.ഡി.ഐ.എ.സി)യെ നയിക്കുന്നത് . കേന്ദ്ര ഗവണ്‍മെന്റ് ഇന്ത്യയുടെ ചീഫ് ജസ്റ്റിസുമായി കൂടിയലോചിച്ചായിരിക്കും ചെയര്‍മാനെ നിയമിക്കുക.
    - ദേശീയ -അന്തര്‍ദ്ദേശീയ തലങ്ങളില്‍ ഇന്‍സ്റ്റിറ്റിയൂഷണല്‍ ആര്‍ബിട്രേഷനില്‍ അറിവും പരിചയവുമുള്ളവരില്‍ നിന്നുള്ള രണ്ട് മുഴുവന്‍ സമയ, അല്ലെങ്കില്‍ രണ്ടു പാര്‍ട്ട് ടൈം അംഗളോ ഇതിലുണ്ടാകും.
    - വാണിജ്യ-വ്യവസായ മേഖലയിലെ അംഗീകരിക്കപ്പെട്ട സംഘടനകളില്‍ നിന്ന് ഒരു പ്രതിനിധി മാറിമാറി വരുന്ന വ്യവ്‌സഥയുടെ അടിസ്ഥാനത്തില്‍ പാര്‍ട്ട്‌ടൈം അംഗമായുണ്ടാകും.
    -ലീഗല്‍ അഫയേഴ്‌സ് വകുപ്പ് സെക്രട്ടറി, എക്‌സ്‌പെന്‍ഡിച്ചര്‍ വകുപ്പ് നാമനിര്‍ദ്ദേശം ചെയ്യുന്ന സാമ്പത്തിക ഉപദേഷ്ടാവ്, എന്‍.ഡി.ഐ.എ.സിചീഫ് എക്‌സിക്യൂട്ടീവ് ഓഫീസര്‍ എന്നിവര്‍ എക്‌സ് ഒഫിഷ്യോ അംഗങ്ങളായിരിക്കും.


    പശ്ചാത്തലം:-
    അടുത്തിടെ സമാപിച്ച രാജ്യസഭയുടെ 248-ാമത് സമ്മേളനത്തില്‍ ദി ന്യൂഡല്‍ഹി ഇന്റര്‍നാഷണല്‍ ആര്‍ബിട്രേഷന്‍ സെന്റര്‍ ബില്‍,2019 പരിഗണിക്കാനോ, പാസാക്കാനോ കഴിഞ്ഞിരുന്നില്ല. 2019 ഫെബ്രുവരി 13ന് രാജ്യസഭാ അനിശ്ചിതകാലത്തേക്ക് പിരിയുകയും ചെയ്തിരുന്നു. ഭരണഘടനയുടെ അനുചേ്ഛദം 107(5) പ്രകാരംലോക്‌സഭാ പാസ്സാക്കിയെങ്കിലും രാജ്യസഭയില്‍ പരിഗണിക്കാതെ കിടക്കുന്ന ബില്‍ ലോക്‌സഭ പിരിച്ചുവിടുന്നതോടെ അസാധുവാകും. സമീപകാലത്ത് തന്നെ ലോക്‌സഭ പിരിച്ചുവിടുകയും ചെയ്യും.


    അതുകൊണ്ട് ഇന്ത്യയെ സ്ഥാപനവല്‍ക്കരിക്കപ്പെട്ട തര്‍ക്കപരിഹാര കേന്ദ്രമാക്കുന്നതും വ്യാപാരം സുഗമമാക്കുന്നതും മുന്നില്‍ കണ്ടുകൊണ്ട് ഗവണ്‍മെന്റ് '' ദി ന്യൂഡല്‍ഹി ഇന്റര്‍നാഷണല്‍ ആര്‍ബിട്രേഷന്‍ സെന്റര്‍ ഓര്‍ഡിനന്‍സ്, 2019 '' എന്നൊരു ഓര്‍ഡിനന്‍സ് പുറപ്പെടുവിക്കാന്‍ തീരുമാനിക്കുകയായിരുന്നു.
    RS/ND/MRD

    
    
    (Release ID: 1567300) Visitor Counter : 1