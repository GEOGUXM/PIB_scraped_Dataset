      പ്രധാനമന്ത്രിയുടെ ഓഫീസ്‌

      പ്രസിഡന്റ് പുടിന്‍ പ്രധാനമന്ത്രി മോദിയുമായി ഫോണില്‍ സംസാരിച്ചു
      Posted On: 01 MAR 2019 4:16PM by PIB Thiruvananthpuram


    

    റഷ്യന്‍ പ്രസിഡന്റ് വ്‌ളാദ്മീര്‍ പുടിന്‍ പ്രധാന മന്ത്രി ശ്രീ നരേന്ദ്ര മോദിയെ ടെലിഫോണില്‍ ബന്ധപ്പെട്ടു. പുല്‍വാമ ഭീകരാക്രമണത്തില്‍ പ്രസിഡന്റ് പുടിള്‍ അഗാധമായ ദുഖം രേഖപ്പെടുത്തി. ഭീകരതയ്ക്ക് എതിരെ പോരാടുന്ന ഇന്ത്യന്‍ ജനതയെ റഷ്യന്‍ ഫെഡറേഷന്റെ ഏക്യദാര്‍ഢ്യം അദ്ദേഹം അറിയിച്ചു. അതിര്‍ത്തികടന്നുള്ള ഭീകരപ്രവര്‍ത്തനങ്ങള്‍ക്കെതിരെ രാജ്യ താല്പര്യങ്ങള്‍ സംരക്ഷിക്കുന്നതിനായി നിലക്കൊള്ളുന്ന ഇന്ത്യയെ ഉറപ്പോടെ പിന്തുണച്ച പുടിന് പ്രധാനമന്ത്രി നന്ദി പറഞ്ഞു.ഭീകരപ്രവര്‍ത്തനങ്ങളെ പരാജയപ്പെടുത്തുന്നതിന് ഉഭയകക്ഷി സഹകരണം ശക്തിപ്പെടുത്തുമെന്ന് ഇന്ത്യ ആവര്‍ത്തിച്ചു. ഇതിന് ഉത്തരവാദികളാരായാലും ഭീകരപ്രവര്‍ത്തനങ്ങളെ പിന്തുണയ്ക്കുന്ന പ്രവര്‍ത്തനങ്ങള്‍ അവസാനിപ്പിക്കണമെന്നും ഇരു നേതാക്കളും ആവശ്യപ്പെട്ടു.ഇരു രാജ്യങ്ങളും തമ്മിലുള്ള സഹകരണം പൂര്‍വ്വാധികം ശക്തിപ്പെടുത്തുന്നത് നയതന്ത്ര പങ്കാളിത്തം കൂടുതല്‍ വളര്‍ത്തുമെന്നതില്‍ യോജിപ്പ് പ്രകടിപ്പിച്ചു.


    ഈ വര്‍ഷം ഒടുവില്‍ വ്‌ളാദിവോസ്റ്റോക്കില്‍ നടക്കുന്ന ഈസ്‌റ്റേണ്‍ ഇക്കണഓമിക്ക് ഫോറത്തില്‍ പങ്കെടുക്കാനുള്ള ക്ഷണം പ്രസിഡന്റ് പുടിന്‍ പ്രധാനമന്ത്രിയോട് ആവര്‍ത്തിച്ചു. ക്ഷണം പ്രധാനമന്ത്രി സ്വാഗതം ചെയ്തു. റഷ്യയുടെ വിദൂര പൂര്‍വ മേഖലയും ഇരുരാജ്യങ്ങളും തമ്മിലുള്ള സാമ്പത്തിക സഹകരണത്തെ അടിവരയിട്ടു പറയുകയും ചെയ്തു.
    AJ/ND/MRD

    
    
    (Release ID: 1567314) Visitor Counter : 3