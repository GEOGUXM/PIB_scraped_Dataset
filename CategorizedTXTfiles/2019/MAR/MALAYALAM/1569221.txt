      തെരഞ്ഞെടുപ്പ് കമ്മീഷന്‍

      മാതൃകാ പെരുമാറ്റച്ചട്ടം - ഭാഗം : 4
      Posted On: 20 MAR 2019 5:02PM by PIB Thiruvananthpuram


    മാതൃകാ പെരുമാറ്റച്ചട്ടത്തിന്റെ ഭാഗമായിതെരഞ്ഞെടുപ്പു കമ്മീഷന്‍ പുതിയ പദ്ധതികള്‍, സാമ്പത്തികവും ഭരണപരവുമായ കാര്യങ്ങള്‍ എന്നിവയില്‍ നിയന്ത്രണങ്ങള്‍ ഏര്‍പ്പെടുത്തിയിട്ടുണ്ട്. നയങ്ങളും പദ്ധതികളും മറ്റും നടപ്പാക്കുന്നതിനുള്ള വ്യവസ്ഥകള്‍ ഇതില്‍ഉള്‍ക്കൊള്ളിച്ചിട്ടുണ്ട്. വികസന പ്രവര്‍ത്തനങ്ങള്‍ തടസ്സപ്പെടാതെയും എന്നാല്‍ ഇതു ഭരണത്തിലുള്ള പാര്‍ട്ടിക്കു രാഷ്ട്രീയനേട്ടം നേടിക്കൊടുക്കാതെയുംമുന്നോട്ടുകൊണ്ടുപോകാനുള്ള വിധത്തിലാണുതെരഞ്ഞെടുപ്പു കാലത്തെ നിയന്ത്രണങ്ങള്‍ രൂപപ്പെടുത്തിയിട്ടുള്ളത്.


    മാതൃകാ പെരുമാറ്റച്ചട്ടപ്രകാരം, തെരഞ്ഞെടുപ്പ് പ്രഖ്യാപിക്കപ്പെട്ടശേഷം പുതിയ പദ്ധതികളോ സഹായങ്ങളോ പ്രഖ്യാപിക്കരുത്. ഭരണത്തിലിരിക്കുന്ന പാര്‍ട്ടിക്കു വോട്ടര്‍മാരെസ്വാധീനിക്കാന്‍ അവസരമൊരുക്കുംവിധം സാമ്പത്തിക ഗ്രാന്റുകള്‍ പ്രഖ്യാപിക്കുകയോവാഗ്ദാനങ്ങള്‍ നല്‍കുകയോ ഏതുതരത്തിലുമുള്ള പദ്ധതികള്‍ക്കും തറക്കല്ലിടുകയോചെയ്യരുതെന്ന് തെരഞ്ഞെടുപ്പ് കമ്മീഷന്‍ നിര്‍ദേശിക്കുന്നു.


    മാതൃകാ പെരുമാറ്റച്ചട്ടം ലംഘിക്കപ്പെടുന്നുണ്ടോ എന്നു നിരീക്ഷിക്കുന്നതിനായിതെരഞ്ഞെടുപ്പു പ്രഖ്യാപിക്കപ്പെട്ട് 72 മണിക്കൂറിനകം, നിര്‍മാണം ആരംഭിച്ച പദ്ധതികളുടെയും പ്രഖ്യാപിക്കപ്പെട്ടതെങ്കിലുംജോലി ആരംഭിച്ചിട്ടില്ലാത്ത പദ്ധതികളുടെയും പട്ടിക സമ്പാദിക്കാന്‍ മുഖ്യതെരഞ്ഞെടുപ്പ് ഉദ്യോഗസ്ഥര്‍ക്കുതെരഞ്ഞെടുപ്പു കമ്മീഷന്‍ നിര്‍ദേശം നല്‍കിയിട്ടുണ്ട്. പദ്ധതിപ്രവര്‍ത്തനം പുരോഗമിക്കുന്നതു ചട്ടപ്രകാരമാണോഎന്നുവിലയിരുത്തുന്നതിനാണ്ഇത്.


    നിയന്ത്രണങ്ങള്‍ പുതിയ പദ്ധതികള്‍ക്കും നിര്‍മാണഘട്ടത്തിലുള്ള പദ്ധതികള്‍ക്കും ഒരുപോലെ ബാധകമാണ്. അതേസമയം, പൂര്‍ത്തീകരിക്കപ്പെട്ട പദ്ധതികള്‍ ഉദ്ഘാടനം ചെയ്യപ്പെടാതെ നിര്‍ത്തുന്നതിനു മാതൃകാ പെരുമാറ്റച്ചട്ടം തടസ്സമായിചൂണ്ടിക്കാണിക്കരുത്. രാഷ്ട്രീയപ്പാര്‍ട്ടി ഭാരവാഹികളെ ഉള്‍പ്പെടുത്താതെയും മഹാമേളകളാക്കി മാറ്റാതെയും ഉദ്യോഗസ്ഥര്‍ക്ക് ഇത്തരം പദ്ധതികള്‍ ഉദ്ഘാടനം ചെയ്യാം. രാഷ്ട്രീയപ്പാര്‍ട്ടി പ്രതിനിധികള്‍ക്കു ചടങ്ങു വീക്ഷിക്കാനെത്തുകയുംചെയ്യാം.


    നിര്‍മാണഘട്ടത്തിലുള്ള പദ്ധതികള്‍ പൂര്‍ത്തിയാക്കുന്നതിനു തെരഞ്ഞെടുപ്പുകാലത്തു പണം ലഭ്യമാക്കുന്നതു മാതൃകാ പെരുമാറ്റച്ചട്ടം തടയുന്നില്ല.


    
    AKA/ND/MRD

    
    
    (Release ID: 1569221) Visitor Counter : 1