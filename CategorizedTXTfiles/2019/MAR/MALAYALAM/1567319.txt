      മന്ത്രിസഭ

      ന്യൂഡല്‍ഹി എയിംസില്‍ നടപ്പാക്കാനുള്ള മാസ്റ്റര്‍ പ്ലാനിന് മന്ത്രിസഭയുടെ അനുമതി
      Posted On: 01 MAR 2019 5:19PM by PIB Thiruvananthpuram


    

    ന്യൂഡല്‍ഹിയിലെ ഓള്‍ ഇന്ത്യാ ഇന്‍സ്റ്റിറ്റ്യൂട്ട് ഓഫ് മെഡിക്കല്‍ സയന്‍സസ് ( എയിംസ്) ഒരു ലോക നിലവാരത്തിലുള്ള മെഡിക്കല്‍ സര്‍വകലാശാലയായി മാറ്റുന്നതിനുള്ള മാസ്റ്റര്‍ പ്ലാനിന് പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം തത്വത്തില്‍ അനുമതി നല്‍കി.


    വിശദാംശങ്ങള്‍:
    - അടുത്ത ഇരുപത് വര്‍ഷത്തേക്കുള്ള പുനര്‍വികസനത്തിന് ആവശ്യമായ ഇടം കണ്ടെത്തല്‍, ഭൂമിയുടെ ഉപയോഗം, അടിസ്ഥാന സൗകര്യ വികസം ഏകോപിപ്പിക്കല്‍ എന്നിവയെല്ലാം ഉള്‍പ്പെട്ടതാണ് മാസ്റ്റര്‍ പ്ലാന്‍.


    - രോഗീ പരിചരണം, അധ്യാപനം, ഗവേഷണം, ഭരണനിര്‍വഹണം എന്നിവ ശക്തിപ്പെടുത്തി ന്യൂഡല്‍ഹി എയിംസിനെ പുനര്‍ വികസിപ്പിക്കുകയും ഈസ്റ്റ് അന്‍സാരി നഗര്‍ ( മെയിന്‍) ക്യാംപസിലെ പിന്തുണ സേവന മേഖലകള്‍, ഈസ്റ്റ് അന്‍സാരി നഗര്‍ ( മെയിന്‍ ക്യാംപസ്) മുതല്‍ ട്രോമാ കേന്ദ്രം എക്‌സ്റ്റന്‍ഷന്‍ ( ന്യൂ രാജ്‌നഗര്‍) ക്യാംപ് വരെയുള്ള റെസിഡന്‍ഷ്യല്‍ സൗകര്യങ്ങള്‍ മെച്ചപ്പെടുത്തുകയും മാസ്റ്റര്‍ പ്ലാനിന്റെ ഭാഗമാണ്.


    ഗുണങ്ങള്‍:
    ഈ പദ്ധതി നടപ്പാകുന്നതോടെ രോഗികള്‍ക്ക് ഉന്നതമായ പ്രത്യേക ആരോഗ്യ പരിരക്ഷാ സൗകര്യങ്ങള്‍ ലഭിക്കുന്നതുകൂടാതെ രോഗികളുടെ എല്ലാത്തരം പരിശോധനകള്‍, ഫിസിയോതെറപ്യൂട്ടിക്, ഓപ്പറേറ്റീവ്, പുനരധിവാസപരം തുടങ്ങിയ ആവശ്യങ്ങളും ഒരൊറ്റ ക്യാമ്പസിനുള്ളില്‍ സാധ്യമാകും. ഇത് രോഗികള്‍ക്ക് എല്ലാ വിഭാഗങ്ങളിലേക്കും അനായാസം പോയി വരാനുള്ള സൗകര്യം ഉറപ്പാക്കും. ഗവേഷണം, ക്ലിനിക്കല്‍ അപേക്ഷകള്‍, രോഗികളുമായി ബന്ധപ്പെട്ട മറ്റു കൈകാര്യകര്‍തൃ നിര്‍വഹണം എന്നിവയ്ക്കുള്ള ഒരു ഉന്നത പരിരക്ഷാ കേന്ദ്രമായി മാറും.
    PSR/ND/MRD

    
    
    (Release ID: 1567319) Visitor Counter : 1