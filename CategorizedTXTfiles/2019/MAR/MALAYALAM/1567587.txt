      PIB Headquarters

      പ്രധാനമന്ത്രി ശ്രംയോഗി മാന്‍ ധനിന്റെ സംസ്ഥാനതല ഉദ്ഘാടനം നാളെ പട്ടം ഭവിഷ്യനിധി ഭവനില്‍
      Posted On: 04 MAR 2019 5:40PM by PIB Thiruvananthpuram


    അസംഘടിത മേഖലയിലെ തൊഴിലാളികള്‍ക്ക് പെന്‍ഷന്‍ ഉറപ്പുവരുത്തുന്ന കേന്ദ്ര ഗവണ്‍മെന്റ് പദ്ധതിയായ പ്രധാനമന്ത്രി ശ്രംയോഗി മാന്‍ ധനിന്റെ(പി.എം.എസ്.വൈ.എം) സംസ്ഥാതനതല ഉദ്ഘാടനം നാളെ (2019 മാര്‍ച്ച് 5 ന്) രാവിലെ 10. 30 ന് തിരുനന്തപുരത്തെ പട്ടത്തുള്ള എംപ്ലോയീസ് പ്രോവിഡന്റ് ഫണ്ട് ഓര്‍ഗനൈസേഷന്റെമേഖലാഓഫീസായ ഭവിഷ്യനിധി ഭവനില്‍ നടക്കും.


    മാസ വരുമാനം പതിനയ്യായിരമോ, അതില്‍താഴെയോ ഉള്ള 18 നും 40 നും ഇടയില്‍ പ്രായമുള്ള അസംഘടിത മേഖലയിലെ തൊഴിലാളികള്‍ക്ക് (കര്‍ഷകതൊഴിലാളികള്‍, നിര്‍മ്മാണ തൊഴിലാളികള്‍, ബീഡി തൊഴിലാളികള്‍, റിക്ഷാ തൊഴിലാളികള്‍, ഉച്ചഭക്ഷണ തൊഴിലാളികള്‍, വീട്ടു ജോലിക്കാര്‍, തെരുവു കച്ചവടക്കാര്‍, തുകല്‍ പണിക്കാര്‍തുടങ്ങിയവര്‍) ഈ പദ്ധതിയില്‍ സ്വമേധയാചേരാവുന്നതാണ്.


    അംഗങ്ങളാകുന്നവര്‍ ഇ.പി.എഫ്/ഇ.എസ്.ഐ.സി/എന്‍.പി.എസ്അംഗങ്ങളോ നികുതിദായകരോ ആയിരിക്കരുത്. അംഗങ്ങളാകുന്നവര്‍ക്ക് പ്രതിമാസം 3000 രൂപ നിരക്കില്‍ പെന്‍ഷന്‍ ലഭിക്കും. ഗുണഭോക്താവ് മരണപ്പെട്ടാല്‍ജീവിത പങ്കാളിക്ക് കുടുംബ പെന്‍ഷന്‍ ലഭിക്കും. അംഗമാകുന്ന തീയതിമുതല്‍ 60 വയസ്സുതികയുന്നതുവരെ അംഗത്തിന്റെ ബാങ്ക് അക്കൗണ്ടില്‍നിന്ന് നിശ്ചിത തുക പി.എം.എസ്.വൈ.എം പദ്ധതിയിലേക്ക് എല്ലാ മാസവുംചേര്‍ക്കപ്പെടും. തത്തുല്യതുക കേന്ദ്ര ഗവണ്‍മെന്റും പെന്‍ഷന്‍ അക്കൗണ്ടിലേക്ക് അടയ്ക്കും.


    അസംഘടിത മേഖലയിലെ തൊഴിലാളികള്‍ക്ക് രാജ്യത്തെമ്പാടുമുള്ള കോമണ്‍ സര്‍വീസ്‌സെന്ററുകള്‍ വഴി തങ്ങളുടെ ആധാര്‍കാര്‍ഡ്, ബാങ്ക് അക്കൗണ്ട് വിവരങ്ങള്‍ എന്നിവ നല്‍കി സ്വയം സാക്ഷ്യപ്പെടുത്തലിലൂടെഈ പദ്ധതിയില്‍ അംഗങ്ങളാകാം.
    AM MRL- 47
    ***


    

    
    (Release ID: 1567587) Visitor Counter : 3