      തെരഞ്ഞെടുപ്പ് കമ്മീഷന്‍

      മാതൃകാ പെരുമാറ്റച്ചട്ടം - ഭാഗം : 1
      Posted On: 15 MAR 2019 5:37PM by PIB Thiruvananthpuram


    ഭരണത്തിലിരിക്കുന്ന രാഷ്ട്രീയപ്പാര്‍ട്ടി അധികാര ദുര്‍വിനിയോഗത്തിലൂടെവോട്ടര്‍മാരെസ്വാധീനിക്കുന്നത് ഒഴിവാക്കുന്നതിന് ഉദ്ദേശിച്ചുള്ള മാതൃകാ പെരുാറ്റച്ചട്ടം തെരഞ്ഞെടുപ്പു പ്രഖ്യാപിക്കപ്പെടുന്നതോടെ നിലവില്‍ വന്നു. പൊതുതെരഞ്ഞെടുപ്പുമായി ബന്ധപ്പട്ടുള്ള പെരുമാറ്റച്ചട്ടം തെരഞ്ഞെടുപ്പു വിജ്ഞാനപ്രകാരമുള്ള തെരഞ്ഞെടുപ്പു നടപടിക്രമങ്ങള്‍ മുഴുവന്‍ പ്രാബല്യത്തില്‍ വരുന്നതുവരെ നിലനില്‍ക്കും. ലോക്‌സഭാ തെരഞ്ഞെടുപ്പുവേളയില്‍ മാതൃകാ പെരുമാറ്റച്ചട്ടം രാജ്യത്താകമാനം ബാധകമായിരിക്കും.
    ഇതിലെ വ്യവസ്ഥകള്‍ കേന്ദ്ര, സംസ്ഥാന ഗവണ്‍മെന്റുകള്‍ പൂര്‍ണമായോ ഭാഗികമായോ ഫണ്ട് അനുവദിക്കുന്ന കോമണ്‍വെല്‍ത്ത് ഗെയിംസ്ഓര്‍ഗനൈസിങ് കമ്മിറ്റി, ഇലക്ട്രിസിറ്റിറെഗുലേറ്ററി കമ്മീഷന്‍, ജലബോര്‍ഡുകള്‍, ട്രാന്‍സ്‌പോര്‍ട്ട് കോര്‍പറേഷനുകള്‍, വികസന അതോറിറ്റികള്‍ തുടങ്ങിഎല്ലാസ്ഥാപനങ്ങള്‍ക്കും, സമിതികള്‍ക്കുംകോര്‍പ്പറേഷനുകള്‍ക്കും കമ്മീഷനുകള്‍ക്കും ബാധകമായിരിക്കും. ഇത്തരംസ്ഥാപനങ്ങള്‍ പെരുമാറ്റച്ചട്ടത്തിലെ നിയന്ത്രണത്തിന് വിരുദ്ധമായി നേട്ടങ്ങള്‍ വിശദീകരിച്ചോ സബ്‌സിഡികളോ പദ്ധതികളോ പ്രഖ്യാപിച്ചോ ഉള്ള പരസ്യം പ്രസിദ്ധീകരിക്കുന്നതുപോലുള്ള പ്രവര്‍ത്തനം നടത്തിയാല്‍ ചട്ടലംഘനമായി കണക്കാക്കും.
    നിയന്ത്രണം നിലനില്‍ക്കെ രാഷ്ട്രീയപ്പാര്‍ട്ടികളല്ലാത്ത സംഘടനകളും രാഷ്ട്രീയ പ്രവര്‍ത്തകരല്ലാത്ത വ്യക്തികളും നടത്തുന്ന പ്രവര്‍ത്തനങ്ങള്‍ക്ക്‌തെരഞ്ഞെടുപ്പു കമ്മീഷന്‍ ചില നിയന്ത്രണങ്ങള്‍ ഏര്‍പ്പെടുത്തിയിട്ടുണ്ട്. തെരഞ്ഞെടുപ്പു പ്രചരണത്തില്‍ മതമോ മതപരമായ കാര്യങ്ങളോ ഉപയോഗിക്കരുത്. വിവിധ വിഭാഗം ജനങ്ങള്‍ക്കിടയില്‍സ്പര്‍ധ വളര്‍ത്തുംവിധമുള്ള പ്രചാരണവും പാടില്ല. വ്യക്തിപരമായി ആക്ഷേപിക്കുന്നതോ മാന്യതയെയുംസദാചാരത്തെയും ബാധിക്കുന്നതോ ആയ പ്രവര്‍ത്തനങ്ങള്‍ നടത്താനോ അത്തരത്തിലുള്ള പ്രസ്താവനകള്‍ പുറപ്പെടുവിക്കാനോ പാടില്ല.
    പരിപാടികള്‍ സംഘടിപ്പിക്കാന്‍ സംഘടനകളോവ്യക്തികളോ അനുമതി തേടുമ്പോള്‍ മേല്‍പ്പറഞ്ഞ മാര്‍ഗനിര്‍ദേശങ്ങള്‍ പാലിച്ചുകൊള്ളാമെന്ന് ഉറപ്പുനല്‍കുന്നു എന്ന പ്രസ്താവന ഒപ്പിട്ടുവാങ്ങണം. ഈ വിധത്തില്‍ സംഘടനകളോവ്യക്തികളോ ആസൂത്രണംചെയ്യുന്ന പദ്ധതികള്‍ വീഡിയോയില്‍ പകര്‍ത്തി രേഖപ്പെടുത്തണം. മാര്‍ഗനിര്‍ദേശങ്ങള്‍ ലംഘിക്കപ്പെടുന്നപക്ഷം കുറ്റക്കാര്‍ക്കെതിരെ ശിക്ഷാനടപടികൈക്കൊള്ളുകയും അത്തരം പ്രവര്‍ത്തനം ഭാവിയില്‍ സംഭവിക്കാതിരിക്കാനുള്ള നടപടിസ്വീകരിക്കുകയുംവേണം. ചട്ടലംഘനം നടത്തുന്നവര്‍ക്കു പെരുമാറ്റച്ചട്ടം നിലനില്‍ക്കുവോളം മറ്റു പരിപാടികള്‍ സംഘടിപ്പിക്കാന്‍ അനുമതി നല്‍കുകയുംചെയ്യരുത്. ഏതെങ്കിലുംസ്ഥാനാര്‍ത്ഥിയുടെവിജയത്തിനായി പണച്ചെലവുള്ള പരിപാടികള്‍ സംഘടിപ്പിക്കുന്നുണ്ടെങ്കില്‍ പണച്ചെലവിനുള്ള മുന്‍കൂര്‍ അനുമതിസ്ഥാനാര്‍ത്ഥിയില്‍നിന്നു നേടിയിരിക്കണം. ഇന്ത്യന്‍ പീനല്‍ കോഡിലെ 171 എച്ച് വകുപ്പ്പ്രകാരമുള്ള വ്യവസ്ഥയാണ് ഇത്. മുന്‍കൂര്‍ അനുമതി ലഭിച്ചാല്‍ അക്കാര്യം 48 മണിക്കൂറിനകംജില്ലാതെരഞ്ഞെടുപ്പ്ഓഫിസറെ അറിയിക്കുകയുംവേണം. ഇത്തരംവ്യവസ്ഥകള്‍ ലംഘിക്കപ്പെടുന്നപക്ഷം സംശയിക്കപ്പെടുന്ന വ്യക്തിപ്രോസിക്യൂഷന്‍ നടപടികള്‍ നേരിടേണ്ടിവരും.
    മാതൃകാ പെരുമാറ്റച്ചട്ട പ്രകാരം രാഷ്ട്രീയപ്പാര്‍ട്ടികളുംസ്ഥാനാര്‍ഥികളും മറ്റു പാര്‍ട്ടികളുടെ നേതാക്കളുടെയും പ്രവര്‍ത്തകരുടെയും പൊതുജീവിതത്തെക്കുറിച്ചു മാത്രമല്ല, സ്വകാര്യ ജീവിതത്തെക്കുറിച്ചുംവിമര്‍ശനങ്ങള്‍ ഉന്നയിക്കരുത്. വിവിധ ജാതികളും സമൂദായങ്ങളും തമ്മിലോ മത, ഭാഷാവിഭാഗങ്ങള്‍ തമ്മിലോ സ്പര്‍ധ ജനിപ്പിക്കുന്ന രീതിയിലുള്ള പ്രവര്‍ത്തനം നടത്തരുത്. തെരഞ്ഞെടുപ്പു പ്രചരണത്തില്‍ ഉന്നതനിലവാരം പുലര്‍ത്തണമെന്ന നിര്‍ദേശം രാഷ്ട്രീയപ്പാര്‍ട്ടികള്‍ക്ക്ഓരോ ഘട്ടത്തിലുംതെരഞ്ഞെടുപ്പു കമ്മീഷന്‍ നല്‍കിവരുന്നുണ്ട്. ചട്ടലംഘനം ശ്രദ്ധയില്‍പ്പെടുമ്പോഴൊക്കെ തെരഞ്ഞെടുപ്പു കമ്മീഷന്‍ അതു ഗൗരവത്തിലെടുക്കുകയും നടപടി കൈക്കൊള്ളാന്‍ ബന്ധപ്പെട്ട അധികാരികള്‍ക്കു നിര്‍ദേശം നല്‍കാറുമുണ്ട്. രാഷ്ട്രീയപ്പാര്‍ട്ടികളുടെയോഗങ്ങള്‍ നിരീക്ഷണവിധേയമാക്കാനും വീഡിയോ എടുക്കാനും സംസ്ഥാന ഗവണ്‍മെന്റുകള്‍ക്കു നിര്‍ദേശം നല്‍കിയിട്ടുണ്ട്. 1951 ലെ ജനപ്രാതിനിധ്യ നിയമ പ്രകാരം രാഷ്ട്രീയപ്പാര്‍ട്ടികളുടെതാരമൂല്യമുള്ള പ്രചാരകരുടെ പ്രചരണ പ്രവര്‍ത്തനങ്ങള്‍ നിരീക്ഷിക്കാനും തെരഞ്ഞെടുപ്പുകമ്മീഷന്‍ നിര്‍ദേശിച്ചിട്ടുണ്ട്.
    AKA / ND/MRD
    

    
    (Release ID: 1568969) Visitor Counter : 10