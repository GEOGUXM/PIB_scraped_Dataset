      മന്ത്രിസഭ

      ആധാറും മറ്റു നിയമങ്ങളും സംബന്ധിച്ച (ഭേദഗതി) ഓര്‍ഡിനന്‍സ് 2019 പുറപ്പെടുവിക്കുന്നിനു മന്ത്രിസഭയുടെ അനുമതി
      Posted On: 01 MAR 2019 5:16PM by PIB Thiruvananthpuram


    2016ലെ ആധാര്‍ നിയമത്തിലും 2005ലെ കള്ളപ്പണം വെളിപ്പിക്കല്‍ തടയല്‍ നിയമത്തിലും 1885ലെ ഇന്ത്യന്‍ ടെലഗ്രാഫ് നിയമത്തിലും ഭേദഗതികള്‍ വരുത്തി ഓര്‍ഡിനന്‍സ് പുറപ്പെടുവിക്കുന്നതിന് പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അനുമതി നല്‍കി. 2019 ജനുവരി നാലിന് ലോക്‌സഭ പാസാക്കിയ ബില്ലില്‍ ഉള്‍പ്പെടുന്ന അതേ ഭേദഗതികളാണ് നിര്‍ദേശിച്ചിട്ടുള്ളത്.


    ഫലപ്രാപ്തി:
    പൊതുജന താല്‍പര്യം സംരക്ഷിക്കുന്നതിന് കൂടുതല്‍ കരുത്തുറ്റ സംവിധാനം സാധ്യമാക്കാനും ആധാറിന്റെ ദുരുപയോഗം തടയാനും ഈ ഭേദഗതികള്‍ യുഐഡിഎഐയെ പ്രാപ്തമാക്കും. പാര്‍ലമെന്റ് ഒരു നിയമം നിര്‍മിക്കുന്നതുവരെ ആധാര്‍ നമ്പര്‍ ഒരാളുടെ തിരിച്ചറിയല്‍ രേഖയായി സൂക്ഷിക്കണമെന്ന് ഒരാളെയും നിര്‍ബന്ധിക്കാതിരിക്കാനും ഈ ഭേദഗതി മുഖേന സാധിക്കും.
    പ്രധാന സവിശേഷതകള്‍:
    ഭേദഗതികളുടെ പ്രധാന സവിശേഷതകള്‍ താഴെച്ചേര്‍ക്കുന്നു:
    1. ഓഫ് ലൈന്‍ പരിശോധനയ്ക്കു വേണ്ടി ആധാര്‍ നമ്പര്‍ തിരിച്ചറിയല്‍ രേഖയാക്കണമെങ്കില്‍ ആധാര്‍ ഉടമയുടെ അനുമതിയോടുകൂടി മാത്രമേ സാധ്യമാകു;
    2. പന്ത്രണ്ട് അക്ക ആധാര്‍ നമ്പറും അതു വെൡാക്കുന്ന തിരിച്ചറിയലും മൂലമുള്ള ഒരാളുടെ യഥാര്‍ത്ഥ ആധാര്‍ നമ്പര്‍ മറച്ചുവയ്ക്കാനുള്ള അനുമതി;
    3. ആധാര്‍ നമ്പര്‍ ഉടമകളായ കുട്ടികള്‍ക്ക് വേണമെങ്കില്‍ പതിനെട്ടു വയസ്സിനു മുമ്പ് അത് റദ്ദാക്കാനുള്ള അനുമതി;
    4. അധികൃതര്‍ വ്യക്തമായും ചൂണ്ടിക്കാണിക്കുന്ന സ്വകാര്യത, സുരക്ഷാ കാരണങ്ങളാല്‍ മാത്രം സ്വന്തം ആധികാരികത വെളിപ്പെടുത്തിയാല്‍ മതി എന്ന അനുവാദം.(പാര്‍ലമെന്റ് പാസാക്കിയ നിയമം മുഖേനയോ രാഷ്ട്രതാല്‍പര്യ മുന്‍നിര്‍ത്തി കേന്ദ്ര ഗവണ്‍മെന്റ് നിര്‍ദേശിക്കുന്ന ഘട്ടത്തിലോ മാത്രമേ ഈ ആധികാരികതാ പരിശോധനയ്ക്ക് അനുമതിയുള്ളു)
    5. 1885ലെ ടെലഗ്രാഫ് നിയമം, 2002ലെ കള്ളപ്പണം വെളുപ്പിക്കല്‍ തടയല്‍ നിയമം എന്നിവയ്ക്കു കീഴിലുള്ള സ്വീകാര്യമായ കെവൈസി ( നിങ്ങളുടെ ഉപഭോക്താവിനെ അറിയുക) രേഖയായി ആധാര്‍ നമ്പര്‍ ഉപയോഗിക്കാനുള്ള അനുമതി.
    6. സ്വകാര്യ ഏജന്‍സികളുടെ ആവശ്യത്തിനു വേണ്ടി ആധാര്‍ നമ്പര്‍ ഉപയോഗിക്കുന്നതുമായി ബന്ധപ്പെട്ട ആധാര്‍ നിയമത്തിലെ 57-ാം വകുപ്പ് ഒഴിവാക്കുന്നതിനു വ്യവസ്ഥ ചെയ്യുന്നു;
    7. സേവനങ്ങള്‍ നിഷേധിക്കുകയോ നിരസിക്കുകയോ തിരിച്ചറിയല്‍ രേഖയായി കണക്കാക്കാതിരിക്കുയോ ചെയ്യുന്നത് തടയുന്നു;
    8. യുണീക് ഐഡന്റിഫിക്കേഷന്‍ അതോറിറ്റി ഓഫ് ഇന്ത്യ ഫണ്ട് രൂപീകരിക്കുന്നതിന് അനുമതി ലഭ്യമാക്കുന്നു;
    9. ആധാര്‍ നിയമത്തിന്റെയും ആധാര്‍ സംവിധാനത്തിലെ വ്യവസ്ഥകളും ലംഘിക്കുന്നതുമായി ബന്ധപ്പെട്ട പിഴകള്‍, വിധി നിര്‍ണയം, അപ്പീല്‍ എന്നിവ ലഭ്യമാക്കല്‍.


    പശ്ചാത്തലം:
    2012ലെ റിട്ട് പെറ്റീഷന്‍ ( സിവില്‍) നമ്പര്‍ 494ന്റയും അതുമായി ബന്ധപ്പെട്ട പരാതികളുടെയും 26.09.2018ലെ വിധിയില്‍ ആധാര്‍ ഭരണഘടനാപരമായി നിലനില്‍ക്കുന്നതാണെന്ന് സുപ്രീംകോടതി വ്യക്താക്കി. അതേസമയം, ആധാര്‍ നിയമത്തിലെ ചില വകുപ്പുകള്‍ ഒഴിക്കാകുകയും സ്വകാര്യതയുടെ മൗലികാവകാശം സംരക്ഷിക്കുന്നതിന് മറ്റു ചില നിര്‍ദേശങ്ങള്‍ നല്‍കുകയും ചെയ്തു.
    അതിനൊപ്പംതന്നെ, സുപ്രീംകോടതി നിര്‍ദേശങ്ങളുടെയും ഡേറ്റ സംരക്ഷണത്തിനുള്ള ജസ്റ്റിസ് (റിട്ട.) ബി എന്‍ ശ്രീകൃഷ്ണ സമിതി റിപ്പോര്‍ട്ടിന്റെയും അടിസ്ഥാനത്തില്‍, ആധാറുടമയുടെ വ്യക്തി വിവരങ്ങള്‍ ഏതെങ്കിലും തരത്തില്‍ ദുരുപയോഗം ചെയ്യപ്പെടുന്നില്ലെന്ന് ഉറപ്പാക്കുന്നതിനും ആധാര്‍ നിയമം ഭരണഘടനാപരമായി നിലനില്‍ക്കുന്നതാണ് എന്ന് വ്യക്തത വരുത്തുന്നതിനും ആധാര്‍ നിയമം, ഇന്ത്യന്‍ ടെലഗ്രാഫ് നിയമം, കള്ളപ്പണം വെളുപ്പിക്കല്‍ തടയല്‍ നിയമം എന്നിവ ഭേദഗതി ചെയ്യുന്നതിന് നിര്‍ദേശിച്ചു. ഇതിന്റെ ഭാഗമായി 2019 ജനുവരി നാലിന് പാര്‍ലമെന്റ് ആധാറും മറ്റു നിയമങ്ങളും (ഭേദഗതി) ബില്‍ 2018 പാസാക്കി. എന്നാല്‍ അത് രാജ്യസഭയില്‍ പരിഗണിക്കാനും പാസാക്കാനും സാധിക്കുന്നതിനു മുമ്പ് രാജ്യസഭ പിരിയുകയുണ്ടായി.


    
    PSR/ND/MRD

    
    
    (Release ID: 1567316) Visitor Counter : 2