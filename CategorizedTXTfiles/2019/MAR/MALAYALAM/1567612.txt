      PIB Headquarters

      പ്രധാനമന്ത്രി ശ്രംയോഗി മന്‍ധന്‍ പദ്ധതി കൊച്ചിയില്‍ ആരംഭിച്ചു
      Posted On: 06 MAR 2019 2:30PM by PIB Thiruvananthpuram


    പ്രധാനമന്ത്രി ശ്രംയോഗി മന്‍ധന്‍ പദ്ധതിയുടെ ജില്ലാതല ഉദ്ഘാടനം കൊച്ചി ഇ.പി.ഫ്. ഒ. റീജണല്‍ ഓഫീസില്‍ നടന്നു. 2019-20 ലെ കേന്ദ്രബജറ്റില്‍, ഭാരതസര്‍ക്കാര്‍ അസംഘടിതമേഖലയിലെ തൊഴിലാളികള്‍ക്കായി, പ്രഖ്യാപിച്ച പെന്‍ഷന്‍ പദ്ധതിയാണ് പ്രധാനമന്ത്രി ശ്രംയോഗി മന്‍ധന്‍. പ്രതിമാസം കുറഞ്ഞത് 3000 രൂപ പെന്‍ഷന്‍ ഉറപ്പു നല്കുന്ന പദ്ധതിയാണിത്. മാസ വരുമാനം പതിനയ്യായിരമോ, അതില്‍താഴെയോ ഉള്ള 18 നും 40 നും ഇടയില്‍ പ്രായമുള്ള അസംഘടിത മേഖലയിലെ തൊഴിലാളികള്‍ക്ക് (കര്‍ഷകതൊഴിലാളികള്‍, നിര്‍മ്മാണ തൊഴിലാളികള്‍, ബീഡി തൊഴിലാളികള്‍, റിക്ഷാ തൊഴിലാളികള്‍, ഉച്ചഭക്ഷണ തൊഴിലാളികള്‍, വീട്ടു ജോലിക്കാര്‍, തെരുവു കച്ചവടക്കാര്‍, തുകല്‍ പണിക്കാര്‍തുടങ്ങിയവര്‍) ഈ പദ്ധതിയില്‍ അംഗമാകാവുന്നതാണ്.


    അംഗങ്ങളാകുന്നവര്‍ ഇ.പി.എഫ്/ഇ.എസ്.ഐ.സി/എന്‍.പി.എസ്അംഗങ്ങളോ, നികുതിദായകരോ ആയിരിക്കരുത് . ഗുണഭോക്താവ് മരണപ്പെട്ടാല്‍ ജീവിത പങ്കാളിക്ക് പദ്ധതിയിലൂടെ കുടുംബ പെന്‍ഷന്‍ ലഭിക്കും. അംഗമാകുന്ന തീയതിമുതല്‍ 60 വയസ്സുതികയുന്നതുവരെ അംഗത്തിന്റെ ബാങ്ക് അക്കൗണ്ടില്‍നിന്ന് നിശ്ചിത തുക പി.എം.എസ്.വൈ.എം പദ്ധതിയിലേക്ക് എല്ലാ മാസവും ചേര്‍ക്കപ്പെടും. തത്തുല്യതുക കേന്ദ്ര ഗവണ്‍മെന്റും പെന്‍ഷന്‍ അക്കൗണ്ടിലേക്ക് അടയ്ക്കും. അസംഘടിത മേഖലയിലെ തൊഴിലാളികള്‍ക്ക് രാജ്യത്തെമ്പാടുമുള്ള കോമണ്‍ സര്‍വീസ്സെന്ററുകള്‍ വഴി തങ്ങളുടെ ആധാര്‍കാര്‍ഡ്, ബാങ്ക് അക്കൗണ്ട് വിവരങ്ങള്‍ എന്നിവ നല്‍കി സ്വയം സാക്ഷ്യപ്പെടുത്തലിലൂടെഈ പദ്ധതിയില്‍ അംഗങ്ങളാകാം. കൊച്ചി ഇ.പി.ഫ്.ഒ. റീജണല്‍ ഓഫീസില്‍ ഒരു കോമണ്‍ സര്‍വീസ് സെന്ററും, ഹെല്‍പ്ഡെസ്‌കും പ്രവര്‍ത്തനമാരംഭിച്ചിട്ടുണ്ട്. വരിക്കാരാവുന്നതിനും കൂടുതല്‍ വിവരങ്ങള്‍ക്കും, തൊഴിലാളികള്‍ക്ക് കോമണ്‍ സര്‍വീസ് സെന്റര്‍ സന്ദര്‍ശിക്കാവുന്നതാണ്.


    എബി-ബിഎസ്എന്‍ (06.03.19)


    

    
    (Release ID: 1567612) Visitor Counter : 9