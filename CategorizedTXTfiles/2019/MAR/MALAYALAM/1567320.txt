      മന്ത്രിസഭ

      എയര്‍ ഇന്ത്യയിലെയും അനുബന്ധ സ്ഥാപനങ്ങളിലെയും നിക്ഷേപങ്ങള്‍ കുറയ്ക്കുന്നതിന് പ്രത്യേകോദ്ദേശ്യ സംവിധാനം രൂപീകരിക്കുന്നതിന് മന്ത്രിസഭയുടെ അനുമതി
      Posted On: 01 MAR 2019 5:20PM by PIB Thiruvananthpuram


    

    എയര്‍ ഇന്ത്യയുടെയും അനുബന്ധ സ്ഥാപനങ്ങളുടെയും നിക്ഷേപങ്ങള്‍ കുറയ്ക്കുന്നതിന് പ്രത്യേകോദ്ദേശ്യ സംവിധാനം (എസ്പിവി) രൂപീകരിച്ചതിന് പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം മുന്‍കാല പ്രാബല്യത്തോടെ അനുമതി നല്‍കി.


    വിശദാംശങ്ങള്‍:


    എയര്‍ ഇന്ത്യ എയര്‍ ട്രാന്‍സ്‌പോര്‍ട്ട് സര്‍വീസസ് ലിമിറ്റഡ്, എയര്‍ലൈന്‍ അലൈഡ് സര്‍വീസസ് ലിമിറ്റഡ്, എയര്‍ ഇന്ത്യ എന്‍ജിനീയറിംഗ് സര്‍വീസസ് ലിമിറ്റഡ്, ഹോട്ടല്‍ കോര്‍പറേഷന്‍ ഓഫ് ഇന്ത്യ ലിമിറ്റഡ് എന്നീ നാല് എയര്‍ ഇന്ത്യ അനുബന്ധ സ്ഥാപനങ്ങളുടെ ഏതെങ്കിലും സ്വത്തുവകകളുടെ പിന്തുണയില്ലാത്ത പ്രവര്‍ത്തന മൂലധന വായ്പകള്‍ക്ക് പരിഹാരമുണ്ടാക്കുന്നതിന് ആവശ്യമായ തുടര്‍ നടപടികള്‍ക്ക് വേണ്ടി എയര്‍ ഇന്ത്യ അസറ്റ്‌സ് ഹോള്‍ഡിംഗ് ലിമിറ്റഡ് (എഐഎഎച്ച്എല്‍) എന്ന പേരില്‍ ഒരു എസ്പിവി രൂപീകരിക്കും.


    - പുതിയ ഒരു എസ്പിവി രൂപീകരിക്കുന്നതിന് സിവില്‍ വ്യോമയാന മന്ത്രാലയം ഉത്തരവ് പുറപ്പെടുവിച്ചു. 2018 ജനുവരി 22ന് എസ്പിവി നിലവില്‍ വന്നു. സിഎംഡി, എയര്‍ ഇന്ത്യ ലിമിറ്റഡ്, സിവില്‍ വ്യോമയാന മന്ത്രാലയത്തിലെയും എക്‌സ്‌പെന്‍ഡിച്ചര്‍ വകുപ്പിലെയും സാമ്പത്തിക കാര്യ വകുപ്പിലെയും ഡിപാമിലെയും ജോയിന്‍ സെക്രട്ടറിമാര്‍, ഡയറക്ടര്‍ (ഫിനാന്‍സ്) എയര്‍ ഇന്ത്യ ലിമിറ്റഡ് എന്നിവര്‍ ഉള്‍പ്പെടുന്നതാണ് ഡയറക്ടര്‍ ബോര്‍ഡ്.


    - ഇതിനകം, എഐഎടിഎസ്എല്‍ എന്ന അനുബന്ധ സ്ഥാപനം എയര്‍ ഇന്ത്യ ലിമിറ്റഡുമായുള്ള ഓഹരി വാങ്ങല്‍ കരാര്‍, എഐഎഎച്ച്എല്ലിന്റെ ഉപാധികള്‍, കീഴ്‌വഴക്കങ്ങള്‍ എന്നിവ പ്രകാരം എഐഎച്ച്എല്ലിലേക്ക് മാറ്റിയിട്ടുണ്ട്.


    - നിക്ഷേപങ്ങള്‍ കുറയ്ക്കുന്നതിനുള്ള പ്രഥമിക വിവര വിളംബരം (പിഐഎം) 12.02.2019ല്‍ എഐഎടിഎസ്എല്‍ പുറപ്പെടുവിച്ചു. താല്‍പര്യപത്രം സമര്‍പ്പിക്കുന്നതിനുള്ള അവസാന തീയതി 26.03.2019 ആണ്.


    താഴെപ്പറയുന്നവ പുതിയതായി രൂപീകരിച്ച എസ്പിവിക്ക് കൈമാറാന്‍ ഗവണ്‍മെന്റ് തീരുമാനിച്ചു.


    1. എയര്‍ ഇന്ത്യ ലിമിറ്റഡിന്റെ കടമായ 29,464 കോടിരൂപ;


    2. തന്ത്രപ്രധാനമായ നിക്ഷേപം വെട്ടിക്കുറയ്ക്കലിന്റെ ഭാഗമാകാത്ത എഐഎടിഎസ്എല്‍, എഐഇഎസ്എല്‍,എഎഎസ്എല്‍ എന്നീ അനുബന്ധ സ്ഥാപനങ്ങള്‍;
    3. സുപ്രധാനമല്ലാത്ത സ്വത്തുവകകള്‍, ചിത്രങ്ങളും കലാരൂപങ്ങളും എയര്‍ ഇന്ത്യ ലിമിറ്റഡിന്റെ മറ്റ് പ്രവര്‍ത്തനക്ഷമമായ സ്വത്തുവകകളും.


    ഫലപ്രാപ്തി:


    എഐഎടിഎസ്എല്‍, എഐഇഎസ്എല്‍,എഎഎസ്എല്‍, എച്ച്‌സിഐ എന്നീ എയര്‍ ഇന്ത്യ അനുബന്ധ സ്ഥാപനങ്ങളുടെ പ്രവര്‍ത്തനങ്ങള്‍ എസ്പിവിയിലേക്ക് മാറ്റുന്നതോടെ സുഗമമാകും. എയര്‍ ഇന്ത്യയുടെ പ്രവര്‍ത്തന മൂലധന വായ്പാ ബാധ്യതകള്‍ പരിഹരിക്കുന്നതിന് നിക്ഷേപം വെട്ടിക്കുറക്കല്‍ പ്രക്രിയ സഹായകമാകും.
    PSR/ND/MRD

    
    
    (Release ID: 1567320) Visitor Counter : 3