      മന്ത്രിസഭ

      ആഗ്രയിലെ നഗര പൊതുഗതാഗതത്തിന് പ്രോത്സാഹനം
      Posted On: 01 MAR 2019 5:08PM by PIB Thiruvananthpuram


    ആഗ്ര മെട്രോറെയില്‍പദ്ധതിക്ക് മന്ത്രിസഭയുടെ അംഗീകാരം; താജ് എസ്‌റ്റേറ്റ് ഗേറ്റ് ഇടനാഴിയില്‍ 6 ഏലവേറ്ററ്റഡ് 7 ഭൂഗര്‍ഭാന്തര സ്‌റ്റേഷനുകള്‍, കാളിന്ദി വിഹാര്‍ ഇടനാഴിക്ക് 14 സ്‌റ്റേഷനുകള്‍ എല്ലാം എലവേറ്റഡ്. 8,379.62 കോടി രൂപ ചെലവുവരുന്ന പദ്ധതി അഞ്ചുവര്‍ഷം കൊണ്ട് നടപ്പാക്കും


    രണ്ടുഇടനാഴികളുള്ള ആഗ്ര മെട്രോ റെയില്‍ പദ്ധതിക്ക് പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അംഗീകാരം നല്‍കി. ഈ ഇടനാഴികള്‍ ആഗ്രയിലെ പ്രധാനപ്പെട്ട പൊതുകേന്ദ്രങ്ങള്‍, ടൂറിസ്റ്റ് പ്രദേശങ്ങള്‍, സിറ്റി ക്ലസ്റ്ററുകള്‍ എന്നിവയുമായി ബന്ധിപ്പിക്കും. മെട്രോ റെയില്‍ പദ്ധതിയുടെ നടപ്പാക്കല്‍ വാഹനഗതാതം കുറയ്ക്കുന്നതിനും റോഡ് ഗതാഗതം സുഗമമാക്കുന്നതിനും ഞെരുക്കവും യാത്രസമയവും, യാത്രാചെലവും മലീനീകരണവും കുറയ്ക്കുന്നതിനും സഹായിക്കും. മെട്രോറെയില്‍ സംവിധാനം ഗതാഗതാടിസ്ഥാനത്തിലുള്ള വികസനം പ്രോത്സാഹിപ്പിക്കുകയും ഇത് ഇടനാഴിയോട് ചേര്‍ന്ന് കൂടുതല്‍ റസിഡന്‍ഷ്യല്‍, വാണിജ്യ സമുച്ചയങ്ങളുടെ വികസനത്തിന് വഴിവയ്ക്കുകയുംചെയ്യും.


    പ്രധാനപ്പെട്ട സവിശേഷതകള്‍
    ആഗ്ര മെട്രോറെയില്‍ പദ്ധതിക്ക് നഗരത്തിന്റെ ഹൃദയഭാഗത്തുകൂടി കടന്നുപോകുന്ന രണ്ടു ഇടനാഴികളുണ്ടാകും. അവ താജ്മഹല്‍, ആഗ്രാ കോട്ട, സികന്ദ്ര ഉള്‍പ്പെടെയുള്ള പ്രമുഖ വിനോദസഞ്ചാരകേന്ദ്രങ്ങളെയും ഒപ്പം ഐ.എസ്.ബി.ടി, രാജാ കി മണ്ഡി റെയില്‍വേ സ്‌റ്റേഷന്‍, കലക്‌ട്രേറ്റ്, സജ്ഞയ് പാലസ് ചുറ്റുപാടുമുള്ള ജനസാന്ദ്രമായ റസിഡന്‍ഷ്യല്‍ മേഖലകളേയും ബന്ധിപ്പിക്കുകയും ചെയ്യും.


    ഈ ഇടനാഴികളുടെ പ്രധാനപ്പെട്ട പ്രത്യേകതകള്‍:
    1) സികന്ദ്രാ മുതല്‍ താജ് ഈസ്റ്റ് ഗേറ്റ് വരെയുള്ള ഇടനാഴിയുടെ ദൈര്‍ഘ്യം 14.00 കിലോമീറ്റര്‍ ആയിരിക്കും, അത് ഭാഗീകമായി എലവേറ്റഡും ഭൂഗര്‍ഭാന്തരവുമായിരിക്കും. ഇതില്‍ 13 സ്‌റ്റേഷനുകളുണ്ട് (6 എലവേറ്റഡ്, 7 ഭൂഗര്‍ഭാന്തരം)
    2) ആഗ്രാ കാന്റ് മുതല്‍ കാളിന്ദി വിഹാര്‍ വരെയുള്ള ഇടനാഴിയുടെ നീളം 15.40 കിലോമീറ്റാണ് ഇതിലെ 14 സ്‌റ്റേഷനുകളും എലവേറ്റഡ് ആണ്.
    3) പദ്ധതിക്ക് കണക്കാക്കിയിരിക്കുന്ന ചെലവ് 8,379.62 കോടി രൂപയാണ്, പദ്ധതി അഞ്ചുവര്‍ഷം കൊണ്ട് പൂര്‍ത്തിയാക്കണം.
    പദ്ധതി പൂര്‍ത്തിയായി കഴിഞ്ഞാല്‍ ആഗ്രാ നഗരത്തിലെ ഏകദേശം 20ലക്ഷം ജനങ്ങള്‍ക്ക് പദ്ധതികൊണ്ട് പ്രത്യക്ഷമായോ പരോക്ഷമായോ ഗുണം ലഭിക്കും.
    ഈ നിര്‍ദ്ദിഷ്ട ഇടനാഴികള്‍ക്ക് റെയില്‍വേ സ്‌റ്റേഷനുകള്‍ ബി.ആര്‍.ടി.എസ് സ്‌റ്റേഷനുകള്‍, അനുബന്ധ ശൃംഖലകളായ ബസ്, ഇടത്തരം പൊതു ഗതാഗതം (ഐ.പി.ടി) യന്ത്രവല്‍കൃതമല്ലാത്ത ഗതാഗതം (എന്‍.എം.ടി) എന്നിവ സംയോജിച്ചുകൊണ്ടുള്ള ബഹുമാതൃകയായിരിക്കും ഉണ്ടാകുക. പദ്ധതിക്ക് വാടക, പരസ്യം എന്നിവയിലൂടെ നോണ്‍ ബോക്‌സ് റവന്യുവും ഒപ്പം വാല്യു കാപ്ച്യര്‍ ഫൈനാന്‍സിംഗിലൂടെ ഗതാഗതാധിഷ്ഠിത വികസന സംവിധാനവും വികസന അവകാശ കൈമാറ്റവും ഉണ്ടാകും.


    പ്രധാനപ്പെട്ട ബന്ധിപ്പിക്കല്‍ സൂചനകള്‍:
    ഈ മെട്രോ റെയില്‍ ഇടനാഴിയോട് ചേര്‍ന്നുള്ള റസിഡന്‍ഷ്യല്‍ മേഖലകള്‍ക്കാണ് പദ്ധതി കൊണ്ട ് ഏറ്റവും കൂടുതല്‍ ഗുണം ലഭിക്കുക. ഈ പ്രദേശത്തെ ജനങ്ങള്‍ക്ക് തങ്ങള്‍ക്ക് തൊട്ടടുത്ത സ്ഥലത്ത് നിന്ന് നഗരത്തിന്റെ വിവിധ ഭാഗങ്ങളിലേക്ക് സുഖകരമായി യാത്രചെയ്യാം.
    സികന്ദ്ര - താജ് ഈസ്റ്റ് ഗേറ്റ് ഇടനാഴി താജ്മഹല്‍, ആഗ്രാ കോട്ട, സികന്ദ്ര എന്നീ പ്രധാനപ്പെട്ട വിനോദസഞ്ചാരകേന്ദ്രങ്ങളും ഒപ്പം ഐ.എസ്.ബി.ടി, രാജാ കി മണ്ഡി റെയില്‍വേ സ്‌റ്റേഷന്‍, മെഡിക്കല്‍ കോളേജ് എന്നിവയേയും ബന്ധിപ്പിച്ചുകൊണ്ട് നഗരത്തിന്റെ ഹൃദയഭാഗത്തുകൂടിയായിരിക്കും കടന്നുപോകുക.


    ആഗ്രാ കാന്റ് മുതല്‍ കാളിന്ദിവിഹാര്‍ വരെയുള്ള ഇടനാഴി ആഗ്രാ കാന്റ് റെയില്‍വേ സ്‌റ്റേഷന്‍, കലക്‌ട്രേറ്റ്, സജ്ഞയ് പാലസ് ചുറ്റുപാടുമുള്ള ജനനിബിഡമായ റസിഡന്‍ഷ്യല്‍ മേഖല എന്നിവയെ ബന്ധിപ്പിക്കും. പരിസ്ഥിതി സൗഹൃദ സുസ്ഥിര പൊതു ഗതാഗതം താമസക്കാര്‍, വ്യാവസായ തൊഴിലാളികള്‍, സന്ദര്‍ശകര്‍, യാത്രികര്‍ എന്നീ വിഭാഗങ്ങള്‍ക്ക് മെട്രോ പ്രയോജനകരമായിരിക്കും.


    പദ്ധതി വിശദാംശങ്ങള്‍:
    ഇന്ത്യാ ഗവണ്‍മെന്റിനും ഉത്തര്‍പ്രദേശ് ഗവണ്‍മെന്റിനും 50:50 അടിസ്ഥാനത്തില്‍ സംയുക്തമായി ഉടമസ്ഥാവകാശമുള്ള ലഖ്‌നൗ മെട്രോ റെയില്‍ കോര്‍പ്പറേഷനെ ഉത്തര്‍പ്രദേശ് മെട്രോ റെയില്‍ കോര്‍പ്പറേഷന്‍ (യു.പി.എം.ആര്‍.സി) എന്ന് പദ്ധതിയുടെ നടത്തിപ്പിനായി പുനസംഘടിപ്പിക്കും.
    -ആഗ്രാ മെട്രോറെയില്‍ പദ്ധതിക്കുള്ള ധനസഹായം ഭാഗീകമായി കേന്ദ്ര ഗവണ്‍മെന്റും ഉത്തര്‍പ്രദേശ് ഗവണ്‍മെന്റും തുല്യവിഹിതത്തിന്റെ അടിസ്ഥാനത്തില്‍ വഹിക്കും. ഉഭയകക്ഷി/ബഹുതല അന്താരാഷ്ട്ര ഫണ്ടിംഗ് ഏജന്‍സികളില്‍ നിന്ന് ലഘുവായ്പയും എടുക്കും.
    - ഉത്തര്‍പ്രദേശ് ഗവണ്‍മെന്റ് 2019-20 വര്‍ഷത്തേക്ക് പദ്ധതിക്കായി ഇതിനകം തന്നെ 175 കോടി രൂപ അനുവദിച്ചുകഴിഞ്ഞു.


    നേട്ടങ്ങള്‍:
    നഗര സഞ്ചയത്തിന് താങ്ങാവുന്നതും ആശ്രയിക്കാവുന്നതും സുരക്ഷിതവും തടസമില്ലാത്തതും നിരന്തരവുമായ ഗതാഗത സംവിധാനം ഈ പദ്ധതി ലഭ്യമാക്കും. അത് അപകടം, മലീനീകരണം, യാത്രാ സമയം, ഊര്‍ജ്ജ ഉപഭോഗം, സാമൂഹിക വിരുദ്ധ സംഭവങ്ങള്‍ എന്നിവ കുറയ്ക്കുകയും നഗരവികാസം നിയന്ത്രിക്കുകയും ഭൂമി സുസ്ഥിരാവശ്യങ്ങള്‍ക്ക് വേണ്ടി ഉപയോഗിക്കുകയും ചെയ്യും.


    പശ്ചാത്തലം
    ഏകദേശം 17 ലക്ഷം ജനസംഖ്യയുള്ള ഉത്തര്‍പ്രദേശിലെ വലിയ നഗരങ്ങളില്‍ ഒന്നാണ് ആഗ്ര. വന്‍ തോതിലുള്ള വ്യവസായ, വാണിജ്യ പ്രവര്‍ത്തനങ്ങള്‍ നടക്കുന്ന ഈ നഗരത്തിന് ചരിത്രപരമായ പ്രാധാന്യവുമുണ്ട്. നഗരവല്‍ക്കരണവും വാഹനഗതാഗതത്തിന്റെ വര്‍ദ്ധനയും നഗരഗതാഗതത്തില്‍ വലിയ സമ്മര്‍ദ്ദം ഉണ്ടാക്കുകയും വായുവിന്റെ ഗുണനിലവാരം മോശമാക്കുന്നതിന് വഴിവയ്ക്കുകയും ചെയ്തു. ഈ സാഹചര്യത്തില്‍ ആഗ്രയിലെ പൊതുഗതാഗത സംവിധാനം ശക്തിപ്പെടുത്തേണ്ടത് അനിവാര്യമാണ്. മെട്രോ പദ്ധതിക്ക് ആ ആവശ്യം പരിഹരിക്കാന്‍ കഴിയും. പദ്ധതി അനുവദിച്ച് ഒരുവര്‍ഷത്തിനുള്ളില്‍ ആഗ്രയിലെ സിറ്റി ബസ് സര്‍വീസ് കൂടുതല്‍ ശക്തിപ്പെടുത്തണമെന്നും പദ്ധതി അംഗീകരിച്ചുകൊണ്ട് മന്ത്രിസഭ വ്യവസ്ഥ ചെയ്തിട്ടുണ്ട്.
    RS/ND MRD- 158

    
    
    (Release ID: 1567303) Visitor Counter : 2