      മന്ത്രിസഭ

      നാഷണല്‍ ഹൗസിംങ് ബാങ്കിന്റെ 1450 കോടിയുടെ ഓഹരി മൂലധനം ഭാരതീയ റിസര്‍വ് ബാങ്കിനു നല്കിയ നടപടി മന്ത്രിസഭ അംഗീകരിച്ചു
      Posted On: 01 MAR 2019 5:10PM by PIB Thiruvananthpuram


    1987 ലെ നാഷണല്‍ ഹൗസിംങ് ബാങ്ക് നിയമത്തിന് 2018 ല്‍ കൊണ്ടുവന്ന ഭേദഗതിക്ക് അനുസൃതമായി 1450 കോടി രൂപയുടെ മുഖവിലയ്ക്കുള്ള ഓഹരികള്‍ ഭാരതീയ റിസര്‍വ് ബാങ്കില്‍ നിന്നും ഏറ്റെടുത്ത നടപടി മന്ത്രിസഭ അംഗീകരിച്ചു.


    ഫലം:
    രാജ്യത്തെ ഭവനനിര്‍മ്മാണ മേഖലയിലുള്ള ബാങ്കുകള്‍ക്കു സാമ്പത്തിക സഹായം നല്കുന്ന മുഖ്യ ഏജന്‍സിയായി പ്രവര്‍ത്തിുന്ന ഉന്നത സ്ഥാപനമാണ് എന്‍എച്ചബി. ഉടമസ്ഥത ഗവണ്‍മെന്റിലേയ്ക്കു കൈമാറുന്നതോടെ അതിന്റെ മൊത്തത്തിലുള്ള സാമ്പത്തിക പ്രവര്‍ത്തനങ്ങള്‍ ശക്തിപ്പെടുകയും, ഭവനനിര്‍മ്മാണ മേഖലയിലെ കമ്പനികള്‍ക്കുള്ള സാമ്പത്തിക സഹായം വര്‍ധിപ്പിക്കാന്‍ സാധിക്കുകയും ചെയ്യും. ഉടമസ്ഥത കേന്ദ്ര ഗവണ്‍മെന്റിലേയ്ക്കു മാറുന്നതോടെ എന്‍ എച്ച് ബിയുടെ ഉടമ എന്ന നിലയില്‍ ബാങ്കിംങ് പ്രവര്‍ത്തനങ്ങള്‍ നിയന്ത്രിച്ചിരുന്ന റിസര്‍വ് ബാങ്കിന്റെ ഉത്തരവാദിത്വം അവസാനിക്കും.


    സാമ്പത്തികബാധ്യത
    ഈ 1450 കോടി രൂപയുടെ ചെലവ് 2018 -19 ലെ മൊത്തം ബജറ്റ് വിഹിതത്തില്‍ നിന്ന് കണ്ടെത്തണം. ഇതിന്റെ ഗുണഭോക്താക്കള്‍ റിസര്‍വ് ബാങ്കും ഭവന നിര്‍മാണ മേഖലയുമാണ്.


    പശ്ചാത്തലം
    പാര്‍ലമെന്റ് പാസ്സാക്കിയ 1987 ലെ നാഷണല്‍ ഹൗസിംങ് ബാങ്ക് നിയമ പ്രകാരം (1987 ലെ 53-ാം നമ്പര്‍ കേന്ദ്ര നിയമം)1988 ല്‍ സ്ഥാപിതമായ അഖിലേന്ത്യ സാമ്പത്തിക സ്ഥാപനമാണ് എന്‍എച്ച്ബി. ഭവന നിര്‍മ്മാണ മേഖലയിലെ ഗ്രാമീണ, പ്രാദേശിക ബാങ്കുകള്‍ക്ക് സാമ്പത്തിക സഹായം ഉള്‍പ്പെടെ എല്ലാ പിന്തുണകളും നല്കി പ്രോത്സാഹിപ്പിക്കുന്നതിനു മുഖ്യ കര്‍തൃത്വം വഹിക്കാന്‍ സ്ഥാപിക്കപ്പെട്ട ഉന്നത സംവിധാനമാണിത്. ഇതുവരെ എന്‍എച്ച് ബിയുടെ അംഗീകൃത മൂലധനം 2000 കോടി രൂപയാണ്. ഇതില്‍ 1450 കോടി റിസര്‍വ് ബാങ്കിന്റേതാണ്. ഇപ്പോള്‍ മൂലധനം മുഴുവനായി റിസര്‍വ് ബാങ്ക് വാങ്ങിയിരിക്കുന്നു. ഈ തുക മുഴുവന്‍ റിസര്‍വ് ബാങ്കിനു നല്കുന്നതോടെ എന്‍എച്ച്ബിയുടെ മൂലധനം കേന്ദ്ര ഗവണ്‍മെന്റില്‍ നിക്ഷിപ്തമാകും.


    
    AJ/ND/MRD

    
    
    (Release ID: 1567306) Visitor Counter : 3