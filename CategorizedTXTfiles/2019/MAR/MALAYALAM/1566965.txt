      PIB Headquarters

      കോഴിക്കോട് എന്‍.ഐ.ടി.യില്‍ സ്മാര്‍ട്ട് ഇന്ത്യ ഹാക്കത്തോണ്‍ 2019
      Posted On: 01 MAR 2019 4:47PM by PIB Thiruvananthpuram


    സ്മാര്‍ട്ട് ഇന്ത്യ ഹാക്കത്തോണ്‍ 2019ന്റെ ഗ്രാന്‍ഡ് ഫിനാലെ മാര്‍ച്ച് 2,3 തീയ്യതികളില്‍ കോഴിക്കോടുളള നാഷണല്‍ ഇന്‍സ്റ്റിററ്യൂട്ട് ഓഫ് ടെക്‌നോളജിയില്‍ നടക്കും. എന്‍.ഐ.ടി ഉള്‍പ്പെടെ 48 നോഡല്‍ കേന്ദ്രങ്ങളാണ് രാജ്യമെമ്പാടും ഇതിനായി തിരഞ്ഞെടുക്കപ്പെട്ടിട്ടുളളത്. പ്രധാനമന്ത്രി ശ്രീ. നരേന്ദ്രമോഡി നാളെ(മാര്‍ച്ച് 02) വീഡിയോ കോണ്‍ഫറന്‍സിലൂടെ ഹാക്കത്തോണില്‍ പങ്കെടുക്കുന്നവരുമായി സംവദിക്കും.


    36 മണിക്കുര്‍ തുടര്‍ച്ചയായി നടക്കുന്ന കോഡിങ്ങ് മത്സരത്തില്‍ രാജ്യത്തിന്റെ വിവിധ ഭാഗങ്ങളില്‍ നിന്നുളള 29 ടീമുകള്‍ പങ്കെടുക്കും. മാര്‍ച്ച് 2 ന് രാവിലെ 7.40 ന് നടക്കുന്ന ഉദ്ഘാടന സമ്മേളനത്തില്‍ കേന്ദ്ര മാനവ വിഭവശേഷി വികസന മന്ത്രി ശ്രീ. പ്രക്ാശ് ജാവേദക്കര്‍, എ.ഐ.സി.ടി.ഇ. ചെയര്‍മാന്‍ പ്രഫ.അനില്‍ സഹസ്രബുദ്ധേ, സ്മാര്‍ട്ട് ഇന്ത്യ ഹാക്കത്തോണ്‍ സംഘാടക സമിതി സഹചെയര്‍മാന്‍ ഡോ. ആനന്ദ് ദേശ്പാണ്ഡേ എന്നിവര്‍ വീഡിയോ കോണ്‍ഫറന്‍സിലൂടെ പങ്കെടുക്കും.


    എന്‍.ഐ.ടി.യില്‍ നടക്കുന്ന ചടങ്ങില്‍ തിരുവനന്തപുരം ഐ.ഐ.ഐ.ടി.എം.കെ. ഡയറക്ടറും കേരള സ്റ്റാര്‍ട്ട് അപ്പ് മിഷന്‍ സി.ഇ.ഒ. യുമായ പ്രഫ.സജി ഗോപിനാഥ് മുഖ്യാതിഥിയാകും. കോഴിക്കോട് എന്‍.ഐ.ടി.ഡയറക്ടര്‍ പ്രഫ.ശിവജി ചക്രവര്‍ത്തി, രജിസ്ട്രാര്‍ പങ്കജാക്ഷന്‍ കെ., സ്റ്റുഡന്റ്‌സ് വെല്‍ഫെയര്‍ ഡീന്‍ പ്രഫ. എസ്.ഡി. മധുകുമാര്‍ എന്നിവര്‍ ചടങ്ങില്‍ പങ്കെടുക്കും. കേന്ദ്ര മാനവ വിഭവശേഷി വികസന മന്ത്രാലയം, എ.ഐ.സി.ടി.ഇ, പെര്‍സിസ്റ്റന്റ് സിസ്റ്റംസ്, ഐ4സി, രാംഭോമാല്‍ഗി പ്രബോധിനി എന്നിവര്‍ ചേര്‍ന്നാണ് സ്മാര്‍ട്ട് ഇന്ത്യ ഹാക്കത്തോണ്‍ 2019 സംഘടിപ്പിക്കുന്നത്.


    ***

    
    
    (Release ID: 1566965) Visitor Counter : 9