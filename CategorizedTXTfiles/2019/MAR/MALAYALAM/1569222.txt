      PIB Headquarters

      സംയുക്ത ഹിന്ദി പക്ഷചാരണം: സമ്മാനദാനവും ശ്രേഷ്ഠ രാജഭാഷ പുരസ്‌കാര വിതരണവും നടത്തി
      Posted On: 21 MAR 2019 1:04PM by PIB Thiruvananthpuram


    കേന്ദ്ര പൊതുമേഖല സ്ഥാപനങ്ങളുടെ നഗര ഔദ്യോഗിക ഭാഷ കാര്യ നിര്‍ഹണ സമിതി(TOLIC) കൊച്ചി മേഖലയുടെ ആഭിമുഖ്യത്തില്‍ നടത്തിയ സംയുക്ത ഹിന്ദി പക്ഷചാരണത്തിന്റെ സമ്മാനദാനവും ശ്രേഷ്ഠ രാജഭാഷ പുരഷ്‌കാര വിതരണവും നടത്തി. സമാപന സമ്മേളനത്തില്‍ കുസാറ്റ് വൈസ് ചാന്‍സലര്‍ ഡോ. ആര്‍. ശശിധരന്‍ മുഖ്യ പ്രഭാഷണം നടത്തി. ഹിന്ദി ലോകത്തെ പ്രധാനപ്പെട്ട ഭാഷയായി വളര്‍ന്നു കൊണ്ടിരിക്കുയാണെന്നും സ്വന്തം ഭാഷയില്‍ ശാസ്ത്ര സാങ്കേതിക മേഖലയിലെ വിവരങ്ങള്‍ മികവോടെ നല്‍കാന്‍ കഴിയുമെന്ന് ഹിന്ദി തെളിയിച്ചിരിക്കുകയാണെന്നും അദ്ദേഹം പറഞ്ഞു. ഔദ്യോഗിക ഭാഷ കാര്യ നിര്‍ഹണ സമിതി അധ്യക്ഷനും ബിഎസ്എന്‍എല്‍ പ്രിന്‍സിപ്പല്‍ ജനറല്‍ മാനേജരുമായ ഡോ. കെ. ഫ്രാന്‍സിസ് ജേക്കബ് അധ്യക്ഷത വഹിച്ചു.


    
    
    ഈ വര്‍ഷത്തെ പരിപാടിയുടെ ഏകോപനം നിര്‍വഹിച്ച ഹിന്ദുസ്ഥാന്‍ ഓര്‍ഗാനിക് കെമിക്കല്‍സ് ലിമിറ്റഡിന്റെ എക്‌സിക്യൂട്ടീവ് ഡയറക്ടര്‍ ഡോ പി. നാരായണന്‍ കുട്ടി ചടങ്ങില്‍ സംസാരിച്ചു. വിവിധ മത്സരങ്ങളുടെ വിജയികള്‍ക്കുള്ള സമ്മാനങ്ങളും ശ്രേഷ്ഠ രാജഭാഷ പുരസ്‌ക്കാരങ്ങളും ചടങ്ങില്‍ വിതരണം ചെയ്തു. ശ്രേഷ്ഠ രാജഭാഷ പുരസ്‌ക്കാരം ബിപിസിഎല്‍ കൊച്ചി റിഫൈനറി, എച്ച്പിസില്‍, കൊച്ചിന്‍ ഷിപ്പ്‌യാര്‍ഡ്, എച്ച്ഒസിഎല്‍, ബിഎസ്എന്‍എല്‍ ദക്ഷിണ ടെലികോം റീജിയന്‍ എന്നീ കമ്പനികള്‍ക്ക് ലഭിച്ചു. മികച്ച മാസികയ്ക്കുള്ള പുരസ്‌ക്കാരം കൊച്ചിന്‍ പോര്‍ട്ട് ട്രസ്റ്റും ഏറ്റുവാങ്ങി.


    IE/BSN

    
    
    (Release ID: 1569222) Visitor Counter : 5