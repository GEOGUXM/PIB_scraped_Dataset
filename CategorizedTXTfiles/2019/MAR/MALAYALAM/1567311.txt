      മന്ത്രിസഭ

      കാണാതാകുന്നവരും ചൂഷണം ചെയ്യപ്പെടുന്നവരുമായ കുഞ്ഞുങ്ങളെ സംബന്ധിച്ച വിവരങ്ങള്‍ ലഭ്യമാക്കുന്നതിനുള്ള ഇന്ത്യാ - അമേരിക്കാ ധാരണാ പത്രം കേന്ദ്ര മന്ത്രിസഭ അംഗീകരിച്ചു
      Posted On: 01 MAR 2019 4:14PM by PIB Thiruvananthpuram


    കാണാതാകുന്നവരും ചൂഷണം ചെയ്യപ്പെടുന്നവരുമായ കുഞ്ഞങ്ങളെ സംബന്ധിച്ച വിവരങ്ങള്‍ ലഭ്യമാക്കുന്നതിനുള്ള ഇന്ത്യാ - അമേരിക്കാ ധാരണാ പത്രത്തിന് പ്രധാന മന്ത്രി ശ്രീ. നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അംഗീകാരം നല്കി. ഇന്ത്യയുടെ നാഷണല്‍ ക്രൈം റെക്കോര്‍ഡ്‌സ് ബ്യൂറോയും അമേരിക്കയുടെ നാഷണല്‍ സെന്റര്‍ ഫോര്‍ മിസിംങ് ആന്‍ഡ് എക്‌സ്‌പ്ലോയിറ്റഡ് ചില്‍ഡ്രന്‍ എന്ന സ്ഥാപനവും തമ്മിലാണ് ധാരണ പത്രത്തില്‍ ഒപ്പം വച്ചിരിക്കുന്നത്.


    പ്രയോജനങ്ങള്‍
    അമേരിക്കയുടെ നാഷണല്‍ സെന്റര്‍ ഫോര്‍ മിസിംങ് ആന്‍ഡ് എക്‌സ്‌പ്ലോയിറ്റഡ് ചില്‍ഡ്രന്‍ എന്ന സ്ഥാപനത്തില്‍ സൂക്ഷിച്ചിട്ടുള്ള ഏകദേശം ഒരു ലക്ഷം റിപ്പോര്‍ട്ടുകള്‍ ധാരണാപത്രപ്രകാരം ഇന്ത്യയിലെ നിയമ പാലകര്‍ക്കു ലഭിക്കും. കുട്ടികളെ ലൈഗികമായി ചൂഷണം ചെയ്യുന്നതിനും അവരുടെ നഗ്ന ചിത്രങ്ങള്‍ പകര്‍ത്തുന്നതിനും എതിരെ കര്‍ശന നടപടികള്‍ സ്വീകരിക്കാന്‍ ആധുനിക സംവിധാനങ്ങള്‍ ഇതിലൂടെ പങ്കുവയ്ക്കപ്പെടും. സൈബര്‍ മേഖലയില്‍ നിന്ന് ഇത്തരം കുറ്റകൃത്യങ്ങള്‍ ഇല്ലാതാക്കാനും മനുഷ്യ മഹത്വം ഉയര്‍ത്തിപ്പിടിക്കുന്നതിനും നിയമ പാലകരെ ഇതു സഹായിക്കും.
    AJ/ND/MRD

    
    
    (Release ID: 1567311) Visitor Counter : 1