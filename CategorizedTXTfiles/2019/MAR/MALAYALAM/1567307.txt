      മന്ത്രിസഭ

      സോഫ്റ്റവെയര്‍ ഉത്പ്പന്നങ്ങള്‍ സംബന്ധിച്ച ദേശീയ നയം 2019 ന് കേന്ദ്ര മന്ത്രി സഭ അംഗീകാരം നല്കി
      Posted On: 01 MAR 2019 4:11PM by PIB Thiruvananthpuram


    

    ഇന്ത്യയെ സോഫ്റ്റവെയര്‍ ഉത്പ്പന്ന നിര്‍മ്മാണ രാഷ്ട്രമാക്കി വികസിപ്പിക്കുന്നതിനായി സോഫ്റ്റവെയര്‍ ഉത്പ്പന്നങ്ങള്‍ സംബന്ധിച്ച ദേശീയ നയം 2019 ന് പ്രധാന മന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രി സഭ അംഗീകാരം നല്കി.


    മുഖ്യ ഫലം
    സോഫ്റ്റവെയര്‍ ഉത്പ്പന്ന ആവാസ വ്യവസ്ഥയ്ക്കു നിരവധി സവിശേഷതകള്‍ ഉണ്ട്. കണ്ടുപിടിത്തങ്ങള്‍, ബൗദ്ധിക സ്വത്തിന്റെ നിര്‍മ്മാണം, മേഖലയിലെ കയറ്റുമതി അവസരങ്ങള്‍ക്കും തത്ഫലമായുള്ള വരുമാന വര്‍ധനവിനും വഴിതുറക്കുന്ന ഉത്പാദനക്ഷമതയിലെ വന്‍ മൂല്യ വര്‍ധനവ്, ഇതെല്ലാംഡിജിറ്റല്‍ ഇന്ത്യ പദ്ധതിയ്ക്കു കീഴില്‍ ലഭ്യമാക്കുന്ന തൊഴിലവസരങ്ങള്‍, ഉയര്‍ന്നു വരുന്ന സാങ്കേതികവിദ്യകള്‍ തുടങ്ങിയവ രാജ്യത്തിന്റെ സുസ്ഥിരവും സമഗ്രവുമായ വളര്‍ച്ചയെ ശക്തിപ്പെടുത്തും.


    വേണ്ടിവരുന്ന പണം
    തുടക്കത്തില്‍ പദ്ധതികള്‍ നടപ്പാക്കുന്നതിന് 1500 കോടി രൂപയുടെ മൂലധനമാണ് ഈ നയത്തിനു കീഴില്‍ അടുത്ത ഏഴു വര്‍ഷത്തേയ്ക്ക് പ്രതീക്ഷിക്കുന്നത്. സോഫ്റ്റ് വെയര്‍ വികസനം, ഗവേഷണവും കണ്ടുപിടിത്തവും എന്നിവയ്ക്കായി ഈ 1500 കോടി രൂപ വിഭജിച്ചിരിക്കുന്നു.


    പദ്ധതി നിര്‍വഹണവും ലക്ഷ്യങ്ങളും
    രാജ്യത്തെ സോഫ്റ്റ് വെയര്‍ ഉല്‍പ്പന്ന മേഖലയുടെ വികസനത്തിനായി വിവിധ നടപടികള്‍, പദ്ധതികള്‍ , സംരംഭങ്ങള്‍, പരിപാടികള്‍ എന്നിവയുടെ രൂപീകരണത്തിലേയ്ക്കാണ് ഈ നയം വഴി തുറക്കുക.
    എന്‍പിഎസ്പി 2019 സാക്ഷാത്ക്കരിക്കുന്നതിനായി അഞ്ചു ദൗത്യങ്ങളാണ് നയത്തിലുള്‍ക്കൊള്ളിച്ചിരിക്കുന്നത്.
    1. ആഗോള സോഫ്റ്റ് വെയര്‍ ഉല്‍പ്പന്ന വിപണിയില്‍ 2025 ആകുമ്പോഴേയ്ക്കും, ഇന്ത്യയുടെ വിഹിതം പത്തിരട്ടിയാക്കുന്നതിന് ബൗദ്ധിക സ്വത്ത് ഉപയോഗിച്ച് സുസ്ഥിരമായ ഇന്ത്യന്‍ സോഫ്റ്റ് വെയര്‍ ഉല്‍പ്പന്ന വ്യവസായ രൂപീകരണം പ്രോത്സാഹിപ്പിക്കുക.
    2. രാജ്യത്തെ സോഫ്റ്റ് വെയര്‍ ഉല്‍പ്പന്ന വ്യവസായത്തില്‍ 10000 സ്റ്റാര്‍ട്ടപ്പുകള്‍ തുടങ്ങുക. ഇതില്‍ 1000 എണ്ണം 2025 ആകുമ്പോഴേയ്ക്കും
    രാജ്യത്തെ ദ്വിതല, ത്രിതല പട്ടണങ്ങളിലും നഗരങ്ങളിലും 3.5 ദശലക്ഷം യുവാക്കള്‍ക്കു തൊഴിലവസരങ്ങള്‍ സൃഷ്ടിക്കണം.
    3. രാജ്യത്തെ ഒരു കോടി ഐടി വിദഗ്ധര്‍ക്ക് നൈപുണ്യ പരിശീലനം നല്കുക, ഒരു ലക്ഷം സ്‌കൂള്‍ കോളജ് വിദ്യാര്‍ത്ഥികള്‍ക്കു പ്രചോദനം നല്കുക, നോതൃത്വം നല്കാന്‍ ശേഷിയുള്ള 10000 വിദഗ്ദ്ധരെ സൃഷ്ടിക്കുക എന്നിവയിലൂടെ ഇവിടുത്തെ സോഫ്റ്റ് വെയര്‍ ഉത്പ്പന്ന വ്യവസായത്തില്‍ വിദഗ്ധരുടെ വന്‍ ശേഖരം സൃഷ്ടിക്കുക.
    4. സമഗ്ര വിവര വിനിമയ സാങ്കേതിക അടിസ്ഥന സൗകര്യം, വിപണനം, ആശയവികസനം, ഗവേഷണ -വികസന ക്ഷമത പരിശോധന, പിന്തുണ എന്നിവ വഴി 20 സോഫ്റ്റ് വെയര്‍ വികസന സമൂഹങ്ങളെ സൃഷ്ടിച്ചുകൊണ്ട് സാമൂഹ്യാധിഷ്ടിത കണ്ടു പിടിത്ത സാഹചര്യം രൂപീകരിക്കുക.
    5. ഈ നയത്തിന്റെ നിര്‍വഹണത്തിനായി നിരീക്ഷണ പരിപാടികളും പദ്ധതികളും തയാറാക്കാന്‍ ഗവണ്‍മെന്റിന്റെയും വിദഗ്ധരുടെയും വ്യവസായികളുടെയും പങ്കാളിത്തത്തോടെ ദേശീയ സോഫ്റ്റ് വെയര്‍ ഉത്പ്പന്ന ദൗത്യം സ്ഥാപിക്കും.


    പശ്ചാത്തലം
    ഇന്ത്യന്‍ വിവര സാങ്കേതിക വ്യവസായം മുമ്പേ തന്നെ സേവന വ്യവസായമാണ്. സാങ്കേതികവിദ്യാധിഷ്ടിത ഉത്പ്പന്നങ്ങളും സേവനങ്ങളും വഴി മൂല്യശൃംഖലയുടെ സ്ഥിതി മെച്ചപ്പെടുത്തുന്നതിന്റെ ആവശ്യകത ഇപ്പോള്‍ അനുഭവപ്പെടുന്നുണ്ട്. ശക്തമായ ഒരു സോഫ്റ്റ് വെയര്‍ ഉത്പ്പന്ന സാഹചര്യം സൃഷ്ടിക്കുന്നതിനായി ഗവണ്‍മെന്റ് സോഫ്റ്റ് വെയര്‍ ഉത്പ്പന്ന ദേശീയ നയം 2019 നു ഗവണ്‍മെന്റ് അംഗീകാരം നല്കിയിരിക്കുകയാണ്. ഇന്ത്യയെ പുതിയ കണ്ടുപിടിത്തങ്ങളിലൂടെ മെച്ചപ്പെട്ട വാണിജ്യവത്ക്കരണത്തിലൂടെ, സുസ്ഥിര ബൗദ്ധിക സ്വത്തിലൂടെ, സ്റ്റാര്‍ട്ടപ്പുകള്‍ പ്രോസ്താഹിപ്പിച്ച് നൈപുണ്യം നേടി, ഇന്ത്യയെ ആഗോള സോഫ്റ്റ് വെയര്‍ ഉത്പ്പന്ന ഹബ്ബാക്കുക എന്നതാണ് ലക്ഷ്യം.സ്റ്റാര്‍ട്ടപ്പ് ഇന്ത്യ, മെയ്ക്ക് ഇന്‍ ഇന്ത്യ, ഡിജിറ്റല്‍ ഇന്ത്യ, സ്‌ക്കില്‍ ഇന്ത്യ തുടങ്ങി ഗവണ്‍മെന്റിന്റെ ഇതര സംരംഭങ്ങളുമായി ഒന്നിച്ചു പോകാനും അങ്ങിനെ 70- 80 ശതലക്ഷം ഡോളര്‍ മൂല്യമുള്ള ഇന്ത്യന്‍ സോഫ്റ്റ് വെയര്‍ വ്യവസായം പടുത്തുയര്‍ത്താനും 2025 ല്‍ 3.5 ദശലക്ഷം ആളുകള്‍ക്കു പ്രത്യക്ഷമോ പരോക്ഷമോ ആയ തൊഴില്‍ അവസരങ്ങള്‍ സൃഷ്ടിക്കാനുമാണ് നയം കൊണ്ട് ഉദ്ദേശിക്കുന്നത്.
    AJ/ND/MRD

    
    
    (Release ID: 1567307) Visitor Counter : 3