      മന്ത്രിസഭ

      ദേശീയ ധാതുനയം 2019 ന് മന്ത്രിസഭയുടെ അംഗീകാരം
      സുതാര്യതയിലും മികച്ച നിയന്ത്രണത്തിലും നടത്തിപ്പിലും, സന്തുലിത വികസനത്തിലും ഖനന പ്രവര്‍ത്തനങ്ങള്‍ക്ക് സുസ്ഥിരമായ വ്യാവസായിക നിലവാരം ലഭ്യമാക്കുക ലക്ഷ്യം

      Posted On: 01 MAR 2019 5:06PM by PIB Thiruvananthpuram

    
    
    
    പ്രധാനമന്ത്രി ശ്രീ നരേന്ദ്രമോദിയുടെ അദ്ധ്യക്ഷതയില്‍ചേര്‍ന്ന കേന്ദ്ര മന്ത്രിസഭായോഗം 2019ലെ ധാതുനയത്തിന് അംഗീകാരം നല്‍കി.


    ഗുണഫലങ്ങള്‍:-
    പുതിയ ദേശീയ ധാതു നയം കൂടുതല്‍ കാര്യക്ഷമമായ നിയന്ത്രങ്ങള്‍ ഉറപ്പാക്കും. പദ്ധതിയിലൂടെ ബാധിക്കപ്പെടുന്ന ജനങ്ങളുടെ പ്രത്യേകിച്ച് ഗോത്രമേഖലകളില്‍ ജീവിക്കുന്നവരുടെ പ്രശ്‌നങ്ങള്‍ അഭിസംബോധനചെയ്തുകൊണ്ട് ഖനനമേഖലയുടെ സുസ്ഥിരമായ ഭാവി വികസനത്തിന് ഇത് വഴിവയ്ക്കും.


    ലക്ഷ്യം:-
    കൂടുതല്‍ സുതാര്യത, മികച്ച നിയന്ത്രണവും നടപ്പാക്കലും സന്തുലിതമായ സാമൂഹിക സാമ്പത്തിക വികസനം എന്നിവയോടൊപ്പം സുസ്ഥിരമായ ഖനനപ്രവര്‍ത്തനങ്ങള്‍ എന്നിവയ്ക്കായി കൂടുതല്‍ കാര്യക്ഷമതയുള്ളതും അര്‍ത്ഥവത്തുമായ നയത്തിന്റെ നടപ്പാക്കലാണ് ദേശീയ ധാതു നയം 2019 ലക്ഷ്യമാക്കുന്നത്.


    വിശദാംശങ്ങള്‍:-
    ഖനനമേഖലയ്ക്ക് മികച്ച പ്രോത്സാഹനം നല്‍കുന്ന വ്യവസ്ഥകള്‍ ഉള്‍പ്പെടുന്നതാണ് ദേശീയ ധാതുനയം 2019. അവ താഴെപ്പറയുന്നു.
    - പര്യവേഷണ അനുമതി ലഭിച്ചവര്‍ക്ക് റൈറ്റ് ഓഫ് ഫസ്റ്റ് റിഫ്യൂസല്‍ നടപ്പാക്കും
    - സ്വകാര്യമേഖലയെ പര്യവേഷണം ഏറ്റെടുക്കാന്‍ പ്രോത്സാഹിപ്പിക്കും.
    - ഇതുവരെ പരിഗണിച്ചിട്ടില്ലാത്ത മേഖലകളുടെ (വിര്‍ജിന്‍ ഏരിയ) പര്യവേഷണ, ഖനന അനുമതിക്ക് വേണ്ടിയുള്ള ലേലം വരുമാനം പങ്കുവയ്ക്കല്‍ അടിസ്ഥാനത്തിലായിരിക്കും.
    - ഖനന സ്ഥാപനങ്ങളുടെ സംയോജനവും ഏറ്റെടുക്കലും പ്രോത്സാഹിപ്പിക്കല്‍.
    - സ്വകാര്യമേഖല ഖനന പ്രദേശങ്ങള്‍ വര്‍ദ്ധിപ്പിക്കുന്നതിനായി ഖനന പാട്ട കൈമാറ്റവും സമര്‍പ്പിത ഖനന ഇടനാഴികളുടെ സൃഷ്ടിക്കലും.
    - സ്വകാര്യ ഖനന മേഖലയ്ക്ക് സാമ്പത്തിക സഹായം ലഭിക്കുന്നതിനും മറ്റു രാജ്യങ്ങളിലെ ധാതു സമ്പത്ത് നേടിയെടുക്കുന്നതിനുമായി ഖനന പ്രവര്‍ത്തനങ്ങള്‍ക്ക് വ്യാവസായിക പദവി നല്‍കുന്നതിനും 2019ലെ നയം നിര്‍ദ്ദേശിക്കുന്നുണ്ട്.
    -ധാതുക്കള്‍ക്കായി ദീര്‍ഘകാല കയറ്റുമതി ഇറക്കുമതി നയം രൂപീകരിക്കുന്നത് സ്വകാര്യമേഖലയ്ക്ക് മികച്ച ആസൂത്രണത്തിനും വ്യാപാരത്തിന്റെ സ്ഥിരതയ്ക്കും സഹായകമാകുമെന്നും ഇത് സുചിപ്പിക്കുന്നുണ്ട്.
    -പൊതുമേഖല സ്ഥാപനങ്ങള്‍ക്ക് നല്‍കിയ പ്രദേശങ്ങള്‍ യുക്തിസഹമാക്കുന്നതിനും ഇതുവരെ ഉപയോഗിക്കാത്ത പ്രദേശങ്ങള്‍ ലേലത്തിന് വയ്ക്കാനും നയം നിര്‍ദ്ദേശിക്കുന്നുണ്ട്. ഇത് സ്വകാര്യമേഖലയുടെ പങ്കാളിത്തത്തിന് കൂടുതല്‍ അവസരം നല്‍കും.
    - സ്വകാര്യമേഖലയെ സഹായിക്കുന്നതിന്റെ അടിസ്ഥാനഅടയാളമായി നികുതികള്‍, ലെവികള്‍, റോയല്‍റ്റി എന്നിവ സംയോജിപ്പിക്കുന്നതിന് പരിശ്രമിക്കുന്നതിനും ഇത് നിര്‍ദ്ദേശിക്കുന്നുണ്ട്.
    ദേശീയ ധാതുനയം 2019ല്‍ കൊണ്ടുവന്ന മാറ്റങ്ങള്‍ മേക്ക് ഇന്‍ ഇന്ത്യ സംരംഭങ്ങള്‍ ലക്ഷ്യമിട്ടും, ലിംഗ സമത്വം ഉറപ്പാക്കിയും ഉള്ളവയാണ്. ഇതുവരെയുള്ള നിയന്ത്രണങ്ങള്‍ സംബന്ധിച്ച് ഇ-ഗവേര്‍ണന്‍സ്, ഐ.ടി. അധിഷ്ഠിത സംവിധാനം, ബോധവല്‍ക്കരണവും വിവര പ്രചരണങ്ങള്‍ കൂട്ടിച്ചേര്‍ത്തിട്ടുണ്ട്. അനുമതിക്ക് കാലതാമസം ഉണ്ടാകുകയാണെങ്കില്‍ ഉന്നതതലത്തില്‍ ഏറ്റെടുക്കുന്നതിന് വേണ്ട വ്യവസ്ഥകള്‍ ഉള്‍പ്പെടെയുള്ളവ സംസ്ഥാന ധാതു വികസന പൊതു പോര്‍ട്ടലില്‍ ഉള്‍ക്കൊള്ളിച്ചിട്ടുണ്ട്. പ്രോത്സാഹനസഹായത്തിലൂടെ സ്വകാര്യ നിക്ഷേപങ്ങളെ ആകര്‍ഷിക്കുകയും അതേസമയം ധാതു വിഭവങ്ങളുടെയും ശാശ്വതാവകാശ സ്വത്ത് ധാതു വാടക സംവിധാനത്തില്‍ നിലനിര്‍ത്തുകയുമാണ് എന്‍.എം.പി 2019 ലക്ഷ്യമാക്കുന്നത്. പുതിയ നയം ധാതുക്കളുടെ ഒഴിപ്പിക്കലിനും നീക്കത്തിനും തീരദേശ ജലപാതകളെയും ഉടള്‍നാടന്‍ ജലഗതാഗതത്തെയും ലക്ഷ്യമാക്കുകയും ധാതുക്കളുടെ ചരക്ക് നീക്കം സൗകര്യപ്പെടുത്തുന്നതിനായി ധാതു ഇടനാഴി സമര്‍പ്പിക്കുന്നതിന് പ്രോത്സാഹിപ്പിക്കുകയും ചെയ്യുന്നു. ജില്ലാതല ധാതുഫണ്ട് പദ്ധതിമൂലം ബാധിക്കപ്പെട്ടവരുടെയും മേഖലകളുടെയും സന്തുലിതമായ വികസനത്തിന് ഉപയോഗിക്കണം. വന്‍തോതിലുള്ള
    വാണിജ്യ ഖനന പ്രവര്‍ത്തനങ്ങള്‍ നടക്കുന്നതിന് പ്രോത്സാഹനം എന്ന നിലയിലും സുസ്ഥിരത ഉറപ്പ് വരുത്തുന്നതിനുമായി ഒരു ദീര്‍ഘകാല കയറ്റിറക്കുമതി നയവുംഎന്‍.എം.പി 2019 നിര്‍ദ്ദേശിക്കുന്നുണ്ട്.


    2019 ലെ നയം ഒരു ഇന്റര്‍ ജനറേഷണല്‍ സന്തുലിത സങ്കല്‍പ്പവും മുന്നോട്ടുവയ്ക്കുന്നുണ്ട്.അത് ഇപ്പോഴത്തെ തലമുറയുടെ ക്ഷേമം മാത്രമല്ല, വരുംതലമുറകളുടെ ക്ഷേമവുമായി ഇടപെടും, മാത്രമല്ല, സുസ്ഥിരമായ വികസനം ഖനനമേഖലയില്‍ ഉറപ്പാക്കുന്നത് സ്ഥാപനവല്‍ക്കരിക്കുന്നതിനായി മന്ത്രാലങ്ങളുള്‍പ്പെടുന്ന ഒരു സംവിധാനം രൂപീകരിക്കണമെന്നും നയം നിര്‍ദ്ദേശിക്കുന്നു. ഖനനരംഗത്ത് സുസ്ഥിരമായ ഒരു വ്യവസ്ഥാപിത സംവിധാനം ഉണ്ടാക്കുന്നതിന് ഒരു അന്തര്‍ മന്ത്രാലയ സമിതി രൂപീകരിക്കുന്നതിനെ കുറിച്ചുള്ള നിര്‍ദ്ദേശവും നയം മുന്നോട്ട് വയ്ക്കുന്നു. വരും തലമുറകളെ കൂടി ലക്ഷ്യമിട്ടാണിത്.


    പശ്ചാത്തലം:-
    2008ല്‍ രപഖ്യാപിച്ച നിലവിലുള്ള ദേശീയ ധാതുനയം 2008ന്റെ വ്യാപ്തിയെ മാറ്റുന്നതാണ് ദേശീയ ധാതുനയം 2019. 2008ലെ എന്‍.എം.പി പുനരവലോകനം ചെയ്യുന്നതിനുള്ള പ്രേരണയുണ്ടായത് കോമണ്‍ കോസ് വേഴ്‌സസ് യുണിയന്‍ ഓഫ് ഇന്ത്യ ആന്റ് അദേര്‍ഴ്‌സ് എന്ന കേസിനാധാരമായ റിട്ട് പെറ്റീഷനില്‍ (സിവില്‍) നമ്പര്‍ 114/2014ന് 2017 ഓഗസ്റ്റ് 2ന് സുപ്രീംകോടതി പുറപ്പെടുവിച്ച വിധിയാണ്.
    ഉന്നത നീതിപിഠത്തിന്റെ നിര്‍ദ്ദേശങ്ങള്‍ അനുസരിച്ചുകൊണ്ട് ധാതുമന്ത്രാലയം ധാതുമന്ത്രാലയ അഡീഷണല്‍ സെക്രട്ടറി ഡോ: കെ. രാജേശ്വര റാവുവിന്റെ അദ്ധ്യക്ഷതയില്‍ 2017 ഓഗസ്റ്റ് 14ന് എം.എന്‍.പി 2008 പുനരവലോകനംചെയ്യുന്നതിനായി ഒരു കമ്മിറ്റി രൂപീകരിച്ചു. കേന്ദ്ര മന്ത്രാലയങ്ങള്‍, വകുപ്പുകള്‍, സംസ്ഥാന ഗവണ്‍മെന്റുകള്‍, വ്യവസായവുമായി ബന്ധപ്പെട്ടവര്‍, ധാതുമന്ത്രാലയത്തിലെ സഹായക ഉദ്യോഗസ്ഥര്‍ എന്നിവര്‍ ഈ കമ്മിറ്റിയില്‍ അംഗങ്ങളായിരുന്നു. കമ്മിയുടെ യോഗങ്ങളില്‍ അഭിപ്രായങ്ങള്‍ സമര്‍പ്പിക്കാനായി കമ്മിറ്റി ബന്ധപ്പെട്ട എന്‍.ജി.ഒകളേയും മറ്റ് സ്ഥാപനങ്ങളേയും ക്ഷണിക്കുകയും ചെയ്തിരുന്നു. ബന്ധപ്പെട്ടവരുമായ എല്ലാവരുടെയും നിര്‍ദ്ദേശങ്ങളും പ്രതികരണങ്ങളും തേടിയിരുന്നു. കമ്മിയുടെ യോഗങ്ങളിലുണ്ടായ ചര്‍ച്ചകളുടെയൂം ബന്ധപ്പെട്ടവരുടെ പ്രതികരണങ്ങള്‍, നിര്‍ദ്ദേശങ്ങള്‍ എന്നിവയും പരിഗണിച്ചുകൊണ്ട് കമ്മിറ്റി ധാതുമന്ത്രാലയത്തിന് റിപ്പോര്‍ട്ട് തയാറാക്കി സമര്‍പ്പിച്ചിരുന്നു.
    ധാതുമന്ത്രാലയം ആ കമ്മിറ്റി റിപ്പോര്‍ട്ട് അംഗീകരിക്കുകയും ബന്ധപ്പെട്ട ഓഹരിപങ്കാളികളുടെ പ്രതികരണങ്ങളും നിര്‍ദ്ദേശങ്ങളും പി.എല്‍.സി.പി നടപടിക്രമത്തിന്റെ ഭാഗമായി ക്ഷണിക്കുകയും ചെയ്തിരുന്നു. പി.എല്‍.സി.പി നടപടിക്രമങ്ങളില്‍ ലഭിച്ച പ്രതികരണങ്ങളുടെയും നിര്‍ദ്ദേശങ്ങളുടേയും കേന്ദ്ര മന്ത്രാലയങ്ങള്‍/വകുപ്പുകള്‍ എന്നിവിടങ്ങളില്‍ നിന്നും ലഭിച്ച പ്രതികരണങ്ങള്‍/നിര്‍ദ്ദേശങ്ങള്‍ എന്നിവയുടെയും അടിസ്ഥാനത്തില്‍ ധാതുമന്ത്രാലയം ദേശീയ ധാതുനയം 2019ന് അന്തിമരൂപം നല്‍കി.
    RS/ND/MRD

    
    
    (Release ID: 1567299) Visitor Counter : 3