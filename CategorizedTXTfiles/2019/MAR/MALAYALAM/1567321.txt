      മന്ത്രിസഭ

      ഭൂഗര്‍ഭശാസ്ത്ര സര്‍വേകളും പരിശോധനകളും ഏറ്റെടുക്കുന്നതിന് ഇന്ത്യയും നോര്‍വേയും തമ്മിലുള്ള ധാരണാപത്രത്തിന് മന്ത്രിസഭയുടെ അനുമതി.
      Posted On: 01 MAR 2019 4:20PM by PIB Thiruvananthpuram


    ഭൂഗര്‍ഭശാസ്ത്രപരമായ സര്‍വേകളും പരിശോധനകളും ഏറ്റെടുക്കുന്നതിന് ഇന്ത്യയും നോര്‍വേയും തമ്മിലുള്ള ധാരണാപത്രത്തിന് പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ കേന്ദ്രമന്ത്രിസഭാ യോഗം മുന്‍കാല പ്രാബല്യത്തോടെ അനുമതി നല്‍കി. 2018 സെപ്റ്റംബര്‍ 6നാണ് ധാരണാപത്രം ഒപ്പുവച്ചത്.


    ഗുണങ്ങള്‍:
    രാജ്യത്ത്, പ്രത്യേകിച്ചും വടക്കു കിഴക്കന്‍ മേഖലകളില്‍ റോഡ് അടിസ്ഥാന സൗകര്യ പദ്ധതികള്‍ കൂടുതല്‍ വികസിപ്പിക്കാനും മെച്ചപ്പെടുത്താനും ആവശ്യമായ പരസ്പരമുള്ള മികച്ച സഹകരണത്തിന് ദേശീയ പാത- അടിസ്ഥാന സൗകര്യ കോര്‍പറേഷന്‍ ലിമിറ്റഡ് (എന്‍എച്ച്‌ഐഡിസിഎല്‍), ഓസ്‌ലോയിലെനോര്‍വീജിയന്‍ ജിയോടെക്‌നിക്കല്‍ ഇന്‍സ്റ്റിറ്റ്യൂട്ട് ( എന്‍ജിഐ) എന്നിവ തമ്മിലുളള കൂട്ടായ്മയ്ക്ക് ധാരണാപത്രം വഴിവയ്ക്കും. നിര്‍മാണ വേളയിലെ ഭൗമശാസ്ത്രപരമായ അപകടങ്ങള്‍ ഒഴിവാക്കുന്നതിനും അനിവാര്യമായ റിമോട് സെന്‍സിംഗ് സാങ്കേതികതയുമായി ബന്ധപ്പെട്ട എയര്‍ബോണ്‍ ഇലക്ട്രോ മാഗ്നെറ്റിക് സര്‍വേ നടപ്പാത്താനുള്ള ഭൗമശാസ്ത്രപരമായ സമഗ്ര പരിശോധനകള്‍ക്കുള്ള നവീന ഉള്ളടക്കത്തോടുകൂടിയതുമാണ് ഈ നിര്‍ദേശം. ലോകത്തെ ചില സുപ്രധാന രാജ്യങ്ങളിലെ വെല്ലുവിളികള്‍ നേരിടുന്ന ഭൂപ്രദേശങ്ങില്‍ ജിയോ ഫിസിക്കല്‍ പരിശോധനകള്‍ക്കുള്ള ഏറ്റവും കാര്യക്ഷമവും അത്യാധുനികവുമായ സാങ്കേതികവിദ്യയാണ് ഇത്. ഇന്ത്യയില്‍ ഈ രീതി ഉപയോഗിച്ചുള്ള ജിയോ ഫിസിക്കല്‍ സര്‍വ്വേ ഇതാദ്യമാണ്. ലോകത്തുതന്നെ ഈ സാങ്കേതികവിദ്യ ലഭ്യമായിട്ടുള്ള കമ്പനികളും സ്ഥാപനങ്ങളും വളരെക്കുറവാണ്. അതിലൊന്നാണ് എന്‍ജിഐ.


    ജിയോ സാങ്കേതിക പരിശോധനയിലും ജിയോ ഫിസിക്കല്‍ പരിശോധനയിലും വൈദഗ്ധ്യം നേടിയ എന്‍ജിഐ, ഓസ്‌ലോ ജിയോ സാങ്കേതിക പരിശോധനകളുടെ ഗവേഷണ-വികസന പ്രവര്‍ത്തനങ്ങളില്‍ മുഖ്യമായും ഏര്‍പ്പെട്ടിരിക്കുന്ന സ്ഥാപനമാണ്. വന്‍കിട തുരങ്ക നിര്‍മാണ പ്രവര്‍ത്തനങ്ങളില്‍ കാര്യമായി സഹായിക്കാനും അവര്‍ക്ക് സാധിക്കും. പ്രകൃതി ദുരന്തങ്ങള്‍ മൂലമുണ്ടാകാവുന്ന ഭൗതികവും പാരിസ്ഥിതികവുമായ കേടുപാടുകള്‍ കുറയ്ക്കുന്നതിനും ജിവന്‍ രക്ഷിക്കുന്നതിനും സഹായകമായ ഗവേഷണ- വികസന പ്രവര്‍ത്തനങ്ങളിലും അവര്‍ വൈദഗ്ധ്യം നേടിയിട്ടുണ്ട്. തന്ത്രപ്രധാനമായ തുരങ്കങ്ങളുടെ നിര്‍മാണവുമായി ബന്ധപ്പെട്ട് നടന്നുകൊണ്ടിരിക്കുന്ന നിരവധി പദ്ധതികളില്‍ വിശദമായ പദ്ധതി രേഖ തയ്യാറാക്കുന്നതിന് എന്‍ജിഐയുമായുള്ള ധാരണാപത്രം പ്രാപ്തമാക്കും.
    PSR/ND/MRD

    
    
    (Release ID: 1567321) Visitor Counter : 1