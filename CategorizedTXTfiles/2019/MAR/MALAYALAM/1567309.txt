      മന്ത്രിസഭ

      എഫ് എ എം ഇ ഇന്ത്യ രണ്ടാം ഘട്ട പദ്ധതിക്ക് മന്ത്രിസഭ അംഗീകാരം നല്കി
      Posted On: 01 MAR 2019 4:13PM by PIB Thiruvananthpuram


    
    
    രാജ്യത്ത് ഇലക്ട്രിക് വാഹനങ്ങളുടെ പ്രചാരണത്തിനായി ഫാസ്റ്റര്‍ അഡോപ്ഷന്‍ ആന്‍ഡ് മാനുഫാക്ച്ചറിംങ് ഓഫ് ഇലക്ട്രിക് വെഹിക്കിള്‍സ് ഇന്‍ ഇന്ത്യ ഫെയ്‌സ് 2 (എഫ് എ എം ഇ ഇന്ത്യ രണ്ടാം ഘട്ടം) പദ്ധതി നടപ്പാക്കുന്നതിന് പ്രധാന മന്ത്രി നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭ, അംഗീകാരം നല്കി. മൂന്നു വര്‍ഷം കൊണ്ട് 10000 കോടി രൂപ ചെലവില്‍ നടപ്പാക്കുന്ന പദ്ധതി 2019 ഏപ്രില്‍ ഒന്നിന് ആരംഭിക്കും. എഫ് എ എം ഇ ഇന്ത്യ ഒന്നാം ഘട്ടം എന്ന പേരില്‍ 895 കോടി രൂപ ചെലവില്‍ 2015 ഏപ്രില്‍ ഒന്നിനു തുടങ്ങിയ പദ്ധതി വിപുലീകരിച്ചതാണ് ഇത്.


    സാമ്പത്തികബാധ്യത
    മൊത്തം മൂന്നു വര്‍ഷത്തേയ്ക്ക് 2019 -20 മുതല്‍ 2021 -22 വരെ പദ്ധതിക്ക് വേണ്ടിവരുന്നത് 10,000 കോടി രൂപയാണ്.


    ഫലം
    ഇലക്ട്രിക്ക് വാഹനങ്ങള്‍ വാങ്ങുന്നത് പ്രോത്സാഹിപ്പിക്കുക, അതിന് ഇളവുകള്‍ ലഭ്യമാക്കുക, ഇത്തരം വാഹനങ്ങള്‍ മാര്‍ഗ്ഗ മധ്യേ ചാര്‍ജു ചെയ്യുന്നതിനുള്ള അടിസ്ഥാന സൗകര്യങ്ങള്‍ ഒരുക്കുക എന്നിവയാണ് പ്രധാന ലക്ഷ്യങ്ങള്‍. പരിസ്ഥിതി മലിനീകരണം ഊര്‍ജ്ജ സുരക്ഷ എന്നീ വെല്ലുവിളികള്‍ നേരിടുന്നതിന് പദ്ധതി സഹായകരമാകും.


    വിശദാംശങ്ങള്‍
    പങ്കാളിത്ത യാത്ര ഉള്‍പ്പെടെയുള്ള പൊതു ഗതാഗത സംവിധാനം വൈദ്യുതീകരിക്കുക എന്നതിനാണ് ഊന്നല്‍.
    സംസ്ഥാന നഗര ഗതാഗത കോര്‍പ്പറേഷനുകള്‍ വഴി ഇലക്ട്രിക് ബസുകള്‍ ലഭ്യമാക്കും.
    മുച്ചക്ര നാലു ചക്ര വാഹനങ്ങള്‍ക്കുള്ള ഇളവുകള്‍ പ്രധാനമായും പൊത ഗതാഗത സൗകര്യാര്‍ത്ഥമോ വ്യാവസായികാവശ്യങ്ങള്‍ക്കു വേണ്ടിയോ രജിസറ്റര്‍ ചെയ്യുന്ന വാഹനങ്ങള്‍ക്കാണ് പ്രധാനമായും ബാധകമാവുക.
    ഇലക്ട്രിക് ഇരു ചക്ര വിഭാഗത്തില്‍ സ്വകാര്യ വാഹനങ്ങള്‍ക്കാണ് ഊന്നല്‍.
    10 ലക്ഷം ഇരുചക്ര വാഹനങ്ങള്‍, അഞ്ചു ലക്ഷം ഇലക്ട്രിക് മുച്ചക്രവാഹനങ്ങള്‍ 55000 നാലു ചക്ര വാഹനങ്ങള്‍ 7000 ബസുകള്‍ എന്നിവയ്ക്കാണ് സഹായം നല്കാനാണ് പദ്ധതി.
    ആധുനിക സാങ്കേതിക വിദ്യ പ്രോത്സാഹിപ്പിക്കുന്നതിനായി ലിഥ്വിയം ബാറ്ററികള്‍ പോലുള്ള നൂതന സംവിധാനം സ്ഥാപിച്ചിട്ടുള്ള വാഹനങ്ങള്‍ക്കായി സഹായ ആനുകൂല്യങ്ങള്‍ പരിമിതപ്പെടുത്തും. മൂന്നു കിലോമീറ്റര്‍ പരിധിയില്‍ ഒരു ചാര്‍ജിംഗ് സ്റ്റേഷന്‍ എന്ന നിരക്കില്‍ രാജ്യമെമ്പാടുമുള്ള മെട്രോകളില്‍ 2700 ചാര്‍ജിംഗ് സ്‌റ്റേഷനുകളും മറ്റൊരു പത്തു ലക്ഷം നഗരങ്ങളിലും സ്മാര്‍ട്ട് നഗരങ്ങളിലും പര്‍വ്വത മേഖലകളില്‍ സ്ഥിതിചെയ്യുന്ന സംസ്ഥാനങ്ങളിലും സ്ഥാപിക്കും.
    പ്രധാന നഗര സമൂഹങ്ങളെ തമ്മില്‍ ബന്ധിപ്പിക്കുന്ന മുഖ്യ ദേശീയ പാതകളിലും ചാര്‍ജിംഗ് സ്റ്റേഷനുകള്‍ സ്ഥാപിക്കാന്‍ നിര്‍ദ്ദേശമുണ്ട്. ഇത്തരം ദേശീയ പാതകളില്‍ റോഡിന്റെ ഇരു വശങ്ങളിലും 25 കിലോമീറ്റര്‍ ഇടവിട്ട് സ്‌റ്റേഷനുകള്‍ സ്ഥാപിക്കും.
    AJ/ND/MRD

    
    
    (Release ID: 1567309) Visitor Counter : 1