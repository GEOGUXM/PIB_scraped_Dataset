      മന്ത്രിസഭ

      നവീകരിക്കാവുന്ന ഊര്‍ജ്ജ മേഖലയില്‍ ഇന്ത്യ- താജിക്കിസ്ഥാന്‍ ധാരണാപത്രം
      Posted On: 01 MAR 2019 4:21PM by PIB Thiruvananthpuram


    
    നവീകരിക്കാവുന്ന ഊര്‍ജ്ജ മേഖലയില്‍ ഇന്ത്യയും താജിക്കിസ്ഥാനും തമ്മില്‍ സഹകരണത്തിന് ധാരണാപത്രം ഒപ്പുവച്ചത് പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അംഗീകരിച്ചു. 2018 നവംബര്‍ എട്ടിനാണ് ധാരണാപത്രം ഒപ്പുവച്ചത്.


    പ്രയോജനങ്ങള്‍:
    പുതിയതും നവീകരിക്കാവുന്നതുമായ ഊര്‍ജ്ജ മേഖലയില്‍ പരസ്പര നേട്ടത്തിന്റെയും തുല്യതയുടെയും പരസ്പര വിനിമയത്തിന്റെയും അടിസ്ഥാനത്തില്‍ ഇന്ത്യയും താജിക്കിസ്ഥാനും തമ്മില്‍ ഉഭയകക്ഷി സാങ്കേതിക സഹകരണം പ്രോല്‍സാഹിപ്പിക്കാനും പ്രചരിപ്പിക്കാനും സാധിക്കുന്ന സഹകരണ സ്ഥാപനപരമായ ഒരു ബന്ധത്തിന് ഈ ധാരണാപത്രം ഇടയാക്കും. പുതിയതും നവീകരിക്കാവുന്നതുമായ ഊര്‍ജ്ജം, സംഭരണ സാങ്കേതികവിദ്യകള്‍ എന്നിവയുടെ വികസനത്തിനും വിന്യാസത്തിനുമായിരിക്കും അത് ഊന്നല്‍ നല്‍കുക. ശാസ്ത്ര-സാങ്കേതിക വിദഗ്ദരുടെ കൈമാറ്റവും പരിശീലനവും, ശാസ്ത്രീയ-സാങ്കേതിക വിവരങ്ങളുട വിനിമയം, ശില്‍പശാലകളും സെമിനാറുകളും പ്രവൃത്തി ഗ്രൂപ്പുകളും സംഘടിപ്പിക്കല്‍, പരസ്പര താല്‍പര്യമുള്ള കാര്യങ്ങളുമായി ബന്ധെപ്പെട്ട ഉപകരണങ്ങളുടെയും അറിവുകളുടെയും സാങ്കേതികവിദ്യയുടെയും വാണിജ്യാടിസ്ഥാനത്തിലല്ലാത്ത കൈമാറ്റം എന്നിവയിലൂടെ രണ്ടു രാജ്യങ്ങള്‍ക്കും ഇടയില്‍ കൂടുതല്‍ സഹകരണം സ്ഥാപിതമാകും.
    PSR/ND/MRD

    
    
    (Release ID: 1567322) Visitor Counter : 1