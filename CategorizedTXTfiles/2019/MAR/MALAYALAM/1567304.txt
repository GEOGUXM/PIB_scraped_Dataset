      മന്ത്രിസഭ

      ജമ്മു കാശ്മീര്‍ സംവരണ (ഭേദഗതി) ഓര്‍ഡിനന്‍സ് 2019ന് മന്ത്രിസഭയുടെ അംഗീകാരം
      Posted On: 01 MAR 2019 5:09PM by PIB Thiruvananthpuram


    ജമ്മു കാശ്മീര്‍ സംവരണ (ഭേദഗതി) ഓര്‍ഡിനന്‍സ് 2019 രാഷ്ട്രപതി പുറപ്പെടുവിപ്പിക്കണമെന്ന ജമ്മു കാശ്മീര്‍ ഗവണ്‍മെന്റിന്റെ നിര്‍ദ്ദേശം പ്രധാനമന്ത്രി ശ്രീ നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അംഗീകരിച്ചു. അന്താരാഷ്ട്ര അതിര്‍ത്തിയ്ക്കടുത്ത് താമസിക്കുന്നവരെ യഥാര്‍ത്ഥ നിയന്ത്രണരേഖയ്ക്ക് (എ.എല്‍.ഒ.സി)സമീപം താമസിക്കുന്നവരോടൊപ്പം സംവരണത്തിന്റെ പരിധിക്കുള്ളില കൊണ്ടുവരുന്നതിനായി 2004ലെ ജമ്മു കാശ്മീര്‍ നിയമത്തില്‍ ഭേദഗതികൊണ്ടുവരികയാണ് ഉദ്ദേശം


    നേട്ടം
    ഈ ഓര്‍ഡിനന്‍സ് പ്രാബല്യത്തില്‍ വന്നാല്‍ യഥാര്‍ത്ഥ നിയന്ത്രണ രേഖയുടെ സമീപപ്രദേശങ്ങളില്‍ താമസിക്കുന്നവരോടൊപ്പം അന്താരാഷ്ട്ര അതിര്‍ത്തിക്ക് സമീപമുള്ള പ്രദേശങ്ങളില്‍ താമസിക്കുന്നവരേയും സംവരണത്തിന്റെ പരിപ്രേക്ഷ്യത്തിനുള്ളില്‍ കൊണ്ടുവരുന്നതിന് സാധിക്കും.


    പശ്ചാത്തലം
    -സാമ്പത്തികമായി പിന്നാക്കം നില്‍ക്കുന്നവര്‍ക്ക് 10% സംവരണം ജമ്മു കാശ്മീരിലും പ്രാവര്‍ത്തികമാക്കും. ഇത് ഏത് ജാതിയിലും മതത്തിലും പെട്ടതായാലും സാമ്പത്തികമായി പിന്നാക്കം നില്‍ക്കുന്ന ജമ്മു കാശ്മീരിലെ യുവജനങ്ങള്‍ക്ക് സര്‍ക്കാര്‍ ജോലിയില്‍ സംവരത്തിനുള്ള വഴിതെളിയ്ക്കും. രാജ്യത്തിന്റെ മറ്റുഭാഗങ്ങളില്‍ 103-ാം ഭരണഘടനാഭേദഗതിയിലൂടെ സാമ്പത്തികമായി പിന്നാക്കം നില്‍ക്കുന്നവര്‍ക്ക് 10% സംവരണം 2019 ജനുവരിയില്‍ ലഭ്യമാക്കിയതും ഓര്‍മ്മിപ്പിക്കുന്നു. കേന്ദ്ര ഗവണ്‍മെന്റ് ജോലിയില്‍ ലഭിച്ചിരുന്ന അത്തരത്തിലുള്ള മറ്റ് സംവരണങ്ങള്‍ക്ക് പുറമെയാണിത്.
    -മറ്റുള്ളവരോടൊപ്പം ഗുജ്ജാര്‍, ബരാഖ്‌വാലകള്‍ എന്നിവരുമുള്‍പ്പെടെയുള്ള പട്ടിക ജാതി പട്ടിക വര്‍ഗ്ഗവിഭാഗങ്ങള്‍ക്ക് നേട്ടം ലഭ്യമാക്കുന്നതിന് പ്രോത്സാഹനം നല്‍കുന്നത് ജമ്മുകാശ്മീര്‍ സംസ്ഥാനത്തിലും പ്രായോഗികമാകും. 1995ലെ 77-ാം ഭേദഗതിക്ക് ശേഷമുള്ള 24 വര്‍ഷത്തെ ദീര്‍ഘകാലത്തെ കാത്തിരിപ്പിനൊടുവിലാണ് ജമ്മുകാശ്മീര്‍ സംസ്ഥാനത്ത് ഇത് ബാധകമാക്കുന്നത്.
    -അന്താരാഷ്ട്ര അതിര്‍ത്തിക്ക് സമീപം താമസിക്കുന്നവര്‍ക്ക് യഥാര്‍ത്ഥ നിയന്ത്രണരേഖയ്ക്ക് സമീപം താമസിക്കുന്നവര്‍ക്ക് നല്‍കിവരുന്ന സംവരണം 2004ലെ ജമ്മു കാശ്മീര്‍ സംവരണ നിയമം ഒരു ഓര്‍ഡിനന്‍സിലൂടെ ഭേദഗതി ചെയ്ത് നടപ്പാക്കും. നേരത്തെ നിയന്ത്രണരേഖയ്ക്ക് 6 കിലോമീറ്റര്‍ ചുറ്റവളവില്‍ താമസിക്കുന്ന യുവജനങ്ങള്‍ക്ക് 3% സംവരണമാണ് നല്‍കിയിരുന്നത്. ഇപ്പോള്‍ ഈ വ്യവസ്ഥ അന്താരാഷ്ട്ര അതിര്‍ത്തി രേഖയ്ക്ക് സമീപം താമസിക്കുന്നവര്‍ക്കുകൂടി ബാധകമാകും. അതിര്‍ത്തി നിയന്ത്രണരേഖകള്‍ക്ക് സമീപം താമസിക്കുന്നവരുടെ ദീര്‍ഘകാലത്തെ ആവശ്യമായിരുന്നു ഇത്, അവരും നിരന്തരം അതിര്‍ത്തികടന്നുള്ള വെടിവയ്പ്പ് അഭിമുഖീകരിക്കുന്നുമുണ്ട്.
    ജമ്മുകാശ്മീര്‍ സംവരണ നിയമം 2004ഉം ജമ്മുകാശ്മീര്‍ സംവരണ ചട്ടങ്ങള്‍ 2005ഉം നേരിട്ടുള്ള നിയമനം, സ്ഥാനക്കയറ്റം, വിവിധ പ്രൊഫഷണല്‍ കോഴ്‌സുകളിലെ പ്രവേശനം എന്നിവയ്ക്ക് വിവിധ വിഭാഗങ്ങള്‍ക്ക് അതായത് പട്ടിക ജാതി, പട്ടിക വര്‍ഗ്ഗം, സാമൂഹികവും വിദ്യാഭ്യാസപരവുമായി പിന്നാക്കം നില്‍ക്കുന്ന വിഭാഗങ്ങള്‍ (പിന്നാക്ക പ്രദേശത്തെ താമസക്കാര്‍), യഥാര്‍ത്ഥ നിയന്ത്രണരേഖയ്ക്ക് സമീപം താമസിക്കുന്നവര്‍, ദുര്‍ബലരും പാര്‍ശ്വവല്‍ക്കരിക്കപ്പെട്ട (സാമൂഹിക ജാതി) വിഭാഗങ്ങളും എന്നിവയ്ക്ക് ലംബമായതും, വിമുക്തഭടന്മാര്‍ക്കും അംഗപരിമതിര്‍ക്കും തിരശ്ചീനമായ സംവരണവുമാണ് ഉറപ്പാക്കുന്നത്. എന്നാല്‍ ഈ സംവരണ ആനുകൂല്യങ്ങള്‍ അന്താരാഷ്ട്ര അതിര്‍ത്തിക്ക് സമീപം താമസിക്കുന്നവരിലേക്ക് വ്യാപിപ്പിച്ചിരുന്നില്ല.


    നിരന്തരമായ അതിര്‍ത്തികടന്നുള്ള സംഘര്‍ഷങ്ങള്‍ മൂലം അന്താരാഷ്ട്ര അതിര്‍ത്തിയോട് ചേര്‍ന്ന് താമസിക്കുന്നവരും സാമൂഹിക-സാമ്പത്തിക വിദ്യാഭ്യാസപരമായ പിന്നാക്കാവസ്ഥ അഭിമുഖീകരിക്കുകയാണ്. തുടര്‍ച്ചയായി അതിര്‍ത്തിക്കപ്പുറത്തുനിന്നുള്ള ഷെല്ലിംഗ് മൂലം താമസക്കാര്‍ കൂടുതല്‍ സുരക്ഷിതമായ പ്രദേശങ്ങളിലേക്ക് നീങ്ങുന്നതിന് നിര്‍ബന്ധിതരാകുകയാണ്, വിദ്യാഭ്യാസസ്ഥാപനങ്ങള്‍ ദീര്‍ഘകാലം അടച്ചിടുന്നു, അത് അവരുടെ വിദ്യാഭ്യാസത്തെ പ്രതികൂലമായി ബാധിക്കുന്നു. അതുകൊണ്ട് അന്താരാഷ്ട്ര അതിര്‍ത്തിക്ക് സമീപം താമസിക്കുന്നവര്‍ക്കും യഥാര്‍ത്ഥ നിയന്ത്രണരേഖയ്ക്ക് സമീപം താമസിക്കുന്നവര്‍ക്ക് നല്‍കിവരുന്ന സംവരണം നല്‍കുന്നത് നീതിയുക്തമാണെന്ന് തോന്നിയിരുന്നു.
    RS/ND/MRD

    
    
    (Release ID: 1567304) Visitor Counter : 3