      തെരഞ്ഞെടുപ്പ് കമ്മീഷന്‍

      മാതൃകാ പെരുമാറ്റച്ചട്ടം - ഭാഗം : 2
      തെരഞ്ഞെടുപ്പുവേളയില്‍ ലഭ്യമാകുന്ന
      സൗകര്യങ്ങളും പാലിക്കേണ്ട നിയന്ത്രണങ്ങളും

      Posted On: 18 MAR 2019 5:54PM by PIB Thiruvananthpuram

    തുല്യത ഉറപ്പാക്കുന്നതിനായിതെരഞ്ഞെടുപ്പില്‍മല്‍സരിക്കുന്ന എല്ലാരാഷ്ട്രീയ കക്ഷികള്‍ക്കുംസ്ഥാനാര്‍ഥികള്‍ക്കുംമൈതാനങ്ങള്‍, ഹെലിപ്പാഡുകള്‍ എന്നിവ പോലുള്ള പൊതുസ്ഥലങ്ങള്‍ അനുവദിക്കും. തെരഞ്ഞെടുപ്പുവേളയില്‍ മറ്റു രാഷ്ട്രീയ കക്ഷികളെയുംസ്ഥാനാര്‍ഥികളെയും നയങ്ങള്‍, പരിപാടികള്‍, മുന്‍കാല പ്രവര്‍ത്തനം എന്നിവയുടെ അടിസ്ഥാനത്തില്‍ മാത്രമേ വിമര്‍ശിക്കാവൂ. സമാധാനപൂര്‍വ്വം കഴിയാനുള്ള ഓരോവ്യക്തിയുടെയും അവകാശം ഹനിക്കപ്പെടരുത്.


    
    പൊതുയോഗങ്ങള്‍ സംഘടിപ്പിക്കുന്ന സ്ഥലം, സമയംഎന്നിവ അതതു സ്ഥലത്തെ പൊലീസ് അധികൃതരെ മുന്‍കൂട്ടി അറിയിച്ചിരിക്കണം. യോഗം നടത്താന്‍ നിശ്ചയിച്ചിരിക്കുന്ന സ്ഥലത്തു നിരോധനാജ്ഞയോ മറ്റു നിയന്ത്രണങ്ങളോ ഉണ്ടെങ്കില്‍ അതു പാലിക്കാന്‍ ബാധ്യസ്ഥമാണ്. ഇളവുകള്‍ ആവശ്യമുള്ള അവസരമാണെങ്കില്‍ അതു നേരത്തെ നേടിയെടുക്കേണ്ടതാണ്.


    
    ഉച്ചഭാഷിണികള്‍ ഉപയോഗിക്കാന്‍ മുന്‍കൂര്‍ അനുമതി നേടേണ്ടതാണ്. യോഗങ്ങള്‍ അലങ്കോലമാക്കുന്നതോകുഴപ്പം സൃഷ്ടിക്കുന്നതോ ആയ സാഹചര്യമുണ്ടെങ്കില്‍ പൊലീസ് സഹായംതേടേണ്ടതാണ്. പ്രകടനങ്ങള്‍ നടത്തുന്നപക്ഷം തുടങ്ങുന്ന സ്ഥലം, അവസാനിപ്പിക്കുന്ന സ്ഥലം, കടന്നുപോകുന്ന വഴി എന്നീ വിവരങ്ങള്‍ സഹിതം സമര്‍പ്പിച്ച് മുന്‍കൂര്‍ അനുമതി നേടണം. ഗതാഗത നിയമങ്ങളും നിയന്ത്രണ ഉത്തരവുകളും പാലിക്കാന്‍ ബാധ്യസ്ഥമാണ്. ഗതാഗതം തടസ്സപ്പെടാത്തവിധം വേണം പ്രകടനങ്ങള്‍ സംഘടിപ്പിക്കാന്‍.
    സമാധാനപൂര്‍ണവും ക്രമനിബദ്ധവുമായ വിധത്തില്‍തെരഞ്ഞെടുപ്പു നടത്താന്‍ ഉദ്യോഗസ്ഥരുമായി സഹകരിക്കണം. തെരഞ്ഞെടുപ്പു പ്രക്രിയയുടെ ഭാഗമായുള്ള എല്ലാ രാഷ്ട്രീയ പ്രവര്‍ത്തകരും ബാഡ്ജുകളോതിരിച്ചറിയല്‍കാര്‍ഡുകളോ ധരിച്ചിരിക്കണം.


    
    വോട്ടര്‍മാര്‍ക്കു വിതരണംചെയ്യുന്ന അനൗദ്യോഗിക തിരിച്ചറിയല്‍കാര്‍ഡ്‌വെള്ളക്കടലാസില്‍ തയ്യാറാക്കിയതായിരിക്കണം. പാര്‍ട്ടികളുടെയോസ്ഥാനാര്‍ഥികളുടെയോ പേരോ പാര്‍ട്ടി ചിഹ്നങ്ങളോ ഇത്തരംരേഖകളില്‍ ഉപയോഗിക്കരുത്.


    
    പ്രചരണനാളുകളിലുംവോട്ടെടുപ്പ് ദിനത്തിലുംവാഹനങ്ങള്‍ ഓടിക്കുന്നതിനുള്ള നിയന്ത്രണങ്ങള്‍ പൂര്‍ണമായി പാലിക്കാന്‍ തയ്യാറാകണം.
    തെരഞ്ഞെടുപ്പു നടത്തിപ്പു സംബന്ധിച്ച പരാതികള്‍ തെരഞ്ഞെടുപ്പു കമ്മീഷന്‍ നിരീക്ഷകന്‍, വരണാധികാരി, സോണല്‍/സെക്ടര്‍ മജിസ്‌ട്രേറ്റ്, മുഖ്യതെരഞ്ഞെടുപ്പ്ഓഫീസര്‍, ഇലക്ഷന്‍ കമ്മീഷന്‍ എന്നിവരുടെ ശ്രദ്ധയിലാണു പെടുത്തേണ്ടത്.


    
    തെരഞ്ഞെടുപ്പുമായി ബന്ധപ്പെട്ട് തെരഞ്ഞെടുപ്പു കമ്മീഷന്‍, വരണാധികാരി, ജില്ലാതെരഞ്ഞെടുപ്പ്ഓഫീസര്‍ എന്നിവരുടെ ഉത്തരവുകള്‍ കര്‍ശനമായി പാലിക്കണം.
    മണ്ഡലത്തിലെ വോട്ടറോസ്ഥാനാര്‍ഥിയുടെതെരഞ്ഞെടുപ്പ് ഏജന്റോഅല്ലാത്തപക്ഷം പ്രചരണത്തിനുള്ള സമയം അവസാനിക്കുന്നതുവരെ മാത്രമേ മണ്ഡലത്തില്‍തുടരാവൂ.
    (എ) ബാങ്ക് ശാഖകള്‍ പ്രവര്‍ത്തിക്കാത്ത ഗ്രാമങ്ങളിലെ ആവശ്യത്തിനു പണം നല്‍കേണ്ടിവരികയോ, (ബി) ജീവനക്കാരനോ പാര്‍ട്ടി ഭാരവാഹിക്കോ ശമ്പളം, പെന്‍ഷന്‍, ചെലവിട്ട തുക എന്നിവ നല്‍കുകയോ, (സി) ചട്ടപ്രകാരം പണം നല്‍കേണ്ടിവരുകയോചെയ്യേണ്ടിവരുന്ന സാഹചര്യങ്ങളില്‍ ഒഴികെ രാഷ്ട്രീയ കക്ഷികള്‍ ഒരുദിവസം ഏതെങ്കിലുംവ്യക്തിക്കോ കമ്പനിക്കോസ്ഥാപനത്തിനോ 20,000 രൂപയില്‍കൂടുതല്‍ തുക കൈമാറരുത്.
    AKA / ND MRD- 208
    ***


    

    
    (Release ID: 1569053) Visitor Counter : 6