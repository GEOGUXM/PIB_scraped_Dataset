      മന്ത്രിസഭ

      ഹരിയാനയിലെ മനേത്തിയില്‍ പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സ് സ്ഥാപിക്കാന്‍ മന്ത്രിസഭ അനുമതി നല്കി
      Posted On: 01 MAR 2019 4:12PM by PIB Thiruvananthpuram


    ഹരിയാനയിലെ റേവാരി ജില്ലിയിലുള്ള മനേത്തിയില്‍ 1299 കോടി രൂപ മുടക്കി പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സ് സ്ഥാപിക്കുന്നതിനും ഇവിടെ 2,25000 രൂപ അടിസ്ഥാന ശമ്പളവും (237500 രൂപയില്‍ കവിയാതെ) ബത്തയും നല്കി ഒരു ഡയറക്ടറുടെ തസ്തിക സൃഷ്ടിക്കുന്നതിനും പ്രധാന മന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രി സഭ അംഗീകാരം നല്കി.


    പ്രധാന സവിശേഷതകള്‍
    പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സില്‍ 100 ബിരുദ( എംബിബിഎസ്) സീറ്റുകളും 60 ബിഎസ് സി( നഴ്‌സിംങ്) സീറ്റുകളും വര്‍ദ്ധിപ്പിക്കും.
    പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സില്‍ 15-20 സൂപ്പര്‍ സ്‌പെഷാലിറ്റി വകുപ്പുകള്‍ സൃഷ്ടിക്കപ്പെടും.
    പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സില്‍ 750 കിടക്കകളുള്ള ആശുപത്രി സ്ഥാപിക്കും
    നിലവിലുള്ള ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സുകളില്‍നിന്നുള്ള വിവരങ്ങള്‍ അനുസരിച്ച് പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സില്‍ പ്രതിദിനെ 1500 സന്ദര്‍ശന രോഗികളെയും പ്രതിമാസം 1000 കിടപ്പു രോഗികളെയും ചികിത്സിക്കാന്‍ സാധിക്കുമെന്നാണ് പ്രതീക്ഷിക്കുന്നത്.


    വിശദാംശങ്ങള്‍
    പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സിന് ന്യൂഡല്‍ഹിയിലെയും പ്രധാന്‍ മന്ത്രി സ്വാസ്ഥ്യ സുരക്ഷ യോജനയ്ക്കു കീഴില്‍ ആരംഭിച്ച മറ്റ് ആറ് പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സിനുമുള്ള ആശുപത്രി, മെഡിക്കല്‍ കോളജ് നഴ്‌സിംങ് കോളേജ് , ഹോസ്റ്റലുകള്‍, എന്നിവയ്ക്കുള്ള കെട്ടിടങ്ങളുടെ നിര്‍മ്മാണം, ഇതര സേവനങ്ങള്‍, സൗകര്യങ്ങള്‍ എന്നിവ ഒരുക്കണം. പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സ് സ്ഥാപിക്കുന്നതിന്റെ ലക്ഷ്യം ഈ മേഖലയില്‍ നിലവാരമുള്ള ചികിത്സയും മെഡിക്കല്‍, നഴ്‌സിംഗ് വിദ്യാഭ്യാസവും, ഗവേഷണ സൗകര്യവും ലഭ്യമാക്കുക എന്നതാണ്.
    നിര്‍ദ്ദിഷ്ട ആശുപത്രിയില്‍ 750 കിടക്കകളുടെ സൗകര്യം ഉണ്ടാവും. ഇതില്‍ അത്യാഹിത, ട്രോമ, ആയൂഷ്, എന്നിവയക്കുള്ള കിടക്കളും സ്വകാര്യ, ഐസിയു, സ്‌പെഷാലിറ്റി, സൂപ്പര്‍ സ്‌പെഷാലിറ്റി കിടക്കകളും ഉണ്ടാവും. ഇതു കൂടാതെ ഒരു മെഡിക്കല്‍ കോളജ്, ആയൂഷ് ബ്ലോക്ക്, ഓഡിറ്റോറിയം, രാത്രി കിടപ്പിടം, അതിഥി മന്ദിരം, ഹോസ്റ്റലുകള്‍, താമസ സൗകര്യങ്ങള്‍ എന്നിവയും ഉണ്ടാവും. പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സ് അതിനാവശ്യമുള്ള മൂലധനവും പ്രത്യേക മനുഷ്യവിഭവവും മറ്റ് ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സുകളുടെ മാതൃകയില്‍ കണ്ടെത്തും. ഇതിനുള്ള പ്രവര്‍ത്തന മൂലധനം ആരോഗ്യ കുടുംബ ക്ഷേമ മന്ത്രാലയത്തിന്റെ പദ്ധതി വിഹിതത്തില്‍ നിന്ന് വായ്പയായി ലഭ്യമാക്കും.


    പ്രയോജനങ്ങള്‍
    പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സ് സ്ഥാപിക്കുക വഴി ആരോഗ്യ വിദ്യാഭ്യാസ മേഖലയില്‍ വലിയ മാറ്റങ്ങള്‍ വരുമെന്നു മാത്രമല്ല ഈ മേഖലയില്‍ ഡോക്ടര്‍മാര്‍ക്കും നഴ്‌സുമാര്‍ക്കും അനുഭവപ്പെടുന്ന കുറവ് പരിഹരിക്കപ്പെടുകയും ചെയ്യും.
    പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സ് സ്ഥാപിക്കുക വഴി ഇവിടുത്തെ ജനങ്ങള്‍ക്കു സൂപ്പര്‍ സ്‌പെഷാലിറ്റി ചികിത്സ ലഭിക്കും. കൂടാതെ ഈ മേഖലയിലും ഡോക്ടര്‍മാര്‍ ഉള്‍പ്പെടെയുള്ള ആരോഗ്യ വിദഗ്ധരുടെ സേവനം ദേശീയ ആരോഗ്യ ദൗത്യത്തിനു കീഴില്‍ പ്രവര്‍ത്തിക്കുന്ന പ്രാഥമിക ദ്വിതീയ തല സ്ഥാപനങ്ങളില്‍ ലഭ്യമാവുകയും ചെയ്യും.പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സിന്റെ നിര്‍മ്മാണ ചെലവു മുഴുവന്‍ കേന്ദ്ര ഗവണ്‍മെന്റിന്റെതാണ്. പ്രവര്‍ത്തന - പരിപാലന ചെലവും കേന്ദ്ര ഗവണ്‍മെന്റു തന്നെ വഹിക്കും.


    തൊഴില്‍ അവസരങ്ങള്‍
    പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സില്‍ വിവിധ വകുപ്പുകളിലായി 3000 പേര്‍ക്കാണ് പ്രത്യക്ഷ തൊഴില്‍ സാധ്യത പ്രതീക്ഷിക്കുന്നത്. ഇതു കൂടാതെ സമീപത്തുള്ള ഷോപ്പിംങ് സെന്ററുകള്‍, കാന്റീന്‍ തുടങ്ങിയ മേഖലകളില്‍ പരോക്ഷമായി വേറെയും അവസരങ്ങളുണ്ടാവും. വിവിധ കെട്ടിക സമുച്ചയങ്ങളുടെ നിര്‍മ്മാണ ഘട്ടങ്ങളിലും ഗണ്യമായ തൊഴിലവസരങ്ങള്‍ സൃഷ്ടിക്കപ്പെടും.


    പശ്ചാത്തലം.
    പ്രധാന്‍ മന്ത്രി സ്വസ്ഥ്യ സുരക്ഷ യോജന എന്ന കേന്ദ്രാവിഷ്‌കൃത പദ്ധതിയുടെ ലക്ഷ്യം രാജ്യത്തെ വിവിധ ഭാഗങ്ങളില്‍ പൊതുവെ ചെലവു കുറഞ്ഞ ചികിത്സാ സൗകര്യങ്ങള്‍ ലഭ്യമാക്കി ആതുര ശുശ്രൂഷാ മേഖലയിലെ അസന്തുലിതാവസ്ഥ പരിഹരിക്കുക, ഒപ്പം സേവനാനുകൂല്യങ്ങള്‍ പരിമിതമായി മാത്രം ലഭിച്ചിട്ടുള്ള സംസ്ഥാനങ്ങളിലെ ജനങ്ങള്‍ക്ക് ഗുണമേന്മയുള്ള മെഡിക്കല്‍ വിദ്യാഭ്യാസ സൗകര്യങ്ങള്‍ വര്‍ധിപ്പിക്കുക എന്നിവയാണ്. 2019 - 20 ലെ ഇടക്കാല ബജറ്റില്‍ ധനമന്ത്രി ഹരിയാനയിലെ പുതിയ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് മെഡിക്കന്‍ സയന്‍സ് സ്ഥാപിക്കുന്നതു സംബന്ധിച്ച് പ്രഖ്യാപനം നടത്തിയിരുന്നു. പ്രധാന്‍ മന്ത്രി സ്വസ്ഥ്യ സുരക്ഷ യോജനയാണ് ഇതിന്റെ നിര്‍മ്മാണ പരിപാലന ചെലവുകള്‍ വഹിക്കുക.
    AJ/ND/MRD

    
    
    (Release ID: 1567308) Visitor Counter : 1