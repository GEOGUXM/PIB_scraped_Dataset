      മന്ത്രിസഭ

      പി എം-കിസാന്‍സമ്മാന്‍ പദ്ധതിക്ക് കീഴിലെ രണ്ടാം ഗഡുവിന് ആധാറുമായി ബന്ധപ്പെട്ട് വ്യവസ്ഥകള്‍ ഇളവ് ചെയ്യുന്നതിന് മന്ത്രിസഭയുടെ അനുമതി
      Posted On: 01 MAR 2019 4:22PM by PIB Thiruvananthpuram


    പ്രധാനമന്ത്രി കിസാന്‍ സമ്മാന്‍ നിധി ( പി എം-കിസാന്‍ ) പദ്ധതിക്ക് കീഴില്‍ രാജ്യത്തൊട്ടാകെയുള്ള രണ്ട് ഹെക്ടറില്‍ താഴെ വരെ കൃഷി യോഗ്യമായ ഭൂമിയുള്ള ചെറുകിട, പാര്‍ശ്വവല്‍കൃത കര്‍ഷക കുടുംബങ്ങള്‍ക്ക് രണ്ടാം ഗഡു സഹായം അനുവദിക്കാന്‍ ആധാറുമായി ബന്ധപ്പെട്ടുള്ള വ്യവസ്ഥകള്‍ ഇളവ് ചെയ്യുന്നതിന് പ്രധാനമന്ത്രി ശ്രീ നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭാ യോഗം അനുമതി നല്‍കി.


    ചെറുകിട,പാര്‍ശ്വവല്‍കൃത കര്‍ഷക കുടുംബങ്ങള്‍ക്കു വരുമാനം ലഭ്യമാക്കുന്നതിനു വേണ്ടി, കൃഷിയോഗ്യമായ രണ്ട് ഹെക്റ്റര്‍ വരെ ഭൂമി രാജ്യത്തെവിടെയെങ്കിലുമുള്ള കര്‍ഷകര്‍ക്ക് ചില ഉപാധികളോടെ പ്രതിവര്‍ഷം 6000 രൂപ നല്‍കുന്ന പദ്ധതി 2019 ഫെബ്രുവരി 24ന് പ്രധാനമന്ത്രി ഉദ്ഘാടനം ചെയ്തിരുന്നു. രണ്ടായിരം രൂപ വീതമുള്ള മൂന്ന്, നാല് മാസ തവണകളായി ഗുണഭോക്താവിന്റെ ബാങ്ക് അക്കൗണ്ടിലേക്ക്, ആനുകൂല്യങ്ങള്‍ നേരിട്ട് കൈമാറുന്ന (ഡിബിറ്റി) രീതിയില്‍ നിക്ഷേപിക്കുകയാണ് ചെയ്യുക. ഒന്നാം ഗഡുവായി ഇതിനകംതന്നെ രാജ്യവ്യാപകമായി ഒരു കോടിയിലധികം കര്‍ഷക കുടുംബങ്ങള്‍ക്കായി രണ്ടായിരം കോടിയിലധികം രൂപ നല്‍കി. ഒന്നാം ഗഡു നല്‍കാനുള്ള ബാക്കി ഗുണഭോക്താക്കള്‍ക്ക് ഉടന്‍ തന്നെ നല്‍കും.


    പദ്ധതിപ്രകാരമുള്ള രണ്ടാം ഗഡു 2019 ഏപ്രില്‍ ഒന്നിനു ശേഷമായിരിക്കും നല്‍കുക. രണ്ടാം ഗഡു നല്‍കുന്നതിന് ഗുണഭോക്താക്കളുടെ ആധാര്‍ വിവരങ്ങള്‍ നിര്‍ബന്ധമാക്കാന്‍ 2019 ഫെബ്രുവരി ഒന്നിന് പദ്ധതിക്ക് അംഗീകാരം നല്‍കിയപ്പോള്‍ത്തന്നെ മന്ത്രിസഭ തീരുമാനമെടുത്തിരുന്നു. രണ്ടാം ഗഡു നല്‍കുന്നതിന് നൂറ് ശതമാനവും ആധാര്‍ ഉള്‍പ്പെടുത്തല്‍ ബുദ്ധിമുട്ടായതുകൊണ്ട് ആധാര്‍ ആവശ്യപ്പെടുന്ന ബയോമെട്രിക് തിരിച്ചറിയല്‍ വിവരങ്ങള്‍ കാര്യക്ഷമമായി ഗുണഭോക്താക്കളില്‍ നിന്ന് ശേഖരിക്കും. പേരുകളുടെ സ്‌പെല്ലിംഗുകള്‍ ഒരേവിധം വന്നതുകൊണ്ട് ജനസംഖ്യാപരമായി പേരു ചേര്‍ത്തത് വന്‍തോതില്‍ തള്ളിയിരുന്നു. ഗുണഭോക്താക്കളുടെ ആധാര്‍ നമ്പര്‍ ഉള്‍പ്പെടെയുള്ള വിവരങ്ങള്‍ ചേര്‍ക്കുന്നതിലെ കാലതാമസം 2019 ഏപ്രില്‍ ഒന്നിന് രണ്ടാം ഗഡു നല്‍കുന്നത് വൈകിപ്പിക്കുകയും കര്‍ഷകര്‍ക്ക് ഗുണം ലഭിക്കാതിരിക്കുകയും ചെയ്യും. അതിനാല്‍ ഈ സ്ഥിതിക്ക് പരിഹാരം ഉണ്ടാക്കേണ്ടതുണ്ട്. ഈ സ്ഥിതി മൂന്നാമത്തെ ഗഡു നല്‍കുന്നതിനും ബാധകമാകും. രണ്ടാം ഗഡു നല്‍കുന്നതിന് ഏതായാലും ആധാര്‍ നമ്പര്‍ നിര്‍ബന്ധം തന്നെയാണ്. പണം നല്‍കുന്നതിന് മുമ്പ് വിവരങ്ങള്‍ സാധുവാക്കുന്നതിന് മതിയായ നടപടികള്‍ ഗവണ്‍മെന്റ് സ്വീകരിക്കും.


    
    PSR/ND/MRD

    
    
    (Release ID: 1567323) Visitor Counter : 1