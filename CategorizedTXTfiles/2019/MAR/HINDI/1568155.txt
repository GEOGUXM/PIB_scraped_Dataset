      जल संसाधन, नदी विकास एवं गंगा संरक्षण मंत्रालय

      देश के 91 प्रमुख जलाशयों के जलस्तर में चार प्रतिशत की कमी
      Posted On: 08 MAR 2019 10:46AM by PIB Delhi


    7 मार्च , 2019 को समाप्त सप्ताह के दौरान देश के 91 प्रमुख जलाशयों में 58.723 बीसीएम (अरब घन मीटर) जल संग्रह हुआ। यह इन जलाशयों की कुल संग्रहण क्षमता का 36 प्रतिशत है। 28 फरवरी , 2019 को समाप्‍त सप्ताह में जल संग्रह 4 0 प्रतिशत के स्तर पर था। 7 मार्च , 2019 को समाप्त सप्ताह में यह संग्रहण पिछले वर्ष की इसी अवधि के कुल संग्रहण का 10 7 प्रतिशत तथा पिछले दस वर्षों के औसत जल संग्रहण का 9 9 प्रतिशत है।


    इन 91 जलाशयों की कुल संग्रहण क्षमता 161.993 बीसीएम है , जो समग्र रूप से देश की अनुमानित कुल जल संग्रहण क्षमता 257.812 बीसीएम का लगभग 63 प्रतिशत है। इन 91 जलाशयों में से 37 जलाशय ऐसे हैं जो 60 मेगावाट से अधिक की स्थापित क्षमता के साथ पनबिजली लाभ देते हैं।


    क्षेत्रवार संग्रहण स्थिति : -


    उत्तरी क्षेत्र


    उत्तरी क्षेत्र में हिमाचल प्रदेश , पंजाब तथा राजस्थान आते हैं। इस क्षेत्र में 18.01 बीसीएम की कुल संग्रहण क्षमता वाले छह जलाशय हैं , जो केन्द्रीय जल आयोग (सीडब्यूसी) की निगरानी में हैं। इन जलाशयों में कुल उपलब्ध संग्रहण 9. 6 3 बीसीएम है , जो इन जलाशयों की कुल संग्रहण क्षमता का 5 3 प्रतिशत है। पिछले वर्ष की इसी अवधि में इन जलाशयों की संग्रहण स्थिति 29 प्रतिशत थी। पिछले दस वर्षों का औसत संग्रहण इसी अवधि में इन जलाशयों की कुल संग्रहण क्षमता का 3 2 प्रतिशत था। इस तरह पिछले वर्ष की इसी अवधि की तुलना में चालू वर्ष में संग्रहण बेहतर है और यह पिछले दस वर्षों की इसी अवधि के दौरान रहे औसत संग्रहण से भी बेहतर है।


    पूर्वी क्षेत्र


    पूर्वी क्षेत्र में झारखंड , ओडिशा , पश्चिम बंगाल एवं त्रिपुरा आते हैं। इस क्षेत्र में 18.83 बीसीएम की कुल संग्रहण क्षमता वाले 15 जलाशय हैं , जो सीडब्ल्यूसी की निगरानी में हैं। इन जलाशयों में कुल उपलब्ध संग्रहण 9.46 बीसीएम है , जो इन जलाशयों की कुल संग्रहण क्षमता का 5 0 प्रतिशत है। पिछले वर्ष की इसी अवधि में इन जलाशयों की संग्रहण स्थिति 5 6 प्रतिशत थी। पिछले दस वर्षों का औसत संग्रहण इसी अवधि में इन जलाशयों की कुल संग्रहण क्षमता का 49 प्रतिशत था। इस तरह पिछले वर्ष की इसी अवधि की तुलना में चालू वर्ष में संग्रहण कम है लेकिन पिछले दस वर्षों की इसी अवधि के दौरान रहे औसत संग्रहण से ज्‍यादा है।


    पश्चिमी क्षेत्र


    पश्चिमी क्षेत्र में गुजरात तथा महाराष्ट्र आते हैं। इस क्षेत्र में 31.26 बीसीएम की कुल संग्रहण क्षमता वाले 27 जलाशय हैं , जो सीडब्ल्यूसी की निगरानी में हैं। इन जलाशयों में कुल उपलब्ध संग्रहण 8.01 बीसीएम है , जो इन जलाशयों की कुल संग्रहण क्षमता का 2 6 प्रतिशत है। पिछले वर्ष की इसी अवधि में इन जलाशयों की संग्रहण स्थिति 37 प्रतिशत थी। पिछले दस वर्षों का औसत संग्रहण इसी अवधि में इन जलाशयों की कुल संग्रहण क्षमता का 4 0 प्रतिशत था। इस तरह पिछले वर्ष की इसी अवधि की तुलना में चालू वर्ष में संग्रहण कम है और यह पिछले दस वर्षों की इसी अवधि के दौरान रहे औसत संग्रहण से भी कम है।


    मध्य क्षेत्र


    मध्य क्षेत्र में उत्तर प्रदेश , उत्तराखंड , मध्य प्रदेश तथा छत्तीसगढ़ आते हैं। इस क्षेत्र में 42.30 बीसीएम की कुल संग्रहण क्षमता वाले 12 जलाशय हैं , जो सीडब्ल्यूसी की निगरानी में हैं। इन जलाशयों में कुल उपलब्ध संग्रहण 16.94 बीसीएम है , जो इन जलाशयों की कुल संग्रहण क्षमता का 4 0 प्रतिशत है। पिछले वर्ष की इसी अवधि में इन जलाशयों की संग्रहण स्थिति 3 4 प्रतिशत थी। पिछले दस वर्षों का औसत संग्रहण इसी अवधि में इन जलाशयों की कुल संग्रहण क्षमता का 39 प्रतिशत था। इस तरह पिछले वर्ष की इसी अवधि की तुलना में चालू वर्ष में संग्रहण बेहतर है और यह पिछले दस वर्षों की इसी अवधि के दौरान रहे औसत संग्रहण से भी बेहतर है।


    दक्षिणी क्षेत्र


    दक्षिणी क्षेत्र में आंध्र प्रदेश , तेलंगाना एपी एवं टीजी (दोनों राज्यों में दो संयुक्त परियोजनाएं) , कर्नाटक , केरल एवं तमिलनाडु आते हैं। इस क्षेत्र में 51.59 बीसीएम की कुल संग्रहण क्षमता वाले 31 जलाशय हैं , जो सीडब्ल्यूसी की निगरानी में हैं। इन जलाशयों में कुल उपलब्ध संग्रहण 14.69 बीसीएम है , जो इन जलाशयों की कुल संग्रहण क्षमता का 28 प्रतिशत है। पिछले वर्ष की इसी अवधि में इन जलाशयों की संग्रहण स्थिति 25 प्रतिशत थी। पिछले दस वर्षों का औसत संग्रहण इसी अवधि में इन जलाशयों की कुल संग्रहण क्षमता का 30 प्रतिशत था। इस तरह चालू वर्ष में संग्रहण पिछले वर्ष की इसी अवधि में हुए संग्रहण से बेहतर है , लेकिन यह पिछले दस वर्षों की इसी अवधि के दौरान रहे औसत संग्रहण से कम है।


    पिछले वर्ष की इसी अवधि की तुलना में जिन राज्यों में जल संग्रहण बेहतर है उनमें हिमाचल प्रदेश , पंजाब , उत्‍तराखंड , मध्य प्रदेश , छत्तीसगढ़ , कर्नाटक , और तमिलनाडु शामिल हैं। पिछले वर्ष की इसी अवधि की तुलना में जिन राज्यों में जल संग्रहण समान स्तर पर है , उनमें एपी एवं टीजी (दोनों राज्यों में दो संयुक्त परियोजनाएं) , शामिल है। पिछले वर्ष की इसी अवधि की तुलना में जिन राज्यों में जल संग्रहण कम है उनमें राजस्‍थान झारखंड , ओडिशा , पश्चिम बंगाल , त्रिपुरा , गुजरात , महाराष्ट्र , उत्तर प्रदेश , आंध्र प्रदेश , तेलंगाना और केरल शामिल हैं।


    ***


    आर.के.मीणा/एएम/एमएस/डीके-398

    
    
    (Release ID: 1568155) Visitor Counter : 161
    
    
      Read this release in: English , Urdu , Marathi