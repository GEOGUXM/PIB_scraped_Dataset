      सूचना और प्रसारण मंत्रालय

      लंदन पुस्‍तक मेले में भारतीय मंडप का उद्घाटन
      Posted On: 13 MAR 2019 12:45PM by PIB Delhi


    सूचना और प्रसारण मंत्रालय में संयुक्‍त सचिव श्री विक्रम सहाय और महानिदेशक , प्रकाशन विभाग सुश्री साधना राउत ने कल लंदन पुस्‍तक मेले में भारतीय मंडप का उद्घाटन किया। यह पुस्‍तक मेला 12 से 14 मार्च तक लंदन ओलम्पिया में आयोजित किया जा रहा है।


    भारतीय मंडप में महात्‍मा गांधी की 150वीं जयंती पर विशेष ध्‍यान दिया गया है। इसमें भारत की संस्‍कृति , इतिहास , लोकसाहित्‍य के अन्‍य विविध शीर्षकों के अलावा ‘ कलेक्टिड वर्क्‍स ऑफ महात्‍मा गांधी ’ के डिजिटल संस्‍करण का प्रदर्शन किया गया है। महात्‍मा गांधी के जीवन और काल के बारे में एक संवादात्‍मक डिजिटल मीडिया अनुभव , स्‍टेच्‍यू ऑफ यूनिटी और भारत की अन्‍य मुख्‍य उपलब्धियां भी इस मंडप में उपलब्‍ध हैं।


    कलेक्टिड वर्क्‍स ऑफ महात्‍मा गांधी ’ के प्रिंट और इलैक्‍ट्रॉनिक संस्‍करणों को तैयार करने के बारे में एक सेमिनार लंदन ओलम्पिया में आयोजित किया जायेगा। अपर महानिदेशक बीओसी श्री रविराम कृष्‍ण और लंदन में भारतीय उच्‍चायोग के वरिष्‍ठ अधिकारी भी इस अवसर पर उपस्थित थे।


    ***


    आर.के.मीणा/एएम/आईपीएस/सीसी-473


    

    
    (Release ID: 1568730) Visitor Counter : 278
    
    
      Read this release in: English , Urdu , Marathi , Bengali , Gujarati , Malayalam