      रक्षा मंत्रालय

      माउंट मकालू (8485 मीटर) के लिए प्रथम भारतीय सेना पर्वतारोहण अभियान रवाना
      Posted On: 26 MAR 2019 5:06PM by PIB Delhi


    माउंट मकालू (8485 मीटर) के लिए प्रथम भारतीय सेना पर्वतारोहण अभियान को 26 मार्च , 2019 को महानिदेशक सैन्‍य प्रशिक्षण ने झंडी दिखाकर रवाना किया। इस पर्वतारोही दल में पांच अधिकारी, दो जेसीओ और 11 ओआर शामिल हैं। 8000 मीटर से ऊंची सभी चुनौतीपूर्ण चोटियों पर चढ़ने के उद्देश्‍य को आगे बढ़ाते हुए भारतीय सेना मार्च-मई 2019 में माउंट मकालू के लिए अपना पहला अभियान शुरू कर रही है।


    माउंट मकालू को सबसे खतरनाक पर्वत चोटियों में से एक माना जाता है और मौसम की दुरूह परिस्थितियों और हाड़ कंपा देने वाली ठंड के कारण उस पर चढ़ना बेहद चुनौतीपूर्ण समझा जाता है। यह पर्वत चोटी पर्वतारोहियों की तकनीकी सूझबूझ , मानसिक और शारीरिक साहस तथा माउंट मकालू के शिखर तक पहुंचने के उनके संकल्‍प की परीक्षा लेगी।


    इस चुनौतीपूर्ण कार्य को सफलतापूर्वक पूरा करने के लिए इस दल को पिछले छह महीनों से कड़ा प्रशिक्षण दिया जा रहा था। इस अभियान की तैयारियों के तहत इस दल ने माउंट कामेट का सफल अभियान किया और 2018 में माउंट भनौती का आरोहरण करने सहित शीतकालीन प्रशिक्षण प्रदान किया गया। यह दल इस चुनौतीपूर्ण मिशन के लिए नई दिल्‍ली से रवाना होगा और माउंट मकालू की चोटी के शिखर तक पहुंचने के रास्‍ते में 6 शिविर स्‍थापित किये जायेंगे।


    आर.के.मीणा/एएम/आरके / एस -770

    
    
    (Release ID: 1569508) Visitor Counter : 805
    
    
      Read this release in: English , Urdu , Marathi