      जनजातीय कार्य मंत्रालय

      जनजातीय कार्य मंत्रालय ने अनुसूचित जनजाति और पारंपरिक वन निवासी (वन अधिकारों की स्वीकृति) अधिनियम, 2006 से संबंधित मुद्दों से निपटने के लिए राज्य सरकारों के अधिकारियों के साथ बैठक किया
      Posted On: 07 MAR 2019 4:07PM by PIB Delhi


    जनजातीय कार्य मंत्रालय ने कल अनुसूचित जनजातियों और अन्य पारंपरिक वन निवासियों (वन अधिकारों की स्वीकृति) अधिनियम , 2006 से संबंधित मुद्दों से निपटने के लिए राज्य सरकारों के अधिकारियों के साथ एक बैठक का आयोजन किया। इस बैठक की अध्यक्षता जनजातीय कार्य मंत्रालय के सचिव ने की और इसमें 20 राज्य सरकारों का प्रतिनिधित्व करने वाले अधिकारियों ने भाग लिया जो कि वाइल्डलाइफ ट्रस्ट ऑफ इंडिया द्वारा दायर रिट याचिका (सिविल) , ( केस नंबर 50/2008 और 109/2008) में प्रतिवादी भी हैं। बैठक का उद्देश्य अधिनियम के प्रावधानों पर चर्चा करना और 28.02.2019 को माननीय सर्वोच्च न्यायालय द्वारा मामले की सुनवाई के दौरान दिए गए निर्देशों को प्रभावी रूप से पालन करना था।


    हालांकि बैठक के दौरान माननीय सर्वोच्च न्यायालय के सही दिशा-निर्देश उपलब्ध नहीं हो सका क्योंकि तबतक लिखित में आदेश प्राप्त नहीं हुआ था , लेकिन राज्यों को यह अवगत करा दिया गया कि उन्हें व्यक्तिगत अधिकारों के दावों से संबंधित सभी अस्वीकृति मामलों का स्वतः संज्ञान समीक्षा करने के लिए एक समयबद्ध कार्य योजना तैयार करना चाहिए और इन्हें जिला स्तरीय समिति (डीएलसी) के समक्ष लाया जाना चाहिए , जो कि अधिनियम के अंतर्गत अंतिम अपीलीय प्राधिकार है। यह भी अवगत कराया गया कि अधिनियम के अनुसार उचित प्रक्रिया और नियम को अपनाया जाना चाहिए और सभी स्तरों पर अर्थात् ग्राम सभा , उप-मंडल स्तरीय समिति और जिला स्तरीय समिति के स्तरों पर दावों की जांच का अनुपालन राज्यों द्वारा पूर्ण रूप से किया जाना चाहिए। सभी राज्यों को डि-डुप्लीकेशन की आवश्यकता वाले डुप्लिकेट आवेदनों की संभावना को ध्यान में रखते हुए जिला स्तरीय समिति में अंतिम रूप से अस्वीकार किए गए मामलों का सटीक आकलन करना चाहिए। एसडीएलसी/ डीएलसी द्वारा गलत आधारों पर खारिज किए गए मामलों का पता लगाए गए मामलों को खारिज मामलों की सूची से बाहर रखा जाना चाहिए। इस बात को सुनिश्चित करने की आवश्यकता है कि कोई भी पात्र व्यक्ति को अस्वीकृत न किया जाए। प्रत्येक मामले में लिए गए निर्णय को लिखित रूप से दावेदार को भी सूचित किया जाना चाहिए। इसके अलावा , यह भी बताया गया कि एसटी और ओटीएफडी के लिए अलग से जानकारी संगृहित किया जाना चाहिए। राज्य सरकारों को इन समीक्षा प्रक्रियाओं को पूरा करना चाहिए और 10.07.2019 तक माननीय सर्वोच्च न्यायालय के समक्ष अपने हलफनामों को दर्ज करवाना चाहिए।


    इस बात पर भी जोर दिया गया कि राज्य स्तरीय निगरानी समिति (एसएलएमसी) की बैठकों का आयोजन जल्द होना चाहिए और राज्यों में इन समितियों के सदस्यों को माननीय सर्वोच्च न्यायालय के निर्देशों की जानकारी होनी चाहिए जिससे कि समिति द्वारा मामलों पर निर्णय लेने के साथ-साथ आवेदक/ दावेदार को निर्णय से अवगत कराते समय विभिन्न प्राधिकारियों द्वारा अपनाई जा रही प्रक्रियाओं की समीक्षा और निगरानी के कर्तव्यों को प्रभावी रूप से पूरा किया जा सके।


    इस बात पर भी जोर दिया गया कि संबंधित लाइन अधिकारियों के साथ-साथ वन अधिकारियों को नियमित प्रशिक्षण और क्षमता निर्माण कार्यक्रमों के माध्यम से अधिनियम के प्रावधानों और नियमों के बारे में पूर्ण रूप से अवगत कराया जाना चाहिए।


    आर.के.मीणा/एएम/एके/डीए-713


    

    
    (Release ID: 1569157) Visitor Counter : 13
    
    
      Read this release in: English