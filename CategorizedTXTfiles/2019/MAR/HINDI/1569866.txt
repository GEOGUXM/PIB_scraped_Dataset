      निर्वाचन आयोग

      मतदाताओं को जागरूक करने के लिए चुनाव आयोग ने भारतीय रेलवे के साथ मिलकर चलाया अभियान
      
      लंबी दूरी की चार ट्रेनों के जरिए मतदाताओं को किया जाएगा जागरूक

      Posted On: 29 MAR 2019 7:02PM by PIB Delhi

    चुनाव आयोग और भारतीय रेलवे मिलकर लोक सभा चुनाव 2019 के लिए मतदाता जागरूकता अभियान को आगे बढ़ा रहे हैं। मतदाता जागरूकता अभियान और प्रेरक संदेशों के लिए लंबी दूरी की चार रेलगाड़ियों का प्रयोग किया जा रहा है। इन ट्रेनों पर मतदाता हेल्पलाइन नंबर और राष्ट्रीय मतदाता सेवा पोर्टल सहित नागरिकों के लिए महत्वपूर्ण नंबरों का विवरण भी है। इसके अलावा प्रेरक संदेश भी हैं जो मतदाताओं को वोट देने के लिए प्रेरित करेंगे।


    दिल्ली के मुख्य निर्वाचन अधिकारी श्री रणबीर सिंह और एसवीईईपी की निदेशक सुश्री पद्मा अंग्मो , भारत निर्वाचन आयोग और मंडल रेल प्रबंधक , उत्तर रेलवे श्री आर एन सिंह ने आज नई दिल्ली रेलवे स्टेशन से केरल एक्सप्रेस को हरी झंडी दिखाई। केरल एक्सप्रेस को संबंधित राज्य के मुख्य निर्वाचन अधिकारियों और जिला चुनाव अधिकारियों द्वारा राज्य तथा जिला मुख्यालयों से रवाना किया जाएगा। इन ट्रेनों के माध्यम से संदेश को फैलाने के लिए नागरिकों को ट्रेन के साथ एक तस्वीर क्लिक करने और इसे सोशल मीडिया पर अपलोड करने के लिए भी प्रोत्साहित किया जाएगा।


    भारतीय रेलवे के पास दुनिया का सबसे बड़ा रेलवे नेटवर्क है। रेल मंत्रालय द्वारा प्रस्तुत रिपोर्ट के अनुसार , भारतीय रेलवे में औसतन प्रति दिन 22.24 मिलियन यात्री यात्रा करते हैं और 3.04 मिलियन टन माल ढोया जाता है। यह व्यापक नेटवर्क शहरों के साथ-साथ गांवों में भी संदेश को फैलाने का कार्य सुनिश्चित करता है।


    इसके लिए सबसे लंबे उत्तर-दक्षिण मार्ग और पूर्व-पश्चिम मार्ग वाली ट्रेनों का चयन किया गया है जो कुल 19 राज्यों कवर करेंगी।


     1. केरल एक्सप्रेस एक प्रतिदिन चलने वाली ट्रेन है जो 8 राज्यों में 51 घंटे 10 मिनट की अवधि के दौरान कुल 3035 किलोमीटर की दूरी तय करती है और इसमें 41 स्टॉप हैं। 5 मिनट या उससे अधिक के ठहराव के साथ 20 स्टॉप हैं। केरल एक्सप्रेस जिन राज्यों की राजधानी से होकर गुजरती है उनमें भोपाल और तिरुवनंतपुरम शामिल हैं।

     2. हिमसागर एक्सप्रेस एक साप्ताहिक ट्रेन है जो 12 राज्यों में 71 घंटे की अवधि के दौरान 69 स्टॉप के साथ 3714 किलोमीटर की दूरी तय करती है। अंतिम स्टेशन सहित 5 मिनट या उससे अधिक के ठहराव के साथ 29 स्टॉप हैं। जिन राज्यों की राजधानियों से यह ट्रेन जाती है उनमें तिरुवनंतपुरम , भोपाल , निजामुद्दीन / नई दिल्ली और जम्मू तवी हैं।
     3. हावड़ा एक्सप्रेस प्रतिदिन चलने वाली ट्रेन है जो 6 राज्यों से होकर कुल 2087 किलोमीटर की दूरी 37 घंटे 35 मिनट में तय करती है और इसमें 63 स्टॉप हैं। 5 मिनट या उससे अधिक के ठहराव वाले 19 स्टॉप हैं। यह ट्रेन अहमदाबाद , रायपुर , हावड़ा जैसी राज्यों की राजधानी से होकर गुजरती है।
     4. गुवाहाटी एक्सप्रेस एक साप्ताहिक ट्रेन है जो 7 राज्यों से होकर कुल 3237 किलोमीटर की दूरी 67 घंटे 40 मिनट में तय करती है और इसमें 41 स्टॉप हैं। 5 मिनट या उससे अधिक के ठहराव वाले 23 स्टॉप हैं। यह ट्रेने अहमदाबाद , लखनऊ , पटना और गुवाहाटी जैसी राजधानियों से होकर गुजरती है।

    *****


    आरकेमीणा/एएम/केजे – 818

    
    
    (Release ID: 1569866) Visitor Counter : 550
    
    
      Read this release in: English , Urdu
    
    
    

4.