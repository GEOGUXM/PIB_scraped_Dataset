      रक्षा मंत्रालय

      भारतीय वायुसेना की पश्चिमी वायुसेना कमान के एयर ऑफिसर कमांडिंग इन चीफ एयर मार्शल सी हरि कुमार (पीवीएसएम, एवीएसएम, वीएम, वीएसएम, एडीसी) सेवानिवृत्त हुए
      Posted On: 02 MAR 2019 10:22AM by PIB Delhi


    एयर मार्शल चंद्रशेखरन हरि कुमार, पीवीएसएम एवीएसएम वीएम वीएसएम एडीसी ने भारतीय वायुसेना की फ्लाइंग ब्रांच में वर्ष 1979 में कमीशन प्राप्त किया था । वह एक सुशिक्षित फ्लाइंग प्रशिक्षक एवं 3300 घंटों की उड़ान के अनुभव वाले फाइटर कॉम्बैट लीडर हैं । उन्होंने रक्षा सेवा स्टाफ महाविद्यालय तथा राष्ट्रीय रक्षा महाविद्यालय से स्नातक किया है । देश के लिये अपनी उत्कृष्ट सेवा के दौरान उन्होंने टैक्टिक्स एंड एयर कॉम्बैट डेवेलपमेंट एस्टैब्लिशमेंट (टीएसीडीई) की फाइटर ट्रेनिंग विंग तथा कॉलेज ऑफ एयर वॉरफेयर में प्रशिक्षण संबंधी पदावधि भी पूरी की है । उन्होंने एक मिग-21 स्क्वैड्रन, टैक्टिक्स एंड एयर कॉम्बैट डेवेलपमेंट एस्टैब्लिशमेंट (टीएसीडीई) एवं एक अग्रिम वायुसेना अड्डे की कमान संभाली है । उनकी स्टाफ नियुक्तियों में ऑपरेशन 1 ए, पश्चिमी वायुसेना कमान मुख्यालय में एयर-1, डिप्टी डायरेक्टर एयर स्टाफ इंस्पेक्शन, डायरेक्टर ऑपरेशन्स (ज्वाइंट प्लानिंग), वायुसेना मुख्यालय में एयर स्टाफ ऑपरेशन्स (ऑफेन्सिव) के असिस्टेंट चीफ एवं दक्षिण-पश्चिम वायुसेना कमान मुख्यालय में सीनियर एयर स्टाफ अधिकारी शामिल हैं ।


    पश्चिमी वायुसेना कमान में बतौर एयर ऑफिसर कमांडिंग इन चीफ नियुक्त होने से पहले एयर मार्शल पूर्वी वायुसेना कमान में एयर ऑफिसर कमांडिंग इन चीफ थे ।


    देश के लिये उनकी विशिष्ट सेवा के लिये उनको परम विशिष्ट सेवा मेडल, अति विशिष्ट सेवा मेडल, वायुसेना मेडल, विशिष्ट सेवा मेडल प्राप्त हुए एवं वह दिनांक 1 जनवरी 2017 को भारत के राष्ट्रपति के मानद वायुसेना एडीसी नियुक्त किये गए ।


    एयर मार्शल ने 26 फरवरी को अपना साठवां जन्मदिवस मनाया एवं अपनी सेवा के अंतिम दिन तक एक सैनिक बने रहे । उन्होंने बालाकोट सेक्टर में हुए वायुसेना हमले की निजी रूप से योजना बनाने एवं इसको सफलतापूर्वक कार्यान्वित करने का कामकाज देखा । अपनी सेवानिवृत्ति से एक दिन पहले उन्होंने व्यक्तिगत रूप से फाइटर पायलटों को निर्देश दिए थे जिससे भारतीय सेना की अग्रिम चौकियों पर पाकिस्तानी वायुसेना के हमले को रोका जा सका । इन दोनों कार्रवाइयों को देशव्यापी तथा उच्चतम स्तर के नेतृत्व द्वारा प्रशंसा प्राप्त हुई ।


    
    आर.के.मीणा/एएम/एबी-

    
    
    (Release ID: 1569434) Visitor Counter : 5
    
    
      Read this release in: English