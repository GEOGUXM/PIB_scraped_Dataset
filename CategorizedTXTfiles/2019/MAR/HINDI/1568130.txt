      प्रधानमंत्री कार्यालय

      प्रधानमंत्री कल वाराणसी, कानपुर और गाजियाबाद का दौरा करेंगे
      
      वाराणसी में काशी विश्वनाथ मंदिर गलियारे की आधारशिला रखेंगे
      
      लखनऊ मेट्रो रेल परियोजना का उद्घाटन करेंगे,
      
      पनकी पावर प्‍लांट का शुभारम्‍भ करेंगे और
      
      प्रधानमंत्री कानपुर में आगरा मेट्रो रेल परियोजना का शिलान्‍यास करेंगे
      
      प्रधानमंत्री द्वारा गाजियाबाद में हिंडन एयरपोर्ट सिविल टर्मिनल का उद्घाटन और
      
      दिल्‍ली- गाजियाबाद–मेरठ आरआरटीएस का शिलान्‍यास किया जाएगा

      Posted On: 07 MAR 2019 5:48PM by PIB Delhi

    प्रधानमंत्री श्री नरेन्‍द्र मोदी 8 मार्च, 2019 को उत्तर प्रदेश में वाराणसी, कानपुर और गाजियाबाद का दौरा करेंगे। वे वहां राज्य की कई विकास परियोजनाओं का शुभारम्‍भ करेंगे।


    वाराणसी में


    प्रधानमंत्री वाराणसी में काशी विश्वनाथ मंदिर जाएंगे। वे काशी विश्वनाथ मंदिर पहुंच मार्ग , सौंदर्यीकरण और सुदृढ़ीकरण परियोजना की आधारशिला रखेंगे। बाद में प्रधानमंत्री परियोजना स्थल का निरीक्षण करेंगे।


    प्रधानमंत्री वाराणसी में दीनदयाल हस्तकला संकुल में राष्ट्रीय महिला आजीविका सम्‍मेलन - 2019 में भाग लेंगे। वे स्व सहायता समूहों की पांच महिलाओं को प्रशंसा पत्र वितरित करेंगे। महिला स्व सहायता समूहों के सदस्य भी प्रधानमंत्री के साथ अपने अनुभव साझा करेंगे।


    प्रधानमंत्री लाभार्थियों को इलेक्ट्रिक चाट , सोलर चरखा और हनी वॉर्प तथा चेक वितरित करेंगे।


    दीनदयाल अंत्योदय योजना – एनआरएलएम , उत्‍तर प्रदेश द्वारा सहायता प्राप्त महिला स्‍व सहायता समूह 'भारत के वीर' कोष में योगदान के लिए प्रधान मंत्री को चेक सौंपेगे।


    प्रधानमंत्री एक जनसभा को भी संबोधित करेंगे


    कानपुर में


    प्रधानमंत्री पनकी पावर प्लांट का शुभारम्‍भ करेंगे। यह नया प्रतिष्‍ठान 660 मेगावाट बिजली उत्पादन और वितरण इकाई है। प्रधानमंत्री लखनऊ मेट्रो रेल परियोजना का उद्घाटन करेंगे। वे वीडियो लिंक के जरिए चौधरी चरण सिंह एयरपोर्ट स्टेशन, लखनऊ से मेट्रो रेल को रवाना करेंगे। प्रधानमंत्री आगरा मेट्रो रेल परियोजना का शिलान्यास करेंगे।


    वे प्रधानमंत्री आवास योजना (पीएमएवाई) के लाभार्थियों को चाबियां वितरित करेंगे।


    बाद में , प्रधानमंत्री इस अवसर पर एकत्रित लोगों को भी संबोधित करेंगे।


    गाजियाबाद में


    प्रधानमंत्री मेट्रो के दिलशाद गार्डन - शहीद स्‍थल (नई बस अड्डा) सेक्‍शन का उद्घाटन करेंगे। वे शहीद स्‍थल मेट्रो स्टेशन से मेट्रो रेल को झंडी दिखाएंगे। इस एलिवेटेड मेट्रो कॉरिडोर सेक्शन में 8 स्टेशन होंगे। यह गाजियाबाद और नई दिल्ली के लोगों के लिए सुविधाजनक परिवहन माध्‍यम होगा और इससे यातायात की भीड़ भी कम होगी।


    प्रधानमंत्री हिंडन एयरपोर्ट सिविल टर्मिनल , गाजियाबाद में हिंडन एयरपोर्ट सिविल टर्मिनल का उद्घाटन करेंगे। हिंडन के इस नए सिविल एयरपोर्ट टर्मिनल से घरेलू उड़ानों के संचालन से पश्चिमी उत्तर प्रदेश और राष्‍ट्रीय राजधानी क्षेत्र के यात्रियों को लाभ होगा।


    प्रधानमंत्री दिल्ली - गाजियाबाद - मेरठ आरआरटीएस का शिलान्यास करेंगे। यह पहली , उच्च गति और उच्च आवृत्ति रेल आधारित रीजनल रैपिड ट्रांजिट सिस्टम (आरआरटीएस) परियोजना में से एक है। इससे क्षेत्रीय परिवहन सुविधा में काफी सुधार होगा और रोजगार के अवसर उपलब्‍ध होंगे।


    प्रधानमंत्री गाजियाबाद में शिक्षा , आवास, पेयजल, स्वच्छता और सीवरेज प्रबंधन की विभिन्न विकास परियोजनाओं का भी शुभारम्‍भ करेंगे।


    वे विभिन्न योजनाओं के लाभार्थियों को प्रमाण पत्र वितरित करेंगे।


    बाद में , वे एक जनसभा को संबोधित करेंगे।


    *******


    आर.के.मीणा /एएम/एमके-

    
    
    (Release ID: 1568130) Visitor Counter : 113
    
    
      Read this release in: Assamese , English , Urdu , Marathi , Tamil , Kannada