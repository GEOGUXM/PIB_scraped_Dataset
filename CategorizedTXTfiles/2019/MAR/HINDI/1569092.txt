      वित्‍त मंत्रालय

      भारत सरकार और विश्व बैंक ने भारत के 13 राज्यों में ग्रामीण आय को बढ़ान के लिए राष्ट्रीय ग्रामीण आर्थिक बदलाव परियोजना(एनआईटीपी) के लिए 250 मिलियन डॉलर के समझौते पर हस्ताक्षर किए
      Posted On: 05 MAR 2019 7:41PM by PIB Delhi


    विश्व बैंक और भारत सरकार ने आज नयी दिल्ली में राष्ट्रीय ग्रामीण आर्थिक बदलाव परियोजना(एनआरईटीपी) के लिये 250 मिलियन डॉलर के समझौते पर हस्ताक्षर किये। इस राशि से कृषि और गैर कृषि उत्पादों के लिये उचित उद्यम विकसित करके ग्रामीण परिवारों की महिलाओं का आर्थिक प्रयासों की नई पीढ़ी में परिवर्तन करने में मदद मिलेगी। इस परियोजना में मुख्य रूप से महिला स्वामित्व और महिला अगुवाई वाले कृषि और गैर- कृषि उद्यमों को बढ़ावा दिया जायेगा। इसके अलावा इन महिलाओं के व्यापार स्थापित करने और वित्त, बाजार, नेटवर्क तक उनकी पहुंच बनाने में मदद करना और रोजगार पैदा करने पर भी ध्यान दिया जायेगा।


    यह राष्ट्रीय ग्रामीण आर्थिक बदलाव परियोजना विश्व बैंक द्वारा मंजूर 500 मिलियन डॉलर की राष्ट्रीय ग्रामीण आजीविका परियोजना(एनआरएलपी) में अतिरिक्त वित पोषण है। एनआरएलपी वर्तमान में 13 राज्यों, 162 जिलों और 575 ब्लाकों लागू की जा रही है। इस योजना ने अभी तक गरीब ग्रामीण परिवारों की 8.8 मिलियन महिलाओं को 7,50,000 स्वयं सहायता समूह (एसएचजी) में परिवर्तित कर दिया है। वित्त मंत्रालय के आर्थिक मामलों के विभाग में अपर सचिव श्री समीर कुमार खरे ने इस अवसर पर कहा कि एनआरएनएल का उद्देश्य ग्रामीण गरीबी को दूर करके ग्रामीण समुदायों में सतत आजीविका अवसरों को पैदा करना है। इसके लिये सतत समुदाय आधारित संस्थानों को बढ़ावा दिया जायेगा जो ग्रामीण गांव के गरीबों को आर्थिक और वित्तीय सेवाएं प्रदान करेंगे। इस ऋण समझौते पर भारत सरकार की ओर से श्री समीर कुमार खरे ने और विश्व बैंक की ओर से विश्व बैंक भारत के कार्यवाहक कंट्री-डायरेक्टर श्री हिशाम आब्दो ने हस्ताक्षऱ किए।


    श्री हिशाम आब्दो ने कहा कि एनआरएलएन ने 9 मिलियन ग्रामीण महिलाओं को गतिशील बनाकर मजबूत स्वयं प्रबंधित संस्थागत मंचों में तब्दील कर दिया है। वे ग्राम सभाओं और आय जुटाने वाली गतिविधियों में भाग ले रही हैं। नयी परियोजना ग्रामीण अर्थव्यवस्था में उनकी उद्देश्यपूर्ण भागीदारी में मदद करेंगी। एनआरपीटी ग्रामीण गरीब महिलाओं और युवाओं के लिये उनकी व्यक्तिगत या सामूहिक स्वामित्व और प्रबंधित उद्यमों की स्थापना के लिये स्टार्टअप वित्त पोषण विकल्पों सहित उसकी वित्त तक पहुंच स्थापित करने के लिये एक मंच का सर्जन करके उद्यम विकास कार्यक्रमों में मदद करेंगी। यह दीनदयाल उपाध्याय ग्रामीण कौशल्या योजना के साथ सहयोग में युवा कौशल विकास में मदद करेंगी।


    जाने-माने ग्रामीण विकास अर्थशास्त्री और इस परियोजना के लिये विश्व बैंक के कार्यदल की नेता सुश्री गायत्री आचार्य ने कहा कि इस परियोजना से स्वयं सहायता समूहों और ग्रामीण महिला उद्यमियों की आर्थिक भागीदारी में बदलाव आने की उम्मीद है। यह औपचारिक निजी वित्तपोषण के साथ मजबूती स्थापित करने, महिला स्वामित्व और महिलाओं के प्रंबंध वाले उद्यमों का विस्तार करने और व्यवहार्य कृषि और गैर कृषि आर्थिक गतिविधियों में महिला श्रम बल की भागीदारी बढ़ाने में भी मदद करेगी। अंतर्राष्ट्रीय पुनर्निर्माण और विकास बैंक (आईबीआरडी) के इस 250 मिलियन डॉलर ऋण की लिये 5 वर्ष की रियायत अवधि और 20 वर्ष की अंतिम परिपक्वता अवधि है।


    आर.के.मीणा/एएम/आईपीएस/पीबी-697

    
    
    (Release ID: 1569092) Visitor Counter : 27
    
    
      Read this release in: English , Urdu , Marathi