      नवीन एवं नवीकरणीय ऊर्जा मंत्रालय

      आम सूचना : किसान उर्जा सुरक्षा एवं उत्थान महाभियान (कुसुम) योजना के तहत पंजीकरण के लिए धोखाधड़ी करने वाली वेबसाइटें से सावधानी बरतें
      Posted On: 18 MAR 2019 4:08PM by PIB Delhi


    भारत सरकार ने हाल ही में किसानों के लिए सौर पंप लगाने और सौर ऊर्जा संयंत्र को ग्रिड से जोड़ने से संबंधित योजना को मंजूरी दी है। नवीन एवं नवीकरणीय ऊर्जा मंत्रालय (एमएनआरई) ने 08 मार्च , 2019 को योजना की प्रशासनिक स्‍वीकृति दी। वि़द्युत वितरण कंपनियां (डिस्‍कॉम) और राज्‍य की नोडल एजेंसियों को इस योजना के कार्यान्‍वयन की जिम्‍मेदारी सौंपी गई है। इसके लिए विस्‍तृत दिशा-निर्देश शीघ्र ही जारी किये जाएंगे।


    यह संज्ञान में आया है कि कुछ वेबसाइटें कुसुम योजना के लिए पंजीकरण पोर्टल होने का दावा कर रही है। ऐसी वेबसाइटें आम लोगों को धोखा दे रही हैं और जाली पंजीकरण पोर्टल के सहारे जमा किये गये आंकड़ों का दुरूपयोग कर रही है।


    इस संबंध में नवीन एवं नवीकरणीय ऊर्जा मंत्रालय (एमएनआरई) सभी लाभार्थियों और आम लोगों को सलाह देता है कि वे इन वेबसाइटों पर न अपनी जानकारियां साझा करें और न ही पंजीयन शुल्‍क जमा करें। योजना के संबंध में किसी भी जानकारी के लिए डिस्‍कॉम/राज्‍य नवीकरणीय ऊर्जा नोडल एजेंसी से सम्‍पर्क किया जा सकता है। किसी संदिग्‍ध वेबसाइट के बारे में मंत्रालय को सूचना दी जा सकती है। दिशा-निर्देश और योजना कार्यान्‍वयन प्रक्रिया के लिए मंत्रालय की आधिकारिक वेबसाइट www.mnre.gov.in का उपयोग करें।


    ***


    आर.के.मीणा/एएम/जेके/जीआरएस – 684

    
    
    (Release ID: 1569018) Visitor Counter : 401
    
    
      Read this release in: English , Urdu , Bengali