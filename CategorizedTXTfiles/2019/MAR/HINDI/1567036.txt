      वाणिज्‍य एवं उद्योग मंत्रालय

      स्मार्ट इंडिया हैकेथॉन इंडिया 2019 ग्रैंड फिनाले
      Posted On: 01 MAR 2019 4:10PM by PIB Delhi


    वाणिज्य एवं उद्योग मंत्रालय के अधीन उद्योग संवर्धन और आंतरिक व्यापार विभाग ने आज घोषणा की कि स्मार्ट इंडिया हैकेथॉन इंडिया 2019 – सॉफ्टवेयर संस्करण का ग्रैंड फिनाले देश भर के 49 विभिन्न केंद्रों में एक साथ 2 और 3 मार्च, 2019 को होगा, जो 36 घंटे चलेगा। इसमें 34 हजार से अधिक विषयों का मूल्यांकन किया जाएगा।


    स्मार्ट इंडिया हैकेथॉन इंडिया 2019 की शुरूआत 29 अगस्त, 2018 को नई दिल्ली में हुई थी, जिसमे छात्रों की रचनात्मकता और विशेषज्ञता को प्रोत्साहित किया गया। इसके तहत शासन और जीवन गुणवत्ता में सुधार के तरीकों को शामिल किया गया था। इसके जरिये छात्रों सहित सभी नागरिकों को यह अवसर प्रदान किया गया कि वे भारत की समस्याओं का हल करने के लिए अभिनव विचार पेश करें।


    स्मार्ट इंडिया हैकेथॉन इंडिया 2019 का विवरण इस प्रकार है –

                                                                                                                                                                                                    
                                        प्रस्तावित सॉफ्टवेयर विषय  ग्रैंड फिनाले के लिए चयनित टीमों की संख्या  ग्रैंड फिनाले में हिस्सा लेने वाले युवाओं की संख्या  ग्रैंड फिनाले के लिए नोडल केंद्र
                                                                                                                                                                                                    
                                                                                                                                                                                                    
                                                                                                                                                                                                    
उद्योग संवर्धन और आंतरिक व्यापार विभाग  8                          32                                          256                                                  आईआईटी कानपुर                   
                                                                                                                                                                                                    
                                                                                                                                                                                                    

    मानव संसाधन विकास मंत्रालय के अधीन अखिल भारतीय तकनीकी शिक्षा परिषद (एआईसीटीई), एमआईसी, आई4सी और परसिस्टेंट सिस्टम्स के सहयोग से स्मार्ट इंडिया हैकेथॉन इंडिया 2019 का आयोजन कर रहा है। इसमें 96 उद्योगों तथा केंद्र सरकार के 18 मंत्रालयों और विभागों की भागीदारी हो रही है, जिसके कारण स्मार्ट इंडिया हैकेथॉन इंडिया 2019 अपने पिछले संस्करणों के मुकाबले अधिक विशाल है। इसमें दो उप-संस्करण शामिल हैं। - सॉफ्टवेयर संस्करण, जो 36 घंटे की सॉफ्टवेयर उत्पाद विकास प्रतिस्पर्धा है जिसका आयोजन 2 – 3 मार्च, 2019 को किया जा रहा है। हार्डवेयर संस्करण के तहत हार्डवेयर समाधान तैयार करना है और इसकी प्रतिस्पर्धा बाद में इसी साल होगी।


    सॉफ्टवेयर संस्करण वाले ग्रैंड फिनाले के दौरान हजारों प्रौद्योगिकी छात्रों की टीमें विभिन्न उद्योगों तथा केंद्र सरकार के मंत्रालयों और विभागों के सामने आने वाली समस्याओं का अभिनव डिजिटल समाधान तैयार करेंगे।


    ***


    आर.के.मीणा/एएम/एकेपी/सीएस-628

    
    
    (Release ID: 1567036) Visitor Counter : 390
    
    
      Read this release in: English , Bengali