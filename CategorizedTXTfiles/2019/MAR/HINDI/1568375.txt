      इस्‍पात मंत्रालय

      महिला स्‍वास्‍थ्‍य और स्‍वच्‍छता जागरूकता के लिए सेल की पहल
      Posted On: 08 MAR 2019 6:06PM by PIB Delhi


    स्‍टील मंत्रालय के अन्‍तर्गत भारतीय इस्‍पात प्राधिकरण लिमिटेड(सेल) ने कार्पोरेट सामाजिक उत्‍तरदायित्‍व(सीएसआर) के तहत एक अनूठे पहल के लिए हरियाणा के नूहं में जिला प्रशासन के साथ गठजोड़ किया है। इस कार्यक्रम के तहत सेल ‘मासिक धर्म प्रबन्‍धन कार्यक्रम’ को सहायता प्रदान करेगा। नूहं जिले को हरियाणा में आकांक्षी जिले के रूप में चिंहित किया गया है। स्‍टील मंत्रालय ने नूहं जिले को विकास के लिए अंगीकार किया है। महिलाओं के सशक्तिकरण की इस पहल के तहत केन्‍द्रीय इस्‍पात मंत्री चौधरी वीरेन्‍द्र सिंह ने कल नूहं के जिला प्रशासन को समझौता ज्ञापन सौंपा।


    सेल 20 लाख सेनेटरी नैपकीन की लागत वहन करेगा। सेल सेनेटरी डिस्‍पेंसर भी लगायेगा तथा जिले के 100 स्‍कूलों में छात्राओं के लिए जागरूकता अभियान का आयोजन करेगा। इस कार्यक्रम के तहत छात्राओं और उनके परिजनों को सेनेटरी नैपकीन वितरित किए जायेंगे तथा सम्‍पूर्ण मासिक धर्म स्‍वच्‍छता के बारे में जानकारी दी जाएगी।


    अपनी स्‍थापना से ही सेल सीएसआर गतिविधियों को लागू करता आ रहा है। सेल लोगों के जीवन में एक अर्थपूर्ण बदलाव लाने का प्रयास करता है। स्‍टील निर्माण के अलावा सेल का लक्ष्‍य है जन समुदायों को सामाजिक पर्यावरण और आर्थिक लाभ प्रदान करना।


    ***


    आर.के.मीणा/अर्चना/ जेके /आरएन- 423

    
    
    (Release ID: 1568375) Visitor Counter : 190
    
    
      Read this release in: English