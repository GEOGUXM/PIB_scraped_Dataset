      सूचना और प्रसारण मंत्रालय

      ‘इंडिया-2019’ और ‘भारत-2019’ के हर संस्करण ने बनाए प्रकाशन के नए कीर्तिमान: श्री अमित खरे
      
      संदर्भ पुस्तिकाएं इंडिया-2019 और भारत-2019का श्री अमित खरे ने किया विमोचन
      Posted On: 07 MAR 2019 6:31PM by PIB Delhi


    वार्षिक संदर्भ पुस्तिकाएं ‘ भारत 2019 ’ और ‘ इंडिया 2019 ’ का विमोचन सूचना और प्रसारण मंत्रालय के सचिव श्री अमित खरे ने आज किया।इन पुस्तिकाओं का न्यू मीडिया विंग ने इसे संकलित और सूचना प्रसारण मंत्रालय के प्रकाशन विभाग ने इसे प्रकाशित किया है।ये प्रतिष्ठित पुस्तिका का 63वां संस्करण है।


    इस मौके पर श्री अमित खरे ने कहा कि ये किताबें सरकार की नीतियों और उपलब्धियों को दर्शाने का बेहद अहम माध्यम हैं।उन्होंने कहा कि संदर्भ पुस्तिकाओं का हर सालाना संस्करण प्रकाशन के क्षेत्र में एक नया कीर्तिमान हासिल करता है।इन पुस्तिकाओं की लोगों के बीच लोकप्रियता पर प्रकाश डालते हुए श्री अमित खरे ने कहा कि ये किताबें सिर्फ युवा पाठकों या फिर देश के विकास के बारे में जानकारी रखने के इच्छुक लोगों के बीच ही लोकप्रिय नहीं है, बल्कि भारत के बारे में विश्वसनीय जानकारी प्राप्त करने की चाहत रखने वाले विदेशी लोग भी इसे पसंद करते हैं।उन्होंने ये जानकारी भी दी कि लंदन पुस्तक मेला में हिस्सा लेने जाने वाला भारतीय डेलिगेशन भी इन्हें अपने साथ ले जाएगा।


    श्री खरे ने इन पुस्तिकाओं के लिए सामग्री जुटाने और जुटाए गए लेखों के तथ्यों की जांच पड़ताल कर उसका संपादन करने वाले लोगों के बेहद कठिन और सावधानी पूर्वक किए गए कार्यों की तारीफ की।


    प्रकाशन विभाग की महानिदेशक सुश्री साधना राउत ने वार्षिक संदर्भ पुस्तिकाओं की लोकप्रियता पर प्रकाश डाला।


    इस मौके पर सूचना और प्रसारण मंत्रालय के और मंत्रालय के तहत आने वाली मीडिया यूनिट के वरिष्ठ अधिकारी मौजूद रहे।


    
    आर।के।मीणा/एएम/पीकेटी

    
    
    (Release ID: 1569237) Visitor Counter : 19
    
    
      Read this release in: English