      वाणिज्‍य एवं उद्योग मंत्रालय

      कंबोडिया में 7वीं क्षेत्रीय व्यापक आर्थिक साझेदारी (आरसीइपी) अंतर्सत्रीय मंत्रिस्तरीय बैठक का समापन
      
      साझा बयान जारी

      Posted On: 02 MAR 2019 3:40PM by PIB Delhi

    कंबोडिया के सियाम रीप में दिनांक 2 मार्च 2019 को आयोजित सातवीं क्षेत्रीय व्यापक आर्थिक साझेदारी (आरसीइपी) बैठक में 16 क्षेत्रीय व्यापक आर्थिक साझेदारी (आरसीइपी) भागीदार देशों के मंत्रियों ने भाग लिया । थाईलैण्ड के वाणिज्य मंत्री चूतिमा बुन्यप्रफासरा की अध्यक्षता में आयोजित बैठक में सिंगापुर में 14 नवम्बर 2018 को द्वितीय आरसीइपी सम्मेलन में हुए घटनाक्रमों की समीक्षा की गई, विशेषकर इण्डोनेशिया के जकार्ता में दिनांक 25-26 जनवरी 2019 को आयोजित द्वितीय विशेष उद्योग वार्ता समिति (टीएनसी) बैठक तथा 25वीं आरसीइपी उद्योग वार्ता समिति (टीएनसी) बैठक व बाली, इण्डोनेशिया में दिनांक 19-28 फरवरी को हुई संबंधित बैठकों में हुए घटनाक्रमों की समीक्षा की गई ।


    केंद्रीय वाणिज्य एवं उद्योग तथा नागरिक उड्डयन मंत्री सुरेश प्रभु भी कंबोडिया में 7वीं क्षेत्रीय व्यापक आर्थिक साझेदारी (आरसीइपी) बैठक में उपस्थित थे । बैठक के समापन पर निम्न संयुक्त बयान जारी किया गयाः


    वर्ष 2019 में एक आधुनिक, व्यापक, उच्च स्तरीय, एवं साझा रूप से लाभकारी क्षेत्रीय व्यापक आर्थिक साझेदारी (आरसीइपी) के लिये मंत्रियों ने नेतागणों के संकल्प का स्मरण किया एवं इस लक्ष्य की प्राप्ति हेतु उच्च स्तरीय प्रयास करने के प्रति अपनी वचनबद्धता दर्शायी । उन्होंने बाज़ार-पहुंच तथा टेक्स्ट-आधारित वार्ताओं की दिशा में हुई अच्छी प्रगति के लिये क्षेत्रीय व्यापक आर्थिक साझेदारी उद्योग वार्ता समिति (टीएनसी) की प्रशंसा की किंतु साथ ही यह भी माना कि वार्ता के दोनों आयामों को आगे बढ़ाने के लिये अधिक कार्य करने की आवश्यकता है । मंत्रियों ने वाणिज्यिक रूप से अर्थपूर्ण परिणामों की प्राप्ति के लिये कार्य करते समय सभी आरपीसी से विशिष्ट संवेदनशील बिंदुओं का समाधान करने का अनुरोध किया । मंत्रियों को विश्वास था कि सामूहिक समर्पण एवं व्यवहारवाद की मदद से क्षेत्रीय व्यापक आर्थिक साझेदारी (आरसीइपी) समझौते का अंग बनने वाले अध्याय एवं संबंधित चीज़ों का शीघ्र ही समापन किया जा सकता है । मंत्रियों ने दोहराया कि यह सभी आरपीसी का सामूहिक उत्तरदायित्व है कि वार्ता संबंधी चुनौतियों का निपटारा कर प्रगति सुनिश्चित करें एवं रचनात्मक वार्तालाप के माध्यम से शेष विषयों का समाधान खोजें ।


    वर्ष 2019 में नेताओं द्वारा निर्धारित लक्ष्य की प्राप्ति की दिशा में प्रगति सुनिश्चित करने के लिये मंत्री अधिक अंतर्सत्रीय बैठकों के आयोजन समेत वर्ष के शेष भाग में क्रियाकलापों में तेज़ी लाने पर सहमत हुए । मंत्रियों ने जुलाई/ अगस्त 2019 में 27वीं क्षेत्रीय व्यापक आर्थिक साझेदारी व्यापार वार्ता समिति (आरसीइपी टीएनसी) बैठक तथा संबंधित बैठकों के बाद होने वाली 8वीं क्षेत्रीय व्यापक आर्थिक साझेदारी (आरसीइपी) बैठक में मिलने पर सहमति जताई ।


    
    आर.के.मीणा/एएम/एबी-

    
    
    (Release ID: 1569435) Visitor Counter : 34
    
    
      Read this release in: English