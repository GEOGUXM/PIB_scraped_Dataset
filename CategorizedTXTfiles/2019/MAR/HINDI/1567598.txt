      प्रधानमंत्री कार्यालय

      प्रधानमंत्री ने स्‍मार्ट इंडिया हेकाथॉन में भाग लेने वाले छात्रों से बातचीत की
      Posted On: 02 MAR 2019 11:00PM by PIB Delhi


    प्रधानमंत्री श्री नरेन्द्र मोदी ने आज वीडियो कान्फ्रेंस के माध्‍यम से स्मार्ट इंडिया हेकाथॉन के ग्रैंड फिनाले में छात्रों को संबोधित किया। उन्‍होंने देशभर के विभिन्‍न संस्‍थानों में हेकाथॉन में भाग लेने वाले छात्रों के कई समूहों के साथ बातचीत की। छात्रों के साथ कृषि, वित्‍त, कुपोषण और शिक्षा जैसे विषयों पर बातचीत की गई।


    प्रधानमंत्री ने स्‍मार्ट इंडिया हेकाथॉन को राष्‍ट्रीय स्‍तर पर सबसे बड़ा खुला नवाचार मॉडल बताया। उन्‍होंने कहा कि भारतीय अर्थव्‍यवस्‍था तेजी से आगे बढ़ रही है और नवाचार के क्षेत्र में अपना देश नई ऊंचाईयों को छू रहा है। उन्‍होंने कहा कि भारत आज तीसरा सबसे बड़ा स्‍टार्टअप राष्‍ट्र है।


    ***


    आर.के.मीणा/एएम/एसकेएस/एसके-369

    
    
    (Release ID: 1567598) Visitor Counter : 37
    
    
      Read this release in: Assamese , English , Urdu , Marathi , Bengali , Gujarati , Tamil , Kannada