      श्रम और रोजगार मंत्रालय

      औद्योगिक श्रमिकों के लिए उपभोक्‍ता मूल्‍य सूचकांक (सीपीआई-आईडब्‍ल्‍यू) - जनवरी, 2019
      Posted On: 01 MAR 2019 11:26AM by PIB Delhi


    औद्योगिक श्रमिकों के लिए अखिल भारतीय उपभोक्‍ता मूल्‍य सूचकांक (सीपीआई-आईडब्‍ल्‍यू) जनवरी 2019 में 6 अंक बढ़कर 307 अंक के स्‍तर पर आ गया। एक माह में हुए परिवर्तन के आधार पर सीपीआई-आईडब्‍ल्‍यू में दिसम्‍बर , 2018 से लेकर जनवरी , 2019 तक की अवधि के दौरान (+)1.99 प्रतिशत की वृद्धि दर्ज की गई , जबकि पिछले वर्ष की समान अवधि के दौरान इसमें (+)0.70 प्रतिशत की वृद्धि देखने को मिली थी।


    मौजूदा सूचकांक में सर्वाधिक वृद्धि आवासीय समूह के कारण आई है जिसने कुल परिवर्तन में (+)5.16 प्रतिशत का योगदान दिया है। विभिन्‍न वस्‍तुओं (आइटम) के आधार पर चावल , अरहर दाल , ताजा मछली , बकरे का मांस , नारियल तेल , भिंडी , टमाटर , फूल/फूलों की माला आदि सूचकांक में वृद्धि के कारक हैं , लेकिन प्‍याज , बैंगन , गोभी , गाजर , फूल गोभी , फली , लौकी , रसाई गैस , बिजली शुल्‍क आदि ने सूचकांक को नियंत्रित किया , जिसके फलस्‍वरूप सूचकांक में नीचे का दबाव देखा गया।


    मासिक सीपीआई-आईडब्‍ल्‍यू द्वारा मापी जाने वाली महंगाई दर पर वार्षिक आधार पर गौर करने से पता चलता है कि यह जनवरी , 2019 में 6.60 प्रतिशत रही , जो इससे पिछले महीने 5.24 प्रतिशत और पिछले साल के समान महीने में 5 .11 प्रतिशत थी। इसी तरह खाद्य महंगाई दर (+)0.97 प्रतिशत रही , जबकि यह पिछले महीने (-)0.96 प्रतिशत और पिछले वर्ष के समान महीने में 3.36 प्रतिशत थी।


    केन्‍द्रीय स्तर पर नागपुर में सर्वाधिक 21 अंकों की वृद्धि दर्ज की। इसके बाद नासिक ( 17 अंक) अमृतसर , किलोन , झरिया (प्रत्‍येक 13 अंक) तथा जयपुर (12 अंक) ने अधिकतम वृद्धि दर्ज की। इसी तरह तीन केन्‍द्रों में 11 अंकों , 7 केन्‍द्रों में 10 अंकों , 3 केन्‍द्रों में 9 अंकों , 5 केन्‍द्रों में 8 अंकों , 9 केन्‍द्रों में 6 अंकों , 6 केन्‍द्रों में 5 अंकों , 7 केन्‍द्रों में 4 अंकों , 7 केन्‍द्रों में 3 अंकों , 7 केन्‍द्रों में 2 अंकों तथा 6 केन्‍द्रों में 1 अंक की वृद्धि देखी गई। 4 केन्‍द्रों में 2 अंकों की गिरावट तथा 2 केन्‍द्रों में 1 अंक की गिरावट देखी गई। शेष 4 केन्‍द्रों में सूचकांक स्थिर रहे।


    35 केन्‍द्रों में सूचकांक दरअसल अखिल भारतीय सूचकांक से ज्‍यादा रहे हैं , जबकि 42 केन्‍द्रों में सूचकांक राष्‍ट्रीय औसत से कम रहे हैं। राउरकेला केन्‍द्र का सूचकांक अखिल भारतीय सूचकांक के बराबर रहा।


    आरकेमीणा/एएम/एजी/एसएस-

    
    
    (Release ID: 1566931) Visitor Counter : 1246
    
    
      Read this release in: English , Marathi