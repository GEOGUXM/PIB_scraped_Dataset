      आवास एवं शहरी कार्य मंत्रालय

      प्रधानमंत्री कल भारत निर्माण प्रौद्योगिकी - 2019 प्रदर्शनी और सम्मेलन का उद्घाटन करेंगे
      Posted On: 01 MAR 2019 5:56PM by PIB Delhi


    प्रधानमंत्री श्री नरेन्द्र मोदी कल नई दिल्ली में भारत निर्माण प्रौद्योगिकी - 2019 प्रदर्शनी और सम्मेलन का उद्घाटन करेंगे। माननीय प्रधानमंत्री के विजन के अनुरूप आवासन एवं शहरी कार्य मंत्रालय ने एक ग्लोबल आवासीय प्रौद्योगिकी चुनौती–भारत (जीएचटीसी-इंडिया) की अवधारणा तैयार की है, जिसका उद्देश्य ऐसी अभिनव प्रौद्योगिकियां विकसित करना हैं जो टिकाऊ हों और आपदा का मुकाबला कर सकें। प्रधानमंत्री आवास योजना–शहरी का उद्देश्य वर्ष 2022 तक एक करोड़ आवासीय इकाईयां बनाना है, जिसमें से 79 लाख मकानों को मंत्रालय ने मंजूरी दे दी है। इसके अलावा 41 लाख से अधिक मकानों का निर्माण शुरू कर दिया गया है और 16 लाख मकानों को पूरा करके लाभार्थियों को सौंप दिया गया है। इस समय 12 लाख से अधिक मकान नई प्रौद्योगिकियों के साथ बनाए जा रहे हैं।


    भारत निर्माण प्रौद्योगिकी - 2019 प्रदर्शनी और सम्मेलन का आयोजन आवासन एवं शहरी कार्य मंत्रालय कर रहा है जो 2-3 मार्च, 2019 को नई दिल्ली के विज्ञान भवन में होगा। इसमें दुनिया भर में मान्य प्रौद्योगिकियों पर भारतीय संदर्भ में विचार किया जाएगा। इस दो दिवसीय आयोजन में प्रौद्योगिकी प्रदाता, अनुसंधानकर्ता, स्टार्टअप, सार्वजनिक क्षेत्र की एजेंसियां और अन्य विशेषज्ञ भाग लेंगे।


    ***


    आर.के.मीणा/एएम/एकेपी/सीएस-632

    
    
    (Release ID: 1567086) Visitor Counter : 395
    
    
      Read this release in: English