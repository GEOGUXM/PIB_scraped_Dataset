      रक्षा मंत्रालय

      रियर एडमिरल सूरज बेरी ने पूर्वी बेड़े के फ्लैग ऑफिसर कमांडिंग के रूप में पदभार संभाला
      Posted On: 30 MAR 2019 6:15PM by PIB Delhi


    रियर एडमिरल सूरज बेरी , एनएम , वीएसएम ने 30 मार्च 2019 को नौसेना बेस , विशाखापत्तनम में आयोजित एक समारोह के दौरान रियर एडमिरल दिनेश के त्रिपाठी , एवीएसएम , एनएम से पूर्वी नौसेना कमान के स्वॉर्ड आर्म , पूर्वी बेड़े की कमान का पदभार ग्रहण किया। रियर एडमिरल सूरज बेरी को 01 जनवरी 1987 को कमीशन किया गया था और वह गनरी तथा मिसाइल वारफेयर के विशेषज्ञ हैं। उनके समुद्री कौशल में मिसाइल पोत आईएनएस निर्भीक , मिसाइल कोरवेट आईएनएस करमुक , स्टील्थ फ्रिगेट आईएनएस तलवार और विमानवाहक पोत आईएनएस विक्रमादित्य शामिल हैं , जिसमें वह कमीशन कमांडिंग ऑफिसर थे। उनके प्रतिष्ठित स्टाफ और ऑपरेशनल नियुक्तियों में मोबाइल मिसाइल कोस्टल बैटरी के संचालन अधिकारी , पश्चिमी बेड़े के फ्लीट गनरी ऑफिसर , श्रीलंका और मालदीव के भारतीय उच्चायुक्त के रक्षा सलाहकार , स्टाफ रिक्वायरमेंट निदेशालय में निदेशक शामिल हैं।


    उन्हें 2006 में श्रीलंका / मालदीव में सुनामी राहत कार्यों के दौरान सेवाओं के लिए विशिष्ट सेवा पदक और 2015 में कर्तव्य के प्रति समर्पण के लिए नौ सेना पदक (नेवी मेडल) से सम्मानित किया गया। अक्टूबर 2016 में उन्हें फ्लैग रैंक दिया गया। वह पूर्वी बेड़े की कमान संभालने से पहले मानव संसाधन विकास के कार्मिक सहायक प्रमुख थे।


    पिछले 14 से ज्यादा महीनों के दौरान रियर एडमिरल दिनेश के त्रिपाठी ने पूर्वी बेड़े में विभिन्न प्रचालनात्मक मिशनों की कमान संभाली जिसमें मिलन -18 के तहत पोर्ट ब्लेयर में समुद्र में बहुपक्षीय अभ्यास का पहला संस्करण और चेन्नई डिफेंस एक्सपो 18 में परिचालन प्रदर्शन शामिल है। फ्लैग ऑफिसर के नेतृत्व में पूर्वी बेड़े की एक टास्क फोर्स को भी दक्षिण पूर्व एशिया और पश्चिमी प्रशांत में तैनात किया गया था , जिसमें मालाबार -19 के लिए भारतीय नौसेना जहाजों से गुआम , यूएसए की पहली यात्रा भी शामिल थी। उनके नेतृत्व में पूर्वी बेड़े ने विभिन्न द्विपक्षीय अभ्यासों में भाग लिया , जिनमें से अधिकांश रूसी नौसेना के साथ इंद्र-18 , जापानी नौसेना के साथ जेआईएमईएक्स-18 और सिंगापुर नौसेना के साथ एसआईएमबीईएक्स का 25 वां संस्करण में शामिल था। रियर एडमिरल दिनेश के त्रिपाठी को वाइस एडमिरल वाली पदोन्नति की चयनित सूची में रखा गया है और उनकी तैनाती अब नई दिल्ली में सहायक महानिदेशक , प्रोजेक्ट सीबर्ड के रूप में होगी।


    ***


    आरकेमीणा/एएम/केजे/ – 828

    
    
    (Release ID: 1569887) Visitor Counter : 193