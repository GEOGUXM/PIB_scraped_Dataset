      रक्षा मंत्रालय

      अभ्यास अल-नगाह-III 2019 का समापन समारोह
      Posted On: 25 MAR 2019 6:05PM by PIB Delhi


    भारतीय सेना और ओमान की शाही सेना के बीच तीसरा संयुक्त सैन्याभ्यास अल-नगाह-III 2019 आज ओमान के जबल अल अख़ज़र ट्रेनिंग कैम्प में समाप्त हो गया। समापन समारोह के दौरान दोनों देशों के पर्यवेक्षक समूहों ने अपनी-अपनी राय दी। भारत की तरफ से ओमान में भारतीय राजदूत महामहिम श्री मनु महावर और मेजर जनरल एके समनतारा ने हिस्सा लिया। ओमान की शाही सेना का प्रतिनिधित्व मेजर जनरल मातर बिन सालिम बिन रशीद अल बलूशी और कई वरिष्ठ अधिकारियों ने किया। दोनों देशों के सैन्य दलों के कमांडरों ने प्रतिनिधिमंडल को अभ्यास की प्रगति की जानकारी दी। 2 हफ्ते चलने वाला यह अभ्यास 12 मार्च, 2019 को शुरू हुआ, जिसमें दोनों देशों की सेनाओं के 60-60 सैन्यकर्मियों ने हिस्सा लिया।


    अभ्यास अल-नगाह से दोनों देशों के बीच संबंध मजबूत होंगे और संयुक्त राष्ट्र के तहत सैन्य गतिविधियों के मद्देनजर दोनों देशों के बीच आपसी सहयोग बढ़ेगा।

    ***


    आरकेमीणा/एएम/एकेपी/एमएम – 758

    
    
    (Release ID: 1569449) Visitor Counter : 668
    
    
      Read this release in: English , Urdu , Bengali