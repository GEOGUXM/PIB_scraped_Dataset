      रक्षा मंत्रालय

      प्रेस विज्ञप्ति
      Posted On: 09 MAR 2019 1:39PM by PIB Delhi


    सेना प्रमुख जनरल बिपिन रावत ने आज पश्चिमी कमान मुख्‍यालय का दौरा किया और हमारी पश्चिमी सीमाओं पर सेना की परिचालन तैयारियों की समीक्षा की। इस अवसर पर पश्चिमी कमान के कंमाडर लेफ्टिनेंट जनरल सुरेन्‍द्र सिंह ने सेना प्रमुख को मौजूदा सुरक्षा हालात, सेना की परिचालन स्थिति तथा विशेष रूप से अमृतसर और साम्‍बा सेक्‍टर में आवश्‍यकता अनुरूप सैन्‍य गठन की तैयारियों से अवगत कराया। .


    जनरल बिपिन रावत ने कमान मुख्‍यालय के अधिकारियों के साथ बातचीत की और भारतीय वायु सेना के साथ प्रशिक्षण , परिचालन तत्परता और अनुकरणीय तालमेल के उच्चतम मानक बनाए रखने के लिए उनकी सराहना की।


    सेना प्रमुख ने सैन्‍य गठन को लगातार चौकस रहने तथा सतर्कता सुनिश्चित करने और संभावित चुनौतियों से निर्णायक रूप से निपटने के लिए तैयार रहने का निर्देश दिया।


    आर.के.मीणा/एएम/एमएस/सीएल

    
    
    (Release ID: 1568405) Visitor Counter : 189
    
    
      Read this release in: English