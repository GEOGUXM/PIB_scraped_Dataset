      राष्ट्रपति सचिवालय

      राष्‍ट्रपति श्री रामनाथ कोविंद का ‘भारत – क्रोएशिया संबंध – अग्रिम पथ की ओर’ विषय पर जगरेब विश्‍वविद्यालय में संबोधन
      Posted On: 27 MAR 2019 6:27PM by PIB Delhi

     1. यह मेरा सौभाग्‍य है कि मुझे ज्ञान और चिंतन की इस ऐतिहासिक स्‍थली जगरेब विश्‍वविद्यालय में आने का अवसर मिला है जो इस वर्ष अपनी 350वीं वर्षगांठ मना रहा है। भारत के दूसरे राष्‍ट्रपति और मेरे पूर्ववर्ती डॉ. सर्वपल्‍ली राधाकृष्‍णन ने अक्‍टूबर 1965 में इस विश्‍वविद्यालय का दौरा किया था। मैं भारत का संदेश यहां तक पहुंचाने का अवसर प्रदान करने के लिए डॉ. बोरस और विश्‍वविद्यालय को एक बार फिर धन्‍यवाद देता हूं।
     2. जगरेब विश्‍वविद्यालय शिक्षा और पंडित्‍य का जाना माना केन्‍द्र है। भारत में हमारा इस विश्‍वविद्यालय के साथ विशेष संबंध है खासतौर से मानव विज्ञान और सामाजिक विज्ञान विभाग जहां इंडोलॉजी विभाग है। इस विभाग के समृद्ध कार्य ने भारत के अध्‍ययन को बढ़ावा देने का कार्य शुरू करके उसे बहूमूल्‍य बना दिया है। आप भारत में, हमारी भाषाओं, हमारी परंपराओं और हमारी संस्‍कृति का अध्‍ययन करने में, दोनों देशों को एक साथ ले आएं हैं। हमारा सौभाग्‍य है कि अनेक प्रयासों में आपके साथ साझेदारी की है। कल हमने एक संस्‍कृत पीठ की शुरूआत की है और हिन्‍दी पीठ का नवीनीकरण किया है। इससे एक बार फिर हमारा संपर्क और सहयोग अधिक गहरा होगा।
     3. भारत में, हमें गर्व है कि नालंदा जैसे प्राचीन विश्‍वविद्यालय हमारी धरोहर है, जो 5वीं से 12वीं शताब्‍दी के बीच फला-फूला। एक समय ऐसा था जब इसके परिसर में 10000 से अधिक छात्रों ने विभिन्‍न विषयों का अध्‍ययन किया। हमारे अनेक आधुनिक विश्‍वविद्यालयों की स्‍थापना भारत के प्रौद्योगिकी कौशल को मजबूत बनाने के सिद्धांत पर की गई। इससे भारत में और भारतीयों द्वारा दुनिया भर में प्रौद्योगिकी का विस्‍तार करने में मदद मिली।

    भाईयों और बहनों

     1. इंडोलॉजी (भारत विद्या) भारत और क्रोएशिया के बीच लम्‍बे इतिहास का उस समय से एक अंश है जब दोनों देश उस स्थिति में नहीं थे जिसमें आज हैं। हमें मालूम है कि क्रोएशियाई लोगों ने व्‍यापारियों के रूप में 16वीं शताब्‍दी में भारत में उद्यम लगाने के अवसर ढूंढे। मैं समझता हूं कि आपके एक नेता स्‍तजेपन रैडिक महात्‍मा गांधी से काफी प्रभावित थे। इस वर्ष हम राष्‍ट्रपिता महात्‍मा गांधी की 150वीं जयंती मना रहे हैं। उनके लिए ज्ञान और शिक्षा का अर्थ मानवता की एक जुटता और सच्‍चाई की ताकत को समझना था। 2 अक्‍टूबर को आपकी ऐतिहासिक राजधानी में उनकी आवक्ष प्रतिमा का अनावरण किया जायेगा। मुझे उम्‍मीद है कि आप उनकी विरासत को याद करने और उनके सार्वभौमिक मूल्‍यों को ग्रहण करने के लिए समारोह में शामिल होंगे।
     2. हमारे मशहूर कवि और पहले गैर पश्चिमी नोबल पुरस्‍कार विजेता रवीन्‍द्र नाथ टैगोर 1926 में जगरेब गये थे। उनके भाषणों में जाने माने क्रोएशियाई लोगों के दिलों पर अपनी गहरी छाप छोड़ी थी। मैं समझता हूं कि टैगोर ऐसे भारतीय कवि थे जिन्‍हें सबसे अधिक समझा गया। दोनों देशों के लोगों के बीच सच्‍चे मायनों में हुए संपर्क में राष्‍ट्रीय सीमाओं को बढ़ाया। हमें खुशी है कि अनेक क्रोएशियाई एसोसिएशनों की भारतीय आध्‍यात्‍म, संगीत, योग और आयुर्वेद में दिलचस्‍पी है। इस देश में ज्ञान की कोई कमी नहीं है।
     3. हमारे सांस्‍कृतिक संपर्क हमारे लिए गौरव का विषय हैं। इस मजबूत आधार पर हमें एक नए युग की भागीदारी का निर्माण करना चाहिए, एक ऐसी भागीदारी जो आर्थिक समन्‍वय, भू-राजनैतिक सच्‍चाईयों, प्रौद्योगिकी और नवोमेष, निरंतरता और चौथी औद्योगिक क्रांति, और दोनों देशों की ताकत और प्राथमिकता से जुड़ी हो।

    भाईयों और बहनों

     1. एक स्थिर और समृद्ध लोकतंत्र के रूप में क्रोएशिया की प्रगति प्रेरणा दायक है। यूरोपीय यूनियन के सदस्‍य के रूप में आपकी यात्रा , भारत के एक प्रमुख वैश्विक सहयोगी के रूप में क्रोएशिया के लिए एक नई शुरूआत करती है और हम आपको शुभकामनाएं देते हैं। एक मजबूत यूरोप के साथ हम बेहतर तरीके से कार्य कर सकते हैं जो एक ऐसा यूरोप जो बहुध्रुवीय विश्‍व में बहुपक्षवाद को ऊपर उठाने , वैश्विक शासन को मजबूत बनाने और अंतरराष्‍ट्रीय कानूनों और नियमों का पालन सुनिश्चित करने के लिए सहारा देता रहेगा।
     2. जैसीकि क्रोएशियाई कहावत है ‘’ नेमा क्रूहा बेज मोटिके ’’ यानि खुदाई के बिना रोटी नहीं है और आप निश्चित रूप से नया भविष्‍य बनाने के लिए कड़ी मेहनत कर रहे हैं। जब आप अपने कौशल और फीफा फुटबॉल के मैदान में अपनी खेल भावना का प्रदर्शन करते हैं , समूचा विश्‍व आपका प्रशंसक होता है। इससे न केवल आपकी खेल कूद में उत्‍कृष्‍टता की झलक मिलती है बल्कि विजयी होने और सफलता प्राप्‍त करने के लिए एक नया विश्‍वास दिखाई देता है।
     3. हमारे पक्ष की ओर , भारत में हाल कि आर्थिक विकास और समाज के उत्‍थान के लिए अनेक परिवर्तन देखने को मिले हैं। एक नये भारत का निर्माण हो रहा है , एक ऐसा भारत जिसकी आकांक्षाएं हैं , जिसका वैश्विक स्‍तर पर संपर्क है, जो वैश्विक अर्थव्‍यवस्‍था पर प्रभाव छोड़ रहा है जो वैश्विक चुनौतियों – चाहे जलवायु परिवर्तन हो अथवा आतंकवाद की समस्‍या से निपटने के लिए एक नए विश्‍व का निर्माण क्‍यों न हो इनका समाधान निकालने के लिए अंतरराष्‍ट्रीय प्रयायों की अगुवाई करने के लिए तैयार हैं।
     4. प्रौद्योगिकी से जोड़ना हमारे राष्‍ट्रीय विकास की नीति का एक प्रमुख तत्‍व है। हमने हाल में अनेक सफलताएं प्राप्‍त की हैं। भारतीय अंतरिक्ष अनुसंधान संगठन ने एक ही बार में 104 उपग्रह छोड़े जो विश्‍व का एक बेजोड कार्य है। हमारा एक मात्र ऐसा देश है जिसने अपने प्रयास से मंगल ग्रह में सफलता पूर्वक एक मिशन भेजा और इस पर जो खर्च हुआ वह अंतरिक्ष विज्ञान पर किसी उपन्‍यास पर आधारित हॉलीवुड द्वारा बनायी गई फिल्‍म से कम है। हमारा अब अपनी आजादी के 75वें वर्ष के अवसर पर 2022 में मानवयुक्‍त अंतरिक्ष मिशन भेजने का इरादा है।
     5. हमारी बायोमेट्रिक – आधारित यूनीक पहचान संख्‍या प्रणाली, आधार दुनिया की सबसे बड़ी सूचना प्रौद्योगिकी परियोजना है और यह 1.2 अरब लोगों तक पहुंच चुका है। इसे मोबाइल फोन और बैंक खातों से जोड़ने से भारत में डिजिटल क्रांतिहुई है।
     6. हमारे उच्‍च शिक्षा के विश्‍व स्‍तरीय संस्‍थानों को धन्‍यवाद , हमारे पास दुनिया का तीसरा सबसे विशाल वैज्ञानिक और तकनीकी मानव शक्ति समूह है। 162 विश्वविद्यालय सालाना तौर पर 4000 से ज्यादा डॉक्टरेट उपाधियां प्रदान कर रहे है। सूचना प्रौद्योगिकी में भारत का कौशल सुविख्यात है। मुझे यह जानकार प्रसन्‍नता हुई है कि हमारी एक प्रमुख आईटी कंपनी लगभग सभी क्रोएशियाई कर्मचारियों की मदद से क्रोएशिया में एक कार्यालय चला रही है। भारत में अनुसंधान एवं विकास का फलता-फूलता सेवा बाजार है , जिसके 2020 तक 38 अरब अमरीकी डॉलर तक पहुंच जाने की संभावना है। वैश्विक अनुसंधान और विकास के संदर्भ में शीर्ष 1000 कम्‍पनियों में से एक-तिहाई कम्‍पनियों के केंद्र अब भारत में हैं। डिजिटल हाइवे के गिर्द लिपटी और कृत्रित आसूचना से प्रेरित ज्ञान आधारित अर्थव्‍यवस्‍था में हमारी अनुसंधान प्रयोगशालाओं को एक साथ लाने , हमारे उद्यमियों को एक साथ लाने और स्‍वास्‍थ्‍य एवं हमारी जनता के कल्‍याण के लिए नए समाधान तलाशने की अपार संभावनाएं मौजूद हैं।

    भाईयों और बहनों

     1. भारत में आज जनसांख्यिकी एक अन्‍य प्रमुख तत्‍व है। हम दुनिया के सबसे युवा देश में से हैं जिसकी करीब आधी आबादी 25 वर्ष से कम और 2 तिहाई आबादी कार्य करने वली उम्र में है। यह ऐसी पीढ़ी है जो नवोन्‍मेष और उद्यमिता पर जोर देती है। ये स्‍टार्टअप संस्‍कृति , खासतौर से प्रौद्योगिकी के क्षेत्र में भारत की अगुवाई कर रहे हैं। हम इस समय दुनिया में मोबाईल डेटा के सबसे बड़े उपभोक्‍ता हैं , अमरीका और चीन को मिलाकर उससे आगे हैं। हमारा दुनिया में दूसरा सबसे बड़ा इंटरनेट आधार है। आने वाले दशकों में भारत के युवा हमारी सबसे बड़ी चुनौतियों का मुकाबला करने के लिए मानवीय प्रयासों में सबसे आगे होंगे। आपके यहां क्रोएशिया में एक कहावत है जो इस बात का ऐसे वर्णन करती है ‘ ना मलादिमा स्‍वीजित उस्‍ताजे ’’ यानि दुनिया युवाओं पर निर्भर है।
     2. आर्थिक दृष्टि से हम दुनिया की सबसे तेजी से बढ़ती अर्थव्‍यवस्‍था हैं जिसकी विकास दर 7 प्रतिशत है। इसने लाखों लोगों को गरीबी से निकाला है और इसके कारण हम विकास के लाभों को साझा कर सकें हैं। हमारे आर्थिक संकेतक जबरदस्‍त हैं और हमें विश्‍वास है कि भारत वैश्विक आर्थिक विकास का इंजन बना रहेगा।
     3. हमारे सभी प्रयासों में हम अनेकता और बेजोड़ विविधता , लोकतंत्र , कानून के शासन , मानवाधिकारों को बरकरार रखने , आतंकवाद और हिंसा के खिलाफ खड़े होने , दुनिया की तरफ दोस्‍ती का हाथ बढ़ाने जैसे भारत के मूल तत्‍व को नहीं भूले हैं। सामाजिक और आर्थिक विकास की हमारी यात्रा में अनेक चुनौतियां हैं लेकिन हमें विश्‍वास है कि हम सही रास्‍ते पर हैं।

    भाईयों और बहनों

     1. जैसाकि मैंने कहा कि आपके सामने एक नया भारत है। क्रोएशिया भी दुनिया में अपनी पकड़ बना रहा है। हम मिलकर बहुत कुछ कर सकते हैं। भारत के राष्‍ट्रपति की क्रोएशिया की यह पहली यात्रा है और इस यात्रा से दोस्‍ती का हाथ मजबूत होगा और क्रोएशिया के लोगों खासतौर से युवकों को भारत आने का मौका मिलेगा। मैं आपको उम्‍मीदों , अवसरों और वादों के नये भारत का अनुभव लेने के लिए आमंत्रित करता हूं।

    धन्‍यवाद


    ***


    आर.के.मीणा/एएम/केपी / एस -799


    

    
    (Release ID: 1569789) Visitor Counter : 190
    
    
      Read this release in: Urdu , English
    
    
    

1.