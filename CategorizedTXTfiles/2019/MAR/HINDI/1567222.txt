      प्रधानमंत्री कार्यालय

      कलाश्निकोव असॉल्ट राइफल के भारत में उत्पादन के लिए रूस-भारत उपक्रम की स्थापना की भारत के प्रधानमंत्री द्वारा घोषणा के अवसर पर जनसभा के प्रतिभागियों और अतिथियों के लिए रूसी संघ के राष्ट्रपति महामहिम श्री व्लादीमिर पूतिन का सन्देश
      Posted On: 03 MAR 2019 6:15PM by PIB Delhi


    मित्रों,


    Kalashnikov assault rifles के उत्पादन के लिए Russian-Indian enterprise के शुभारंभ पर मैं आप सबका स्वागत करता हूँ।


    भारत और रूस के बीच सैन्य और तकनीकी सहयोग पारंपरिक रूप से Special and Priveledged Strategic Partnership का एक महत्वपूर्ण क्षेत्र रहा है। सात दशकों से भी अधिक समय से, हम भारतीय मित्रों को भरोसेमंद और उच्च-गुणवत्ता वाली युद्ध सामग्री और उपकरण की आपूर्ति करते रहे हैं। हमारे देश के सहयोग से भारत में लगभग 170 सैन्य और औद्योगिक संस्थानों की स्थापना हुई है।


    यह नया Joint Venture विश्व-प्रसिद्ध नवीनतम 200 सीरीज़ के Kalashnikov assault rifles का उत्पादन करेगा और इसके उत्पादन का अंततः पूर्ण रूप से स्थानीकरण होगा। इस प्रकार, भारतीय रक्षा-औद्योगिक क्षेत्र को राष्ट्रीय सुरक्षा एजेंसियों के लिए छोटे अस्त्र के इस वर्ग की आवश्यकता को उन्नत रूसी तकनीकों का लाभ लेते हुए पूरा करने का अवसर प्राप्त होगा।


    मैं स्मरण कराना चाहूंगा कि विगत अक्तूबर में भारत के मेरे आधिकारिक दौरे के दौरान मैंने और मेरे प्रतिपक्ष एवं मित्र श्री मोदी ने इस देश में Kalashnikov उत्पादन की स्थापना के लिए समझौता किया था। इससे संबंधित intergovernmental agreement को अत्यंत संक्षिप्त समय में तैयार किया गया और इस पर हस्ताक्षर हुए। इस संबंध में, मैं रूसी और भारतीय विशेषज्ञों एवं उन सभी के प्रति आभार व्यक्त करता हूँ जिन्होंने इतने कम समय में इस प्रोजेक्ट को सफल बनाया।


    मेरा दृढ़ विश्वास है कि यह नया उपक्रम भारत की रक्षा क्षमता को मज़बूत बनाने, राष्ट्रीय अर्थव्यवस्था के वैज्ञानिक एवं औद्योगिक आधार को आगे बढ़ाने और योग्य कार्य बल के लिए नए रोजगार सृजन में मददगार होगा और प्रोफेशनल शिक्षा एवं कार्मिक प्रशिक्षण को बल प्रदान करेगा। हमारे दोनों देशों के बीच मित्रता एवं रचनात्मक सहयोग का यह प्लांट एक और प्रतीक होगा।


    मैं आपकी सफलता की कामना करता हूँ। मेरी शुभकामनाएं।


    AKT/ VJ

    
    
    (Release ID: 1567222) Visitor Counter : 538