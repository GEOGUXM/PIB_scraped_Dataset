      रक्षा मंत्रालय

      एडमिरल सुनील लांबा ने आईएनएस शिवाजी, लोनावाला में परमाणु, जैविकीय, रसायनिक प्रशिक्षण सुविधा-अभेद्य का शुभारंभ किया
      Posted On: 25 MAR 2019 8:15PM by PIB Delhi


    नौसेना अध्यक्ष एडमिरल सुनील लांबा, पीवीएसएम एवीएसएम, एडीसी ने आज आईएनएस शिवाजी , लोनावाला में आधुनिक परमाणु , जैविकीय , रसायनिक प्रशिक्षण की आधुनिक सुविधा-अभेद्य का शुभारंभ किया। समारोह में फ्लैग आफिसर कमांडिंग इन चीफ दक्षिणी नौसैनिक कमान के वाइस एडमिरल ए के चावला, चीफ ऑफ मेटीरियल वाइस एडमिरल जी एस पब्बी, सीएमडी, जीएसएल कमोडोर बी बी नागपाल सहित अनेक गणमान्य व्यक्ति उपस्थित थे।


    एनबीसीटीएफ सुविधा के निर्माण के लिए मैसर्स जीएसएल ने 31 मार्च, 2016 को भारतीय नौसेना के साथ एक अनुबंध पर हस्ताक्षर किये थे। समय से पूर्व परियोजनायें सौंपने की अपनी परंपरा का अनुसरण करते हुए जीएसएल ने निर्धारित समय से पूर्व 28 सितंबर, 2018 को भारतीय नौसेना को यह सुविधा सौंप दी।


    सीएमडी जीएसएल कमोडोर बी बी नागपाल ने कहा, ‘”इस परियोजना का समय पर पूरा होना भारतीय नौसेना और गोवा शिपयार्ड लिमिटेड के श्रेष्ठतर तकनीकी डिजाइन और उसके कार्यान्वयन की क्षमता को दर्शाता है।” इस अनोखी सुविधा से भारतीय नौसेना को एनबीसी नुकसान भरपाई प्रशिक्षण के दौरान अपने जवानों के लिए परमाणु, रसायनिक और जैविकीय युद्ध से निपटने में सहायता मिलेगी अब तक यह केवल सैद्धांतिक प्रशिक्षण तक ही सीमित थी।


    

    ***


    आरकेमीणा/एएम/केपी/एमएम – 763

    
    
    (Release ID: 1569475) Visitor Counter : 201
    
    
      Read this release in: English , Urdu , Bengali