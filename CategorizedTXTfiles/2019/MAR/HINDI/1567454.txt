      प्रधानमंत्री कार्यालय

      प्रधानमंत्री ने शिक्षण भवन और विद्यार्थी भवन की आधारशिला रखी
      Posted On: 05 MAR 2019 11:35AM by PIB Delhi


    प्रधानमंत्री श्री नरेन्‍द्र मोदी ने आज गुजरात के अडालज में अन्‍नपूर्णा धाम न्‍यास में शिक्षण भवन एवं विद्यार्थी भवन की आधारशिला रखी।


    इस अवसर पर जनसमूह को संबोधित करते हुए प्रधानमंत्री ने कहा कि किसी युग की समस्‍याओं के समाधान के लिए भारत में समुदायों की अगुवाई करना एक समृद्ध परंपरा रही है। उन्‍होंने शिक्षा और सिंचाई में सुधार के लिए समुदायों के एकजुट होने के बारे में चर्चा की। प्रधानमंत्री ने कहा कि ऐसे सामुदायिक प्रयासों से लोगों को काफी लाभ मिला है।


    सरदार वल्‍लभभाई पटेल को याद करते हुए , प्रधानमंत्री ने कहा कि सहकारिता के क्षेत्र में सरदार पटेल के प्रयासों को कभी भी भूलना नहीं चाहिए।


    प्रधानमंत्री ने गुजरात के लोगों से मांग करते हुए कहा कि वे खाद्य प्रसंस्‍करण के क्षेत्र में काम करें। उन्‍होंने कहा कि इस प्रकार के मूल्‍य संवर्धन से किसान और उद्योगजगत दोनों ही लाभान्वित होंगे।


    मां अन्‍नपूर्णा को श्रद्धांजलि अर्पित करते हुए , प्रधानमंत्री ने यह कामना करते हुए कहा कि अन्‍नपूर्णा धाम न्‍यास समाज को महिला-पुरूष समानता तथा सबके लिए समृद्धि सुनिश्चित करने की शक्ति दे।


    आर.के.मीणा/एएम/एसकेएस/एसएस- 351

    
    
    (Release ID: 1567454) Visitor Counter : 276
    
    
      Read this release in: Assamese , English , Urdu , Marathi , Bengali , Gujarati , Tamil , Kannada , Malayalam