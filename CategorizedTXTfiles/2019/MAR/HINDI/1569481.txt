      अंतरिक्ष विभाग

      युवा वैज्ञानिक कार्यक्रम (युविका) के लिए ऑनलाइन पंजीकरण
      Posted On: 25 MAR 2019 7:59PM by PIB Delhi


    भारतीय अंतरिक्ष अनुसंधान संगठन (इसरो) ने स्कूली बच्चों के लिए इस वर्ष से एक विशेष कार्यक्रम “ युवा वैज्ञानी कार्यक्रम ” (युविका) की शुरूआत की है। इस कार्यक्रम का मुख्य उद्देश्य अंतरिक्ष गतिविधियों के उभरते हुए क्षेत्र में युवाओं की दिलचस्पी पैदा करने के साथ उन्हें अंतरिक्ष प्रौद्योगिकी, अंतरिक्ष विज्ञान और अंतरिक्ष के इस्तेमाल के बारे में बुनियादी ज्ञान देना है। इसरो ने यह कार्यक्रम उन्हें युवावस्था में ही इस कार्यक्रम से जोड़ने के लिए तैयार किया है। प्रशिक्षण कार्यक्रम गर्मियों की छुट्टियों के दौरान करीब 2 सप्ताह का होगा और इस कार्यक्रम में भाग लेने के लिए सीबीएसई और आईसीएसई पाठ्यक्रम वाले प्रत्येक राज्य /संघ शासित प्रदेश से तीन छात्रों का चयन करने का प्रस्ताव है। जिन छात्रों ने हाल ही में नौवीं कक्षा की पढ़ाई पूरी कर ली है (शैक्षणिक सत्र 2018-19 में) और 10 वीं कक्षा में आने का इंतजार कर रहे हैं (अथवा जिन छात्रों ने अभी 10 वीं कक्षा की पढ़ाई शुरू की है) वह इस कार्यक्रम में शामिल होने के योग्य हैं। इसके लिए चयन 8वीं कक्षा के नम्बरों पर आधारित होगा। विभिन्न राज्यों से इस कार्यक्रम के लिए कुछ सीटें हैं। इच्छुक छात्र 25 मार्च, 2019 (शाम 6 बजे से ) से 3 अप्रैल 2019 (शाम 6 बजे तक) तक ऑनलाइन पंजीकरण कर सकते हैं। छात्रों का चयन पढ़ाई के साथ-साथ पाठ्यक्रम से हटकर अन्य गतिविधियों में प्रदर्शन के आधार पर किया जाएगा। चयन की प्रक्रिया में ग्रामीण इलाके के छात्रों को विशेष महत्व दिया जाएगा। प्रत्येक राज्य से अस्थायी रूप से चुने गये उम्मीदवारों की सूची 6 अप्रैल 2019 को घोषित की जाएगी। अस्थायी रूप से चुने गये उम्मीदवारों से अनुरोध किया जाएगा की वे ई-मेल के जरिये इसरो को पुष्टिकारक अपने दस्तावेज भेंजे। चुने हुए उम्मीदवारों को ई-मेल भेजा जाएगा। सम्बद्ध प्रमाण पत्रों की पुष्टि होने के बाद अंतिम सूची 13 अप्रैल, 2019 को प्रकाशित की जाएगी। मई के तीसरे सप्ताह के दौरान इसरों के चार केन्द्रों में यह कार्यक्रम शुरू करने की योजना है। अधिक जानकारी के लिए लॉग ऑन करें। www.isro.gov.in


    पंजीकरण के लिए निम्नलिखित लिंक है https://yuvika.isro.gov.in/yuvika/


    ***


    आरकेमीणा/एएम/केपी/एमएम – 765


    

    
    (Release ID: 1569481) Visitor Counter : 442
    
    
      Read this release in: English , Urdu , Bengali