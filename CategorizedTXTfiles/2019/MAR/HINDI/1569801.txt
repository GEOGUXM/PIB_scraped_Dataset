      वित्‍त मंत्रालय

      मुख्‍य आर्थिक सलाहकार ने भारतीय आर्थिक सेवा के अधिकारियों से कहा कि वें सामयिक विषयों और अर्थ नीति, आंकड़ों के विश्लेषण और प्रभावी कल्‍पनाओं से जुड़े साधनों और तकनीक की जानकारी रखें; उन्‍होंने एक साझा मंच पर आईईएस अधिकारियों के बीच अनुभवों और बेहतर कार्य प्रणाली को नियमित रूप से साझा करने पर जोर दिया
      Posted On: 28 MAR 2019 5:57PM by PIB Delhi


    मुख्‍य आर्थिक सलाहकार डॉ. कृष्‍णमूर्ति सुब्रमण्यम ने भारतीय आर्थिक सेवा (आईईएस) के अधिकारियों से कहा है कि वे अन्‍य बातों के अलावा सामयिक विषयों और अर्थ नीति, आंकड़ों के विश्लेषण और प्रभावी कल्पनाओं से जुड़े साधनों और तकनीक की जानकारी रखें। उन्‍होंने जोर देकर आईईएस अधिकारियों के बीच एक साझा मंच पर अनुभवों और बेहतरीन कार्य प्रणाली को साझा करने की आवश्‍यकता पर बल दिया। डॉ. सुब्रमण्यम कल नई दिल्‍ली में आईईएस अधिकारियों को संबोधित कर रहे थे। करीब आधा दिन तक चले विचार-विमर्श के सत्र के दौरान आर्थिक नीति बनाने और देश में उनके कार्यान्‍वयन के लिए आईईएस अधिकारियों का प्रभावी योगदान बढ़ाने पर चर्चा हुई। सरकार के विभिन्‍न मंत्रालयों और विभागों में विभिन्‍न स्‍तरों पर तैनात 130 से अधिक आईईएस अधिकारियों ने इस सत्र में भाग लिया।


    इस बात पर सहमति बनी कि आईईएस अधिकारी सरकार को हर प्रकार की सलाह देकर नीति निर्माण में योगदान दे सकते हैं। मुख्‍य आर्थिक सलाहकार ने भारत और विदेश के सर्वश्रेष्‍ठ शिक्षण संस्‍थानों में प्रशिक्षण कार्यक्रमों के जरिए लगातार जानकारी हासिल करने की वकालत की और कहा कि इन्‍हें ऑन लाइन प्रशिक्षण पाठ्यक्रमों द्वारा प्रदान की गई सुविधाओं के प्रभावी इस्‍तेमाल के साथ जोड दिया जाना चाहिए।


    आईईएस अधिकारियों ने विकास और आईईएस अधिकारियों की सरकार के वरिष्‍ठ स्‍तरों तक पहुंच के लिए वित्‍त मंत्रालय में आर्थिक मामलों के विभाग के प्रति आभार व्‍यक्‍त किया।


    ***


    आर.के.मीणा/एएम/केपी/एस-803


    

    
    (Release ID: 1569801) Visitor Counter : 188
    
    
      Read this release in: English , Urdu