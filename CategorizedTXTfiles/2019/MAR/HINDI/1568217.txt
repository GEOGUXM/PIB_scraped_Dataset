      राष्ट्रपति सचिवालय

      अंतर्राष्ट्रीय महिला दिवस की पूर्व संध्या पर राष्ट्रपति का संदेश
      Posted On: 07 MAR 2019 5:13PM by PIB Delhi


    हर वर्ष 8 मार्च को मनाए जाने वाले अंतर्राष्ट्रीय महिला दिवस की पूर्व संध्या पर गुरुवार को राष्ट्रपति श्री रामनाथ कोविंद ने अपने संदेश में यह कहाः


    ‘अंतर्राष्ट्रीय महिला दिवस के अवसर पर मैं सभी देशवासियों, विशेषकर भारत की बेटियों को अनेकानेक शुभकामनाएं देता हूं जिन्होंने अपनी सफलताओं से देश का नाम दुनिया भर में रोशन किया है। हमें अपनी बेटियों पर गर्व है।


    यह दिवस नारी शक्ति को समर्पित है। महिलाओं ने बदलते समय से कदमताल कर जीवन के हर क्षेत्र में उपलब्धियां हासिल कर अपनी प्रतिभा का लोहा मनवाया है। मुझे विश्वास है कि भारतीय समाज महिला सशक्तिकरण की दिशा में निरंतर प्रगति करता रहेगा और महिला-पुरुष समानता को सतत रूप से दिया जा रहा बढ़ावा हमारी बेटियों एवं समाज के लिए नवीन अवसर लेकर आएगा।


    मैं इस शुभ दिवस पर सभी को शुभकामनाएं देता हूं।’


    राष्ट्रपति के संदेश को हिंदी में पढ़ने के लिए कृपया यहां क्लिक करें


    ***


    आर.के.मीणा/अर्चना/आरआरएस/सीएल

    
    
    (Release ID: 1568217) Visitor Counter : 62
    
    
      Read this release in: English