      सड़क परिवहन एवं राजमार्ग मंत्रालय

      श्री नितिन गड़करी कल उत्तर प्रदेश के बुंदेलखंड क्षेत्र में 515 करोड़ रूपये की राष्ट्रीय राजमार्ग परियोजनाओं की आधारशिला रखेंगे
      Posted On: 02 MAR 2019 4:40PM by PIB Delhi


    केन्द्रीय सड़क परिवहन और राजमार्ग, जहाजरानी, जल संसाधन, नदी विकास तथा गंगा सरंक्षण मंत्री श्री नितिन गडकरी कल झांसी में उत्तर प्रदेश के बुंदेलखंड क्षेत्र में लगभग 515 करोड़ रूपये की राष्ट्रीय राजमार्ग परियोजनाओं की आधारशिला रखेंगे। उनके साथ केन्द्रीय पेयजल तथा स्वच्छता मंत्री सुश्री उमा भारती जाएंगी।


    आधारशिला रखी जाने वाली परियोजनाओं में 44 करोड़ लागत से 1.1 किलोमीटर का एलिवेटेड राजमार्ग तथा कलपी में 4.6 किलोमीटर का सर्विस रोड, 208.5 करोड़ रूपये लागत से राष्ट्रीय राजमार्ग 76 के 41.4 किलो मीटर लंबे हरपालपुर-सुगीरा सेक्शन की दो लेन की सड़क , 148.96 करोड़ रुपये लागत से एनएच-76 और एनएच -86के 29.9 किलोमीटर कुलपहाड़ा- महोबा सेक्शन पर दो लेन की सड़क , पूर्व-पश्चिम गलियारे के विकास के लिए 17.5 करोड़ रूपये की लागत से राष्ट्रीय राजमार्ग-27 के झांसी-उरई-बारा सेक्शन पर इंटरसेक्शन का निर्माण, 96 करोड़ की रूपये की लागत से राष्ट्रीय राजमार्ग-27 के झांसी-उरई-बारा सेक्शन पर मेडिकल चौराहा तथा महेबागुरूसराय में दो वाहन का अंडर पास, 48 करोड़ रूपये की लागत से राष्ट्रीय राजमार्ग-27 के झांसी-उरई-बारा सेक्शन के पटेलपुर तथा चौरांव में दो एलयूपी तथा 48 करोड़ रूपये लागत से राष्ट्रीय राजमार्ग-27 के झांसी-उरई-बारा पर 21 एफओबी शामिल है।


    आर.के.मीणा/एएम/एजी/एनके-639

    
    
    (Release ID: 1567174) Visitor Counter : 268
    
    
      Read this release in: English