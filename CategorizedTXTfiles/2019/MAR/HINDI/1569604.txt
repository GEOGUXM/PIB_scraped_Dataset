      रक्षा मंत्रालय

      भारत श्रीलंका संयुक्‍त अभ्‍यास – मित्र शक्ति-VI की शुरूआत
      Posted On: 27 MAR 2019 3:13PM by PIB Delhi


    भारतीय सेना और श्रीलंका की सेना के 14 दिवसीय संयुक्‍त प्रशिक्षण अभ्‍यास मित्र शक्ति- VI की दियातलावा , बदूला , श्रीलंका में दियातलावा परेड ग्राउंड में 27 मार्च को शुरूआत हुई। दोनों देशों के बीच संयुक्‍त अभ्‍यास का यह छठा संस्‍करण है। यह युद्धाभ्‍यास 26 मार्च से शुरू होकर 08 अप्रैल , 2019 तक चलेगा।


    भारतीय सेना की टुकडी में बिहार रेजीमेंट का कंपनी समूह और इतनी ही क्षमता में श्रीलंका की सेना की जेमूनु वॉच बटालियन शामिल थी। श्रीलंका की सेना की 21वीं डिविजन के जनरल ऑफिसर कमांडिंग ब्रिगेडियर एचपीएनके जयपतिराणा उद्घाटन समारोह में मुख्‍य अतिथि थे।


    युद्धाभ्‍यास में मुख्‍य रूप से विद्रोही गतिविधियों और संयुक्‍त राष्‍ट्र के झंडे के तहत शहरी / ग्रामीण माहौल में आतंकवादी कार्रवाईयों से निपटने के लिए टुकडि़यों को प्रशिक्षित करना और सुसज्जित करना है। युद्धाभ्‍यास दोनों टुकडि़यों को एक आदर्श मंच प्रदान करता है ताकि वे अपने परिचालन अनुभव और विशेषज्ञता को साझा कर सकें। साथ ही यह युद्धाभ्‍यास भारत और श्रीलंका की सेनाओं के बीच पारस्‍परिकता और सहयोग बढ़ाने में सहायक सिद्ध होगा।


    ***


    आर.के.मीणा/एएम/केपी/एस-783

    
    
    (Release ID: 1569604) Visitor Counter : 324
    
    
      Read this release in: English , Urdu , Bengali