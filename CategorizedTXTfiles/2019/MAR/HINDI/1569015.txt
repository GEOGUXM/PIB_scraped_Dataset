      संस्‍कृति मंत्रालय

      डॉ. महेश शर्मा ने दिल्‍ली के लाल किला में ‘आजादी के दीवाने’ संग्रहालय का उद्घाटन किया
      
      भारतीय पुरातात्विक सर्वेक्षण ने स्‍वतंत्रता संग्राम के गुमनाम नायकों की स्‍मृति में संग्रहालय का निर्माण किया
      
      Posted On: 04 MAR 2019 8:11PM by PIB Delhi


    संस्‍कृति राज्‍य मंत्री ( स्‍वतंत्र प्रभार ) और पर्यावरण , वन एवं जलवायु परिवर्तन राज्‍य मंत्री डॉ. महेश शर्मा ने आज दिल्‍ली के लाल किला में ‘ आजादी के दीवाने ’ संग्रहालय का उद्घाटन किया। भारतीय पुरातात्विक सर्वेक्षण ने स्व तंत्रता संग्राम के गुमनाम नायकों की स्मृति में संग्रहालय का निर्माण किया है। लाल किला परिसर में यह पांचवा संग्रहालय है। इसके अलावा चार अन्‍य संग्रहालयों में सुभाष चंद्र बोस और आजाद हिंद फौज संग्रहालय , यादे-जालियान संग्रहालय , 1857 के पहले स्‍वतंत्रता संग्राह का संग्रहालय तथा भारतीय कला संबंधी संग्रहालय शामिल है। आजादी के दीवाने संग्रहालय में महान स्‍वतंत्रता सेनानियों के बलिदानों की जानकारी दी गई है।


    इस अवसर पर मंत्री महोदय ने कहा कि प्रधानमंत्री श्री नरेन्‍द्र मोदी के नेतृत्‍व में ‘ क्रांति मंदिर ’ की श्रृंखला में आजादी के दीवाने एक नया संग्रहालय है , जिसका उद्देश्‍य युवा पीढ़ी को प्रेरित करना है। उल्लेखनीय है कि 23 जनवरी , 2019 को प्रधानमंत्री श्री नरेन्‍द्र मोदी ने दिल्‍ली के लाल किला में सुभाष चंद्र बोस और आजाद हिंद फौज के संग्रहालय का उद्घाटन किया था। इस संग्रहालय में नेताजी के जीवन और आजाद हिंद फौज के इतिहास को पेश किया गया है। 23 जनवरी , 2019 को प्रधानमंत्री ने लाल किले के परिसर में स्थित सभी संग्रहालयों का दौरा किया और राष्‍ट्र के लिए अपने प्राणों का बलिदान करने वाले वीर स्‍वतंत्रता सेनानियों को श्रृद्धांजलि दी।


    ****


    आर.के.मीणा/एएम/एकेपी / एसकेपी- 686

    
    
    (Release ID: 1569015) Visitor Counter : 32
    
    
      Read this release in: English