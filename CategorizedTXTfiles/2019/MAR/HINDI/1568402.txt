      प्रधानमंत्री कार्यालय

      प्रधानमंत्री ने नारी शक्ति पुरस्‍कार प्राप्‍त करने वालों से संवाद किया
      Posted On: 09 MAR 2019 12:31PM by PIB Delhi


    प्रधानमत्री श्री नरेन्‍द्र मोदी आज यहां नारी शक्ति पुरस्‍कार प्राप्‍त करने वालों से मिले और उनसे बातचीत की।


    प्रधानमंत्री ने पुरस्‍कार विजेताओं को उनकी उपलब्धियों के लिए बधाई दी और कहा कि उनके कार्य अन्‍य लोगों के लिए एक प्रेरणा हैं। उन्‍होंने पुरस्‍कार विजेताओं से कहा कि वह इस क्षेत्र में आगे और भी बहुत करें। स्‍वच्‍छ भारत अभियान का जिक्र करते हुए श्री मोदी ने कहा कि इसमें महिलाओं की बड़ी भागीदारी को देखते हुए इसकी सफलता को व्‍यापक स्‍तर पर आंका जाना चाहिए। प्रयागराज में हाल में संपन्‍न कुंभ मेले का जिक्र करते हुए प्रधानमंत्री ने कहा कि इस बार यह मेला स्‍वच्‍छता और साफ सफाई के क उच्‍च मानकों के अनुपालन के लिए चर्चा का विषय रहा। उन्‍होंने कहा कि स्‍वच्‍छता अब एक जनआदोंलन का रूप ले चुकी है। इस आंदोलन का अगला चरण कचरे को बहुमूल्‍य उत्‍पाद के रूप परिवर्तित करने का होना चाहिए ।


    श्री मोदी ने कुपोषण से निबटने के उपाय तथा इंद्रधनुष योजना के माध्‍यम से बच्‍चों का टीकाकरण जैसे विषयों का भी जिक्र करते हुए कहा कि इन दोनों ही क्षेत्रो में सफलता सुनिश्चित करने में महिलाओं की बड़ी भूमिका है।


    इस अवसर पर महिला और बाल विकास मंत्री श्रीमती मेनका संजय गांधी भ उपस्थित थी ।


    
    आर.के.मीणा/एएम/एमएस/सीएल-426
    

    
    (Release ID: 1568402) Visitor Counter : 270
    
    
      Read this release in: Assamese , English , Urdu , Marathi , Marathi , Bengali , Gujarati , Tamil