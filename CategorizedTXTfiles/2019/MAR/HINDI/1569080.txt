      वित्‍त मंत्रालय

      सरकार ने 28 जून 1995 को या उससे पहले सार्वजनिक क्षेत्र बीमा कंपनियों में पदभार संभालने वाले कर्मचारियों को पेंशन चुनने का एक और अवसर देने का निर्णय लिया
      Posted On: 02 MAR 2019 7:57PM by PIB Delhi


    भारत सरकार ने 28 जून 1995 को या उससे पहले सार्वजनिक क्षेत्र बीमा कंपनियों में पदभार संभालने वाले कर्मचारियों को सेवानिवृत्ति लाभ के रूप में पेंशन का विकल्प चुनने का एक और अवसर देने का निर्णय लिया है।


    सार्वजनिक क्षेत्र बीमा कंपनियों ने सेवा निवृत्ति लाभ के रूप में पेंशन की शुरूआत 28 जून 1995 से की गयी थी। अप्रैल 1997 में भारतीय जीवन बीमा निगम और सार्वजनिक क्षेत्र सामान्य बीमा कंपनियों-जीआईसी, एनआईसीएल, ओआईसीएल, यूआईआईसीएल और एनआईएसीएल के उन कर्मचारियों को जिन्होंने 28 जून 1995 को या उससे पहले पदभार संभाला हैं उन्हे सेवा निवृत्ति लाभ के रूप में पेंशन का विकल्प चुनने का एक अवसर प्रदान किया गया था।


    हालांकि अनेक ग्राहय कर्मचारी विकल्प का प्रयोग नही कर सके। एक अन्य विकल्प दिये जाने की काफी लंबे समय से उनकी मांग चल रही थी। इनमें सेवा निवृत्त हो चुके ऐसे कर्मचारियों की कठिनाई दूर करने के लिये सरकार ने एक कल्याण उपाय के रूप में 28 जून 1995 को या उससे पहले पदभार संभालने वाले सार्वजनिक क्षेत्र बीमा कंपनियों के कर्मचारियों को अंशदायी भविष्य निधि के बदले में संबंधित संगठनों की पेंशन योजना चुनने का एक अवसर देने का निर्णय लिया है। इस निर्णय से एलआईसी के 24595 और सार्वजनिक क्षेत्र बीमा कंपनियों के 42,720 कर्मचारियों (सेवारत और सेवा निवृत्त।) को लाभ मिलने की उम्मीद है।


    आर.के.मीणा/एएम/आईपीएस/पीबी-696

    
    
    (Release ID: 1569080) Visitor Counter : 12
    
    
      Read this release in: English