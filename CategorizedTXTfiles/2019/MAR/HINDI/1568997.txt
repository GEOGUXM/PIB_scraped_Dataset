      उप राष्ट्रपति सचिवालय

      उपराष्‍ट्रपति ने श्री मनोहर पर्रिकर के निधन पर शोक व्‍यक्‍त किया
      Posted On: 17 MAR 2019 8:48PM by PIB Delhi


    उपराष्‍ट्रपति श्री एम. वैंकेया नायडू ने गोवा के मुख्‍यमंत्री श्री मनोहर पर्रिकर के निधन पर शोक व्‍यक्‍त किया है। अपने संदेश में उपराष्‍ट्र‍पति ने कहा कि श्री पर्रिकर देश के अत्‍यंत लोकप्रिय और ईमानदार वरिष्‍ठ राजनेता थे। वे एक जुझारू और समर्पित व्‍यक्ति थे, जिन्‍होंने मूल्‍यों और सिद्धांतों से परिपूर्ण जीवन जिया।


    उपराष्‍ट्रपति ने कहा, ‘गोवा के मुख्‍यमंत्री श्री मनोहर पर्रिकर के असामयिक निधन का समाचार सुनकर मुझे अत्‍यंत पीड़ा हुई है। वे देश के अत्‍यंत लोकप्रिय और ईमानदार वरिष्‍ठ राजनेता थे। वे एक जुझारू और समर्पित व्‍यक्ति थे, जिन्‍होंने मूल्‍यों और सिद्धांतों से परिपूर्ण जीवन जिया। राष्‍ट्र और गोवा ने अपना अत्‍यंत योगय पुत्र खो दिया है। शोक संतप्‍त परिवार के प्रति मैं गहरी संवेदना व्‍यक्‍त करता हूं और उनकी आत्‍मा की शांति की प्रार्थना करता हूं।’


    ****


    आर.के.मीणा/एएम/एकेपी /एसकेपी- 680

    
    
    (Release ID: 1568997) Visitor Counter : 44
    
    
      Read this release in: English , Urdu