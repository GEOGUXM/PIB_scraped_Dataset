      सामाजिक न्‍याय एवं अधिकारिता मंत्रालय

      एनसीएसके सीवरों की यंत्रीकृत सफाई करने की दिल्ली सरकार की योजना का स्वागत किया
      Posted On: 01 MAR 2019 5:44PM by PIB Delhi


    राष्ट्रीय सफाई कर्मचारी आयोग (एनसीएसके) को ‘हाथ से कूड़ा हटाने के रोजगार पर प्रतिबंध और उनका पुनर्वास अधिनियम 2013’ के कार्यान्‍वयन की निगरानी का अधिकार सौंपा गया है। आयोग को सफाई कर्मचारी आंदोलन बनाम यूओआई मामले में सीवर / सेप्टिक के कारण मारे गए व्‍यक्ति के परिवार के आश्रित सदस्यों को मुआवजे के तौर पर 10.00 लाख रुपये देने के बारे में उच्‍चतम न्‍यायालय के दिनांक 27.3.2014 के आदेश डब्‍ल्‍यूपी (सी) संख्या 2003 की 583 की निगरानी भी करनी होगी।


    आयोग ने सीवर / सेप्टिक टैंकों की सफाई करते समय दिल्ली में हुई कई कर्मचारियों मौतों के मद्देनजर अपने अधिकार के निर्वहन पर गंभीरता से विचार किया है। इसलिए एनसीएसके के माननीय अध्‍यक्ष ने सीवर सफाई के दौरान होने वाली मौतों और इस समस्‍या के समाधान पर विचार-विमर्श के लिए 26.9.2017 को दिल्ली के माननीय उपराज्यपाल और मुख्यमंत्री के साथ बैठक की। बैठक के दौरान आयोग ने दिल्ली सरकार से सीवर / सेप्टिक टैंकों की हाथ से सफाई करने के खतरनाक काम पर तुरंत प्रतिबंध लगाने और इस प्रकार की सफाई को पूरी तरह से मशीन से करने का आग्रह किया, ताकि ऐसी दुर्घटनाओं को रोका जा सके। यह भी सुझाव दिया गया कि हाथ से सफाई करने वाले वर्तमान कर्मियों और सफाई कर्मचारियों को इस प्रौद्योगिकी व्‍यस्‍था में शामिल किया जाए। इस तरह से उन्‍हें स्व-रोजगार प्राप्त होगा। उन्हें उद्यमी कहा जा सकता है। यह ओहदा उनके लिए आर्थिक रूप से मददगार साबित होगा। इससे उनकी सुरक्षा सुनिश्चित होगी और उन्‍हें सम्‍मान भी प्राप्‍त होगा।


    आयोग की सिफारिशों पर दिल्ली सरकार ने गंभीर विचार कर सीवर की यंत्रीकृत सफाई की योजना बनाई। इसके परिणामस्वरूप दिल्ली सरकार ने सफाई कर्मियों की सुरक्षा और सम्‍मान सुनिश्चित करने के वास्‍ते 28.2.2019 को संकीर्ण गलियों में 200 सीवर मशीनों से सफाई शुरू की है।


    ***


    आर.के.मीणा/एएम/एमके-
    

    
    (Release ID: 1569321) Visitor Counter : 13
    
    
      Read this release in: English