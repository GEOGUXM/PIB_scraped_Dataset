      कृषि एवं किसान कल्‍याण मंत्रालय

      पीएम-किसान योजना-अब तक 2 करोड़ से अधिक लघु / सीमांत किसानों को इसका लाभ मिला है
      Posted On: 07 MAR 2019 7:26PM by PIB Delhi


    देश भर के सभी छोटे और सीमांत भूमिधारक किसानों के परिवारों को आर्थिक सहायता प्रदान करने और उन्हें कृषि तथा संबद्ध गतिविधियों के साथ-साथ घरेलू जरूरतों को पूरा करने में सक्षम बनाने के लिए किसानों की आय बढ़ाने के उद्देश्य से, केंद्र सरकार ने 01 फरवरी 2019 को प्रधानमंत्री किसान सुरक्षा निधि (पीएम-किसान) नामक एक नई योजना की शुरूआत की है। कुछ विशेष अपवादों को छोड़कर, इस योजना के तहत 2 हेक्टेयर तक खेती योग्य भूमि वाले किसानों के परिवारों को प्रति वर्ष 6,000/- रुपये का भुगतान किया जाएगा।


    यह 6,000/- रूपया चार महीने के अंतराल पर 2,000/- रूपये की तीन किश्तों में पूरे वर्ष के दौरान दिया जाएगा।यह योजना 1 दिसंबर 2018 से प्रभावी है। यह राशि केंद्र सरकार द्वारा सीधे प्रत्यक्ष लाभ हस्तांतरण (डीबीटी) के तहत पात्र किसानों के बैंक खातों में 31 मार्च 2019 को समाप्त 4 महीने की अवधि के लिए जारी की जा रही है। इस योजना से देश भर के करीब 12.5 करोड़ किसान लाभान्वित होंगे। इस योजना के तहत, पात्र लाभार्थियों की पहचान करने की जिम्मेदारी राज्य सरकार की है।


    इस योजना को औपचारिक रूप से राष्ट्रीय स्तर पर शुरूआत माननीय प्रधानमंत्री द्वारा 24 फरवरी, 2019 को गोरखपुर, उत्तर प्रदेश में किया गया था। पहले 4 महीने की अवधि की 2000 रूपये की पहली किस्त करीब 1.01 करोड़ किसानों को जारी किए गए थे जिसपर करीब 2021 करोड़ रूपये का खर्च आया।


    इस योजना को कुशलतापूर्वक कार्यान्वित किया जा रहा है और पहली किस्त जारी की जा चुकी है। अब तक, करीब 2 करोड़ से भी अधिक लघु और सीमांत किसानों को इसका लाभ मिल चुका है। पहली किस्त हस्तांतरित करने वाले लाभार्थियों की राज्यवार संख्या नीचे दिए गए लिंक के तहत संलग्न है। यह एक सतत चलने वाली योजना है और विभाग का उद्देश्य सभी पात्र लघु और सीमांत किसान परिवारों को इसके अंतर्गत लाना है।


    कृपया यहां क्लिक करें (राज्य वार खर्च जानने के लिए-7 मार्च 2019 तक)


    ***


    आर.के.मीणा / एएम/पीकेपी –

    
    
    (Release ID: 1569384) Visitor Counter : 81
    
    
      Read this release in: English , Urdu