      रक्षा मंत्रालय

      सशस्त्र सेनाओं के लिए एनएफएफयू/एनएफयू पर मीडिया की खबरें सरकार की छवि धूमिल कर रहीं हैं
      Posted On: 25 MAR 2019 7:46PM by PIB Delhi


    मीडिया का एक वर्ग सशस्त्र सेना के लिए एनएफएफयू/एनएफयू पर जानबूझ कर विवाद पैदा करने का प्रयास कर रहा है जबकि यह मामला अभी भी सर्वोच्च न्यायालय में विचाराधीन है। सरकारी अधिकारियों पर दबाव बनाने के इरादे से झूठे बयानों के लिए उन्हें उत्तरदायी ठहराकर निशाना बनाना बेहद निंदनीय है। जटिल नीतियों के मामले में जिनके दीर्घकालिक और विस्तृत परिणाम निकलते हों, ऐसा समय भी आ सकता है जब न केवल दो पक्षों के बीच बल्कि एक पक्ष के भीतर समझौता करना आसान नहीं हो, ऐसे मामलों पर कानून के अनुसार अदालतों में महत्व के अनुसार बहस होती है। एक पक्ष, इस मामले में भारत सरकार के अधिकृत प्रतिनिधियों के रूप में अपने कर्तव्‍यों का पालन कर रहे व्यक्तियों की छवि को सार्वजनिक रूप से निशाना बनाकर इस प्रक्रिया को लपकने का प्रयास नहीं किया जाना चाहिए। वर्तमान मामले में, न्यायायिक समीक्षा का सहारा वर्तमान नीतियों के अनुसार और सरकार के फैसले पर लिया गया है। कुछ तथ्यों को वर्दी वाले समुदाय और सामान्य जनता को गुमराह करने के लिए मीडिया में तोड़ा मरोड़ा गया है और गलत तरीके से प्रस्तुत किया गया है। पहला, केन्द्रीय वेतन आयोग का गलत तरीके से हवाला देकर कहा गया है कि उसने सशस्त्र सेनाओं के लिए एनएफएफयू/एनएफयू की सिफारिश की। दूसरा, वर्दी वाले समुदाय की छवि धूमिल करने अथवा उनका “महलनुमा घरों” में रहने का हवाला देने का कोई प्रयास नहीं किया गया क्योंकि सेना की कठिनाईयां सभी को मालूम है और सरकार सहित सभी लोग उसका बेहद सम्मान करते हैं। सरकार के वकील ने सर्वोच्च न्यायालय में मामले की दलील के रूप में केवल 7वें सीपीसी की सिफारिशों को पढ़ा था। तीसरा, बदनाम करने के इस अभियान की शुरूआत करने वालों ने न्यायायिक मामलों में सरकार का प्रतिनिधित्‍व कर रहे वर्दीयुक्त पुराने योद्धा तक को नहीं छोड़ा जिसका वर्तमान मामले से कोई संबंद्ध नहीं है। चौथा, सरकार के आदेश पर देरी नहीं की जा रही है बल्कि उच्चतम न्यायालय के कारण देरी हो रही है जिसने सरकार से शेष याचिकाकर्ताओं को नोटिस जारी करने को कहा है ताकि उनका पक्ष भी सुना जा सके।


    रक्षामंत्रालय सभी से अनुरोध करता है कि वे उच्चतम न्यायालय में कानूनी प्रक्रिया पूरी होने की अनुमति दें। इस बात को दोहराया जाता है कि सरकार अपनी वर्दीयुक्त बिरादरी के साथ खड़ी है और वह उसके उच्च नैतिक मूल्यों की रक्षक है।


    ***


    आरकेमीणा/एएम/केपी/एमएम – 764


    

    
    (Release ID: 1569502) Visitor Counter : 98
    
    
      Read this release in: English , Urdu