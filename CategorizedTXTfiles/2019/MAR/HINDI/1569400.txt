      निर्वाचन आयोग

      निर्वाचन आयोग ने महाराष्‍ट्र और तमिलनाडु के लिए विशेष परिव्‍यय पर्यवेक्षक नियुक्‍त किये
      Posted On: 19 MAR 2019 10:03PM by PIB Delhi


    निर्वाचन आयोग ने आगामी लोकसभा चुनाव के लिए 2 पूर्व अधिकारियों - श्री शैलेन्‍द्र हांडा और सुश्री मधु महाजन को विशेष परिव्‍यय पर्यवेक्षक के रूप में नियुक्त किया है। श्री शैलेन्‍द्र हांडा (पूर्व आईआरएस, 1980) तथा सुश्री मधु महाजन (पूर्वआईआरएस 1982) की नियुक्ति क्रमश: महाराष्‍ट्र और तमिलनाडु के लिए की गई है। इन दोनों अधिकारियों को आयकर विभाग की जांच शाखा में कार्य करने का लम्‍बा अनुभव है और इन्‍होंने कई महत्‍वपूर्ण मामलों में टैक्‍स चोरी के खिलाफ सफल जांच कार्रवाई की निगरानी की थी।


    विशेष पर्यवेक्षक चुनाव अधिकारियों द्वारा किये गये कार्यों की निगरानी करेंगे तथा सी-विजिल व मतदाता हेल्‍पलाइन नम्‍बर - 1950 में प्राप्‍त शिकायतों व अन्‍य सूचनाओं के आधार पर प्रभावी कदम उठायेंगे। अधिकारी उन व्‍यक्तियों / संगठनों के खिलाफ कार्रवाई करेंगे जो मतदाताओं को नकद, शराब या मुफ्त में वस्‍तुओं का वितरण करते पाये जायेंगे।


    ***


    आरकेमीणा/एएम/जेके/एस- 750

    
    
    (Release ID: 1569400) Visitor Counter : 11
    
    
      Read this release in: Urdu , English , Marathi