      रक्षा मंत्रालय

      अफ्रीका-इंडिया क्षेत्र प्रशिक्षण अभ्‍यास-2019
      Posted On: 22 MAR 2019 5:19PM by PIB Delhi


    पुणे में 18 मार्च , 2019 को प्रारंभ हुए अफ्रीका-भारत क्षेत्र प्रशिक्षण अभ्यास , AFINDEX- 19 में भाग लेने वाले सभी 18 राष्ट्रों के द्वारा ह्यूमे‍टेरियन माइन असिस्‍टेंस की योजना और संचालन की अनेक गतिविधियों को अंजाम दिया गया। अभ्‍यास के दौरान माइन एक्शन सेंटर की स्थापना और कामकाज का प्रदर्शन और प्रशिक्षण , बारूदी सुरंग से युक्‍त क्षेत्रों की पहचान और सर्वेक्षण , यांत्रिक और मैनुअल डिमाइनिंग , तात्कालिक विस्फोटकों और वायु आपदाओं के लिए लगाए गए उन्‍नत विस्‍फोटक उपकरणों को निष्क्रिय करने जैसी गतिविधियां शामिल रहीं।


    यह अभ्यास संयुक्त राष्ट्र द्वारा जारी दिशा-निर्देशों के आधार पर ह्यूमे‍टेरियन माइन असिस्‍टेंस और शांति स्‍थापना अभियानों के संचालन में शामिल होने वाले देशों के बीच तकनीकी स्‍तर और टीम निर्माण अभियानों के लिए सर्वोत्तम अभ्‍यासों के आदान-प्रदान पर केंद्रित रहा है। अफ्रीका-इंडिया क्षेत्र प्रशिक्षण अभ्यास में 17 अफ्रीकी देशों बेनिन , बोत्सवाना , मिस्र , घाना , केन्या , मॉरीशस , मोजाम्बिक , नामीबिया , नाइजर , नाइजीरिया , सेनेगल , दक्षिण अफ्रीका , सूडान , तंजानिया , युगांडा , जाम्बिया और जिम्बाब्वे के अलावा तीन अफ्रीकी पर्यवेक्षक देश रवांडा , कांगो और मेडागास्कर भी भारत के साथ अभ्यास में भाग ले रहे हैं।


    AFINDEX- 19 राष्ट्रों के बीच संबंधों को और दृढ़ बनाने की दिशा में एक दीर्घ कालीन मार्ग तय करेगा और संयुक्त राष्ट्र के जनादेश के अन्‍तर्गत इस तरह के अभ्‍यास को अंजाम देते हुए समन्‍वय और सहयोग लाने में उत्प्रेरक का कार्य करेगा।


    लेफ्टिनेंट कर्नल मोहित वैष्‍णव


    पीआरओ (सेना)


    ***


    आरकेमीणा/एएम/एसएस/एमबी – 740

    
    
    (Release ID: 1569336) Visitor Counter : 294
    
    
      Read this release in: English , Urdu , Marathi