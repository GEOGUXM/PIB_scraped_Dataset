      उपभोक्‍ता कार्य, खाद्य एवं सार्वजनिक वितरण मंत्रालय

      विश्व उपभोक्ता अधिकार दिवस 2019 पर आयोजन
      Posted On: 15 MAR 2019 11:50AM by PIB Delhi


    उपभोक्ता मामले, खाद्य और सार्वजनिक वितरण मंत्रालय, भारत सरकार के उपभोक्ता मामलों के विभाग में “ ट्रस्टेड स्मार्ट प्रोडक्ट ” की थीम पर 15 मार्च 2019 को विज्ञान भवन, नई दिल्ली में विश्व उपभोक्ता अधिकार दिवस 2019 मनाया गया।इस कार्यक्रम की अध्यक्षता एनसीडीआरसी के प्रेसिडेंट जस्टिस आरके अग्रवाल ने की।


    इस विषय पर संबोधित करने के लिए इलेक्ट्रॉनिक्स और इनफॉरमेशन टेक्नोलॉजी विभाग के स्टैंडर्डाइजेशन, टेस्टिंग और क्वालिटी सर्टिफिकेशन (एसटीक्यूसी) के महानिदेशक शुमेश कुमार नंदवानी मौजूद रहे।उन्होंने हमारी रोजमर्रा की जिंदगी में स्मार्ट उत्पादों की अहमियत, उनके उपयोग पर बात की और प्रभावी उपभोक्ता संरक्षण को देखते हुए साइबर सुरक्षा और डाटा प्राइवेसी के क्षेत्र में प्रभावी नियम की जरूरतों पर प्रकाश डाला।


    उपभोक्ता मामलों के सचिव श्री अविनाश के श्रीवास्तव ने उपभोक्ता शिकायतों के निपटारे की प्रणाली के बारे में बात की।उन्होंने राज्य सरकारों से राज्य स्तरीय उपभोक्ता कल्याण फंड स्थापिक करने का भी आग्रह किया।एनसीडीआरसी के प्रेसिडेंट जस्टिस आरके अग्रवाल ने डिजिटल दुनिया के सभी महत्वपूर्ण मामलों जिसमें डाटा सुरक्षा, निजता, सुरक्षा और शिकायतों का निपटारे के साथ ही विनियामक और पर्यवेक्षी ढांचे को मजबूत बनाने की दिशा में व्यापक दृष्टिकोण के जरिए कार्य करने की जरूरत पर बल दिया।


    ***


    
    आर।के।मीणा/एएम/पीकेटी

    
    
    (Release ID: 1569239) Visitor Counter : 52
    
    
      Read this release in: English