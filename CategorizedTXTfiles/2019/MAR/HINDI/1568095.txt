      रेल मंत्रालय

      मंत्रिमंडल ने मुम्‍बई शहरी परिवहन परियोजना चरण-III ए को मंजूरी दी
      Posted On: 07 MAR 2019 2:39PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति की बैठक में आज मुम्बई शहरी परिवहन परियोजना चरण- III ए को मंजूरी दी गई।


    लागत :


    इस परियोजना की कुल अनुमानित लागत 30 , 849 करोड़ रुपये होगी और इसकी पूर्णता लागत 33690 करोड़ रुपये होगी। इस परियोजना के पांच साल के भीतर पूरा हो जाने की संभावना है।


    लाभ:

      * यात्रियों की सुविधा और सुरक्षा के स्‍तर में सुधार लाने के लिए ऑटोमेटिक डोर ऑपरेशन सहित एयरकंडीशन युक्‍त कोच शामिल किए जाएंगे।
      * लंबी दूरी वाले उपनगरीय यात्रियों की यात्रा सुचारु बनाने के लिए गलियारों का विस्‍तार और निर्माण।
      * या‍त्री सुविधाओं में सुधार , स्‍टेशनों पर यात्रियों की बेहतर आवाजाही।
      * स्‍टेशनों के प्रवेश/निकास पर भीड़-भाड़ में कमी लाई जाएगी।
      * संचार आधारित ट्रेन नियंत्रण प्रणाली की शुरूआत के द्वारा उपनगरीय नेटवर्क की सुरक्षा , क्षमता और दक्षता में वृद्धि।
      * मध्‍य और पश्चिमी रेलवे में उपनगरीय रेल परिचालन का पृथक्करण

    पृष्‍ठ‍भूमि :

    
    मध्‍य और पश्चिमी रेलवे पर मुंबई उपनगरीय रेलवे नेटवर्क का मार्ग 385 किलोमीटर है। इसमें पांच गलियारे हैं- दो गलियारे पश्चिमी रेलवे पर, दो गलियारे मध्‍य रेलवे पर और एक बंदरगाह लाइन है। उपनगरीय खंडों में 3000 से ज्‍यादा ट्रेन सेवाओं में रोजाना लगभग 8.0 मिलियन लोग सफर करते हैं। उपनगरीय ट्रेनों में तथा व्यस्ततम समय में बेहद भीड़ होती है। उनमें ट्रेन की क्षमता से चार गुणा ज्‍यादा या‍त्री सवार होते हैं। 

    ***


    अतुल कुमार तिवारी/आर.के.मीणा/एएम/आरके/एनआर -

    
    
    (Release ID: 1568095) Visitor Counter : 36
    
    
      Read this release in: Urdu , English , Tamil , Telugu , Kannada
    
    
    

*