      श्रम और रोजगार मंत्रालय

      श्रम मंत्रालय ने व्यावसायिक सुरक्षा में सहयोग के लिए एसआईएमटीएआरएस, ऑस्ट्रेलिया के साथ समझौता ज्ञापन पर हस्ताक्षर किए
      Posted On: 07 MAR 2019 5:11PM by PIB Delhi


    खान सुरक्षा महानिदेशालय (डीजीएमएस) तथा खान, परीक्षण और अनुसंधान केन्द्र (एसआईएमटीएआरएस) में सुरक्षा के अवसरों का पता लगाने के लिए व्यावसायिक सुरक्षा के क्षेत्र में तकनीकी ज्ञान साझा करने की व्यवहार्यता, स्वास्थ्य और खनन कार्यों में लगे व्यक्तियों के कल्याण और प्रशिक्षण तथा सुरक्षा प्रबंधन प्रणाली की अवधारणा के कार्यान्वयन और निगरानी की प्रक्रिया को तैयार करने के लिए इंस्पेक्टरेट, खनन उद्योग और एकेडेमिया को शामिल करने हेतु इस समझौता ज्ञापन (एमओयू) पर हस्ताक्षर किया गया है।


    श्रम और रोजगार मंत्रालय की ओर से महानिदेशक खान सुरक्षा श्री उत्पल साहा और क्वींसलैंड सरकार, ऑस्ट्रेलिया की ओर से क्वींसलैंड व्यापार और निवेश आयुक्त श्री गीतेश अग्रवाल ने श्री हीरालाल सामरिया, सचिव, श्रम एवं रोजगार मंत्रालय की उपस्थिति में समझौता ज्ञापन पर आज हस्ताक्षर किए गए। श्री सामरिया ने कहा कि खदान श्रमिकों की सुरक्षा के लिए नई तकनीकों की आवश्यकता है क्योंकि अब खनिजों की उपलब्धता मुश्किल होती जा रही है और इन खनिकों को अब और अधिक गहराई तक जाना होगा। उन्होंने दोनों पक्षों को बधाई दी और आशा व्यक्त की कि यह समझौता ज्ञापन, श्रमिकों के बहुमूल्य जीवन को नुकसान से बचाने में मदद करेगा।


    एसआईएमटीएआरएस क्वींसलैंड स्थित ऑस्ट्रेलिया सरकार के तहत एक प्रमुख प्रशिक्षण और अनुसंधान संस्थान माना जाता है और व्यावसायिक सुरक्षा, स्वास्थ्य और पर्यावरण के विभिन्न विषयों के विशेषज्ञ .हां काम करते हैं। एसआईएमटीएआरएस को खान सुरक्षा प्रबंधन प्रणाली में विशेष विशेषज्ञता प्राप्त है। जबकि डीजीएमएस ज्ञान साझा करने, कौशल उन्नयन के लिए अधिकारियों के प्रशिक्षण और अंतरराष्ट्रीय सर्वोत्तम विशेषज्ञों के संपर्क में है; एसआईएमटीएआरएस ज्ञान साझा करने, भारत में अपने कर्मियों द्वारा प्राप्त अनुभव और खनन उद्योग में लगे व्यक्तियों को प्रशिक्षण प्रदान करने के माध्यम से सशक्त कर लाभ प्रदान करेगा।


    डीजीएमएस,भारत सरकार की एक नियामक संस्था, जो भारतीय खानों में कार्यरत श्रमिकों के लिए स्वास्थ्य, सुरक्षा और कल्याण के लिए एवं अंतरराष्ट्रीय स्तर पर प्रतिस्पर्धी मानकों को प्राप्त करने के विजन के साथ व्यावसायिक सुरक्षा और स्वास्थ्य विधानों का कार्य करती है, भारत में खनन दुर्घटना की दर में पिछले कुछ वर्षों में लगातार गिरावट देखी गई है। हालांकि, काफी समय से गिरावट की दर लगभग कम हो गई है। यह महसूस किया गया कि विनियामक शासन में परिवर्तन इस दर को शून्य की ओर कम कर ले जानें में उपयोगी साबित हो सकता है। साथ ही यह भी देखा गया है कि ऑस्ट्रेलिया में खनन दुर्घटना की दर सबसे कम है और उनकी खानों में अपनाई जाने वाली परिचालन प्रक्रिया दुनिया में सबसे बेहतरीन है। ऑस्ट्रेलिया खतरे की पहचान और जोखिम मूल्यांकन की तकनीक का उपयोग करके खनन क्षेत्र के लिए जोखिम आधारित सुरक्षा प्रबंधन योजनाओं की अवधारणा और कार्यान्वयन में अग्रणी रहा है। इसके बाद अमेरिका, दक्षिण अफ्रीका, जर्मनी और रूस जैसे अन्य देशों ने भी इस प्रणाली को अपनाया है।


    ***


    आर.के.मीणा / एएम/पीकेपी –

    
    
    (Release ID: 1569385) Visitor Counter : 9
    
    
      Read this release in: English