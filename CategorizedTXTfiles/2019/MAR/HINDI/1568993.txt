      राष्ट्रपति सचिवालय

      गिनी के प्रधानमंत्री ने राष्‍ट्रपति से मुलाकात की
      Posted On: 18 MAR 2019 12:18PM by PIB Delhi


    गिनी के प्रधानमंत्री डॉ. इब्राहिम कसूरी फोफना ने राष्‍ट्रपति भवन में आज (18 मार्च , 2019) राष्‍ट्रपति श्री रामनाथ कोविंद से मुलाकात की।


    गिनी के प्रधानमंत्री और उनके शिष्‍टमंडल का भारत में स्‍वागत करते हुए राष्‍ट्रपति ने कहा कि हाल के शिखर दौरों के बाद भारत-गिनी द्विपक्षीय रिश्‍तों में तेजी आई है और उन्‍हें नई ऊंचाईयां मिली हैं। उन्‍होंने विश्‍वास व्‍यक्‍त किया कि गिनी के प्रधानमंत्री के भारत आगमन से दोनों देशों के रिश्‍तों को और दृढ़ता मिलेगी।


    राष्‍ट्रपति श्री कोविंद ने इस बात पर खुशी जाहिर की कि भारत , गिनी के सबसे बड़े कारोबारी मित्रों में शामिल है। उन्‍होंने कहा कि भारत-गिनी द्विपक्षीय व्‍यापार 2017-18 में लगभग 900 अमेरिकी डॉलर पहुंच गया था, जिसमें पिछले वर्ष की तुलना में लगभग 40 प्रतिशत का इजाफा दर्ज किया गया। श्री कोविंद ने कहा कि दोनों पक्षों को मिलकर आगे काम करना होगा, ताकि आने वाले वर्षों में व्‍यापार में और वृद्धि हो सके।


    ****


    आर.के.मीणा/एएम/एकेपी /एसकेपी- 678

    
    
    (Release ID: 1568993) Visitor Counter : 394
    
    
      Read this release in: English , Urdu , Marathi , Bengali