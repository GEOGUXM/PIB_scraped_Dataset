      निर्वाचन आयोग

      निर्वाचन आयोग ने आगामी चुनाव में सामान्य, पुलिस तथा व्यय पर्यवेक्षकों के दूसरे बैच के लिए ब्रीफिंग सत्र का आयोजन किया
      Posted On: 26 MAR 2019 7:19PM by PIB Delhi


    पिछले 14 मार्च को आगामी चुनाव में सामान्य, पुलिस तथा व्यय पर्यवेक्षकों के पहले बैच की ब्रीफिंग के सिलसिले को आगे बढ़ाते हुए निर्वाचन आयोग ने आज आईएएस, आईपीएस, भारतीय राजस्व सेवा तथा कुछ अन्य केन्द्रीय सेवाओं के 1000 से अधिक अधिकारियों के लिए ब्रीफिंग सत्र का आयोजन किया। ये अधिकारी आगामी लोगसभा चुनावों तथा 4 राज्यों की विधानसभा चुनावों में पर्यवेक्षक के रूप में तैनात किये जा रहे हैं।


    मुख्य निर्वाचन आयुक्त श्री सुनील अरोड़ा ने ब्रीफिंग सत्र में भाग लेने वाले अधिकारियों से कहा है कि वैसे सभी पर्यवेक्षक आवश्यक रूप से आयोग की आंख और कान हैं लेकिन वरिष्ठ व्यय पर्यवेक्षक चुनाव प्रक्रिया को दूषित करने वाली धन शक्ति की मात्रा के मामले में काफी अधिक भूमिका निभाने वाले हैं। उन्होंने बताया कि आयोग ने तमिलनाडु, गुजरात, महाराष्ट्र तथा कर्नाटक के लिए दो विशेष व्यय पर्यवेक्षकों की नियुक्ति पहले ही की है। उन्होंने कहा कि चुनाव में अनुचित संसाधनों की भूमिका को चिन्हित करने के लिए आयोग व्यय की दृष्टि से संवेदी राज्यों में कुछ और विशेष व्यय पर्यवेक्षक नियुक्त करने पर विचार कर रहा है। श्री अरोड़ा ने पर्यवेक्षकों से कहा कि उन पर स्वतंत्र, नैतिक तथा पारदर्शी चुनाव सुनिश्चित करने की भारी जिम्मेदारी है। उन्होंन पर्यवेक्षकों से सर्तक, निष्पक्ष तथा सभी हितधारकों के लिए सुग्मय बनने को कहा ताकि चुनाव प्रक्रिया के बारे में नागरिकों के विश्वास को बहाल किया जा सके। पर्यवेक्षकों की अनेक जिम्मेदारियों की चर्चा करते हुए मुख्य निर्वाचन आयुक्त ने कहा कि मतदाता सूचियां चुनाव प्रक्रिया की रीढ़ हैं और पर्यवेक्षकों के लिए मतदाता सूचियों की ईमानदारी सुनिश्चित करनी आवश्यक है।


    श्री अरोड़ा ने पर्यवेक्षकों को उनकी गंभीर भूमिका की याद दिलाते हुए कहा कि आयोग तैनात किये जा रहे वरिष्ठ अधिकारियों में पूरा विश्वास व्यक्त करता है और पर्यवेक्षक तथा सीईओ संपर्क के पहले और अंतिम बिंदू होंगे। उन्होंने चेतावनी देते हुए कहा कि थोड़ा सा भी दुर्भावना और भेदभाव कि शिकायत साबित होने पर आयोग कठोर कदम उठायेगा। उन्होंने कहा कि आयोग बदल रहे समय के अनुरूप चुनाव प्रक्रिया को लोगों की भागीदारी बढ़ाकर विशेष कर ईविजिल ऐप के माध्यम से भागीदारी बढ़ाकर पूरी प्रक्रिया को भागीदारीमूलक बनाने में अत्यधिक सक्रिय है। उन्होंने कहा कि ईविजिल ऐप कर्नाटक राज्य के चुनाव में पायलट परियोजना के रूप में शुरू किया गया और इसके बाद पिछले वर्ष पांच राज्यों में हुए चुनाव में इसे लागू किया गया। आगामी आम चुनाव के लिए इसे अखिल भारतीय रूप में विस्तारित किया गया है।


    निर्वाचन आयुक्त श्री अशोक लवासा ने कहा कि पर्यवेक्षक चुनाव प्रक्रिया तथा मशीनरी के महत्वपूर्ण हिस्सा हैं। उन्होंने पर्यवेक्षकों को सचेत, सुग्मय, उत्तरदायी तथा प्रभावी बने रहने की सलाह दी ताकि चुनाव प्रक्रिया की निष्पक्षता और पारर्दशिता सुनिश्चित की जा सके। उन्होंने पर्यवेक्षकों से फील्ड में निर्देशों और दिशानिर्देशों को लागू करने को लेकर इन निर्देशों और दिशानिर्देशों की जानकारी रखने का आग्रह किया। उन्होंने कहा कि वरिष्ठ पर्यवेक्षकों को निगरानी तथा संरक्षण की दोहरी भूमिका निभानी पड़ेगी। व्यय पर्यवेक्षकों को संबोधित करते हुए श्री लवासा ने कहा कि कानून लागू करने वाली व्यवस्था के प्रभाव को मापने के लिए जब्त की गयी मुद्रा के आंकडों को ही नहीं देखा जाना चाहिए बल्कि पैसे के स्रोत और वास्तिवक रूप से इसे बढ़ावा देने वालों के खिलाफ जांच की जानी चाहिए।


    ब्रीफिंग सत्र में भाग लेने वाले अधिकारियों का स्वागत करते हुए निर्वाचन आयुक्त श्री सुशील चंद्रा ने कहा कि पर्यवेक्षक फील्ड में संपूर्ण प्रक्रिया की मजबूत निगरानी के लिए निर्वाचन आयोग की महत्वपूर्ण भूमिका निभाते हैं। उन्होंने वर्तमान परिस्थितियों में पर्यवेक्षकों के लिए तरह-तरह की चुनौतियों की चर्चा करते हुए पर्यवेक्षकों से सर्तक और सुग्मय बने रहने का आग्रह किया। चुनाव प्रक्रिया पर विपरीत रूप से प्रभाव डालने वाले अनुचित संसाधनों की भूमिका को कम करने के लिए रियल टाइम गुप्तचर व्यवस्था तथा उम्मीदवारों के खातों की निगरानी महत्वपूर्ण भूमिका निभाएंगी। पर्यवेक्षकों को विस्तृत व्यय निगरानी पुस्तिका प्रदान की गयी।


    एक दिन के सत्र में चुनाव नियोजन, पर्यवेक्षकों की भूमिकायें तथा दायित्व, मतदाता सूची से जुडे विषय, आदर्श आचार संहिता लागू करने, कानूनी प्रावधानों, ईवीएम/वीवीपीएटी प्रबंधन, मीडिया प्रबंधन तथा अन्य विषयों पर आयोग के अग्रणी कार्यक्रम एसवीईईपी (सिस्टेमिटक वोटर्स एजुकेशन तथा इलेक्टोरल पार्टीशिपेशन) के अंतर्गत पर्यवेक्षकों को अवगत कराने के लिए प्रजेंटेशन दिये गये। पर्यवेक्षकों को विभिन्न आईटी पहलों तथा मतदाताओं की सहायता के लिए आयोग द्वारा लांच किये गये मोबाइल ऐप्लिकेशनों तथा फील्ड में चुनाव प्रक्रिया के प्रभावी और सक्षम प्रबंधन से जुड़े विषयों से अवगत कराया गया। ऑब्जर्बर ऐप, ईविजिल ऐप तथा अन्य पहलों पर विस्तृत प्रजेंटेशन दिये गये।


    ****


    आर.के.मीणा/एएम/एजी/एमएम-793


    

    
    (Release ID: 1569703) Visitor Counter : 23
    
    
      Read this release in: English , Urdu , Marathi , Bengali