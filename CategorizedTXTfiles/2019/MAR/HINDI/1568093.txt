      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने बिहार में 1320 मेगावाट की बक्सर ताप विद्युत परियोजना के लिए निवेश प्रस्ताव को स्वीकृति दी
      Posted On: 07 MAR 2019 2:09PM by PIB Delhi


    प्रधानमंत्री श्री नरेन्द्र मोदी की अध्यक्षता में मंत्रिमंडल की आर्थिक समिति ने बिहार के बक्सर जिले में 2 x 6 60 मेगावाट की बक्सर ताप विद्युत परियोजना (बक्सर टीपीपी) के लिए निवेश प्रस्ताव को अपनी स्वीकृति दे दी है। यह परियोजना 10,439,09 करोड़ रुपये की अनुमानित लागत से पूरी की जाएगी। परियोजना एसजेवीएन थर्मल प्राइवेट लिमिटेड द्वारा लागू की जाएगी। एसजेवीएन थर्मल प्राइवेट लिमिटेड भारत सरकार के विद्युत मंत्रालय के अंतर्गत मिनी रत्न प्रतिष्ठान एसजेवीएन लिमिटेड की पूर्ण स्वामित्व वाली सहायक कंपनी है।


    बक्सर ताप विद्य़ुत परियोजना सुपर क्रिटिकल टेक्नोलॉजी पर आधारित होगी और इसमें 660 मेगावाट की दो इकाईयां होंगी। यह परियोजना पर्यावरण रक्षा के लिए नवीनतम उत्सर्जन नियंत्रण टेक्नोलॉजी से लैस होगी और इसमें उच्च क्षमता के साथ विद्युत उत्पादन में ईंधन का कम उपयोग होगा। बक्सर टीपीपी बिहार तथा पूर्वी क्षेत्र में विद्युत की कमी की स्थिति में सुधार लाएगी। बिहार सरकार ने उत्पादित विद्युत का 85 प्रतिशत सप्लाई के लिए विद्युत खरीद समझौता पर पहले ही हस्ताक्षर किया है।


    इस परियोजना से क्षेत्र में विभिन्न सामाजिक-आर्थिक विकास के अतिरिक्त प्रत्यक्ष और अप्रत्यक्ष रोजगार सृजन की आशा है। बक्सर टीपीपी 2023-24 से लाभ देने लगेगी।


    ***


    अतुल कुमार तिवारी/आरकेमीणा/एएम/एजी/एमएस

    
    
    (Release ID: 1568093) Visitor Counter : 52
    
    
      Read this release in: English , Urdu , Marathi , Marathi , Bengali