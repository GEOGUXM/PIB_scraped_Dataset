      विद्युत मंत्रालय

      माइक्रोवेव ओवन और वॉशिंग मशीनों के लिए स्टार रेटिंग कार्यक्रम की शुरूआत
      
      2030 तक तीन अरब यूनिट से अधिक बिजली बचने की संभावना
      
      Posted On: 08 MAR 2019 5:37PM by PIB Delhi


    बिजली मंत्रालय ने देश में माइक्रोवेव ओवन और वॉशिंग मशीनों के लिए मानक तय करने के संबंध में स्टार रेटिंग जैसे महत्वाकांक्षी कार्यक्रम की शुरूआत की है। आरंभ में यह कार्यक्रम स्वैच्छिक आधार पर चलाया जायेगा और इसकी वैधानिकता 31 दिसंबर, 2010 तक होगी।


    इसकी शुरूआत करते हुये बिजली मंत्रालय के सचिव श्री एके भल्ला ने कहा कि बिजली से चलने वाले घरेलू उपकरणों की ऊर्जा कुशलता बढ़ाने के प्रयास किये जा रहे हैं, ताकि उपभोक्ताओं के बिजली बिलों में कमी आ सके। इस अवसर उन्होंने कहा कि इस पहल से प्रौद्योगिकी को उन्नत बनाने में प्रोत्साहन मिलेगा और माइक्रोवेव ओवन तथा वॉशिंग मशीनों की बिजली खपत में कमी आएगी। उन्होंने कहा कि इस उपाय से 2030 तक तीन अरब से अधिक यूनिट बिजली की बचत होने की संभावना है।


    उल्लेखनीय है कि ऊर्जा कुशलता ब्यूरो ने भारत में ऊर्जा कुशलता को बढ़ावा देने के लिए एक देशव्यापी रणनीति तैयार की है और इस संबंध में एक दस्तावेज जारी किया है। इस दस्तावेज में भारत के पर्यावरण संबंधी समस्याओं और जलवायु परिवर्तन के दुष्प्रभावों को दूर करने के लिए एक समग्र रोडमैप का प्रस्ताव किया गया है, जिसमें ऊर्जा कुशलता महत्वपूर्ण है।


    माइक्रोवेव ओवन के लिए लेबल वॉशिंग मशीन के लिए लेबल


    ****


    आर.के.मीणा/एएम/ एकेपी /डीए- 453


    

    
    (Release ID: 1568554) Visitor Counter : 45
    
    
      Read this release in: English