      स्‍वास्‍थ्‍य एवं परिवार कल्‍याण मंत्रालय

      मंत्रिमंडल ने राष्ट्रीय एड्स नियंत्रण कार्यक्रम-IV (एनएसीपी- IV) को 12वीं पंचवर्षीय योजना के बाद अप्रैल, 2017 से मार्च, 2020 तक तीन साल की अवधि के लिए जारी रखने को मंजूरी दी
      Posted On: 07 MAR 2019 2:19PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडलीय समिति की बैठक में आज राष्ट्रीय एड्स नियंत्रण कार्यक्रम-IV (एनएसीपी- IV) को 12वीं पंचवर्षीय योजना के बाद अप्रैल, 2017 से मार्च, 2020 तक तीन साल की अवधि के लिए जारी रखने को मंजूरी दी गई। इसके लिए कुल परिव्यय 6434.76 करोड़ रुपये होगा।


    लाभ:

      * 99 प्रतिशत से ज्‍यादा आबादी एचआईवी मुक्‍त रहेगी।
      * समग्र एचआईवी रोकथाम कार्यक्रम के जरिये वार्षिक तौर पर प्रमुख आबादी के 70 लाख से ज्‍यादा लोगों को कवर किया जाएगा।
      * तीन साल की इस परियोजना में लगभग 15 करोड़ असुरक्षित आबादी (5 करोड़ गर्भवती महिलाओं सहित) की एचआईवी जांच की जाएगी।
      * तीन साल की इस परियोजना के दौरान नाको समर्थित ब्‍लड बैंकों में 2 करोड़ 32 लाख यूनिट खून एक‍त्र किया जाएगा।
      * तीन साल की इस परियोजना के दौरान यौन संचारित संक्रमणों के 2 करोड़ 82 लाख के मामलों की देखरेख की जाएगी।
      * परियोजना अवधि समाप्‍त होने तक 17 लाख पीएलएचआईवी को नि:शुल्‍क एंटीरेट्रोवायरल उपचार उपलब्‍ध कराया जाएगा।

    ***


    अतुल कुमार तिवारी/आर.के.मीणा/एएम/आरके/एनआर -

    
    
    (Release ID: 1569068) Visitor Counter : 11
    
    
    
    
    

*