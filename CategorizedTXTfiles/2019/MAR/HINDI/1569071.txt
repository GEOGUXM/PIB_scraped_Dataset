      वित्‍त मंत्रालय

      फरवरी, 2019 में कुल जीएसटी राजस्‍व संग्रह 97,247 करोड़ रुपये का हुआ
      Posted On: 01 MAR 2019 4:46PM by PIB Delhi


    फरवरी , 2019 में जीएसटी राजस्‍व संग्रह कुल मिलाकर 97 , 247 करोड़ रुपये का हुआ जिसमें 17 , 626 करोड़ रुपये का सीजीएसटी , 24 , 192 करोड़ रुपये का एसजीएसटी , 46 , 953 करोड़ रुपये का आईजीएसटी (आयात पर संग्रहीत 21384 करोड़ रुपये सहित) और 8476 करोड़ रुपये का उपकर या सेस (आयात पर संग्रहीत 910 करोड़ रुपये सहित) शामिल हैं। जनवरी माह के लिए 28 फरवरी , 2019 तक कुल मिलाकर 73 . 48 लाख जीएसटीआर 3बी रिटर्न दाखिल किए गए हैं।


    सरकार ने नियमित निपटान के रूप में आईजीएसटी से सीजीएसटी में 19 , 470 करोड़ रुपये और एसजीएसटी में 15 , 747 करोड़ रुपये निपटाए हैं। फरवरी , 2019 में नियमित निपटान के बाद केन्‍द्र सरकार और राज्‍य सरकारों द्वारा अर्जि‍त कुल राजस्‍व कुछ इस तरह से है : सीजीएसटी के लिए 37 , 095 करोड़ रुपये और एसजीएसटी के लिए 39 , 939 करोड़ रुपये।


    फरवरी , 2018 में राजस्‍व 85 , 962 करोड़ रुपये आंका गया था और फरवरी , 2019 में राजस्‍व संग्रह पिछले वर्ष के समान महीने में संग्रहीत राजस्‍व की तुलना में 13.12 प्रतिशत अधिक है।


    निम्‍नलिखित चार्ट में पिछले वर्ष की तुलना में चालू वर्ष के दौरान राजस्‍व संग्रह के रुख को दर्शाया गया है :


    ***


    आर.के.मीणा/एएम/आरआरएस/वीके-695

    
    
    (Release ID: 1569071) Visitor Counter : 20
    
    
      Read this release in: English , Marathi