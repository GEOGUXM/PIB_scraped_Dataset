      फाइनेंस कमीशन

      श्री अजय नारायण झा वित्‍त आयोग के सदस्‍य बने
      Posted On: 01 MAR 2019 1:03PM by PIB Delhi


    श्री अजय नारायण झा 15वें वित्‍त आयोग के सदस्‍य बने हैं। श्री झा ने वित्‍त आयोग में श्री शक्ति कांत दास की जगह ली है। श्री दास ने भारतीय रिजर्व बैंक का गर्वनर नियुक्‍त होने पर वित्‍त आयोग की सदस्‍यता से इस्‍तीफा दे दिया था।


    वित्‍त आयोग में शामिल होने से पहले 1982 बैच के मणिपुर कैडर के आईएएस श्री अजय नारायण झा भारत सरकार के वित्‍त सचिव थे। इससे पहले श्री झा आरबीआई के पूर्व गर्वनर की अध्‍यक्षता में 14वें वित्‍त आयोग के सचिव थे।


    राष्‍ट्रपति के आदेश से 15वें वित्‍त आयोग का गठन नवंबर 2017 में श्री एन.के. सिंह की अध्‍यक्षता में किया गया था ताकि‍ 5 वर्षों की अवधि यानी अप्रैल 2020 से मार्च 2025 के लिए केन्‍द्र और राज्‍यों के बीच राजस्‍व बंटवारे का फार्मूला तय किया जा सके।


    आरकेमीणा/एएम/एजी/एसएस-


    

    
    (Release ID: 1566937) Visitor Counter : 376
    
    
      Read this release in: English