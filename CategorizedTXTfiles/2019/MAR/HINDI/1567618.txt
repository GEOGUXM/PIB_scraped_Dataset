      राष्ट्रपति सचिवालय

      राष्ट्रपति ने स्वच्छ सर्वेक्षण पुरस्कार प्रदान किए
      Posted On: 06 MAR 2019 2:00PM by PIB Delhi


    राष्ट्रपति श्री राम नाथ कोविन्द ने आज नई दिल्ली में एक समारोह में स्वच्छ सर्वेक्षण पुरस्कार, 2019 प्रदान किये। इन पुरस्कारों का गठन भारत सरकार के आवास और शहरी कार्य मंत्रालय की पहल पर किया गया है।


    राष्ट्रपति ने इस अवसर पर कहा कि भारत ने ग्रामीण और शहरी स्वच्छता के लक्ष्य को हासिल करने की दिशा में उल्लेखनीय प्रगति की है। शहर और गांव की पहचान स्वच्छता पर किये जा रहे कार्य से की जाती है। उन्होंने कहा कि यह एक महत्वपूर्ण परिवर्तन है। अब तक के सभी चार सर्वेक्षणों में प्रथम पुरस्कार प्राप्त कर इंदौर शहर ने अन्य शहरी क्षेत्रों के लिए उदाहरण कायम किया है।


    राष्ट्रपति ने कहा कि स्वच्छता प्रत्येक नागरिक के व्यवहार का अभिन्न अंग होना चाहिए, ताकि इसे कारगर और सतत बनाया जा सके। राष्ट्रपति ने कहा कि अनेक लोग व्यक्तिगत स्वच्छता पर ध्यान देते हैं लेकिन सार्वजनिक और सामुदायिक स्वच्छता के गंभीर नहीं है। उन्होंने कहा कि स्वच्छ भारत के लक्ष्यों को प्राप्त करने के लिए मानसिकता में परिवर्तन महत्वपूर्ण है। उन्होंने शिक्षण संस्थानों से अपने पाठ्यक्रमों में स्वच्छता को शामिल करने और साफ-सफाई के महत्व के बारे में जागरुकता फैलाने का आग्रह किया।


    ***


    आर.के.मीणा/एएम/एजी/डीके-373

    
    
    (Release ID: 1567618) Visitor Counter : 725
    
    
      Read this release in: English , Urdu , Marathi , Bengali , Gujarati