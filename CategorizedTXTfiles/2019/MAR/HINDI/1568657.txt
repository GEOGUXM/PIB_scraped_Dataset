      विज्ञान एवं प्रौद्योगिकी मंत्रालय

      डॉ. ए. के. मोहंती ने बीएआरसी के निदेशक का पद संभाला
      Posted On: 12 MAR 2019 1:53PM by PIB Delhi


    भाभा परमाणु अनुसंधान केन्‍द्र ( बीएआरसी) के भौतिकी समूह के विख्‍यात वैज्ञानिक और निदेशक तथा साह इंस्‍टीट्यूट ऑफ न्‍यूक्लियर फि‍जिक्‍स , कोलकाता के निदेशक डॉ. ए. के. मोहंती ने आज बीएआरसी के निदेशक का पदभार संभाल लिया। डॉ. मोहंती ने परमाणु ऊर्जा विभाग के अध्‍यक्ष और सचिव श्री के. एन. व्‍यास के स्‍थान पर यह पद संभाला है। डॉ. मोहंती ने बीएआरसी प्रशिक्षण स्‍कूल के 26वें बैच से स्‍नातक किया और 1983 में भाभा परमाणु अनुसंधान केन्‍द्र के परमाणु भौतिकी डिवीजन में शामिल हो गए। पिछले 36 वर्षों के दौरान डॉ. मोहंती ने परमाणु भौतिकी के अनेक क्षेत्रों में कार्य किया।


    डॉ . मोहंती को 1988 में भारतीय भौतिकी सोसायटी का युवा वैज्ञानिक पुरस्‍कार, 1991 में भारतीय राष्‍ट्रीय विज्ञान अकादमी द्वारा युवा भौतिक शास्‍त्री पुरस्‍कार और 2001 में होमी भाभा विज्ञान और प्रौद्योगिकी के परमाणु ऊर्जा विभाग से पुरस्‍कार मिल चुका है।


    बीएआरसी के निदेशक का पद भार संभालते हुए, डॉ. मोहंती ने भौतिकी समूह में अपने पूर्व अधिकारियों के प्रति आभार व्‍यक्‍त किया। जिन्‍होंने परमाणु भौतिकी के क्षेत्र में निम्‍न और उच्‍च ऊर्जा की बारीकियों को समझाने में मदद की। उन्‍होंने अपने वरिष्‍ठ सहयोगियों के प्रयासों के प्रति भी आभार व्‍यक्‍त किया जिन्‍होंने राष्‍ट्रीय और अंतर्राष्‍ट्रीय महत्‍व की परियोजनाओं को पूरा करने में मदद की जिनमें उन्‍होंने अपना योगदान दिया। उन्‍होंने कहा कि सामाजिक महत्‍व के क्षेत्र में वे बीएआरसी के कार्य को आगे बढ़ाने के लिए प्रतिबद्ध है।


    ***


    आर.के.मीणा/एएम/केपी/वीके - 461

    
    
    (Release ID: 1568657) Visitor Counter : 517
    
    
      Read this release in: Malayalam , English , Urdu , Marathi , Bengali