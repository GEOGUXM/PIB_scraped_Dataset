      पोत परिवहन मंत्रालय

      सरकार ने ड्रेजिंग कॉर्पोरेशन में भारत सरकार के 100 प्रतिशत शेयरों के विशाखापत्तनम पोर्ट, पारादीप पोर्ट, दीनदयाल पोर्ट और जेएनपीटी के पक्ष में रणनीतिक विनिवेश को स्वीकृति दी
      
      आज लागू हुआ शेयर खरीद समझौता
      
      रणनीतिक बिक्री से 1,049 करोड़ रुपये जुटाएगी सरकार

      Posted On: 08 MAR 2019 8:18PM by PIB Delhi

    सरकार ने डीसीआईएल में भारत सरकार के 100 प्रतिशत शेयरों के 4 बंदरगाहों विशाखापत्तनम पोर्ट ट्रस्ट , पारादीप पोर्ट ट्रस्ट , जवाहर नेहरु पोर्ट ट्रस्ट और दीनदयाल पोर्ट ट्रस्ट (पूर्व नाम कांडला पोर्ट ट्रस्ट) के कंसोर्टियम के पक्ष में रणनीतिक विनिवेश को स्वीकृति दे दी है। भारत सरकार और चार बंदरगाहों के बीच शेयर खरीद समझौता कार्यान्वित किया गया। इसके साथ ही डीसीआई में भारत सरकार की 73.47 प्रतिशत हिस्सेदारी इस प्रकार चार बंदरगाहों को हस्तांतरित हो गई है-

                                                                                                                                  
बंदरगाह का नाम                  विशाखापत्तनम पोर्ट ट्रस्ट  दीनदयाल पोर्ट ट्रस्ट  जवाहरलाल नेहरु पोर्ट ट्रस्ट  पारादीप पोर्ट ट्रस्ट
                                                                                                                                  
                                                                                                                                  
                                                                                                                                  
शेयरों की संख्या                5,451,710                  5,040,101             5,040,101                    5,040,101           
                                                                                                                                  
                                                                                                                                  
                                                                                                                                  
चुकता शेयर पूंजी (प्रतिशत में)  19.47%                     18%                   18%                          18%                 
                                                                                                                                  
                                                                                                                                  

    सरकार ने इस रणनीतिक बिक्री से कुल 1049 करोड़ रुपये की धनराशि जुटाई है।


    शेयरों के इस हस्तांतरण के साथ ही चारों बंदरगाहों को कंपनी का प्रबंधन और नियंत्रण भी हस्तांतरित कर दिया गया है। शेयर खरीद समझौते के तहत खरीदारों ने नए प्रबंधन ने सांविधिक आवश्यकताओं के अनुपालन के क्रम में निम्नलिखित निदेशकों को भी नियुक्त किया है-

                                                                        
नाम                                                      पद             
                                                                        
                                                                        
                                                                        
श्री टी कृष्णा बाबू, चेयरमैन, विशाखापत्तनम पोर्ट ट्रस्ट  चेयरमैन        
                                                                        
                                                                        
                                                                        
श्री राजेश त्रिपाठी                                      प्रबंधन निदेशक 
                                                                        
                                                                        
                                                                        
श्री संजय सेठी, चेयरमैन, जवाहर लाल नेहरु पोर्ट ट्रस्ट    निदेशक         
                                                                        
                                                                        
                                                                        
श्री संजय भाटिया, चेयरमैन, दीनदयाल पोर्ट ट्रस्ट          निदेशक         
                                                                        
                                                                        
                                                                        
श्री रिंकेश रॉय, चेयरमैन, पारादीप पोर्ट ट्रस्ट           निदेशक         
                                                                        
                                                                        
                                                                        
श्री अनूप शर्मा, सीएमडी, शिपिंग कॉरपोरेशन ऑफ इंडिया      स्वतंत्र निदेशक
                                                                        
                                                                        

    कंपनी के शेयरों और प्रबंधन व नियंत्रण के हस्तांतरण के साथ ही ऐसा अनुमान है कि इससे कंपनी को फैसले लेने में ज्यादा परिचालन और वित्तीय स्वतंत्रता मिलेगी , जिससे कंपनी प्रभावी तरीके से कार्य को आगे बढ़ाने और ज्यादा क्षमता से काम करने में सक्षम बनेगी।


    ड्रेजिंग कॉरपोरेशन ऑफ इंडिया लिमिटेड (डीसीआई) की स्थापना भारतीय बंदरगाहों की ड्रेजिंग की आवश्यकताओं को पूरा करने के उद्देश्य से भारत सरकार के पूर्ण स्वामित्व वाली कंपनी के रूप में 29 मार्च , 1976 को की गई थी। डीसीआई की स्थापना 100 प्रतिशत स्वामित्व वाली कंपनी के रूप में की गई थी। भारत सरकार ने कंपनी में वर्ष 1992 , 2004 , 2015 और 2016 में क्रमशः 1.44 प्रतिशत , 20 प्रतिशत , 5 प्रतिशत और 0.09 प्रतिशत (कर्मचारी पेशकश) हिस्सेदारी का विनिवेश किया था। इन विनिवेशों के बाद कंपनी में भारत सरकार की हिस्सेदारी घटकर 73.47 प्रतिशत रह गई थी। कंपनी कैपिटल ड्रेजिंग , मेनटेनेंस ड्रेजिंग , बीच नरिश्मेंट , लैंड रिक्लेमेशन , शैलो वाटर ड्रेजिंग , प्रोजेक्ट मैनेजमेंट कंसल्टैंसी और बड़े बंदरगाहों व भारतीय नौसेना आदि के लिए समुद्री निर्माण आदि कार्य करती है।


    कंपनी को वर्ष 1999 में सार्वजनिक क्षेत्र के उपक्रमों में मिनी रत्न- श्रेणी-1 घोषित किया गया था। कंपनी शिड्यूल बी का सार्वजनिक क्षेत्र का उपक्रम है। कंपनी का पंजीकृत कार्यालय नई दिल्ली में स्थित है। कंपनी का मुख्यालय विशाखापत्तनम में भारत के पूर्वी तट पर स्थित है। कंपनी के परियोजना कार्यालय कोलकाता , हल्दिया , चेन्नई , एन्नोर और कोच्चि जैसे कई शहरों में हैं।


    *****


    आर.के.मीणा/एएम/एमपी

    
    
    (Release ID: 1569236) Visitor Counter : 9
    
    
      Read this release in: English