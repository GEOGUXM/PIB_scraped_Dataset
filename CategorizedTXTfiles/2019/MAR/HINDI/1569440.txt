      कार्मिक, लोक शिकायत एवं पेंशन मंत्रालय

      कार्मिक एवं प्रशिक्षण विभाग केंद्रीय कर्मचारियों एवं उनके परिजनों के लिये कल नयी दिल्ली में हाफ मैराथन का आयोजन करेगा
      Posted On: 02 MAR 2019 5:29PM by PIB Delhi


    कार्मिक एवं प्रशिक्षण विभाग (डीओपीटी) के अंतर्गत केंद्रीय सिविल सेवा सांस्कृतिक एवं खेलकूद बोर्ड (सीसीएससीएसबी) एवं यूथ हॉस्टल्स एसोसिएशन ऑफ इण्डिया (यूएचएआई) दोनों केंद्र सरकार के कर्मचारियों एवं उनकी निकटतम परिवारीजनों के लिये संयुक्त रूप से कल नयी दिल्ली में एक हाफ मैराथन का आयोजन कर रहे हैं । इय आयोजन का विषय केंद्र सरकार के कर्मचारियों एवं उनके परिजनों के मध्य फिटनेस को प्रोत्साहन देना है । इसके साथ ही यह केंद्र सरकार के कर्मचारियों के मध्य एडवेंचर खेलकूद एवं इससे मिलती जुलती गतिविधियों को प्रोत्साहन देने की योजना को बढ़ावा भी देगा ।


    आयोजन के प्रारंभ होने एवं समाप्ति का बिंदु विनय मार्ग स्थित स्पोर्ट्स परिसर होगा । मैराथन का आयोजन 21 किलोमीटर, 10 किलोमीटर एवं 5 किलोमीटर समेत तीन श्रेणियों में किया जा रहा है एवं इस को केंद्रीय कार्मिक एवं प्रशिक्षण राज्यमंत्री डॉक्टर जितेंद्र प्रसाद, यूएचएआई के राष्ट्रीय अध्यक्ष श्री मोहम्मद शफ़ी पंडित एवं यूएचएआई के राष्ट्रीय चेयरमैन श्री एस वेंकट नारायणन हरी झंडी दिखाएंगे तथा नामचीन अंतर्राष्ट्रीय एथलीट भी मौजूद रहेंगे ।


    कार्मिक एवं प्रशिक्षण विभाग (डीओपीटी) द्वारा इस वर्ष आयोजित अपनी तरह के प्रथम आयोजन में तीन पुरुष एवं महिला विजेता डॉक्टर जितेंद्र सिंह के हाथों पुरस्कार लेंगे । यह आयोजन दिल्ली में पदस्थापित केंद्र सरकार के कर्मचारियों के 10 से 60 वर्ष के निकटतम परिजनों के लिये भी खुला रहेगा ।


    *****

    
    आर.के.मीणा/एएम/एबी-
    
    
    (Release ID: 1569440) Visitor Counter : 5
    
    
      Read this release in: English