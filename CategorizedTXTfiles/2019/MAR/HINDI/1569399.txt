      स्‍वास्‍थ्‍य एवं परिवार कल्‍याण मंत्रालय

      स्वास्थ्य मंत्रालय ने वेस्ट-नाइल बुखार से निपटने की तैयारियों का जायजा लिया
      Posted On: 19 MAR 2019 6:34PM by PIB Delhi


    स्वास्थ्य एवं परिवार कल्याण मंत्रालय ने राष्ट्रीय रोग नियंत्रण केन्द्र (एनसीडीसी) के अधिकारियों के साथ केरल के मल्लापुरम जिले में वेस्ट-नाइल बुखार से निपटने की तैयारियों, अब तक की जाने वाली कार्रवाईयों और मौजूदा हालात का जायजा लिया। मंत्रालय ने एक स्वास्थ्य दल को मल्लापुरम जिले में भेजा है ताकि वेस्ट-नाइल वायरस के विभिन्न प्रभावों की जांच की जा सके।


    उल्लेखनीय है कि वेस्ट-नाइल बुखार मच्छर काटने से होता है और उसका वायरस जापानी बुखार, दिमागी बुखार और सेंट लुई इंसेफेलाइटिस के वायरस से संबंधित है। वेस्ट-नाइल बुखार की जांच पुणे और अल्पूझा के नेशनल इंस्टीट्यूट ऑफ विरोलॉजी में उपलब्ध है।


    ***


    आरकेमीणा/एएम/एकेपी/एमएम – 749

    
    
    (Release ID: 1569399) Visitor Counter : 33
    
    
      Read this release in: English , Urdu