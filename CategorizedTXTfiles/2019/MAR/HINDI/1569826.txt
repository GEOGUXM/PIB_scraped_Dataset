      रक्षा मंत्रालय

      वायु सेना प्रमुख ने उम्दा खिलाड़ियों को सम्मानित किया
      Posted On: 28 MAR 2019 6:55PM by PIB Delhi


    राष्ट्रीय और अंतर्राष्ट्रीय स्तर पर बेहतर प्रदर्शन करने वाले वायुसेना के खिलाड़ियों को सम्मानित करने के लिए 28 मार्च 2019 को नई दिल्ली वायुसेना केंद्र में एक भव्य समारोह का आयोजन किया गया। समारोह का आयोजन वायुसेना खेल नियंत्रण बोर्ड द्वारा किया गया जिसमें वायु सेना प्रमुख मुख्य अतिथि थे। इस समारोह में वायुसेना के उच्च अधिकारियों सहित वायुसेना प्रशासन प्रभारी और महानिदेशक (कार्य एवं समारोह) भी मौजूद थे। वायुसेना प्रमुख मार्शल बी एस धनोवा पीवीएसएम एवीएसएम वाईएसएम वीएम एडीसी ने 21 खिलाड़ियों और वायु सेना के 7 दलों को सम्मानित किया और उन्हें स्मृति चिन्ह प्रदान किए।


    वायु सेना प्रमुख ने भारतीय वायुसेना खेल विवरण पुस्तिका का लोकार्पण किया जिसमें खिलाड़ियों की उपलब्धियों का बखान है।


    अपने संबोधन में वायु सेना प्रमुख ने वायुसेना खेल नियंत्रण बोर्ड की पिछले 1 साल की उपलब्धियों और खिलाडियों को विश्वस्तरीय संसाधन उपलब्ध कराने के लिए प्रशंसा की। उन्होंने खेल में बेहतर प्रदर्शन करने वालों को बधाई दी और खेल के अपने स्तर को अनवरत बनाये रखने की सलाह दी। उन्होंने खेल में बेहतर प्रदर्शन करने और बने रहने के लिए तंदरूस्ती, उत्साह और मजबूत इच्छाशक्ति को बनाये रखने पर जोर दिया।


    ***


    आरकेमीणा/एएम/एके/एमएम-811
    

    
    (Release ID: 1569826) Visitor Counter : 77
    
    
      Read this release in: English , Urdu