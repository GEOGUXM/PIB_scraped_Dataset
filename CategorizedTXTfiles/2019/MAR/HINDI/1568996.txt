      रक्षा मंत्रालय

      रियर एडमिरल कृष्णा स्वामीनाथन, वीएसएम ने फ्लैग ऑफिसर - सी ट्रेनिंग (एफओएसटी) के रूप में पदभार ग्रहण किया
      Posted On: 18 MAR 2019 1:44PM by PIB Delhi


    रियर एडमिरल कृष्णा स्वामीनाथन ने 18 मार्च , 2019 को कोच्चि में फ्लैग ऑफिसर - सी ट्रेनिंग (एफओएसटी ) के रूप में पदभार ग्रहण किया है।


    रियर एडमिरल कृष्णा स्वामीनाथन संचार और इलैक्‍ट्रॉनिक युद्ध के विशेषज्ञ माने जाते है। उन्‍होंने 01 जुलाई , 1987 को भारतीय नौसेना में कमीशन प्राप्‍त किया था। उन्‍होंने पुणे स्थित नेशनल डिफेंस एकेडमी , खड़गवासला ; ब्रिटेन के ज्‍वाइंट सर्विसेज एंड स्‍टॉफ कॉलेज , श्रीवेनहम ; मुम्‍बई के करंजा स्थित कॉलेज ऑफ नैवल वार फेयर तथा अमरीका के रोड़ आईलैंड स्थित यूनाइटेड स्‍टेट्स नैवल वार कॉलेज , न्‍यू पोर्ट से अध्‍ययन व प्रशिक्षण प्राप्‍त किया था। उन्‍होंने भारतीय नौसेना के अग्रिम पंक्ति के पांच जहाजों का नेतृत्‍व किया था। इसमें मिसाइल जहाज आईएनएस विद्युत , आईएनएस विनाश , आईएनएस कुलिश , आईएनएस मैसूर और एयर क्राफ्ट कैरियर , आईएनएस विक्रमादित्‍य शामिल हैं।


    एफओएसटी के रूप में पदभार ग्रहण करने से पहले रियर एडमिरल दक्षिणी नौसेना कमान के मुख्‍यालय में चीफ स्‍टॉफ ऑफिसर (प्रशिक्षण) के पद पर कार्यरत थे। उन्‍होंने भारतीय नौसेना के सभी प्रशिक्षणों के संचालन में महत्‍वपूर्ण भूमिका निभाई है। भारतीय नौसेना की सुरक्षा टीम को विकसित करने में उनका अमूल्‍य योगदान रहा है। यह टीम नौसेना के सभी क्षेत्रों में संचालन संबंधी सुरक्षा की निगरानी करती है।


    श्री स्‍वामीनाथन ने जवाहर लाल नेहरू विश्‍वविद्यालय , नई दिल्‍ली से बीएससी की डिग्री प्राप्‍त की है। उन्‍होंने लंदन के किंग्‍स कॉलेस से डिफेंस स्‍टडीज में एमए की डिग्री हासिल की है। उन्‍होंने मुम्‍बई विश्‍वविद्यालय से स्‍ट्रेटिजिक स्‍टडीज में एम.फिल और इंटरनेशनल स्‍टडीज में पीएचडी की डिग्री प्राप्‍त की है।


    फोस्‍ट इकाई दक्षिणी नौसेना कमान के प्रशासनिक क्षेत्राधिकार में आता है। रियर एडमिरल कृष्‍णा स्वामीनाथन ने रियर एडमिरल संजय जे. सिंह , एनएम से पदभार ग्रहण किया। रियर एडमिरल संजय जे. सिंह , एनएम मुम्‍बई में फ्लैग ऑफिसर कमांडिंग वेस्‍टर्न फ्लीट (एफओसीडब्‍ल्‍यूएफ) का पदभार ग्रहण करेंगे।


    ***


    आर.के.मीणा/एएम/जेके/जीआरएस -

    
    
    (Release ID: 1568996) Visitor Counter : 210
    
    
      Read this release in: English , Urdu , Marathi , Bengali