      प्रधानमंत्री कार्यालय

      प्रधानमंत्री ने कतर के अमीर से दूरभाष पर बात की
      Posted On: 02 MAR 2019 9:23PM by PIB Delhi


    कतर के अमीर शेख तमीम बिन अहमद बिन खलीफा अल थानी ने आज दूरभाष पर कॉल मिलाकर प्रधानमंत्री श्री नरेन्द्र मोदी से बात की।


    प्रधानमंत्री ने बताया कि कतर के साथ अपने संबंधों में और अधिक मजबूती लाने को भारत अत्‍यधिक महत्‍व देता है। उन्‍होंने कहा कि कतर हमारा नजदीकी दोस्‍त है जो हमारे विस्‍तारित पड़ोस का एक हिस्सा है। श्री मोदी ने हाल के वर्षों में द्विपक्षीय संबंधों की शीघ्र मजबूती लाने में महामहिम कतर के अमीर को उनके नेतृत्‍व और मार्गदर्शन के लिए धन्‍यवाद दिया।


    दोनों नेताओं ने क्षेत्रीय स्थि‍ति के बारे में बातचीत की। प्रधानमंत्री ने बताया कि आतंकवाद इस क्षेत्र और इसके आसपास में शांति और सुरक्षा के लिए गंभीर खतरा बना हुआ है। उन्‍होंने संबंधित पक्षों द्वारा सभी प्रकार के आतंकवाद को समाप्‍त करने के साथ ही उसके लिए सभी प्रकार की सहायता बंद करने के लिए स्‍पष्‍ट तौर पर शीघ्र कार्रवाई के महत्‍व पर जोर दिया।


    दोनों नेताओं ने कल अबू धाबी में इस्‍लामी सहयोग संगठन (ओआईसी) के विदेश मंत्रियों की परिषद् की 46वीं बैठक में सम्‍मानित अतिथि के रूप में भारत के विदेश मंत्री की भागीदारी के ऐतिहासिक महत्‍व के बारे में भी चर्चा की।


    *********


    आर.के.मीणा/एएम/एसकेएस/एसके-370

    
    
    (Release ID: 1567614) Visitor Counter : 32
    
    
      Read this release in: Assamese , English , Urdu , Bengali , Gujarati , Tamil , Kannada