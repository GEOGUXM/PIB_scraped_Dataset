      रक्षा मंत्रालय

      भारतीय वायु सेना लांगकावी अंतर्राष्ट्रीय मैरीटाईम एयरो एक्सपो (एलआईएमए) 2019 में भाग लेगी
      Posted On: 22 MAR 2019 4:28PM by PIB Delhi


    लांगकावी अंतर्राष्ट्रीय मैरीटाईम एयरो एक्सपो (एलआईएमए-2019) 26 मार्च, 2019 से 30 मार्च, 2019 तक मलेशिया के लांगकावी में आयोजित किया जा रहा है। भारतीय वायु सेना पहली बार मैरीटाईम एयरो एक्सपो में भाग ले रही है। इसके दौरान अपने देश में विकसित एलसीए युद्धक विमान को दर्शाया जाएगा। भारतीय वायु सेना की टीम वायु सेना स्टेशन कलईकुंडा से आज यानी 22 मार्च, 2019 को रवाना हुई। यह टीम म्यामां (यंगून) होते हुए लांगकावी जाएगी।


    एलआईएमए-2019 में भारतीय वायु सेना की भागीदारी से वायु सैनिकों को रॉयल मलेशियाई वायु सेना (आरएमएएफ) के वायु सैनिकों से बातचीत करने का अवसर मिलेगा और दोनों देशों की वायु सेनाओं के बीच निकट सम्पर्क कायम हो सकेगा। यह भविष्य में मलेशियाई वायु सेना के साथ किसी प्रकार के सम्पर्क के लिए एक आधार के रूप में काम करेगा। इससे आरएमएएफ को भी एलसीए की क्षमताओं को परखने का एक अवसर मिलेगा।


    भारतीय वायु सेना की खेप में 2 एलसीए , 1 सी -130 जे और 1 आईएल -76 के साथ 27 अधिकारी, 42 वायु सैनिक और 11 एचएएल कार्मिक शामिल हैं।


    ****


    आर.के.मीणा/एएम/एसकेएस/डीके-732

    
    
    (Release ID: 1569273) Visitor Counter : 321
    
    
      Read this release in: English , Urdu , Marathi , Bengali