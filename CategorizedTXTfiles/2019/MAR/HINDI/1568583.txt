      रेल मंत्रालय

      रेल और कोयला मंत्री श्री पीयूष गोयल ने सीएसआर द्वारा समर्थित रेल सहयोग की तीन परियोजनाओं को लांच किया
      
      टाटा ट्रस्‍ट के सीएसआर समर्थन से 4791 रेल स्‍टेशनों पर उच्‍च गति की वाई-फाई सुविधा
      
      सार्वजनिक उपक्रमों के सहयोग से स्‍टेशनों पर 2400 शौचालय बनाए जाएंगे
      
      जनरल इंश्‍योरेंस कॉरपोरेशन के सहयोग से स्‍टेशनों पर 5,000 स्‍टेनलेस स्‍टील के बेंच लगाए जाएंगे
      
      
      
      
      Posted On: 08 MAR 2019 7:03PM by PIB Delhi


    केन्‍द्रीय रेल और कोयला मंत्री श्री पीयूष गोयल ने विभिन्‍न परियोजनाओं का शुभारंभ किया , जो रेल अवसंरचना , यात्री अनुभव और स्‍वच्‍छता को बेहतर बनाएंगे।


    इनमें से तीन परियोजनाओं को रेल सहयोग द्वारा सहायता दी गई है। रेल सहयोग एक ऐसी व्‍यवस्‍था है , जिसमें उद्योग जगत और सार्वजनिक क्षेत्र के उपक्रम कॉरपोरेट सामाजिक दायित्‍व के तहत वित्‍तीय समर्थन देते है।


     1. टाटा ट्रस्‍ट के द्वारा 4791 स्‍टेशनों पर वाई-फाई सुविधा :


    भारतीय रेल डिजिटल इंडिया कार्यक्रम के लिए प्रतिबद्ध है। यात्रियों को उच्‍च गति वाली इंटरनेट सुविधा प्रदान करना भारतीय रेल की प्राथमिकता रही है। 8738 स्‍टेशनों में से 6441 स्‍टेशनों पर वाई-फाई सुविधा देने की योजना बनाई गई है। 832 स्‍टेशनों पर यह सुविधा उपलब्‍ध है। मार्च , 2019 तक 775 अन्‍य स्‍टेशनों पर वाई-फाई सुविधा उपलब्‍ध हो जाएगी। शेष 4791 स्‍टेशनों पर टाटा ट्रस्‍ट के सहयोग से वाई-फाई सुविधा दी जाएगी।

     1. स्टेशनों पर शौचालय

    स्टेशनों पर पुरुष, महिला और दिव्यांगजनों के लिए 2400 शौचालय बनाए जाएंगे। इस कार्यक्रम में कोल इंडिया लिमिटेड, एनएमसी, आईआरएफसी, कॉनकोर, राईट्स आदि सहयोग प्रदान करेंगे।

     1. रेल स्टेशनों पर स्टील बैंच

    जनरल इंश्योरेंस कॉरपोरेशन 5,000 स्टील के बैंच उपलब्ध कराएगा। इन बैंचों को मध्य और पश्चिम रेलवे के 250 स्टेशनों पर लगाया जाएगा।


    ***


    आर.के.मीणा/एएम/जेके/जीआरएस

    
    
    (Release ID: 1568583) Visitor Counter : 34
    
    
      Read this release in: English
    
    
    

1.