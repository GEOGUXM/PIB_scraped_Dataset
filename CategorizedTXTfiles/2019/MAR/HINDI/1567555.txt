      सड़क परिवहन एवं राजमार्ग मंत्रालय

      प्रधानमंत्री कल तमिलनाडु में 5010 करोड़ रुपये की राष्‍ट्रीय राजमार्ग परियोजनाओं का उद्घाटन और शिलान्‍यास करेंगे
      Posted On: 05 MAR 2019 5:34PM by PIB Delhi


    प्रधानमंत्री श्री नरेन्‍द्र मोदी कल तमिलनाडु के कांचीपुरम जिले में राष्ट्रीय राजमार्गों की 5010 करोड़ रुपये की दो परियोजनाएं राष्ट्र को समर्पित करेंगे और तीन परियोजनाओं का शिलान्‍यास करेंगे।


    प्रधानमंत्री वेल्लोर , थिरुवन्नमलाई और विलुप्पुरम जिलों में पड़ने वाले राष्ट्रीय राजमार्ग संख्‍या - 38 ( ओल्ड एनएच - 234) के दो-लेन के 122 किलोमीटर खंड तथा तिरुपुर जिले में राष्ट्रीय राजमार्ग संख्‍या - 381 के चार लेन के 32 किलोमीटर खंड को राष्ट्र को समर्पित करेंगे।


    श्री मोदी विलुप्पुरम , कुड्डालोर , अरियालुर और तंजावुर जिलों में राष्ट्रीय राजमार्ग संख्‍या- 36 ( पुराना राष्‍ट्रीय राजमार्ग संख्‍या -45 सी ) के विक्रवंदी-सेतियातोप्‍पु-चोलपुरम-तंजावुर खंड के 116.5 किलोमीटर भाग को चार लेन का बनाने , कांचीपुरम और वेल्लोर जिलों में राष्‍ट्रीय राजमार्ग संख्‍या -48 ( पुराना राष्‍ट्रीय राजमार्ग संख्‍या -4) के करिपेट्टई-वलाजापेट खंड के 36 किलोमीटर भाग को छह लेन का बनाने तथा वेल्लोर जिले में राष्‍ट्रीय राजमार्ग संख्‍या -75( पुराना राष्‍ट्रीय राजमार्ग संख्‍या -234) पर गुडियाथम बाईपास और वेल्लोर बाईपास पर फुटपाथ सहित दो लेन का निर्माण करने तथा मौजूदा कैरिजवे का सुदृढ़ीकरण करने संबंधी योजनाओं का शिलान्‍यास करेंगे।


    इन परियोजनाओं से कार्बन फुटप्रिंट्स में कमी, तेज गति सहित सुरक्षित यात्रा , यात्रा पर लगने वाले समय में कमी और ईंधन की बचत जैसे लाभ प्राप्‍त होंगे।


    ***


    
    आर.के.मीणा/एएम/आरके/वाईबी-
    

    
    (Release ID: 1567555) Visitor Counter : 142
    
    
      Read this release in: English , Urdu , Marathi , Malayalam