      विज्ञान एवं प्रौद्योगिकी मंत्रालय

      जैव प्रौद्योगिकी विभाग ने विज्ञान के क्षेत्र में भारतीय महिलाओं के सफर का जश्न मनाया
      Posted On: 07 MAR 2019 7:15PM by PIB Delhi


    जैव प्रौद्योगिकी विभाग , विज्ञान और प्रौद्योगिकी मंत्रालय , भारत सरकार ने इंडिया इंटरनेशनल सेंटर , नई दिल्ली की साझेदारी से , " सेलिब्रेटिंग इंडियन वुमन इन सांइस: ऐन इन्क्रेडबल जर्नी" शीर्षक से एक फोटो प्रदर्शनी का आयोजन किया। इस प्रदर्शनी का उद्देश्य अंतर्राष्ट्रीय महिला दिवस के अवसर पर महान भारतीय महिला वैज्ञानिकों की कहानियों को स्मरण करना , स्वीकार करना और उसे प्रदर्शित करना है ; जिन्होंने अपने उत्कृष्ट कार्यों के माध्यम से विज्ञान के विकास में योगदान दिया है।


    इस प्रदर्शनी का उद्घाटन इंडिया इंटरनेशनल सेंटर , नई दिल्ली में आज सचिव , डीबीटी और अध्यक्ष , आईआईसी द्वारा किया गया। यह प्रदर्शनी 15 मार्च , 2019 तक खुली रहेगी। विज्ञान के विभिन्न क्षेत्रों की 40 महिला वैज्ञानिकों को पोस्टरों में चित्रित किया गया है। इस विषय पर आज इंडिया इंटरनेशनल सेंटर में एक पैनल चर्चा का भी आयोजन किया गया। इस पैनल चर्चा और उद्घाटन समारोह में विश्वविद्यालयों , संस्थानों , आईआईटी दिल्ली की प्रसिद्ध महिला वैज्ञानिकों और दिल्ली कॉलेजों के प्रधानाचार्यों ने भाग लिया।


    कार्यक्रम स्थल पर एक संवाददाता सम्मेलन को संबोधित करते हुए डीबीटी के सचिव , डॉ. रेणु स्वरूप ने कहा कि देश के सामाजिक- आर्थिक विकास में महिला वैज्ञानिक एक महत्वपूर्ण भूमिका निभाती हैं और 100 वर्षों से अधिक समय से भारत में महिला वैज्ञानिकों ने अपनी क्षमता को साबित किया है और देश के वैज्ञानिक विकास में महत्वपुर्ण योगदान दिया है। "भारत में विज्ञान के क्षेत्र में महिलाओं के सफर का जश्न मनाना महत्वपूर्ण है , इन महिला वैज्ञानिकों की कहानियों को स्मरण करना , स्वीकार करना और उसे प्रदर्शित करना आवश्यक है जिन्होंने अपने उत्कृष्ट कार्यों के माध्यम से विज्ञान के विकास में योगदान दिया है।" डॉ. स्वरूप ने कहा।


    आर.के.मीणा/एएम/एके/डीए- 712


    

    
    (Release ID: 1569155) Visitor Counter : 13
    
    
      Read this release in: English , Urdu