      रक्षा मंत्रालय

      अफ्रीका-भारत फील्ड प्रशिक्षण अभ्यास -2019 का उद्घाटन समारोह
      Posted On: 18 MAR 2019 5:38PM by PIB Delhi


    भारत और अफ्रीकी देशों के लिए अफ्रीका-भारत फील्ड प्रशिक्षण अभ्‍यास -2019 (एएफआईएनडीईएक्‍स-19) का उद्घाटन समारोह 18 मार्च , 2019 को औंध मिलिट्री स्टेशन , पुणे में आयोजित हुआ। यह अभ्‍यास कार्यक्रम 18 मार्च से 27 मार्च 2019 तक चलेगा। 17 अफ्रीकी देशों - बेनिन , बोत्सवाना , मिस्र , घाना , केन्या , मॉरीशस , मोजाम्बिक , नामीबिया , नाइजर , नाइजीरिया , सेनेगल , दक्षिण अफ्रीका , सूडान , तंजानिया , युगांडा , जाम्बिया और जिंबाब्वे के सैन्‍य दल के साथ मराठा लाइट इन्फैंट्री ने उद्घाटन समारोह में भाग लिया। मराठा लाइट इन्फैंट्री ने भारत का प्रतिनिधित्व किया। मेजर जनरल संजीव शर्मा , जनरल ऑफिसर कमांडिंग , गोल्डन कटार डिवीजन , उद्घाटन समारोह के मुख्य अतिथि थे। उन्‍होंने प्रतिभागी देशों के सैन्‍य अधिकारियों के साथ परेड की समीक्षा की। उद्घाटन समारोह में चीता हेलिकॉप्‍टर और एडवांस लाइट हेलिकॉप्‍टरों ने संयुक्‍त राष्‍ट्र, भारत और एएफआईएनडीईएक्स-19 के झंडे लहराए। परेड की समाप्ति पर मुख्य अतिथि और अफ्रीकी देशों के रक्षा अधिकारियों ने परेड के प्रतियोगियों के साथ बातचीत की।


    संयुक्त राष्ट्र शांति स्‍थापना गतिविधि के अध्याय VII के तहत मानवीय सहायता और शांति स्‍थापना गतिविधियों के लिए योजना बनाना और इसका परिचालन इस अभ्‍यास के उद्देश्‍य है। यह अभ्यास प्रतिभागी राष्‍ट्रों के बीच सर्वोत्‍तम अभ्‍यासों के आदान-प्रदान पर आधारित है। संयुक्‍त राष्‍ट्र द्वारा दी गई कार्य योजना में शामिल हैं – नये मिशन की स्थापना , शांति स्‍थापना गतिविधियों के लिए संयुक्‍त राष्‍ट्र मुख्यालय के लिए स्‍थल चयन , सैन्य पर्यवेक्षक के लिए स्‍थल चयन , नागरिकों की सुरक्षा , युद्धक तैनाती , सैन्‍य दल की सुरक्षा और मानवीय सहायता के लिए निगरानी के विभिन्‍न आयाम।


    *****


    आर.के.मीणा/एएम/जेके/जीआरएस

    
    
    (Release ID: 1569038) Visitor Counter : 382
    
    
      Read this release in: English , Urdu , Bengali , Bengali