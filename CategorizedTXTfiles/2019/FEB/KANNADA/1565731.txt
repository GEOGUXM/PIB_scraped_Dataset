      ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವಾಲಯ

      ಭಾರತೀಯ ವೈದ್ಯಕೀಯ ಮಂಡಳಿ (ತಿದ್ದುಪಡಿ) ಎರಡನೇ ಅಧ್ಯಾದೇಶ 2019ರ ಜಾರಿಯ ಪ್ರಸ್ತಾಪಕ್ಕೆ ಸಂಪುಟದ ಅನುಮೋದನೆ
      Posted On: 19 FEB 2019 9:21PM by PIB Bengaluru


    ಭಾರತೀಯ ವೈದ್ಯಕೀಯ ಮಂಡಳಿ (ತಿದ್ದುಪಡಿ) ಎರಡನೇ ಅಧ್ಯಾದೇಶ 2019ರ ಜಾರಿಯ ಪ್ರಸ್ತಾಪಕ್ಕೆ ಸಂಪುಟದ ಅನುಮೋದನೆ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ ಈ ಕೆಳಕಂಡ ಪ್ರಸ್ತಾವನೆಗಳಿಗೆ ತನ್ನ ಅನುಮೋದನೆ ನೀಡಿದೆ:


    1. “ಭಾರತೀಯ ವೈದ್ಯಕೀಯ ಮಂಡಳಿ (ತಿದ್ದುಪಡಿ) ಎರಡನೇ ಅಧ್ಯಾದೇಶ, 2019” ಹೆಸರಿನ ಸುಗ್ರೀವಾಜ್ಞೆಯ ಜಾರಿ; ಮತ್ತು


    2. ಸದರಿ ಅಧ್ಯಾದೇಶವನ್ನು ಬದಲಾಯಿಸಲು ಸಂಸತ್ತಿನಲ್ಲಿ ಅನುಮೋದನೆಗೆ ಬಾಕಿ ಇರುವ ಭಾರತೀಯ ವೈದ್ಯಕೀಯ ಮಂಡಳಿ (ತಿದ್ದುಪಡಿ) ಮಸೂದೆ 2018ಕ್ಕೆ ಸೂಕ್ತ ಅಧಿಕೃತ ತಿದ್ದುಪಡಿ ತರಲು.


    ಪ್ರಯೋಜನಗಳು:


    ಈ ಪ್ರಸ್ತಾಪವು, ಹಿಂದಿನ ಅಧ್ಯಾದೇಶದ ಮೇರೆಗೆ ಅಧಿಕಾರ ಚಲಾಯಿಸಲು ಭಾರತೀಯ ವೈದ್ಯಕೀಯ ಮಂಡಳಿ (ಐಎಂಸಿ) ಕಾಯಿದೆ 1956ರ ಸೆಕ್ಷನ್ 10 ಎ ಅಡಿಯಲ್ಲಿ ದತ್ತವಾದ ಅಧಿಕಾರವನ್ನು ಬಳಸಿ ಭಾರತ ಸರ್ಕಾರ ಮತ್ತು ಎಂ.ಸಿ.ಐ. ನಿಯಮಾವಳಿಗಳಂತೆ ಭಾರತೀಯ ವೈದ್ಯಕೀಯ ಮಂಡಳಿ (ಎಂ.ಸಿ.ಐ) ಮೇಲ್ವಿಚಾರಣೆಯಲ್ಲಿ ನೇಮಕಗೊಂಡಿರುವ ಆಡಳಿತ ಮಂಡಳಿ (ಬಿಓಜಿ) ಗೆ ದೇಶದ ವೈದ್ಯಕೀಯ ಶಿಕ್ಷಣ ಆಡಳಿತದಲ್ಲಿ ಪಾದರ್ಶಕತೆ, ಹೊಣೆಗಾರಿಕೆ ಮತ್ತು ಸಮಾನತೆ ತರಲು ತನ್ನ ಅಧಿಕಾರ ಚಲಾಯಿಸುವುದನ್ನು ಮುಂದುವರಿಸಲು ಅವಕಾಶ ನೀಡುತ್ತದೆ. ಬಿಓಜಿ ಈಗಾಗಲೇ ಮಾಡಿರುವ ಕಾರ್ಯಗಳಿಗೆ ಹಿಂದಿನ ಅಧ್ಯಾದೇಶದ ನಿಬಂಧನೆಗಳನ್ವಯ ನ್ಯಾಯಸಮ್ಮತಗೊಳಿಸಿ ಮುಂದುವರಿಯುವ ಖಾತ್ರಿ ಒದಗಿಸುತ್ತದೆ.

    
    
    (Release ID: 1565731) Visitor Counter : 9
    
    
      Read this release in: English , Urdu , Hindi , Tamil , Telugu