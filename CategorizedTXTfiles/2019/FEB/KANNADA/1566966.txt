      ಸಂಪುಟ

      ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿನ ಸಹಕಾರಕ್ಕಾಗಿ ಭಾರತ ಮತ್ತು ತಜಕೀಸ್ತಾನ ನಡುವಿನ ತಿಳಿವಳಿಕೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ
      Posted On: 28 FEB 2019 10:25PM by PIB Bengaluru


    ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿನ ಸಹಕಾರಕ್ಕಾಗಿ ಭಾರತ ಮತ್ತು ತಜಕೀಸ್ತಾನ ನಡುವಿನ ತಿಳಿವಳಿಕೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ

    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಗೆ ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿನ ಸಹಕಾರಕ್ಕಾಗಿ ಭಾರತ ಮತ್ತು ತಜಕೀಸ್ತಾನ ನಡುವೆ ಆಗಿರುವ ತಿಳಿವಳಿಕೆ ಒಪ್ಪಂದ ಕುರಿತಂತೆ ವಿವರ ನೀಡಲಾಯಿತು. ಈ ತಿಳಿವಳಿಕೆ ಒಪ್ಪಂದಕ್ಕೆ 2018ರ ಅಕ್ಟೋಬರ್ 8ರಂದು ಅಂಕಿತ ಹಾಕಲಾಗಿತ್ತು.

    
    ಪ್ರಯೋಜನಗಳು:
    
    ಈ ತಿಳಿವಳಿಕೆ ಒಪ್ಪಂದವು, ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿ ಪರಸ್ಪರರಿಗೆ ಪ್ರಯೋಜನ, ಸಮಾನತೆ ಮತ್ತು ಸಂಬಂದ್ಧತೆಯ ನೆಲೆಯಲ್ಲಿ ದ್ವಿಪಕ್ಷೀಯ ತಾಂತ್ರಿಕ ಸಹಕಾರವನ್ನು ಉತ್ತೇಜಿಸಲು ಮತ್ತು ಪ್ರೇರೇಪಿಸಲು ಭಾರತ ಮತ್ತು ತಜಕೀಸ್ತಾನಗಳ ನಡುವೆ ಸಹಕಾರಿಸಾಂಸ್ಥಿಕ ಬಾಂಧವ್ಯದ ನೆಲೆಯನ್ನು ರೂಪಿಸಲು ಅನುವು ಮಾಡಿಕೊಡುತ್ತದೆ. ಇದು ಹೊಸ ಮತ್ತು ನವೀಕರಿಸಬಹುದಾದ ಇಂಧನದ ನಿಯೋಜನೆ ಮತ್ತು ಅಭಿವೃದ್ದಿ ಮತ್ತು ಸಂಗ್ರಹಣಾ ತಂತ್ರಜ್ಞಾನಗಳ ಮೇಲೆ ಗಮನ ಹರಿಸುತ್ತದೆ. ವೈಜ್ಞಾನಿಕ ಮತ್ತು ತಾಂತ್ರಿಕ ಸಿಬ್ಬಂದಿಯ ವಿನಿಮಯ, ವೈಜ್ಞಾನಿಕ ಮತ್ತು ತಾಂತ್ರಿಕ ಮಾಹಿತಿ ಮತ್ತು ದತ್ತಾಂಶಗಳ ಹಂಚಿಕೆ, ಕಾರ್ಯಾಗಾರಗಳು, ವಿಚಾರಗೋಷ್ಠಿಗಳು ಮತ್ತು ಕಾರ್ಯ ಗುಂಪುಗಳ ಆಯೋಜನೆ, ವಾಣಿಜ್ಯೇತರ ಆಧಾರದಲ್ಲಿ ತಾಂತ್ರಿಕ ಜ್ಞಾನ, ತಂತ್ರಜ್ಞಾನ ಮತ್ತು ಸಲಕರಣೆಗಳ ವರ್ಗಾವಣೆ, ಜಂಟಿ ಸಂಶೋಧನೆ ಅಭಿವೃದ್ಧಿ ಅಥವಾ ಪರಸ್ಪರ ಹಿತಾಸಕ್ತಿಯ ವಿಚಾರಗಳಲ್ಲಿ ತಾಂತ್ರಿಕ ಯೋಜನೆಗಳ ಮೂಲಕ ಎರಡೂ ದೇಶಗಳ ನಡುವಿನ ಸಹಕಾರವನ್ನು ಮತ್ತಷ್ಟು ಹೆಚ್ಚಿಸುತ್ತದೆ; ಮತ್ತು ಇತರ ವಿಧಾನಗಳನ್ನು ಎರಡೂ ದೇಶಗಳು ನಿರ್ಧರಿಸುತ್ತವೆ.

    
    
    (Release ID: 1566966) Visitor Counter : 32
    
    
      Read this release in: Assamese , English , Urdu , Marathi , Bengali , Gujarati , Tamil