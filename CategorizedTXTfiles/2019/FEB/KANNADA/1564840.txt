      ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ

      ಪ್ರಧಾನಮಂತ್ರಿ ಶ್ರಮ್ ಯೋಗಿ ಮಾನ್ ಧನ್ (ಪಿ.ಎಂ. ಎಸ್.ವೈ.ಎಂ) ಫೆಬ್ರವರಿ 15ರಿಂದ ಜಾರಿ
      Posted On: 15 FEB 2019 9:59PM by PIB Bengaluru


    ಪ್ರಧಾನಮಂತ್ರಿ ಶ್ರಮ್ ಯೋಗಿ ಮಾನ್ ಧನ್ (ಪಿ.ಎಂ. ಎಸ್.ವೈ.ಎಂ) ಫೆಬ್ರವರಿ 15ರಿಂದ ಜಾರಿ


    PRADHAN MANTRI SHRAM YOGI MAAN-DHAN (PM- SYM) TO BE IMPLEMENTED FROM FEBRUARY 15


    ನವದೆಹಲಿ, ಫೆಬ್ರವರಿ 15, 2019


    ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯ ಪ್ರಧಾನಮಂತ್ರಿ ಶ್ರಮ್ ಯೋಗಿ ಮಾನ್ ಧನ್ (ಪಿ.ಎಂ. ಎಸ್.ವೈ.ಎಂ) ಇಂದಿನಿಂದ ಅಂದರೆ 15.02.2019ರಿಂದ ಜಾರಿಗೆ ತಂದಿದೆ. ಮಧ್ಯಂತರ ಬಜೆಟ್ ನಲ್ಲಿ ಪ್ರಕಟಿಸಲಾಗಿದ್ದ ಈ ಯೋಜನೆಯನ್ನು ಸಚಿವಾಲಯ ಇತ್ತೀಚೆಗೆ ಅಧಿಸೂಚಿಸಿತ್ತು. ದೇಶದ ಅಸಂಘಟಿತ ವಲಯದಲ್ಲಿ ಸುಮಾರು 42 ಕೋಟಿ ಕಾರ್ಮಿಕರಿದ್ದಾರೆ ಎಂದು ಅಂದಾಜು ಮಾಡಲಾಗಿದೆ.


    ಅಸಂಘಟಿತ ವಲಯದ ಕಾರ್ಮಿಕರು ಬಹುತೇಕ ಗೃಹ ಸಂಬಂಧಿತ ಕಾರ್ಮಿಕರು, ಬೀದಿ ಬದಿ ವ್ಯಾಪಾರಿಗಳು, ಮಧ್ಯಾಹ್ನದ ಬಿಸಿಯೂಟ ಕಾರ್ಮಿಕರು, ತಲೆಯ ಮೇಲೆ ಭಾರ ಹೊರುವವರು, ಇಟ್ಟಿಗೆ ಗೂಡಿನ ಕಾರ್ಮಿಕರು, ಚಮ್ಮಾರರು, ಚಿಂದಿ ಆಯುವವರು, ಮನೆ ಗೆಲಸದವರು, ಬಟ್ಟೆ ಒಗೆಯುವವರು, ರಿಕ್ಷಾ ಎಳೆಯುವವರು, ಭೂ ರಹಿತ ಕೃಷಿ ಕಾರ್ಮಿಕರು, ಸ್ವಯಂ ಉದ್ಯೋಗಿಗಳು,ಕೃಷಿ ಕಾರ್ಮಿಕರು, ಕಟ್ಟಡ ಕಾರ್ಮಿಕರು, ಬೀಡಿ ಕೆಲಸಗಾರರು, ಕೈಮಗ್ಗ ಕಾರ್ಮಿಕರು, ಚರ್ಮದ ಕೆಲಸಗಾರರು, ದೃಕ್ -ಶ್ರವಣ ಕೆಲಸಗಾರರು ಮತ್ತು ಇದೇ ರೀತಿಯ ಇತರ ಉದ್ಯೋಗಗಳಲ್ಲಿ ತೊಡಗಿರುವ ಮಾಸಿಕ ರೂ. 15,000/ ಅಥವಾ ಅದಕ್ಕಿಂತ ಕಡಿಮೆ ಆದಾಯ ಹೊಂದಿರುವವರು, ಮತ್ತು ಯೋಜನೆಯ ಪ್ರವೇಶಕ್ಕೆ 18-40 ವಯೋಮಿತಿಯಲ್ಲಿರುವವರು ಯೋಜನೆಗೆ ಅರ್ಹರಾಗಿರುತ್ತಾರೆ. ಅವರು ನೂತನ ಪಿಂಚಣಿ ಯೋಜನೆ (ಎನ್.ಪಿ.ಎಸ್.), ರಾಜ್ಯ ವಿಮಾ ನಿಗಮ (ಇ.ಎಸ್.ಐ.ಸಿ.) ಯೋಜನೆ ಅಥವಾ ನೌಕರರ ಭವಿಷ್ಯ ನಿಧಿ ಸಂಸ್ಥೆ (ಇಪಿಎಫ್ಓ) ವ್ಯಾಪ್ತಿಯಲ್ಲಿ ಇಲ್ಲದವರಾಗಿರಬೇಕು. ಮಿಗಿಲಾಗಿ ಆಕೆ/ಆತ ಆದಾಯ ತೆರಿಗೆ ಪಾವತಿದಾರರಾಗಿರಬಾರದು.


    ಪಿಎಂ –ಎಸ್.ವೈ.ಎಂ.ನ ಮುಖ್ಯಾಂಶಗಳು ಈ ಕೆಳಕಂಡಂತಿವೆ:


    (i) ಕನಿಷ್ಠ ಖಾತ್ರಿ ಪಿಂಚಣಿ: ಪಿ.ಎಂ.-ಎಸ್.ವೈ.ಎಂ. ಅಡಿಯಲ್ಲಿ ಪ್ರತಿಯೊಬ್ಬ ವಂತಿಗೆದಾರರು ತಮಗೆ 60 ವರ್ಷ ತುಂಬಿದ ತರುವಾಯ ಕನಿಷ್ಠ ಖಾತ್ರಿಯ 3 ಸಾವಿರ ರೂಪಾಯಿಗಳ ಪಿಂಚಣಿ ಪಡೆಯಲಿದ್ದಾರೆ.


    (ii) ಕುಟುಂಬ ಪಿಂಚಣಿ: ಪಿಂಚಣಿ ಪಡೆಯುತ್ತಿರುವಾಗ ವಂತಿಗೆದಾರರು ಮೃತಪಟ್ಟರೆ, ಫಲಾನುಭವಿಯ ಪತ್ನಿ ಫಲಾನುಭವಿ ಪಡೆಯುತ್ತಿದ್ದ ಪಿಂಚಣಿಯ ಶೇ.50ರಷ್ಟನ್ನು ಕುಟುಂಬ ಪಿಂಚಣಿಯಾಗಿ ಪಡೆಯಲು ಅರ್ಹರಾಗಿರುತ್ತಾರೆ. ಕುಟುಂಬ ಪಿಂಚಣಿಯು ಕೇವಲ ಪತ್ನಿಗೆ ಮಾತ್ರವೇ ಅನ್ವಯವಾಗುತ್ತದೆ.


    (iii) ಫಲಾನುಭವಿಯು ನಿಯಮಿತವಾಗಿ ತನ್ನ ವಂತಿಗೆ ಪಾವತಿಸುತ್ತಿದ್ದು, ಯಾವುದೇ ಕಾರಣಕ್ಕಾಗಿ (60 ವರ್ಷ ತುಂಬುವ ಮುನ್ನವೇ) ಮೃತಪಟ್ಟರೆ ಆಕೆ/ಆತನ ಜೀವನ ಸಂಗಾತಿ ಈ ಯೋಜನೆಯಲ್ಲಿ ಸೇರಲು ಮತ್ತು ಯೋಜನೆಯಲ್ಲಿ ತದನಂತರ ನಿಯಮಿತವಾಗಿ ವಂತಿಗೆ ಪಾವತಿಸಿ ಮುಂದುವರಿಯಲು ಅಥವಾ ಹಿಂಪಡೆಯುವ ಮತ್ತು ಹೊರ ಹೋಗುವ ನಿಯಮಾವಳಿಗಳ ರೀತ್ಯ ನಿರ್ಗಮಿಸಬಹುದಾಗಿದೆ.


    ವಂತಿಗೆದಾರರ ವಂತಿಗೆ: ಪಿಎಂ-ಎಸ್.ವೈ.ಎಂನ ವಂತಿಗೆದಾರರ ವಂತಿಗೆಯನ್ನು ‘ಆಟೋ ಡಿಬಿಟ್’ ಸೌಲಭ್ಯದ ಮೂಲಕ ಆತ/ಆಕೆಯ ಉಳಿತಾಯ ಬ್ಯಾಂಕ್ ಖಾತೆ /ಜನ್ ಧನ್ ಖಾತೆಯಿಂದ ಮಾಡಬಹುದು. ವಂತಿಗೆದಾರರು ಪಿಎಂ-ಎಸ್.ವೈ.ಎಂ.ಯೋಜನೆಗೆ ಸೇರ್ಪಡೆಯಾದಾಗ ಇರುವ ವಯಸ್ಸಿನಿಂದ 60 ವರ್ಷ ತುಂಬುವರೆಗೆ ತಮ್ಮ ವಂತಿಗೆ ಪಾವತಿಸಬೇಕು. ಈ ಕೋಷ್ಟಕವು ಪ್ರವೇಶದ ವಯಸ್ಸು ನಿರ್ದಿಷ್ಟ ಮಾಸಿಕ ವಂತಿಗೆಯನ್ನು ಈ ಕೆಳಕಂಡಂತೆ ತೋರಿಸುತ್ತದೆ:

                                                                                                              
ಪ್ರವೇಶದ ವಯಸ್ಸು  ನಿವೃತ್ತಿಯ ವಯಸ್ಸು  ಸದಸ್ಯರ ಮಾಸಿಕ ವಂತಿಗೆ  ಕೇಂದ್ರ ಸರ್ಕಾರದ ಮಾಸಿಕ ವಂತಿಗೆ  ಒಟ್ಟು ಮಾಸಿಕ ವಂತಿಗೆ ( ರೂ. )
                                                                                                              
                                                                                                              
                                  ( ರೂ. )              ( ರೂ. )                                                
                                                                                                              
                                                                                                              
                                                                                                              
(1)             (2)               (3)                  (4)                          (5)= (3)+(4)              
                                                                                                              
                                                                                                              
                                                                                                              
18              60                55                   55                           110                       
                                                                                                              
                                                                                                              
                                                                                                              
19              60                58                   58                           116                       
                                                                                                              
                                                                                                              
                                                                                                              
20              60                61                   61                           122                       
                                                                                                              
                                                                                                              
                                                                                                              
21              60                64                   64                           128                       
                                                                                                              
                                                                                                              
                                                                                                              
22              60                68                   68                           136                       
                                                                                                              
                                                                                                              
                                                                                                              
23              60                72                   72                           144                       
                                                                                                              
                                                                                                              
                                                                                                              
24              60                76                   76                           152                       
                                                                                                              
                                                                                                              
                                                                                                              
25              60                80                   80                           160                       
                                                                                                              
                                                                                                              
                                                                                                              
26              60                85                   85                           170                       
                                                                                                              
                                                                                                              
                                                                                                              
27              60                90                   90                           180                       
                                                                                                              
                                                                                                              
                                                                                                              
28              60                95                   95                           190                       
                                                                                                              
                                                                                                              
                                                                                                              
29              60                100                  100                          200                       
                                                                                                              
                                                                                                              
                                                                                                              
30              60                105                  105                          210                       
                                                                                                              
                                                                                                              
                                                                                                              
31              60                110                  110                          220                       
                                                                                                              
                                                                                                              
                                                                                                              
32              60                120                  120                          240                       
                                                                                                              
                                                                                                              
                                                                                                              
33              60                130                  130                          260                       
                                                                                                              
                                                                                                              
                                                                                                              
34              60                140                  140                          280                       
                                                                                                              
                                                                                                              
                                                                                                              
35              60                150                  150                          300                       
                                                                                                              
                                                                                                              
                                                                                                              
36              60                160                  160                          320                       
                                                                                                              
                                                                                                              
                                                                                                              
37              60                170                  170                          340                       
                                                                                                              
                                                                                                              
                                                                                                              
38              60                180                  180                          360                       
                                                                                                              
                                                                                                              
                                                                                                              
39              60                190                  190                          380                       
                                                                                                              
                                                                                                              
                                                                                                              
40              60                200                  200                          400                       
                                                                                                              
                                                                                                              

    ಕೇಂದ್ರ ಸರ್ಕಾರದಿಂದ ಹೊಂದಾಣಿಕೆಯ ವಂತಿಗೆ: ಪಿಎಂ –ಎಸ್.ವೈ.ಎಂ. 50:50 ಅನುಪಾತದ ಆಧಾರದ ಸ್ವಯಂ ಮತ್ತು ವಂತಿಗೆ ಪಾವತಿಯ ಯೋಜನೆಯಾಗಿದ್ದು, ಇಲ್ಲಿ ವಯಸ್ಸು ನಿಗದಿ ಮಾಡಲಾಗಿದ್ದು, ನಿರ್ದಿಷ್ಟ ವಂತಿಗೆಯನ್ನು ಫಲಾನುಭವಿ ಪಾವತಿಸಬೇಕು ಮತ್ತು ಕೇಂದ್ರ ಸರ್ಕಾರ ಅದಕ್ಕೆ ಹೊಂದಾಣಿಕೆಯಾಗುವ ವಂತಿಗೆ ಯನ್ನು ಕೋಷ್ಟಕದ ರೀತ್ಯ ಪಾವತಿಸುತ್ತದೆ. ಉದಾಹರಣೆಗೆ ಒಬ್ಬ ವ್ಯಕ್ತಿ ತನಗೆ 29 ವರ್ಷ ವಯಸ್ಸಾಗಿದ್ದಾಗ ಯೋಜನೆಯಲ್ಲಿ ಪ್ರವೇಶ ಪಡೆದರೆ, ಅವನು ಮಾಸಿಕ 100 ರೂಪಾಯಿ ವಂತಿಗೆಯನ್ನು ತನಗೆ 60 ವರ್ಷವಾಗುವರೆಗೆ ಪಾವತಿಸಬೇಕಾಗುತ್ತದೆ. ಅದೇ ಮೊತ್ತ ಅಂದರೆ 100 ರೂ. ಅನ್ನು ಕೇಂದ್ರ ಸರ್ಕಾರ ತನ್ನ ಕೊಡುಗೆಯಾಗಿ ನೀಡಲಿದೆ.


    ಪಿ.ಎಂ. –ಎಸ್.ವೈ.ಎಂ. ಅಡಿಯಲ್ಲಿ ಸೇರ್ಪಡೆ ಪ್ರಕ್ರಿಯೆ:


    ಚಂದಾದಾರರಿಗೆ ಒಂದು ಮೊಬೈಲ್ ಫೋನ್, ಉಳಿತಾಯ ಬ್ಯಾಂಕ್ ಖಾತೆ ಮತ್ತು ಆಧಾರ್ ಸಂಖ್ಯೆ ಇರುವುದು ಅಗತ್ಯ. ಅರ್ಹ ವಂತಿಗೆದಾರರು ಹತ್ತಿರದ ಸಿ.ಎಸ್.ಸಿ.ಗಳಿಗೆ ಭೇಟಿ ನೀಡಿ ಪಿಎಂ-ಎಸ್.ವೈ.ಎಂ.ನಲ್ಲಿ ತಮ್ಮ ಆಧಾರ್ ಸಂಖ್ಯೆ ಮತ್ತು ಉಳಿತಾಯ ಬ್ಯಾಂಕ್ ಖಾತೆ /ಜನ್ ಧನ್ ಖಾತೆ ಸಂಖ್ಯೆಯನ್ನು ನೀಡಿ ಸ್ವಯಂ ಪ್ರಮಾಣಿಕರಣ ಆಧಾರದಲ್ಲಿ ಸೇರ್ಪಡೆಯಾಗಬಹುದು.


    ತರುವಾಯ, ಚಂದಾದಾರರಿಗೆ ಸೌಲಭ್ಯ ಒದಗಿಸಲಾಗುವುದು, ಅಲ್ಲಿ ವಂತಿಗೆದಾರರು ಪಿಎಂ-ಎಸ್.ವೈ.ಎಂ ವೆಬ್ ಪೋರ್ಟಲ್ ಗೆ ಭೇಟಿ ನೀಡಬಹುದು ಅಥವಾ ಸ್ವಯಂ-ಪ್ರಮಾಣೀಕರಣ ಆಧಾರದ ಮೇಲೆ ಆಧಾರ್ ಸಂಖ್ಯೆ / ಉಳಿತಾಯ ಬ್ಯಾಂಕ್ ಖಾತೆ / ಜನ್-ಧನ್ ಖಾತೆ ಸಂಖ್ಯೆಯನ್ನು ಬಳಸಿಕೊಂಡು ಮೊಬೈಲ್ ಅಪ್ಲಿಕೇಶನ್ ಅನ್ನು ಡೌನ್ಲೋಡ್ ಮಾಡಬಹುದು.


    ನೋಂದಣಿ ಸಂಸ್ಥೆ: ನೋಂದಣಿಯನ್ನು ಎಲ್ಲ ಸಮುದಾಯ ಸೇವಾ ಕೇಂದ್ರ (ಸಿಎಸ್.ಸಿ.ಗಳು)ಗಳಲ್ಲಿ ನಡೆಸಲಾಗುತ್ತದೆ. ಅಸಂಘಟಿತ ವಲಯದ ಕಾರ್ಮಿಕರು ಆಧಾರ್ ಚೀಟಿ ಮತ್ತು ಉಳಿತಾಯ ಬ್ಯಾಂಕ್ ಖಾತೆ/ಜನ್ ಧನ್ ಖಾತೆಯೊಂದಿಗೆ ಹತ್ತಿರದ ಸಿ.ಎಸ್.ಸಿ.ಗಳಿಗೆ ಭೇಟಿ ನೀಡಿ ತಾವು ಯೋಜನೆಗೆ ನೋಂದಣಿ ಮಾಡಿಕೊಳ್ಳಬಹುದು. ಮೊದಲ ತಿಂಗಳ ವಂತಿಗೆಯನ್ನು ಅವರು ನಗದು ರೂಪದಲ್ಲಿ ಪಾವತಿಸಬೇಕು ಅದಕ್ಕೆ ಅವರಿಗೆ ನಗದು ಸ್ವೀಕೃತಿ ನೀಡಲಾಗುತ್ತದೆ.


    ಸೌಕರ್ಯ ಕೇಂದ್ರಗಳು : ಎಲ್.ಐ.ಸಿ.ಯ ಎಲ್ಲ ಶಾಖಾ ಕಚೇರಿಗಳು, ಇ.ಎಸ್.ಐ.ಸಿ./ಇಪಿಎಫ್ಓ ಕಚೇರಿಗಳು ಮತ್ತು ರಾಜ್ಯ ಮತ್ತು ಕೇಂದ್ರ ಸರ್ಕಾರದ ಎಲ್ಲ ಕಾರ್ಮಿಕ ಕಚೇರಿಗಳು ತಮ್ಮ ಸಂಬಂಧಿತ ಕೇಂದ್ರಗಳಲ್ಲಿ ಅಸಂಘಟಿತ ಕಾರ್ಮಿಕರಿಗೆ ಯೋಜನೆಯ ಬಗ್ಗೆ ಮತ್ತು ಅದರ ಸೌಲಭ್ಯಗಳ ಬಗ್ಗೆ ಮತ್ತು ಅನುಸರಿಸಬೇಕಾದ ಪ್ರಕ್ರಿಯೆಗಳ ಕುರಿತ ಸೌಲಭ್ಯ ಒದಗಿಸುತ್ತವೆ.


    ಈ ನಿಟ್ಟನಲ್ಲಿ ಎಲ್.ಐ.ಸಿ, ಇಎಸ್.ಐ.ಸಿ., ಇಪಿಎಫ್.ಓ,ನ ಎಲ್ಲ ಕಚೇರಿಗಳು ಕೇಂದ್ರ ಮತ್ತು ರಾಜ್ಯ ಸರ್ಕಾರದ ಎಲ್ಲ ಕಾರ್ಮಿಕ ಕಚೇರಿಗಳಲ್ಲಿ ಎಲ್ಲ ಸಿದ್ಧತೆಗಳನ್ನು ಮಾಡಬೇಕಿದ್ದು, ಸುಲಭವಾಗಿ ಸಿಗುವಂತೆ ಈ ಕೆಳಗೆ ಉಲ್ಲೇಖಿಸಲಾಗಿದೆ:


    1. ಎಲ್ಲ ಎಲ್.ಐ.ಸಿ., ಇಪಿಎಫ್ಓ/ಇಎಸ್.ಐ.ಸಿ ಮತ್ತು ಕೇಂದ್ರ ಮತ್ತು ರಾಜ್ಯ ಸರ್ಕಾರದ ಎಲ್ಲ ಕಾರ್ಮಿಕ ಕಚೇರಿಗಳು ಅಸಂಘಟಿತ ಕಾರ್ಮಿಕರಿಗೆ ಯೋಜನೆಯ ಲಕ್ಷಣಗಳ ಬಗ್ಗೆ ಮಾರ್ಗದರ್ಶನ ಮಾಡಲು ಮತ್ತು ಹತ್ತಿರದ ಸಿಎಸ್.ಸಿ.ಗೆ ಕಳುಹಿಸಲು “ಸೌಕರ್ಯ ಕಟ್ಟೆ” ಸ್ಥಾಪಿಸಬೇಕು.


    2. ಪ್ರತಿ ಸೌಕರ್ಯ ಕಟ್ಟೆಯಲ್ಲಿ ಕನಿಷ್ಠ ಒಬ್ಬ ಸಿಬ್ಬಂದಿ ಇರಬೇಕು.


    3. ಹಿಂಬದಿಯಲ್ಲಿ ಅವರು ಒಂದು ಫಲಕ, ಮುಖ್ಯ ಪ್ರವೇಶ ದ್ವಾರದ ಬಳಿ ಸ್ಟ್ಯಾಂಡ್ ಹಾಗೂ ಅಸಂಘಟಿತ ಕಾರ್ಮಿಕರಿಗೆ ನೀಡಲು ಹಿಂದಿ ಹಾಗೂ ಪ್ರದೇಶಿಕ ಭಾಷೆಯಲ್ಲಿ ಮುದ್ರಿಸಲಾದ ಅಗತ್ಯ ಪ್ರಮಾಣದ ಕರಪತ್ರ ಹೊಂದಿರಬೇಕು.


    4. ಅಸಂಘಟಿತ ಕಾರ್ಮಿಕರು ಈ ಕೇಂದ್ರಗಳಿಗೆ ತಮ್ಮ ಆಧಾರ್ ಚೀಟಿ ಮತ್ತು ಉಳಿತಾಯ ಖಾತೆ/ಜನ್ ಧನ್ ಖಾತೆ ಹಾಗೂ ಮೊಬೈಲ್ ನೊಂದಿಗೆ ಭೇಟಿ ನೀಡುತ್ತಾರೆ.


    5. ನೆರವಿನ ಕಟ್ಟೆಗಳು ಈ ಕಾರ್ಮಿಕರಿಗೆ ಕುಳಿತುಕೊಳ್ಳುವುದಕ್ಕೆ ಸೂಕ್ತವಾದ ಆಸನ ಮತ್ತು ಇತರ ಅವಶ್ಯಕ ಸೌಲಭ್ಯಗಳು ಹೊಂದಿರಬೇಕು.


    6. ತಮ್ಮ ಸಂಬಂಧಿತ ಕೇಂದ್ರಗಳಲ್ಲಿ ಯೋಜನೆ ಕುರಿತಂತೆ ಅಸಂಘಟಿತ ಕಾರ್ಮಿಕರಿಗೆ ಸೌಕರ್ಯ ಒದಗಿಸಲು ಇತರ ಉದ್ದೇಶಿತ ಕ್ರಮಗಳು


    ನಿಧಿ ನಿರ್ವಹಣೆ: ಪಿಎಂ-ಎಸ್.ವೈ.ಎಂ. ಕಾರ್ಮಿಕ ಮತ್ತು ಉದ್ಯೋಗ ಸಚಿವಾಲಯವು ನಿರ್ವಹಿಸುವ ಕೇಂದ್ರೀಯ ವಲಯ ಯೋಜನೆ ಮತ್ತು ಭಾರತೀಯ ಜೀವ ವಿಮಾ ನಿಗಮ ಮತ್ತು ಸಿಎಸ್.ಸಿ.ಗಳ ಮೂಲಕ ಕಾರ್ಯಗತಗೊಳ್ಳುತ್ತದೆ. ಎಲ್.ಐ.ಸಿ. ಪಿಂಚಣಿ ನಿಧಿ ವ್ಯವಸ್ಥಾಪಕನಾಗಿರುತ್ತದೆ ಮತ್ತು ಪಿಂಚಣಿ ನೀಡಿಕೆಯ ಹೊಣೆ ನಿರ್ವಹಿಸುತ್ತದೆ. ಪಿ.ಎಂ. ಎಸ್.ವೈ.ಎಂ. ಪಿಂಚಣಿ ಯೋಜನೆಯ ಅಡಿಯಲ್ಲಿ ಸಂಗ್ರಹಿಸಲಾದ ಮೊತ್ತವನ್ನು ಭಾರತ ಸರ್ಕಾರ ನಿರ್ದಿಷ್ಟಪಡಿಸುವ ಹೂಡಿಕೆ ಮಾದರಿಯಲ್ಲೇ ಹೂಡಿಕೆ ಮಾಡಬೇಕು.


    ನಿರ್ಗಮನ ಮತ್ತು ಹಿಂಪಡೆಯುವಿಕೆ: ಈ ಕಾರ್ಮಿಕರ ಕಷ್ಟ ಮತ್ತು ಅನಿಯಮಿತ ಶ್ರಮ ಸ್ವಭಾವದ ಕಾರ್ಯವನ್ನು ಪರಿಗಣಿಸಿ, ಯೋಜನೆಯ ನಿರ್ಗಮನ ನಿಬಂಧನೆಗಳನ್ನು ನಮ್ಯವಾಗಿಡಲಾಗಿದೆ. ನಿರ್ಗಮನದ ನಿಬಂಧನೆಗಳು ಕೆಳಗಿನಂತಿವೆ:


    (i) ವಂತಿಗೆದಾರರು ಯೋಜನೆಯಿಂದ 10 ವರ್ಷಕ್ಕಿಂತ ಕಡಿಮೆ ಅವಧಿಯಲ್ಲಿ ನಿರ್ಗಮಿಸಿದಲ್ಲಿ, ಫಲಾನುಭವಿಗಳ ವಂತಿಗೆಯ ಪಾಲನ್ನು ಮಾತ್ರ ಉಳಿತಾಯ ಖಾತೆಯ ಬಡ್ಡಿದರದೊಂದಿಗೆ ಹಿಂತಿರುಗಿಸಲಾಗುತ್ತದೆ.


    (ii) 10 ವರ್ಷ ಅಥವಾ ಹೆಚ್ಚಿನ ಅವಧಿ ತರುವಾಯ ಆದರೆ ನಿವೃತ್ತಿಯ ವಯಸ್ಸಾದ 60 ವರ್ಷ ವಯಸ್ಸು ತುಂಬುವುದಕ್ಕೆಮೊದಲು ವಂತಿಗೆದಾರರು ನಿರ್ಗಮಿಸಿದರೆ, ಫಲಾನುಭವಿಯ ವಂತಿಗೆಯ ಪಾಲನ್ನು ನಿಧಿ ವಾಸ್ತವವಾಗಿ ಗಳಿಸಿರುವ ಸಂಚಯಿತ ಬಡ್ಡಿಯೊಂದಿಗೆ ಅಥವಾ ಉಳಿತಾಯ ಖಾತೆಯ ಬಡ್ಡಿ ದರ ಯಾವುದು ಹೆಚ್ಚು ಅದರಂತೆ ಪಾವತಿಸಲಾಗುವುದು.


    (iv) ಫಲಾನುಭವಿ ನಿಯಮಿತವಾಗಿ ವಂತಿಗೆ ಪಾವತಿಸಿ ಯಾವುದೇಕಾರಣಕ್ಕೆ ನಿಧನಹೊಂದಿದರೆ, ಆಕೆ/ಆತನ ಜೀವನ ಸಂಗಾತಿ ಯೋಜನೆ ಮುಂದುವರಿಸಲು ಅರ್ಹಳಾಗಿರುತ್ತಾರೆ ಮತ್ತು ತದನಂತರ ನಿಯಮಿತವಾಗಿ ವಂತಿಗೆ ಪಾವತಿಸಬೇಕಾಗುತ್ತದೆ ಅಥವಾ ಫಲಾನುಭವಿಯ ವಂತಿಗೆಯನ್ನು ನಿಧಿ ಗಳಿಸಿದ ಸಂಚಿತ ಬಡ್ಡಿಯೊಂದಿಗೆ ಅಥವಾ ಉಳಿತಾಯ ಖಾತೆಯ ಬಡ್ಡಿ ದರ ಯಾವುದು ಹೆಚ್ಚು ಅದರೊಂದಿಗೆ ಪಡೆದು ನಿರ್ಗಮಿಸಬಹುದು.


    (v) ಫಲಾನುಭವಿಯು ನಿಯಮಿತವಾಗಿ ವಂತಿಗೆ ಕಟ್ಟುತ್ತಿದ್ದು, ಒಂದೊಮ್ಮೆ ಯಾವುದೇ ಕಾರಣಕ್ಕಾಗಿ ನಿವೃತ್ತಿಯ ವಯಸ್ಸು ಅಥವಾ 60 ವರ್ಷ ಆಗುವುದರೊಳಗೆ ಶಾಶ್ವತ ಅಂಗವೈಕಲ್ಯವಾದರೆ ಮತ್ತು ಯೋಜನೆಯಡಿ ವಂತಿಗೆ ಪಾವತಿಸಲು ಆಗದಿದ್ದರೆ, ಆಕೆ/ಆತನ ಜೀವನ ಸಂಗಾತಿ ಯೋಜನೆ ಮುಂದುವರಿಸಲು ಅರ್ಹರಾಗಿರುತ್ತಾರೆ ತದನಂತರ ನಿಯಮಿತವಾಗಿ ವಂತಿಗೆ ಪಾವತಿಸಬೇಕಾಗುತ್ತದೆ ಅಥವಾ ಫಲಾನುಭವಿಯ ವಂದಿಕೆಯನ್ನು ನಿಧಿ ಗಳಿಸಿದ ಸಂಚಯಿತ ಬಡ್ಡಿ ಅಥವಾ ಉಳಿತಾಯ ಖಾತೆಯ ಬಡ್ಡಿ ದರ ಯಾವುದು ಹೆಚ್ಚೋ ಅದರೊಂದಿಗೆ ಪಡೆದು ನಿರ್ಗಮಿಸಬಹುದಾಗಿದೆ.


    (vi) ಚಂದಾದಾರನ ಹಾಗೂ ಆತ/ಆಕೆಯ ಜೀವನ ಸಂಗಾತಿಯ ನಿಧನದ ಬಳಿಕ ಸಂಪೂರ್ಣ ಸಂಚಯ ನಿಧಿಗೆ ಜಮಾ ಆಗುತ್ತದೆ.


    (vii) ಎನ್.ಎಸ್.ಎಸ್.ಬಿ. ಸಲಹೆಯ ಮೇರೆಗೆ ಇತರ ನಿರ್ಗಮದ ನಿಯಮಾವಳಿಗಳನ್ನು ಸರ್ಕಾರ ನಿರ್ಧರಿಸುತ್ತದೆ.


    ವಂತಿಗೆಯ ಬಾಕಿ: ನಿರಂತರವಾಗಿ ಚಂದಾದಾರರು ವಂತಿಗೆಯನ್ನು ಪಾವತಿಸದಿದ್ದರೆ ಆಕೆ/ಆತನಿಗೆ ತನ್ನ ವಂತಿಗೆಯ ಪೂರ ಬಾಕಿಯನ್ನು ದಂಡದೊಂದಿಗೆ, ಏನಾದರೂ ಇದ್ದಲ್ಲಿ ಪಾವತಿಸಿ ನಿಯಮಬದ್ಧಗೊಳಿಸಲು ಅವಕಾಶ ನೀಡಲಾಗುತ್ತದೆ, ಇದನ್ನು ಸರ್ಕಾರ ನಿರ್ಧರಿಸುತ್ತದೆ.


    ಪಿಂಚಣಿ ನೀಡಿಕೆ:


    ಒಮ್ಮೆ ಫಲಾನುಭವಿಯು ಪ್ರವೇಶದ ವಯಸ್ಸಾದ 18-40ರೊಳಗೆ ಯೋಜನೆಗೆ ಸೇರ್ಪಡೆಯಾದರೆ, ಫಲಾನುಭವಿಯು ತನಗೆ 60 ವರ್ಷ ವಯಸ್ಸು ತುಂಬವರೆಗೆ ವಂತಿಗೆ ಪಾವತಿಸಬೇಕು. 60 ವರ್ಷ ತುಂಬಿದ ತರುವಾಯ ವಂತಿಗೆದಾರರಿಗೆ ಖಾತ್ರಿಪಡಿಸಿದ ಮಾಸಿಕ ಪಿಂಚಣಿ 3,000 ರೂಪಾಯಿಗಳು ಪ್ರಕರಣದನುಸಾರ ಕುಟುಂಬ ಪಿಂಚಣಿ ಸೌಲಭ್ಯದೊಂದಿಗೆ ಲಭಿಸುತ್ತದೆ.


    ಸಂಶಯ ಮತ್ತು ಸ್ಪಷ್ಟೀಕರಣ: ಯೋಜನೆಯ ಕುರಿತಂತೆ ಯಾವುದೇ ಸಂಶಯಕ್ಕೆ, ಜೆಎಸ್ ಮತ್ತು ಡಿಜಿಎಲ್.ಡಬ್ಲ್ಯು ನೀಡುವ ಸ್ಪಷ್ಟೀಕರಣವೇ ಅಂತಿಮವಾಗಿರುತ್ತದೆ.


    *****

    
    
    (Release ID: 1564840) Visitor Counter : 39