      ಕೃಷಿ ಸಚಿವಾಲಯ

      ಪ್ರಧಾನ ಮಂತ್ರಿ ಕಿಸಾನ್ ಸಮ್ಮಾನ್ ನಿಧಿ (ಪಿ.ಎಂ.-ಕಿಸಾನ್) ಯೋಜನೆಗೆ ಸಂಪುಟದ ಅನುಮೋದನೆ
      Posted On: 28 FEB 2019 10:49PM by PIB Bengaluru


    ಪ್ರಧಾನ ಮಂತ್ರಿ ಕಿಸಾನ್ ಸಮ್ಮಾನ್ ನಿಧಿ (ಪಿ.ಎಂ.-ಕಿಸಾನ್) ಯೋಜನೆಗೆ ಸಂಪುಟದ ಅನುಮೋದನೆ

    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, 2019ರ ಫೆಬ್ರವರಿ 24ರಂದು ಮಾನ್ಯ ಪ್ರಧಾನಮಂತ್ರಿಯವರು ಉದ್ಘಾಟಿಸಿದ, ದೇಶದಾದ್ಯಂತ 2 ಹೆಕ್ಟೇರ್ ಗಿಂತ ಕಡಿಮೆ ಬೇಸಾಯದ ಜಮೀನು ಹೊಂದಿರುವ ಎಲ್ಲ ಸಣ್ಣ ಮತ್ತು ಅತಿ ಸಣ್ಣ ರೈತರ ಕುಟುಂಬಗಳಿಗೆ ವಾರ್ಷಿಕ 6 ಸಾವಿರ ರೂಪಾಯಿಗಳ ಆರ್ಥಿಕ ಬೆಂಬಲ ನೀಡುವ ಪ್ರಧಾನಮಂತ್ರಿ ಕಿಸಾನ್ ಸಮ್ಮಾನಿ ನಿಧಿ (ಪಿ.ಎಂ. –ಕಿಸಾನ್) ಎಂಬ ಹೆಸರಿನ ನೂತನ ಕೇಂದ್ರ ವಲಯ ಯೋಜನೆಗೆ, ಕೆಲವೊಂದು ನಿರಾಕರಣೆಗಳಿಗೆ ಒಳಪಟ್ಟಂತೆ ತನ್ನ ಅನುಮೋದನೆ ನೀಡಿದೆ. ಹಣವನ್ನು ವರ್ಷದಲ್ಲಿ 4 ತಿಂಗಳಿಗೊಮ್ಮೆಯಂತೆ 2000 ರೂಪಾಯಿಗಳ ಮೂರು ಸಮಾನ ಕಂತುಗಳಲ್ಲಿ ಫಲಾನುಭವಿಗಳ ಬ್ಯಾಂಕ್ ಖಾತೆಗಳಿಗೆ ನೇರ ಸವಲತ್ತು ವರ್ಗಾವಣೆ ಮಾದರಿಯಲ್ಲಿ ಅವರ ಸ್ಥಳದಲ್ಲೇ ಹೊಂದಿರುವ ಬ್ಯಾಂಕ್ ಗಳ ಮೂಲಕ ನೇರವಾಗಿ ವರ್ಗಾಯಿಸಲಾಗುತ್ತದೆ. ಮೊದಲ ಹಂತದಲ್ಲಿ ಮತ್ತು ಮೊದಲ ಕಂತಿನಲ್ಲಿ ದೇಶದಾದ್ಯಂತ ಒಂದು ಕೋಟಿಗೂ ಹೆಚ್ಚು ರೈತರ ಕುಟುಂಬಗಳಿಗೆ ಈಗಾಗಲೇ 2 ಸಾವಿರ ಕೋಟಿ ರೂಪಾಯಿಗೂ ಹೆಚ್ಚು ಹಣವನ್ನು ಬಿಡುಗಡೆ ಮಾಡಲಾಗಿದೆ. ಉಳಿದ ಫಲಾನುಭವಿಗಳಿಗೂ ಮೊದಲ ಕಂತಿನ ಹಣ ಬಿಡುಗಡೆ ಮಾಡಲಾಗುತ್ತಿದೆ.

    
    ಈ ಯೋಜನೆಯಡಿ 2ನೇ ಕಂತು 2019ರ ಏಪ್ರಿಲ್ 1ರ ನಂತರ ಅಂಗೀಕಾರಾರ್ಹವಾಗುತ್ತದೆ. ಈ ನಿಟ್ಟಿನಲ್ಲಿ, ಕೇಂದ್ರ ಸಂಪುಟವು 1.2.2019ರಂದು ಯೋಜನೆಯನ್ನು ಅನುಮೋದಿಸುವಾಗ, 2ನೇ ಕಂತು ಹಾಗೂ ನಂತರದ ಬಿಡುಗಡೆಗೆ ಫಲಾನುಭವಿಗಳ ಆಧಾರ್ ಜೋಡಣೆ ಹಾಗೂ ದತ್ತಾಂಶ ಕಡ್ಡಾಯಗೊಳಿಸಿರುವುದಾಗಿ ಉಲ್ಲೇಖಿಸಿತ್ತು. ಆದಾಗ್ಯೂ, 2ನೇ ಕಂತಿನ ಹಣ ಬಿಡುಗಡೆಗೆ ಫಲಾನುಭವಿಗಳ ನೂರಕ್ಕೆ ನೂರರಷ್ಟು ಆಧಾರ್ ಜೋಡಣೆ ಕಷ್ಟವಾಗಿದೆ, ಆಧಾರ್ ಗೆ ಬಯೋ ಮೆಟ್ರಿಕ್ ದೃಢೀಕರಣ ಅಗತ್ಯವಾಗಿದೆ. ಜನಸಂಖ್ಯೆಯ ಜೋಡಣೆಯಲ್ಲಿ ಹೆಸರಿನ ಕಾಗುಣಿತ ಯಥಾವತ್ತಾಗಿರಬೇಕು ಹೀಗಾಗಿ ಇದು ದೊಡ್ಡ ಸಂಖ್ಯೆಯ ನಿರಾಕರಣೆಗೆ ಕಾರಣವಾಗುತ್ತದೆ. ಫಲಾನುಭವಿಗಳ ಆಧಾರ್ ಸಂಖ್ಯೆ ಜೋಡಣೆ ವಿವರ ತಡವಾದಲ್ಲಿ ಇದು 2019ರ ಏಪ್ರಿಲ್ 1ರದು ಮಾಡಬೇಕಿರುವ2ನೇ ಕಂತಿನ ಬಿಡುಗಡೆ ತಡವಾಗುವಂತೆ ಮಾಡುತ್ತದೆ ಮತ್ತು ರೈತರ ನಡುವೆ ಅಸಮಾಧಾನಕ್ಕೆ ಕಾರಣವಾಗುತ್ತದೆ. ಹೀಗಾಗಿ ಈ ಷರತ್ತನ್ನು ಸಡಿಲಿಸಲಾಗಿದೆ. ಆದರೆ ಈ ಷರತ್ತು 3ನೇ ಕಂತಿನ ನಂತರದ ಬಿಡುಗಡೆಗೆ ಅನ್ವಯವಾಗುತ್ತದೆ. ಆದಾಗ್ಯೂ, ಆಧಾರ್ ಸಂಖ್ಯೆ 2ನೇ ಕಂತಿನ ಬಿಡುಗಡೆಗೆ ಕಡ್ಡಾಯವಾಗಿರುತ್ತದೆ. ಸರ್ಕಾರ ಹಣ ಪಾವತಿಗೂ ಮುನ್ನ ದತ್ತಾಂಶವನ್ನು ನ್ಯಾಯಸಮ್ಮತಗೊಳಿಸಲು ಸೂಕ್ತ ಕ್ರಮ ಕೈಗೊಂಡಿದೆ.

    
    
    (Release ID: 1566974) Visitor Counter : 36
    
    
      Read this release in: English , Urdu , Hindi , Tamil