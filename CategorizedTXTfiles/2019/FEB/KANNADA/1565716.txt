      ವಸತಿ ಮತ್ತು ನಗರ ಬಡತನ ನಿರ್ಮೂಲನೆ ಸಚಿವಾಲಯ

      ಪಿ.ಐ.ಎಸ್.ಎ. ಯಲ್ಲಿ ಭಾರತದ ಪ್ರಸ್ತಾವಿತ ಪಾಲುದಾರಿಕೆ ಕುರಿತ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ.
      Posted On: 19 FEB 2019 9:03PM by PIB Bengaluru


    ಪಿ.ಐ.ಎಸ್.ಎ. ಯಲ್ಲಿ ಭಾರತದ ಪ್ರಸ್ತಾವಿತ ಪಾಲುದಾರಿಕೆ ಕುರಿತ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ.


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆ ಭಾರತ ಮತ್ತು ಆರ್ಥಿಕ ಸಹಕಾರ ಮತ್ತು ಅಭಿವೃದ್ದಿ ಸಂಘಟನೆ(ಒ.ಇ.ಸಿ.ಡಿ.) ನಡುವೆ ಅಂತಾರಾಷ್ಟ್ರೀಯ ವಿದ್ಯಾರ್ಥಿ ಮೌಲ್ಯಮಾಪನ ಕಾರ್ಯಕ್ರಮ ( ಪಿ.ಐ.ಎಸ್.ಎ.) ದಲ್ಲಿ ಭಾಗವಹಿಸುವುದಕ್ಕೆ ಸಂಬಂಧಿಸಿದ ಒಪ್ಪಂದಕ್ಕೆ ಪೂರ್ವಾನ್ವಯಗೊಂಡಂತೆ ಅನುಮೋದನೆ ನೀಡಿತು. ಒ.ಇ.ಸಿ.ಡಿ. ಯು 2021ರಲ್ಲಿ ಪಿ.ಐ.ಎಸ್.ಎ. ಯನ್ನು ಆಯೋಜಿಸಲಿದೆ ಮತ್ತು ಈ ಒಪ್ಪಂದಕ್ಕೆ 2019 ರ ಜನವರಿ 28 ರಂದು ಅಂಕಿತ ಹಾಕಲಾಗಿತ್ತು.


    ಪ್ರಯೋಜನಗಳು:


    ಪಿ.ಐ.ಎಸ್.ಎ.ಯಲ್ಲಿ ಭಾಗವಹಿಸುವುದರಿಂದ ಕಲಿಕೆಗೆ ಸಂಬಂಧಿಸಿ ಶಾಲಾ ವ್ಯವಸ್ಥೆಯಲ್ಲಿ ಸಾಮರ್ಥ್ಯ ಆಧಾರಿತ ಪರೀಕ್ಷಾ ಸುಧಾರಣೆಗಳನ್ನು ತರಲು ಮತ್ತು ವಾಡಿಕೆಯ ಉರು ಹಚ್ಚುವಿಕೆಯ ಪದ್ದತಿಯಿಂದ ದೂರ ಸರಿಯಲು ಮಾಡುವ ಯತ್ನಕ್ಕೆ ಸಹಾಯ ಮಾಡಲಿದೆ. ಸೆಕೆಂಡರಿ ಶಿಕ್ಷಣಕ್ಕಾಗಿರುವ ಕೇಂದ್ರೀಯ ಮಂಡಳಿ (ಸಿ.ಬಿ.ಎಸ್.ಇ.) ಮತ್ತು ಶಿಕ್ಷಣ ಸಂಶೋಧನೆ ಮತ್ತು ತರಬೇತಿಗಾಗಿರುವ ರಾಷ್ಟ್ರೀಯ ಮಂಡಳಿ (ಎನ್.ಸಿ.ಇ.ಆರ್.ಟಿ.) ಯು ಈ ಪ್ರಕ್ರಿಯೆಯಲ್ಲಿ ಮತ್ತು ನೈಜ ಪರೀಕ್ಷೆಯತ್ತ ಸಾಗುವ ಕಾರ್ಯಚಟುವಟಿಕೆಗಳಲ್ಲಿ ಭಾಗಿಯಾಗುತ್ತವೆ


    ಪ್ರಮುಖಾಂಶಗಳು :


    ಪಿ.ಐ.ಎಸ್.ಎ. ಯು ಸಾಮರ್ಥ್ಯ ಆಧಾರಿತ ಮೌಲ್ಯಮಾಪನ ವ್ಯವಸ್ಥೆಯಾಗಿದ್ದು, ಇದು ವಿಷಯ ಆಧಾರಿತ ಮೌಲ್ಯಮಾಪನಕ್ಕಿಂತ ಭಿನ್ನವಾಗಿರುತ್ತದೆ ಮತ್ತು ವಿದ್ಯಾರ್ಥಿಗಳು ಆಧುನಿಕ ಸಮಾಜಗಳಲ್ಲಿ ಪೂರ್ಣವಾಗಿ ಭಾಗವಹಿಸಲು ಅವಶ್ಯವಾದ ಪ್ರಮುಖ ಸಾಮರ್ಥ್ಯಗಳನ್ನು ಯಾವ ಮಟ್ಟದಲ್ಲಿ ಗಳಿಸಿಕೊಂಡಿದ್ದಾರೆ ಎಂಬುದನ್ನು ಅದು ಅಳೆಯುತ್ತದೆ. ಇದು ಭಾರತೀಯ ವಿದ್ಯಾರ್ಥಿಗಳ ಮಾನ್ಯತೆ ಹಾಗು ಅಂಗೀಕಾರಾರರ್ಹತೆಗೆ ಎಡೆ ಮಾಡಿಕೊಡುತ್ತದೆ. ಮತ್ತು ಅವರನ್ನು 21 ನೇ ಶತಮಾನದ ಜಾಗತಿಕ ಆರ್ಥಿಕತೆಗೆ ಅನುಗುಣವಾಗಿ ತಯಾರು ಮಾಡುತ್ತದೆ. ಸಿ.ಬಿ.ಎಸ್.ಇ. ಮತ್ತು ಎನ್.ಸಿ.ಇ.ಆರ್.ಟಿ. ಗಳು ಈ ಪ್ರಕ್ರಿಯೆಯ ಮತ್ತು ನೈಜ ಪರೀಕ್ಷೆಯತ್ತ ಸಾಗುವ ಪರೀಕ್ಷಾ ಚಟುವಟಿಕೆಯ ಅಂಗವಾಗಿರುತ್ತವೆ. ಕೇಂದ್ರೀಯ ವಿದ್ಯಾಲಯ ಸಂಘಟನೆಗಳು (ಕೆ.ವಿ.ಎಸ್.) , ನವೋದಯ ವಿದ್ಯಾಲಯ ಸಮಿತಿ (ಎನ್.ವಿ.ಎಸ್.) ಮತ್ತು ಚಂಡೀಗಢ ಕೇಂದ್ರಾಡಳಿತ ಪ್ರದೇಶದ ಶಾಲೆಗಳು ಇದರಲ್ಲಿ ಪಾಲ್ಗೊಳ್ಳುತ್ತವೆ. ಬ್ರೆಜಿಲ್, ಚೀನಾ, ಥೈಲಾಂಡ್ , ಇಂಡೋನೇಶಿಯಾ, ಮಲೇಶಿಯಾ ಮತ್ತು ವಿಯೆಟ್ನಾಂ ಸಹಿತ ಮಧ್ಯಮ ಆದಾಯದ 44 ದೇಶಗಳು ಸೇರಿದಂತೆ , 80 ಕ್ಕೂ ಅಧಿಕ ದೇಶಗಳು ಪಿ.ಐ.ಎಸ್.ಎ.ಯಲ್ಲಿ ಭಾಗವಹಿಸಿವೆ.

    
    
    (Release ID: 1565716) Visitor Counter : 7
    
    
      Read this release in: English , Urdu , Tamil , Telugu