      ಸಂಪುಟ

      ಚಂಡೀಗಢದ ಪಿ.ಜಿ.ಐ.ಎಂ.ಇ.ಆರ್.ಗೆ ಚಂಡೀಗಢದ ಸಾರಂಗಪುರದ 50.76 ಎಕರೆ ಭೂಮಿ ವರ್ಗಾವಣೆಗೆ ಕೇಂದ್ರ ಸಂಪುಟ ಒಪ್ಪಿಗೆ.
      Posted On: 19 FEB 2019 8:41PM by PIB Bengaluru


    ಚಂಡೀಗಢದ ಪಿ.ಜಿ.ಐ.ಎಂ.ಇ.ಆರ್.ಗೆ ಚಂಡೀಗಢದ ಸಾರಂಗಪುರದ 50.76 ಎಕರೆ ಭೂಮಿ ವರ್ಗಾವಣೆಗೆ ಕೇಂದ್ರ ಸಂಪುಟ ಒಪ್ಪಿಗೆ.


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಂಪುಟ ಸಭೆಯು ಚಂಡೀಗಢದ ಸ್ನಾತಕೋತ್ತರ ವೈದ್ಯಕೀಯ ಶಿಕ್ಷಣ ಮತ್ತು ಸಂಶೋಧನಾ ಸಂಸ್ಥೆಗೆ ಚಂಡೀಗಢದ ಸಾರಂಗಪುರದ 50.76 ಎಕರೆ ಭೂಮಿ ವರ್ಗಾವಣೆ ಪ್ರಸ್ತಾಪಕ್ಕೆ ತನ್ನ ಅನುಮೋದನೆ ನೀಡಿತು.


    ಇದರಿಂದ ಹೊರರೋಗಿಗಳ ತಪಾಸಣೆ, ಚಿಕಿತ್ಸೆ ಮತ್ತು ಅವರ ನಿಭಾವಣೆಯನ್ನು ಸುಸೂತ್ರವಾಗಿ ಮಾಡುವುದಕ್ಕೆ ಅನುಕೂಲವಾಗಲಿದೆ. ಕ್ಯಾನ್ಸರ್ ನಿರ್ವಹಣಾ ಸಂಶೋಧನೆ ಮತ್ತು ಉಪಶಮನ ಆರೈಕೆಯೂ ಇಲ್ಲಿ ಒಂದೇ ಸೂರಿನಡಿಯಲ್ಲಿ ಒದಗಣೆಯಾಗಲಿದೆ ಮಾತ್ರವಲ್ಲದೆ ಕಲಿಕಾ ಸಂಪನ್ಮೂಲ ಕೇಂದ್ರ (ಎಲ್.ಆರ್.ಸಿ.) ಮತ್ತು ಬಹು ಮಹಡಿ ಪಾರ್ಕಿಂಗ್ ಇತ್ಯಾದಿಗಳೂ ಸ್ಥಾಪನೆಯಾಗಲಿವೆ.


    ಹೊಸ ಹೊರ ರೋಗಿಗಳ ವಿಭಾಗ (ಒ.ಪಿ.ಡಿ.) ಸ್ಥಾಪನೆ. ಟ್ರೌಮಾ ಕೇಂದ್ರದ ಸ್ಥಳಾಂತರ , ಕ್ಯಾನ್ಸರ್ ಚಿಕಿತ್ಸೆ ಮತ್ತು ಎಲ್.ಆರ್.ಸಿ.ಗಳಿಂದಾಗಿ ಸಾಮಾನ್ಯ ಜನತೆಗೆ ಶಸ್ತ್ರಚಿಕಿತ್ಸೆಗಾಗಿ ಕಾಯುವ ಅವಧಿ ಕಡಿಮೆಯಾಗಲಿದೆ. ಜನ ಸಾಮಾನ್ಯರಿಗೆ ತುರ್ತು ಸೇವೆಗಳು ಅತ್ಯಂತ ದಕ್ಷ ರೀತಿಯಲ್ಲಿ ಲಭ್ಯವಾಗಲಿವೆ.ವೈದ್ಯ ಸೌಲಭ್ಯದ ಮೂಲ ಸೌಕರ್ಯಗಳು ಗಣನೀಯವಾಗಿ ಸುಧಾರಿಸಲಿವೆ.


    ಇದರಿಂದ ಚಂಡೀಗಢದ ಪಿ.ಜಿ.ಐ.ಎಂ.ಇ.ಆರ್.ಗೆ ಬರುವ ಕಡು ಬಡವರಿಗೆ ಪ್ರಯೋಜನವಾಗಲಿದೆ. ಈ ಭಾಗದಲ್ಲಿ ಆರೋಗ್ಯ ಸೇವೆಗಳು ಹೆಚ್ಚು ಕ್ರಿಯಾಶೀಲವಾಗಲಿವೆ.

    
    
    (Release ID: 1565690) Visitor Counter : 2
    
    
      Read this release in: English , Urdu , Marathi , Bengali , Gujarati , Tamil