      గృహ నిర్మాణం మరియు పట్టణ వ్యవహారాల మంత్రిత్వ శాఖ

      పిఐఎస్ఎ లో భార‌త‌దేశం పాలుపంచుకోవడం అనే అంశం పై కుదిరిన ఒప్పందాని కి ఆమోదం తెలిపిన మంత్రివ‌ర్గం
      Posted On: 19 FEB 2019 9:03PM by PIB Hyderabad


    ప్రోగ్రామ్ ఫ‌ర్ ఇంట‌ర్‌నేశ‌నల్ స్టూడెంట్స్ అసెస్‌మెంట్‌ (పిఐఎస్ఎ)లో పాలుపంచుకొనేందుకు భార‌త‌దేశాని కి మ‌రియు ఆర్గ‌నైజేశ‌న్ ఫ‌ర్ ఎకనామిక్ కోఆపరేశన్ అండ్ డివెలప్ మెంట్ (ఒఇసిడి)కి మ‌ధ్య కుదిరినటువంటి ఒక ఒప్పందాని కి ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌ న జ‌రిగిన కేంద్ర‌ మంత్రివ‌ర్గ స‌మావేశం ఎక్స్-పోస్ట్ ఫ్యాక్టో ఆమోదం తెలిపింది. పిఐఎస్ఎ లు 2021వ సంవ‌త్స‌రం లో ఒఇసిడి నిర్వ‌హించ‌నుంది. ఒప్పంద ప‌త్రం పైన 2019వ సంవ‌త్స‌రం జ‌న‌వ‌రి 28వ తేదీ నాడు సంత‌కాల‌య్యాయి.


    ప్ర‌యోజ‌నాలు:


    పిఐఎస్ఎ లో పాలుపంచుకొని ఆక‌ళింపు చేసుకొనే విష‌యాలు పాఠ‌శాల వ్య‌వ‌స్థ లో సామ‌ర్ధ్యం ఆధారిత ప‌రీక్షా సంస్క‌ర‌ణ‌ల ను ప్ర‌వేశ‌పెట్ట‌డంలో సహాయకారి కాగలవు. అంతే కాక అర్థజ్ఞానం లేని వల్లె త‌ర‌హా అభ్యాస పంథా నుండి మ‌ళ్ళేందుకు కూడా తోడ్పడగలవు. ఈ ప్ర‌క్రియ లోను, నిజమైన పరీక్ష కు దారి తీయడం లోను సెంట్ర‌ల్ బోర్డ్ ఆఫ్ సెకండ‌రీ ఎడ్యుకేశ‌న్ (సిబిఎస్ఇ) మ‌రియు నేశ‌న‌ల్ కౌన్సిల్ ఫర్ ఎడ్యుకేశనల్ రీసర్చ్ అండ్ ట్రైనింగ్ (ఎన్‌సిఇఆర్‌టి) లు పాలుపంచుకోనున్నాయి.


    ముఖ్యాంశాలు:


    పిఐఎస్ఎ అనేది విష‌యాధారిత అంచ‌నా వలె కాక సామ‌ర్ధ్యం ఆధారితమైన అంచ‌నా వ్య‌వ‌స్థగా ఉన్నటువంటిది. విద్యార్థినీ విద్యార్థులు ఆధునిక సమాజంలో పూర్తి స్థాయి లో పాలుపంచుకోవడానికి అత్యంత ఆవశ్యకమైన కీలక సామర్థ్యాలను ఎంత వ‌ర‌కు వారు సంపాదించుకొన్నదీ పిఐఎస్ఎ మ‌దింపు చేస్తుంది. దీని ద్వారా భార‌తీయ విద్యార్థులు గుర్తింపున‌ కు మరియు ఆమోద యోగ్యత కు నోచుకొని, 21వ శ‌తాబ్దం లో ప్ర‌పంచ ఆర్థిక వ్య‌వ‌స్థ కు తగ్గట్టు సన్నద్ధం కాగలరు. ఈ ప్రక్రియ లో కేంద్రీయ విద్యాల‌య సంఘ‌ట‌న్ (కెవిఎస్), న‌వోద‌య విద్యాల‌య స‌మితి (ఎన్‌విఎస్‌) ల ఆధ్వ‌ర్యం లోని పాఠ‌శాల‌ లు మ‌రియు కేంద్ర పాలిత ప్రాంత‌మైన చండీగ‌ఢ్ లోని పాఠ‌శాల‌ లు పాలుపంచుకోనున్నాయి. బ్రెజిల్‌, చైనా, థాయీలాండ్‌, ఇండోనేశియా, మ‌లేశియా మరియు వియ‌త్‌నామ్ లు స‌హా 80 కి పైగా దేశాలు పిఐఎస్ఎ లో పాలుపంచుకొన్నాయి.


    
    **

    
    
    (Release ID: 1565545) Visitor Counter : 26
    
    
      Read this release in: English , Urdu , Tamil , Kannada