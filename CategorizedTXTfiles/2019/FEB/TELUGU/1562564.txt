      ఆర్థిక మంత్రిత్వ శాఖ

      అధిసూచితం కాన‌టువంటి సంచార మ‌రియు అర్థ-సంచార స‌ముదాయాల‌ను గుర్తించే ప‌నిని పూర్తి చేయడం కోసం నీతి ఆయోగ్ ప‌రిధి లో ఒక సంఘాన్ని ఏర్పాటు చేస్తారు
      Posted On: 01 FEB 2019 1:12PM by PIB Hyderabad


    అధిసూచితం కాన‌టువంటి సంచార మ‌రియు అర్థ-సంచార స‌ముదాయాల‌ను గుర్తించే ప‌నిని పూర్తి చేయడం కోసం ‘నీతి ఆయోగ్’ ప‌రిధి లో ఒక సంఘాన్ని ఏర్పాటు చేస్తారు. కేంద్ర ఆర్థిక శాఖ , కార్పొరేట్ వ్య‌వ‌హారాలు , రైల్వేలు మ‌రియు బొగ్గు శాఖ మంత్రి శ్రీ పీయూష్ గోయ‌ల్ నేడు పార్ల‌మెంటు లో 2019-20 సంవ‌త్స‌ర తాత్కాలిక బ‌డ్జెట్ ను ప్ర‌వేశ‌పెడుతూ , ప్ర‌భుత్వం ప్ర‌త్యేకించి అధిసూచితం కాన‌టువంటి స‌ముదాయాలు , సంచార స‌ముదాయాలు మ‌రియు అర్థ-సంచార స‌ముదాయాల వారి కోసం సంక్షేమ కార్య‌క్ర‌మాల‌ను , అభివృద్ధి కార్య‌క్ర‌మాల‌ను అమ‌లు చేసే ఉద్దేశ్యం తో సామాజిక న్యాయం మ‌రియు సాధికారిత మంత్రిత్వ శాఖ ఆధీనం లో ఒక సంక్షేమ అభివృద్ధి మండ‌లిని కూడా ఏర్పాటు చేయ‌నుంద‌ని తెలిపారు. ఈ మండ‌లి పైన పేర్కొన్న స‌ముదాయాల చెంత‌కు వెళ్ళి వారికి సేవ చేసేందుకు గాను , ప్ర‌త్యేక వ్యూహాల‌ను రూపొందించి , వాటిని అమ‌లు చేసేందుకు చొర‌వ తీసుకొంటుంది.


    ఈ దేశం లో అత్యంత నిరాద‌ర‌ణ‌కు లోనైన పౌరుల చెంత‌కు చేరేందుకు ప్ర‌భుత్వం కంక‌ణం క‌ట్టుకొంద‌ని మంత్రి శ్రీ గోయ‌ల్ అన్నారు. ఈ ల‌క్ష్య సాధ‌న దిశ గా ప‌య‌నించ‌డం లో అధిసూచితం కాన‌టువంటి స‌ముదాయాలు , సంచార స‌ముదాయాలు మ‌రియు అర్థ సంచార స‌ముదాయాలు ప్ర‌త్యేక శ్ర‌ద్ధ కు నోచుకోవ‌ల‌సిన ప‌రిస్థితి ఉంద‌ని ఆయ‌న అన్నారు. ఈ స‌ముదాయాల‌ను స‌మీపించ‌డం క‌ష్ట‌మ‌ని , వీరి జాడ తెలియ‌డం లేద‌ని , కాబ‌ట్టి సంక్షేమ కార్య‌క్ర‌మాలు , అభివృద్ధి కార్య‌క్ర‌మాలు వీరికి అంద‌కుండా పోతున్నాయ‌న్నారు. సంచార స‌ముదాయాలు మ‌రియు అర్థ‌-సంచార స‌ముదాయాలు బ‌తుకుదెరువు ను వెద‌కుతూ , ఒక‌చోటు నుండి మ‌రొక చోటుకు ప‌య‌నిస్తుంటార‌న్నారు. ఈ స‌ముదాయాల‌ను గుర్తించి , వాటి ప‌ట్టిక ను రూపొందించ‌డం లో రెన్‌కె క‌మిష‌న్ మ‌రియు ఐడేట్ క‌మిష‌న్ లు ( Renke Commission and the Idate Commission ) ప్ర‌శంస‌నీయ‌మైన కృషి చేశాయ‌న్నారు.


    ***


    

    
    (Release ID: 1562564) Visitor Counter : 93
    
    
      Read this release in: Malayalam , English , Marathi , Bengali , Tamil