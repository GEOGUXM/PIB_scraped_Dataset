      ఆర్థిక మంత్రిత్వ శాఖ

      ముద్రా యోజ‌న కింద 15.56 కోట్ల రుణాలకు 7,23,00 కోట్ల రూపాయ‌లు మంజూరు . కృత్రిమ మేధ‌స్సుకు సంబంధించి జాతీయ కార్య‌క్ర‌మం
      Posted On: 01 FEB 2019 1:10PM by PIB Hyderabad


    ముద్రా యోజ‌న కింద 7,23,000 కోట్ల రూపాయ‌ల మొత్తాన్ని 15.56 కోట్ల రుణాల రూపంలో ప్ర‌భుత్వం పంపిణీ చేసింది. ఈరోజు 2019-2020 ఆర్థిక సంవ‌త్స‌రానికి కేంద్ర మ‌ధ్యంత‌ర బ‌డ్జెట్‌ను ప్ర‌వేశ‌పెడుతూ కేంద్ర ఆర్థిక‌ , కార్పొరేట్ వ్య‌వ‌హారాలు , రైల్వేలు , బొగ్గు శాఖ మంత్రి శ్రీ పియూష్ గోయ‌ల్‌ , భార‌త దేశం ప్ర‌పంచంలోనే అత్యంత ఎక్కువ‌మంది యువ‌కులు క‌లిగిన దేశ‌మ‌ని చెప్పారు. ప్ర‌ధాన‌మంత్రి కౌశ‌ల్ వికాస్ యోజ‌న కింద కోటిమంది యువ‌త జీవ‌నోపాధిని సంపాదించుకొనేందుకు శిక్ష‌ణ‌నివ్వ‌డం జ‌రుగుతోంద‌న్నారు. యువ‌శ‌క్తిని స్వ‌యం ఉపాధి ప‌థ‌కాలు , ముద్ర‌ , స్టార్ట‌ప్ ఇండియా , స్టాండ‌ప్ ఇండియా వంటి ప‌థ‌కాల ద్వారా వినియోగించుకోవ‌డం జ‌రుగుతున్న‌ద‌న్నారు. ఉద్య‌గాల‌కోసం ఎదురుచూసే వారు కాస్తా ఉద్యోగాలు క‌ల్పించే స్థాయికి చేరార‌ని , ప్ర‌పంచంలోనే ఇండియా రెండో పెద్ద స్టార్ట‌ప్ హ‌బ్‌గా రూపొందింద‌ని ఆయ‌న చెప్పారు. మ‌న యువ‌త క‌ష్టించి ప‌నిచేసే త‌త్వం , వారి వినూత్న ఆలోచ‌న‌లను చూసి ప్ర‌భుత్వం గ‌ర్విస్తోంద‌ని ఆయ‌న తెలిపారు.


    కృత్రిమ మేధ‌స్సు , దాని సంబంధిత సాంకేతిక ప‌రిజ్ఞానాని్న ప్ర‌జ‌ల‌వ‌ద్ద‌కు తీసుకువెళ్లేందుకు కృత్రిమ మేధ‌స్సుపై జాతీయ కార్య‌క్ర‌మాన్ని ప్ర‌భుత్వ త‌ల‌పెట్టిన‌ట్టు మంత్రి చెప్పారు. కృత్రిమ మేధ‌స్సుపై సెంట‌ర్స్ ఆఫ్ ఎక్స్‌లెన్స్‌తోపాటు కృత్రిమ మేధ‌స్సుకు సంబంధించి ఒక జాతీయ కేంద్రాన్ని ఏర్పాటు చేయ‌డం ద్వారా ఇదొక చోద‌క‌శ‌క్తిగా ఉండ‌గ‌ల‌ద‌ని ఆయ‌న చెప్పారు.ఇందుకు సంబంధించి తొమ్మిది ప్రాధాన్య‌తా రంగాల‌ను గుర్తించామ‌ని పియూష్ గోయ‌ల్ తెలిపారు. త్వ‌ర‌లోనే నేష‌న‌ల్ ఆర్టిఫిషియ‌ల్ ఇంటెలిజెన్స్ పోర్ట‌ల్‌ను అభివృద్ధి చేయ‌నున్న‌ట్టు ఆయ‌న తెలిపారు.


    ***


    

    
    (Release ID: 1562562) Visitor Counter : 103
    
    
      Read this release in: Malayalam , English , Marathi , Bengali , Bengali , Tamil , Malayalam