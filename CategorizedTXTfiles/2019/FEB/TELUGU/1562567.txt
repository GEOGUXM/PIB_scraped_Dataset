      ఆర్థిక మంత్రిత్వ శాఖ

      రూ. 3,05,296 కోట్ల‌కు ర‌క్ష‌ణ బ‌డ్జెట్ పెంపు
      Posted On: 01 FEB 2019 1:17PM by PIB Hyderabad


    2019-20 ఆర్థిక సంవ‌త్స‌రానికి కేంద్ర ప్ర‌భుత్వం ర‌క్ష‌ణ బ‌డ్జెట్‌ను రూ 3.05,296 కోట్ల రూపాయ‌ల‌కు పెంచింది. 2018-2019 ఆర్థిక సంవ‌త్స‌రంలో ఇది 2,82,733 కోట్ల రూపాయ‌లు. 2018-2019 సవ‌రించిన అంచ‌నాల‌లో ఇది 2,85,423 కోట్ల రూపాయ‌లు. 2019-2020 ఆర్థిక సంవ‌త్స‌రానికి పార్ల‌మెంటుకు మ‌ధ్యంత‌ర బ‌డ్జెట్‌ను ప్ర‌వేశ‌పెడుతూ కేంద్ర ఆర్థిక‌ , కార్పొరేట్ వ్య‌వ‌హారాలు , రైల్వే , బొగ్గు శాఖ మంత్రి పియూష్ గోయ‌ల్‌ , మ‌న ర‌క్ష‌ణ బ‌డ్జెట్ తొలిసారిగా 2019-20 సంవ‌త్స‌రంలో 3 ల‌క్ష‌ల కోట్ల రూపాయ‌లు దాటుతున్న‌ద‌ని చెప్పారు. మ‌న స‌రిహ‌ద్దుల రక్ష‌ణ‌ , అత్యున్న‌త‌స్థాయి స‌న్న‌ద్ధ‌త‌ను స‌మ‌కూర్చుకోవ‌డానికి అవ‌స‌ర‌మైతే మ‌రిన్ని నిధులు కేటాయిస్తామ‌ని మంత్రి చెప్పారు.


    ర‌క్ష‌ణ‌ , జాతీయ భద్ర‌త‌ను బ‌లోపేతం చేయ‌డంపై ప్ర‌స్తావిస్తూ 2019-20 బ‌డ్జెట్‌ , మ‌న సైనికులు అత్యంత‌ క‌ఠిన ప‌రిస్థితుల‌మ‌ధ్య స‌రిహ‌ద్దుల‌ను కాపాడుతున్నార‌ని , వారే మ‌న ప్ర‌తిష్ఠ‌ , గౌర‌వం అని ఆయ‌న అన్నారు. వారి గౌర‌వాన్ని కాపాడేందుకు త‌గిన చ‌ర్య‌లు తీసుకోవ‌డం జ‌రిగింద‌ని మంత్రి చెప్పారు. న‌ల‌భై సంవ‌త్స‌రాలుగా పెండింగ్‌లో ఉన్న ఒక ర్యాంకు ఒకే పెన్ష‌న్ అంశాన్ని ప‌రిష్క‌రించ‌డం జ‌రిగింద‌ని చెప్పారు. పూర్వ‌పు ప్ర‌భుత్వం మూడు బ‌డ్జెట్‌ల‌లో ప్ర‌క‌టించి చివ‌రికి 2014-15 మ‌ధ్యంత‌ర బ‌డ్జెట్‌లో కేవ‌లం 500 కోట్ల రూపాయ‌లు మాత్ర‌మే కేటాయించింద‌న్నారు.అయితే ఇందుకు భిన్నంగా తాము ఈ ప‌థ‌కాన్ని దాని వాస్త‌వ స్ఫూర్తితో అమ‌లు చేసేందుకు ఇప్ప‌టికే రూ 35,000 కోట్ల రూపాయ‌లు పంపిణీ చేసిన‌ట్టు మంత్రి చెప్పారు. సైన్యంలోని వారంద‌రికీ ఇచ్చే మిల‌ట‌రీ స‌ర్వీస్ పే (ఎం.ఎస్‌.పి)ను , ఎక్కువ రిస్క్ క‌లిగిన ప్రాంతాల‌లో డ్యూటీ చేసే నావ‌ల్ , ఎయిర్‌ఫోర్స్ సిబ్బందికి ఇచ్చే ప్ర‌త్యేక అల‌వెన్సును ప్ర‌భుత్వం గ‌ణ‌నీయంగా పెంచింద‌ని పీయూష్‌ గోయ‌ల్ చెప్పారు.

    
    
    (Release ID: 1562567) Visitor Counter : 82
    
    
      Read this release in: English , Marathi , Tamil , Malayalam