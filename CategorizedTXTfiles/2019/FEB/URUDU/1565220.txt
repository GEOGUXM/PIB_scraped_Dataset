      نائب صدر جمہوریہ ہند کا سکریٹریٹ

      ہمیں سب سے پہلے قبائلیوں کو پسماندہ سمجھنے کا اپنا غرورختم کرنا چاہئے:نائب صدرجمہوریہ
      Posted On: 19 FEB 2019 1:38PM by PIB Delhi


    نئی دہلی، 19 ؍فروری،نائب صدرجمہوریہ ہند جناب ایم وینکیانائیڈون نے کہا ہے کہ ہمیں قبائلیوں کو پسماندہ سمجھنے کا اپنا غرور ختم کرنا چاہئے اور یہ کہ ہر قبیلے کی اپنی ثقافتی روایات ہوتی ہیں اور ہمیں ان کا احترام کرنا چاہئے۔ انہوں نے مزید کہا کہ ان کی ثقافتی روایات کا احترام کرنا نہ ہماری سماجی ذمہ داری ہے بلکہ یہ ہماری آئینی ذمہ داری بھی ہے۔ وہ آج یہاں درج فہرست قبائل کے قومی کمیشن کے 15 ویں یوم تاسیس کی تقریبات کے موقع پر ’’آئین اور قبائل‘‘ کے موضوع پر یوم تاسیس کا لیکچر دے رہے تھے۔


    نائب صدرجمہوریہ نے کہا کہ ایسے میں جب کہ ہم پائیدار ترقی کے راستے تلاش کررہے ہیں، یہ قبائلی گروپ ہمیں پائیدار ترقی کا سبق سکھاسکتے ہیں۔


    جناب نائیڈو نے کہا کہ پوری دنیا میں ہر ایک قبائلی برادری مختلف شکلوں میں فطرت کی پوجا کرتی ہے ۔ انہوں نے مزید کہا کہ پوجا کرنے کے طریقہ الگ ہوسکتے ہیں لیکن فطرت میں ان کا عقیدہ ایک اور پوری طرح پختہ ہوتا ہے ۔ انہوں نے مزید کہا کہ اس سے بہتر کثرت میں وحدت کی مثال نہیں ہوسکتی ۔


    نائب صدرجمہوریہ نے خبردار کیا کہ ان کی ثقافتی شناخت کا تحفظ کرنے کے نام پر ہمیں انہیں قومی دھارے سے الگ نہیں کرنا چاہئے۔ انہوں نے کہا کہ ان کے نوجوانوں کی آواز سنی جانی چاہئے اور انہیں اپنی امنگوں اور توقعات کے اظہار کا موقع ملنا چاہئے، تب ہی ہمارا سب کا ساتھ سب کا وکاس کا عہد پورا ہوسکتا ہے۔ اس ضمن میں نائب صدرجمہوریہ نے جن دھن ، مدرا اور اسٹینڈ اپ انڈیا جیسے مالی شمولیت کے لئے حکومت کے ذریعے اٹھائے گئے اقدامات کا حوالہ دیا۔


    نائب صدرجمہوریہ نے یہ بھی مشورہ دیا کہ قبائلی علاقوں سے متعلق گورنر کی رپورٹ کو پارلیمنٹ میں پیش کیا جانا چاہئے تاکہ پارلیمنٹ ہی متعلقہ کمیٹی اس کی جانچ کرسکے۔


    سابق وزیراعظم اٹل بہاری باجپئی کو یاد کرتے ہوئے نائب صدرجمہوریہ نے کہا کہ یہ اٹل جی ہی تھے جنہوں نے قبائلی امور کے لئے ایک علیحدہ وزارت قائم کی تھی اور قبائلیوں کے معاملات کو مؤثر طور پر اور تیزی سے حل کرنے کے لئے درج فہرست ذاتوں کا ایک اعلیحدہ قومی کمیشن قائم کیا تھا۔ انہوں نے کہا کہ اٹل جی نے نہ صرف ملک میں کنکٹی وٹی کا انقلاب شروع کیا بلکہ ان کی جرات مندی کی وجہ سے پوکھرن میں آپریشن شکتی انجام دیا گیا۔


    اس موقع پر قبائلی امور کے مرکزی وزیر جناب جؤل اورم ، قبائلی امور کے قو می کمیشن کے سربراہ ڈاکٹر نند کمار سائی ، قبائلی امور کے قومی کمیشن کی نائب صدر محترمہ انو سوئیا اوئی کی ، این سی ایس ٹی کے سکریٹری جناب اے کے سنگھ اور دیگر معزز شخصیات موجود تھیں۔


    U- 1076

    
    
    (Release ID: 1565220) Visitor Counter : 17
    
    
      Read this release in: English , Marathi