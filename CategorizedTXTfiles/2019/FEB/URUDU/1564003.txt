      نائب صدر جمہوریہ ہند کا سکریٹریٹ

      پائیدار ترقی کو یقینی بنانے کے لئے دنیا کے تمام ملکوں کی بے نظیر شراکتداری لازمی
      
      ہندوستان کے روائتی طریقے پائیدار طرز حیات کے مظہر ہیں
      بین الاقوامی شمسی اتحاد ،صاف ستھرے ایندھن کے فروغ کی سمت میں ہندوستان کا ایک فیصلہ کن قدم ہے
      سائیکل چلانے کو فروغ دیا جائے
      پائیدار زراعت کے لئے بایو ٹکنالوجی اورنینو ٹکنالوجی کو ترقی دی جائے
      عالمی پائیدار ترقی سربراہ اجلاس 2019 کا افتتاح
      Posted On: 11 FEB 2019 1:23PM by PIB Delhi


    نئیدہلی 12 فروری۔بڑھتی ماحولیاتی آلودگی اور اس کے انتہائی مضرت رساں اثرات پر شدید تشویش کا اظہار کرتے ہوئے نائب صدرجمہوریہ ہند جناب ایم وینکیا نائیڈو نے دنیا کے تمام ممالک سے زور دے کر کہا ہے کہ پائیدار ترقی کو یقینی بنانے کے لئے مساوی طریقے سے تعاون کیا جائے اور بے نظیر شراکتداری کے ذریعہ پائیدار ترقی کو یقینی بنایا جائے ۔


    جنا ب وینکیانائیڈو ، دی انرجی اینڈ ریسورسیز انسٹی ٹیوٹ (ٹی ای آر آئی ) کی جانب سے اہتمام کئے جانے والےعالمی پائیدار ترقی سربراہ اجلاس ( ورلڈسسٹینیبل ڈیولپمنٹ سمٹ ) 2019 سے خطاب کررہے تھے ۔انہوں نے کہا کہ پائیدار ترقی کے لئے شمولیتی ترقی مرکزی حیثیت کی حامل ہے۔ میں پائیدار زراعت ،رابطہ کاری کے مسئلے کے پائیدار حل ،پائیدار شہر کاری ، پائیدار توانائی سلامتی وصاف ستھرے ایندھن ، کوڑے کچرے کو ٹھکانے لگانے کے پائیدار طریقے ، جنگلاتی زندگی کے بچاؤ کی پائیدار کوششیں اور پائیدار سبز جدت طرازیاں شامل ہیں ۔انہوں نے کہا کہ ہندوستان کے روایتی طریقے ، پائیدار طرز حیات کے مظہر ہیں اور ہندوستان کے ویدک فلسلے نے ہمیشہ فطرت انسانی زندگی کے ناقابل تردید رابطے پر زور دیا ہے ۔


    جناب وینکیا نائیڈو نے اپنی تقریر میں آگے کہا کہ سماج کے ہرفرد کو پائیدارترقی کے تئیں اپنی خدمت انجام دینی چاہئے ،خواہ وہ ٹریفک کی لا ل بتیوں پر گاڑی بند کرنا ہو یا تجدید کاری ہو ، کمپوسٹ کھاد بنانا ہو یا بھیڑ بھاڑ ولے شہروں میں سائیکل سے سفر کرنا ہو،سبھی کو پائیدار ترقی کے لئے اپنی خدمات انجام دینی چاہئیں ۔قدرتی وسائل کے مبنی برانصاف استعمال پر زور دیتے ہوئے جناب نائیڈو نے کہا کہ ہمیں یہ بات ذہن میں رکھنی چاہئے کہ ہم زمین کے وارث نہیں بلکہ متولی ہیں۔ اپنی زمین کی قدیم شان وشوکت کو آئندہ نسلوں کے حوالے کرنا ہماری اولین ذمہ داری ہے۔ تبدیلی ماحولیات کے ترقی پذیر ملکوں پر مضر ات کی طرف اشارہ کرتے ہوئے جناب نائیڈو نے کہا کہ تبدیلی ماحولیات کے مضر اثرات کو کم کرنے کے لئے ہم سب کو مل جل کر کام کرنا چاہئے ۔


    جناب وینکیانائیڈو نے صاف ستھری توانائی کے فروغ کے لئے فرانس کے اشتراک سے بین الاقوامی شمسی اتحاد کے قیام کی کوششوں کے لئے حکومت ہند کی ستائش کرتے ہوئےکہا کہ ہندوستان 175 جی ڈبلیو قابل تجدید توانائی کے حصول کے نشانے سے بہت قریب پہنچ چکاہے اور ہندوستان میں بجلی کی 40فیصد پیداوار 2022 تک فاسل فیول سے ہوجائے گی۔ نامیاتی کھیتی اور پیسٹ کنٹرول یعنی جراثیم کشی کے لئے قدرتی وسائل پر زیادہ تر زور دیا جانا چاہئے ۔انہو ں نے کہا کہ کسانوں میں تبدیلی ماحولیات کے بارے میں بیداری میں اضافہ کرنے کے لئے کسانوں کے ساتھ مل کر کام کرنا بہت ضروری ہے ۔اس کے ساتھ ہی انہوں نے ’’فی قطرہ زیادہ فصل ‘‘ کا موثر طریقہ زراعت اختیار کرنے کے لئے نامیاتی کھیتی پر خاص طور سے زور دیا جانا چاہئے ۔


    جناب نائیڈو نے کہا کہ آج موثر پیداواری نسبتاََ اسمارٹ ،مزیدحساس اوربھروسے مند شہر اور’’پائیدار ترقی کے مقاصد‘‘ سے مطابقت رکھتے ہوئے سبز بستیوں کو فروغ دیا جانا چاہئے کہ پائیدار ترقی کے مقاصد سرکار سے شمولیتی ،محفوظ ، بھروسے مند اور پائیدار شہروںاو ر بستیوں کی تعمیر کے متقاضی ہیں۔ کوڑے کچڑے کو پائیدار طریقے سے ٹھکانے لگائے جانے پر زوردیتے ہوئے جناب وینکیا نائیڈو نے کہا کہ ماہرین کو ہندوستان کے ، ’’کوڑے کچرے سے دولت ‘‘ کے زیادہ سے زیادہ امکانات عملی بنانا چاہئے ۔


    جناب نائیڈو نے کہا کہ ہندوستان ان معدودے چند ملکوں میں سے ایک ہے ،جہاں آبادی میں ہوتے زبردست اضافے کے باوجود جنگلات میں اضافہ ہورہا ہے ۔ ہندوستان نے اپنی جنگل بانی کے ذریعہ اپنے جنگلات کے موجودہ 21.54 فیصد کے دائرے کو 33فیصد تک کرنے کا نشانہ معین کردیا ہے یعنی آج جہاں ہندوستان کے جغرافیہ میں جنگلات کی مقدار محض 21.54فیصد ہے ،وہیں اسے بڑھاکر 33 فیصد کئے جانے کے کوشش کی جائے گی۔


    اس تقریب میں سائنس وٹکنالوجی ،ارضی امور ،ماحولیات ، جنگلات اورتبدیلی ماحولیات ڈاکٹر ہرش وردھن ،سری لنکا کی سابق صدر محترمہ چندریکا کمارتنگے ،ماریشس کے سابق صدر جناب قاسم اوتیم ، نیپال کے توانائی ،آبی وسائل اور آبپاشی کے امور کے وزیر ڈاکٹر برسمان پنّ ، ناروے کی نائب وزیر برائے خارجہ امور محترمہ ماریانے ہیگن ،عالمی بینک کے انڈیا کنٹری ڈائریکٹر جناب جنید کمال احمد ، ٹی ای آر آئی کے چیئر مین جناب نتن دیسائی ، ٹی ای آر آئی کے ڈائریکٹر جنرل ڈاکٹر اجے ماتھر اور دیگر معزز شخصیات نے شرکت کی ۔


    اس موقع پر جناب وینکیانائیڈو کی تقریر متن حسب ذیل ہے ۔


    ’’ مجھے یہاں عالمی پائیدارترقی سربراہ اجلاس کا افتتاح کرتے ہوئے ازحد مسرت ہورہی ہے ۔ میں ا س اجتماع میں شرکت کے لئے دنیا کے مختلف ممالک سے آنے والے مندوبین کا خیر مقدم کرتا ہوں ۔ مجھے یہ جان کر بھی از حد مسرت ہوئی ہے کہ گزشتہ 18 برسوں کے دوران عالمی پائیدار ترقی سربراہ اجلاس ،پائیدار ترقی پر ایک معتبر ادارے ، عالمی لیڈروں کا طاقتور مرکز ملاقات کی شکل میں ابھر کر سامنے آیا ہے۔ عالمی پائیدار ترقی سربراہ اجلاس یعنی ورلڈ سسٹنیبل ڈیولپمنٹ سمٹ (ڈبلیو ایس ڈی ایس ) معلومات اطلاعات اورتجربات کے باہمی تبادلے اور دنیا کے مختلف علاقوں سے حاصل ہونے والی معلومات کے لین دین میں اہم کردار ادا کرتا ہے۔ اس سربراہ اجلاس میں شامل سرکردہ شخصیات لیڈر ، نئی شراکتداریاں قائم کرتے ہیں۔ یہ حضرات نئے نظریات کے اسلوب ترکیبی مرتب کرتے ہیں اور عوام الناس اور ملکوں کو یہ اس مشترکہ مقصد کے حصول کے لئے ایک ٹیم کی شکل میں مل کر کام کرنے کا حوصلہ دیتے ہیں۔


    مجھے کہنے دیجئے کہ پائیدار ترقی بدتر ہوتی ماحولیاتی تبدیلی اور اس کے انتہائی مضرت رساں اثرات کے حالات میں پائیدار ترقی دنیا کے تمام ملکوں کے لئے ایک مشترکہ مقصد کی حیثیت رکھتی ہے۔اس احساس کے ساتھ کہ تبدیلی ٔ ماحولیات کے اثرات سرحدوں کی پرواہ نہیں کرتےنیز یہ کہ ہماری قسمتیں ایک دوسرے سے جُڑی ہوئی ہیں ۔ ہمیں مساوی باہمی شراکتداری اورتعاون کے امکانات کو یقینی بنانا چاہئے ۔


    پیاری بہنو اور بھائیو !


    ہندوستان کے ویدک فلسفے نے ہمیشہ فطرت کے ساتھ انسان کی ناقابل تردید رابطہ کاری پر زور دیا ہے ۔ ہمارے روائتی طریقے پائیدار طرز حیات کے مظہر ہیں ۔ ویدک فلسفہ زمین کو ما ں کا درجہ دیتا ہے اور ہر قسم کی زندگی کو اس کے بچے تصورکرتا ہے ۔ مہابھارت ،رامائن ،وید ،اپنشد ،بھگوت گیتا اور پرانوں میں ماحولیاتی توازن کے قدیم ترین پیغامات شامل ہیں۔ یہ بات اپنے آپ میں انتہائی تشویش ناک ہے کہ حال ہی میں کئے گئے مطالعات میں عالمی سطح پر تبدیلی ماحولیات میں سنگین اور مضرت رساں اثرات کی نشاندہی کی گئی ہے ۔ حال کے دنوں میں خشک سالی اور سیلاب جیسی حالیہ قدرتی آفات اورتباہ کاریاں،تبدیلی ماحولیات کے انہی مضرت رساں اثرات کا نتیجہ ہیں۔ تبدیلی ماحولیات اورعالمی درجہ حرارت میں تبدیلی سنگین حقیقی خطرات کی حیثیت رکھتے ہیں۔ یہ دنیا کے کروڑوں لوگوں کی زندگی اور ان کی روزی روٹی کے لئے سنگین خطرہ ہونے کے ساتھ ساتھ فطرت کے ساتھ انسان کے نازک رشتے کےلئے بھی سنگین خطرہ ہیں ۔ ہندوستان میں فرانس کے اشتراک سے بین الاقوامی شمسی اتحاد قائم کیا ہے ۔ اس میں 121 رکن ممالک شامل ہیں ۔ یہ اتحاد صاف ستھری توانائی کے فروغ کے لئے دنیا کے کسی بھی ملک کے ذریعہ کیا جانے والا ایک فیصلہ کن قدم ہے۔ ہندوستان 2005 سے 2030 کی مدت کے دوران ، نیشنلی ڈٹر منٹ کنٹری بیوشن ( این ڈی سی ) سے مطابقت کے ساتھ گیسوں کا اخراج 33سے 35فیصد تک کم کر نے کا عہد بستہ ہے۔


    ہندوستان کے جنگلات آلودگی کو اپنے اندر جذب کرنے کے مراکز کی حیثیت رکھتے ہیں۔ دنیا کی انتہائی پسماندہ آبادی تبدیلی ماحولیات کے خطرے اور تباہ کاریوں کے خطرات سے ہمیشہ دو چار رہتی ہیں۔اس لئے اقوام متحدہ کے ’’ پائیدار ترقی کے مقاصد ‘‘ کی پاسداری کرتے ہوئے دنیا کی اس پسماندہ آبادی کے ساتھ ماحولیاتی انصاف ہماری اولین ذمہ داری ہونی چاہئے ۔


    پیاری بہنو اور بھائیو !


    پائیدار ترقی میں پائیدار زراعت شامل ہے ۔ ہندوستان اس پہلو پر خاص طور سے توجہ مرکوز کررہا ہے ۔


    سنچائی کے لئے زیر زمین پانی کے بے محابہ استعمال چٹانو ں کی تہہ میں آبی چشموں کو خشک کردیا ہے۔ کھیتی میں جراثیم کش ادویہ کے استعمال نے زمین کی صحت کو بدحال بنادیا ہے اور آلودہ زیر زمین پانی نے حیاتیاتی تنوع کو برباد کرکے ہماری غذائی سلامتی کے لئے سنگین خطرات پیدا کردئے ہیں۔ہمیں نینو فرٹیلائزر سمیت ہمہ اقسام سبز مصنوعات کے فروغ کے لئے بایو ٹکنالوجی اورنینو ٹیکنالوجی کا ہر ممکن حد تک استعمال کرنا چاہئے ۔ اس کے ساتھ ہی ہمیں ’’فی قطرہ زیادہ فصل ‘‘ کے اصول کے ساتھ آبپاشی کے موثر طریقے اختیار کرنے چاہئیں۔ زیادہ سے زیادہ نامیاتی کھیتی کی جانی چاہئے ۔پائیدار ترقی کا مفہوم ہے : ’’رابطہ کاری کے پائیدار حل ‘‘ہندوستان کا شہری خطہ ہمیشہ ایک خوبصورت غنچہ زار رہا ہے ۔ یہ غنچہ زار علاقے ایسے ٹرانسپورٹ وسائل کے متقاضی ہیں ، جن میں دن بہ دن اضافہ ہوتا جارہا ہے ۔ ہندوستان کو پائیدار ، شمولیتی اور گیسوں کے اخراج میں کمی کرنے کی ضرورت ہے ۔ ہمیں اپنے میٹرو نیٹ ورک جیسے ماس ریپڈ ٹرانزٹ سسٹم کو وسعت دینی چاہئے اور سبز گاڑیوں کے استعمال کو فروغ دینا چاہئے ۔


    پائیدار ترقی کا مطلب ہے پائیدار شہر کاری :


    اقوام متحدہ کے محکمہ معاشی اور سماجی امور کا اندازہ ہے کہ 2050 کے آخر تک ہندوستان دنیا کا سب سے زیادہ آبادی والا ملک ہوجائے گا اور اس کی آبادی 1.7 ارب ہوجائے گی۔ اس آبادی کا 60فیصد سے زائدحصہ 2050 تک ہندوستان کے شہری علاقوں میں آباد ہوگا ،اس لئے ضرورت اس بات کی ہے کہ موثر، فائدہ مند ،مساوی ، نسبتا ََ اسمارٹ ،مزید حساس اور بھروسے مند شہر اور سبز بستیاں ایس ڈی جی -11 کے مطابق آباد کی جائیں ۔ ایس ڈی جی -11 میں سرکاروں سے زور دے کر کہا گیا ہے کہ شہروں اور بستیوں کو شمولیتی ، محفوظ ،بھروسے مند اور پائیدار بنایا جائے۔


    ہمیں دیہی علاقوں سے زبردست ہجرت پر نظر رکھنی چاہئے اور شہری غریبوںکی زندگی کے معیار میں بہتری پیدا کرنی چاہئے ۔ اس عمل کے کلیدی سہولت کار وں میں ،شہروں کو پالیسی فیصلوں کے ذریعہ بااختیار بنانا ، ادارہ جاتی ، مالیاتی حمایت اور قانونی ضابطے شامل ہیں۔ ہندوستان کی پائیدار شہر کاری کےعمل میں پرائیویٹ سیکٹر کی شراکتداری اور اہلیت سازی انتہائی مفید مطلب ثابت ہوسکتی ہیں۔


    پائیدار ترقی کا مطلب ہے توانائی کی سلامتی اور صاف ستھری توانائی :


    دنیا کی سب سے تیزی سے ترقی کرتی معیشت کی حیثیت سے ہماری توانائی کی ضروریات بھی زبردست ہیں۔ ہندوستان میں توانائی کی ضرورتیں 80فیصد درآمد شدہ ایندھن سے پوری کی جاتی ہیں۔ یہ زوال آمادہ کیفیت اور خام تیل کی قیمتوںمیں زبردست تبدیلیاں ہندوستان کی توانائی سلامتی کے لئے سنگین خطرے کی حیثیت رکھتی ہیں ۔


    ہم آج دنیا میں شمسی توانائی پیدا کرنے والے پانچویں بڑے ملک کی حیثیت رکھتے ہیں۔ ہمیں مستقل تحقیق ،جدت طرازی اور ٹکنالوجی کی تازہ کاری کے ذریعہ اپنے دیسی طریقے سے پیدا کی جانے والی قابل تجدید توانائی کی پیدوار میں اضافہ کرنا چاہئے ۔


    پائیدار ترقی کا مطلب ہے سبز جدت طرازی :


    شمسی پینلوں سے ایل ای ڈی بلبوں تک ، ہوائی چکیوں سے لے کر صفائی ستھرائی تک یہ تمام عوامل ہمارے آبی ذخائر میں آلودگی پیدا کرتے ہیں تاہم ہمارے ملک میں سبز تر ترقیات کے مواقع کی کمی نہیں ہے ۔ لیکن ہر سبز جدت طرازی میں صارف کو قیمت میں اضافے پر قابو پانے کا اہل بنانے کی اہلیت ہونی چاہئے ۔ ہمیں کم سے کم وقت میں قیمتوںکو کم کرنے کے متبادل تلاش کرنے چاہئیں ۔


    ہندوستان پائیداریت کے سفر میں متعدد سنگ میل پہلے ہی طے کرچکا ہے۔ جاری سال کے اکتوبر کے مہینے تک صفائی ستھرائی کے سووچھ بھارت مشن کے ملک بھر کے تین لاکھ سے زائد بچوں کی زندگیاں بچاجاچکی ہوں گی۔ سبھی کے لئے سستے ایل ای ڈی بلب سے اُنّت جیوتی ( یوجے اے ایل اے ) دنیا میں روشنی کی ایسی سب سے بڑی اسکیم ہے ، جس سے توانائی پیداکرنے پر آنے والے اخراجات میں 16ہزارکروڑ روپے کی بچت کی ہے ۔اس کے ساتھ ساتھ 3.4 کروڑٹن کاربن ڈائی آکسائڈ کے اخراج میں کمی کی ہے ۔


    پیاری بہنو اور بھائیو !


    سچی پائیداریت کا مطلب ہے کہ ہم اپنی ڈھانچہ جاتی سہولیات اور مسائل میں جو سرمایہ کاری کرتے ہیں ، وہ پائیدار اور بھروسے مند ہونی چاہئے ۔اس لئے ہمیں ایسی ٹکنالوجی ،عمل اور طریقوں کی ضرورت ہے جو اگر ایک بار شروع کردئے جائیں تو مدت طویل تک ماحولیاتی فوائد بہم پہنچاتے ر ہیں ۔اس کے لئے ہمیں ٹکنالوجی اور مالیہ کاری کی ضرورت ہے ۔ ہندوستان اپنے طور پر پائیدار ترقی کے ہر مقصدکے حصول تک پہنچنے کا ارادہ نہیں رکھتا ۔ اس لئے ترقی پذیر ملکوںکی شراکتداری ان مقاصد کے جلد از جلد حصول میں انتہائی معاون ہوسکتی ہے۔ہم جتنے منصفانہ طریقے سے وسائل کا استعمال کریں گے ، ہم اپنی آئندہ نسلوں کے لئے اُتنے ہی وسائل بچا سکیں گے ۔ہم اس زمین اور اس میں موجود تمام وسائل کے وارث نہیں بلکہ متولی ہیں۔اس لئے ہماری بنیادی ذمہ داری ہے کہ ہم اس دھرتی اور اس میں موجود وسائل ان کی دیرینہ شان وشوکت کے ساتھ آئندہ نسلوں کو منتقل کئے جائیں۔


    اس سلسلے میں بین الاقوامی تنظیموں اور شہری سماج سے بھی اپیل ہے کہ پائیداریت کے پہلو اپنے ہرمباحثے ہر گفتگو اور مستقبل کے لئے ہر منصوبہ عمل میں شامل کئے جائیں۔جیسا کہ میں پہلے کہہ چکا ہوں کہ دھرتی ہماری ماں ہے اور انسانیت کو رنگ ،نسل ،طاقت اور اقدامات کے فرق سے بالاتر ہوکر اس دھرتی کو بچانے کی کوشش کرنی چاہئے ۔


    میں پائیدار ترقی سربراہ اجلاس اور اس کی کامیابی اور اس کے شرکا کو نیک خواہشات پیش کرتا ہوں ۔


    جے ہند!‘‘


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-899

    
    
    (Release ID: 1564003) Visitor Counter : 1
    
    
      Read this release in: English , Marathi , Hindi