      وزارت خزانہ

      گذشتہ پانچ برسوں کے دوران مزدوروں کی کم از کم اجرت میں اب تک کی سب سے زیادہ 42 فی صد نمو درج کی گئی
      Posted On: 01 FEB 2019 2:03PM by PIB Delhi


    گذشتہ پانچ برسوں کے دوران تمام درجے سے تعلق رکھنے والے مزدوروں کی کم از کم اجرت میں 42 فی صد کا اضافہ ہوا ہے ، جو کہ اب تک کا سب سے زیادہ اضافہ ہے ۔ پارلیمنٹ میں آج 20-2019 کا بجٹ پیش کرتے ہوئے خزانہ ، کارپوریٹ امور ، ریلویز اور کوئلہ کے مرکزی وزیر جناب پیوش گوئل نے کہا کہ معیشت کی اعلیٰ نمو اور اسے معمول پر لانے کے نتیجے میں روزگار کے مواقع میں توسیع ہوئی ہے ، جیسا کہ ای پی ایف او ممبر شپ سے ظاہر ہوتا ہے ، جو معیشت کے معمول پر لانے اور روز گار کے مواقع پیدا ہونے سے دو برسوں میں تقریباً 2 کروڑ کے اضافے سے ظاہر ہوتا ہے ۔


    جناب گوئل نے کہا کہ ساتویں تنخواہ کمیشن کی سفارشات پر عمل درآمد کیا گیا اور نئی پنشن اسکیم ( این پی ایس ) کو سہل بنایا گیا ہے ۔ این پی ایس میں حکومت کے تعاون کو 10 فی صد سے بڑھا کر 14 فی صد کر دیا گیا ۔ گریجویٹی کی ادائیگی کی حد 10 لاکھ روپئے سے بڑھا کر 20 لاکھ روپئے کردی گئی ہے ۔ ای ایس آئی سی کے احاطے کی حد ماہانہ 15000 روپئے سے بڑھا کر 21000 روپئے کر دی گئی ہے ۔ تمام مزدوروں کے لئے کم از کم پنشن ماہانہ 1000 روپئے مقرر کی گئی ہے ۔ ملازمت کے دوران مزدور کی موت کے معاملے میں ای پی ایف او تعاون کو 2.5 لاکھ سے بڑھاکر 6 لاکھ روپئے کر دیا گیا ہے ۔ آنگن واڑی اور آشا اسکیم کے تحت تمام درجے کے مزدوروں کے اعزازیہ میں تقریباً 50 فی صد کا اضافہ کیا گیا ہے ۔


    ******


    م ن۔ ش س ۔ع ا


    01 -02-2019


    U-639

    
    
    (Release ID: 1562200) Visitor Counter : 12