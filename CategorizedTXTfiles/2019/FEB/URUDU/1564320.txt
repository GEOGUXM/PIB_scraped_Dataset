      وزارت دفاع

      نئے سرے سے ساخت کرنا اور نجکاری کی پالیسی
      Posted On: 13 FEB 2019 4:47PM by PIB Delhi


    نئی دہلی، 13 فروری 2019 ؍رکشا راجیہ منتری(دفاع کے وزیر مملکت) ڈاکٹر سبھاش بھامرے میں آج لوک سبھا میں ایک تحریری جواب میں بتایا کہ حکومت نے ریٹائرڈ لیفٹیننٹ جنرل ڈی بی شیکاکتر کی سربراہی میں جنگی صلاحیت کو بڑھانے اور دفاعی اخراجات کو دوبارہ متوازن رکھنے سے متعلق ایک ماہرکمیٹی تشکیل دی ہے۔اس کمیٹی کی سفارشات کی بنیاد پر حکومت نے دو ایڈوانس بیس ورکشاپ، ایک اسٹیٹک ورکشاپ اور چار آرڈنینس ڈپوں کو خدمات سے سبکدوش کردیا ہے۔اس کے علاوہ 8آرمی بیس ورکشاپ کے متعلق بھی یہ سفارش کی گئی ہے کہ انہیں سرکاری تحویل والے ٹھیکے پر دیئے گئے اور چلائے جانے والے طرز پر کارپوریٹ کی شکل دی جائے گی۔ یہ مذکورہ فیصلے فوج اور ملک کے مجموعی مفاد کے پیش نظر کئے گئے ہیں۔


    انہوں نے بتایا کہ ڈیفنس ورکشاپ سمیت مختلف اداروں کے کام کاج کا جائزہ لیا گیا ہے اورمختلف فریقوں کے ساتھ وقتاً فوقتاً تبادلہ خیال کیا گیا ہے۔ وزیر موصوف نے کہا کہ وزارت میں یہ فیصلہ کیا گیا ہے کہ 275 آئٹمز کو جو آڈنینس فیکٹریوں نے تیار کئے ہیں، انہیں غیر اہم قرار دیا جائے، کیونکہ یہ آئٹم پرائیویٹ اداروں سے استعمال کرنے والوں کے ذریعے آسانی سے خریدے جاسکتے ہیں۔ اس فیصلے کے نتیجے میں ملازمین کی تعدا د میں کمی نہیں کی جائے گی اور دستیاب افرادی قوت کو دوبارہ تربیت دی جائے گی اور انہیں رضاکارانہ بنیاد پر دوبارہ ہنرمند بنایا جائے گا، تاکہ وہ دفاعی سازو سامان تیار کرنے والے اہم شعبوں میں کام کرسکے۔


    م ن۔ح ا۔ن ع


    U: 9 51

    
    
    (Release ID: 1564320) Visitor Counter : 6
    
    
      Read this release in: English