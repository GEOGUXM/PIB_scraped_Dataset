      سٹرک ٹرانسپورٹ اور شاہراہوں کی وزارت

      نتن گڈکری کل مغربی اترپردیش میں سڑک اور نمامی گنگے پروجیکٹوں کا افتتاح کریں گے اور سنگ بنیاد رکھیں گے
      Posted On: 19 FEB 2019 6:11PM by PIB Delhi


    نئی دہلی، 19 ؍فروری،سڑک ٹرانسپورٹ ، شاہراہوں، جہاز رانی اور آبی وسائل ، دریا کی ترقی اور گنگا کے احیاء کے مرکزی وزیر جناب نتن گڈکری کل مغربی اترپردیش میں مراد آباد ، میرٹھ اور باغپت میں 5094 کروڑ روپے کی لاگت والے 510 کلو میٹر طویل قومی شاہراہوں کا افتتاح کریں گے اور سنگ بنیاد رکھیں گے۔ وہ ان مقامات پر نمامی گنگے پروگرام کے تحت بھی کئی پروجیکٹوں کا سنگ بنیاد رکھیں گے۔ ان کے ہمراہ اترپردیش کے وزیراعلی ٰ یوگی آدتیہ ناتھ بھی ہوں گے۔


    مراد آباد میں وزیر موصوف علی گڑ ھ سے مراد آباد تک 645 کروڑ روپے کی لاگت سے تیار کی گئی دو لین والی 146 کلو میٹر طویل قومی شاہراہ نمبر 93 کا افتتاح کریں گے اور ہاپوڑ بائی پاس سے مرادآباد سیکشن تک 100 کلو میٹر طویل 6 لین والی قومی شاہراہ نمبر 24 کے لئے سنگ بنیاد بھی رکھیں گے جس کی تعمیر 2141 کروڑ روپے کی لاگت سے کی جائے گی۔


    میرٹھ میں وزیر موصوف تین پروجیکٹوں کا سنگ بنیاد رکھیں گے ، ان میں708 کروڑ روپے کی لاگت سے تیار ہونے والی 4 لین والی قومی شاہراہ نمبر 709 اے کی میرٹھ- بڈھانا – شاملی – یوپی ؍ ہریانہ سرحد (کرنال) ، 102 کروڑ روپے کی لاگت سے 4 لین والی قومی شاہراہ نمبر 119 کی 54 کلو میٹر طویل میرٹھ – نجیب آباد شاہراہ اور 207 کروڑ روپے کی لاگت سے 78 کلو میٹر طویل میرٹھ - مظفر نگر قومی شاہراہ پر اضافی سہولیات کی تعمیر کے پروجیکٹ شامل ہیں۔


    باغپت میں جناب گڈکری قومی شاہراہ نمبر 334 بی پر 371 کروڑ روپے کی لاگت سے 44 کلو میٹر طویل 2 لین والی میرٹھ – باغپت - یوپی ؍ ہریانہ سرحد (سونی پت) سیکشن کی تعمیر کے لئے سنگ بنیاد رکھیں گے۔


    جناب گڈکری ان مقامات پر نمامی گنگے پروگرام کے تحت گندے پانی کو صاف کرنے کے پروجیکٹوں کو بھی شروع کریں گے۔ مرادآباد میں ، جو اپنی پیتل کی دستکاری کی صنعت کے لئے مشہور ہے، گندے پانی کے نظام اور 58 ایم ایل ڈی ایس ٹی پی کی تعمیر 279.91 کروڑ روپے کی لاگت سے شہر کے زون ایک میں تعمیر کی جارہی ہے۔ سیویج کے زون 2 ، ایس ٹی پی اور آئی اینڈ ڈی پروجیکٹ کے لئے 15 سال کی او اینڈ ایم لاگت سمیت کل 118.69 کروڑ روپے کی لاگت سے پروجیکٹ کی تجویز ہے۔ زون -2 کے اس پروجیکٹ میں 4 نالوں کی کھدائی ، ان نالوں کے لئے مکمل نظام ، آئی پی ایس ، ایم پی ایس اور ایس ٹی پی کی تعمیر شامل ہے۔ اس پروجیکٹ سے رام گنگا دریا کی صفائی ہوسکے گی۔


    میرٹھ میں کالی دریا میں آلودگی کو ختم کرنے کے ایک پروگرام کو منظوری دی ہے جس پر تقریبا 1039.06 کروڑ روپے لاگت آئے گی۔ یہ دریا خاص طور پر سیور کے گندے پانی کی نکاسی کی وجہ سے آلودہ ہوا ہے، جو تین نالوں کے ذریعہ اس دریا میں آتا ہے۔ مجوزہ پروجیکٹ میں آئی اینڈ بی کے دو ڈھانچوں کی تعمیر کے علاوہ ایک نیا ایم پی ایس ، 200 ایم ایل ڈی کی صلاحیت والے نئے ایس ٹی پی کی تعمیر اور 14 ایم ایل ڈی کے گندے پانی کی صفائی کے پلانٹ شامل ہیں۔ اس پروجیکٹ پر او اینڈ ایم کے 15 برسوں سمیت 24 ماہ کے اندر نفاذ کیا جائے گا۔ یہ پروجیکٹ 681.78 کروڑ روپے کی لاگت سے تیار کیا جارہا ہے۔ (کیپٹل لاگت 41.38 کروڑ روپے، ای اینڈ ایم کی لاگت 35.98 کروڑ روپے)۔


    باغپت میں ، جو دریائے جمنا کے کنارے پر آباد ہے، دریائے جمنا میں گرنے والے 4 نا لوں کو روک کر ان کا رخ موڑنے کی تجویز ہے ، جس کے لئے 2.52 کلو میٹر طویل نالہ تعمیر کیا جائے گا اور 14 ایم ایل ڈی ، ایس ٹی پی گندے پانی کو صاف ستھرا بنایا جائے گا۔ اس پروجیکٹ کو 15 سال کے او اینڈ ایم سمیت 18 ماہ کے اندر نافذ کیا جائے گا۔ یہ پروجیکٹ 77.36 کروڑ روپے کی لاگت سے تیار کیا جارہا ہے۔ ( کیپٹل لاگت 41.38 کروڑ روپے ، او اینڈ ایم لاگت 35.98 کروڑ روپے ہے)۔


    ۔۔۔۔۔۔۔۔۔۔۔۔۔۔۔۔۔۔


    (م ن-وا- ق ر)


    U- 1094

    
    
    (Release ID: 1565265) Visitor Counter : 5
    
    
      Read this release in: English