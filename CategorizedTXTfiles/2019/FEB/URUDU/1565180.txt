      کامرس اور صنعت کی وزارتہ

      سریش پربھونے ہند –ارجنٹینا بزنس فورم کے اجلاس سے خطاب کیا
      Posted On: 18 FEB 2019 7:11PM by PIB Delhi


    نئیدہلی 19 فروری۔ کامرس وصنعت اور شہری ہوابازی کے امور کے مرکزی وزیر جناب سریش پربھو نے کہا ہے کہ ہند –ارجنٹینا باہمی مراسم کو مستحکم بنانے کا خواہشمند ہے کیونکہ ارجنٹینا، لاطینی امریکہ کے خطے میں ہندوستان کے اہم تجارتی شراکتدار کی حیثیت رکھتا ہے ۔ جناب سریش پربھو آج نئی دہلی میں ہند – ارجنٹینا کے اجلاس سے خطاب کررہے تھے۔ انہوں نے کہا کہ ہندوستان اور ارجنٹینا کے درمیان ایک دوسرے کے متعدد تکمیلی امور موجود ہیں ۔ دونوں ہی ممالک کو اعتراف ہے کہ تجارت اور باہمی معاشی مراسم کو موجودہ سطح سے بلند کرکے تازہ کار بنایا جانا چاہئے اور اس کے لئے دونوں ملکوں میں موجود پوشیدہ امکانات کوبروئے کا ر لایا جانا چاہئے۔


    وزیر موصو ف نے اپنی تقریر میں آگے کہا کہ ہندوستان 2025 تک پانچ کھرب امریکی ڈالر کی معیشت بننے کے لئے ارجنٹینا کی کوششوں میں شراکتداری کرنا چاہتا ہے۔ انہوں نے کہا کہ کامرس اور صنعت کی وزارت نے ان بارہ اہم شعبوںکی شناخت کرلی ہے ، جن میں تین ارب امریکی ڈالر کے بقدر کی خدمات کی تجارت میں اضافہ کیا جاسکتا ہے ۔اس موقع پر وزیر موصوف نے انویسٹ انڈیا سے زور دے کر کہا کہ ارجنٹینا کے لئے خصوصی طریقے وضع کئے جانے چاہئیں ۔


    اس موقع پر جناب سریش پربھونے بتایا کہ ارجنٹینا ایک بہت بڑا زراعتی ملک ہے اور ہندوستان فصل کی بوائی اور کٹائی پر آنے والے اخراجات میں بچت کے لئے ارجنٹینا کی مہارت سے فائدہ حاصل کرسکتا ہے۔ ہندوستان اور ارجنٹینا زراعت پر تبدیلی ماحولیات کے مضر اثرات کم کرنے کے لئے مل کر کام کرسکتے ہیں۔


    جناب سریش پربھو نے اپنی تقریر میں مزید کہا کہ ہندوستان کی فارماسیوٹیکل مصنوعات کے معیاری اور کفایتی ہونے کا اعتراف پوری دنیا میں کیا جاتا ہے اور اس میدان میں دونوں ملکوں کے باہمی تعاون سے ارجنٹیناکے صارفین کو زبردست فائدہ پہنچ سکتا ہے ۔ ہندوستان ارجنٹینا کے فارما بازار کی ضرورتوں کی تکمیل کے لئے کفایتی قیمتوں پر معیاری جینرک دوائیں فراہم کرانے کی اہلیت رکھتا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1069

    
    
    (Release ID: 1565180) Visitor Counter : 3
    
    
      Read this release in: Hindi , English