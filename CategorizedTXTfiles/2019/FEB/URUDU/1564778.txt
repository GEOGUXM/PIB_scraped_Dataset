      مکانات اور شہری غریبی کے خاتمے کی وزارت

      بجلی سے چلنے والی گاڑیوں کی چارجنگ کے بنیادی ڈھانچےقائم کرنے کے لئے ماڈل بلڈنگ ضابطوں 2016 اور شہری علاقائی ترقیاتی منصوبوں اور نفاذ کے رہنما خطوط 2014 میں ترمیم
      
      سڑکوں پر چلنے والی 25 فی صد گاڑیاں 2030 تک بجلی سے چلنے والی گاڑیوں میں تبدیل ہوجائیں گی
      
      بجلی کی گاڑیوں کی چارجنگ کی بنیادی ڈھانچے کے لئے مکانات او رشہری امور کی وزارت سہولت فراہم کرائے گی
      
      بجلی کی گاڑیوں کی چارجنگ کے بنیادی ڈھانچے کے لئے رہنما خطوط اور معیارات جاری کردیئے گئے ہیں
      
      Posted On: 15 FEB 2019 4:23PM by PIB Delhi


    ­­­ نئی دہلی، 15 فروری 2019/مکانات اور شہری امور کی وزارت نے بجلی کی گاڑیوں کی چارجنگ کے بنیادی ڈھانچے کی دستیابی کی سہولت فراہم کرانے کے لئے بجلی کی گاڑی کی چارجنگ کے بنیادی ڈھانے قائم کرنے کے لئے ماڈل بلڈنگ ضابطے 2016 اور شہری علاقائی ترقیاتی منصوبے تیار کرنے اور ان کے نفاذ کے رہنما خطوط 2014 میں ترمیم کی ہے اور ضابطے تیارکئےہیں۔ بجلی کی وزارت نے بھی بجلی کی گاڑیوں کی چارجنگ کے بنیادی ڈھانچے کے لیے رہنما خطوط اور معیارات جاری کئے ہیں ۔ ان پر بھی مذکورہ ترمیم کرنے کے دوران غور کیا گیا ہے۔


    متعلقہ بلڈنگ ضابطوں میں بجلی کی گاڑیوں کی چارجنگ کے بنیادی ڈھانچے کے قوانین اور معیارات کو شامل کرنے کے لئے رہنما خطوط ریاستی حکومتوں اور مرکز کے زیر انتظام خطوں کے لئے رہنما دستاویز کے طو ر پر کام کریں گے۔ بجلی کی گاڑیوں کی چارجنگ کے بنیادی ڈھانچے سے متعلق رہنما خطوط اس درخواست کے ساتھ تمام ریاستی حکومت اور مرکز کے زیر انتظام خطوں کو بھیجے گئے ہیں کہ وہ اپنے بلڈنگ ضابطوں میں ترمیم کریں۔


    ملک کے شہرا ور قصبے ماحولیاتی آلودگی کے مسائل کا سامنا کررہےہیں جس سے شہروں میں رہنے والوں کی صحت پر بہت برا اثر پڑرہا ہے۔ ہندستان اقوام متحدہ کے آب و ہوا کی تبدیلی کے پائیدار ترقیاتی مقصد 13 کو پورا کرنے کے لئے آب و ہوا کی تبدیلی کا سامنا کرنے کےواسطے فوری کارروائی کرنے کے لئے عہد بند ہے۔حکومت نے معدنی ایندھن پر انحصار کم کرنے کے لئے متعدد اقدام کئے ہیں۔ ان میں سے ایک قدم ماحولیات کے موافق بجلی کی گاڑیوں کی حوصلہ افزائی کرنا ہے ۔ حکومت چاہتی ہے کہ 2030 تک سڑکوں پر چلنے والی گاڑیاں بجلی کی گاڑیاں ہوں۔


    ۔۔۔۔۔۔۔۔۔۔۔


    م ن ۔ ا گ ۔ ج۔


    U- 1022


    

    
    (Release ID: 1564778) Visitor Counter : 10
    
    
      Read this release in: English , Hindi