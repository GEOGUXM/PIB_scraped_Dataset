      وزارت خزانہ

      جی ایس ٹی ، جو سب سے بڑی ٹیکس اصلاح ہے، نے ٹیکس کی بنیادوں کو ترقی دی، زیادہ بڑے پیمانے پر ٹیکس وصول ہوئے اور کاروبار کرنا آسان ہوا۔
      
      نرخوں میں لگاتار تخفیف رونما ہوئی جس کے نتیجے میں صارفین کو سالانہ بنیادوں پر تقریباً 80 ہزار کروڑ روپے کی راحت فراہم ہوئی۔
      
      نادار اور متوسط طبقے کے روزمرہ کےاستعمال کی بیشتر اشیاء اب صفر یا 5 فیصد کے ٹیکس سلیب کے تحت آتی ہیں
      
      رواں مالی سال کے دوران جی ایس ٹی اوسط کلکشن ماہانہ بنیادوں پر 97100 کروڑ روپے کے بقدر ہے جبکہ پہلے سال میں 89700 کروڑ روپے ماہانہ کے بقدر تھا
      
      جی ایس ٹی کونسل مکان خریدنے والوں پر عائد ہونے والے جی ایس ٹی وزن کو کم کرنے کی غرض سے معاملے کا جائزہ لینے اور سفارشات پیش کرنے کی غرض سے وزرا کا ایک گروپ مقرر کرے گی
      
      Posted On: 01 FEB 2019 1:59PM by PIB Delhi


    گڈس اینڈ سروسز ٹیکس( جی ایس ٹی) اصلاحات کے نتیجے میں ٹیکس کی بنیادوں میں اضافہ ہوا ہے، زیادہ ٹیکس وصول ہوئے ہیں اور کاروبار کرنا آسان ہوا ہے۔ آج پارلیمنٹ میں 20-2019 کا عبوری بجٹ پیش کرتے ہوئے خزانہ ، کمپنی امور، ریلوے اور کوئلہ کے وزیر جناب پیوش گوئل نے کہا کہ‘‘ گڈس اینڈ سروسز ٹیکس (جی ایس ٹی) اصلاحات سابق حکومت کے دور اقتدار میں تقریباً ایک دہائی سے معرض التوا میں پڑی ہوئی تھیں۔ ہماری حکومت نے جی ایس ٹی نافذ کی، جو بلاشبہ آزادی کے بعد سے اب تک عمل میں لائی گئی سب سے بڑی ٹیکس اصلاح ہے۔’’


    مرکزی اور ریاستی حکومتوں/ مرکز کے زیر انتظام علاقوں کی حکومتوں کے ذریعے نافذ کیے جانے والے 17 قسم کے ٹیکسوں کا جو ٹیکس در ٹیکس کی نوعیت کے حامل تھے، کویکجا کرکے ایک جی ایس ٹی کی شکل دی گئی۔ بھارت ایک مشترکہ منڈی بن گیا، جی ایس ٹی کے نتیجے میں ٹیکس کی بنیادیں وسیع ہوئیں، زیادہ ٹیکس وصول ہوا اور کاروبار کرنا آسان ہوا۔ اس کے نتیجے میں ٹیکس دہندگان اور حکومت کے مابین روز مرہ کے لین دین اور تخمینے وغیرہ کے سلسلے میں غیر ضروری تعلق ختم ہوا۔ وزیر موصوف نے کہا کہ اب ریٹرن پوری طرح سے آن لائن بھرے جاتے ہیں اور ای-وے، بل نظام کا چلن عام ہوگیا ہے۔ بین ریاستی نقل و حمل تیز تر، زیادہ مؤثر، رکاوٹوں سے پاک، داخلہ ٹیکس سے مبرا، چنگی چوکی اور ٹرکوں کی لمبی قطار اور دیگر دشواریوں سے عاری ہوگیا ہے۔


    وزیر خزانہ جناب گوئل نے کہا کہ ‘‘ ماقبل جی ایس ٹی نظام میں مختلف النوع اشیاء پر زیادہ مقدار میں ٹیکس عائد کیا جاتا تھا، اسے معقول بنایا گیا ہے اور اس طریقے سے صارفین ، خصوصاً نادار اور متوسط طبقے پر عائد ہونے والا بوجھ خاطر خواہ طور پر کم ہوا ہے۔’’ جی ایس ٹی کونسل جو مرکز اور ریاستوں/ مرکز کے زیر انتظام علاقوں پر مشتمل ہے، نے جی ایس ٹی شرحوں کو اجتماعی طور پر زیادہ تر ما قبل جی ایس ٹی نرخوں کے مقابلے میں کم رکھاہے۔ تب سے لے کر اب تک کی مدت میں جی ایس ٹی میں لگاتار تخفیف ہوتی رہی ہے اور اس طریقے سے صارفین کو سالانہ بنیادوں پر تقریباً 80 ہزار کروڑ روپے کی راحت حاصل ہوئی ہے۔ ناداروں اور متوسط طبقے کے افراد کے استعمال میں آنے والی بیشتر اشیا اب زیرو فیصد یا 5 فیصد کے ٹیکس سلیب کے تحت آگئی ہیں۔ سنیما جانے والے افراد جو طرح طرح کے 50 فیصد تک کے ٹیکس ادا کیا کرتے تھے، اب کافی کم یعنی 12 فیصد کا ٹیکس ادا کررہے ہیں۔


    وزیر خزانہ جناب پیوش گوئل نے کہا کہ حکومت کا منشا یہ ہے کہ مکانات خریدنے والوں پر عائد ہونے والا جی ایس ٹی وزن کم کیا جائے اور اسی لحاظ سے ہم نے جی ایس ٹی کونسل سے درخواست کی ہے کہ وہ اس معاملے کا جائزہ لینے کے لیے وزراء کے ایک گروپ کی تشکیل کرے ، جو جلد از جلد اس سلسلے میں اپنے تجزیے کے بعد سفارشات پیش کرسکے۔


    جناب گوئل نے کہا کہ جی ایس ٹی کا مقصد چھوٹے کاروباریوں، مینوفیکچرر حضرات اور خدمات فراہم کاروں کو فائدہ پہنچانا ہے۔ چھوٹے کاروبار کے لیے جی ایس ٹی نے جو استثنائیاں فراہم کرائی ہیں، اسے اب 20 لاکھ سے بڑھاکر 40 لاکھ کے بقدر کردیا گیا ہے۔ اس کے علاوہ 1.5 کروڑ روپے تک کے ٹرن اوور والے چھوٹے کاروبار کو ایک پرکشش اور جامع اسکیم فراہم کرائی گئی ہے ، جس کے تحت وہ صرف ایک فیصد فلیٹ نرخ ادا کرتے ہیں اور انہیں ایک سالانہ ریٹرن بھی داخل کرنا پڑتا ہے۔ اسی طریقے سے چھوٹی خدمات فراہم کرنے والے، جن کا ٹرن اوور 50 لاکھ روپے تک کا ہے، اب وہ مذکورہ کمپوزیشن اسکیم کا متبادل حاصل کرسکتے ہیں اور 18 فیصد کے بجائے 6 فیصد جی اسی ٹی ادا کرسکتے ہیں۔ 35 لاکھ سے زائد تاجر، مینو فیکچرر حضرات اور خدمات فراہم کاران اب تاجر دوستانہ اقدامات سے استفادہ کریں گے۔ جلد ہی 90 فیصد سے زائد جی ایس ٹی ادا کرنے والے کاروبار سے جڑے افراد کو سہ ماہی ریٹرن داخل کرنے کی سہولت فراہم کی جائے گی۔


    وزیر خزانہ نے کہا کہ اس طرح کی نرخوں سے متعلق بڑی استثنائی اور رعایت کے باوجود مالیاتی رجحانات حوصلہ افزا ہیں۔ انھوں نے کہا کہ رواں سال کے دوران اوسط ماہانہ ٹیکس کلکشن 97100 کروڑ روپے ماہانہ ہے، جبکہ پہلے سال میں یہ ٹیکس کلکشن 89700 کروڑ روپے ماہانہ رہا تھا۔ ریاستی مالیات میں بھی بہتری نظر آرہی ہے اور پہلے پانچ سالوں میں 14 فیصد کا مالیاتی اضافہ حاصل ہوا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-642

    
    
    (Release ID: 1562197) Visitor Counter : 12