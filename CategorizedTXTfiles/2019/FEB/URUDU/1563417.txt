      شمال مشرقی ریاستوں کی ترقی کی وزارت

      شمال مشرقی خطے کی ترقی سے متعلق رہنما ہدایات پر نظرثانی
      Posted On: 07 FEB 2019 4:29PM by PIB Delhi


    نئی دہلی، 7 فروری 2019 ، شمال مشرقی خطے کی ترقی (آزادانہ چارج)، وزیراعظم کے دفتر، عملہ، عوامی شکایات و پنشن، جوہری توانائی و خلا کے وزیر مملکت ڈاکٹر جتیندر سنگھ نے آج راجیہ سبھا میں ایک سوال کے تحریری جواب میں بتایا کہ حکومت نےشمال مشرق خصوصی بنیادی ڈھانچہ ترقیاتی اسکیم (این ای ایس آئی ڈی ایس) نام کی مرکزی زمرے کی ایک اسکیم کو منظوری دی ہے جس کے ضمن میں نن۔ لیپسیبل سینٹرل پول آف ریسورسز (این ایل سی پی آر) یعنی مرکزی زمرے کے ایسے وسائل جو مقررہ وقت گزر جانے کے بعد بھی قابل استعمال رہتے ہیں، کے تحت مرکز کی جانب سے فراہم کی جانے والی رقم کے تناسب کا ازسرنو تعین کرکے اسے 90:10 کردیا گیا ہے۔ این ای ایس آئی ڈی ایس سے متعلق رہنما ہدایات کی تشکیل کرتے وقت 2016 میں کی گئی نظرثانی کے مطابق این ایل سی پی آر سے متعلق رہنما ہدایات کے التزامات کو برقرار رکھا گیا تھا جس میں متعلق ریاستوں کے چیف سکریٹری کی صدارت میں ریاستی سطح کی بااختیار کمیٹی (ایس ایل ای سی) کی تشکیل، ایس ایل ای سی کے توسط سے ریاستوں کو پروجیکٹوں کی جانچ پڑتال کا اختیار منتقل کرنے کا حق، آن لائن دستاویزات جمع کرانے کے لئے پروجیکٹ پورٹل کو مضبوط بنانا۔ مزید فنڈ جاری کرکے رواں پروجیکٹوں کی تکمیل پر زور دینا، نئے پروجیکٹ کو برقرار رکھنے کے لئے اس کی قدر کی ایک حد مقرر کرنا، پروجیکٹ کی منظوری کے وقت محض 10 لاکھ روپے کی علامتی رقم جاری کرنے کا التزام اور رقم جاری کرنے کے لئے قسطوں کی تعداد کو کم کرکے تین سے دو کرنا شامل ہیں۔اس کا نتیجہ پروجیکٹوں کی تیزی کے ساتھ تکمیل اور زیر التوا یوٹیلائزیشن سرٹی فکیٹ کی مقدار میں کمی کی شکل میں برآمد ہوا۔ یکم اپریل 2016 کو اس طرح کا التوا جہاں 1158.95 کروڑ کا تھا، وہیں یہ 31 دسمبر 2018 کو کم ہوکر 247.94 کروڑ روپے کا رہ گیا۔اس کے علاوہ ڈی پی آر کی جانچ پڑتال اور کام کا ٹھیکہ دینے میں لگنے والے وقت میں بھی کمی آئی۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 800

    
    
    (Release ID: 1563417) Visitor Counter : 5
    
    
      Read this release in: English