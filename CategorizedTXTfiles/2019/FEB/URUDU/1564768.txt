      جہاز رانی کی وزارت

      بھارتی ملاحوں کے روزگار میں اس سال غیر معمولی 35 فیصد کا اضافہ ہوا ہے
      Posted On: 15 FEB 2019 1:10PM by PIB Delhi


    نئی دہلی، 15 ؍فروری،جہاز رانی کے سیکٹر میں اس سال بھارتی اور غیر ملکی بحری جہازوں پر بھارتی ملاحوں کے روزگار کی تعداد میں غیر معمولی 35 فیصد کا اضافہ ہوا ہے۔ ان کی تعداد، جو 2017 میں 154349 تھی 2018 میں بڑھ کو 208799 تک پہنچ گئی ہے۔ اس کے علاوہ بحری جہازوں پر تربیت کے لئے رکھے گئے طلباء کی تعداد بھی پچھلے سال کی 14307 سے بڑھ کر 19545 تک پہنچ گئی ہے جس سے 37 فیصد کا اضافہ ظاہر ہوتا ہے۔


    بھارتی پرچم والے بحری جہازوں پر ملاحوں کے روزگار کی تعداد، جو پچھلے سال 22103 تھی اس سال بڑھ کر 27364 تک پہنچ گئی ہے جبکہ غیر ملکی بحری جہازوں پر روزگار حاصل کرنے والے بھارتی ملاحوں کی تعداد پچھلے سال 60194 سے بڑھ کر 72327 تک پہنچ گئی ہے۔ سمندری جہازوں پر ملازمت کرنے والے عہدیداروں کی کُل تعداد 2018 میں 72327 تک پہنچ گئی ہے جبکہ یہ 2017 میں 60194 پر تھی۔ اس کے علاوہ ریٹنگ کی تعداد اسی عرصے کے دوران 72052 سے بڑھ کر 109108 تک پہنچ گئی ہے۔ اس سے پہلے بھارتی ملاحوں کی تعداد 2013 میں 103835 سے بڑھ کر 2015 میں 126945 ہوگئی تھی۔


    بھارتی ملاحوں کی تعداد میں اضافے کا یہ رجحان پچھلے چار برسوں کے دوران بھارتی حکومت کے ذریعے سمندری تربیت کے معیار کو بہتر بنانے ، بحری جہازوں پر تربیت کے مواقع کی فراہمی اور امتحانات اور سرٹیفکٹ جاری کرنے کے نظام کے علاوہ کاروبار میں آسانی کے لئے سہولیات کی خاطر کئے گئے بہت سے اقدامات کے نتیجے میں ممکن ہوسکا ہے۔


    افسران کے تربیتی نصاب اور ریٹنگ پر 2016 میں نظر ثانی کی گئی تھی جس کا مقصد نہ صرف عالمی معیار کو پورا کرنا تھا بلکہ غیر ملکی آجروں کی توقعات کو بھی پورا کرنا تھا۔ پرائیویٹ سیکٹر میں کام کرنے والے تربیتی اداروں کو ریگولیٹ کرنے کے لئے ’’جامع جانچ پراگرام ‘‘ (سی آئی پی) نظام تیار کیا گیا تھا جس کا مقصد ادارے کے معیار کو مختلف پیمانوں ، جیسے بنیادی ڈھانچہ ، طلباء کا معیار ، داخلے ، اساتذہ کا معیار ، تدریسی طریقہ کار ، امتحانات میں کارکردگی ، جہاز پر تربیت اور طلباء کی ملازمت وغیرہ کا جائزہ لینا ہے۔ ان اداروں کے کورس کو معیاری بنانے کی خاطر ایک ای-لرننگ ماڈیول تیار کیا گیا تھا جسے تمام بھارتی ملاحوں کو مفت فراہم کیا گیا تاکہ وہ امتحانات میں شامل ہونے سے پہلے اپنی معلومات اور صلاحیتوں کو بہتر بناسکیں۔ سپلائی میں اضافے کو یقینی بنانے کی خاطر نئے تربیتی اداروں کے قیام یا موجودہ تربیتی اداروں میں داخلوں کی تعداد میں اضافے پر 15 سالہ پابندی کچھ شرائط کے ساتھ ختم کی گئی ہے۔


    اگرچہ بھارت نے تجارتی بحریہ کی کلاس روم کی تربیت کے لئے صلاحیت میں بڑا اضافہ کیا ہے لیکن طلباء کو جہاز پر تربیت فراہم کرنا ایک بڑی رکاوٹ رہی ہے ۔ لیکن اس میں بھی بھارت نے کافی ترقی کی ہے۔


    بحری جہاز پر تربیت کی تفصیل

                                               
سیریل نمبر  عہدے کی تفصیل          2017   2018 
                                               
                                               
                                               
1           ڈیک کیڈٹ (نوٹیکل)      5469   5895 
                                               
                                               
                                               
2           انجن کیڈٹ (انجینئرنگ)  4120   5682 
                                               
                                               
                                               
3           ٹرینی ڈیک ریٹنگ        2440   4560 
                                               
                                               
                                               
4           ٹرینی سیلون ریٹنگ      1044   1273 
                                               
                                               
                                               
5           ٹرینی انجن ریٹنگ       1234   2135 
                                               
                                               
                                               
            میزان                  14307  19545
                                               
                                               

    تربیتی اداروں کو نہ صرف کلاس روم کی تربیت فراہم کرنے کی ذمہ داری کی گئی ہے بلکہ طلباء کو بحری جہاز پر تربیت فراہم کرنے کی بھی ذمہ داری دے کر پالیسی میں تبدیلی کی گئی ہے۔ بحری جہاز پر تربیتی پروگرام کی تعداد میں اضافہ کرنے کی خاطر فیصلہ کیا گیا ہے کہ افسران کی جہاز پر تربیت اور ریٹنگس وغیرہ کے لئے سمندر کے قریب جہازوں کو بھی استعمال کیا جائے۔ ان دو اقدامات سے تقریبا 4 ہزار زیر تربیت افراد کے لئے اضافی گنجائش نکل آئی ہے۔


    بھارتی ملاحوں کی سپلائی میں اضافہ

                                                                
عہدہ              2013    2014    2015    2016    2017    2018  
                                                                
                                                                
                                                                
نوٹیکل افسران     26742   28805   30520   33346   34417   40897 
                                                                
                                                                
                                                                
نوٹیکل ریٹنگ      36910   44548   49144   56916   63520   97703 
                                                                
                                                                
                                                                
انجینئرنگ افسران  26995   28968   31377   35230   36760   44388 
                                                                
                                                                
                                                                
انجینئرنگ ریٹنگ   13188   14769   15904   18448   19652   25811 
                                                                
                                                                
                                                                
کُل افسران        53737   57773   61897   68576   71177   85285 
                                                                
                                                                
                                                                
کُل ریٹنگ         50098   59317   65048   75364   83172   123514
                                                                
                                                                
                                                                
میزان             103835  117090  126945  143940  154349  208799
                                                                
                                                                

    بھارت کے مسلسل ڈسچارج سرٹیفکٹ (سی ڈی سی)کے حصول کے لئے کئی ریگولیٹری رعایتیں کی گئی ہیں ، یہ سرٹیفکٹ بحری جہازوں پر روزگار کے لئے ضروری ہوتا ہے۔ 2017 میں سی ڈی سی کے لئے نرم ضابطے متعارف کرائے گئے ہیں جس کے تحت 10 ویں جماعت پاس بھارتی شہری، جس نے 14 دن کا بنیادی سمندری کورس مکمل کرلیا ہو ، بھارتی سی ڈی سی حاصل کرسکتا ہے۔ اس سے پہلے سی ڈی سی حاصل کرنے کے لئے کم از کم 6 ماہ کی تربیت مکمل کرنی ضروری تھی۔ بہت سے ملاحوں نے ، پچھلے تجربات کی بنیاد پر بھارتی سی ڈی سی حاصل کرنے میں کامیابی حاصل کی۔ سال 2018-19 میں ہی نئے قوانین کے تحت 70 ہزار نئے سی ڈی سی جاری کئے گئے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔


    U- 1015

    
    
    (Release ID: 1564768) Visitor Counter : 7
    
    
      Read this release in: English , Marathi , Hindi