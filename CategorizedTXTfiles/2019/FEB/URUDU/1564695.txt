      کامرس اور صنعت کی وزارتہ

      بھارت ۔ ناروے بحری گفت وشنید سے متعلق مفاہمتی عرضداشت کو کابینہ کی منظوری
      Posted On: 14 FEB 2019 6:43PM by PIB Delhi


    سریش پربھوبھارت ۔امریکہ سی ای اوفورم کی صدارت کرتے ہوئے


    نئی دہلی ،15فروری :بھارت اورامریکہ نے ، نئی دہلی میں بھارت ۔ امریکہ تجارتی گفت وشنید اور بھارت ۔امریکہ سی ای اوفورم کے انعقاد کا اہتمام کیاہے ۔ تجارت وصنعت اورشہری ہوابازی کے وزیر،جناب سریش پربھونے اس میٹنگ کی صدارت کی ۔ امریکہ کے تجارت سکریٹری مسٹرولبرروس اس بھارت ۔ امریکہ تجارتی گفت وشنید اور سی ای او فورم میں اچانک فلائٹ منسوخ ہونے کی وجہ سے شریک نہیں ہوسکے ۔ ایسا ناسازگارموسمی حالات اورتکنیکی مسائل کی وجہ سے ہوا۔ تاہم انھوں نے زیادہ تراجلاسات میں ٹیلی کانفرنس کے توسط سے شرکت کی ۔


    جناب سریش پربھواورمسٹرولبرروس نے ایک دوسرے سے بالمشافہ باہمی ٹیلی فون گفت وشنید کی اور بھارت ۔ امریکہ تجارت اور معاشی تعلقات کے مختلف پہلووں پرتبادلہ خیالات کئے ۔ جناب ولبرروس نے بھارت ۔ امریکہ سی ای اوفورم اور تجارتی گفت وشنید میں سی ای او حضرات کے ساتھ ٹیلی کانفرنس کے توسط سے شرکت کی ۔ سی ای اوحضرات میں بھارت اورامریکہ دونوں جانب سے عہدیداران اور طرفین کے افسران شریک تھے ۔ گفت وشنید کے دوران انھوں نے حکومت ہند اورنجی شعبے کا لگاتارشراکت داری کے لئے شکریہ اداکیااور اس عہد بندگی کی یقین دہانئ کرائی کہ دونوں ممالک کے مابین تعلقات کو مزید مستحکم بنایاجائیگا۔


    طرفین نے 2018کے دوران حاصل کی گئی پیش رفت کا جائزہ لیاجو تجارتی راستے کے نشانوں کے سلسلے میں حاصل ہوئی ہے اورمعیاربندی ، کاروباری ماحول اور سرمایہ کاری نیز سیاحت اور سفرکے شعبوں میں کارکردگی کی ستائش کی ۔ طرفین نے اس موقف کا اعادہ کیاکہ وہ باہمی تجارت اور معاشی تعلقات کو مزید مستحکم بنائیں گے ۔ طرفین نے باہمی طورپرمفید شعبوں میں باہمی ربط وضبط کا اعتراف کیا۔ جن کا تعلق تجارتی اورصنعتی موضوعات سے ہے ۔


    سی ای او فورم کی مشترکہ صدارت ٹاٹاسنس کے چیئرمین این چندشیکھرن اور سی ای او امریکہ ٹاورکارپوریشن کے صدر ج،ناب جیمس ڈی ٹیس لیٹ نے انجام دی ۔ دونوں حکومتوں کی نمائندگی صنعت اورداخلی تجارت کے محکمے کے سکریٹری رمیش ابھیشیک اوربھارت میں امریکی سفیر،جناب کیننتھ جسٹرنے کی۔


    مذکورہ فورم ان کلیدی موضوعات کو نمایاں کرنے کاایک موثر پلیٹ فارم ہے جوکاروباری اداروں کو موثر کرتے ہیں، ساتھ ہی ساتھ اس کے ذریعہ دونوں معیشتوں کے لئے باہمی طورپرمفید قریبی اشتراک کے شعبوں کی شناخت بھی عمل میں آتی ہے ۔ ستمبر 2014میں حکومت ہند اورامریکہ کے ذریعہ ازسرنوتشکیل کے بعد اس فورم کی میٹنگ تین مرتبہ منعقد ہوچکی ہے ۔


    دونوں ممالک کے سی ای اوحضرات نے تفصیلی تبادلہ خیالات کے بعد توانائی ، پانی ، ماحولیات ، اطلاعات اورمواصلاتی تکنالوجی ، ابھرتی ہوئی تکنالوجیوں ، ڈیجیٹل بنیاد ی ڈھانچہ ، صنعت کاری اورشمولیت پر مبنی نمو، چھوٹے کاروبارکو فروغ دینے کے بنیادی ڈھانچے اورمینوفیکچرنگ کےسلسلے میں اپنی سفارشات پیش کیں ۔ سرکارنمائندگان اورسی ای او حضرات دونوں نے دونوں ممالک میں تجارت وصنعت کے فائدے کے لئے باہم مل جل کر کام کرنے کے عزم کا اعادہ کیا۔ وزیرتجارت جناب سریش پربھواور امریکی سکریٹری برائے تجارت ولبرروس نے مذکورہ سفارشات کے سلسلے میں معقول کارروائی عمل میں لانے کے لئے انھیں زیرغورلانے کے تئیں اپنے عزم کا اظہارکیا۔


    چھوٹے کاروبار کی کلیدی حیثیت اورکردار کا اعتراف کرتے ہوئے ،جس میں اوسط درجے کی صنعتیں بھی شامل ہیں اورجن کا تعلق مینوفیکچرنگ اورخدمات سے ہے ، طرفین نے مختلف کاروباروں اوراداروں کے مابین شراکت داری کاراستہ ہموارکرنے کے سلسلے میں اپنی دلچسپی کا اظہارکیا۔اس کا مقصد یہ ہے کہ دونوں طرف کے بہترین طریقہ ہائے کار ، مناسبت کی حامل پالیسیوں اوردونوں ممالک میں چھوٹی اوراوسط درجے کی صنعتی اکائیوں کے مابین تعاون اوراشتراک کی حوصلہ افزائی کی جائے ۔ امریکہ کے محکمہ تجارت نے تجارت سے متعلق ونڈس تقریبات کے اہتمام کے لئے اقدامات کئے ہیں، جن کے توسط سے مئی 2019میں بھارت میں دلچسپی رکھنے والی بہت سی چھوٹی اوراوسط درجے کے صنعتی اکائیاں یہاں آسکتی ہیں ۔ طرفین نے اس امرپراتفاق کیاکہ اس اہتمام کے شانہ بہ شانہ نجی شعبے کی قیادت والی ایس ایم ای پہل قدمی کا خاکہ بھی تشکیل دیاجاناچاہیئے ۔


    طرفین نے اسٹینڈرڈز ورک اسٹریم کے ذریعہ سال 2018کے دوران کئے گئے کام کی پیش رفت کا جائزہ لیا اور انڈین نیشنل فزیکل لیباریٹری اور امریکہ کے مابین تعاون کے سلسلے میں لائق ستائش پیش رفت کا خیرمقدم کیا۔ این پی ایل نے کچھ ایسے شعبوں کی شناخت کی ہے جن کا تعلق ریفرینس میٹریل پروڈکشن سے ہے ۔ اس کی پیش رفت پرستائش کا اظہارکیاگیااورتوقع ظاہرکی گئی کہ دونوں اداروں کے مابین قائم تکنیکی اشتراک کے ذریعہ این پی ایل اسناد بندحوالہ جاتی مواد کو ترقی دے سکنے میں کامیاب ہوگی ۔


    طرفین نے نیشنل ایکرڈی ٹیشن بورڈ فارسرٹیفکیشن باڈیز ( این اے بی سی بی ) آف انڈیا اور اے این ایس آئی نیشنل ایکریڈی ٹیشن بورڈ ( اے این اے بی ) امریکہ کے مابین دستخط ہوئی مفاہمتی عرضداشت کا خیرمقدم کیا۔ جس کا تعلق اسناد بندی اورمنظوریاں دینے کے تعلقات سے ہے ۔


    طرفین نے کنفیڈریشن آف انڈین انڈسٹری (سی آئی آئی ) اور امریکی قومی معیارات ادارے ( اے این ایس آئی ) کے مابین طے پانے والی مفاہمتی عرضداشت کے سلسلے میں 2018 کے دوران ہوئی پیش رفت کا خیرمقدم کیا، معیارات اور ایک دوسرے کی سرزمین پرضوابط میں یکسانیت کے سلسلے میں نجی کاروبارکو آگاہی فراہم کرنے کے سلسلے میں بھارت ۔ امریکہ معیاراتی پورٹل کی افادیت کی بھی ستائش کی ۔


    طرفین نے بھارت ۔ امریکہ اسٹیٹ اسپاٹ لائٹ ویبی نارسیریز کے تحت حاصل کی گئی پیش رفت کا بھی اعتراف کیا ۔ طرفین نے اڈیشہ ،مشی گن، واشنگٹن ، ٹیکساس اورمغربی بنگال میں کامیاب ویبی ناراہتمام کی پیش رفت کا بھی جائزہ لیااوراس کی ستائش کی ۔ اس کے تحت امریکی اوربھارتی کمپنیوں کے لئے تجارت وصنعت کے مواقع کو نمایاں کیاگیا۔ امریکی کمپنیوں کے لئے بھارت میں کاروبارکرناآسان بنانے کے لئے ایک تیز رفتارٹریک میکینزم قائم کیاگیاہے ،جس کے تحت دوراؤنڈ ٹیبل 2018میں منعقد ہوئی تھیں تاکہ ان کمپنیوں کی تشویشات کا ازالہ کیاجاسکے ۔ اس کے علاوہ 2018کے دوران ہی مزید تین راؤنڈ ٹیبلوں کا اہتما م کیاگیا تاکہ امریکی کمپنیوں کے لئے شعبے کے لئے مخصوص طورپروابستہ یعنی شعبے سے متعلق موضوعات اور مسائل کا حل نکالاجاسکے ۔


    طرفین نے ڈبلیوآئی پی او کاپی رائٹ ٹریٹی اور ڈبلیوآئی پی او کارکردگی اورفونوگرام ٹریٹی کا ذکرکیا۔ مزید برآں طرفین نے اس امرپراتفاق کیاکہ وہ اختراعات ، خلاقیت اورتکناجی سے متعلق پیش رفت اورترقی کو فروغ دینے کے لئے مل جل کرکام کریں گے ۔


    طرفین نے فروری 2019میں منعقدہ حکومت سے حکومت کے مابین ورک گروپ میٹنگ کا ذکرکیا،جس کا تعلق ٹریول اورسیاحت ورکنگ گروپ کے ایجنڈے کوآگے بڑھانے سے ہے ۔ اس کے تحت نجی شعبے کی ٹریول اورسیاحت اور شراکت داری بھی شامل ہے ۔ مقصد یہ ہے کہ دونوں ممالک کے مابین ٹریول اورسیاحت کو فروغ دیاجائے ۔


    طرفین نے تجارتی گفت وشنید کے انعقاد پراطمینان کا اظہارکیا کہ گفت وشنید کا آئندہ اہتمام یعنی تجارتی ڈائیلاگ کا اہتمام مستقبل میں امریکہ میں باہمی طورپر متفقہ اوقات میں کیاجائیگا۔


    ۔۔۔۔۔۔۔۔۔۔۔۔۔۔۔۔


    U-1009


    

    
    (Release ID: 1564695) Visitor Counter : 4
    
    
      Read this release in: English , Hindi