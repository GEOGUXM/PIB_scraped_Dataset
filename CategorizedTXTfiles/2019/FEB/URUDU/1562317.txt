      بجلی کی وزارت

      بجلی کے وزیر نے موجودہ بجٹ کو تاریخی عوام دوست اور ترقی پسند بتایا
      Posted On: 01 FEB 2019 6:44PM by PIB Delhi


    نئی دہلی، 01 فروری/ بجلی اور نئی قابل تجدید توانائی کے وزیرمملکت (آزادانہ چارج) جناب آر کے سنگھ نے 2019-20 کے عبوری بجٹ کو عوام دوست تاریخی اور ترقی پسند بتایا۔اس بجٹ میں سبھی سیکٹروں کا خیال رکھاگیا ہے اور یہ ان سبھی سیکٹروں کو مدد فراہم کرتا ہے۔ جنہیں مالی ہوشمندی برقرار رکھنے میں تعاون اور مدد کی ضرورت ہے۔ انہوں نے امید ظاہر کی کہ یہ بجٹ ہر چہرے پر مسکراہٹ لائے گا۔


    وزیر خزانہ کی بجٹ تقریر میں ہندوستان کی بجلی کاری کی کامیابی کا خصوصی طور پر ذکر کیا گیا ہے۔ انہوں نے کہا کہ 2014 تک تقریبا 2.5 کروڑ کنبوں کو مجبور کیا گیا تھا کہ وہ بجلی کے بغیر اٹھارہویں صدی میں زندگی گزارے، سوبھاگیہ یوجنا کے تحت ہم نے تقریبا ہر گھر کو مفت بجلی کے کنکشن فراہم کئے ہیں اور مارچ 2019 تک ہم سبھی خواہش مند کنبوں کو بجلی کے کنکشن فراہم کریں گے۔


    انہوں نے ٹیکس دہندگان کاشکریہ ادا کرتے ہوئے کہا کہ آپ کے ٹیکس دینے سے بجلی کے کنکشن فراہم ہوئے ہیں جو صدیوں سے اندھیرے میں رہ رہے تھے۔


    اجولا اسکیم پر رائے زنی کرتے ہوئے وزیر خزانہ نے کہا کہ حکومت اور پرائیویٹ سیکٹر کی مشترکہ کوششوں سے 143 کروڑ ایل ای ڈی بلب فروخت کئے گئے ہیں اور اس طرح غریبوں اور متوسط طبقے کے کنبوں کے بجلی کے بل میں سالانہ لگ بھگ پچاس ہزار کروڑ روپے کی بچت ہوئی۔


    انہوں نے ہندوستان کو آلودگی سے پاک ملک بنانے کے لئے قابل تجدید توانائی اور الیکٹرک گاڑیوں پر زور دیا۔ بین الاقوامی شمسی اتحاد کو صاف توانائی کی سمت ہندوستان کے عزم کے لئے ایک مثال بتاتے ہوئے وزیر خزانہ نے بتایا کہ پچھلے پانچ سال کے عرصے میں ہندوستان کے نصف کردہ شمسی بجلی پیدا کرنے کی صلاحیت میں دس گنا سے زیادہ اضافہ ہوا ہے یہ سیکٹر نئی عمر کے لاکھوں لوگوں کے لئے روزگار پیدا کررہا ہے۔


    **********


    istry of Finance


    (م ن ۔ ح ا۔ ر ض )


    U – 657

    
    
    (Release ID: 1562317) Visitor Counter : 6