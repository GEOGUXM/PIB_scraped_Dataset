      آبی وسائل، دریائی ترقیات اور گنگا احیاء کی وزارت

      پانی کے تحفظ کی فیس
      Posted On: 07 FEB 2019 4:20PM by PIB Delhi


    نئی دہلی، 7 فروری 2019/آبی وسائل، دریاؤں کی ترقی اور گنگا کے احیا کی وزارت کے تحت سینٹرل گراؤنڈ واٹر اتھارٹی (سی جی ڈبلیو اے) نے گزٹ نوٹی فکیشن نمبر ایس او 6140 (ای) مورخہ 12 دسمبر 2018 کے مطابق نظر ثانی شدہ رہنما خطوط جاری کئے ہیں جن کا مقصد ہندستان میں زیر زمین پانی کو نکالنے کے عمل کو باضابطہ بنانا اور اس پر کنٹرول کرنا ہے۔ تجویز ہے کہ ان نظر ثانی رہنما خطوط پر یکم جون 2019 سے عمل ہوگا۔ ان نظر ثانی شدہ رہنما خطوط کے مطابق زیر زمین پانی کے استعمال پر پانی کے تحفظ کی فیس (ڈبلیو سی ایف) لگائی جائے گی اور اس کا انحصار علاقے کے زمرے ، صنعت کی قسم اور نکالے جانے والے پانی کی مقدار پر ہوگا۔ سرکاری بنیادی ڈھانچہ ، پانی سپلائی کرنے والے ایجنسیوں اور کانکنی پروجیکٹوں کے لئے ڈبلیو سی ایف سے چھوٹ کی کوئی گنجائش نہیں ہے۔ البتہ نیشنل گرین ٹرائبونل (این جی ٹی) نے مورخہ 30 جنوری 2019 کے حکم کے مطابق یہ ہدایت کی ہے کہ اس نوٹی فکیشن پر عمل نہ کیا جائے اور اس میں ماحولیات ، جنگلات اور آب و ہوا کی تبدیلی کی وزارت کو یہ حکم دیا ہے کہ وہ ماہرین کی ایک کمیٹی قائم کریں جس میں آئی آئی ٹی دہلی، آئی آئی ٹی رورکی، آئی ٹی ٹی احمد آباد، سی پی سی بی ، نیتی آیوگ اور کسی بھی دوسری متعلقہ ایجنسی یا محکمے کے نمائندوں کو شامل کیا جائے جو زیر زمین پانی کے تحفظ کے لئے مناسب پالیسی کے اجرا کا جائزہ لے گی۔


    پانی کیونکہ ریاستی موضوع ہے اس لئے ملک میں پانی کے بندوبست سے متعلق معاملات جن میں زیر زمین پانی کے تحفظ اور اسے مصنوعی طریقے پر ری چارج کرنا بھی شامل ہے ، ریاستوں کی ذمہ داری ہے۔ البتہ مرکزی حکومت نے پانی کے تحفظ /اسکے کم استعمال کے بارے میں بھی اقدامات کئے ہیں وہ اس ویب سائٹ پر ملاحظہ کئے جاسکتے ہیں۔


    http://mowr.gov.in/sites/default/files/MeasuresForGW-Depletion_2.pdf


    آبی وسائل، دریاؤں کی ترقی اور گنگا کے احیا کے وزیر مملکت جناب ارجن رام میگھ وال نے آج لوک سبھا میں ایک سوال کے تحریری جواب میں یہ ا طلاع فراہم کی۔


    ۔۔۔۔۔۔۔۔۔۔۔


    م ن ۔ ج ۔ ج۔


    U- 795

    
    
    (Release ID: 1563420) Visitor Counter : 5
    
    
      Read this release in: English