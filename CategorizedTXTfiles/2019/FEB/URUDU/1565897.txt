      الیکٹرانکس اور اطلاعات تکنالوجی کی وزارت

      پوری دنیا ڈیجیٹل انڈیا کی کہانی سے سیکھنے کی متمنی ہے:روی شنکر پرساد
      
      ہندوستان ڈاٹا اینالائٹکس میں قیادت کرنے کی بہتر پوزیشن میں ہے:روی شنکر پرساد
      
      این آئی سی کو ٹکنالوجی کے استعمال میں لوگوں کی مدد کرنی چاہئے:روی شنکر پرساد

      Posted On: 21 FEB 2019 5:08PM by PIB Delhi

    نئی دہلی، 21 فروری 2019 ؍ مواصلات اور انفارمیشن ٹکنالوجی، نیز قانون وانصاف کے مرکزی وزیر جناب روی شنکر پرساد نے کہا ہے کہ ڈیجیٹل انڈیا کے سفر نے عالمی مفادات کو متاثر کیا ہے اور دنیا بھر سے لوگ ہندوستان کے تجربات سے سیکھنے کے متمنی ہیں۔ انہوں نے کہا کہ نیشنل انفارمیٹکس سینٹر (این آئی سی ) کی ذمہ داری ہے کہ وہ گورننس کو بہتر بنانے کے لئے ٹکنالوجی کی تعیناتی کرے اور ترقی کو مزید جامع اور پائیدار بنائے۔ جناب روی شنکر پرساد آج یہاں وی آئی وی آئی ڈلی 2019 کے افتتاح کے موقع پر اظہار خیال کررہےتھے۔


    جناب پرساد نے کہا کہ ڈیجیٹل انڈیا کے اقدام کو انفارمیشن ٹکنالوجی اور گورننس کے علاوہ بھی دیکھا جانا چاہئے۔ یہ مودی حکومت کا ایسا قدم ہے جس کا مقصد عام آدمی کو بااختیار بنانا ہے۔ انہوں نے کہا کہ این آئی سی کی ذمہ داری ہے کہ وہ دیہی اور شہری تفریق کو ختم کرنے کے مقصد سے ٹکنالوجی کے استعمال میں لوگوں کی مدد کرے۔ اسی طرح سے این آئی سی کی ذمہ داری ہے کہ گورننس میں شفافیت لانے کی قومی کوششوں کو پایہ تکمیل تک پہنچانے کو یقینی بنائے۔


    جناب روی شنکر پرساد نے کہا کہ این آئی سی کو ہندوستانی زرعی منظر نامہ کو بہتر بنانے، ہندوستانی اسکولوں کو ٹکنالوجی آلات سے آراستہ کرکے اور حفظان صحت کی خدمات کو سستی ٹکنالوجی سے لیس کرکے پرائمری ایجوکیشن کو معیاری بنانے کے لئے ٹکنالوجی کا استعمال کرے۔


    انہوں نے کہا کہ ہندوستان کے پاس ڈاٹا اینالائٹکس کا مرکزی مقام بننے کے لئے سبھی کچھ ہے۔ این آئی سی کو اس سیکٹر میں ہندوستان کو کلیدی مقام بنانے کے لئے مدد کرنی چاہئے۔ انہوں نے کہا کہ فوری توجہ دینے کا ایک اور معاملہ ہے اور وہ کم قیمت والے سائبر سیکورٹی حل کی ترقی ہے۔ انہوں نے کہا کہ حکومت کے ٹکنالوجی کے محافظ کو نجی سیکٹر کو تعاون فراہم کرنے میں ذرہ برابر بھی ہچکچاہٹ نہیں ہونی چاہئے۔


    اس موقع پر جناب روی شنکر پرساد نے درج ذیل چیزوں کی شروعات کی۔


    ۰ ڈیجیٹل انڈیا سے متعلق ایک جامع خلاصہ


    ۰ڈی جی دھن متر چیٹ بوٹ


    ۰ ٹکنالوجی کی ترقی اور 2.0 اسکیم کے کاروباریوں کا فر وخت


    مہارت کے مراکز


    ۰آئی او ٹی اوپن لیب، ایس ٹی پی آئی بنگلورو


    ۰ ای ایس ڈی ایم انکوبیشن، ایس ٹی پی آئی بھونیشور


    ۰ ابھرتی ہوئی ٹکنالوجیز، نیس کوم، گاندھی نگر


    ۰ ابھرتی ہوئی ٹکنالوجیز، نیس کوم، وشاکھاپٹنم


    مہارت کے مراکز


    ۰ بنگلورو میں آئی او ٹی اوپن لیب سے متعلق مہارت کے مرکز کا قیام ۔ اس کا مقصد اگلے پانچ برسوں کے دوران 500 اسٹارٹ اپ کو تعاون فراہم کرنے کے مجموعی ہدف کے ساتھ فی برس 100 اسٹارٹ اپ کو تعاون فراہم کرنا ہے۔


    ۰ جدید ترین سہولتوں سے آراستہ بھونیشور میں الیکٹرنکس سسٹم ڈیزائن اینڈ مینوفیکچرنگ (ای ایس ڈی ایم انکیوبیٹرتاکہ ای ایس ڈی ایم اختراع، تحقیق وترقی کو فروغ دیا جاسکے اور ہندوستانی دانشورانہ املاک کی تعمیر ہوسکے۔ یہ ملک کے مشرقی خطے میں اپنی نوعیت کا پہلا ادارہ ہے۔ اس انکیوبیٹر کو حکومت اڈیشہ، آئی آئی آئی ٹی بھونیشور اور آئی ای ایس اے کے اشتراک سے ایس ٹی پی آئی کے ذریعہ نافذ کیا جائے گا۔ اس کا مقصد اگلے پانچ برسوں کی مدت کے دوران 40 اسٹارٹ اپ کو امداد فراہم کرنا ہے۔


    ۰ گاندھی نگر میں آئی او ٹی کے لئے مہارت کا مرکز: آئی آئی آئی ٹی گاندھی نگر میں آئی او ٹی اور اے آئی کے لئے مہارت کے مرکزاختراعی ماحولی نظام کو رفتار فراہم ہوگی۔ اس کے ترجیحی شعبوں میں مینوفیکچرنگ (انڈسٹری 4.0)، بایو ٹیک، دوا سازی اور حفظان صحت شامل ہیں۔


    ۰ وشاکھا پٹنم میں آئی او ٹی کے لئےنیس کوم مہارت کا مرکز حکومت آندھرا پردیش اور نیس کوم کے اشتراک سے وشاکھاپٹنم میں آئی او ٹی کے لئے مہارت کے مرکز سے زراعت، حفظان صحت اور انڈسٹری 4.0 کے شعبوں میں مثبت تبدیلی آنے کے لئے ٹکنالوجی اختراع پر توجہ مرکوز ہوگی۔


    ڈی جی دھن متر چیٹ بورڈ


    این آئی سی کے ذریعہ ڈیزائن اور تیار کیاگیا اے آئی پر مبنی ڈی جی دھن متر سے یوزر کے ساتھ ٹیکسٹ اور آواز پر مبنی بات چیت ہوگی، تاکہ گرافیکل ، ٹیبولر اور ٹیکسٹ کے فارمیٹ میں واضح اطلاعات دی جاسکے۔ اس کے ذریعہ بینک لین دین کی تفصیلات کے ساتھ ٹرانزکشن کے متعدد طریقوں مثلاً بھیم، آئی ایم پی ایس، کارڈ وغیرہ کی ترقی ٹیبولر اور گرافیکل فارمیٹ میں دی جائے گی۔


    ٹکنالوجی انکیوبیشن اینڈ ڈیولپمنٹ انٹر پریمیئرس (ٹی آئی ڈی ای2.0 ) اسکیم


    اس اسکیم کوکارباریوں کو ٹکنالوجی کے استعمال کو فروغ دینے کے لئے شروع کیاگیا ہے۔ یہ اسکیم سماجی مفادات کے حامل پہلے سے شناخت شدہ سات شعبوں میں ایسے انکیوبیٹرس کو مالی اور تکنیکی امداد فراہم کرتی ہے جو ابھرتی ہوئی ٹکنالوجی جیسے آئی او ٹی، اے آئی، بلاک ۔چین، روبوٹکس وغیرہ کا استعمال کرکے آئی سی ٹی اسٹارٹ اپ کو تعاون فراہم کرنے میں مصروف عمل ہیں۔


    این آئی سی ٹیک جی او وی ایوارڈس


    این آئی سی ٹیک جی او وی ایک مسابقتی پلیٹ فارم ہے، جو ملک بھر کے ضلعی دفاتر اور ریاستوں میں تعینات این آئی سی افسران کے لئے ایک نادر موقع فراہم کرتا ہے کہ وہ اپنی معلومات کو تحریک دیں اور ابھرتی ہوئی ٹکنالوجیوں کو سیکھیں۔اس پروگرام کے لئے مندرج 514 اراکین پر مشتمل کل 203ٹیمیں دو مختلف ٹریک انوویشن اور کلیب: دی ای وی کے تحت ہیں۔ ٹیک جی او وی 2019 کے مختلف ذیلی ٹریک میں 13 ممبران پر مشتمل 7 ٹیموں اور 19 ممبران پر مشتمل 8 ٹیموں کو بالترتیب گولڈ اور سلور کے زمرے میں فاتح قرار دیاگیا۔


    سوچھتا ایوارڈس


    سوچھتا سے متعلق سرگرمیوں میں تمام مرکزی وزارتوں اور محکموں کو شامل کرنے کے وزیر اعظم کے وزن سے تحریک پاکر سوچھ بھارت مشن ایک کلیدی اہمیت کا حامل ہے۔ این آئی سی نے سوچھ بھارت مشن کے آغاز سے ہی سوچھتا سے متعلق سرگرمیوں میں شرکت کی ہے۔ ریاستی سطح پر فیلڈ افسروں کے لئے رینکنگ اور ایوارڈس کے لئے این آئی سی کے ذریعہ ایک آڈٹ کیاگیا ہے۔ اس میں ان کی حصولیابیوں اور این آئی سی ریاستی مراکز کی درجہ بندی کی بنیاد پر فہرست کو حتمی شکل دی گئی۔


    *********** ***


    

    


    م ن۔م ع ۔ ع ر۔


    U- 1178


    

    
    (Release ID: 1565897) Visitor Counter : 4
    
    
      Read this release in: English