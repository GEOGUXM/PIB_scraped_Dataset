      آبی وسائل، دریائی ترقیات اور گنگا احیاء کی وزارت

      اٹل بھوجل یوجنا
      Posted On: 07 FEB 2019 4:21PM by PIB Delhi


    نئی دہلی، 7 فروری 2019/ عالمی بینک نے اٹل بھوجل یوجنا (اے بی ایچ وائی) کی منظوری دے دی ہے۔ یہ چھ ہزار کروڑ روپے کی اسکیم ہے جس کے تحت کمیونٹی کی شرکت سے زیر زمین پانی کا دیرپا بندوبست کیا جائے گا۔ اس پر لاگت کا پچاس فی صد عالمی بینک اور پچاس فی صدمرکزی حکومت برداشت کرے گی۔ اس اسکیم پر جن علاقوں میں عمل درآمد کیا جائے گا وہ نشان زد علاقے ایسے ہیں جن میں پانی کا بہت زیادہ استحصال (ا و ای) کیا گیا ہے اور یہ علاقے گجرات ، ہریانہ، کرناٹک ،مدھیہ پردیش ، مہاراشٹر ،راجستھان اور اترپردیش میں آتے ہیں۔ مدھیہ پردیش میں بندیل کھنڈ علاقے کے 9 بلاکوں یعنی چھترپور (ضلع چھترپور) نو گاؤں (ضلع چھتر پور) راج نگر (ضلع چھترپور) ساگر (ضلع ساگر) نیواڑی (ضلع ٹیکم گڑھ) بلدیو گڑھ ( ضلع ٹیکم گڑھ) پلیرا (ضلع ٹیکم گڑھ) پٹھیریا (ضلع داموہ) اور اجے گڑھ (ضلع پنا) کی اس اسکیم میں نشاندہی کی گئی ہے۔


    اے بی ایچ وائی مختلف سرگرمیوں میں لوگوں کی سرگرم شرکت کی گنجائش رکھی گئی ہے۔ ان سرگرمیوں میں پانی استعمال کرنے والوں کی ایسوسی ایشنوں کا قیام ، زیر زمین پانی کی نگرانی اور اس کی معلومات کو پھیلانا ، پانی کا بجٹ بنانا ، پانی کی سیکورٹی کے گرام پنچایت وار منصوبے اور پانی کے بندوبست سے متعلق آئی ای سی کی سرگرمیاں شامل ہیں۔


    آبی وسائل ، دریاؤں کی ترقی اور گنگا کے احیا کے مرکزی وزیر جناب ارجن رام میگھوال نے آج لوک سبھا میں ایک سوال کے تحریری جواب میں یہ بات بتائی۔


    ۔۔۔۔۔۔۔۔۔۔۔


    م ن ۔ ج ۔ ج۔


    U- 796


    

    
    (Release ID: 1563422) Visitor Counter : 5
    
    
      Read this release in: English