      پیٹرولیم اور قدرتی گیس کی وزارت

      نیشنل گیس گرڈ کی صورت حال
      Posted On: 06 FEB 2019 3:11PM by PIB Delhi


    نئی دہلی، 6 فروری 2019/حکومت نے نیشنل گیس گرڈ کو ترقی دینے کا منصوبہ بنایا ہے۔ اس وقت تقریباً 16788 کلو میٹر قدرتی گیس پائپ لائن کام کررہی ہیں، اور قریب قریب 14239 کلو میٹر گیس پائپ لائن کو ترقی دی جارہی ہے تاکہ پورے ملک میں قدرتی گیس کی فراہمی میں اضافہ کیا جاسکے۔ ان پائپ لائنوں کی منظوری پیٹرولیم اور قدرتی گیس ریگولیٹری بورڈ (پی این جی آر بی) نے دی ہے اور یہ تیاری کے مختلف مراحل میں ہیں۔ پی این جی آر بی نے جی اے آئی ایل کو یہ اختیار دیا ہے وہ شمال مشرقی گیس پائپ لائن کو جگدیش پور - ہلدیہ -بوکارو-دھرما پائپ لائن (جے ایچ بی ڈی پی ایل) پروجیکٹ کے لازمی حصہ کے طور پر تقریباً 750 کلو میٹر طویل برونئی-گوہاٹی پائپ لائن کو ترقی دے جو شمال مشرقی خطے کو نیشنل گیس گرڈ سے جوڑے گی۔


    اس کے علاوہ پی این جی آر بی نے مرکزی سرکاری سیکٹر کے پانچ اداروں کی ایک مشترکہ کمپنی اندر دھنش گیس گرڈ لمیٹیڈ (آئی جی جی ایل) کو بھی یہ اختیار دیا ہے کہ وہ شمال مشرقی ہندستان کی 8 ریاستوں کو آپس میں ملانے کے لئے شمال مشرقی گیس گرڈ کو ترقی دے ۔ مرکزی سرکاری سیکٹر کے ان پانچ اداروں میں آئی او سی ایل، او این جی سی ، جی اے آئی ایل ، آئل اور این آر تیل شامل ہیں۔


    پیٹرولیم اور قدرتی گیس کے مرکزی وزیر جناب دھرمیندر پردھان نے آج راجیہ سبھا میں ایک سوال کے تحریری جواب میں یہ اطلاع دی۔


    ۔۔۔۔۔۔۔۔۔۔۔


    م ن ۔ ج ۔ ج۔


    U- 720


    

    
    (Release ID: 1562841) Visitor Counter : 8
    
    
      Read this release in: English