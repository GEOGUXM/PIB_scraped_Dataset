      وزارت آیوش

      آیوش کے وزیر نے آیوش میڈیسن کےآن لائن لائسنسنگ نظام کے لئے ای-اوشدھی پورٹل کا آغاز کیا
      Posted On: 13 FEB 2019 5:32PM by PIB Delhi


    نئی دہلی، 13 فروری 2019 ؍آیوش کے مرکزی وزیر مملکت(آزادانہ چارج)، جناب شری پدھ یسو نائک نے آج نئی دہلی میں آیوروید ، سدھا ، یونانی، ہومیوپیتھی دواؤں اور متعلقہ معاملات کے آن لائن لائسنسنگ کے لئے ای-اوشدھی پورٹل کا افتتاح کیا۔اس موقع پر وہاں موجود لوگوں سے خطاب کرتے ہوئے جناب نائک نے کہا کہ اس ای- اوشدھی پورٹل کا مقصد شفافیت لانا ، معلومات کے بندوبست کی بہتر سہولت فراہم کرنا، اعدادو شمار کے بہتر استعمال کے علاوہ جواب دہی کو بڑھانا ہے۔وزیر موصوف نے بتایا کہ ایس ایم ایس کے ساتھ اس پورٹل کے ذریعے درخواست کی پروسیسنگ کے لئے وقت کی حد طے کی جائے گی اور عمل کے ہر قدم پر ای میل اسٹیٹس اپڈیٹ کی جائے گی۔انہوں نے کہا کہ آیوش کی وزارت کی اس طرح کی پہل سے ای-گورننس کے تئیں ہماری حکومت کے عزم کی عکاسی ہوتی ہے اور اس طرح کے پہل سے کاروبار کرنے کو آسان بنانے کے ساتھ ساتھ میک اِن انڈیا کے تئیں بھی حکومت کے عزم کی عکاسی ہوتی ہے۔


    اس موقع پر اظہار خیال کرتے ہوئے آیوش کی وزارت کے سیکریٹری ویدیہ راجیش کوٹیچا نے بتایا کہ ان کی وزارت کی یہ کوشش ہے کہ نئے اقدامات شروع کئے جائیں اور آیوش میڈیسن (دواؤں) کا استعمال کرنے والوں یعنی صارفین اور مینوفیکچررز کے علاوہ ڈاکٹروں کو درپیش مسائل سے نجات دلائی جائے۔ اس سمت میں یہ نیا ای –پورٹل آیوروید ، یونانی، سدھا اور ہومیوپیتھی کے لئے ایک کلیدی حیثیت رکھتا ہے۔انہوں نے مزید کہا کہ یہ پورٹل نہ صرف لائسنسنگ اتھارٹی مینوفیکچررز اور صارفین کی مدد کرے گا، بلکہ یہ لائسنس شدہ مینوفیکچررز اور ان کی پروڈکٹس کی صحیح معلومات فراہم کرے گا اور مخصوص شکایتوں کے لئے متعلقہ اتھارٹی کی کانٹریکٹ تفصیلات، منسوخ شدہ اور نقلی دواؤں کی صحیح معلومات بھی فراہم کرے گا۔


    U: 9 48

    
    
    (Release ID: 1564295) Visitor Counter : 15
    
    
      Read this release in: English , Marathi , Hindi