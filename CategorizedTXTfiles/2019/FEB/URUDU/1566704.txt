      وزارت خزانہ

      آندھرا پردیش ریاست میں دیہی کنکٹویٹی کو بہتر بنانے کے لئے اے آئی آئی بی اور حکومت ہند نے 455 ملین امریکی ڈالر کے قرض پر دستخط کئے
      Posted On: 28 FEB 2019 6:29PM by PIB Delhi


    ایشین انفرااسٹرکچر انویسٹمنٹ بینک (اے آئی آئی بی) اور حکومت ہند نے آندھرا پردیش میں دیہی سڑکوں کے پروجیکٹ کے لئے مالی انتظامات کی غرض سے نئی دلی میں 455 ملین امریکی ڈالر کے قرض پر دستخط کئے ہیں۔ اس پروجیکٹ سے 250 سے زیادہ کی آبادی والی تقریباً 3,300 آبادیاں منسلک ہوں گی اور تقریباً دو ملین لوگوں کو اس سے فائدہ ہوگا۔


    اس پروجیکٹ کا مقصد آندھرا پردیش ریاست کے تمام 13 اضلاع میں مضبوط دیہی سڑکیں فراہم کراتے ہوئے سڑک کی راہ سے ایسے لوگوں کو بہتر کنیکٹویٹی ملے گی، جو پہلے اس سے محروم تھے۔پروجیکٹ کے تحت نئی کنیکٹویٹی فراہم کرانےکے لئے دیہی سڑکوں کی تعمیر،جہاں پر سڑکیں اور راستے بند ہوگئے ہیں انہیں پورا کرنے کے لئے کراس ڈرینیج اور پلوں کی تعمیر، تعلیمی اداروں، حفظان صحت کے مراکز تک پہنچنے کے راستے کی تعمیر ، قبائلی علاقوں سے گزرنے والی دیہی سڑکوں کی تعمیر اور کچی؍پتھریلی سڑکوں کو تارکول کی سڑکوں میں تبدیل کرنا شامل ہے۔


    اس پروجیکٹ سے آندھرا پردیش ریاست میں دور دراز اور الگ تھلگ علاقوں میں رہنے والے عام لوگوں کی زندگی بہتر ہونے کا امکان ہے۔


    آندھرا پردیش دیہی سڑک وہ تیسرا پروجیکٹ ہے، جس پر آندھرا پردیش ریاست میں اے آئی آئی بی کے ذریعہ دستخط کئے جارہے ہیں۔ دیگر دو پروجیکٹ بجلی کے شعبے اور پانی کے شعبے میں ہیں۔اے آئی ائی بی کے انویسٹمنٹ آپریشنز ڈپارٹمنٹ کی ڈائریکٹر جنرل محترمہ سوپی کا کہنا ہے کہ اے آئی آئی بی ہندوستان میں مختلف شعبوں میں ایسے مزید پروجیکٹوں میں تعاون کرنا چاہتا ہے۔


    پروجیکٹ کے کامیابی کے ساتھ مکمل ہونے پر بازاروں تک بہتر رسائی ہونے اور زرعی بیجوں اور پیداوار کے لئے بہتر قیمتیں ملنے سے زرعی پیداوار میں اضافہ ہوگا اور صنعتی ترقی (خصوصی طور پرزرعی انڈسٹریز) ہوگی۔اس کے علاوہ اس سے سفر کرنے میں لگنے والا وقت بچے گا، جس سے اسکولوں اور اسپتالوں تک جانے میں دیہی آبادی کو آسانی ہوگی۔ نتیجتاً حفظان صحت میں بھی بہتری آئے گی اور خواندگی کی سطح میں اضافہ ہوگا۔ آبادیوں تک بہتر سڑکیں بن جانے سے آبادیوں کے آس پاس زیادہ اسکول اور حفظان صحت کے مراکز قائم کئے جائیں گے( ایسی سڑکوں کی عدم موجودگی میں اب تک سروس پرووائڈرانہیں لاحاصل سمجھتےرہے ہیں۔) جس سے حفظان صحت میں بہتری آئے گی، خواندگی کی سطح میں اضافہ ہوگا اور لوگوں کے معیار زندگی مجموعی طور پر بلند ہوگا۔


    ایشین انفرا اسٹرکچر انویسٹمنٹ بینک (اے آئی آئی بی)ایک کثیر جہتی ترقیاتی بینک ہے، جس کا ہیڈکوارٹر بیجنگ میں ہے، جس نے جنوری 2016 میں کام شروع کیا تھا۔جمہوریہ ہند اے آئی آئی بی نے دوسرا سب سے بڑا شیئر ہولڈر ہے اور اس کا سب سے بڑا قرض دار بھی ہے۔


    *********** ***


    

    م ن۔اگ ۔ ع ر۔


    U- 1296


    

    
    (Release ID: 1566704) Visitor Counter : 4
    
    
      Read this release in: English