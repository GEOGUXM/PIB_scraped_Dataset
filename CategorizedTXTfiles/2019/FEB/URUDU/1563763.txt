      وزیراعظم کا دفتر

      وزیراعظم نے کرناٹک میں ہبلی کا دورہ کیا
      
      1.5ایم ایم ٹی منگلورایس پی آراور 2.5ایم ایم ٹی پدورایس پی آرملک کے نام وقف کیا
      انڈین انسٹی ٹیوٹ آف ٹکنالوجی دھارواڑ اور انڈین انسٹی ٹیوٹ آف انفارمیشن ٹکنالوجی دھارواڑ کی عمارت کا سنگ بنیاد رکھا پردھان منتری آواس یوجنا (یو) کے 2350استفادہ یافتگان کے گرہ پرویش کی تقریب میں شرکت
      وزیراعظم نے مختلف ترقیاتی پروجیکٹوں کا افتتاح کیا
      Posted On: 10 FEB 2019 8:27PM by PIB Delhi


    نئی دہلی ،11فروری :وزیراعظم ، جناب نریندرمودی نے اپنے ایک روزہ دورہ ٔ آندھراپردیش ، تمل ناڈو اورکرناٹک کے آخری مرحلے میں کرناٹک کے ہبلی کا دورہ کیا۔ ہبلی کے گبورمیں وزیراعظم نے مختلف ترقیاتی پروجیکٹوں کا آغاز کیا ۔


    وزیراعظم نے انڈین انسٹی ٹیوٹ آف تکنالوجی دھارواڑ ، اور انڈین انسٹی ٹیوٹ انفارمیشن ٹکنالوجی دھارواڑ کی عمارت کا سنگ بنیاد رکھے جانے کے موقع پر ایک یادگاری کتبے کی نقاب کشائی کی ۔


    .


    اس موقع پر دھارواڑمیں وزیراعظم نے سٹی گیس ڈسٹربیوشن پروجیکٹ قوم کے نام وقف کیا۔ سرکارشہریوں کو صاف ایندھن کی دستیابی کے اضافے کے لئے سٹی گیس ڈسٹری بیوشن ( سی جی ڈی ) نیٹ ورک کے دائرے میں توسیع پر خاص طورسے زوردے رہی ہے ۔


    اس موقع پر توانائی کی سلامتی کی غرض سے آئی ایس پی آرایل کے 1.5 ایم ایم ٹی کا منگوراسٹراٹیجک پیٹرولیم ریزو( ایس پی آر) اور2.5ایم ایم ٹی کا پدور اسٹراٹیجک پیٹرولیم ریزو( ایس پی آر) ملک وقوم کے نام وقف کئے گئے ۔


    وزیراعظم نے اپنے ایک روزہ دورہ ٔ آندھرپردیش ، تمل ناڈو اور کرناٹک کے آخری مرحلے میں 18کلومیٹرطویل چک جاجر۔ ما یاکونڈا سیکشن کو دوہرا بنائے جانے کو ملک کے نام وقف کیا۔ واضح رہے کہ چک جاجر۔ مایاکونڈا سیکشن 190کلومیٹرطویل ہبلی ۔ چک جاجر کی شاہراہ کو دوہرابنائے جانے کے منصوبہ کا حصہ ہے اوریہ جنوب مغربی ریلوے کے بنگلورو۔ہب بلی سیکشن پرواقع ہے ۔ اس لائن کو دوہراکئے جانے سے بنگلورو سے ہب بلی ۔ بیلاگاوی ، گوا ، پنے اور ممبئی کی رابطہ کاری کے اہم راستے کی اہلیت میں اضافہ ہوگااور اس پرتیز رفتارگاڑیاں چلائی جاسکیں گی ۔


    وزیراعظم نے اس موقع پر ، سبھی کے لئے ‘‘مکان ’’ کی عہدبستگی کی تکمیل کرتے ہوئے دھارواڑ میں پردھان منتری آواس یوجنا ( یو) کے تحت تعمیر کئے جانے والے 2350مکانات کے گرہ پرویش کی تقریب میں بھی شرکت کی ۔


    ۔۔۔۔۔۔۔۔۔۔۔۔۔۔۔۔


    U-847


    

    
    (Release ID: 1563763) Visitor Counter : 5
    
    
      Read this release in: English , Marathi , Hindi , Assamese , Gujarati , Tamil , Kannada