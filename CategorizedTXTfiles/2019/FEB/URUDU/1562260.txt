      پیٹرولیم اور قدرتی گیس کی وزارت

      حکومت بین وزارتی کمیٹی کی سفارشات نافذ کرے گی جس نے پیٹرولیم اور گیس کے سیکٹر میں تلاش سے متعلق بہت سی سفارشات کی ہیں
      Posted On: 01 FEB 2019 1:54PM by PIB Delhi


    نئی دہلی، 01 فروری/ حکومت اعلی سطح کی بین وزارتی کمیٹی کی سفارشات کو نافذ کرنے کے عمل سے گزررہی ہے۔ جس نے گیس اور پیٹرولیم کے سیکٹر میں تلاش سے متعلق بہت سی مخصوص سفارشات کی ہیں۔آج پارلیمنٹ میں 2019-20 کا عبوری بجٹ پیش کرتے ہوئے خزانہ ، کارپوریٹ امور ، ریلوے اور کوئلے کے مرکزی وزیر جناب پیوش گوئل نے کہا کہ خام تیل اور قدرتی گیس پر ہندوستان کا درآمداتی انحصار ہماری حکومت کے لئے ایک بڑی تشویش کا ذریعہ رہی ہے۔ ہم نے متبادل ٹیکنالوجیوں اور بائیو ایندھن کے استعمال کے ذریعہ بڑھتی ہوئی مانگ کو پورا کرنے کے لئے بہت سے اقدامات کئے ہیں۔درآمدات کو کم کرنے کے لئے ہائیڈرو کاربن کی پیداوار کو بڑھانے کے لئے فوری کارروائی کی ضرورت ہے۔کمیٹی کی سفارشات میں پیٹرولیم اور گیس کی تلاش کے لئے بولی کے نظام میں تبدیلی شامل ہیں۔


    اجولا یوجنا کے تحت کنکشن


    عبوری بجٹ میں کہا گیا ہے کہ 6 کروڑ سے زیادہ کنکشن پہلے ہی اجولا یوجنا کے تحت دے دیئے گئے ہیں۔ جناب گوئل نے کہا کہ ہمارے الیکشن منشور میں ہم نے وعدہ کیا تھا کہ ہم صاف ستھرا ایندھن فراہم کرکے دیہی ہندوستان میں خواتین کی زندگی کو بدل دیں گے۔دیہی علاقوں میں ہر گھر میں صحت کے تحفظ کے لئے اور اس بات کو یقینی بنانے کے لئے کہ ایک خاتون اپنے کنبے کو پالنے کے لئے کھانا پکانے کے دوران آنسو نہ بہائے۔ ہماری حکومت نے اجولا یوجنا کے تحت 8 کروڑ مفت ایل پی جی کنکشن فراہم کرنے کا ایک پروگرام بنایا ہے۔ 6 کروڑ سے زیادہ ایل پی جی کنکشن پہلے ہی فراہم کردیئے گئے ہیں اور باقی اگلے سال تک مفت گیس کنکشن فراہم کردیئے جائیں گے۔ انہوں نے کہا کہ اجولا یوجنا ہماری حکومت کے پروگرام کی ایک زبردست داستان ہے۔


    پیٹرولیم سبسڈیز


    عبوری بجٹ میں 2019-20 کے بجٹ تخمینوں میں پیٹرولیم سبسڈی کے طور پر 37478 کروڑ روپے فراہم کئے گئے ہیں۔جبکہ 2018-19 تک بجٹ تخمینوں میں 24933 کروڑ روپے فراہم کئے گئے تھے۔


    پی او ایل کی درآمد


    بجٹ دستاویزات کے ساتھ ایف آربی ایم قانون کے تحت بیان میں کہاگیا ہے کہ بین الاقوامی سطح پر خام تیل کی قیمتوں میں اضافے کے پیش نظر اپریل، دسمبر 2018 میں پیٹرولیم تیل اور لوبری کینٹس(پی او ایل) کی درآمدات میں 42.9 فیصد کا اضافہ ہوا۔ یہ اپریل ، دسمبر 2018 میں 108.1 ارب ڈالر تھی ۔جبکہ سابقہ سال کی اسی مدت کے دوران یہ درآمد 75.7 ارب ڈالر تھی۔


    12 ریاستو ں اور مرکز کے زیر انتظام علاقوں نے رضا کارانہ طور پر سرکاری نظام تقسیم کے ذریعہ ملنے والے مٹی کے تیل کو لینے سے منع کردیا


    بجٹ دستاویز میں مزید کہا گیا ہے کہ کرناٹک، ہریانہ، تلنگانہ ، ناگا لینڈ، چنڈی گڑھ، گجرات، آندھراپردیش، بہار، گوا، پڈوچیری ، راجستھان اور مہاراشٹر نے مٹی کے تیل میں راست فائدے کی منتقلی اسکیم کے تحت رضا کارانہ طور پر سرکاری نظام تقسیم( پی ڈی ایس) کے ذریعہ ملنے والے مٹی کے تیل کو لینے سے منع کردیا ہے۔اب تک آٹھ ریاستی سرکاروںاور مرکز کے زیر انتظام علاقوں کی انتظامیہ نے پہلے ہی سرکاری نظام تقسیم کے ذریعہ ملنے والے مٹی کا تیل پوری طرح سے لینے سے انکار کردیا ہے۔


    **********


    U – 630

    
    
    (Release ID: 1562260) Visitor Counter : 4
    
    
      Read this release in: English , Marathi