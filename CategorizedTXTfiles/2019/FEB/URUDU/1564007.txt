      کامرس اور صنعت کی وزارتہ

      قومی مربوط لاجسٹکس منصوبہ
      Posted On: 12 FEB 2019 1:42PM by PIB Delhi


    جناب سریش پربھو، ورکشاپ کے دوران مندوبین سے خطاب کرتے ہوئے


    نئی دہلی ،12فروری :تجارت وصنعت کی وزارت کے تحت لاجسٹکس کے محکمے کی جانب سے نئی دہلی میں ایک ورکشاپ کا اہتمام کیاگیا جس کا مقصد بھارت میں درپیش چنوتیوں اورمواقع کے سلسلے میں لاجسٹکس کے شراکت داروں سے تبادلہ خیالات کرناتھا۔ تجارت وصنعت اورشہری ہوابازی کے وزیر سریش پربھونے اس موقع پرکلیدی خطبہ پیش کیا۔


    اپنی تقریرمیں جناب سریش پربھونے کہاکہ بھارت نے عالمی بینک کی لاجسٹکس کارکردگی سے متعلق عدد اشاریے میں اپنی درجہ بندی میں ترقی کی ہے یعنی 2014میں بھارت 54ویں مقام پرتھا اوراب ترقی کرکے 2016میں 35ویں مقام پرپہنچ گیاہے تاہم بھارت کو فوری طورپراپنی پوزیشن کو سدھارنے کی ضرورت ہے تاکہ ہم بین الاقوامی معیارات کاایک جزو بن سکیں ، لاگتیں کم ہوں ، عالمی ویلیوچین میں بھی شریک ہوسکیں تا کہ تجارت میں اضافہ ہوسکے ۔ وزیرموصوف نے مزید کہاکہ اگرچہ بھارت کے پاس 7ہزار600کلومیٹرطویل ساحلی علاقہ ہے اورہمارے بندرگاہ اورجہازرانی کی صنعت لاجسٹکس کے شعبے میں بہتری کے حصول میں مدد گارثابت سکتی ہیں اوراہم کرداراداکرسکتی ہیں ۔


    بھارت کا لاجسٹکس شعبہ ازحدمنتشرہے اور مقصد یہ ہے کہ لاجسٹکس کے لاگت کو مجموعی گھریلوپیداوار کے موجودہ 14فیصد سے گھٹاکر 2022تک 10فیصد تک لایاجاسکے ۔ بھارت کا لاجسٹکس شعبہ ازحد پیچیدہ ہے ۔ 20سے زائد سرکاری ایجنسیاں ،40شراکت دار سرکاری ایجنسیاں ، 37برآمداتی کونسلیں ، 500اسنابندی کی تنظیمیں ، 10ہزاراشیأ ، 160بلین منڈسائز موجود ہیں ۔ اس میں 12ملین روزگارمضمرہے 200جہاز رانی ایجنسیاں ہیں ، 36لاجسٹکس خدمات ہیں ، 129آئی سی ڈی ہیں ، 168سی ایف ایس ، 50آئی ٹی ایکونظام ہیں اور بینکوں اوربیمہ ایجنسیوں کا طویل سلسلہ ہے ۔ مزید برآں 81اتھارٹیز اور 500اسناد ایکزم کے لئے درکارہوتی ہیں ۔


    وزیرموصوف نے مندوبین کو بتایاکہ تجارت کی وزارت نے تکنالوجی پرمشتمل ایک لاجسٹکس پورٹل وضع کیاہے جو بھارت کی لاجسٹکس سے متعلق تمام پہلووں میں اعلیٰ اثرانگیزی کے حصول کے لئے ایک ایکونظام فراہم کریگا۔ یہ پورٹل بین الاقوامی اورگھریلومنڈیوں میں


    کاروبارکے عمل کو آسان بنانے کے امرکو یقینی بنائیگا۔ ایکزم کے شراکت دار، گھریلو تجارتی نقل وحمل اورایک ہی پلیٹ فارم سے تجارتی سرگرمیوں کو انجام دیئے جانے کا راستہ ہموارکریگا۔


    سریش پربھونے مزید کہاکہ لاجسٹکس شعبے میں ملک میں بڑے پیمانے پرروزگارفراہم کرنے کی صلاحیت موجود ہے اورتوقع کی جاتی ہے کہ اثرانگیزی پرمبنی میعاری خدمات کی فراہمی کے لئے اس شعبے میں مستقبل قریب میں 28ملین کارکان درکارہوں گے ۔


    تجارت کے وزیر نے کہاکہ ایک مرتبہ جب مذکورہ پورٹل کام کرنے لگے گا توایک ایسا ادارہ جاتی میکینزم فراہم کریگا جو ملک میں لاجسٹکس ک ےشعبے میں بالترتیب اورسیدھاسیدھا سلسلہ قائم کریگا۔ اوریہ سب کچھ ایک مربوط طریقے سے ممکن ہوسکے گا۔ وزارت تجارت تمام ترشراکت داروں کو جہاں کہیں بھی ضرورت ہوگی بنیادی ڈھانچے کے سقم کو ختم کرنے میں مدد دیگی اورقانونی امداد بھی فراہم کریگا ۔ سریش پربھونے عالمی شراکت داروں سے کہاکہ وہ بھارت کے لاجسٹکس شعبے میں کام کرنے کے لئے آگے آئیں ۔ صرف اسی قدم سے بھارت میں صورت حال بدل جائیگی اوربھارت مضبوطی کے ساتھ 5کھرب امریکی ڈالرکی معیشت بننے کے راستے پرگامزن ہوسکے گا۔


    ایشائی ترقیاتی بینک کے کنٹری ڈائرکٹرجناب کینیچی یوکویامہ ، ڈی ایچ ایل فریٹ جرمنی ، کے سی ای او جناب اوے برنکس ، کوریاایرواسپیس یونیورسٹی کے پروفیسرڈاکٹروونگ یوکم اور کوریا کے نقل وحمل ادارے کے گلوبل لاجسٹکس کے سربراہ ڈاکٹرہونگ سینگ روح ، نے تبادلہ خیالات میں حصہ لیا۔


    ۔۔۔۔۔۔۔۔۔۔۔۔۔۔۔۔


    U-905


    

    
    (Release ID: 1564007) Visitor Counter : 9
    
    
      Read this release in: English , Marathi , Hindi