      کیمیکلز اور فرٹیلائزر کی وزارت

      ملک بھر میں 5001 پردھان منتری جن اوشدھی پریوجنا کیندر کام کر رہے ہیں : من سکھ ایل منڈاویہ مزید پی ایم بی جے پی کیندر کھولنے کے لئے درخواستیں مطلوب حکومت کی جانب سے درخواست فیس معاف
      Posted On: 12 FEB 2019 4:06PM by PIB Delhi


    
    نئی دلّی ، 13 فروری ؍سڑک نقل و حمل اور شاہراہوں ، جہاز رانی اور کیمیاوی اشیاء اور کیمیاوی کھادوں کے وزیر مملکت جناب من سکھ ایل ۔ منڈاویہ نے گزشتہ روز لوک سبھا میں ایک سوال کے تحریری جواب میں بتایا کہ ملک بھر کے 651 اضلاع میں 05 فروری ، 2019 تک 5001 پردھان منتری بھارتیہ جن اوشدھی پریوجنا ( پی ایم بی جے پی ) مراکز کام کررہے ہیں ۔ فی الحال پی ایم بی جے پی کے مصنوعاتی باسکٹ زائد از 800 دواؤں اور 154 جراحتی یعنی سرجیکل اور استعمال کی جانے والی انفیکشن مخالف ، ذیابیطس مخالف ، امراض قلب سے متعلق ، ، کینسر مخالف اور آنتوں کی سوزش سے متعلق ادویات پر مشتمل ہے ۔
    لوک سبھا میں ایک دیگر سوال کے تحریر ی جواب میں دی گئی ریاستوں ؍ مرکز کے زیر انتظام علاقوں میں سرگرم عمل پی ایم بی جے پی مراکز کی تفصیل درج ذیل ہے : ۔انڈمان و نکوبار میں 2 ، آندھرا پردیش میں 177 ، اروناچل پردیش میں 24 ، آسام میں 77 ، بہار میں 144 ، چنڈی گڑھ میں 5 ، چھتیس گڑھ میں 206 ، دادر اور نگر حویلی میں 13 ، دمن اور دیو میں 3 ، دلّی میں 68 ، گوا میں 8 ، گجرات میں 479، ہریانہ میں 135 ، ہماچل پردیش میں 56 ، جموں و کشمیر میں 52 ، جھار کھنڈ میں 54 ، کرناٹک میں 461 ، کیرل میں 453 ، مدھیہ پردیش میں 128 ، مہاراشٹر میں 334 ، منی پور میں 35 ، میگھالیہ میں 1 ، میزورم میں 12 ، ناگا لینڈ میں 15 ، اوڈیشہ میں 134 ، پوڈو چیری میں 13 ، پنجاب میں 137 ، راجستھان میں 118 ، سکم میں 2 ، تمل ناڈو میں 481 ، تلنگانہ میں 107 ، تری پورہ میں 24 ، اتر پردیش میں 793 ، اترا کھنڈ میں 155 اور مغربی بنگال میں 95 پردھان منتری بھارتیہ جن اوشدھی پریوجنا کیندر کام کر رہے ہیں ۔ اس طرح کل 5001 پی ایم بی جے پی مراکز کام کر رہے ہیں ۔
    وزیر موصوف نے مزید بتایا کہ اسٹینڈنگ فائننس کمیٹی ( ایس ایف سی ) کے مطابق پردھان منتری جن اوشدھی پریوجنا کے تحت تین برسوں 2017-18، 2018-19 اور 2019-20 کے دوران ہر سال ایک ہزار مذکورہ مراکز کھولنے کا نشانہ ہے جس میں سے 2017-18 اور 2018-19 کے برسوں میں حکومت نے اپنے مطلوبہ نشانے پہلے ہی حاصل کر لئے ہیں ۔
    جناب منڈاویہ نے مطلع کیا کہ حکومت ملک بھر کی تمام ریاستوں ، مرکز کے زیر انتظام علاقوں کے اضلاع میں ہر فرد کو قابل استطاعت قیمت پر عام ادویات کو دستیاب کرانے کے لئے پی ایم بی جے پی مراکز کھولنے کی خواہاں ہے ۔ اس مقصد کے حصول کے لئے افراد ، این جی او ز ، خیراتی اداروں ؍ اسپتالوں ، ٹرسٹوں ، سوسائٹیوں ، اپنی مدد آپ والے گروپوں ، سرکاری ایجنسیوں سے آن لائن کے ساتھ ساتھ آف لائن موڈ پر پی ایم بی جے پی مراکز کھولنے کے لئے درخواستیں مطلوب ہیں ۔ وزیر موصوف نے مزید کہا کہ حکومت نے درخواست فیس معاف کرنے کا اعلان کیا ہے تاکہ اسکیم کے تحت زیادہ سے زیادہ مراکز کھولنے کے لئے زیادہ لوگ درخواست دے سکیں ۔
    ۔ ۔ ۔ ۔ ۔ ۔
    U . 932
    

    
    (Release ID: 1564202) Visitor Counter : 5
    
    
      Read this release in: English , Marathi