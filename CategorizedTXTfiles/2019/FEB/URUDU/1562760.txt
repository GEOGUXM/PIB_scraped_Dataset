      صحت اور خاندانی بہبود کی وزارت

      قومی شاہراہوں پر ٹراما کئیر سہولیات کو فروغ دینے کی صلاحیت سازی
      Posted On: 05 FEB 2019 6:57PM by PIB Delhi


    نئی دہلی، 05 ؍فروری،صحت اور خاندانی فلاح وبہبود کے وزیر مملکت جناب اشونی کمار چوبے نے آج راجیہ سبھا میں ایک تحریری جواب میں بتایا کہ قومی شاہراہوں پر گورنمنٹ اسپتالوں میں ٹراما کیئر سہولیات کو فروغ دینے کے لئے صلاحیت سازی کے واسطے امداد کی اسکیم کے تحت 116 ٹراما کیئر فیسلٹیز (ٹی سی ایف ایس) کی نشان دہی کی گئی ہے اور 11 ویں پانچ سالہ منصوبے کے دوران نارتھ ساؤتھ اور ایسٹ ویسٹ کاریڈور (راہ داریوں) کے ساتھ ساتھ گولڈن کوارڈی لیٹرل شاہرا پر 17 ریاستوں میں فنڈ فراہم کیا گیا ہے۔ بارہویں پانچ سالہ منصوبے کے تحت قومی شاہراہوں پر سرکاری اسپتالوں میں ٹراما کیئر فیسلٹیز کو فروغ دینے کے لئے صلاحیت سازی اسکیم کے تحت 85 ٹراما کیئر فیسلٹیز کی نشان دہی کی گئی اور انہیں منظوری دی گئی ہے۔


    موصولہ اطلاعات کے مطابق سڑک حادثوں کی وجہ سے اموات میں تین فیصد کی کمی آئی ہے۔ یہ اموات 2016 میں150785 تھی ، جو گھٹ کر 2017 میں 147913 رہ گئی۔ مزید ٹراما کیئر فیسلٹیز کے قیام سے سڑک حادثوں کی وجہ سے مزید اموات کو کم کیا گیا۔


    ریاستی سرکاروں سے کہا گیا ہے کہ وہ زیادہ ٹراما کیئر فیسلٹیز قائم کرنے کے لئے ایک اسٹیٹ ایکشن پلان تیار کریں۔ کچھ ریاستوں نے مقامات کی نشان دہی کی ہے اور اس طرح کے مقامات کر اپنے اسٹیٹ ایکشن پلان میں شامل کیا ہے۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 706

    
    
    (Release ID: 1562760) Visitor Counter : 7