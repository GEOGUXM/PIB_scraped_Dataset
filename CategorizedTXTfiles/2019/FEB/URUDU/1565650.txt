      سٹرک ٹرانسپورٹ اور شاہراہوں کی وزارت

      جناب نتن گڈکری کَل اتر پردیش کے مظفر نگر اور بلند شہر میں قومی شاہراہوں اور نمامی گنگے پروجیکٹوں کا افتتاح کریں گے اور سنگِ بنیاد رکھیں گے
      Posted On: 20 FEB 2019 5:05PM by PIB Delhi


    نئی دہلی، 20 فروری / سڑک ٹرانسپورٹ اور شاہراہوں ، جہاز رانی اور آبی وسائل ، دریا کی ترقی اور گنگا کے احیاء کے مرکزی وزیر جناب نتن گڈکری کل مغربی اتر پردیش کے مظفر نگر اور بلند شہر میں 331 کلو میٹر طویل قومی شاہراہ اور نمامی گنگے پروجیکٹ کے تحت 89.5 ایم ایل ڈی کی صلاحیت والے گندے پانی کی صفائی کے پلانٹ کا افتتاح کریں گے اور سنگِ بنیاد رکھیں گے ، جن کی لاگت تقریباً 8530 کروڑ روپئے ہے ۔ اُن کے ہمراہ اتر پردیش کے وزیر اعلیٰ یوگی آدتیہ ناتھ بھی ہوں گے ۔


    مظفر نگر میں وزیر موصوف پانی پت – نگینہ سیکشن کی قومی شاہراہ 709 اے پر 5 پروجیکٹوں کے لئے سنگِ بنیاد رکھیں گے ۔ ان میں 1253 کروڑ روپئے کی لاگے سے تعمیر کی جانے والی پانی پت – شاملی سیکٹر پر 36 کلو میٹر طویل چار لین والی شاہراہ ، 1622 کرو ڑروپئے کی لاگت سے شاملی – مظفر نگر سیکشن کی 43 کلو میٹر طویل چار لین والی شاہراہ ، مظفر نگر – میرا پور سیکشن پر 923 کرو ڑروپئے کی لاگت سے 27 کلو میٹر طویل چار لین والی قومی شاہراہ ، 267 کروڑ روپئے کی لاگت سے بجنور – کوتوالی – نگینہ پر دو لین والی 22 کلو میٹر طویل سڑک اور قومی شاہراہ میرٹھ – بدھانہ – شاملی – یو پی / ہریانہ بارڈر ( کرنال ) سیکشن پر 708 کروڑ روپئے کی لاگت سے چار لین والی 88 کلو میٹر طویل شاہراہ کی تعمیر شامل ہے ۔


    جناب گڈکری نمامی گنگے پروگرام کے تحت مظفر نگر شہر میں 231 کروڑ روپئے کی لاگت سے 87 ایم ایل ڈی صلاحیت کے آئی ایم ڈی اور ایس ٹی پی کی تعمیر اور باز آباد کاری کے کام کا سنگِ بنیاد بھی رکھیں گے ۔


    بلند شہر میں جناب گڈکری نمامی گنگے پروگرام کے تحت انوپ شہر میں 76 کرو ڑروپئے کی لاگت سے 1.5 اور 1.0 ایم ایل ڈی صلاحیت کے بہتر بنائے گئے ایس ٹی پی کو قوم کے نام وقف کریں گے ۔ وہ 1500 کروڑ روپئے کی لاگت سے ایس ایچ – 65 پر بلند شہر - سیانہ – گڑھ روڈ ( جسے اب اصولی طور پر قومی شاہراہ قرار دیا گیا ہے ) پر 50 کلو میٹر طویل سڑک کے لئے ڈی پی آر تیار کرنے اور سروے کے کام کا آغاز بھی کریں گے ۔ اس کے علاوہ ، وہ میرٹھ – بداؤں روڈ پر ، ( جسے اب اصولی طور پر قومی شاہراہ قرار دیا گیا ہے ) ، 1950 کروڑ روپئے کی لاگت سے 65 کلو میٹر طویل چار لین والی شاہراہ کا سروے اور ڈی پی آر تیار کرنے کے کام کا بھی آغاز کریں گے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ و ا ۔ ع ا )


    U. No. 1143

    
    
    (Release ID: 1565650) Visitor Counter : 11
    
    
      Read this release in: English , Hindi