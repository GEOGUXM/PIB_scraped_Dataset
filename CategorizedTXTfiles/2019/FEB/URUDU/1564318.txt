      وزارت دفاع

      ایل اے سی پر امن
      Posted On: 13 FEB 2019 4:49PM by PIB Delhi


    نئی دہلی، 13 فروری 2019 ، ہندوستان اور عوامی جمہوریہ چین کے درمیان غیر رسمی سربراہ میٹنگ ووہان میں اپریل 2018 میں ہوئی تھی جس میں ہند۔ چین سرحدی علاقوں میں امن و امان کی اہمیت اور اس کی برقراری کو زیر بحث لایا گیا تھا۔اس مقصد کے لئے دونوں ملکوں نے اپنی متعلقہ ا فواج کے لئے اسٹریٹجک رہنما ہدایات جاری کی تھیں تاکہ وقت پر بہتر رد عمل اور سرحدی امور کے موثر بندوبست کے لئے اعتماد اور آپسی سمجھ کی تعمیر کی خاطر مواصلت کو مضبوط کیا جاسکے۔


    ہندوستان اور چین کے درمیان 11 اپریل 2005 کو جس پروٹوکول پر دستخط کئے گئے تھے، اس کی دفعہ 4 میں لائن آف اکچوول کنٹرول (ایل اے سی) پر اعتماد سازی سے متعلق اقدامات کے نفاذ کے طریقہ کار بتائے گئے ہیں۔اس میں یہ بات کہی گئی ہے کہ دونوں جانب کا سرحدی عملہ ایل اے سی کے بارے میں سمجھ میں اختلافات کے سبب آمنے سامنے کی صورتحال میں آجاتے ہیں، تو وہ اپنے آپ پر قابو رکھیں گے اور صورتحال کو مزید خراب ہونے سے بچانے کے لئے درج ذیل اقدامات کریں گے:

      * دونوں فریق اس علاقے میں اپنی سرگرمیاں روک دیں گے اور مزیدآگے نہیں بڑھیں گے اور ساتھ ہی ساتھ اپنے بیسز کی طرف لوٹ جائیں گے۔
      * دونوں فریق تب اس چیز کی جانکاری اپنے متعلقہ صدر دفاتر کو دیں گے ، اگر ضروری ہو تو سرحدی میٹنگوں یا سفارتی چینلز کے ذریعہ فوری طور پر مصالحت کا کام کریں گے تاکہ صورتحال کو مزید خراب ہونے سے روکا جاسکے۔
      * آمنے سامنے کی صورتحال کی پوری مدت میں کوئی فریق نہ تو طاقت کا استعمال کرے گا اور نہ ہی ایک دوسرے کو طاقت کے استعمال کی دھمکی دے گا۔
      * دونوں فریق ایک دوسرے کے ساتھ مروت اور اخلاق مندی سے پیش آئیں گے اور کسی بھی اشتعال انگیز کارروائی سے گریز کریں گے۔ دونوں فریق اسپاٹ پر کوئی نشان یا علامت نہیں لگائیں گے۔

    یہ اطلاع رکشا راجیہ منتری ڈاکٹر سبھاش بھامرے نے آج لوک سبھا میں ڈاکٹر پی رینو گوپال کو ایک تحریری جواب میں دی۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 958

    
    
    (Release ID: 1564318) Visitor Counter : 6
    
    
      Read this release in: English
    
    
    

*