      سٹرک ٹرانسپورٹ اور شاہراہوں کی وزارت

      نتن گڈکری نیشنل روڈس سیفٹی ویک کی شروعات کریں گے
      Posted On: 01 FEB 2019 6:45PM by PIB Delhi


    نئی دہلی، 01 فروری 2019 : سڑک ٹرانسپورٹ اور شاہراہوں، جہاز رانی اور آبی وسائل، دریاؤں کے ترقی اور گنگا کے احیا کے مرکزی وزیر جناب نتن گڈکری چار فروری کو پیر کے دن 30ویں نیشنل روڈ سیفٹی ویک 2019 کا افتتاح کریں گے۔ ان کے ہمراہ دوسروں کے علاوہ مرکزی وزیر داخلہ راج ناتھ سنگھ اور مرکزی وزیر خارجہ محترمہ سشما سوراج بھی ہوں گی۔ یہ تقریب نئی دلی میں راج گھاٹ پر گاندھی اسمرتی اور درشن میں منعقد کی جائے گی۔ اس میں بہت سے اسکولی بچے ، غیر سرکاری تنظیمیں اور سرکاری نیز صنعتی سیکٹر کے سڑکوں کے تحفظ میں ساجھیداری رکھنے والے بھی شامل ہوں گے۔


    سڑکوں کے تحفظ کے ہفتے کے دوران بہت سے پروگرام منعقد کئے جائیں گے، جن میں سیفٹی میں ابھرتے ہوئے رجحانات کے بارے میں سیمینار اور ورک شاپ، روڈ سیفٹی انجینئرنگ، موٹر وہیکل انشورنس،ہنگامی دیکھ بھال، نوجوانوں کے رول اور سڑکوں کے تحفظ کے سلسلے میں صنعتوں اور کارپوریٹ اجتماعات منعقد کئے جائیں گے۔ ان پروگراموں میں او ای ایم ایس، اے سی ایم اے، ٹسٹ ایجنسیز، روڈ انجینئرنس؍آڈیٹرس اور روڈ ٹرانزکشن کمپنیاں، کارپوریٹ این جی اوز، انشورنس کمپنیوں کے نمائندے، میڈیکل اسٹاف اور کالج کے طلبا حصہ لیں گے۔


    اس موقع پر مہاتما گاندھی کے یوم پیدائش کی 150 ویں سالگرہ کی یاد میں ایک موٹر ریلی کو جھنڈی دکھا کر روانہ کیا جائے گا۔ یہ ریلی ہندوستان نیز بنگلہ دیش اور میانما میں گاندھی جی سے تاریخی طور پر وابستہ مقامات کا سفر کریں گی۔ اس ریلی کے ذریعے گاندھی جی کی زندگی میں اہمیت رکھنے والے مقامات کو کنیکٹ کیا جائے گا اور ساتھ ہی ساتھ سڑکوں پر حفاظت کے چلنے کے موضوں کا بھی احاطہ کیا جائے گا۔ یہ ریلی سابرمتی، پوربندر، ڈانڈی، یروادا، سیواگرام، جبل پور، لکھنؤ، گورکھپور، چوری چورا، چمپارن، شانتی نیکیتن اور کولکاتا سے گزرے گی۔ اس کے بعد یہ بنگلہ دیش میں ڈھاکہ جائے گی۔ یہ ریلی 24 فروری کو میانما میں ینگون کے مقام پر پوری ہوجائے گی۔ یہ ریلی ینگون پہنچنے تک تقریباً 7250 کلو میٹر کا فاصلہ طے کرے گی۔ ہندوستان اور پوری دنیا میں مہاتما گاندھی کی 150 ویں سالگرہ کی ایک سال تک چلنے والی تقریبات کا یہ ریلی ایک حصہ ہوگی۔ حکومت نے اس کا سلسلہ پچھلے سال دو اکتوبر کو شروع کیا تھا۔


    U- 654

    
    
    (Release ID: 1562319) Visitor Counter : 5