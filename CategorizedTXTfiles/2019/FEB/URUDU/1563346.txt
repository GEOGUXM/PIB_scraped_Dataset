      ا قتصادی امور کی کابینہ کمیٹی

      اقتصادی امور سے متعلق کابینہ کمیٹی نے پرسار بھارتی کی ‘‘ نشریاتی بنیادی ڈھانچہ اور نیٹ ورک ترقیاتی اسکیم’’ کو منظوری دی
      
      سال 2020 تک 3 سال کی مدت کے لئے 1054.52 کرو ڑ روپے دستیاب کرائے گئے
      
      شمال مشرق کے لئے ڈی ڈی ارون پربھا چینل شروع کیا جائے گا
      
      دوسو چھ مقامات پر ایف ایم ریڈیو کی توسیع
      
      ہند۔ نیپال اور جموں و کشمیر سرحد پر 10 کلو واٹ کے 6 ایف ایم ٹرانسمیٹرس لگائے جائیں گے
      
      
      Posted On: 06 FEB 2019 5:37PM by PIB Delhi


    نئی دہلی، 6 فروری 2019 ، وزیراعظم جناب نریندر مودی کی صدارت میں اقتصادی امور سے متعلق کابینہ کمیٹی نے آج پرسار بھارتی کی ‘‘نشریاتی بنیادی ڈھانچہ اور نیٹ ورک ترقیاتی اسکیم’’ سے متعلق اطلاعات و نشریات کی وزارت کی تجویز کو اپنی منظوری دے دی۔ اس پر 1054.52 کروڑ روپے خرچ کئے جائیں گے۔ یہ رقم 18۔2017 سے 20۔2019 تک تین سال کی مدت کے لئے ہوگی۔ 1054.52 کروڑ روپے میں سے 435.04 کروڑ روپے آل انڈیا ریڈیو کی جاری اسکیموں کے لئے منظور کئے گئے ہیں جبکہ 619.48 کروڑ روپے دور درشن کی اسکیموں کے لئے منظور کئے گئے ہیں۔آل انڈیا ریڈیو اور دور درشن کی جاری اسکیمیں نفاذ کے مختلف مراحل میں ہیں اور ان کی تکمیل مرحلہ وار طریقے سے ہونی ہے۔


    اسٹوڈیوز میں موجودہ ساز و سامان / سہولتوں کی جدید کاری کے لئے التزامات کئے گئے ہیں جو کہ رواں سرگرمیوں کو برقرار رکھنے کے لئے اور دہلی ، ممبئی، چنئی اور کولکاتا میں ہائی ڈیفی نیشن ٹیلی وژن (ایچ ڈی ٹی وی ) ٹرانسمیٹروں کے لئے لازمی ہیں۔ 19 مقامات پر ڈیجیٹل ٹریسٹریل ٹرانسمیٹرس (ڈی ٹی ٹی ایس کے قیام، 39 مقامات پر اسٹوڈیوز کی ڈیجیٹل کاری، 15 مقامات پر ڈی ایس این جی (ڈیجیٹل سیٹلائٹ نیوز گیدرنگ) وین اور 12 مقامات پر ارتھ اسٹیشنوں کے اپ گریڈیشن کو منظوری دی گئی ہے۔ کابینہ نے ایٹہ نگر، ارونا چل پردیش سے ڈی ڈی ارون پربھا چینل شروع کرنے کو بھی منظوری دی ہے تاکہ شمال مشرقی خطے کے لوگوں کی امنگوں کی تکمیل ہوسکے۔مزید برآں ملک کی مختلف ریاستوں میں تقسیم کے لئے 150000 ڈی ٹی ایچ سیٹوں کو بھی منظوری دی گئی ہے جس سے سرحدی، دور دراز کے، قبائلی اور ایل ڈبلیو ای (بائیں بازو کی انتہاپسندی سے متاثرہ) علاقوں میں دور درشن کے ڈی ٹی ایچ پروگراموں کو دیکھنے میں لوگوں کو مدد ملے گی۔


    آل انڈیا ریڈیوں کے لئے اس اسکیم میں 206 مقامات پر ایف ایم کی توسیع، 127 مقامات پر اسٹوڈیوز کی ڈیجیٹل کاری کو شامل کیا گیا ہے۔ایف ایم کے توسیعی پروگرام سے ملک کے مزید 13 فیصد لوگوں کو آل انڈیا ریڈیو کے پروگرام سننے کی سہولت دستیاب ہوسکے گی۔ ان کے علاوہ ہند۔ نیپال سرحد سے متصل 10 کلو واٹ کے ایف ایم ٹرانسمیٹرس لگائے جائیں گے جبکہ جموں و کشمیر پر سرحد پر بھی 10 کے وی ایف ایم ٹرانسمیٹر نصب کئے جائیں گے۔ اس سے یقیناً سرحدی علاقوں میں ریڈیو اور ٹی وی کی کوریج میں بہتری آئے گی۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 789

    
    
    (Release ID: 1563346) Visitor Counter : 1