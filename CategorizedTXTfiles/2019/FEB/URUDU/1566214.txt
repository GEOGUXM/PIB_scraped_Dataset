      صدر جمہوریہ کا سکریٹریٹ

      صدرجمہوریہ نے لکھنؤ میں اپولو میڈکس سپر اسپیشلٹی اسپتال کاافتتاح کیا
      Posted On: 24 FEB 2019 7:55PM by PIB Delhi


    نئی دہلی، 25 فروری ،صدرجمہوریہ ہند جناب رام ناتھ کووند نے آج( 24 فروری 2019 ) لکھنؤ میں اپولو میڈکس سپر اسپیشلٹی اسپتال کا افتتاح کیا۔


    اس موقع پر خطاب کرتے ہوئے صدرجمہوریہ نے ملک میں اور خصوصی طور پر اترپردیش میں معیاری اور سستی صحت دیکھ ریکھ کی اہمیت پر زور دیا۔انہوں نے روایتی انفیکشن سے لگنے والی اور چھوت کی بیماریوں کے چیلنجوں کا سامنے کرنے میں حاصل ہونے والی کامیابیوں کا ذکر کیا اور یہ بھی بتایا کہ ملک میں کس طرح بیماریوں کے طریقوں میں تبدیلی آرہی ہےاور چھوت کے ذریعہ نہ پھیلنے والی یا زندگی گزارنے کے طریقوں سے متعلق امراض میں بہت زیادہ اضافہ ہورہا ہے۔اس سلسلے میں صدرجمہوریہ نے کہا کہ 2018 میں شروع کیا گیا آیوشمان بھارت پروگرام خصوصی طور پر غریب اور محروم شہریوں کو میڈیکل کور فراہم کرانے میں بہت معاون ثابت ہوگا۔


    صدرجمہوریہ نے کہا کہ سبھی کو معیاری صحت فراہم کرانا ہمارا ساجھا مقصد ہے۔ایسی صورت میں انہوں نے اس بات پر خوشی کااظہار کیا کہ حکومت سول سوسائٹی، نجی اور خیراتی ادارے اور دیگر متعلقین مل جل کر کام کررہے ہیں۔صدرجمہوریہ نے اس بات پر اعتماد ظاہر کیا کہ اپولو میڈکس سپر اسپیشلٹی اسپتال ریاست اور علاقائی کے لوگوں کو مناسب قیمت پر جدید ترین طبی امداد فراہم کرائے گا۔


    اس موقع پر موجود اور حاضرین سے خطاب کرنے والے دیگر معززین میں مرکزی وزیرداخلہ جناب راجناتھ سنگھ اور اپولو ہاسپٹلز گروپ کے چیئرمین ڈاکٹر پرتاپ سی ریڈی شامل ہیں۔


    ۔۔۔۔۔۔۔۔۔۔۔


    م ن۔اگ۔ رض


    U- 1213

    
    
    (Release ID: 1566214) Visitor Counter : 13
    
    
      Read this release in: English , Hindi