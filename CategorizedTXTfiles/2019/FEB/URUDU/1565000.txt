      سماجی انصاف اور تفویض اختیارات کی وزارت

      ڈی اے پی ڈبلیو ڈی نے 18 فروری 2019 کو کولکتہ میں دین دیال ڈس ایبلڈ ری ہیبلی ٹیشن اسکیم( ڈی ڈی آر ایس ) پرعلاقائی کانفرنس کا اہتما م کیا
      Posted On: 17 FEB 2019 11:12AM by PIB Delhi


    نئیدہلی 18 فروری۔معذور افراد (دویانگ جنوں ) کو بااختیار بنائے جانے کی غرض سے حکومت ہند کی وزارت برائے سماجی انصاف وتفویض اختیارات کے ڈپارٹمنٹ آف پرسنز ود ڈس ایبلی ٹیز (ڈی ای پی ڈبلیو ڈی ) کی جانب سے ’’دین دیال ڈس ایبلڈ ری ہیبلی ٹیشن اسکیم،(ڈی ڈی آر ایس‘‘ )ایک ریجنل ( علاقائی ) کانفرنس کا اہتما م کولکتہ میں 18 فروری 2019 کو کیا گیا۔ اس کا نفرنس میں مغربی بنگال ،جھارکھنڈ ،اوڈیشہ ،چھتیس گڑھ ، بہار ،آسام ، اروناچل پردیش ، منی پور ، میگھالیہ ،میزورم ، ناگالینڈ ،سکم اور تریپورہ وغیرہ مشرقی اور شمال مشرقی خطے کی 13 ریاستیں شریک ہیں ۔ ڈی ڈی آر ایس کے تحت گرانٹ حاصل کرنے والی رضاکار تنظیموں ، ریاستی سرکار کے افسران اور ضلعی سطح کے افسران سمیت تمام متعلقہ دعوے دار اس کانفرنس میں شرکت کررہے ہیں۔


    اس اسکیم کے تحت ہر سال 600سے زائد غیر سرکار ی رضاکار تنظیموں کو معذور افراد کی بحالی کے لئے اسپیشل اسکولز ، پری –اسکول اور ارلی انٹروینشن ، ہاف وے ہومز اور کمیونٹی بیسڈ ری ہیبلی ٹیشن جیسے ادارے چلانے کے لئے مالی امداد فراہم کرائی جاتی ہے۔ سرکاری سرمایہ کاری سے چلنے والی غیر سرکاری رضاکار تنظیمیں ہر سال 35 ہزارسے 40 ہزارتک بحالی کی خدمات انجام دیتی ہیں۔ علاوہ ازیں اس سلسلے میں ریاستی سرکاروں کا کردار بھی بہت اہمیت کا حامل ہے ۔ غیرسرکاری رضاکار تنظیموںکو گرانٹ ان ایڈ جاری کئے جانے میں ڈسٹرکٹ سو شل ویلفئیر اور ریاستی سرکار وں کی سفارشات انتہائی اہمیت کی حامل ہوتی ہیں۔


    نظرثانی شدہ اسکیم کے ضابطوں کی توسیع اور مختلف متعلقہ دعوے داروں کو اس سے باخبر کرانا اس کا نفرنس کے مقاصدمیں شامل ہے۔ مزید برآں یہ کانفرنس تمام متعلقہ دعوے داروںکو باہمی مذاکرات کا منفرد موقع فراہم کراتی ہے ۔ اس کانفرنس میں اس اسکیم کی موثریت کے پہلوؤں پر بین شعبہ جاتی نظریات کے تبادلے کو یقینی بنایا جاسکے گا۔


    دین دیال ڈس ایبلڈ ری ہیبلی ٹیشن اسکیم کو معذرو افراد کی بحالی کے لئے مزید بااثر بنائے جانے کی غرض سے اس اسکیم پر نظر ثانی کی گئی ہے ۔ جن ماڈل پروجیکٹ پر زیادہ سے زیادہ کام کیا گیا ہے ،ان کی فہرست میں پر ی اسکولز ، ارلی انٹروینشن اینڈ ٹریننگ ،اسپیشل اسکول فار پرسنز ود انٹیلکچوول ڈس ایبلی ٹیز ، ہیئرنگ اینڈ اسپیچ ڈسیبلٹیز ،ویژوول ڈسیبلٹیز ، پروجیکٹ فار سیریبرل پلسیڈ چلڈرن ، ری ہیبلی ٹیشن آف لپروسی کیوڈ پرسن ،ہاف وے ہوم فارسائیکو سوشل ری ہیبلی ٹیشن آف ٹریٹیڈ اینڈ کنٹرولڈ مینٹلی ال پرسنز ،ہوم بیسڈ ری ہیبلی ٹیشن اور ہوم مینجمنٹ ، کمیونٹی بیسڈ ری ہیبلی ٹیشن پروگرام (سی بی آر ) ، لو ویژن سینٹر اور ہیومن ریسورس ڈیولپمنٹ شامل ہیں ۔


    ڈپارٹمنٹ آف امپاور منٹ آف پرسنز ود ڈسیبلٹیز ( ڈی ای پی ڈبلیو ڈی ) کی سکریٹری محترمہ شکنتلا ڈولی گیمبلن اس کانفرنس کی مہمان خصوصی ہوں گی۔ محترمہ گیمبلن معذور افراد کو بااختیار بنائے جانے کے مشن کی شراکتدار ڈی ڈی آر ایس کی غیر سرکاری رضاکار تنظیموں کے اجتماع سے خطاب کریں گی ۔ جس میں ایسے شمولیتی سماج کی تشکیل کی ضرورت پر زور دیا جائے گا ،جو معذور افراد کو قبول کرے اور ان کا احترام کرے اور ان کے ساتھ کیسی قسم کا امتیاز وتفریق نہ کی جائے ۔ محترمہ گیمبلن اس کانفرنس میں موجود افراد کی حوصلہ افزائی بھی کریں گی تاکہ وہ اس میدان میں اپنی لائق ستائش خدمات انجام دے سکیں ۔


    ڈپارٹمنٹ آف امپاور منٹ آف پرسنز ود ڈس ایبلی ٹیز کے جوائنٹ سکریٹری ڈاکٹر پربودھ سیٹھ اس کانفرنس میں کلیدی خطبہ پیش کریں گے ،جس میں وہ اس اسکیم کے کام کاج کی تفصیلات پیش کریں گے جبکہ جناب وکاس پرساد خطبہ استقبالیہ پیش کریں گے ۔وہ اس موقع پر اپنا ایک پریذینٹیشن بھی پیش کریں گے جس میں نظر ثانی شدہ اسکیم کے ضابطوں پر روشنی ڈالی جائے گی اور یہ بتایا جائے گا کہ کس طر ح اس اسکیم پر عمل آوری کی جائے ۔اس کانفرنس میں سوال جواب کا بھی ایک اجلاس ہوگا ،جس میں شرکا کے سوالوں کے جواب دئے جائیں گے ۔اس کے ساتھ ہی ڈی ڈی آر ایس کے تحت مالی امداد حاصل کرنے والی تنظیمیں بھی اپنے خیالات ونظریات کا اظہار کریں گی۔


    یہ کانفرنس دین دیال ڈس ایبلڈ ری ہیبلی ٹیشن اسکیم کی عمل آوری پر زبردست اور مثبت اثرات مرتب کرے گی۔ علاوہ ازیں اس کانفرنس میں نظر ثانی شدہ اسکیم میں کی جانے والی تبدیلیوں کے بارے میں غیر سرکاری رضاکار تنظیموںکو معلومات فراہم کرائی جائے گی اور ریاستی سرکاروں ، ڈسٹرکٹ لیول آفیسر ز اور غیر سرکاری رضاکارتنظیموں جیسے متعلقہ دعوے داروں میں اس اسکیم کو مشہور اور مقبول بنانے کے بارے میں بیداری پیدا کی جائے گی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-1046

    
    
    (Release ID: 1565000) Visitor Counter : 4
    
    
      Read this release in: English , Hindi