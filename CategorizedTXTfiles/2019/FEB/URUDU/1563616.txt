      عملے، عوامی شکایات اور پنشن کی وزارت

      ہندوستان اور بنگلہ دیش نے نیشنل سنٹر فار گڈگورننس میں 1800 بنگلہ دیش سول سروینٹس کی تربیت کیلئے ایک مفاہمت نامے پر دستخط کئے
      Posted On: 08 FEB 2019 4:03PM by PIB Delhi


    نئی دہلی، 8 ؍ فروری؍ہندوستان اور بنگلہ دیش نے حکومت کے عملے، عوامی شکایات اور پنشن کی وزارت کے تحت محکمۂ انتظامی اصلاحات اور عوامی شکایات (ڈی اے آر اینڈ پی جی) کے ایک ادارے اچھی حکمرانی کے قومی مرکز (این سی جی جی ) میں 1800 بنگلہ دیش سول سرونٹس کی آئندہ چھ برسوں میں تربیت کے لئے ایک مفاہمت نامے پر دستخط کئے ہیں۔ اس مفاہمت نامے پر 8؍فروری، 2019 کو بنگلہ دیش کے وزیر خارجہ کے دورے کے دوران این سی جی جی اور بنگلہ دیش جمہوریہ کی حکومت کی پبلک ایڈمنسٹریشن کی وزارت نے دستخط کئے۔


    اس موقع پر، ڈی اے آر پی جی کے سکریٹری جناب کے ایپّن اور این سی جی جی کے ڈائرکٹر جنرل نے کہا کہ ہندوستان اور بنگلہ دیش کے درمیان یہ اشتراک تربیت اور صلاحیت کے فروغ (کپیسٹی بلڈنگ) پروگرام میں ایک میل کا پتھر ثابت ہوگا۔ انہوں نے مزید کہا کہ بنگلہ دیش کے سول سروینٹس کو ای-گورنینس اور خدمات کی فراہمی، پبلک پالیسی اور نفاذ، اطلاعاتی ٹیکنالوجی، ڈی سنٹرلائزیشن (لامرکزیت)، شہری ترقی اور منصوبہ بندی، ایڈمنسٹریشن میں اخلاقیات اور ایس ڈی جی کے نفاذ میں درپیش چیلنجوں کی تربیت دی جائے گی۔ یہ دوسرا موقع ہے، جب این سی جی جی مفاہمت نامے کے ذریعہ بنگلہ دیش سول سرونٹس کے تربیتی پروگرام میں داخل ہو رہا ہے۔ 5 سال پہلے، اولین مفاہمت نامے کے تحت این سی جی جی میں میں 1500 بنگلہ دیش سول سروینٹس تربیت حاصل کی تھی۔


    تربیتی پروگرام کے شرکاء کا ایڈیشنل ڈپٹی کمشنر؍ ایڈیشنل ڈسٹرکٹ مجسٹریٹس، اُپ ضلع نِرباہی افسران، ڈپٹی ڈائرکٹر مقامی حکومت، سینئر اسسٹنٹ سکریٹریز، سینئر اسسٹنٹ کمشنرس، اسسٹنٹ کمشنرس(آراضی) اور وزارت میں اسی رینک کے مساوی افسران، بنگلہ دیش سول سروس (انتظامیہ) کاڈر میں انتخاب کیا جائے گا۔


    این سی جی جی، 2019 میں دو ہفتوں پر مشتمل 15 تربیتی پروگراموں کے انعقاد کا منصوبہ بنا رہا ہے۔ تربیت حاصل کرنے والے افسران این سی جی جی مسوری سینٹرس اور دہلی میں جن حکومت ہند کے اداروں کا دورہ کریں گے، تربیت حاصل کریں گے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ش ت ۔ ک ا)


    U. No. 829

    
    
    (Release ID: 1563616) Visitor Counter : 6
    
    
      Read this release in: English , Hindi