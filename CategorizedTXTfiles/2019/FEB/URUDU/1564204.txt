      وزارات ثقافت

      نئی نسل کو، ہندوستان کی ثقافتی وراثت کا احترام کرنے کی تلقین اور نصیحت کے اقدامات
      Posted On: 12 FEB 2019 5:09PM by PIB Delhi


    نئیدہلی 13 فروری۔ثقافت کے امور کےوزیر مملکت (آزادانہ چارج ) اور وزیرمملکت برائے ماحولیات ،جنگلات اورتبدیلی ماحولیات ڈاکٹر مہیش شرما نے راجیہ سبھا میں ایک سوال کے جواب میں بتایا کہ ان کی وزارت نے نوجوانوں کو ہندوستان کی ثقافتی وراثت کا احترام کرنے کی نصیحت کے متعدد اقدامات کئے ہیں۔ اس کے لئے یوگا پر زور دیا گیا ہے اور مختلف کلچرل سرکٹ وغیرہ وہ بعض امور ہیں ، جو اس سمت میں حکومت ہند کے اقدامات کے جزو کی حیثیت رکھتے ہیں۔


    علاوہ ازیں اس وزارت کے تحت کام کرنے والے للت کلا اکیڈمی (ایل کے اے ) ،ساہتیہ اکیڈمی ، سینٹر فار کلچرل ریسورسیز اینڈ ٹریننگ (سی سی آر ٹی ) ،سنگیت ناٹک اکیڈمی (ایس این اے ) ، کلا چھیتر فاؤنڈیشن (کے ایف ) ، نیشنل اسکول آف ڈرامہ (این ایس ڈی ) جیسے ادارے نمائشوں ،ورکشاپس ،کیمپ ، پینل ڈسکشنز اور فیسٹول کا اہتمام کررہی ہیں اور اخَلاقی اور ثقافتی قدروں کی تفہیم کے خصوصی مقصدکی خاطر تھئیٹر اور ڈراموںکا اہتمام کررہی ہیں تاکہ مختلف ادوار میں انسان کے تخلیقی اظہار کو سمجھا جاسکے اور اس کی ستائش کی جاسکے ۔اس سلسلے میں ثقافتی فروغ کے کام میں نوجوانوں کو شامل کرنے پر خصوصی توجہ دی جارہی ہے تاکہ انہیں اتحاد وہم آہنگی اور اجتماعیت کے جذبے کی تلقین اور نصیحت کی جاسکے اور تخلیقی اور پیداوار ی کاموں میں نوجوانوں کی توانائی کو استعمال کیا جاسکے ۔


    اس سلسلے میں سینٹرل فار کلچرل ریسورسیز اینڈ ٹریننگ (سی سی آر ٹی ) قومی ثقافتی میلہ ( نیشنل کلچرل فیسٹول ) کا اہتمام کرتی ہے ، جس میں طلبا ،محققین اوراستادوں سے گفتگو کرکے تہذیب وثقافت کی بیش بہا معلومات حاصل کرتے ہیں۔علاوہ ازیں طلبا کو یہ دکھانے کے لئے کہ کس طرح فطرت نے بصری فنکاروں ،شاعروں ،موسیقاروں اور رقاصوں کی حوصلہ افزائی کی ہے ، طلبا کو ثقافتی اورفطری اہمیت کے حامل مقامات کے دورے کرائے جاتے ہیں تاکہ انہیں علاقائی سطح پر ہماری وراثت کے تحفظ کی کوششیں کرنے پر مائل کیا جاسکے ۔


    تھیئٹر کے ذریعہ ہندوستان کی ثقافتی وراثت کو فروغ دینے کی خاطر نیشنل اسکول آف ڈرامہ کی جانب سے ملک کے مختلف علاقوں میں رسائی کے پروگرام کے تحت ورکشاپ کا اہتمام کیا جاتاہے۔ جہاں ان ورکشاپ کے اختتام پر ڈرامے پیش کئے جاتے ہیں اور نیشنل اسکول آف ڈرامہ کے ذریعہ اس کی دستاویز سازی کی جاتی ہے۔


    للت کلا اکیڈمی نے راشٹر پتی بھون کے گورنمنٹ اسکول کے طلباکے ساتھ اپنے یوم تاسیس کے موقع پر ، ’’آؤ مٹی میں کھیلیں ‘‘ کے عنوان سے مٹی کی مورت بنانے پر ایک ورکشاپ کا اہتمام کیا گیا تاکہ ہندوستان میں تیرہ کوٹہ کی روایات کی طویل تاریخ سے آنے والی نسلوںکو واقف کرایا جاسکے ۔علاوہ ازیں للت کلا اکیڈمی معاصرفنون کے فروغ کی غرض سے سالانہ قومی نمائشوںکا بھی اہتمام کرکے نئی نسل کو فنون اور ثقافت کے میدان کے حالیہ طریقوں سے واقف کرایا جاسکے ۔


    دوسری طرف ساہتیہ کلا اکیڈمی تقریباََ 50 یووا ساہتک پروگراموںکا اہتمام کرتی ہے اور نوودیہ اسکیم کے تحت دس سے پندرہ تک کتابیں شائع کرتی ہے اور قریب 24 جوان مصنفین کو مسافت کی گرانٹ پیش کرتی ہے۔


    کلاچھیتر فاؤنڈیشن نے رامائن اور مہابھارت جیسی رزمیہ داستانوں پر رقص کے ذریعہ ڈرامہ پیش کرنا ،رقص ڈرامے کے مختلف پروگرام پیش کرتی ہے ، جن میں ان رزمیہ داستانوں کی ان اخلاقی قدروں کی اہمیت پر روشنی ڈالی جاتی ہے، جو اجتماعی سماج کے مزاج سے زبردست مطابقت رکھتے ہیں ۔


    اندرا گاندھی نیشنل سینٹر فار آر ٹس اینڈ کلچر کی جانب سے ماہانہ کتب بینی کے اجلاس اور خطبات ، فنو ن وثقافت سے متعلق فلموں کی دو ماہی اسکریننگ اور فنون وثقافت کے شعبوں میں نوجوانوں کی تعلیم کے لئے دیسی کھیلوں کا اہتمام کیا جاتاہے۔


    اس اسکیم کے تحت ہندوستانی کلاسیکی موسیقی ، ہندوستانی کلاسیکی رقص ، تھیئٹر ، ویژول آرٹس ،عوامی ،روایتی اوردیسی فنون اور ہلکی کلاسیکی موسیقی کے میدان میں پیشگی تربیت کی غرض سے 18سے 25 سال تک کی عمر کے غیر معمولی صلاحیت کے حامل فنکاروں کو مالی امداد فراہم کرائی جاتی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-934

    
    
    (Release ID: 1564204) Visitor Counter : 3
    
    
      Read this release in: English