      آبی وسائل، دریائی ترقیات اور گنگا احیاء کی وزارت

      دریائے گنگا کے لئے صفائی ستھرائی پروگرام
      Posted On: 05 FEB 2019 5:51PM by PIB Delhi


    نئی دہلی، 04 فروری 2019؍ آلودگی کو کنٹرول کرنے سے متعلق مرکزی بورڈ (سی پی سی بی)نے مانسون سےقبل(اپریل تا جون 2017ء) اور مانسون کے بعد(دسمبر 2017ء تا مارچ 2018ء) کے دوران ہری دوار بیراج ، اتراکھنڈ سے لے کر گارڈن ریچ، مغربی بنگال تک دریائے گنگا کے اصل بہاؤ سے متصل 11مقامات پر بائیولوجیکل واٹر کوالٹی مانیٹرنگ(بی ڈبلیو کیوایم)یعنی پانی کے معیار کی حیاتیاتی نگرانی کو انجام دیا۔شروعاتی حیاتیاتی نگرانی مطالعاتی بنیاد پر ایک مسودہ رپورٹ تیار کی گئی ، جس کے لئے پانی کی کوالٹی کے حیاتیاتی معیار (بی ڈبلیو کیو سی)کے بعد ایک انڈیکٹر آرگینزم کی حیثیت سے بینتھک میکرو-اِنورٹی بریٹس کا استعمال کرتے ہوئے بائیولوجیکل پیرامیٹر کا استعمال کیا گیا۔


    15-2014ء میں دریائے گنگا کی نگرانی کے پہلے مرحلے کو انجام دیاگیا، تاکہ معیاری آپریٹنگ طریقہ کار (ایس او پی) وضع کیا جاسکے اوربیس لائن کی صورتحال کو سمجھا جاسکے۔15-2014ءکے مطالعات کی بنیاد پر 16-2015ء کے دوران بھی اسی طرح کی نگرانی کے عمل کو انجام دیاگیا،تاکہ مطالعات کی توثیق کی جاسکے اورآلودگی کو کنٹرول کرنے سے متعلق مرکزی بورڈ کے ذریعے تیار کردہ پانی کی کوالٹی سے متعلق حیاتیاتی معیار کا استعمال کرتے ہوئے دریا کے پانی کے معیار کی درجہ بندی کی جاسکے۔اس کے لئے بین الاقوامی سطح پر تسلیم شدہ معیارات کا استعمال کیاگیا، تاہم بی ڈبلیو کیو سی کو حکومت کے ذریعے نوٹیفائی نہیں کیاگیاہے۔


    مسودہ رپورٹ کی بنیاد پر ہری دوار بیراج (یوکے-6)پر دریائے گنگا کے پانی کا حیاتیاتی معیارمانسون کے بعد 18-2017ء میں (بی ڈبلیو کیوسی کلاس-اے) صاف ستھرا پایاگیا، جبکہ دیگر علاقوں میں د ریائے گنگا کے پانی کا معیار دریائے گنگا کے اصل دھارےکا حیاتیاتی معیارمستحکم رہا۔ پانی کا یہ معیار(اوسط آلودگی زمرہ بی ڈبلیو کیو سی کلاس –سی) رہا۔البتہ دریائے گنگا کے تین مقامات جگجیت پور ایس ٹی پی کا ڈاؤن اسٹریم، دریائے رام گنگا اور دریائے مشرقی کالی اور پانڈو ندی کے دریائے گنگا میں سنگم کے بعد قنوج کے ڈاؤن اسٹریم اس سے مستثنیٰ ہے۔18-2017ء کے مانسون کے بعد آلودگی کے سبب ان مذکورہ مقامات میں پانی کا حیاتیاتی معیار بھاری (بی ڈبلیو کیو سی کلاس –ڈی) رہا۔


    ریاستوں کی جانب سے فنڈز کی مانگوں کی بنیاد پرریاستوں کو فنڈز فراہم کرائے جاتے ہیں۔گزشتہ تین مالی برسوں اور موجودہ مالی سال (31دسمبر 2018ء کی تاریخ تک) کے دوران دریائے گنگا کے طاس کی حامل ریاستوں کے لئے جاری کئے گئے فنڈز کی تفصیلات درج ذیل ہیں:

                                                         
ریاست        2015-16           2016-17  2017-18  2018-19*
                                                         
                                                         
                             
             (روپئے کروڑ میں)
                             
                             
                                                         
اتراکھنڈ     30.26             30.66    183.61   195.29  
                                                         
                                                         
                                                         
اترپردیش     147.58            587.17   473.64   617.92  
                                                         
                                                         
                                                         
بہار         120.23            82.03    356.27   558.17  
                                                         
                                                         
                                                         
جھارکھنڈ     27.83             46.18    7.57     53.44   
                                                         
                                                         
                                                         
مغربی بنگال  185.79            114.25   244.01   222.30  
                                                         
                                                         
                                                         
ہریانہ       30.00             52.73    6.88     -----   
                                                         
                                                         
                                                         
دہلی         4.96              2.17     81.57    190.69  
                                                         
                                                         
                                                         
راجستھان     ----              20.00    -----    -----   
                                                         
                                                         
                                                         
مدھیہ پردیش  3.39              6.50     -----    -----   
                                                         
                                                         

    ( 31دسمبر 2018ء کی تاریخ تک *)


    دریا کو صاف کرنے کا عمل مسلسل جاری ہے اور حکومت ہند مالی امداد فراہم کرکے ریاستی حکومتوں کی کوششوں کو تقویت فراہم کر رہی ہے۔مرکزی حکومت نے 20ہزارکروڑ روپے کے اخراجات سے 13مئی 2015ء کو ‘‘نمامی گنگے پروگرام’’ کومنظوری دی تھی۔اس کا مقصد ایک ہی وسیع اسکیم کے تحت دریائے گنگا اور اس کی معاون ندیوں کے احیاء کے لئے ایک جامع طریقہ کار اپنانا اور موجودہ جاری کوششوں اور منصوبہ بندی کو مربوط کرنا تھا، تاکہ مستقبل کے لئے ٹھوس ایکشن پلان تیار کیا جاسکے۔نمامی گنگے پروگرام کے تحت مختصر مدتی ، وسط مدتی اور طویل مدتی سرگرمیوں کو انجام دیاجاتا ہے۔


    مختصر مدتی سرگرمیوں کے تحت مخصوص انٹری لیول کی سرگرمیاں انجام دی جاتی ہیں، اس میں دریاؤں کے گھاٹوں ، شمشان گھاٹوں اور دریا کےکناروں کی صفائی ستھرائی سے متعلق سرگرمیاں انجام دی جاتی ہیں۔وسط مدتی سرگرمیوں کے تحت موجودہ سیویج ٹریٹمنٹ پلانٹوں (ایس ٹی پی)اور اِفلوئنٹ ٹریٹمنٹ پلانٹوں(ای ٹی پی) کی جدیدکاری کی جاتی ہے اور نئے ایس ٹی پی اور ای ٹی پی قائم کئے جاتے ہیں۔اس کے علاوہ دریائے گنگا کے ساحلوں پر آباد گاؤں میں دیہی صفائی سے متعلق سرگرمیاں انجام دی جاتی ہیں۔


    طویل مدتی ایکشن پلان کے تحت دریائے گنگا کا مجموعی احیاء اور دریا کی ماحولیاتی و ارضیاتی سالمیت کو برقرار رکھنا شامل ہیں۔نمامی گنگے پروگرام کو گنگا کے اصل بہاؤ والی ہر ایک ریاست میں اسٹیٹ پروجیکٹ مینجمنٹ گروپ(ایس پی ایم جی) کے ذریعے نافذ کیا جاتا ہے۔پروجیکٹوں کے نفاذ کے دوران تمام رکاوٹوں مثلاً ٹینڈر کے عمل میں تاخیر، دوبارہ ٹینڈر جاری کرنا، زمین کی عدم دستیابی، قانونی امور ، مقامی انتظامیہ کی جانب سے سڑک کی کٹائی؍کراسنگ پر اجازت نامہ حاصل کرنے میں تاخیر جیسے امور کو حل کیاجاتا ہے۔


    تمام امور کو متعدد سطح پر ریاستی حکومت کے ساتھ مسلسل اشتراک و تعاون ، نیز فیلڈ معائنہ اور سہ ماہی نگرانی کےذریعے حل کیاجاتا ہے۔مزید برآں پروجیکٹوں کے مؤثر نفاذ اور مقررہ وقت پر پروجیکٹوں کی تکمیل کو یقینی بنانے کے لئے ریاستی حکومت کے ذریعے پروجیکٹ مینجمنٹ کنسلٹنٹس؍نگرانی کنسلٹنٹس کی تقرری کی جاتی ہے۔تمام اسکیموں کو وقت پر مکمل کرنے کا ہدف مقرر کیاجاتاہے۔


    یہ اطلاع آج راجیہ سبھا میں پوچھے گئے ایک سوال کے تحریری جواب میں آبی وسائل، دریائی ترقیات اور گنگا کے احیاء کے مرکزی وزیر مملکت ڈاکٹر ستیہ پال سنگھ نے فراہم کی۔


    م ن۔م ع۔ن ع


    U: 698

    
    
    (Release ID: 1562740) Visitor Counter : 11