      نوجوانوں کے امور اور کھیل کود کی وزارت

      وزیر اعظم نیشنل یوتھ پارلیمنٹ فیسٹول2019 ایوارڈ تقسیم کریں گے
      Posted On: 25 FEB 2019 2:47PM by PIB Delhi


    نئی دہلی، 25 فروری 2019 ؍وزیر اعظم جناب نریندر مودی 27فروری 2019ء کو دہلی میں واقع وگیان بھون میں نیشنل یوتھ پارلیمنٹ فیسٹول 2019ء یافتگان کو ایوارڈ دیں گے۔نوجوانوں کے امور اور کھیل کود کے وزیر مملکت (آزادانہ چارج)، کرنل(سبکدوش) راجیہ وردھن راٹھور 18 سے 25 سال کی عمر گروپ کے نوجوانوں کی حوصلہ افزائی اور عوامی مسائل کے حل، نیز آم آدمی کے نکتہ نظرکو سمجھنے کے لئے قومی یوم نوجواں کے موقع پر 12جنوری 2019ء کو نیشنل یوتھ پارلیمنٹ فیسٹول 2019ء کی شروعات کی تھی۔


    وزیر اعظم جناب نریندر مودی نے اپنی 31 جنوری 2017ء کی ‘من کی بات ’کے عنوان سے اپنے خطاب میں ملک کے ہر ایک اضلاع کے نوجوانوں کے لئے یوتھ پارلیمنٹ کے انعقاد کا اپنا خیال پیش کیا تھا۔یہ نوجوانوں کو نئے بھارت کے لئے غورو خوض کرنے اور 2022ء سے قبل ہمارے خواب کو شرمندہ تعبیر کرنے کے تعلق سے ایک خاکہ تیار کرنے کا موقع فراہم کرتا ہے۔ انہوں نے 12جنوری 2018ء کو 22ویں قومی یوتھ فیسٹول کے دوران نوجوانوں سے اپنے خطاب کے دوران نوجوانوں کی آواز کو سننے کے اپنے خیال کا ایک بھار پھر اعادہ کیا تھا۔


    نیشنل یوتھ پارلیمنٹ فیسٹول 2019ء، نوجوانوں کے امور اور کھیل کود کی وزارت کے زیر اہتمام ‘‘نئے بھارت کی آواز’’ اور ‘‘پالیسی کے لئے مسائل کے حل اور تعاون’’ کے مرکزی خیال سے نیشنل سروس اسکیم (این ایس ایس)اور نہرو یوا کیندر سنگٹھن(این وائی کے ایس) کے ذریعہ مشترکہ طورپر منعقد کیا گیا ہے۔ضلعی ، ریاستی اور قومی سطح پر منعقد ہونے والے یوتھ پارلیمنٹس میں شرکت کے لئے 18 سے 25سال کی عمر گروپ کے نوجوانوں کو شرکت کی دعوت دی گئی ہے۔ضلع اور ریاستی سطحوں پر نیشنل یوتھ پارلیمنٹ فیسٹول 2019 کا انعقاد قبل ہی کیا جاچکا ہے۔ 24 سے 28 جنوری 2019ء کے دوران پورے ملک کے 471 نامزد اضلاع میں واقع نوڈل اداروں میں ڈیجیٹل اور واک –اِن اسکریننگ کے ذریعے ڈسٹرکٹ یوتھ پارلیمنٹ (ڈی وئی پی) کے شرکاء کا انتخاب کیا گیا تھا۔ہر ایک ضلع کے پارلیمنٹ سے ایک جیوری کے ذریعہ اسٹیٹ یوتھ پارلیمنٹ(ایس وائی پی)کے تین بہترین مقررین کا انتخاب کیاگیا تھا۔اسی طرح ہر ایک ایس وائی پی سے منتخب کئے گئے دو بہترین مقررین 26فروری 2019ء کو منعقد ہونے والے نیشنل یوتھ پارلیمنٹ (این وائی پی) میں مقررین کی حیثیت سے شرکت کریں گے۔نیشنل یوتھ پارلیمنٹ ( این وائی پی ) کے لئے 5 سے 7 فروری 2019ء تک پورے ملک میں منعقدہ کم وبیش 28اسٹیٹ یوتھ پارلیمنٹ سے حتمی مقابلے کے لئے 56 نوجوانوں کا انتخاب ہوا۔


    کرنل راجیہ وردھن راٹھور 26فروری 2019ء کو ڈاکٹر امبیڈکر انٹر نیشنل سینٹر میں نیشنل یوتھ پارلیمنٹ فیسٹول کے قومی سطح کے فینالے کا افتتاح کریں گے۔ نیشنل یوتھ پارلیمنٹ کے بہترین تین مقررین کو وزیر اعظم ایک سند کے ساتھ لیاقت کے لحاظ سے بالترتیب دو لاکھ روپے، 1.50لاکھ روپے اور ایک لاکھ روپے کا ایوارڈ دیں گے۔


    تمام سطحوں پر یوتھ پارلیمنٹ کے ذریعے 50ہزار سے زائد نوجوانوں نے شرکت کی۔ان کی باتیں ، ان کے خیالات اور ان کے مشورے سے بیانیہ، زیادہ مستحکم اور فعال بنے گا۔نیشنل یوتھ پارلیمنٹ فسٹول سے نوجوانوں کی عوامی مسائل کے حل، عام آدمی کے نکتہ نظر کو سمجھنے اور ان کے اظہار بیان اور خیالات کے تعلق سے ان کی حوصلہ افزائی ہوتی ہے۔یہ نئے بھارت کے خواب کے تعلق سے موزوں ترین اور مؤثر آواز بنتی ہے، جسے پالیسی سازوں اور پالیسی پر عمل درآمد کرنے والوں کو دستیاب کرایا جاتا ہے۔


    U: 1215

    
    
    (Release ID: 1566243) Visitor Counter : 13
    
    
      Read this release in: Tamil , English , Marathi , Hindi , Bengali