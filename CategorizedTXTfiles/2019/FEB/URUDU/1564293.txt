      عملے، عوامی شکایات اور پنشن کی وزارت

      بدعنوانی کے معاملات میں قانونی چارہ جوئی
      Posted On: 13 FEB 2019 4:40PM by PIB Delhi


    نئی دہلی، 13 فروری 2019 ، حکومت نے اپنے آفس میمورنڈم نمبر 2006/33/399۔ اے وی ڈی۔ III مورخہ 16 نومبر 2016 کے ذریعہ مختلف وزارتوں / محکموں میں برسرکار خطاکار اہلکاروں کے خلاف انسداد بدعنوانی قانون 1988 کی دفعہ 19 کے تحت قانونی چارہ جوئی (استغاثہ) کے لئے کی جانے والی منظوری میں ہونے والی تاخیر پر لگام کسنے کے لئے رہنما ہدایات جاری کی ہیں۔قانونی چارہ جوئی کے لئے اجازت دینے کے لئے تین مہینے کا وقت مقرر کیا گیا ہے۔قانونی چارہ جوئی کے لئے منظوری سے متعلق تجاویز پر کارروائی مذکورہ رہنما ہدایات کے مطابق ہوتی ہے۔ مزید برآں حکومت نے آفس میمورنڈم نمبر 2012/04/142۔ اے وی ڈی ۔ I مورخہ 28 جولائی 2014 کے ذریعہ سنگل ونڈو سسٹم کے تحت قانونی چارہ جوئی کو منظوری دینے کے لئے مجاز اتھارٹی کے پاس تجاویز بھیجنے کے لئے طریقہ کار بھی جاری کیا ہے۔ سکریٹری (عملہ) کی صدارت میں ایک اعلی سطحی کمیٹی قائم کی گئی ہے تاکہ وہ قانونی چارہ جوئی سے متعلق زیر التوا سبھی معاملات کی جانچ پڑتال کرے اور ان کا جائزہ لے۔ اس اعلی سطحی کمیٹی میں انتظامی وزارت / محکمہ کے سکریٹری، لاء سکریٹری اور سی بی آئی ڈائرکٹر بھی شامل ہیں۔مذکورہ کمیٹی کی میٹنگ ایک مقررہ وقفے سے ہوتی ہے اور کمیٹی کی سفارشات بھی کابینہ سکریٹری کے سامنے پیش کی جاتی ہیں تاکہ مجاز اتھارٹی کو احکامات دیئے جاسکیں۔


    یہ اطلاع شمال مشرقی خطے کی ترقی (ڈی او این ای آر) (آزادانہ چارج)، وزیراعظم کے دفتر، عملہ، عوامی شکایات و پنشن، جوہری توانائی اور خلا کے وزیر مملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں دی۔


    U- 941

    
    
    (Release ID: 1564293) Visitor Counter : 6
    
    
      Read this release in: English