      کامرس اور صنعت کی وزارتہ

      موبائل ہینڈ سیٹوں کی تیاری
      Posted On: 11 FEB 2019 1:00PM by PIB Delhi


    نئی دلّی ، 11 فروری ؍تجارت و صنعت کے وزیر مملکت جناب سی آر چودھری نے آج لوک سبھا میں ایک سوال کے تحریری جواب میں بتایا کہ ملک بھر میں 127 یونٹ موبائل ہینڈ سیٹوں کی تیاری کے کام میں مصروف عمل ہیں اور یہ تمام ڈومیسٹک ٹریفک ایریا ( ڈی ٹی اے ) سے کام کر رہے ہیں ۔ محکمہ تجارت سے موصولہ اطلاعات کے مطابق میسرز فلیکس ٹرونکس ٹیکنالوجیز ( آئی ) پرائیویٹ لمیٹیڈ اور میسرز پرٹیک ایکسپورٹرس پرائیویٹ لمیٹیڈ کو خصوصی اقتصادی خطہ یعنی ایس ای زیڈ میں موبائل ہینڈ سیٹ تیار کرنے کی منظوری دی گئی ہے ۔ الیکٹرانکس اور اطلاعاتی تکنالوجی کی وزارت سے موصولہ اطلاعات کے مطابق ڈی ٹی اے میں موبائل ہینڈ سیٹوں کی تیاری نافذ العمل ڈیوٹی ڈھانچے کے مطابق کی جاتی ہے ۔
    ایس ای زیڈ ایکٹ ، 2005 اور ایس ای زیڈ رولز ، 2006 کے تحت سہولیات میں ڈیوٹی فری در آ مد اور ترقی و فروغ کے لئے گھریلو تیاری ، ایس ای زیڈ کے یونٹوں کے عمل در آمد اور رکھ رکھاؤ ، پہلے پانچ برسوں کے لئے انکم ٹیکس ایکٹ میں سیکشن 10 اے اے کے تحت ایس ای زیڈ یونٹوں کو صد فیصد انکم ٹیکس چھوٹ ، اگلے پانچ برسوں کے لئے پچاس فیصد انکم ٹیکس کی چھوٹ اور اس کے بعد آئندہ پانچ برسوں کے لئے برآمداتی منافع میں پچاس فیصد کی چھوٹ ، جی ایس ٹی سے چھوٹ اور ایس ای زیڈ کے لئے آئی جی ایس ٹی ایکٹ ، 2017 میں صفر شرح پر سپلائی اور بالترتیب ریاستی حکومتوں کی جانب سے عائد کردہ دیگر لیوی کی معافی شامل ہے ۔
    چین سمیت فری ٹریڈ ایگریمنٹ ( ایف ٹی اے ) ممالک سے ایل سی ڈی ، ایل ای ڈی ٹیلی ویژن سیٹوں کی در آمدات2017-18 میں 3.68 لاکھ یونٹ رہی اور اکتوبر ، 2018 می یہ تعداد 7.58 لاکھ یونٹ رہی ۔
    
    ۔ ۔ ۔ ۔ ۔ ۔
    U . 857

    

    
    (Release ID: 1563800) Visitor Counter : 11
    
    
      Read this release in: English