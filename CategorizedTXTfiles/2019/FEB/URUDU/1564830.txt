      مالیاتی کمیشن

      مالی کمیشن نے وزارت بجلی کے ساتھ میٹنگ کی
      Posted On: 15 FEB 2019 6:30PM by PIB Delhi


    نئی دہلی، 15 ؍فروری،15 ویں مالی کمیشن نے آج نئی دہلی میں وزارت بجلی کے ساتھ میٹنگ کی۔ میٹنگ کی صدارت وزیر توانائی جناب آر کے سنگھ اور مالی کمیشن کے چیئرمین جناب این کے سنگھ نے مشترکہ طور پر کی۔ میٹنگ میں مالی کمیشن کے اراکین اور اعلیٰ حکام اور وزارت بجلی اور اس کے سرکاری شعبے کے ادارے ؍ تنظیموں کے افسران نے بھی شرکت کی۔


    میٹنگ میں ریاست کے مالیات پر بجلی شعبے کے سدھاروں کے اثرات پر تبادلہ خیال کیا گیا کیونکہ دونوں کے درمیان ایک اہم رشتہ ہے۔


    ریاستوں کی مالی صورت حال ، بجلی کے استعمال اور دیگر سرکاری شعبوں کی اکائیوں کو دی گئی گارنٹیوں کے تعلق سے متاثر ہوئی ہیں، جس میں ٹرانسپورٹ بھی شامل ہے۔ متعدد ریاستوں میں بجلی اکائیوں کو فراہم کی گئی گارنٹیوں کی وجہ سے ادائیگیاں (لائبلیٹیز) کافی اہم ہیں۔ بجلی شعبے کی گارنٹی کے لئے 90 فیصد اور ٹرانسپورٹ شعبے کی گارنٹی سمیت دوسری گارنٹی کے لئے 10 فیصد کا بوجھ سونپ کر ، تمام ریاستوں کا توسیعی قرض سال 2011-12 میں مجموعی گھریلو پیداوار کا تقریبا 23.3 فیصد تھا۔ شراکت داروں نے اس معاملے پر تفصیلی تبادلہ خیال کیا۔


    بجلی کے شعبے کے معاملے میں، اس سے پہلے کمیشنوں (13 ویں اور 14 ویں ایف سی) نے میٹنگ میں غور وخوض کیا تھا اور ان مسائل کو اکٹھا کیا تھا کہ کچھ ریاستوں نے بڑھتے ہوئے خسارے کے باوجود آٹھ یا نو سال تک ٹیرف میں کوئی اضافہ نہیں کیا تھا اور ٹیرف میں وقت پر اضافے کی غیر موجودگی میں یوٹیلٹی کے آپریشنز پر مخالف اثرات مرتب ہوئے۔ اس کے علاوہ یہ بھی نوٹ کیا گیا کہ کئی ریاستوں میں جہاں ٹیرف میں ترمیم کرکے اضافہ کیا گیا وہاں مالی خسارہ (فرق) کم ہوگیا تھا۔ پھر بھی بڑے مالی خسارے کو جاری رکھا گیا کیونکہ صحیح لاگت کو دھیان میں نہیں رکھا گیا تھا۔


    عام طور پر ریگولیٹری اداروں میں کافی صلاحیتوں کی کمی تھی اور بجلی ایکٹ 2003 کی ضرورتوں کے مطابق کثیر برس ٹیرف نفاذ سمیت ٹیرف میں تیزی لانے کی درخواست کی گئی۔ وزارت نے اس سلسلے میں بھی سدھار لانے کے اقدام پر تبادلہ خیال کیا۔


    میٹنگ میں اودے یوجنا کی تازھ ترین صورت حال پر بھی گفتگو کی گئی۔ وزارت نے ریاستوں میں بجلی کی یوٹیلٹی اور ٹیرف میں سدھار لانے کے لئے متعدد دیگر تجاویز پر تبادلہ خیال کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔۔


    (م ن-ش ت- ق ر)


    U- 1030

    
    
    (Release ID: 1564830) Visitor Counter : 6
    
    
      Read this release in: English , Hindi