      وزارت خزانہ

      پانچ لاکھ روپئے تک کی آمدنی پر آمدنی ٹیکس میں مکمل چھوٹ ملے گی، ہائر اسٹینڈرڈ ڈڈکشن کی تجویز
      
      تخمیناً 3 کروڑ چھوٹے اور درمیانے درجے کے ٹیکس دہندگان کو راحت
      
      چھوٹی بچت پر ٹی ڈی ایس پر سود میں اضافہ
      
      ہاؤسنگ اور ریئل اسٹیٹ سیکٹر کو فروغ
      
      وزیر خزانہ نے درمیانے درجہ اور چھوٹے ٹیکس دہندگان کیلئے ٹیکس راحت کا اعلان کیا
      
      Posted On: 01 FEB 2019 2:08PM by PIB Delhi


    ایسے انفرادی ٹیکس دہندگان جن کی سالانہ آمدنی 5 لاکھ روپئے تک ہے، انہیں آمدنی ٹیکس میں مکمل چھوٹ ملے گی اور اس پر انہیں کسی قسم کا انکم ٹیکس ادا کرنے کی ضرورت نہیں ہوگی۔ پارلیمنٹ میں آج 2019-20 کا عبوری بجٹ پیش کرتے ہوئے ، خزانہ ، کارپوریٹ اُمور ، ریلوے اور کوئلے کے مرکزی وزیر جناب پیوش گوئل نے کہا کہ ‘‘گزشتہ ساڑھے چار برسوں کے دوران ہمارے ذریعے کی گئی اہم ٹیکس اصلاحات کی وجہ سے ٹیکس کی وصولی اور ٹیکس بیس ،دونوں میں نمایاں طور پر اضافہ ہوا ہے، ٹیکس ادا کرنے اور ٹیکس کے ضابطوں کو عملی جامہ پہنانے کاعمل شروع ہوا ہے، لہٰذا انصاف کی بات یہ ہے کہ ٹیکس اصلاحات سے حاصل ہوئے کچھ فائدے درمیانی درجہ کے ٹیکس دہندگان کو بھی ملنا چاہئیں۔’’


    وزیر خزانہ نے مزید کہا کہ اس کے نتیجے میں 6.50 لاکھ روپئے تک کی کُل آمدنی والے افراد کو بھی کسی قسم کا ٹیکس دینے کی ضرورت نہیں ہوگی اگر وہ اس آمدنی کی پروویڈنٹ فنڈ، مخصوص بچت، بیمہ وغیرہ میں سرمایہ کاری کرتے ہیں۔ حقیقت یہ ہے کہ 2 لاکھ روپئے تک کے ہوم لون پر سود ، ایجوکیشن لون پر سود، نیشنل پنشن اسکیم کنٹریبیوشن ، میڈیکل انشیورنس ، معمر شہریوں پر ہونے والے طبی اخراجات وغیرہ پر اضافی تخفیف والے افراد جن کی آمدنی زیادہ ہے، انہیں بھی کسی قسم کا ٹیکس ادا نہیں کرنا ہوگا۔ یہ تخمیناً 3 کروڑ درمیانی درجہ کے ٹیکس دہندگان جن میں اپنا روزگار کرنے والے ، چھوٹے کاروباری ، چھوٹے تاجر ،تنخواہ دار ، پنشن یافتگان اور معمر افراد شامل ہیں، انہیں 18,500 کروڑ روپئے کا ٹیکس فائدہ پہنچانے کی تجویز پیش کی گئی ہے۔


    اسٹینڈرڈ ڈڈکشن میں اضافہ


    تنخواہ دار افراد کیلئے اسٹینڈرڈ ڈڈکشن کو موجودہ 40 ہزار سے بڑھا کر 50 ہزار روپئے کیا جارہا ہے۔ وزیر خزانہ نے بتایا کہ ‘‘اس سے تین کروڑ سے زائد تنخواہ دار اور وظیفہ یافتگان کو 4,700 کروڑ روپئے کا اضافی ٹیکس فائدہ حاصل ہوگا۔


    ٹی ڈی ایس تھریشولڈ میں اضافہ


    بینک / ڈاکخانوں میں جمع رقم پر ملنے والے سود پر ٹیکس ڈیڈکشن ایٹ سورس (ٹی ڈی ایس) تھریشولڈ کو 10,000 روپئے سے بڑھا کر 40,000 روپئے کردینے کی تجویز پیش کی گئی ہے۔ جناب گوئل نے کہا کہ ‘‘اس سے چھوٹی بچت کرنے والوں اور نان ورکنگ زوجین کو فائدہ ہوگا۔ ’’ انہوں نے مزید کہا کہ کرائے پر ٹیکس تخفیف کیلئے ٹی ڈی ایس تھریشولڈ کو چھوٹے ٹیکس دہندگان کو راحت پہنچانے کی غرض سے 1,80,000 روپئے سے بڑھا کر 2,40,000 روپئے کردینے کی تجویز پیش کی گئی ہے۔


    رہائشی گھروں کیلئے مزید راحت


    ایسی تجویز رکھی گئی ہے کہ ازخود قبضہ والے مکانات یعنی جو اپنے استعمال کے مکانات ہیں ، ان سے حاصل ہونے والی تخمینہ جاتی آمدنی پر انکم ٹیکس میں رعایت دی جائے۔ فی الحال نوشنل رینٹ پر واجب الادا آمدنی ٹیکس اگر مکان ایک سے زائد ہیں اور دونوں قبضے میں ہیں، تو دونوں پر انکم ٹیکس ادا کرنا ہوتا ہے۔ جناب گوئل نے اعلان کیا ہے کہ متوسط طبقے کی مشکلات کو پیش نظر رکھتے ہوئے جنہیں دو مکانات پر کنبوں کی دیکھ بھال کیلئے اخراجات کرنے ہوتے ہیں اور یہ مجبوری ان کے پیشے ، بچوں، تعلیم ، والدین کی نگہداشت وغیرہ کی بنیاد پر لاحق ہوتی ہے، اس طرح کی رعایت دی جائے۔


    مزید برآں وزیر خزانہ نے تجویز رکھی ہے کہ آمدنی ٹیکس ایکٹ کی دفعہ 54 کے تحت دو یا دو سے زائد رہائشی مکانات پر سرمایہ کاری سے حاصل ہونے والے فوائد ایسے ٹیکس دہندہ کیلئے جس کی اہم آمدنی 2 کروڑ روپئے تک کی ہو، اسے بھی رول اوور کی راحت فراہم کی جائے۔ یہ فائدہ زندگی میں ایک مرتبہ ہی حاصل کیا جاسکے گا۔ واجبی لاگت والی ہاؤسنگ کی زیادہ دستیابی کیلئے آمدنی ٹیکس ایکٹ کی دفعہ 80-1BA کے تحت فراہم کرائے جانے والے فوائد کو مزید ایک سال کیلئے توسیع دی گئی ہے ، یعنی 31مارچ 2020 تک یہ فوائد ہاؤسنگ پروجیکٹوں کیلئے دستیاب ہوں گے۔ زمین جائیداد کے شعبے کو مہمیز کرنے کیلئے وزیر خزانہ نے تجویز رکھی ہے کہ نوشنل رینٹ پر دی جانےو الی استثنائی کی مدت کی توسیع جو ٹیکس عائد کرنے کے معاملے میں ہوگی ، اسے غیرفروخت شدہ انوینٹری پر ایک سال سے دو سال تک کیلئے فراہم کیا جائے اور یہ استثنائی پروجیکٹ کی تکمیل والے سال کے آخر سے شمار کی جائے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-634

    
    
    (Release ID: 1562204) Visitor Counter : 16