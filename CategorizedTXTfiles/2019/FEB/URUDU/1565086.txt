      نیتی آیوگ

      اعلیٰ سطحی نیتی وفد نے سعودی عرب کا دورہ کیا
      
      سعودی عرب کے ساتھ اسٹریٹجک شراکت داری کو مضبوط کرنے پر بات چیت ہوئی
      سرمایہ کاری ، تجارت اور بزنس کے 40 مواقع کو توسیع کے لئے شناخت کیا گیا
      سعودی عرب میں انویسٹ انڈیا گرڈ کا آغاز
      Posted On: 17 FEB 2019 9:30PM by PIB Delhi


    نئی دہلی، 18 ؍فروری،نیتی آیوگ کے سی ای او امیتابھ کانت کی قیادت میں ایک اعلیٰ سطحی وفد نے 16 اور 17 فروری 2019 کو سعودی عرب کا دورہ کیا۔ اس وفد میں ہندوستان کے ممتاز سی ای او شامل تھے۔ اس وفد نے ریاض میں سعودی سینٹر فار انٹرنیشنل اسٹریٹجک پارٹنرشپس (ایس سی آئی ایس پی) اور 12 سعودی وزارتوں کے وزارتی سطح کے نمائندوں کے ساتھ تفصیلی مذاکرات میں شرکت کی۔


    سعودی عرب میں ہندوستان کے سفیر احمد جاوید ہندوستانی سی ای اوز کی ٹیم کے ساتھ تھے جس میں نیتی آیوگ کے ایڈیشنل سکریٹری یدویندر ماتھر ، سیاحت کی وزارت میں ڈائریکٹر جنرل ستیہ جیت راجن ، مکانات اور شہری امور کے ایڈیشنل سکریٹری شیوداس مینا ، الیکٹرانکس اور اطلاعاتی ٹیکنالوجی کی وزارت کے ایڈیشنل سکریٹری پنکج کمار ، کامرس کی وزارت کے جوائنٹ سکریٹری کیشو چندر بھی شامل تھے۔ ہندوستان کے آئی ٹی ، تعمیرات ، توانائی ، موبائل اور مواصلات ، مہمان نوازی ، سورین فنڈس وغیرہ سے متعلق سرکاری اور نجی شعبوں کی بڑی کمپنیوں کے سی ای اوز نے بڑی تعداد میں بات چیت شرکت کی۔ ہندوستانی سفارت خانے کے ڈپٹی چیف آف مشن ڈاکٹر سہیل اعجاز خان نے بھی میٹنگ میں شرکت کی۔


    سعودی عرب کی جانب سے مکانات کی وزارت ، ثقافت کی وزارت ، توانائی، صنعت اور معدنی وسائل کی وزارت ، سعودی انڈسٹریل ڈیولپمنٹ فنڈ، ماعدن ثالث (ایس اے ایل آئی سی) ، اسپائیمیکو (ایس پی آئی ایم اے سی او) ، سعودی عرب جنرل انویسٹمنٹ اتھارٹی، سعودی ایکسپورٹ اتھارٹی وغیرہ کے سینئر افسران نے شرکت کی۔


    نیتی آیوگ – ایس سی آئی ایس پی ورکشاپ میں ہندوستان کی جانب سے امیتابھ کانت نے قیادت کی اور ورکشاپ میں ایس سی آئی ایس پی کے سی ای او ڈاکٹر فیصل الصغیر نے توانائی، فوڈ پروسیسنگ ، فارماسیوٹیکلز ، بنیادی ڈھانچے، کانکنی ، آئی سی ٹی ، سیاحت ، دفاع وغیرہ جیسے شعبوں میں مشترکہ تعاون کے ممکنہ مواقع زیر بحث آئے۔ اس ورکشاپ کے دوران انویسٹ انڈیا گرڈ کا سعودی عرب میں آغاز کیا گیا۔ انویسٹ انڈیا ہندوستان میں سعودی سرمایہ کاری کیلئے ایک اسی کام کیلئے وقف ٹیم تیار کررہا ہے۔ نیتی آیوگ اور ایس سی آئی ایس پی ہند- سعودی عرب اسٹریٹجک پارٹنرشپ کیلئے مسلسل کوششیں کرنے پر رضامند ہوئے۔


    اس موقع پر نیتی آیوگ کے سی ای او نے سعودی وزیر خزانہ محمد الجادہ سے ملاقات کی اور ان کے ساتھ دو طرفہ تعلقات کو مضبوط بنانے اور باہمی دلچسپی کے دیگر معاملات پر بات چیت کی۔ 6 ورکنگ گروپوں نے توسیع کے بڑے امکانات والے سرمایہ کاری، تجارت اور بزنس کے 40 مواقع کی شناخت کی۔


    اس دورے کی اہمیت اس وجہ سے بھی بڑھ جاتی ہے کہ 19 اور 20 فروری 2019 کو سعودی ولی عہد ، سعودی عرب کی وزارء کونسل کے نائب صدر اور وزیر دفاع محمد بن سلمان بن عبدالعزیز السعود ہندوستان کے دورے پر آرہے ہیں۔


    ہند-سعودی عرب دو طرفہ تجارت اپریل سے نومبر 2018 تک کی مدت میں 23.24 بلین امریکی ڈالر تک پہنچ گئی تھی اور 19-20 فروری کو ولی عہد کے دورے کے بعد اس کے نئی اونچائیوں تک پہنچنے کی توقع ہے۔ اس سے قبل وزیراعظم جناب نریندر مودی نے اپریل 2016 میں سعودی عرب کا دورہ کیا تھا اور حال ہی میں ارجنٹینا میں جی-20 سربراہ کانفرنس کے موقع پر بھی وزیراعظم نے سعودی ولی عہد سے دو طرفہ ملاقات کی تھی۔


    U- 1048

    
    
    (Release ID: 1565086) Visitor Counter : 8
    
    
      Read this release in: English , Hindi