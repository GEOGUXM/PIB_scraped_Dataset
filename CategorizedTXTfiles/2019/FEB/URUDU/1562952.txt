      وزارت آیوش

      آیوش خدمات فراہم کرنے کیلئے ملک بھر میں 12500صحت اور
      
      صحت مراکز کی نشاندہی کی ضرورت: شری پدنائک
      
      ریاستی آیوش؍ صحت وزرا کی کانفرنس کا انعقاد

      Posted On: 06 FEB 2019 9:07PM by PIB Delhi

    نئی دہلی، 6 ؍ فروری؍ریاستوں؍مرکز کے زیر انتظام خطوں کے آیوش؍صحت وزرا کی چوتھی کانفرنس کا افتتاح آج نئی دلی میں آیوش کے وزیر مملکت (آزادانہ چارج) جناب شری پدیسونائک کے ہاتھوں عمل میں آیا۔آیوش شعبے کی ترقی کے لئے ایک دوسرے کے ساتھ ملاقات کرنے اور تبادلۂ خیال کرنے کی غرض سےریاستوں ؍مرکز کے زیر انتظام خطوں کو ایک موقع فراہم کرنے کے لئے آیوش وزارت نے اس ایک روزہ کانفرنس کا انعقاد کیا تھا۔ کانفرنس میں 29ریاستوں؍مرکز کے زیر انتظام خطوں کے آیوش؍ صحت وزرا؍ سکریٹریز اور افسران، آیوش وزارت کے سینئر افسران اور آیوش تنظیموں کے نمائندوں نے شرکت کی۔


    اپنے افتتاحی خطے میں آیوش وزیر نے کہا کہ ریاستوں اور مرکز کے زیر انتظام خطے تمام انسانیت کے لئے دواؤں کے روایتی نظاموں کے فروغ کے لئے آیوش وزارت کے سفر میں اہم شراکت دار ہیں۔جناب نائیڈو نے کہا کہ سرکاری حفظان صحت کی فراہمی کے نظام کو بہت زیادہ ترجیح دی گئی ہے۔ ہم صحت سے متعلق قومی پیش رفت میں مؤثر شمولیت کے تئیں منتظر ہیں۔ آیوش وزیر نے مزید کہا کہ بنیادی ڈھانچے کی ترقی کےلئے اور آیوش اداروں میں افرادی قوت کے لئے قومی آیوش مشن (این اے ایم) اسکیم کے تحت تمام ریاستوں اور مرکز کے زیر انتظام خطوں کو مالی امداد دی جا رہی ہے۔


    ریاستی حکومتوں کے تمام نمائندوں سے خطاب کرتے ہوئے جناب نائک نے کہا کہ زمینی سطح پر لوگوں کوآیوش خدمات فراہم کرنے کے لئے ملک بھر میں 12ہزار 500 صحت اور صحت مراکز کی نشاندہی کی ضرورت ہے۔ آیوش وزیرنے خصوصی طور پر اس موقع پر احتیاطی حفظان صحت کا بھی تذکرہ کیا۔ آیوش وزیر نے مزید کہا کہ آیوش وزارت کے تحت ریسرچ کونسل ریاستوں میں کینسر، ذیابیطس ، امراض قلب اور اسٹروک (این پی سی ڈی سی ایس) کی روک تھام اور ان پر قابو پانے کے لئے قومی پروگرام چلا رہے ہیں۔ سی سی آر اے ایس ، تین ریاستوں ، سریندر نگر ضلع، گجرات، بھلواڑہ ضلع، راجستھان ، گیا اور بہار میں این پی سی ڈی سی ایس پروگرام چلا رہا ہے۔ اسی طرح سی سی آر ایچ ، مغربی بنگال کے ضلع دارجلنگ اور آندھرپردیش کے ضلع کرشنا میں پروگرام نافذ کر رہا ہے۔ اس کے نتائج حوصلہ افزا ہیں۔


    ریاستی صحت اتھارٹیز نے آیوش کے متعدد پروگراموں اور اسکیموں کے نفاذ میں درپیش مسائل کا ذکر کیا اور آیوش وزارت کے متعلقہ افسران نے ان کے مسائل کو حل کیا۔ کانفرنس کا موضوع آیوش کے سلسلے میں ریاستوں؍ مرکز کے زیر انتظام خطوں کے نظریات ، خیالات، مشکلات اور تجربات کو بانٹنا اور ان طبی نظاموں کے فروغ میں آگے بڑھنا تھا۔ کانفرنس میں اس بات کا بھی جائزہ لیا گیا کہ ریاستیں اور مرکز کے زیر انتظام خطے فی الحال اس معاملے میں کہاں کھڑے ہیں اور کس طرح آیوش کو اصل دھارے میں لایا جائے اور اس سلسلے میں ضروری کارروائیاں کی جائیں۔


    ( م ن ۔ن ا ۔ ک ا) ( 06 – 02 – 2019 )


    U. No. 733


    

    
    (Release ID: 1562952) Visitor Counter : 4