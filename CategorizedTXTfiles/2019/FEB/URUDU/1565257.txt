      وزیراعظم کا دفتر

      وزیر اعظم کی گرو روی داس کی جائے پیدائش ترقیاتی پروجیکٹ کے سنگ بنیاد کی تقریب کے موقع پر تقریر کا متن
      Posted On: 19 FEB 2019 2:31PM by PIB Delhi


    نئی دہلی، 19 فروری 2019 ؍اسٹیج پر موجود سبھی تجربے کار اور ملک و دنیا کے الگ الگ حصوں سے آج اس مقدس دن کے موقع پر یہاں تشریف لائے میرے سبھی پیارے عقیدتمند بھائی اور بہنوں!


    شری گرو روی داس کی یوم پیدائش کے موقع پر آپ سبھی کو اور دنیا بھر میں پھیلے ان کے سبھی شاگردوں سمیت ہر ہم وطنوں کو بہت بہت مبارکباد دیتاہوں۔


    مجھے آج بے حد خوشی ہے کہ گرو روی داس کی مہربانی ، ان کے آشیرواد سے میں اپنا وعدہ نبھانے آپ سبھی کے درمیان پھر سے آیا ہوں۔ سال 2016ء میں آج ہی کے مقدس دن کے موقع پر مجھے یہاں سرجھکانے اور لنگر چکھنے کا موقع ملا تھا۔ تب میں نے اس پورے احاطے اور گرو کے جائے پیدائش کی خوبصورتی اور اس کو وُسعت دینے کی بات آپ سب کو کہی تھی۔ اس کے بعد جب اترپردیش میں یوگی جی کی سربراہی میں سرکار بنی تو میں نے ان سے ایک تفصیلی پروجیکٹ رپورٹ بنانے کی اپیل کی تھی۔ مجھے خوشی ہے کہ جس کی مانگ آپ صدیوں سے کررہے تھے، جس کی ضرورت یہاں محسوس ہو رہی تھی۔ حکومتیں آتی گئیں، باتیں کرتی گئیں ، آپ کی امید کبھی پوری نہیں ہوئی، اس کو پورا کرنے کی طرف آج ایک نیک شگون کام کی شروعات ہوئی ہے۔ اچھی شروعات ہوئی ہے۔


    سبھی عقیدت مند پہلے مرحلے میں لگ بھگ 50کروڑ روپے کی لاگت سے وُسعت اور خوبصورتی کی اسکیم بنائی گئی ہے۔ اس کے تحت یہاں کے لئے جو بی ایچ یو(بنارس ہندو یونیورسٹی) سے سڑک آتی ہے، اس کو سجایا سنوارا جائے گا۔ 12کلومیٹر کا ایک اور راستہ بنے گا۔ گرو روی داس جی کا کانسے کا مجسمہ بنے گا۔ ایک شاہراہ کی تعمیر ہوگی، کمیونٹی ہال بنے گااور دوسری عام سہولیات کی تعمیر بھی ہوگی۔ یعنی اس پروجیکٹ کےپوراہونے کے بعد آپ کو اور یہاں آنے والے لاکھوں عقیدت مندوں کو ایک طرح سے تمام سہولیات ایک ہی جگہ پر مل جائیں گی۔


    ساتھیوں!سنت روی داس جی کی جائے پیدائش کروڑوں لوگوں کے لئے عقیدت اور بھروسے کی جگہ تو ہے ہی اور یہاں آپ کے ممبر پارلیمنٹ کی حیثیت سے میری یہاں خوش قسمتی ہے کہ اس مقدس سرزمین کی خدمت کرنے کاکچھ مجھے بھی موقع ملا ہے۔ہندوستان کی سماجی زندگی کو سمت دینے اور ترغیب دینے والی یہ سرزمین ہے۔ سنت روی داس جی کے خیالات لامحدود ہیں۔ انہوں نے جو راستہ دکھایا ہے وہی صحیح زندگی جینے کا راستہ اور وہ بھی آسان طریقے سے دکھاتا ہے۔ روی داس کہتے ہیں:


    ‘ایسا چاہوں راج میں، جہاں ملے سبن کو اَنّ


    چھوٹ بڑو سب سمان بسے، روی داس رہے پرسنّ


    یعنی گرو جی نے ایسے ہندوستان کا خواب دیکھا تھا ،جہاں بنا کسی بھید بھاؤ کے سب کی بنیادی ضرورتوں کا خیال رکھا جائے۔


    ساتھیوں! مرکز کی حکومت گزشتہ چاڑھے چار سال سے اسی جذبے کو پوری ایمانداری سے زمین پر اتارنے کی بھرپور کوشش کررہی ہے۔‘سب کا ساتھ، سب کا وکاس’ کی پنچ دھارا یعنی بچوں کو پڑھائی ، نوجوانوں کو کمائی، بزرگوں دوائی، کسانوں کو سینچائی اور عام لوگوں کی سنوائی یہی یقینی بنانے کی ہماری حکومت لگاتار کوشش کررہی ہے، جٹی ہوئی ہے۔اب سے کچھ دیر بعد ہی میں بنارس میں دو کینسر اسپتالوں سمیت بہت سے صحت کی سہولیات کا افتتاح اور سنگ بنیاد رکھنے کے لئے جارہاہوں۔ اس کے علاوہ وارانسی اور پروانچل کی زندگی آسان بنانے والی دوسرے متعدد پروجیکٹ بھی آج سے شروع ہورہے ہیں۔ ان سبھی سہولیات کا فائدہ سماج کے ہر طبقے کو برابر سے ملنے والا ہے۔


    بھائیوں اور بہنوں! ہماری حکومت کا ہر قدم، ہر منصوبہ پوجیہ شری گرو روی داس جی کے جذبے کے عین مطابق ہے۔ غریب کنبوں کو پکّے گھر، ہر گھر کو اپنا بیت الخلاء، ہر کنبے کو اجولا کے تحت گیس کا سلینڈر، غریب کو مفت میں بجلی کا کنکشن، غریب کنبے کو پانچ لاکھ روپے تک مفت علاج، غریب اور متوسط طبقے کے نوجوانوں کو بنا گارنٹی بینک سے مُدرا یوجنا کے تحت قرض، کسان کے کھیت تک سینچائی کا پانی پہنچانا اور اب ملک کے لگ بھگ 12کروڑ غریب کسان کنبوں کو ہر سال 6000روپے کی براہ راست مدد ۔ یہ تو ابھی شروعات ہے۔ ایسے متعدد پروجیکٹس ہیں، جو سماج کے اس طبقے کو اوپر اٹھانے کے لئے چلائے جارہے ہیں، جو ہمیشہ سے محروم رہے ہیں۔


    گرودیو کہا کرتے تھے ، نہ کوئی ذات، نہ کوئی طبقہ، نہ کوئی فرقہ، کسی بھی امتیاز سے اوپر ایک انسان کے ناطے سبھی کو ان منصوبوں کا ایک جیسا فائدہ ملے اور مجھے اطمینان ہے کہ مل رہا ہے۔ ساتھیوں! روی داس جی اس طرح کا سماج چاہتے تھے، جہاں ذات اور طبقے کی بنیاد پر سماج میں کوئی فرق نہ ہو۔ انہوں نے کہاتھا:


    جاتی جاتی میں جاتی ہے، جو کیتن کے پات


    ریداس منوش نا جڑ سکے، جب تک جاتی نہ جات


    مطلب،جات کیلے کے پتوں کی طرح ہے، جہاں پتوں کے اندر پتے ہوتے ہیں۔ جاتوں میں بھی ڈھیر ساری جاتیں ہیں، ایسے میں جب تک جات کے نام پر کسی سے بھید بھاؤ ہوگا تب تک سبھی انسان ایک دوسرے سے پوری طرح نہیں جڑ پائیں گے۔سماجی ہم آہنگی ممکن نہیں ہوگی، سماجی ایکتا ممکن نہیں ہوگی، سماج میں برابری نہیں آئے گی۔ ساتھیوں ! گرو کے دکھائے اس راستے پر اگر پوری ایمانداری کے ساتھ چلتے تو آج کا ہندوستان جاتوں کے نام ہونے والے مظالم سے پاک ہوچکا ہوتا،لیکن بدقسمتی سے ایسا ہو نہیں پایا۔


    بھائیوں اور بہنوں! نیا ہندوستان اس صورتحال کو بدلنے والا ہے۔ ہمارے نوجوان ساتھی جو ڈیجیٹل انڈیا کے دور میں تکنیک کے دور میں سماجی اور سیاسی بندوبست کا حصہ بن رہے ہیں، ہم سبھی اس صورتحال کو بدلنے والے ہیں۔ ہمیں ان لوگوں کے مفاد کو پہچاننا ہوگا ،جو صرف اپنا دانا پانی، اپنے سیاسی مفاد کے لئے جات پات کو ابھارتے رہتے ہیں۔


    ساتھیوں! ایک اور برائی کی طرف گرو نے ہمارا دھیان دلایا ہے، جس کے سبب ہمارے ملک کو، ہمارے سماج کو بہت بڑا نقصان ہوا ہے۔یہ برائی ہے بے ایمانی کی، دوسروں کے حق کو مارکر اپنا مفاد پورا کرنے کی۔ گرو جی نے کہاتھا:


    شرم کئواسر جانی کِئی، جئو پوجے ہی دن –رین


    یعنی سچا مزدور ہی بھگوان کا روپ ہوتا ہے۔ ایمانداری سے جو کام کیا جاتا ہے، اس کی کمائی سے ہی زندگی میں سکھ اور سکون ملتا ہے۔ گرو جی کے اس جذبے کو گزشتہ ساڑھے چار سال میں ہمارے سیاسی اور سماجی تہذیب وتربیت میں ڈھالنے کی کوشش ہماری حکومت نے کی ہے۔ نوٹ بندی ہو، بے نامی جائیداد کے خلاف کی جارہی مشکل کارروائی ہو یا پھر کالا دھن جمع کرنے کی فطرت کے خلاف سختی سے اس عادت کو ختم کرنے کی کوشش ہے، جس کو بندوبست کا حصہ بنا لیا گیا ۔ ہندوستان میں یہ سب چلتا ہے۔ اس طرح کی ذہنیت گھرکرگئی ہے۔


    ساتھیوں! سنت روی داس جی کے آشیرواد سے نئے ہندوستان میں بے ایمانی کے لئے اور بدعنوانی کے لئے کوئی جگہ نہیں ہوسکتی ہے۔ جو ایمانداری سے، اپنی محنت سے آگے بڑھنا چاہتا ہے، اس کے لئےحکومت ہر سطح پر کندھے سے کندھا ملا کر کھڑی ملے گی۔حال ہی میں آپ سبھی نے دیکھا ہوگا جو ایمانداری سے ٹیکس دیتے ہیں، ایسے کروڑوں متوسط طبقوں کے ساتھیوں کو ٹیکس میں چھوٹ دی گئی ہے، جن کی آمدنی پانچ لاکھ روپے تک ہے۔ ایک طرف عوام کا پیسہ لوٹنے والے کو سزا دی جارہی ہے، تو دوسری طرف ایماندار کی عزت افزائی بھی کی جارہی ہے۔


    بھائیوں اور بہنوں! ہم سبھی خوش قسمت ہیں، جن کو گروؤں کا ، سنتوں، رشیوں کا، مونیوں کا، منیشیوں کا راستہ ملا ہے۔ گروؤں کا یہ علم ، یہ عظیم روایت ایسے ہی ہماری نسلوں کو راستہ دکھاتی رہے، ا س کے لئے بھی ہماری حکومت لگاتار کوشش کرتی رہی ہے۔ پچھلے سال ہی مگہر میں سنت کبیر جی سے جڑے یادگار مقام کا سنگ بنیاد رکھنے میں ، میں خود گیاتھا۔ اسی طرح سارناتھ میں بھگوان بودھ سے جڑے سنسکاروں کو مقدس مقامات کو محفوظ کیا گیا ہے، خوبصورت کیا گیا ہے۔ اسی طرح ہم گرو نانک دیو جی کے 55ویں سالگرہ تقریبات کو پوری دنیا میں بڑے پیمانے پر منا رہے ہیں۔


    بھائیوں اور بہنوں! ہمارے ملک کے لئے، ہمارے سماج کے لئے جنہوں نے بھی اپنا تعاون دیا ہے، اس کو پوری ایمانداری کے ساتھ عزت ملے اس کے لئے ہماری حکومت ، ہندسرکاراور اترپردیش کی سرکار پوری طرح عہد بند ہے۔ ہماری یہ مالا مال ثقافتی دھروہر ہماری طاقت ہے۔ ہماری دعا ہے کہ آپ کی زندگی آسان ہو ، اس کے لئے گرو روی داس جی کے دکھائے راستے کو ہم اور طاقتور بنانے والے ہیں۔ ایک بار پھر آپ سبھی کو پوجیہ گرو روی داس جی کی جائے پیدائش کو خوبصورت بنانے کے پروجیکٹ کے لئے بہت بہت نیک خواہشات پیش کرتا ہوں۔ آپ سب کا بہت بہت شکریہ ادا کرتا ہوں اور پوجیہ گرو روی داس جی کے قدموں میں جھکتے ہوئے میں اپنی بات کو ختم کرتا ہوں۔ بہت بہت شکریہ۔


    م ن۔ح ا۔ن ع


    U: 10 77

    
    
    (Release ID: 1565257) Visitor Counter : 11
    
    
      Read this release in: Assamese , English , Hindi , Marathi , Bengali , Tamil