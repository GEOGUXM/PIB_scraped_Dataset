      صحت اور خاندانی بہبود کی وزارت

      اسپتالوں کی درجہ بندی
      Posted On: 08 FEB 2019 4:00PM by PIB Delhi


    صحت اورخاندانی فلاح وبہبود کے وزیر مملکت جناب اشونی کمار چوبے نے آج یہاں لوک سبھا میں ایک تحریری جواب میں بتایا کہ حکومت نے ملک میں اسپتالوں کی درجہ بندی کے لیے کوئی سروے نہیں کرایا ہے۔ تاہم ایمس دلی سمیت سرکاری صحت اداروں کے تعلق سے اپنے تجربات کے بارے میں مریضوں کا تاثر لینے کے لیے آئی ٹی پر مبنی میرا اسپتال نامی ایک اپلی کیشن ہے۔


    دسمبر 2018 میں میرا اسپتال اپلی کیشن میں تجزیہ کیے گئے مریضوں کے تاثر کے نتائج کے مطابق ایمس دلی کی درجہ بندی ان 22 مرکزی حکومت کے اسپتالوں میں 14ویں نمبر پر کی گئی ہے، جو ملک بھر میں میرا اسپتال اپلی کیشن سے جڑے ہوئے ہیں۔


    سرکاری اسپتالوں میں سہولتوں سے متعلق میرا اسپتال اپلی کیشن میں درجہ بندی مریضوں کے اطمینان کے اسکور (پی ایس ایس) کی بنیاد پر کی جاتی ہے۔ پی ایس ایس کا اندازہ کسی خاص سہولت میں حاصل کیے گئے تاثر کی بنیاد پر مطمئن اور غیر مطمئن مریضوں کی تعداد کی مضبوط اوسط کے طور پر لگایا جاتا ہے۔مریضوں سے موصول تاثر کی بنیاد پر ہر مہینے درجہ بندی بدلتی رہتی ہے۔


    تاہم فروغ انسانی وسائل کی وزارت کے قومی انسٹی ٹیوٹ درجہ بندی فریم ورک کے مطابق دلی کے ایمس کی درجہ بندی پہلے نمبر کے ادارےکے طور پر کی گئی ہے۔میرا اسپتال اقدام کا آغاز اس مقصد سے کیا گیا تھا تاکہ اسپتالوں میں دی جانے والی خدمات کے بارے میں مریضوں کے ردعمل کا اندازہ لگانے کے لیے ایک میکانزم تلاش کیا جاسکے اور اصلاحاتی اقدامات کے ذریعے خدمات کو بہتر بنانے کے لیے مدد مل سکے۔ ستمبر 2016 سے جنوری 2019 کی مدت کے لیے میرا اسپتال کی کارکردگی تجزیاتی رپورٹ کے مطابق چوبیس فیصد مریض سرکاری صحت اداروں میں دی جانے والی خدمات سے غیرمطمئن تھے۔ان مریضوں کے عدم اطمینان کی بڑی وجوہات میں عملے کا رویہ ، علاج کے اخراجات اور صفائی ستھرائی کے مسائل وغیرہ شامل ہیں۔ اسی طرح سے طویل وقت تک انتظار کرنا، بہت زیادہ بھیڑ، ناقص اطلاعات اور سہولتوں کی کمی وغیرہ بھی بڑی وجہیں رہی ہیں۔


    وہ شعبے جن میں بہتری کی ضرورت ہے، ان شعبوں سمیت مریضوں کے تاثر کے بارے میں متعلقہ ریاستی حکومتوں اور مرکزی حکومت کے اسپتالوں کو بتایا جاتا ہے، تاکہ وہ ان مسائل کے حل کے لیے اقدامات کو یقینی بنائیں۔


    چند اسپتالوںکی اطلاعات کے مطابق یہ اسپتال مستقل بنیاد پر متعلقہ ایچ او ڈی اور سینئر منتظمین کار کے ساتھ تاثر پر نظرثانی کررہے ہیں اور اصلاحاتی اقدامات کررہے ہیں، جیسے عملے کو متنبہ کرنا کہ وہ مریضوں کے تئیں نرمی اختیار کریں، ان کے مسائل کو سنیں، اسپتال کی عمارتوں میں صفائی ستھرائی کو برقرار رکھیں، فارمیسی میں دستیاب دواؤں کی تجویز دیں اور اسپتالوں میں دستیاب جانچ کے بارے میں بتائیں۔وہ اس بات کو یقینی بنانے کے لیے بھی اقدامات کررہے ہیں کہ متعدد خدمات تک رسائی کے لیے مریضوں کو کم از کم وقت انتظار کرنا پڑے۔

      * ۰۰۰۰۰۰۰۰۰۰۰۰۰۰۰۰۰۰۰۰۰

    م ن ۔ن ا ۔ت ع


    U-825

    
    
    (Release ID: 1563603) Visitor Counter : 5
    
    
      Read this release in: English
    
    
    

*