      اقلیتی امور کی وزارتت

      اقلیتی امور کے مرکزی وزیر جناب مختار عباس نقوی نے نوتشکیل شدہ مرکزی وقف کونسل کی میٹنگ کی صدارت کی
      
      مرکزی وقف کونسل نے پُلوامہ دہشت گرانہ حملے میں شہید ہوئے سیکورٹی عملے کو خراج عقیدت پیش کرنے کے لئے دو منٹ کا سکوت اختیار کیا
      
      Posted On: 18 FEB 2019 2:25PM by PIB Delhi


    نئی دہلی، 18 فروری 2019 ؍اقلیتی امور کے مرکزی وزیر جناب مختار عباس نقوی نے آج یہاں کہا کہ آزادی کے بعد پہلی مرتبہ مرکزی حکومت 100فیصد مالی مدد دے رہی ہے، تاکہ ملک بھر کی وقف جائیدادوں کا استعمال، سماج کے ضرورت مند طبقات کو تعلیمی اعتبار سے بااختیار بنانے اور ان کے اندر روزگار دلانے والی ہنرمندی کے فروغ کے لئے ، کیا جاسکے ۔نوتشکیل شدہ مرکزی وقف کونسل (سی ڈبلیو سی)کی نئی دہلی میں منعقدہ میٹنگ کی صدارت کرتے ہوئے جناب نقوی نے کہا کہ مرکزی حکومت نے بنیادی سہولتیں دستیاب کرائی ہیں، تاکہ آزادی کے بعد سے ہی سہولتوں سےمحروم ملک کے پسماندہ علاقوں میں اقلیتوں، بالخصوص لڑکیوں کو تعلیمی اعتبار سے بااختیار بنانے اور ان کے اندر روزگار دلانے والی ہنرمندی کے فروغ کو یقینی بنایا جاسکے۔


    میٹنگ کا آغاز جموں و کشمیر کے پُلوامہ میں ہوئے دہشت گردانہ حملے میں شہید ہوئے سیکورٹی دستے کے عملے کو خراج عقیدت پیش کرنے کے لئے دومنٹ کے سکوت کے ساتھ ہوا ۔


    جناب نقوی نے کہا کہ بنیادی سہولتیں دستیاب کرانے کے لئے جنگی سطح پر کام کئے گئے ہیں، تاکہ ملک کے 308اضلاع میں اقلیتوں ، بالخصوص لڑکیوں کے سماجی، اقتصادی ،تعلیمی امپاور منٹ اور ان کے اندر روزگار دلانے والی ہنرمندی کے فروغ کو یقینی بنایاجاسکے۔انہوں نے کہا کہ سابقہ مرکزی حکومت کے دوران اقلیتی برادریوں کی ترقی کے لئے جہاں محض 90اضلاع کی نشان دہی کی گئی تھی، وہیں وزیر اعظم جناب نریندر مودی کی زیر قیادت حکومت میں ملک کے 308اضلاع میں اقلیتوں کی ترقی سے متعلق پروگراموں کی توسیع کی ہے۔انہوں نے کہا کہ ملک بھر میں سماجی –اقتصادی –تعلیمی امپاورمنٹ (تفویض اختیارات)اور روزگار دلانے والی ہنرمندی کے فروغ کے لئے وقف جائیدادوں کے استعمال کی مہم کامیاب رہی۔انہوں نے کہا کہ ملک بھر میں 5.77لاکھ رجسٹرڈ وقف جائیدادیں ہیں۔


    جناب نقوی نے کہا کہ جسٹس (ریٹائرڈ) ذکی اللہ خان کی صدارت میں وقف جائیدادوں کے لیز رول کا جائزہ لینے کے لئے تشکیل دی گئی پانچ رکنی کمیٹی نے اپنی رپورٹ پیش کردی ہے۔کمیٹی کی سفارشات پر آج کی میٹنگ میں تبادلہ خیال کیا گیا۔ وزیر موصوف نے کہا کہ کمیٹی کی سفارشات اس بات کو یقینی بنائیں گی کہ وقف ضابطوں کو آسان اور مؤثر بنایاجائے، تاکہ وقف جائیدادوں کا بہتر استعمال کیا جاسکے اور ان جائیدادوں کو آزاد کرایاجاسکے، جو کئی دہائیوں سے تنازعات کی زد میں ہیں۔انہوں نے کہا کہ مرکزی حکومت رپورٹ کے جائزے کے بعد کمیٹی کی سفارشات کے سلسلے میں ضروری اقدامات کرے گی۔


    جناب نقوی نے کہا کہ پردھان منتری جَن وِکاس کاریہ کرم (پی ایم جے وی کے)کے تحت آزادی کے بعد پہلی مرتبہ اقلیتی امور کی وزارت نے ملک بھر میں وقف جائیدادوں پر اسکولوں، کالجوں، آئی ٹی آئی، فروغ ہنر مندی مراکز ، کثیر مقصدی کمیونٹی مراکز ‘‘سدبھاؤ نامنڈپ’’، ‘‘ہنر ہب’’، اسپتال، تجارتی مراکزوغیرہ بنائے گئے ہیں۔


    گزشتہ ساڑھے برسوں کے دوران پردھان منتری جَن وِکاس کاریہ کرم ( پی ایم جے وی کے)کے تحت مودی حکومت کے ذریعے اقلیتوں کی بڑی آبادی والے علاقوں میں 28ڈگری کالج، 2,197 اسکولی عمارتیں، 40,201 اضافی کلاس روم، 1,213 ہاسٹلز، 191 صنعتی تربیتی ادارے(آئی ٹی آئی)، 50 پالی ٹیکنک ، 39,586 آنگن واڑی مراکز، 405 سدبھاؤنا منڈپ،89رہائشی اسکول، 527 مارکیٹ شیڈ وغیرہ کی تعمیر کی گئی ہے۔


    جناب نقوی نے کہا کہ وقف ریکارڈز کی ڈیجیٹل کاری کے لئے مرکزی وقف کاؤنسل ریاستی وقف بورڈوں کو مالی امداد دستیاب کرا رہی ہے، تاکہ مقررہ وقت کے اندر ریاستی وقف بورڈ ڈیجیٹل کاری کا کام مکمل کرسکیں،کیونکہ تقریباً 90وقف جائیداوں کی ڈیجیٹل کاری پہلے ہی کی جاچکی ہے۔باقی ماندہ وقف جائیدادوں کی ڈیجیٹل کاری بھی جلد ہی ہوجائے گی۔انہوں نے کہا کہ حکومت نے گزشتہ تقریباً ساڑھے چار برسوں کے دوران اقلیتی برادریوں سے تعلق رکھنے والے تقریباً 3کروڑ83 لاکھ طلباء کو اسکالر شپ دی ہے، جن میں سے تقریباً 60فیصد طالبات ہیں۔ اقلیتوںسمیت سبھی کمزور طبقات کو تعلیمی اعتبار سے بااختیار بنانے کے لئے مرکزی حکومت کے ذریعے کی جارہی کوششوں کے سبب مسلم لڑکیوں کے دوران تعلیم ہی اسکول چھوڑدینے کی شرح کم ہوکر تقریباً 35فیصد رہ گئی ہے، جبکہ پہلے یہ شرح 70 فیصد زیادہ تھی۔ہماری حکومت آنے والے برسوں میں اسے کم کرکے صفر فیصد تک لانے کے مشن پر کام کررہی ہے۔


    حکومت نے روزگار دستیاب کرایا ہے اور روزگار دلانے والی فروغ ہنرمندی کی متعدداسکیموں کے توسط سے 6لاکھ سےزیادہ اقلیتی نوجوانوں کو روزگار کے مواقع دستیاب کرائے ہیں۔گزشتہ دو برسوں کے دوران 2 لاکھ سے زیادہ کاریگروں کو ‘‘ہُنر ہاٹ’’کے ذریعے روزگار اور روزگار کے مواقع دستیاب کرائے گئے ہیں۔


    U: 1056

    
    
    (Release ID: 1565057) Visitor Counter : 12
    
    
      Read this release in: English , Hindi