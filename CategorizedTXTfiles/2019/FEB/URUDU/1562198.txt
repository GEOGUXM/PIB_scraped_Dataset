      وزارت خزانہ

      اعلیٰ نمو کے ساتھ ہندوستان اب دنیا میں چھٹی سب سے بڑی معیشت ہے : وزیر خزانہ
      
      
      مالی خسارے میں 3.4 فی صد تک کی کمی ؛ اوسط افراطِ زر 4.6 فی صد
      
      پانچ برسوں کے دوران 239 بلین امریکی ڈالر کی راست غیر ملکی سرمایہ کاری
      
      بقایہ قرضوں سے بینکوں نے 3 لاکھ کروڑ روپئے وصول کئے
      
      Posted On: 01 FEB 2019 2:00PM by PIB Delhi


    وزیر اعظم جناب نریندر مودی کی قیادت میں ملک نے بہت چھوٹے معاشی استحکام کا بہترین دور دیکھا ہے اور دنیا میں چھٹی سب سے بڑی معیشت بن گئی ہے ، جب کہ 14-2013 ء میں یہ 11 ویں مقام پر تھی ۔ پارلیمنٹ میں آج 20-2019 ء کا عبوری بجٹ پیش کرتے ہوئے خزانہ، کارپوریٹ امور ، ریلویز اور کوئلہ کے مرکزی وزیر جناب پیوش گوئل نے کہا کہ ‘‘ ہندوستان دنیا میں تیزی سے نمو کرتی ہوئی اہم معیشت ہے، جس کا اوسط جی ڈی پی نمو سالانہ 7.3 فی صد ہے ، جو کہ 1991 ء میں شروع ہوئی اقتصادی اصلاحات کے بعد سے کسی بھی حکومت کے ذریعے اب تک کی حاصل کی گئی سب سے اونچی جی ڈی پی ہے ۔ جناب گوئل نے کہا کہ وزیر اعظم جناب نریندر مودی کی قیادت میں ایک صاف ستھری ، فیصلہ کن اور مستحکم حکومت میں پالیسی سازی میں مفلوجیت ختم ہوئی اور پائیدار ترقی کے لئے بنیاد رکھی گئی ، جس نے ملک کی ساکھ کو بحال کیا ہے ۔


    2022 ء تک نیو انڈیا


    جناب گوئل نے کہا کہ نیو انڈیا ، 2022 ء میں ، جب ہر کنبے کے پاس ایک گھر ہو گا ، پانی ، بجلی اور بیت الخلاء تک رسائی ہو گی ، کسانوں کی آمدنی دوگنی ہو گئی ہو گی اور ملک دہشت گردی ، فرقہ پرستی ، بدعنوانی اور کنبہ پروری سے پوری طرح آزاد ہو جائے گا تو اپنی آزادی کی 75 ویں سالگرہ منائے گا ۔


    مالی خسارہ اور افراطِ زر میں کمی


    معیشت کی حالت کا عمومی خاکہ پیش کرتے ہوئے جناب گوئل نے کہا کہ 19-2018 ء میں مالی خسارہ 3.4 فی صد تک کم کیا گیا ہے ۔ نظرثانی شدہ تخمینے 12-2011 ء کے 5.8 فی صد اور 13-2012 ء کے 4.9 فی صد کے مقابلے میں یہ کمی آئی ہے ۔ اوسط افراطِ زر کی شرح کو 2014-2000 ء کے سب سے اونچی شرح 10.1 فی صد سے کم کرکے 4.6 فی صد تک لایا گیا ہے ۔ دسمبر ، 2018 ء میں افراطِ زر کی شرح صرف 2.19 فی صد تھی ۔ وزیر خزانہ نے کہا کہ اس سال چالو کھاتہ خسارہ ( سی اے ڈی ) گذشتہ 6 سال پہلے کے سب سے زیادہ 5.6 فی صد کے مقابلے میں جی ڈی پی کا صرف 2.5 فی صد ہونے کی امید ہے ۔ جناب گوئل نے کہا کہ مستحکم بنیادوں اور ٹھوس ضابطوں کی وجہ سے گذشتہ پانچ برسوں کے دوران ملک نے 239 بلین امریکی ڈالر مالیت کے غیر ملکی راست سرمایہ کاری ( ایف ڈی آئی) کو متوجہ کیا ہے ۔ انہوں نے حکومت کے ذریعے نیکسٹ جنریشن ڈھانچہ جاتی اصلاح کو ایک سنگِ میل قرار دیتے ہوئے گڈس اینڈ سروسز ٹیکس ( جی ایس ٹی ) کی مثال پیش کی ۔


    بینک قرضوں کی وصولی


    بینکنگ اصلاحات پر روشنی ڈالتے ہوئے جناب گوئل نے کہا کہ تحلیلیت ( انسولوینسی ) اور دیوالیہ پن ( بینک رپسی ) کوڈ کو ادارہ جاتی بناکر قابلِ حل میکنزم بنایا گیا ہے اور بینکوں اور قرض دینےوالوں کے ذریعے تقریباً 3 لاکھ کروڑ روپئے وصول کئے گئے ہیں ۔ انہوں نے زور دے کر کہا کہ 2014 ء میں غیر عملی اثاثے ( این پی اے ) 5.4 لاکھ کروڑ روپئے تک ہو گئے تھے ۔ 2015 ء سے اثاثوں کے معیار کے مختلف جائزے لئے گئے اور معائنے کئے گئے نیز 4 آر یعنی ریکگنیشن ، ریزولوشن ، ری کیپیٹلائزیشن اور ریفارمس کا طریقہ اپنایا گیا ۔ پبلک سیکٹر کے بینکوں کی حالت کی بحالی پر روشنی ڈالتے ہوئے وزیر خزانہ نے کہا کہ 2.6 لاکھ کروڑ روپئے کی سرمایہ کاری سے از سر نو پونجی لگائی گئی ہے ۔


    بدعنوانی کے خلاف اقدامات


    حکومت کے ذریعے ریئل اسٹیٹ کے شعبے میں شفافیت کا نیا دور لانے کے لئے کئے گئے اقدامات کا ذکر کرتے ہوئے وزیر خزانہ نے ریئل اسٹیٹ ( ریگولیشن اینڈ ڈیولپمنٹ ) ایکٹ ، 2016 ( ریرا ) اور بے نامی لین دین ( روک تھام ) ایکٹ کا ذکر کیا ۔ انہوں نے کہا کہ مفرور معاشی مجرم ایکٹ سے ، معاشی مجرم ، جو ملک کے عدالتی دائرۂ کار سے بھاگ گئے ہیں ، اُن کے اثاثے ضبط کرنے اور فروخت کرنے میں مدد ملی ہے ۔ انہوں نے کہا کہ حکومت نے کوئلہ اور اسپیکٹرم سمیت قدرتی وسائل کی شفاف نیلامی کی ہے ۔


    صفائی ستھرائی


    وزیر اعظم جناب نریندر مودی کی قیادت والی حکومت کے ذریعے شروع کئے گئے سووچھتا مشن کی حصولیابیوں پر روشنی ڈالتے ہوئے جناب گوئل نے کہا کہ ملک نے کم و بیش 5.45 لاکھ گاؤوں کو کھلے میں رفع حاجت سے پاک گاؤں قرار دینے کے ساتھ تقریباً 98 فی صد دیہی صفائی ستھرائی کا نشانہ حاصل کر لیا ہے ۔


    ای ڈبلیو ایس ریزرویشن


    معاشی طور پر کمزور طبقات کے لئے تعلیمی اداروں اور سرکاری روزگار میں 10 فی صد ریزرویشن کو یقینی بنانے کی غرض سے حکومت 25 فی صد اضافی سیٹیں فراہم کرے گی یعنی ایس سی / ایس ٹی / دیگر پسماندہ طبقات کے لئے جاری موجودہ ریزرویشن کو بحال رکھتے ہوئے یہ التزام کرے گی ۔


    غریبوں کے لئے اناج


    غریب اور درمیانی درجہ کے لوگوں کو واجب قیمت پر اناج فراہم کرانے کے لئے وزیر خزانہ نے کہا کہ 19-2018 ء میں تقریباً 170000 کروڑ روپئے خرچ کئے گئے ۔ بجٹ تخمینہ 20-2019 ء میں مہاتما گاندھی نیشنل رورل ایمپلائمنٹ گارنٹی ایکٹ ( ایم جی نریگا ) کے لئے 60000 کروڑ روپئے مختص کئے گئے ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-641

    
    
    (Release ID: 1562198) Visitor Counter : 13