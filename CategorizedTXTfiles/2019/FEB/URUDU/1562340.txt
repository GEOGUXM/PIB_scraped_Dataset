      خواتین اور بچوں کی ترقیات کی وزارت

      وزارت برائے خواتین و بہبود اطفال کیلئے کُل بجٹ تخصیص سال 20-2019 کیلئے بڑھا کر 4856کروڑکر دی گئی ہے یعنی 20 فیصد کا اضافہ ہوا ہے
      Posted On: 01 FEB 2019 7:23PM by PIB Delhi


    نئی دہلی،یکم فروری؍20-2019کے مرکزی بجٹ میں خواتین اور بچوں کے تحفظ اور ان کی خودمختاری پر خصوصی توجہ دی گئی ہے۔ وزارت کا مجموعی بجٹ بڑھا کر 4 ہزار 856 کروڑ روپے کر دیا گیا ہے، جو کہ پچھلے برس کے مقابلے میں تقریباً 20فیصد زیادہ ہے۔ خیال رہے کہ 19-2018 کے بجٹ میں بذات خود سابقہ سال سے 12 فیصد تک کا اضافہ کیاگیا تھا، جس سے حکومت کی خواتین اور بچوں کے تئیں بڑھتی عہد بستگی کا پتہ چلتا ہے۔ وزارت برائے خواتین و بہبودی اطفال کے لئے بجٹ کا مجموعی التزام سال 20-2019 کے لئے 29165کروڑ روپے ہے۔


    خواتین و بہبودی اطفال کی وزیر محترمہ مینکا سنجے گاندھی نے بجٹ تخصیص میں اضافہ کے لئے وزیر مالیات کا شکریہ ادا کرتے ہوئے کہا کہ فنڈ میں اضافے سے وزارت کو نقص تغذیہ کے مسئلے سے مؤثر طور پر نمٹنے اور خواتین اور بچوں کے تحفظ کے لئے مزید مؤثر سہولیات فراہم کرنے میں مدد ملے گی۔ خواتین و بہبود اطفال کی وزیر نے یہ بھی کہا کہ وہ وزارت کے اگلے پانچ سالوں کے لئے ایک روڈ میپ تیار کریں گی، جس میں ملک بھر کے ان خواتین اور بچوں کے لئے مربوط بڑے ادارے قائم کئے جائیں گے، جن کی نگہداشت اور تحفظ کی ضرورت ہے۔


    حکومت نے نقص تغذیہ کے مسئلے سے نمٹنے کو مستقل طور پر ترجیح دی ہے اور اس پر اپنی توجہ مرکو ز کی ہے اور اسی کے مطابق امبریلا آئی سی ڈی ایس اسکیم کے لئے خرچ پچھلے سال کی بجٹ تخصیص مقابلے میں آنے والے مالی سال میں بڑھا کرتقریباً 4500کروڑروپے کر دیا گیا ہے۔ اسی طرح قومی تغذیہ مشن کے پروگرام کا بجٹ بڑھا کر 400کروڑ روپے کر دیا گیا ہے۔ پردھان منتری ماتروندنا یوجنا کا آغاز اکتوبر 2017 میں کیا گیا تھا۔ اس اسکیم کے تحت بجٹ تخصیص 1200کروڑروپے (آر ای 19-2018) سے دو گنا کر کے 2500کروڑ(بی ای20-2019)کر دی گئی ہے۔


    قومی کریچی (پرورش خانہ)کے لئے بجٹ تخصیص 30 کروڑ سے بڑھا کر 50 کروڑ کردی گئ ہے، جس سے کام کرنے والی خواتین محفوظ طور پر اپنے بچوں کو چھوڑ کر باہر کام کرنے کےلئے جا سکیں گی۔ اسی طرح کام کرنے والی خواتین کے لئے ہاسٹل اسکیم کے بجٹ میں 3 گنا یعنی 52کروڑ (آر ای18-2019) سے بڑھا کر 165 کروڑ (بی ای 20-2019)کر دیا گیا ہے۔ مہلا شکتی کیندر اسکیم کا بجٹ 115کروڑ روپے سے بڑھا کر 150کروڑ روپے کردیا گیا ہے۔


    تمام خواتین کو حفاظتی ضروریات فراہم کرنے کے لئے اُجولا اسکیم (قحبہ خانوں سےبچائی گئی خواتین سے متعلق ڈبلیو سی ڈی وزارت ) کا بجٹ 20 کرور سے بڑھا کر 30 کروڑ روپے کر دیا گیا ہے۔ اسی طرح بیواؤں کے گھروں کےلئے بجٹ 8کروڑ سے بڑھا کر 15 کروڑ کر دیا گیا ہے۔ مؤثر طو ر پر خواتین کے تحفظ اور ان کی خودمختاری کے مشن کے تحت مجموعی بجٹ 1156کروڑ روپے سے بڑھا کر1330کروڑروپے کر دیا گیا ہے۔


    وزارت نے پچھلے چند برسوں میں خواتین کے تحفظ پر بہت زیادہ توجہ دی ہے اور ایک حوصلہ افزا پروگرام وضع کیاگیاہے۔ انٹیگریٹیڈ چائلڈ پروٹیکشن سروسیز اسکیم کے تحت بجٹ 925کروڑ روپے سے بڑھا کر 1500کروڑ روپے کر دیا گیا ہے۔ا س سے وزارت اُن ریاستوں سے تحفظ اطفال خدمات کی بڑھتی ضروریات کی تکمیل کر سکے گی، جو جے جے ایکٹ 2015 کے التزامات کے مؤثر نفاذ کے بعد ابھری ہیں۔ اس سے تحفظ اطفال اسکیم کی مجوزہ توسیع کےلئے اضافی فنڈ بھی فراہم ہوں گے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ن ا ۔ ک ا)


    U. No. 653

    
    
    (Release ID: 1562340) Visitor Counter : 12