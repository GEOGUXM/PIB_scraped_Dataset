      وزارت خزانہ

      غیر نوٹیفائڈ، خانہ بدوش اور نیم خانہ بدوش برادریاں، جن کی ابھی تک درجہ بندی نہیں کی گئی ہے، ان کی شناخت کا کام مکمل کرنے کے لئے نیتی آیوگ کے تحت ایک کمیٹی قائم کی جائے گی
      Posted On: 01 FEB 2019 2:05PM by PIB Delhi


    نئی دہلی، یکم فروری 2019، غیر نوٹیفائڈ، خانہ بدوش اور نیم خانہ بدوش برادریاں، جن کی ابھی تک درجہ بندی نہیں کی گئی ہے، ان کی شناخت کا کام مکمل کرنے کے لئے نیتی آیوگ کے تحت ایک کمیٹی قائم کی جائے گی۔ پارلیمنٹ میں آج 20۔2019کا عبوری بجٹ پیش کرتے ہوئے خزانے ، کارپوریٹ امور، ریلوے اور کوئلے کے مرکزی وزیر جناب پیش گوئل نے کہا کہ حکومت غیر نوٹیفائڈ خانہ بدوش اور نیم خانہ بدوش برادریوں کے لئے خصوصی طو رپر بہبود اور ترقی کے پروگراموں پر عمل درآمد کے مقصد کے لئے سماجی انصاف اور تفویض اختیارات کی وزارت کے تحت بہبود کا ترقیاتی بورڈ بھی قائم کرے گی۔ بورڈ یہ یقین دہانی کرائے گا کہ ان برادریوں تک خدمات بہم پہنچانے کے لئے، جن تک مشکل سے پہنچا جاتا ہے، خصوصی حکمت عملی تیار کی گئی اور اس پرعمل درآمد کیا گیا ہے۔


    جناب گوئل نے کہا کہ حکومت اس ملک کے سب سے زیادہ محروم شہریوں تک پہنچنے کی عہد بند ہے۔ اس مقصد کے لئے غیر نوٹیفائڈ، خانہ بدوش اور نیم خانہ بدوش برادریوں کی حالت پر خصوصی توجہ دی جائے گی۔ ان برادریوں تک پہنچنا مشکل ہوتا ہے، یہ کم نظر آتی ہیں اور اسی لئے اکثر ان کو نظر انداز کردیا جاتا ہے۔ خانہ بدوش اور نیم خانہ بدوش برادریاں اپنی گزر بسر کے لئے ایک جگہ سے دوسری جگہ منتقل ہوتی رہتی ہیں۔رینکے کمیشن اور آئی ڈیٹ کمیشن نے ان برادریوں کی شناخت کرنے اور فہرست بنانے کا قابل تعریف کام کیا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-637


    

    
    (Release ID: 1562215) Visitor Counter : 12