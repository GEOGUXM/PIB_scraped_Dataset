      زراعت اور کاشتکاروں کی فلاح و بہبود کی وزارت

      زرعی موسمیاتی مشورے
      Posted On: 05 FEB 2019 5:23PM by PIB Delhi


    نئی دہلی، 05 ؍فروری،5.3 کروڑ کسان ایم-کسان پورٹل ( https://m-kisan.gov.in )کے ذریعے زرعی موسمیاتی مشورے حاصل کررہے ہیں۔ زرعی مشورے نیز موسمیاتی مشورے حاصل کرنے کے لئے ایم-کسان پورٹل پر درج کی گئیں کسانوں کی تعداد سے متعلق ریاست کے اعتبار سے تفصیلات انیکسچر (منسلک) ہیں۔


    ایگرو میٹرولوجی سے متعلق آل انڈیا کوارڈی نیٹڈ ریسرچ پروجیکٹ (اے آئی سی آر پی اے ایم) کے 25 سینٹر ریاست کی زراعت کی یونیورسٹیوں میں واقع ہیں، جنہیں ملک بھر میں تقسیم کیا گیا ہے۔ ان 25 سینٹروں نے ریڈیو ، ٹی وی ، اخباروں وغیرہ کے ذریعے مقامی زبانوں میں زرعی موسمیاتی مشورے جاری کرنے کی کوششیں کی ہیں۔ اے آئی سی آر پی اے ایم کے ذریعے مختلف ریاستی سرکاروں کے لائن محکموں کو زرعی مشوروں کے بلیٹن بھی تقسیم کئے گئے ہیں۔ انڈین کونسل آف ایگریکلچرل ریسرچ (آئی سی اے آر ) اور انڈین میٹرولوجیکل ڈپارٹمنٹ (آئی ایم ڈی) نے مشترکہ طور پر ذیلی ضلع (بلاک) سطح کے لئے ایگرومیٹ ایڈوائزری سسٹم (اے اے ایس) نیٹ ورک کوفروغ دینے کا منصوبہ بنایا ہے۔ اس منصوبے کے تحت 200 کرشی وگیان کیندر نیز 110 خواہش مند ضلعوں کی ڈسٹرکٹ ایگرو میٹ یونٹس کے قیام کے لئے نشان دہی کی گئی ہے۔ تاکہ کسانوں کو زرعی مشوروں کی خدمات فراہم کی جاسکیں۔ ایڈوائزری (مشورے) خدمات شروع کرنے کے لئے درکار سہولیات قائم کرنے کی خاطر ابتدائی فنڈ کے طور پر 24 کروڑ روپے (1.2 لاکھ روپے فی یونٹ ) منظور کئے گئے ہیں۔


    اس کے علاوہ کسانوں کی حوصلہ افزائی کے لئے سماجی بیداری کی مہم بھی شروع کی گئی ہیں تاکہ وہ خود اپنے طور پر ایم-کسان پورٹل پر اپنا اندراج کرائیں اور فصل و موسم سے متعلق مخصوص مشورے حاصل کریں۔ بہت سے کسانوں کا کسان کال سینٹر کے ذریعے بھی اندراج کرا یا گیا ہے۔ کسان فصل سے متعلق مشورے حاصل کرنے کے لئے خود اپنے طور پر رجسٹریشن کراسکتے ہیں اور فون کرسکتے ہیں۔ ایکسٹنشن ورکروں نے بھی کسانوں کا رجسٹریشن بڑھانے میں ایک اہم رول ادا کیا ہے۔ وہ رجسٹریشن کے عمل کی وضاحت کرتے ہیں اور کسانوں کو رجسٹریشن کے فائدے بتاتے ہیں۔ جس سے کسانوں کو فصل اور موسم کے مشورے حاصل کرنے میں مدد ملتی ہے۔ گزشتہ تین سالوں کے دوران یعنی 2015-16 ، 2016-17 اور 2017-18 کے دوران ، ان کسانوں کو ایس ایم ایس کے ذریعے مشورے بھیجنے پر 263173386 روپے خرج ہوئے، جن کا ایم کسان پورٹل پر اندراج ہے۔


    یہ اطلاع آج لوک سبھا میں زراعت اور کسانوں کی فلاح وبہبود کے وزیر مملکت جناب گجندر سنگھ شیخاوت نے دی۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 701

    
    
    (Release ID: 1562716) Visitor Counter : 7