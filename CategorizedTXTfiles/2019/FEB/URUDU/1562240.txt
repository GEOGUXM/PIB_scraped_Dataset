      یو پی ایس سی

      جناب راجیو نین چوبے نے یو پی ایس سی کے آفس اور ممبر سیکریٹری کے عہدے کا حلف لیا
      Posted On: 01 FEB 2019 3:56PM by PIB Delhi


    
    نئی دلّی ، یکم فروری ؍جناب راجیو نین چوبے نے آج یونین پبلک سروس کمیشن ( یو پی ایس سی ) کے آفس اور ممبر سیکریٹری کے عہدے کا حلف لیا ۔ انہیں یہ حلف یو پی ایس سی کے چیئر مین جناب اروند سکسینہ نے دلایا ۔
    تمل ناڈو کیڈر کے 1981 کے بیچ کے ایک آئی اے ایس افسر جناب چوبے کا کرئیر 35 سال سے زائد کی شاندار کار کردگی پر مشتمل ہے ۔ انہوں نے تمل ناڈو حکومت کے علاوہ مرکزی حکومت میں بھی اہم عہدوں پر ذمہ داریاں نبھائی ہیں ۔ موصوف محکمہ اقتصادی امور میں جوائنٹ سیکریٹری ، وزارت ٹیکسٹائل میں ڈیولپمنٹ کمشنر ( ہینڈ لوم ) ، ڈائرکٹوریٹ جنرل آف ہائیڈرو کاربن میں ڈائرکٹر جنرل ، پیٹرولیم اور قدرتی گیس کی وزارت میں ایڈیشنل سیکریٹری ، وزارت توانائی میں اسپیشل سیکریٹری ، اور کمیشن میں عہدہ سنبھالنے سے قبل وزارت شہری ہوا بازی میں سیکریٹری کے عہدہ پر فائز تھے۔ اس کے علاوہ انہوں نے مالیات ، دیہی ترقیات ، نقل و حمل ، خزانہ ، صنعت ، ٹیلی کمیونیشن اور عملہ اور عام انتظامیہ سے متعلق محکمے میں بھی اہم عہدوں پر ذمہ داریاں سنبھالی ہیں ۔


    
    ۔ ۔ ۔ ۔ ۔ ۔


    
    U . 625
    

    
    (Release ID: 1562240) Visitor Counter : 8