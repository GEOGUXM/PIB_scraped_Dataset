      وزارت آیوش

      آیوش کے وزیر کل غازی آباد میں نیشنل انسٹی ٹیوٹ آف یونانی میڈیسین کے لئے سنگ بنیاد رکھیں گے
      Posted On: 28 FEB 2019 1:35PM by PIB Delhi


    نئی دہلی، 28 ؍فروری،آیوش کے مرکزی وزیر مملکت جناب شری پد یسونائک کل غازی آباد میں نیشنل انسٹی آف یونانی میڈیسین (این آئی یو ایم) کے لئے سنگ بنیاد رکھیں گے۔ اس موقع پر امور خارجہ کے مرکزی وزیر مملکت جنرل وی کے سنگھ بھی موجود ہوں گے۔


    این آئی یو ایم ، غازی آباد موجودہ این آئی یو ایم ، بنگلور کی ایک توسیع ہوگا، جو کہ 10 ایکٹر کے رقبے میں 300.00 کروڑ روپے کی لاگت سے تیار کیا جائے گا۔ قائم ہوجانے کے بعد این آئی یو ایم ، غازی آباد 200 بستروں والے اسپتال کے ساتھ شمالی ہندوستان میں یونانی طریقہ علاج سب سے بڑے اداروں میں سے ایک ہوگا۔ حفظان صحت کی خدمات فراہم کرانے کے علاوہ این آئی یو ایم میں پوسٹ گریجویٹ اور پی ایچ ڈی کی سطح کی معیاری تحقیق وتعلیم کی سہولیات بھی ہوں گی۔ این آئی یو ایم ، غازی آباد قائم کرنے کے لئے حکومت ہند کی زمین مکانات اور شہری امور کی وزارت کے ذریعہ فراہم کرائی گئی ہے۔


    اس موقع پر رکن پارلیمنٹ (راجیہ سبھا) جناب انل اگروال ، رکن پارلیمنٹ (راجیہ سبھا) جناب وجے پال سنگھ تومر ، حکومت اترپردیش کے آیوش کے وزیر مملکت (آزادانہ چارج) جناب دھرم سنگھ سینی ، صاحب آباد کے ایم ایل اے جناب سنیل تمار شرما، مراد نگر کے ایم ایل اے جناب اجیت پال تیاگی ، لونی کے ایم ایل اے جناب نند کشور ، مودی نگر کی ایم ایل اے محترمہ منجو شیواچ اور حکومت ہند کی وزارت آیوش کے سکریٹری راجیش کوٹیجا بھی موجود رہیں گے۔


    ۔۔۔۔۔۔۔۔۔۔۔۔۔۔۔۔


    (م ن-اگ- ق ر)


    U- 1277

    
    
    (Release ID: 1566657) Visitor Counter : 10
    
    
      Read this release in: Marathi , English , Hindi