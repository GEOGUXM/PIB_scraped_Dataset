      نائب صدر جمہوریہ ہند کا سکریٹریٹ

      مرکز اور ریاستوں کو سیاست کوالگ تھلگ رکھتے ہوئے ٹیم انڈیا کی حیثیت سے مل کر کام کرنا چاہئے: نائب صدر جمہوریہ ہند
      
      پی پی پی ماڈل ہوابازی سے متعلق بنیادی ڈھانچے کی ترقی اور فروغ کا ذریعہ ہے
      
      نائب صدر جمہوریہ نے تروپتی ہوائی اڈے کو مزید مستحکم کرنے اور رن وے کی توسیع کے لئے سنگ بنیاد رکھا

      Posted On: 20 FEB 2019 3:58PM by PIB Delhi

    نئی دہلی، 20 فروری 2019 ؍نائب صدر جمہوریہ ہند جناب ایم ونکیانائیڈو نے مرکز اور متعدد ریاستی حکومتوں سے زور دے کر کہا کہ وہ ‘ٹیم انڈیا’کا طریقہ کار اختیار کریں اور سیاست کو الگ تھلگ رکھتے ہوئے ملک کی ترقی کے لئے مل کر کام کریں۔


    تروپتی ہوائی اڈےکے رن وے کو مزید مستحکم کرنے اور اس کی توسیع کے لئے سنگ بنیاد رکھتے ہوئے نائب صدر جمہوریہ نے کہا ‘‘جہاں تک ترقی کا معاملہ ہے تو مرکز اور ریاستی حکومتوں دونوں کو ٹیم انڈیا کی حیثیت سے مل کر کام کرنا چاہئے۔’’


    اس پروجیکٹ کی تکمیل اور رن وے کی توسیع کے بعد بی-747-400، بی-777-300 ای آر جیسے طیاروں کی لینڈنگ میں آسانی فراہم ہوگی۔ تروپتی ہوائی اڈے کا موجودہ رن وے ابھی اے بی-320؍اے بھی321 قسم کے طیاروں کے آپریشن کے لئے ہی صرف مناسب ہے۔


    جناب نائیڈو نے اقتصادی ترقی کو رفتار دینے کے لئے فضائی ، ریل اور سڑک کنکٹی ویٹی کی اہمیت پر زور دیا۔ شہری ہوابازی کے ڈائریکٹوریٹ جنرل کی رپورٹ کا حوالہ دیتے ہوئے جناب نائیڈو نے کہا کہ 2018ء میں ہندوستان میں 13.9کروڑ گھریلو ہوائی مسافر تھے، جبکہ 2017ء میں ہندوستان میں ہوائی مسافروں کی یہ تعداد 11.7 کروڑ تھی۔ اس طرح گزشتہ برس یعنی 2017ء کے مقابلے 2018ء میں ہوائی مسافروں کی تعداد میں 18.6 فیصد کا اضافہ ہوا ہے۔


    آئی اے ٹی اے (انٹرنیشنل ایئر ٹرانسپورٹ ایسوسی ایشن) کی رپورٹ کا حوالہ دیتے ہوئے جناب نائیڈو نے کہا کہ ایشیا ء-بحرالکاحل خطہ اگلے 20 برسوں میں ہوائی مسافروں کی ترقی کے لئے کلیدی مقام بن جائےگا۔نئے ہوائی مسافروں کی کل تعداد کا نصف سے زائد اسی خطے سے ہوں گے۔


    انہوں نے اس بات کو اجاگر کرتے ہوئے کہ شہری ہوابازی کے سیکٹر میں بنیادی ڈھانچے کی ترقی فنڈز کی کمی کے سبب برسوں سے متاثر ہو رہی تھی، جناب نائیڈو نے کہا کہ سرکاری و نجی شراکت داری (پی پی پی)بنیادی ڈھانچے کی ترقی اور نئے ہوائی اڈوں کی ترقی کا ذریعہ بنی۔جناب نائیڈو نے کہا کہ دہلی ، ممبئی اور حیدرآباد میں پی پی پی ماڈلوں کی کامیابی کے بعد دوسری جگہوں میں بھی یہ ماڈل مشعل راہ بنی۔


    ایئرپورٹس اتھارٹی آف انڈیا (اے اے آئی)کے ذریعے حال ہی میں جاری کئے گئے ٹریفک ڈیٹا کا حوالہ دیتے ہوئے جناب نائیڈو نے کہا کہ تروپتی ، راج مُندری اور کڑپّا ہوائی اڈوں پر ہوائی مسافروں کی آمدورفت میں کافی اضافہ ہوا ہے۔


    اس بات کا بطور خاص ذکرکرتے ہوئے کہ ہندوستان 7.3فیصد کی شرح ترقی کے ساتھ آگے بڑھ رہا ہے، جبکہ پوری دنیا کی شرح ترقی روبہ زوال ہے، جناب نائیڈو نے کہا کہ شہری ہوابازی کے سیکٹر میں مزید سرمایہ کاری کی ضرورت ہے۔ ملک کے اندر شہری ہوابازی کے سیکٹر میں ترقی سے نہ صرف سیاحت کو فروغ حاصل ہوگا، بلکہ اس سے روزگار کے بھی نئے مواقع پیدا ہوں گے۔


    جناب نائیڈو نے علاقائی کنکٹی ویٹی کی اسکیم –اُڑان کے تحت نہایت کم استعمال کئے جانے والے اور بالکل نہ استعمال کئے جانے والے ہوائی اڈوں تک فضائی کنکٹی ویٹی مہیا کرانے کے لئے حکومت کی تعریف کی۔انہوں نے کہا کہ حکومت کے اس طرح کے اقدامات سے چھوٹے اور اوسط درجے کے شہروں میں رہنے والے لوگوں کو سستی ہوائی سفر تک رسائی حاصل کرنے میں مدد فراہم ہوگی۔


    تروپتی ہوائی اڈے کی ترقی کے لئے مرکزی حکومت کے ذریعے شروع کئے گئے متعدد پروجیکٹوں کا حوالہ دیتے ہوئےجناب نائیڈو نے مقامی حکام سے زور دے کر کہا کہ وہ اس زیارتی شہر کو مکمل اسمارٹ شہر بنانے کے لئے کام کریں ۔


    حکومت کے دیگر اقدامات میں جدید سہولتوں سے آراستہ تروپتی ریلوے اسٹیشن کی از سر نو ترقی ، اہم تعلیمی اداروں –آئی آئی ٹی، آئی ای ایس آر، آئی آئی آئی ٹی، انڈین انسٹی ٹیوٹ آف کلونری سائنسز اور راشٹریہ سنسکرتی ودیاپیٹھ کی منظوری شامل ہیں۔ ریلویز نے تروپتی اور کولہا پور کے درمیان مہالکشمی ایکسپریس کی بھی شروعات کی ہے۔


    اس موقع پر شہری ہوابازی کے وزیر مملکت جناب جینت سنہا ، ضلع پریشد کی چیئرپرسن محترمہ گیروانی چندر پرکاش کے علاوہ اسمبلی کے اراکین اور ایئرپورٹ اتھارٹی آف انڈیا کے سینئر افسران بھی موجود تھے۔


    م ن۔م ع۔ن ع


    U: 11 46

    
    
    (Release ID: 1565663) Visitor Counter : 10
    
    
      Read this release in: Hindi , English , Marathi