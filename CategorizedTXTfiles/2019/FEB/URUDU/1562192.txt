      وزارت خزانہ

      کالا دھن مخالف اقدامات نے تقریباً 1.3لاکھ کروڑ روپے کی غیر اعلان شدہ آمدنی کو ٹیکس کے دائرے کے تحت لایا
      
      6,900کروڑ روپے مالیت کی بے نامی جائیدادوں اور 1600کروڑ روپے کی مالیت کے غیر ملکی اثاثوں کو ضبط کیا گیا
      
      مالی برس 18-2017کے دوران براہ راست ٹیکس کی وصولی میں 18 فیصد کا اضافہ
      
      ٹیکس بنیاد میں اضافہ، پہلی مرتبہ1.06کروڑ افراد نے انکم ٹیکس ریٹرنس داخل کئے، جس کی اصل وجہ نو ٹ بندی ہے

      Posted On: 01 FEB 2019 1:53PM by PIB Delhi

    نئی دہلی۔یکم فروری 2019،گزشتہ ساڑھے چار برسوں کے دوران کالا دھن قانون ، مالی مفرور مجرم خطاکار ایکٹ اور نوٹ بندی کی شکل میں حکومت کے ذریعے کئے گئے کالا دھن مخالف متعدد اقدامات کے سبب تقریباً 1,30,000 کروڑ روپے کی غیراعلان شدہ آمدنی کو ٹیکس کے دائرے کے تحت لایا گیا ہے۔ حکومت کے ان اقدمات کی وجہ سے تقریباً50ہزار کروڑ روپے کی مالیت کی جائیدادوں کو ضبط کیا گیا ہے۔مزید برآں بڑے پیمانے پرنقدی کرنسی رکھنے والے افراد کو اپنی آمدنی کے ذرائع بتانے کے لئے مجبور کیا گیا ہے۔


    آج پارلیمنٹ میں عبوری بجٹ 20-2019پیش کرتے ہوئے خزانہ ، کارپوریٹ امور، ریلویز اور کوئلہ کے مرکزی وزیر جناب پیوش گوئل نے کہا کہ ‘‘ہماری حکومت ملک سے کالا دھن کی لعنت کو ختم کرنے کے لئے پوری طرح عہد بند ہے’’۔


    اس مدت کے دوران 6,900 کروڑ روپے مالیت کی بے نامی جائیدادوں اور 1600کروڑ روپے مالیت کے غیر ملکی اثاثوں کو ضبط کیاگیا ہے۔اسی طرح سے 3,38,000 فرضی کمپنیوں کا پتہ لگایا ہے اور ان کا رجسٹریشن منسوخ کیا گیا اور ان کے ڈائریکٹروں کو نااہل قرار دیاگیا ہے۔


    وزیر موصوف نے مزید کہا کہ مالی برس 18-2017 کے دوران براہ راست ٹیکس کی وصولی میں 18 فیصد کا اضافہ درج ہوا۔ اسی طرح سے ملک کے اندر ٹیکس بنیاد میں بھی اضافہ درج کیاگیا۔مالی برس 18-2017کے دوران پہلی مرتبہ 1.06کروڑ افراد نے انکم ٹیکس ریٹرنس داخل کئے، جس کی اصل وجہ نوٹ بندی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔م ع۔ن ع


    01 -02-2019


    U-645

    
    
    (Release ID: 1562192) Visitor Counter : 14