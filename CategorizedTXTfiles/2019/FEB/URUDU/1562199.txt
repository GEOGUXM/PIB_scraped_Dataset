      وزارت خزانہ

      غیر منظم شعبے میں کام کرنے والے 15 ہزار روپے تک کی ماہانہ آمدنی والے ملازمین کے لئے حکومت نے ایک بڑی پنشن یوجنا ‘ پردھان منتری شرم یوگی مان دھن ’ شروع کرنے کی تجویز پیش کی ہے اس سے غیر منظم صنعت کے دس کروڑ مزدوروں اور ملازمین کو فائدہ ہوگا۔
      Posted On: 01 FEB 2019 2:02PM by PIB Delhi


    نئی دہلی، یکم فروری 2019/ حکومت نے غیر منظم شعبے کے 15 ہزار روپے تک کی آمدنی والے ملازمین کے لئے ایک بڑی پنشن یوجنا ‘پردھان منتری شرم یوگی مان دھن’ شروع کرنے کی تجویز پیش کی ہے۔ آج پارلیمنٹ میں 20-2019 کا عبوری بجٹ پیش کرتے ہوئے خزانہ ، کارپوریٹ امور ، ریلوے اور کوئلے کے مرکزی وزیر جناب پیوش گوئل نے کہا کہ ہندستان کی مجموعی گھریلو پیداوار کاآدھا حصہ غیر منظم شعبے میں کام کرنے والے 42 کروڑ مزدور اور ملازمین مثلاً خوانچے والے رکشا چلانے والے، تعمیراتی مزدور ، کچرا چننے والے ،زرعی مزدور، بیڑی مزدور ، ہینڈلوم ، چمڑے کا کام کرنے والے اور اسی طرح کے لاتعداد دیگر پیشوں میں کام کرنے والوں سے آتا ہے۔ حکومت کو ان کی ضعیفی کے لئے جامع سماجی تحفظ فراہم کرانا ہی ہوگا۔ اس لئے آیوشمان بھارت کے تحت فراہم کرائے گئے صحت کے بیمے اور‘ پردھان منتری جیون جیوتی بیمہ یوجنا ’ اور ‘پردھان منتری سرکشا بیمہ یوجنا ’کےتحت فراہم کرائے گئے زندگی اور معذوری کے بیمے علاوہ غیر منظم شعبے میں کام کرنے والے 15 ہزار روپے تک کی آمدنی والے مزدوروں کے لئے ایک بڑی پنشن یوجنا ‘ پردھان منتری شرم یوگی مان دھن یوجنا’ شروع کرنے کی ہماری حکومت کی تجویز ہے۔


    جناب پیوش گوئل نے کہا کہ اس یوجنا کے تحت مزدورو ں کو ان کے کام کرنے کی عمر کے دوران ماہانہ ایک چھوٹی سی رقم جمع کرانے پر 60 سال کی عمر ہونے پر انہیں تین ہزا ر روپے کی مہینہ کی پنشن فراہم کرائی جائے گی۔ غیر منظم شعبے میں کام کرنے والا مزدور 29 برس کی عمر میں پنشن یوجنا میں شامل ہوگا تو اسے 60 سال کی عمر تک اسے ہر ماہ 100 روپے جمع کرانے ہوں گے جبکہ 18 برس کی عمر میں پنشن یوجنا میں شامل ہونے والے مزدور کو ماہانہ صرف 55 روپے ہی جمع کرانے ہوں گے۔ سرکار ہر مہینے مزدور کے پینشن کھاتے میں اتنی ہی رقم جمع کرائے گی۔ توقع ہے کہ آئندہ پانچ برسوں کے اندر غیر منظم شعبے کے کم از کم دس کروڑ مزدور‘ پردھان منتری شرم یوگی مان دھن ’ کا فائدہ اٹھائیں گےجس سے یہ دنیا کی ایک سب سے بڑی پنشن یوجنا بن جائے گی۔ اس اسکیم کے لئے پانچ سو کروڑ روپے کی رقم مختص کی گئی ہے۔ ضرورت کے مطابق اضافہ فنڈ بھی مہیا کرائے جائیں گے۔ یہ اسکیم بھی رواں سال سے ہی نافذ کی جائے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-640

    
    
    (Release ID: 1562199) Visitor Counter : 12