      کامرس اور صنعت کی وزارتہ

      وزیر تجارت کی زرعی برآمدات پالیسی کے سلسلہ میں ایف پی او کے ساتھ بات چیت
      Posted On: 26 FEB 2019 4:25PM by PIB Delhi


    سریش پربھو ویڈیو لنک کے ذریعہ ایف پی او کے ساتھ بات چیت کرتے ہوئے


    صنعت وتجارت کے مرکزی وزیر جناب سریش پربھو نے آج نئی دلی میں ملک کے 81 مقامات پر ویڈیو لنک کے ذریعہ فارمر پروڈیوسرس آرگنائزیشن (ایف پی او) کے ساتھ بات چیت کی۔ اس بات چیت میں شمال مشرق کے 12 مقامات سے ایف پی او نے وزیر موصوف کے ساتھ بات چیت میں حصہ لیا۔


    وزیر تجارت نے ریاستوں کے مخصوص خطوں سے حاصل ہونے والی مصنوعات کی برآمدات کو فروغ دینے کی غرض سے عمل درآمد کئے جانے والے اقدامات کے بارے میں بھی ایف پی او کے ساتھ تبادلہ خیال کیا۔زرعی برآمدات پالیسی پر عمل درآمد کی غرض سے پورے ملک میں 40 کلسٹرتشکیل دیے گئے ہیں اور نبارڈ (این اے بی اے آر ڈی)، اے پی ای ڈی اے، ایم پی ای ڈی اے اور شجر کاری بورڈ کسانوں کی تنظیم کی وساطت سے تمام امداد دی جائیں گی تاکہ یہ بات یقینی ہوسکے کہ کسانوں کو معقول مارکیٹ پرائز حاصل ہوں اور وہ اپنی مصنوعات کو برآمد کرسکیں۔


    وزیر تجارت نے ایف پی او کو فیڈریشن تشکیل دینے کا مشورہ دیا، جوکہ ریاستوں میں ترقی کے لئے محرک بن سکیں۔ وزیر موصوف نے مزید بتایا کہ وہ تمام ایف پی او کو کسانوں کی آمدنی دوگنی کرنے والی زرعی برآمدات پالیسی کے عمل درآمد کو یقینی بنانے کے لئے مراسلہ بھیج رہے ہیں۔


    ایف پی او کے ساتھ بات چیت کرتے ہوئے وزیر موصوف نے مہاراشٹر میں ناسک، کیرالہ میں ایڈوکی، اڈیشہ میں رائے گڑھ، گجرات میں داہود، آندھرا پردیش میں وجے واڑہ، سکم میں گینگٹاک اور ہماچل پردیش میں ایف پی او جیسے شعبوں میں کسانوں کو درپیش مسائل سنیں۔ زیادہ تر ایف پی او کو قدر وقیمت کی حامل اشیائ کی چین تک رسائی میں دشواریوں کا سامنا ہے اور انہیں مارکیٹ تک رسائی حاصل نہیں ہوپارہی ہے۔ وزیر تجارت نے تمام ایف پی او کو یہ یقین دلایا کہ وہ ان میں سے ہر ایک درپیش مسائل کا خود جائزہ لیں گے اور یہ یقین دلایا کہ ان مسائل کا جلد از جلد ازالہ کردیا جائے گا۔


    زرعی برآمداتی پالیسی، مستحکم تجارتی پالیسی کے ذریعہ کسانوں کو برآمدات کے مواقع فراہم کرکے ان کی آمدنی دوگنی کرنے کے خواب سے ہم آہنگ ہے۔ پالیسی میں مخصوص مصنوعات کی برآمدات پر مبنی پیدا وار کی صلاحیت والے کلسٹر قائم کرنے پر توجہ مرکوز کی گئی ہے اور ہندوستان کی مصنوعات کی برانڈنگ اور فروغ، نیز ان کی قدر وقیمت کے اضافے پر توجہ دی گئی ہے۔ پالیسی کا اصل مقصد 2022 تک زرعی برآمدات کو دوگنا کرکے 60 ارب امریکی ڈالر کے بقدر کرنا ہے۔


    زرعی برآمدات کو فروغ دینے کے لئے متعدد اقدامات کئے گئے ہیں، جن میں خوردنی تیل اور دالوں کی برآمدات پر عائد پابندی کو اٹھانا اور متعدد زرعی مصنوعات پر ایم ای آئی ایس کے التزامات کے ساتھ منسلک کرنا شامل ہے۔


    چینی کے برآمداتی محصول کو ہٹادیا گیا ہے۔ اس سلسلے میں اعلیٰ سطحی وفود نے انڈونیشیا، ملیشیا، چین اور بنگلہ دیش کا دورہ کیا ہے، تاکہ اس چینی سیزن کے دوران خام اور ریفائن چینی کی برآمدات کے مواقع تلاش کئے جاسکیں۔ چین کو زرعی برآمدات کو فروغ دینے کے لئے خصوصی کوششیں کی جارہی ہیں۔ چین کے جنرل ایڈمنسٹریشن آف کسٹمس آف پی آر (جی اے سی سی )نے چین کو ریپسڈ میل کی برآمدات کے لئے 5 پلانٹوں کو درج رجسٹرڈ کیا ہے۔ بھارت نے چاول یعنی باسمتی یا غیر باسمتی دونوں قسموں کے چاول کی چین کو برآمدات کے لئے جون 2018 میں نئے پروٹوکول پر دستخط کئے ہیں۔ جی اے سی سی نے ہندوستان کی کل 24 چاول ملوں کو چین کو چاول برآمدکرنے کی منظوری دی ہے۔ 28.11.2018 کو چین کو مچھلی کی برآمد کے لئے جی اے سی سی ، چین کے ساتھ ہندوستان کی مچھلی، تیل اور مچھلیوں کی برآمدات کا راستہ ہموار کرنے کے لئے بھی معاہدے پر دستخط ہوئے ہیں۔


    U-1241

    
    
    (Release ID: 1566413) Visitor Counter : 8
    
    
      Read this release in: English , Hindi