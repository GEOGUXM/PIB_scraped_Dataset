      صدر جمہوریہ کا سکریٹریٹ

      صدر جمہوریہ نے 2014، 2015 اور 2016 کے لئے ثقافتی ہم آہنگی کے لئے ٹیگور ایوارڈز پیش کئے
      Posted On: 18 FEB 2019 1:44PM by PIB Delhi


    نئی دہلی، 18 فروری 2019 ؍صدر جمہوریہ ہند جناب رام ناتھ کووند نے آج (18فروری2019ء) نئی دہلی میں منعقدہ ایک تقریب میں سال 2014ء ، 2015ء اور 2016ء کے لئےبالترتیب جناب راجکمار سنگھاجیت سنگھ، چھایانوت(بنگلہ دیش کی ایک ثقافتی تنظیم)اور جناب رام وانجی سوتر کو ثقافتی ہم آہنگی سے متعلق ٹیگور ایوارڈز پیش کئے۔


    اس موقع پر اظہار خیال کرتے ہوئے صدر جمہوریہ نے کہا کہ یہ ایوارڈ ثقافت اور ہماری تہذیبی دولت کی ہندوستانی روایات کا جشن ہے۔ اس کا تعلق ادب یا موسیقی ، فن یا ڈرامہ ، مجسمہ سازی یا دستکاری ، ڈیزائن یا ڈیجیٹل آرٹ کسی سے بھی ہو۔ہمارے ملک کے ہرخطے کی ایک ممتاز تہذیبی شناخت ہے، تاہم اپنی روح میں ثقافت تقسیم نہیں کرتی، بلکہ یہ سب کو جوڑتی ہے اور ہندوستان کے سبھی لوگوں اور پوری انسانیت کے درمیان ہم آہنگی پیدا کرتی ہے۔


    ایوارڈ یافتگان کے تعاون کی طرف اشارہ کرتے ہوئے صدر جمہوریہ نے کہا کہ جناب راجکمار سنگھا جیت سنگھ منی رقص کے ہمارے عظیم شارحین میں سے ایک ہیں۔ انہوں نے منی پور کے اس قدیم فن کو نہ صرف جدید احساسات کے ساتھ ، بلکہ ملک کے دیگر حصوں کے ساتھ جوڑا ہے۔ چھایا نوت ایک ایسی تنظیم ہے، جنہوں نے بنگلہ دیش میں رابندر ٹیگور کے کاموں اور فلسفے کو فروغ دیا ہے اور محفوظ کیا ہے۔ جناب وانجی سوتر ایک ایسے مجسمہ ساز اور اسکالر ہیں ، جو ایک ایسی فنی روایت کی نمائندگی کرتے ہیں، جس کا سلسلہ ہمارے ماضی میں ہزاروں سال پیچھے تک جاتا ہے۔ ان دنوں وہ سب سے زیادہ اسٹیچو آف یونٹی کے لئے جانے جاتے ہیں۔


    اس موقع پر موجود معززین نے وزیر اعظم جناب نریندر مودی اور ثقافت (آزادانہ چارج)، کے وزیر مملکت ڈاکٹر مہیش شرما کے نام شامل ہیں۔


    م ن۔م م۔ن ع


    U: 1066

    
    
    (Release ID: 1565115) Visitor Counter : 4
    
    
      Read this release in: Tamil , Bengali , English , Hindi