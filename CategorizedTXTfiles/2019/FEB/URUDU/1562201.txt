      وزارت خزانہ

      مدرا یوجنا کے تحت 7,23,000کروڑ روپے کی مالیت کے 15.56کروڑ قرضےتقسیم کئے گئے
      
      حکومت کی‘‘آرٹیفیشل انٹلی جنس’’ پر قومی پروگرام کی تجویز
      Posted On: 01 FEB 2019 2:04PM by PIB Delhi


    نئی دہلی۔یکم فروری 2019، مدرا یوجنا کے تحت 7,23,000 کروڑ روپے کی مالیت کے 15.56کروڑ روپے قرضے تقسیم کئے گئے ہیں۔ آج پارلیمنٹ میں عبوری بجٹ 20-2019پیش کرتے ہوئے خزانہ ، کارپوریٹ امور، ریلویز اور کوئلہ ک مرکزی وزیر جناب پیوش گوئل نے کہا کہ ہندوستان، دنیا میں سب سے زیادہ نوجوان آبادی کے حامل ملکوں میں سے ایک ہے۔پردھان منتری کوشل وکاس یوجنا کے ذریعے ایک کروڑ سے زائد نوجوانوں کو اپنی روزی روٹی کمانے میں مدد فراہم کرنے کے لئے تربیت دی جارہی ہے۔خود روزگار کی اسکیموں بشمول مدرا ، اسٹارٹ اپ انڈیا اور اسٹینڈ اپ انڈیا کے ذریعے نوجوانوں کی قوتوں کو مستحکم کیا گیا ہے۔ روزگار کے متلاشی افراد اب خود روزگار پیداکرنے والے بن رہے ہیں۔اس طرح سے ہندوستان دنیا بھر میں دوسرا سب سے بڑا اسٹارٹ اپ مرکز بن گیا ہے۔حکومت کو اپنے نوجوانوں کی سخت محنت اور ان کے اختراعی تصورات پر فخر ہے۔


    جناب گوئل نے کہا کہ آرٹیفیشل انٹلی جنس یعنی مصنوعی ذہانت اور اس سے متعلقہ ٹیکنالوجیوں کے فوائد کو ذہن میں رکھتے ہوئےحکومت کے ذریعے ‘‘آرٹیفیشل انٹلی جنس’’پر ایک قومی پروگرام کی تجویزرکھی گئی ہے۔اس کے ذریعے ایک مرکز کے طورپر آرٹیفیشل انٹلی جنس سے متعلق قومی مرکز قائم کیا جائے گا، جس میں مہارت کے مراکز بھی موجود ہوں گے۔9ترجیحی شعبوں کی شناخت کی گئی ہے ۔ ایک قومی آرٹیفیشل انٹلی جنس پورٹل بھی جلد ہی تیار کیاجائے گا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-638

    
    
    (Release ID: 1562201) Visitor Counter : 21