      امور داخلہ کی وزارت

      وزیر داخلہ نے آندھرا پردیش، منی پور ، جھارکھنڈ اور راجستھان کو مرکزی امداد دینے والی اعلی سطحی کمیٹی کی میٹنگ کی صدارت کی
      Posted On: 28 FEB 2019 4:21PM by PIB Delhi


    نئی دہلی، 28 فروری 2019 ، وزیرداخلہ جناب راج ناتھ سنگھ کی صدارت والی اعلی سطحی کمیٹی نے 4 ریاستوں یعنی آندھرا پردیش (پھیٹھائی سمندری طوفان) کے لئے 82.65 کروڑ روپے، منی پور (سیلاب/ مٹی کے تودے کھسکنے) کے لئے 42.46 کروڑ روپے، جھارکھنڈ (سوکھے) کے لئے 272.42 کروڑ روپے اور راجستھان (سوکھے) کے لئے 1206.62 کروڑ روپےکے لئے قومی تباہ کاری روک تھام فنڈ سے 1604.15 کروڑ روپے کی اضافی مرکزی امداد کو منظوری دی ہے۔


    یہ میٹنگ آج یہاں ان چار ریاستوں کو اضافی مرکزی امداد پر غور کرنے کے لئے منعقد ہوئی تھی جو 19۔2018 کے دوران سیلاب، مٹی کے تودے کھسکنے نیز سمندری طوفان پھیٹھائی اور سوکھے (خریف)سے متاثر ہوئے تھے۔


    اس موقع پر وزیر خزانہ جناب ارون جیٹلی، وزیر زراعت جناب رادھان موہن سنگھ اور وزارت داخلہ ، خزانہ زراعت نیز نیتی آیوگ کے اعلی افسران بھی موجود تھے۔


    ۔۔۔۔۔۔۔۔۔۔۔


    م ن۔ش س۔ن ا۔


    ( 28-02-2019 )


    U- 1289

    
    
    (Release ID: 1566695) Visitor Counter : 7
    
    
      Read this release in: English , Hindi