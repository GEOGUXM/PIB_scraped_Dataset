      وزارت اطلاعات ونشریات

      اطلاعات و نشریات کی وزارت میڈیا اکائیوں کی پہلی سالانہ کانفرنس منعقد کرے گی
      Posted On: 12 FEB 2019 3:40PM by PIB Delhi


    نئی دہلی، 12 فروری 2019 ؍اطلاعات و نشریات کی وزارت نئی دہلی میں واقع وگیان بھون میں 13فروری 2019ء کو وزارت کے تحت آنے والی میڈیا اکائیوں کی پہلی سالانہ کانفرنس منعقد کرنے جارہی ہے۔کانفرنس کے افتتاحی اجلاس کی صدارت اطلاعات و نشریات اور نوجوان کے امور نیز کھیل کود کے وزیر مملکت(آزادانہ چارج)، کرنل راجے وردھن راٹھور کریں گے۔


    کانفرنس کا مقصد مختلف میڈیا اکائیوں کے تحت برسرکار انڈین انفارمیشن سروس کے افسروں کو ایک منفرد پلیٹ فارم دستیاب کرانا ہے، تاکہ وہ کل ہند سطح پر ایک جگہ جمع ہوسکیں جہاں وہ نمو پذیر مواصلاتی تبدیلی کے ابھرتے ہوئے شعبوں کے بارے میں تبادلہ خیال اور غورو خوض کرسکیں۔اس کانفرنس سے وزارت کا مقصد مختلف میڈیا اکائیوں کی درمیان ہم آہنگی کو تقویت دینا ہے، تاکہ وہ دوردراز علاقوں تک اطلاعات کی ترسیل کر یقینی بناسکیں۔اس کانفرنس میں ساتھ ہی ساتھ مواصلاتی شعبے میں جدید ٹیکنالوجی کے استعمال پر گہرائی کے ساتھ غورو فکر کیا جائے گا۔


    اس کانفرنس کے شرکاء ٹارگیٹ آڈیئنس گروپوں تک پہنچنے کے لئے سوشل میڈیا کے استعمال کے طورطریقوں اور جغرافیائی و ثقافتی رکاوٹوں کے تناظر میں مواصلاتی آؤٹ ریچ کی سرحدوں کو وسعت دینے کے طورطریقوں پر بھی تبادلہ خیال کریں گے۔


    U: 91 4

    
    
    (Release ID: 1564107) Visitor Counter : 13
    
    
      Read this release in: English , Marathi , Hindi , Gujarati , Malayalam