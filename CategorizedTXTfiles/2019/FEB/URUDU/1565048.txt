      وزیراعظم کا دفتر

      ثقافتی ہم آہنگی کے لئے ٹیگور ایوارڈ پیش کئے جانے کی تقریب میں
      وزیراعظم کی تقریر کا متن
      
      Posted On: 18 FEB 2019 12:23PM by PIB Delhi


    نئی دہلی، 18 فروری 2019/ ٹیگور ثقافتی ہم آہنگی ایوارڈ حاصل کرنے والے سبھی لوگوں کومیں تہہ دل سے بہت بہت مبارک باد دیتا ہوں۔ جناب راج کمار سنہاجت سنگھ ، جناب رام ستار جی اور چھایانٹ کا اعزاز فن کا اعزاز ہے، ثقافت کا اعزاز ہے اور علم کا اعزاز ہے۔


    ثقافت کسی بھی قوم کی جان ہوتی ہے۔ اسی سے قوم کی شناخت اور اس کے وجود کو تقویت ملتی ہے۔ کسی بھی قوم کا اعزاز اور اس کی عمر بھی ثقافت کی بلوغت اور ثقافتی جڑوں کی مضبوطی سے ہی طے ہوتی ہے۔


    ہندستان کے پاس تو ہزاروں برسوں کی ایک ثقافتی وسعت ہے، جس نے غلامی کے لمبے دور کا باہری حملوں کا بھی بغیر متاثر ہوئے سامنا کیا ہے۔ یہ اگر ممکن ہوپایا ہے تو اس کے پیچھے سوامی وویکا نند جی اور گرودیو رویندر ناتھ ٹیگور جیسے مفکرین کی خدمات رہی ہیں۔


    ہندستان کی ثقافتی اہلیت ایک رنگ برنگی مالا جیسی ہے، جس کو اس کے الگ الگ موتیوں کے الگ الگ رنگ طاقت دیتے ہیں۔ کوس کوس پر بدلے پانی- چار کوس پر بانی ، یہی بھارت کو کثیر رنگی اور کثیر جہتی بناتے ہیں۔


    ہندستان کی اسی طاقت کو گرودیو نے سمجھا اور رابندر سنگھ کی اس گونا گونیت کو سمیٹا۔ رابندر سنگیت میں پورے ہندستان کے رنگ ہیں اور یہ زبان کی بندش سے بھی پرے ہیں۔


    گرودیو لوک کلا اور روایتی رقص کو ملک کی ایک ثقافت کی پہنچان مانتے تھے۔ منی پوری رقص کے ٹیچر نبا کمار سنہا جی ، ان سے وہ کتنا متاثر تھے، یہ شانتی نکیتن میں جاکر پر پتہ چلاتا ہے ۔ آج ٹیگور ایوارڈ حاصل کرنے والے جناب رام کمار سنہا جت سنگھ اسی مالا مال ثقافت کی نمائندگی کرتے ہیں۔ رام کمار جی منی پوری رقص کی تشہیر و ترویج کے لئے وقف رہے ہیں۔ انہوں نے منی پور رقص کی روایت کے ذریعہ سے ثقافتی ہم آہنگی کو فروغ دینے میں بڑھ چڑھ کر حصہ لیا ہے۔ وہ مستقبل میں بھی اس شعبے کی خدمت کرتے رہیں گے۔ اس ایوارڈ کے لئے میری جانب سے بہت بہت مبارک باد۔


    ساتھیو، گرودیو ہر ایک حد سے پرے تھے۔ وہ قدرت اور انسانیت کے لئے وقف تھے۔ گرودیو پوری دنیا کو اپنا گھر مانتے تھے تو دنیا نے بھی انہیں اتنا ہی اپنا پن دیا ۔ آج بھی افغانی لوگوں کی زبان پر کابلی والا کی کہانی ہے ۔ آج بھی دنیا کے متعدد شہروں میں ان کے نام سے جڑی یادگاریں ہیں۔ متعدد موقر یونیورسٹیوں میں ان کے نام پر چیئر ہیں۔ ساڑھے تین سال قبل جب میں تاجکستان گیا تھا تو مجھے وہاں پر گرو دیو کے مجسمے کو قوم کے نام وقف کرنے کا موقع ملاتھا۔


    ساتھیو، یہ بھی بہت کم ہی ہوتا ہے کہ کسی یونیورسٹی کے تقسیم اسناد کی تقریب میں دو ملکوں کے وزرائے اعظم شامل ہوں۔


    یہ گرودیو کے تئیں اپنایئت تھی۔ ان کے لئے عقید ت تھی جو وشو بھارتی کے جلسہ تقسیم اسناد میں میرے ساتھ بنگلہ دیش کی وزیراعظم شیخ حسینہ جی بھی موجود تھیں۔


    گرو دیو کی تخلیق ‘‘آمار سونار بانگلہ’’ بنگلہ دیش کی شناخت ہے۔ وہاں کا قومی ترانہ ہے۔ ہندستان بنگلہ دیش کی اسی مشترکہ ثقافتی وراثت کو چھایا نٹ نے اور مضبوط کیا ، چھایا نٹ کی انسانیت پسند اور ثقافتی قدریں گرودیو کے جذبات کا اظہار کرتی ہیں۔ میں انہیں آج کے اعزاز کے لئے بہت بہت مبارک باد دیتا ہوں۔


    ساتھیو، گرودیو کی بات کرتے ہوئے میں اکثر گجرات میں گذارے ان کے دنوں کا بھی تذکرہ کرتا ہوں۔ ان کے بھائی احمد آباد کے کمشنر تھے اوراپنے بھائی کے ساتھ رہتے ہوئے انہوں نے کئی نظموں کی تخلیق وہاں کی تھیں۔ گرودیو کی تخلیق جن گن من کا جو جذبہ ہے ، اس کو ایک بھارت ، شریشٹھ بھارت کے محرک سردار ولبھ بھائی پٹیل نے مضبوط کیا۔


    مجھے خوشی ہے کہ ان دونوں عظیم شخصیتوں کو آج ایک اور کڑی جوڑ رہی ہے۔ جناب رام ستارجی آج گرودیو اور سردار صاحب کے درمیان کے پل بنے ہیں۔ ستار جی نے اسٹیچو آف یونیٹی کے ذریعہ سے ملک کی شان بڑھائی ہے۔ قومی ہکجتی کے جذبے کو مضبوط کرنے میں ہندستانیوں میں فخر کا جذبہ اور مضبوط کرنے والے ستارجی کو میں ٹیگور ایوارڈ کے لئے پھر سے بہت بہت مبارک باد دیتا ہوں اور ابھی میں نے ان کی تقریر میں سنا ہے ، عمر تو 93 کو پار کرگئی ہے لیکن ان کی تقریر کا بنیادی منتر یہی تھا۔ ابھی مجھے بہت کچھ کرنا باقی ہے۔ یہ ہر نوجوان کو ترغیب دینے والی بات ہے۔


    ساتھیو ، گرو دیو کا کام اور ان کا پیغام وقت ، عہد اورحالات سے پرے ہیں۔ انسانیت کی حفاظت کے تئیں ان کے اصرا کو آج اور مضبوط کرنے کی ضرورت ہے۔ آج دنیا میں جس طرح کے چیلنج ہیں اس میں گرو دیو کو پڑھا جانا، ان سے سیکھا جانا اور زیادہ موزوں ہے۔


    میں گرو دیو کے سطروں سے اپنی بات ختم کروں گا۔


    گرودیو جی نے لکھا ہے۔


    ''I slept and dreamt that life was joy.


    I awoke and saw that life was service.


    I acted and behold, service was joy.


    یعنی


    ‘‘میں سویا اور خواب دیکھا کہ زندگی شادمانی ہے ۔


    میں جاگا اور دیکھا کہ زندگی خدمت ہے۔


    میں نے خدمت کی اور پایا خدمت ہی شادمانی ہے’’۔


    ہم سبھی خدمت کا یہ جذبہ یو ں ہی بنائے رکھیں ، ملک کی ثقافت کو اور مالا مال کرنے کے لئے کام کرتے رہیں، اسی تمنا کے ساتھ آپ سبھی کے لئے بہت بہت نیک خواہشات ۔


    محترم صدر جمہوریہ کا میں شکریہ ادا کرتا ہوں کہ انہوں نے وقت نکالا اور اس موقع کی شان و شوکت میں کئی گنا اضافہ کیا۔ بھائی مہیش شرما جی کابھی میں شکریہ ادا کرتا ہوں کہ ان کے محکمہ نے بخوبی اس ایک ایوارڈ کے ذریعہ سے ان جذبات کو جوڑنے کی کوشش کی ہے ۔


    بہت بہت شکریہ۔


    ۔۔۔۔۔۔۔۔۔۔۔


    م ن ۔ ا گ ۔ ج۔


    U- 1053


    

    
    (Release ID: 1565048) Visitor Counter : 10
    
    
      Read this release in: Assamese , English , Hindi , Marathi , Tamil