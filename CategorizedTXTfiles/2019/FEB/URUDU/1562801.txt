      کامرس اور صنعت کی وزارتہ

      کامرس اورصنعت کے وزیر نے سیمنٹ صنعت کا جامع خلاصہ جاری کیا
      Posted On: 06 FEB 2019 1:41PM by PIB Delhi


    جناب سریش پربھوسیمنٹ صنعت انڈیا ۔2018کا نئی دہلی میں جامع خلاصہ جاری کرتے ہوئے


    نئی دہلی’6فروری : کامرس اورصنعت اور شہری ہوابازی کے مرکزی وزیرجناب سریش پربھونے کل نئی دہلی میں ‘‘سیمنٹ صنعت ۔انڈیا 2018’’ کا جامع خلاصہ جاری کیا۔


    یہ خلاصہ قومی کونسل برائے سیمنٹ اوربلڈنگ میٹریلس ( این سی سی بی ایم ) کے ذریعہ تیارکیاگیاہے اور سیمنٹ صنعت کے شعبے کے صنعت اورتجارت کے فروغ کے محکمے ( ڈی پی آئی آئی ٹی ) کی مدد سے تیارکیاگیاہے ۔ہندوستانی سیمنٹ صنعت کی تکنالوجی ترقیات ، چیلنجوں اورمواقع کی کلیدی اطلاعات کے ساتھ ہندوستان میں سیمنٹ کے کارخانوں کی ایک بڑی ڈائرکٹری کی معلومات بھی رکھتاہے ۔ ہندوستان کی سیمنٹ کی صنعت دنیامیں دوسری سب سے بڑی صنعت ہے ،جس نے سال 2018میں 509ملین ٹن سالانہ کی تنصیبی صلاحیت ظاہر کی تھی ، اوراسی سال 2018میں ہی 298ملین ٹن سیمنٹ کی پیداوار کے ساتھ ، 143مربوط سیمنٹ پلانٹ ، 102چونے کے پتھرکو پیسنے والی اکائیاں ، 5کلنکرائی سیشن اکائیاں اور62چھوٹے سیمنٹ پلانٹ ملک میں لگائے گئے تھے ۔


    اس موقع پراظہارخیال کرتے ہوئے ، جناب سریش پربھونے ہندوستان کی سیمنٹ صنعت کے اعلیٰ معیار، عمدہ ماحولیات ، توانائی صلاحیت میں اضافہ کی اصلاح پرزوردیا۔ انھوں نے کہاکہ ہندوستان میں سیمنٹ کا خرچ اب بھی فی کس 235کلوگرام ہے جب کہ عالمی سطح پریہ فی کس 520کلوگرام ہے ،جس سے یہ صنعت کی ترقی کے کافی امکانات ظاہرہوتے ہیں ۔ وزیرکامرس نے خاص طورپرذکرکیاکہ 2022تک سب کے لئے مکانات پرحکومت کی توجہ میک ان انڈیا ، عالمی درجے کی سیمنٹ کنکریٹ کی شاہراہوں ، 100اسمارٹ سٹیز بنائے جانے ، مال ڈھلائی کے لئے مقررہ راہداریوں ، کلین انڈیا مشن ، الٹرامیگا بجلی پروجیکٹوں اور پانی کو ایک جگہ سے دوسری پہنچائے جانے سمیت کنکٹی وٹی میں بہتری سے بنیادی ڈھانچے اور ہاوسنگ کے شعبوں میں مطلوبہ فروغ آئیگا ۔


    وزیرموصوف نے زوردیکر کہاکہ سیمنٹ صنعت ، سیمنٹ کی پیداوار میں استعمال کئے گئے مادے کو دوبارہ استعمال کرنے کے بارے میں سوچنا چاہیئے ۔


    اس تقریب میں کامرس اور صنعت کی وزارت کے سینیئر افسران ، سیمنٹ اوربلڈنگ میٹریل سے متعلق قومی کونسل کے عہدیدار ان اورسیمنٹ مینوفیکچررایسوسی ایشن کے نمائندوں نے شرکت کی ۔


    **************


    (م ن ۔اس ۔ع آ : 06.02.2019)


    U-714


    

    
    (Release ID: 1562801) Visitor Counter : 6