      ایٹمی توانائی کا محکمہ

      مرکزی وزیر ڈاکٹر جتیندر سنگھ نے پرمانو ٹیک 2019 پر کلیدی خطبہ دیا
      Posted On: 06 FEB 2019 9:04PM by PIB Delhi


    نئی دہلی، 6 ؍ فروری؍شمال مشرقی خطے کی ترقی کے مرکزی وزیر مملکت (آزادانہ چارج) وزیراعظم کے دفتر میں وزیر مملکت، عوامی شکایات، عملہ، پنشن، ایٹمی توانائی اور خلا کے مرکزی وزیر مملکت ڈاکٹر جتیندر سنگھ نے پرمانو ٹیک 2019کانفرنس میں کلیدی خطبہ دیا۔ اس کانفرنس کا اہتمام ایٹمی توانائی کے محکمےا ور وزارت خارجہ نے کیا تھا۔ کانفرنس میں نیو کلیائی توانائی اور ریڈی ایشن ٹیکنالوجیوں سے متعلق امور پر تبادلۂ خیال کیا گیا۔


    اس موقع پر اظہار خیال کرتے ہوئے ڈاکٹر جتیندر سنگھ نے کہا کہ ہندوستان نے نیو کلیائی توانائی کے پُرامن استعمال پر مبنی ڈاکٹر ہومی بھابھا کی جانب سے ایٹمی توانائی پروگرام کے شروع کئے جانے کے بعد سے ایک لمبا سفر طے کیاہے۔ انہوں نے کہا کہ ہندوستان نے خلائی ٹیکنالوجی کے ساتھ ساتھ نیوکلیائی ٹیکنالوجی میں ترقی حاصل کر کے بین الاقوامی برادری میں ایک منفرد مقام حاصل کیا ہے۔ انہوں نے کہا کہ ہندوستان نے ہمیشہ تعمیری استعمال کے لئے ہی ٹیکنالوجی کا استعمال کیا ہے اور اس نے کبھی بھی تباہی کے مقصد کےلئے ٹیکنالوجی کا استعمال نہیں کیا۔ وزیر موصوف نے کہا کہ یہ بہت ہی افسوس کی بات ہے کہ بیشتر نیوکلیائی ٹیکنالوجی کے معاشری استعمال سے زیادہ لوگ واقف نہیں ہیں۔ انہوں نے اس بات پر زور دیا کہ نیوکلیائی توانائی کے فائدوں کے بارے میں بیداری پیدا کرنے اور تابکاری اور اس کے نقصانات کے بارے میں شکوک و شبہات کو دور کرنے کی سمت توجہ دی جائے۔ ڈاکٹر جتیندر سنگھ نے مزید کہا کہ نیوکلیائی توانائی مستقبل میں توانائی کا ایک بڑا اور سستا ذریعہ ہوگا، جب بجلی کے دیگر وسائل بتدریج ختم ہو جائیں گے۔


    ڈاکٹر جتیندر سنگھ نے کہا کہ گزشتہ 5سال کے دوران وزیراعظم نریندر مودی کی سربراہی میں حکومت کا سب سے بڑا کارنامہ یہ ہے کہ نیو کلیائی توانائی کے پلانٹس ہریانہ سمیت ملک کے دیگر حصوں میں منتقل کئے گئے ہیں۔


    ایٹمی توانائی کمیشن کے چیئرمین اور ایٹمی توانائی کے محکمے کے سکریٹری جناب کے این ریاس نے کہا کہ کانفرنس کا مقصد معاشرتی عمل کو ظاہر کرنا ہے ، جو ڈی اے ای اپنا رہی ہے۔ انہوں نے کہا کہ صنعت اور حفظان صحت میں ریڈیو آئسوٹاپس کا رول کافی نمایاں ہے۔


    ( م ن ۔ح ا ۔ ک ا) ( 06 – 02 – 2019 )


    U. No. 732


    

    
    (Release ID: 1562949) Visitor Counter : 5