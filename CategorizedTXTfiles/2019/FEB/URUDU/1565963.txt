      وزارت سیاحت

      گجرات میں قومی سیاحت ایڈوائزری کونسل کی دوسری میٹنگ
      Posted On: 21 FEB 2019 6:32PM by PIB Delhi


    نئی دلّی ، 22 فروری ؍ سیاحت کے مرکزی وزیر جناب کے ۔ جے الفونس نے گزشتہ روز گجرات کے کیواڈیہ میں مجسمہ اتحاد کے نزدیک از سر نو تشکیل کردہ نیشنل ٹورسٹ ایڈوائزری کونسل کی دوسری میٹنگ کی صدارت کی ۔ ٹورسٹ ایڈوائزری کونسل سیاحت سے متعلق پالیسی معاملات میں حکومت کو مشورے دیتی ہے اور وزارت سیاحت کے تھنگ ٹینک کے طور پر کام کرتی ہے ۔ مذکورہ میٹنگ میں وزارت سیاحت کے سینئر افسران ، یو این ڈبلیو ٹی او کے نمائندگان اور سیاحت سے وابستہ مختلف اسٹیک ہولڈروں ، مرکزی وزارتوں کے نمائندوں ، سیاحت سے متعلق صنعتی ایسوسی ایشنوں ، سیاحت کے شعبے سے وابستہ مختلف انفرادی ماہرین نے شرکت کی ۔


    اس موقع پر میٹنگ سے خطاب کرتے ہوئے وزیر موصوف نے کہا کہ سیاحت کے شعبے نے سماج کے ہر طبقے کے لئے روزگار فراہم کیا ہے اورگزشتہ چار سال کے دوران ملک بھر میں تقریبا14ملین روزگارفراہم کئے ہیں ۔ انہو نے توقع ظاہر کی کہ بھارت ملک کی غیر معمولی سیاحتی صلاحیت کو بروئے کار لاکر زیادہ بہتر ترقی حاصل کرنے میں کامیاب ہوگا ۔


    موجودہ قومی سیاحتی ایڈوائزری کونسل کا قیام 27 ، اکتوبر ، 2016 کو وزیر سیاحت کی قیادت میں تین برس کی مدت کے لئے عمل میں آیا تھا ۔ فی حال وزارت سیاحت کے علاو12 اسٹیک ہولڈر مرکزی وزارتیں ، ٹریول اور سیاحت کے مینجمنٹ کے 16 ماہرین اور صنعت ایسوسی ایشن سے وابستہ سات ایکس ۔ آفیشیو ممبر اس کمیٹی میں شامل ہیں ۔موجودہ کمیٹی کی پہلی میٹنگ 12 اپریل ، 2018 کو منعقد ہوئی تھی ۔


    ۔ ۔ ۔ ۔ ۔ ۔


    
    U . 1188

    
    
    (Release ID: 1565963) Visitor Counter : 1
    
    
      Read this release in: English , Hindi