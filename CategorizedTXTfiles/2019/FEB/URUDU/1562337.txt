      وزارت اطلاعات ونشریات

      عبوری بجٹ 20-2019میں فلم صنعت کیلئے کلیدی اقدامات کا اعلان
      Posted On: 01 FEB 2019 6:53PM by PIB Delhi


    نئی دہلی،یکم فروری؍مرکزی وزیر خزانہ جناب پیوش گوئل نے آج عبوری بجٹ 20-2019 میں فلم شعبے میں حکومت کے ذریعے کئے گئے کلیدی اقدامات کا اعلان کیا۔


    روزگار پیدا کرنے والی ایک بڑی صنعت کے طور پر فلم صنعت کی ستائش کرتے ہوئے مرکزی وزیر نے اعلان کیا کہ فلموں کی شوٹنگ میں آسانی کے لئے سنگل وِنڈو کلیئرنس سسٹم جو ابھی صرف غیر ملکیوں کے لئے دستیاب ہے، اب اُسے بھارتی فلم سازوں کےلئے بھی دستیاب کرایا جائے گا۔انضباطی التزامات کا انحصار زیادہ تر ازخود ضابطہ بندی پر ہوگا۔


    وزیرموصوف نے یہ بھی اعلان کیا کہ حکومت پائریسی کے خطرے پر قابو پانے کے لئے سنیماٹوگراف ایکٹ میں کیمکورڈِنگ ( ایسا کیمرہ جو تصویر اور آواز دونوں کو محفوظ کر سکے)مخالف التزامات شروع کرے گی۔


    فلم صنعت نے سنگل وِنڈو کلیئرنس سسٹم کے اعلان کی ستائش کی ہےاوراسے ایک اہم قدم قرار دیا ہے۔ اس میں سیاحت کو فروغ دینے میں ایک اہم رول ادا کرنے کی صلاحیت ہے۔ساتھ ہی یہ بھی کہا ہے کہ کیمکورڈِنگ مخالف اقدامات فلم صنعت کی ترقی میں معاون ہوں گے۔فلم صنعت نے اس بات پر بھی خوشی ظاہر کی کہ وزیر خزانہ نے روزگار پیدا کرنے میں فلم صنعت کے تعاون کو تسلیم کیا ہے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ن ا ۔ ک ا)


    U. No. 660


    

    
    (Release ID: 1562337) Visitor Counter : 7