      بہت چھوٹی، چھوٹی اور درمیانی صنعتوں کی وزارت

      ایم ایس ایم ای وزار ت کے لئے 20-2019 کے بجٹ میں سات ہزار 11 کروڑ روپے مختص کئے گئے ہیں
      Posted On: 01 FEB 2019 6:46PM by PIB Delhi


    نئی دہلی، 01 فروری 2019 : خزانہ، کارپوریٹ امور ، ریلوے اور کوئلے کے محکمے کے مرکزی وزیر جناب پیوش گوئل نے آج پارلیمنٹ میں 20-2019 کا عبوری بجٹ پیش کیا۔ حکومت نے درمیانے کے درجے کے چھوٹے اور بہت چھوٹے صنعتی اداروں(ایم ایس ایم ای ایس) کو مستحکم بنانے کے لئے بہت سے اقدامات کئے ہیں۔ ایم ایس ایم ای وزارت کے لئے مرکزی بجٹ کی خصوصیات درج ذیل ہیں۔


    .i 20-2019 کے بجٹ میں 7011.29 کروڑ روپے مختص کئے گئے ہیں، جوکہ اب تک کی اس وزارت کی سب سے بڑی رقم ہے۔


    .ii وزارت کی روزگار کے مواقع پیدا کرنے کی ایک عام اسکیم یعنی پرائم منسٹر امپلائمنٹ جنریشن پروگرام (پی ایم ای جی پی) کو اب تک کی سب سے زیادہ رقم 2327 کروڑ روپے الاٹ کئے گئے ہیں۔ اس سے غیر زرعی، بہت چھوٹے کارخانوں کے سیکٹر میں دیر پا روزگار پیدا کرنے کی حکومت کی توجہ کی عکاسی ہوتی ہے۔


    .iii کریڈٹ سپورٹ پروگرام کے تحت بہت چھوٹے اور چھوٹے کارخانوں کے لئے کریڈٹ گارنٹی کو یقینی بنانے کے مقصد سے 597 کروڑ روپے رکھے گئے ہیں۔


    .iv جی ایس ٹی میں درج شدہ ایم ایس ایم ای یونٹوں کو ایک کروڑ روپے تک کے قرضے میں دو فیصد سود میں ریبیٹ کی گنجائش پیدا کی گئی ہے۔


    .v دو نومبر 2018 کو کئے گئے حالیہ اعلان کے تحت 6000 کروڑ کی امداد سے 20 بڑے اور سو چھوٹے ٹکنالوجی سینٹر قائم کئے جارہے ہیں۔ اس بجٹ میں اس اقدام کے لئے رقم مختص کی گئی ہے۔


    .vi مال تیار کرنے اور ہنرمندی کے شعبوں میں کلسٹر قائم کرنے کے لئے 450 کروڑ روپے الاٹ کئے گئے ہیں۔ نیشنل ایس سی ایس ٹی ہب کے تحت مختص کی گئی رقم میں بھی خاطر خواہ طریقے پر اضافہ کردیاگیا ہے۔


    .vii موجودہ مالی سال میں مشن سولر چرخہ شروع کیا گیا ہے، جس کے لئے 20-2019 کے بجٹ میں 143 کروڑ روپے مخصوص کئے گئے ہیں۔ اس اسکیم میں مال تیار کرنے کے کلسٹر قائم کرنے کی گنجائش رکھی گئی ہے، جن میں سے ہر ایک کلسٹر میں دیہی علاقوں میں 2ہزار نوجوان ملازم ہوں گے، جس میں سے کم از کم 50 فیصد تعداد خواتین کی ہوگی۔


    U- 658

    
    
    (Release ID: 1562320) Visitor Counter : 11