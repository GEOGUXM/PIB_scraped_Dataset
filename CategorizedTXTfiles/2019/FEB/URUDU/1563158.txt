      امور داخلہ کی وزارت

      امور داخلہ کے وزیر مملکت نے دلی پولیس کے کانسٹیبلوں کی پاسنگ آؤٹ پریڈ کا جائزہ لیا
      Posted On: 07 FEB 2019 2:03PM by PIB Delhi


    نئی دلّی ، 07 فروری ؍ امور داخلہ کے وزیر مملکت جناب ہنس راج گنگا رام اہیر نے گزشتہ روز ایک تقریب میں دلّی پولیس کے کامیاب تربیت یافتگان کی پاسنگ آؤٹ پریڈ کا جائزہ لیا ۔
    اس موقع پر خطاب کرتے ہوئے جناب ہنس راج گنگا رام اہیر نے ان نئے شامل شدہ کانسٹیبلوں کو مبارک باد پیش کرتے ہوئے توقع ظاہر کی کہ وہ دلّی پولیس کو درپیش چیلنجو ں کا خاطر خواہ طریقے سے سامنا کریں گے جن میں دہشت گردی سے نمٹنا ، شہریوں کی سلامتی خصوصاً خواتین ، بزرگوں ، انتہائی اہم شخصیات کی سیکورٹی ، قانون اور انتظام اور ٹریفک کنٹرول وغیرہ شامل ہیں ۔
    وزیر موصوف نے کہا کہ مجرموں کے ذہن میں دلّی پولیس کا خوف اور عام لوگوں میں غیر جانب دارانہ اعتماد دلّی پولیس کی مقبولیت اور اس کی کامیابی کا ثبوت ہے ۔ انہوں نے کہا کہ دہشت گردی ایک انتہائی شدید مسئلہ ہے اور اس سے نمٹنے کی ضرورت ہے ۔ دلّی پولیس نے سواٹ کمانڈو فورس میں اضافہ کیا ہے ۔ دلّی پولیس نے حال ہی میں خواتین پولیس عملے پر مشتمل ایک سواٹ کمانڈو فورس تشکیل دی ہے جو کہ خواتین کو با اختیار بنانے کی جانب ایک قدم ہے ۔
    جناب ہنس راج گنگا رام اہیر نے کہا کہ دلّی پولیس نے متعدد نئی پہل قدم یاں شروع کی ہیں جن میں آن لائن ایف آئی آر کا اندراج اور چوری شدہ موٹر گاڑیوں کی تلاش میں نئی تکنالوجیو ں کا استعمال شامل ہیں ۔ انہوں نے دلّی پولیس سے وقتاً فوقتاً اپنی پیشہ ورانہ ہنر مندی میں بہتری لانے اور انسانی ہمدردی کے جذبے کے تحت عوام کی خدمت کرنے پر زور دیا ۔
    ان کانسٹیبلوں کی بیسک ٹریننگ کے دوران انہیں قانون ، پولیس سائنس ، کریمینولوجی ، کمپیوٹر ایپلی کیشن ، سائبر جرائم اور حقوق انسانی کے موضوعات پیشہ ورانہ طور پر ڈسپلن اور بہتر برتاؤ کی ٹریننگ سے آراستہ کیا گیا ۔ٹریننگ میں خواتین کے تحفظ پر زور دیا گیا ۔


    
    ۔ ۔ ۔ ۔ ۔ ۔


    
    U . 744
    

    
    (Release ID: 1563158) Visitor Counter : 7