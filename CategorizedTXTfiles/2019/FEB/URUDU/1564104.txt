      صحت اور خاندانی بہبود کی وزارت

      ذیلی صحت مراکز اور پرائمری صحت مراکز کو صحت اور علاج مراکز میں تبدیل کرنے کا عمل
      Posted On: 12 FEB 2019 3:49PM by PIB Delhi


    نئی دہلی، 12 ؍ فروری؍صحت اور خاندانی بہبود کے وزیر مملکت جناب اشونی کمار چوبے نے آج یہاں راجیہ سبھا میں ایک سوال کے تحریری جواب میں بتایا کہ 18-2017 کے بجٹ اعلان کے مطابق دسمبر 2022 تک 1.5لاکھ ذیلی صحت مراکز (ایس ایچ سی) اور پرائمری صحت مراکز (پی ایچ سی) کو صحت اور علاج مراکز (ایچ ڈبلیو سی) میں تبدیل کرنا ہے۔ آیوشمان بھارت –ایچ ڈبلیو سی کے لئےتیار کئے گئے منصوبے درج ذیل ہیں:

      * مالی برس 19-2018 = 15،000
      * مالی برس20-2019 = 25،000(کُل میزان 40،000)
      * مالی برس 21-2020 = 30،000(کُل میزان 70،000)
      * مالی برس 22-2021 = 40،000 (کُل میزان 1،10،000)
      * 31؍دسمبر 2022 کی تاریخ تک = 40،000 (کُل میزان 1،50،000)

    آیوشمان بھارت کے حصے کے طور پر حکومت ، حفظان صحت کی جامع خدمات ، جس میں مسلسل نگہداشت کے ذریعے کمیونٹی سطح پر صحت سے متعلق احتیاطی تدابیر اور صحت کو فروغ دینے کے مقصد سے ریاستوں کو ذیلی صحت مراکز اور پرائمری صحت مراکز کو صحت اور علاج مراکز میں تبدیل کرنے کےلئے تعاون فراہم کر رہی ہے۔ ملک بھر میں غیر متعدی عام امراض کی ہمہ گیر جانچ پڑتال، روک تھام اور بندوبست کا عمل شروع کر دیا گیاہے۔ ریاستیں، کمیونٹی کی بنیاد پر جائزہ چیک لسٹ (سی بی اے سی) کا استعمال کرتے ہوئے 30برس سے زائد عمر کی آبادی کی ہمہ گیر جانچ پڑتال کر رہی ہیں تاکہ صحت و علاج مراکز (ایچ ڈبلیو سی) میں مہلک بیماریوں کے لئے خدمات حاصل کرنےکےلئے انہیں تحریک دی جا سکے اور معاشرےکو خبردار کیاجا سکے۔ صحت و علاج مراکز (ایچ ڈبلیو سی) میں 30برس سے زائد عمر کی آبادیوں کی غیر متعدی امراض کی ہمہ گیر جانچ پڑتال ، نئے پائے گئے معاملات اور علاج کئے گئے افراد کی صورتحال درج ذیل ہے:

                                                                                               
مرض کی نوعیت       غیر متعدی عام امراض کی جانچ پڑتال  نئے پتہ لگائے گئے معاملات  زیر علاج افراد
                                                                                               
                                                                                               
                                                                                               
ہائپرٹینشن         1,30,03,064                        9,01,994                   22,69,192     
                                                                                               
                                                                                               
                                                                                               
ذیابیطس            97,78,916                          8,90,663                   12,13,860     
                                                                                               
                                                                                               
                                                                                               
منھ کاکینسر        71,85,388                          13,747*                    1495          
                                                                                               
                                                                                               
                                                                                               
پستان کا کینسر     16,67,090                          12,098*                    1848          
                                                                                               
                                                                                               
                                                                                               
بچہ دانی کا کینسر  12,26,799                          11,923*                    872           
                                                                                               
                                                                                               

    *منھ کے کینسر، پستان کے کینسر اور بچے دانی کے کینسر کے مشتبہ معاملات۔


    موجودہ برس کے دوران مارچ 2019تک 15،000صحت و علاج مراکز کا نشانہ مقرر کیا گیا تھا۔ تاہم اس نشانے کے برخلاف ریاستوں ؍مرکز کے زیر انتظام علاقوں کے ذریعے 21،000سے زائد صحت و علاج مراکز کو اب تک منظوری دی جا چکی ہے۔ ایچ ڈبلیو سی پورٹل پر ریاستوں؍ مرکز کے زیر انتظام علاقوں کی جانب سے موصولہ اطلاعات کے مطابق 4؍فروری 2019 کی تاریخ تک 8،030صحت و علاج مراکز (ایچ ڈبلیو سی) کام کر رہے ہیں۔


    U. No. 918

    
    
    (Release ID: 1564104) Visitor Counter : 13
    
    
      Read this release in: English
    
    
    

      
      
      
      
      
      
      
      
      
      
      
      
*