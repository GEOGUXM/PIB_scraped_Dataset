      سائنس اور ٹیکنالوجی کی وزارت

      دہلی میں دو روزہ ون ہیلتھ انڈیا کانفرنس کا افتتاح
      Posted On: 18 FEB 2019 2:04PM by PIB Delhi


    نئی دہلی، 18 فروری ،نئی دہلی میں دو روزہ ون ہیلتھ انڈیا کانفرنس 2019 کاآج افتتاح ہوا۔وزارت سائنس و ٹیکنالوجی کا محکمہ بایو ٹیکنالوجی(ڈی بی ٹی)، وزارت زراعت و کسانوں کی فلاح وبہبود کے محکمہ زرعی تحقیق و تعلیم( ڈی اے آر ای) اور مویشی پروری، ڈیرینگ اور ماہی پروری( ڈی اے ایچ ڈی ایف)، وزارت صحت اور کنبہ وبہبود کے ساتھ مل کر‘‘ ون ہیلتھ انڈیا کانفرنس’’ کی میزبانی کررہا ہے۔ ہندوستان کے نئے ون ہیلتھ پہل۔ ہندوستان کو درپیش صحت سے متعلق فوری خطرات سے نمٹنے کے لئے ایک شعبے جاتی طریقہ عمل کے علاوہ جنوب اور جنوب مشرقی ایشیا اور ذیلی سہارائی افریقہ کے کم اور درمیانی آمدنی والے ممالک میں اس پہل کو شروع کرنے کا منصوبہ ہے۔


    سائنس وٹیکنالوجی کے مرکزی وزیر ڈاکٹر ہرش وردھن نے کانفرنس کاافتتاح کرتے ہوئے کہا کہ زیر تبصرہ معاملہ‘‘ون ہیلتھ’’ عالمی صحت اور محفوظ ذریعہ معاش کے تحفظ کے لئے فوری ضرورت کے مربوط طریقہ کار کے ماحول میں بات چیت کے ذریعہ انسانوں اور مویشیوں دونوں کی صحت سے متعلق مسائل کو حل کرنا ہے۔وزیر موصوف نے مزید کہا کہ ون ہیلتھ موضوع سے نمٹنے کے لئے بنیادی اور متعلقہ تحقیق کے ذریعہ پالیسیوں اور قوانین کی تیاری اور عمل درآمد سے متعلق پروگراموں کے لئے اشتراکی، آئینی، طریقہ کار اپنانے کی ضرورت ہے۔


    ہندوستان جغرافیائی اعتبار سے ان حساس علاقوں میں سب سے اوپر رہنے والے ممالک میں ہے جہاں متعدد امراض عوامی صحت کے لئے ایک اہم مسئلہ ہے جس کی وجہ سے غریبی اور اموات کی شرح زیادہ ہوتی ہے۔ اعلی ترجیح والا متعدد امراض جیسے بروسےلوسیس، ہریانہ سے گوا تک ایک بڑی وبا کے طور پر اُبھرے ہیں۔ پیشہ وارانہ متعدد امراض جیسے انتھراکس کے واقعات پھیلاؤ سے انسانی صحت پوری طرح متاثر ہوئی ہے۔ اُسی طرح مویشیوں کا ٹیوبرکلوسیس( بی ٹی بی)، مویشیوں کا ایک دائمی مرض ہے جو عوامی صحت کو لاحق خطرات کی نمائندگی کرتا ہے اور پیداواریت کو متاثر کرتا ہے۔ یہ مرض ہندوستان کے اندرونی علاقوں میں پایا جاتا ہے۔مزید برآں دنیا میں مویشیوں میں بیکٹریاں سے پیدا ہونے والے سب سے خطرات مرض ہونے کی وجہ سے انیٹی بائیوٹکس ،ہلاکت اور بیماری کو محدود کرنے میں اہم کردار ادا کرتے ہیں۔ اس کے نتیجے کے طور پر ہندوستان میں اینٹی مائیکرو بیئرل مدافعتی ادویہ( اے ایم آر) کا بڑے پیمانے پر استعمال ہوتا ہے۔


    اینٹی مائیکرو بیئرل ریسسٹینس کے موضوع پر تبادلہ خیال کرتے ہوئے ڈاکٹر ہرش وردھن نے کہا کہ تخمینہ لگایا گیا ہے کہ 2010 میں پرندوں، سوائن اور مویشیوں میں پوری دنیا میں اینٹی بائیوٹکس کا بڑے پیمانے پر استعمال ہوا جس سے یہ ظاہر ہوا کہ چین، امریکہ، برازیل اور جرمنی سمیت پوری دنیا میں اینٹی بائیوٹکس سب سے زیادہ استعمال کرنے والے صف اول کے ممالک میں ہندوستان کا حصہ 3 فیصد ہے۔خصوصیت کے ساتھ مرغیوں میں اینٹی بائیوٹکس کا استعمال ہندوستان میں 2030 تک تین گنا ہوجانے کی امید ہے۔ اس لئے اس مسئلے سے نمٹنے کے لئے مویشیوں اور انسانوں میں اینٹی بائیوٹکس کے استعمال کو منضبط کرنا ہوگا۔انہو ں نے کہا کہ انسان اور جانوروں کی خوراک میں اینٹی بائیوٹکس کے باقیات کی موجودگی کی نگرانی بھی اہم ہے کیونکہ ان کی موجودگی جراثیم میں قوت مدافعیت پیدا کرسکتے ہیں۔


    کانفرنس کا اصل مقصد اشتراکی طریقہ کار اپنا کر ‘‘ ون ہیلتھ’’ کا استعمال کرکے علاقائی، قومی اور عالمی پیمانے پر صحت کو لاحق چیلنجوں کے مقابلے ، تیاری اور بندوبست کے لئے ایک خاکہ تیار کرنا ہے۔ ایسا سمجھا جاتا ہے کہ 60 فیصد انسانی امراض کی ابتدا مویشیوں سے ہوتی ہے اور ان میں سے کئی میں خود میں اینٹی بائیوٹکس کے تئیں قوت مدافعیت حاصل کرلی ہے اور وہ انسانوں ، مویشیوں دونوں کی زندگی اور متاثرکرنے کے لئے ارضیاتی نظام میں نمایاں طور پر تعاون کرتے ہیں۔ لہذا کانفرنس میں بروسے لسیس، ٹوبر کلوسیس، انتھراکس، اینٹی مائیکرو بیئرل ریسسٹنس(اے ایم آر) سمیت انسانوں اور مویشیوں کو لاحق امراض کا مقابلہ کرنے کے لئے ان کی ضرورت اور مواقعے کی شناخت پر توجہ مرکوز کرکے نیز ان کے لئے خاکہ تیار کرنے کے موضوع پر تبادلہ خیال ہوا۔


    کانفرنس میں ہندوستان اور بیرون ملک دنیا بھر کے مفکرین، میڈیکل اور ویٹرینری ڈاکٹروں ، عوام اور نجی شعبوں سے تعلق رکھنے والے افراد کو اپنی معلومات کے تبادلے اور انسانوں، مویشیوں اور ماحولیاتی صحت کو لاحق چیلنجوں کے مقابلے کے لئے بہتر تال میل، کارروائیوں کی شناخت اور مواقعے کے لئے ایک پلیٹ فارم مہیا کیا ہے۔


    بل اینڈ ملنڈا فاؤنڈیشن، کرناٹک ویٹرینری اینمل سائنسز یونیورسٹی کے انسٹیوٹ آف اینمل ہیلتھ اور ویٹرینری بائیو لوجیکل(آئی اے ایچ اینڈ وی بی) اور امریکہ کی پنسلوانیہ اسٹریٹ یونیورسٹی، ون ہیلتھ انسٹیویٹوں کی شراکتداروں کے ساتھ اشتراک کریں گے۔


    ۔۔۔۔۔۔۔۔۔۔۔


    U- 1058

    
    
    (Release ID: 1565052) Visitor Counter : 10
    
    
      Read this release in: English , Hindi , Marathi