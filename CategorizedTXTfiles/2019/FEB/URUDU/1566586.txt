      نائب صدر جمہوریہ ہند کا سکریٹریٹ

      طبی علوم (میڈیکل) کے طلباء کو اپنے ضابطہ اخلاق کی سختی کے ساتھ پابندی کی تربیت دی جانی چاہئے: نائب صدر جمہوریہ
      
      نوجوان ڈاکٹروں کو پہلی ترقی ملنےسے قبل دیہی علاقوں میں کام کرنا چاہئے
      
      میڈیکل کالجوں کی تعداد میں مزید اضافہ کیا جانا چاہئے اور ملک کے ہر ضلع میں کم از کم ایک میڈیکل کالج ہونا چاہئے
      
      ہمیں پرائیویٹ سیکٹر کو حفظان صحت کے شعبے میں بڑے پیمانے پر کام کرنے کی دعوت دینی چاہئے
      
      مولانا آزاد میڈیکل کالج کے 60ویں سالانہ یوم تاسیس سے خطاب
      Posted On: 27 FEB 2019 7:09PM by PIB Delhi


    نائب صدر جمہوریہ ہند جناب ایم وینکیانائیڈو نے کہا ہے کہ طبی علوم کے طلباء کو اپنے ضابطہ اخلاق کی سختی کے ساتھ پابندی کرنے کی تربیت دی جانی چاہئے اور انہیں پہلی ترقی سے قبل کم از کم ایک بار دیہی علاقوں میں کام کرنا چاہئے۔ جناب وینکیانائیڈو مولانا آزاد میڈیکل کالج کے 60ویں سالانہ تقریبات کے اجتماع سے خطاب کررہے تھے۔


    جناب وینکیا نائیڈو نے کہا کہ ہندوستان میں زمانہ قدیم سے ہی ادویہ کے میدان میں علم ومعلومات کا عظیم ذ خیرہ رہا ہے جہاں دنیا کی تمام قدیمی تہذیبوں نے اپنااپنا طبی نظام فروغ دیا ہے وہیں قدیم ہندوستان کے طریقہ علاج کو نہ صرف دنیا بھر میں انتہائی احترام کی نظر سے دیکھا جاتا ہے بلکہ اس کی سرپرستی بھی کی جاتی ہے۔ ہندوستان نے صحت کے اشاریے میں خاطر خواہ ترقی کی ہے ۔ انہوں نے کہا کہ ہندوستان میں پیدائش پر زندگی کے بچاؤ میں اضافہ ہوا ہے اور نوزائیدہ بچوں اور قبل از وقت اموات کی شرح میں زبردست کمی ہوئی ہے ، چیچک اور لقوے جیسی امراض کا تقریباً مکمل خاتمہ کیا جاچکا ہے۔ اس کے ساتھ ہی کوڑھ کا مرض بھی پوری طرح ختم کیا جاچکا ہے۔ جہاں ہم نے متعدی امراض پر قابو پانے میں خاطر خواہ کام کیا ہے وہیں غیر متعدی امراض میں تشویشناک حد تک اضافہ ہمارے حفظان صحت کے شعبے کیلئے زبردست چیلنج بن گیا ہے۔


    نائب صدر جمہوریہ موصوف نے اپنی تقریر میں آگے کہا کہ دنیا میں سب سے زیادہ تعداد میں میڈیکل گریجویٹ تیار کرنے والا ملک ہندوستان ہے وہیں اعداد وشمار شاہد ہے کہ ہندوستان میں ڈاکٹروں کی تعداد انتہائی غیرمعقول ہے۔ انہوں نے مزید کہا کہ ہندوستان کے غیرمتعدی امراض کے بوجھ نے طرز حیات کی بیماریوں میں زبردست اضافہ کردیا ہے۔ تبدیلی ماحولیات اور دواؤں اور بالخصوص اینٹی بایوٹکس سے قوت مدافعت میں تبدیلی کے نتیجے میں عالمی صحت سماج کے لئے سنگین خطرے کی حیثیت اختیار کرجانے والا سُپربگ پیدا ہوگیا ہے۔ جنا ب نائیڈو نے اپنی تقریر میں زور دیکر کہا کہ پرائمری ہیلتھ سینٹروں میں باقاعدہ سہولیات اور تشخیص امراض کی خدمات کا انتظام ہونا چاہئے۔ ہمیں انتہائی نیک نیتی کے ساتھ صحت ، پانی ، صفائی ستھرائی، تغذیہ، ٹیکہ کاری اور نوزائیدہ بچے کی دیکھ بھال پر اپنی سرمایہ کاری کو زیادہ سے زیادہ مرکوز کرنا چاہئے۔


    جناب وینکیانائیڈو نے کہا کہ حالانکہ ہندوستان دنیا میں سب سے زیادہ میڈیکل گریجویٹ تیار کرتا ہے لیکن ہندوستان میں ڈاکٹروں کی تعداد کا تناسب انتہائی غیرمعقول نظر آتا ہے۔ ہمیں میڈیکل کالجوں کی تعداد میں اضافہ کرناچاہئے اور ملک کے ہر ضلع میں کم از کم ایک میڈیکل کالج ضرور قائم کیا جانا چاہئے، ہمیں اپنے نوجوان ڈاکٹروں کو یہ بات بخوبی ذہن نشین کرانی چاہئے کہ طب کا پیشہ سماج کی خدمت ہے نہ کہ بڑا کاروبار۔ ہمیں اس سلسلے میں ڈھانچہ جاتی سہولیات کی تعمیر اور تحقیق وترقی کے فروغ پر خاص طور سے توجہ مرکوز کرنی چاہئے۔ دہلی سرکار کے صحت و خاندانی فلاح کے اُمور کے سکریٹری جناب سنجیو کھیروار ،طبی تحقیق کے محکمے کے سکریٹری اور آئی سی ایم آر کے ڈائرکٹر جنرل ڈاکٹر بلرام بھارگو ، جی آئی پی ایم ای آر کی ڈائرکٹر ڈاکٹر ارچنا ٹھاکر ، مولاناآزاد میڈیکل کالج (ایم اے ایم سی) کے ڈین ڈاکٹر سنجے تیاگی اور دیگر معزز شخصیات نے بھی اس تقریب میں شرکت کی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش۔ع ن


    U-1274

    
    
    (Release ID: 1566586) Visitor Counter : 5
    
    
      Read this release in: English , Hindi