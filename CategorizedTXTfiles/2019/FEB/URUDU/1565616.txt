      کابینہ

      مرکزی کابینہ نے پی آئی ایس اے(پیسا) میں ہندوستان کی مجوزہ شراکت داری کے معاہدے کو منظوری دی
      Posted On: 19 FEB 2019 9:02PM by PIB Delhi


    نئی دہلی، 19 فروری 2019 ؍وزیر اعظم جناب نریندر مودی کی صدارت میں مرکزی کابینہ نے اقتصادی تعاون ترقی کی تنظیم (او آئی سی ڈی)کے ذریعے 2021ء میں منعقد کئے جانے والے بین الاقوامی طلباء کے تجزیے کے پروگرام( پی آئی ایس اے)میں ہندوستان کی شراکت داری کے لئے او آئی سی ڈی کے ساتھ معاہدے کو استقدامی منظوری دی ہے۔ اس معاہدے پر 28جنوری 2019ء کو دستخط کئے گئے تھے۔


    فوائد:


    پی آئی ایس اے میں (پیسا) میں شراکت داری سے جانکاری حاصل کرکے اسکول نظام کو صلاحیت پر مبنی تجزیئے میں تبدیل کرنے میں مدد ملے گی اور رٹّا مار کر سیکھنے کی روایت سے دوری بنانے میں مدد ملے گی۔ ثانوی تعلیم سے متعلق مرکزی بورڈ (سی بی ایس ای)اور تعلیمی تحقیق و تربیت سے متعلق قومی کونسل (این سی ای آر ٹی)اس عمل اور سرگرمیوں میں حصہ لے گا، جوکہ حقیقی ٹیسٹ ہے۔


    اہم خصوصیات:


    پیسا ایک صلاحیت پر مبنی تجزیہ ہے جو مواد پر مبنی تجزیہ کے برخلاف ہے۔اس کے ذریعے طلباء کو جدید سماج میں مکمل شراکت داری کے لئے ضروری اہم صلاحیت حاصل کرنے میں مدد ملتی ہے۔ یہ ہندوستانی طلباء کی صلاحیتوں کو اعتراف کرنے کے علاوہ ان کی قبولیت کو مزید آگے لے کر جائے گا۔علاوہ ازیں انہیں 21ویں صدی میں عالمی معیشت کے لئے تیار کرے گا۔ ثانوی تعلیم سے متعلق مرکزی بورڈ(سی بی ایس ای)اور تعلیمی تحقیق وتربیت سے متعلق قومی کونسل(این سی ای آر ٹی)اس طریقہ کار اور سرگرمیوں میں حصہ لے گا،جو کہ حقیقی ٹیسٹ ہے۔ اس میں کیندریہ ودیالیہ سنگٹھن(کے وی ایس)، نوودیہ ودیالیہ سمیتی(این وی ایس) اور مرکز کے زیر انتظام علاقہ چنڈی گڑھ کے اسکول حصہ لیں گے۔ پیسا میں 80 سے زائد ممالک نے شرکت کی ہے، جن میں سے 44ممالک اوسط آمدنی والے ہیں۔ ان ممالک میں برازیل، چین، تھائی لینڈ، انڈونیشا، ملیشیا اور ویتنام شامل ہیں۔


    م ن۔م ع۔ن ع


    U: 1129

    
    
    (Release ID: 1565616) Visitor Counter : 3
    
    
      Read this release in: Marathi , Assamese , English , Bengali , Gujarati , Tamil , Telugu , Kannada