      وزارت خزانہ

      ایک لاکھ گاؤں آئندہ پانچ برسوں میں ڈیجیٹل ہوجائیں گے
      
      نصف صدی قبل بینکوں کے قومیائے جانے کے بعد سے جے ا ے ایم -ڈی بی ٹی ہی گیم چینجرس ہیں
      
      
      جن دھن کے تحت گزشتہ پانچ برسوں میں 34 کروڑ نئے بینک کھاتے کھولے گئے ۔ آدھار تقریباً سبھی کے پاس پہنچ گیا ہے۔
      
      اب تک غیر ملکیوں کو فلم شوٹ کے لئے فراہم کرائے جانے والے سنگل ونڈو کلیئرنس کی سہولت ہندستانی فلم سازوں کو بھی فراہم کرائی جائے گی
      
      پائریسی کی روک تھام کے لئے سنیمیٹو گراف ایکٹ میں ترمیم کی جائے گی
      
      Posted On: 01 FEB 2019 1:52PM by PIB Delhi


    نئی دہلی، یکم فروری 2019/ موبائل ڈاٹا کی کھپت کے معاملے میں عالمی لیڈر کے طور پر ہندستان کے ا بھر کر آنے کے بعد حکومت اب اس کے اثر کو مزید توسیع دینا چاہتی ہے اور اسے اندرونی اور دیہی علاقوں میں بھی پہنچانا چاہتی ہے۔ آج پارلیمنٹ میں 20-2019 کا عبوری بجٹ پیش کرتے ہوئے خزانہ ، کارپوریٹ امور ، ریلوے اور کوئلے کے مرکزی وزیر جناب پیوش گوئل نے کہاحکومت آئندہ پانچ برسوں میں ایک لاکھ گاؤں کو ڈیجیٹل گاؤں بنائےگی۔ یہ مقصد کامن سروس سینٹرس (سی ایس سی ) کو توسیع دے کر حاصل کیا جائے گا۔


    جناب پیوش گوئل نے کہا کہ ‘کامن سروس سینٹر’ گاؤں میں اپنی خدمات کی توسیع کررہے ہیں اور ڈیجیٹل بنیادی ڈھانچہ بھی تیار کررہے ہیں۔ اس میں گاؤں کو ڈیجیٹل گاؤں میں تبدیل کرنے کے لئے کنکٹی ویٹی شامل ہے۔ انہوں نے کہا کہ ‘‘تین لاکھ سے زائد کامن سروس سینٹروں میں تقریباً 12 لاکھ افراد کام کررہے ہیں جو کہ شہریوں کو ڈیجیٹل طریقے سے کئی خدمات فراہم کرارہے ہیں’’۔


    وزیر خزانہ نے کہا کہ ہندستان میں اب موبائل کی شرحیں ممکنہ طو ر پر سب سے کم ہیں جس میں موبائل ڈاٹا کی کھپت کے معاملے میں ہندستان کو عالمی لیڈر بنادیا ہے۔


    گزشتہ پانچ برسوں میں موبائل ڈاٹا کی ماہانہ کھپت میں 50 گنا اضافہ ہوا ہے۔ ہندستان میں اب ڈاٹا اور وائس کال کی قیمت شاید دنیا میں سب سے کم ہے۔


    جناب پیوئش گوئل نے کہا کہ ‘ میک ان انڈیا پروگرام’ کے تحت ہندستان موبائل فون تیار کرنےوالی صنعت کے لئے ایک مقام کے طو رپر ابھر کر سامنے آیا ہے۔ انہوں نے کہا کہ ‘‘آج میک ان انڈیا پروگرام کے تحت موبائیل اور اس کے کل پرزے تیار کرنے والوں کی تعداد 2 سے بڑھ کر 268 سے زیادہ ہوگئی ہے، ا س سے روزگار کے بہت سے مواقع پیدا ہوئے ہیں’’۔


    بینک قومیائے جانے کے بعد سے جے اے ایم –ڈی بی ٹی اگلے بڑے گیم چینجر


    وزیر خزانہ نے جن دھن آدھار موبائل (جے اے ایم) اور فائدے کی براہ راست منتقلی (ڈی بی ٹی) گیم چینجر ہیں۔


    جناب پیوئش گوئل نے کہا کہ‘‘ پہلی بار پچاس سال قبل بینک قومیائے گئے تھے لیکن ملک کا ایک بڑا حصہ معیشت کی قومی دھارا میں شامل ہونے سے رہ گیا تھا، جس کی رسمی بنکنگ تک کوئی رسائی نہیں تھی۔ گزشتہ پانچ برسوں میں تقریباً 34 کروڑ جن دھن بینک کھاتے کھولے گئے’’۔


    وزیر خزانہ نے کہا کہ آدھار نے نشانہ بند سبسڈ ی کو یقینی بنایا ہے۔


    انہوں نے کہا کہ‘‘ آدھار اب تقریباً پوری طرح نافذ ہوچکا ہے۔ ا س نے بچولیوں کا خاتمہ کرکے سرکاری اسکیموں کے فائدے براہ راست غریبوں اور متوسط طبقے کے بینک کھاتوں میں پہنچانے میں مدد کی ہے’’۔


    فلم شوٹنگ کے لئے سنگل ونڈو کلیئرنس کی سہولت اب ہندستانی فلم سازوں کو بھی ملے گی


    ہندستان کی تقریح کی صنعت کو روزگار کے لئے ایک اہم شعبہ تسلیم کرتے ہوئے وزیر خزانہ نے فلم شوٹنگ کے لئے سنگل ونڈو کلیئرنس کی سہولت اب ہندستانی فلم سازوں کو بھی فراہم کرانے کا اعلان کیا۔ جناب پیوئش گوئل نے کہا ‘‘ فلموں کی شوٹنگ کو آسان بنانے کے لئے سنگل ونڈو کلیئرنس کی سہولت جو کہ صرف غیر ملکیوں کو دی جاتی تھی اب ہندستانی فلم سازوں کو بھی دستیاب کرائی جائے گی۔


    وزیر خزانہ نے فلم سازی کو آسان بنانے اور پائیرسی کی روک تھام کے لئے دیگر اقدامات کا اعلان کیا۔ انہوں نے کہا ‘ضابطہ بندی میں خود کے اعلان پر زیادہ انحصار کیا جائے گا۔ ہم پائریسی کی لعنت پر قابو پانے کے لئے سنیمیٹو گراف ایکٹ میں اینٹی کیمپ کورڈنگ ضابطہ بھی شروع کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-647

    
    
    (Release ID: 1562191) Visitor Counter : 14