      زراعت اور کاشتکاروں کی فلاح و بہبود کی وزارت

      زراعت کے شعبے میں خلائی ٹیکنالوجی کااستعمال
      Posted On: 12 FEB 2019 7:00PM by PIB Delhi


    نئی دہلی، 12 فروری ،زراعت اور کسانوں کے فلاح وبہبود کے وزیرمملکت جناب پرشوتم روپالا نے آج لوک سبھا میں بتایا کہ زراعت اور کسانوں کی بہبود کی وزارت زراعت کے شعبے میں خلائی ٹیکنالوجی استعمال کرنے میں سرگرم رہا ہے۔وزارت مختلف پروجیکٹوں کے لئے 80 کی دہائی کی شروع سے ہی رقم فراہم کررہی ہے۔جس کے تحت ہندوستانی خلائی تحقیق کی تنظیم اسرو نے فصل کی پیداوار کی پیش گوئی کے لئے بہت سے طریقے تیار کئے ہے۔زراعت، تعاون اور کسانوں کی بہبود کے محکمے نے ایک سینٹر قائم کیا ہے۔ جسے ماہلانو بس نیشنل کروپ فار کاسٹ سینٹر کے نام سے جانا جاتا ہے اور یہ 2012 میں قائم کیا گیا تھا۔ تاکہ فصل کی پیداوار کی پیش گوئی کے لئے اسرو میں تیار کی گئی خلائی ٹیکنالوجی کو بروئے کار لایا جاسکے۔ محکمے کا ایک اور سینٹر ہے جسے سوائل اینڈ لینڈ یوز سروے آف انڈیا کے نام سے جانا جاتا ہے جو مٹی کے وسائل کی نقشہ کشی کے لئے سیٹلائٹ اعداد وشمار استعمال کرتا ہے۔ فی الحال محکمہ اپنے مختلف پروگراموں/ شعبوں کے لئے خلائی ٹیکنالوجی استعمال کررہا ہے۔ ان شعبوں میں خلاء کااستعمال کرتے ہوئے زرعی پیداوار کی پیش گوئی، ایگرو میٹرو لوجی اور زمین پر مبنی نگرانی( فصل) پروجیکٹ شامل ہے۔


    خلائی ٹیکنالوجی ملک میں فصل کی صورتحال کے بارے میں تیز اورغیر جانبدارانہ معلومات حاصل کرنے میں مدد کرتی ہے۔ یہ ڈیجیٹل اعداد وشمار فراہم کرتی ہے جو مختلف تجزیوں کے لئے اطاعت پذیر ہے۔اپنے ہم آہنگی خیال کی وجہ سے یہ بہت مختصر مدت میں پورے ملک کے خاکے فراہم کرتی ہے۔اس طرح یہ اعداد وشمار مختلف پروگراموں کے لئے استعمال کئے جاسکتے ہیں۔جنہیں فصل کی قسم ،فصل کے علاقائی تخمینے، فصل کی حالت، فصل کے نقصانات، فصل میں اضافے سے متعلق معلومات کی ضرورت ہے۔


    انہوں نے بتایا کہ زراعت تعاون اور کسانوں کے بہبود کے محکمے نے اکتوبر 2015 کے دوران خلائی ٹیکنالوجی اور جغرافیائی معلومات پروجیکٹ کااستعمال کرتے ہوئے کسان(سی } کے) روپ انشورنس کا آغاز کیا تھا۔اس پروجیکٹ کے تحت چار ریاستوں ہریانہ، مہاراشٹر، کرناٹک اور مدھیہ پردیش کے چار ضلعوں میں اہم مطالعات کئے گئے تھے۔ اس مطالعے میں بہت سی کارآمد معلومات فراہم ہوئی ہیں اور یہ معلومات اسمارٹ سیمپلنگ، پیداوار کی تخمینے، فصل کی کٹائی کے تجربات کے انتہائی سازگار تعداد سے متعلق ہیں۔جو پردھان منتری فصل بیمہ یوجنا کے نظر ثانی شدہ رہنما خطوط میں سیٹیلائٹ ڈاٹا کے استعمال کے لئے معیاری آپریٹنگ طریقہ کار کی تشریح کے لئے استعمال کئے گئے تھے۔ محکمہ 29 دوہرے جوکھم والے ضلعوں کی زراعت کی صورتحال کی نگرانی کے لئے سیٹیلائٹ ریمورٹ سینسنگ ڈاٹا استعمال کررہا ہے۔


    U- 923

    
    
    (Release ID: 1564128) Visitor Counter : 10