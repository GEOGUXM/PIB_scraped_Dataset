      آبی وسائل، دریائی ترقیات اور گنگا احیاء کی وزارت

      ملک کے 91 بڑے آبی ذخائر میں جمع پانی کی سطح میں ایک فیصد کی کمی واقع
      Posted On: 21 FEB 2019 6:50PM by PIB Delhi


    ملک کے 91بڑے آبی ذخائر میں21 فروری 2019ء کو ختم ہونے والے ہفتے کے دوران جمع پانی کی مقدار 64.369 بی سی ایم تھی جو کہ ان آبی ذخائر میں پانی جمع کرنے کی مجموعی گنجائش کے 40 فیصد کے بقدر ہے۔14 فروری 2019 ءکو ختم ہونے والے ہفتہ میں جمع پانی کی یہ سطح 41 فیصدتھی، جبکہ 21 فروری 2019ءکو ختم ہونے والے ہفتے میں آبی ذخیرہ گزشتہ برس اسی مدت کے مقابلے میں 104 فیصد اور گزشتہ دس برس کی اوسط کے 96 فیصد کے بقدر رہی۔


    ان 91آبی ذخائر میں پانی جمع کرنے کی مجموعی گنجائش 161.993 بی سی ایم ہے جو ان آبی ذخائر کی مکمل گنجائش 257.812 بی سی ایم کے 63فیصد کے بقدر ہے۔ ان 91آبی ذخائر میں سے 37 بڑے آبی ذخائر ایسے ہیں جن سے 60 میگاواٹ سے زائد کی پن بجلی پیدا کی جاتی ہے۔


    91 بڑے آبی ذخائر میں جمع پانی کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش، پنجاب اور راجستھان کی ریاستیں شامل ہیں، جن میں پانی کے 6بڑے آبی ذخائر واقع ہیں ۔ سینٹرل واٹر کمیشن (سی ڈبلیو سی) ان ذخائر میں جمع پانی پر نگاہ رکھتا ہے۔ سردست ان آبی ذخائر میں جمع پانی کی مقدار 18.01 بی سی ایم ہے۔ ان ذخائر کے کل سردست دستیاب ذخیرہ اندوزی کے 9.83بی سی ایم کے مساوی ہے،جو کہ پانی کی مجموعی گنجائش کے 55 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 34 فیصد اور پچھلے 10برسوں کے اوسط کے 36 فیصد کے بقدرتھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کی اسی مدت کے مقابلے میں بہتر اور پچھلے 10برس کے اوسط کے مقابلے میں بھی بہتر رہی ہے۔
    مشرقی خطہ :


    ملک کے مشرقی خطے میں جھارکھنڈ ، اڈیشہ، مغربی بنگال او رتریپورہ کی ریاستیں شامل ہیں، جن میں پانی کے15بڑے آبی ذخائر واقع ہیں ۔سینٹرل واٹر کمیشن (سی ڈبلیو سی) ان ذخائر میں جمع پانی پر نگاہ رکھتا ہے۔ ان آبی ذخائر میں پانی جمع کرنے کی سردست مجموعی گنجائش 18.83بی سی ایم ہے۔ سردست ان آبی ذخائر میں 10.05بی سی ایم پانی موجود ہے، جو کہ ان آبی ذخائر میں پانی جمع کرنے کی مجموعی گنجائش کے 53 فیصد کے بقدر ہے۔ پچھلے سال کی اسی مدت میں ان آبی ذخائر میں ان کی مجموعی گنجائش کے 59 فیصد کے بقدر پانی موجود تھا، جو پچھلے دس برس کے اوسط کے 54 فیصد کے بقدر تھا ۔ اس طرح جاری سال کے دوران ان آبی ذخائر میں جمع پانی کی صورتحال پچھلےسال کے مقابلے کم ہے اور پچھلے دس برس کی اسی مدت کے اوسط کے مقابلے میں بھی کم ہے۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں واقع ہیں۔ ان ریاستوں میں پانی کے 27بڑے آبی ذخائر واقع ہیں، جن میں جمع پانی کی صورتحال پر سینٹرل واٹر کمیشن (سی ڈبلیو سی) نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 31.26 بی سی ایم ہے۔ سردست ان آبی ذخائر میں جمع پانی کی مقدار 9.05 بی سی ایم ہے جوکہ ان آبی ذخائر میں جمع موجودہ پانی کے29 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے 41 فیصد کے بقدر تھی اور پچھلے دس برس کے اوسط کے 44 فیصد کے بقدر تھی۔ اس طرح ان آبی ذخائر میں جمع پانی کی مقدار پچھلے سال کی اسی مدت کے مقابلے کم اور پچھلے دس برس کی اسی مدت کے مقابلے میں بھی کم ہے۔
    وسطی خطہ :


    ملک کے وسطی خطے میں اترپردیش ، اتراکھنڈ، مدھیہ پردیش اور چھتیس گڑھ کی ریاستیں شامل ہیں۔ ان ریاستوں میں پانی کے 12 بڑے آبی ذخائر واقع ہیں، جن میں پانی جمع کرنے کی مجموعی گنجائش 42.30بی سی ایم ہے۔ سردست ان آبی ذخائر میں جمع پانی کی مقدار 18.63بی سی ایم ہے جو کہ ان ذخائر میں پانی جمع کرنے کی مجموعی گنجائش کے 44 فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 38 فیصدتھی اور پچھلے دس برسوں میں اسی مدت میں ان آبی ذخائر میں جمع پانی کی مقدار 43 فیصد کے بقدر تھی۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے بہتر اور پچھلے دس برس کی اوسط کے مقابلے میں بھی بہتر ہے۔


    جنوبی خطہ :


    ملک کے جنوبی خطے میں آندھرپردیش، تلنگانہ، اے پی اینڈ ٹی جی (دونوں ریاستوں کے دو مشترکہ پروجیکٹ) کرناٹک ، کیرل اور تمل ناڈو کی ریاستیں واقع ہیں۔ ان ریاستوں میں پانی کے 31بڑے آبی ذخائر واقع ہیں ،جن میں جمع پانی کی صورتحال پر سینٹرل واٹر کمیشن (سی ڈبلیو سی) نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 51.59 بی سی ایم ہے۔ سردست ان آبی ذخائر میں جمع پانی کی موجودہ مقدار 16.82 بی سی ایم ہے، جو کہ ان آبی ذخائر میں پانی جمع کرنے کی مجموعی گنجائش کے 33 فیصد کے بقدر ہے۔ پچھلے سال کی اسی مدت کے دوران ان آبی ذخائر میں 30 فیصد پانی موجود تھا اور پچھلے دس برس کے اوسط کے 35 فیصد کے بقدر پانی موجود تھا۔ اس طرح جاری سال کے دوران ان آبی ذخائر میں جمع پانی کی مقدار پچھلے سال کے مقابلے بہتر اور پچھلے دس برس کی اسی مدت کے اوسط سے کم ہے۔


    جن ریاستوں کےآبی ذخائر میں جمع پانی کی صورتحال پچھلے سال کے مقابلے بہتر رہی، ان میں ہماچل پردیش، پنجاب، اتراکھنڈ، مدھیہ پردیش، چھتیس گڑھ، کرناٹک اور تمل ناڈو شامل ہیں ۔وہ ریاستیں جن میں پچھلے سال کی اسی مدت میں جمع پانی کی مقدار مساوی رہی ہے، ان میں راجستھان ہے۔ وہ ریاستیں جن میں پچھلے سال کی اسی مدت میں جمع پانی کی مقدار کم رہی ہے ان میں جھارکھنڈ، اڈیشہ، مغربی بنگال، تریپورہ، گجرات ، مہاراشٹر اترپردیش ، اے پی اینڈ ٹی جی (دونوں ریاستوں میں دو مشترکہ پروجیکٹ)، آندھرا پردیش، تلنگانہ اور کیرلاشامل ہیں۔


    U-1189

    
    
    (Release ID: 1565907) Visitor Counter : 3
    
    
      Read this release in: English , Hindi