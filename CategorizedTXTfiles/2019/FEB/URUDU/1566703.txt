      وزارت خزانہ

      بھارت اور برونئی نے ٹیکس سے متعلق وصولی کی معلومات کے تبادلے اور مدد سے متعلق معاہدے پر دستخط کئے
      Posted On: 28 FEB 2019 5:24PM by PIB Delhi


    نئی دہلی، 28 ؍فروری،حکومت جمہوریہ ہند اور برونئی دارالسلام کے عزت مآب سلطان اور ینگ ڈی پرتوان نے آج یہاں ٹیکس سے متعلق وصولی کی معلومات کے تبادلے اور مدد( ٹی آئی ای اے) کے لئے ایک معاہدے پر دستخط کئے ہیں۔ معاہدے پر ہندوستان کی جانب سے سینٹرل بورڈ آف ڈائریکٹ ٹیکسز (سی بی ڈی ٹی) کے چیئرمین جناب پرمود چندر موڈی اور برونئی دارالسلام کی جانب سے ہندوستان میں برونئی دارالسلام کے ہائی کمشنر ڈاتو پاڈوکا حاجی صدیق علی نے دستخط کئے ہیں۔


    اس معاہدے سے ٹیکس کے مقاصد سے دونوں ممالک کے درمیان بینکنگ اور ملکیت سے متعلق معلومات سمیت تمام معلومات کا تبادلہ ہوسکے گا۔ یہ ٹیکس میں شفافیت اور معلومات کے تبادلے کے بین الاقوامی معیارات پر مبنی ہے اور اس سے درخواست کے علاوہ از خود بنیاد پر معلومات کا تبادلہ ہوسکے گا۔ یہ معاہدہ دونوں ملکوں کے درمیان دعویٰ کئے گئے ٹیکس محصول کی وصولی میں باہمی امداد کی سہولت بھی فراہم کرتا ہے۔


    اس معاہدے سے ٹیکس امور سے متعلق معلومات کے تبادلے کے لئے ایک مؤثر فریم ورک کے ذریعہ بھارت اور برونئی دارالسلام کے درمیان باہمی تعاون بڑھے گا ، اس سے ٹیکس کی چوری اور ٹیکس کی نادہندگی کو ختم کرنے میں بھی مدد ملے گی۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ش س- ق ر)


    U- 1297

    
    
    (Release ID: 1566703) Visitor Counter : 6
    
    
      Read this release in: English