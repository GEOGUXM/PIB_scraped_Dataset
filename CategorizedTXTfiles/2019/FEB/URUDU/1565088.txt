      محنت اور روزگار کی وزارت

      پیشہ وارانہ تحفظ اور صحت کے فروغ کے لئے ممبئی میں ’’بین الاقوامی ویژن زیروکانفرنس‘‘ کا افتتاح
      Posted On: 18 FEB 2019 4:46PM by PIB Delhi


    نئی دہلی، 18 ؍فروری،صحت اور روزگار کے سکریٹری جناب ہیرالال سماریا نے آج ممبئی میں 18 سے 20 فروری 2019 تک چلنے والی پیشہ وارانہ تحفظ اور صحت سے متعلق ویژن زیرو کی تین روزہ کانفرنس کا افتتاح کیا۔ اس کانفرنس کا انعقاد صحت اور روزگار کی وزارت کے فیکٹری ایڈوائس اور لیبر انسٹی ٹیوٹ (ڈی جی ایف اے ایس ایل آئی) کی ڈائریکٹوریٹ جنرل ، جرمنی کے جرمن سوشل ایکسیڈنٹ انشورنس (ڈی جی یو وی) کے ذریعے آئی آئی ٹی بامبے اور مینوفیکچرنگ ، تعمیرات اور کانکنی کی بین الاقوامی سماجی سکیورٹی کی ایسوسی ایشن کے تعاون سے کیا جارہا ہے۔


    ویژن زیرو کا نظریہ تیزی سے بین الاقوامی اعتراف حاصل کررہا ہے اور امید ہے کہ اسے حکومت ہند کی طرف سے ملک میں پیشہ وارانہ تحفظ اور صحت کے معیارات میں اضافہ کرنے کی کوششوں کو تقویت ملے گی تاکہ ملک میں پیشہ وارانہ تحفظ اور صحت کی صورت حال کر بہتربنایا جاسکے۔ ویژن زیرو کا نظریہ 4 بنیادی اصولوں پر قائم ہے جن میں ’’زندگی ناقابل گفت وشنید ہے ، ’’انسان غلطیوں کا پتلا ہے، برداشت کی حد انسانی جسمانی مدافعت کے مطابق ہوتی ہے اور عوام محفوظ ٹرانسپورٹ اور کام کرنے کے محفوظ مقامات کے حقدار ہیں۔ یہ ویژن خطرات کو کنٹرول کرنے ، تحفظ کو یقینی بنانے ، مشینوں ، سازوسامان اور کام کرنے کے مقامات پر صحت اور افرادی قوت کے ہنر مندی کے فروغ کے اصولوں پر مبنی ہے۔


    امید ہے کہ کانفرنس میں شرکت کرنے والے ، جو مختلف صنعتوں اور سیکٹروں سے تعلق رکھتے ہیں، قومی اور بین الاقوامی سطح پر بہترین طریقہ کار کے بارے میں کانفرنس کے ذریعے فراہم کردہ مشترکہ پلیٹ فارم سے فائدہ حاصل کریں گے۔ دوسری جانب بین الاقوامی برادری ہندوستانی صنعتی پیشہ وارانہ تحفظ اور صحت کے پس منظر میں بین الاقوامی برادری کے سامنے نمائش کے ذریعے بھارت کی صورت حال کے بارے میں جانکاری حاصل کرسکے گی۔


    یہ کانفرنس معلومات طریقہ کار اور تجربات کے تبادلے کے ذریعے تحفظ اور صحت کو فروغ دینے کی خاطر ایک فورم فراہم کرتی ہے۔ پیشہ وارانہ تحفظ اور صحت کے ماہرین تعاون اور تعلقات کو مستحکم کرنے کی خاطر بنیادی کام کرتے ہوئے نئے نیٹ ورک اور اتحاد قائم کرسکیں گے۔ مینوفیکچرنگ کانکنی اور تعمیرات کے سیکٹر میں پیشہ وارانہ تحفظ اور صحت کے ماہرین پر مبنی 1200 سے زیادہ قومی اور بین الاقوامی مندوبین اس کانفرنس میں شرکت کررہے ہیں۔ مقررین میں جرمنی ، فرانس ، چلی اور کئی یورپی ملکوں کے بین الاقوامی مقررین شامل ہیں، جبکہ بھارت کے مقررین میں او ایس ایچ کے اعلیٰ ایگزیکیٹو پیشہ ور ماہرین اور او ایس ایچ کے شعبے کے سرکاری عہدیدار اور ماہرین شامل ہیں۔


    محنت اور روزگار کی وزارت نے ملک میں محنت کے معیارات کو مزید مستحکم کرنے کے لئے بین الاقوامی اشتراک قائم کئے ہیں۔ اس طرح کا ایک اقدام ایک مفاہمت نامے کی شکل میں کیا گیا ہے جو محنت اور روزگار کی وزارت سے منسلک ڈی جی ایف اے ایس ایل آئی کے دفتر اور جرمنی کے سماجی ایکسیڈنٹ انشورنس (ڈی جی یو وی) کے درمیان کیا گیا ہے جس میں کام کرنے کے مقامات پر تحفظ اور صحت کو یقینی بنانا ، کام سے متعلق حادثات کے امکانات کو کم سے کم کرنا اور سماجی تحفظ کو فروغ دینا ہے۔


    بدلتے ہوئے صنعتی پس منظر کو دھیان میں رکھتے ہوئے کانفرنس کی سفارشات پائیدار اقتصادی ترقی کے حصول اور تحفظ ، صحت اور ماحولیات کی بدلتی ہوئی ضروریات کے لئے بہت اہم ہیں۔


    کانفرنس کے موقع پر تحفظاتی آلات بنانے والوں کی انجمن (ایس اے ایم اے) نے ایک ہی چھت کے نیچے میک ان انڈیا پہل کے تحت پیشہ وارانہ صحت ، زیادہ خطرات کی روک تھام ، کام کرنے کے ماحول کا تحفظ وغیرہ کے لئے بھارت میں تیار کردہ ذاتی تحفظاتی آلات (پی پی ای) اور دیگر سازوسامان کی نمائش کا اہتمام کیا ہے۔ یہ نمائش ٹیکنالوجی پر مبنی مواصلات اور تجارت کے لئے ایک مؤثر پلیٹ فارم فراہم کرے گی۔ اس نمائش میں تقریبا 100 ممتاز مینوفیکچرر ؍ سپلائر شرکت کررہے ہیں۔


    محنت اور روزگار کی وزارت کے اقتصادی مشیر جناب دیویندر سنگھ ،آئی آئی ٹی بامبے کے ڈائریکٹر دیوین ویپن کھاکھر اور ڈی جی ایف اے ایس ایل آئی کے ڈائریکٹر جنرل ڈاکٹر اونیش سنگھ بھی اس موقع پر موجود تھے۔


    U- 10 61

    
    
    (Release ID: 1565088) Visitor Counter : 8
    
    
      Read this release in: English , Marathi