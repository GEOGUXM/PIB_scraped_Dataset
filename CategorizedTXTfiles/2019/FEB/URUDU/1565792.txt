      کامرس اور صنعت کی وزارتہ

      سعودی عرب کے تجارتی وفد کی سریش پربھو سے ملاقات
      Posted On: 20 FEB 2019 7:40PM by PIB Delhi


    
    
    نئی دلّی ، 21 فروری ؍تجارت و صنعت اور شہری ہوا بازی کے مرکزی وزیر جناب سریش پربھو نے گزشتہ روز نئی دلّی میں سعودی تجارتی وفد سے ملاقات کی ۔ سعودی وفد کی قیادت سعودی بھارتی تجارتی کو نسل کے چیئر مین جناب کامل ایس المنجد نے کی ۔
    تبادلہ خیالات کے دوران وزیر تجارت نے کہا کہ بھارت کی توانائی کا تحفظ سعودجی عرب سے پیٹرولیم مصنوعات کی مسلسل اور بلا رکاوٹ سپلائی کے باعث ممکن ہو سکا ہے ۔ لیکن دونوں ملکوں کے لئے اب وقت آ گیا ہے کہ ہم پیٹرولیم کے علاوہ دیگر مصنوعات ، تجارت اور خطہ جاتی معاملات پر بھی آگے بڑھ کر غور کریں ۔
    جناب سریش پربھو نے مزید کہا کہ دونوں ملکوں کے اشتراک اورافریقہ کی مانند نئے خطوں میں مل کر کام کرنے کے لا محدود مواقع موجود ہیں ۔ بھارت اور سعودی عرب نے خلیجی خطے کے علاوہ دیگر نئی تجارتی منڈیاں تلاش کی ہیں ۔
    وزیر تجارت نے طبی پیوند کاری ، ایگرو ۔ پروسیسنگ ، تعلیم اور دیگر ابھرتے ہوئے شعبوں میں سعودی تجارتی سرمایہ کاری کا خیر مقدم کرتے ہوئے کہا کہ نہ صرف بھارت کے لئے مدد گار ہو گا بلکہ اس سے سعودی عرب کو بھی اپنے تجارتی مواقع کو توسیع دینے میں مدد ملے گی ۔
    جناب سریش پر بھو نے مطلع کیا کہ دونوں ملکوں در میان تعلقات کو نئی بلندیوں تک پہنچانے کے لئے بھارت میں سعودی عرب میں سرمایہ کاری کا خواہاں ہے ۔ اس ضمن میں بھارت اور سعودی عرب میں مل کر کام کرنے کے سلسلے میں کمپنیوں کی نشان دہی کے لئے آٹھ ورکنگ گروپ قائم کئے گئے ہیں ۔ جناب سریش پربھو نے کہا کہ تجارت و صنعت کی وزارت نے بھارت اور سعودی عرب کے درمیان سعودی تجارت اور سرمایہ کاری کے ضمن میں تنازعات کو حل کرنے کے لئے ایک سنگل ونڈو کے ذریعہ تیز رفتار میکنزم تیار کیا ہے ۔
    سعودی تجارتی وفد نے وزیر تجارت کو مطلع کیا کہ دونوں ملکوں کے لئے ایس ایم ای صنعتوں کو ترجیح دیئے جانے کی ضرورت ہے چونکہ یہ دونوں اقتصادیات کا مستقبل ہیں اور یہ ایس ایم ای صنعتیں روزگار فراہم کریں گی ۔
    سعودی عرب چین ، امریکہ اور جاپان کے بعد بھارت کا چوتھا سب سے بڑا تجارتی ساجھے دار ہے اور بھارت کے لئے توانائی کا اہم وسیلہ ہے ۔ بھارت اپنی ضروریات کا تقریباً 17 فیصد خام تیل سلطنت سے در آمد کر تا ہے ۔ 2017-18 میں بھارت ۔ سعودی ب اہمی تجارت میں 9.56 فیصد کا اضافہ ہوکر یہ 27.48 بلین امریکی ڈالر کے بقدر ہو گئی ۔ مذکورہ مدت کے دورا سعودی عرب سے ہماری در آمدات 22.06 بلین امریکی ڈالر کے بقدر رہیں ، جس میں گزشتہ برس کے مقابلے میں10.50 فیصد کا اضافہ درج کیا گیا جبکہ سعودی عرب کے لئے ہماری بر آمدات 5.41 بلین امریکی ڈالر کے بقدر رہیں اور اس میں گزشتہ برس کے مقابلے میں 5.88 فیصد کا اضافہ درج کیا گیا ۔
    بھارتی افراد کے لئے تجارت اور وزٹ ویزا فیس میں کمی کی گئی اور اسے ایک دوسرے کی فلاح و بہبود پر مبنی بنیاد پر طے کر دیا گیا ہے ۔ سعودی عرب دنیا میں بھارتی برآمدات کا 15 واں سب سے بڑا بازار ہے ۔ 2017 کے اعداد و شمار کے مطابق بھارت سعودی عرب کے لئے بر آمدات کرنے والا چوتھا سب سے بڑا با زار ہے ۔

    

    U . 1157
    

    
    (Release ID: 1565792) Visitor Counter : 3
    
    
      Read this release in: English , Hindi