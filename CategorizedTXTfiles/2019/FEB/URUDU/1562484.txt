      وزیراعظم کا دفتر

      حکومت دہشت گردی کو منھ توڑ جواب دیگی ، سرینگرمیں وزیراعظم کا خطاب
      
      وزیراعظم نے نومنتخبہ سرپنچوں سے خطاب کیا،جمہوریت کے تئیں اپنی عہدبندگی کے لئے جموں وکشمیرکے شہریوں کی ستائش کی اوراونتی پورہ میں نئے اے آئی آئی ایم ایس کاترقیاتی سنگ بنیاد رکھا ، وزیراعطم نے 6ہزارکروڑروپے کے ترقیاتی پروجیکٹوں کا سرینگرمیں سنگ بنیاد رکھا، وزیراعظم کے ہاتھوں بانڈی پورہ میں اولین دیہی بی پی اوکا افتتاح
      
      Posted On: 03 FEB 2019 9:22PM by PIB Delhi


    نئی دہلی’4فروری : وزیراعظم ، جناب نریندرمودی کہاہے کہ قوم ان لوگوں کو منھ توڑ جواب دیگی جو جموں وکشمیرمیں دہشت گردی کو فروغ دینے کی کوششیں کررہے ہیں ۔ سرینگرمیں عوامی اجتماع سے خطاب کرتے ہوئے انھو ں نے کہاکہ ‘‘ہم ہردہشت گردانہ حملے کا معقول جواب دیں گے ۔ہم جموں وکشمیر میں دہشت گردی کی مکمل طورپر کمرتوڑدیں گے اور اپنی پوری قوت سے اس سے جنگ لڑیں گے ۔


    وزیراعظم نے شہید نظیراحمدوانی کو اپنی جانب سے گرم جوشانہ خراج عقیدت پیش کیا،جنھوں نے دہشت گردی کے خلاف لڑتے ہوئے اپنی جان قربان کی تھی ۔ انھوں نے کہاکہ شہید نظیراحمدوانی اور ان تمام بہادرسپاہیوں کو میرا خراج عقیدت ہے ، جنھوں نے ملک اورامن کے لئے اپنی زندگیاں قربان کردیں ۔ نظیراحمدوانی کو اشوک چکرسے نوازاگیاہے ۔ ان کی شجاعت اوربہادری جموں وکشمیر اورپورے ملک کے نوجوانوں کو ملک کے لئے جینے اورملک کے لئے مرنے کاراستہ دکھاتی ہے ۔


    وزیراعظم نے نومنتخبہ سرپنچوں سے گفتگوکی ،انھوں نے کہاکہ انھیں اس بات کی خوشی ہے کہ مقامی بلدیاتی اداروں کے انتخابات ریاست میں اتنے برسوں کے بعد منعقد ہوئے ہیں ۔ انھوں نے حساس حالات اورماحول کے باوجود آگے بڑھ کرووٹ ڈالنے کے لئے ریاست کے عوام کی ستائش کی اورکہاکہ اس سے جمہوریت کے تئیں ان کے عتماد اوریقین کا اظہارہوتاہے اوریہ بھی ظاہرہوتاہے کہ وہ ریاست کی ترقی کے خواہاں ہیں ۔ ریاست کی ہمہ گیرترقی کے تئیں اپنی ترجیحات کا اظہارکرتے ہوئے ، وزیراعظم نے کہاکہ میں یہاں 6ہزارکروڑرروپے کے بقدرکے پروجیکٹوں کے افتتاح کے لئے آیاہوں، یہ تمام ترپروجیکٹ سرینگرکے گردونواح کے عوام کی زندگی کو آسان بنانے کے مقصد سے مربوط ہیں ۔


    وزیراعظم نے سرینگرمیں جموں وکشمیر کی ترقی کے لئے متعدد ترقیاتی پروجیکٹوں کی رونمائی کی ۔ انھوں نے پلوامامیں اونتی پورہ میں اے آئی آئی ایم ایس کا سنگ بنیاد رکھا،جس کا مقصد ریاست میں صحتی بنیادی ڈھانچے کی اصلاح ہے ۔ اس کو آیوشمان بھارت سے مربوط کیاجائیگا جو دنیا کی حفظان صحت کی سب سے بڑی اسکیم ہے ، اوراس اسکیم کے آغاز سے لے کراب تک کی مدت میں اس سے تقریبا10لاکھ افراد استفادہ کرچکے ہیں ۔اس اسکیم سے صرف جموں وکشمیر میں 30لاکھ افراد مستفید ہوچکے ہیں ۔


    بانڈی پورہ میں اولین بی پی اوکاافتتاح وزیراعظم کے ذریعہ عمل میں آیا۔ اس کے توسط سے بانڈی پورہ اورہمسایہ اضلاع میں نوجوانوں کے لئے روزگارکے مواقع میں اضافہ ہوگا۔ وزیراعظم نے کہاکہ بانڈی پورہ کو بی پی او اس خطے میں نوجوانوں کے لئے مواقع کی ایک نئی کھڑکی کھولے گا ۔ وزیراعظم نے کہاکہ حکومت ایسے کشمیری نقل مکانی کرنے والوں کو مکمل سلامتی فراہم کریگی جو یہاں آکر زندگی بسرکرناچاہیں گے ۔ تقریبا 700ٹرانزٹ فلیٹ ،کشمیر ی نقل مکانی کرنے والے ملازمین کو عارضی رہائش گاہوں کی فراہمی کی غرض سے ،تعمیر کئے جارہے ہیں ۔ 3000اسامیوں پراجڑے ہوئے کشمیریوں کو روزگارفراہم کرنے کے لئے کام جاری ہے ۔ وزیراعظم نے اس موقع پر ملک کے مختلف حصوں کے کالج کے طلبأ سے بھی گفت وشنید کی ۔


    راشٹریہ اُچ ترشکشا ابھیان ( آریوایس اے ) کے تحت مختلف پروجیکٹوں کا ڈیجیٹل آغاز بھی وزیراعظم نے بٹن دباکرکیا،جوحاضرین کے لئے تجسس اور اضحح کشش کا ایک دوسرا موضوع تھا ۔ وزیراعظم نے کشت واڑ، کپواڑہ اور بارہمولہ میں تین ماڈل ڈگری کالجوں کا بھی سنگ بنیاد رکھا ۔ انھوں نے جموں یونیورسٹی میں صنعت کاری ، اختراع کاری اورکریئرہب کا بھی سنگ بنیاد رکھا ۔


    جالندھر ۔سانبا۔ راجوری ۔ شوپیان ۔ امرگڑھ ( سوپور) کی 400کلوواٹ کی ڈی /سی ٹرانسمشن لین کاآغاز بھی وزیراعظم کے ہاتھوں میں عمل میں آیا۔ یہ پروجیکٹ ایسا پروجیکٹ ہے جس نے جموں کشمیر میں گرڈ کنکٹی وٹی کو منظم بنایاہے ۔


    اس موقع پر حاضرین سے خطاب کرتے ہوئے انھوں نے کہاکہ سابقہ حکومت میں متعدد پروجیکٹوں کا وگیان بھون واقع نئی دہلی سے افتتاح کیاگیاتھا تاکہ این ڈی اے حکومت نے مختلف خطوں سے پروجیکٹو ں کے افتتاح کا اعزاز قائم کیاہے ۔ انھوں نے کہاکہ ہماری حکومت نے جھارکھنڈ سے آیوشمان بھارت اسکیم کا آغاز کیاتھا ، اجولااسکیم کا آغاز اترپردیش سے کیاگیاتھا ۔ وزیراعظم کی سلامتی بیمہ اسکیم کا آغاز مغربی بنگال سے کیاگیاتھا ، ہتھ کرگھا مہم کا آغاز تمل ناڈو سے کیاتھا ۔ بیٹی بچاو ، بیٹی پڑھاو کا آغاز ہریانہ سے کیاگیاتھا۔ انھوں نے جموں وکشمیر کے عوام کو ستمبر،2018تک ریاست کو کھلے میں رفع حاجت سے مبرا ریاست بنانے کے لئے مبارکباد پیش کی ۔


    وزیراعظم نے کہاکہ اختراع کاری، پروان چڑھانے اوراسٹارٹ اپ کے سلسلے میں بھارت میں ایک نیارجحان اورنیامزاج پیداہواہے اوراسٹارٹ اپ ابھیان نے رفتارپکڑلی ہے ۔ وزیراعظم نے کہاکہ تقریبا15000اسٹارٹ اپس نے تین چاربرسوں کے عرصے میں ہندوستان میں کام کرنا شروع کردیاہے اور ان میں سے نصف اسٹارٹ اپس درجہ 1اور درجہ 2شہروں میں کام کررہے ہیں ۔


    وزیراعظم نے شیو پورہ ، گاندربل میں کثیر مقصدی اندرون خانہ سہولتوں کا بھی افتتاح کیا۔ یہ انڈوراسپورٹس سہولت نوجوانوں کے لئے مفید ہوگی اور وہ انڈور گیمس کھیل سکیں گے ۔ انھو ں نے کہاکہ جموں وکشمیر کے 22اضلاع پر کھیلوانڈیا مہم کے تحت احاطہ کیاجاچکاہے، مقصد یہ ہے ان کی صلاحیتوں کو پروان چڑھایاجاسکے اور کھیل کے بنیادی ڈھانچے کو بہتربنایاجاسکے ۔


    وزیر اعظم نے شہرہ آفاق ڈل جھیل ملاحظہ کی اوروہاں فراہم کرائی گئی سہولتوں کا بھی جائزہ لیا۔ وزیراعظم کا یہ ریاست کا دن بھر کا دورہ تھا اورانھوں نے اس کے دوران تینوں خطوں یعنی لیہہ ، جموں اورسرینگر کاسفرکیا۔


    **************


    U-668

    
    
    (Release ID: 1562484) Visitor Counter : 8
    
    
      Read this release in: English , Marathi , Hindi , Assamese , Bengali , Gujarati , Tamil , Kannada