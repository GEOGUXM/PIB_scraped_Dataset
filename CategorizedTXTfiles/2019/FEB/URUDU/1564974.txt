      قبائیلی امور کی وزارت

      نائب صدرجمہوریہ ہند درج فہرست قبائل کے لئے قومی کمیشن سے متعلق یوم تاسیس خطبہ 19فروری 2019 کو دیں گے
      Posted On: 17 FEB 2019 11:07AM by PIB Delhi


    نئیدہلی 18 فروری۔درج فہرست قبائل کے قومی کمیشن ( این سی ایس ٹی ) کا قیام آئینی ترمیم (89ویں ترمیم ) ایکٹ کے تحت 19فروری 2004 کو عمل میں لایا گیا تھا ۔ یہ کمیشن 19فروری 2019 کو اپنی سالگرہ منائے گا۔ 31دسمبر 2018 کو کمیشن کے 109ویں اجلاس میں فیصلہ کیا گیا تھا کہ اس بار کمیشن کی سالگرہ نہایت تزک واحتشام کے ساتھ منائے گی ۔


    نائب صدرجمہوریہ ہند جناب ایم وینکیا نائیڈو نے 19فروری کو این سی ایس ٹی کے پہلا یوم تاسیس کا خطبہ دینے کی منظوری دے دی ہے۔ جناب وینکیا نائیڈو نے نیشنل میڈیا سینٹر نئی دہلی میں 19فروری 2019 کے گیارہ بجے دن این سی ایس ٹی کے پہلے یوم تاسیس کا خطبہ دیں گے۔ اس سال این سی ایس ٹی کے یوم تاسیس کا مرکزی خیال ، ’’ ٓآئین اورقبائل ‘‘ ہے ۔ توقع ہے کہ جناب وینکیا نائیڈو اپنے خطبے میں آئین ہند کی تخلیق ، آئین کے پانچویں اور چھٹے جدول کے تحت ریاستوں کی جدول سازی سمیت ان مختلف عوامل پر اظہار خیال کریں گے ، جن کے نتیجے میں درج فہرست قبائل کے لئے خصوصی ضابطے وضع کئے گئے تھے ۔علاوہ ازیں یہ امکان بھی ہے کہ جمہوریہ ہند کے 69 برسوں کے دوران آئینی تحفظات کے جائزے پر بھی توجہ مرکوز کی جائے گی۔


    نیشنل کمیشن آف شیڈیول ٹرائب نے یہ فیصلہ بھی کیا ہے کہ ، این سی ایس ٹی لیڈر شپ ایوارڈ کے عنوان سے ایک ایوارڈ تشکیل دیا جائے گا، جو ملک میں درج فہرست قبائل کی نمایاں او ر مثالی خدمات انجام دینے والی شخصیت کو پیش کیا جائے گا ۔ یہ ایوارڈ تین زمروں میں پیش کئے جائیں گے ۔(1) تعلیمی اداروں / یونیورسٹیوں کے لئے این سی ایس ٹی ایوارڈ (2) پبلک سیکٹر اداروں / بینکوں کے لئے این سی ایس ٹی ایوارڈ (3) افراد ،رضاکار تنظیموں یا شہری سماج کے اداروں کے لئے این سی ایس ٹی ایوارڈ ۔ اس سال یہ پہلے ایوارڈ س درج ذیل اداروں اور شخصیات کو پیش کئے جائیں گے:


    (1) کلنگا انسٹی ٹیوٹ آف سوشل سائنسیز بھوبنیشور کو اوڈیشہ اور آس پاس کی ریاستوں میں درج فہرست قبائل کے بچوں کی کنڈر گارٹن کے مرحلے سے پوسٹ گریجویٹ تک کی تعلیم کے لئے نمایاں خدمات کے اعتراف میں این سی ایس ٹی لیڈر شپ ایوارڈسے نوازاجائے گا۔(2) سینٹرل کول فیلڈ لمٹیڈ رانچی کو جھارکھنڈ کے درج فہرست قبائل کے بچوں میں کھیل کود کی سرگرمیوںکو فروغ دینے کی خدمات کے اعتراف میں این سی ایس ٹی لیڈر شپ ایوارڈ سے نوازا جائے گا۔ ڈاکٹر پرونوب کمار سرکار ،ٹرائبل ویلفئیر آفیسر ، انڈمان آدم جن جاتی وکاس سمتی (اے اے جے وی ایس ) کو جزائر انڈمان ونکوبار میں اونگس ، شامپنس ، انڈمانیز اور جرواز جیسے کمزور درج فہرست قبائل کی نمایا ں خدمات کے اعتراف میں این سی ایس ٹی لیڈر شپ ایوارڈ سے سرفراز کیا جائے گا۔


    نائب صدر جمہوریہ ہند جناب ایم وینکیا نائیڈو 19 فروری 2019 کو این سی ایس ٹی کے یوم تاسیس کی تقریب میں یہ این سی ایس ٹی ایوارڈ س پیش کریں گے ۔اس ایوارڈ میں ایک سپاس نامہ اور ایک’’ اُتّریہ ‘‘ شامل ہے ۔


    ایک ایسے وقت میں جب ملک بابائے قوم آنجہانی مہاتما گاندھی کی 150 ویں سالگرہ منارہا ہے ، اسی تاریخ کو نیشنل کمیشن فار شیڈیول ٹرائب ( این سی ایس ٹی ) 15واں یوم تاسیس منائے گا ۔اس موقع پر کمیشن نے ، ’’ جن جاتیہ سوادھینتا سنگرام ‘‘ کے نام سے ہندی میں ایک کتاب بھی شائع کی ہے ۔ امکان ہے کہ نائب صدرجمہوریہ ہند اس کتاب کا اجرا کریں گے ۔ اس کتاب میں ملک کی تحریک آزادی میں قبائلی عوام کی گمنام خدمات پر روشنی ڈالی گئی ہے ۔ ان درج فہرست قبائل کے لیڈروں میں شہید ویر بدھو بھگت ، بھگوان برسا منڈا ، تلکا مانجھی ، سدھو کنھو ، بھومکل گندادھر ،کرانتی ویر سریندر سائیں ، کنور رگھوناتھ شاہ ،ودروہی تانتیا بھیل ، امرشہید ویر نرائن سنگھ ، پرم بلدانی گووند گرو اور جن جاتی ویرانگنا ، مہارانی درگا وتی شامل ہیں ۔کمیشن نے کوشش کی ہے کہ ملک کی تحریک آزادی میں در ج فہرست قبائل کے لیڈروں کی جانبازی اور بیش قیمت خدمات کو پیش کیا جائے ۔ جیسا کہ روایت رہی ہے کہ کسی بھی قبائلی تقریب میں ثقافتی پروگرام کا اہتمام کیا جاتا ہے اسی طرح این سی ایس ٹی کے یوم تاسیس کی تقریب میں گجرات اور راجستھان کے ماویشی بھیل ڈانس کی شکل میں قبائلی ثقافت کی بیش قیمت وراثت پیش کی جائے گی۔ اس کے ساتھ ہی ہندوستان کے مخصوص کمزور قبائلی گروہوں پر اینتھرو پالیجیکل سروے آف انڈیا کی جانب سے نیشنل میڈیا سینٹر نئی دہلی میں این سی ایس ٹی کے یوم تاسیس کے موقع پر ایک نمائش کا بھی اہتمام کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-1044

    
    
    (Release ID: 1564974) Visitor Counter : 2
    
    
      Read this release in: English , Hindi