      آبی وسائل، دریائی ترقیات اور گنگا احیاء کی وزارت

      ملک کے 91 اہم آبی ذخائر میں پانی کے ذخیرے میں2 فیصد کی کمی واقع
      Posted On: 01 FEB 2019 9:42AM by PIB Delhi


    نئی دہلی؍ 31 جنوری 2018 ؍ملک کے 91بڑے آبی ذخائر میں 31 جنوری 2019ء کو ختم ہونے والے ہفتے کے دوران جمع پانی کی مقدار 72.065 بی سی ایم تھی، جو ان آبی ذخائر میں پانی جمع کرنے کی مجموعی گنجائش کے44 فیصد کے بقدر ہے۔24جنوری 2019ءکو ختم ہونے والے ہفتہ میں یہ فیصد46 تھا، جبکہ31جنوری2019ءکو ختم ہونے والے ہفتے میں آبی ذخیرہ گزشتہ برس اسی مدت کے مقابلے میں102فیصد اور گزشتہ دس برس کی اوسط کے95 فیصد کے بقدر رہی۔


    ان91آبی ذخائر میں پانی جمع کرنے کی مجموعی گنجائش 161.993 بی سی ایم ہے، جو ان آبی ذخائر کی مکمل گنجائش 257.812 بی سی ایم کے 63فیصد کے بقدر ہے۔ ان آبی ذخائر میں سے 37 بڑے آبی ذخائر ایسے ہیں، جن سے 60 میگاواٹ سے زائد کی پن بجلی پیدا کی جاتی ہے۔


    آبی ذخائر میں جمع پانی کی خطہ وار صورتحال :


    شمالی خطہ :


    ملک کے شمالی خطے میں ہماچل پردیش، پنجاب اور راجستھان کی ریاستیں شامل ہیں، جن میں پانی کے 6بڑے آبی ذخائر واقع ہیں ۔ سینٹرل واٹر کمیشن ان ذخائر میں جمع پانی پر نگاہ رکھتا ہے۔ سردست ان آبی ذخائر میں جمع پانی کی مقدار 18.01 بی سی ایم ہے۔ ان ذخائر کے کل سردست دستیاب ذخیرہ اندوزی کے10.45 بی سی ایم کے مساوی ہے،جو پانی کے ذخیرے کی مجموعی گنجائش کے 58فیصد کے بقدر ہے۔ پچھلے سال کی اسی مدت کے دوران ان آبی ذخائر میں جمع پانی کی مقدار 42 فیصد اور پچھلے 10برسوں کے اوسط کے44 فیصد کے بقدرتھی۔ اس طرح رواں سال کے دوران ان آبی ذخائر میں جمع پانی کی مقدار پچھلے سال کی اسی مدت کے مقابلے میں بہتر اور پچھلے 10برس کے اوسط کے مقابلے میں بھی بہتر رہی ہے۔


    مشرقی خطہ :


    ملک کے مشرقی خطے میں جھارکھنڈ ، اڈیشہ، مغربی بنگال او رتریپورہ کی ریاستیں شامل ہیں، جن میں پانی کے15بڑے آبی ذخائر واقع ہیں۔ سینٹرل واٹر کمیشن ان ذخائر میں جمع پانی پر نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 18.83بی سی ایم ہے۔ سردست ان آبی ذخائر میں 11.03بی سی ایم پانی موجود ہے، جو کہ ان آبی ذخائر میں پانی جمع کرنے کی مجموعی گنجائش کے59 فیصد کے بقدر ہے۔ پچھلے سال کی اسی مدت میں ان آبی ذخائر میں موجود پانی،ان کی مجموعی گنجائش کے65فیصد کے بقدر تھا، جو پچھلے 10 برس کے اوسط کے62فیصد کے بقدر ہے۔ اس طرح رواں سال کے دوران ان آبی ذخائر میں جمع پانی کی صورتحال پچھلےسال کے مقابلے کم ہے اور پچھلے دس برس کے اسی مدت کے اوسط کے مقابلے میں بھی کم ہے۔


    مغربی خطہ :


    ملک کے مغربی خطے میں گجرات اور مہاراشٹر کی ریاستیں واقع ہیں۔ ان ریاستوں میں پانی کے 27بڑے آبی ذخائر واقع ہیں، جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 31.26 بی سی ایم ہے۔ سردست ان آبی ذخائر میں جمع پانی کی مقدار 10.29 بی سی ایم ہے، جو ان آبی ذخائر میں جمع موجودہ پانی کے33فیصد کے بقدر ہے۔پچھلے سال کی اسی مدت کے دوران ان آبی ذخائر میں جمع پانی کی مقدار ان کی مجموعی گنجائش کے46فیصد کے بقدر تھی اور پچھلے 10برس کے اوسط کے48فیصد کے بقدر تھی۔ اس طرح ان آبی ذخائر میں جمع پانی کی مقدار پچھلے سال کی اسی مدت کے مقابلے کم اور پچھلے دس برس کی اسی مدت کے مقابلے میں بھی کم ہے۔


    وسطی خطہ :


    ملک کے وسطی خطے میں اترپردیش ، اتراکھنڈ، مدھیہ پردیش اور چھتیس گڑھ کی ریاستیں شامل ہیں۔ ان ریاستوں میں پانی کے 12 بڑے آبی ذخائر واقع ہیں، جن میں پانی جمع کرنے کی مجموعی گنجائش 42.30بی سی ایم ہے۔ سردست ان آبی ذخائر میں جمع پانی کی مقدار20.92بی سی ایم ہے، جو کہ ان ذخائر میں پانی جمع کرنے کی مجموعی گنجائش کے49 فیصد کے بقدر ہے۔پچھلے سال کی اسی مدت کے دوران ان آبی ذخائر میں جمع پانی کی مقدار 42فیصدتھی اور پچھلے 10 برسوں میں اسی مدت میں ان آبی ذخائر میں جمع پانی کی مقدار47فیصد کے بقدر تھی۔ اس طرح رواں سال کے دوران ان آبی ذخائر میں جمع پانی کی مقدار پچھلے سال کے مقابلے بہتر اورپچھلے دس برس کی اوسط کے مقابلے میں بھی بہتر ہے۔


    جنوبی خطہ :


    ملک کے جنوبی خطے میں آندھرپردیش، تلنگانہ، اے پی اینڈ ٹی جی (دونوں ریاستوں کے دو مشترکہ پروجیکٹ) کرناٹک ، کیرل اور تمل ناڈو کی ریاستیں واقع ہیں۔ ان ریاستوں میں پانی کے 31بڑے آبی ذخائر واقع ہیں ،جن میں جمع پانی کی صورتحال پر سینٹرل واٹر کمیشن نگاہ رکھتا ہے۔ ان آبی ذخائر میں پانی جمع کرنے کی مجموعی گنجائش 51.59 بی سی ایم ہے۔ سردست ان آبی ذخائر میں جمع پانی کی موجودہ مقدار19.38 بی سی ایم ہے، جو کہ ان میں پانی جمع کرنے کی مجموعی گنجائش کے38 فیصد کے بقدر ہے۔ پچھلے سال کی اسی مدت کے دوران ان آبی ذخائر میں36 فیصد پانی موجود تھا اور پچھلے10 برس کے اوسط کے 42 فیصد کے بقدر پانی موجود تھا۔ اس طرح رواں سال کے دوران ان آبی ذخائر میں جمع پانی کی مقدار پچھلے سال کے مقابلے میں بہتر، لیکن گزشتہ دس برس کی اسی مدت کے اوسط کے مقابلے میں کم ہے۔


    جن ریاستوں کےآبی ذخائر میں جمع پانی کی صورتحال پچھلے سال کے مقابلے بہتر رہی، ان میں ہماچل پردیش، پنجاب، اتراکھنڈ، مدھیہ پردیش، چھتیس گڑھ، کرناٹک اور تمل ناڈو کے نام شامل ہیں۔ جس ریاست کے آبی ذخائر میں جمع پانی کی صورتحال پچھلے سال کے مقابلے برابر رہی، وہ ریاست راجستھان ہے۔ جن ریاستوں کے آبی ذخائر میں جمع پانی کی صورتحال پچھلے سال کے مقابلے کم رہی، ان میں جھارکھنڈ، اُڈیشہ، مغربی بنگال، تریپورہ، گجرات، مہاراشٹر، اترپردیش،اے پی اینڈ ٹی جی (دونوں ریاستوں میں دو مشترکہ پروجیکٹ)،آندھراپردیش، تلنگانہ، کرناٹک اورکیرالہ کے نام شامل ہیں ۔


    م ن۔م ع۔ن ع


    U: 616

    
    
    (Release ID: 1562136) Visitor Counter : 7