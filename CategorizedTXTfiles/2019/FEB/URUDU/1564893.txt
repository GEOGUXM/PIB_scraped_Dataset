      وزیراعظم کا دفتر

      وزیر اعظم نے مہاراشٹر میں یوتمال کا دورہ کیا۔
      
      وزیر اعظم نے کہا کہ سب کو مکانات کا مقصد 2022 تک پورا ہوجائے گا۔
      
      پکے مکانات کے نتیجے میں خواب بھی مستحکم ہوں گے: وزیر اعظم؛ حفاظتی دستوں کو پوری آزادی دی گئی ہے کہ وہ پلوامہ دہشت گردانہ حملے کا
      ارتکاب کرنے والوں کے خلاف کارروائی کریں: وزیراعظم؛ وزیر اعظم نے یوتمال میں 500 کروڑ روپئے مالیت کے سڑک پروجیکٹ کا سنگ بنیاد رکھا ، ہمسفر اجنی (ناگپور)-پُنے ٹرین کو ہری جھنڈی دکھا کر روانہ کیا، سہسترکنڈ ایکلوّیہ ماڈل ریزیڈنشیل اسکول کا افتتاح کیا

      Posted On: 16 FEB 2019 3:43PM by PIB Delhi

    نئی دہلی، 16 / فروری وزیر اعظم جناب نریندر مودی نے آج مہاراشٹر میں یوتمال کا دورہ کیا۔ انھو ں نے ریاست میں کئی پروجیکٹوں کی نقاب کشائی کی ۔ اس موقع پر مرکزی وزیر جناب نتن گڈکری اور مہاراشٹر کے وزیر اعلیٰ جناب دیویندر فڑنویس بھی موجود تھے۔


    وزیر اعظم نے پردھان منتری آواس یوجنا (پی ایم اے وائی) کے منتخبہ استفادہ کنندگان کو مکانات کی چابیاں سپرد کیں۔ انھو ں نے کہا ‘‘پی ایم اے وائی کے تحت یوتمال میں تقریبا 14500 نئے مکانات تعمیر کئے گئے ہیں۔ سبھی کو مکان فراہم کرانے کا نشانہ ہم 2022 تک پورا کرلیں گے۔ یہ پکے مکانات اُن میں رہنے والوں کے خوابوں کو بھی مستحکم کریں گے’’۔


    انھوں نے مہاراشٹر ریاستی دیہی روزگار مشن کے تحت اپنی مدد آپ کرنے والے خواتین کے گروپوں(ایس ایچ جیز) کو سندیں / چیک تقسیم کئے۔


    وزیر اعظم نے کہا کہ یوتمال کا پروگرام ترقی کی تمام اور ہر ایک پنچ دھارافراہم کرانے کی ہماری کوششوں کی ایک توسیع ہے یعنی بچوں کے لیے تعلیم، نوجوانوں کے لیے روزگار، بزرگ شہریوں کے لیے دوائیں، کسانوں کے لیے آب پاشی اور عوامی شکایات کا حل۔


    وزیر اعظم نے ایک بٹن دباکر 500 کروڑ روپئے مالیت کے سڑک پروجیکٹ کا سنگ بنیاد رکھا۔ انھوں نے ویڈیو لنک کے ذریعے ہمسفر اجنی (ناگپور)-پُنے ٹرین کو ہری جھنڈی دکھا کر روانہ کیا۔ انھو ں نے اس بات پر زور دیا کہ کنیکٹیویٹی ترقی کی کلید ہے اورسڑک اور ریلوے پروجیکٹ یوتمال اور اس کے آس پاس کے خطے کی مجموعی ترقی میں مددگار ہوں گے۔


    ایک عوامی اجتماع سے خطاب کرتے ہوئے وزیر اعظم نے کہا ‘‘پلوامہ حملے پر ہم گہرے دُکھ اور غم وغصے کی حالت سے گزر رہے ہیں۔ مہاراشٹر کے دو بہادر بیٹوں نے بھی قوم کے لیے اپنی زندگیاں قربان کی ہیں۔ ہم غمزدہ خاندانوں کے غم میں شریک ہیں۔ان کی قربانیاں رائیگاں نہیں جائیں گی۔ ہم نے حفاظتی دستوں کو پوری آزادی دے دی ہے کہ وہ مستقبل کی اپنی کارروائی کےوقت، مقام اور طریقے کا خود ہی فیصلہ کریں۔ اگر ہم خوابوں کو پورا کرنے میں کامیاب ہوئے ہیں اور ہم نے ملک کی ترقی کی خواہش کی تو یہ ہمارے بہادر سپاہیوں کی وجہ سے ہی ہوا ہے’’۔


    وزیر اعظم نے کہا کہ سِکل سیل بیماری کے بارے میں تحقیق کرنے کے لیے چندرپور میں ایک تحقیقی مرکز کی تعمیر کی جارہی ہے۔


    اس موقع پر وزیر اعظم نے سہسترکنڈ ایکلوّیہ ماڈل ریزیڈنشیل اسکول کا افتتاح کیا۔ اسکول کا کیمپس 15 ایکڑ میں پھیلا ہے اور اس میں تمام جدید سہولیات ہیں۔ انھوں نے اس امید کا اظہار کیا یہ اسکول قبائلی بچوں کی توقعات کو پورا کرے گا۔ یہ قبائلی علاقوں میں ایک ہزار ایکلوّیہ ماڈل ریزیڈنشیل اسکول قائم کرنے کے ان کےمشن کا ایک حصہ ہے۔


    وزیر اعظم نے کہا ‘‘ہم جن دھن سے لے کر وَن دھن تک قبائلیوں کی مجموعی ترقی کے مقصد کے حصول کے لیے خصوصی طور پر عہد بند ہیں۔ جن دھن نے جہاں غریبوں کو معیشت میں شامل کرنے میں مدد دی ہے وہیں وَن دھن چھوٹی موٹی جنگلی پیداوار کے ذریعے غریبوں کو اضافی آمدنی فراہم کرانے میں مدد دے رہا ہے۔ ہم چھوٹی موٹی جنگلی پیداوار کی اچھی قیمت دلانے کے لیے وَن دھن کیندر قائم کر رہے ہیں تاکہ قبائلیوں کو اپنی پیداوار کی بہتر قیمت مل سکے۔ہم نے بانس کو ایک پیڑ تسلیم کرنے والے نوٹیفکیشن کو بھی مسترد کیا ہے جس سے بانس اور اُس کی مصنوعات کے ذریعے قبائلی اپنی آمدنی میں اضافہ کرسکتے ہیں’’۔


    جنگ آزادی میں قبائلی بہادروں کے ذریعے کی گئی قربانیوں کو یاد کرتے ہوئے وزیر اعظم نے کہا کہ ہم ملک بھر میں اپنے میوزیموں اور یادگاروں میں ان کی یاد کو محفوظ کر رہے ہیں۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔اگ ۔ را ۔ 16 - 02 - 2019 )


    U. No. 1033


    

    
    (Release ID: 1564893) Visitor Counter : 15
    
    
      Read this release in: Assamese , English , Hindi , Bengali , Gujarati , Tamil , Kannada