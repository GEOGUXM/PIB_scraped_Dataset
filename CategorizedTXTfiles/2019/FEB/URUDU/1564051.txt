      امور داخلہ کی وزارت

      ہندوستان پاکستان سرحد پر باڑ لگانے کا کام
      Posted On: 12 FEB 2019 1:34PM by PIB Delhi


    نئی دہلی، 12 فروری ، امور داخلہ کے وزیر مملکت جناب کرن رجیجو نے آج لوک سبھا میں ایک تحریری جواب میں بتایا کہ گجرات میں ہندوستان پاکستان سرحد کی کل لمبائی 508 کلو میٹر ہے ۔اس میں سے صرف 340 کلو میٹر علاقہ ہی عملاً باڑلگانے کی تعمیر کے لئے ممکن ہے۔ 280 کلو میٹر سرحدی علاقے میں عملاً باڑ لگانے کا کام مکمل کرلیا گیا ہے اور باقی 60 کلو میٹر رقبے میں باڑ لگانے کےکا کام کو مارچ 2020 تک مکمل کرلیا جائے گا۔سرحد کے 168 کلو میٹر کےرقبے کی حفاظت جو عملاً باڑ لگانے کے لئے ممکن نہیں ہے۔ گشت ، چوبیس گھنٹے نگرانی، ناکہ بچھا کر اور ٹیکنالوجی کا استعمال کر کے بی ایس ایف کے ذریعہ کی جاتی ہے۔اس سیکٹر میں 2015 سے اب تک دراندازی کی کوئی اطلاع نہیں ہے۔ انہوں نے بتایا کہ ہتھیاروں کی اسمگلنگ، منشیات کی سرگرمیوں کی روک تھام، سرحدوں پر مستعدی اور زبردست چوکسی کے ذریعہ کی جاتی ہے اور وہاں چوبیس گھنٹے نگرانی، گشت کے علاوہ بین الاقوامی سرحد سے لگنے والی تمام چوکیوں کی نگرانی، تعینات فوجیوں کے ذریعہ کی جاتی ہے۔


    ۔۔۔۔۔۔۔۔۔۔۔


  * U- 909a

    
    
    (Release ID: 1564051) Visitor Counter : 10
    
    
      Read this release in: English , Marathi
    
    
    

*