      امور صارفین، خوراک اور عوامی تقسیم کی وزارت

      صارفین کے امور، خوراک اور سرکاری نظام تقسیم کے مرکزی وزیر جناب رام ولاس پاسوان نے ایک سنگ میل کہہ کر بجٹ کی تعریف کی ہے
      
      سب کا ساتھ سب کا وکاس بجٹ ،جس میں معیشت کے تمام شعبوں کی بہتری کے لئے گنجائش رکھی گئی ہے اور خاص طور پر سماجی شعبے پر توجہ دی گئی ہے
      یہ بجٹ بہت ہی متوازن ہے جس سے مجموعی طور پر معیشت کو فائدہ پہنچے گا، اس میں اس بات کو یقینی بنایا گیا ہے کہ گاؤں ، غریب اور کسان کو اس کا جائز حصہ ملے: جناب رام ولاس پاسوان
      Posted On: 01 FEB 2019 6:41PM by PIB Delhi


    نئی دہلی، 01 ؍فروری،صارفین کے امور ، خوراک اور سرکاری نظام تقسیم کے مرکزی وزیر جناب رام ولاس پاسوان نے آج پارلیمنٹ میں پیش کئے گئے بجٹ کی تعریف کی ہے۔ جناب پاسوان بجٹ پیش کئے جانے کے بعد میڈیا کے افراد سے بات چیت کررہے تھے۔ انہوں نے کہا کہ یہ بجٹ بڑا ہی متوازن ہے جس سے مجموعی طور پر معیشت کو فائدہ پہنچے گا اور اس میں اس بات کو یقینی بنایا گیا ہے کہ گاؤں ، غریب اور کسان کو ان کا جائز حصہ ملے۔ جناب پاسوان نے مزید کہا کہ یہ سب کا ساتھ سب کا وکاس بجٹ ہے ، جس میں معیشت کے تمام شعبوں کی بہتری کی گنجائش رکھی گئی ہے اور جس میں خاص توجہ سماجی سیکٹر پر دی گئی ہے۔ وزیراعظم جناب نریندر مودی کے زیر قیادت حکومت اسی بات پر توجہ دیتی ہے۔


    مرکزی وزیر مزید کہا کہ اس بجٹ سے عوام کو بڑے پیمانے پر فائدہ پہنچے گا کیونکہ اہم اسکیموں کے لئے مختص کی گئی اضافہ شدہ رقموں کے ذریعے معیشت کے تمام شعبوں کا مناسب طریقے پر احاطہ کیا گیا ۔ جناب پاسوان نے اس بات پر بھی زور دیا کہ اس بجٹ سے درج فہرست ذاتوں اور درج فہرست قبیلوں کے لوگوں کو زبردست فائدہ پہنچے گا۔ انہوں نے کہا درج فہرست ذاتوں اور درج فہرست قبیلوں کے لئے مختص رقموں میں بہت زیادہ اضافہ کیا گیا ہے اور یہ اضافہ دونوں کے لئے بالترتیب 35 فیصد اور 28 فیصد ہے۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-ج- ق ر)


    U- 651

    
    
    (Release ID: 1562310) Visitor Counter : 10