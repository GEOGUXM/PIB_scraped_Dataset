      کامرس اور صنعت کی وزارتہ

      سریش پربھو نے لاجسٹک پالیسی کے مسودے پر فریقوں کے ساتھ پہلی مشاورت سے خطاب کیا
      
      سفر ایپ کا 8 زبانوں میں آغاز کیا گیا
      
      Posted On: 19 FEB 2019 3:48PM by PIB Delhi


    

    سریش پربھو سفر موبائل ایپ کا آغاز کرتے ہوئے


    نئی دہلی، 19 ؍فروری،کامرس وصنعت اور شہری ہوابازی کے مرکزی وزیر جناب سریش پربھو نے آج نئی دہلی میں کامرس اور صنعت کی وزارت کے لاجسٹک کے محکمے کے ذریعے تیار کردہ لاجسٹک پالیسی کے مسودے پر پہلی مشاورت میں فریقین سے خطاب کیا۔ لاجسٹک پالیسی پر قومی کانفرنس 19 اور 20 فروری 2019 کو نئی دہلی میں منعقد کی گئی ہے۔


    اس موقع پر تقر یر کرتے ہوئے کامرس کے وزیر نے کہا کہ بھارت میں لاجسٹک کی لاگت دوسرے ملکوں کے مقابلے انتہائی زیادہ ہے۔ اب بھارت دنیا میں لاجسٹک فراہم کرنے والا سب سے مؤثر ملک بننے کی جانب کام کررہا ہے۔ کامرس کے وزیر نے مزید کہا کہ اس کے لئے کامرس کی وزارت نے لاجسٹک کی قومی پالیسی تیار کی ہے ، جو ملک میں لاجسٹک کی مربوط ترقی کے لئے ایک مجموعی ویژن اور سمت فراہم کرے گی۔ سریش پربھو نے بتایا کہ یہ دو روزہ قومی کانفرنس تمام فریقوں سے ، جو نیشنل لاجسٹک پورٹل کا استعمال کرنے والے ہیں، پالیسی کے بارے میں ان کے خیالات معلوم کرنے کے لئے منعقد کی گئی ہے۔


    وزیر موصوف نے مزید کہا کہ پالیسی کا ویژن ایک مربوط ، بلارکاوٹ ، مؤثر ، بھروسے مند اور سستے لاجسٹک نیٹ ورک کے ذریعے اقتصادی ترقی اور تجارتی مسابقت میں اضافہ کرنا ہے۔ سریش پربھو نے بتایا کہ کاروبار کرنے میں آسانی کے لئے لاجسٹک بہت اہم عنصر ہے کیونکہ کاروبار میں آسانی کا 80 فیصد تعلق لاجسٹکس سے ہے۔


    بین وزارتی تال میل کو یقینی بنانے کی خاطر حکومت تعلیمی اداروں اور صنعت کو یکجا کرکے ایک مضبوط حکمرانی کا فریم ورک قائم کیا گیا ہے۔ سریش پربھو نے وعدہ کیا کہ وہ منصوبے کے نفاذ کی بذات خود نگرانی کریں گے اور کسی بھی رکاوٹ کو دور کریں گے۔ انہوں نے یہ بھی بتایا کہ وزارت منصوبے پر نفاذ میں مدد کیلئے قومی لاجسٹک فنڈ قائم کررہی ہے ۔ انہوں نے امید ظاہر کی کہ دو روزہ مشاورت میں مفید تبادلہ خیال ہوگا اور اس کے مثبت نتائج حاصل ہوں گے۔ انہوں نے اس بات کی یقین دہانی کرائی کہ فریقین کی جانب سے فراہم کردہ مشوروں کو پالیسی میں شامل کیا جائے گا۔


    اس موقع پر کامرس کے وزیر نے سفر موبائل ایپ کا آغاز کیا۔ یہ ایپ سڑکوں پر ٹرانسپورٹروں کو درپیش حقیقی مسائل کا پتہ لگانے میں مدد دے گا۔ یہ ایپ ٹرانسپورٹروں کو درپیش مختلف طرح کے پیمانوں کی موجودگی کا پتہ لگائے گا اور ان کے جائے وقوع کو خود کار طور پر ریکارڈ کرے گا۔ ٹرانسپورٹر ، ٹرک ڈرائیور اور عام لوگ اپنے لاجسٹک سے متعلق مسائل کو کامرس اور صنعت کی وزارت تک پہنچانے کے لئے اس ایپ کا استعمال کرسکتے ہیں۔ یہ ایپ 8 زبانوں میں دستیاب ہے۔


    اس موقع پر لاجسٹکس کے خصوصی سکریٹری این سیواسیلم نے کہا کہ ملک میں لاجسٹک کا کاروبار 160 ارب ڈالر تک پہنچ گیا ہے اور اس میں ہر سال 7 سے 8 فیصد تک کا اضافہ ہورہا ہے۔ پالیسی کے اہم مقاصد میں لاجسٹک کی لاگت کو جی ڈی پی کے 14 فیصد سے کم کرکے 10 فیصد کرنا ، اس سیکٹر میں ایک سے ڈیڑھ کروڑ روزگار پیدا کرنا اور ملک میں زرعی لاجسٹک کی سہولیات میں اضافہ کرکے زراعت کے میں ہونے والے نقصانات کو پانچ فیصد سے کم کرنا شا مل ہے۔


    خصوصی سکریٹری نے مطلع کیا کہ ان مقاصد کو حاصل کرنے کے لئے پالیسی میں 18 شعبوں پر توجہ مرکوز کی گئی ہے ۔ ان میں ملک میں ماڈل مکس میں اضافہ کرنا اور لاجسٹک کے بنیادی ڈھانچے کی ترقی ، ٹرانسپورٹ اور رولنگ اسٹاک کے بنیادی ڈھانچے میں اضافہ کرنا ، ویئر ہاؤسنگ اور ایگری لاجسٹکس کے سیکٹر کو مستحکم کرنا ، ایگزم اور بین ریاستی نقل وحمل کو بہتر بنانا پہلے میل سے آخری میل تک کنکٹی وٹی میں سہولت پیدا کرنا ، ایم ایس ایم ای ، ای -کامرس اور معیشت کے دیگر شعبوں کے لئے لاجسٹک کو آسان بنانا شامل ہے۔


    اس موقع پر اسٹیل کی وزارت کے سکریٹری بنوئے کمار بھی موجود تھے جنہوں نے لاجسٹک کے محکمے کے قیام کے وقت اہم خدمات انجام دی تھی۔


    ۔۔۔۔۔۔۔۔۔۔۔۔۔۔۔۔۔۔


    (م ن-وا- ق ر)


    U- 1087

    
    
    (Release ID: 1565268) Visitor Counter : 7
    
    
      Read this release in: English , Hindi