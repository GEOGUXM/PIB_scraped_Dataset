      کامرس اور صنعت کی وزارتہ

      ای کامرس سے متعلق ایف ڈی آئی پالیسی
      Posted On: 04 FEB 2019 5:18PM by PIB Delhi


    نئی دہلی، 4 فروری 2019/ ای کامرس سے متعلق ایف ڈی آئی پالیسی پر مناسب عمل آوری کو یقینی بنانے کے لئے پریس نوٹ 2 (2018) جاری کیا گیا ہے۔ اس کے ذریعہ چند شرائط عائد کی گئی ہیں۔ ان شرطوں کے مطابق :


    1۔ایسی کمپنی جس میں ای کامرس بازار کی کمپنی یا اس کی گروپ کمپنی کی ایکوٹی شراکت داری ہویا اس کی انوینٹری پر ای کامرس بازار کی کمپنی یا اس کی گروپ کمپنی کا کنٹرول ہوتو اس کو اپنی بازار کمپنی کے ذریعہ چلائے جارہے پلیٹ فارم پر اپنی مصنوعات کو فروخت کرنے کی اجازت نہیں دی جائے گی۔


    2۔ای کامرس بازار کی کمپنی کسی اشیا فروخت کرنے والی کمپنی کو یہ اختیار نہیں دے سکتی کہ وہ اس کا سامان صرف اسی کمپنی کے پلیٹ فارم سے فروخت کیا جائے گا۔


    یہ پریس نوٹ یکم فروری 2019 سے نافذ ہوگیا ہے۔


    اس پریس نوٹ2 کے نفاذ کو موخر کرنے کے لئے عرضداشتیں موصول ہوئی ہیں۔ ای کامرس سے متعلق ایف ڈی آئی پالیسی کا پہلے پہل پریس نوٹ 200/2 کے ذریعہ اعلان کیا گیا تھا ،جس میں بی 2 بی ای کامرس کاروبار میں سو فی صد ایف ڈی آئی کاروبار کی اجازت دی گئی تھی۔ موجودہ پالیسی کے بارے میں وضاحت فراہم کرانے اور وسیع پیمانے پر متعلقین سے مشورہ کرنے کے بعد ای کامرس سے متعلق ایف ڈی آئی کے لئے رہنما خطوط پریس نوٹ 3 (2016) کے ذریعہ جاری کئے گئے تھے۔ ای کامرس سے متعلق ایف ڈی آئی پالیسی کےبارے میں مزید وضاحت کے لئے پریس نوٹ 2 (2018) جاری کیا گیا۔


    ای کامرس کے بارے میں قومی پالیسی کے لئے ایک فریم ورک تیار کرنے کے لئے متعلقین سے مشورے کے مقصد سے سرکاری وزارتوں ، محکموں ، ریزروبینک آف انڈیا ، صنعتی اداروں ، ای کامرس کمپنیوں اور ٹیلی کام کمپنیوں ، آئی ٹی کمپنیوں اور ادائیگی کرنے والی کمپنیوں کے نمائندوں کے ساتھ بات چیت کی گئی۔ ای کامر س کے شعبے سے متعلق معاملات کا حکومت مستقل طریقے سے جائزہ لے رہی ہے۔


    مستقبل کئی وجوہات کی بنا پر ای کامرس شعبے میں ترقی جاری رہنے کی توقع ہے۔ ای کامرس سے متعلق ایف ڈی آئی پالیسی میں تبدیلی نہیں کی گئی ہے۔ اس پالیسی کو بہتر طریقے سے نافذ کیا جانا وسط اور طویل میں اس شعبے کی نمایاں ترقی میں معاون ہوگا۔


    یہ اطلاع آج لوک سبھا میں کامرس اور صنعت کے وزیر مملکت سی آر چودھری نے ایک تحریری جواب میں فراہم کرائی۔


    ۔۔۔۔۔۔۔۔۔۔۔


    م ن۔ا گ ۔ ج۔


    U- 672

    
    
    (Release ID: 1562573) Visitor Counter : 12