      وزارت خزانہ

      حکومت نے 15ہزار روپے تک کی ماہانہ آمدنی کے ساتھ غیر منظم شعبے میں کام کرنے والے ورکروں کے لئے ایک بڑی پنشن یوجنا پردھان منتری شرم یوگی من دھن شروع کرنے کی تجویز پیش کی
      Posted On: 01 FEB 2019 6:06PM by PIB Delhi


    نئی دہلی، 01 فروری/ حکومت نے 15 ہزار روپے تک کی ماہانہ آمدنی کے ساتھ غیر منظم شعبے میں کام کرنے والے ورکروں کے لئے ایک بڑی پنشن یوجنا پردھان منتری شرم یوگی من دھن شروع کرنے کی تجویز پیش کی ہے۔آج پارلیمنٹ میں 2019-20 کا عبوری بجٹ پیش کرتے ہوئے خزانہ کارپوریٹ امور ریلوے اور کوئلے کے مرکزی وزیر جناب پیوش گوئل نے کہا کہ ہندوستان کی نصف مجموعی گھریلو پیداوار(جی ڈی پی) اس غیر منظم شعبے میں کام کرنے والے 42 کروڑ ورکروں کے خون پسینے سے آتی ہے۔جو گلیوں میں خوانچہ لگانے والوں، رکشا چلانے والوں، تعمیراتی مزدوروں، کوڑا کرکٹ جمع کرنے والوں، زرعی مزدوروں، بیڑی مزدوروں، ہینڈ لوم، چمڑا اور اسی طرح کے دیگر پیشوں میں رہ کر کام کرتے ہیں۔حکومت انہیں ان کی ضعیف العمری میں سماجی تحفظ فراہم کرتی ہے۔اس لئے آیوشمان بھارت کے تحت صحت کی سہولت فراہم کرنے کے علاوہ انہیں پردھان منتری جیون جیوتی بیمہ یوجنا اور پردھان منتری سرکشا بیمہ یوجنا کے تحت زندگی اور معذوری کے دوران سہولت فراہم کی گئی ہے۔ہماری حکومت 15 ہزار روپے تک ماہانہ آمدنی کے ساتھ غیر منظم شعبے میں کام کرنےوالے ورکروں کے لئے پردھان منتری شرم یوگی من دھن کے نام سے ایک بڑی پنشن یوجنا شروع کرنے کا بھی ارادہ رکھتی ہے۔


    جناب گوئل نے کہا کہ اس پنشن یوجنا سے 60 سال کی عمر کے لوگوں کو ماہانہ 3 ہزار روپے پنشن فراہم ہوسکے گی اور ایسے لوگوں کی کام کی عمر کے دوران ایک چھوٹی رقم پہلے سے حاصل کی جائے گی۔غیرمنظم سیکٹر میں کام کرنے والے ایک ورکر کو جو 29 سال کی عمر میں پنشن یوجنا میں شامل ہورہا ہے۔ 60 سال کی عمر تک ماہانہ صرف 100 روپے کا تعاون دینا ہوگا۔ 18 سال کی عمر میں پنشن یوجنا میں شامل ہونے والے ایک ورکر کو ماہانہ صرف 55 روپے دینے ہوں گے۔حکومت ہر ماہ ورکر کے پنشن کھاتے میں مساوی حصہ جمع کرے گی۔توقع ہے کہ اس سے غیر منظم سیکٹر میں کام کرنے والے دس کروڑ مزدور اگلے پانچ سال کے اندر پردھان منتری شرم یوگی من دھن کا فائدہ حاصل کرسکیں گے یہ دنیا کی سب سے بڑی پنشن اسکیم ہے۔اس اسکیم کے لئے 5 سو کروڑ روپے مختص کئے گئے ہیں اور اضافی فنڈ بھی ضرورت پڑنے پر فراہم کیا جائے گا۔ یہ اسکیم رواں سال میں نافد کی جائے گی۔


    626a U –

    
    
    (Release ID: 1562300) Visitor Counter : 16