      وزیراعظم کا دفتر

      وزیر اعظم نے اسکون ، نئی دلّی میں گیتا آرادھنا مہوتسو میں شرکت کی
      Posted On: 26 FEB 2019 7:06PM by PIB Delhi


    
    نئی دلّی ، 27 فروری ؍وزیر اعظم جناب نریندر مودی نے گزشتہ روز گلوری آف انڈیا کلچرل سینٹر ، نئی دلّی میں گیتا آرادھنا مہوتسو میں شرکت کی ۔
    وزیر اعظم نے اسکون عقیدت مندوں کے ذریعہ تیار کردہ منفرد بھگوت گیتا کی نقاب کشائی کی ۔ 2.8 میٹر طویل اس نسخے کا وزن 800 کلو گرام ہے ۔
    وزیر اعظم نے ایک اجتماع سے خطاب کرتے ہوئے کہا کہ عظیم بھگوت گیتا کی نقاب کشائی کرنا در حقیقت یہ ایک شاندار موقع ہے ۔انہوں نے کہا کہ یہ منفرد کتاب دنیا کے لئے بھارت کی معلومات کی ایک علامت کے طور پر جانی جائے گی ۔
    وزیر اعظم نے دوہرایا کہ لوک مانیہ تلک نے ’ گیتا رہیسیہ ‘ تصنیف کی تھی جب وہ جیل میں بند تھے ۔ اس میں انہوں نے ایک سہل انداز میں کرشن جی کے نشکام کرم کے پیغام واضح کیا ہے ۔ انہوں نے مزید کہا کہ مہاتما گاندھی نے ’’ بھگوت گیتا گاندھی کے نظرئیے کے مطابق ‘‘ لکھی ہے ۔ انہوں نے کہا کہ اس کتاب کی ایک جلد انہوں نے سابق امریکی صدر براک اوبامہ کو پیش کی تھی ۔
    وزیر اعظم نے اس رزمیہ کے بارے عالمی بیداری پیدا کرنے کے ضمن میں سری لا بھکتی ویدانتا پربھو پداجی کے ذریعہ کی گئی کوششوں کی ستائش کی ۔
    وزیر اعظم نے کہا کہ بھگوت گیتا ہمارے لئے ہمیشہ رہنمائی کر سکتی ہے جب کہ ہم شش و پنچ میں مبتلا ہوں ۔ انہو ں نے گیتا کے مشہور قول کا حوالہ دیتے ہوئے کہا کہ دیویہ شکتی ہمیشہ ہمارے ساتھ ہے ،اور ہم انسانیت کے دشمن سے نبرد آزما ہیں ۔ انہوں نے کہا کہ گیتا بنی نوع انساں اور قوم کی خدمت کے لئے ہمیں تحریک دیتی ہے ۔
    وزیر اعظم نے کہا کہ بھارتی اقدار اور ثقافت انسانیت کو در پیش سمسیاؤ ں کے حل پیش کرتی ہے ۔ اس پس منظر میں انہوں نے یوگا اور آیور ویدکا بھی تذکرہ کیا ۔


    
    ۔ ۔ ۔ ۔ ۔ ۔


    
    U . 1249
    
    م ۔ ر ۔ ر۔

    
    
    (Release ID: 1566464) Visitor Counter : 1
    
    
      Read this release in: English , Marathi , Hindi , Bengali , Gujarati , Tamil , Kannada