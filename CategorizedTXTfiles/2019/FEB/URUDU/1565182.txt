      وزارات ثقافت

      پریاگ راج کنبھ کا پانچواں اشنان میلہ کل
      Posted On: 18 FEB 2019 7:16PM by PIB Delhi


    نئیدہلی 19 فروری۔پریاگ راج کنبھ کا پانچواں اشنان میلہ کل ہوگا۔ اس موقع پر مقدس ڈبکی لگانے کے لئے بڑی تعداد میں عقیدت مند اور سیاح کنبھ پہنچ رہے ہیں۔ عقیدت مندوں کی زبردست بھیڑ ہونے کے پیش نظر ضلع میں وزنی گاڑیوں کے داخلے پر پابندی عائد کردی گئی ہے۔ ان وزنی گاڑیوں میں وہ گاڑیاں بھی شامل ہیں جنہیں پاس دئے گئے ہیں لیکن میلے کے علاقے میں ان کے داخلے پر پابندی عائد کردی گئی ہے۔ میلے کے علاقے میں صرف لازمی اشیا لے جانے والی گاڑیوں ، میڈیا اور انتظامیہ کی گاڑیوں کو جانے کی اجازت دی گئی ہے۔


    ماگھی پورنیما کے اشنان کے بعد کلپ واسی اپنے اپنے گھروںکو واپس چلے جائیں گے ۔ یہ مہاشوراتری سے قبل میلے سے واپس ہونے والا دوسرا بڑا ہجوم ہوگا۔ میلہ انتظامیہ نے اس موقع پر عقیدت مندوں کے لئے آٹھ کلومیٹر کے علاقے میں 40 گھاٹ تیار کئے ہیں۔ حفاظت کے سخت انتظامات کئے گئے ہیں۔ اس موقع پر آنے والی زبردست بھیڑ کے پیش نظر مرکزی نیم فوجی دستے تعینات کئے گئے ہیں۔ دریائے گنگا اور جمناکے دو پُلوں پر ٹریفک کی آمدورفت ممنوع کردی گئی ہے ۔ صر ف جمنا کے پرانے پل پر ہی ٹریفک کی آمدورفت کی اجازت ہے ۔ میلے کی بھیڑ کی آمدورفت کا منظم طریقے سے انتظام کرنے کے لئےایسے اضافی نگراں ٹاور ایستادہ کئے گئے ہیں ، جن میں عوامی نظام تخاطب نصب ہے۔ میلہ انتظامیہ نے کہا ہے کہ الہ آباد ہائی کورٹ کے حکم کے مطابق اشنان کے مقامات سے 100فٹ کے فاصلے تک تصویر کشی کی اجازت نہیں ہوگی۔ اس کے ساتھ ہی عدالت عالیہ نے یہ ہدایت بھی کی ہے کہ گھاٹوں پر نہاتی ہوئی عورتوں کے فوٹو اخبارات میں شائع نہ کئے جائیں ۔ اس کے ساتھ ہی پریاگ راج کے اعلیٰ تعلیمی اداروں سمیت تمام تعلیمی ادارے آج سے تین دن تک بند رہیں گے۔مزید برآں میلہ انتظامیہ نے میلے کے علاقے میں عقیدت مندوں کے ایک مقام پراجتماع کو روکنے کی غرض سے مجسٹریٹوں اور پولیس افسران کا تقرر بھی کیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1074

    
    
    (Release ID: 1565182) Visitor Counter : 1
    
    
      Read this release in: English