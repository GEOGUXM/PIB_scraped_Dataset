      ا قتصادی امور کی کابینہ کمیٹی

      اقتصادی امور سے متعلق کابینہ کمیٹی نے 18۔2017 سے 20۔2019 کی تین سالہ مدت کے لئے کوئلے اور لگنائٹ کی تلاش کی مرکزی شعبے کی اسکیم کو جاری رکھنے کو منظوری دی
      
      اس پروجیکٹ پر 1875 کروڑ روپے کی لاگت آئے گی
      
      Posted On: 06 FEB 2019 5:42PM by PIB Delhi


    نئی دہلی، 6 فروری 2019 ، وزیراعظم جناب نریندر مودی کی صدارت میں آج اقتصادی امور سے متعلق کابینہ کمیٹی نے 18۔2017 سے 20۔2019 کی تین سالہ مدت کے لئے کوئلے اور لگنائٹ کی تلاش کی مرکزی شعبے کی اسکیم کو جاری رکھنے کو منظوری دی۔ اس پر امکانی طور پر 1875 کروڑ روپے خرچ ہوں گے۔


    منظور شدہ یہ اسکیم 2441500 میٹر کی ڈرلنگ اور 3575 لائن کلومیٹر (ایل کے ایم) کے سرفیس جیو فزیکل سروے کے لئے ہے تاکہ سی بی ایم/ شیل گیس اور متعلقہ مطالعات کے ساتھ ساتھ کوئلہ اور لگنائٹ سے متعلق غیر سی آئی ایل بلاک میں پروموشنل (علاقائی) ایکسپلوریشن اور تفصیلی ڈرلنگ کا کام کیا جاسکے تاکہ تین سال کی مدت کے دوران کوئلہ وسائل کا تخمینہ لگایا جاسکے اور اسے ثابت کیا جاسکے۔


    اس اسکیم کے تحت تقریباً 7 بلین ٹن وسائل قائم کئے جائیں گے اور 11 بلین ٹن وسائل ثابت کئے جائیں گے۔


    کوئلہ اور لگنائٹ کا ایکسپلوریشن ضروری ہے تاکہ ملک میں دستیاب وسائل کا اندازہ لگایا جاسکے اور اسے ثابت کیا جاسکے۔ ملک میں کوئلہ اور لگنائٹ کی تلاش دو وسیع تر مراحل میں کی جاتی ہے۔ پہلا علاقائی ایکسپلوریشن اور دوسرا تفصیلی ڈرلنگ۔ علاقائی ایکسپلوریشن کے ذریعہ کوئلہ اور لگنائٹ کی سطحوں کی امکانی موجودگی کی درجہ بندی اشاراتی (انڈیکیٹڈ) اور نتیجہ جاتی (انفرڈ) میں کی جاتی ہے۔علاقائی ایکسپلوریشن کے ذریعہ جن ممکنہ علاقوں کی نشاندہی کی جاتی ہے، دوسرے مرحلے میں اسے تفصیلی ایکسپلوریشن کے لئے لے جایا جاتا ہے جس میں گہری ڈرلنگ شامل ہے تاکہ وسائل کو ‘ثابت شدہ’ زمرے میں لایا جاسکے۔


    کوئلے اور لگنائٹ کی تلاش سے متعلق اسکیم مرکزی زمرے کی ایک جاری اسکیم ہے جس کا تعلق سابقہ منصوبوں سے ہے اور اس کے کام کے اسکوپ میں کوئی تبدیلی نہیں کی گئی ہے۔کوئلہ اور لگنائٹ کی تلاش کے لئے اسکیم 12 ویں منصوبے کی مدت مکمل ہونے کے بعد بھی جاری رہنی چاہیے تاکہ ملک کے قومی کوئلہ / لگنائٹ انوینٹری( ذخیرہ) میں اضافی کوئلہ جمع کیا جاسکے۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 791

    
    
    (Release ID: 1563351) Visitor Counter : 1