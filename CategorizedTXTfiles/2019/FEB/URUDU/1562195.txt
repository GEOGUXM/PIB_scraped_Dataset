      وزارت خزانہ

      ٹیکس کلیکشن میں اضافہ، سال 2013-14 میں ہوا تھا 6.38 لاکھ
      
      کروڑ ٹیکس کلیکشن اس سال ہوا تقریباً 12 لاکھ کروڑ کا ٹیکس کلیکشن
      
      ٹیکس بنیاد میں 80فیصد کا اضافہ، داخل کئے گئے ریٹرن کی تعداد 3.79 کروڑ سے بڑھ کر 6.85 کروڑ ہوئی
      
      آئندہ دو برس کے اندر اسکروٹنی کے لئے منتخب کئے گئے ریٹرن کا ویری فکیشن اور اسیسمنٹ الیکٹرانک طریقے پر کیا جائے گا
      
      Posted On: 01 FEB 2019 1:56PM by PIB Delhi


    حکومت نے ٹیکس شرحوں میں کمی کی ہے، یہ کمی زیادہ تر عام لوگوں اور متوسط طبقے کے لئے کی گئی ہے۔ محکمہ ٹیکس نے اس کے عمل کو بھی مزید سہل بنایا ہے۔ اس کی وجہ سے ٹیکس کے کلیکشن میں قابل ذکر اضافہ ہوا ہے۔ 2013-14 میں جہاں 6.38 لاکھ کروڑ ٹیکس کی وصولی ہوئی تھی، وہیں اس سال یہ بڑھ کر تقریباً 12 لاکھ کروڑ تک پہنچ گئی۔ داخل کئے گئے ریٹرن کی تعداد بھی بڑھی ہے اور یہ 3.79 کروڑ سے بڑھ کر 6.85 کروڑ ہوگئی ہے۔ اس طرح ٹیکس کی بنیاد میں 80 فیصد کا اضافہ دیکھا گیا ہے۔


    آج پارلیمنٹ میں عبوری بجٹ 2019-20 پیش کرتے ہوئے خزانہ، کارپوریٹ امور، ریلوے اور کوئلہ کے مرکزی وزیر جناب پیوش گوئل نے کہا کہ میں حکومت پر اعتماد کے اظہار کے لئے سبھی ایماندار ٹیکس دہندگان کا شکریہ ادا کرتا ہوں۔ میں انھیں یقین دلانا چاہتا ہوں کہ ہم نے ان کے ذریعے دیے گئے تعاون کا استعمال غریبوں کی خدمت کرنے اور بہتر بنیادی ڈھانچے کی تعمیر کے لئے کیا ہے۔


    انکم ٹیکس کا محکمہ اب آن لائن کام کرتا ہے۔ ریٹرن، اسیسمنٹ، ریفنڈ اور سوال و جواب سبھی کام آن لائن ہوتے ہیں۔ گزشتہ برس 99.54 فیصد انکم ٹیکس ریٹرن اسی شکل میں قبول کئے گئے جس شکل میں وہ فائل کئے گئے تھے۔ جناب پیوش گوئل نے کہا کہ حکومت نے اب محکمہ انکم ٹیکس کو ٹیکس دہندگان کے لئے مزید دوستانہ بنانے کے مقصد سے ایک غیرمعمولی ٹیکنالوجی پر مبنی پروجیکٹ کو منظوری دی ہے۔ سبھی ریٹرن 24 گھنٹے کے اندر پروسیس کردیے جائیں گے اور ساتھ ہی ساتھ ریفنڈ بھی جاری کردیے جائیں گے۔


    آئندہ دو برسوں کے اندر اسکروٹنی کے لئے منتخب کئے گئے ریٹرن کے سبھی ویری فکیشن اور اسیسمنٹ اینونی مائزڈ بیک آفس کے توسط سے الیکٹرانک طریقے سے کئے جائیں گے۔ اس آفس میں ٹیکس ماہرین اور اہلکار رہیں گے۔ انھوں نے مزید کہا کہ اس کے لئے ٹیکس دہندگان اور ٹیکس افسروں کے درمیان کسی ذاتی انٹرفیس کی ضرورت نہیں ہوگی۔


    وزیر موصوف نے کہا کہ 2014 میں حکومت سازی کے وقت سے ہی متوسط طبقے سے قرض کے بوجھ کو کم کرنا ہمیشہ ہماری ترجیح رہی ہے۔ حکومت نے ٹیکس سے چھوٹ کے لئے بنیادی حد کو 2 لاکھ سے بڑھاکر 2.5 لاکھ کیا اور ٹیکس میں رعایت دی تاکہ 3 لاکھ روپے تک کی آمدنی والے افراد کو کوئی ٹیکس ادا نہ کرنا پڑے۔ حکومت نے ٹیکس کی شرح کو بھی 2.5 لاکھ سے 5 لاکھ کے ٹیکس سلیب کے لئے کم کرکے 10 سے 5 فیصد کردیا اور تنخواہ یافتہ طبقے کے لئے معیاری کٹوتی کے لئے 40 ہزار روپے کی حد کو متعارف کرایا۔ سیکشن 80 سی کے تحت بچت پر کٹوتی میں اضافہ کیا گیا اور اسے ایک لاکھ سے بڑھاکر 1.5 لاکھ کردیا گیا۔ اپنے قبضے والے گھر کے لئے سود کی شرح میں کمی کے لئے مطلوبہ رقم کی حد کو 1.5 لاکھ سے بڑھاکر 2 لاکھ روپے کردیا گیا۔


    چھوٹے کاروباریوں اور اپنا کاروبار شروع کرنے والوں کو خصوصی فائدے اور مراعات دی گئیں۔ عمل درآمد کے طریقہ کار کو بحیثیت مجموعی آسان بنایا گیا۔ کاروبار پر پیشگی اندازے کے مطابق ٹیکس کے نفاذ کے لئے حد کو ایک کروڑ روپے سے بڑھاکر 2 کروڑ روپے کردیا گیا۔ اس کے فوائد کی توسیع پہلی مرتبہ چھوٹے پیشہ وروں تک کی گئی اور اس کے لئے 50 لاکھ کی حد مقرر کی گئی۔ کم نقدی والی معیشت کو فروغ دینے کے لئے پیشگی نفع کی شرح کو 8 فیصد سے کم کرکے 6 فیصد کیا گیا۔ 250 کروڑ روپے تک کے ٹرن اوور والی کمپنیوں کے لئے ٹیکس کی شرح میں کمی کی گئی اور اسے 25 فیصد تک کردیا گیا۔ ایسی کمپنیوں کی تعداد تقریباً 99 فیصد ہے۔ اس چیز کا نفاذ اب ٹرن اوور کی کسی حد کے بغیر نئی مینوفیکچرنگ کمپنیوں پر بھی ہورہا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-643

    
    
    (Release ID: 1562195) Visitor Counter : 11