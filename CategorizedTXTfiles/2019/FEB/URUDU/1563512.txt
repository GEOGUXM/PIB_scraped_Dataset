      کامرس اور صنعت کی وزارتہ

      مرکزی وزیربرائے کامرس وانڈسٹری نے ہند-افریقہ حکمتی معاشی تعاون (انڈوایفریکہ اسٹریٹجک اکنامک کوآپریشن) کے مذاکراتی اجلاس سے خطاب کیا
      Posted On: 07 FEB 2019 5:02PM by PIB Delhi


    جناب سریش پربھو انڈوایفریکہ اسٹریٹجک اکنامک کوآپریشن کے مذاکراتی اجلاس سے خطاب کرتے ہوئے


    نئیدہلی 08 فروری۔کامرس وصنعت و شہری ہوابازی کے مرکزی وزیر جناب سریش پربھو نے کہا ہے کہ افریقہ کے ساتھ ہندوستان کے تعلقات صدیوں قدیم رہے ہیں اور حال کے دنوںمیں ہماری ترقیاتی اور معاشی شراکتداری مزید طاقتور اور مضبوط ہوئی ہے۔ ہندوستان اورافریقی ممالک کے مشترکہ مفادات میں ،شمولیتی نمو ،تجارت وسرمایہ کاری اور بھروسے مند معاشی شراکتداری شامل ہے۔ جناب سریش پربھو گزشتہ روز نئی دہلی میں انڈوافریقہ اسٹریٹجک اکنامک کوآپریشن کے مذاکراتی اجلاس سے خطاب کررہے تھے۔


    جناب سریش پربھو نے اپنی تقریر میں آگے کہا کہ ہندوستان اور افریقہ کے درمیان تجارت میں خوش آئندنمو دراصل افریقی اور ہندوستانی کارپوریٹ اداروں کے ذریعہ زیادہ سے زیادہ حاصل کی جانے والی راست غیر ملکی سرمایہ کاری اور حکومت ہند کی جانب سے ہندوستان اورافریقہ کے درمیان تجارت اور سرمایہ کاری کے فروغ کے لئے 2002 میں شروع کئے جانے والے ’’فوکس افریقہ ‘‘ جیسے متعدد حکمتی اقدامات میں معاشی اور سیاستی تعلقات ، بدولت ہوئی ہے ۔ ایسے دیگر کلیدی اقدامات میں انتہائی کم ترقی یافتہ ممالک کے لئے حکومت ہند کی جانب سے 2008 میں شروع کی جانے والی ڈیوٹی فری ٹیرف اسکیم شامل ہے ،جس سے 34 افریقی ممالک کو زبردست فائدہ پہنچا ہے ۔


    وزیر کامرس موصوف نے مزیدکہا کہ ہندوستان اور افریقہ کے درمیان موجودہ ہم کاری کا اندازہ ہند-افریقہ مضبوط تجارتی مراسم سے لگایا جاسکتا ہے۔ہند- افریقہ باہمی تجارت کی مالیت 2001 کے سات بلین امریکی ڈالر سے بڑھ کر 2014 میں 78 بلین امریکی ڈالر ہوگئی ہے۔ انہوں نے کہا کہ باہمی تجارت کو فروغ دیئے جانے کے اقدامات کے علاوہ اب بھی دونوں ملکوں کے درمیان ایسے تجارتی امکانا ت موجود ہیں ، جن سے اب تک استفادہ نہیں کیا گیا ہے ۔ ایگزم بینک آف انڈیا اور ایفیکزم بینک کے ذریعہ کئے جانے والے ایک مشترکہ مطالعے کے مطابق ہندوستان اورافریقہ کے درمیان باہمی تجارت کے غیر استفادہ شدہ امکانات کی مالیت 42 بلین امریکی ڈالر سے بھی زائد ہے ۔ وزیر موصوف نے اپنی تقریر میں بتایا کہ ان غیراستفادہ شدہ امکانا ت کے لئے ایک پائیدار اور مزید معتبر نظریہ کی ضرورت ہے اور ہندوستان اور افریقہ کے درمیان باہمی تجارت میں اضافے کے لئے کوئی بھی حکمت عملی مختلف مینوفیکچرنگ اور سروسز کے شعبو ں کے امکانا ت پر منحصرہے ۔


    وزیرکامرس نے اپنی تقریر میں امید ظاہر کی کہ ایک تیز رفتاری سے ترقی کرتا افریقہ اورایک ابھرتا ہوا ہندوستان جنوب – جنوب تعاون (ساؤتھ ساؤتھ تعاون ) کے لئے ایک روشن مثال پیش کرسکتا ہے۔جناب پربھو نے مینوفیکچرنگ کی اہلیت میں اضافے ، کم خرچ مزدوری کے ساتھ بازاروں تک رسائی پر توجہ مرکوز کئے جانے کے ساتھ افریقہ میں درست قسم کی سرمایہ کاری کئے جانے کی ضرورت ہے ۔ اس کے ساتھ ڈھانچہ جاتی سہولیات میں بہتری پیدا کئے جانے کے ساتھ ہی وسائل انسانی کے فروغ اور قدرتی وسائل کی تلاش بھی ازحدضروری ہے ۔


    کامرس کے محکمے کے سکریٹری ڈاکٹر انوپ ودھاون نے اس موقع پر اپنی تقریر میں کہا کہ گزرتے وقت کے ساتھ ساتھ افریقہ ہندوستان معاشی تعلقات بہتر سے مستحکم اورمستحکم سے طاقتورتک ہوتےچلے آرہے ہیں۔ طاقتور معاشی رابطوں اور متفقہ باہمی ترقیاتی شراکتداری ایک نئے دور میں داخل ہوچکی ہے ۔


    ڈاکٹر ودھاون نے اپنی تقریر میں مزید کہا کہ ہندوستان افریقہ میں ایک اہم ترقیاتی شراکتدار کی حیثیت سے ابھرا ہے اور ترقیاتی امداد میں کئی گنا اضافہ ہوچکا ہے ۔ حکومت ہند کے ذریعہ دئے جانے والے قرض میں تقریباََ چالیس فیصد حصہ افریقی ملکوں کا ہے ۔ ہندوستان کی ترقیاتی امداد میں یہ اضافہ ایک ایسے وقت میں ہورہا ہے ، جب انتہائی ترقی یافتہ ملکوں کی امداد میں مسلسل کمی ہورہی ہے ۔


    م ن ۔س ش ۔رم


    U-814

    
    
    (Release ID: 1563512) Visitor Counter : 4
    
    
      Read this release in: English , Hindi