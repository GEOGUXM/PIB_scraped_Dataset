      کامرس اور صنعت کی وزارتہ

      مرکزی وزیر سریش پربھو نے فارما اور کیمیکلز صنعتوں کے نمائندوں کے ساتھ میٹنگ کی
      Posted On: 26 FEB 2019 2:08PM by PIB Delhi


    کامرس اور صنعت کے وزیر سریش پربھو نئی دہلی میں فارما اور کیمیکلز صنعتوں کے نمائندوں سے خطاب کرتے ہوئے۔


    نئی دہلی، 26 فروری ، کامرس و صنعت کے مرکزی وزیر جناب سریش پربھو نے آج نئی دہلی میں فارمیکسل اور کیمیکسی لن کے چیئرمین کے ساتھ فارما اور کیمیکل صنعتوں کے نمائندوں کے ساتھ میٹنگ کی۔ یہ میٹنگ ایک ایکشن پلان اور ایک حکمت عملی کی تیاری پر تبادلہ خیال کی غرض سے ہوئی تھی۔ جو کیمیکلز اور فارما کمپنیوں کی برآمدات کو فروغ دینے اور مخصوص مسائل کی نشاندہی کرنے میں مدد گار ثابت ہوگی۔جو ان دونوں صنعتوں کو متاثر کررہی ہے اور پیداوار کے ساتھ ساتھ برآمدات کو نقصان پہنچا رہی ہے۔


    میٹنگ کے دوران کامرس کی وزیر نے کہا کہ وزارت کچھ مسائل کو تسلیم کرتی ہے جنہیں کیمیکلز سیکٹر میں برآمدات کو فروغ دے کر حل کیا جانا ضروری ہے۔ انہوں نے وعدہ کیا کہ ہندوستان کی دیگر وزارتوں اور حکومت کے محکموں کے ساتھ تمام مسائل اٹھائے جائیں گے۔


    وزیرموصوف نے واضح کیا کہ محصول کےمزید حدود میں اضافہ کرکے مفاد میں برابر کی اسکیم کو وسعت دیئے جانے کی ضرورت ہے۔ ماحولیات کے کلیئرینس کے عمل کو تیز کیا جانے کی ضرورت ہے اور منظوری کے عمل میں تیزی لانے کی بھی ضرورت ہے۔ انہوں نے کہا کہ کامرس کی وزارت بیرون ملکوں میں قائم سفارت خانوں اور مشنوں سے تعاون حاصل کرنے کی کوشش کرے گی تاکہ ملک کی مارکیٹ کی پروفائل کو سمجھا جاسکے۔ انہوں نے کہا کہ ایڈوانس اتھارائیزیشن کے ساتھ درآمدات سے پہلے کی شرط کو ہٹائے جانے کی ضرورت ہے۔انہوں نے کہامخصوص منڈیوں کے لئے مخصوص اشیاء کے لئے اضافی ایم ای آئی ایس کی وجہ سے دوسرے ملکوں کے ایف ٹی ایز سے پیدا ہونے والے مسئلے کو حل کرنا ہوگا۔ جناب سریش پربھو نے کہا کہ کامرس کی وزارت ملک کے مارکیٹ پروفائل کو سمجھنے کے لئے بیرون ملک سفارتخانوں سے تعاون حاصل کرے گی اور اس کے بعد گھریلو صنعتوں میں اسے پھیلائے گی۔


    فارما صنعت کے نمائندوں سے بات کرتے ہوئے کامرس کے وزیر نے کہا کہ وزارت یہ تسلیم کرتی ہے کہ کچھ اہم عوامل کی وجہ سے حال ہی میں برآمدات متاثر ہوئی ہے خاص کر امریکہ کے لئے۔ کامرس کے مرکزی وزیر نے کہا کہ فارما صنعت نے صنعت کے استحکام، برآمدات سے متعلق ریگولیٹری مسائل کے حل کومضبوط کرنے کے علاوہ گھریلو شرح ترقی کے ساتھ بہت اچھی ریکوری کی ہے جس سے امریکہ، یورپ اور دیگر اہم مارکیٹوں میں برآمدات کو زبردست ترقی حاصل ہوئی ہے۔


    جناب سریش پربھو نے کہاکہ کامرس کی وزارت نے بیرون ملک 50 لاکھ روپے سالانہ تک کی پیداوار کے رجسٹریشن کی رقم کی ادائیگی کی اپنی اسکیموں کے ذریعہ فارما کی برآمدات کی حمایت کی ہے۔اس چھوٹ میں حال ہی میں اضافی جز کے ساتھ سالانہ دو کروڑ روپے کا اضافہ کیا گیا ہے۔جو برآمد کاروں کی رجسٹریشن کے لئے حوصلہ افزائی کرے گی اور نئی اور امکانی منڈیوں میں مزید مصنوعات فروخت ہوسکے گی۔کامرس کی وزارت بیرون ملکوں میں تجارتی پروگراموں بی ایس ایم ایس میں شرکت کے لئے صنعت کو مالی تعاون بھی فراہم کرتی ہے اور آئی فیکس اور سی فیل جیسے صنعتوں کے پروگراموں کا بھی ہندوستان میں اہتمام کرتی ہے ۔ وزیرموصوف نے کہا کہ وزارت چین، روس اور سی آئی ایس اور ویتنام جیسی اہم منڈیوں میں مارکیٹ تک رسائی کی راہ ہموار کررہی ہے۔


    کامرس کی وزارت کے دیگر اقدامات میں آر این ڈی خدمات کی برآمد ات کو ترغیب دینے کے لئے جی ایس ٹی میں چھوٹ اور برآمدات کے لئے این او سی میں چھوٹ کے علاوہ سی او پی کی جوازیت کو بڑھانے جیسے حکومت ہند کے مختلف محکموں کے ساتھ زیرالتوا مسائل حل کرنا شامل ہیں۔


    ہندوستان کی فارما برآمدات جو 2014-15 میں 15.43 ارب ڈالر تھی۔ وہ بڑھ کر 2018-19 میں لگ بھگ 19 ارب ڈالر ہوگئی۔


    ہندوستان فارما صنعت میں پوری دنیا میں اہم رول ادا کررہا ہے۔ دنیا کی پیداوار کا ایک بڑا حصہ اس کے نام جاتا ہے۔ برآمدات ہندوستان کی فارما صنعت کے کل کاروبار سے 50 فیصد سے زیادہ ہے اور یہ سستی جینرک دواؤں اور فارمولیشن کے ذریعہ سستی حفظان صحت فراہم کرنے میں مددگار ثابت ہوگی۔


    2017-18 میں فارما کی برآمدات 17.27 ارب ڈالر تھی۔ اپریل 2018-19 کے لئے فارما کی برآمدات 13.94 ارب رہی۔ یہ سابقہ سال کے مقابلے 9.32 فیصد کااضافہ ہے۔ امریکہ اور یورپ کی سب سے اہم اور مقابلہ جاتی مارکٹوں میں برآمدات میں 8.74 فیصد اور 12.88 فیصد کااضافہ ہوا۔


    ۔۔۔۔۔۔۔۔۔۔۔


    م ن۔ ح ا ۔ رض


    U- 1232

    
    
    (Release ID: 1566369) Visitor Counter : 5
    
    
      Read this release in: English , Marathi , Hindi