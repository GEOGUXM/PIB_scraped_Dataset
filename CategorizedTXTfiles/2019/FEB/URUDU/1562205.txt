      وزارت خزانہ

      حکومت نے 20-2019 میں ریلوے کے لئے 64587 کروڑ روپے مختص کئے
      شمال مشرقی علاقوں کے لئے بنیادی ڈھانچے کے واسطے مختص رقم میں 21 فی صد کا اضافہ کرکے
      
      20-2019 میں58166 کروڑ روپے مختص کئے گئے
      
      
      Posted On: 01 FEB 2019 2:09PM by PIB Delhi


    نئی دہلی، یکم فروری 2019/ 20-2019 کے عبوری بجٹ میں ریلوے کو 64587 کروڑ روپے مختص کئے گئے ہیں اور ریلوے کا مجموعی سرمایہ اخراجات کا پروگرام 1 لاکھ 58 ہزار 658 کروڑ روپے کا ہے۔ یہ اطلاع آج پارلیمنٹ میں خزانہ کارپوریٹ امور ، ریلوے اور کوئلے کےمرکزی وزیر جناب پیوش گوئل نے 20-2019 کا عبوری بجٹ پیش کرتے ہوئے دی۔


    جناب پیوش گوئل نے کہا ‘‘انڈین ریلوے اپنی تاریخ کے محفوظ ترین سال میں آگیا ہے کیونکہ براڈ گیج نیٹ ورک بغیر رکھوالی والی کراسنگ ختم کردی گئی ہیں’’۔


    وندے بھارت ایکسپریس :


    ہندستان میں ہی تیارکی گئی پہلی سیمی ہائی اسپیڈ ‘‘وندے بھارت ایکسپریس’’ کی شروعا ت سے ہندستانی مسافروں کو رفتار ، خدمات اور حفاظت کے لحاظ سے عالمی معیار کا تجربہ حاصل ہوگا۔ ہمارے انجینئروں کے ذریعہ تیار کی گئی اس ٹکنالوجی سے جو بڑی ترقی حاصل ہوگی ا س سے میکنگ انڈیا پروگرام کو تحریک ملے گی اور روز گار پیدا ہوں گے۔


    وزیر خزانہ نے کہا کہ ‘‘بنیادی ڈھانچہ کسی بھی ملک کی ترقی اور وہاں کے معیار زندگی کی ریڑھ کی ہڈی ہوتا ہے۔ چاہے شاہراہیں ہوں یا ریلوے یا ایئرویز یا چاہے ڈیجی ویز ہی کیوں نہ ہوں۔ ہم نے کایہ پلٹ کے حصولیابی کے لئے زبردست ترقی کی ہے۔


    شمال مشرقی خطے میں بنیادی ڈھانچہ:


    سکم میں پاک یونگ ہوائی اڈہ کے شروع ہونے سے ہندستان میں کام کرنے والے ہوائی اڈوں کی تعداد 100 سے زیادہ ہوگئی ہے۔ گزشتہ پانچ برسوں کے دوران گھریلو مسافروں کی تعداد بھی دو گنی ہوگئی ہے جن سے بڑی تعداد میں روزگار بھی پیدا ہوئے ہیں۔ آج ہندستان شاہراہوں کے معاملے میں سب سے تیز ترقی کرنے والا ملک بن گیا ہے ، یہاں روز آنہ 27 کلو میٹر شاہراہ تیار کی جاتی ہے۔ دہائیوں سے التو ا میں پڑے ہوئے پروجیکٹ جیسے دہلی کے چاروں طرف ایسٹرن پیریفیرل ہائی وے یا آسام اور اروناچل پردیش میں بوگی بیل ریل کم روڈ پل کی تعمیر کا کام مکمل کرلیا گیا ہے۔ ملک کےساحلی علاقوں کے ساتھ ساتھ ساگر مالا کےبڑے پروگرام کے تحت امپورٹ اور ایکسپورٹ کارگو کی تیز رفتار ہینڈلنگ کے لئے بندرگاہ تیار کئے جائیں گے۔ ملک میں پہلی بار کولکاتہ سے وارانسی تک ان لینڈ واٹر ویز پر کنٹینر مال برداری کا نقل و حمل شرو ع ہوا ہے۔ ہماری حکومت دریائے برہم پتر کے آبی راستے کی صلاحیت کو بہتر بناکر شمال مشرق میں بھی کنٹینر کارگو کا نقل و حمل شروع کرے گی۔


    وزیر خزانہ نے اعلان کیا کہ اس عبوری بجٹ میں شمال مشرق کے لوگوں کو بنیادی ڈھانچے کی ترقی کا کافی فائدہ حاصل ہوا ہے۔ ہوائی راستے کے نقشے پر اروناچل پردیش کو حال ہی میں شامل کیا گیا ہے جبکہ میگھالیہ ، تری پورہ اور میزورم کو پہلی بار ہندستان کے ریل کے نقشے میں شامل کیا گیا ہے۔ شمال مشرقی علاقوں کے لئے مختص رقم 19-2018 کے بجٹ کے مقابلے میں 20-2019 کے بجٹ میں 21 فی صد کا اضافہ کرکے 58166 کرو ڑ روپے کئے جانے کی تجویز ہے۔


    قابل تجدید توانائی کو فروغ:


    عبوری بجٹ پیش کرتے ہوئے وزیر خزانہ نے کہا ‘‘آب و ہوا کی تبدیلی کے مسئلے کو حل کرنے کی عالمی کوششوں میں ہندستان نے قیادت کی ہے۔ قابل تجدید توانائی کو فروغ دینے کی ہماری عہد بندی کا پتہ انٹرنیشنل سولر ایلائنس کے قیام سے چلتا ہے، جوکہ پہلی اتحاد پر مبنی بین الاقوامی اور بین حکومتی تنظیم ہے، جس کا ہیڈکوارٹر ہندستان میں ہے۔گزشتہ پانچ برسوں میں شمسی توانائی حاصل کرنے کی ہندستان کی صلاحیت میں دس گنا اضافہ ہوا ہے۔ اب یہ شعبہ نئے دور کے لاکھوں روزگار تیار کررہا ہے’’۔


    خام تیل اور قدرتی گیس کی درآمدات پر ہندستان کا انحصار ہماری حکومت کے لئے باعث تشویش رہا ہے۔ بڑھتی ہوئی مانگ کو پورا کرنے کے لئے ہم نے بائیو فیول اور متبادل ٹکنالوجی کے استعمال کے ذریعہ بڑی تعداد میں اقدامات کئے ہیں پھر بھی درآمدات کو کم کرنے کے لئے ہائیڈرو کاربن پروڈکشن میں اضافہ کے لئے فوری کارروائی کی ضرورت ہے۔ ہماری حکومت کے ذریعہ تشکیل کی گئی ایک اعلی سطحی بین وزارتی کمیٹی نے کئی خصوصی سفارشات کی ہیں جن میں ذخائر کا پتہ لگانے کے لئے ٹینڈر کے نظام کی کایا پلٹ دوسرے اور تیسرے زمرے کی بیسن کے لئے ذخائر کا پتہ لگانے کے پروگرام میں آمدنی کی حصہ داری کی تبدیلی شامل ہیں۔ وزیر خزانہ نے کہا کہ حکومت ان سفارشوں کو نافذ کررہی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-633

    
    
    (Release ID: 1562205) Visitor Counter : 23