      نیتی آیوگ

      نیتی آیوگ کل ہندوستانی بینکنگ کے مستقبل اور ٹیکنا لوجی کے رول پر کانفرنس کا انعقاد کرے گا
      Posted On: 21 FEB 2019 6:16PM by PIB Delhi


    نئی دہلی، 21 فروری /نیتی آیوگ کے وائس چیئرمین ڈاکٹر راجیو کمار ایک تقریب کا افتتاح کریں گے ۔ دیگر ممتاز مقررین میں وزارتِ خزانہ میں مالی خدمات کے محکمے کے سکریٹری جناب راجیو کمار ، حکومتِ ہند میں اعلیٰ اقتصادی مشیر ڈاکٹر کے وی سبرامنین ، آئی ایم ایف کے سینئر ریزیڈنٹ نمائندے ڈاکٹر اینڈرِس بور ، عالمی بینک میں سرکردہ مالی سیکٹر کے ماہر ڈاکٹر مورِس وسمانتس ، پنجاب نیشنل بینک کے مینجنگ ڈائریکٹر جناب سنیل مہتہ، ریزرو بینک انفارمیشن ٹیکنا لوجی پرائیویٹ لمیٹیڈ کے سی ای او جناب نند کمار سراوڑے اور ای سی آر او ڈبلیو فاؤنڈیشن کے چیئرمین ڈاکٹر اروند ریوانی شامل ہیں ۔


    اس کانفرنس کا مقصد ہندوستان میں بینکنگ شعبے کا نظام اور طریقۂ کار بڑھانا اور اُسے بلند کرنا ہے اور پبلک سیکٹر کو فروغ دینا اور اس کے بارے میں لوگوں کی آگاہی میں اضافہ کرنا ہے اور ہندوستانی بینکنگ شعبے کی لگاتار نمو پذیری کے بارے میں اطلاعات فراہم کرکے لوگوں کی تفہیم بڑھانا ہے تاکہ بھارتی معیشت کی افزوں قرض ضروریات کو زیادہ سے زیادہ پایۂ تکمیل تک پہنچایا جا سکے ۔ پالیسی اور بینکنگ صنعتی ماہرین کے ساتھ صبح کے اجلاسمیں پینل مذاکرہ ہو گا ۔ سہ پہر میں مخصوص مقالے پیش کئے جانے کے ساتھ ہی دو اکیڈمک سیشن ہوں گے ۔ اس کے بعد ایک اختتامی اجلاس ہو گا ، جس میں ہندوستانی بینکنگ میں ٹیکنا لوجی کے رول پر ایک پریزینٹیشن پیش کیا جائے گا۔


    توقع ہے کہ اس تقریب میں پالیسی سازوں ، ماہرین تعلیم ، محققین ، پیشہ ور افراد اور مختلف بینکوں ، یونیورسٹیوں اور اداروں کے طلبا سمیت 200 گھریلو اور بین الاقوامی شرکاء شرکت کریں گے ۔


    ( م ن ۔ ح ا ۔ ع ا ) ( 21 – 02 – 2019 )


    U. No. 1182


    

    
    (Release ID: 1565881) Visitor Counter : 9
    
    
      Read this release in: English , Hindi