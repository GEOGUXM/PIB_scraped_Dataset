      عملے، عوامی شکایات اور پنشن کی وزارت

      ڈاکٹر جتیندر سنگھ نے نیشنل ای۔ گورننس ایوارڈ 2019 تقسیم کیے
      
      چھ زمروں میں 14 ایوارڈس پیش کیے گئے
      Posted On: 27 FEB 2019 6:24PM by PIB Delhi


    شمال مشرقی خطے کی ترقیات کے اُمور کے وزیر مملکت (آزادانہ چارج) اور وزیر اعظم کے دفتر میں پرسونیل ، پبلک گریوانسیز اینڈ پنشنز ، ایٹمی توانائی کے محکمے اور خلائی اُمور کے محکمے کے وزیر مملکت ڈاکٹر جتیندر سنگھ نے ، پرسونیل پبلک گریوانسیز اینڈ پنشنز کی وزارت کے ڈپارٹمنٹ آف ایڈمنسٹریٹیو ریفارم اینڈ پبلک گریوانسیز (ڈی اے آر پی جی) کی جانب سے اہتمام کی جانے والی ایک تقریب میں ای۔ گورننس ایوارڈ 2019 تقسیم کیے۔ حکومت ہند ای۔ گورننس کے اقدامات پر عمل آوری میں مہارت پیدا کرنے کی غرض سے ہر سال ای۔ گورننس پر یہ ایوارڈ پیش کرتی ہے۔ اس موقع پر ای۔ گورننس کے شعبے میں حاصل کی جانے والی کامیابیوں کے اعتراف میں چھ زمروں میں 14 ایوارڈس تقسیم کیے گئے۔ اس میں سے ہر زمرے میں گولڈ اور سلور ایوارڈس شامل تھے اس کے ساتھ ہی آئی آر سی ٹی سی ، ریل کنیکٹ موبائل ایپ کے زمرہ -1 میں ایک خصوصی جیوری ایوارڈ بھی پیش کیا گیا۔


    اس موقع پر اپنی تقریر میں ڈاکٹر جتیندر سنگھ نے کہا کہ وزیراعظم جناب نریندر مودی کی قیادت میں سرکار نے شروع سے ہی ’’زیادہ سے زیادہ انتظام اور کم از کم سرکار‘‘ کے تئیں عہدبستگی پر توجہ مرکوز رکھی ہے۔ اسی لئے سرکار اپنی اس عہدبستگی کی تکمیل میں زبردست حد تک کامیاب رہی ہے۔ انہوں نے کہا کہ سرکار نے مختلف اسکیموں کی عمل آوری میں ڈیجیٹائزیشن پر خصوصی توجہ مرکوز کی ہے اور یہ ایوارڈ حاصل کرنے والے حضرات نے اس سلسلے میں نمایاں خدمات انجام دی ہیں۔ انہوں نے ایوارڈ سے سرفراز کیے جانے والوں کو ان کی کوششوں کیلئے مبارکباد دیتے ہوئے کہا کہ ملک کے مختلف حصوں میں ڈی اے آر پی جی کے ذریعے اہتمام کی جانے والی علاقائی کانفرنسز اس بات کا اشارہ ہے کہ پرسونیل کی وزارت نے ان کانفرنسوں کو دہلی سے نکال کر ملک کے دیگر مقامات تک پہنچایا ہے۔ ڈی اے آر پی جی کی وزارت نے گواہاٹی ، جموں ، ناگپور، چنڈی گڑھ، وشاکھاپٹنم، جے پور اور حیدر آباد جیسے متعدد شہروں میں کامیابی کے ساتھ ان کانفرنسوں کا اہتمام کیا ہے۔


    جناب جتیندر سنگھ نے اپنی تقریر میں بتایا کہ زیرنظر محکمے کو اس سال 16لاکھ شکایتیں موصول ہوئیں جبکہ چار برس قبل محض دو لاکھ شکایتیں ہی موصول ہوتی تھیں۔ یہ دراصل سرکار کے فوری اور معقول کام کا نتیجہ ہے۔ انہوں نے ریاستی سرکاروں سے زور دیکر کہا کہ انہیں ڈی اے آر پی جی کے محکمے کے بہترین طریقے اختیار کرنے چاہئیں اور شہریوں کی شکایات کے معقول تدارک کیلئے اپنے گریوانس سیل (محکمہ شکایات) کو فعال بنانا چاہئے۔ انہوں نے اس بات پر بھی تشفی کا اظہار کیا کہ یہ محکمہ موصول ہونے والی شکایات کے 99 فیصد کا تدارک کرنے میں کامیاب رہا ہے۔ اس کے ساتھ ہی وزیر موصوف نے خود تصدیق کاری ، کم درجہ سرکاری ملازمتوں کے لئے انٹرویو کی روایت ختم کرنے ، انوبھو ایوارڈ س شروع کیے جانے ، پنشن کی کم از کم رقم میں اضافہ کرنے اور نوجوانوں میں سرکار کی دلچسپی اور اُن پربھروسہ کرنے جیسے اقدامات اور پنشنز پورٹل اور امپلائز آن لائن (ای او) جیسے ایپ کے سرکاری فیصلوں پر بھی روشنی ڈالی۔ انہوں نے کہا کہ ان اقدامات نے زندگی کو آسان بنانے میں معاونت کی ہے۔ ڈاکٹر جتیندر سنگھ نے اس موقع پر پی ایم ایکسیلنس ایوارڈ کے خاکے میں انقلابی تبدیلیوں پر بھی روشنی ڈالی جہاں جواں سال افسران سرکار کی اہم اسکیموں کی عمل آوری میں ایک دوسرے سے مقابلہ کررہے ہیں۔


    اس موقع پر ڈاکٹر جتیندر سنگھ نے ای۔ گورننس کے شعبے کی کارکردگی کے خلاصے پر مبنی ایک دستاویز اور مجلّہ کا بھی اجراء کیا۔ اس موقع پر ایک نمائش کا بھی اہتمام کیا گیا جس میں بہترین طریقوں ، ٹیکنالوجی کی جدت طرازیوں اور آئی سی ٹی سولوشنز کی نمائش کی گئی۔


    اس موقع پر اپنی تقریر میں پنشن یافتگان کی فلاح کے محکمے اور ڈپارٹمنٹ آف ایڈمنسٹریٹیو ریفارم اینڈ پبلک گریوانسز (ڈی اے آر پی جی) کے سکریٹری جناب کے وی ایپین نے اپنی تقریر میں کہا کہ بہترین طریقے اختیار کیے جانے کیلئے ایوارڈس سے نوازے جانے والے نے نہ صرف شرکاء بلکہ پورے ملک کیلئے باہمی حصول علم کے مواقع پیدا کیے ہیں۔ انہوں نے کہا کہ اس سال ’’ڈیجیٹل انڈیا‘‘ کا مرکزی خیال ’’کامیابی سے مہارت تک‘‘ ہے۔ اس سے ہمیں مجموعی طور پر بہتر انتظام کی حصولیابیوں میں مدد ملے گی۔


    محکمہ ہٰذا کے ایڈیشنل سکریٹری جناب وی سرینواس نے اس موقع پر اظہار خیال کرتے ہوئے کہا کہ ان ایوارڈ یافتگان کا انتخاب تین ماہ کی طویل مدت میں انتخاب کے سخت عمل کے ساتھ کیا گیا ہے۔ اس مقابلے کیلئے 256 انٹریاں موصول ہوئی تھیں اور چھ زمروں میں 411 نامزدگیاں وصول ہونے کے بعد پہلے دور میں منتخب امیدواروں کی فہرست تیار کرکے نامزدگیوں کی تعداد کم کی گئی ، بعد ازاں 100 نامزدگیوں پر بروقت مطالعے اور 46 نامزدگیاں جیوری ایوارڈس کے لئے منتخب کی گئیں جن میں سے ان چھ زمروں میں یہ 14 ایوارڈس دیے جارہے ہیں۔


    اس تقریب میں تجربات کی باہمی منتقلی اور آئی آر سی ٹی سی ریل کنیکٹ موبائل ایپ ، اُمنگ (یو ایم اے این جی) ایم ڈی ڈی اے ای آر پی ، پونرواس ، ہیلو ڈاکٹر555 ، تملناڈو کیلئے ہوائی طاقت کی پیش گوئی کرنے والی خدمات او ر بھیوانی میونسپل علاقے کیلئے الٹرا ریزولوشن (یو اے وی) پر مبنی جیو آئی سی ٹی اینبلٹ پراپرٹی ٹیکس مینجمنٹ جیسے موضوعات پر پرزنٹیشن بھی پیش کیے گئے۔


    ریل کنیکٹ موبائل ایپ پر پیش کیے جانے والے پرزنٹیشن میں بتایا گیا کہ اس سے اوسطاً روزانہ موبائل بکنگ کی تعداد میں زبردست اضافہ ہوا ہے جس سے ریلوے کی آمدنی میں اضافہ ہوا ہے۔ اس پرزنٹیشن میں روزانہ اوسطاً کیے جانے والے ڈاؤن لوڈ ، روزانہ اوسطاً کی جانے والی لاگ اِن اور ریلوے کسٹمر سروسز پر اعداد وشمار بھی پیش کیے گئے۔


    یونیفائیڈ موبائل ایپلی کیشن فار نیو ایج پر پیش کیے جانے والے پرزنٹیشن میں بتایا گیا کہ یہ وہ موبائل ایپ ہے جسے متعدد سرکاری خدمات کیلئے استعمال کیا جاتا ہے ، یہ تیرہ زبانوں میں دستیاب ہے اور تعلیم ، صحت ، ہنرمندی کی منتقلی ، انکم ٹیکس اور ہاؤسنگ جیسی متعدد خدمات کیلئے اس کا استعمال کیاجاتا ہے۔ تملناڈو کیلئے ونڈ پاور فار کاسٹنگ سروسز ( ہوائی طاقت کی پیش گوئی کرنے والی خدمات ) کے بارے میں بتاتے ہوئے نیشنل انسٹی ٹیوٹ آف ونڈ انرجی کے ڈائرکٹر جنرل نے کہا کہ یہ پیش گوئی بجلی کی پیداوار کے جدول کی تیاری کیلئے منصوبہ سازوں کی گرڈ کے انتظا م وانصرام میں مدد کرتی ہے۔ اس کے ساتھ ہی انہوں نے بتایا کہ یہ ادارہ ایک ریسورس ڈاٹا اینالیٹکس پورٹل کی تیاری پر بھی کام کررہا ہے۔ اس موقع پر بھیوانی کے مجسٹریٹ نے بھیوانی میونسپل کونسل کے علاقے کیلئے الٹراریزولیشن (یو اے وی) پر مبنی جیو آئی سی ٹی کے ذریعے پراپرٹی ٹیکس کے انتظام پر اپنا پرزنٹیشن پیش کیا۔ اس موقع پر انہوں نے ایک ہی جگہ پر زمرہ وار پراپرٹی ٹیکس کی تقسیم ، سنگل ونڈو ویب پورٹل، ویب اینبل سولوشن اور جائیداد ٹیکس کے بیس پر اس کے اثرات پر روشنی ڈالی۔ سری کاکولم ضلع کے اے ڈی ایم نے پنرواس نامی اسکیم پر اظہار خیال کرتے ہوئےکہا کہ اس منصوبے کا مقصد مجوزہ نیوکلیئر پاور پلانٹ کیلئے زمین کے حصول سے متعلق تمام سرگرمیوں کی کمپیوٹر کاری کرنا ہے۔ اس موقع پر انہوں نے ڈیجیٹل پیمنٹس کی شفاف طریقے سے ادائیگی اور معاوضے کی ادائیگی پر بھی روشنی ڈالی۔


    نیشنل ای۔ گورننس ایوارڈ س میں سرکار سے سرکار (جی ٹو جی) ، سرکار سے شہریوں تک (جی ٹو سی) ، سرکار سے کاروبار تک (جی ٹو بی) جیسے بہترین سرکاری اقدامات کا اعتراف کیا جاتا ہے۔ علاوہ ازیں اس میں اسٹارٹ اپس ، علمی تحقیقی اداروں کی خدمات کا بھی اعتراف کیا جاتا ہے اور اُبھرتی نئی ٹیکنالوجی اختیار کیے جانے کے اقدامات کی بھی ستائش کی جاتی ہے۔ ان میں ترقیاتی سرگرمیوں کی حوصلہ افزائی کیلئے شہریوں پر مرکوز خدمات پر خاص طور پر توجہ مرکوز کی جاتی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔س ش۔ع ن


    U-1275

    
    
    (Release ID: 1566588) Visitor Counter : 2
    
    
      Read this release in: English