      وزارت خزانہ

      حکومت نے اگلی دہائی کے ویژن کی رونمائی کی
      Posted On: 01 FEB 2019 1:48PM by PIB Delhi


    حکومت نے اگلی دہائی کے اپنے ویژن کی رونمائی کی اور اس کے تحت سال 2030 تک دس بہت اہم پہلوؤں کا احاطہ کرنے کا ہدف رکھا ہے۔ ’’اس جامع دس پہلوجاتی نظریے (ویژن) میں ہم ہندوستان کو غریبی، تغذیہ کی کمی، گندگی اور کچرہ نیز جہالت سے پاک بنائیں گے اور یہ سب ماضی بن جائے گا۔ ہندوستان ہوگا ایک جدید، ٹیکنالوجی سے چلنے والا، اعلیٰ شرح نمو، مساوی اور شفاف معاشرہ والا ملک بن جائے گا۔‘‘ یہ بات آج پارلیمنٹ میں خزانے، کارپوریٹ امور، ریلوے اور کوئلے کے مرکزی وزیر جناب پیوش گوئل نے 2019-20 کا عبوری بجٹ پیش کرتے ہوئے کہی۔


    وزیر موصوف نے مزید کہا کہ ہندوستان کی معیشت میں آئندہ پانچ برسوں میں پانچ ٹریلین بننے کی صلاحیت ہے اور اس کے بعد اس کی معیشت کے 10 ٹریلین پہنچنے کی امید ہے۔


    جناب پیوش گوئل نے درج ذیل 10 پہلوجای (ڈائمنیشن) ویژن (نظریے) بتائے:

     1. دس ٹریلین ڈالر کی معیشت اور زندگی بسر کرنے کو آسان بنانے کے لئے طبعی (فزیکل) اور سماجی بنیادی ڈھانچہ بنانا۔
     2. نوجوانوں کی قیادت میں ڈیجیٹل انڈیا جس میں بے شمار اسٹارٹ اَپس اور لاکھوں ملازمتیں ہوں گی۔
     3. قابل تجدید توانائی اور الیکٹرک موٹر گاڑیوں پر توجہ کے ذریعہ ہندوستان کو آلودگی سے پاک بنانا۔
     4. جدید ٹیکنالوجی کا استعمال کرکے دیہی صنعت کاری کی حوصلہ افزائی تاکہ بڑی تعداد میں روزگار کے مواقع پیدا ہوں۔
     5. تمام ہندوستانیوں کے لئے پینے کے صاف پانی کے ساھ صاف دریا اور مائیکرو آبپاشی تکنیکوں کا استعمال کرکے آبپاشی کے لئے سمجھداری کے ساتھ پانی کا استعمال۔
     6. ساگر مالا کی معیار کو اونچا اٹھانے کے علاوہ، ہندوستانی ساحلی سرحد اور بحری پانی کو ترقی کے لئے استعمال کرنا۔
     7. ہمارے خلائی پروگرام گگن یان کے ذریعے،ہندوستان کو دنیا کے لئے سیٹلائٹ لانچ پیڈ بنانا۔
     8. خوراک کی پیداوار میں خودکفالت اور خوراک پیداوار کے لئے سب سے زیادہ آرگینک طریقوں کا استعمال۔
     9. 2030تک ایک صحت مند ہندوستان بنانا اور سب کے لئے دباؤ سے پاک حفظانِ صحت اور ویلنیس نظام مہیا کرانا۔ اس میں آیوشمان بھارت اور خواتین کی حصے داری اس کے اہم عنصر ہوں گے۔
    10. منتخب حکومت کے ساتھ کام کرنے والے ملازمین، ہندوستان کو کم از کم حکومت اور زیادہ سے زیادہ حکمرانی میں تبدیل کریں گے۔

    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-648

    
    
    (Release ID: 1562186) Visitor Counter : 9
    
    
    
    
    

10.