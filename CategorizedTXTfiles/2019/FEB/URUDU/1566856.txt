      پیٹرولیم اور قدرتی گیس کی وزارت

      مرکزی کابینہ نے آئی ای اے بائیوانرجی ٹی سی پی میں پیٹرولیم اورقدرتی گیس کی وزارت کی رکنیت کی منظوری دی
      Posted On: 28 FEB 2019 10:46PM by PIB Delhi


    نئی دہلی’یکم مارچ : وزیراعظم ، جناب نریندرمودی کی صدارت میں ہونے والے اجلاس میں حکومت ہندکی وزارت پیٹرولیم اورقدرتی گیس کی آئی ای اے بائیوانرجی ٹی سی پی میں 25ویں رکن کی حیثیت سے شامل ہونے کے بارے میں بتایاگیا ۔ وزارت مذکورنے 25جنوری ، 2019کو یہ رکنیت حاصل کی تھی ۔ اس ادارے کے دیگررکن ممالک میں آسٹریلیا ، آسٹریا ،بیلجئیم ، برازیل ، کینڈا، کروشیا، ڈینمار ک ، استونیا، فن لینڈ، فرانس ، جرمنی ، آئرلینڈ ، اٹلی ، جاپان ، جمہوریہ کوریا ، نیدرلینڈ ، نیوزی لینڈ، ناروے ، جنوبی افریقہ ، سویڈن ، سولٹزلینڈ،برطانیہ ،امریکہ اور یوروپین کمیشن شامل ہیں ۔


    واضح ہوکہ بایوانرجی ( حیاتیاتی توانائی ) پرانٹرنیشنل انرجی ایجنسی ( بین الاقوامی توانائی ایجنسی، ٹی سی پی ) کا ٹیکنالوجی شراکت داری کاایک ایسا پلیٹ فارم ہے، جس سے حیاتیاتی توانائی کے میدان میں تحقیق وترقی اور اس کے استعمال کا قومی پروگرام مرتب کرنے والے ملکوں کے درمیان باہمی تعاون میں اضافے اورمعلومات کے باہمی تبادلے کے مقصد سے رکن ممالک کے درمیان تعاون کوفروغ دیاجائیگا ۔ بین الاقوامی توانائی ایجنسی ( آئی ای اے ) بایوانرجی ٹی سی پی ، انٹرنیشنل انرجی ایجنسی کے تحت کام کرتی ہے ،جس کے ساتھ ہندوستان کے تعلقات 30مارچ ، 2017سے قائم ہیں ۔ آئی ای اے بایوانرجی ٹی سی پی میں پیٹرولیم اورقدرتی گیس کی وزارت کے ذریعہ رکنیت حاصل کرنے کا مقصد جدید حیاتیاتی ایندھنوں کو بازارمیں پیش کرنا ہے تاکہ گیسوں کی اخراجات میں کمی کی جاسکے اورخام تیل کی درآمدات میں کمی کی جاسکے ۔ اس کے ساتھ ہی آئی ای اے بایوانرجی ٹی سی پی ماحولیاتی ادارہ جاتی ٹیکنالوجیکل سماجی اور بازاری بندشوں پرتوجہ مرکوز کرتے ہوئے بایوانرجی (حیاتیاتی ایندھن ) ریسرچ ٹیکنالوجی ڈیولپمنٹ عملی مظاہرے اور پالیسی کے تجزئیے کے لئے بین الاقوامی شراکت داری کا ایک پلیٹ فارم بھی مہیاکراتاہے ۔


    آئی ای اے بایوانرجی ٹی سی پی میں رکن کی حیثیت سے شمولیت کے فوائد میں مشترکہ لاگت مجموعی تکنیکی وسائل کا حصول شامل ہے ۔ تاکہ کوششوں میں تکرارسے بچاجاسکے اور قومی تحقیقی اورترقیاتی اہلیتوں کو مستحکم کیاجاسکے ۔ اس کے لئے بہترین طریقوں ، محققین کے نیٹ ورک اور تحقیق کو عملی طورسے عمل آوری سے جوڑنے کا نظام پہلے سے موجود ہے ۔ علاوہ ازیں اس ادارے کارکن ہوجانے کے بعد ہندوستان بایوگیس ، سولڈ ویسٹ منیجمنٹ اوربایوریفائننگ وغیرہ سے متعلق دیگر امورمیں شامل ہوسکتاہے ۔


    
    **************


    (م ن ۔س ش۔ع آ :)


    U-1308

    
    
    (Release ID: 1566856) Visitor Counter : 4
    
    
      Read this release in: English , Hindi , Tamil