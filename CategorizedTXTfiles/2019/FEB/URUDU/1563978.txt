      وزارتِ تعلیم

      جواہر نوودیہ ودیالیوں میں تقریباً 5000 اضافی نشستوں کی اصولی طور پر منظوری ہر نو ودیہ اسکول میں دو کونسلروں کو بھی منظوری
      Posted On: 11 FEB 2019 6:30PM by PIB Delhi


    
    نئی دلّی ، 12 فروری ؍فروغ انسانی وسائل کے وزیر مملکت ڈاکٹر ستیہ پال سنگھ نے گزشتہ روز لوک سبھا میں ایک سوال کے تحریری جواب میں بتایا کہ نوودیہ ودیالیہ سمیتی کی جانب سے جواہر نوودیہ ودیالیوں میں تعلیمی سال 2019-20 سے کلاس ششم کے طلباء کی تعداد میں دس فیصد اضافے کے لئے تقریباً 5000 اضافی نشستوں کی تجویز کو اصولی طور پر پیشگی منظوری دے دی گئی ہے ۔
    گزشتہ پانچ برسوں یعنی 2013-14 ، 2014-15، 2015-16 ، 2016-17 اور 2017-18 کے دوران جواہر نوودیہ ودیالیوں میں دسویں کلاس میں پاس ہونے والے طلباء کا فیصد بالترتیب 99.80 فیصد ، 99.72 فیصد ، 98.83 فیصد ، 99.78 فیصد ، 97.15 فیصد ، اور بارہویں کلاس میں پاس ہونے والے طلباء کا فیصد بالترتیب 97.67 فیصد ، 96.91 فیصد ، 96.70 فیصد ، 95.87 فیصد اور 97.08 فیصد تھا ۔
    حکومت نے جواہر نوودیہ ودیالیوں کے کام کاج کو بہتر ڈھنگ سے چلانے کے لئے فی اسکول دو کونسلر ( ایک مرد اور ایک خاتون ) آؤٹ سورسنگ کی بنیاد پر مقرر کئے جانے کی منظوری کی اطلاع نودیہ ودیالیوں کو دے دی گئی ہے ۔
    مرکزی حکومت نے معیاری تعلیم کی فراہمی اور سیکھنے کی سطح میں بہتری کے لئے 2018-19 سے ایک مربوط مرکزی اسپانسر شدہ اسکیم سامگرا شکشا کی شروعات کی ہے ۔ اس اسکیم کے تحت ریاستی حکومت اور مرکز کے زیر انتظام علاقوں میں پڑھانے کے معیار کو بہتر بنانے ، ریگولر ان ۔ سروس ٹیچر ٹریننگ ، نئے بھرتی کئے گئے اساتذہ کی تربیت ، اسکولوں میں آئی سی ٹی سہولیات ،ثانوی سطح پر ووکیشنل تعلیم کو متعارف کرانا شامل ہیں ۔
    دیگر پہل قدمیاں درج ذیل ہیں : ۔
    * بچو ں کو مفت اور لازمی تعلیم کے حق کے ایکٹ ، 2009 کی شق 23(2) میں ترمیم کی گئی تاکہ غیر تربیت یافتہ ابتدائی اساتذہ کو تربیت کی فراہمی کے لئے مدت کو بڑھا کر 31 مارچ ، 2019 کیا گیا ۔
    * معیاری تعلیم کی فراہمی کے پیش نظر بچو ں کو مفت اور لازمی تعلیم کے حق میں ترمیم کی گئی تاکہ کلاس وار ، مضمون وار سیکھنے کو شامل کیا جا سکے ۔ ہر کلاس کے لئے سیکھنے کے نتائج کو بنیادی سطح پر مکمل کر لیا گیا ہے اور تمام ریاستوں اور مرکز کے زیر انتظام علاقوں کے ساتھ صلاح و مشورہ کیا گیا ہے ۔
    * جماعت سوئم ، پنجم ، ہشتم اور دہم کے طلباء کے سیکھنے کی کامیابی کے نتائج کے لئے نیشنل کونسل فار ایجوکیشنل ریسرچ اینڈ ٹریننگ کے ذریعہ ایک نیشنل ایچیومنٹ سروے کرایا گیا ہے ۔
    * پڑھے بھارت بڑھے بھارت کی اسکیم کے تحت سرگرمیوں کی ستائش کے لئے اور طلباء میں پڑھنے کی عادت کو فروغ دینے کے لئے سامگرا شکشا کے تحت اسکولی لائبریریوں کے لئے فی اسکول امدادی رقم کو پانچ ہزار روپئے سے بڑھاکر 20 ہزار روپئے کر دیا گیا ہے ۔
    * 6 سے 18 سال کی عمر کے بچوں میں سائنس ، ریاضی اور تکنالوجی کے ذریعہ کلاس روم میں اندرونی اور بیرونی مشاہدات ، تجربات دونوں کے ذریعہ ترغیب دینے کے لئے راشٹریہ اوشکار ابھیان شروع کیا گیا ہے ۔
    * ملک بھر کے متعدد اسکولوں میں اٹل ٹنکرنگ لیب( اختراعاتی لیباریٹریاں ) قائم کی گئی ہیں تاکہ نوجوان ذہنوں میں تجسس ، جستجو اور تخلیقی صلاحیتوں کو فروغ دیا جا سکے ۔
    ۔ ۔ ۔ ۔ ۔ ۔
    U . 902
    

    
    (Release ID: 1563978) Visitor Counter : 1
    
    
      Read this release in: English