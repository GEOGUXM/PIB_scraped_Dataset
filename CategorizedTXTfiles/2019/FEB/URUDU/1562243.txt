      صدر جمہوریہ کا سکریٹریٹ

      الجیریا کے وزیر خارجہ کی صدر جمہوریہ ہند سے ملاقات
      Posted On: 01 FEB 2019 3:58PM by PIB Delhi


    
    نئی دلّی ، یکم فروری ؍عوامی جمہوریہ الجیریا کے وزیر خارجہ جناب عبدالقادر میساحیل نے گزشستہ روز راشٹر پتی بھون میں صدر جمہوریہ ہند جناب رام ناتھ کووند سے ملاقات کی ۔
    صدر جمہوریہ ہند نے جناب میساحیل کا بھارت میں خیر مقدم کرتے ہوئے کہا کہ بھارت اور الجیریا کے درمیان روایتی گرم جوش اور تاریخی تعلقات ہیں ۔ دونوں ملکوں کے درمیان با قاعدہ اعلیٰ سطحی خیر سگالی تبادلے ہوتے رہتے ہیں ۔ انہوں نے کہا کہ بھارت اور الجیریا کے درمیان خلاء ، دفاع اور شہری نو کلیائی توانائی سمیت متعدد اسٹریٹجک شعبوں میں تعاون و اشتراک قائم ہے ۔
    صدر جمہوریہ نے کہا کہ ماضی قریب میں عالم عرب کے متعدد ممالک نے بھارت کی ریفائنریوں ، پائپ لائنوں اور متعلقہ بنیادی ڈھانچہ کے شعبوں میں سرمایہ کاری کی ہے ۔ الجیریا کو گیس کا چھٹا سب سے بڑا برآمد کار اور پیٹرولیم مصنوعات کا 13 واں سب سے بڑا تیار کنندہ ہونے کے ناطے بھارت میں تیل کے ذخائر ، ریفائنریوں اور ایل این جی ٹرمینلوں میں سرمایہ کاری کرنی چاہئیے ۔ یہ سرمایہ کاری دونوں ملکوں کے لئے سود مند ثابت ہو گی ۔


    
    ۔ ۔ ۔ ۔ ۔ ۔


    
    U . 623


    
    

    
    (Release ID: 1562243) Visitor Counter : 12