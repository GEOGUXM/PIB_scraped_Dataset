      وزیراعظم کا دفتر

      وزیراعظم نے پریاگ راج میں سوچھ کمبھ، سوچھ آبھار پروگرام سے خطاب کیا
      Posted On: 24 FEB 2019 6:44PM by PIB Delhi


    نئی دہلی،24؍فروری،وزیراعظم جناب نریندر مودی نے آج پریاگ راج میں سوچھ کمبھ ، سوچھ آبھار پروگرام سے خطاب کیا۔


    وہ پریاگ راج کے سنگم میں مقدس ڈبکی لگانے اور صاف ستھرے کنبھ کو یقینی بنانے میں صفائی کا رکنوں کے احترام کرتے ہوئے ان کی چرن وندنا کے بعد ڈائس پر پہنچے تھے۔


    انہوں نے ان سب کو، جو پریاگ راج میں کمبھ کے لئے اکٹھا ہونے والے عقیدت مندوں کے لئے بہترین بندوبست کو یقینی بنانے میں شامل تھے، کرم یوگی قرار دیا۔ اس سلسلے میں انہوں نے این ڈی آر ایف ، کشتی رانوں ، مقامی آبادی اور ساتھ ساتھ صفائی ستھرائی کے ورکروں کا ذکر کیا۔ اس بات کا ذکر کرتے ہوئے کہ چند ہفتوں کے دوران 21 کروڑ سے زیادہ لوگ کمبھ پہنچے ہیں ، انہوں نے کہا کہ صفائی ستھرائی کے ورکروں نے یہ ثابت کردیا ہے کہ کچھ بھی ناممکن نہیں ہے۔ انہوں نے کہا کہ وہ سب سے زیادہ قابل ستائش ہیں۔ انہوں نے کہا کہ انہوں نے جس وقت کچھ صفائی ورکروں کی چرن وندنا کی ہے وہ لمحہ ان کو ہمیشہ یاد رہے گا۔


    وزیراعظم نے کہا کہ سوچھ سیوا سمان کوش ، جس کا آج اعلان کیا گیا ہے ، صفائی ورکروں اور ان کے اہل خانہ کو ضرورت کے وقت مدد کرے گا۔


    وزیراعظم نے کہا کہ سوچھ بھارت ابھیان تیزی سے فروغ پا رہا ہے۔ انہوں نے کہا کہ ملک تیزی سے اس سال دو اکتوبر تک مہاتماگاندھی کے 150 ویں یوم پیدائش تک کھلے میں رفع حاجت سے پاک بننے کے جانب گامزن ہے۔


    جناب نریندر مودی نے کہا کہ دریائے گنگا کی صفائی ستھرائی اس سال سب سے زیادہ موضوع بحث رہی ہے۔ انہوں نے کہا کہ آج انہوں نے اس کا بذات خود مشاہدہ کیا ہے ۔ انہوں نے کہا کہ نمامی گنگے اور مرکزی حکومت کی کوششوں کا نتیجہ ہے ۔ انہوں نے کہا کہ دریا میں گرنے والے نالوں کو بند کیا جارہا ہے اور گندے پانی کو صاف کرنے کے پلانٹ لگائے جارہے ہیں۔ انہوں نے کہا کہ چند دن پہلے ہی انہوں نے سیول پیس پرائز حاصل کیا ہے جس میں ایک کروڑ 30 لاکھ کی رقم شامل ہے۔ انہوں نے کہا کہ انہوں نے یہ رقم نمامی گنگے مشن کے لئے عطیہ کردی ہے۔ انہوں نے کہا کہ وزیراعظم کی حیثیت سے انہیں جو بھی تحائف اور یادگاری عطیہ ملی ہیں، ان سب کو نیلام کردیا گیا ہے اور ان کی رقم بھی نمامی گنگے کو دے دی گئی ہے۔


    وزیراعظم نے کمبھ میں شامل ناوکوں یعنی ملاحوں کے لئے بھی خصوصی ستائش کی۔ انہوں نے اس بات کو اجاگر کیا کہ آزادی کے بعد پہلی مرتبہ کمبھ کے لئے آنے والے عقیدت مندوں کو اکشے وٹ جانے کا موقع ملا ہے۔


    وزیراعظم نے کمبھ سے متعلق ان کے ویژن کو، جو روحانیت ، عقیدت اور جدت مرکب ہے ، پورا کرنے میں شامل ہر ایک کا شکریہ ادا کیا۔ انہوں نے اس سلسلے میں اترپردیش پولیس کے ذریعے ادا کئے گئے رول کی بھی ستائش کی۔


    وزیراعظم نے کہا کہ اس سال کمبھ کے لئے کئے گئے بندوبست میں اہم بنیادی ڈھانچے کی ترقی بھی شامل ہے، جو کمبھ میلے کے ختم ہونے کے بعد بھی شہر کے لئے مفید ثابت ہوگی۔


    ۔۔۔۔۔۔۔۔۔۔۔۔۔۔۔۔


    (م ن-وا- ق ر)


    U- 1217

    
    
    (Release ID: 1566229) Visitor Counter : 6
    
    
      Read this release in: Assamese , English , Marathi , Bengali , Gujarati , Tamil , Kannada