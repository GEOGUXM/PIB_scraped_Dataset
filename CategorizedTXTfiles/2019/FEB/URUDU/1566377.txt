      امور داخلہ کی وزارت

      آفات کے بندوبست کی قومی اتھارٹی این ڈی ایم اے ،لو کے خطرے کو کم کرنے سے متعلق قومی ورکشاپ کا اہتمام کرے گی
      
      جلد وارننگ اور جلد کارروائی کی اپیل

      Posted On: 26 FEB 2019 11:51AM by PIB Delhi

    نئی دہلی، 26 فروری ، آفات کے بندوبست کی قومی اتھارٹی این ڈی ایم اے، 27-28 فروری 2019 کو گرمی کی لہر یا لو کے خطرے کو کم کرنے سے متعلق ایک دو روزہ قومی ورکشاپ کااہتمام کررہی ہے۔یہ ورک شاپ ناگپور میں منعقد ہوگی۔ جس کااہتمام مہاراشٹر سرکار کے اشتراک سے کیاجائے گا۔


    لو یعنی گرم لہر حالیہ سالوں میں دنیا بھر میں شدید موسمی واقعات کےطور پر ابھرا ہے۔ آب وہوا میں تبدیلی کی وجہ سے درجہ حرارت میں اضافہ ہورہا ہے ساتھ ہی ساتھ گرمی کی لہر میں شدت میں بھی سے اضافہ ہورہا ہے۔ ہندوستان بھی ہر سال شدید گرم لو کے بڑھتے ہوئے واقعات سے جوجھ رہا ہے۔ این ڈی ایم اے گرم لہر کے منفی اثرات کو کم کرنے کے لئے اہم کچھ حساس ریاستوں کے ساتھ مل کر کام کررہا ہے۔


    لو سے متعلق قومی رہنما خطوط کے موثر نفاذ اور اس کو بروقت جاری کرنا، 13 حساس ریاستوں کے ذریعہ ہیٹ ایکشن پلان کی تیاری، ریگولر فولو اپ این ڈی ایم اے کے ذریعہ مستقل نگرانی، پرنٹ اور الیکٹرانک کے علاوہ سوشل میڈیا کے ذریعہ بیداری کی زبردست مہم، 2017-18 میں تیاری ورکشاپ جیسی ٹھوس کوششوں کی وجہ سے گزشتہ کچھ سالوں میں گرمی سے ہونے والی اموات کی تعداد میں خاطر خواہ کمی آئی ہے۔ 2015 میں گرمی سے 2000 سے زیادہ اموات ہوئی ہیں۔ جو گھٹ کر 2018 میں 25 رہ گئی۔


    اس پس منظر میں اس ورکشاپ کا مقصد ریاستوں کو بیدار کرنا ہے کہ وہ مخصوص ہیٹ ایکشن پلان کو نافذ کریں اور ان پلان کو تیار کریں۔ بہت سی ریاستوں نے لو کے اثرات کو کم کرنے کے لئے قابل تعریف کام انجام دیا ہے۔ یہ ریاستیں دیگر فریقوں کو اپنے تجربات سے آگاہ کریں گی اور لو کو کم کرنے میں مدد دینے کے لئے بہترین طور طریقوں سے واقف کرائیں گی۔


    یہ ورکشاپ حساس آبادی میں بیداری پیدا کرے گا اور کمیونٹی صلاحیت سازی کے لئے ایک موقع بھی فراہم کرے گا۔ ورکشاپ میں گرمی کے خطرے کو کم کرنے کے طویل مدتی منصوبے پر بھی غور وخوض کیاجائے گا۔


    ورکشاپ میں دیگر فریقوں جیسے جلد آگاہی اور پیش گوئی کرنے والی ایجنسیوں کے ساتھ ساتھ لو سے متعلق ماہرین اس ورکشاپ میں شرکت کریں گے۔ ریاستی سرکاریں اور ریسرچ انسٹی ٹیوٹ کے علاوہ این ڈی ایم اے کے سینئر عہدیدار اور ممبران بھی شرکت کریں گے۔


    ۔۔۔۔۔۔۔۔۔۔۔


    م ن۔ ح ا ۔ رض


    U- 1229

    
    
    (Release ID: 1566377) Visitor Counter : 5
    
    
      Read this release in: English , Marathi , Hindi