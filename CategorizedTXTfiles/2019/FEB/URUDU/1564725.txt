      وزارات ثقافت

      تاج ویوگارڈن کا سنگ بنیاد رکھاگیا
      Posted On: 14 FEB 2019 7:43PM by PIB Delhi


    نئی دہلی ،15فروری :وزیرمملکت (آزادانہ چارج )ڈاکٹرمہیش شرما ، ثقافت کی وزارت اوروزارت ماحولیات ، جنگلات اورموسمیاتی تبدیلی نے آگرہ فورٹ اورتاج محل کے درمیان تاج کوریڈورایریا پرتاج ویوگارڈن کا سنگ بنیاد رکھا۔ آگرہ کے رکن پارلیمنٹ ، پروفیسرڈاکٹررام شنکرکتھیریا، اور نیشنل شیڈولڈکاسٹ ٹرائب کمیشن کے چیئرمین ، جناب نوین جین ، حکومت ہند کے آثارقدیمہ کے میئر، آگرہ میونسپل کارپوریشن سینیئرافسران بھی اس موقع پرموجود تھے ۔


    واضح رہے کہ تاج ویوگارڈن مغل عہد کے چارباغ کے طرز پرآرکیالوجیکل سروے آف انڈیا ، وزارت ثقافت حکومت ہند کے ذریعہ ڈیولپ کیاجارہاہے ۔ اصل مقصد یہ ہے کہ تاج محل کے اردگرد وسیع پیمانے پرپودکاری کے ذریعہ سرسبز علاقے میں اضافہ کیاجائے ۔ اس سے نہ صرف یہ کہ تاج محل کے گردونواح میں کثافت کو کم کرنے میں مددملے گی بلکہ یہاں آنے والوں کو ایک دلفریب منظربھی دیکھنے کو ملے گا۔


    وزیرموصوف ڈاکٹرمہیش شرمانے تاج محل کے مشرقی گیٹ پر واقع سیاحوں کی سہولت کے نوتعمیرشدہ مرکز کے قریب ایک مستقل فوٹونمائش کا بھی افتتاح کیا۔ مذکورہ نمائش کا موضوع ‘تاج محل عہدوں کے حوالے سے ’۔ یہ نمائش نہ صرف یہ کہ یہاں آنے والوں کو جانکاری فراہم کریگی بلکہ محققین اورتحقیق کاذوق رکھنے والوں کے لئے بھی مفید ثابت ہوگی ۔ تمام فوٹوگرافوں میں سب سے قدیم ترین فوٹوگراف 1862کا ہے اورتازہ ترین فوٹوگراف سال 2018 کاہے ۔اس فوٹونمائش کے اہتمام کا اہم مقصد عوام کو ہماری مالامال تاریخ کی ایک جھلک فراہم کرناہے اور نئی نسل کو ہمارے ورثے کے تحفظ کی ترغیب فراہم کرناہے ۔


    ۔۔۔۔۔۔۔۔۔۔۔۔۔۔۔۔


    ۔م ن ۔ ع آ)(


    U-1012


    

    
    (Release ID: 1564725) Visitor Counter : 1
    
    
      Read this release in: English , Hindi