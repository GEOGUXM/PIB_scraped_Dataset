      امور داخلہ کی وزارت

      آفات کے خطرے سے متعلق انتظام پر آئی او آر اے پر میٹنگ اختتام پذیر
      
      ترجیحات پر مبنی عملی منصوبے کی تشکیل کی گئی

      Posted On: 06 FEB 2019 9:05PM by PIB Delhi

    نئی دہلی، 6 ؍ فروری؍آفات کے موقع پر ریسپونس سے متعلق مستحکم تعاون کے مقصد سے منعقدہ ڈزاسٹر رسک مینجمنٹ (ڈی آر ایم) پر انڈین اوشیئن رِم ایسوسی ایشن (آئی او آر اے) کلسٹر گروپ کی میٹنگ آج یہاں اختتام پذیر ہوئی۔


    اس دو روزہ ورکشاپ کا اہتمام خارجی امور کی وزارت (ایم ای اے) اور داخلی امور کی وزارت (ایم ایچ اے)نیشنل ڈزاسٹر مینجمنٹ اتھارٹی (این ڈی ایم اے)، نیشنل ڈزاسٹر ریسپونس فورس (این ڈی آر ایف)اور انڈین اوشیئن رِم ایسوسی ایشن (آئی او آر اے)نے مشترکہ طور پر کیا ہے۔


    آئی او آر اے ایک بین حکومتی تنظیم ہے اور اس کے پاس اپنے 22 ممبران میں سے متعدد آفات متاثرہ ممالک اور 9 ڈائیلاگ پارٹنر ہیں۔ ڈزاسٹر ریسپونس مینجمنٹ (ڈی آر ایم) اس کا اپنا ترجیحی میدان ہے اور آئی او آر اے ممالک میں بازآبادکاری اور آفات سے ابھرنے کو بہتر بنانا اس کے عملی منصوبے (21-2017) کا خصوصی ہدف ہے۔


    شرکاء نے میٹنگ میں آئی او آر اے میں ڈی آر ایم کے لئے عملی منصوبے کا ایک مسودہ تشکیل دیا اور عملی منصوبے کے تحت تسلیم شدہ؍منظور شدہ مقاصد کو آگے لے جانے کے لئے ڈی آر ایم کور گروپ تشکیل دی۔


    میٹنگ میں آفات کے وقت راحتی کارروائی کرنے میں تعاون اور استحکام ، متاثرہ ممالک میں ریسپونس ٹیم کی تعیناتی سمیت، راحتی سامان کے موبلائزیشن (نقل و حمل) پر تبادلۂ خیال کیاگیا۔ اس کے علاوہ، معلومات کے تبادلے، بہترین مشقوں کو مشترک کرنے، ڈیٹا اور قبل از وقت وارننگ ٹیکنالوجیز پر بھی میٹنگ میں تبادلۂ خیال کیاگیا۔


    اس میٹنگ میں 8 ممبران ممالک کے 36 مندوبین جن میں ہندوستان اور آئی او آر اے سکریٹرئیٹ بھی شامل ہیں، نے شرکت کی۔ اس موقع پر ایم ایچ اے، ایم ای اے، این ڈی ایم اے اور این ڈی آر ایف کے سینئر حکام بھی موجود تھے۔


    ( م ن ۔ش ت ۔ ک ا) ( 06 – 02 – 2019 )


    U. No. 728


    

    
    (Release ID: 1562950) Visitor Counter : 4