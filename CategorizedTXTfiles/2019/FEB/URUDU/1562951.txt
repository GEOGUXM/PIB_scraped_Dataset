      امور داخلہ کی وزارت

      بیورو آف پولیس ریسرچ اینڈ ڈیولپمنٹ بی پی آر اینڈ ڈی ، نیشنل پولیس مشن کے
      
      مائیکرو مشنز کی دوسری قومی کانفرنس کا اہتمام کرے گا

      Posted On: 06 FEB 2019 9:06PM by PIB Delhi

    نئی دہلی، 6 ؍ فروری؍بیورو آف پولیس ریسرچ اینڈ ڈیولپمنٹ( بی پی آر اینڈ ڈی ) کل یہاں نیشنل پولیس مشن کے مائیکرو مشنز کی دوسری قومی کانفرنس کا اہتمام کرے گا۔ دو روزہ کانفرنس میں بہت سے موضوعات پر تبادلۂ خیا ل کیا جائے گا، جن میں ہنرمندی اور بنیادی سطح پر قابلیت، پولیس کے رویے میں تبدیلیاں، جنسی حساسیت ، ٹیکنالوجی بڑھانا اور کمیونٹی پولیسنگ جیسے موضوعات شامل ہیں۔ جموں و کشمیر کے سابق گورنر جناب این این ووہرا کانفرنس کا افتتاح کریں گے۔


    نیشنل پولیس مشن نے اب تک 35پروجیکٹ تیار کئے ہیں، ان میں کچھ اہم پروجیکٹ بھرتی کے عمل میں شفافیت، پولیس-کمیونٹی پولیسنگ، اسٹوڈنٹ پولیس کیڈر وغیرہ شامل ہیں۔اس پروجیکٹ کا مقصد نوجوانوں کی ایک منظم اور سماجی اعتبار سے عہد بند نوجوان نسل کو فروغ دینا ہے اوریہ نوجوان نسل لڑکے اور لڑکیوں پر مشتمل کیڈٹوں کی ایک ایکشن فورس تیار کرکے فروغ دی جائے گی اور ایسے فورس کے نوجوان کیڈٹس قوم کے لئے اپنی خدمات دینےکے لئے ہمیشہ تیار رہیں۔


    نیشنل پولیس مشن کے پاس ریاست ؍ مرکز کے زیر انتظام علاقے سی اے پی ایف ایس؍سی پی اوز کے 140پولیس افسر وں کی تعداد ہے۔ بی پی آر اینڈ ڈی قابل نفاذ پروجیکٹوں کی کامیاب تیاری اور مائیکرو مشن میں خدمات اور تعاون دینے کے لئے اپنے 9 افسروں کو ایوارڈ دے گی۔ بی پی آر اینڈ ڈی کے نیشنل پولیس مشن ڈویژن اندرونی سلامتی کے رکھ رکھاؤ کے لئے ملک کی پولیس فورسیز کو ایک مؤثر وسیلہ بنانے کی سمت میں کوشش کر رہا ہے اور وہ انہیں ضروری سازوسامان ، تنظیمی وسائل سے لیس کرکے اگلی صدی کے چیلنجوں سے نمٹنے کی سمت کام کر رہا ہے۔


    اپنے قیام کے بعد سے نیشنل پولیس مشن بنیادی سطح پر ہنرمندی اور قابلیت میں اضافہ کرکے پولیس فورس کو با اختیار بنانے کےلئے کام کر رہا ہے، وہ پولیس کی جوابدہی اور برتری کے ایک کلچر کو فروغ دے کر بھی پولیس فورس کو با اختیار بنانے کے لئے کام کر رہاہے۔ این پی ایم انسداد دہشت گردی اور شورش پسندی جیسے شعبوں میں انہیں تربیت دینے کے علاوہ شہری اور سماجی بے چینی میں نئے رجحانات سے آگاہ کر کے انہیں با اختیار بنانےکی سمت کام کر رہا ہے۔ قومی پولیس مشن کے مقصد کے حصول کے لئے بی پی آر اینڈ ڈی کے تحت 8 مائیکرو مشن کام کر رہے ہیں۔ بی پی آر اینڈ ڈی سالانہ قومی پولیس مشن پر کانفرنس کا اہتمام کرتا ہے۔


    ( م ن ۔ح ا ۔ ک ا) ( 06 – 02 – 2019 )


    U. No. 730


    

    
    (Release ID: 1562951) Visitor Counter : 7