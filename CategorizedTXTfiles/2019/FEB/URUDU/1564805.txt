      نائب صدر جمہوریہ ہند کا سکریٹریٹ

      نائب صدر جمہوریہ نے اعلیٰ تعلیم میں رسائی، مساوات اور مہارت حاصل کرنے کی اپیل کی
      
      اعلیٰ تعلیمی اداروں کے الحاق اور رینکنگ سے طلباء آگہی پر مبنی متبادل اختیار کرسکیں گے
      
      تخلیق کے پنپنے کیلئے ایک ایکونظام بنائیں، ریسرچ اور اختراع کو بڑھاوا دیں: نائب صدر جمہوریہ نے ایچ ای آئی کو بتایا
      
      الحاق اصل کرنے کیلئے پوسٹ گریجویٹ سطح پر تحقیق کی سہولت فراہم کرنا، ایک پیمانے کے طور پر ہونا چاہئے
      
      ‘‘ معیار، الحاق اور رینکنگ، ہندوستانی اعلیٰ تعلیم میں ایک خاموش انقلاب’’ کے عنوان سے ایک کتاب کا اجراء کیا

      Posted On: 14 FEB 2019 7:38PM by PIB Delhi

    نئی دہلی، 15 فروری 2019 ۔نائب صدر جمہوریہ ہند جناب ایم وینکیا نائیڈو نے اعلیٰ تعلیم میں رسائی، مساوات اور مہارت حاصل کرنے کے مقصد کی اہمیت پر زور دیا۔


    ڈاکٹر ایس چترویدی اور ان کے ساتھی مصنفین کی تصنیف شدہ کتاب معیار ، الحاق اور رینکنگ کےعنوان پر کتاب کے آج یہاں اجراء کے موقع پر اپنے خطاب میں انہوں نے یہ بات کہی۔ انہوں نے کہا کہ گزشتہ کئی برسوں سے آنے والی حکومتوں کی توجہ رسائی، مساوات اور مہارت پر مرکوز کی گئی ہے۔ حالانکہ، گزشتہ کچھ برسوں میں فروغ حاصل ہواہے، تاہم، مہارت کے مورچے پر بہت کچھ کئے جانے کی ضرورت ہے۔


    انہوں نے کہا کہ تعلیم کے شعبے میں اعلیٰ تعلیم کے معیار میں سدھار لانے کو یقینی بنانا بہت اہم ہے۔ انہوں نے کہا کہ نجی اور سرکاری مالی امدادپر مبنی تعلیمی اداروں میں مسائل کی اہم وجہ اُن اداروں کا کمرشیلائز ہونااور اچھی حکمرانی کا فقدان ہے۔ نائب صدر نے مزید کہا کہ ذمہ دار شہریت اور سماجی تال میل کو بڑھاوا دینے اور طالب علموں میں اخلاق اور اخلاقی اقدار کی صلاحیت سے صحیح معیار کا جائزہ لیا جانا چاہئے۔ انہوں نے کہا کہ معیاری تعلیم کا ایک اہم پہلو یہ ہے کہ معیاری تعلیم کے نصاب اور کلاس کے نصاب کے تحت تعلیمی سرگرمیاں، حقیقی ٹیچنگ۔ لرننگ سرگرمیوں سے دور ہے۔


    جناب نائیڈو نے کہا کہ اعلیٰ تعلیم کسی شخص کو ایک ذمہ دار انسان میں تبدیل کردیتی ہے، جس میں سماجی، اخلاقی اقدار سما جاتی ہیں جو انسان کو مزید بہتر اور پروڈکٹیو بنادیتی ہیں۔ اس طرح معیار کی گارنٹی اور نظام تسلیم (الحاق) کو تعلیم کے تبدیلی کے آلہ کار کے وسیع معنوں میں دیکھا جانا چاہئے۔


    نائب صدر جمہوریہ نے کہا کہ معیاری تعلیم کی گارنٹی میکنزم ، طالب علموں کو گریڈز اور رینکنگ کی بنیاد پر کورس اور تعلیمی اداروں کے انتخاب میں مدد کرتے ہیں۔ وہ ان میں آگاہی پر مبنی متبادل چننے کی صلاحیت پیدا کرتے ہیں۔ نائب صدر نے مزید کہا کہ اداروں کے نظریے سے دیکھیں تو الحاق اور رینکنگ، انہیں اپنے ڈیلیوری میکنزم کی خامیوں اور کمیوں کو پہچاننے اور سمجھنے میں مدد کریں گے۔


    یونیسکو انسٹی ٹیوٹ آف اسٹیٹسٹکس کے اعدا دوشمار کا حوالہ دیتے ہوئے جناب نائیڈو نے کہا کہ سال 2015 میں ہندوستان میں فی ملین شہریوں میں صرف 215 تحقیق کار تھے اور خاتون ریسرچرز کی تعداد بہت کم تھی۔ انہوں نے کہا کہ پوسٹ گریجویٹ سطح پر ریسرچ کی سہولت فراہم کرانا، اداروں جیسے یو جی سی (یونیورسٹی گرانٹس کمیشن) یا این اے اے سی (نیشنل اسسمنٹ اینڈ ایکریڈی ایشن کونسل) کے ساتھ ملحق ہونے کا پیمانہ ہونا چاہئے۔


    نائب صدرنے ایچ ای آئی کو ریسرچ اور اختراع کو زیادہ اہمیت دینے اور تحقیق کاری کو بڑھاوا دینے کے لئے ایک ایکوسسٹم کو فروغ دینے کی اپیل کی۔ انہو ں نے کہا کہ پوسٹ گریجویٹ سطح پر ریسرچ کی سہولت فراہم کرانا، اداروں جیسے یو جی سی (یونیورسٹی گرانٹس کمیشن) یا این اے اے سی (نیشنل اسسمنٹ اینڈ ایکری ڈیشن کونسل) کے ساتھ ملحق ہونے کا پیمانہ (کرائٹیریا) ہوناچاہئے۔


    نائب صدر جمہوریہ کے ذریعے اجراء کی گئی کتاب میں کچھ معروف ماہرین تعلیم، پالیسی سازوں، تحقیق کاروں اور ذرائع ابلاغ سے تعلق رکھنے والے افراد کے آرٹیکلز، مضامین اور تحقیقی تصنیفات شامل ہیں، جو ہندوستانی اعلیٰ تعلیم میں ماضی اور حال کے منظرنامے کا تجزیہ پیش کرتی ہیں۔ کتاب میں اس بات پر بھی توجہ مرکوز کی گئی ہے کہ ہمارے کالجوں اور یونیورسٹیوں کے معیار کو کس طرح بڑھایا جائے تاکہ وہ عالمی پیمانے پر مقابلہ کرسکیں۔


    م ن۔ش ت۔ ع ن


    U: 1004

    
    
    (Release ID: 1564805) Visitor Counter : 2
    
    
      Read this release in: English , Hindi