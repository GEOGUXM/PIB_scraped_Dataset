      نائب صدر جمہوریہ ہند کا سکریٹریٹ

      بااخلاق اورذمہ دار قیادت وقت کی اہم ترین ضرورت :نائب صدرجمہوریہ
      
      صاف ستھری سرکار ،واضح تصور اور عہد بستہ قیادت ہی عوام کی زندگی میں بہتر تبدیلی پیدا کرسکتی ہے
      
      جدید دنیا کے نئے چیلنجوں کے حل کے لئے ٹکنالوجی اور جدت طرازی اپنائی جائے
      
      عوام کے فیصلے کا احترام ہی جمہوریت کی کامیابی ہے
      
      انڈین انسٹی ٹیوٹ آف ڈیموکریٹک لیڈر شپ کے طلبأ سے نائب صدرجمہوریہ کی گفتگو
      Posted On: 06 FEB 2019 11:32AM by PIB Delhi


    نئیدہلی 06 فروری۔نائب صدر جمہوریہ ہند جناب ایم وینکیا نائیڈو نے کہا ہے کہ بااخلاق اور ذمہ دار قیادت آج وقت کی سب سے اہم ضرورت ہے۔ زمینی حقیقتوں کی تفہیم ، عام آدمی سے گفتگو اور نوجوانوں کے بدلتےہوئے عزائم کا مشاہدہ عوامی زندگی میں عوام الناس کے عزائم کے لئے انتہائی اہمیت کا حامل ہے۔


    جناب نائیڈو مہاراشٹر کے تھانے کی رام بھوَ مہالگی پربودھنی کے ذریعہ قائم اورفروغ دئے جانے والے انڈین انسٹی ٹیوٹ آف ڈیمو کریٹک لیڈر شپ کے طلبا سے گفتگو کررہے تھے۔ اپنی گفتگو کے دوران جناب وینکیا نائیڈو نے زور دے کر کہا کہ عوامی زندگی اختیار کرنے والے طلبا کے لئے ضروری ہے کہ ہرادارے کا کردار اور اس کی ذمہ داری کی خاطر خواہ معلومات حاصل کی جائے،اسے سمجھا جائے اور مختلف عزائم اور تمناؤں والی ہندوستان کی 130 کروڑ کی آبادی کی جمہوریت میں اہمیت اورطریق کار کو بخوبی سمجھا جائے ۔


    نائب صدر جمہوریہ موصوف نے مزید کہا کہ عوامی زندگی میں تبدیلی کے لئے ایک صاف ستھری سرکار ، صاف ستھرا تصور اور عہد بستہ قیادت آج ملک کی سب سے بڑی ضرورت ہے۔انہوں نے یونیورسٹیوں ، کالجوں اور انڈین انسٹی ٹیوٹ آف ڈیمو کریٹک لیڈر شپ جیسے اہم اداروں سے زور دے کر کہا کہ ان اداروں کو اپنے طلبا میں ان صفات کو فروغ دینے کی کوشش کرنی چاہئے ۔انہوں نے کہا کہ طلبا کو عوامی جمہوریت کے طریق کا ر سمجھائے جانے اور انہیں پارلیمانی نظام سے واقف کرایاجانا بھی اشد ضروری ہے ۔


    جناب نائب صدر جمہوریہ موصوف نے اپنی گفتگو میں آگے کہا کہ ایک ہندوستان کو فاقہ کشی سے پاک ، مظالم سے پاک ، عد م مساوات سے پاک اور ذات پات اور صنف پر مبنی تفریق سے پاک بنانے کے لئے باخبر شہریت ، ایک فعال اور ذمہ دار شہری سماج ، ایک مضبوط ادارہ جاتی نظام اورحساس بیوروکریسی ازحد اہمیت کی حامل ہے ۔


    جناب وینکیا نائیڈو نے ملک کے انتہائی دور دراز علاقوں کے تمام سہولیات اورخدمات سے محروم آخری شخص کوخدمات کی بے روک فراہمی کو یقینی بنانے کے لئے حکمرانی کے نظام میں ٹکنالوجی کا سہارا لیا جانا ضروری ہے اور نوجوانوں کو جدید دنیا کے ابھرتے نئے چیلنجوں کے حل کے لئے نوجوانوں کو ٹکنالوجی اور جدت طرازی اپنانی چاہئے ۔انہوں نے کہا کہ نوجوانوں کا ذہن جمہوری ، نئے نظریات کے اثر قبول کرنے والا اور دیگر لوگوں کے نظریات کوتحمل سے سننے والا ہوتا ہے ۔ اس لئے جمہوریت کے لئے یہ بات انتہائی اہمیت کی حامل ہے کہ عوامی فیصلوں کا احترام کیا جائے ۔ہمیں ایک دوسرے کا احترام کرنا سیکھنا چاہئے ۔


    اس موقع پر راجیہ سبھا کے رکن پارلیمان ڈاکٹر سہسرا بدھے اور دیگر سرکردہ شخصیات بھی موجود تھیں


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-715

    
    
    (Release ID: 1562813) Visitor Counter : 12
    
    
      Read this release in: English , Marathi , Hindi , Tamil