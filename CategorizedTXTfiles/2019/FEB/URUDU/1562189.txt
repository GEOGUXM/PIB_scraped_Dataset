      وزارت خزانہ

      سال 20۔2019 کے لئے مالی پروگرام اور 20۔2019 کے بجٹ تخمینے میں 20۔2019 کے لئے مالی خسارہ جی ڈی پی کا 3.4 فیصد مقرر کیا گیا ہے۔ 19۔2018 کے مالیہ تخمینے میں مجموعی اخراجات میں 13.30 فیصد کا اضافہ کیا گیا ہے۔ درج فہرست ذاتوں کی بہبود کے لئے مختص رقم میں 35.6 فیصد کا اضافہ، درج فہرست قبائل کے لئے 28 فیصد کا اضافہ، 20۔2019 کے دوران سرکاری حصص کی فروخت سے ہونے والی آمدنی کا نشانہ 90 ہزار کروڑ روپے مقرر کیا گیا
      Posted On: 01 FEB 2019 1:51PM by PIB Delhi


    نئی دہلی، یکم فروری 2019، سال 20۔2019 کے عبوری بجٹ میں 20۔2019 کا مالی خسارہ ، جی ڈی پی کا 3.4 فیصد مقرر کیا گیا ہے۔پارلیمنٹ میں آج 20۔2019کا عبوری بجٹ پیش کرتے ہوئے خزانے ، کارپوریٹ امور، ریلوے اور کوئلے کے مرکزی وزیر جناب پیش گوئل نے کہا کہ ‘‘آمدنی اور اخراجات کے تخمینے میں، جو آج میں پیش کررہا ہوں، 20۔2019 کا مالی خسارہ، جی ڈی پی کا 3.4 مقرر کیا گیا ہے’’۔


    جناب گوئل نے اپنی تقریر میں کہا کہ ‘‘ ہم نے 19۔2018 کے لئے مالی خسارہ 3.3 فیصد پر برقرار رکھا ہے اور 20۔2019 میں مالی خسارے کو مبسوط بنانے کے لئے مزید اقدامات کئے ہیں۔ البتہ کسانوں کے لئے آمدنی میں مدد کی ضرورت پر غور کرتے ہوئے ہم نے 19۔2018 مالی تخمینے میں 20 ہزار کروڑ روپے اور 20۔2019 کے بجٹ تخمینے میں 75 ہزار کروڑ روپے فراہم کئے ہیں۔ اگر ہم اسے نکال دیں تو مالی خسارہ 19۔2018 میں 3.3 فیصد سے کم اور 20۔2019 میں یہ 3.1 فیصد سے کم ہوجائے گا’’۔


    مجموعی اقتصادی لائحہ عمل کے بیان میں کہا گیا ہے کہ 19۔2018 میں مالیہ کاخسارہ 416034 کروڑ روپے رکھا گیا تھا جو جی ڈی پی کا 2.2 فیصد تھا۔دوسر ی طرف کرنٹ اکاؤنٹ خسارہ 19۔2018 کے پہلے نصف کے دوران بڑھاکر جی ڈی پی کا 2.7 فیصد کردیا گیا تھا جبکہ یہ 18۔2017 میں جی ڈی پی کا 1.9 فیصد تھا۔خسارے میں یہ اضافہ درحقیقت تجارتی خسارے میں اضافے کی وجہ سے کیا گیا تھا۔ تجارتی خسارے میں یہ اضافہ پٹرولیم، تیل اور مشینوں میں کام آنے والے تیلوں کی درآمدات کی وجہ سے ہوا تھا۔ معمولی اضافے کے باوجود جی ڈی پی تناسب میں مالی خسارہ اب صحیح دھارے پر ہے جس سے کہ جی ڈی پی کی 3 فیصد کی سطح کا نشانہ حاصل کرلیا جائے گا۔


    وسط مدتی مالی پالیسی و مالی پالیسی کی حکمت عملی سے متعلق بیان میں کہا گیا ہے کہ رواں سال میں اہم توجہ اخراجات میں اور زیادہ کفایت اور ٹیکس وصولیابی کو بہتر بنانے پر کی جائے گی تاکہ اس بات کو یقینی بنایا جاسکے کہ معیشت ، مالی خسارے کے پچھلے راستے پر واپس آگئی ہے۔ جیسا کہ مالی ذمہ داری اور بجٹ بندوبست (ایف آر بی ایم) ایکٹ میں ذکر کیا گیا ہے۔


    مندرجہ بالا دستاویزات میں یہ بھی کہا گیا ہے کہ مرکزی حکومت کا مجموعی ٹیکس ریوینیو 20۔2019 کے بجٹ تخمینے میں 25 لاکھ 52 ہزار 131 کروڑ روپے رکھا گیا ہے۔ اس سے 19۔2018 کے مالیہ تخمینے میں 303956 کروڑ روپے (13.5 فیصد)کی ترقی ظاہر ہوتی ہے۔ توقع ہے کہ براہ راست ٹیکسسز سال 19۔2018 کے مالیہ تخمینے میں 12 لاکھ کروڑ روپے کے مقابلے ،سال 20۔2019 کے بجٹ تخمینے میں 138000 کروڑ روپے تک پہنچ جائیں۔اس طرح مالیہ تخمینے میں 15 فیصد کا اضافہ ظاہر ہوتا ہے۔امید کی جاتی ہے کہ 20۔2019 کے آخر میں براہ راست ٹیکسز جی ڈی پی کا 6.6 فیصد ہوجائیں۔ 20۔2019 کے بجٹ تخمینے میں براہ راست ٹیکسز 1166188 کروڑ روپے مقرر کئے گئے ہیں جس سے مالیہ تخمینے میں 11.8 فیصد (1042833 کروڑ روپے) کا اضافہ ہوا ہے۔یہ اضافہ 20۔2019 میں جی ایس ٹی وصولیابی میں بہتری کی وجہ سے ہوا ہے۔


    سال 20۔2019 کے بجٹ میں غیر ٹیکس ریوینیو وصولیابی ، 19۔2018 کے مالیہ تخمینے میں 245276 کروڑ روپے کے مقابلے 2727647 کروڑ روپے دکھائی گئی ہے۔اس سے اوسط مدتی مالی پالیسی و مالی پالیسی کی حکمت عملی سے متعلق بیان کے مطابق 19۔2018 کے مالیہ تخمینے میں 27371 کروڑ روپے کا اضافہ ظاہر ہوتا ہے۔


    وزیر خزانہ نے اپنی بجٹ تقریر میں کہا کہ مجموعی اخراجات میں کافی زیادہ اضافہ ہوا ہے جبکہ افراط زر میں کمی کا رجحان رہا۔ اس میں 18۔2019 کے مالیہ تخمینے میں 326965 کروڑ روپے یا تقریباً 13.3 صفر فیصد سے اضافہ ہوکر یہ 20۔2019 کے بجٹ تخمینے میں یہ 2784200 کروڑ روپے ہوگئی۔ مزید یہ کہ 19۔2018 کے مالیہ تخمینے میں دکھائی گئی رقم سے 19۔2018 کے بجٹ تخمینے میں 15022 کروڑ کا اضافہ ظاہر ہوتا ہے۔ 20۔2019 کے بجٹ تخمینے میں بڑا خرچہ 336292 کروڑ روپے کا دکھایا گیا ہے۔‘‘بجٹ ایک جھلک میں ’’ دستاویز کے مطابق مجموعی اخراجات میں یہ اضافہ زرعی شعبے کی امداد میں اضافے، سود کی ادائیگی اور اندرونی سکیورٹی کے سبب ہوا ہے۔


    سال 20۔2019 کے بجٹ تخمینے میں مرکز کی طرف سے اسپانسر کی گئی اسکیموں (سی ایس ایس) کی تجویز رکھی گئی ہے کہ ان کے لئے 19۔2018 کے مالیہ تخمینے میں 304849 کروڑ روپے کے برعکس 327679 کروڑ روپے مختص کئے جائیں۔ مزید تفصیل بتاتے ہوئے جناب گوئل نے اپنی تقریر میں کہا کہ قومی تعلیم مشن کے لئے 19۔2018 کے مالیہ تخمینے میں مختص رقم 32334 کروڑ روپے میں اضافہ کرکے 20۔2019 کے بجٹ تخمینے میں 38572 کروڑ روپے کئے جارہے ہیں۔ اس کے علاوہ بچوں سے متعلق مربوط ترقیاتی اسکیم (آئی سی ڈی ایس) کے لئے 19۔2018 کے مالیہ تخمینے میں مختص رقم23357 کروڑ روپے سے بڑھاکر 20۔2019 کے بجٹ تخمینے میں 27584 کروڑ روپے کی جارہی ہے۔


    جناب گوئل نے کہا کہ‘‘درج فہرست ذاتوں اور درج فہرست قبائل کی بہبود کے لئے مختص رقم میں خاطر خواہ اضافے کی تجویز ہے۔ درج فہرست ذاتوں کے لئے 19۔2018 کے بجٹ تخمینے میں 56619 کروڑ روپے مختص کئے گئے تھے جنہیں مالیہ تخمینے میں بڑھاکر 62474 کروڑ روپے کروڑ روپے کردیا گیا اور 20۔2019 کے بجٹ تخمینے میں اس رقم کو بڑھاکر 76801 کروڑ روپے کئے جانے کی تجویز ہے جو 19۔2018 کے بجٹ تخمینے کی 35.6 فیصد بڑھوتری ہے۔ درج فہرست قبائل کے لئے بھی 20۔2019 کے بجٹ تخمینے میں 50086 کروڑ روپے مختص کرنے کی تجویز ہے۔ جبکہ 19۔2018 کے بجٹ تخمینے میں یہ رقم 39135 کروڑ روپے تھی۔ یہ 28 فیصد اضافہ ہے’’۔


    ‘‘بجٹ ایک جھلک میں’’ دستاویز کے مطابق سرکاری شیئر کی فروخت سے جو رقم ملتی ہے، اس کے بارے میں حکومت کو اعتماد ہے کہ یہ اس سال 80000 کروڑ روپے کے نشانے کو پار کرجائے گی اور 20۔2019 کے بجٹ تخمینے میں یہ نشانہ 90000 کروڑ روپے رکھا گیا ہے۔ جناب گوئل نے اپنی تقریر میں کہا کہ ‘‘ہم نے سرکاری صنعتوں کے اثاثوں کے بندوبست کے ایجنڈے پر عمل کیا ہے تاکہ ان صنعتوں کو عوام کے تئیں جوابدہ بنایا جائے۔57 سی پی ایس ای13 لاکھ کروڑ روپے سے زیادہ کی ٹوٹل مارکٹ اثاثوں کی فہرست میں شامل ہیں۔ حکومت نے 18۔2017 کے درمیان حصص سے ہوئی آمدنی سے ایک لاکھ کروڑ روپے حاصل کئے ہیں’’۔


    اوسط مدت کی مالی پالیسی و مالی پالیسی کی حکمت عملی سے متعلق بیان کے مطابق اثاثے کے محاذ پر غیر قرضہ جاتی پونجی حصولیابیوں کے بارے میں امید ہے کہ یہ 20۔2019 کے بجٹ تخمینے میں 102508 کروڑ روپے رہیں گی جس سے ظاہر ہوتا ہے کہ اس میں 19۔2018 کے مالیہ تخمینے میں 9353 کروڑ روپے کا اضافہ ہوا ہے۔ غیر قرضہ جاتی پونجی حصولیابیوں میں اضافہ سرکاری حصص کی فروخت کی وجہ سے ہوا ہے جو بجٹ میں 90000 کروڑ روپے (19۔2018 کے مالیہ تخمینے 80000 کروڑ روپے) بتائی گئیں ہیں۔ 20۔2019 میں کل قرضے 703999 کروڑ روپے بتائے گئے ہیں جبکہ 19۔2018 کے مالیہ تخمینے میں یہ 634398 کروڑ روپے تھے۔ اس سے مالیہ تخمینے میں 11 فیصد کا اضافہ ظاہر ہوتا ہے۔


    حکومت نے پچھلے سال وعدہ کیا تھا کہ وہ مالی سکیورٹیز کے لین دین پر عائد ہونے والی اور وصول کی جانے والی اسٹامپ میں ڈیوٹی اصلاحات کرے گی۔ جناب گوئل نے اپنی تقریر میں کہا کہ ‘‘میں مالی بل کے ذریعہ اس سلسلے میں ضروری ترمیمات کی تجویز پیش کررہا ہوں۔ مجوزہ ترمیمات سے اس نظام میں بہت زیادہ سہولت پیدا ہوگی۔ اسٹامپ ڈیوٹیز ، اسٹاک ایکسچنج کے ذڑیعہ ایک ادائیگی سے متعلق ایک دستاویز پر عائد کی جائے گی اور ایک جگہ پر ہی وصول کی جائے گی۔ جو ڈیوٹی وصول کی جائے گی اسے ریاستی سرکاروں کے ساتھ مشترک کیا جائے گا۔ اس بات سے قطع نظر کہ خریدنے والے گاہک کے ڈومیسائل کی بنیاد کیا ہے’’۔


    مالی جامعیت کے لئے ایک خاکے کا اظہار کرتے ہوئے جناب گوئل نے اپنی تقریر میں کہاکہ ‘‘ہم نے 21۔2020 تک حاصل کئے جانے والے تین فیصد مالی خسارے کے اپنے نشانے کے تئیں ایک بہت ہی تیز رفتار راستہ اختیار کیا ہے۔’’


    وزیر موصوف نے یہ بھی کہا کہ حکومت مالی خسارے کی جامعیت کے پروگرام کی تکمیل کے ساتھ ساتھ اب قرضے کی جامعیت پر بھی توجہ مرکوز کرے گی۔ جی ڈی پی کے تناسب کے مقابلے بھارت کا قرضہ 18۔2017 میں 46.5 فیصد تھا۔ ایف آر بی ایم ایکٹ میں بتایا گیا ہے کہ حکومت ہند کا جی ڈی پی تناسب کے مقابلے قرضہ 25۔2024 تک 40 فیصد کم کیا جانا چاہیے۔


    مندرجہ ذیل ٹیبل میں 19۔ 2018 کے مالیہ تخمینے اور 20۔2019 کے بجٹ تخمینے کے دوران خصوصی مالی اندیوں کے برعکس مالی کارکردگی کے تخمینے اور 21۔2020 نیز 22۔2021 کی پیش گوئیاں دکھائی گئی ہیں۔


    مالی اندیئے۔ جی ڈی پی کے فیصد کے مطابق جاری نشانے

                                                                         
                             نظرثانی شدہ تخمینے  بجٹ تخمینے  (پیش گوئیاں)
                                                                         
                                                                         
                                                           
19۔2018  20۔2019             21۔2020             22۔2021   
                                                           
                                                           
                                                                               
1 ۔      مالی خسارہ          3.4                 3.4         3.0           3.0 
                                                                               
                                                                               
                                                                               
2 ۔      مالیہ خسارہ         2.2                 2.2         1.7           1.5 
                                                                               
                                                                               
                                                                               
3 ۔      ابتدائی خسارہ       0.2                 0.2         0.0           0.0 
                                                                               
                                                                               
                                                                               
4 ۔      مجموعی ٹیکس محصول   11.9                12.1        12.1          12.2
                                                                               
                                                                               
                                                                               
5 ۔      غیر ٹیکس محصول      1.3                 1.3         1.3           1.3 
                                                                               
                                                                               
                                                                               
6 ۔      مرکزی حکومت کا قرض  48.9                47.3        45.4          43.4
                                                                               
                                                                               

    (ذریعہ: اوسط مدت کی مالی پالیسی اور مالی پالیسی کی حکمت عملی سے متعلق بیان)


    ۔۔۔۔۔۔۔۔۔۔۔۔۔۔۔۔۔۔۔۔۔۔


    01 -02-2019


    U-649


    

    
    (Release ID: 1562189) Visitor Counter : 14