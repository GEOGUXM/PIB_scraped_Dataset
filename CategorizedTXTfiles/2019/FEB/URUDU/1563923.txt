      وزارت آیوش

      صحت عامہ کے موضوع پر یونانی ادویہ سے متعلق دو روزہ کانفرنس کا اہتمام
      
      یونانی ادویہ ملک میں درپیش صحت کی موجودہچنوتیوں کا حل نکالنے کی صلاحیت کی حامل ہیں: ڈاکٹر نجمہ ہپت اللہ

      Posted On: 11 FEB 2019 5:36PM by PIB Delhi

    نئیدہلی، 11 فروری 2019 ، منی پور کی گورنر ڈاکٹر نجمہ ہپت اللہ نے یونانی ادویہ کی مرکزی تحقیق کونسل (سی سی آئی یو ایم) کے زیر اہتمام یونانی ادویہ کے موضوع پر منعقدہ دو روزہ قومی کانفرنس،جو تیسرے یوم یونانی تقریبات کے ایک حصے کے طور پر آج یہاں نئی دہلی میں منعقد ہوئی، کا افتتاح کا کرتے ہوئے ، کہا ہے کہ یونانی ادویہ آج متعدد امراض اور وسائل کی قلت کے پس منظر میں بیشتر صحتی چنوتیوں کا صحیح صحیح حل اور معالجہ فراہم کرسکتی ہیں۔ ڈاکٹر ہپت اللہ نے یونانی برادری سے کہا کہ وہ بدلتے ہوئے وقت کے ساتھ اپنے آپ کو رونما ہورہی پیش رفت سے ہمکنار کریں اور صحتی تحقیق کے شعبے میں نئی تکنیکات اپنائیں اور صحتی انتظام کے نئے طریقہ ہارئے کار میں اپنا تعاون دیں۔ انہوں نے مطلع کیا کہ منی پور میں 500 سے زیادہ طبی خواص والے پودے اور جڑی بوٹیاں دستیاب ہیں ۔انہوں نے طبی سائنسدانوں کو تحقیق کے مقصد سے ریاست کا دورہ کرنے کے لئے مدعو کیا۔


    ’یونانی ادویہ برائے صحت عامہ‘ کے موضوع پر کانفرنس سے خطاب کرتے ہوئے وزیر مملکت( آزادانہ چارج)برائے آیوش جناب شری پد یسو نائک نے سامعین کو قومی صحت عامہ کے نظام میں ضابطہ بندی، تحقیق اور کوالٹی کی حامل مصنوعات ، طریقہ ہائے کار اور معالجین کو صحت کے نظام سے مربوط کرکے وزارت آیوش کے ذریعہ کئے گئے یونانی ادویہ کو فروغ دینے کے ٹھوس اقدامات سے واقف کرایا۔انہوں نے کہا کہ ہماری کوششوں کی توجہ اس امر پر مرکوز ہے کہ عوام الناس کو تدارکی، فروغ جاتی اور مجموعی حفظان صحت پر مشتمل آیوش نظام ادویہ فراہم کرایا جائے۔ انہوں نے حکیم اجمل خاں کو خراج عقیدت پیش کرتے ہوئے، جن کا یوم پیدائش ، یوم یونانی کے طور پر ہر سال 11 فروری کو منایا جاتا ہے، مرحوم اجمل خاں کو انسان دوست، غیر معمولی پایہ کا دانشور قرار دیا جو ایمانداری، اعلی مقصدیت اور ہنرمندی کی صفات سے مملو اپنے پیشے کے تئیں وقف فصاحت و بلاغت سےآراستہ شخصیت تھے۔


    یونانی ادویہ کی قوت اور دیگر آیوش نظام کی اثر انگیزی کو اپنے خطبے کے دوران نمایاں کرتے ہوئے اقلیتی امور کے وزیر جناب مختار عباس نقوی نے کہاکہ آیوش کے تحت نظام ادویہ میں صحت اور عافیت کی سنہری کلید مضمر ہے اور بھارت ان کا مضبوط ترین مرکز رہا ہے۔ یہی وجہ ہے کہ ملک میں طبی سیاحت کو فروغ حاصل ہورہا ہے۔ انہوں نے زور دیکر کہا کہ حفظان صحت کے نظام سے یونانی ادویہ کو مربوط کیا جانا چاہیے اور سرکاری پالیسیوں اور آیوش کو قومی حفظان صحت میں مین اسٹریم میں لانے کے لئے اقدامات کئے جانے چاہئیں۔


    اس موقع پر اظہار خیال کرتے ہوئے شمال مشرقی خطے کی ترقیات کے وزیر مملکت (آزادانہ چارج) ڈاکٹر جتیندر سنگھ نے صحت عامہ کو لاحق عہد حاضر کے خطرات کی وضاحت کی اور کہا کہ یونانی ادویہ بڑے اچھے طریقے سے صحت عامہ کے رکھ رکھاؤ میں مدد گار ہوسکتی ہیں۔ انہوں نے امید ظاہر کی یونانی ادویہ اور دیگر آیوش نظام عہد حاضر کے صحت عامہ کے مسائل کو حل کرنے کے لئے بروئے کار لائے جائیں گے۔


    آیوش کی وزارت کے سکریٹری ویدیہ راجیش کوٹیچا نے اس موقع پر اظہار خیال کرتے ہوئے کہا کہ اطلاعاتی تکنولوجی کو اختیار کیا جانا چاہئے۔ انہوں نے مطلع کیا کہ آیوش کی وزارت نے قومی آیوش موربی ڈٹی اور معیار بند اصطلاحات پر مبنی پورٹل (این اے ایم اے ایس ٹی ای۔ پورٹل)، آیوش موربی ڈٹی کوڈس کو ڈبلیو ایچ او۔ آئی سی ڈی ۔11 ، آیوش گرڈ کی شکل میں فراہم کرانے کے لئے اقدامات کئے ہیں اور سوشل میڈیا اور اے ایچ ایم آئی ایس تشکیل دیا ہے۔ انہوں نے غازی آباد میں نیشنل انسٹی ٹیوٹ آف یونانی میڈیسن کے قیام کے لئے اراضی کے الاٹمنٹ اور 250 کروڑ روپے کی تخصیص کا بھی اعلان کیا ہے۔


    اس موقع پر مختلف یونانی سائنس دانوں اور ماہرین کو یونانی ادویہ کی تحقیق ، تدریس اور معالجے کے شعبے میں ان کے تعاون کے اعتراف میں یونانی ادویہ سے متعلق آیوش ایوارڈز بھی تفویض کئے گئے۔بہترین تحقیقی مقالہ ایوارڈ، ڈاکٹر عرشیہ سلط،انہ ایسوسی ایٹ پروفیسر قومی ادارہ برائے یونانی ادویہ، بنگلور کوشفاخانہ جاتی تحقیق کے لئے اور ڈاکٹر نعمان انور، ریسرچ آفیسر (یونانی) علاقائی تحقیقی ادارہ برائے یونانی ادویہ ، چنئی کو یونانی ادویہ میں ڈرگ تحقیق کے لئے تفویض کیا گیا ۔ ایوارڈ کے تحت ایک توصیفی سند، ایک شال اور 50 ہزار روپے کے نقد انعام دو نوں انعام یافتگان کو پیش کئے گئے۔ نوجوان سائنسدانوں کو دیئے جانے والے ایوارڈ، ڈاکٹر جمال اختر، ریسرچ آفیسر (یونانی) سائنٹسٹ تھرڈ، سی سی آر یو ایم برائے شفاخانہ تحقیق اور ڈاکٹر نسرین جہاں ایسوسی ایٹ پروفیسر نیشنل انسٹی ٹیوٹ آف یونانی میڈیسن کو یونانی میڈیسن کے شعبے میں ڈرگ ریسرچ کےلئے تفویض کیا گیا۔ اس ایوارڈ کے تحت ایک توصیفی سند، ایک شال اور ایک لاکھ روپے کا نقد انعام شامل ہے۔ بہترین استاد ایوارڈ پروفیسر تنزیل احمد ، علی گڑھ مسلم یونیورسٹی، علی گڑھ کو شفاخانہ جاتی تحقیق کے لئے، پروفیسر محمد اسلم جامعہ ہمدردر، نئی دہلی کو، ڈرگ تحقیق کے لئے اور پروفیسر خالد زماں خان، علی گڑھ مسلم یونیورسٹی ،علی گڑھ کو یونانی ادویہ میں ادبی تحقیق کے لئے پیش کئے گئے۔اس ایوارڈ کے تحت ایک شال ایک توصیفی سند اور دو لاکھ روپے کا نقد انعام پیش کیا جاتاہے۔ لائف ٹائم اچیومنٹ ایوارڈ پروفیسر نعیم احمد خان ، علی گڑھ مسلم یونیورسٹی، علی گڑھ، اور پروفیسر ایم اے جعفری، جامعہ ہمدرد، نئی دہلی کو بالترتیب بہترین ماہر تعلیم اور بہترین محقق کے طور پر یونانی ادویہ کے شعبے میں پیش کیا گیا۔ ان ایوارڈز کے تحت ایک توصیفی سند، ایک شال اور دو لاکھ روپے کے نقد انعامات شامل ہیں۔


    مقتدر ہستیوں نے کانفرنس سے متعلق یادگاری لوح جاری کی اور سی سی آر یو ایم کی چار اشاعتوں کا اجرا بھی عمل میں آیا۔


    یہ کانفرنس 12 فروری کو اختتام پذیر ہوگی اور صحت عامہ ،خصوصاً این سی ڈی، اندازِ حیات کے نقائص اور مختلف دائمی امراض سے نمٹنے کے لئے یونانی ادویہ کے اہم کردار کو نمایاں کرے گی اور اس سلسلے میں کم لاگت والے معالجے اور مریضوں کے حفظان صحت کے لئے کوالٹی پروڈکٹ کو بھی نمایاں کرے گی۔ اس کانفرنس میں حفظان صحت ڈیلیوری نظام میں یونانی ادویہ کو مربوط کرنے، دائمی تکالیف کے انتظام، صحت عامہ پروگرام، سن رسیدگی میں یونانی ادویہ کا استعمال اور ماں اور بچے کی حفظان صحت، روایتی ادویہ میں کوالٹی کنٹرول، یونانی ادویہ کے شعبے میں ابھرتے ہوئے تحقیقات رجحانات اور یونانی ادویہ کی عالم کاری کے لئے آگے کا راستہ، جیسے موضوعات پر مخصوص اجلاسات کا اہتمام کیا جائے گا۔ اس کانفرنس کے تحت یونانی ادویہ کے لئے منڈی ترقیات اور اس سے متعلق چنوتیوں کے موضوع پر بھی ایک پینل تبادلہ خیالات منعقد ہو گا جس میں ماہرین تعلیم، صنعت اور محققین ایک دوسرے کے روبرو ہوں گے۔ تقریباً 1300 مندوبین ، وسائل سے مربوط افراد، ماہرین تعلیم، محققین اور صنعتی نمائندگان اس کانفرنس میں شرکت کررہے ہیں۔


    ۔۔۔۔۔۔۔۔۔۔۔


    م ن۔ن ا۔


    ( 11-02-2019 )


    U- 894

    
    
    (Release ID: 1563923) Visitor Counter : 9