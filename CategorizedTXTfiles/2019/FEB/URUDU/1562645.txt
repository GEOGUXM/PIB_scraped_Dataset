      کامرس اور صنعت کی وزارتہ

      عالمی تجارتی تنظیم میں ہندوستان اور امریکہ کا کیس
      Posted On: 04 FEB 2019 8:30PM by PIB Delhi


    نئی دہلی، 4 فروری 2019 ، فولاد کی مصنوعات پر 25 فیصد زائد کسٹم ڈیوٹی لگانے اور ایلومینیم کی مصنوعات پر 10 فیصد زائد کسٹم ڈیوٹی لگانے کا امریکہ کا یکطرفہ اقدام عالمی تجارتی تنظیم (ڈبلیو ٹی او) کے ضابطوں کی خلاف ورزی ہے کیونکہ ان اقدامات سے ہندوستان کی تجارت پر برا اثر پڑتا ہے، اس لئے ہندوستان نے امریکہ کو ڈبلیو ٹی او کے تنازعات حل کرنے کے ادارے (ڈی ایس بی) میں چیلنج کیا ہے۔ ہندوستان نے کہا ہے کہ امریکہ کے ان اقدامات کو ڈبلیو ٹی او کے ضابطوں کے مطابق بنایا جائے۔


    کیونکہ 20 جولائی 2018 کو، تنازعات کو حل کرنے کے میکانزم کے تحت باہمی بات چیت کا اس تنازع کو حل کرنے کے سلسلے میں کوئی نتیجہ نہیں نکلا اس لئے 4 دسمبر 2018 کو، اس معاملے کا فیصلہ کرنے کے لئے ڈسپیوٹ سیٹل مینٹ پینل قائم کیا گیا۔


    کامرس اور صنعت کے وزیر مملکت جناب سی آر چودھری نے آج لوک سبھا میں ایک سوال کے تحریری جواب میں یہ اطلاع دی۔


    ۔۔۔۔۔۔۔۔۔۔۔ ۔ ۔


    م ن۔ج۔ن ا۔


    U- 684

    
    
    (Release ID: 1562645) Visitor Counter : 7