      کامرس اور صنعت کی وزارتہ

      بھارت – کوریا اِسٹارٹ اَپ مرکز کا آغاز
      Posted On: 28 FEB 2019 1:23PM by PIB Delhi


    نئی دہلی، 28 فروری / سیول میں 21 فروری ، 2019 ء کو انویسٹ انڈیا اور کوریائی چیمبر آف کامرس اینڈ انڈسٹری ( کے سی سی آئی ) کے ذریعے منعقدہ بھارت – کوریا کاروباری سمپوزیم کا اہتمام کیا گیا ۔ اس مذاکرے کا اہتمام اس مقصد سے کیا گیا تھا کہ کوریائی کاروباری برادری کو بھارت میں اُن کی کامیابی کی مبارکباد پیش کی جائے اور بھارت میں کوریائی کاروبار کے لئے مزید مواقع بہم پہنچائے جائیں ۔


    بھارت کے وزیر اعظم نریندر مودی نے بھارت اور جمہوریۂ کوریا کے باہمی تعلقات کو مزید مستحکم بنانے کی غرض سے اس اہتمام سے قبل کاروباری اجتماع سے خطاب کیا تھا ۔ سی جے گروپ ، ہنڈائی ، ینگ وَن کارپوریشن ، سیمسنگ ، ایل جی ، لوٹ گروپ ، ایس کے گروپ اور ہیوسن جیسے کارپوریٹ گروپوں سمیت 400 سے زائد کاروباری کوریائی قائدین اس موقع پر موجود تھے ۔


    بھارت اور جمہوریہ کوریا کے مابین باہمی تعلقات کو مزید مستحکم بنانے کی غرض سے وزیر اعظم نریندر مودی نے بھارت – کوریا اسٹارٹ اَپ ہب اور اسٹارٹ اَپ گرانڈ چیلنج کا آغاز کیا ۔ اس ہب یا مرکز کا اہتمام انڈیا ڈجیٹل پلیٹ فارم کے شا نہ بہ شانہ کیا گیا ہے ، جو دنیا کا سب سے وسیع انکیوبیٹر یا فروغ جاتی ادارہ ہے ، جس میں 300000 درج رجسٹرڈ اسٹارٹ اَپ اور نئے صنعت کار درج رجسٹرڈ ہیں ۔ یہ ہب منڈی میں داخلے اور اختراعات کے سلسلے میں بھارت اور دنیا کے مابین وسائل تک پہنچنے میں مدد دے گا ۔


    اسٹارٹ اَپ گرانڈ چیلنج ، جس کا تعلق بھارت – کوریا اسٹارٹ اَپ ہب سے ہے ، بھارت اور کوریا کے اسٹارٹ اَپ کے مابین صنعت کارانہ صلاحیتوں کے راستوں کا تعین کرے گا اور یہ ادارے دنیا کو در پیش چنوتیوں کو حل کرنے کے لئے باہم مل جل کر کام کر سکیں گے ۔ ابتدائی چنوتیاں یہ ہوں گی کہ کریڈٹ ریٹنگ سے متعلق موضوعات کے سلسلے میں اٹھنے والے مسائل پر کس طریقے سے توجہ مرکوز کی جائے ۔ اس کے علاوہ ، پیشگی تجزیہ ، جعلی کارکردگی کی شناخت ، سائبر سلامتی ، بنیادی / ثانوی / سہ سطحی حفظانِ صحت کے موضوعات بھی اس کے تحت شامل ہوں گے ۔ اسٹیٹ بینک آف انڈیا اور مہندرا گروپ آف انڈیا سرپرستی کریں گے اور پائلٹ پروجیکٹ کے مواقع فراہم کریں گے اور ساتھ ہی ساتھ 50000 امریکی ڈالر کے بقدر تک کی مالی امداد کامیاب ہونےو الوں کو فراہم کریں گے ۔


    اسٹارٹ اَپ گرانڈ چیلنج کے لئے درخواستیں www.startupindia.gov.in/korea . ویب سائٹ پر دستیاب ہیں ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ع ا )


    U. No. 1287

    
    
    (Release ID: 1566679) Visitor Counter : 4
    
    
      Read this release in: English , Hindi