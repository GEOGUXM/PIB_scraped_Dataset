      سماجی انصاف اور تفویض اختیارات کی وزارت

      آسٹریلیائی وفد نے معذوری کے شعبے میں تعاون کے لئے ڈاکٹر تھاور چند گہلوت سے ملاقات کی
      Posted On: 05 FEB 2019 6:55PM by PIB Delhi


    نئی دہلی، 05 ؍فروری، 22 نومبر 2018 کو صدرجمہوریہ ہند کےآسٹریلیا دورے کے دوران آسٹریلیا کی حکومت اور حکومت ہند کے درمیان معذوری کے شعبے میں تعاون کے ایک مفاہمت نامے پر دستخط کئے گئے تھے۔ اس مفاہمت نامے کے نفاذ کو آگے بڑھانے کے مقصد سے میلبورن یونیورسٹی کے چانسلر پروفیسر ایلن میئرس نے کل سماجی انصاف اور تفویض اختیارات کے مرکزی وزیر ڈاکٹر تھاور چند گہلوت سے ملاقات کی۔ اس موقع پر ڈی ای پی ڈبلیو ڈی کی سکریٹری محترمہ شکنتلا ڈی- گیملن اور ڈی ای پی ڈبلیو ڈی میں جوائنٹ سکریٹر ی محترمہ ڈولی چکرورتی بھی موجود تھیں۔


    آسٹریلیائی وفد کا خیر مقدم کرتے ہوئے مرکزی وزیر نے ان اقدامات کو اجاگر کیا، جو آر پی ڈبلیو ڈی قانون 2016 کے نفاذ سمیت معذور افراد کو بااختیار بنانے کے لئے حکومت کی طرف سے کئے گئے ہیں۔ انہوں نے دونوں ملکوں سے اس بات کی ضرورت پر زور دیا کہ وہ ذہنی صحت کی باز آباد کاری اور جامع تعلیم پر خصوصی توجہ کے ساتھ معذوری کے شعبے میں تحقیق اور کمیونٹی حساسیت کی سمت میں مل کر کام کریں۔


    آسٹریلیائی وفد نے ہندوستان میں معذور افراد کو بااختیار بنانے میں حکومت کی کوششوں کی ستائش کی۔ انہوں نے کہا کہ ان کے ملک کی بہ نسبت ہندوستان میں معذوری کے شعبے میں زیادہ سرگرمی سے کام کاج ہوا ہے۔ مرکزی وزیر کے ساتھ اپنی بات چیت کے دوران آسٹریلیائی وفد نے معذور افراد کو بااختیار بنانے اور ان کی شمولیت کے لئے ہندوستان میں ایجنسیوں کے ساتھ تعاون کرنے میں دلچسپی ظاہر کی، خاص کر جلد مداخلت اور تشخص ، کمیونٹی ، حساسیت ، والدین اور دیکھ بھال کرنے والی کونسلنگ سمیت ذہنی صحت کی بحالی کے شعبے میں۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 705

    
    
    (Release ID: 1562758) Visitor Counter : 6