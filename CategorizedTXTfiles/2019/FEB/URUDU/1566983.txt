      نائب صدر جمہوریہ ہند کا سکریٹریٹ

      خواتین کی تعلیم کو’ نئی تعلیم‘ میں افضل ترین اصول کی حیثیت سے شامل کیاجانا چاہئے
      
      بنیادی تعلیم ، مادری زبان میں دی جانی چاہئے
      دیہی ترقی ملک کے لئے انتہائی اہمیت کی حامل ہے
      ہرقسم کی دہشت گردی کو کسی بھی صورت میں ختم کیا جانا چاہئے
      ’نئی تعلیم ‘کے معلّمین کی پہلی قومی کانفرنس سے نائب صدر جمہوریہ کا خطاب
      Posted On: 28 FEB 2019 7:31PM by PIB Delhi


    نئیدہلی یکم مارچ ۔نائب صدرجمہوریہ ہند جناب ایم وینکیا نائیڈو نے کہا ہے کہ ’نئی تعلیم ‘ میں خواتین کی تعلیم کو افضل ترین اصول کی حیثیت سے شامل کیا جانا چاہئے اور تعلیم کو سماج میں جنسی تفریق ختم کرنے کی غرض سے بااختیار بنایا جانا چاہئے ۔


    جناب وینکیا نائیڈو حیدرآباد میں مہاتما گاندھی نیشنل کونسل آف ریورل ایجوکیشن کے ’نئی تعلیم ‘ اور تجرباتی حصول علم کے معلمین کی پہلی کانفرنس سے خطاب کررہے تھے۔ انہوں نے دیہی تبدیلی کے بابائے قوم مہاتما گاندھی کےخواب کے لئے تعلیم کو بنیادی عنصر قرار دیتے ہوئے کہا کہ نیشنل کونسل آف ریورل ایجوکیشن کو دیہی علاقوں میں معیاری تعلیم کی بہتری کے لئے اقدامات کرنے چاہئیں ۔ انہوں نے امید ظاہر کی کہ شہری -دیہی ،خلا کو پُر کرنے اور گرام سوراج کے گاندھیائی آدرش کو ’نئی تعلیم ‘کے نصاب میں شامل کیا جائے گا۔ جناب نائیڈو نے زور دے کر کہا کہ ملک وقوم اس وقت تک اپنے تمام تر امکانات اور صلاحیتوں کو بروئے کار نہیں لا سکتی ، تاوقتیکہ ہماری کم از کم نصف آبادی معاشی ترقی میں بامعنی تعاون کے لائق نہ ہوجائے اور اسے اضافی خوابوں کی مثبت تعبیروں اور کیئریئر کی نمو کے مواقع نہ فراہم ہوں ۔


    جناب وینکیا نائیڈو نے اپنی تقریر میں آگے کہا کہ تعلیم کو آج کی دنیا میں سرگرم شہریت کو فروغ دینا چاہئے اور نوجوانوں کو کل کی دنیا میں رجحان قائم کرنے کےلئے دوراندیش شہری بنائے جانے چاہئیں ۔ انہوں نے کہا کہ اگر تعلیم کو آج کے سماج اور اس کے مستقبل سے نامیاتی طور پر جوڑا نہ گیا تو اس کی اہمیت ختم ہوجائے گی۔ جناب نائیڈو نے سابق صدر جمہوریہ ہند مرحوم اے پی جے عبدالکلام کا قول دوہراتے ہوئے کہا کہ شہری – دیہی خلا کو پُر کرنا اور غریبی اور عدم مساوات کا خاتمے سے بہت نزدیکی کے ساتھ جڑا ہوا ہے ۔


    تعلیم کی ضرورت پر زور دیتے ہوئے جناب نائیڈو نے کہا کہ تعلیم ،حفظان صحت او ربہتر آمدنی کی ضرورت کی خواہشمند دیہی آبادی اس امید میں شہروں کو ہجرت کررہی ہے کہ اسے شہروں میں روزی روٹی کے بہتر مواقع فراہم ہوں گے۔اس رجحان پر تشویش کا اظہار کرتے ہوئے جناب وینکیا نائیڈو نے کہا کہ یہ رجحان اکثر وبیشتر مایوسی کی شکل میں ظاہر ہوتا ہے ،جس سے دیہی غریبی میں مزیداضافہ ہوجاتا ہے اور سماجی انتشار کا دباؤ بڑھ جاتا ہے ۔ آج کی دنیا میں دہشت گردی کے موجودہ اضطراب نے زبردست انتشار پید اکررکھاہے اس لئے ہرقسم کی دہشت گردی کو، بہر حال ختم کیا جانا چاہئے ۔


    نائب صدرجمہوریہ نے امید ظاہر کی کہ کفایتی صحت خدمات ،صاف پانی کی فراہمی ،دیہی روزی روٹی کے لئے قرض کی سہولت ،غیر استعمال شدہ وسائل اور امکانات کو پروان چڑھانے سے اس خَلا کو پُر کرنے میں مدد ملے گی۔ جناب نائیڈو نے کہا کہ اکثر جنسی تفریق اور شہری غریبی خلا بہ یک وقت نمودار ہوتے ہیں ،اس لئے بچیوں کی تعلیم اور بالخصوص دیہی بچیوں کی تعلیم پر خصوصی تجوجہ دی جانی چاہئے اور ابتدائی تعلیم مادری زبان میں دی جانی چاہئے ۔


    اس تقریب میں ایم جی این سی آر ای کے چیئر مین ڈاکٹر ڈبلیو جی پرسنّا کمار ، ٹی ایس سی ایچ ای کے چیئر میں پروفیسر پاپی ریڈی متعد د یونیورسٹیوں کے وائس چانسلرز اور سربراہان شعبہ اور ریاستی تعلیمی کونسلوں کے نمائندوں اور تحقیق وتربیت سے وابستہ سرکردہ شخصیات نے شرک کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-1306

    
    
    (Release ID: 1566983) Visitor Counter : 2
    
    
      Read this release in: English