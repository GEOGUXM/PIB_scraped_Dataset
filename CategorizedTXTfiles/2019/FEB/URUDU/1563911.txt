      کامرس اور صنعت کی وزارتہ

      قومی پیداواریت ہفتہ
      Posted On: 11 FEB 2019 1:15PM by PIB Delhi


    نئی دہلی، 11 فروری 2019 ؍صنعت و تجارت کی وزارت کے محکمہ فروغ صنعت و داخلی تجارت کے تحت ایک خود مختار سوسائٹی کے طورپر رجسٹرڈ نیشنل پروڈکٹی ویٹی کونسل (این پی سی)12فروری کو اپنا 61واں یوم تاسیس منا رہی ہے، جس کا موضوع ہے‘‘سرکلر اکانومی فارپرڈکٹی ویٹی اینڈ سسٹینبلٹی’’یعنی پیداواریت اور پائیداریت کے لئے دائری معیشت ہے۔این پی سی اپنے یوم تاسیس کو یوم پیداواریت اور 12 سے 18 فروری 2019ء کے دورانیے کو قومی پیداواریت ہفتہ کے طورپر منارہے ہیں۔


    اس سال کا موضوع ‘میک اے یوز، اے ریٹرن’ یعنی استعمال کوآمدنی بنانے کے لئےدائری تجارتی ماڈل کے لئے ایک منفرد موقع کی نمائندگی کرتا ہے۔یہ طویل مدتی اقتصادی امکانات اور مٹیریلز کے ری جنریشن کے ایک موقع کی بھی نمائندگی کرتاہے۔ایک مؤثر دائری معیشت کی طرف منتقلی سے صنعتوں اور سبھی حصص داروں کو ابھی او رمستقبل میں فائدہ ہوگا۔افتتاحی اجلاس میں پائیدار اقتصادی ترقی کے تعلق سے حکومت کے مقاصد میں دائری معیشت کے تعاون پر غور وخوض کیا جائے گا۔


    12سے 18 فروری کے دوران منعقد ہونے والی قومی سطح کی تقریب میں ماہرین کے ذریعے پینل ڈسکشن کا اہتمام کیا گیا ہے، جس میں دائری معیشت کو درپیش چیلنجوں، اس کے فوائد اوراس کے نفاذ سے برآمد ہونے والے نتائج پر غورو فکر کیا جائے گا۔اس بات کا بھی خیال رکھا گیا ہے کہ اس اجلاس سے جو نتائج نکالے جائیں گے وہ دائری معیشت کے نقطہ نظر کے تئیں بیداری اور آگہی کی شکل میں ہوں گے۔


    نئی دہلی میں ہونےوالی تقریب کے علاوہ ، کولکاتہ ، چنئی، گوہاٹی، بھوبنیشور اور چنڈی گڑھ میں واقع این پی سی کے 13ریجنل ڈائریکٹوریٹ ریاستی حکومتوں ، ریاستی سطح کی سرکاری زمرے کی کمپنیوں اور تجارتی گھرانوں کے اشتراک سے سیمیناروں اور ورکشاپوں کا انعقاد کریں گے۔ملک بھر میں پھیلے ہوئے 23لوکل پروڈکٹی ویٹی کونسل بھی ورکشاپوں کا انعقاد کررہی ہے۔


    پیداواری کاموں میں شامل وزارتوں ، تجارتی گھرانوں ، خود مختار اداروں ، سرکاری زمرے کی کمپنیوں ، چوٹی کے اداروں خاص طورپر فکی، صنعتی تنظیموں سے بھی درخواست کی گئی ہے کہ وہ مناسب طریقے سے پیداواریت ہفتہ منائیں۔


    دائری معیشت قدرتی سرمایے کے تحفظ اور اضافے کے اصولوں پر عمل کرتی ہے، جس کے لئے وہ محدود اسٹاکوں کو کنٹرول کرنے اور قابل تجدید وسائل میں توازن پیدا کرنے کا کام کرتی ہے۔اس کے لئے جن دیگر اصولوں کو بروئے کار لانے کی رائے دی جاتی ہے، ان میں مصنوعات ، کل پرزوں اورمٹیریلزکی دائرہ کاری کے ذریعے تکنیکی اورحیاتیاتی سائیکلز دونوں کے معاملے میں وسائل سے زیادہ سے زیادہ فائدہ اٹھانا شامل ہیں۔


    دائری معیشت میں پیداواریت کو بڑھانے ، روزگار پیداکرنے، کاربن کے اخراج کو کم کرنے اورگرانقدر خام مٹیریلز کا تحفظ کرنے کے وسیع امکانات ہیں۔یہ قدر کی تخلیق کی ایک راہ فراہم کرتی ہے۔یہ پروڈکٹ زندگی میں اضافہ کرنے کے طریقہ کار پر کام کرتی ہے، جس میں وہ بہترین ڈیزائن اور سروسنگ کے ساتھ ساتھ کچرے کو سپلائی چین کے آخری سرے سے آغاز تک واپس لانے کے عمل کا سہارا لیتی ہے۔اس کا نتیجہ یہ نکلتا ہے کہ بار بار استعمال سے وسائل کا زیادہ مؤثر طریقے سے استعمال ہوپاتاہے۔دائری معیشت کی تعمیر کی راہ میں جو چیلنج درپیش ہیں ، وہ ہیں علم اور صلاحیت۔


    دائری معیشت کے اصول کو حکمت عملی اور طریقہ کار میں جگہ دینے کے لئے این پی سی پیش پیش رہی ہے، تاکہ اس طرح کی کوششوں میں اضافہ کرکے پیداواریت میں اضافہ کیاجاسکے۔یہ ہفتہ منانے کا مقصد تجارتی گھرانوں اور پالیسی سازوں کے ساتھ اشتراک ہے، تاکہ دائری معیشت کے مواقع کو نمایاں کیاجاسکے۔


    U: 8 91

    
    
    (Release ID: 1563911) Visitor Counter : 9
    
    
      Read this release in: English , Hindi