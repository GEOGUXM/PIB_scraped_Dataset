      زراعت اور کاشتکاروں کی فلاح و بہبود کی وزارت

      سرکار ،ڈیریوں کی ڈھانچہ جاتی سہولیات کو مستحکم بناکر دیہی علاقوں کے دودھ کے کاروباریوں تک وسیع تررسائی بہم کرانے کی عہد بند ہے
      
      جنوری 2019 میں ڈیری پروسیسنگ اینڈ انفراسٹکچر ڈیولپمنٹ فنڈ (ڈی آئی ڈی ایف ) کے تحت تین ہزار 147اعشاریہ 22 کروڑ روپے کی کل لاگت والے 22 پروجیکٹس کو منظوری دی جاچکی ہے۔

      Posted On: 06 FEB 2019 2:36PM by PIB Delhi

    نئیدہلی 06 فروری۔زراعت وکسانوں کی بہبودکے امور کے مرکزی وزیر جناب رادھا موہن سنگھ نے کہا ہے کہ سرکار ڈیریوں کی ڈھانچہ جاتی سہولیات کو مستحکم بنانے کے ذریعہ دیہی علاقوں کے دودھ کا کاروبار کرنے والوں تک وسیع تررسائی بہم کراکے 2022 تک کسانوںکی آمدنی دو گنا کرنے کے لئے عہد بستہ ہے تاکہ پورے سال آمدنی جاری رہے اور فائدہ مند ملازمتیں پید ا کی جاسکیں ۔ جناب رادھا موہن سنگھ زراعت اور کسانوںکی بہبود کے امور کی وزارت کی مشاورتی کمیٹی کی بین اجلاساتی میٹنگ میں ،’’ ملک پروسیسنگ انفراسٹکچراِن ڈیری کوآپریٹو سیکٹر ‘‘ کے موضوع پر تقریر کررہے تھے ۔انہوں نے کہا کہ سرکارڈھانچہ جاتی سہولیات کو فروغ دے کرنیشنل پروگرام فار ڈیری ڈیولپمنٹ ( این پی ڈی ڈی ) ، نیشنل ڈیری پلانٹ فیز ون ( این ڈی پی –ون ) اور ڈیری انٹر پرینوئرشپ ڈیولپمنٹ اسکیم ( ڈی ای ڈی ایس ) جیسے مختلف اداروں کے ذریعہ معیاری دودھ کی پیداوار،دودھ کی خریداری، افزودگی اور فروغ کو یقینی بنانے کی کوششیں کررہی ہے ۔ انہوں نے کہا کہ دیہی سطح پر الیکٹرانک طریقے سے دودھ میں ملاوٹ کا پتہ لگانے والی مشینوں اور دودھ کو ٹھنڈا رکھنے والی مشینوں کی تنصیب کی خاطر آٹھ ہزار چار کروڑ روپے کے پونجی سرمائے سے ڈیری پروسیسنگ اینڈ انفراسٹکچر ڈیولپمنٹ فنڈ ( ڈی آئی ڈی ایف ) قائم کیا گیا ہےتاکہ ویلیو ایڈیڈ مصنوعات کے لئے تیاری کی سہولیات اور پروسیسنگ کی ڈھانچہ جاتی خدمات کی جدید کاری اور تازہ کاری کی جاسکے ۔


    جناب رادھا موہن سنگھ نے کہا کہ جنوری 2019 میں پنجاب ،ہریانہ ، گجرات ، کرناٹک اور مہاراشٹر نامی پانچ ریاستوںمیں تین ہزار 147 اعشاریہ 22 کروڑ کی لاگت والے 22 منصوبوں کو منظوری دی جاچکی ہے ۔انہوں نے بتایا کہ بڑی تعداد میں کسانوںکو فائدہ پہنچانے کی غرض سے عالمی بینک اور جاپان انٹر نیشنل کارپوریشن ایجنسی (جے آئی سی اے ) سے آسان قرض بھی منظور کئے جارہے ہیں۔


    وزیر موصوف نے مزیدکہا کہ سرکار ڈیری کی ڈھانچہ جاتی سہولیات کی تعمیر کے لئے مختلف منصوبے بنانے کے ساتھ ساتھ ڈیری ڈیولپمنٹ کے لئے جاری اسکیموں پر بھی عمل آوری کررہی ہے ۔ڈیری ڈیولپمنٹ کے لئے نیشنل ایکشن پلان میں 22-2021 تک دودھ کی پیداوار کو 254.5 ملین میٹرک ٹن اضافہ کرنے کی بات کہی گئی ہے ۔ اس کے لئے 8.56 سالانہ کی شرح نموضروری ہے۔ جس کے نتیجے میں فی کس 515 گرام دودھ یومیہ دستیاب کرانے میں اضافہ ہوسکے گاتاکہ بڑھتی آبادی کی مانگ کی تکمیل ہوسکے ۔انہوں نے کہا کہ اس کے لئے2022 تک دودھ کے منظم کاروبار کو 21فیصد سے بڑھاکر 41 فیصدکرنے کا نشانہ معین کیا گیا ہے جبکہ اس میں کوآپریٹو کے شعبے کی حصہ داری کو دس فیصد سے بڑھاکر 20فیصد کرنے کی منصوبہ بندی کی گئی ہے۔


    جناب سنگھ نے مزید بتایا کہ جاری پالیسی اقدامات کے نتیجے میں دنیا کے، دودھ پیدا کرنے والے ملکوں کی درجہ بندی میں ہندوستان سرفہرست ہوگیا ہے ۔یعنی سال 18-2017 کے دوران ہندوستان میں دودھ کی پیداوار6.62فیصد کی نمو کے ساتھ 176.35 ملین ٹن رہی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-717

    
    
    (Release ID: 1562814) Visitor Counter : 8