      وزیراعظم کا دفتر

      گجرات کے شہر دانڈی میں دانڈی یاترا سالٹ میموریل اینڈ میوزیم کی تقریب افتتاح میں وزیراعظم کے تقریر کا متن
      Posted On: 04 FEB 2019 6:36PM by PIB Delhi


    نئی دہلی، 30 جنوری 2019 / وزیراعظم جناب نریندر مودی نے گجرات کے شہر دانڈی میں ، دانڈی یاترا سالٹ میموریل اینڈ میوزیم کی تقریب افتتاح میں جو تقریر کی تھی اس کا متن حسب ذیل ہے۔


    ’’ میرے پیارے بھائیو اور بہنوں!


    سب سے پہلے تحریک آزادی کے اہم پڑاؤ کی شاہد اور ستیہ گرہ کی مقدس سرزمین دانڈی ، اس مقدس دھرتی سے عزت مآب باپو کو گلہائے عقیدت پیش کرتا ہوں ۔ میں سردار پٹیل کو بھی گلہائے عقیدت پیش کرتا ہوں ۔ جنہوں نے اس دانڈی مارچ کی تنظیم کی تھی۔ اور آنجہانی باپو کا قدم قدم پر ساتھ دیا تھا۔ آج باپو کی برسی کے موقع پر ہم سب ایک اہم موقع کے شاہد بنیں گے۔ ہماری خوش نصیبی ہے کہ نیشنل سالٹ ستیہ گرہ میموریل کو آنجہانی باپو کے 150 ویں پیدائش کے موقع پر ملک و قوم کے نام وقف کیا جائے گا ۔ اس کی تعمیر کا کام مکمل ہو چکا ہے۔


    ساتھیوں !


    باپو نے دیس اور دنیا کو جو وراثت دی ہے اس سے اپنی آئندہ نسل کو مالا مال بنانے کے سلسلے میں آج دانڈی کا قومی نمک ستیہ گرہ اسمارک بھی جڑ گیا ہے۔ آج یہ اسمارک ملک اور قوم کے نام وقف کئے جانے کے ساتھ ساتھ اس کی تعمیر سے وابستہ سبھی فن کاروں ، مزدوروں اور تمام لوگوں کو بہت بہت مبارکباد دیتا ہوں۔


    ساتھیوں !


    اب سے کچھ ہی دیر قبل مجھے اس اسمارک (یادگار عمارت) کو تفصیل سے دیکھنے کا موقع ملا ۔40 فٹ کی اونچائی پر دو ہتھیلیوں اور اس پر ڈھائی ٹن کا سفید چمکتا ہوا اسفٹک نمک کی علامت ، دو ہاتھوں کے نیچے گاندھی جی کا 15 فٹ بلند مجسمہ گاندھی جی کی روحانی طاقت کی عکاسی کرتا ہے۔ ساتھ میں 80 سے زائد ستیہ گرہیوں کے مجسمے بھی یہ یاد دلاتے ہیں کہ آزادی کی تحریک کے دوران ملک کے کونے کونے میں کروڑوں لوگوں نے محنت اور ریاضت کی ہے۔


    ساتھیوں !


    دانڈی مارچ پر بہت ساری باتیں کہی، پڑھی اور لکھی جا چکی ہے۔ اس میوزیم میں بھی ان باتوں کو الفاظ اور تصویروں کے ذریعے تفصیل سے دکھایا گیا ہے۔ سودیشی کے استعمال پر باپو کا اصرار ہو، یا پھر ستیہ گرہ ، دانڈی کا یہ اسمارک آنے والے دنوں میں ملک اور دنیا کا اہم ترین علاقۂ عقیدت بن جائے گا۔ یہی نہیں سیاحت کے لحاظ سے بھی دانڈی اور گجرات کو اس اسمارک سے مزید طاقت حاصل ہونے والی ہے ۔ یہاں جو جھیل بنائی گئی ہے وہ بہت ہی خوبصورت ہے۔ اس کے علاوہ یہاں آکر سیاح اس تاریخی لمحے کا خود بھی احساس کر پائیں گے ۔ اس کے لئے نمک بنانے کی سہولت بھی یہاں تیار کی گئی ہے۔ تقریباً 80 کروڑ روپئے کی لاگت سے یہاں دانڈی ہیریٹج پتھ بنایا گیا ہے۔ جس پر نئی سڑکیں اور قیام کے انتطامات شامل ہیں۔


    بھائیو اور بہنو!


    دانڈی مارچ نے مغربی میڈیا میں بھارت کے تئیں سوچ ، ہمارے آزادی کی تحریک کے تئیں سمجھ کو بدلنے میں بہت بڑا کردار ادا کیا ہے۔ اس تاریخی واقعے سے پہلے دنیا ہمیں برطانیہ کے چشمے سے دیکھتی تھی۔ لیکن جب امریکہ کے مشہور جریدے ٹائم میگزین نے باپو کو سال 1930 کا پرسن آف دی ایئر منتخب کیاتو دنیا میں ظلم و جبر کے خلاف آواز کو نئی بلندی ملنے لگی۔


    ساتھیوں !


    گاندھی جی نے اس دانڈی مارچ سے جو سب سے بڑا پیغام دینے کی کوشش کی وہ ہے تخلیقیت ۔ گاندھی جی بخوبی جانتے تھے کہ کس مخالفت سے آزادی کی تحریک کامیاب نہیں ہوگی اس لئے انہوں نے اپنے ساتھیوں سے کہا تھا کہ تخلیقی تصور کے بغیر بھارت کی بعض تعمیر نہیں ہے ۔ گاندھی جی نے سول ڈس اوبیڈینس (نافرمانی تحریک) کے ساتھ ساتھ کھادی اور اونچ نیچ کے خلاف عام لوگوں کو یکجا کرنے کا راستہ بھی دکھایا۔


    ساتھیوں !


    جب گاندھی جی نے ستیہ گرہ کے لئے نمک کو چنا تھا ، اس وقت کے کچھ لیڈروں کو ان کے اس طریقے پر شک تھا۔ کچھ لوگوں نے کھل کر اس کی مخالفت بھی کی تھی لیکن گاندھی گاندھی تھے ، انہوں نے اپنی مہم جاری رکھی کیونکہ وہ نمک کی قیمت جانتے تھے اور سماج کے ہر طبقے سے نمک کے رشتے کو پہنچانتے تھے ۔ نمک مہنگا کرنا غریب سے نوالہ چھیننے جیسا تھا لیکن نمک کی طاقت سمجھنے میں اس وقت کی انگریز سرکار نے بھول کر دی ۔ ان دنوں کے ڈائرکٹر جنرل سینسیس نے بھی اس نمک تحریک کو چٹکی بھر نمک سے سرکار کو پریشان کرنے والا پاگل پن قرار دیا تھا۔ نمک ستیہ گرہ سے کیسا ماحول بنا اس کا ذکر کرتے ہوئے ٹائمس میگزین نے ایک برطانوی صحافی کے حوالے سے لکھا تھا کہ بامبے میں دو سرکاریں چل رہی ہیں ، ایک طرف بریٹس سرکار جس کے پاس پوری انتظامیہ ہے اور دوسری طرف بامبے کے عام لوگ جو لا تعداد قیدیوں میں سے ایک مہاتما گاندھی کے پیچھے کھڑے ہیں۔


    نمک ستیہ گرہ کے سبب سودیشی اور سول نا فرمانی تحریک کا جذبہ اتنا مضبوط ہوا کہ برطانوی سرکار کو بھی بھاری نقصانات ہو نے لگے۔ بیوپاریوں نے مہینوں تک دکانیں بند رکھیں ، برطانیہ سے درآمد بہت کم ہو گئی اور انگریز سرکار لرز کر رہ گئی۔اور اس کے ساتھ ہی آزادی کے دیوانوں کو سوراج کا نشانہ سامنے دکھائی دینے لگا۔


    ساتھیوں!


    اس وقت نمک کے استعمال کو چھوٹا سمجھ کر مخالفت کرنے والے لوگ اور اس طرح کی ذہنیت والے لوگ ہمارے ملک میں اس وقت بھی تھے اور آج بھی ہیں۔ کبھی کبھی تو محسوس ہوتا ہے کہ آج تو بد قسمتی سے کچھ زیادہ ہی شاید اس لئے کہ اس سے مفاد وابستہ ہو گیا ہے ۔ پچھلے ساڑھے چار برسوں میں ان لوگوں نے کیسے کیسے سوال پوچھے میں آپ لوگوں کو یاد دلانا چاہتا ہوں کہ کیسے بولتے تھے۔ ان کا ڈائیلاگ یاد کیجئے۔ بیت الخلاء بنانے سے بھی کوئی تبدیلی آتی ہے کیا، صفائی ستھرائی بھی کیا کسی وزیراعظم کا کام ہے ، گیس کا کنکشن دینے سے بھی کہیں زندگی بدلتی ہے، بینک میں کھاتے کھولنے بھر سے کیا غریب آدمی امیر ہو جائے گا۔ ملک یہ سارے ڈائیلاگ بھولے گا نہیں ۔ یہ وہ لوگ ہیں جو اپنے ذاتی مفاد کے لئے منفیت کو ساتھ لے کر چلتے ہیں ۔ اور آج بھی منفیت پر جینےوالے لوگ مل جائیں گے۔ منفیت سے لبریز ایسے لوگوں کو یہ بتانا ضروری ہے کہ بڑی تبدیلی جبھی آتی ہے جب چھوٹی چھوٹی باتوں اور عادتوں میں با معنی تبدیلیاں ہوتی ہیں۔


    نمک ہو ، چرکھا ہو، کھادی ہو ، صفائی ستھرائی ہو یہ ایسی تمام باتیں رہی ہیں جنہوں نے ہماری تحریک آزادی کو طاقت ور بنایا لوگوں کو متحد کیا۔ ہر عام آدمی کو آزادی کا سپاہی بنا دیا، کچھ لوگوں کو اس وقت نمک ستیہ گرہ چھوٹا لگتا تھا اس کی اہمیت نظر نہیں آتی تھی ۔اب سرکار کے متعدد کام انہیں چھوٹے لگ رہے ہیں۔


    میں آپ کو ایک مثال دے کر سمجھاتا ہوں ۔ آپ سوچیئے۔ سووچھ بھارت مشن کے تحت ملک میں 9 کروڑ سے زیادہ بیت الخلاء تعمیر کئے گئے تبھی تو آج لاکھوں لوگ مختلف بیماریوں سے محفوظ ہیں۔ ان بیت الخلاؤں نے خواتین کی زندگی کو کتنا آسان بنا دیا۔ یہ منفیت سے متاثر ذہنیت کے لوگ سمجھ نہیں سکتے ۔ ان کے دماغ کو منفیت کا تالا لگا ہوا ہے۔ ایک اندازہ ہے کہ بیت الخلا ء بننے سے ملک میں 3 لاکھ غریبوں کی زندگی کی حفاظت ہوئی ہے۔


    ساتھیوں !


    یہ لوگ چاہے جتنا مذاق اڑائیں نئے بھارت نے ان تبدیلیوں کے لئے اپنا ارادہ مصمم کر لیا ہے۔ آنجہانی باپو کبھی کہہ چکے تھے کہ آزادی اور سووچھتا میں سے مجھے پہلے کچھ چننا ہو تو میں صفائی ستھرائی کو چنوں گا ،آئے دن باپو کا نا م لے کر سیاست کرنے والے لوگوں نے کاش باپو کا یہ چھوٹا سا خواب پورا کیا ہوتا تو باپو کو سچا خراج عقیدت ہوتا۔


    جب سماج مثبتیت کے ساتھ آگے بڑھتا ہے تو بڑے بڑے عزائم مکمل ہو پاتے ہیں اس سال 2 اکتوبر کو جب ہم باپو کی 150 ویں سالگرہ منانے والے ہیں اس وقت تک پورے ملک کو کھلے میں رفع حاجت کی لعنت سے پاک کرنا ہے ۔ مجھے خوشی ہے کہ دیہی صفائی کا جو دائرہ 2014 میں محض 38 فیصد تھا وہ اب 98 فیصد ہو گیا ہے۔ اس مطلب ہے کہ ملک اپنے نشانے سے بہت نزدیک پہنچ چکا ہے۔


    ساتھیوں!


    سرکار کی مسلسل کوشش ہے کہ باپو کی زندگی اب ان کے بتائے راستوں سے دنیا روشنی لیتی رہے ۔ اس بار آپ نے دیکھا ہوگا کہ26 جنوری کو جشن جمہوریت کی پریڈ میں بھی راج پتھ میں جتنی جھانکیاں آئیں وہ پورا پروگرام اور آزادی کے بعد پہلی بار ہوا ہے۔ یہ پورا پروگرام مہاتما گاندھی جی کی نذر کر دیا گیا تھا۔ پچھلے سال ہماری سرکار نے ہمارے محکمہ خارجہ نے ایک جدت طراز پہل کرتے ہوئے دنیا بھر کے 100 سے بھی زائد ملکوں کے گلوکاروں سے گاندھی جی کا’’ سب سے پیارا بھجن ویشنو جن تو تے نہ کہیئے‘‘ریکارڈ کروایا تھا۔ دنیا کے 100 ملکوں کے ہندوستان کے زبان سے نا ولد فنکاروں نے جی جان سے جڑ کر انہوں نے یہ بھجن گایا ۔ ان کی زبان ہم سے ملتی نہیں ہے لیکن انہوں نے ہمارے گیت سنگیت کو سمجھا۔ بھجن کے الفاظ کو سمجھا ، جذبے کو سمجھا، قربت کو محسوس کیا ،یہی ایک بات ہے جو باپو کو پوری دنیا سے جوڑتی ہے ۔ میں نے آج یہاں کہا ہے کہ اس دانڈی میں جو تصویریں رکھی گئی ہیں، وہاں ایک ڈیجیٹل انتظام بھی کیا جائے گا تاکہ دنیا کے ان فنکاروں نے جو ویشنو جن گایا ہے، وہ سن سکیں، ایسا انتظام کرنے کے لئے آج میں نے کہا ہے وہ بھی اس سے جڑ جائے گا۔


    ساتھیوں!


    باپو کھادی کے استعمال پر بھی اصرار کرتے تھے۔ چرخے پر بھی زور دیتے تھے، لیکن آزادی کے بعد لوگ کھادی کو تقریباً بھول ہی چکے تھے۔سیاست میں کسی تقریب کے دوران ٹوپی پہن کر پہنچ جانا یا لمبا کرتا پہن کر کے چلے جانا کھادی کا استعمال یہیں تک محدود ہو کر رہ گیا تھا۔ عام آدمی کی زندگی سے کھادی غائب ہو چکی تھی۔ یہ ہماری سرکار کی کوششوں کا ہی نتیجہ ہے کہ اب حالات پوری طرح بدل چکے ہیں۔ دنیا بھر میں آج کھادی کے جیکٹ کے ساتھ ساتھ آج کھادی کی متعدد مصنوعات کی مانگ پوری دنیا میں ہو رہی ہے۔ آج کھادی ملک کا فیشن تو بن ہی چکا ہے، اس کے علاوہ یہ آزادی کی کہانی بتانے اور خواتین کو با اختیار بنانے کا ایک طاقتور وسیلہ بھی بن رہی ہے۔


    ساتھیوں!


    یہ بدلاؤ اپنے آپ نہیں آیا ہے۔ گزشتہ ساڑھے چار برسوں میں ہم نے کھادی سے جڑے تقریباً 2000 اداروں کی جدید کاری کی ہے۔ ہم نے یہ نہیں دیکھا کہ ان 2000اداروں کے لوگ کس پارٹی کے ہیں، ہمارے دل میں تو گاندھی جی تھے، ہمارے دل میں کھادی تھی، ہمارے دل میں غریب بُنکر تھا، اس لئے ہم نے ان 2000اداروں کی جدیدکاری کاکام کیا۔ اس سے کھادی سے جڑے لگ بھگ 5لاکھ لوگوں کو فائدہ پہنچا ہے۔ اب کامگاروں کو پیسہ راست طور سے پہنچایا جا رہا ہے۔ گزشتہ 4برسوں میں کھادی کی فروخت میں جو ڈھائی تین گنا اضافہ ہوا ہے، اس کا فائدہ اب ان کاریگروں تک بھی پہنچ رہا ہے۔


    بھائیو اور بہنو!


    میرا ماننا ہے کہ جیسے آزادی کی تحریک میں سودیشی ایک ہتھیار تھا، ویسے ہی آج غریبی سے لڑنے کے لئے ہَتھ کرگھا بھی ایک بہت بڑا ہتھیار ہے۔ ہتھ کرگھے کی اہمیت کو سمجھتے ہوئے ہماری سرکار نے 7؍اگست کو قومی یوم ہتھ کرگھا کے طور پر منانے کا اعلان کیا ہے۔


    ساتھیو!


    اگر پوری طرح سے دیکھیں، تو گاؤں کی معیشت اور چھوٹی صنعتیں گاندھی جی کی سوچ کا اہم حصہ رہی ہیں، اسی سوچ کو آگے بڑھاتے ہوئے گزشتہ ساڑھے چار برسوں میں بڑے پیمانے پرکام کیا گیا ہے۔ سرکار کی کوششوں کا نتیجہ یہ ہوا ہے کہ گاؤں کے کاروباریوں کی فروخت، جو 4برس قبل محض 30 ہزارکروڑ روپے تھی، وہ آج دو گنی سے بھی زیادہ ہو گئی ہے۔ اس سے کاموں میں روزگار کے متعدد مواقع پیدا ہوئے ہیں۔ سرکار کی کوشش ہے کہ گرام اُدے سے بھارت اُدے تک اپنے مشن کو اور مضبوط کیا جائے، طاقتور بنایا جائے۔ ملک کے دیہی علاقوں میں بنیادی سہولتوں کی فراہمی کو یقینی بنانے کے لئے سرکار گرام سوراج مہم بھی چلا رہی ہے۔ہم ایک ایک گاؤں کا جائزہ لے رہے ہیں اور اس بات پر زور دے رہے ہیں کہ گاؤں کے ہر گھر میں بجہلی ہو، گیس کا کنکشن ہو، بیت الخلا ہو، گاؤں کے ہر شخص کے پاس بینک کھاتہ ہو اور ہر بچے کی ٹیکہ کاری کا فائدہ حاصل ہو۔


    ساتھیو!


    ہم باپو کے آدرشوں کو جدیدیت کے ساتھ بھی جوڑا ہے۔ گاؤں میں نوجوانوں کےلئے روزگار کے مواقع بنانے کے لئے مشن سولر چرخا چلایا جا رہا ہے۔ اس کے تحت اگلے سال تک ملک بھر میں 50 سولر چرخا کلسٹر پائلٹ طور پر قائم کئے جا رہے ہیں۔ اس سے تقریباً ایک لاکھ نوجوانوں کو روزگار ملنے والا ہے۔ آپ نے آج یہاں بھی دیکھا ہوگا کہ سولر ٹِری بنائے ہوئے ہیں۔ یہاں کی ضرورت شمسی توانائی سے پوری ہوگی۔ یہ سولر ٹری کا تصور دھیرے دھیرے ہر گارڈن میں ڈیولپ ہو جائے گا۔ لوگ اس کو قبول کر لیں گے۔ آج دانڈی سے اس کا آغاز ہوا ہے۔


    بھائیو اور بہنو!


    ہم چرخے کو بھی سولر سے جوڑ رہے ہیں تاکہ کنبے کے بوڑھے بزرگ بھی کم محنت سے چرخا چلا کر اپنی روزی روٹی کما سکیں۔ کھادی کے علاوہ شہد کی مکھی پالنے کے ذریعے بھی ہم نے دیہی معیشت کو طاقتور بنانے کی کوشش کی ہے۔ 2سال قبل شروع کئے جانے والے ہنی مشن کے ذریعے ملک میں شہت کی مھکی پانے کی حوصلہ افزائی کی جا رہی ہے۔ نتیجہ یہ ہوا ہے کہ آج ملک میں ریکارڈ مقدار میں شہد پیدا ہو رہا ہے اور کسانوں کو اضافی فائدہ ہو رہا ہے۔


    ساتھیو!


    اس طرح کی متعدد کوششیں آج ملک کو اپنے باعث فخر ماضی، اپنی جدو جہد اور اپنے قائدوں سے حوصلہ لینے کے کام تو آر ہی ہیں، اس کے ساتھ ہی یہ کوششیں نوجوانوں کی روزی روٹی کا بھی وسیلہ ثابت ہو رہی ہیں۔ مجھے احساس ہے کہ جنہیں صرف مخالفت ہی کرنا ہے، وہ یہاں بھی اپنی منفی توانائی پھیلانے سے نہیں چوکیں گے۔ سچائی یہ ہے کہ خواہ سردار پٹیل کا اسٹیچو آف یونٹی ہو، لال قلعہ میں نیتا جی سبھا چندر بوس کی یاد میں بنا کرانتی مندر ہو، ڈاکٹر بابا صاحب امبیڈکر-ملک اور دنیا میں پھیلے ان کی یاد میں پنچ تیرتھ ہوں، قبائلی لیڈروں کے دیش بھر میں بنے ہوئے یا نئے بنائے جانے والے میوزیم ہوں، دلی میں بنا پولیس میموریل ہو، آزادی کے بعد پہلی بار ہندوستان کے بہادر جوانوں کے لئے نیشنل وار میموریل بنا رہے ہیں، جو اس فروری کے مہینے میں ہماری فوج کو پیش کر دیا جائے گا۔ گزشتہ ساڑھے چار برس کے دوران تیار کی گئیں ایسی متعدد یادگاریں تاریخ سے تعارف کرانے کے ساتھ ساتھ ریسرچ اور سیاحت کے اہم مقامات ثابت ہو رہے ہیں۔ آنے والے وقت میں ایسے متعدد پروجیکٹ ہندوستان میں ہیرٹیج وکاس اور ہیریٹیج ٹورزم کو اور مضبوط بنائیں گے۔


    ساتھیو!


    صرف اور صرف سیاحت کے سبب گزشتہ ساڑھے چار برسوں میں ملک کے جوانوں کو روزگار کے لاکھوں مواقع حاصل ہوئے ہیں۔ مستقبل میں یہ سیکٹر اور وسیع ہونے جا رہا ہے۔ جیسے جیسے روڈویز ، ریلوے اور ایئرویز سے جڑے جدید پروجیکٹ مکمل ہو رہے ہیں، ہندوستان ایک اہم ٹورسٹ ڈیسٹینیشن کے طور پر ابھر رہا ہے۔


    اپنے قومی لیڈروں کی خدمات کو یاد رکھنا، اپنی تہذیب، اپنی تاریخ، اپنی وراثت اور اس کو مالا مال کرنے اور نوجوانوں کو نئے مواقع سے جوڑنے کی ہماری یہ مہم جاری رہے گی اور آج جب میں دانڈی آیا ہوں، دانڈی میرے لئے نئی جگہ نہیں ہے، میں پہلے بھی دانڈی آیا ہوں، آپ اتنی بڑی تعداد میں مجھے آشرواد دینے آئے ہیں۔


    بھارت ماتا کی -جے


    بھارت ماتا کی -جے


    بھارت ماتا کی -جے


    بہت-بہت شکریہ!


    *********** ***


    ( م ن۔ س ش۔م ف۔ک ا (


    U. No.680

    
    
    (Release ID: 1562614) Visitor Counter : 6