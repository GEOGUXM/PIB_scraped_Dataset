      وزارت آیوش

      حکومت کی طرف سے طبی خواص کے حامل پودوں کے تحفظ اور فروغ کے لئے کئے گئے اقدامات
      Posted On: 06 FEB 2019 1:42PM by PIB Delhi


    نئی دہلی’6فروری : آیوش کے وزیر مملکت (آزادانہ چارج ) جناب شری شریپد یسونائک نے راجیہ سبھا میں ایک سوال کے جواب میں یہ اطلاع دی ہے کہ بھارت کے بوٹینیکل سروے (بی ایس آئی ) کی اطلاع کے مطابق جو ماحولیات ، جنگلات اور آب وہوامیں تبدیلی کی روک تھام سے متعلق وزارت کے تحت ایک تنظیم ہے ، بھارت میں 8ہزارسے زائد طبی خواص کے حامل پودوں کی اقسام پائی جاتی ہیں ۔


    آیوش کی وزارت کے تحت طبی خواص کے حامل پودوں کا قومی بورڈ ( این ایم پی بی ) فی الحال پورے ملک میں طبی پودوں کی زراعت /کاشت ، تحفظ ،ڈبہ بندی اور فروغ کو بڑھاوادینے کے لئے مندرجہ ذیل اسکیموں پرعمل کررہاہے ۔


    1- نیشنل آیوش مشن (این اے ایم ) کی مرکز کی طرف سے اسپانسرڈ اسکیم ۔این اے ایم اسکیم کے طبی خواص کے حامل پودوں کی این اے ایم کے تحت طبی خواص کے حامل پودوں کی بڑے پیمانے پرزراعت /کاشت کو مدد دی جارہی ہے ۔اسکیم کے رہنماخطوط کے مطابق یہ مدد ان مقاصد کے تحت فراہم کی جاتی ہے ۔


    الف ۔ کسانوں کی زمین پر طبی خواص کے حامل ترجیحی پودوں کی کاشت ۔


    ب۔پودے اگانے سے متعلق معیاری میٹریل کی سپلائی کے لئے نرسریوں کا قیام ۔


    ج۔فصل کے بعد کا بندوبست


    د۔ابتدائی ڈبہ بندی ، مارکٹنگ سے متعلق بنیادی ڈھانچہ وغیرہ کے لئے ۔


    کاشت کے لئے کسانوں کو کاشت کی لاگت کی بنیاد پر 30فیصد ، 50فیصد ، اور 75فیصد کی شرح پر سبسیڈی کے طورپر مدد فراہم کی جاتی ہے ۔


    2۔اسکیم کے تحت ‘‘طبی خواص کے حامل پودوں کے تحفظ ، ترقی اور دیرپابندوبست ’’ سے متعلق مرکزی شعبے کی اسکیم ۔اسکیم کے تحت مندرجہ ذیل سرگرمیوں کے لئے پروجیکٹ کی بنیاد پر امداد فراہم کی جاتی ہے ۔


    الف ۔ طبی خواص کے حامل پودوں کی ترقی اور ترقیاتی علاقوں ( ایم پی سی ڈی اے )کے ذریعہ ان۔ سیٹوتحفظ


    ب۔ان ۔سیٹو/ایکس ۔سیٹووسائل کا فروغ


    ج۔جڑی بوٹیوں کے باغات کے قیام کے ذریعہ ایکس ۔ سیٹوتحفظ


    د۔جنگلات کے بندوبست کی مشترکہ کمیٹیوں ( جے ایف ایم سی ) /پنچایتوں /ون پنچایتوں /حیاتیاتی تنوع کے بندوبست کی کمیٹیوں ( بی ایم سی ) /اپنی مدد آپ گروپوں ( ایس ایچ جی )کے ساتھ گذربسرکا تعلق ۔


    ہ۔تربیت /ورکشاپ /سیمینار /کانفرنس وغیرہ جیسی آئی ای سی سرگرمیاں


    و۔تحقیق وترقی


    ز۔ طبی خواص کے حامل پودوں کی مصنوعات کی مارکٹنگ اور تجارت کا فروغ


    3-طبی خواص کے حامل پودوں کی مصنوعات کے لئے رضاکارانہ سرٹیفیکٹ اسکیم ( وی سی ایس ایم پی پی ) ۔ اس اسکیم کا مقصد طبی خواص کے حامل پودوں میں اچھے زرعی طورپرطریقے ( جی اے پی ) اور کھیتوں سے پودے حاصل کرنے کے اچھے طورطریقے ( جی ایف سی پی ) کی حوصلہ افزائی اور ان کی مصنوعات کے معیار اور حفاظت میں اضافہ کرنا ۔


    **************


    (م ن ۔اس ۔ع آ : 06.02.2019)


    U-712


    

    
    (Release ID: 1562802) Visitor Counter : 7