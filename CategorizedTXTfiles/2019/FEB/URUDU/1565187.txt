      کامرس اور صنعت کی وزارتہ

      سریش پربھو نے صنعت اور تجارتی ایسوسی ایشنوں کے ساتھ رسائی پروگراموں کا آغاز کیا
      Posted On: 18 FEB 2019 7:15PM by PIB Delhi


    
    نئی دلّی ، 19 فروری ؍تجارت و صنعت اور شہری ہوا بازی کے مرکزی وزیر جناب سریش پربھو نے گزشتہ روز ویڈیو کانفرنس کے ذریعہ صنعت اور تجارتی ایسوسی ایشنوں کے نمائندوں اور برآمدات کے فروغ سے متعلق تنظیموں کے ساتھ ملاقات کی اور بھارت میں صنعت اور تجارت کے سلسلے میں اپنے نظرئیے کے بارے میں تبادلہ خیال کیا ۔
    تجارت و صنعت کی وزارت کے ذریعہ اس پیمانے پر تجارت اور بر آمدات سے متعلق تنظیموں سے یہ اولین براہ راست ملاقات تھی ۔ یہ ان کے ساتھ رابطے کی ایک کوشش تھی ۔ جناب سریش پربھو نے کہا کہ قواعد و ضوابط کو سہل بنا کر تجارت و صنعت کو فروغ دینا حکومت کا فرض ہے ۔ وزیر موصوف نے ایز آف ڈوئنگ بزنس کی فہرست میں بھارت کی چھلانگ لگا کر 77 واں مقام حاصل کرنے کا حوالہ دیا ۔ انہوں نے کہا کہ زرعی بر آمداتی پالیسی بھارت کی اعلیٰ زراعتی مصنوعات کی برآمدات کے لئے نئے مواقع افراہم کرے گی ۔
    جناب سریش پربھو نے کہا کہ گزشتہ تین برسوں کے دوران برآمدات میں اضافہ ہوا ہے ۔ انہوں نے کہا کہ تجارت و صنعت کی وزارت نے ڈسٹرکٹ سطح پر ایز آف ڈوئنگ بزنس کو بہتر بنانے کے لئے منصوبہ بنایا ہے ۔ انہوں نے مزید کہا کہ اگر اضلاع کی جی ڈی پی میں تین فیصد اضافہ ہوتا ہے تو یہ کل قومی جی ڈی پی میں اضافے کی قیادت کرے گی ۔انہوں نے یہ بھی کہا کہ اسٹارٹ اپ انڈیا نئے بزنس مواقع کے لئے دنیا کا سب سے بڑا پروگرام ہے ۔ اس ویڈیو کانفرنس کے لئے ملک بھر میں ایک سو نوڈ قائم کئے گئے تھے اور اس ویڈیو کانفرنس میں 92 تجارتی تنظیموں نے حصہ لیا ۔


    
    ۔ ۔ ۔ ۔ ۔ ۔


    
    U . 1070


    
    

    
    (Release ID: 1565187) Visitor Counter : 1
    
    
      Read this release in: English