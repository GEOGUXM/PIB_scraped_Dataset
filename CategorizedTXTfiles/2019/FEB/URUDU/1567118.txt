      کابینہ

      کابینہ نے ہریانہ کے منیتھی میں نئے ایمس کی تعمیر کو منظوری دی
      Posted On: 28 FEB 2019 10:29PM by PIB Delhi


    نئیدہلی۔ 28 ؍فروری۔وزیراعظم جناب نریندر مودی کی سربراہی میں مرکزی کابینہ نے درج ذیل تجاویز کو اپنی منظوری دے دی ہے:


    (الف) ہریانہ کی ریواڑی ضلع کے منیتھی میں1299 کروڑ روپئے کی لاگت سے آل انڈیا انسٹی ٹیوٹ آف میڈیکل سائنسز (ایمس) کا قیام۔ اور

      * 2,25,000 روپئے (مقررہ) بیسک تنخواہ + این پی اے (لیکن تنخواہ + این پی اے 2,37,500 روپئے سے زیادہ نہیں) ڈائریکٹر کی اسامی تشکیل کو۔

    اہم خصوصیات:

      * نئے ایمس میں 100 یو جی (ایم بی بی ایس) سیٹیں اور 60 بی ایس سی (نرسنگ) سیٹیں۔
      * نئے ایمس میں 15-20 سپراسپیشلٹی محکمے ہوں گے۔
      * نئے ایمس میں تقریباً 750 بستروں کا اسپتال ہوگا۔
      * موجودہ فنکشنل ایمس کے مطابق، ہر روز نئے ایمس میں 1500اوپی ڈی مریضوں کا علاج ہوگا اور ہر مہینے اسپتال میں داخل 1000 مریضوں کو علاج اور طبی خدمات فراہم کی جائیں گی۔

    تفصیلات:


    نئے ایمس کے قیام میں ایمس نئی دہلی اور پی ایم ایس ایس وائی مرحلہ۔1 کے تحت شروع کئے گئے 6 نئے ایمس کے طرز پر اسپتال، میڈیکل اور نرسنگ نصاب کے لئے تعلیمی بلاک، رہائشی احاطہ کی تعمیر اور متعلقہ سہولیات اور خدمات شامل ہیں۔ اس کا مقصد علاقے میں بالائی تیسرے درجے کی صحت خدمات، میڈیکل ایجوکیشن، نرسنگ تعلیم اور تربیت اور ریسرچ سہولیات مہیا کرانے کے لئے قومی اہمیت کے ادارے میں نیا ایمس قائم کرنا ہے۔ مجوزہ انسٹی ٹیوٹ میں 750 بستروں کا ایک اسپتال ہوگا، جس میں ایمرجنسی علاج/ ٹراما بیڈس، آیوش بستر، نجی بستر اور آئی سی یو اسپیشلٹی اور سپراسپیشلٹی بستر شامل ہوں گے۔


    اس کے علاوہ ، ایک میڈیکل کالج، آیوش بلاک، آڈیٹوریم، نائٹ شیلٹر، مہمان خانہ، ہاسٹل اور رہائشی سہولت مہیا کرائی جائے گی۔ نئے ایمس کے قیام سے سرمایہ پیدا ہوگا۔ اس کے رکھ رکھاؤ او ردیکھ بھال کے لئے 6 نئے ایمس کی طرز پر ماہر مین پاور مہیا کرایا جائے گا۔ ان اداروں پر آنے والا خرچ صحت اور خاندانی بہبود کی وزارت کی پی ایم ایس ایس وائی اسکیم کے بجٹ مد سے دی جانے والی گرانٹ سے پورا کیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔شت۔ع ن


    28-02-2019


    U-1319

    
    
    (Release ID: 1567118) Visitor Counter : 2
    
    
      Read this release in: Assamese , English , Marathi , Bengali , Tamil
    
    
    

*