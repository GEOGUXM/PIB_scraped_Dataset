      سٹرک ٹرانسپورٹ اور شاہراہوں کی وزارت

      جناب نتن گڈکری کَل اتراکھنڈ میں قومی شاہراہوں اور نمامی گنگے پروجیکٹوں کا افتتاح کریں گے اور سنگِ بنیاد رکھیں گے
      Posted On: 20 FEB 2019 4:47PM by PIB Delhi


    نئی دہلی، 20 فروری / سڑک ٹرانسپورٹ اور شاہراہوں ، جہاز رانی اور آبی وسائل ، دریا کی ترقی اور گنگا کے احیاء کے مرکزی وزیر جناب نتن گڈکری کل اترا کھنڈ کے ہری دوار میں 5894 کرو ڑروپئے کی لاگت والے نمامی گنگے پروجیکٹ کے تحت کاموں اور قومی شاہراہوں کی تعمیر کا افتتاح کریں گے اور سنگِ بنیاد رکھیں گے ۔ ان کے ہمراہ اترا کھنڈ کے وزیر اعلیٰ جناب تریویندر سنگھ راوت بھی ہوں گے ۔


    وزیر موصوف 5555 کروڑ روپئے کی لاگت والے قومی شاہراہوں کے 7 پروجیکٹوں کے لئے سنگِ بنیاد رکھیں گے ۔ ان میں قومی شاہراہ نمبر 58 اور 72 ، ہری دوار – دہرہ دون سیکشن پر ہری دوار سے للتاپر 350 کروڑ روپئے کی لاگت سے 14.948 کلو میٹر طویل سڑک کے بچے ہوئے کام کو پورا کرنا ، قومی شاہراہ نمبر 72 پر ہری دوار – دہرہ دون سیکشن پر للتاپر سے ماکھم پور تک 244 کروڑ روپئے کی لاگت سے 22.2 کلومیٹر طویل سڑک پر بچے ہوئے کام کو پورا کرنا ، 93 کروڑ روپئے کی لاگت سے پُرقاضی سے لکسر اور ہری دوار تک قومی شاہراہ نمبر 334 اے پر 46 کلو میٹر طویل شاہراہ کو چوڑا کرنا ، ہری دوار میں 45 کروڑ روپئے کی لاگت سے قومی شاہراہ نمبر 58 پر مایا پوری پر 1.05 کلو میٹر طویل ستونوں پر پُل کے ساتھ سڑک کی تعمیر ، 827 کروڑ روپئے کی لاگت سے ہری دوار سے نگینہ تک قومی شاہراہ نمبر 74 پر 71.614 کلومیٹر طویل سڑک کو چار لین والی بنانا ، قومی شاہراہ نمبر 73 اور 72 اے پر رُوڑکی سے چھٹمل پور تک 53.3 کلو میٹر طویل قومی شاہراہ کی تعمیر اور 942 کروڑ روپئے کی لاگت سے چھٹمل پور سے گنیش پور تک شاہراہ کی تعمیر اور ہری دوار میں 3000 کروڑ روپئے کی لاگت سے 49.4 کلو میٹر طویل رِنگ روڈ کی تعمیر کے لئے ڈی پی آر تیار کرنے کے کام کا آغاز کرنا شامل ہے ۔


    جناب گڈکری 3 پروجیکٹوں کو عوام کے نام وقف کریں گے ، جن میں 13.97 کروڑ روپئے کی لاگت سے 32.3 کلو میٹر طویل روشن آباد – بہاری گڑھ موٹر وے کو مستحکم کرنے کا کام ، جولی گرانٹ – تھانون – رائے پور – سہسر دھارا روڈ پر 40.1 کروڑ روپئے کی لاگت سے 210 میٹر ، 75 میٹر اور 90 میٹر والے 3 پلوں کی تعمیر شامل ہے ۔


    جناب گڈکری نمامی گنگے پروگرام کے تحت 339.18 کروڑ روپئے کی لاگت سے تعمیر کردہ گھاٹوں کو قوم کے نام وقف کریں گے ۔ ان میں ہری دوار میں گنگا کے بائیں کنارے پر چاندی گھاٹ ریور فرنٹ ڈیولپمنٹ پروجیکٹ اور بھیم گوڈا بیراج پروجیکٹ شامل ہیں ۔ اس پروجیکٹ کی لاگت 69.18 کرو ڑروپئے ہے ۔ اس کے علاوہ ، جن پروجیکٹوں کا افتتاح کریں گے ، ان میں اتر کاشی ، رودر پریاگ ، ٹہری گڑھوال ، پوڑی گڑھوال ، ہری دوار اور چمولی اضلاع میں 20 گھاٹوں اور 16 شمشان گھاٹوں کا افتتاح شامل ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ و ا ۔ ع ا )


    U. No. 1144

    
    
    (Release ID: 1565649) Visitor Counter : 7
    
    
      Read this release in: English , Hindi