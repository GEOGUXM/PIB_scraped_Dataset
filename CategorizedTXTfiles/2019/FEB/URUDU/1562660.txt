      آبی وسائل، دریائی ترقیات اور گنگا احیاء کی وزارت

      دریائے گنگاکے پانی کا معیار
      Posted On: 04 FEB 2019 4:15PM by PIB Delhi


    نئی دہلی’5فروری : آبی وسائل ، ندیوں کے فروغ اوردریائے گنگاکی باز بحالی کے امورکے وزیرمملکت ڈاکٹرستیہ پال سنگھ نے راجیہ سبھامیں اپنے ایک تحریری جواب میں بتایاکہ نوامی گنگاپروگرام کے تحت کل 136سیوریج انفرااسٹکچرپروجیکٹس کی منظوری دی گئی ہے ۔ ان میں سے 36پروجیکٹ اب تک مکمل بھی ہوچکے ہیں ۔ اورباقی ماندہ پروجیکٹ عمل آوری کے مختلف مرحلوں میں ہیں ۔


    سرکارنے قلیل مدتی ، اوسط مدتی اورطویل مدتی اقدامات پرمشتمل نوامی گنگے پروگرام شروع کیاتھا ۔ قلیل مدتی سرگرمیوں میں گھاٹوں ،شمشان گھروں اوردریاوں کی سطح کی صفائی اورترقی کی سرگرمیاں شامل ہیں ،ان پرکام جاری ہے ۔ اوسط مدتی سرگرمیوں کے تحت موجودہ سیوریج ٹریٹمنٹ پلانٹ ( ایس ٹی پی ) اورافلیواینٹ ( ای ٹی پی ) کی تازہ کاری کی جارہی ہے اورنئے ایس ٹی پی اورای ٹی پی قائم کئے جارہے ہیں ۔ علاوہ ازیں دریائے گنگاکے کنارے آباد مواضعات میں دیہی صفائی ستھرائی کاکام بھی جاری ہے ۔ طویل مدت منصوبہ عمل میں دریائے گنگا کی مجموعی باز بحالی اوراس دریاکی ماحولیاتی اورارضیاتی ارتباط شامل ہے ۔ مرکزی سرکارنے مئی 2015میں پانچ سال کی مدت پرمشتمل نوامی گنگا پروگرام شروع کیاتھا تاہم کوششیں کی جارہی ہیں کہ اس پروگرام کے بیشترکام مدت معینہ سے قبل ہی مکمل کردیئے جائیں ۔


    **************


    U-687

    
    
    (Release ID: 1562660) Visitor Counter : 3
    
    
      Read this release in: English