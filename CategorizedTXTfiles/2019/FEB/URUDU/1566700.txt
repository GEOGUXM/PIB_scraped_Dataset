      امور داخلہ کی وزارت

      گرمی کی لہر سے بچاؤ کی تیاریوں سے متعلق دو روزہ ورکشاپ ناگپور میں ختم ہوئی
      Posted On: 28 FEB 2019 4:53PM by PIB Delhi


    نئی دہلی، 28 فروری 2019 ، گرمی کی لہر سے بچاؤ اور ان کے اثرات کو کم کرنے نیز تیاریوں سے متعلق دو روزہ قومی ورکشاپ، ہیٹ ویو 2019 کے منفی اثرات کو کم کرنے کے لئے کام کرنے کے تمام شرکا کے عہد کے ساتھ آج ناگپور میں کامیابی کے ساتھ ختم ہوئی۔ اس ورکشاپ کا انعقاد حکومت مہاراشٹر کے ساتھ اشتراک میں نیشنل ڈیزاسٹر منیجمنٹ اتھارٹی (این ڈی ایم اے) کے ذریعہ کیا گیا تھا۔


    یہ اس سلسلے کی تیسری سالانہ ورکشاپ تھی جسے این ڈی ایم اے 2017 سے لگاتار منعقد کررہا ہے تاکہ گرمی کی لہر کے موسم کے شروع ہونے سے قبل ہی اس کے تدارکی اقدامات شروع کئے جائیں۔ یہ ورکشاپ ریاستوں کو ان کے ہیٹ ایکشن پلانس کی تیاری اور عمل درآمد میں آسانیاں باہم پہنچاتے ہیں۔ درحقیقت تمام شرکا کی مشترکہ کوششوں کے نتیجے میں ملک میں گرمی کی وجہ سے ہونے والی اموات کی تعداد 2018 میں کم ہوکر 25 تک آگئی ہے جوکہ 2015 میں ہوئیں 2000 سے زائد اموات کے مقابلے میں نمایاں کمی ہے۔


    ورکشاپ کے تکنیکی اجلاس میں صلاحیت سازی اور موثر کارروائی، ہیٹ ایکشن پلان کے عمل درآمد کے عملی مسئلے پر تبادلہ خیال ہوا۔ اجلاس میں اس بات پر بھی تبادلہ خیال ہوا کہ مخصوص شہر میں گرمی کی لہر کیوں چلتی ہے اور اس کی حساسیت کا تجزیہ کس طرح کیا جائے۔ اس اجلاس کی صدارت این ڈی ایم اے کے رکن لیفٹننٹ جنرل این سی ماروا نے کی۔


    بین ایجنسی تال میل اور موثر حکمرانی سے متعلق اجلاس میں تمام ایجنسیوں کے مابین تال میل اور گرمی کی لہر کی صورتحال کی پابندی کے ساتھ نگرانی کی اہمیت پر بھی تبادلہ خیال ہوا۔ اس میں طویل مدتی مٹیگیشن اقدمات، اہم مداخلت ہیٹ ایکشن پلان کا جائزہ اور اسے تاحل بنانے کی اہمیت پر بھی روشنی ڈالی گئی۔شرکا کو مخصوص موضوعات پر تبادلہ خیال کے لئے گروپوں میں تقسیم کردیا گیا تھا۔ہر ایک گروپ کے ماڈیریٹر نے بعد میں گروپ کے نتائج اور مشورے پیش کئے۔ اس اجلاس کی صدارت بہار اسٹیٹ ڈیزاسٹر منیجمنٹ اتھارٹی کے رکن جناب پی این رائے نے کی۔


    نئے ابھرتے موضوعات پر تفصیل سے تبادلہ خیال ہوا اور 2019 کے لئے لائحہ عمل پیش کیا گیا۔ ہماری تمام کوششوں کا محور اموات کی تعداد کو کم کرنے پر ہونا چاہیے اس کے علاوہ گرمی سے متعلق بیماریون اور ماہرین کی رائے پر بھی ہونا چاہیے۔


    این ڈی ایم اے کے اراکین اور اعلی حکام، گرمی کی لہر سے متعلق ماہرین ، پیشگی آگاہی کرنے والی اور پیش گوئی کرنے والی ایجنسیوں، ریاستی حکومتوں اور تحقیقی اداروں نے ورکشاپ میں شرکت کی۔


    ۔۔۔۔۔۔۔۔۔۔۔


    م ن۔ش س۔ن ا۔


    U- 1291

    
    
    (Release ID: 1566700) Visitor Counter : 6
    
    
      Read this release in: English