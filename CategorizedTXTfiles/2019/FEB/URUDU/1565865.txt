      الیکٹرانکس اور اطلاعات تکنالوجی کی وزارت

      ڈیجیٹل بھارت، سکشم بھارت۔ڈیجیٹل انڈیا سے متعلق ایک جامع خلاصہ کا اجرا عمل میں آیا
      Posted On: 21 FEB 2019 2:41PM by PIB Delhi


    نئی دہلی، 21 فروری 2019 ؍ مواصلات اور انفارمیشن ٹکنالوجی، نیز قانون اور انصاف کے مرکزی وزیر جناب روی شنکر پرساد کے ہاتھوں آج نئی دہلی کے انڈیا ہیبی ٹیٹ سینٹر میں واقع اسٹین آڈیٹوریم میں ڈیجیٹل انڈیا سے متعلق ایک جامع خلاصہ ڈیجیٹل بھارت، سکشم بھارت کا اجرا عمل میں آیا۔


    اس جامع خلاصہ کا مقصد ملک کے عوام کے درمیان ڈیجیٹل انڈیا کی کامیابی کی تشہیر اور اشاعت کرنا ہے۔ یہ جامع خلاصہ دو حصوں۔ ڈیجیٹل پروفائل آف انڈیا اور ڈیجیٹل پروفائل آف اسٹیٹس اینڈ یوٹی میں منقسم ہے۔ ڈیجیٹل پروفائل آف انڈیا ڈیجیٹل انڈیا پروگرام کے تفصیلی تجزیہ اور ڈیجیٹل انڈیا کے نفاذ سے متعلق تقابلی مطالعہ کے علاوہ ڈیجیٹل انڈیا نے ملک کے عام شہریوں کی زندگیوں میں جو تبدیلی لے کر آئی ہے، ان تمام امور پر مشتمل ہے۔ ڈیجیٹل پروفائل آف انڈیا کے حصے میں ان تمام طریقوں کو آسانی کے ساتھ بیان کیا گیا ہے جس کے ذریعہ عام شہری متعدد سرکاری خدمات سے مستفید ہوتے ہیں۔ علاوہ ازیں اس کے ذریعہ جو شفافیت اور جوابدہی آئی ہے، ان تمام چیزوں کو بیان کیاگیا ہے۔ ڈیجیٹل پروفائل آف اسٹیٹس؍ یوٹی کے حصے میں ڈیجیٹل انڈیا پروگرام کے تحت کئے گئے متعدد اقدامات کے نفاذ کو ریاست اور مرکز کے زیر انتظام علاقوں کے اعتبار سے بیان کیاگیا ہے۔


    یہ جامع خلاصہ ڈیجیٹل انڈیا کے اُن اقدامات پر زور دیتا ہے، جس کا مقصد ڈیجیٹل رسائی، ڈیجیٹل شمولیت، ڈیجیٹل اعتبار سے بااختیار بنانے اور ڈیجیٹل تفریق کو ختم کرنے کو یقینی بنا کر ہندوستان کو معلومات پر مبنی معیشت اور ڈیجیٹل اعتبار سے بااختیار معاشرے میں تبدیل کرنا ہے۔


    *********** ***


    

    م ن۔م ع ۔ ع ر۔


    U- 1167

    
    
    (Release ID: 1565865) Visitor Counter : 11
    
    
      Read this release in: Marathi , English , Hindi , Bengali