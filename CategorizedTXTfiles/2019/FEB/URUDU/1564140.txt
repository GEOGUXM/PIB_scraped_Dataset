      وزیراعظم کا دفتر

      بااختیار خواتین ایک بااختیار سماج اور مضبوط قوم کی تخلیق کرسکتی ہیں:وزیر اعظم
      
      وزیر اعظم نے کروشیتر میں خواتین سرپنچوں کو سوچھ شکتی 2019ایوارڈز سے نوازا
      
      نیشنل کینسر انسٹی ٹیوٹ، جھجر کو قوم کے نام وقف کیا
      
      وزیر اعظم نے ہریانہ میں متعدد ترقیاتی پروجیکٹوں کی نقاب کشائی کی

      Posted On: 12 FEB 2019 5:49PM by PIB Delhi

    نئی دہلی، 12 فروری 2019 ؍وزیر اعظم جناب نریندر مودی نے آج ہریانہ کے کروشیتر کا دورہ کیا۔انہوں نے خواتین سرپنچوں کے ایک کنونشن سوچھ شکتی 2019ء میں حصہ لیا اور ملک بھر کی خواتین سرپنچوں کو سوچھ شکتی 2019ء ایوارڈز سے نوازا۔ وزیر اعظم نے کروشیتر میں سوچھ سندر شوچالیہ نمائش کا معائنہ کیا۔ انہوں نے ہریانہ کے لئے متعدد ترقیاتی پروجیکٹوں کا افتتاح کیا اور سنگ بنیاد رکھا۔ہریانہ کے وزیر اعلیٰ جناب منوہر لال کھٹّر اور متعدد دیگر معززین اس موقع پر موجود تھے۔


    وزیر اعظم نےکہا کہ ملک بھر کے سوچھ گرہیوں کے ایک ساتھ آنے سے نیو انڈیا کے لئے سوچھ بھارت کے عزم کو تقویت ملی ہے۔


    ہریانہ کے لوگوں سے اپنے جذباتی تعلق کا اظہار کرتے ہوئے وزیر اعظم نے کہا کہ یہ ریاست ون رینک –ون پنشن سے لے کر بیٹی بچاؤ –بیٹی پڑھاؤ اسکیموں کے آغاز کے کام میں پیش پیش رہی ہے اور آیوشمان بھارت اسکیم سے سب سے پہلے جس شخص کو فائدہ ہوا وہ ہریانہ کی ہی ایک بیٹی ہے۔


    وزیر اعظم نے زور دے کر کہا کہ صرف بااختیار خواتین ہی ایک بااختیار سماج اور ایک مضبوط قوم کی تخلیق کرسکتی ہیں۔انہوں نے اس بارے میں بات کی کہ کیسے بیٹی بچاؤ، بیٹی پڑھاؤ، اجولا یوجنا، قومی غذائی مشن ، وزیر اعظم محفوظ زچگی مہم جس کے تحت زچگی کے دوران ملنے والی چھٹی کو ب12ہفتہ سے بڑھا کر 26ہفتہ کردیا گیا ہے اور پردھان منتری آواس یوجنا کے تحت مکانوں کی ملکیت ترجیحاً خواتین کے نام کئے جانے جیسے کاموں نے خواتین کو بااختیار بنانے میں کلیدی کردار ادا کیا ہے۔انہوں نے مزید کہا کہ ہماری حکومت پہلی حکومت ہے، جس نے عصمت دری جیسے معاملات میں سزائے موت دینے کا کام کیا ہے۔


    انہوں نے کہا کہ مدرا یوجنا کے تحت تقریباً 75 فیصد قرضے خواتین صنعت کاروں کو دیئے گئے ہیں۔تقریباً 6 کروڑ خواتین نے دین دیال انتودیہ اسکیم کے تحت خود امدادی گروپوں میں شمولیت اختیار کی ہے اور 75ہزار کروڑ روپے سے زیادہ کی رقم ایسے خود امدادی گروپوں کو بطور قرض دستیاب کرائی گئی ہے۔یہ رقم 2014ء سے پہلے کے چار برسوں میں اس مقصد کے لئے مختص کی گئی رقم سے 2.5گنا زیادہ ہے۔


    وزیر اعظم نے کہا کہ صاف ستھرے بیت الخلاء کے نہ ہونے سے ماؤں اور بیٹیوں کو ہونے والی مسلسل پریشانیوں نے مجھے بے چین کردیا اور میں نے لال قلعے کی فصیل سے سوچھ بھارت کا عہد کیا۔آزادی کے تقریباً 70 برسوں میں صفائی ستھرائی کا دائرہ محض 40 فیصد تھاآج یہ 98فیصد تک پہنچ گیا ہے۔گزشتہ ساڑھے چار برسوں کے دوران 10 کروڑ سے زیادہ استراحت گاہوں کی تعمیر ہوئی ہے۔600اضلاع کے 5لاکھ گاوؤں نے خود کو کھلے میں رفع حاجت سے پاک قرار دیا ہے، اس سے انہیں ایک باوقار زندگی ملی ہے۔


    وزیر اعظم نے کروشیتر سے ہی جھجر ضلع کے بڈھساگاؤں میں نیشنل کینسر انسٹی ٹیوٹ(این سی آئی)کا افتتاح کیا۔


    انہوں نے کہا کہ حکومت سبھی لوگوں کو صحت خدمات یقینی بنانے کے لئے سبھی کوششیں کررہی ہیں۔ خاص طورپر ان لوگوں کے لئے جو اسے برداشت نہیں کرسکتے یا جن کے لئے یہ خدمات مہنگی ہیں۔ اپنی حکومت کی کوششوں کی تفصیلات بتاتے ہوئے انہوں نے کہا کہ صحت نگہداشت سہولتوں اور اداروں کی تعداد میں قابل ذکر اضافہ ہوا ہے۔ملک میں 21 ایمس کام کررہے ہیں یا وہ تیزی کے ساتھ تعمیر کے لئے مختلف مراحل میں ہے۔ ان 21 ایمس میں سے 14 ایمس نے 2014ء کے بعد کام کرنا شروع کیا ہے۔ اب 1.5لاکھ ویلنس سینٹرز کے قیام اور آیوشمان بھارت کے ذریعے ہم سبھی لوگوں کے لئے صحت سہولیات کو یقینی بنانے کے مقصد سے کام کررہے ہیں۔


    وزیر اعظم نے شری کرشن آیوش یونیورسٹی ، کروشیتر کا سنگ بنیاد رکھا۔ یہ یونیورسٹی ملک میں اپنی نوعیت کی پہلی یونیورسٹی ہے جو آیوروید ، یوگا، یونانی ، سدھ اور ہومیو پیتھی طریقہ علاج کے توسط سے تعلیم اور علاج و معالجے کی سہولت دستیاب کرا رہی ہے۔


    وزیر اعظم نے اس موقع پر پنڈت دین دیال اپادھیائے یونیورسٹی آف ہیلتھ ، کرنال، نیشنل انسٹی ٹیوٹ آف آیوروید ، پنچکولہ اور ای ایس آئی سی میڈیکل کالج اینڈ ہاسپیٹل، فرید آباد کا سنگ بیناد بھی رکھا۔


    ‘پانی پت کی جنگ میوزیم’ کا سنگ بنیاد رکھتے ہوئے وزیر اعظم نے کہا کہ پانی پت کی جنگ ‘ایک بھارت ، سریشٹھ بھارت’ کی زندہ مثال ہے۔


    وزیر اعظم نے زور دے کر کہا کہ یہ سبھی پروجیکٹ ہریانہ کے شہریوں کی زندگی کو صحت مند اور آسان بنانے کے ساتھ ساتھ نوجوانوں کے لئے روزگار کے نئے مواقع بھی پیدا کریں گے۔


    وزیر اعظم نے اس بات کی ستائش کی کہ نائیجیریا کا ایک وفد ایک مطالعاتی ٹور پر ہے، تاکہ یہ پتہ لگا سکے کہ کیسے سوچھ بھارت مشن نے زمینی سطح حاصل کی اور اسے نائیجیریا میں کیسے نافذ کیا جاسکتاہے۔


    م ن۔م م۔ن ع )


    U: 9 25

    
    
    (Release ID: 1564140) Visitor Counter : 12
    
    
      Read this release in: Assamese , English , Marathi , Hindi , Gujarati , Tamil , Kannada