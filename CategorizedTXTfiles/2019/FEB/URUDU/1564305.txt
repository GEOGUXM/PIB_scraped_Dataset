      نائب صدر جمہوریہ ہند کا سکریٹریٹ

      راجیہ سبھا کے 248ویں اجلاس (بجٹ اجلاس) کے اختتام پر نائب صدر جمہوریہ اور راجیہ سبھا کے چیئرمین کا الوداعی خطاب
      Posted On: 13 FEB 2019 3:15PM by PIB Delhi


    نئی دہلی، 13 ؍ فروری؍پارلیمنٹ کے ایوان بالا (راجیہ سبھا) کے 248ویں اجلاس (بجٹ اجلاس) کے اختتام پر نائب صدر جمہوریہ اور راجیہ سبھا کے چیئرمین جناب ایم وینکیا نائیڈو کے اختتامی خطاب کا متن حسب ذیل ہے:


    ‘‘اپوزیشن کے لیڈر جناب غلاب نبی آزاد جی مختلف پارٹیوں کے لیڈروں اور عالی شان ایوان کے ارکان ! جیسا کہ ہم ایک اور اجلاس کے اختتام کے قریب پہنچ گئے ہیں اور اب ایسے موڑ پر کھڑے ہیں، جہاں رد عمل پیش کیا جائے اور اس بات کا جائزہ لیا جائے کہ ہم نے کیا حاصل کیا اور کیا حاصل نہیں کیا ہے۔


    مجھے دل کی گہرائیوں سے یہ کہنا ہے کہ راجیہ سبھا کے اس مختصر لیکن اہم بجٹ اجلاس میں ہم نے ایک مرتبہ پھر موقع ضائع کیا ہے۔یہ محض غیر فعال طریقۂ کار کو مضبوط بناتا ہے ، جو کہ گزشتہ چند سالوں میں دیکھا گیا ہے، جو کہ ایک سنگین تشویش کا معاملہ ہے، کیونکہ یہ پارلیمانی جمہوریت کے لئے ایک سنگین خطرہ پیدا کرتا ہے۔


    اب وقت آ گیا ہے کہ ایوان کے سبھی ممبر ایوان کے مؤثر کام کاج کو جاری رکھنے کےلئے ایک مشترکہ اتفاق رائے قائم کریں اور اس عالی شان ایوان کو، جو ایوان بزرگان بھی کہلاتا ہے، مزیدنقصان سے بچانے کے لئے اپنا احتساب کریں۔ بزرگوں سے عام طور پر توقع کی جاتا ہے کہ وہ دوسروں کی رہنمائی کریں۔


    یہ سب سے قوی امید تھی، جس کے ساتھ میں نے یہ اجلاس شروع کیا تھا۔میرے اندر موجود رجائیت نے مجھ سے کہا کہ میں امید نہ کھوؤں اور اس کی جگہ یکسر تبدیلی کا انتظار کروں۔ میں اب بھی امید کرتا ہوں کہ یہ جلد یا بہ دیر ہو کر رہے گا۔


    پارلیمانی جمہوریت عوام کے تئیں جوابدہی کے ذریعے حکمرانی کو یقینی بنانا ہے، جو کہ آخری سرپرست اور آخری حکمراں ہوتے ہیں۔ یہ نہ صرف عاملہ کی ذمہ داری ہے کہ وہ قانون سازی کو یقینی بنائے، بلکہ قانون سازیہ اور عدلیہ کے تئیں بھی ذمہ دار ہیں، لیکن قانون سازوں کی جوابدہی اور ان کو تفویض کئے گئے کام کو پورا کرنے میں ناکامی کےلئے کیا ہے؟ راجیہ سبھا بھی اعلیٰ قانون سازیہ کے دوسرے ایوان کے طور پر عوام کے لئے جوابدہ ہے۔ اس کی کارکردگی سے مجھے کافی پریشانی ہوئی ہے۔


    یہ اجلاس چونکہ جلد ہونے والے عام انتخابات سے پہلے کا آخری اجلاس ہے، ہمیں یہ جاننے کی ضرورت ہے کہ اس ایوان نے کہاں تک اپنا رول اور ذمہ داریاں ادا کی ہیں۔ ایک نئی پہل کرتے ہوئے میں چاہتا ہوں کہ اس ایوان بالا کی پچھلے 5 برسوں کے دوران کارکردگی کی موٹی موٹی تفصیل پیش کروں ۔


    ایسے میں جبکہ ہمارے ملک کے ذمہ دار ووٹر ایک بار پھر اپنی رائے دینے کے لئے تیارہیں، میں سمجھتا ہوں کہ یہ بہت مناسب ہوگا، بلکہ یہ ضروری ہوگا کہ میں پچھلی مرتبہ عوامی کے ذریعے کئے گئے فیصلے کے بعد سے 5 برسوں کے دوران راجیہ سبھا کی کار کردگی پر عوام کے سامنے رپورٹ پیش کروں۔


    قانون سازیہ اور عاملہ کا یہ فرض بنتا ہے کہ وہ عوام کی خواہشات اور امنگوں کو پورا کرنے کے لئے ، جس کا اظہار انہوں نے عام انتخابات میں اپنی رائے کے ذریعے کیا ہے، ہر ممکن کوشش کی جائے۔ معز ز ایوان کے تمام ارکان قانون سازیہ کے تین اہم کاموں سے اچھی طرح واقف ہوں گے۔ ۔۔قانون سازی، غوروخوض اور جوابدہی کے کام۔ ہم سے امید کی جاتی ہے کہ ہم ملک اور عوام کی بہتری کے لئے ضروری قوانین تیار کریں گے، عوامی اہمیت کے حامل معاملات پر غورو خوض کریں گے اور موجودہ حکومت کی جوابدہی کو یقینی بنائیں گے، لیکن شواہد سے پتہ چلتا ہے کہ ہم ان تینوں ذمہ داریوں کو پورا کرنے میں کھرے نہیں اترے ہیں۔ ہمارے ملک کے عوام یہ جانتے ہیں، اگر کچھ نہیں جانتے، تو انہیں بھی جاننا چاہئے۔ اس وجہ سے یہ کارکردگی کی رپورٹ تیار کی گئی ہے۔


    جون 2014 سے راجیہ سبھا کے 18اجلاس میں اور آج تک 329 نشستیں ہوئیں اور صرف 154 بل منظور کئے گئے۔ اس کا مطلب ہے کہ 2 نشستوں میں ایک بل سے بھی کم منظور کیا گیا۔ اس عرصے میں منظور کئے گئے بلوں کی تعداد 2014-2009 کے درمیان منظور کئے گئے 188 بلوں سے 34 کم ہیں، جبکہ 2004 سے 2009 کے دوران اس ایوان کے ذریعےمنظور کئے گئے 251 بلوں سے 58 کم ہیں۔ ان اعداد و شمار سے ظاہر ہوتا ہے کہ 2014سے اس ایوان کی کارکردگی مسلسل کم ہوئی ہے۔


    وقفۂ سوال کا بنیادی مقصد موجودہ عاملہ کی جوابدہی کو یقینی بنانا ہوتا ہے۔ وقفۂ صفر کےعلاوہ توجہ دلاؤ نوٹس اور مختصر مدت کی بحث کے ساتھ ساتھ خصوصی بیانات کا مقصد عوامی اہمیت اور تشویش کے معاملات کو اٹھانا ہوتا ہے، لیکن ہم اس معاملے میں پورے نہیں اترے ہیں۔


    ہر وقفۂ سوال کے ضائع ہونے کا مطلب ہے کہ ہم نے 40ارکان کے ذریعے پالیسی، نفاذ اور حکمرانی سے متعلق 8 امور پر حکومت سے جواب طلب کرنے کا موقع کھو دیا ہے۔ ہر وقفۂ کے زیاں کا مطلب ہے کہ 15ارکان عوامی اہمیت کے حامل معاملات اٹھانے سے محروم رہے ہیں۔ اسی طرح اگر ایوان میں کام کاج نہیں ہوتا، تقریباً مزید 10 ارکان ایوان میں معاملات اٹھانے سے قاصر رہتے ہیں۔


    جون 2014 سے اس معزز ایوان کی کارکردگی، یعنی دستیاب وقت اور قانون سازی اور عوامی تشویش کے معاملات کے لئے استعمال ہونے والے وقت کا تناسب صرف 60 فیصد ہے۔ اس معزز ایوان کا 40فیصد بیش قیمت وقت ضائع کرنے کے لئے کون ذمہ دار ہے؟ یہ سوال میں ایوان کے تمام ارکان کے ضمیر پر چھوڑتا ہوں۔


    پچھلے 5برسوں کے دوران کُل 18 اجلاس میں ایوان کی کار کردگی 8 اجلاسوں میں5سال کے اوسط 60 فیصد سے کم رہی ہے۔


    منظور کئے گئے بلوں کے تناسب میں ، 2016 کے سرمائی اجلاس اور 2018 کے بجٹ اجلاس میں صرف ایک ایک بل منظور کیا گیا، 2015 کے مانسون اجلاس میں 2 بل منظور کئے گئے، جبکہ 2016 اور 2018 کے مانسون اجلاسوں میں 14-14بلوں کو منظوری دی گئی۔


    پچھلے 5 برسوں کے دوران ایوان کے اجلاس ، جو پچھلی روایت کے مطابق سالانہ 70-60دنوں تک چلے ہیں، کام کاج میں کمی اور قانون سازی میں کمی ایک سخت تشویش کا باعث ہے۔ آپ سبھی جانتے ہوں گے کہ ایوان میں بحث کے لئے بڑی تعداد میں بل التوا میں پڑے ہیں۔


    پچھلے 5 اجلاسوں کے دوران ، جن کی صدارت کا مجھے فخر حاصل ہوا ہے، 88 نشستوں کے دوران کُل 28 بل منظور ہوئے ہیں، یعنی 3 نشستوں میں بھی ایک بل سے کم منظور کیا گیا۔ پچھلے سرمائی اجلاس کے دوران 3 بل منظور کئے گئے تھے، لیکن یہ بجٹ اجلاس اُس سے بھی کہیں کم بارآور ثابت ہوا ہے۔


    اس اجلاس کے دوران اور اس سے پچھلے اجلاس میں ایوان کے کچھ ارکان نے اس بات کی بھرپور کوشش کی تھی کہ اس معزز ایوان کو ایک طرح سے ‘‘ معطل حالت’’ میں پہنچا دیا جائے۔ اس کی وجہ سے مجھے مجبوراً پچھلے اجلاس کے دوران کچھ ارکان کا نام لیناپڑا تھا،کیونکہ مجھے ایوان کی صورتحال کے بارے میں عوامی نظریئے پر سخت فکر لاحق تھی۔ اس کے علاوہ منطقی کارروائی نہیں کی جا سکتی تھی، کیونکہ کچھ سینئر لیڈروں نے مجھے یقین دلایا تھا کہ وہ متعلقہ پارٹیوں کے ساتھ بات چیت کر کے انہیں اس بات پر آمادہ کریں گے کہ وہ ایوان میں مزید رخنہ اندازی نہ کریں، لیکن بدقسمتی سے ایسا نہیں ہوا۔


    میں نے ایوان کی معمول کی کارروائی کے لئے اپنی ہر ممکن کوشش کی، لیکن ایسا نہیں ہو سکا۔میں مسلسل مختلف پارٹیوں کے لیڈروں کے ساتھ بات چیت کرتا رہا، لیکن میری ناراضگی کا ان پر کوئی اثر نہیں ہوا۔ اس سے ایوان کے کچھ ارکان کے متن کو تبدیل کرنے میں چیئرمین کے محدود اختیارات کا اظہار ہوتا ہے، یہ بہت افسوسناک ہے۔ اگر یہی صورتحال رہی، تو آگے کیا ہوگا؟۔


    جیسا کہ معزز ارکان جانتے ہیں، میں نے ایوان کی کارکردگی کو خوش اسلوبی سے چلانے میں ‘‘ ایوان کے کام کاج کے قوانین’’ کے موجودہ ضابطوں کو جانچنے کے لئے ایک دو رکنی کمیٹی مقرر کی ہے۔ یہ رپورٹ موصول ہو گئی ہے اور اسےجلد ہی ایوان کے عام مقاصد کی کمیٹی کو بھیجا جائے گا۔ میں چاہتا ہوں کہ کمیٹی سفارشات پر کوئی قطعی فیصلہ کرے تاکہ انہیں ایوان کے اگلے مکمل اجلاس سے پہلے نافذ کیا جا سکے۔


    معز ز ارکان !


    انجام کار، یہ معزز ایوان ایسا ہی ہوگا، جیسا آپ چاہیں گے ۔ ایک بہتر کارکردگی والا یا غیر فعال ایوان ملک کے عوام اسے ایک فعال ایوان دیکھنا چاہتےہیں۔ اگر آپ کا کچھ اور خیال ہے، تو آپ کو یہ عوام کے سامنے وضاحت کرنی ہوگی، جو آخری آقا ہیں۔


    اس بجٹ اجلاس میں، جس میں 10 نشستیں ہوئی ہیں، کُل دستیاب 48گھنٹوں میں 39 گھنٹے 51 منٹ رخنہ اندازی کی وجہ سے ضائع ہوئے ہیں۔ اس اجلاس کےد وران ایوان کی کارکردگی 4.79فیصد رہی ہے۔


    معزز ارکان!


    شکر ہے کہ اس اجلاس کے کوئی بھی بل منظور کئے بغیر ختم ہونے کے آثار آخر میں آج کچھ مفاہمت کے بعد ختم ہوئے ہیں۔ اس کے نتیجے میں آج 5 بل منظور کئے گئے، لیکن میرا مشورہ ہے کہ بحث کے بغیر بل منظور کرنے کی پریکٹس سے پرہیز کیا جانا چاہے۔ اس اجلاس کے دوران 6 بل پیش کئے گئے ہیں۔ اس اجلاس کے دورا ن صرف 16 وقفۂ سوال کا استعمال کیا گیا، جبکہ خصوصی بیان کوئی نہیں ہوا۔ ہم سب اس بات پر رضامند ہیں کہ یہ کافی نہیں ہے۔


    میں امید کرتا ہوں کہ پچھلے 5برسوں کے دوران ایوان کی کارکردگی کے بعد میں ‘‘ عوام کے لئے رپورٹ’’ کو معزز ارکان اور عوام سنجیدگی سے لیں گے۔


    اس معزز ایوان کے ارکان کو عوام کے ذریعے منتخب نمائندوں کے ذریعے منتخب کیا جاتا ہے۔ آپ سے امید کی جاتی ہے کہ آپ زیادہ ذمہ داری کا مظاہرہ کریں گے اور عوام کی تشویش اور ان کی توقعات کے مطابق عوام کی معمول کی کارکردگی کو یقینی بنائیں گے۔


    ہم میں سے ہر ایک کو سنجیدگی سے سوچنا چاہئے کہ کیا ہم مباحثوں ، تبادلہ خیال اور خاص طور پر اپنے رویوں کے معیار کو مشترکہ طور پر بہتر بنا سکتے ہیں۔ اگر آپ ضابطوں پر عمل کریں اور دستیاب پارلیمانی اصولوں کو استعمال کریں تو امید کی جا سکتی ہے کہ عوام کی امنگوں اور امیدوں کو سنا جائے گا۔ اگر آوازیں نکالنا اور رکھنا اندازی کرنا ایوان میں ہمارا رویہ بنا رہا تو ہم میں سے ہر ایک عوام کے اعتماد کو ٹھیس پہنچائے گا۔ میں امید کرتا ہوں کہ ہم آنے والے اجلاسوں میں معیار کو مزید نہیں گرنے دیں گے۔


    معزز ارکان !


    پچھلے پانچ برسوں کے دوران تمام خامیوں کے باوجود راجیہ سبھا نے کچھ اہم بلوں کو منظوری دی ہے۔ جن سے بدعنوانی کی روک تھام اور شفافیت کو بہتر بنانے کے علاوہ ملک کی سماجی اقتصادی ترقی پر مثبت اثرات مرتب ہوں گے۔ ان میں مندرجہ ذیل شامل ہیں :

     1. آئینی (124 ویں )ترمیمی بل 2019 ، جس میں اقتصادی طور پر کمزور طبقوں کے لئے 10 فیصد ریزرویشن کی گنجائش ہے۔
     2. آئینی (122ویں) ترمیمی بل 2014، جس میں جی ایس ٹی کو متعارف کیا گیا تھا اور دیگر 9 بل۔
     3. درج فہرست ذاتوں اور درج فہرست قبیلوں (ظلم و زیادتی کی روک تھام) سے متعلق ترمیمی بل 2015 اور 2018۔
     4. بچوں کے جنسی استحصال کی روک تھام کے لئے فوجداری قانون (ترمیمی ) بل 2018۔
     5. مفرور اقتصادی مجرموں سے متعلق بل 2018۔
     6. بدعنوانی کی روک تھام (ترمیمی ) بل 2018 ۔
     7. کالے دھن (غیر انکشاف شدہ بیرونی آمدنی اور اثاثے) اور ٹیکس عائد کرنے سے متعلق بل 2015۔
     8. دیوالیہ پن اور دیوالیہ ہونے سے متعلق کوڈ 2016 اور متعلقہ ترمیمی بل 2017۔
     9. پسماندہ طبقات کے لئے قومی کمیشن قائم کرنے کے خاطر آئینی (123ویں ترمیم) بل 2017۔
    10. زمین جائیداد کے سیکٹر میں اعتماد اور ایمانداری میں اضافہ کرنے اور خریداروں کے مفادات کا تحفظ کرنے کی خاطر زمین جائیداد (ریگولیشن اور ترقی)بل 2016۔
    11. کانوں کی نیلامی کے لئے کول مائن( اسپیشل پروویژن ) بل 2015 کے علاوہ کانوں اور معدنیات سے متعلق (ترقی اور ریگولیشن ) ترمیمی بل 2015 اور 2016 ۔
    12. آدھار ( مالی اور دیگر سبسڈی، فوائد اور خدمات کی مخصوص ترسیل ) بل 2016۔
    13. بچہ مزدوری (ممانیت اور ریگولیشن ) ترمیمی بل 2016 ۔
    14. تجارتی عدالتیں ، تجارتی ڈویژن اورہائی کورٹوں کی تجارتی اپیل والے ڈویژن بل 2015 ۔اور
    15. معذوری سے متاثرہ افراد کے حقوق کا بل 2016۔

    معزز ارکان!


    اس خیال میں اضافہ ہوتا جا رہا ہے کہ غیر فعال قانون سازیہ کی وجہ سے ہماری جمہوریت خطرے میں ہے۔ قانون ساز اسمبلی نے ہونے والے مباحثے مختلف النوع خیالات ،مزاح اور امید سے پُر تھے۔ لیکن ارکان نے اس کے باوجود بحث کی اور ہمیں ایک بہترین دستاویز دی یعنی ہندوستان کا آئین جو اس ملک کا قانون ہے ۔


    کارروائی میں رخنہ اندازی کو اس طرح ابھرنے کی اجازت نہیں دی جا سکتی کہ وہ معلومات سے پر مباحثوں کی جگہ ایک متبادل کے طور پر سامنے آئے ۔ہمارا ملک جمہوریت کے 70 ویں سال میں داخل ہوا ہے۔ قانون سازیہ اور ان کے معزز ارکان کو اپنی عظیم ذمہ داریوں کو پورا کرنا چاہئے۔ ایوان بزرگان کے طورپر ہمیں ایک مثالی کردار ادا کرنے کی ضرورت ہے۔ یہ ایک اعزاز کی بات ہے کہ عوام نے چند لوگوں کو چنا ہے ۔ ان کی امیدیں بہت زیادہ ہیں۔ ہماری ذمہ داریاں بہت سخت ہیں ۔ہم ان مواقع کو کھونے کے بعد صرف افسوس ہی کر سکتے ہیں ۔


    اگلی مرتبہ جب ہم ملیں تو ہمیں ایک نیا باب لکھنا چاہئے، ایک ایسا باب جس پر ہم فخر کر سکیں۔


    معزز ارکان!


    راجیہ سبھا ٹی وی اس عظیم ایوان کا اثاثہ ہے۔ مجھے یہ بتاتے ہوئے خوشی ہو رہی ہے کہ اس ماہ کی 4 تاریخ کو آر ایس ٹی وی کے یو ٹیوب کے سبسکرائبرس کی تعداد 20 لاکھ سے تجاوز کر گئی ہےاور یہ اُس وقت سے پانچ گنا بڑھ چکا ہے ۔ اس سے ایوان کی کارروائی اور اس سے متعلق متن میں عوام کی دلچسپی کا اظہار ہوتا ہے۔ معزز ارکان کو یہ بات اپنے ذہنوں میں رکھنی چاہئے۔


    اگر چہ یہ بہت زیادہ مفید اجلاس نہیں رہا لیکن میں آپ سب کا خاص طور پر راجیہ سبھا سکریٹریٹ کی کوششوں اور سخت محنت کے لئے شکر گزار ہوں ۔


    جے بھارت


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔و ا۔ف ۔ ک ا) ( 13. – 02 – 2019 )


    U. No. 936


    

    
    (Release ID: 1564305) Visitor Counter : 6
    
    
      Read this release in: English
    
    
    

15.