      جہاز رانی کی وزارت

      نیشنل واٹر ویز کی ایندھن سے متعلق ضرورتوں کے لئے ان لینڈ واٹر ویز اتھارٹی آف انڈیا اور انڈین آئل کے درمیان مفاہمت ناموں پر دستخط
      Posted On: 26 FEB 2019 5:34PM by PIB Delhi


    ان لینڈ واٹر ویز اتھارٹی آف انڈیا (آئی ڈبلیو اے آئی) اور انڈین آئل کارپوریشن لمیٹیڈ (آئی او سی ایل) نے آج ایک مفاہمت ناموں پر دستخط کئے، جس کا مقصد نیشنل واٹر ویزکے لئے مشترکہ طور پر ایندھن ، لیوبریکٹنگ آئل، ایل پی جی، قدرتی گیس اور ایندھن سے متعلق دیگر ضرورتوں کی تکمیل کے لئے بنیادی ڈھانچے کا فروغ ہے۔


    اس مفاہمت نامے سے باہمی تعاون سے متعلق عمومی طریقہ کار کے بارے میں ایک سمجھ بنے گی، جس سے ان لینڈ واٹر ویز اور متعلقہ خدمات کے لئے مستقبل میں توانائی سے متعلق کسی بھی طرح کی مانگ کو پورا کرنے کی راہ ہموار ہوگی۔اس میں ایندھن، لیوبریکٹنگ آئل، لیکوئیفائڈ، پٹرولیم گیس(ایل پی جی) (گھریلو اور تجارتی استعمال کے لئے) قدرتی گیس (این جی) اور کسی بھی دیگر ایندھن اور گیس کی وصولی، ذخیرہ اور سپلائی سے متعلق بنیادی ڈھانچے کا فروغ شامل ہے۔ اس کے علاوہ اس مفاہمت نامہ میں ٹرمنلوں؍ ملٹی ماڈل ٹرمنلوں پرگاڑیوں، ڈیزل سے چلنے والے انجنوں، مشینری اور سازوسامان وغیرہ کے لئے ایندھن کی سپلائی ، اور ریٹیل آؤٹ لیٹس(ایندھن اور گیس کے لئے) کی خاطر کنزیومر پمپ کے قیام کے لئے بنیادی ڈھانچے کا فروغ شامل ہے۔ اس سے قومی واٹر ویز سے متصل علاقوں میں تجارتی سرگرمیوں کو مزید فروغ حاصل ہوگا۔


    آئی ڈبلیو اے آئی اور آئی او سی ایل نے زمین کی ضرورت سے متعلق تفصیلات کی تیاری، اسٹوریج کی سہولتوں اور دیگر معاون بنیادی ڈھانچے کی تیاری کے لئے ٹیکنو۔اکنامک فزیبیلٹی اسٹڈیز پر بھی اتفاق کیا ہے، جس میں لاگت کی تفصیلات بھی شامل ہیں۔ یہ مطالعات ٹریفک کے امکانات، مقامی صنعتوں اور واٹر ویز سے قربت اور ریل ہیڈس سے اس کی کنکٹیویٹی پر مبنی ہوں گے۔


    آئی ڈبلیو اے آئی پروجیکٹوں کے نفاذ کے لئے آئی او سی ایل کے ساتھ اطلاعات مشترک کرنے، ضروری معلومات دستیاب کرانے اور نیشنل واٹر ویز اور اس کے ٹرمنلوں سے متعلق دستیاب اعداد وشمار؍ اطلاعات فراہم کرنے کے کام میں سبھی درکار تعاون دے گا۔آئی ڈبلیو اے آئی موجودہ ٹرمنلوں پر سہولتوں کے فروغ کے لئے طویل مدتی لیز بنیاد پر آئی او سی ایل کو زمین دستیاب کرائے گا۔ زمین کی یہ دستیابی حکومت کی لینڈ لیز پالیسی سے متعلق رہنما ہدایات کے مطابق ہوگی۔


    نیشنل واٹر ویز قانون 2016 کے مطابق موجودہ پانچ نیشنل واٹر ویز کے علاوہ 106 نئے واٹر ویز کو نیشنل واٹر ویز قرار دیا گیا ہے۔ نئے نیشنل واٹر ویز کے فروغ کا کام مرحلہ وار طریقہ سے انجام دیا جارہا ہے، جو کہ فزیبلیٹی رپورٹوں اور ڈی پی آر پر مبنی ہے۔ نیز نیشنل واٹر ویز۔1 کا کام جل مارگ وکاس پروجیکٹ (جے ایم وی پی) کے تحت شروع کیا گیا ہے، جس میں عالمی بینک کا تکنیکی اور مالی تعاون شامل حال ہے۔جے ایم وی پی کے تحت ہلدیہ، صاحب گنج اور وارانسی میں ملٹی ماڈل ٹرمنلس اور غازی پور وکالو گھاٹ میں انٹرماڈل ٹرمنلوں کا فروغ کیا جارہا ہے۔ اس کے علاوہ جہازوں کی محفوظ آمد ورفت کے لئے ہلدیہ اور وارانسی کے درمیان لیسٹ ایشیورڈ ڈیپتھ (ایل اے ڈی) کی سہولت بھی دستیاب کرائی جائے گی۔


    U-1246

    
    
    (Release ID: 1566422) Visitor Counter : 3
    
    
      Read this release in: English , Hindi