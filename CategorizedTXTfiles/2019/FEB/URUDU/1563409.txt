      ایٹمی توانائی کا محکمہ

      نیوکلیئرفضلات کا نپٹارہ
      Posted On: 07 FEB 2019 3:52PM by PIB Delhi


    نئی دہلی، 07 فروری 2019 : شمال مشرقی ریاستوں کی ترقی کے مرکزی وزیر مملکت (آزادانہ چارج) نیز وزیر اعظم کے دفتر، عملے ، عوامی شکایات، پنشن، جوہری توانائی اور خلا کے وزیر مملکت ڈاکٹر جتیندر سنگھ نے آج راجیہ سبھا میں ایک سوال کے تحریری جواب میں اطلاع فراہم کی کہ نیوکلیئر سہولتوں سے پیدا ہونے والے ٹھوس فضلات کا نپٹارہ، اس کی ریڈیو ایکٹویٹی ؍برقی ارتعاش کے لحاظ سے انجیئرنگ کے ذریعہ تیار کردہ ڈھانچوں مثلاً پتھر لگے ہوئے خندقوں، کنکریٹ سے تیار کردہ گڈھوں اور ٹائل سے تیار کردہ سوراخوں کے اندر کیا جاتا ہے۔ یہ ڈھانچے قابل رسائی علاقوں میں پلانٹ؍ سہولتی احاطوں کے اندر قائم ہیں۔


    وہ علاقے جہاں نیوکلیئر فضلات کے نپٹارے کے لئے ڈھانچے موجود ہیں، وہاں منظم طریقے سے بورویل فراہم کرائے گئے ہیں۔ ان بورویلوں کی نگرانی باقاعدہ طور سے کی جاتی ہے، تاکہ محلول شدہ فضلات میں موجود ریڈیو ایکٹویٹی کی صورتحال کا پتہ چل سکے۔ ان کی باقاعدہ نگرانی بین الاقوامی جوہری توانائی ایجنسی (آئی اے ای اے) کے رہنما اصول کے مطابق کی جاتی ہے۔


    فضلات کے نپٹارے کی سہولتوں کے اندر اور اردگرد مختلف ماحولیاتی میٹرکس مثلاً ہوا، پانی، مٹی کی نگرانی ،بھابھا ایٹومیک ریسرچ سینٹر (بی اے آر سی) کے تحت کام کرنے والی آزاد اور خود مختار ماحولیات کے سروے کی لیباریٹریوں (ای ایس ایل) کے ذریعہ کی جاتی ہے، جوکہ تمام نیوکلیئر مقامات پر موجود ہیں۔


    *********** ***


    

    م ن۔م ع ۔ ع ر۔


    U- 782


    

    
    (Release ID: 1563409) Visitor Counter : 2
    
    
      Read this release in: English