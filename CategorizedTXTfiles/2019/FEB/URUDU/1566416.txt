      عملے، عوامی شکایات اور پنشن کی وزارت

      ڈاکٹر جتیندر سنگھ کل قومی ای – حکمرانی ایوارڈ – 2019 پیش کریں گے
      
      یہ ایوارڈ ای – حکمرانی کے شعبے میں کامیابیوں کے اعتراف میں 6 زمروں کے لئے دیئے جائیں گے

      Posted On: 26 FEB 2019 4:01PM by PIB Delhi

    نئی دہلی، 26 فروری / ای – حکمرانی کے اقدامات کو نافذ کرنے میں بہترین کارکردگی کو فروغ دینے اور اس کے اعتراف کے مقصدسے حکومتِ ہند ہر سال ای – حکمرانی قومی ایوارڈ عطا کرتی ہے ۔ شمال مشرقی خطے کی ترقی کے مرکزی وزیر مملکت ( آزادانہ چارج ) ، وزیر اعظم کے دفتر ، عملے ، عوامی شکایات اور پنشن اور ایٹمی توانائی اور خلاء کے وزیر مملکت ڈاکٹر جتیندر سنگھ کل یہاں قومی ای – حکمرانی ایوارڈ – 2019 پیش کریں گے ۔


    یہ ایوارڈ ای – حکمرانی کے شعبوں میں کامیابیوں کے اعتراف میں 6 زمروں کے لئے دیئے جائیں گے ۔ اس اقدام سے ای – حکمرانی کے اقدامات کی ڈیزائنگ اور پائیدار نفاذ کے موثر طریقوں کی معلومات کو عام کرنا ، ای حکمرانی کے کامیاب حل میں اختراعات کی ہمت افزائی کرنا اور مسائل کو حل کرنے ، خطرات کو کم کرنے ، معاملات کو حل کرنے اور کامیابی کے لئے منصوبہ بندی کرنے سے متعلق تجربات کے تبادلے کی ہمت افزائی کی جاتی ہے ۔


    قومی ای – حکمرانی ایوارڈ میں حکومت سے حکومت کے درمیان ، حکومت سے شہریوں کے درمیان ، حکومت سے کاروبار کے درمیان کئے گئے سرکاری محکموں کے بہترین اقدامات کا اعتراف کیا جاتا ہے ۔ اس میں اِسٹارٹ اَپ ، تعلیمی اور تحقیقی اداروں میں کئے گئے اقدامات اور ابھرتی ہوئی ٹیکنا لوجی کو اپنانے کا بھی اعتراف کیا جاتا ہے ۔


    جن 6 زمروں میں ایوارڈ پیش کئے جائیں گے ، وہ مندرجہ ذیل ہیں :

     1. ڈجیٹل تبدیلی کے لئے سرکاری عمل کی ری - انجینئرنگ میں بہترین کار کردگی
     2. شہریوں پر مرکوز فراہمی کے نظام میں بہترین کار کردگی
     3. ای – حکمرانی میں ضلعے کی سطح پر بہترین اقدامات ( الف ) شمال مشرقی ریاستیں + پہیاری ریاستیں ، ( ب ) مرکز کے زیر انتظام علاقے ( بشمول دلّی ) ، ( ج ) دیگر ریاستیں
     4. شہریوں پر مرکوز خدمات کے لئے تعلیمی / تحقیقی اداروں کے ذریعے امتیازی تحقیق
     5. اسٹارٹ اَپس کے ذریعے ای – حکمرانی کے اقدامات میں آئی سی ٹی کا اختراعی استعمال ( ایسے اسٹارٹ اَپ ، جو حکومتِ ہند کے صنعتی پالیسی اور فروغ کے محکمے کی تشریح کے تحت آتے ہیں )
     6. ابھرتی ہوئی ٹیکنا لوجیوں کو اپنانے میں بہترین کار کردگی

    ہر زمرے کے لئے سونے اور چاندی کے ایوارڈ پیش کئے جائیں گے ۔ آئی آر سی ٹی سی ریل سے منسلک موبائل ایپ کے لئے زمرہ نمبر ایک میں خصوصی جیوری ایوارڈ بھی پیش کیا جائے گا ۔ اس موقع پر اختراعی ٹیکنا لوجیوں ، بہترین طریقۂ کار اور آئی سی ٹی اقدامات کی نمائش بھی کی جائے گی ۔ اس تقریب کے دوران ایوارڈ پانے والے اقدامات کے لئے تجربات میں ساجھیداری کے اجلاس بھی منعقد ہوں گے ۔

     1. آئی آر سی ٹی سی ریل سے منسلک موبائل ایپ
     2. اُمنگ
     3. ایم ڈی ڈی اے ای آر پی
     4. پنرواس
     5. ہیلو ڈاکٹر 555
     6. تمل ناڈو کے لئے بادی توانائی سے متعلق پیش گوئی خدمات
     7. بھیوانی کے میونسپل علاقے کے لئے جیو آئی سی ٹی پر مبنی املاک کے ٹیکس بندوبست نظام اور یو اے وی کی بہترین تصاویر

    شہریوں پر مرکوز خدمات پر توجہ دی جائے گی ، جس میں ترقی کی ہمت افزائی کے لئے ٹیکنا لوجی کے استعمال کو اہمیت دی جائے گی۔ امید ہے کہ کچھ پروجیکٹوں کی نقل کے ذریعے ملک میں ڈجیٹل تبدیلی لانے میں مدد ملے گی ۔


    امید ہے کہ اس تقریب میں حکومتِ ہند ، ریاستی حکومتوں ، صنعت ، تعلیمی اداروں اور پرائیویٹ سیکٹر کے بڑی تعداد میں مندوبین شرکت کریں گے ۔


    U. No. 1239

    
    
    (Release ID: 1566416) Visitor Counter : 7
    
    
      Read this release in: English , Hindi
    
    
    

7.