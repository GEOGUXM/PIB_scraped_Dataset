      وزیراعظم کا دفتر

      وزیر اعظم کل آندھرا پردیش، تمل ناڈو اور کرناٹک کا دورہ کریں گے
      
      وشاکھا پٹنم، منگلور اور پدور میں اسٹریٹجک پٹرولیم ریزرو (ایس پی آر) سہولیات کو قوم کے نام وقف کریں گے؛ آئی آئی ٹی دھاروار اور آئی آئی آئی ٹی دھاروار کا سنگ بنیاد رکھیں گے اور متعدد ترقیاتی منصوبوں کا افتتاح کریں گے

      Posted On: 09 FEB 2019 7:16PM by PIB Delhi

    نئی دہلی، 09 فروری/ وزیر اعظم جناب نریندر مودی کل آندھرا پردیش کے گنتور، تمل ناڈو کے تیرپپور اور کرناٹک کے ہبلی کا دورہ کریں گے۔ وہ ان ریاستوں میں متعدد ترقیاتی منصوبوں کا افتتاح کریں گے۔


    وزیراعظم آندھرا پردیش میں


    وزیر اعظم کی پہلی منزل آندھرا پردیش کا گنتور ہوگا جہاں وہ یتوکار بائی پاس ، گنتور میں متعدد ترقیاتی منصوبوں کا افتتاح کریں گے۔


    ملکی کی توانائی سیکوریٹی کو فروغ دینے کی غرض سے وزیر اعظم انڈین اسٹریٹجک پٹرولیم ریزور لمیٹیڈ (آئی ایس پی آر ایل) کی 1.33 ایم ایم ٹی وشاکھا پٹنم اسٹریٹجک پٹرولیم ریزرو (ایس پی آر) سہولیات کو قوم کے نام وقف کریں گے ۔وزیر اعظم آندھرا پردیش کے کرشنا –گوداوری (کے جی) کے ساحل پرواقع او این جی سی کے وششٹ اور ایس آئی ڈیولپمنٹ پروجیکٹ کا افتتاح کریں گے۔


    وہ کرشنا پٹنم میں بھارت پٹرولیم کارپوریشن لمیٹیڈ (بی پی سی ایل) کے نئے ٹرمینل کے قیام کا سنگ بنیاد رکھیں گے۔ ان منصوبوں سے آندھرا پردیش اور پڑوسی ریاستوں میں گیس پر مبنی صنعتی اکائیوں کو زبردست فروغ حاصل ہوگا۔ بعد ازاں وزیر اعظم تمل ناڈو کے تیرپپور کے لیے روانہ ہوں گے ۔


    وزیر اعظم تمل ناڈو میں


    وزیر اعظم تمل ناڈو میں تیرپپور کے پیروما نلّور گاؤں میں متعد ترقیاتی منصوبوں کا افتتاح کریں گے ۔ وہ تیرپپور میں ای ایس آئی سی اسپتال کا سنگ بنیاد رکھیں گے ۔ 100 بستروں والا یہ جدیدترین اسپتال ای ایس آئی ایکٹ کے تیرپپور اور آس پاس کے علاقوں کے تقریبا ایک لاکھ مزدوروں اور ان کے خاندان کے ارکان کی طبی ضروریات کو پورا کرے گا۔


    وزیر اعظم تریچی ایئر پورٹ کی ایک نئی مربوط عمارت اور چنئی ایرپورٹ کی تجدید کاری کا سنگ بنیاد رکھیں گے ۔


    وہ ای ایس آئی سی اسپتال ، چنئی کو قوم کے نام وقف کریں گے ۔ جدید ترین سہولیات سے آراستہ 470 بستروں والا یہ اسپتال ہر طرح کے معیاری علاج کی خدمات فراہم کرے گا۔


    اس موقع پر بی پی سی ایل کے اننور ساحلی ٹرمینل کو قوم کےنام وقف کیا جائے گا۔


    وزیر اعظم جناب مودی ، چنئی پورٹ سے چنئی پٹرولیم کارپوریشن لمیٹیڈ (سی پی سی ایل) کے منالی ریفائنری تک جانے والی کچے تیل کی نئی پائپ لائن کا بھی افتتاح کریں گے ۔ بہترین حفاظتی خصوصیات کا حامل یہ پائپ لائن کچے تیل کی محفوظ اور بھروسہ مند سپلائی کو یقینی بنائے گی نیز تمل ناڈو اور پڑوسی ریاستوں کی ضروریات پوری کرے گی۔


    وزیر اعظم اے جی-ڈی ایم ایس میٹرو اسٹیشن سے واشرمین پیٹ میٹرو اسٹیشن تک جانے والی چنئی میٹرو کے ایک سیکشن کے مسافرین خدمات کا بھی افتتاح کریں گے۔ 10 کلو میٹر کا یہ سیکشن چنئی میٹرو کے مرحلہ – I کا پہلا حصہ ہے۔ اس کے بعد وزیر اعظم کرناٹک کے ہبلی کے لیے روانہ ہوں گے۔


    وزیر اعظم کرناٹک میں


    وزیر اعظم کے دورے کا پہلا مرحلہ کرناٹک کا ہبلی ہوگا۔ وہ ہبلی کے گبّر میں متعدد ترقیاتی منصوبوں کا افتتاح کریں گے ۔ وزیر اعظم انڈین انسٹی ٹیوٹ آف ٹکنالوجی – دھاروار اور انڈین انسٹی ٹیوٹ آف انفارمیشن ٹکنالوجی – دھاروار کا سنگ بنیاد رکھیں گے۔


    اس موقع پر دھاروار میں سٹی گیس ڈسٹریبوشن (سی جی ڈی) کو قوم کے نام وقف کیا جائے گا۔ حکومت نے شہریوں کو صاف ایندھن کی ملک بھر میں فراہمی میں اضافے کے لیے سٹی گیس ڈسٹریبوشن (سی جی ڈی) نیٹ ورک کو وسعت دینے پر زور دیا ہے ۔


    ملک کے لیے توانائی کی سیکوریٹی کو یقینی بنانے کے لیے ایک اور قدم کے طور پر وزیر اعظم انڈین اسٹریٹجک پٹرولیم ریزور لمیٹیڈ (آئی ایس پی آر ایل) کی 1.5 ایم ایم ٹی منگلور اسٹریٹجک پٹرولیم ریزرو (ایس پی آر) سہولیات اور 2.5 ایم ایم ٹی پدور ایس پی آر سہولیات کو قوم کے نام وقف کریں گے۔


    18 کلو میٹر طویل چک جاجور-مایاکونڈا ریلوے لائن کو ڈبل کیا جانا بھی ایک خاص بات ہوگی ۔ یہ ریلوے لائن 190 کلومیٹر طویل ہبلی –چیک جاجور سیکشن کو ڈبل کرنے والے پروجیکٹ کا حصہ ہے اور جنوب مغربی ریلوے کے بنگلورو-ہبلی ریلوے لائن پر واقع ہے۔ اس اہم روٹ کو دہرا کیے جانے سے لائن کی صلاحیت میں اضافہ ہوگا جو بنگلورو کو ہبلی ، بیلاگاوی، گوا، پنے اور ممبئی سے جوڑتی ہے۔ اس سے ٹرینوں کی آمد و رفت میں تیزی آئے گی۔


    وزیر اعظم نریندر مودی 346 کلومیٹر طویل ہوسپیٹ – ہبلی – واسکوڈی گاما لائن کو بجلی فراہم کرنے کا بھی افتتاح کریں گے۔ اس سے سفر کے اوقات میں کمی آئے گی اورڈیزل کے استعمال میں کمی کے باعث گرین ہاؤس گیس (جی ایچ جی) کے اخراج میں بھی کمی آئے گی۔


    سب کے لئے رہائش فراہم کرنے کے عزم کے پیش نظر ، وزیر اعظم مودی دھاروار میں پی ایم اے وائی (یو) کے تعمیر شدہ 2384 گھروں کے ای داخلہ کا بھی مشاہدہ کریں گے۔


    U-836


    

    
    (Release ID: 1563663) Visitor Counter : 8