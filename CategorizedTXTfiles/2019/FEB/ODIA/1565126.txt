      ଜାହାଜ ଚଳାଚଳ ମନ୍ତ୍ରଣାଳୟ

      ଭାରତୀୟ ନାବିକଙ୍କ ନିଯୁକ୍ତିରେ ଚଳିତ ବର୍ଷ 35 ପ୍ରତିଶତର ଅଭୂତପୂର୍ବ ବୃଦ୍ଧି;
      ଅନ୍-ବୋର୍ଡ ତାଲିମ ଛାତ୍ରଛାତ୍ରୀଙ୍କ ସଂଖ୍ୟା 37 ପ୍ରତିଶତ ବଢ଼ିଲା

      Posted On: 15 FEB 2019 9:19PM by PIB Bhubaneshwar

    ଚଳିତ ବର୍ଷ ଶିପିଂ କ୍ଷେତ୍ରରେ ଉଭୟ ଭାରତୀୟ ଏବଂ ବିଦେଶୀ ଜାହାଜରେ ଭାରତୀୟ ନାବିକମାନଙ୍କର ନିଯୁକ୍ତିରେ 35 ପ୍ରତିଶତର ଅଭୂତପୂର୍ବ ବୃଦ୍ଧି ପରିଲକ୍ଷିତ ହୋଇଛି । ଏହି ତଥ୍ୟ 2017ରେ 1 , 54 , 349ରୁ ବୃଦ୍ଧି ପାଇ 2018ରେ 2 , 08 , 799ରେ ପହଁଚିଛି । ଏଥିସହିତ ଅନବୋର୍ଡ ତାଲିମ ପାଇଁ ଛାତ୍ରଛାତ୍ରୀଙ୍କ ସଂଖ୍ୟାରେ ପାଖାପାଖି 37 ପ୍ରତିଶତର ବୃଦ୍ଧି ଦେଖିବାକୁ ମିଳିଛି । ଏହି ସଂଖ୍ୟା ଗତବର୍ଷ 14 , 307 ଥିବାବେଳେ ଚଳିତ ବର୍ଷ ଏହା 19 , 545ରେ ପହଁଚିଛି ।


    ଭାରତୀୟ ଜାହାଜରେ ନିଯୁକ୍ତି ପାଇଥିବା ନାବିକମାନଙ୍କ ସଂଖ୍ୟା ଗତବର୍ଷ 22 , 103 ଥିବା ବେଳେ ଚଳିତ ବର୍ଷ ଏହା ବୃଦ୍ଧି ପାଇ 27 , 364 ହୋଇଯାଇଛି । ଏହି ଅବଧି ଲାଗି ବିଦେଶୀ ଜାହାଜରେ ନିଯୁକ୍ତି ପାଇଥିବା ନାବିକମାନଙ୍କ ସଂଖ୍ୟା 60 , 194ରୁ ବୃଦ୍ଧି ପାଇ 72 , 337ରେ ପହଁଚିଛି । ନିଯୁକ୍ତି ପାଇଥିବା ଅଧିକାରୀମାନଙ୍କ ମୋଟ ସଂଖ୍ୟା 2017ରେ 60 , 194 ଥିବା ବେଳେ ଏହା ବୃଦ୍ଧି ପାଇ 2018ରେ 72 , 337 ହୋଇଛି । ଏହି ଅବଧିରେ ରେଟିଂ ସଂଖ୍ୟା ମଧ୍ୟ ବୃଦ୍ଧି ପାଇ 75 , 052ରୁ ବଢ଼ି 1 , 09 , 108ରେ ପହଁଚିଛି । ପୂର୍ବରୁ ଭାରତୀୟ ନାବିକମାନଙ୍କ ସଂଖ୍ୟା ମଧ୍ୟ 2013ରେ 1 , 03 , 835ରୁ ବଢ଼ି 2015ରେ 1 , 26 , 945 ହୋଇଯାଇଥିଲା ।


    ଭାରତୀୟ ନାବିକମାନଙ୍କ ସଂଖ୍ୟାରେ ଏହି ବୃଦ୍ଧି ଗତ ସାଢ଼େ ଚାରି ବର୍ଷ ମଧ୍ୟରେ ସରକାରଙ୍କ ଦ୍ୱାରା ନିଆଯାଇଥିବା ପଦକ୍ଷେପର ଏକ ଶୃଙ୍ଖଳା କାରଣରୁ ସମ୍ଭବ ହୋଇପାରିଛି । ଏସବୁ ପଦକ୍ଷେପଗୁଡ଼ିକ ମଧ୍ୟରେ ରହିଛି ମେରିଟାଇମ ପ୍ରଶିକ୍ଷଣ ମାନକରେ ସୁଧାର , ଅନବୋର୍ଡ ପ୍ରଶିକ୍ଷଣ ସୁଯୋଗରେ ବୃଦ୍ଧି , ପରୀକ୍ଷା ଏବଂ ପ୍ରମାଣପତ୍ର ପ୍ରଦାନ ବ୍ୟବସ୍ଥାରେ ସୁଧାର ଏବଂ ସହଜ ବ୍ୟବସାୟିକ ସୁବିଧା ଦିଆଯିବା ଆଦି ।


    2016ରେ ଅଧିକାରୀମାନଙ୍କ ପାଇଁ ତାଲିମ ପାଠ୍ୟକ୍ରମ ଏବଂ ରେଟିଂରେ ସଂଶୋଧନ କରାଯାଇଥିଲା । ଏହାର ଉଦେ୍ଦଶ୍ୟ ଥିଲା-ବିଶ୍ୱସ୍ତରୀୟ ମାନକ ପୂରଣ କରିବା ଏବଂ ବିଦେଶୀ ନିଯୁକ୍ତିଦାତାଙ୍କ ଆଶା ପୂରଣ କରିବା । ଘରୋଇ କ୍ଷେତ୍ରରେ କାର୍ଯ୍ୟ କରୁଥିବା ତାଲିମ ସଂସ୍ଥାଗୁଡ଼ିକର ଗୁଣବତ୍ତାର ବିଭିନ୍ନ ମାନକ ଯେପରିକି ମୌଳିକ ଭିତ୍ତିଭୂମି , ନାମ ଲେଖାଇଥିବା ଛାତ୍ରଛାତ୍ରୀଙ୍କ ଗୁଣବତ୍ତା , ସଂସ୍ଥାର ପ୍ରଶିକ୍ଷକମାନଙ୍କ ଗୁଣବତ୍ତା , ଶିକ୍ଷାବିଜ୍ଞାନ , ପରୀକ୍ଷାରେ ପ୍ରଦର୍ଶନ , ଅନ ବୋର୍ଡ ତାଲିମ ଏବଂ ଛାତ୍ରଛାତ୍ରୀଙ୍କ ନିଯୁକ୍ତି ଆଦିର ଆକଳନ କରିବା ଲାଗି ‘ ସାମଗ୍ରିକ ନିରୀକ୍ଷଣ କାର୍ଯ୍ୟକ୍ରମ (ସିଆଇପି)ର ବ୍ୟବସ୍ଥା ପ୍ରସ୍ତୁତ କରାଯାଇଥିଲା । ଏହି ସଂସ୍ଥାନଗୁଡ଼ିକ ପାଇଁ ପାଠ୍ୟକ୍ରମକୁ ଉନ୍ନତ କରିବା ଲାଗି ଇ-ଲର୍ଣ୍ଣିଂ ମଡ୍ୟୁଲ ପ୍ରସ୍ତୁତ କରାଗଲା ଏବଂ ଏହାଦ୍ୱାରା ଭାରତୀୟ ନାବିକମାନଙ୍କୁ ନିଃଶୁଳ୍କ ଉପଲବ୍ଧ କରାଗଲା । ଯଦ୍ଦ୍ୱାରା ସେମାନେ ପରୀକ୍ଷାରେ ଅଂଶଗ୍ରହଣ କରିବା ପୂର୍ବରୁ ନିଜର ସୂଚନା ଏବଂ କୌଶଳକୁ ଉନ୍ନତ କରିପାରିବେ । ମାନବ ସମ୍ବଳର ଯୋଗାଣରେ ବୃଦ୍ଧି ସୁନିଶ୍ଚିତ କରିବା ଲାଗି ନୂତନ ପ୍ରଶିକ୍ଷଣ ସଂସ୍ଥାନଗୁଡ଼ିକର ପ୍ରତିଷ୍ଠା କିମ୍ବା ବର୍ତ୍ତମାନର ପ୍ରଶିକ୍ଷଣ ସଂସ୍ଥାନଗୁଡ଼ିକର କ୍ଷମତା ବୃଦ୍ଧି କରିବା ଲାଗି ରହିଥିବା 15 ବର୍ଷ ପୁରୁଣା ପ୍ରତିବନ୍ଧକକୁ କେତେକ ନିର୍ଦ୍ଧାରିତ ସର୍ତ୍ତାବଳୀ ସହିତ ହଟାଇ ଦିଆଯାଇଥିଲା ।


    ଭାରତ ମର୍ଚ୍ଚାଂଟ ନାଭି ଲାଗି କ୍ଲାସରୁମ ପ୍ରଶିକ୍ଷଣ କ୍ଷମତା ଯଥେଷ୍ଟ ବୃଦ୍ଧି କରିଛି , କିନ୍ତୁ ଏଥିପାଇଁ ପଞ୍ଜିକୃତ ଛାତ୍ରଛାତ୍ରୀଙ୍କୁ ଅନବୋର୍ଡ ଜାହାଜ ପ୍ରଶିକ୍ଷଣ ଉପଲବ୍ଧ କରାଇବା ଏବେ ସୁଦ୍ଧା କଷ୍ଟକର କାର୍ଯ୍ୟ ହୋଇ ରହିଛି ।


    ଅନବୋର୍ଡ ପ୍ରଶିକ୍ଷଣ ତଥ୍ୟ ଅନୁଯାୟୀ , 2017ରେ 5469 ଜଣ ଡେକ କ୍ୟାଡେଟ (ନଟିକାଲ)ଙ୍କୁ ପ୍ରଶିକ୍ଷଣ ଦିଆଯାଇଥିବା ବେଳେ 2018ରେ 5895 ଜଣଙ୍କୁ ପ୍ରଶିକ୍ଷଣ ଦିଆଯାଇଥିଲା । ସେହିପରି 2017ରେ 4120 ଜଣ ଓ 2018ରେ 5682 ଜଣ ଇଞ୍ଜିନ କ୍ୟାଡେଟ (ଇଞ୍ଜିନିୟରିଂ) , 2017ରେ 2440 ଏବଂ 2018ରେ 4560 ଜଣ ତାଲିମପ୍ରାପ୍ତ ଡେକ ରେଟିଙ୍ଗସ୍ , 2017ରେ 1044 ଏବଂ 2018ରେ 1273 ପ୍ରଶିକ୍ଷିତ ସେଲୁନ ରେଟିଙ୍ଗସ୍ , 2017ରେ 1234 ଏବଂ 2018ରେ 2135 ଜଣ ପ୍ରଶିକ୍ଷିତ ଇଞ୍ଜିନ ରେଟିଂସକୁ ମିଶାଇ ମୋଟ 2017ରେ 14307 ଏବଂ 2018ରେ 19545 ଜଣଙ୍କୁ ଅନବୋର୍ଡ ପ୍ରଶିକ୍ଷଣ ପ୍ରଦାନ କରାଯାଇଛି ।


    ଅନ-ବୋର୍ଡ ଜାହାଜ ପ୍ରଶିକ୍ଷଣର ସୁଯୋଗ ବୃଦ୍ଧି କରିବା ଲାଗି ଏହି ନିଷ୍ପତ୍ତି ନିଆଯାଇଛି ଯେ ସମୁଦ୍ର କୂଳଠାରୁ କିଛି ଦୂରରେ ଜାହାଜ ଉପରେ ମଧ୍ୟ ଅଧିକାରୀ ଏବଂ ରେଟିଂସ ମାନଙ୍କୁ ଅନବୋର୍ଡ ପ୍ରଶିକ୍ଷଣ ଦିଆଯିବ । ଏହି ପଦକ୍ଷେପ ଦ୍ୱାରା ପାଖାପାଖି 4 ହଜାର ପ୍ରଶିକ୍ଷାର୍ଥୀମାନଙ୍କୁ ଅତିରିକ୍ତ ସୁଯୋଗ ମିଳିପାରିବ ।


    ଭାରତୀୟ ନାବିକମାନଙ୍କ ଯୋଗାଣ ତଥ୍ୟ

                                                                    
ରେଙ୍କ                 2013    2014    2015    2016    2017    2018  
                                                                    
                                                                    
                                                                    
ନଟିକାଲ ଅଫିସର          26742   28805   30520   33346   34417   40897 
                                                                    
                                                                    
                                                                    
ନଟିକାଲ ରେଟିଂସ         36910   44548   49144   56916   63520   97703 
                                                                    
                                                                    
                                                                    
ଇଞ୍ଜିନିୟରିଂ ଅଫିସର     26995   28968   31377   35230   36760   44388 
                                                                    
                                                                    
                                                                    
ଇଞ୍ଜିନିୟରିଂ ରେଟିଂସ    13188   14769   15904   18448   19652   25811 
                                                                    
                                                                    
                                                                    
ମୋଟ ଅଫିସରଙ୍କ ସଂଖ୍ୟା   53737   57773   61897   68576   71177   85285 
                                                                    
                                                                    
                                                                    
ମୋଟ ରେଟିଂସଙ୍କ ସଂଖ୍ୟା  50098   59317   65048   75364   83172   123514
                                                                    
                                                                    
                                                                    
ମୋଟ                   103835  117090  126945  143940  154349  208799
                                                                    
                                                                    

    ଜାହାଜରେ ନିଯୁକ୍ତିର ପୂର୍ବ ସର୍ତ ଭାବେ ଆବଶ୍ୟକ ଭାରତୀୟ କଂଟିନ୍ୟୁଅସ ଡିସଚାର୍ଜ ସାର୍ଟିଫିକେଟ (ସିଡିସି) ହାସଲ କରିବା ଲାଗି ନିୟାମକରେ କେତେକ ଛାଡ଼ କରାଯାଇଛି । 2017ରେ ନୂତନ ଉଦାର ସିଡିସି ବ୍ୟବସ୍ଥା ଆରମ୍ଭ ହୋଇଥିଲା , ଏହାର ଅନ୍ତର୍ଗତ 14 ଦିନର ମୌଳିକ ମେରିଟାଇମ ପାଠ୍ୟକ୍ରମ ସମ୍ପୂର୍ଣ୍ଣ କରିବା ସହ ଦଶମ ପାସ୍ କରିଥିବା ଯେକୌଣସି ନାଗରିକ ଭାରତୀୟ ସିଡିସି ହାସଲ କରିପାରିବେ । ଏଥିପୂର୍ବରୁ ସିଡିସି ହାସଲ କରିବା ଲାଗି ସର୍ବନିମ୍ନ 6 ମାସର ତାଲିମ ପୂରଣ କରିବାକୁ ହୋଇଥାଏ । ନୌଚାଳନାରେ ଅଭିଜ୍ଞତା ହାସଲ କରିଥିବା ଅନେକ ନାବିକ ଭାରତୀୟ ସିଡିସି ହାସଲ କରିବାରେ ସଫଳ ହୋଇଛନ୍ତି । 2018-19ରେ ନୂଆ ନିୟମ ଅନ୍ତର୍ଗତ 70 , 000ରୁ ଅଧିକ ସିଡିସି ଜାରି କରାଯାଇଛି ।


    **********

    
    
    (Release ID: 1565126) Visitor Counter : 14