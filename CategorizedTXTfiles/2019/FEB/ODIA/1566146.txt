      PIB Headquarters

      ଉତ୍ତରପ୍ରଦେଶର ଗୋରଖପୁରରୁ ପ୍ରଧାନମନ୍ତ୍ରୀ-କିସାନ ଯୋଜନାର ଶୁଭାରମ୍ଭ କଲେ ପ୍ରଧାନମନ୍ତ୍ରୀ
      • 12କୋଟିରୁ ଉର୍ଦ୍ଧ୍ଵ କ୍ଷୁଦ୍ର ଏବଂ ନାମମାତ୍ର ଚାଷୀ ହେବେ ଉପକୃତ
      • ଭୁବନେଶ୍ଵରରେ କିସାନ ମେଳାକୁ ସମ୍ବୋଧିତ କଲେ କେନ୍ଦ୍ର କୃଷି ରାଷ୍ଟ୍ରମନ୍ତ୍ରୀ ଗଜେନ୍ଦ୍ର ସିଂ ଶେଖାୱତ
      • ପ୍ରଧାନମନ୍ତ୍ରୀଙ୍କ ସହ କଥାହେଲେ ପୁରୀ ଜିଲ୍ଲା ନୂଆସାହି ଗ୍ରାମର ଗୌରୀ ମହାପାତ୍ର
      Posted On: 24 FEB 2019 6:41PM by PIB Bhubaneshwar


    ପ୍ରଧାନମନ୍ତ୍ରୀ , ଶ୍ରୀ ନରେନ୍ଦ୍ର ମୋଦୀ ଆଜି ଉତ୍ତର ପ୍ରଦେଶର ଗୋରଖପୁର ରେ ପ୍ରଧାନମନ୍ତ୍ରୀ କିସା ନ ନିଧି ଯୋଜନାର ଶୁଭାରମ୍ଭ କ ରିଛନ୍ତି । କ୍ଷୁଦ୍ର ଏବଂ ନାମମାତ୍ର ଚାଷୀଙ୍କ ଆୟବୃଦ୍ଧି ଉ ଦ୍ଦେ ଶ୍ୟରେ ଏହି ଯୋଜନାର ଶୁଭାରମ୍ଭ କରାଯାଇଛି । ଏହାଦ୍ୱାରା 12କୋଟିରୁ ଉର୍ଦ୍ଧ୍ଵ କ୍ଷୁଦ୍ର ଏବଂ ନାମମାତ୍ର ଚାଷୀ ଉପକୃତ ହେବେ ।


    ପ୍ରଧାନମନ୍ତ୍ରୀ-କିସାନ ଯୋଜନା ପାଇଁ ବାର୍ଷିକ ୭୫ ହଜାର କୋଟି ଟଙ୍କାର ବ୍ୟୟ ଅଟକଳ କରାଯାଇଛି । ଏହି ଯୋଜନା ଅଧୀନରେ ୨ ହେକ୍ଟରରୁ କମ ଜମି ଥିବା କ୍ଷୁଦ୍ର ଏବଂ ନାମମାତ୍ର ଚାଷୀମାନଙ୍କୁ ତିନୋଟି କିସ୍ତିରେ ୨ହଜାର ଟଙ୍କା ଲେଖାଏଁ ଆର୍ଥିକ ସହାୟତା ସିଧାସଳଖ ସେମାନଙ୍କ ଆକାଉଂଟକୁ ସ୍ଥାନାନ୍ତର କରାଯିବ । ଡିସେମ୍ବର ୧ , ୨୦୧୮ ଠାରୁ କିସାନ ଯୋଜନା ପିଛିଲା ଭାବେ ଲାଗୁ ହେବ ଏବଂ ଯୋଗ୍ୟ ହିତାଧିକାରୀମାନଙ୍କ ଆକାଉଂଟକୁ ସିଧାସଳଖ ଲାଭ ହସ୍ତାନ୍ତର କରାଯିବ । ସରକାର ୧୨.୫ କୋଟି ଏପରି ହିତାଧିକାରୀମାନଙ୍କୁ ଗ୍ରହଣ କରିଛନ୍ତି । ୨୦୧୮-୧୯ ବା ଚଳିତ ଆର୍ଥିକ ବର୍ଷ ମାର୍ଚ୍ଚ ୩୧ , ୨୦୧୯ ପର୍ଯ୍ୟନ୍ତ ପ୍ରଥମ ଚାରି ମାସରେ ପ୍ରଥମ କିସ୍ତି ଟଙ୍କା ଯୋଗ୍ୟ ହିତାଧିକାରୀମାନଙ୍କୁ ହସ୍ତାନ୍ତର କରାଯିବ ।


    ଉତର ପ୍ରଦେଶର ଗୋରଖପୁର ଠାରେ ପିଏମ-କିସାନ ଯୋଜନାକୁ ପ୍ରଧାନମନ୍ତ୍ରୀ ଏକକାଳୀନ ଆରମ୍ଭ କରିଛନ୍ତି । ଏହି ଯୋଜନା ରା ଜ୍ୟ /କେନ୍ଦ୍ର ଶାସିତ ଅଞ୍ଚଳ , ଜିଲ୍ଲା , ଆଇସିଏଆର ସଂସ୍ଥାନ , କେଭିକେ ଏବଂ ଜନସେବା କେନ୍ଦ୍ରଗୁଡ଼ିକରେ ସିଧାସଳଖ ଆରମ୍ଭ କରାଯାଇଛି । ଦେଶବ୍ୟାପୀ ୨୦ କୋଟିରୁ ଅଧିକ କୃଷକ ଏହି ୱେବକାଷ୍ଟକୁ ଦେଖିଛନ୍ତି । ଆଇସିଏଆର-ସିଆଇଡ ବ୍ଲୁ ଏ ମଧ୍ୟ ଓଡ଼ିଶାରେ ପ୍ରଧାନମନ୍ତ୍ରୀ-କିସାନ ଯୋଜନାର ଶୁଭାରମ୍ଭ କରିଛି । ସଂସ୍ଥାନ ପକ୍ଷରୁ ଏକ ପ୍ରତ୍ୟକ୍ଷଦର୍ଶୀ ୱେବ ପ୍ରସାରଣର ଆୟୋଜନ କରାଯାଇଥିଲା ଏଥିରେ ୧୫୦୦ରୁ ଅଧିକ କୃଷକ , ସରକାରୀ ଅଧିକାରୀ ଏବଂ ବୈଜ୍ଞାନିକମାନେ ଉପସ୍ଥିତ ଥିଲେ । ଉଦଘାଟନୀ କାର୍ଯ୍ୟକ୍ରମରେ କେନ୍ଦ୍ର କୃଷି ଏକ କୃଷକ କଲ୍ୟାଣ ରାଷ୍ଟ୍ରମନ୍ତ୍ରୀ ଶ୍ରୀ ଗଜେନ୍ଦ୍ର ସିଂ ଶେଖାୱତ ମୁଖ୍ୟ ଅତିଥି ଭାବେ ଯୋଗ ଦେଇଥିଲେ । ୨୦୨୨ ସୁଦ୍ଧା କୃଷକମାନଙ୍କ ଆୟ ଦ୍ୱିଗୁଣିତ କରିବା ଲାଗି ପିଏମ-କିସାନ ସମେତ ଭାରତ ସରକାରଙ୍କ ଦ୍ୱାରା ଆରମ୍ଭ କରାଯାଇଥିବା ବିଭିନ୍ନ ଯୋଜନାର ଗୁରୁତ୍ୱ ଏବଂ ସମ୍ଭାବନା ଉପରେ ଆଲୋକପାତ କରିଥିଲେ । ଏହି କାର୍ଯ୍ୟକ୍ରମରେ ଓଡ଼ିଶାର ୪ଟି ଜିଲ୍ଲାର ୪୦ଟି ଗ୍ରାମରୁ ଯୋଗ ଦେଇଥିବା ବହୁସଂଖ୍ୟକ କୃଷକମାନଙ୍କୁ ପ୍ରଧାନମନ୍ତ୍ରୀଙ୍କ ମନ୍ କୀ ବାତର ସିଧା ପ୍ରସାରଣ ଦେଖିବାର ସୁଯୋଗ ମିଳିଥିଲା , ଏହାପରେ ସେମାନଙ୍କୁ ପ୍ରଧାନମନ୍ତ୍ରୀ-କିସାନ ଯୋଜନାର ବିସ୍ତୃତ ବିବରଣୀ ପ୍ରଦାନ କରାଯାଇଥିଲା ।


    ପୁରୀ ଜିଲ୍ଲା ନୂଆସାହି ଗ୍ରାମର ଜଣେ ଅଗ୍ରଣୀ ଚାଷୀ ଶ୍ରୀମତି ଗୌରୀ ମହାପାତ୍ର ଉତ୍ସାହର ସହିତ ସିଧାସଳଖ ପ୍ରଧାନମନ୍ତ୍ରୀଙ୍କ ସହିତ ବାର୍ତାଳାପ କରିଥିଲେ ଏବଂ କୃଷକଙ୍କ ଆୟ ଦ୍ୱିଗୁଣିତ କରିବା ଲାଗି ସରକାରଙ୍କ ଦ୍ୱାରା ଆରମ୍ଭ କରାଯାଇଥିବା ବିଭିନ୍ନ ଯୋଜନାରେ ସେ ପାଇଥିବା ଲାଭ ପାଇଁ କୃତଜ୍ଞତା ବ୍ୟକ୍ତ କରିଥିଲେ । ଏହି ଯୋଜନାର ଲାଭ କୃଷକ ସମୁଦାୟକୁ ବିସ୍ତୃତ ଭାବେ ବର୍ଣ୍ଣନା କରାଯାଇଥିଲା । ଯଦ୍ଦ୍ୱାରା କେନ୍ଦ୍ର ସରକାରଙ୍କ ଠାରୁ ବର୍ତ୍ତ ମାନର କୃଷି ସହାୟତା ବ୍ୟବସ୍ଥାରେ ନୂଆ ପଦ୍ଧତି ଯୋଗ କରାଯାଇପାରିବ ।


    *************

    
    
    (Release ID: 1566146) Visitor Counter : 12