      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ରପତି ଭବନରେ ‘ଗାନ୍ଧୀ ଶାନ୍ତି ପୁରସ୍କାର’ ପ୍ରଦାନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 26 FEB 2019 9:37PM by PIB Bhubaneshwar


    ମହାମହିମ ରାଷ୍ଟ୍ରପତି ମହୋଦୟ , ଉପସ୍ଥିତ ସମସ୍ତ ବରିଷ୍ଠ ମହାନୁଭବ ଏବଂ ଆଜି ଯେଉଁମାନଙ୍କୁ ଏହି ସମ୍ମାନ ମିଳିଲା , ସେ ସମସ୍ତେ ସମାଜ ପ୍ରତି ସମର୍ପିତ ମହାନୁଭବ । ମୁଁ ସର୍ବପ୍ରଥମେ ଆପଣମାନଙ୍କଠାରୁ କ୍ଷମା ପ୍ରାର୍ଥନା କରୁଛି , କାରଣ କାର୍ଯ୍ୟକ୍ରମ ସାମାନ୍ୟ ବିଳମ୍ବରେ ଆରମ୍ଭ ହେଲା କାରଣ ମୁଁ ଅନ୍ୟ ଏକ କାମରେ ବ୍ୟସ୍ତ ରହିଯାଇଥିଲି ଯେଉଁ କାରଣରୁ ମୋତେ ଆସିବାରେ ବିଳମ୍ବ ହେଲା , ମୁଁ ସେଥିପାଇଁ ଆପଣ ସମସ୍ତଙ୍କଠାରୁ କ୍ଷମା ଚାହୁଁଛି । ଆଜି ଗାନ୍ଧୀ ଶାନ୍ତି ପୁରସ୍କାର ଲାଗି ଯେଉଁ ବ୍ୟକ୍ତିବିଶେଷ ଏବଂ ସଂଗଠନଗୁଡ଼ିକୁ ପୁରସ୍କାର ପ୍ରଦାନ କରାଯାଇଛି , ଏକ ପ୍ରକାରରେ ଚଳିତବର୍ଷ ଗୁରୁତ୍ୱପୂର୍ଣ୍ଣ କାରଣ ପୂଜ୍ୟ ବାପୁଙ୍କ 150ତମ ଜୟନ୍ତୀ ଦେଶ ଏବଂ ବିଶ୍ୱ ଆୟୋଜନ କରୁଛି ଏବଂ ପୂଜ୍ୟ ବାପୁ ଆଜୀବନ ଯେଉଁ କଥାକୁ ନେଇ ବଂଚିଥିଲେ , ଯାହାକୁ ସେ ନିଜ ଜୀବନରେ ଉତାରି ପାରିଥିଲେ ଏବଂ ଯାହାକୁ ସାମାଜିକ ଜୀବନରେ ସଂସ୍କାରିତ କରିବା ଲାଗି ଯେଉଁମାନେ ଅବିରତ ଉଦ୍ୟମ କରିଥିଲେ , ସେପରି କାମକୁ ନେଇ , ଯେଉଁ ସଂଗଠନ ସମର୍ପିତ , ଯେଉଁ ଲୋକମାନେ ସମର୍ପିତ , ସେମାନେ ଏହି ସମ୍ମାନ ଲାଗି ଚୟନ ହୋଇଛନ୍ତି । କନ୍ୟାକୁମାରୀର ବିବେକାନନ୍ଦ କେନ୍ଦ୍ର ହେଉ , ଏକକ ବିଦ୍ୟାଳୟ ହେଉ , ଏହା ସାମାଜିକ ଜୀବନର ଶେଷ ଧାଡ଼ିରେ ବସିଥିବା ଲୋକମାନଙ୍କୁ ଶିକ୍ଷା ଏବଂ ସଂସ୍କାର ଲାଗି ନିରନ୍ତର ପ୍ରୟାସ କରିଚାଲିଛନ୍ତି । ସମାଜ ଲାଗି ସମର୍ପଣ ଭାବ ନେଇ କାମ କରୁଥିବା ବହୁତ ବଡ଼ ଶୃଙ୍ଖଳା ସେମାନେ ନିର୍ମାଣ କରିଛନ୍ତି । ଆଜି ଏହି ସମ୍ମାନ ଅବସରରେ ମୁଁ ସେମାନଙ୍କୁ ଅନେକ ଅନେକ ଅଭିନନ୍ଦନ ଜଣାଉଛି ।


    ଯେତେବେଳେ ଗାନ୍ଧୀଜୀଙ୍କୁ ପଚରାଗଲା ତ ’ ଥରେ ସେ କହିଥିଲେ ଯେ ସ୍ଵଚ୍ଛତା ଏବଂ ସ୍ୱାଧୀନତା ଉଭୟ ମଧ୍ୟରୁ ମୋତେ ଯଦି ପ୍ରଥମେ କୌଣସିଟି ପସନ୍ଦ କରିବାର ଥିଲା , ତ ’ ମୁଁ ସ୍ୱଚ୍ଛତାକୁ ପସନ୍ଦ କରିବି ଏବଂ ପୂଜ୍ୟ ବାପୁଙ୍କ ସେହି ସ୍ୱପ୍ନ ପୂରଣ କରିବା ଆମ ସମସ୍ତଙ୍କ ଦାୟିତ୍ୱ । ଦେଶର କୌଣସି କୋଣରେ ମଧ୍ୟ ଯେଉଁମାନେ ସ୍ୱଚ୍ଛତା ଲାଗି , ଶୌଚାଳୟ ଲାଗି ନିଜକୁ ନିୟୋଜିତ କରିଛନ୍ତି, ସେ ଆମ ସମସ୍ତଙ୍କ ପାଇଁ ଅତ୍ୟନ୍ତ ସମ୍ମାନନୀୟ । ଏବଂ ସେହି କଥାକୁ ଆଗକୁ ବଢ଼ାଇବା ଲାଗି ସୁଲଭ ଶୌଚାଳୟ ଯେପରି କାର୍ଯ୍ୟ କରୁଛି , ତାଙ୍କୁ ମଧ୍ୟ ଆଜି ଅଭିନନ୍ଦନ କରିବାର ଅବସର ମିଳିଛି । ଅକ୍ଷୟ ପାତ୍ର ମାଧ୍ୟମରେ ଦେଶର ବାଳକମାନଙ୍କୁ ମଧ୍ୟାହ୍ନ ଭୋଜନ ମିଳୁ , ସରକାରଙ୍କର ଏହା ସବୁ ରାଜ୍ୟରେ ଚାଲୁଥିବା ଗତିବିଧି । ଏହାକୁ ପେସାଦାରୀର ଏକ ସ୍ପର୍ଶ ଦେବା ଲାଗି ପ୍ରୟାସ ଅକ୍ଷୟ ପାତ୍ର କରିଛି ଏବଂ ମୋତେ କିଛି ଦିନ ପୂର୍ବରୁ ବୃନ୍ଦାବନ ଯାଇ ତିନି କୋଟି ଥାଳି ପରଷିବାର ସୌଭାଗ୍ୟ ମିଳିଥିଲା । ଭାରତ ସରକାର ମଧ୍ୟ କୁପୋଷଣ ବିରୋଧରେ ଏକ ବହୁତ ବଡ଼ ବ୍ୟାପକ ଯୋଜନା ସହିତ ଏକ ମିଶନ ଭାବେ କାମ କରୁଛନ୍ତି , କାରଣ ଭାରତର ଶୈଶବ ସୁସ୍ଥ ହେଲେ , ଭାରତ ସୁସ୍ଥ ରହିବ ଏବଂ ଏହି ଭାବନାକୁ ନେଇ ଏସବୁ ପ୍ରୟାସଗୁଡ଼ିକରେ ଜନଭାଗୀଦାରୀ ଅତ୍ୟନ୍ତ ଆବଶ୍ୟକ ହୋଇଥାଏ । ସରକାରଙ୍କ ପ୍ରୟାସରେ ଯେତେବେଳେ ଜନଭାଗୀଦାରୀ ଯୋଡ଼ି ହୋଇଥାଏ , ସେତେବେଳେ ଏହାର ଶକ୍ତି ବୃଦ୍ଧି ପାଇଥାଏ ।


    ମହାତ୍ମା ଗାନ୍ଧୀଙ୍କ ଜୀବନର ସଫଳତାରେ ସବୁଠୁ ବଡ଼ କଥା ଯାହା ଥିଲା , ସ୍ୱାଧୀନତା ଲାଗି ଜୀବନ ବାଜି ଲଗାଇ ଦେବାର ପରମ୍ପରା କେବେହେଲେ ଏ ଦେଶରେ ବନ୍ଦ ହୋଇନାହିଁ । ଯେତେବର୍ଷ ଧରି ଗୋଲାମୀ ରହିଥିଲା , ସେତିକି ବର୍ଷ କ୍ରାନ୍ତିବୀର ମଧ୍ୟ ସୃଷ୍ଟି ହୋଇଚାଲିଥିଲେ । ଏହା ଏ ଦେଶର ବିଶେଷତ୍ୱ , କିନ୍ତୁ ଗାନ୍ଧୀଜୀ ସ୍ୱାଧୀନତାକୁ ଜନ-ଆନ୍ଦୋଳନରେ ପରିଣତ କରିଦେଇଥିଲେ । ସମାଜ ଲାଗି ଯେକୌଣସି କାମ କଲେ ସେଥିରୁ ସ୍ୱାଧୀନତା ଆସିପାରିବ , ଏହି ଭାବନା ସେ ସୃଷ୍ଟି କରିଥିଲେ । ଜନ-ଭାଗୀଦାରୀ , ଜନ-ଆନ୍ଦୋଳନ , ସ୍ୱାଧୀନତାର କାଳରେ , ସ୍ୱାଧୀନତାର ଲଢ଼େଇ ସମୟରେ ଯେତିକି ମହାତ୍ମ୍ୟମୟ ଥିଲା ସେତିକି ହିଁ ସମୃଦ୍ଧ-ସୁଖୀ ଭାରତ ଲାଗି ମଧ୍ୟ ଆବଶ୍ୟକ । ଏହା ମଧ୍ୟ ଗାନ୍ଧୀଜୀଙ୍କ ପ୍ରଦର୍ଶିତ ମାର୍ଗ ଯେ ଜନ-ଭାଗଦୀରୀ ଏବଂ ଜନ-ଆନ୍ଦୋଳନ ସହିତ ଆମେ ପୂଜ୍ୟ ବାପୁଙ୍କ ସ୍ୱପ୍ନକୁ ପୂରଣ କରି ଗାନ୍ଧୀଜୀଙ୍କ 150ତମ ଜୟନ୍ତୀ ଏବଂ 2022ରେ ସ୍ୱାଧୀନତାର 75 ବର୍ଷ ପାଳନ ସେଥିପାଇଁ ଆମେ ସଂକଳ୍ପ ନେଇ ଆଗକୁ ବଢ଼ିବା । ପୂଜ୍ୟ ବାପୁ ଜଣେ ବିଶ୍ୱ ମାନବ ଥିଲେ । ସ୍ୱାଧୀନତାର ଆନ୍ଦୋଳନରେ ଏତେ ବ୍ୟସ୍ତତା ସତ୍ୱେ ମଧ୍ୟ ସେ ସପ୍ତାହକୁ ଗୋଟିଏ ଦିନ ରକ୍ତପିତର ଶିକାର ଲୋକମାନଙ୍କ ସେବାରେ ନିୟୋଜିତ ହେଉଥିଲେ । କୁଷ୍ଠ ଲାଗି ନିଜକୁ ସମୟ ଦେଉଥିଲେ , ନିଜେ କରୁଥିଲେ । କାରଣ ସମାଜରେ ଯେଉଁ ମାନସିକତା ଥିଲା , ତା ’ କୁ ବଦଳାଇବା ପାଇଁ । ସସ୍କାବା ଜୀ ପାଖାପାଖି ଚାରି ଦଶନ୍ଧି ଧରି ଏହି କାମରେ ଲାଗି ରହିଛି । କୁଷ୍ଠ ବିରୋଧରେ ଏକ ଜନ-ଜାଗରଣ ସୃଷ୍ଟି ହୋଇଛି । ଏପରି ଅନେକ ଲୋକ ଅଛନ୍ତି , ଯେଉଁମାନଙ୍କୁ ରକ୍ତପିତ କାରଣରୁ ସମାଜରେ ବଂଚିତ କରାଯାଇଛି , ସେମାନଙ୍କ ଯନ୍ତ୍ରଣାକୁ ବୁଝି ଏବଂ ସେମାନଙ୍କୁ ମୁଖ୍ୟସ୍ରୋତକୁ ଆଣିବାର ପ୍ରୟାସ କରିଛନ୍ତି ତ ’ ସେ ସମସ୍ତ ପ୍ରୟାସକୁ ସମ୍ମାନିତ କରିବା , ପୂଜ୍ୟ ବାପୁଙ୍କ ପ୍ରତି ଏକ ସଚ୍ଚା ଶ୍ରଦ୍ଧାଞ୍ଜଳିର ପ୍ରୟାସ । ଗାନ୍ଧୀଙ୍କ 150ତମ ଜୟନ୍ତୀ ଯେତେବେଳେ ଆମେ ପାଳନ କରୁଛେ ତ ’ ଏହା ବିଶ୍ୱ ମାନବ , ଏହି ରୂପରେ ବିଶ୍ୱ ତାଙ୍କୁ ଜାଣୁ ଏବଂ ଖୁସିର କଥା ଯେ ଏଥର ପୂଜ୍ୟ ବାବୁଙ୍କ ପ୍ରିୟ ଭଜନ “ ବୈଷ୍ଣବ ଜନ ତୋ ତେନେ କହିୟେ ”, ବିଶ୍ୱର ପାଖାପାଖି 150ଟି ଦେଶର କଳାକାର ଯେଉଁମାନେ ଭାରତର କୌଣସି ଭାଷା ଜାଣନ୍ତି ନାହିଁ , ସେମାନେ ସେହି ଢଙ୍ଗରେ “ ବୈଷ୍ଣବ ଜନ ତୋ ତେନେ କହିୟେ ” ଏହି ଭଜନ ଗାଇଥିଲେ ଏବଂ 150ଟି ଦେଶର ଗାୟକ “ ବୈଷ୍ଣବ ଜନ ” ଗାଇଛନ୍ତି । ୟୁ ଟୁବରେ ଆପଣ ଯଦି ଦେଖିବେ ତ ’ ଏତେ ବଡ଼... ଅର୍ଥାତ ଭାରତର ପରିଚୟ କିପରି ସୃଷ୍ଟି ହେଉଛି , କିପରି ବଢ଼ୁଛି , ଭାରତର ସ୍ୱୀକୃତି କିପରି ବଢ଼ୁଛି ଏବଂ ଗାନ୍ଧୀଙ୍କ ଆଦର୍ଶ ଆଜି ମାନବ କଲ୍ୟାଣ ଲାଗି କେତେ ଉପକାରୀ । ଏହା ବିଶ୍ୱ ସ୍ୱୀକାର କରିବାରେ ଲାଗିଛି । ଏଥିପାଇଁ ଏବେ ହିନ୍ଦୁସ୍ତାନର ପ୍ରତ୍ୟେକ ଶିଶୁଙ୍କ ପାଇଁ , ପ୍ରତ୍ୟେକ ନାଗରିକଙ୍କ ପାଇଁ ଏହାଠାରୁ ବଡ଼ ଗର୍ବର କଥା ଆଉ କ ’ ଣ ହୋଇପାରେ । ପୁଣିଥରେ ମୁଁ ସମସ୍ତଙ୍କୁ ଅନେକ ଅନେକ ଅଭିନନ୍ଦନ ଜଣାଉଛି । ବହୁତ ବହୁତ ଶୁଭକାମନା ଦେଉଛି । ପୂଜ୍ୟ ବାପୁଙ୍କ ଚରଣରେ ପ୍ରଣାମ କରି , ବିନମ୍ର ଶ୍ରଦ୍ଧାଞ୍ଜଳି ଦେଇ ମୁଁ ମୋର ବାଣୀକୁ ବିରାମ ଦେଉଛି । ବହୁତ ବହୁତ ଧନ୍ୟବାଦ ।


    **********

    
    
    (Release ID: 1566446) Visitor Counter : 34