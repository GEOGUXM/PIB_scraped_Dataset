      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ଅପରେସନ ଡିଜିଟାଲ ବୋର୍ଡର ଶୁଭାରମ୍ଭ କଲେ ମାନବ ସମ୍ବଳ ବିକାଶ ମନ୍ତ୍ରୀ
      • ଦେଶରେ ଗୁଣାତ୍ମକ ଶିକ୍ଷାକୁ ଶକ୍ତି ପ୍ରଦାନ କରିବା ପାଇଁ ଅପରେସନ ଡିଜିଟାଲ ବୋର୍ଡ (ଓଡିବି) ଏକ ବୈପ୍ଳବିକ ପଦକ୍ଷେପ: ପ୍ରକାଶ ଜାଭଡେକର

      Posted On: 20 FEB 2019 3:50PM by PIB Bhubaneshwar

    ଦେଶରେ ଗୁଣାତ୍ମକ ଶିକ୍ଷାକୁ ଶକ୍ତି ପ୍ରଦାନ କରିବା ପାଇଁ ଜ୍ଞାନକୌଶଳର ବ୍ୟବହାର କରିବା ନେଇ ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଅପରେସନ ଡିଜିଟାଲ ବୋର୍ଡର ଶୁଭାରମ୍ଭ କରିଛନ୍ତି । ଆଜି ନୂଆଦିଲ୍ଲୀରେ ଅନୁଷ୍ଠିତ ଏକ ସାମ୍ବାଦିକ ସମ୍ମିଳନୀରେ ମାନବ ସମ୍ବଳ ବିକାଶ ମନ୍ତ୍ରୀ କହିଲେ ଯେ ଅପରେସନ ଡିଜିଟାଲ ବୋର୍ଡ ହେଉଛି ଏକ ବୈପ୍ଳବିକ ପଦକ୍ଷେପ । ଶ୍ରୀ ପ୍ରକାଶ ଜାଭଡେକର ଘୋଷଣା କରିଥିଲେ ଯେ ଡିଜିଟାଲ ବୋର୍ଡ ଦେଶବ୍ୟାପୀ ସରକାରୀ ଏବଂ ସରକାରୀ ସହାୟତା ପ୍ରାପ୍ତ ସ୍କୁଲମାନଙ୍କରେ ନବମ ଶ୍ରେଣୀଠାରୁ ଲାଗୁ କରାଯିବ ଏବଂ ଉଚ୍ଚ ଶିକ୍ଷାନୁଷ୍ଠାନମାନଙ୍କରେ ମଧ୍ୟ ଲାଗୁ କରାଯିବ । ଏହି ପ୍ରକ୍ରିୟା ଆଗାମୀ 2019 ଅଧିବେଶନରୁ ଆରମ୍ଭ କରାଯିବ ବୋଲି ମନ୍ତ୍ରୀ ପ୍ରକାଶ କରିଥିଲେ । ସେ ପୁନଶ୍ଚ କହିଲେ ଯେ ଓଡିବିର ଲକ୍ଷ୍ୟ ହେଉଛି ଏକ ଶ୍ରେଣୀ ଗୃହକୁ ଡିଜିଟାଲ ଶ୍ରେଣୀଗୃହରେ ପରିଣତ କରିବା ଏବଂ ଛାତ୍ରମାନଙ୍କୁ ଯେକୌଣସି ସ୍ଥାନରେ ଓ ଯେକୌଣସି ସମୟରେ ଇ-ରିସୋର୍ସ ଉପଲବ୍ଧ କରାଇବା ସହିତ ଏହା ମଧ୍ୟ ମେସିନ ଲର୍ଣ୍ଣିଂ , କୃତ୍ରିମ ବୁଦ୍ଧିମତ୍ତା ଓ ଡାଟା ଆନାଲିସିସ ଆଦି ଜ୍ଞାନକୌଶଳର ବ୍ୟବହାର ମାଧ୍ୟମରେ ବ୍ୟକ୍ତିଗତ ଗ୍ରହଣୀୟ ଶିକ୍ଷା ଏବଂ ଚତୁରତାପୂର୍ଣ୍ଣ ଟ୍ୟୁଟୋରିଂକୁ ସହାୟତା କରିବ । ଓଡିବି ଅଧିନରେ ଏକ ବିଶେଷଜ୍ଞ କମିଟି ଡିଜିଟାଲ ଶ୍ରେଣୀଗୃହର ବ୍ୟାପକ ପ୍ରସ୍ତୁତି ନେଇ କାର୍ଯ୍ୟ କରିଛନ୍ତି ।


    କେନ୍ଦ୍ରମନ୍ତ୍ରୀ କହିଲେ ଯେ ଦେଶରେ ଶିକ୍ଷା କ୍ଷେତ୍ର ସମ୍ମୁଖୀନ ହେଉଥିବା ସବୁଠାରୁ ବଡ ଆହ୍ୱାନ ହେଲା ଦେଶବ୍ୟାପୀ ଗ୍ରହଣୀୟ ଗୁଣାତ୍ମକତା ବଜାୟ ରଖିବା । ଯଦିଓ ଆମର ସଂଖ୍ୟାଧିକ ବଡ ବଡ ପ୍ରତିଷ୍ଠାନ ରହିଛନ୍ତି , ଯେଉଁମାନେ କି ପୃଥିବୀର ଶ୍ରେଷ୍ଠ ଅନୁଷ୍ଠାନମାନଙ୍କ ସହ ପ୍ରତିଦ୍ୱନ୍ଦ୍ୱିତା କରିଥାନ୍ତି , ତଥାପି ଅନେକ ସଂଖ୍ୟାରେ ଉଚ୍ଚ ଶିକ୍ଷାନୁଷ୍ଠାନ ଏବଂ ବିଦ୍ୟାଳୟମାନଙ୍କୁ ଗୁଣାତ୍ମକ ଶିକ୍ଷା-ଶିକ୍ଷଣ କ୍ଷେତ୍ରରେ ଉନ୍ନତି ଆଣିବାକୁ ପଡିବ ଯେହେତୁ ଏହି ଅନୁଷ୍ଠାନମାନଙ୍କରୁ ଆସୁଥିବା ଛାତ୍ରଛାତ୍ରୀମାନେ ସମାଜ ଏବଂ ବଜାରର ଆବଶ୍ୟକତା ପୂରଣ କରିବାରେ ଅସମର୍ଥ ହୋଇଥାନ୍ତି । ବୈଷୟିକ ଜ୍ଞାନକୌଶଳର ବିସ୍ତାର ଏହି ସମସ୍ୟା ସମାଧାନ କରବା ପାଇଁ ସୁଯୋଗ ପ୍ରଦାନ କରିଛି ଏବଂ ଶିକ୍ଷା ସ୍ତରରେ ଗୁଣାତ୍ମକତା ବୃଦ୍ଧି କରିବା ପାଇଁ ଲକ୍ଷ୍ୟ ନିର୍ଦ୍ଧାରଣ କରୁଛି । ଶ୍ରୀ ଜାଭଡେକର ମଧ୍ୟ କହିଲେ ଯେ ଏମଏଚଆରଡି ଦ୍ୱାରା ଶୁଭାରମ୍ଭ କରାଯାଇଥିବା ଇ-ପାଠଶାଳା , ଦିକ୍ଷା , ନ୍ରୋଏର , ଏନପିଟେଲ , ଇ-ପାଠଶାଳା , ସ୍ୱୟମ ଏବଂ ସ୍ୱୟମ-ପ୍ରଭା ଡିଟିଏଚ ଚ୍ୟାନେଲ ଇତ୍ୟାଦି ମାନଙ୍କରେ ଉଚ୍ଚ ଗୁଣାତ୍ମକତା ସମ୍ପନ୍ନ ବିଷୟମାନ ରହିଛି ଯାହାକୁ କି ଶ୍ରେଣୀଗୃହମାନଙ୍କୁ ନିଆଯାଇ ପାରିବ ଯାହାଫଳରେ କି ସମନ୍ୱିତ ଶିକ୍ଷା ଏବଂ ଫ୍ଲିପ କ୍ଲାସ ଶିକ୍ଷାକୁ ପ୍ରୋତ୍ସାହିତ କରାଯାଇ ପାରିବ । ଏହି ଶୈକ୍ଷିକ ପ୍ରକ୍ରିୟା ଗୁଡ଼ିକ ଦ୍ୱାରା ସ୍କୁଲ , କଲେଜ ଏବଂ ପ୍ରତିଷ୍ଠାନମାନଙ୍କ ଅବସ୍ଥିତି ସତ୍ତ୍ୱେ ଶିକ୍ଷାର ଗୁଣାତ୍ମକତାକୁ ବ୍ୟାପକ ଭାବେ ବୃଦ୍ଧି କରାଯାଇ ପାରିବ । ଜ୍ଞାନକୌଶଳ ମାଧ୍ୟମରେ ଶିକ୍ଷାପ୍ରଦାନ ମଧ୍ୟ ଦେଶବ୍ୟାପୀ ଶିକ୍ଷକମାନଙ୍କୁ ସେମାନଙ୍କ ନିଜର ଶିକ୍ଷାଦାନର ସ୍ତର ବୃଦ୍ଧି କରିବା ପାଇଁ ଅନୁପ୍ରାଣିତ କରିବ ।


    ଉଚ୍ଚ ଶିକ୍ଷାନୁଷ୍ଠାନ (ଏଚଇଆଇଏସ)ମାନଙ୍କରେ କାର୍ଯ୍ୟକାରିତା


    ଉଚ୍ଚଶିକ୍ଷାନୁଷ୍ଠାନ ମାନଙ୍କରେ ୟୁଜିସି କାର୍ଯ୍ୟକାରୀ ଏଜେନ୍ସି ହେବ । 2019 ଜାନୁଆରୀ 29 ତାରିଖରେ ଅନୁଷ୍ଠିତ ଏକ କମିଶନ ମିଟିଂରେ 2022 ସୁଦ୍ଧା ଦେଶର ପ୍ରତ୍ୟେକଟି ଶ୍ରେଣୀ ଗୃହକୁ ଡିଜିଟାଲ ଶିକ୍ଷା ପ୍ରଦାନ କରିବା ପାଇଁ ୟୁଜିସି ନିଷ୍ପତ୍ତି ଗ୍ରହଣ କରିଛି । ଆକଳନ କରାଯାଉଛି ଯେ କେନ୍ଦ୍ର ଓ ରାଜ୍ୟ ସରକାରମାନଙ୍କ ଦ୍ୱାରା ସହାୟତା ପ୍ରଦାନ କରାଯାଉଥିବା 5 ଲକ୍ଷ ଶ୍ରେଣୀଗୃହ ଏବଂ ପ୍ରତିଷ୍ଠାନ ରହିଛନ୍ତି । ଏମାନଙ୍କ ମଧ୍ୟରୁ ପ୍ରସ୍ତୁତି ଆଧାରରେ ପ୍ରଥମ ଦଫାରେ 300 ବିଶ୍ୱବିଦ୍ୟାଳୟ ଏବଂ ପାଖାପାଖି 10 ,000 କଲେଜକୁ ଗ୍ରହଣ କରିବା ପାଇଁ ୟୁଜିସି ପ୍ରସ୍ତାବ ଦେଇଛି ଯାହାକି ପ୍ରାୟ 2 ଲକ୍ଷ ଶ୍ରେଣୀଗୃହକୁ କଭର କରିବ । କାର୍ଯ୍ୟକାରୀ କରିବା ପାଇଁ ପ୍ରସ୍ତୁତ ଥିବା ଅନୁଷ୍ଠାନମାନଙ୍କୁ ପ୍ରଥମେ ପସନ୍ଦ କରାଯିବ । ଏହି ପ୍ରସଙ୍ଗରେ ସାର୍ବଜନୀନ ଅନୁଦାନ ପାଉଥିବା ସମସ୍ତ ଏଚଇଆଇଏସମାନଙ୍କ ପାଇଁ ୟୁଜିସି ଏକ ପୋର୍ଟାଲ ଆରମ୍ଭ କରିବ ଯାହାକୁ କି ସେମାନେ ଲଗ-ଇନ କରିବେ ଏବଂ ଏହି ସୁବିଧାର ବିଭିନ୍ନ ଯୋଜନା ସମ୍ବନ୍ଧୀୟ ସୂଚନା ପାଇପାରିବେ ।


    2 ଲକ୍ଷ ଶ୍ରେଣୀଗୃହ ପାଇଁ 2000 କୋଟି ଟଙ୍କାର ବ୍ୟୟ ଆକଳନ କରାଯାଉଛି । ଏହାକୁ ଏକ କେନ୍ଦ୍ରୀୟ ଯୋଜନା ଆକାରରେ ଏଚଇଏଫଏରୁ ଧାର ସୂତ୍ରରେ କାର୍ଯ୍ୟକାରୀ କରାଯାଇ ପାରେ ।


    ବିଦ୍ୟାଳୟମାନଙ୍କରେ କାର୍ଯ୍ୟକାରିତା


    ସେକେଣ୍ଡାରୀ ଓ ସିନିୟର ସେକେଣ୍ଡାରୀ ଶ୍ରେଣୀ ଥିବା ସମସ୍ତ ସରକାରୀ ଏବଂ ସରକାରୀ ସହାୟତା ପ୍ରାପ୍ତ ବିଦ୍ୟାଳୟମାନଙ୍କୁ ଡିଜିଟାଲ/ସ୍ମାର୍ଟବୋର୍ଡ ପ୍ରଦାନ କରାଯିବ ।


    ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳମାନଙ୍କ ସହିତ ମିଶି ଏହି ଯୋଜନା ଅଧୀନରେ ପାଖାପାଖି 1.5 ଲକ୍ଷ ସେକେଣ୍ଡାରୀ/ସିନିୟର ସେକେଣ୍ଡାରୀ ସ୍କୁଲମାନଙ୍କୁ କଭର କରାଯିବ ।


    *******************

    
    
    (Release ID: 1565791) Visitor Counter : 49