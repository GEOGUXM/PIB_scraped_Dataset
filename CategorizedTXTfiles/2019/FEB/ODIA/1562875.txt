      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଶ୍ରୀ ରାଜନାଥ ସିଂହ, ଶ୍ରୀମତୀ ସୁଷମା ସ୍ୱରାଜ ଓ ଶ୍ରୀ ନୀତିନ ଗଡକରି ସୋମବାର ଜାତୀୟ ସଡ଼କ ସୁରକ୍ଷା ସପ୍ତାହକୁ ଆରମ୍ଭ କରିବେ
      Posted On: 03 FEB 2019 5:19PM by PIB Bhubaneshwar


    ମହାତ୍ମା ଗାନ୍ଧିଙ୍କ 150ତମ ଜନ୍ମ ବାର୍ଷିକୀ ଅବସରରେ ଆୟୋଜିତ କାର ରାଲିର ହେବ ଫ୍ଲାଗ୍ ଅଫ । ରାଲି ଭାରତ , ବାଂଲାଦେଶ , ମିଆଁମାରରେ ଅତିକ୍ରମ କରିବ 7250 କିଲୋମିଟର । ସଡ଼କ ସୁରକ୍ଷା ସଂପର୍କରେ ଇଣ୍ଟର କଲେଜ ପ୍ରତିଯୋଗିତା , କମିକ ବୁକ୍ସ , ରିଫ୍ଲେକ୍ଟିଭ ଷ୍ଟିକର ଉନ୍ମୋଚିତ ହେବ ।


    ସଡକ ପରିବହନ ଓ ଜାତୀୟ ରାଜପଥ ମନ୍ତ୍ରଣାଳୟ ତରଫରୁ ସୋମବାର 30ତମ ଜାତୀୟ ଜାତୀୟ ସଡ଼କ ସୁରକ୍ଷା ସପ୍ତାହ ଆରମ୍ଭ ହୋଇ ସଡକ ସୁରକ୍ଷା ସଂପର୍କରେ ସଚେତନତା ସୃଷ୍ଟି କରାଯିବା ଏହି ଅବସରରେ ଗାନ୍ଧି ସ୍ମୃତି ଓ ଦର୍ଶନ ସମିତି , ରାଜଘାଟ , ନୂଆଦିଲ୍ଲୀଠାରେ ଆୟୋଜିତ କାର୍ଯ୍ୟକ୍ରମରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ , କେନ୍ଦ୍ର ବୈଦେଶିକ ବ୍ୟାପାର ମନ୍ତ୍ରୀ ଶ୍ରୀମତୀ ସୁଷମା ସ୍ୱରାଜ , କେନ୍ଦ୍ର ସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ ଓ ଜଳସଂପଦ , ନଦୀ ଉନ୍ନତିକରଣ ଓ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିନ ଗଡକରି ଯୋଗ ଦେଇ ମହାତ୍ମା ଗାନ୍ଧିଙ୍କ 150ତମ ଜନ୍ମ ବାର୍ଷିକୀ ଅବସରରେ ଆୟୋଜିତ କାର ରାଲିର ହେବ ଫ୍ଲାଗିଂ ଅଫ କରିବେ । କେନ୍ଦ୍ର ସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ , ରସାୟନ ଓ ସାର ରାଷ୍ଟ୍ର ମନ୍ତ୍ରୀ ଶ୍ରୀ ମନସୁଖ ଏଲ ମାଣ୍ଡଭୀୟ ଏହି ଅବସରରେ ଉପସ୍ଥିତ ରହିବେ । ଗାନ୍ଧିଜୀଙ୍କ ଜୀବନ ସହ ଜଡିତ ଭାରତ , ବାଂଲାଦେଶ ଓ ମିଆଁମାରର ବିଭିନ୍ନ ଐତିହାସିକ ସ୍ଥାନ ଦେଇ ଏହି ରାଲି ଯାତ୍ରା କରିବ । ରାଲି ଭାରତର ସାବରମତୀ , ପୋରବନ୍ଦର , ଦାଣ୍ଡି , ୟେରୱାଡା , ସେବାଗ୍ରାମ , ଜବଲପୁର , ଲଖନଉ , ଗୋରଖପୁର , ଚୌରିଚୌରା , ଚମ୍ପାରଣ , ଶାନ୍ତିନିକେତନ , କୋଲକାତା ଦେଇ ରାଲି ଢାକା , ବାଲାଂଦେଶରେ ପହଞ୍ଚିବ । ରାଲି 7250 କିଲୋମିଟର ଅତିକ୍ରମ କରି 24 ଫେବୃଆରୀରେ ରେଙ୍ଗୁନ , ମିଆଁମାରରେ ପହଞ୍ଚିବ । ଏହି ରାଲି ମହାତ୍ମା ଗାନ୍ଧିଙ୍କ 150ତମ ଜନ୍ମ ବାର୍ଷିକୀ ପାଳନ ପାଇଁ ଭାରତ ସରକାରଙ୍କ ଦ୍ୱାରା ଗତ ବର୍ଷ ଅକ୍ଟୋବର 2 ତାରିଖରେ ଆରମ୍ଭ ହୋଇଥିବା ବର୍ଷ ବ୍ୟାପି ଉତ୍ସବର ଅଂଶବିଶେଷ । ରାଲି ଅବସରରେ ସଡକ ସୁରକ୍ଷା ସଂପର୍କରେ ସଚେତନତା ସୃଷ୍ଟି କରାଯିବ ।


    ଆସନ୍ତାକାଲିର କାର୍ଯ୍ୟକ୍ରମରେ ଆମ ଦେଶ ଓ ରାଜ୍ୟଗୁଡିକର ସଡକ ଦୁର୍ଘଟଣା ତଥ୍ୟ ପାଇଁ ଡ୍ୟାସ ବୋର୍ଡର ଶୁଭାରମ୍ଭ ହେବ । ଭାରତୀୟ ସଡକରେ ସୁରକ୍ଷା ପ୍ରତି ନିଜ ସମର୍ଥନ ତଥା ପ୍ରତିବଦ୍ଧତା ଦର୍ଶାଇ ସୋସାଇଟି ଅଫ ଇଣ୍ଡିଆନ ଅଟୋମୋବାଇଲ ଇଣ୍ଡଷ୍ଟ୍ରି ତରଫରୁ 2019କୁ ସଡକ ସୁରକ୍ଷା ବର୍ଷ ଭାବେ ଘୋଷଣା କରାଯିବ ।


    ସଡକ ସୁରକ୍ଷାରେ ସାଧାରଣ ଲୋକଙ୍କୁ ସାମିଲ କରିବାକୁ ହୋଇଥିବା ଉଦ୍ୟମ ସଂପର୍କରେ ଏହି କାର୍ଯ୍ୟକ୍ରମରେ ଆଲୋଚନା ହେବ । ସଡ଼କ ସୁରକ୍ଷାକୁ ନେଇ ଅମର ଚିତ୍ର କଥା ଦ୍ୱାରା ପ୍ରକାଶିତ ଗୋଟିଏ ସେଟ କମିକ ପୁସ୍ତକ ଏହି ଅବସରରେ ଜାରି କରାଯିବ । ପିଲାମାନଙ୍କ ମଧ୍ୟରେ ଅନୌପଚାରିକ ଭାବେ ସଡ଼କ ସୁରକ୍ଷା ସଚେତନତା ସୃଷ୍ଟି କରିବା ଏହାର ଲକ୍ଷ୍ୟ ।


    ଆଇଆଇଟି ଦିଲ୍ଲୀର ଭାରତୀୟ ସଡକ ସୁରକ୍ଷା ଅଭିଯାନ ଏହି ପ୍ରସଙ୍ଗରେ ଏକ ଇଣ୍ଟର କଲେଜିଏଟ ପ୍ରତିଯୋଗିତା ଆୟୋଜନ କରିବ । ଏହା ସହିତ ସଡକ ସୁରକ୍ଷା କାର୍ଯ୍ୟକ୍ରମ ଆୟୋଜନ ପାଇଁ 135ଟି ସ୍ୱେଚ୍ଛାସେବୀ ସଂଗଠନକୁ ଚିଠି ପଠାଯିବ । ସଡକ ସୁରକ୍ଷା ଜୀବନ ରକ୍ଷାକୁ ନେଇ ରେଟ୍ରୋ ରିଫ୍ଲେକ୍ଟିଭ ଷ୍ଟିକର ମଧ୍ୟ ଲଞ୍ଚ କରାଯିବ । ସ୍ପଷ୍ଟ ଭାବେ ଦେଖାଇବା ପାଇଁ ଏହାକୁ ଯାନବାହାନରେ ଲଗାଯିବ ।


    ସଡ଼କ ସୁରକ୍ଷା ସପ୍ତାହ ଅବସରରେ ଅନେକ ଆଲୋଚନାଚକ୍ର , ସୁରକ୍ଷାର ନୂତନ ଦିଗ ସଂପର୍କିତ କର୍ମଶାଳା , ସଡକ ସୁରକ୍ଷା ଇଂଜିନିୟରିଂ , ମୋଟରଯାନ ବୀମା , ଜରୁରୀକାଳୀନ ସେବା (ପ୍ରୋଟେକ୍ସନ ଅଫ ଗୁଡ ସାମାରିଟାନ ଆଣ୍ଡ ଫାଷ୍ଟ ରେସପଣ୍ଡର ଟ୍ରେନିଂ) , ଯୁବବର୍ଗଙ୍କ ଭୂମିକା ଏବଂ ସଡକ ସୁରକ୍ଷାରେ ବଡ ବଡ ସଂସ୍ଥାର ଭୂମିକା ସଂପର୍କରେ ଉଦ୍ୟୋଗ ତଥା କର୍ପୋରେଟ କନକ୍ଲେଭ ଅନୁଷ୍ଠିତ ହେବ । ଏଥିରେ ଓଇଏମ , ଏସିଏମଏ , ଟେଷ୍ଟ ଏଜେନ୍ସି , ରୋଡ ଇଂଜିନିୟର୍ସ/ଲେଖା ପରୀକ୍ଷକ , ରାସ୍ତା ନିର୍ମାଣକାରୀ କଂପାନୀ/କନସେନର୍ସ , କର୍ପୋରେଟ ସଂସ୍ଥା , ସ୍ୱେଚ୍ଛାସେବୀ ସଂଗଠନ , ବୀମା କଂପାନୀ , ମେଡିକାଲ କର୍ମଚାରୀ ଓ କଲେଜ ଛାତ୍ରମାନଙ୍କ ପ୍ରତିନିଧି ଭାଗ ନେବେ ।


    ଆଇଡିଟିଆର , ସରାଇ କାଲେ ଖାନରେ ଆୟୋଜିତ ସ୍କୁଲ ବସ ଚାଳକ ରିଫ୍ରେଶର ତାଲିମ କାର୍ଯ୍ୟକ୍ରମରେ ବେସରକାରୀ ସ୍କୁଲ ଚାଳକଙ୍କୁ ସଡକ ସୁରକ୍ଷା ସଂପର୍କିତ ତାଲିମ ପ୍ରଦାନ କରାଯିବ ।


    *******************


    

    
    (Release ID: 1562875) Visitor Counter : 1