      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      କାର୍ଯ୍ୟାନ୍ୱୟନ ଓ ନବୀକରଣ ପାଇଁ ପିଏମଏୱାଇ (ୟୁ) ପୁରସ୍କାର ଆରମ୍ଭ
      • ବିଭିନ୍ନ ଶ୍ରେଣୀରେ ଶ୍ରେଷ୍ଠ ପ୍ରଦର୍ଶନକାରୀଙ୍କୁ ପୁରସ୍କୃତ କରିବା ଓ ପ୍ରତିଯୋଗିତା ପାଇଁ ପ୍ରୋତ୍ସାହିତ କରିବା ମୁଖ୍ୟ ଉଦ୍ଦେଶ୍ୟ
      • ବିଭିନ୍ନ ନଗର ନିଗମ ଓ ମ୍ୟୁନିସପାଲିଟି ମଧ୍ୟରେ ଅଲଗା ପ୍ରତିଯୋଗିତା
      Posted On: 08 FEB 2019 4:55PM by PIB Bhubaneshwar


    ଗୃହ ଓ ସହର ବ୍ୟାପାର ମନ୍ତ୍ରଣାଳୟ ଦ୍ୱାରା କାର୍ଯ୍ୟାନ୍ୱୟନ ଓ ନବୀକରଣ ପାଇଁ ପିଏମଏୱାଇ (ୟୁ) ପୁରସ୍କାର ଆରମ୍ଭ ହୋଇଛି । ଏହା ଉଲ୍ଲେଖନୀୟ ପ୍ରଦର୍ଶନକୁ ପ୍ରୋତ୍ସାହିତ କରିବା ସହ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳ , ନଗର ସ୍ୱାୟତ୍ତ ସଂସ୍ଥା , ଲାଭାର୍ଥୀ , ହାଉସିଂ ଫାଇନାନ୍ସ କର୍ପୋରେସନ (ସିଏଲଏସଏସ ଅଧୀନସ୍ଥ) ଗୁଡ଼ିକ ମଧ୍ୟରେ ସୁସ୍ଥ ପ୍ରତିଯୋଗିତା ବଢ଼ାଇବ । ପିଏମଏୱାଇ (ୟୁ)ର ଉଦ୍ଦେଶ୍ୟ ହେଲା ବିଭିନ୍ନ ଶ୍ରେଣୀରେ ଶ୍ରେଷ୍ଠ ପ୍ରଦର୍ଶନକାରୀଙ୍କୁ ପୁରସ୍କୃତ କରିବା , ଅନ୍ୟମାନଙ୍କୁ ପ୍ରତିଯୋଗିତା ପାଇଁ ପ୍ରୋତ୍ସାହିତ କରିବା ଓ ନିରନ୍ତର ଭାବରେ “ ସମସ୍ତଙ୍କ ପାଇଁ ଘର ” ଲକ୍ଷ୍ୟ ପୂରଣ କରିବା ।


    ପୁରସ୍କାରର 3ଟି ବ୍ୟାପକ ପର୍ଯ୍ୟାୟ ମଧ୍ୟରୁ ପ୍ରଥମ ପର୍ଯ୍ୟାୟରେ ମିଶନରେ ନିର୍ଦ୍ଦେଶିତ ସୂଚକାଙ୍କ ହାସଲ କରିବାରେ ଉଲ୍ଲେଖନୀୟ ପ୍ରଦର୍ଶନ ପାଇଁ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳ , ନଗର ସ୍ୱାୟତ ସଂସ୍ଥାଗୁଡ଼ିକୁ ପୁରସ୍କାର ପ୍ରଦାନ କରାଯିବ । ନଗର ନିଗମ ଓ ମ୍ୟୁନିସପାଲିଟି ମଧ୍ୟରେ ଅଲଗା ଅଲଗା ପ୍ରତିଯୋଗିତା ହେବ । ସୁରୁଚିପୂର୍ଣ୍ଣ ତଥା ଅଭିନବ ଢଙ୍ଗରେ ନିଜ ଘର ନିର୍ମାଣ ପାଇଁ “ ଲାଭାର୍ଥୀଙ୍କ ଦ୍ୱାରା ନିର୍ମାଣ ” ସୂତ୍ରଧର ଭାବରେ ପ୍ରତ୍ୟେକ ରାଜ୍ୟ ଓ କେନ୍ଦ୍ର ଶାସିତ ଅଞ୍ଚଳର ଚୟନିତ ଲାଭାର୍ଥୀଙ୍କୁ ପ୍ରୋତ୍ସାହିତ କରାଯିବା ସହ ପୁରସ୍କୃତ କରାଯିବ । ଏହା ବ୍ୟତୀତ କିଛି ବିଶେଷ ଶ୍ରେଣୀର ପୁରସ୍କାର ମଧ୍ୟ ଆରମ୍ଭ ହୋଇଛି । ଏହି ପୁରସ୍କାର ନିର୍ମାଣ , ଗୋଷ୍ଠୀ ପ୍ରୋତ୍ସାହନ , ବସ୍ତି ପୁନରୁଦ୍ଧାର , ନୀତିଗତ ନିଷ୍ପତ୍ତି , ପ୍ରକଳ୍ପ ନୀରିକ୍ଷଣ ଆଦିରେ ନୂତନ ପ୍ରଯୁକ୍ତି ଆପଣେଇବା କ୍ଷେତ୍ରରେ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳକୁ ପ୍ରଦାନ କରାଯିବ ।


    ପିଏମଏୱାଇ (ୟୁ) ପୁରସ୍କାର ଆକଳନ ପାଇଁ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳର ରାଙ୍କିଂକୁ ପ୍ରଭାବିତ କରୁଥିବା ପ୍ରମୁଖ କ୍ଷେତ୍ରରେ ହେଉଥିବା ମାସିକ ବୃଦ୍ଧିଶୀଳ ପ୍ରଗତି ସାମିଲ ହେବ । ଜାନୁଆରୀରୁ ମେ 2019 ମଧ୍ୟରେ ମଧ୍ୟ ଅପେକ୍ଷାକୃତ ଅଧିକ ୱେଟେଜ ମିଳିବ । ମନ୍ଥର ପ୍ରଗତି କରୁଥିବା ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳକୁ ଶ୍ରେଷ୍ଠ ପ୍ରଦର୍ଶନ ପାଇଁ ସୁଯୋଗ ପ୍ରଦାନ କରିବା ପାଇଁ ଏହି ସୁଯୋଗ ପ୍ରଦାନ କରାଯାଇଛି । ହିତାଧାରକଙ୍କ ମଧ୍ୟରେ ପ୍ରତିଯୋଗିତା ବାତାବରଣ ବଢ଼ାଇବା ପାଇଁ ପ୍ରତି ମାସରେ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳର ରାଙ୍କିଂ ସାର୍ବଜନୀନ ହେବ । ଏହି ପୁରସ୍କାରର ଉଦ୍ଦେଶ୍ୟ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳକୁ ଉନ୍ନତ ପ୍ରଦର୍ଶନ ପାଇଁ ପ୍ରୋତ୍ସାହିତ କରିବା ଓ ମିଶନ ସମୟ ସୀମା ମଧ୍ୟରେ ଲକ୍ଷ ଲକ୍ଷ ଲୋକଙ୍କ ଘରର ସ୍ୱପ୍ନ ସାକାର କରିବା । ବିଜେତାଙ୍କୁ ନୂଆଦିଲ୍ଲୀରେ ଆୟୋଜିତ ହେବାକୁ ଥିବା କାର୍ଯ୍ୟକ୍ରମରେ ପୁରସ୍କୃତ କରାଯିବ । ଏହି କାର୍ଯ୍ୟକ୍ରମ ସମ୍ଭବତଃ ଜୁନ , 2019ରେ ଆୟୋଜିତ ହେବ ।


    ଜୁଲାଇ , 2018ରେ ସହର ମିଶନର ତୃତୀୟ ବର୍ଷ ପୂର୍ତ୍ତି ଅବସରରେ ଆୟୋଜିତ କାର୍ଯ୍ୟକ୍ରମରେ ପିଏମଏୱାଇ (ୟୁ) ଅଧିନସ୍ଥ ସିଏଲଏସଏସର ଉଲ୍ଲେଖନୀୟ ପ୍ରଦର୍ଶନ ପାଇଁ ପ୍ରାଥମିକ ଋଣପ୍ରଦାନକାରୀ ସଂସ୍ଥା , ବ୍ୟାଙ୍କ ଓ ହାଉସିଂ ଫାଇନାନ୍ସ କର୍ପୋରେସନଗୁଡ଼ିକୁ ପ୍ରଧାନମନ୍ତ୍ରୀ ପୁରସ୍କୃତ (ଦ୍ୱିତୀୟ ସ୍ତରର ପୁରସ୍କାର) କରି ସାରିଛନ୍ତି । ସହରାଞ୍ଚଳରେ ଏକ କୋଟି ଘରର ଅବଶ୍ୟକତା ରହିଥିବା ବେଳେ 73 ଲକ୍ଷ ଘର ପାଇଁ ମଞ୍ଜୁରି ପ୍ରଦାନ କରି ପିଏମଏୱାଇ (ୟୁ) ମିସନ ଉଲ୍ଲେଖନୀୟ ସଫଳତା ହାସଲ କରିଛି । ଏଥିରୁ 39 ଲକ୍ଷ ଘରର ନିର୍ମାଣ ବିଭିନ୍ନ ପର୍ଯ୍ୟାୟରେ ରହିଛି ଓ 15 ଲକ୍ଷ ଘରର ନିର୍ମାଣ କାର୍ଯ୍ୟ ସଂପୂର୍ଣ୍ଣ ହୋଇଛି ।


    *******************

    
    
    (Release ID: 1564042) Visitor Counter : 2