      ଜାହାଜ ଚଳାଚଳ ମନ୍ତ୍ରଣାଳୟ

      ବୃହତ ବନ୍ଦରଗୁଡ଼ିକର ଅଭିବୃଦ୍ଧି 3.11%
      Posted On: 12 FEB 2019 6:42PM by PIB Bhubaneshwar


    2018 ଏପ୍ରିଲରୁ 2019 ଜାନୁଆରୀ ମଧ୍ୟରେ ଭାରତର ବୃହତ ବନ୍ଦରଗୁଡ଼ିକର ଅଭିବୃଦ୍ଧି 3.11% ରହିଛି ଏବଂ ସେମାନେ ଏକତ୍ରିତ ଭାବେ 578.86 ନିୟୁତ ଟନ କାର୍ଗୋ ପରିଚାଳନା କରିଛନ୍ତି । ଏହା ପୂର୍ବ ବର୍ଷ ଏ ଅବଧିରେ ଏହି ବନ୍ଦରଗୁଡ଼ିକ 561.39 ନିୟୁତ ଟନ୍ କାର୍ଗୋ ପରିଚାଳନା କରିଥିଲେ ।


    2018 ଏପ୍ରିଲ-2019 ଜାନୁଆରୀ ଅବଧିରେ 9ଟି ବନ୍ଦର- କୋଲକାତା (ହଳଦିଆ ସମେତ) , ପାରାଦୀପ , ବିଶାଖାପାଟନମ୍ , କାମରାଜର୍ , ଚେନ୍ନାଇ , କୋଚିନ୍ , ନିଉ ମାଙ୍ଗାଲୋର , ଜେଏନପିଟି ଏବଂ ଦୀନଦୟାଲରେ ସକାରାତ୍ମକ ଅଭିବୃଦ୍ଧି ଦେଖିବାକୁ ମିଳିଛି ।


    ବୃହତ ବନ୍ଦରଗୁଡ଼ିକର କାର୍ଗୋ ଟ୍ରାଫିକ୍ ପରିଚାଳନା:


    କାମରାଜର ବନ୍ଦରର ଅଭିବୃଦ୍ଧି ସର୍ବାଧିକ 15.56% ରହିଥିଲା ବେଳେ ଏହାପଛକୁ କୋଲକାତା (ହଳଦିଆ ସମେତ) 9.86% , କୋଚିନ୍ (8%) , ଜେଏନପିଟି (7.46%) ଏବଂ ପାରାଦୀପ (6.4%) ରହିଛି ।


    ମୁଖ୍ୟତଃ କଂଟେନର୍ (21.7%) , ଅନ୍ୟାନ୍ୟ କାର୍ଗୋ (41.23%) , ଅନ୍ୟାନ୍ୟ ତରଳ (11.63%) , ପିଓଏଲ୍ (9.14%) ଏବଂ ତାପଜ ଓ ବାଷ୍ପୀୟ କୋଇଲା (5.18%) ପରିଚାଳନାରେ ଅଭିବୃଦ୍ଧି ଯୋଗୁ କାମରାଜର୍ ବନ୍ଦରର ଅଭିବୃଦ୍ଧି ଦେଖିବାକୁ ମିଳିଛି ।


    କୋଲକାତା ବନ୍ଦରରେ ମୋଟାମୋଟି ଅଭିବୃଦ୍ଧି 9.86% ରହିଛି । କୋଲକାତା ଡକ୍ ସିଷ୍ଟମ୍ (କେଡିଏସ୍)ର ଟ୍ରାଫିକ୍ ଅଭିବୃଦ୍ଧି 4.68% ରହିଥିବା ବେଳେ ହଳଦିଆ ଡକ୍ କମ୍ପ୍ଲେକ୍ସର ଅଭିବୃଦ୍ଧି 12.11% ରହିଛି ।


    2018 ଏପ୍ରିଲରୁ 2019 ଜାନୁଆରୀ ଅବଧିରେ ଦୀନଦୟାଲ (କାଣ୍ଡ୍ଲା) ବନ୍ଦର ସର୍ବାଧିକ ପରିମାଣର କାର୍ଗୋ ଅର୍ଥାତ୍ 94.55 ନିୟୁତ ଟନ୍ (16.33%) କାର୍ଗୋ ପରିଚାଳନା କରିଛି । ଏହା ପଛକୁ ପାରାଦୀପ 89.98 ନିୟୁତ ଟନ୍ (15.54%) , ଜେଏନପିଟି 58.6 ନିୟୁତ ଟନ୍ (10.12%) , ବିଶାଖାପାଟନମ୍ 54.73 ନିୟୁତ ଟନ୍ (9.45%) ଏବଂ କୋଲକାତା 52.18 ନିୟୁତ ଟନ୍ (9.01%) ରହିଛି । ଏହି ବନ୍ଦରଗୁଡ଼ିକ ଏକତ୍ରିତ ଭାବେ ଦେଶର ବୃହତ ବନ୍ଦର ଟ୍ରାଫିକ୍ରେ ପ୍ରାୟ 60% ଅଂଶୀଦାର ରହିଛନ୍ତି ।


    ସାମଗ୍ରୀୱାରୀ କାର୍ଗୋ ପରିଚାଳନାରେ ପିଓଏଲର ଅଂଶ ସର୍ବାଧିକ 33.35% ରହିଥିବା ବେଳେ ଏହାପଛକୁ କଂଟେନର୍ (20.8%) , ତାପଜ ଓ ବାଷ୍ପୀୟ କୋଇଲା (14.95%) , ଅନ୍ୟାନ୍ୟ ସମ୍ମିଶ୍ରିତ କାର୍ଗୋ (10.51%) , କୋକିଂ ଓ ଅନ୍ୟ କୋଇଲା (8.26%) , ଲୁହାପଥର ଓ ପେଲେଟ୍ (5.71%) , ଅନ୍ୟ ତରଳ (4.20%) , ସାର (1.21%) ଏବଂ ଏଫ୍ଆରଏମ୍ (1.01%) ରହିଛି ।


    **********


    

    
    (Release ID: 1564929) Visitor Counter : 1