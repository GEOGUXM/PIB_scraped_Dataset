      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      • ଆସନ୍ତାକାଲି ପ୍ରଧାନମନ୍ତ୍ରୀ ଗୌହାଟୀ, ଇଟାନଗର ଓ ଅଗରତାଲା ଗସ୍ତ କରିବେ
      • ପ୍ରଧାନମନ୍ତ୍ରୀ ଇଟାନଗରରେ ନୂତନ ଗ୍ରୀନଫିଲ୍ଡ ବିମାନ ବନ୍ଦର ଓ ସେଲା ଟନେଲ ଫାଉଣ୍ଡେସନର ଆଧାରଶିଳା ରଖିବେ
      • ଡିଡି ଅରୁଣ ପ୍ରଭା ଚାନେଲର ଶୁଭାରମ୍ଭ କରିବେ
      • ଗୌହାଟୀରେ ଉତ୍ତର-ପୂର୍ବାଂଚଳ ଗ୍ୟାସ ଗ୍ରୀଡ଼ର ଆଧାରଶିଳା ରଖିବେ ପ୍ରଧାନମନ୍ତ୍ରୀ
      • ପ୍ରଧାନମନ୍ତ୍ରୀ ତ୍ରିପୁରାରେ ଗାର୍ଜୀ-ମେଲୋନିଆ ରେଳ ଲାଇନର ଉଦଘାଟନ ଓ ବିଭିନ୍ନ ଉନ୍ନୟନ ପ୍ରକଳ୍ପର ଉନ୍ମୋଚନ କରିବେ
      Posted On: 08 FEB 2019 9:10PM by PIB Bhubaneshwar


    ପ୍ରଧାନମନ୍ତ୍ରୀ ଆସନ୍ତାକାଲି ଗୌହାଟୀ , ଇଟାନଗର ଏବଂ ଅଗରତାଲା ଗସ୍ତ କରିବେ । ସେ ଇଟା ନଗରଠାରେ ଗ୍ରୀନଫିଲ୍ଡ ଏୟାରପୋର୍ଟ , ସେଲା ଟ୍ୟୁନେଲ ଏବଂ ଉତ୍ତର-ପୂର୍ବାଂଚଳ ଗ୍ୟାସ ଗ୍ରୀଡର ଆଧାରଶିଳା ରଖିବେ । ସେ ଗାର୍ଜୀ-ବେଲାନିଆ ରେଳ ଲାଇନ ଏବଂ ଡିଡି ଅରୁଣ ପ୍ରଭା ଚାନେଲର ଉଦଘାଟନ କରିବେ । ସେ ମଧ୍ୟ 3ଟି ରାଜ୍ୟରେ ଅନ୍ୟାନ୍ୟ ଭିନ୍ନ ଭିନ୍ନ ପ୍ରକଳ୍ପଗୁଡ଼ିକର ଉନ୍ମୋଚନ କରିବେ ।


    ଅରୁଣାଚଳ ପ୍ରଦେଶରେ ପ୍ରଧାନମନ୍ତ୍ରୀ


    ପ୍ରଧାନମନ୍ତ୍ରୀ ଆସନ୍ତାକାଲି ସକାଳେ ଗୌହାଟୀରୁ ଇଟାନଗରରେ ପହଂଚିବେ । ସେ ଇଟାନଗରର ଆଇଜି ପାର୍କରେ ଅନେକ ଉନ୍ନୟନ ପ୍ରକଳ୍ପର ଉନ୍ମୋଚନ କରିବେ ।


    ପ୍ରଧାନମନ୍ତ୍ରୀ ହୋଲ୍ଲୋଙ୍ଗିଠାରେ ଗ୍ରୀନଫିଲ୍ଡ ବିମାନବନ୍ଦର ନିର୍ମାଣ ନିମନ୍ତେ ଆଧାରଶିଳା ରଖିବେ । ସମ୍ପ୍ରତି ଆସାମରେ ଇଟାନଗରଠାରୁ ନିକଟତମ ବିମାନବନ୍ଦର ଲିଲାବରିଠାରେ ରହିଛି ଯାହାର ଦୂରତା ହେଉଛି 80 କିଲୋମିଟର । ହୋଲ୍ଲୋଙ୍ଗିଠାରେ ବିମାନବନ୍ଦର ଏହି ଦୂରତ୍ୱକୁ ଚାରି ଭାଗ ହ୍ରାସ କରିବ । ଏହାଫଳରେ ଏହି ଅଂଚଳରେ ସଂଯୋଗ ବ୍ୟବସ୍ଥା ଉନ୍ନତ ହେବା ସହିତ , ଏହି ବିମାନବନ୍ଦର ରାଜ୍ୟରେ ପର୍ଯ୍ୟଟନ କ୍ଷମତାକୁ ପରିପୃଷ୍ଟ କରିବ । ଏହି ବିମାନ ବନ୍ଦର ଏହି ଅଂଚଳର ଅଥନୈତିକ ପ୍ରଗତିକୁ ସମୃଦ୍ଧ କରିବ ଏବଂ ଦେଶ ପାଇଁ ରଣନୈତିକ ଭାବେ ଗୁରୁତ୍ୱପୂର୍ଣ୍ଣ ସାବ୍ୟସ୍ତ ହେବ । ଏହି ବିମାନ ବନ୍ଦରରେ ବିଭିନ୍ନ ସୁବିଧା ରହିବ ଯେପରିକି ପାରିପାଶ୍ୱିର୍କ ରାସ୍ତାରେ ଦୁଇ ପାଶ୍ୱର୍ରେ ଗ୍ରୀନ୍ ବେଲ୍ଟ ଯାହାକି କୋଳାହଳ ପ୍ରତିରୋଧକ ଭାବେ କାର୍ଯ୍ୟ କରିବ , ବୃଷ୍ଟି ଜଳ ଅମଳ , ଶକ୍ତି ସାମର୍ଥ୍ୟ ବିଶିଷ୍ଟ ଉପକରଣ ଇତ୍ୟାଦି ।


    ପ୍ରଧାନମନ୍ତ୍ରୀ ଅରୁଣାଚଳ ପ୍ରଦେଶରେ ସେଲା ଟନେଲର ଆଧାରଶିଳା ରଖିବେ । ଏହା ତୱାଙ୍ଗ ଉପତ୍ୟାକାର ସାଧାରଣ ନାଗରିକ ତଥା ସୁରକ୍ଷା ବାହିନୀକୁ ସମସ୍ତ ପାଣିପାଗ ପରିସ୍ଥିତିରେ ବର୍ଷବ୍ୟାପୀ ସଂଯୋଗ ବ୍ୟବସ୍ଥା ପ୍ରଦାନ କରିବ । ଏହି ଟ୍ରୁନେଲ ତୱାଙ୍ଗକୁ ପରିବହନ ସମୟରେ ଏକ ଘଣ୍ଟା ହ୍ରାସ କରାଇବ ଏବଂ ଏହି ଅଂଚଳରେ ପର୍ଯ୍ୟଟନ ଏବଂ ସଂପୃକ୍ତ ଅର୍ଥନୈତିକ କାର୍ଯ୍ୟଧାରାକୁ ତ୍ୱରାନ୍ୱୀତ କରିବ ।


    ଇଟାନଗରର ଆଇଜି ପାର୍କରେ ଅରୁଣାଚଳ ପ୍ରଦେଶ ପାଇଁ ଉତ୍ସର୍ଗୀକୃତ ଏକ ନୂତନ ଡିଡି ଚାନେଲ-ଡିଡି ଅରୁଣ ପ୍ରଭାକୁ ପ୍ରଧାନମନ୍ତ୍ରୀ ଉନ୍ମୋଚନ କରିବେ । ଏହି ଚାନେଲ ଦୂରଦର୍ଶନ ଦ୍ୱାରା ପରିଚାଳିତ 24ତମ ଚାନେଲ ହେବ । ପ୍ରଧାନମନ୍ତ୍ରୀ ମଧ୍ୟ ଅରୁଣଶଚଳ ପ୍ରଦେଶରେ ଦେଶ ଉଦ୍ଦେଶ୍ୟରେ 110 ମେଗାୱାଟ ପେୟାର ଜଳଜ ବିଦ୍ୟୁତ ଣକ୍ତି ପ୍ଳାଣ୍ଟ ଉତ୍ସର୍ଗ କରିବେ । ନିପକୋ ( NEEPCO ) ଦ୍ୱାରା ନିର୍ମିତ ଏହି ପ୍ରକଳ୍ପ ଡିକରୋଙ୍ଗ ନଦୀ (ବ୍ରହ୍ମପୁତ୍ରର ଶାଖା ନଦୀ)ର ଜଳବିଦ୍ୟୁତ କ୍ଷମତାର ଉପଯୋଗ କରିବ ଏବଂ ଉତ୍ତର-ପୂର୍ବାଂଚଳ ରାଜ୍ୟଗୁଡ଼ିକୁ ଶସ୍ତା ବିଦ୍ୟୁତ ଶକ୍ତି ପ୍ରଦାନ କରିବ , ଯାହାଫଳରେ କି ଏହି ଅଂଚଳରେ ଶକ୍ତି ଉପଲବ୍ଧତାରେ ଉନ୍ନତି ଆସିବ ।


    ଏହି ଅବସରରେ ପ୍ରଧାନମନ୍ତ୍ରୀ ଅରୁଣାଚଳ ପ୍ରଦେଶର ଜୋଟେଠାରେ ଭାରତୀୟ ଚଳଚ୍ଚିତ୍ର ଏବଂ ଟେଲିଭିଜନ ପ୍ରତିଷ୍ଠାନ (ଏଫଟିଆଇଆଇ)ର ସ୍ଥାୟୀ କ୍ୟାମ୍ପସର ଆଧାରଶିଳା ରଖିବେ । ଏହା ବିଶେଷ କରି ଉତ୍ତର-ପୂର୍ବାଂଚଳର ଚଳଚ୍ଚତ୍ର ବିଭାଗର ଛାତ୍ରମାନଙ୍କର ଆବଶ୍ୟକତା ପୂରଣ କରିବ । ପ୍ରଧାନମନ୍ତ୍ରୀ ଅରୁଣାଚଳ ପ୍ରଦେଶରେ ଆଧୁନୀକରଣ ହୋଇଥିବା ତେଜୁ ବିମାନବନ୍ଦରର ଉଦଘାଟନ କରିବେ । ଏହି ବିମାନବନ୍ଦରକୁ ପୁନଃସଂଯୋଜନ କରାଯାଇଛି ଏବଂ ଉଡାନ ଯୋଜନାରେ ବ୍ୟବସାୟିକ ଉପଯୋଗ ପାଇଁ ଏହାକୁ ସମର୍ଥ କରିବା ଲାଗି ଏକ ନୂତନ ଟର୍ମିନାଲର ନିର୍ମାଣ କରାଯାଇଛି ।


    ପ୍ରଧାନମନ୍ତ୍ରୀଙ୍କ ଦ୍ୱାରା ଅରୁଣାଚଳ ପ୍ରଦେଶରେ 50ଟି ସ୍ୱାସ୍ଥ୍ୟ ଏବଂ ସୁସ୍ଥତା କେନ୍ଦ୍ରର ଉଦଘାଟନ କରାଯାଇଛି । ସାମଗ୍ରୀକ ସ୍ୱାସ୍ଥ୍ୟ କଭରେଜ ନିଶ୍ଚିତ କରିବା ପାଇଁ ସ୍ୱାସ୍ଥ୍ୟ ଏବଂ ସୁସ୍ଥତା କେନ୍ଦ୍ର ଆୟୁଷ୍ମାନ ଭାରତର ଏକ ପ୍ରମୁଖ ଅଂଶବିଶେଷ । ସୌଭାଗ୍ୟ ଯୋଜନା ଅଧୀନରେ ପ୍ରଧାନମନ୍ତ୍ରୀ ଅରୁଣାଚଳ ପ୍ରଦେଶରେ ଶତକଡା 100 ପ୍ରତିଶତ ଗୃହକୁ ବିଦ୍ୟୁତକରଣ କରାଯାଇଥିବା ନେଇ ଘୋଷଣା କରିବେ ।


    ଆସାମରେ ପ୍ରଧାନମନ୍ତ୍ରୀ


    ଇଟାନଗରରୁ ପ୍ରଧାନମନ୍ତ୍ରୀ ଗୌହାଟୀକୁ ଫେରିବେ । ଏଠାରେ ସେ ଉତ୍ତର-ପୂର୍ବାଂଚଳ ଗ୍ୟାସ ଗ୍ରୀଡର ଆଧାରଶିଳା ସ୍ଥାପନ କରିବେ ଯାହାକି ସଂପୃକ୍ତ ଅଂଚଳରେ ପ୍ରାକୃତିକ ଗ୍ୟାସର ଅକ୍ଷୟ ସ୍ରୋତକୁ ନିଶ୍ଚିତ କରିବ ଏବଂ ଶିଳ୍ପର ପ୍ରଗତିକୁ ତ୍ୱରାନ୍ୱୀତ କରିବ । ସମଗ୍ର ଉତ୍ତର-ପୂର୍ବାଂଚଳରେ ସୁଲଭ ଏବଂ ଗୁଣାତ୍ମକ ମାନର ଗ୍ୟାସ ପ୍ରଦାନ କରିବା ନେଇ ଏହି ଗ୍ରୀଡ ହେଉଛି ସରକାରଙ୍କ ଯୋଜନାର ଅଂଶବିଶେଷ । କାମରୁପ , କାଚର , ହାଇଲାକାଣ୍ଡି ଏବଂ କରିମଗଞ୍ଜ ଜିଲ୍ଲାରେ ସେ ସହର ଗ୍ୟାସ ବଂଟନ ନେଟୱର୍କର ଆଧାରଶିଳା ସ୍ଥାପନ କରିବେ । ସହର ଗ୍ୟାସ ବଂଟନ ବ୍ୟବସ୍ଥା ଗୃହ , ଶିଳ୍ପ ଏବଂ ବ୍ୟବସାୟିକ ୟୁନିଟମାନଙ୍କୁ ସ୍ୱଚ୍ଛ ଜାଳେଣୀ ଯୋଗାଣ (ପିଏନଜି) ନିଶ୍ଚିତ କରିବ ।


    ପ୍ରଧାନମନ୍ତ୍ରୀ ଆସାମର ତିନସୁକିଆଠାରେ ହେଲ୍ଲୋଙ୍ଗ ମଡୁଲାର ଗ୍ୟାସ ପ୍ରକ୍ରୀୟାକରଣ ପ୍ଳାଣ୍ଟର ଉଦଘାଟନ କରିବେ । ଥରେ ଉଦଘାଟନ ହେବା ପରେ ଏହି ସୁବିଧା ଆସାମରେ ଉତ୍ପାଦିତ ହେଉଥିବା ଗ୍ୟାସର ଶତକଡା 15 ପ୍ରତିଶତକୁ ବଂଟନ କରିବ । ପ୍ରଧାନମନ୍ତ୍ରୀ ମଧ୍ୟ ଉତ୍ତର ଗୌହାଟୀରେ ମାଉଂଟେଡ ଷ୍ଟୋରେଜ ଭେସେଲର ଏଲପିଜି କ୍ଷମତା ବୃଦ୍ଧି ବ୍ୟବସ୍ଥାକୁ ଉଦଘାଟନ କରିବେ । ଏହି ଅବସରରେ ପ୍ରଧାନମନ୍ତ୍ରୀଙ୍କ ଦ୍ୱାରା ନୁମାଲିଗଡରେ ଏନଆରଏଲ ବାୟୋ ରିଫାଇନାରୀ ଏବଂ ବରଉଣୀରୁ ଗୌହାଟୀ ମଧ୍ୟ ଦେଇ ବିହାର , ପଶ୍ଚିମବଙ୍ଗ , ସିକ୍କିମ ଓ ଆସାମ ମଧ୍ୟଦେଇ ଯାଇଥିବା 729 କିଲୋମିଟର ଗ୍ୟାସ ପାଇପଲାଇନର ଆଧାରଶିଳା ରଖାଯିବ ।


    ତ୍ରିପୁରାରେ ପ୍ରଧାନମନ୍ତ୍ରୀ


    ପ୍ରଧାନମନ୍ତ୍ରୀଙ୍କ ଗସ୍ତର ଶେଷ ଚରଣ ହେବ ଅଗରତାଲା । ଏଠାରେ ସ୍ୱାମୀ ବିବେକାନନ୍ଦ ଷ୍ଟାଡିୟମରେ ଫଳକ ଉନ୍ମୋଚନ ମାଧ୍ୟମରେ ପ୍ରଧାନମନ୍ତ୍ରୀ ଗାର୍ଜୀ-ବେଲୋନିଆ ରେଳ ଲାଇନକୁ ଦେଶ ଉଦ୍ଦେଶ୍ୟରେ ଉତ୍ସର୍ଗ କରିବେ । ତ୍ରିପୁରାକୁ ଦକ୍ଷିଣପୂର୍ବ ଏସିଆର ଏକ ଗେଟୱେରେ ପରିଣତ କରିବାରେ ଏହି ଲାଇନ ସହାୟକ ହେବ । ପ୍ରଧାନମନ୍ତ୍ରୀ ମଧ୍ୟ ନରସିଙ୍ଗରାହଠାରେ ତ୍ରିପୁରା ବୈଷୟିକ ପ୍ରତିଷ୍ଠାନର ନୂତନ କମ୍ପ୍ଲେକ୍ସକୁ ଉଦଘାଟନ କରିବେ ।


    ଅଗରତାଲାର ମହାରାଜ ବୀର ବିକ୍ରମ ବିମାନବନ୍ଦରରେ ପ୍ରଧାନମନ୍ତ୍ରୀ ମହାରାଜ ବୀର ବିକ୍ରମ କିଶୋର ମାଣିକ୍ୟ ବାହାଦୁରଙ୍କ ପ୍ରତିମୂର୍ତ୍ତି ଉନ୍ମୋଚନ କରିବେ । ମହାରାଜ ବୀର ବିକ୍ରମ କିଶୋର ମାଣିକ୍ୟ ବାହାଦୁର ଆଧୁନିକ ତ୍ରିପୁରାର ନିର୍ମାତା ଭାବେ ପ୍ରସିଦ୍ଧ । ଅଗରତାଲା ସହରର ଯୋଜନା ପ୍ରସ୍ତୁତକାରୀ ଭାବେ ତାଙ୍କୁ ଶ୍ରେୟ ପ୍ରଦାନ କରାଯାଇଥାଏ । ଦେଶ ଗଠନ ପ୍ରକ୍ରିୟାରେ ଯେଉଁମାନଙ୍କର ମହାନ ଅବଦାନ ରହିଛି , ଭାରତର ସେହି ଅଜଣା ବୀରମାନଙ୍କୁ ସମ୍ମାନିତ କରିବା ଲାଗି କେନ୍ଦ୍ର ସରକାରଙ୍କ ନୀତି ଅଧୀନରେ ଏହି ପ୍ରତିମୂର୍ତ୍ତିର ଉନ୍ମୋଚନ କରାଯିବ ।


    **********


    

    
    (Release ID: 1563634) Visitor Counter : 18