      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲିୟମ ମନ୍ତ୍ରୀ ଧର୍ମେନ୍ଦ୍ର ପ୍ରଧାନଙ୍କ ଦ୍ୱାରା ଓଏଲଏପିର ତୃତୀୟ ରାଉଣ୍ଡ ନିଲାମୀ ପ୍ରକ୍ରିୟାର ଶୁଭାରମ୍ଭ
      Posted On: 10 FEB 2019 4:01PM by PIB Bhubaneshwar


    ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ତଥା କୌଶଳ ବିକାଶ ଏବଂ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନଙ୍କ ଦ୍ୱାରା ଓପନ ଏକରେଜ୍‌ ଲାଇସେନ୍ସିଂ ପଲିସି ( OALP )ର ତୃତୀୟ ରାଉଣ୍ଡ ନିଲାମୀ ପ୍ରକ୍ରିୟାର ଶୁଭାରମ୍ଭ କରାଯାଇଛି । ଉତ୍ତର ପ୍ରଦେଶର ଗ୍ରେଟର ନୋଏଡ଼ା ଠାରେ ଆୟୋଜିତ ପେଟ୍ରୋଟେକ୍‌- 2019 କାର୍ଯ୍ୟକ୍ରମ ପୃଷ୍ଠଭୂମିରେ ଏହାର ଶୁଭାରମ୍ଭ ହୋଇଛି । ଏହି ରାଉଣ୍ଡ ନିଲାମୀରେ ମୋଟ 31 , 000 ବର୍ଗ କିଲୋମିଟର ପରିମିତ କ୍ଷେତ୍ରର 23ଟି ବ୍ଲକ୍‌ ଅନୁସନ୍ଧାନ ନିଲାମୀ ପାଇଁ ଉପଲବ୍ଧ ହେବ । ଓଏଲଏପି ପ୍ରଥମ ରାଉଣ୍ଡ ନିଲାମୀ ଅଧୀନରେ ମୋଟ 55ଟି ବ୍ଲକ ପାଇଁ ଚୁକ୍ତିନାମା ସ୍ୱାକ୍ଷରିତ ହୋଇଥିଲା । ଏହା ପରେ ସରକାର ଓଏଲଏପି ଦ୍ୱିତୀୟ ରାଉଣ୍ଡ ନିଲାମୀକୁ ଜାନୁଆରୀ 07 , 2019 ତାରିଖ ଦିନ ଶୁଭାରମ୍ଭ କରିଥିଲେ । ଏହା ମାଧ୍ୟମରେ ମୋଟ 14ଟି ବ୍ଲକ୍‌ରେ ପେଟ୍ରୋଲିୟମ୍‌ ଅପରେସନ୍‌ କଣ୍ଟ୍ରାକ୍ଟ ପାଇଁ ଆନ୍ତର୍ଜାତିକ ପ୍ରତିଯୋଗିତାମୂଳକ ନିଲାମୀ ଆହ୍ୱାନ କରାଯାଇଛି । ତୃତୀୟ ପର୍ଯ୍ୟାୟ ନିଲାମୀ ପ୍ରକ୍ରିୟା ଆରମ୍ଭ ହେବା ଫଳରେ ଏବେ 1 , 20 , 000 ବର୍ଗ କିଲୋମିଟର ଠାରୁ ଅଧିକ କ୍ଷେତ୍ର ଗତ ଏକ ବର୍ଷ ମଧ୍ୟରେ ଅନୁସନ୍ଧାନ ପାଇଁ ଉପଲବ୍ଧ ହୋଇଛି । ଓଏଲଏପିରେ ‘ ହେଲ୍ପ ’ ର ସମସ୍ତ ନିୟମାବଳୀ ଆହରଣ କରାଯାଇଛି । ସେଥି ମଧ୍ୟରେ ହ୍ରାସ କରାଯାଇଥିବା , ତୈଳ ସେସ ହୀନତା , ସମାନ ଲାଇସେନ୍ସିଂ ବ୍ୟବସ୍ଥା ମାର୍କେଟିଂ ଓ ମୂଲ୍ୟାୟନ ସ୍ୱାଧୀନତା , ରାଜସ୍ୱ ବଣ୍ଟନ ମଡ଼େଲ , ଅନୁସନ୍ଧାନ ଅଧିକାର ଯାହାକି ସଂପୂର୍ଣ୍ଣ ଚୁକ୍ତି ଅବଧି ପାଇଁ ତୈଳଧାରଣ କ୍ଷେତ୍ର ଉପରେ ବଳବତ୍ତର ରହିବ ଆଦି ସାମିଲ ।


    ଏହି ଅବସରରେ ନିଜର ମତ ରଖି ପେଟ୍ରୋଲିୟମ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ କହିଲେ ଯେ ସରକାର ନିକଟ ଅତୀତରେ ମୋଟ 55ଟି ବ୍ଲକ ଯାହାକି 10ଟି ସେଡ଼ିମେଣ୍ଟାରୀ ବେସିନରେ ସଂପ୍ରସାରିତ ହୋଇ ରହିଛି ସେଥିପାଇଁ ପ୍ରଥମ ଥର ପାଇଁ ନିଲାମୀ କରିଛନ୍ତି । ଏହି ନିଲାମୀ 6 ବର୍ଷ ପରେ ଆରମ୍ଭ ହୋଇଛି ଏବଂ ସେଥିପାଇଁ ଆବିଷ୍କୃତ କ୍ଷୁଦ୍ର କ୍ଷେତ୍ର ନିଲାମୀ ରାଉଣ୍ଡ 1ରେ 30ଟି ଚୁକ୍ତିନାମା କ୍ଷେତ୍ର ରହିଛି । ଦ୍ୱିତୀୟ ରାଉଣ୍ଡରେ ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତି ଏବଂ ଓପନ ଏକରେଜ୍‌ ଲାଇସେନ୍ସିଂ ନୀତି ଅନୁସାରେ ଏବେ ତାହା ଜାରି ରହିଛି ଓ ସେଥିପାଇଁ ନିବେଶକମାନଙ୍କ ଠାରୁ ଉତ୍ସାହଜନକ ପ୍ରତିକ୍ରିୟା ପ୍ରକାଶ ପାଇଛି । ଏହି ପ୍ରକ୍ରିୟାରେ ସେମାନେ ଅଧିକରୁ ଅଧିକ ସଂଖ୍ୟାରେ ସାମିଲ ହୋଇଛନ୍ତି ଯାହାକି ସରକାରଙ୍କ ଅପଷ୍ଟ୍ରୀମ୍‌ ସେକ୍ଟରର ସାମର୍ଥ୍ୟ ଉପରେ ସେମାନଙ୍କର ଆସ୍ଥା ପ୍ରକଟକୁ ସୂଚୀତ କରେ । ତେଣୁ ନିବେଶକମାନେ ଏହି ନିଲାମୀ ରାଉଣ୍ଡରେ ସାମିଲ ହୋଇ ଭାରତର ବିକାଶ ଗାଥାରେ ଯୋଗ ଦେବାକୁ ଶ୍ରୀ ପ୍ରଧାନ ସେମାନଙ୍କୁ ଆହ୍ୱାନ ଜଣାଇଛନ୍ତି ।


    ********************

    
    
    (Release ID: 1563817) Visitor Counter : 13