      ଅର୍ଥ ମନ୍ତ୍ରଣାଳୟ

      ଅଧିକୃତ ଭାରତୀୟ ଷ୍ଟେଟ ବ୍ୟାଙ୍କ ଶାଖାରେ ବିକ୍ରି ହେବ ନିର୍ବାଚନୀ ବଣ୍ଡ
      Posted On: 28 FEB 2019 8:39PM by PIB Bhubaneshwar


    ରାଜପତ୍ର ଅଧିସୂଚନା ସଂଖ୍ୟା 20 , ତାରିଖ 2 ଜାନୁଆରୀ 2018 ଅନ୍ତର୍ଗତ ଭାରତ ସରକାରଙ୍କ ପକ୍ଷରୁ ନିର୍ବାଚନୀ ବଣ୍ଡ ଯୋଜନା 2018 ଲାଗି ବିଜ୍ଞପ୍ତି ପ୍ରକାଶ ପାଇଛି । ଯୋଜନାର ବ୍ୟବସ୍ଥା ଅନୁଯାୟୀ ଭାରତୀୟ ଷ୍ଟେଟ ବ୍ୟାଙ୍କର ଅଧିକୃତ ଶାଖାରେ ନିର୍ବାଚନୀ ବଣ୍ଡ ବିକ୍ରି କରାଯିବ । ଏହି ଯୋଜନାର ବ୍ୟବସ୍ଥା ଅନୁଯାୟୀ ସେହି ବ୍ୟକ୍ତିମାନେ ନିର୍ବାଚନୀ ବଣ୍ଡ କ୍ରୟ ନିମନ୍ତେ ଯୋଗ୍ୟ ହେବେ ଯେଉଁମାନେ ଭାରତୀୟ ନାଗରିକ କିମ୍ବା ଭାରତରେ ଗଠିତ ସଂସ୍ଥା ହୋଇଥିବେ । ଏ ସମ୍ପର୍କରେ ରାଜପତ୍ର ଅଧିସୂଚନାର ଉପାଦାନ ସଂଖ୍ୟା 2ଡି ରେ ପରିଭାଷିତ କରାଯାଇଛି । ବ୍ୟକ୍ତିବିଶେଷ ଭାବେ କୌଣସି ଜଣେ ବ୍ୟକ୍ତି ଏକାକୀ କିମ୍ବା ଅନ୍ୟ ବ୍ୟକ୍ତିମାନଙ୍କ ସହିତ ମିଶି ମିଳିତ ଭାବେ ନିର୍ବାଚନୀ ବଣ୍ଡ କ୍ରୟ କରିପାରିବେ । ଜନ ପ୍ରତିନିଧି ଆଇନ , 1951(1951ର 43)ର ଅନୁଛେଦ 29ଏ ଅନ୍ତର୍ଗତ ପଞ୍ଜିକୃତ ହୋଇଥିବା ଏବଂ ଗତ ସାଧାରଣ ଲୋକସଭା ନିର୍ବାଚନ କିମ୍ବା ରାଜ୍ୟ ବିଧାନସଭା ନିର୍ବାଚନରେ ହୋଇଥିବା ମତଦାନର 1 ପ୍ରତିଶତରୁ ଅଧିକ ଭୋଟ ପାଇଥିବା ରାଜନୈତିକ ଦଳଗୁଡିକ ନିର୍ବାଚନୀ ବଣ୍ଡ କ୍ରୟ ନିମନ୍ତେ ଯୋଗ୍ୟ ହୋଇପାରିବେ । ଅଧିକୃତ ବ୍ୟାଙ୍କ ଶାଖାରେ କୌଣସି ବ୍ୟାଙ୍କ ଏକାଉଣ୍ଟ ମାଧ୍ୟମରେ ଯୋଗ୍ୟ ରାଜନୈତିକ ଦଳଗୁଡିକ ନିର୍ବାଚନୀ ବଣ୍ଡକୁ ନଗଦ ଆକାରରେ ଭଙ୍ଗାଇ ପାରିବେ ।


    ଭାରତୀୟ ଷ୍ଟେଟ ବ୍ୟାଙ୍କ (ଏସବିଆଇ)ର ଅଧିକୃତ 29ଟି ଶାଖା ମାଧ୍ୟମରେ ମାର୍ଚ୍ଚ , ଏପ୍ରିଲ ଏବଂ ମେ ’ 2019ରେ ନିର୍ବାଚନୀ ବଣ୍ଡକୁ ନିମ୍ନଲିଖିତ କାର୍ଯ୍ୟକ୍ରମ ଅନୁସାରେ ଜାରି କରିବା ଏବଂ ନଗଦ ଆକାରରେ ଭଙ୍ଗାଇବା ପାଇଁ କ୍ଷମତା ପ୍ରଦାନ କରାଯାଇଛି ।


    1) 01.03.2019 ଠାରୁ 15.03.2019 ପର୍ଯ୍ୟନ୍ତ


    2) 01.04.2019 ଠାରୁ 20.04.2019 ପର୍ଯ୍ୟନ୍ତ


    3) 06.05.2019 ଠାରୁ 15.05.2019 ପର୍ଯ୍ୟନ୍ତ


    ଓଡିଶାରେ ଭାରତୀୟ ଷ୍ଟେଟ ବ୍ୟାଙ୍କର ଭୁବନେଶ୍ୱର ମୁଖ୍ୟ ଶାଖା , ପି ବି ନଂ-14 , ଭୁବନେଶ୍ୱର , ଜିଲ୍ଲା – ଖୋର୍ଦ୍ଧା-751001 , ଶାଖା କୋଡ ନଂ – 00041ରେ ଏହି ନିର୍ବାଚନୀ ବଣ୍ଡ ଉପଲବ୍ଧ ହେବ ।


    ଉଲ୍ଲେଖ ଯୋଗ୍ୟ ଯେ , ନିର୍ବାଚନୀ ବଣ୍ଡ ଜାରି ହେବା ତାରିଖ ଠାରୁ ଆରମ୍ଭ କରି ପରବର୍ତି 15ଟି କେଲେଣ୍ଡର ଦିନ ପାଇଁ ବୈଧ ରହିବ । ଯଦି ବୈଧ ଅବଧି ସମାପ୍ତ ହେବା ପରେ ନିର୍ବାଚନୀ ବଣ୍ଡ ଜମା କରାଯାଉ ନାହିଁ , ତା ’ ହେଲେ କୌଣସି ହାସଲକାରି ରାଜନୈତିକ ଦଳକୁ କୌଣସି ଅର୍ଥ ପରିଶୋଧ କରାଯିବ ନାହିଁ । ଯେ କୌଣସି ରାଜନୈତିକ ଦଳ ପକ୍ଷରୁ ନିଜ ଖାତାରେ ଜମା କରାଯାଇଥିବା ନିର୍ବାଚନୀ ବଣ୍ଡକୁ ସେହିଦିନ ତାଙ୍କ ବ୍ୟାଙ୍କ ଏକାଉଣ୍ଟରେ ଜମା କରିଦିଆଯିବ ।


    **********

    
    
    (Release ID: 1566708) Visitor Counter : 25