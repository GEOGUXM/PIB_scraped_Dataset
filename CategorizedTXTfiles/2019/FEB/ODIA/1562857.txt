      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଓଡିଶାରେ 12ତମ ଆଞ୍ଚଳିକ ମାନକ ସମ୍ମିଳନୀ ଅନୁଷ୍ଠିତ
      Posted On: 04 FEB 2019 5:00PM by PIB Bhubaneshwar


    ବିଆଇଏସ ଆଇନ 2016 ଭାରତରେ ମାନକର ବିକାଶ ଏବଂ ଅନ୍ତରୀଣ ରୂପରେଖ ନିର୍ଦ୍ଧାରିତ କରିଥାଏ । ଦେଶରେ ଉତ୍ପାଦିତ କରାଯିବାକୁ ଥିବା ଉତ୍ପାଦ , ପ୍ରକ୍ରିୟା , ସେବାମାନଙ୍କୁ ଉଚ୍ଚ ଗୁଣବତା ସମ୍ପନ୍ନ ଉପଭୋକ୍ତା ଏବଂ ଉତ୍ପାଦକମାନଙ୍କ ଅପେକ୍ଷାକୁ ପୂର୍ଣ୍ଣ କରିବା ବାଲା ହେବା ଆବଶ୍ୟକ । ବିଆଇଏସର ମହାନିର୍ଦ୍ଦେଶକ ସୁଶ୍ରୀ ସୁରୀନା ରାଜନ ଗତ ସପ୍ତାହରେ ଓଡିଶାରେ 12ତମ କ୍ଷେତ୍ରୀୟ ମାନକ ସମ୍ମିଳନୀକୁ ସମ୍ବୋଧିତ କରି ଏହି କଥା କହିଥିଲେ । ଏହାର ଆୟୋଜନ ଭାରତୀୟ ଉଦ୍ୟୋଗ ମହାସଙ୍ଘ (ସିଆଇଆଇ) ଓଡିଶା ସରକାରଙ୍କ ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟମ ବିଭାଗ , ଭାରତୀୟ ମାନକ ବ୍ୟୁରୋ (ବିଆଇଏସ) , ନ୍ୟାସନାଲ ଆକ୍ରିଡେସନ ବୋର୍ଡ ଅଫ ସାର୍ଟିଫିକେସନ ବଡିଜ (ଏନଏବିସିବି) , ରପ୍ତାନୀ ନିରୀକ୍ଷଣ ପରିଷଦ (ଇଆଇସି) , ଅନ୍ତରାଷ୍ଟ୍ରୀୟ ବ୍ୟବସାୟିକ ଅନୁସନ୍ଧାନ କେନ୍ଦ୍ର (ସିଆରଆଇଟି)ର ସହଯୋଗରେ କରିଥିଲା ।


    ସୁଶ୍ରୀ ସୁରୀନା ରାଜନ କହିଲେ ଯେ ରାଷ୍ଟ୍ରୀୟ ମାନକ ସଙ୍ଗଠନ ରୂପରେ ବିଆଇଏସ କେବଳ ରପ୍ତାନୀ ପାଇଁ ନୁହେଁ ବରଂ ଦେଶ ଭିତରେ ମଧ୍ୟ ଉପଭୋକ୍ତାମାନଙ୍କୁ ଗୁଣବତ୍ତା ଏବଂ ମାନକର ଭରସା ପ୍ରଦାନ କରିବା ପାଇଁ ପ୍ରତିବଦ୍ଧ । ଦେଶରେ ଯାହା କିଛି ଆମଦାନୀ ହୋଇଥାଏ ତାହା ଭାରତୀୟ ଉପଭୋକ୍ତାମାନଙ୍କ ପାଇଁ ସୁରକ୍ଷିତ ମଧ୍ୟ ହେବା ଆବଶ୍ୟକ । ସେ କହିଲେ ଯେ ମାନକୀକରଣ ଏକ ଆନ୍ଦୋଳନ , ଏହାକୁ ଗୁଣବତ୍ତା ବାବଦରେ ଫସିବା ଦରକାର ନୁହେଁ । ମାନକମାନଙ୍କ ପାଇଁ ନିରନ୍ତରତା ଏବଂ ସ୍ମାର୍ଟ ସେବା ହେଉଛି ଆଗାମୀ ପଦକ୍ଷେପ , ଯାହାକୁ କି ବିଆଇଏସ ଭବିଷ୍ୟତର ମାନକୀକରଣ ପାଇଁ ପ୍ରସ୍ତୁତି କରିବାର ପ୍ରୟାସ କରୁଛି ।


    ବାଣିଜ୍ୟ ମନ୍ତ୍ରଣାଳୟରେ ଅତିରିକ୍ତ ସଚିବ ସୁଧାଂଶୁ ପାଣ୍ଡେ କହିଲେ ଯେ ଜିନିଷ କ୍ଷେତ୍ରରେ ବୈଶ୍ୱିକ ବ୍ୟବସାୟିକ ମୂଲ୍ୟ 18 ଟ୍ରିଲିଅନ ଆମେରିକୀୟ ଡଲାର ଏବଂ ସେବା କ୍ଷେତ୍ରରେ 5 ଟ୍ରିଲିଅନ ଆମେରିକୀୟ ଡଲାରର ବ୍ୟବସାୟ ହୋଇଥାଏ । ଏହି ସମୟରେ ଭାରତ 2.6 ଟ୍ରିଲିଅନ ଆମେରିକୀୟ ଡଲାରର ଅର୍ଥ ବ୍ୟବସ୍ଥା । ନିଜର ଭାଗିଦାରିତା ବୃଦ୍ଧି କରିବା ପାଇଁ ଭାରତକୁ କଡା ସତ୍ୟତାର ସହ ମାନକକୁ ପାଳନ କରିବା ଆବଶ୍ୟକ । ନୂତନ ଉପଭୋକ୍ତା ଆଇନ ଉତ୍ପାଦକୁ ୱାପସ ମଗେଇବାର ଅନୁମତି ପ୍ରଦାନ କରିଥାଏ । ଏହା ସ୍ୱାଗତ ଯୋଗ୍ୟ ପଦକ୍ଷେପ । ଉତ୍ପାଦ ପ୍ରଦାନକାରୀ ଆଇନ , ଯାହାର ନିର୍ମାତାମାନଙ୍କ ଉପରେ ଅଧିକ ଦାୟିତ୍ୱ ରହିଛି , ତାହାକୁ ଲାଗୁ କରିବାର ଆବଶ୍ୟକତା ରହିଛି । ପ୍ରତ୍ୟେକ ଭାଗିଦାରମାନଙ୍କର ଅଲଗା ଅଲଗା ହିତ ହୋଇଥାଏ । ମାନକ ଏହି ହିତମାନଙ୍କୁ ଆଗକୁ ବଢ଼ାଇବାରେ ସହାୟତା କରିଥାଏ ।


    ଇଆଇସିର ଅଧ୍ୟକ୍ଷ ଏବଂ ବାଣିଜ୍ୟ ବିଭାଗର ସଂଯୁକ୍ତ ସଚିବ ସନ୍ତୋଷ ସଡଙ୍ଗୀ କୁହନ୍ତି ଯେ ବିଶ୍ୱ ବ୍ୟବସାୟର ପରିବର୍ତିତ ପରିଦୃଶ୍ୟରେ ଗୁଣବତ୍ତାର ବୁନିଆଦି ଢାଞ୍ଚା ଉପରେ ବିଶେଷ ଜୋର ଦିଆଯିବା ଆବଶ୍ୟକ । ଉପଭୋକ୍ତା ଅଧିକରୁ ଅଧିକ ସୂଚନା ଚାହିଁଥାଏ ।


    ଆଜି କୌଣସି ମଧ୍ୟ ମନୁଷ୍ୟ ସ୍ୱାସ୍ଥ୍ୟ ଏବଂ ସୁରକ୍ଷା ବିଷୟକୁ ଅଣଦେଖା କରିପାରିବ ନାହିଁ , ତେଣୁ ମାନକର ପାଳନ ଅତ୍ୟନ୍ତ ମହତ୍ୱପୂର୍ଣ୍ଣ ।


    ଓଡିଶାର ଏସଏସପିଇଡି ମହିଳା ଏବଂ ବାଳ ବିକାଶ ତଥା ଏମଏସଏମପି ମନ୍ତ୍ରୀ ପ୍ରଫୁଲ୍ଲ ସାମଲ ନିଜର ସମ୍ବୋଧନରେ କହିଲେ ଯେ ଏମଏସଏମଇକୁ ମାନକ ବଜାୟ ରଖିବାର ଆବଶ୍ୟକତା ରହିଛି ।


    ଓଡିଶା ସରକାରଙ୍କ ଏମଏସଏମଇ ବିଭାଗର ଅତିରିକ୍ତ ମୁଖ୍ୟ ସଚିବ ଶ୍ରୀ ଏଲଏନ ଗୁପ୍ତା କହିଲେ ଯେ ଗୁଣବତ୍ତା ଏବଂ ମାନକ ବ୍ୟବସାୟ ପାଇଁ ଅନେକ ପରିମାଣରେ ଜରୁରୀ । ଏମଏସଏମଇକୁ ମାନକୁ ଆପଣାଇବାର ଆବଶ୍ୟକତା ରହିଛି । ଆମର ପାଖାପାଖି 3.7ଲକ୍ଷ ଏମଏସଏମଇ , 300 ରପ୍ତାନୀକାରୀ ଏବଂ 356 ଷ୍ଟାର୍ଟଅପ ରହିଛନ୍ତି , ଯେଉଁମାନଙ୍କୁ ସଠିକ ମାନକକୁ ଗ୍ରହଣ କରିବା ପାଇଁ ସଚେତନ କରିବାର ଆବଶ୍ୟକତା ଜରୁରୀ , ଯାହାଫଳରେ କି ଏମାନଙ୍କର କାରବାର ଏବଂ ଲାଭ ବୃଦ୍ଧି ପାଇବ ।


    ଏନଏବିସିବିର ଅଧ୍ୟକ୍ଷ ଶ୍ୟାମ ସୁନ୍ଦର ବାଂଗ କହିଲେ ଯେ ଭାରତରେ ଉଦ୍ୟୋଗ ଦ୍ରୂତ ଗତିରେ ଆଗକୁ ବଢ଼ୁଛି । ଗୁଣବତ୍ତାକୁ ନେଇ ଉପଭୋକ୍ତାମାନଙ୍କର ଅପେକ୍ଷା ବୃଦ୍ଧିପାଉଛି , କାରଣ ବିଶ୍ୱସ୍ତରରେ ବଜାର ପରସ୍ପର ସହିତ ସଂଯୁକ୍ତ ହେଉଛନ୍ତି ଯାହାକି ଭାରତୀୟ ଉଦ୍ୟୋଗର ଅନୁପାଳନ ନଜରରେ ସୁଧାର କରିଛି । ଆମକୁ ତୃତୀୟ ପକ୍ଷ ବ୍ୟବସ୍ଥାର ପ୍ରମାଣପତ୍ର ବ୍ୟବସ୍ଥା ଆରମ୍ଭ କରିବର ଆବଶ୍ୟକ ଏବଂ ଅନୁପାଳନ ମୂଲ୍ୟାଙ୍କନ ପାଇଁ ଏକ ମଜଭୁତ ବୁନିଆଦି ଢାଞ୍ଚା ପ୍ରସ୍ତୁତ କରିବା ଆବଶ୍ୟକ ।


    *****************

    
    
    (Release ID: 1562857) Visitor Counter : 17