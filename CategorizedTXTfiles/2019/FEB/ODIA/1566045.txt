      କ୍ୟାବିନେଟ

      କମ୍ପାନୀ ଅଧ୍ୟାଦେଶ(ଦ୍ୱିତୀୟ ସଂଶୋଧନ) 2019କୁ ଅଧିସୂଚିତ କରିବା ପାଇଁ କ୍ୟାବିନେଟର ମଞ୍ଜୁରି
      Posted On: 19 FEB 2019 8:58PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ କମ୍ପାନୀ ଅଧ୍ୟାଦେଶ(ଦ୍ୱିତୀୟ ସଂଶୋଧନ) 2019କୁ ଅଧିସୂଚିତ କରିବା ତଥା ସଂସଦରେ ଏହି ଅଧ୍ୟାଦେଶ ସ୍ଥାନରେ ବିଲ୍ ଆଣିବାକୁ ମଞ୍ଜୁରି ମିଳିଛି । ଏହା କମ୍ପାନୀ ଅଧିନିୟମ-2013 ଅନ୍ତର୍ଗତ ଅପରାଧର ସମୀକ୍ଷା କରିଥିବା ସୁପାରିସ ପରେ ଆଧାରିତ । ଯାହାଫଳରେ କମ୍ପାନୀ ଅଧିନିୟମ-2013ରେ ବର୍ଣ୍ଣିତ କର୍ପୋରେଟ ପ୍ରାଶାସନ ଓ ଅନୁପାଳନ ଫ୍ରେମୱାର୍କର ମହତ୍ୱପୂର୍ଣ୍ଣ ତାରତମ୍ୟକୁ ସମାପ୍ତ କରାଯାଇପାରିବ ଏବଂ ଆଇନର ପାଳନ କରୁଥିବା ଉଦ୍ୟୋଗୀଙ୍କୁ ଇଜ ଅଫ ଡୁଇଙ୍ଗ୍ ବିଜିନେସ କରିବାର ଏକକାଳୀନ ସୁବିଧା ମଧ୍ୟ ଦିଆଯାଇପାରିବ । ଏଥିରେ ଆଇନର ପାଳନକାରୀଙ୍କୁ ପ୍ରୋତ୍ସାହନ ମିଳିବ ଓ ଗୁରୁତର ଉଲ୍ଲଘଂନକାରୀଙ୍କୁ ଉଦାହରଣଯୋଗ୍ୟ ଦଣ୍ଡ ଭୋଗିବାକୁ ପଡ଼ିବ ।


    ବିଶଦ ବିବରଣୀ :


    କମ୍ପାନୀ(ସଂଶୋଧନ) ବିଧେୟକ-2018 ଯାହାକୁ ପରେ କମ୍ପାନୀ(ସଂଶୋଧନ) ବିଧେୟକ-2019 ନାମକରଣ କରାଯାଇଛି , ତାହା 2018 ଡିସେମ୍ବର 20 ତାରିଖରେ ଲୋକସଭାରେ ଉପସ୍ଥାପିତ ହୋଇଥିଲା । 2019 ଜାନୁଆରୀ 4 ତାରିଖରେ ଲୋକସଭାରେ ଏହି ପ୍ରସଙ୍ଗରେ ବିଚାରବିମର୍ଶ ହୋଇଥିଲା ଓ ତାହା ଗୃହୀତ ହୋଇଥିଲା । ବିଧେୟକକୁ ରାଜ୍ୟସଭା ପଠାଯାଇଥିଲା କିନ୍ତୁ ଶୀତକାଳୀନ ଅଧିବେଶନ ଅବା ବଜେଟ ଅଧିବେଶନ ସମୟରେ ଉପର ସଦନରେ ଏହା ଉପରେ ବିଚାରବିମର୍ଶ ହୋଇପାରିନଥିଲା ଓ ଗୃହୀତ ହେଲାନାହିଁ ।


    ମୋଟ 29ଟି ଧାରାର ସଂଶୋଧନ ହୋଇଛି ଓ ପୂର୍ବ ଅଧ୍ୟାଦେଶ ଦ୍ୱାରା ଦୁଇଟି ନୂଆ ଧାରାକୁ ସାମିଲ କରାଯାଇଛି ଯାହା 2018 ନଭେମ୍ବର 2 ତାରିଖ(2018 ଅଧ୍ୟାଦେଶ 9) ଓ 2019 ଜାନୁଆରୀ 12(2019 ଅଧ୍ୟାଦେଶ-3)କୁ ଅଧିସୂଚୀତ କରାଯାଇଛି ।


    ସଂଶୋଧନରେ ପ୍ରଯୁକ୍ତବିଦ୍ୟା ଓ ପ୍ରକ୍ରିୟାକରଣ ସମ୍ବନ୍ଧୀୟ ଛୋଟ ତୃଟି ପାଇଁ ଦଣ୍ଡାଦେଶର ପ୍ରାବଧାନ ରହିଛି । ଏଥିରେ କର୍ପୋରେଟ ପ୍ରଶାସନ ଓ ଅନୁପାଳନ ଫ୍ରେମୱାର୍କର ଅନ୍ତର୍ଗତ ଅନେକ ମାମଲାର ତାରତମ୍ୟକୁ ଦୂର କରାଯିବ । ଯଥା:-


    କ- 16ଟି ଛୋଟ ଅପରାଧର ପୁନଃ ତାଲିକା ପ୍ରସ୍ତୁତ ଓ ଏହାକୁ ସମ୍ପୂର୍ଣ୍ଣ ଭାବେ ସିଭିଲ ଅପରାଧ ଶ୍ରେଣୀରେ ରଖିବା । ଏହାଦ୍ୱାରା ସ୍ୱତନ୍ତ୍ର ନ୍ୟାୟାଳୟର ମାମଲାର ସଂଖ୍ୟା ହ୍ରାସ ପାଇବ ।


    ଖ- ଏନସିଏଲଟିର କେତେକ ଦୈନନ୍ଦିନ କାର୍ଯ୍ୟକୁ କେନ୍ଦ୍ର ସରକାରଙ୍କୁ ସ୍ଥାନାନ୍ତର , ଯାହା ଆର୍ଥିକ ବର୍ଷରେ ପରିବର୍ତ୍ତନ ନିମନ୍ତେ ଆବେଦନ ଓ ସାର୍ବଜନୀନ କ୍ଷେତ୍ରର କମ୍ପାନୀକୁ ଘରୋଇ କମ୍ପାନୀରେ ପରିବର୍ତ୍ତନ ।


    ଗ- ପଞ୍ଜିକୃତ କାର୍ଯ୍ୟାଳୟର ପରିଚାଳନା ନକରିବା ଓ ବ୍ୟବସାୟ ଆରମ୍ଭ କରିଥିବା ସମ୍ପର୍କରେ ଅବଗତ ନକରାଇବା ସ୍ଥିତିରେ ସେମାନଙ୍କର ନାମ କମ୍ପାନୀ ରେଜିଷ୍ଟରରୁ ହଟାଇ ଦିଆଯିବ ।


    ଘ- ଆର୍ଥିକ ଦଣ୍ଡ ଓ ଏଥିରେ ସଂଶୋଧନ କରିବା ନିମନ୍ତେ କଡ଼ା ପ୍ରାବଧାନ ସହ ସମୟ ଅବଧିକୁ ହ୍ରାସ କରିବା


    ଙ- ନିର୍ଦ୍ଦେଶକଙ୍କ ଅଧିକତମ ସୀମାର ଉଲ୍ଲଘଂନକୁ ଅଯୋଗ୍ୟତାର ଆଧାର କରିବା


    ପ୍ରଭାବ:


    ଏହି ସଂଶୋଧନ ଦ୍ୱାରା କର୍ପୋରେଟ ଜଗତ ଆଇନ ଅନୁପାଳନ କରିବାକୁ ପ୍ରୋତ୍ସାହିତ ହେବ । ସ୍ୱତନ୍ତ୍ର କୋର୍ଟରେ ମାମଲାର ସଂଖ୍ୟା ହ୍ରାସ ପାଇବ । ଏନସିଏଲଟିରେ କାର୍ଯ୍ୟର ବୋଝ କମ ହେବ ଓ ଏହାର ଉଚିତ କାର୍ଯ୍ୟକାରିତା ହୋଇପାରିବ । ଏବେ ମୋଟ 40 ହଜାର ବିଚାରାଧୀନ ମାମଲାରେ 60 ପ୍ରତିଶତ ପ୍ରକ୍ରିୟାଗତ ତୃଟି ଉପରେ ଆଧାରିତ । ଏସବୁକୁ ବିଭାଗର ଅତିରିକ୍ତ ବ୍ୟବସ୍ଥାରେ ସ୍ଥାନାନ୍ତର କରାଯିବ ଓ ଉଦ୍ୟୋଗୀଙ୍କୁ ଆଇନ ପାଳନ ନିମନ୍ତେ ପ୍ରୋତ୍ସାହିତ କରାଯିବ । ଏହି ସଂଶୋଧନ ମାଧ୍ୟମରେ ଏନସିଏଲଟି ସମ୍ମୁଖରେ ବିଚାରାଧୀନ ମାମଲାର ସଂଖ୍ୟାରେ ହ୍ରାସ ଆସିବ । ସ୍ୱତନ୍ତ୍ର କୋର୍ଟରୁ ମାମଲାକୁ ପ୍ରତ୍ୟାହାର କରାଯିବ । ଏଥିପାଇଁ ସର୍ବକ୍ଷମା ଯୋଜନା ଅଣାଯିବ । ପ୍ରକ୍ରିୟା ସହ ଜଡ଼ିତ ଅପରାଧକୁ ଅପରାଧିକ ମକଦ୍ଦମା ପରିବର୍ତ୍ତେ ସାଧାରଣ ଉତ୍ତରଦାୟିତ୍ୱ ବର୍ଗରେ ରଖାଯିବ ।


    ଉପଲବ୍ଧ ତଥ୍ୟ ଅନୁସାରେ ପ୍ରକ୍ରିୟାଗତ ତ୍ରୁଟି ସମ୍ବନ୍ଧିତ ମାମଲା ଆର୍ଥିକ ବିବରଣୀ ଜମା ନକରିବା ତଥା ବାର୍ଷିକ ରିଟର୍ଣ୍ଣ ଉପସ୍ଥାପନ ନକରିବା ଭଳି ତୃଟି ଉପରେ ଆଧାରିତ । ଏହା ଅନୁଭବ କରାଯାଇଛି ଯେ , ଯଦି ଏଭଳି ମାମଲାର ପୁଣିଥରେ ତାଲିକା ପ୍ରସ୍ତୁତ କରାଯାଏ ଓ ବିଭାଗ ଅନ୍ତର୍ଗତ ଜୋରିମାନା ପୈଠ ସହ ଏହାକୁ ସମାଧାନ ପାଇଁ ପ୍ରୟାସ କରାଯାଏ ତା ’ ହେଲେ ସ୍ୱତନ୍ତ୍ର କୋର୍ଟରେ ବିଚାରାଧୀନ ଥିବା ମାମଲାର ସଂଖ୍ୟା ଦ୍ରୁତ ଗତିରେ ହ୍ରାସ ପାଇବ । ଏହାଫଳରେ ଅଧିକ ଗୁରୁତର ମାମଲାର ଶୁଣାଣି ପ୍ରଭାବଶାଳୀ ଓ ତ୍ୱରାନ୍ୱିତ ହୋଇପାରିବ । ଏଥିରେ କମ୍ପାନୀ ରେଜିଷ୍ଟ୍ରାରକୁ ମଧ୍ୟ ଗୁରୁତର ମାମଲା ଉପରେ ପ୍ରଭାବଶାଳୀ ଢଙ୍ଗରେ କାର୍ଯ୍ୟ କରିବାର ସୁବିଧା ମିଳିବ । ଆହୁରି ମଧ୍ୟ ପ୍ରସ୍ତାବ ରହିଛି ଯେ , ଆଇନରେ ସଂଶୋଧନ ଦ୍ୱାରା ଏହା ସୁନିଶ୍ଚିତ କରାଯାଇଛି କି ନ୍ୟାୟ ଅଧିକାରୀ(କମ୍ପାନୀ ରେଜିଷ୍ଟ୍ରାର) ଏକ ନିର୍ଦ୍ଦିଷ୍ଟ ସମୟସୀମା ମଧ୍ୟରେ ମାମଲାର ଶୁଣାଣି କରି ନିର୍ଣ୍ଣୟ ଦେଇପାରିବେ ଯାହାକି କଡ଼ାକଡ଼ି ଭାବେ ପାଳନ ହେବା ଉଚିତ ।


    **********

    
    
    (Release ID: 1566045) Visitor Counter : 11