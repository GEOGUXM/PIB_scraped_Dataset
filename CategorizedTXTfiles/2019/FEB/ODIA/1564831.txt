      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ କର୍ଣ୍ଣାଟକର ହୁବଲୀ ଗସ୍ତ
      1.5 ଏମଏମଟି କ୍ଷମତାର ମାଙ୍ଗାଲୋର ଏବଂ 2.5 ଏମଏମଟି ପାଦୁର ଏସପିଆରକୁ ଜାତି ଉଦ୍ଦେଶ୍ୟରେ କଲେ ଉତ୍ସର୍ଗ; ଆଇଆଇଟି ଧରୱାଡ଼ର ଶିଳାନ୍ୟାସ ସହ
      2350 ଜଣ ହିତାଧିକାରୀଙ୍କୁ ପିଏମଏୱାଇ(ୟୁ) ଅଧୀନରେ କରାଇଲେ ଇ-ଗୃହ ପ୍ରବେଶ; ଅନେକ ବିକାଶମୂଳକ ଯୋଜନାର ହେଲା ଶୁଭାରମ୍ଭ
      Posted On: 10 FEB 2019 8:43PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି କର୍ଣ୍ଣାଟକର ହୁବଲୀ ଗସ୍ତରେ ଯାଇଥିଲେ । ଏହା ତାଙ୍କର ଦିନିକିଆ ଆନ୍ଧ୍ର ପ୍ରଦେଶ , ତାମିଲନାଡ଼ୁ ଓ କର୍ଣ୍ଣାଟକ ଗସ୍ତର ଶେଷ ଚରଣ ହେବ । ହୁବଲୀର ଗବୁର ଠାରେ ପ୍ରଧାନମନ୍ତ୍ରୀ ଅନେକ ବିକାଶମୂଳକ ପ୍ରକଳ୍ପର ଶୁଭାରମ୍ଭ କରିଥିଲେ ।


    ପ୍ରଧାନମନ୍ତ୍ରୀ ଧରୱାଡ଼ ଠାରେ ଆଇଆଇଟି ଧରୱାଡ଼ ଏବଂ ଭାରତୀୟ ସୂଚନା ପ୍ରଯୁକ୍ତି ପ୍ରତିଷ୍ଠାନ- ଧରୱାଡ଼ର ଆଧାରଶିଳା ରଖିଥିଲେ ।


    ଧରୱାଡ଼ଠାରେ ପ୍ରଧାନମନ୍ତ୍ରୀ ସହରାଞ୍ଚଳ ଗ୍ୟାସ ବିତରଣ ପ୍ରକଳ୍ପକୁ ଜାତି ଉଦ୍ଦେଶ୍ୟରେ ଉତ୍ସର୍ଗ କରିଥିଲେ । ସେ କହିଥିଲେ ସରକାର ଏବେ ସହରାଞ୍ଚଳ ଗ୍ୟାସ ବିତରଣ ପ୍ରକଳ୍ପକୁ ଗୁରୁତ୍ୱ ଆରୋପ କରୁଛନ୍ତି । ଏହା ଦେଶରେ ଜନସାଧାରଣଙ୍କ ନିକଟରେ ସ୍ୱଚ୍ଛ ଇନ୍ଧନ ପହଞ୍ଚାଇବା ଦିଗରେ ଏକ ବିରାଟ ପଦକ୍ଷେପ ବୋଲି ସେ କହିଥିଲେ ।


    ଶକ୍ତି ସୁରକ୍ଷାକୁ ସୁନିଶ୍ଚିତ କରିବା ସକାଶେ 1.5 ଏମଏମଟି ମାଙ୍ଗାଲୋର ଷ୍ଟ୍ରାଟେଜିକ୍ ପେଟ୍ରୋଲିୟମ୍ ରିଜର୍ଭ ( ଏସପିଆର) ବ୍ୟବସ୍ଥା ଏବଂ 2.5 ଏମଏମଟି ପାଦୁର ଏସପିଆର ବ୍ୟବସ୍ଥା ଆଇଏସପିଆରଏଲ ପକ୍ଷରୁ ଆରମ୍ଭ କରାଯାଇଛି ଯାହାକୁ ପ୍ରଧାନମନ୍ତ୍ରୀ ଜାତି ଉଦ୍ଦେଶ୍ୟରେ ଉତ୍ସର୍ଗ କରିଥିଲେ ।


    ଏହି ଗସ୍ତ ଅବସରରେ ପ୍ରଧାନମନ୍ତ୍ରୀ 18 କିଲୋମିଟର ଦୀର୍ଘ ଚିକଜାଜୁର- ମାୟାକୋଣ୍ଡା ସେକ୍ସନ୍ ରେଳପଥର ଦୋହରାକରଣର ଶୁଭାରମ୍ଭ କରିଥିଲେ । ଚିକଜାଜୁର- ମାୟାକୋଣ୍ଡା ସେକ୍ସନ୍ 190 କିଲୋମିଟର ଦୀର୍ଘ ହୁବଲୀ- ଚିକଜାଜୁର ରେଳପଥ ଦୋହରାକରଣ ପ୍ରକଳ୍ପର ଅଂଶବିଶେଷ ଏବଂ ତାହା ବେଙ୍ଗାଲୁରୁ ହୁବଲୀ ମାର୍ଗରେ ଦକ୍ଷିଣ ପଶ୍ଚିମ ରେଳପଥ ଅଧୀନରେ ରହିଛି । ଏହି ରେଳପଥ ଦୋହରାକରଣ ହେବା ଦ୍ୱାର ବେଙ୍ଗାଲୁରୁ ଏବଂ ହୁବୁଲୀ, ବେଲଗାଭି, ଗୋଆ, ପୁନେ, ମୁମ୍ବାଇ ମଧ୍ୟରେ ଯାତ୍ରୀ ଓ ମାଲ ପରିବହନ କାର୍ଯ୍ୟ ଦ୍ଵିଗୁଣିତ ହେବ ଏବଂ ତାହା ଏହି କ୍ଷେତ୍ରର ଆର୍ଥିକ ବିକାଶରେ ବିଶେଷ ସହଯୋଗ କରିବ ।


    ସମସ୍ତଙ୍କ ପାଇଁ ବାସଗୃହ ଯୋଗାଣର ପ୍ରତିବଦ୍ଧତାକୁ ପୂରଣ କରିବା ସକାଶେ ପ୍ରଧାନମନ୍ତ୍ରୀ ନିଜେ ହିତାଧିକାରୀମାନଙ୍କ ଇ-ଗୃହପ୍ରବେଶକୁ ସେଠାରେ ଉପସ୍ଥିତ ରହି ଦେଖିଥିଲେ । ମୋଟ 2350 ବାସଗୃହ ପିଏମଏୱାଇ (ୟୁ) ଯୋଜନାରେ ନିର୍ମାଣ କରାଯାଇଛି ।


    **********

    
    
    (Release ID: 1564831) Visitor Counter : 1