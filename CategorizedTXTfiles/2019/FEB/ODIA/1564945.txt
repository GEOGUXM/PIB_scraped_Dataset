      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କ୍ରେଡ଼ାଇ ଯୁବ ସମ୍ମିଳନୀ -2019ରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 13 FEB 2019 7:04PM by PIB Bhubaneshwar


    କ୍ରେଡ଼ାଇ ସହ ସଂଶ୍ଳିଷ୍ଟ ରହି ଆସିଥିବା ସମସ୍ତ ଯୁବ ସାଥୀବୃଦ୍ଦ ଏବଂ ବରିଷ୍ଠ ମହାନୁଭବମାନଙ୍କୁ ମୋର ବହୁତ ବହୁତ ଅଭିନନ୍ଦନ । ଏହି ଯୁବ ସମ୍ମିଳନୀର ଏଭଳି ଏକ ଅବସରରେ ଅନୁଷ୍ଠିତ ହେଉଛି ଯେତେବେଳେ ନୂତନ ଭାରତ ଅଭିମୁଖେ ଆମେମାନେ ବଢ଼ାଉଥିବା ପାଦ ନୂତନ ଦିଗନ୍ତ ଆଡ଼କୁ ଅଗ୍ରସର ହେଉଛି । ଏବେ ଏବେ ପାର୍ଲାମେଣ୍ଟର ଅଧିବେଶନ ସମାପ୍ତ ହୋଇଛି । ମୁଁ ଆପଣମାନଙ୍କ ଗହଣକୁ ଆସିଛି । ଆପଣମାନେ ସମସ୍ତ ସାଥୀ ନୂତନ ଭାରତର ନୂତନ ତଥା ଦୃଢ଼ ସ୍ୱପ୍ନର ଜଣେ ଜଣେ ମହତ୍ତ୍ୱପୂର୍ଣ୍ଣ ଅଂଶ ବିଶେଷ । ଆପଣ ସାଧାରଣ ବ୍ୟକ୍ତି ଭାବେ ଆପଣମାନଙ୍କ ପରିବାରର ସ୍ୱପ୍ନ ସାକାର କରିବାରେ ନିଶ୍ଚିତ ଭାବେ ନିୟୋଜିତ ଥିବେ ।


    ଏହି ୟୁଥକନ୍‌ ଏଭଳି ଏକ ଅବସରରେ ଅନୁଷ୍ଠିତ ହେଉଛି ଯେତେବେଳେ ନୂତନ ସାଥୀମାନେ , କ୍ରେଡ଼ାଇ ବିଗତ ଦୁଇ ଦଶକ ଧରି ପ୍ରତ୍ୟେକ ଦେଶବାସୀଙ୍କ ମନରେ ନିଜର ବାସଗୃହ ସକାଶେ ଯେଉଁ ସ୍ୱପ୍ନ ରହିଛି ତାହା ପୂରଣ କରିବା କାର୍ଯ୍ୟରେ ନିୟୋଜିତ ରହିଛି । ମୋତେ ସୂଚୀତ କରାଯାଇଛି ଯେ 23ଟି ରାଜ୍ୟର 205ଟି ସହରରେ ଆପଣମାନଙ୍କ ସଂଗଠନ ବିସ୍ତାରିତ ରହିଛି । ଦେଶବ୍ୟାପୀ ଆପଣମାନଙ୍କ 12 ହଜାରରୁ ଅଧିକ ସଦସ୍ୟ ଅଛନ୍ତି । ଯେଉଁ ଗତିରେ ଦେଶର ରିଅଲ ଇଷ୍ଟେଟ୍‌ ସେକ୍ଟରର ବିସ୍ତାର ଘଟିଛି , ସେହି ମାତ୍ରାରେ ଆପଣମାନଙ୍କ ସଂଗଠନ ମଧ୍ୟ ବୃଦ୍ଧି ପାଇଚାଲିଛି । ମୁଁ ଏକଥା ଜାଣି ଅତ୍ୟନ୍ତ ଖୁସି ଯେ ଆପଣମାନେ ଶ୍ରଧ୍ୟେୟ ଅଟଳ ବିହାରୀ ବାଜପେୟୀ ଜୀଙ୍କ ଆଶୀବାର୍ଦରେ ଆପଣମାନଙ୍କ ଯାତ୍ରା ଆରମ୍ଭ କରିଥିଲେ । ଏବଂ ତାଙ୍କର ଶୁଭ ଆଶୀଷ ସହ ଆଜି ଆପଣମାନେ ଏହି ସ୍ଥିତିରେ ଆସି ପହଞ୍ଚ ô ଛନ୍ତି ।


    ସାଥୀଗଣ , ଶ୍ରଧ୍ୟେୟ ଅଟଳ ବିହାରୀ ବାଜପେୟୀଜୀ ସର୍ବ ପ୍ରଥମେ ସହରର ଗରିବ ଲୋକ ଏବଂ ମଧ୍ୟମ ବର୍ଗ ପରିବାରମାନଙ୍କ ନିଜସ୍ୱ ବାସଗୃହ ସ୍ୱପ୍ନକୁ ପୂରଣ କରିବା ନିମନ୍ତେ ଏକ ବିରାଟ ପଦକ୍ଷେପ ଗ୍ରହଣ କରିଥିଲେ । ଅଟଳଜୀ ସହରମାନଙ୍କରେ ଥିବା ବସ୍ତି ଅଞ୍ଚରେ ବସବାସ କରୁଥିବା ଲୋକମାନଙ୍କୁ ବାସଗୃହ ଦେବା ସକାଶେ 2001 ମସିହାରେ ଲକ୍ଷ୍ନୌରେ ବାଲ୍ମିକୀ ଆମ୍ବେଦକର ଆବାସ ଯୋଜନାର ଶୁଭାରମ୍ଭ କରିଥିଲେ । କେବଳ ସେତିକି ନୁହେଁ , ସେତେବେଳେ ତାହା ଅଟଳଜୀଙ୍କ ସରକାର ଥିଲା । ଅଟଳଜୀଙ୍କ ସରକାର , ଯାହାକି ଦେଶରେ ପ୍ରତ୍ୟେକ ଘରର ଆବଶ୍ୟକତାକୁ ଦୃଷ୍ଟିରେ ରଖି ହାଉସିଂ ଏବଂ ଅର୍ବାନ ଡ଼େଭଲପମେଣ୍ଟ ସେକ୍ଟରକୁ ଘରୋଇ ସେକ୍ଟର ପାଇଁ ଉନ୍ମୁକ୍ତ କରିଦେଇଥିଲେ । ଆଜି ଆପଣମାନଙ୍କର ଏକଥା ସ୍ମରଣ ଅଛିକି ନାହିଁ ତାହା ମୁଁ ଜାଣେନା ।


    ସାଥୀଗଣ , କେନ୍ଦ୍ରର ବର୍ତ୍ତମାନ ଏନଡ଼ିଏ ସରକାର ଅଟଳଜୀଙ୍କ ପ୍ରୟାସକୁ ବିସ୍ତାରିତ କରିବା ଉଦ୍ଦେଶ୍ୟରେ କାର୍ଯ୍ୟରତ ଅଛନ୍ତି । ଦେଶର ଗରିବ ହୁଅନ୍ତୁ , ଦେଶର ମଧ୍ୟମ ବର୍ଗ ହୁଅନ୍ତୁ , ସେମାନଙ୍କର ନିଜସ୍ୱ ବାସଗୃହ ସ୍ୱପ୍ନ କିଭଳି ପୂରଣ କରାଯାଇପାରିବ , 2022 ସୁଦ୍ଧା ଯେତେବେଳେ କି ଦେଶ ସ୍ୱାଧୀନତା ଲାଭର 75ତମ ବାର୍ଷିକୀ ଆମେ ପାଳନ କରିବା , ସେତେବେଳେ ପ୍ରତ୍ୟେକ ବେଘରଙ୍କୁ ନିଜସ୍ୱ ପକ୍କା ଘର କିଭଳି ମିଳିପାରିବ ଏହି ଦିଗରେ ଦ୍ରୁତ ଗତିରେ ସରକାର କାର୍ଯ୍ୟ କରୁଛନ୍ତି । ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ଆଜି ଦେଶର ପ୍ରତ୍ୟେକ ଗାଁରେ ଏବଂ ସହରରେ ପାଖାପାଖି ଦେଢ଼ କୋଟି ଗରିବ ଲୋକଙ୍କ ପାଇଁ ବାସଗୃହ ନିର୍ମାଣ କରାଯାଇ ସାରିଛି । ସେଥି ମଧ୍ୟରୁ ହାରାହାରି 15ଲକ୍ଷ ଘର କେବଳ ସହରାଞ୍ଚଳରେ ବସବାସ କରୁଥିବା ଗରିବ ଲୋକଙ୍କ ପାଇଁ ନିର୍ମିତ ହୋଇଛି ।


    ସାଥୀଗଣ , ଯେତେବେଳେ ମୁଁ ବାସଗୃହ ନିର୍ମାଣର ଏଭଳି ପରିସଂଖ୍ୟାନକୁ ଦେଖୁଛି , ତ ଆମର ରାଜନୈତିକ ସ୍ତରରେ ଯେଉଁ ପ୍ରତିଦ୍ୱନ୍ଦ୍ୱୀ ଅଛନ୍ତି ଏବଂ ମିଡ଼ିଆରେ ଥିବା ମୋର କିଛି ଅଧିକ ତଥ୍ୟ ଜାଣିବା ବ୍ୟକ୍ତି ମଧ୍ୟ ଅଛନ୍ତି । ସେମାନଙ୍କ ମନରେ ମୋ ପ୍ରତି ସ୍ନେହର ଭାବ କିଛି ଅଧିକ ରହିଛି । ସେମାନେ ମୋତେ ପଚାରିଥାନ୍ତିଯେ ଏଥିରେ ନୂତନତା କ ’ ଣ ଅଛି ? ଏଭଳି ଯୋଜନା ତ ପୂର୍ବରୁ ବି ଚାଲି ଆସୁଥିଲା , ଏକଥା ସତ ନିଶ୍ଚୟ । ଏପରି ଯୋଜନା ପୂର୍ବରୁ ବି ପ୍ରଚଳିତ ଥିଲା , ନିଶ୍ଚିତ ଥିଲା । କିନ୍ତୁ ସତ କଥାଟି ହେଲା ଯେ ସମସ୍ତଙ୍କ ସମ୍ମୁଖରେ ସତ୍ୟ ଘଟଣାଟି ହେଲା ପ୍ରଧାନମନ୍ତ୍ରୀ ଆବାସ ଯୋଜନା ଏବଂ ପୂର୍ବର ଆବାସ ଯୋଜନା ମଧ୍ୟରେ ଥିବା ପାର୍ଥକ୍ୟଟି ହେଉଛି ନିଜର ନିଷ୍ଠା ।


    ସାଥୀଗଣ , ଏହି ଯୋଜନା ଏଭଳି କାର୍ଯ୍ୟ ଯେଉଁଥିରେ କାହାରି ନାମକୁ ଅମର କରିବାର ପ୍ରୟାସ କରାଯାଇନାହିଁ । କୌଣସି ମୁନାଫା ଅର୍ଜନ କରିବାର ପ୍ରୟାସ କରାଯାଇନାହିଁ । ଯିଏ ପ୍ରଧାନମନ୍ତ୍ରୀ ଭାବେ ଆସନ୍ତୁ ନା କାହିଁକି ଏହି ଯୋଜନା ଜାରି ରହିବ , ଏବଂ ଚାଲିଥିବ । ଏବେ ନିଷ୍ଠାର କଥା--- ମୋତେ କିଛି କଥା କହିବାକୁ ପଡ଼ିବ ତାହା କ ’ ଣ... କୌଣସି ନାମଦାରଙ୍କୁ ପବ୍ଲିସିଟି ଅର୍ଜନ କରିବାକୁ ଏହି ଯୋଜନା କାର୍ଯ୍ୟକାରୀ କରାଯାଉନାହିଁ । ଯେତେବେଳେ ଆପଣମାନେ କୌଣସି ଯୋଜନାରେ ନାମର କିମ୍ବା ସ୍ୱାର୍ଥର ଭାବ ବାହାର କରନ୍ତି , ସେତେବେଳେ ଆପଣମାନଙ୍କ ନୀତି ସ୍ପଷ୍ଟ ହୋଇଯାଏ । ଏବଂ ସେଥିପାଇଁ ସେଥିରେ ଦୁର୍ନୀତିର , ପର- ଆପଣାର , ମୋର- ତୋର --- ଏଭଳି ସକଳ ପ୍ରକାର ଭାବନାର ବିନାଶ ଘଟିଥାଏ ।


    ଏବେ ବୈଜ୍ଞାନିକ ପଦ୍ଧତିରେ ଅତ୍ୟାଧୁନିକ ପ୍ରଯୁକ୍ତିର ଉପଯୋଗ କରାଯାଇ ଲାଭାର୍ଥୀମାନଙ୍କ ନାମ ଚୟନ କରାଯାଉଛି । କାହାରି କହିବାକୁ ନେଇ ତାଲିକାରେ ନାମ ଦରଜ କିମ୍ବା ବାଦ ଦିଆଯାଉନାହିଁ । ଏଭଳି କାର୍ଯ୍ୟ ପୂର୍ବରୁ ହୋଇ ଆସୁଥିଲା । ଏହାର ଏକ ବଡ଼ ଦୋକାନ ଚାଲିଥିଲା । ସେଥିରେ ବଡ଼ ପ୍ରସିଦ୍ଧ ଖେଳାଳୀମାନେ ଜୁଟିଥିଲେ ଏବଂ ବାସ୍ତବରେ ଘର ନିର୍ମାଣକାରୀଙ୍କ ଠାରୁ ଅଧିକ ଅର୍ଥ ଘର ପ୍ରଦାନକାରୀମାନେ ଅର୍ଜନ କରୁଥିଲେ । ଏବେ ସେଭଳି ଦୋକାନ ବନ୍ଦ୍‌ ହୋଇ ସାରିଛି । ହୋଇପାରେ ସେଥିରେ ଆପଣମାନଙ୍କ ଭିତରେ ସେଭଳି କିଛି ଅସୁବିଧା ସୃଷ୍ଟିକାରୀ ଲୋକ ଥାଇପାରନ୍ତି । କିନ୍ତୁ ଏବେ ଆପଣମାନେଏଭଳି ଏକ ପ୍ରଧାନମନ୍ତ୍ରୀ ଚୟନ କରିଛନ୍ତି , ତ କ ’ ଣ କରିବା ?


    ସା ଥୀଗଣ , ଏ ଦିଗରେ ତୃତୀୟ କାର୍ଯ୍ୟଟି ହେଲା ଗୁଣବତ୍ତା , ପୂର୍ବରୁ ଯେଉଁସବୁ ବାସଗୃହ ନିର୍ମାଣ କରାଯାଉଥିଲା ତାହାର ଲକ୍ଷ୍ୟ ସେଥିରେ ବସବାସ କରିବାକୁ ଥିବା ଲୋକମାନଙ୍କ ସୁବିଧା ପରିବର୍ତ୍ତେ--- ମୁଁ ଅତି ଦୁଃଖର ସହିତ କହିବାକୁ ବାଧ୍ୟ ହେଉଛି , ନାମଦାରଙ୍କ ପ୍ରଚାର ପ୍ରସାର ହିଁ ମୁଖ୍ୟ ଥିଲା । ସେଥିପାଇଁ କେବଳ ଚାରିକାନ୍ଥ ମୁଣ୍ଡ ଟେକୁଥିଲା , ସଂପୂର୍ଣ୍ଣ ଘର ନୁହେଁ । ନିକଟରେ ମୁଁ ଏକ ଟିଭି ରିପୋର୍ଟ ଦେଖୁଥିଲି , ମୋର ସ୍ମରଣ ନଥିଲା ଯେ ଆପଣମାନେ ଏକଥା ଦେଖିଥିବେ କି ନାହିଁ ମୁଁ ଜାଣେନା , ଉତ୍ତର ପ୍ରଦେଶରେ ଆମେଥିର ଗୋଟିଏ ସ୍ଥାନ ଅଛି , ଆପଣମାନଙ୍କର ଏଥିରେ କୌଣସି ଆପତ୍ତି ଅଛି କି ? ମୋତେ ଲାଗୁଛି , ମୋ ଠାରୁ ଆପଣମାନଙ୍କୁ ଏକଥା ଅଧିକ ଜଣାଅଛି ।


    ଦେଶର ନାମଦାର ପରିବାରର କୌଣସି ଜଣେ ବ୍ୟକ୍ତିଙ୍କୁ , କୌଣସି ସଦସ୍ୟକୁ ସେଠାକାର ଲୋକମାନେ ଭରପୂର ସ୍ନେହ ଆଦର ଦେଇଛନ୍ତି , ଆଖି ବନ୍ଦ୍‌ କରି ସ୍ନେହ ଆଦର କରିଛନ୍ତି । କେତେବେଳେ କେହି କୌଣସି ପ୍ରଶ୍ନ କରିନାହାନ୍ତି । ସେହି ଆମେଥିର ରିପୋର୍ଟରେ ଗୋଟିଏ ଦଳିତ ବସ୍ତି ସଂପର୍କରେ ସୂଚୀତ କରାଯାଇଛିଯେ ସେଠାକାର ଲୋକଙ୍କ ଦଶବର୍ଷ ପୂର୍ବରୁ ସାଂସଦ ଆବାସ ଦିଆଯାଇଛି ଏବଂ ନିଜର ନାମ ବି ପ୍ରତ୍ୟେକ ସ୍ଥାନରେ ଲେଖିଦିଆ ଯାଇଛି । କିନ୍ତୁ ଆଜି ବାସ୍ତବ ସ୍ଥିତି ଏଇଆ ଯେ ଯେଉଁ ଦୁଆରମୁହଁରେ ନାମଫଳକ ଲଟକାଇ ଦିଆଯାଇଥିଲା , ଦଶ ବର୍ଷ ଭିତରେ ସେ ଦୁଆରବନ୍ଧ ହିଁ ସେଠାରେ ନାହିଁ ।


    ସାଥୀଗଣ , ଆଜି ସେହି ବସ୍ତିମାନଙ୍କରେ ପ୍ରଧାନମନ୍ତ୍ରୀ ଆବାସ ଯୋଜନାର ବାସଗୃହ ନିର୍ମାଣ କରାଯାଉଛି , ଏ ଘର ପୂର୍ବରୁ ନିର୍ମାଣ କରାଯାଉଥିବା ଘର ଠାରୁ ବଡ଼ , ସେଥିରେ ଶୌଚାଳୟ ରହିଛି , ରୋଷେଇଘର ବି ଅଛି , ଗ୍ୟାସ ସଂଯୋଗ ଅଛି , ବିଜୁଳି ସଂଯୋଗ ଅଛି । ଅର୍ଥାତ୍‌ , ସରକାରଙ୍କ ଦ୍ୱାରା କାର୍ଯ୍ୟକାରୀ କରାଯାଉଥିବା ଅନେକ ଯୋଜନାର ସମାବେଶ ସେହିସବୁ ଘରେ ଆପେ ଆପେ ବ୍ୟବସ୍ଥା ମାଧ୍ୟମରେ କରାଯାଇଛି । ଗରିବ ଲୋକମାନଙ୍କୁ ଏଣିକି ଏଣେ ତେଣେ ଦୌଡ଼ିବାକୁ ପଡ଼ିବ ନାହିଁ ।


    ସାଥୀଗଣ , ପୂର୍ବ ଯୋଜନା ତୁଳନାରେ ଯେଉଁ ଚତୁର୍ଥ ପରିବର୍ତ୍ତନ କରାଯାଇଛି ତାହା ହେଲା , ସ୍ପିଡ଼ର , ସ୍କେଲର । ପୂର୍ବବର୍ତ୍ତୀ ସରକାରଙ୍କ ଦଶବର୍ଷ ଶାସନକାଳ ଭିତରେ ସହରୀ ଗରିବଙ୍କ ପାଇଁ କେବଳ 13 ଲକ୍ଷ ବାସଗୃହ ନିର୍ମାଣକୁ ସ୍ୱୀକୃତି ପ୍ରଦାନ କରାଯାଇଥିଲା । ବିଗତ ସାଢ଼େ ଚାରିବର୍ଷ ଭିତରେ 73 ଲକ୍ଷ ଅର୍ଥାତ୍‌ ପ୍ରାୟ ଛଅଗୁଣ ଅଧିକ ବାସଗୃହ ନିର୍ମିତ ହୋଇଛି । ପୂର୍ବବର୍ତ୍ତୀ ସରକାରଙ୍କ ଦଶବର୍ଷର ଶାସନକାଳ ଭିତରେ ସହରୀ ଗରିବମାନଙ୍କ ପାଇଁ ବାସଗୃହ ନିର୍ମାଣ ସକାଶେ ପ୍ରାୟ 38 ହଜାର କୋଟି ଟଙ୍କା ମଂଜୁର କରାଯାଇଥିଲା ଏବଂ ବିଗତ ସାଢ଼େ ଚାରିବର୍ଷ ଭିତରେ ପ୍ରାୟ 4 ଲକ୍ଷ କୋଟି ଅର୍ଥାତ ଦଶଗୁଣ ଅଧିକ ଅର୍ଥ ମଂଜୁର କରାଯାଇଛି । ପୂର୍ବ ସରକାର 8 ଲକ୍ଷ ବାସଗୃହ ନିର୍ମାଣ କରିଥିବା ବେଳେ ବିଗତ ସାଢ଼େ ଚାରି ବର୍ଷ ଭିତରେ ପାଖାପାଖି 15 ଲକ୍ଷ ବାସଗୃହ ନିର୍ମାଣ ଶେଷ ହୋଇଛି । ଅର୍ଥାତ , ଦୁଇଗୁଣ ଅଧିକ । ଏହା ହେଉଛି ଗତି ଯାହା ଉପରେ ଆଧାର କରି ଆମେ 2022 ମସିହା ସୁଦ୍ଧା ଦେଶର ସମସ୍ତ ବାସହୀନଙ୍କୁ ଘର ଯୋଗାଇ ଦେବାର ଲକ୍ଷ୍ୟ ଧାର୍ଯ୍ୟ କରିଛୁ । ଆମେ ପବନରେ ଉଡ଼ିବା ଭଳି କୌଣସି ଆସ୍ଫାଳନ କରୁନାହୁଁ ।


    ସାଥୀଗଣ , ଗରିବ ଲୋକମାନଙ୍କ ନିଜସ୍ୱ ଘର ସ୍ୱପ୍ନ ସାକାର କରିବା ଲାଗି ଆମେ ଠୋସ୍‌ ପଦକ୍ଷେପ ଗ୍ରହଣ କରୁଛୁ । ଦେଶର ମଧ୍ୟମ ବର୍ଗଙ୍କୁ ବାସଗୃହ ଯୋଗାଣ ସକାଶେ ବି କୌଣସି ସରକାର ପୂର୍ବରୁ କିଛି ପଦକ୍ଷେପ ଗ୍ରହଣ କରିନଥିଲେ । ଆମେ ଏକଥା ପ୍ରଥମ ଥର ପାଇଁ ଚିନ୍ତା କରିଛୁ । ଆମେ ସେଥିପାଇଁ କ୍ରେଡ଼ିଟ୍‌ ଲିଙ୍କସ୍‌ ସ୍କିମ୍‌ ଅର୍ଥାତ୍‌ ସିଏଲଏସଏସର ବିସ୍ତାରଣ ଘଟାଇଛୁ ।


    ସାଥୀଗଣ , ଗରିବ ଲୋକମାନଙ୍କ ବାସଗୃହ ସ୍ୱପ୍ନକୁ ସାକାର କରିବା ସକାଶେ ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ମଧ୍ୟମ ବର୍ଗର ପରିବାରମାନଙ୍କୁ ଯେଉଁମାନଙ୍କର ବାର୍ଷିକ ଆୟ 18 ଲକ୍ଷ ପର୍ଯ୍ୟନ୍ତ ସେମାନଙ୍କୁ ଏଥିରେ ସାମିଲ କରାଯାଇଛି । ଗୃହ ନିର୍ମାଣ ଋଣର ସୁଧ ମାତ୍ରା ହ୍ରାସ କରାଯାଇଛି । ଏଭଳି କଥା ପ୍ରଥମ ଥର ପାଇଁ କରାଯାଇଛି । ଏହି ଯୋଜନା ମାଧ୍ୟମରେ ଘର କିଣିବାକୁ ଥିବା ଲୋକମାନଙ୍କୁ ପାଞ୍ଚ , ସାଢ଼େ ପାଞ୍ଚ ଲକ୍ଷ ଟଙ୍କା ଏବଂ ଏବେ ଯାହା ସୂଚୀତ କରୁଥିଲି ଛଅ ସାଢ଼େ ଛଅ ଲକ୍ଷ ଟଙ୍କା ପର୍ଯ୍ୟନ୍ତ ସେମାନେ ସଂଚୟ କରିପାରିବେ । ଏବେ ଏହା ମଧ୍ୟମ ବର୍ଗର ପରିବାରଙ୍କ ଲାଗି ବାସଗୃହ ନିର୍ମାଣ ଏବଂ ସେମାନଙ୍କର ବଜେଟରେ ଛଅ ସାଢ଼େ ଛଅ ଲକ୍ଷ ଟଙ୍କାର ସଞ୍ଚୟ ସେମାନଙ୍କର ଜୀବନକୁ ବେଶ୍‌ ସହଜସାଧ୍ୟ କରିପାରିବ । ସେମାନଙ୍କ ପାଇଁ ଏହା ଏକ ବଡ଼ ବଳ । ଗତ ବର୍ଷ ହିଁ ଆମେ ଏଲଆଇଜି ଏବଂ ଏମଆଇଜି ବର୍ଗରେ ଆସୁଥିବା ଘରଗୁଡ଼ିକର ସାଇଜ୍‌କୁ ବଢ଼ାଇ ଦେଇଥଲୁ ।


    ସାଥୀଗଣ , ମଧ୍ୟମ ବର୍ଗର ଭାଇ ଭଉଣୀମାନେ ବିଶେଷ କରି ଆମର ଯୁବସାଥୀମାନେ ନିଜସ୍ୱ ଘର ସ୍ୱପ୍ନକୁ ସାକର କରନ୍ତୁ , ସେଥିପାଇଁ ନିକଟରେ ବଜେଟରେ କେତୋଟି ମହତ୍ୱପୂର୍ଣ୍ଣ ପ୍ରାବଧାନ କରାଯାଇଛି । ସବୁଠାରୁ ବଡ଼ କଥାଟି ହେଲାଯେ ପାଞ୍ଚ ଲକ୍ଷ ଟଙ୍କା ପର୍ଯ୍ୟନ୍ତ ଟ୍ୟାକ୍ସେବଲ ଇନକମ୍‌ ଉପରେ ଆମେ ଟିକସକୁ ଶୂନ କରିଦେଇଛୁ । ଏହା ଦ୍ୱାରା ଆମର ଯୁବସାଥୀମାନେ ନିଜର କ୍ୟାରିଅର୍‌ ଆରମ୍ଭ କରିବା ବେଳେ ନିଜର ଘର କ୍ରୟ କରିବା ସକାଶେ ଅଧିକ ପ୍ରୋତ୍ସାହିତ ହୋଇପାରିବେ । ଟିକସ ମାଫି ହେବାଦ୍ୱାରା କ୍ଷତି ସରକାରଙ୍କୁ ହୋଇଛି । କିନ୍ତୁ ଆପଣମାନଙ୍କୁ ତା ’ ର ଫାଇଦା ମିଳିଛି । କିନ୍ତୁ ତାଳି ଆପଣଙ୍କ ଦମବାଲା ନୁହେଁ । କାହିଁକି ଏହା ଦମବାଲା ନୁହେଁ , ଏହାର କାରଣ ହେଲା- ଆପଣମାନେ 5 ଲକ୍ଷ ରେଞ୍ଜ ମଧ୍ୟରେ ଆସୁନଥିଲେ । କିନ୍ତୁ ଆପଣ ଏକଥା ବୁଝି ପାରୁନଥିଲେ 5 ଲକ୍ଷ ଯିବାଦ୍ୱାରା --- ତାହାଦ୍ୱାର ଯେଉଁ ଅର୍ଥ ବଞ୍ଚାଯିବ ତାହା ଘର କିଣାରେ ନିବେଶ ହେବ । ତାହା ଆପଣଙ୍କ ମୁଣାକୁ ହିଁ ଭରିବ । ଏବେ ଠିକ୍‌ ଭାବେ , ଆପଣମାନେ ବୁଝି ପାରୁଥିବେ । ମୁଁ ଆପଣମାନଙ୍କ ବ୍ୟବସାୟ ସଂପର୍କରେ କିଛି ଆଲୋଚନା କରିବାକୁ ଚାହେଁନାହିଁ , ଆପଣମାନଙ୍କ ପ୍ରତିଦ୍‌ବନ୍ଦ୍ୱୀ ନୁହେଁ , ତେଣୁ ଆପଣମାନେ ଚିନ୍ତିତ ହୁଅନ୍ତୁନାହିଁ ।


    ପୂର୍ବରୁ 1 ଲକ୍ଷ 80 ହଜାର ଟଙ୍କାର ଘରଭଡ଼ା ଉପରେ କୌଣସି ଟିକସ କଟୁନଥିଲା । କିନ୍ତୁ ଏବେ ତାହାକୁ ବଢ଼ାଇ 2 ଲକ୍ଷ 40 ହଜାର ଟଙ୍କା କରିଦିଆଯାଇଛି । ପୁଣି ତାଳିରେ ଦମ୍‌ ନାହିଁ । କାରଣ ଆପଣମାନେ ଏପର୍ଯ୍ୟନ୍ତ ବୁଝି ପାରିନାହାନ୍ତି ଯେ ଆପଣଙ୍କୁ କେହି ଏକଥା ବୁଝାଇନାହାନ୍ତି ଯେ ଏହି ବଜେଟରେ ହାଉସିଂ ଇଣ୍ଡଷ୍ଟ୍ରୀକୁ କେତେ ଫାଇଦା ମିଳିଛି । ସେଥିପାଇଁ ପ୍ରଧାନମନ୍ତ୍ରୀ ନିଜେ ସେକଥା ବୁଝାଉଛନ୍ତି । ଏବେ ଆପଣମାନେ ବୁଝି ପାରିଥିବେ , ଯଦି ଜଣେ ବ୍ୟକ୍ତିଙ୍କୁ ଟିକସମୁକ୍ତ ଘରଭଡ଼ା ଦେବାକୁ ପଡ଼ିବ ତେବେ ତାଙ୍କର ନୂତନ ଘର ନିର୍ମାଣ କରାଯାଇପାରିବ । ଅଧିକ ଘର ନିର୍ମାଣ , ତାକୁ ଭଡ଼ାରେ ଦେବା , ସେଥିପାଇଁ ଏକ ବ୍ୟବସାୟରେ ଅଂଶୀଦାର ବନିଯିବ । ତେଣୁ ଘର କିଏ ନିର୍ମାଣ କରିବ , ମୋଦୀ ତ ଆସି ଘର ନିର୍ମାଣ କରିବନାହିଁ , କି ମୋଦୀ ଠାରୁ କେହି ଘର କିଣିବେନାହିଁ । ଭଲ ହେଲା , ମୋର ଆପଣମାନଙ୍କ ସହ ଭେଟ ହେଲା--- ନହେଲେ ତ ମୁଁ ଏକଥା ବିଶ୍ୱାସ କରୁଥିଲି ଯେ ମୋ ବଜେଟକୁ ସମସ୍ତେ ଭଲଭାବେ ବୁଝି ପାରିଛନ୍ତି । ସଂସଦରେ ଆମକୁ ଏକଥା ବୁଝାଇବା ଲାଗି ବେଶ୍‌ କଷ୍ଟ କରିବାକୁ ପଡ଼ିଥିଲା--- ଏହା ବ୍ୟତୀତ ଯେଉଁ ପରିବାର ନିଜର ଆବଶ୍ୟକତାକୁ ଦେଖି ଦୁଇଟି ଘର କିଣୁଥିଲେ ସେମାନଙ୍କର ଆନୁମାନିକ ଭଡ଼ା ଉପରେ ପୂର୍ବରୁ ଆୟକର ଦେବାକୁ ପଡ଼ୁଥିଲା । ଏବେ ସେମାନଙ୍କୁ ଆଉ ଆୟକର ଦେବାକୁ ପଡ଼ିବ ନାହିଁ । ଏହାର ଅର୍ଥ--- ଜଣା ନାହିଁ , ଆପଣମାନଙ୍କୁ ଏକଥା ନିଶ୍ଚିତ ଭାବେ ଜଣାଥିବ , ଜିଏସଟିର କ ’ ଣ ହେଲା , ଆପଣମାନଙ୍କ କଣ୍ଟା ଜିଏସଟିରେ ହିଁ ଅଟକିଛି ।


    ସେ ହିପରି ଯେଉଁ ଲୋକମାନେ ପୁରୁଣା ଘର ବଦଳାଇବା ସକାଶେ ପୁରୁଣା ଘରକୁ ବିକି ଦେଉଛନ୍ତି , ସେମାନଙ୍କ ହାତକୁ ପଇସା ତ ଆସୁଛି । ସେମାନଙ୍କୁ ଲାଗୁଛି ଯେ ଏବେ ସେହି ଜାଗାରେ ସେମାନେ ଅଛନ୍ତି କିନ୍ତୁ ଭଲ ପଇସା ମିଳିଯିବ । ଆଉ ଟିକେ ଦୂରକୁ ଗଲେ ଶସ୍ତାରେ ଭଲ ଘର ମିଳିଯିବ । ଏବେ ସେମାନେ ଚିନ୍ତା କରୁଛନ୍ତି ପିଲାମାନେ ତ ବଡ଼ ବଡ଼ ହୋଇଗଲେଣି , ଗୋଟିଏ ଘରେ ଚଳୁନି । ତ ଆମକୁ ଦୁଇଟି ଘର ଦରକାର । ତେଣୁ ଗୋଟିଏ ଘରକୁ ଅଧିକ ପଇସାରେ ବିକି ତା ’ ବଦଳରେ ଦୁଇଟି ଛୋଟ ଛୋଟ ନୂଆ ଘର ତିଆରି କରିଦେବା । କିଣିବାକୁ ଚାହୁଁଥିଲେ , ଏବେ ସେମାନଙ୍କୁ ଟିକସରେ ବି ଢ଼େର ରିହାତି ଦିଆଯାଉଛି । ଏବେ କ୍ୟାପିଟାଲ ଗେନ୍ସ ଟିକସ ବଞ୍ଚାଇବା ସକାଶେ ଲୋକ ଘର ବିକ୍ରିରୁ ମିଳୁଥିବା ଟଙ୍କାକୁ ଗୋଟିଏ ଜାଗାରେ ମିଳୁଥିବା ଦୁଇଟି ଘରେ ଲଗାଇ ପାରିବେ । ଏପର୍ଯ୍ୟନ୍ତ ଘରର ବିକ୍ରି ଘର ବିକ୍ରିରୁ ଲବ୍ଧ ଟଙ୍କାକୁ ବର୍ଷକ ଭିତରେ ଦ୍ୱିତୀୟ ଘର କିଣିବାରେ କ୍ୟାପିଟାଲ ଗେନ୍ସ ଟିକସ ଉପରେ ରିହାତ ପୂର୍ବରୁ ଗୋଟିଏ ଘର ପାଇଁ ମିଳୁଥିଲା , ଏବେ ତାହା ଦୁଇଟି ଘର ପାଇଁ ଉପଲବ୍ଧ ହେବ । ଏଣିକି ଏହା ଆପଣମାନଙ୍କ କାର୍ଯ୍ୟ ଯେ ଯେଉଁଠି ଆପଣମାନେ ପୁରୁଣା ବଙ୍ଗଳାକୁ କିଣି ଫ୍ଲାଟ୍‌ ଯୋଜନା ରଖୁଛନ୍ତି ସେମାନଙ୍କୁ ବୁଝାନ୍ତୁ --- ମୋତେ ଏଭଳି ପ୍ରକଳ୍ପ ଉପରେ କୌଣସି ଟ୍ୟକ୍ସ ଲାଗିବନାହିଁ , ଆପଣମାନେ ଚିନ୍ତା କରନ୍ତୁ ନାହିଁ ।


    ସା ଥୀଗଣ , ପ୍ରତ୍ୟେକ ଭାରତୀୟଙ୍କ ନିଜ ନିଜର ଘର ପ୍ରତି ଏଭଳି ଆଗ୍ରହରେ ଆପଣମାନଙ୍କ ସହ ଯୋଡ଼ିହୋଇ ରହିଥିବା ସେକ୍ଟରର ଉଜ୍ଜ୍ୱଳ ଭବିଷ୍ୟତ ଛପି ରହିଛି । ଭାରତରେ କ୍ଷିପ୍ର ଗତିରେ ଏକ ନୂତନ ମଧ୍ୟ ବର୍ଗଙ୍କ ଆବଶ୍ୟକତା ଓ ଦାୟିତ୍ୱ ବୃଦ୍ଧି ପାଇଚାଲିଛି । ଦେଶବାସୀ ସ୍ୱପ୍ନ ଓ ଆକାଂକ୍ଷା ସବୁ ଅଭୂତପୂର୍ବ ଉଚ୍ଚତାରେ ପହଞ୍ଚି ସାରିଛି , ସେହିସବୁ ସ୍ୱପ୍ନର ଶୁଭାରମ୍ଭ ନିଜ ଘରୁ ହିଁ ହୋଇଥାଏ । ଏହାର ଦାୟିତ୍ୱ ଆପଣମାନଙ୍କ କାନ୍ଧ ଉପରେ ନ୍ୟସ୍ତ ।


    ସମଗ୍ର ବିଶ୍ୱରୁ ରିପୋର୍ଟମାନ ଆପଣମାନେ ପଢ଼ିଥିବେ ଯେ ଭାରତରେ ଢ଼େର କ୍ଷିପ୍ର ଗତିରେ ଲୋକମାନେ ଦାରିଦ୍ର୍ୟ ସୀମାରେଖାର ଉଦ୍ଧ୍ୱର୍କୁ ଆସିବାରେ ଲାଗିଛନ୍ତି । ଏବଂ ଯେଉଁ ନୂତନ ମଧ୍ୟ ବର୍ଗ ସୃଷ୍ଟି ହେଉଛନ୍ତି ସେମାନଙ୍କ ଆଶା ଆକାଂକ୍ଷା ଆକାଶଶ୍ଚୁମ୍ଭୀ । ଆପଣମାନେ ସେମାନଙ୍କର ଚିନ୍ତନ ଓ ପରିସ୍ଥିତିକୁ ହୃଦୟଙ୍ଗମ କରି ନିଜର ସ୍କିମମାନ ସେମାନଙ୍କ ନିକଟରେ ପହଞ୍ଚାଇବା ଉଚିତ । ମୁଁ ଆପଣମାନଙ୍କୁ କେବଳ କହିବାକୁ ଚାହେଁ ଯେ ଆପଣମାନଙ୍କୁ ଏକଥା ନିଶ୍ଚିତ ଭାବେ ଜଣାଥିବ ଯେ ନିରମାର ଉଦାହରଣ--- ବଡ଼ ମଡ଼ ମଲ୍ଟିନ୍ୟାସନାଲ କମ୍ପାନୀମାନେ ଥିଲେ । ସେମାନେ ଶସ୍ତା ସାଇକେଲରେ ନେଇ ଏଭଳି ସାବୁନ ଓ ପାଉଡ଼ର ପ୍ରସ୍ତୁତ କରି ବିକିଲେ ଯାହା ସମଗ୍ର ମଧ୍ୟମ ବର୍ଗଙ୍କ ଠାରୁ ନେଇ ସମଗ୍ର ବଜାରକୁ କବଜା କରିନେଇଥିଲା । ମଲ୍ଟିନ୍ୟାସନାଲ କମ୍ପାନୀମାନଙ୍କୁ ଚାଲେଞ୍ଜ କରିଥିଲା । ତେଣୁ ଏହା ଆପଣମାନଙ୍କ ପାଇଁ ଅପୂର୍ବ ସୁଯୋଗର ମୁହୂର୍ତ୍ତ ଯେ ଆପଣମାନଙ୍କ ସ୍କିମ୍‌କୁ ଦେଶର ମଧ୍ୟମ ମର୍ଗଙ୍କୁ ଟାରଗେଟ କରି ହେବା ଉଚିତ । ଏବଂ ମୋର ଏଭଳି ବିଜିନେସ ପରାମର୍ଶ ଯଦି ଭୁଲ ବୋଲି ପ୍ରମାଣିତ ହୁଏ ତେବେ ମୋର ବ୍ୟଙ୍କ୍‌ ଜମାଖାତାରେ ଯାହାକିଛି ଅର୍ଥ ଅଛି ତାହା ଆପଣମାନଙ୍କର--- ମୁଁ ଭଲଭାବେ ଜାଣିଛି ଯେ ଆପଣମାନଙ୍କର ଏଥିରେ ଆଗ୍ରହ ନାହିଁ କାରଣ ଏଥିରେ କିଛି ହିଁ ନାହିଁ ।


    ଏବଂ ଯଦି ମୋର ବିଜିନେସ ଉପଦେଶ ଭୁଲ ବୋଲି ପ୍ରମାଣିତ ହେଲା ତେବେ ସେହି ନୂତନ ଭାବେ ମୁଣ୍ଡ ଟେକିଥିବା ମଧ୍ୟମ ବର୍ଗଙ୍କ ଆଶା ଓ ଆକାଂକ୍ଷା , ଆପଣମାନଙ୍କ ବିଜିନେସ ଷ୍ଟ୍ରାଟେଜିକୁ ଏଥିସହ ଯୋଡ଼ିଦିଅନ୍ତୁ । ମୁଁ ଦୃଢ଼ ବିଶ୍ୱାସର ସହ କହିପାରେ ଯେ ଆପଣମାନଙ୍କ ଦୁଇ ବର୍ଷ , ପାଞ୍ଚ ବର୍ଷର ପୁରୁଣା କମ୍ପାନୀ କାହିଁକି ହୋଇନଥିବ , ଦଶ କୋଡ଼ିଏ ବର୍ଷ ପରେ ଆପଣମାନେ ଆଗକୁ ଆଗେଇ ଯିବେ--- କାରଣ ଏକ ବିଶାଳ ବଜାର ଆପଣମାନଙ୍କ ଅପେକ୍ଷାରତ ।


    ଏବଂ ଯଦି ମୋର ବିଜିନେସ ପରାମର୍ଶ ଭୁଲ ହୁଏ ତେବେ ସାଥୀଗଣ , ଆପଣମାନଙ୍କ ମଧ୍ୟରୁ ଅନେକ ଲୋକ ଅଛନ୍ତି ଯେଉଁମାନେ ଡ଼େଭଲପରମାନଙ୍କ ଆଗାମୀ ପିଢ଼ି ଭାବେ ପରିଚିତ ହେବାକୁ ଯାଉଛନ୍ତି , ବର୍ତ୍ତମାନ ଆପଣ ପରବର୍ତ୍ତୀ ପିଢ଼ିକୁ ମଧ୍ୟ ଉତ୍ତମ ରୂପେ ହୃଦୟଙ୍ଗମ କରୁଛନ୍ତି । ଏବଂ ନୂତନ ଭାରତର ନୂତନ ସଂସ୍କାରକୁ ବି ଭଲଭାବେ ବୁଝି ପାରୁଛନ୍ତି । ଆପଣମାନଙ୍କ ସମସ୍ତଙ୍କ କାନ୍ଧ ଉପରେ ଦେଶର ରିଅଲ ଇଷ୍ଟେଟ ସେକ୍ଟରକୁ ନୂତନ ଭାରତର ଆକାଂକ୍ଷା ଏବଂ ସମ୍ବେଦନାର ଆଧାର ଉପରେ ପରିବର୍ତ୍ତନ କରିବାର ଦାୟିତ୍ୱ ନ୍ୟସ୍ତ ରହିଛି ।


    ସା ଥୀଗଣ , କେନ୍ଦ୍ର ସରକାର ରିଅଲ ଇଷ୍ଟେଟ ସେକ୍ଟରରେ ଏକ ସାର୍ଥକ ପରିବର୍ତ୍ତନ ପାଇଁ ବିଗତ ସାଢ଼େ ଚାରିବର୍ଷ ଧରି ନିରନ୍ତର ପ୍ରୟାସ କରି ଆସୁଛନ୍ତି । ଇଜ୍‌ ଅଫ୍‌ ଡ଼ୁଇଂ ବିଜିନେସ ସୁନିଶ୍ଚିତ କରିବା ସହ କିଛି ଭୁଲ ପରମ୍ପରାକୁ ରୋକିବା ସକାଶେ ଅନେକ ପ୍ରକାର ପ୍ରୟାସ କରାଯାଇଛି । ମୁଁ ହୃଦୟଙ୍ଗମ କରିପାରୁଛି ରିଅଲ ଇଷ୍ଟେଟର ଦୃଶ୍ୟପଟ୍ଟ କିଛି ଦଶକ ଭିତରେ ସର୍ବାଧିକ ସମସ୍ୟାର ସମ୍ମୁଖୀନ ହୋଇଥିବା ବେଳେ ଏଥିରେ ନିର୍ଭରଯୋଗ୍ୟତାର କମି ପରିଲକ୍ଷିତ ହୋଇଛି । ଗତ ସାଢ଼େ ଚାରିବର୍ଷ ପୂର୍ବେ ସ୍ଥିତି ଏଇଆ ଥିଲା ଯେ ମଧ୍ୟମ ବର୍ଗ ପରିବାର ଘର କିଣିବା ପାଇଁ ପଇସା ଲଗାଇବା ପୂର୍ବରୁ ଶହେ ଥର ଚିନ୍ତା କରିବାକୁ ପଡ଼ୁଥିଲା । ସଦାବେଳେ ଦେଖୁଥିଲା କେମିତି ଲକ୍ଷ ଲକ୍ଷ ଲୋକ ନିଜର ଘର ଖଣ୍ଡିଏ କିଣିବା ଆଶାରେ କୋର୍ଟ କଚେରୀରେ ଚକ୍କର କାଟୁଛନ୍ତି । ନିଜର କଷ୍ଟାର୍ଜିତ ଧନ ଯାହାକୁ ମୁଣ୍ଡ ଝାଳ ତୁଣ୍ଡରେ ମାରି ଉପାର୍ଜନ କରାଯାଇଛି କିଛି ବେଇବାନ ଲୋକଙ୍କ କାରଣରୁ ସେମାନେ ତାହା ଦେଇ କି ପ୍ରକାର ଫସି ଯାଇଛନ୍ତି ।


    ସା ଥୀଗଣ , ଏଭଳି ନିର୍ଭରଯୋଗ୍ୟତାର ବାତାବରଣକୁ ପୁଣି ଥରେ ଫେରାଇ ଆଣିବା ଲାଗି ଅନେକ ପ୍ରକାର ବାସ୍ତବଧର୍ମୀ ଉପାୟମାନ ଆରମ୍ଭ କରାଯାଇଛି । ବିମୁଦ୍ରୀକରଣର ଯେଉଁ ନିଷ୍ପତ୍ତି ସରକାର ଗ୍ରହଣ କରିଥିଲେ ତାହାର ବହୁତ ବଡ଼ ଲାଭ ରିଅଲ ଇଷ୍ଟେଟକୁ ଏଇଆ ହେଲା ଯେ ଯେଉଁମାନେ ଭ୍ରଷ୍ଟାଚାରର ପଥ ଅନୁସରଣ କରି ସେମାନଙ୍କର ଅର୍ଥ ଉପାର୍ଜନ କରିଥିଲେ ଏବଂ ସେହି ଧାରାକୁ ଜାରି ରଖିବାକୁ ପ୍ରୟାସ କରୁଥିଲେ ସେମାନଙ୍କ ଲାଗି ସବୁଦିନ ପାଇଁ ସେ ରାସ୍ତା ବନ୍ଦ୍‌ ହୋଇଗଲା । ଏବେ ସେଇ ଲୋକମାନେ ଏ ସେକ୍ଟରରେ ଆଗକୁ ବଢ଼ିପାରିବେ ଯେଉଁମାନେ ସଚ୍ଚୋଟ ଭାବେ ନିଜର ଲାଭ ଉପାର୍ଜନ କରିବାକୁ ଚାହିଁବେ ।


    ଏବଂ ମୁଁ ସ୍ୱୀକାର କରୁଛି ଯେ ପାଞ୍ଚବର୍ଷର ଆପଣମାନଙ୍କର ଯେଉଁ ଅନୁଭବ ରହିଛି ତାହା ଗୁଜରାଟବାସୀଙ୍କ ପାଇଁ 13 ବର୍ଷର ଅନୁଭୂତି --- ମୋର , ମୋ କାର୍ଯ୍ୟଧାରା , ମୋ କାର୍ଯ୍ୟକାଳର ଏହି ବିଶେଷତା ରହିଆସିଛି । ମୋର ସମସ୍ତ ନିର୍ଣ୍ଣୟର ପ୍ରାରମ୍ଭରେ ଅନେକ ପ୍ରକାର ସମସ୍ୟାର ସମ୍ମୁଖୀନ ହେବାକୁ ପଡ଼ିଥାଏ । କାରଣ ମୋତେ ସମୟ ଠାରୁ ସାମାନ୍ୟ ଆଗୁଆ ଚାଲିବାକୁ ପଡ଼ୁଥିଲା । ଏବଂ ସେଭଳି ପରିସ୍ଥିତିରେ ଲୋକମାନେ ସେଭଳି ନିଷ୍ପତ୍ତିକୁ ବୁଝିବା ପୂର୍ବରୁ କିଛି ସମସ୍ୟା ଉତ୍ପନ୍ନ ହେବା ସ୍ୱାଭାବିକ କଥା । ମୁଁ ଗୁଜରାଟରେ ଥିବାବେଳେ ଥରେ ରାଜ୍ୟର କୃଷକମାନେ ବିଜୁଳି ପାଇଁ ଦାବି କରିବସିଲେ । ମୁଁ ସେମାନଙ୍କୁ କହିଲି ପ୍ରଥମେ ଏକଥା ସ୍ଥିର କରନ୍ତୁ କୃଷକମାନଙ୍କୁ ପ୍ରଥମେ ବିଜୁଳି ଦରକାର ନା ପାଣି । ସେମାନେ ଦାବି କରି ଚାଲିଥିଲେ ଯେ ସେମାନଙ୍କୁ ମାଗଣାରେ ବିଜୁଳି ଦରକାର । ସବୁ ରାଜନୈତିକ ଦଳ ଦେଉଛନ୍ତି । ମୁଁ ସେମାନଙ୍କୁ କହିଲି ସେମାନେ ଯାହା କରୁଛନ୍ତି ମୁଁ ତାହା କରିବାକୁ ଚାହେଁନାହିଁ । ମୋତେ ଆପଣମାନେ କହନ୍ତୁ ବିଜୁଳି ଦରକାର ନା ଆପଣମାନେ ପାଣି ଚାହାନ୍ତି । ଆଜି ପର୍ଯ୍ୟନ୍ତ ମୁଁ କହି ଆସୁଛି ଯେ ସେହିସବୁ ରାଜନେତାମାନେ ଆପଣମାନଙ୍କୁ ବିଜୁଳି ତାର ଧରାଇଦେଇ ମାରି ଚାଲିଛନ୍ତି । ମୁଁ ଆପଣମାନଙ୍କୁ ପାଣି ଦେଇ ବଞ୍ଚାଇ ରଖିବାକୁ ଚାହେଁ । ଆପଣମାନେ ଶୁଣିଲେ ଆଶ୍ଚର୍ଯ୍ୟ ହେବେ , ମୋର ନିଜର ସାଥିମାନେ ଏହି ଦାବିରେ ଅନଶନରେ ବସି ଯାଇଥିଲେ । ମୋର ନିଜ ଲୋକମାନେ ପ୍ରତି ଗାଁରେ ମୋର କୁଶ ପୁତ୍ତଳିକା ଦାହ କରୁଥିଲେ । କୃଷକମାନଙ୍କ ଅସନ୍ତୋଷ ମୋଦୀକୁ କେଉଁଠି ପହଞ୍ଚାଉଛି ଏଭଳି ଚର୍ଚ୍ଚା ଚାରିଆଡ଼େ ବ୍ୟାପିଥିଲା । ଏବଂ ନିର୍ବାଚନ ବେଳେ ମୋ ଉପରେ ଚାପ ପଡ଼ିଥିଲା ଯେ ଆପଣ ବିଜୁଳି ମାଗଣାରେ ଯୋଗାଇ ଦିଅନ୍ତୁ । ମୁଁ କହିଲି ମୁଁ ପାଣି ପାଇଁ ସବୁକିଛି କରିବାକୁ ପ୍ରସ୍ତୁତ ଅଛି ଏବଂ ଆପଣମାନେ ଶୁଣି ଆଶ୍ଚର୍ଯ୍ୟ ହେବେ--- ପ୍ରଥମେ ପ୍ରଥମେ ଯେଉଁ ଲୋକମାନେ ମୋ କଥା ମାନୁନଥିଲେ , ଯେତେବେଳେ ସେମାନେ ଏହାର ଗୁରୁତ୍ୱକୁ ଅନୁଭବ କଲେ--- ଆଜି ସେମାନେ ବି ଏହାର ଓକିଲ ପାଲଟି ଯାଇଛନ୍ତି । ପ୍ରତି ବୁନ୍ଦା , ଅଧିକ ଅମଳ , ସିଞ୍ଚଳ ଜଳସେଚନ , ପାଣି ବଞ୍ଚାଏ , ପାଣି ପହଞ୍ଚାଅ ସେଥିରେ ଏଭଳି ଭାବେ ଲାଗି ରହିଛନ୍ତି ଯେ ଗୁଜରାଟରେ କୃଷି ବିକାଶ ଲଗାତାର ଭାବେ 10% ରହିଛି । ପୁଣି ଗୁଜରାଟ କୃଷି ପାଇଁ ସର୍ବତ୍ର ପରିଚିତ ନୁହେଁ , କାରଣ ଏଠାକାର ଜମି ତ ମରୁଭୂମି । ବୁଝିବାକୁ ବିଳମ୍ବ ହୋଇପାରେ---ଆପଣମାନଙ୍କୁ ବି---


    ଏବେ ବୁଝା ପଡ଼ିବ ନାହିଁ , ଏବେ ଆପଣମାନଙ୍କୁ ଲାଗୁଥିବ , ଏ ମୋଦୀ କେତେ ଦିନ ଅଛି--- ଟଙ୍କାସବୁ ଏକାଠି ଜୁଟାଇ ରଖ , କେତେବେଳେ କାମରେ ଆସିବ । କିଛି ବଞ୍ଚିବ ନାହିଁ ବନ୍ଧୁଗଣ , ମୁଁ ଆପଣମାନଙ୍କୁ ସତ କଥା କହୁଛି । ଏବଂ ମୋର ସାହସ ଅଛି ନିର୍ବାଚନକୁ ସାମ୍ନା କରିବା ପାଇଁ , ଆପଣମାନଙ୍କ ଘରକୁ ଯାଇ ଆପଣମାନଙ୍କୁ ସେ କଥା ବତାଇବା ଲାଗି । ସେହି ସାହସରେ ମୁଁ ଏକଥା ଆଜି କହୁଛି ।


    ଦେଶ ପାଇଁ ମୁଁ ଏକଥା କହୁଛି , ଭାରତର ଆଗାମୀ ପିଢ଼ିଙ୍କ ପାଇଁ ଏକଥା କହୁଛି , ଭାରତର ଭବିଷ୍ୟତ ପାଇଁ ଏପରି କହୁଛି । ଏବଂ ସେଥିପାଇଁ ମୋର ବିଶ୍ୱାସ ଅଛି --- ଏବେ ଆପଣମାନେ ଦେଖନ୍ତୁ , ବେନାମୀ ସମ୍ପତ୍ତି ଏହି ଆଇନ ବଳରେ ବି ସଚ୍ଚୋଟ ବ୍ୟବସ୍ଥାକୁ ବି ତାକତ ମିଳୁଛି ।


    ସାଥୀଗଣ , ରିଅଲ ଇଷ୍ଟେଟ ନିୟାମକ ଆଇନ ମାଧ୍ୟମରେ ଗ୍ରାହକ ଏବଂ ଆପଣମାନଙ୍କ ମଧ୍ୟରେ ଭରସା ମଜଭୁତ କରିବା ସକାଶେ ଏ ସରକାର ମହୁତ ବଡ଼ ଭୂମିକା ଗ୍ରହଣ କରିଛନ୍ତି । ଯଦି ଆପଣମାନେ ଏକଥାକୁ ଗମ୍ଭୀରତାର ସହ ଚିନ୍ତା କରି ଦେଖିବେ , ତେବେ ତାହା ଆପଣମାନେ ସହଜରେ ହୃଦୟଙ୍ଗମ କରିପାରିବେ । ଏବଂ ମୁଁ ଚାହିଁବି ଯେ ଆପଣମାନଙ୍କ ହାତରେ ଏହି ସବୁ କଥାକୁ ନେଇ ଏକ କର୍ମଶାଳା ଅନୁଷ୍ଠିତ ହେଉ । ଆପଣମାନେ ସମସ୍ତେ ଏକତ୍ରିତ ହୁଅନ୍ତୁ । କାରଣ ଏହି ନିର୍ଣ୍ଣୟରେ ହିଁ ଆପଣମାନଙ୍କ ଶକ୍ତି ନିହିତ , ଆପଣମାନଙ୍କ ମନୋବଳ କେତେ ବଢ଼ିଯିବ ତାହା ଆପଣମାନେ ସହଜରେ ଅନୁମାନ କରିପାରିବେ ।


    ଆଜି ଆପଣମାନେ ବିଶ୍ୱର ଯେକୌଣସି ଦେଶକୁ ଯାଆନ୍ତୁ , ପୂର୍ବରୁ ବି ଯାଇଥିବେ , ଆପଣମାନେ ତ ଛୁଟି ବିଦେଶରେ ହିଁ ମନାଇଥାନ୍ତି , ଆପଣମାନେ ଏହି ଧଳା କାଗଜ , ଯାହା ପର୍ଯ୍ୟଟନ ସେଠାକୁ ବି ଆପଣମାନେ ଯାଇଥିବେ , ପୂର୍ବରୁ ଯାହା ମିଳୁଥିଲା , ଆପଣମାନେ ସେମାନଙ୍କ ସହ ହାତ ମିଳାଇଥିବେ । ଆପଣମାନଙ୍କ କଥା ମୁଁ ଜାଣେ , ଆପଣମାନେ ଚିନ୍ତା କରନ୍ତୁନାହିଁ । ପୂର୍ବରୁ ଆପଣମାନେ ଯେଉଁଠାକୁ ବି ବିଦେଶକୁ ଯାଆନ୍ତୁ , ବେଶ୍‌ ଉତ୍ତର ପର୍ସନାଲିଟି ନେଇ , ବଢ଼ିଆ ଜାକେଟ ଆଦି ପିନ୍ଧଥିବେ , ଟାଇ ବି ଭଲାଭାବ ବାନ୍ଧିଥିବେ --- କିନ୍ତୁ ଯେତେବେଳେ ଆପଣମାନଙ୍କୁ ପଚରା ଯାଇଥିବ , ଆପଣମାନେ କେଉଁଠୁ ଆସିଛନ୍ତି , ସେତେବେଳେ ଆପଣମାନଙ୍କ ହାତ ଢ଼ିଲା ପଡ଼ି ଯାଇଥିବ । ଏବଂ ଆଜି --- ଆଜି ଯେତେବେଳେ ଆପଣମାନେ କହିଦେବେ ମୁଁ ଭାରତରୁ ଆସିଛି --- ସେମାନେ ଆପଣମାନଙ୍କ ହାତ ଛାଡ଼ିବାକୁ ନାରାଜ ହେଉଥିବେ । ଏଭଳି ହେଉଛି କି ନାହିଁ , ବିଶ୍ୱର ଯେଉଁ ଦେଶକୁ ଆପଣମାନେ ଯାଆନ୍ତୁ ଆପଣମାନେ ଏବେ ମୁଣ୍ଡକୁ ଟେକି ଚାଲି ପାରୁଛନ୍ତି । ସମଗ୍ର ବିଶ୍ୱ ଆପଣମାନଙ୍କ ଆଖିରେ ଆଖି ମିଳାଇ କଥାବାର୍ତ୍ତା କରିବାକୁ ଉତ୍ସୁକ ହେଉଛି କି ନାହିଁ ? ଏହା କିପରି ସମ୍ଭବପର ହୋଇପାରିଛି --- ଗୋଟିଏ ନିର୍ଣ୍ଣୟ ପ୍ରକ୍ରିୟା ଥାଏ , ଏକ କାର୍ଯ୍ୟଶୈଳୀ ଥାଏ , ଯାହାର ସିଧାସଳଖ ସମ୍ବନ୍ଧ ଆପଣମାନଙ୍କ ସହ ନଥାଏ । କିନ୍ତୁ ଏହାର ଇକୋ ଇଫେକ୍ଟ ଏଭଳି ହୋଇଥାଏ ଯେ ପ୍ରତ୍ୟେକ ଭାରତୀୟର ମନୋବଳ ବେଶ୍‌ ବଢ଼ି ଯାଇଥାଏ । ଏହା ଆପଣମାନେ ଦୁନିଆସାରା ଦେଖି ପାରୁଥିବେ । ଏବଂ ଏଭଳି ଜଣେ ବ୍ୟକ୍ତିଙ୍କୁ ଏକଥା ନିର୍ବାଚନ ପୂର୍ବରୁ ପଚରାଯାଉଥିଲା । ଆପଣମାନଙ୍କର ଯଦି ସ୍ମରଣ ଶକ୍ତି ଠିକ୍‌ ଥିବ ତେବେ ପରଖିନିଅନ୍ତୁ 2013-14 ବର୍ଷର ସମ୍ବାଦପତ୍ର ଏବଂ ଟେଲିଭିଜନ୍‌ ଡ଼ିବେଟକୁ ଦେଖିନିଅନ୍ତୁ । ସେତେବେଳେ କେବଳ ଗୋଟିଏ ଚର୍ଚ୍ଚା ହେଉଥିଲା --- ଏ ଲୋକ କ ’ ଣ କରିପାରିବ । ଭାରତରେ ୟାକୁ କିଏ ଜାଣିଚି ? ଗୁଜରାଟ ବାହାରେ ତା ’ ର ପରିଚୟ କ ’ ଣ ? ଏବଂ ବିଦେଶ ନୀତିରେ ତ ପୁରାପୁରି ଜିରୋ । କିଛି ଲୋକ ତ ଏପରି କହୁଥିଲେ ଯେ ଇଏ ଲୋକ କଣ୍ଟା ଚାମଚ କେମିତି ଧରିବାକୁ ପଡ଼େ ସେକଥା ବି ଜାଣିନି – ଇଏ କ ’ ଣ କରିପାରିବ ? ଏବଂ ସେତେବେଳେ ମୁଁ କହିଥିଲା ଏକଥା ସତ ଯେ ମୋ ପାଖେରେ କୌଣସି ଅନୁଭବ ନାହିଁ । କିନ୍ତୁ ମୋ ଜୀବନର ଗୋଟିଏ ମନ୍ତ୍ର ହେଲା ଏଇଆ ଯେ ମୁଁ ଯାହା କରିବି ତାହା ଦେଶ ପାଇଁ କରିବି । ପରିଣାମ ମିଳିଛି କି ନାହିଁ ? ଏଇ ଶକ୍ତି ହିଁ ସଂପୂର୍ଣ୍ଣ ନିର୍ଣ୍ଣୟ ଦ୍ୱାରା ଆପଣମାନଙ୍କୁ ପରିଣାମ ପ୍ରଦାନ କରିବ ଏବଂ ତାହା ଆପଣମାନଙ୍କୁ ମିଳିବ । ସେଥିପାଇଁ ମୁଁ କହୁଛି ଯେ କେବେ ତ ଏଭଳି ନିର୍ଣ୍ଣୟକୁ ଆପଣମାନେ ନିଜ ବ୍ୟବସାୟ ଦୃଷ୍ଟିକୋଣରୁ ଆପଣମାନଙ୍କ ମୁଖ୍ୟ ଟିମକୁ ଏକଜୁଟ କରି ଦେଖନ୍ତୁ । ସେଥିରୁ ଆପଣମାନଙ୍କୁ ପ୍ରମାଣ ମିଳିଯିବଯେ ସରକାର ଏମିତିରେ କୌଣସି ଆଇନ ପ୍ରସ୍ତୁତ କରିନଥାନ୍ତି । ନିୟମ ପ୍ରଣୟନ କରନ୍ତିନାହିଁ । ଏବଂ ମୁଁ ଏଭଳି ସମଗ୍ର ପ୍ରକିୟା ସଂପର୍କରେ ଲୋକମାନଙ୍କୁ ପଚାରୁଛି , ସେମାନଙ୍କ ସହ ଯୋଡ଼ି ହେବାକୁ ଚାହୁଁଛି , ସେମାନଙ୍କୁ ବୁଝିବାକୁ ଚାହିୁଁଛି । ତାହାରି ପରିଣାମ ହେଉଛିଯେ ଧରିତ୍ରୀର ମାଟିରେ ଆମେମାନେ ବୀଜଟିଏ ବପନ କରିଥାଏ , ଆମେ ଯେଉଁ ବୀଜଟି ବପନ କରିଥାଏ ସେଥିରୁ ସେଇ ଫଳ ହିଁ ଚାହିଁଥାଏ । ଏବଂ ତାହା ହିଁ ଉପୁଜିଥାଏ ।


    ଆଜି ରିଅଲ ଇଷ୍ଟେଟ ନିୟାମକ ପ୍ରାଧିକରଣ ଅର୍ଥାତ , ରେରା ବାଲ ଆଇନ , ମୁଁ ଏବେ ଯାହା ଆପଣମାନଙ୍କୁ ସୂଚୀତ କରୁଥିଲି , ଏମାନେ ସଭିଏଁ ରେରା ନିୟମକୁ ପାଳନ କରିବା ଲୋକ । ଆପଣମାନେ ଜକ୍ସୟଙ୍କ କଥାରେ ହସୁଛନ୍ତି । ଆପଣମାନଙ୍କ ହସରୁ ମୁଁ କିଛି କିଛି ଠଉରାଇ ପାରୁଛି । କିଛି କିଛି ବୁଝିପାରୁଛି । କିନ୍ତୁ ମୁଁ ଏତିକି ବିଶ୍ୱାସ କରୁଛି ଯେ ଆପଣମାନଙ୍କ ହୃଦୟରେ ଏହି ମିଶନରେ ଯିବାକୁ ଇଚ୍ଛା ଅଛି ଏବଂ ସେଥିପାଇଁ ମୁଁ ଆପଣମାନଙ୍କୁ ସମସ୍ତଙ୍କୁ ଅଭିନନ୍ଦନ ଜଣାଉଛି । ମୁଁ ମାନୁଛି ଯେ ଏବେସୁଦ୍ଧା ଆପଣମାନଙ୍କ ଭିତରେ ଏପରି କିଛି ଲୋକ ଅଛନ୍ତି , ଯାହାଙ୍କ ପାଦ କଚ୍ଚା ରହିଛି , ହୋଇପାରେ । କିନ୍ତୁ ଏବେ ଆପଣମାନଙ୍କ ମନ କିନ୍ତୁ ପକ୍କା ହୋଇସାରିଛି । ପକ୍କା ଜମି ଉପରେ ପାଦ ରଖିବା ଏବଂ ମୋର ସେଥିରେ ବିଶ୍ୱାସ ଅଛି । ମୁଁ ଗତ ହୋଇସାରିଥିବା ସମୟକୁ ନେଇ ମୋର ଗୁଜରାଣ କରିବା ଲୋକ ନୁହେଁ । ଆଗାମୀ କାଲି ଉପରେ ମୋର ଦୃଢ଼ ବିଶ୍ୱାସ ଏବଂ ଆସ୍ଥାର ନୂତନ ସୌଧ ଠିଆ କରିବା ଉପରେ ମୁଁ ବିଶ୍ୱାସ କରେ । ଅର୍ଥାତ ରେରା 28 ଟି ରାଜ୍ୟରେ ବିଜ୍ଞପିତ ହୋଇସାରିଛି । 21ଟି ରାଜ୍ୟରେ ତ ଏବେସୁଦ୍ଧା ଟ୍ରିବୁନାଲ କାର୍ଯ୍ୟ କରିବା ଆରମ୍ଭ କରିସାରିଛି । ଆଜି ସାରା ଦେଶରେ ପାଖାପାଖି 35 ହଜାର ରିୟଲ ଇଷ୍ଟେଟ ପ୍ରୋଜେକ୍ଟସ୍‌ ଏବଂ 27 ହଜାର ରିୟଲ ଇଷ୍ଟେଟ ଏଜେଣ୍ଟସ୍‌ ପଞ୍ଜୀକୃତ ହୋଇ ସାରିଛନ୍ତି । ସେହିସବୁ ପ୍ରକଳ୍ପ ଅଧୀନରେ ଲକ୍ଷ ଲକ୍ଷ ନୂତନ ଫ୍ଲାଟ ନିର୍ମାଣ କରାଯାଉଛି । ଏହିସବୁ କାର୍ଯ୍ୟରେ ସବୁଠାରୁ ବଡ଼ ଲାଭ କଣ ମିଳିବ ? ମୁଁ ଆପଣମାନଙ୍କୁ ପରାମର୍ଶ ଦେଉନାହିଁ । କିନ୍ତୁ ଯଦି ଆପଣମାନେ ମୋତେ ଆପଣମାନଙ୍କ ବନ୍ଧୁ ବୋଲି ଭାବୁଥାନ୍ତି , ତା ’ ହେଲେ ମୁଁ କିଛି କଟୁସତ୍ୟ କଥା କହିବାକୁ ଚାହିଁବି । କହିବି --- ଏବେ ପ୍ରଧାନମନ୍ତ୍ରୀଙ୍କ ସାମ୍ନାରେ କିଏ ଅବା ମନା କରିବ --- ଦେଖନ୍ତୁ , ଏହା ଏପରି ଏକ କ୍ଷେତ୍ର ଯାହା ସହ ମଣିଷ ଜୀବନର ଏକ ମହତ୍ତ୍ୱପୂର୍ଣ୍ଣ ଆକାଂକ୍ଷା ଯୋଡ଼ିହୋଇ ରହିଛି । ଅର୍ଥାତ , ବାସଗୃହ ନିର୍ମାଣ କରିବା ଜୀବନର ଅନ୍ତ ସମୟ ପର୍ଯ୍ୟନ୍ତ ପ୍ରତ୍ୟେକ ବ୍ୟକ୍ତ ମନରେ ରହିଥାଏ । ପ୍ରଥମରେ ଗୃହ ନିର୍ମାଣ ହେଉ , ତା ’ ପରେ ଯଦି ହେଲା ଭଲ ଘର ନିର୍ମାଣ କରାଯିବ । ତା ’ ପରେ ଆଉ ଯଦି କିଛି ହେଲା ତ ଭଲ କଥା । ଏମିତି ଏମିତି ଅନେକ ଆଶା ଆକାଂକ୍ଷା ମନକୁ ଆସି ଚାଲିଥିବ ଯାହାର ଅନ୍ତ ହିଁ ନାହିଁ । ଏବଂ ସେଭଳି କାର୍ଯ୍ୟ ସହ ଆପଣମାନେ ଯୋଡ଼ି ହୋଇ ରହିଛନ୍ତି । ଏକଥା ଆପଣମାନେ କେବେ ଚିନ୍ତା କରିଛନ୍ତି କି ---


    ଆପଣମାନେ ସେହି ଲୋକ , ଯେଉଁମାନେ ସେହି କ୍ଷେତ୍ର ସହ ସାମିଲ ରହିଛନ୍ତି ଏବଂ ଯେଉଁମାନେ ସବୁଠାରୁ ଅଧିକ ଲୋକଙ୍କୁ ରୋଜଗାର ଯୋଗାଇ ଆସୁଛନ୍ତି । ଆପଣମାନେ କେବଳ ଯେ କୋଠାବାଡ଼ି ନିର୍ମାଣ କରୁଛନ୍ତି ତାହା ନୁହେଁ , ରାଜମିସ୍ତ୍ରୀ କାମ କରାଉଛନ୍ତି ତାହା ନୁହେଁ । ଆପଣମାନେ ଯେ କେବଳ ସିମେଣ୍ଟ ବାଲି ବ୍ୟବହାର କରି ଗୃହ ନିର୍ମାଣ କରୁଛନ୍ତି ତାହା ନୁହେଁ । ସେଠାରେ ଆପଣମାନେ ଅନ୍ୟମାନଙ୍କ ପାଇଁ ରୋଜଗାର ପନ୍ଥା ମଧ୍ୟ ସୃଷ୍ଟି କରୁଛନ୍ତି । ଅର୍ଥାତ , ଯଦି ସେଠାରେ ଗୋଟିଏ ଉତ୍ତମ ସୋସାଇଟି ସୃଷ୍ଟି ହେବ , ତେବେ ସେଠାରେ କିଏ ମାଳିଟିଏକୁ ନିଯୁକ୍ତି ଦେବ ତ ତା ’ ପାଇଁ ରୋଜଗାର ପନ୍ଥା ସୃଷ୍ଟି ହୋଇପାରିବ । ସେଠାକୁ ଖବରକାଗଜ ଦେବାକୁ ହକର ମାନେ ଆସିବେ ତ ସେମାନଙ୍କ ପାଇଁ ବି କିଛି ଆୟ ପନ୍ଥା ବାହାରିବ । କ୍ଷୀର ବିକିବାକୁ ଆସୁଥିବା ଲୋକ ବି କିଛି ରୋଜଗାର କରିପାରିବେ --- ଅର୍ଥାତ୍‌ , ସେଠାରେ ରୋଜଗାରର ଏକ ଇକୋ ସିଷ୍ଟମ୍‌ର ଆପଣମାନେ କାଟାଲିଷ୍ଟ ଏଜେଣ୍ଟ ଭଳି କାର୍ଯ୍ୟ କରିଥାନ୍ତି । ଏତେ ସବୁ କଥା କରୁଥିବା ଲୋକମାନଙ୍କ ସକାଶେ , ଆପଣମାନେ ମୋତେ କୁହନ୍ତୁ , ସମାଜରେ କେତେ ସମ୍ମାନ ମିଳିବା ଉଚିତ । ସେତିକି ସମ୍ମାନ ମିଳୁଛି କି ? ଆପଣମାନେ କାହିଁକି ଚୁପ୍‌ ହୋଇଯାଉଛନ୍ତି ଭାଇ , --- କାହିଁକି ଏମିତି ହେଲା ---ଏଥିପାଇଁ କିଏ ଦାୟୀ ? ମୁଁ ଆଜି ବି ବିଶ୍ୱାସ କରେ ବନ୍ଧୁଗଣ , ଏବଂ ଆପଣମାନଙ୍କ ଭାଗୀଦାରୀରେ ଏଭଳି ଲୋକମାନଙ୍କ ସହିତ ରହିଛି ଯେ ଆପଣଙ୍କୁ କେହି ସୁଦ୍ଧା ଛୁଇଁ ପାରିବେନାହିଁ । ପୁଣି ଆପଣମାନଙ୍କୁ ସୁଧୁରି ଯିବାକୁ କେହି କହୁନାହିଁ ମଧ୍ୟ । ଏବଂ ସେହି ଲୋକମାନେ ହିଁ ଆପଣମାନଙ୍କୁ ବରବାଦ କରିଛନ୍ତି ।


    ମୁଁ ମାନୁଛି ଯେ ଆପଣମାନଙ୍କର ଏହି ଯେଉଁ ପ୍ରୟାସ ଜାରି ରହିଛି ମୁଁ ଯକ୍ଷକୁ ପିଲାଟି ଦିନରୁ ଜାଣିଛି ଏବଂ ମୋର ଏହା ଉପରେ ଭରସା ମଧ୍ୟ ରହିଛି । ଆପଣମାନେ ଏହି ଯେଉଁ ପ୍ରୟାସ କରୁଛନ୍ତି , ମୋର ଆପଣମାନଙ୍କ ଠାରୁ ସବୁଠାରୁ ବଡ଼ ପ୍ରତୀକ୍ଷା କଣ ରହିଛି ଜାଣନ୍ତି ? ଗୁଜରାଟରେ ଯେଉଁ ହୀରା ଶିଳ୍ପସଂସ୍ଥାମାନ ରହିଛି ସେହି ଶିଳ୍ପ ସହ ସଂଯୁକ୍ତ ଲୋକମାନଙ୍କ ସହ ମୋର ଢ଼େର କଥାବାର୍ତ୍ତା ହୋଇଛି । ଖୁବ୍‌ ଛୋଟ ବୟସରେ ହୀରା କାଟିବା , ପଲିସିଂ କରିବା ଲାଗି ଆସିଥିବା ଲୋକମାନେ ଏବେ ଏକ୍ସପୋର୍ଟର ବନି ଯାଇଛନ୍ତି , ବଡ଼ ବଡ଼ କମ୍ପାନୀର ମାଲିକ ବନି ଯାଇଛନ୍ତି । ପାଞ୍ଚ ପାଞ୍ଚ ହଜାର , ଦଶ ଦଶ ହଜାର କୋଟି ଟଙ୍କାର ଆପଣମାନଙ୍କର ଏକ୍ସପୋର୍ଟ ବିଜିନେସ୍‌ ଆପଣମାନେ କରୁଛନ୍ତି । ଆପଣମାନଙ୍କର ବହୁତ ବଡ଼ କାରବାର ଚାଲିଛି , କିନ୍ତୁ ଆପଣମାନଙ୍କର ଛବି ତ କିଛି ବଦଳିନାହିଁ । ଏହି କଥା ମୁଁ ସେମାନଙ୍କୁ ଲଗାତାର ଭାବେ ପଚାରି ଚାଲିଥିଲି । ଆଜକୁ 20 କି 25 ବର୍ଷ ତଳର କଥା ମୁଁ କହୁଛି । ଏହି କଥା ମୁଁ ବାରମ୍ବାର ସେମାନଙ୍କ କହି ଚାଲିଥିଲି ଏବଂ ଆପଣମାନେ ଲକ୍ଷ୍ୟ କରନ୍ତୁ , 25 ବର୍ଷ ପୂର୍ବେ ହୀରା ଶିଳ୍ପ ସହ ଯୋଡ଼ିହୋଇ ରହିଥିବା ଲୋକମାନଙ୍କ ଯାହାର କି ଘରଭଡ଼ା ଦେବାକୁ ସୁଦ୍ଧା ପାଖରେ ଟଙ୍କା ନଥିଲା , ମୁଁ କହୁଛି --- 25/30 ବର୍ଷ ପୂର୍ବେ କେହି ଏଭଳି ଲୋକମାନଙ୍କୁ ଘରଭଡ଼ା ଦେବା ପୂର୍ବରୁ ଏକଥା ଭାବୁଥିଲେ ଯେ ଜଣାନାହିଁ ଏମାନେ ଭଡ଼ା ଟଙ୍କା ଦେଇ ପାରିବେ କି ନାହିଁ --- କିନ୍ତୁ ଆଜିକାଲି ଯଦି କୌଣସି ଉତ୍ସାବାନୁଷ୍ଠାନ ହେଉଛି ତେବେ ମଞ୍ଚ ଉପରେ ଯେଉଁ ଅତିଥିବୃନ୍ଦ ବସୁଛନ୍ତି ସେମାନଙ୍କ ଭିତରୁ ଦୁଇ ତିନିଜଣ ହୀରା ବ୍ୟବସାୟୀ ନିଶ୍ଚୟ ଥିବେ । ସେମାନଙ୍କର ସମାଜରେ ଏତେ ଖାତିର , ଏତେ ଇଜ୍ଜତ କିପରି ବଢ଼ିଲା , ତା ’ ର କାରଣ ହେଲା ସେମାନେ ବେଶ୍‌ ସୁବ୍ୟବସ୍ଥିତ ଢ଼ଙ୍ଗରେ ସେଥିପାଇଁ ପ୍ରୟାସ କରିଥିଲେ । ମୁଁ ବି ସେମାନଙ୍କ ସହିତ ଜଡିତ ଥିଲି , ମୁଁ ମାନୁଛି , ଆପଣମାନଙ୍କ କ୍ଷେତ୍ର ଏମିତି ଏକ କ୍ଷେତ୍ର , ସେଥିପାଇଁ ଆପଣମାନେ ପଢ଼ି ଲେଖ ଉଚ୍ଚଶିକ୍ଷିତ ହେବା କୌଣସି ଜରୁରି ନୁହେଁ । ଆପଣମାନେ ଅତି ଧନୀ ହେବାର ବି କୌଣସି ଆବଶ୍ୟତା ନାହିଁ । ଆପଣମାନେ ଏଭଳି ଏକ ଯୁବାପିଢ଼ି , ଏବଂ ମୁଁ ଆପଣମାନଙ୍କର ଜଣେ ବନ୍ଧୁ ହିସାବରେ ଏକଥା କହୁନାହିଁ । ଆପଣମାନଙ୍କର ଏହି କ୍ଷେତ୍ର ପାଇଁ ପ୍ରାୟରିଟି କ ’ ଣ ହେବା ଆବଶ୍ୟକ ଯଦ୍ୱାରା ଆପଣମାନଙ୍କ ପ୍ରତିଷ୍ଠା ବଢ଼ିବ ଏବଂ ପ୍ରତିଷ୍ଠା ଯଥେଷ୍ଟ ଗୁରୁତ୍ୱ ବହନକରେ ବନ୍ଧୁ , ଆପଣମାନେ ଯେକୌଣସି ଘର ନିର୍ମାଣ କରୁଥାଆନ୍ତୁ ନା କାହିଁକି , ଯଦି ପ୍ରତିଷ୍ଠାର ସୁନାମ ରହିଛି ତେବେ ଲୋକମାନେ ଆପଣଙ୍କୁ ଚିହ୍ନିପାରିବେ --- ଆରେ ଭାଇ , ବହୁତ ବଢ଼ିଆ ସ୍କିମ୍‌ ବନେଇଛନ୍ତି , ଡ଼ିଜାଇନ୍‌ ବହୁତ ବଢ଼ିଆ , ବଢ଼ିଆ ମେଟେରିଆଲ୍‌ ବି ଲଗାଉଛନ୍ତି , ଦେଖିବାକୁ ବି ଖୁବ୍‌ ସୁନ୍ଦର । ଏ ସବୁ କଥା --- ଯଦି ଆପଣମାନେ ଥରେ ଲୋକଙ୍କ୍‌ ବିଶ୍ୱାସଭାଜନ ହୋଇଗଲେ , ଆପଣମାନେ ଦେଖିବେ , ଆକାଶ ବି ଆସି ଆପଣଙ୍କ ଆଗରେ ଝୁଙ୍କିପଡ଼ିବ । ଏତେ ବଡ଼ କ୍ଷେତ୍ର , ଏତେ ମହତ୍ତ୍ୱପୂର୍ଣ୍ଣ କ୍ଷେତ୍ର! ଏହାର ଏକା ସାମାଜିକ ପ୍ରତିଷ୍ଠା , ସାମାଜିକ ସ୍ୱୀକୃତି ରହିଛି । ଜଣେ ବ୍ୟକ୍ତି ଜୀବନରେ େକେତେ ପରିଶ୍ରମ କଲେ ଏହାକୁ ଅର୍ଜନ କରିପାରିବ! ଜଣେ ବ୍ୟକ୍ତି ପ୍ରଥମେ ନିଜର ପିଲାମାନଙ୍କ ପଢ଼ା କଥା ଚିନ୍ତାକରେ , ପରେ ପିଲାମାନଙ୍କ ବାହାଘର କଥା ଭାବେ , କେମିତି ପିଲାମାନେ ବାହାସାହା ହୋଇ ଭଲରେ ଘରସଂସାର କରି ରହିବେ । ଏବଂ ତା ’ ସହିତ ସେ ଭାବେ ଯେ କେମିତି ତା ’ ର ନିଜର ଖଣ୍ଡିଏ ଘର ହେବ , ଅର୍ଥାତ , ତା ’ ର ସାରା ଜିବନର ସ୍ୱପ୍ନ ଏବଂ ରୋଜଗାରକୁ ସେ ଆଣି ଆପଣମାନଙ୍କ ପାଦତଳେ ସମର୍ପଣ କରିଦିଏ । ଏବଂ ସେଥିରେ ଯେଉଁ ଧୋକାବାଜି ହୁଏ , ଧୋକା ଜଣେ କରେ , କିନ୍ତୁ ସମସ୍ୟା ଶହେ ଜଣଙ୍କୁ ଭୋଗିବାକୁ ପଡ଼ିଥାଏ । ଯଦି ଆପଣମାନେ ସେଭଳି ଚାଲେଞ୍ଜକୁ ଭଲଭାବେ ହୃଦୟଙ୍ଗମ କରି ତା ’ ର ସମାଧାନର ମାର୍ଗ ଖୋଜିବେ --- ଆପଣମାନେ ଦେଖିବେ ଏଥିରେ ବ୍ୟାପକ ପରିବର୍ତ୍ତନ ଆସିପାରିବ ।


    ସାଥୀଗଣ , ଏହିପରି ଭାବେ ନିର୍ମାଣ ପରମିଟ ସହିତ ସମସ୍ତ ଅନ୍ୟାନ୍ୟ ମଂଜୁରି ପୂର୍ବ ତୁଳନାରେ ଯଥାଶୀଘ୍ର ମିଳିଯାଉଛି । ଯାହାର ପରିଣାମ ଏଇଆ ହୋଇଛି ଯେ ଇଜ୍‌ ଅଫ୍‌ ଡ଼ୁଇଂ ବିଜିନେସ ର୍ୟାଙ୍କିଙ୍ଗରେ ଭାରତ ସାଢ଼େଚାରି ବର୍ଷ ଭିତରେ 67 ପାହାଚ ଉପରକୁ ଡ଼େଇଁଛି ।


    ବିଶ୍ୱ ଲାଗି ଆଶ୍ଚର୍ଯ୍ୟର କଥା ଯେ ଏତେ ବଡ଼ ଦେଶ , ବିକାଶଶୀଳ ରାଷ୍ଟ୍ର ହୋଇ ଭାରତ କେମିତି ଏତେ ବାଟ ଡ଼େଇଁ ଆଗକୁ ବଢ଼ିପାରିଲା ? ମୋତେ ବିଶ୍ୱ ବ୍ୟାଙ୍କର ଅଧ୍ୟକ୍ଷ ଦିନେ ଫୋନ୍‌ କଲେ । ବିଶ୍ୱ ବ୍ୟାଙ୍କ ଅଧ୍ୟକ୍ଷ ଯଦି ଫୋନ୍‌ କଲେ ତେବେ ଭାବିବା ସ୍ୱାଭାବିକ ଯେ କିଛି ସରକାରୀ କାର୍ଯ୍ୟ ନିଶ୍ଚୟ ଥିବ । କିନ୍ତୁ ସେ ମୋତେ ଏଇ କଥା କହିବା ପାଇଁ ଫୋନ୍‌ କରିଥିଲେ ଯେ ସେ ବିଶ୍ୱାସ କରିପାରୁନାହାନ୍ତି ଯେ ଭାରତ ଭଳି ଏକ ବିକାଶଶୀଳ ରାଷ୍ଟ୍ର ଯାହାର ଭୌଗୋଳିକ ଆକାର ଏତେ ବିଶାଳ , ତାହା ନିର୍ଦ୍ଧାରିତ ଲକ୍ଷ୍ୟ କେମିତି ଏତେ ସହଜରେ ହାସଲ କରିପାରିଛି ? ଆଗକୁ ବଢ଼ି ପାରିଛି ? ଏତେ ପରିବର୍ତ୍ତନ କେମିତି ଆସିପାରିଛି ? ଏହିସବୁ କଥାର ଲାଭ ଯଦି ଆପଣମାନେ ନେବେନାହିଁ , ତେବେ ଦେଶର ବହୁତ ବଡ଼ କ୍ଷତି ହେବ ।ଏବଂ ସେଇଥିପାଇଁ ମୁଁ ଚାହେଁ ଯେ କୌଣସି ସୁଯୋଗକୁ କଦାପି ହାତଛଡ଼ା କରନ୍ତୁନାହିଁ ।


    ସିଏସଟି ବି ରିଅଲ ଇଷ୍ଟେଟ୍‌ କାରବାରକୁ , ଡ଼େଭଲପରମାନଙ୍କୁ ଏବଂ ଗ୍ରାହକମାନଙ୍କ ଆଶା ଆକାଂକ୍ଷାକୁ ଖୁବ୍‌ ସରଳ କରିଦେଇଛି । ଆପଣମାନେ ଜାଣନ୍ତି ଯେ ପୂର୍ବରୁ ନିର୍ମାଣ ସେକ୍ଟର ଉପରେ 15 ରୁ 18 ପ୍ରତିଶତ ପର୍ଯ୍ୟନ୍ତ ଟିକସ ଲାଗୁ ହେଉଥିଲା । ତା ’ ଉପରେ ଯେଉଁସବୁ ଦ୍ରବ୍ୟ , ଯେପରିକି ପେଣ୍ଟ୍‌ , ଟାଇଲ ଆଦି ଦ୍ରବ୍ୟ ରହିଛି , ଟୟଲେଟ୍ସ ସାମାନ , ଏହା ଉପରେ ବି ଆହୁରି ଟିକସ ଲାଗୁଥିଲା । ପୁଣି କେବଲ ହେଉ କି ତାର ହେଉ , ସାୱାର ହେଉ କି ଅନ୍ୟ ଯେକୌଣସି ଜିନିଷ , ତା ’ ଉପରେ 30 ପ୍ରତିଶତ ପର୍ଯ୍ୟନ୍ତ ଅଧିକ ଟିକସ ଆପଣମାନଙ୍କୁ ଦେବାକୁ ପଡ଼ୁଥିଲା ।


    ସାଥୀଗଣ , ଜିଏସଟି ଲାଗୁହେଲା ପରେ ମଧ୍ୟମ ବର୍ଗର ଲୋକମାନଙ୍କ ଘରପାଇଁ ଟିକସକୁ 8 ପ୍ରତିଶତ ଏବଂ ଦ୍ୱିତୀୟ ଘର ପାଇଁ 12 ପ୍ରତିଶତ , ବ୍ୟବସାୟିକ ପ୍ରପର୍ଟି ଉପରେ ବି ଟିକସ ହାରରେ ଯଥେଷ୍ଟ ହ୍ରାସ ଘଟାଯାଇଛି । ସେହିଭଳି ନିର୍ମାଣ ଉପକରଣ ଉପରେ ବି ଜିଏସଟିକୁ ଢ଼େର କମ୍‌ କରିଦିଆଯାଇଛି । ପେଣ୍ଟ , ୱାୟର , ଇଲେକ୍ଟ୍ରିକାଲ ଫିଟିଂ ସହିତ ଯୋଡ଼ିହୋଇ ରହିଥିବା ଉପକରଣ , ସାନିଟାରୀ ଉପକରଣ , ପ୍ଲାଇଉଡ଼୍‌ , ଟାଇଲ ଭଳି ଅନେକ ସାମଗ୍ରୀ ଉପରେ ଜିଏସଟିକୁ 28 ପ୍ରତିଶତରୁ କମାଇ 18 ପ୍ରତିଶତ ଲାଗୁ କରାଯାଇଛି । ସେମିତି ଇଟା ଉପରେ ଜିଏସଟି 12 ପ୍ରତିଶତରୁ 5 ପ୍ରତିଶତକୁ କମାଇ ଦିଆଯାଇଛି । ଏବେ ତାଳି ବାଜିବ ନାହିଁ , ଏକଥା ମୋତେ ମାଲୁମ ଅଛି । ମୁଁ ଆପଣମାନଙ୍କୁ ଏକଥା ଶୁଣାଇବାକୁ ଏଠାକୁ ଆସିନାହିଁ । ମୁଁ ଆପଣମାନଙ୍କୁ ବୁଝିବାକୁ ଆସିଛି , ମୋର ଏତିକି ଜାଣିବା ଯଥେଷ୍ଟ ଯେ ଏବେ ଏହି ସେକ୍ଟର କିଭଳି ଚାଲିଛି ।


    ସାଥୀଗଣ , ଆଜି ସମସ୍ତ ମଧ୍ୟମ ବର୍ଗଙ୍କ ପାଇଁ ଉଚିତ ମୂଲ୍ୟ ଉପରେ ବଢ଼ିଆ ଘର ତୋଳିବା ସମ୍ଭବପର ହୋଇପାରିଛି । ସେଥିପାଇଁ ଆୟକରରେ ଢ଼େର୍‌ ଛାଡ଼ କରାଯାଇଛି । 2016 ବର୍ଷରେ ସେକ୍ସନ 80 ଆଇବିଏ ଯୋଡ଼ି ଦିଆଯାଇଛି ଯାହ ମାଧ୍ୟମରେ ସୁଲଭ ମୂଲ୍ୟରେ ହାଉସିଂ ପ୍ରୋଜେକ୍ଟର ଲାଭରେ ଶତ ପ୍ରତିଶତ ଡ଼ିଡ଼କ୍ସନର ପ୍ରାବଧାନ କରାଯାଇଛି । ଏବେ ଏଭଳି ପ୍ରକଳ୍ପକୁ ସଂପୂର୍ଣ୍ଣ କରିବା ସକାଶେ ସମୟସୀମାର ଅବଧିକୁ ବି ତିନି ବର୍ଷରୁ ପାଞ୍ଚ ବର୍ଷ ପର୍ଯ୍ୟନ୍ତ ବଢ଼ାଇ ଦିଆଯାଇଛି । ଏଇ ବର୍ଷ ସୁଲଭ ହାଉସିଂ ପ୍ରକଳ୍ପକୁ ମଞ୍ଜୁରୀ ପ୍ରଦାନ ସକାଶେ ସମୟ ଅବଧିକୁ 31 ମାର୍ଚ୍ଚ , 2019 ପରିବର୍ତ୍ତେ ଏକ ବର୍ଷ ଅର୍ଥାତ୍‌ , 31 ମାର୍ଚ୍ଚ , 2020 ପର୍ଯ୍ୟନ୍ତ ବୃଦ୍ଧି କରାଯାଇଛି । ଅସମାହିତ ସୂଚୀର ସମସ୍ୟାକୁ ଧ୍ୟାନରେ ରଖି ଜାତୀୟ ରେଣ୍ଟାଲ ଇନକମ୍‌ ଉପରେ ଏବେ ଦୁଇବର୍ଷ ପର୍ଯ୍ୟନ୍ତ ଟିକସ ଅସୁଲ କରାଯିବ ନାହିଁ । ଏଭଳି ଅନେକ ପ୍ରାବଧାନ କରାଯାଇଛି ଯାହା ମଧ୍ୟମ ବର୍ଗଙ୍କ ପାଇଁ ଗୃହନିର୍ମାଣକୁ ବଳ ପ୍ରଦାନ କରିବ ଏବଂ ସେସବୁ ଦିଗରେ ଗତ ସାଢ଼େ ଚାରିବର୍ଷ ମଧ୍ୟରେ ସରକାର ପ୍ରୟାସ ଜାରି ରଖିଛନ୍ତି ।


    ସାଥୀଗଣ , ରିଅଲ ଇଷ୍ଟେଟ୍‌ ଏବଂ ହାଉସିଂ ସେକ୍ଟର ପାଇଁ ଯେଭଳି ପୁଞ୍ଜି କମ୍‌ ପଡ଼ିନଯାଏ , ସେଥିପାଇଁ ସରକାର ନିରନ୍ତର ପ୍ରୟାସ ଜାରି ରଖିଛନ୍ତି । ଦୁଇ ବର୍ଷ ପୂର୍ବେ ରିଅଲ୍‌ ଇଷ୍ଟେଟ୍‌ ଅର୍ଥାତ୍‌ , ଭିତ୍ତିଭୂମି ନିବେଶ ନ୍ୟାସକୁ ସେୟାର ବଜାରରୁ ପୁଂଜି ସଂଗ୍ରହ କରିବା ସକାଶେ ଅନୁମତି ଦିଆ ଯାଇଥିଲା । ଏଭଳି ଟ୍ରଷ୍ଟକୁ 2017ରେ ହିଁ ଲାଭାଂଶ ବିତରଣ ଟିକସରୁ ଛାଡ଼ ଦିଆଯାଇଥିଲା । ହାଉସିଂ ଫାଇନାନ୍ସ କମ୍ପାନୀମାନଙ୍କୁ ଯେଭଳି ବିଦେଶରୁ ପାଣ୍ଠି ଯୋଗାଡ଼ କରିବା ସହଜ ହୋଇପାରିବ , ସେଥିପାଇଁ ସେକ୍ଟେରାଲ୍‌ ରିମିଟାନ୍ସକୁ ବି ଗତବର୍ଷ ହଟାଇ ଦିଆଯାଇଛି ।


    ସାଥୀଗଣ , ଏଭଳି ସମସ୍ତ ପ୍ରକାର ପ୍ରୟାସ ମଧ୍ୟମ ବର୍ଗଙ୍କ ପାଇଁ ଗୃହ ନିର୍ମାଣ , ସଂସାଧନକୁ ଗତି ପ୍ରଦାନ କରିବା ସକାଶେ ତ କରାଯାଉଛି , ଏଥି ସହ ଏହା ଦ୍ୱାରା ରୋଜଗାର କ୍ଷେତ୍ରକୁ ମଧ୍ୟ ବଳ ମିଳୁଛି । ଏହି ସେକ୍ଟରରେ କୋଟି କୋଟି ଲୋକ କାର୍ଯ୍ୟରତ ଅଛନ୍ତି ଯେଉଁମାନେ ଅଧିକତର ଭାବେ ଅସଂଗଠିତ କ୍ଷେତ୍ରର ଅଂଶବିଶେଷ । ଗୃହ ନିର୍ମାଣ ସହ ସଂଶ୍ଳିଷ୍ଟ ଥିବା ଏଭଳି ପରିବାରମାନଙ୍କ ପାଇଁ ସରକାର ଗୋଟିଏ ବଢ଼ିଆ ଯୋଜନା ଚଳିତ ବଜେଟରେ ଆଣିଛନ୍ତି । ଏବେ ମାସିକ 15 ହଜାର ଟଙ୍କା ରୋଜଗାର କରୁଥିବା ସେହି ସାଥୀମାନଙ୍କୁ 60 ବର୍ଷ ପରେ ମାସିକ 3000 ଟଙ୍କାର ପେନସନ୍‌ ଦିଆଯିବାକୁ ସ୍ଥିର କରାଯାଇଛି । ଏହି ଯୋଜନାରେ ଯୋଡ଼ିହେବା ସକାଶେ ସେହିସବୁ ଶ୍ରମିକ ସାଥୀମାନଙ୍କୁ ପ୍ରତି ମାସରେ ହାରାହାରି 100 ଟଙ୍କା ଜମା କରିବାକୁ ପଡ଼ିବ ଏବଂ ସେତିକି ପରିମାଣର ଅର୍ଥ କେନ୍ଦ୍ର ସରକାର ସେମାନଙ୍କ ଜମାଖାତାରେ ପୈଠ କରିବେ ।


    ସାଥୀଗଣ , ମୋର ଆପଣମାନଙ୍କୁ ସମସ୍ତଙ୍କୁ ନିବେଦନ ଯେ ଆପଣମାନେ ସମସ୍ତେ ନିଜର ବ୍ୟବସାୟକୁ ଦେଶର ମଧ୍ୟମ ବର୍ଗଙ୍କ ସ୍ୱପ୍ନକୁ ସାକାର କରିବା ଭଳି ବନାଇବା ଉପରେ ଅବଶ୍ୟ ଧ୍ୟାନ କେନ୍ଦ୍ରୀତ କରନ୍ତୁ । ଆପଣମାନେ ଏହାକୁ ସେହି ପେନସନ୍‌ ଯୋଜନା ସହ ଯୋଡ଼ିବା ସକାଶେ ନିଜ ତରଫରୁ ବି ଯୋଗଦାନ ଦିଅନ୍ତୁ । ମୁଁ ବୁଝୁଛି ଏଭଳି ଭାବେ ଆପଣମାନେ ଏକଥା ମଧ୍ୟ ଲକ୍ଷ୍ୟ କରିବେ ଯେ ଆପଣମାନଙ୍କ ଏ ସାଥୀ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ଏବଂ ସୁରକ୍ଷା ବୀମା ଯୋଜନାରେ ଅବଶ୍ୟ ଯୋଡ଼ି ହୋଇ ରହିଛନ୍ତି । ଏକଥା ଦେଖିବା ଆବଶ୍ୟକ , ମାତ୍ର 90 ପଇସାର ଇନସୁରାନ୍ସ । ବେଳେ ବେଳେ ଜଣେ ବନ୍ଧୁଙ୍କ ସହ କଥାବାର୍ତ୍ତା କରି କରି ଗାଡ଼ି ଚାଲି ରଖିବା ବେଳେ ତ ଫାଲତୁରେ ଆପଣମାମନେ ସେତିକି ମୂଲ୍ୟର ପେଟ୍ରୋଲ ଜାଳି ଦିଅନ୍ତି!


    ଯଦି ଆପଣମାନେ ଆପଣମାନଙ୍କ ସାଥୀଙ୍କ ପାଇଁ ଏତିକି କାର୍ଯ୍ୟ କରିପାରିଲେ , ସେମାନଙ୍କ ଜୀବନରେ ଯଦି କୌଣସି ସଂକଟ ଆସିବ ତ ସେମାନଙ୍କ ପରିବାରକୁ ଦୁଇ ଦୁଇ ଲକ୍ଷ ଟଙ୍କାର ବୀମା କେତେବଡ଼ ବଳ ପହଞ୍ଚାଇବ ତାହା ଆପଣମାନେ ବୁଝି ପାରୁଥିବେ । ଏଭଳି ଦୁର୍ଗତ ପରିବାରଗୁଡ଼ିକୁ ଏବେସୁଦ୍ଧା ହଜାର ହଜାର କୋଟି ଟଙ୍କାର ସାହାଯ୍ୟ ପହଞ୍ଚି ସାରିଛି । ଆପଣମାନେ ଦେଖିବେ , ଆପଣମାନଙ୍କୁ ଏଠାକାର ଗରିବ ପରିବାର ସଂପର୍କରେ କିଛି ଧାରଣା ଅଛି କି ? ଆପଣମାନେ ସେମାନଙ୍କୁ ଏପ୍ରକାର ଫାଇଦା ଦେବାରେ ସହାୟକ ହୁ୍ରଅନ୍ତୁ । ସରକାର ତାହା ଦେବାକୁ ପ୍ରସ୍ତୁତ ଅଛନ୍ତି । ଏହି ପ୍ରୟାସ ସାମାଜିକ ଦାୟିତ୍ୱକୁ ନେଇ ଆପଣମାନେ ଯେଉଁ କାର୍ଯ୍ୟ କରୁଛନ୍ତି ସେଥିରେ ଗରିବ ପିଲାମାନଙ୍କୁ ଶିକ୍ଷା ଓ କୌଶଳ ବିକାଶ ଠାରୁ ଆରମ୍ଭ କରି ସ୍ୱଚ୍ଛ ଭାରତ ଅଭିଯାନ ପର୍ଯ୍ୟନ୍ତ ନିଜର ଯୋଗଦାନ କରୁଛନ୍ତି , ସେଥିପାଇଁ ମୁଁ ଆପଣମାନଙ୍କୁ ହୃଦୟରୁ ମୋର ଧନ୍ୟବାଦ ଅର୍ପଣ କରୁଛି ।


    ସାଥୀଗଣ , ଆପଣମାନଙ୍କ ଭଳି ନୂତନ ପିଢ଼ିର ନେତୃତ୍ୱ ହିଁ ନୂତନ ଭାରତକୁ ପରିଷ୍କାର କରିପାରିବେ । ଆପଣମାନଙ୍କ ନୂତନ ବିଚାରଧାର , ଆପଣମାନଙ୍କ ସାମର୍ଥ୍ୟର ବଳ ଉପରେ ହିଁ ମୁଁ ବଡ଼ ବଡ଼ ଏବଂ ଜଟିଳ ଲକ୍ଷ୍ୟ ସ୍ଥାପନ କରିପାରିଛି । ଆପଣମାନଙ୍କ ଶକ୍ତିର କାରଣରୁ ହିଁ ମୁଁ ତାହା କରିପାରୁଛି । ଏବଂ ମୋର ବିଶ୍ୱାସ ଯେ ମଜଭୁତ ଦେଶକୁ ଆହୁରି ମଜଭୁତ କରିବା ସକାଶେ ଆଗକୁ ବି କାର୍ଯ୍ୟ ଜାରି ରହିବ , ଏହା ମୋର ଦୃଢ଼ ବିଶ୍ୱାସ । ମୋର ବିଶ୍ୱାସ ଯେ ବାସଗୃହ ନିର୍ମାଣକୁ କିଭଳି ଆହୁରି ସୁଲଭ କରାଯାଇପାରିବ , ତାହାକୁ ନେଇ ଏହି କାର୍ଯ୍ୟକ୍ରମରେ ଗଭୀର ମାନସମନ୍ଥନ ହେବ ଏବଂ ନୂଆ ନୂଆ ଚିନ୍ତନ ସାମ୍ନାକୁ ଆସିବ । ବିଶେଷ କରି ହାଉସିଂ ସେକ୍ଟରରେ କିଭଳି ପୋଷଣୀୟ ବିକାଶ ଏବଂ ଅଭିନବ ପ୍ରଯୁକ୍ତିର ଅଧିକରୁ ଅଧିକ ଉପଯୋଗ ହୋଇପାରିବ , ସେ ସଂପର୍କରେ ନିଶ୍ଚିତ ରୂପେ ଚର୍ଚ୍ଚା ହେବା ଆବଶ୍ୟକ ।


    ସବୁଜ ଏବଂ ସ୍ୱଚ୍ଛ ଶକ୍ତି , ଶକ୍ତି ସକ୍ରିୟତା , ଜଳ ସଂରକ୍ଷର , ନିର୍ମାଣ ଉପକରଣର ପୁନଃବ୍ୟବହାର ଏବଂ ଆପାର୍ଟମେଣ୍ଟଗୁଡ଼ିକରେ ଆଧୁନିକ ବର୍ଜ୍ୟ ପରିଚାଳନା ବ୍ୟବସ୍ଥାକୁ ପ୍ରୋତ୍ସାହନ ଦେବା ଆପଣମାନଙ୍କ ପ୍ରାଥମିକତା ହେବା ଦରକାର । ଏଥି ସହ , ନିର୍ମାଣ ପାଇଁ ନୂତନ ପ୍ରଯୁକ୍ତିର ପ୍ରଭାବ ଏବଂ ବ୍ୟାବକ ପ୍ରୟୋଗ ବି ଏକାନ୍ତ ଜରୁରି ।


    ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ପାଖାପାଖି 12 ଲକ୍ଷ ବାସଗୃହ ନୂତନ ପ୍ରଯୁକ୍ତି ମାଧ୍ୟମରେ ନିର୍ମାଣ କରାଯାଇସାରିଛି । ହାଉସିଂ ସେକ୍ଟରରେ ଏହି ପ୍ରଯୁକ୍ତିକୁ ବିସ୍ତାର ଦେବା ସକାଶେ ନିର୍ମାଣ ମୂଲ୍ୟ ତ ହ୍ରାସ ପାଇବ , ଘରମାନଙ୍କ ନିର୍ମାଣ ବି କ୍ଷିପ୍ରତର ହେବ । ବିଶ୍ୱର ଶ୍ରେଷ୍ଠ ଗୃହନିର୍ମାଣ ପ୍ରଯୁକ୍ତିକୁ ଚିହ୍ନିବା ସକାଶେ ବିଶ୍ୱ ହାଉସିଂ ଚାଲେଞ୍ଜ ସହିତ ଯୋଡ଼ିହୋଇଥିବା ସମ୍ମିଳନୀ ମଧ୍ୟ ଆସନ୍ତାମାସ ଏଇ ନୂଆଦିଲ୍ଲୀଠାରେ ଆୟୋଜନ କରାଯାଉଛି । ଆପଣମାନେ ସମସ୍ତେ ଏହି ଚାଲେଞ୍ଜର ଅଂଶୀଦାର ହୋଇପାରିବେ ।


    ସାଥୀଗଣ , ଆପଣମାନେ ଦେଶର ବାସଗୃହ ନିର୍ମାଣର ସ୍ୱପ୍ନକୁ ସଜାଗ କରନ୍ତୁ , ପ୍ରତ୍ୟେକ ସାଧାରଣ ମଣିଷର ଢ଼େର ଆଶା ଆକାଂକ୍ଷା ରହିଛି । ଆପଣମାନେ ସେହିସବୁ ଆଶାଗୁଡ଼ିକୁ ସାକାର କରିବା ଦିଗରେ ନିଶ୍ଚୟ ସଫଳ ହେବେ , ଏହି ବିଶ୍ୱାସର ସହ ମୁଁ ଆଜି ଆପଣମାନଙ୍କ ଢ଼େର୍‌ କିଛି କଥା କହି ସାରିଲିଣି । କିନ୍ତୁ ମୁଁ ଆଉ କିଛି କଥା ମଧ୍ୟ ଏଥି ସହ ଯୋଡ଼ିବାକୁ ଚାହେଁ । ମୁଁ ଏବେ ଯକ୍ଷକୁ ପଚାରୁଥିଲି ଯେ ଆପଣମାନଙ୍କ ର ସେଠାରେ ଏତେ ଯୁବକ ଅଛନ୍ତି , ସେମାନଙ୍କ ମଧ୍ୟରେ କୌଣସି ପ୍ରତିଯୋଗିତା ବିନା କିଛି କାର୍ଯ୍ୟ ହେଉଛିକି ? ତ ସେ କହୁଥିଲେ , ସେ ବିଷୟରେ ସେମାନେ ଏପର୍ଯ୍ୟନ୍ତ ଚିନ୍ତା କରିନାହାନ୍ତି । ମୁଁ ଆପଣମାନଙ୍କୁ ଏକ ପରାମର୍ଶ ଦେଉଛି- କ୍ରେଡ଼ାଇ ସଂସ୍ଥା ନିର୍ମାଣ କ୍ଷେତ୍ରରେ ଯେଉଁ ଅଭିନବ ପ୍ରଯୁକ୍ତି ବାହାର କରୁଛି , ସେଭଳି ଅଭିନବ ପ୍ରଯୁକ୍ତି ବାହାର କରିବା ଭଳି କିଛି ଷ୍ଟାର୍ଟ ଅପ୍‌ ଯଦି ହେବ , ତେବେ କିଭଳି ହେବ ? ଆପଣମାନଙ୍କ ନିକଟରେ କାର୍ଯ୍ୟ କରିବା ଲୋକ ଅଛନ୍ତି । ସେମାନେ ନିଜ ଢ଼ଙ୍ଗରେ କିଛି ନୂତନ କାର୍ଯ୍ୟ କରିଥିବେ । କିଏ ଜଳବାୟୁ ସଂପର୍କରେ ନିଜ ନିର୍ମାଣ କାର୍ଯ୍ୟରେ ବିଶ୍ୱକୁ ଆଗକୁ ବଢ଼େଇ ନେଇଥାଇପାରେ । କାହାର କାହାର ପର୍ଯ୍ୟାବରଣ ଅନୁକୂଳ ଚିନ୍ତାଧାରା ଥାଇପାରେ । ଆପଣମାନଙ୍କ ଭିତରେ ଏଭଳି ଲୋକ ନିଶ୍ଚୟ ଥିବେ ଯେଉଁମାନେ ବର୍ଜ୍ୟରୁ କିଛି ଉପାଦେୟ ଓ ଉତ୍ତମ ପ୍ରଯୁକ୍ତିର ବି ପ୍ରୟୋଗ କରି ସଫଳତା ହାସଲ କରିଥାଇପାରନ୍ତି । ଏବଂ ସେଭଳି ବର୍ଜ୍ୟର ଉପଯୋଗ କରି ନିର୍ମାଣ କାର୍ଯ୍ୟରେ ତାହାର ବ୍ୟବହାର କରାଯାଇପାରିବ । ବର୍ଜ୍ୟରୁ ମଧ୍ୟ ସଂପଦ ସୃଷ୍ଟି କରାଯାଇପାରିବ । ଏଭଳି କାର୍ଯ୍ୟ ଆପଣମାନଙ୍କ କ୍ଷେତ୍ର ସହ ଯୋଡ଼ି ହୋଇରହିଛି । ଏହାକୁ କିଭଳି ଯୋଡ଼ାଯାଇପାରିବ , ଅଭିନବତ୍ୱକୁ କିଭଳି ନୂତନ ଭାବେ କାର୍ଯ୍ୟପ୍ରଣାଳୀରେ ପ୍ରତିଯୋଗିତାମୂଳକ ଭାବେ ସାମିଲ କରାଯାଇପାରିବ ସେ ଦିଗରେ ଚିନ୍ତା କରାଯିବା ଉଚିତ । ଯେତେବେଳେ ଆପଣମାନେ ଏଭଳି କାର୍ଯ୍ୟକ୍ରମର ଆୟୋଜନ କରୁଛନ୍ତି ସେଭଳି ପ୍ରତିଯୋଗିତାର ଆୟୋଜନ କରି ବର୍ଜ୍ୟର ଶ୍ରେଷ୍ଠ ଉପଯୋଗ ଉପାୟ ପାଇଁ ପୁରସ୍କାର ଦେବା ବିଷୟରେ ଚିନ୍ତା କରାଯିବା ଉଚିତ ।


    ଆଉ ଗୋଟିଏ କାର୍ଯ୍ୟ ଅଛି- ଏବଂ ମୋର ବିଶ୍ୱାସ ଯେ ଆପଣମାନଙ୍କୁ ହୁଏତ ସେ କଥାଟି ଭଲ ଲାଗିବ । କାରଣ ଆପଣମାନଙ୍କର ସେଠାରେ ମଧ୍ୟ ମହିଳା ସଂଗଠନ ଥିବ । କିନ୍ତୁ ସମ୍ଭବତଃ ବାସ୍ତବରେ ଏହି କ୍ଷେତ୍ରରେ କାର୍ଯ୍ୟରତ ଯେଉଁ ମହିଳାମାନେ ଅଛନ୍ତି , ସେମାନଙ୍କର ଯେଉଁ ସଂଗଠନ ରହିଛି , ବିଶେଷ କରି ଏଭଳି ସଂଗଠନ ଯେତେବେଳେ ଗଢ଼ାହୁଏ , ସେମାନଙ୍କର ପତ୍ନୀମାନେ ବା ପରିବାରର ସଦସ୍ୟମାନେ ସେଭଳି ସଂଗଠନରେ ସାମିଲ ହୋଇଥାନ୍ତି । ଯଦି ସମ୍ଭବ ହୁଏ ତେବେ ଆଉ ଗୋଟି ସଂଗଠନ ଗଠନ କରାଯିବା ଦରକାର ଯେଉଁଥିରେ ଆପଣମାନଙ୍କ ପରିବାରର ମହିଳାମାନେ ସାମିଲ ହେବେ , ଯେଉଁମାନେ ବ୍ୟବସାୟ କ୍ଷେତ୍ରରେ ନାହାନ୍ତି , କିନ୍ତୁ ନିଜର ଘରକାର୍ଯ୍ୟ କରୁଛନ୍ତି , ଘର ସମ୍ଭାଳୁଛନ୍ତି । ମୁଁ ଏଭଳି ଏକ ପ୍ରୟୋଗ କରିଥିଲି , ଯେତେବେଳେ ମୁଁ ଗୁଜରାଟରେ ଥିଲି , ମୁଖ୍ୟମନ୍ତ୍ରୀ ଥିଲି । ଆମେ ବସ୍ତି ଅନାବାଦି ସ୍ଥାନରେ ଫ୍ଲାଟମାନ ନିର୍ମାଣ କଲୁ , ଢ଼େର୍‌ ବଡ଼ ଆକାରରେ କାର୍ଯ୍ୟ କଲୁ । କିନ୍ତୁ ମୁଁ ଅନୁଭବ କରୁଥିଲି , ସାଇକୋଲୋଜିକାଲ୍‌ , ଆପଣମାନେ ଢ଼େର୍‌ ବର୍ଷ ପୂର୍ବେ ଗୋଟିଏ ସିନେମା ଦେଖିଥିବେ , ମୁଁ ଦେଖିଥିଲି- ମୋର ସେ ଚଳଚ୍ଚିତ୍ରର ନାଁ ମନେନାହିଁ- କିନ୍ତୁ ଆପଣମାନଙ୍କର ନିଶ୍ଚୟ ମନେ ପଡ଼ିଯିବ । କମଲ ହାସାନ ସେଥିରେ ଅଭିନୟ କରିଥିଲେ ଏବଂ ସେ କେଉଁଠି ଗୋଟିଏ ବସ୍ତିରେ ରହୁଥିଲେ । ପାଖରେ ଟ୍ରେନ୍‌ ଲାଇନ୍‌ ଲମ୍ବିଥିଲା ଓ ସେଇ ଟ୍ରେନ୍‌ ଯିବାଆସିବା ଶବ୍ଦରେ ତାଙ୍କୁ ନିଦ ଆସୁଥିଲା । ଯେତେବେଳେ ତାଙ୍କ ଘର ବଦଳିଗଲା ତ ସେତେବେଳେ ତାଙ୍କୁ ଆଉ ସେ ଟ୍ରେନ ଶବ୍ଦ ଶୁଭିଲାନି । ଶବ୍ଦ ବନ୍ଦ୍‌ ହୋଇଗଲା ପରେ ତାଙ୍କୁ ଆଉ ନିଦ ଆସିଲାନି । ତେଣୁ ସେ କ ’ ଣ କଲେ ନା ଟ୍ରେନ ଶବ୍ଦକୁ ଟେପ୍‌ରେ ରେକର୍ଡ଼ କରି ରରତିରେ ସେ ଟେପ୍‌କୁ ଚଳାଇ ସେଇ ଶବ୍ଦରେ ଶୋଇ ଯାଉଥିଲେ । ଟ୍ରେନ୍‌ ର ଧଡ଼ଧଡ଼ ଶବ୍ଦରେ ତାଙ୍କୁ ଆରାମରେ ନିଦ ଆସି ଯାଉଥିଲା ।


    ମୋର କହିବାର ଉଦ୍ଦେଶ୍ୟ ହେଲା ଯେ ଯେଉଁମାନେ ଗରିବୀ ଭିତରେ ନିଜର ଜୀବନ ବିତାଉଛନ୍ତି , ସେମାନେ ଯେତେବେଳେ ନୂଆ କୋଠାଘରକୁ ଯାଆନ୍ତି , ସେତେବେଳେ ସେମାନେ ନିଜକୁ ନୂତନ ବାତାବରଣ ସହ ସାମିଲ କରିପାରନ୍ତି ନାହିଁ । ଯଦି ସେମାନଙ୍କ ଉଚିତ ସମୟରେ ଉଚିତ ଟ୍ରେନିଂ ଦିଆଯାଏ ତ ସେମାନଙ୍କ ଜୀବନରେ ପରିବର୍ତ୍ତନ ଘଟିପାରିବ । କେବଳ ପ୍ରାଚୀର ବଦଳିଗଲେ ଜୀବନ ବଦଳିଯାଏ ନାହିଁ । ସେଥିପାଇଁ ମୁଁ ଗୋଟିଏ ଏନଜିଓ ସାଙ୍ଗରେ କଥାବାର୍ତ୍ତା କଲି ଏବଂ କ ’ ଣ କଲି ଆପଣମାନେ ଜାଣନ୍ତି ? ଏହିସବୁ ଗରିବ ପରିବାରଙ୍କ ଯେଉଁ ପକ୍କାଘର ମିଳିଲା ତ ମୁଁ ସେମାନଙ୍କ ପରିବାରଙ୍କୁ ତାଲିମ ପ୍ରଦାନର ବ୍ୟବସ୍ଥା କଲି- ଶୌଚାଳୟର ଉପଯୋଗ କିଭଳି କରାଯିବ , ସେମାନଙ୍କୁ ସେକଥା ମାଲୁମ ନଥିଲା । ସେମାନେ ଭାବୁଥିଲେ ଏମିତି କିଛି କଥା କ ’ ଣ ସତରେ ଅଛି ? ପୂର୍ବରୁ ତ ସେହି ସ୍ଥାନରେ ପଚାରୁଥିଲେ କାରଣ ସେମାନେ ସେଭଳି କଥା ପୂର୍ବରୁ କେବେ ଦେଖି ନଥିଲେ । ମୁଁ ଗୋଟିଏ କଥା ଆପଣମାନଙ୍କୁ ସୂଚୀତ କରୁଛି- ଆମ ଦେଶରେ ଏମିତି ଅନେକ କଥା ଅଛି ଯାହା ଶୁଣିଲେ ଆମକୁ ଆଶ୍ଚର୍ଯ୍ୟ ଲାଗେ । କାରଣ ଆମେମାନେ ସେଭଳି ଢ଼ଙ୍ଗରେ ଜୀବନ ଜିଇଁନାହେଁ । ତେଣୁ ଆମକୁ ସେକଥା ଜଣାନାହିଁ । ତେଣୁ ସେମାନଙ୍କୁ ସେସବୁ କଥା ଶିଖାଗଲା- ଏହାକୁ ଶୌଚାଳୟ କହନ୍ତି , ଏହାକୁ ଏମିକି ଭାବେ ବ୍ୟବହାର କରାଯାଏ । ନଳକୁ ଏମିତି ଭାବେ ମୋଡ଼ିଲେ ସେଥିରୁ ପାଣି ବାହାରେ , ଏମିତି ବନ୍ଦ୍‌ କରାଯାଏ । ଖିଡ଼ିକିକୁ ଏମିତି ଖୋଲିବ , ଏମିତି ବନ୍ଦ୍‌ କରିବ । ଯଦି କାଚବାଲା ଝର୍କା ଥିବ ତ ଏମିତି ଭାବେ ତାକୁ ଖୋଲିବ ଓ ବନ୍ଦ୍‌ କରିବ । ଯଦି ପୁରୁଣା ଶାଢ଼ି ଅଛି ତ ତାକୁ ଝର୍କାର ପର୍ଦ୍ଦା କରାଯାଇପାରିବ । ଆପଣଙ୍କ ଘରକୁ କିଏ ଯଦି ଆସୁଛନ୍ତି ତା ’ ହେଲେ ତାଙ୍କୁ ପାଦପୋଛି ଘର ଭିତରକୁ ଆସିବା ଦରକାର । ଯଦି ଘରେ କିଛି ପୁରୁଣା ଥଳି ଆଦି ଅଛି ତାକୁ ପାପୋଛ ଭାବେ ବ୍ୟବହାର କରାଯାଇପାରିବ । ଏହିସବୁ କଥା ଗୋଟିଏ ଏଜେନ୍ସି ଦ୍ୱାରା ମୁଁ ସେମାନଙ୍କୁ ତାଲିମ ଦେବାର ବ୍ୟବସ୍ଥା କରାଇଲି ।ସେମାନେ ତିନି ସପ୍ତାହ ଧରି ତାଲିମ ନେଲେ । ଏଇ ସମୟ ଭିତରେ ସେମାନଙ୍କର ମନୋବଳ ଏତେ ମାତ୍ରାରେ ବଢ଼ିଗଲା ଯେ ସେମାନେ ସେଥିରୁ ପଇସା ସଞ୍ଚୟ କରିପାରିଲେ । ସେଥିରେ ସେମାନେ ନିଜ ଘର ପାଇଁ କିଛି ପ୍ଲାଷ୍ଟିକ୍‌ ଚେୟାର ଆଦି ଘରକରଣା ଜିନିଷ ନେଇଆସିଲେ । ତା ’ ପରେ ଖଣ୍ଡିଏ ଦରି , ପର୍ଦ୍ଦାକୁ ବି ଠିକ୍‌ କରିନେଲେ । ସେମାନଙ୍କ ଜୀବନ ଆନନ୍ଦରେ ଭରିଉଠିଲା । ତା ’ ପରେ ସେମାନଙ୍କ ମନହେଲା , ଖଣ୍ଡିଏ ରେଡ଼ିଓ କିଣିବାକୁ , ଟିଭି ଆଣିବାକୁ ।


    ଯଦି ଆପଣମାନେ ଗୃହ ନିର୍ମାଣ କରିବା ସହ ଆପଣମାନଙ୍କ ପରିବାରର କେହି ସଦସ୍ୟ ଏନଜିଓ ଗଠନ କରି , ଏହି ଭଳି ଭାବେ ସେହିସବୁ ଲୋକମାନଙ୍କୁ କିଭଳି ଜୀବନ ବଞ୍ଚ ô ବାକୁ ହେବ ଆଦି ସଂପର୍କରେ ଗୋଟିଏ ପାଦ ଆଗକୁ ଚାଲନ୍ତି , ତେବେ ସେମାନଙ୍କୁ ଉତ୍ତମ ତାଲିମ ମିଳିପାରିବ । ସେମାନଙ୍କୁ ସୂଚୀତ କରିବାକୁ ପଡ଼ିବ ଯେ ଯେଉଁମାନେ ଘର କିଣୁଛନ୍ତି ସେମାନଙ୍କୁ ଘର ଅପେକ୍ଷା ତାହାର କିଭଳି ଉପଯୋଗ କରାଯିବ , ସେମାନଙ୍କ ଜୀବନରେ କି କି ପ୍ରକାର ପରିବର୍ତ୍ତନ ଆସିପାରିବ , ସେଥିରୁ ସେମାନେ କିଭଳି ସନ୍ତୁଷ୍ଟି ପାଇପାରିବେ , ଖୁସି ପାଇପାରିବେ ସେକଥା ସେମାନେ ଜାଣିପାରିବେ ।


    ଆପଣମାନେ ଏହିଭଳି କିଛି ଅଭିନବ କାର୍ଯ୍ୟ ଯଦି କରିବେ ଏବଂ ଆପଣମାମନେ ଯୁବଗୋଷ୍ଠି , ସବୁ କଥାକୁ ଗ୍ରହଣ କରିବାର ସର୍ବାଧିକ ଶକ୍ତି ଆପଣମାନଙ୍କ ଠାରେ ହିଁ ନିହିତ । ଏବଂ ସେହି ଦୃଷ୍ଟିରୁ ମୋର ଚିନ୍ତନ ବି ଯୁବସୁଲଭ । ମୁଁ ଢ଼େର୍‌ କ୍ଷିପ୍ରଗତିରେ କାର୍ଯ୍ୟ କରିବା ଓ ଦୌଡ଼ିବା ମଣିଷ । ତେଣୁ ଆପଣମାନଙ୍କ ସହିତ ମୋର ମ୍ୟାଚିଂ ଖୁବ୍‌ ଶୀଘ୍ର ହୋଇଯାଉଛି । ମୋତେ କେତେବେଳେ ହେଲେ ଦୂରତ୍ୱ ଜଣାପଡ଼େ ନାହିଁ । ନା ମୁଁ ପଦ ପାଇବାର ଦୂରତା ଅନୁଭବ କରେ ନା ବୟସର ଦୂରତା । ନା ମୋର ପୃଷ୍ଠଭୂମିର ଦୂରତା ମୋତେ ଅନୁଭୂତ ହୁଏ । ମନରେ କେବଳ ଗୋଟିଏ ଅଗ୍ନିକୁ ମୁଁ ଅନୁଭବ କରେ- ଆପଣମାନଙ୍କୁ ଭେଟିବି , ଆପଣମାନଙ୍କ ସହ କଥାବାର୍ତ୍ତା କରିବି , ଆପଣମାନଙ୍କ ପାଇଁ ଚିନ୍ତା କରିବି , ଆପଣମାନଙ୍କ ସହ ମିଳିମିଶି କାର୍ଯ୍ୟ କରିବି । ମିଳିମିଶି ଦେଶ ପାଇଁ କାର୍ଯ୍ୟ କରିବି ।


    ଏହି ଭାବନାର ସହ ମୁଁ ପୁଣି ଥରେ ଆପଣମାନଙ୍କୁ ସମସ୍ତଙ୍କୁ ଅନେକ ଅନେକ ଧନ୍ୟବାଦ ଜଣାଉଛି । ଏବଂ ଯେଉଁ କଳାକାର ମୋ ଠାରୁ ଅଧିକ ସୁନ୍ଦର ଭାବେ ଚଳଚ୍ଚିତ୍ର ବନାଇଛଡ଼୍‌ତି , ସେହି କଳାକାରଙ୍କୁ ବହୁତ ବହୁତ ଅଭିନନ୍ଦନ । ମୁଁ ଯକ୍ସଙ୍କୁ କହିଛି ଯେ ତାଙ୍କର ଠିକଣା ମୋତେ ଦେବେ , ମୁଁ ନିଶ୍ଚିତ ଭାବେ ତାଙ୍କୁ ଚିଠି ଲେଖିବି , ଯିଏ ଏମିତି ଢ଼ଙ୍ଗରେ କାର୍ଯ୍ୟ କରିଛନ୍ତି ।


    ମୁଁ ପୁଣି ଥରେ ଆପଣମାନଙ୍କୁ ଅନେକ ଶୁଭକାମନା ଜଣାଉଛି । ମୁଁ ଯେଉଁକଥା ଆପଣମାନଙ୍କୁ କହିଲି , ଦେଶ ସଂପର୍କରେ ସୂଚୀତ କଲି- ଆପଣମାନଙ୍କୁ ତାହା ଭଲ ଲାଗିଥିବ ବୋଲି ମୋର ବିଶ୍ୱାସ । ତା ’ ହେଲେ ଆପଣମାନେ ତାହାକୁ ଆଗକୁ ଆଗେଇ ନେବେ । ଯଦି ଭଲ ଲାଗିନଥିବ ତା ’ ହେଲେ ଭୁଲିଯିବେ । ମୁଁ ନିଜକୁ ସଂଶୋଧନ କରି ପୁଣି ଥରେ ଆପଣଙ୍କ ନିକଟକୁ ଆସିବି , ଅନ୍ୟ କିଛି ଆପଣମାନଙ୍କ ନିକଟରେ ପରଷିବି ।


    ଅନେକ ଅନେକ ଧନ୍ୟବାଦ ।


    **************

    
    
    (Release ID: 1564945) Visitor Counter : 3