      ଉପରାଷ୍ଟ୍ରପତିଙ୍କ ସଚିବାଳୟ

      ଶ୍ରୀ ଅଟଳ ବିହାରୀ ବାଜପେୟୀଙ୍କ ତୈଳ ଚିତ୍ର ଅନାବରଣ ସମାରୋହକୁ ସମ୍ବୋଧିତ କଲେ ଉପରାଷ୍ଟ୍ରପତି
      • ଅଟଳଜୀ ଜଣେ ଦୂରଦର୍ଶୀ ରାଜନେତା ତଥା ମହାନ ପ୍ରଶାସକ, ରାଜନୀତିଜ୍ଞ, ବକ୍ତା ଓ ସାଂସଦ ଥିଲେ

      Posted On: 12 FEB 2019 2:53PM by PIB Bhubaneshwar

    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ସାଂସଦରେ ଆଗ୍ରହ ପ୍ରକାଶ କରିଥିଲେ ଯେ ସେମାନେ ସେମାନଙ୍କ ତର୍କ ସ୍ତରକୁ ଉଚ୍ଚା କରନ୍ତୁ ଯାହାଦ୍ୱାରା କି ସଂସଦ ଜନ-ଜୀବନରେ ନୂତନ ପ୍ରତିମାନ ସ୍ଥାପିତ କରିପାରିବ । ଏହା ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ଅଟଳ ବିହାରୀ ବାଜପେୟୀଙ୍କ ପ୍ରତି ପ୍ରକୃତ ଶ୍ରଦ୍ଧାଞ୍ଜଳି ହେବ ।


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି ସଂସଦର କେନ୍ଦ୍ରୀୟ କକ୍ଷରେ ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ଅଟଳ ବିହାରୀ ବାଜପେୟୀଙ୍କ ତୈଳ ଚିତ୍ରର ଅନାବରଣ କରିଥିଲେ । ଏହି ଅବସରରେ ଉପରାଷ୍ଟ୍ରପତି ଶ୍ରୀ ନାଇଡୁ କହିଲେ ଯେ ଅଟଳଜୀ ନିଜର ଅନୁକରଣୀୟ ଆଚରଣ ଏବଂ ହସ୍ତକ୍ଷେପ ଦ୍ୱାରା ଲୋକତନ୍ତ୍ରର ଚେରକୁ ମଜଭୁତ କରିଥିଲେ ।


    ପୂର୍ବତନ ପ୍ରଧାନମନ୍ତ୍ରୀଙ୍କୁ ଶ୍ରଦ୍ଧାଞ୍ଜଳି ପ୍ରଦାନ କରି ଉପରାଷ୍ଟ୍ରପତି କହିଲେ ଯେ ଅଟଳଜୀ ଏକ ଗଠବନ୍ଧନ ସରକାରର ନେତୃତ୍ୱ ନେଇ ଦେଖାଇ ଦେଇଛନ୍ତି କି ଲୋକତନ୍ତ୍ରକୁ କିପରି ଭାବେ ମଜଭୁତି ପ୍ରଦାନ କରାଯାଇ ପାରିବ । ସେ ଦେଖାଇ ଦେଇଥିଲେ ଯେ ପ୍ରଶାସନ ଦ୍ୱାରା ଲୋକତନ୍ତ୍ରକୁ ମଜଭୁତ କରାଯାଇ ପାରିବ ।


    ଉପରାଷ୍ଟ୍ରପତି ନାଇଡୁ ପୂର୍ବତନ ପ୍ରଧାନମନ୍ତ୍ରୀଙ୍କୁ ଏକ ଦୂରଦର୍ଶୀ ରାଜନେତା ଭାବେ ବର୍ଣ୍ଣନା କରି କହିଲେ ଯେ ସେ ଦେଶରେ କନେକ୍ଟିଭିଟି କ୍ରାନ୍ତିର ପ୍ରାରମ୍ଭ କରିଥିଲେ । ବହୁ ପରିମାଣରେ ରାଷ୍ଟ୍ରୀୟ ରାଜମାର୍ଗ , ଗ୍ରାମୀଣ ସଡକ ଏବଂ ବିମାନ ଯାତ୍ରା ଅବସଂରଚନାର ନିର୍ମାଣ ହୋଇଥିଲା ଏବଂ ସଞ୍ଚାର କ୍ଷେତ୍ରର ବିସ୍ତାର ହୋଇଥିଲା । ତାଙ୍କର ବିଚାର ଥିଲା ଯେ ଆର୍ଥିକ ବିକାଶ ପାଇଁ କନେକ୍ଟିଭିଟି ମହତ୍ୱପୂର୍ଣ୍ଣ ।


    ଶ୍ରୀ ନାଇଡୁ କହିଲେ ଯେ ଅଟଳଜୀଙ୍କ ମଧ୍ୟରେ ପ୍ରତ୍ୟେକ ବର୍ଗର ସମୁଦାୟ ଜନସାଧାରଣଙ୍କ ସହିତ ତଥା ପୃଥକ ବିଚାରଧାରା ଥିବା ରାଜନୈତିକ ଦଳମାନଙ୍କ ସହିତ ଜଡିତ ହେବାର ଅଦ୍ଭୁତ କ୍ଷମତା ଥିଲା । ଅଟଳଜୀଙ୍କର କେହି ଶତୃ ନଥିଲେ । ଏଥିପାଇଁ ତାଙ୍କୁ ଅଜାତଶତୃ କୁହାଯାଉଥିଲା । ସେ ଜଣେ ମହାନ ପ୍ରଶାସକ , ମହାନ ରାଜନୈତିକଜ୍ଞ , କୁଶ , ବକ୍ତା , ମହାନ ସଂସଦ ସଦସ୍ୟ ଏବଂ ଆଦର୍ଶ ରୋଲ ମଡେଲ ଥିଲେ ।


    ସେ କହିଲେ ଯେ ଅଟଳ ଜୀ ସମକାଳୀନ ଭାରତର ସର୍ବାଧିକ ମହାନ ନେତାମାନଙ୍କ ମଧ୍ୟରେ ଜଣେ ଥିଲେ । ସେ ତାଙ୍କର ଏକ ଅମଳିନ ଛାପ ଛାଡି ଯାଇଛନ୍ତି ଯାହାକି ନୂତନ ଭାରତର ନିର୍ମାଣ ପାଇଁ ପ୍ରେରିତ କରିବ ।


    ଉପରାଷ୍ଟ୍ରପତି ଶ୍ରୀ ନାଇଡୁ କହିଲେ ଯେ ଅନ୍ୟମାନଙ୍କ ବିଚାର ଏବଂ ଜନମତ ପ୍ରତି ସହିଷ୍ଣୁ ହେବା ଆବଶ୍ୟକ ।


    ****************

    
    
    (Release ID: 1564208) Visitor Counter : 19