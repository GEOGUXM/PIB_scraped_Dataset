      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶର ବୃନ୍ଦାବନଠାରେ ଅକ୍ଷୟ ପାତ୍ର ଫାଉଣ୍ଡେସନର ତିନିଶତ କୋଟିତମ ଖାଦ୍ୟଥାଳି ପରିବେଷଣ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 11 FEB 2019 5:51PM by PIB Bhubaneshwar


    ଭଦ୍ରମହିଳା ଏବଂ ଭଦ୍ରବ୍ୟକ୍ତିମାନେ ।


    ମୋ ଆସିବାରେ ବିଳମ୍ବ ହୋଇଗଲା , ଏଥିପାଇଁ ମୁଁ କ୍ଷମା ଚାହୁଁଛି । ସର୍ବପ୍ରଥମେ ତ , ଲୀଳାଧର ବାଳଗୋପାଳ ନନ୍ଦଲାଲାଙ୍କ ଧରଣୀରୁ ମୁଁ ଆପଣ ସମସ୍ତଙ୍କୁ ଅଭିନନ୍ଦନ ଜଣାଉଛି ।


    ଆଜି ଯେତେବେଳେ ଭଗବାନ କୃଷ୍ଣଙ୍କ ଲୀଳା ବିଷୟରେ ସାକ୍ଷୀ ରହିଥିବା ଧରଣୀ ବ୍ରଜରେ ଆମେ ସମସ୍ତେ ଏହି ବଡ଼ ଏବଂ ପବିତ୍ର ଅବସରର ସାକ୍ଷୀ ହେଉଛେ । ସେତେବେଳେ ମୁଁ ଆପଣଙ୍କ ସମ୍ମୁଖରେ ଭାଗବତ ଗୀତାର ଗୋଟିଏ ଶ୍ଳୋକକୁ ଦୋହରାଇବାକୁ ଚାହୁଁଛି । ଭଗବାନ କୃଷ୍ଣ କହିଥିଲେ- ଦାତବ୍ୟ ମିତି ୟଦ୍ୟାନମ୍ ଦୀୟତେ ନୁପକାରିଣେ । ଦେଶେ କାଲେ ଚ ପାତ୍ରେ ଚ ତଦ୍ୟାନଂ ସାତ୍ୱିକଂ ସ୍ମୃତମ୍ । । ଅର୍ଥାତ ଯେଉଁ ଦାନ , କର୍ତ୍ତବ୍ୟ ଭାବି , ବିନା କୌଣସି ଉପକାର ଭାବନାରେ , ଉଚିତ ସ୍ଥାନରେ ଉଚିତ ସମୟରେ ଏବଂ ଯୋଗ୍ୟବ୍ୟକ୍ତିଙ୍କୁ ହିଁ ଦିଆଯାଇଥାଏ । ତାହାକୁ ସାତ୍ତ୍ୱିକ ଦାନ କୁହାଯାଇଥାଏ ।


    ଅକ୍ଷୟପାତ୍ର ସଂସ୍ଥାନ ବିଗତ 18 ବର୍ଷ ଧରି ଦେଶର ବାଲ୍ୟାବସ୍ଥାକୁ ପୁଷ୍ଟିକର ଆହାର ଦେବାର ଏହି ସାତ୍ତ୍ୱିକ ଦାନ କରୁଛି । ଏଥିପାଇଁ ଆପଣ ସମସ୍ତଙ୍କୁ ବହୁତ-ବହୁତ ସାଧୁବାଦ ଏବଂ ଶୁଭକାମନା ଜଣାଉଛି ।


    ସାଥୀଗଣ , ଆଜି କିଛି ସମୟ ପରେ ମୋତେ କିଛି ପିଲାମାନଙ୍କୁ ନିଜ ହାତରେ ଖାଦ୍ୟ ପରସିବାର ଅବସର ମିଳିବାକୁ ଯାଉଛି । ଯେତିକି ଥାଳି ପରସାଯିବ , ସେଥିମଧ୍ୟରୁ ଗୋଟିଏ ଥାଳି ତିନି ଶତ ଅରବ ଅର୍ଥାତ ତିନି ଶତ କୋଟିତମ ଥାଳି ହେବ । ଯେପରିକି ଏଠାରେ କୁହାଯାଇଛି କି 15 ଶହ ପିଲାମାନଙ୍କଠାରୁ ଅଭିଯାନ ଆରମ୍ଭ ହୋଇଥିଲା ଆଉ ସେ ଆଜି.... ଏବେ ମୋହନଦାସ କହୁଥିଲେ 17 ଲକ୍ଷ ପିଲାମାନଙ୍କୁ ପୁଷ୍ଟିକର ଆହାର ସହିତ ଯୋଡ଼ୁଛି ।


    ମୁଁ ଏହି କଥା ପାଇଁ ଖୁସି ଯେ ଆପଣ ସମସ୍ତେ ଶ୍ରଦ୍ଧେୟ ଅଟଳ ମହୋଦୟଙ୍କ ସରକାରଙ୍କ ସମୟକାଳ ମଧ୍ୟରେ ପ୍ରଥମ ଥାଳି ପରସିଥିଲେ , ଆଜି ତିନିଶହ କୋଟିତମ ଥାଳି ପରସିବାର ସୌଭାଗ୍ୟ ମୋତେ ମିଳିଛି ।


    ସାଥୀଗଣ , ଆପଣ ଏ ଯେଉଁ କାର୍ଯ୍ୟ କରୁଛନ୍ତି ତାହା ହେଉଛି ଅସାଧାରଣ , ହେଉଛି ଅସାଧାରଣ ସେବାର , ହେଉଛି ଅତୁଳନୀୟ ସମର୍ପଣର । ଏହା ହେଉଛି ଆମର ସେହି ସଂସ୍କାରର ବିସ୍ତାର ଯାହା ହଜାର ବର୍ଷର ମହାନ ପରମ୍ପରା ଆମକୁ ସମର୍ପି ଦେଇଛି । ମୁଁ ଜାଣୁଛି କି ସେବା ଏବଂ ସମର୍ପଣ କୌଣସି ସମ୍ମାନ ପାଇଁ ହୋଇନଥାଏ , କିନ୍ତୁ ଆପଣଙ୍କର ଏହି ପ୍ରୟାସଗୁଡ଼ିକ ନିକଟରେ ଦେଶ ବହୁତ ବଡ଼ ପରିଚୟ ଦେଇଛି ।


    ଅକ୍ଷୟପାତ୍ର ଫାଉଣ୍ଡେସନକୁ ଲକ୍ଷ-ଲକ୍ଷ ପିଲାଙ୍କୁ ମଧ୍ୟାହ୍ନ ଭୋଜନ ଉପଲବ୍ଧ କରାଇବା ପାଇଁ ଗାନ୍ଧୀ ଶାନ୍ତି ପୁରସ୍କାର ଦିଆଯାଇଛି । ଏହା ବ୍ୟତୀତ ସ୍ୱାମୀ ମଧୁପଣ୍ଡିତ ଦାସ ମହାଶୟଙ୍କୁ ପଦ୍ମଶ୍ରୀ ପୁରସ୍କାରରେ ସମ୍ମାନିତ କରାଯାଇଛି । ଏଥିପାଇଁ ଆପଣ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି ।


    ସାଥୀଗଣ , ସ୍କୁଲମାନଙ୍କରେ ମଧ୍ୟାହ୍ନ ଭୋଜନର ଏହି ପରମ୍ପରା ସ୍ୱାଧୀନତା ପୂର୍ବରୁ ହିଁ ପ୍ରାରମ୍ଭରେ ରହିଛି । ଏହାର କାରଣ ହେଉଛି ଭାରତରେ ସ୍ଥିତି-ପରିସ୍ଥିତି ମଧ୍ୟ ଏପରି ଥିଲା । ଏକ ତ ପରାଧୀନତାର ଦୀର୍ଘ ସମୟ କାରଣରୁ , ସଂସାଧନର ଅଭାବ ଆମର ଏଠି ରହିଛି , ଦାରିଦ୍ର୍ୟ ଚରମସୀମାରେ ପହଂଚିଲା ଆଉ ଲୋକଙ୍କୁ ରୋଜଗାର ପାଇଁ ସଂଘର୍ଷ କରିବାକୁ ପଡ଼ିଲା । ଏହାର ସବୁଠାରୁ ବଡ଼ ନକରାତ୍ମକ ପ୍ରଭାବ ଆମର ପିଲାମାନଙ୍କ ଉପରେ ପଡ଼ିଲା । ଏବେ ପରିବର୍ତ୍ତିତ ପରିସ୍ଥିତିରେ ପୁଷ୍ଟିକର ସହିତ ପର୍ଯ୍ୟାପ୍ତ ଏବଂ ଭଲ ଗୁଣବତ୍ତାଯୁକ୍ତ ଭୋଜନ ପିଲାମାନଙ୍କୁ ମିଳୁ , ଏହା ସୁନିଶ୍ଚିତ କରାଯାଉଛି । ଏହି କାର୍ଯ୍ୟରେ ଅକ୍ଷୟପାତ୍ର ସହିତ ଯୋଡ଼ି ହୋଇଥିବା ଆପଣମାନେ ସମସ୍ତେ ଖାଦ୍ୟ ପ୍ରସ୍ତୁତ କରିଲାବାଲାଙ୍କଠାରୁ ଆରମ୍ଭ କରି , ଖାଦ୍ୟ ପହଂଚାଇବା ଏବଂ ପରସିବା ଭଳି କାର୍ଯ୍ୟରେ ଲାଗି ପଡ଼ିଥିବା ସମସ୍ତ ବ୍ୟକ୍ତି ଦେଶକୁ ସାହାଯ୍ୟ କରୁଛନ୍ତି ।


    ସାଥୀଗଣ , ଯେଉଁଭଳି ଭାବେ ସୁଦୃଢ଼ ଅଟ୍ଟାଳିକା ପାଇଁ ମୂଳଦୁଆ ସୁଦୃଢ଼ ହେବା ଆବଶ୍ୟକ ସେହିଭଳି ଭାବେ ଶକ୍ତିଶାଳୀ ନୂତନ ଭାରତ ପାଇଁ ପୁଷ୍ଟିକର ଏବଂ ସୁସ୍ଥ ବାଲ୍ୟକାଳ ରହିବା ମଧ୍ୟ ହେଉଛି ଜରୁରୀ । ଯଦି ଦେଶର ପିଲା ଦୁର୍ବଳ ରହିବେ , ତ ତାହାର ବିକାଶର ଗତି ମନ୍ଥର ହୋଇଯିବ । ଯଦି ଜନ୍ମ ପୂର୍ବରୁ ଆଉ ଜନ୍ମର ତୁରନ୍ତ ପରେ ପିଲାମାନଙ୍କର ଖାଦ୍ୟପେୟ ଉପରେ ଧ୍ୟାନ ଦିଆଯିବ ଆଉ ରୋଗ ସହିତ ଲଢ଼ିବା ପାଇଁ ଶକ୍ତିକୁ ବଢ଼ାଇ ଦିଆଯିବ , ତ ଭବିଷ୍ୟତରେ ସ୍ୱାସ୍ଥ୍ୟକୁ ନେଇ ଚିନ୍ତା କମିଯିବ ।


    ଭାଗବତ ଗୀତାରେ କୁହାଯାଇଛି ଯୁକ୍ତାହାରବହାରସ୍ୟ ଯୁକ୍ତଚେଷ୍ଟସ୍ୟ କର୍ମସୁ । ଯୁକ୍ତସ୍ୱପ୍ନାବବୋଧସ୍ୟ ୟୋଗୋ ଭବତି ଦୁଃଖହା । ଅର୍ଥାତ ଯାହାର ଆହାର , ଆଚାର ଏବଂ ଚାଲିଚଳନ ସନ୍ତୁଳିତ ହେବ , ଯିଏ ନିୟମ ମାନି ଶୋଉଥିବ ଏବଂ ଉଠୁଥିବ , ଧ୍ୟାନର ରାସ୍ତା ତା ’ ର ସମସ୍ତ ଦୁଃଖଗୁଡ଼ିକୁ ସମାପ୍ତ କରିଦିଏ । ସେହି ଭାବନାକୁ ଆଗକୁ ବଢ଼ାଇ ବିଗତ 55 ମାସରେ କେନ୍ଦ୍ର ସରକାର ପିଲାମାନଙ୍କୁ ଏକ ସୁସ୍ଥ ଜୀବନ ଦେବା ପାଇଁ ମାଆ ଏବଂ ପିଲାଙ୍କୁ ପୋଷଣ ଦେବା ପାଇଁ ତାଙ୍କ ସ୍ୱାସ୍ଥ୍ୟ ଉପରେ ଗୁରୁତ୍ୱ ଦେଇଛନ୍ତି ।


    ସାଥୀଗଣ , ଶିଶୁଙ୍କ ପୋଷଣ ପାଇଁ କେନ୍ଦ୍ର ସରକାର ସାମଗ୍ରିକ ଭାବେ କାର୍ଯ୍ୟ କରିଛନ୍ତି । ବାଲ୍ୟାବସ୍ଥାର ଆଖପାଖରେ ଏକ ସୁଦୃଢ଼ , ସୁରକ୍ଷା , ଚକ୍ର ତିଆରି କରିବାର ପ୍ରୟାସ କରାଯାଇଛି । ସୁରକ୍ଷାର ଏହି ତିନୋଟି ଦିଗ ହେଉଛି – ପୋଷଣର ଏକ ଗୁରୁତ୍ୱପୂର୍ଣ୍ଣ ଦିଗ ; ଖାଦ୍ୟପେୟ , ଟୀକାକରଣ ଏବଂ ସ୍ୱଚ୍ଛତା । ମୁଁ ଖୁସି ଯେ ଅକ୍ଷୟ ପାତ୍ର ସହିତ ଜଡ଼ିତ ଆପଣ ସମସ୍ତ ସାଥୀ ଏହି ସୁରକ୍ଷା କବଚକୁ ସୁଦୃଢ଼ କରିବା ପାଇଁ ସରକାରଙ୍କର ପ୍ରୟାସଗୁଡ଼ିକୁ ଆଗକୁ ବଢ଼ାଉଛନ୍ତି ।


    ସାଥୀଗଣ , ସ୍ୱାସ୍ଥ୍ୟର ସିଧାସଳଖ ସମ୍ବନ୍ଧ ପୋଷଣ ସହ ରହିଛି , ଆମର ଖାଦ୍ୟପେୟ ସହ ରହିଛି , ଯଦି ଆମେ କେବଳ ପୋଷଣର ଅଭିଯାନକୁ ପ୍ରତ୍ୟେକ ମାଆ , ପ୍ରତ୍ୟେକ ଶିଶୁଙ୍କ ପର୍ଯ୍ୟନ୍ତ ପହଂଚାଇବାରେ ସଫଳ ହେବା ତ ଅନେକଗୁଡ଼ିଏ ଜୀବନ ବଂଚିଯିବ । ଏହି ଚିନ୍ତାଧାରା ସହିତ ଆମ ସରକାର ଗତ ବର୍ଷ ରାଜସ୍ଥାନର ଝୁଂଝୁନରୁ ସମଗ୍ର ଦେଶରେ ରାଷ୍ଟ୍ରୀୟ ପୋଷଣ ମିଶନର ଶୁଭାରମ୍ଭ କରିଥିଲେ । ଏହି ମିଶନର ଗୁରୁତ୍ୱକୁ ଦେଖି ଗତ ବର୍ଷ ସେପ୍ଟେମ୍ବର ମାସକୁ ପୋଷଣ ପାଇଁ ସମର୍ପିତ କରାଯାଇଥିଲା ।


    ସାଥୀଗଣ , ପୋଷଣ ବ୍ୟବସ୍ଥା ହେଉ , ସ୍ୱଚ୍ଛତା ହେଉ , ଟୀକାକରଣ ହେଉ , ଏପରି ନୁହେଁ କି ପୂର୍ବରୁ ଏ ପିଷୟରେ ଚିନ୍ତା କରାଯାଇ ନଥିଲା । ଏ ସମସ୍ତ ଦିଗଗୁଡ଼ିକୁ ନେଇ ସ୍ୱାଧୀନତା ପରଠାରୁ ହିଁ ଅନେକଗୁଡ଼ିଏ କାର୍ଯ୍ୟକ୍ରମ ଚାଲୁ ରହିଛି କିନ୍ତୁ ଆମମାନଙ୍କୁ ବହୁତ ଅଧିକ ସଫଳତା ଏହି ବର୍ଷଗୁଡ଼ିକ ମଧ୍ୟରେ ମିଳି ପାରିନଥିଲା । ଏହାଠାରୁ କମ୍ ସଂସାଧନ ଥିବା ଛୋଟ ଦେଶ ମଧ୍ୟ ଏହି କ୍ଷେତ୍ରରେ ଆଗକୁ ବଢ଼ି ଯାଇଛନ୍ତି । ଏହି ସ୍ଥିତିରୁ ବାହାରକୁ ବାହାରିବା ପାଇଁ 2014ରୁ ଆମେ ନୂତନ ରଣନୀତି ସହିତ କାର୍ଯ୍ୟକରିବା ଆରମ୍ଭ କରିଛୁ । ଟୀକାକରଣର ଅଭିଯାନକୁ ମିଶନ ମୋଡ଼ରେ ଚାଲୁ କରିବା ପାଇଁ ନିଷ୍ପତ୍ତି ନେଲୁ । ମିଶନ ଇନ୍ଦ୍ରଧନୁଷ ମାଧ୍ୟମରେ ଦେଶର ପ୍ରତ୍ୟେକ ଶିଶୁ ପର୍ଯ୍ୟନ୍ତ ପହଂଚାଇବାର ଲକ୍ଷ୍ୟ ସ୍ଥିର କରାଗଲା ।


    ସାଥୀଗଣ , ଏ ପର୍ଯ୍ୟନ୍ତ ଏହି ମିଶନ ଅଧୀନରେ ଦେଶରେ ପ୍ରାୟ 3 କୋଟି 40 ଲକ୍ଷ ଶିଶୁ ଏବଂ ପାଖାପାଖି 90 ଲକ୍ଷ ଗର୍ଭବତୀ ମହିଳାଙ୍କୁ ଟୀକାକରଣ କରାଯାଇ ସାରିଛି । ଯେଉଁ ଗତିରେ କାର୍ଯ୍ୟ ହେଉଛି ତାହାଦ୍ୱାରା ଏହା ସ୍ଥିର ନିଶ୍ଚିତ ଯେ ସଂପୂର୍ଣ୍ଣ ଟୀକାକରଣର ଆମର ଯେଉଁ ଲକ୍ଷ୍ୟ ରହିଛି ଏବେ ଆଉ ଅଧିକ ଦୂରରେ ନାହିଁ ।


    ସାଥୀଗଣ , ଆମେ ଟୀକାକରଣ ଅଭିଯାନକୁ ଗତି ତ ଦେଇ ଦେଇଛୁ , ଟୀକା ସଂଖ୍ୟାରେ ମଧ୍ୟ ବୃଦ୍ଧି କରିଛୁ । ପୂର୍ବ କାର୍ଯ୍ୟକ୍ରମରେ ପାଞ୍ଚୋଟି ନୂଆ ଟୀକା ଯୋଡ଼ାଯାଇଛି , ଯେଉଁଥିରୁ ଗୋଟିଏ ଏନସେଫାଲାଇଟିସ୍ ଅର୍ଥାତ ଜାପାନୀ ଜ୍ୱରର ମଧ୍ୟ ରହିଛି । ଯାହାର ସବୁଠାରୁ ଅଧିକ ବିପଦ ଆମର ଉତ୍ତରପ୍ରଦେଶର କିଛି ଅଂଚଳରେ ଦେଖାଯାଇଛି । ଏବେ ମୋଟରେ 12 ଟୀକା ଶିଶୁଙ୍କୁ ଦିଆଯାଉଛି ।


    ମୁଁ ଖୁସି ଯେ ଭାରତର ପ୍ରୟାସକୁ , ମିଶନ ଇନ୍ଦ୍ରଧନୁଷକୁ ଆଜିସାରା ବିଶ୍ୱରେ ପ୍ରଶଂସା କରାଯାଉଛି । ନିକଟରେ ଏକ ପ୍ରସିଦ୍ଧ ମେଡିକାଲ ଜର୍ଣ୍ଣାଲ ଏହି କାର୍ଯ୍ୟକ୍ରମକୁ ଦୁନିଆର ଶ୍ରେଷ୍ଠ 12ଟି ଉପଚାର ମଧ୍ୟରେ ସାମିଲ କରିଛି ।


    ସାଥୀଗଣ , ମିଶନ ଇନ୍ଦ୍ରଧନୁଷ ହେଉ ଅବା ପୁଣି ପ୍ରଧାନମନ୍ତ୍ରୀ ସୁରକ୍ଷିତ ମାତୃତ୍ୱ ଅଭିଯାନ , ପିଲା ଏବଂ ପ୍ରସୁତୀ ମାଆମାନଙ୍କର ସ୍ୱାସ୍ଥ୍ୟ , ସୁରକ୍ଷିତ ଗର୍ଭ ଏବଂ ଗର୍ଭଧାରଣ ସମୟରେ ପୋଷଣ ଆହାର ପାଇଁ ଦିଆଯାଉଥିବା ଛଅ ହଜାର ଟଙ୍କାର ସହାୟତା ଏହାଦ୍ୱାରା ଦେଶରେ ନବଜାତ ଶିଶୁ ଏବଂ ଗର୍ଭ ସମୟରେ ମାଆମାନଙ୍କ ଜୀବନରେ ଆସୁଥିବା ସଂକଟକୁ ବହୁତ ହ୍ରାସ କରାଯାଇଛି ।


    ସାଥୀଗଣ , ଶିଶୁଙ୍କ ସୁରକ୍ଷା କବଚର ଏକ ମହତ୍ୱପୂର୍ଣ୍ଣ ଦିଗ ହେଉଛି ସ୍ୱଚ୍ଛତା- ଅପରିଷ୍କାର ବିଶେଷ ଭାବେ ଶିଶୁଙ୍କ ପାଇଁ ଘାତକ ସାବ୍ୟସ୍ତ ହୋଇଥାଏ କାରଣ ତାକୁ ଏ ପ୍ରକାରର ବାତାବରଣରେ ବଂଚିବାକୁ ପଡ଼ିଥାଏ । ପାଞ୍ଚ ବର୍ଷରୁ କମ୍ ବୟସର ପିଲାମାନଙ୍କ ଜୀବନକୁ ସବୁଠାରୁ ଅଧିକ ବିପଦ ଡାଇରିଆ ଦ୍ୱାରା ହୋଇଥାଏ । ସ୍ୱଚ୍ଛ ଭାରତ ଅଭିଯାନ ମାଧ୍ୟମରେ ଏହି ବିପଦକୁ ଦୂର କରିବାର କଷ୍ଟ ଆମେ ଉଠାଇଛୁ । ଗତ ବର୍ଷ ଏକ ଅନ୍ତରାଷ୍ଟ୍ରୀୟ ରିପୋର୍ଟ ଆସିଛି ଯେଉଁଥିରେ ସମ୍ଭାବନା ଦର୍ଶାଯାଇଛି କି କେବଳ ସ୍ୱଚ୍ଛ ଭାରତ ଅଭିଯାନ ମାଧ୍ୟମରେ , ଶୌଚାଳୟର ଉପଯୋଗ ଦ୍ୱାରା ହିଁ ପ୍ରାୟ 3 ଲକ୍ଷ ଲୋକଙ୍କ ଜୀବନ ବଞ୍ଚି ପାରିବ । ଏହି ଶକ୍ତି ହେଉଛି ପରିଷ୍କାର-ପରିଚ୍ଛନ୍ନତାର , ଯାହା ଗରିବମାନଙ୍କୁ କୌଣସି ଖର୍ଚ୍ଚ ନକରି ଜୀବନଦାନ ଦେଉଛି ।


    ମୋତେ ଏବେ ଯୋଗୀ ମହାଶୟ ଅବଗତ କରାଉଥିଲେ ଏଥର କୁମ୍ଭମେଳା ସ୍ୱଚ୍ଛତା ପାଇଁ ପରିଗଣିତ ହେବ ଆଉ ଏମିତି ମଧ୍ୟ ଶତାବ୍ଦୀ ଶତାବ୍ଦୀ ଧରି କୁମ୍ଭମେଳାର ଏକ ବିଶେଷତ୍ୱ ଥିଲା ତାହା ଏକ ସାମାଜିକ ସନ୍ଦେଶ ଦେବାର ଏକ ଅବସର ହୋଇଥାଏ । ଏଥର କୁମ୍ଭମେଳା ଦେଶକୁ ସ୍ୱଚ୍ଛତାର ସନ୍ଦେଶ ଦେବାରେ ଏକ ବହୁତ ବଡ଼ ସଫଳତା ଅର୍ଜନ କରିଛି । ସାଧାରଣ ଭାବେ କୁମ୍ଭମେଳାର ଚର୍ଚ୍ଚା ଯଦି ଦେଶ ଏବଂ ଦୁନିଆର ଖବରକାଗଜରେ ହୋଇଥାଏ , ତ ଅଧିକାଂଶ ନାଗା ବାବା ସାଧୁଙ୍କର ଚର୍ଚ୍ଚା ହୋଇଥାଏ । ପ୍ରଥମ ଥର ପାଇଁ ନ୍ୟୁୟର୍କ ଟାଇମ୍ସ କୁମ୍ଭମେଳାର ସ୍ୱଚ୍ଛତାକୁ ନେଇ ରିପୋର୍ଟ କରିଛନ୍ତି ।


    ମୋତେ ଅବଗତ କରାଯାଇଛି କି ଅକ୍ଷୟ ପାତ୍ର ସଂସ୍ଥାନ ମଧ୍ୟ ସ୍କୁଲରେ ପରିଷ୍କାର-ପରିଚ୍ଛନ୍ନତା ପ୍ରତି ସଚେତନତା ସୃଷ୍ଟି ପାଇଁ ସ୍ୱଚ୍ଛ ବିଦ୍ୟାର୍ଥୀ , ସ୍ୱଚ୍ଛ ବିଦ୍ୟାଳୟ , ସ୍ୱଚ୍ଛ ଗୃହର ଅଭିଯାନ ଆରମ୍ଭ କରିଛନ୍ତି । ଆପଣମାନଙ୍କୁ ଆଉ ଏକ ପବିତ୍ର କାର୍ଯ୍ୟ ପାଇଁ ବହୁତ ବହୁତ ଶୁଭକାମନା ଜଣାଉଛି ।


    ସାଥୀଗଣ , ଯେତେବେଳେ ଶିଶୁଙ୍କ ସ୍ୱାସ୍ଥ୍ୟ ବିଷୟରେ କଥା ଆସୁଥିଲା , ଖାଦ୍ୟପେୟ , ପୋଷଣର କଥା ଆସୁଥିଲା ତ ପ୍ରଥମେ ମାଆର ଦୁଃଖ କଷ୍ଟକୁ ଅଣଦେଖା କରି ଦିଆଯାଉଥିଲା । ଗରିବ ପରିବାରରେ , ସାଧନହୀନ ପରିବାରରେ ମାଆକୁ ଅଭାବ ସହିତ ଲଢ଼େଇ କରିବାକୁ ପଡ଼ିଥାଏ , ନିଜ ପିଲାମାନଙ୍କ ପାଇଁ , ନିଜ ପରିବାର ପାଇଁ , ଧୂଆଁ ସହିତ ମଧ୍ୟ ଳଢ଼େଇ କରିବାକୁ ପଡ଼ୁଥିଲା । ଏହି ସ୍ଥିତିକୁ ବଦଳାଇବାର ପ୍ରୟାସ ଗତ ସାଢ଼େ ଚାରି ବର୍ଷରେ କରାଯାଇଛି । ଆମେ ଗରିବ ଭଉଣୀ-ଝିଅଙ୍କ ରୋଷେଇଶାଳା ପର୍ଯ୍ୟନ୍ତ ଉଜ୍ଜ୍ୱଳା ଯୋଜନା ମାଧ୍ୟମରେ ସମଗ୍ର ଦେଶରେ ଛଅ କୋଟି ପଚିଶ ଲକ୍ଷରୁ ଅଧିକ ଗ୍ୟାସ ସଂଯୋଗ ଦିଆଯାଇ ସାରିଛି । ଏଠାରେ ଉତ୍ତର ପ୍ରଦେଶରେ ମଧ୍ୟ ଏକ କୋଟି ଭଉଣୀଙ୍କୁ ମାଗଣାରେ ଗ୍ୟାସ ସଂଯୋଗ ଦିଆଯାଇ ସାରିଛି । ଏହାଦ୍ୱାରା ମାଆ ଏବଂ ଭଉଣୀଙ୍କୁ ଧୂଆଁରୁ ହେଉ ଥିବା କ୍ଷତିରୁ ମୁକ୍ତି ତ ମିଳୁଛି ହିଁ ଏହା ସହିତ ତାହାର ଯେଉଁ ପରିଶ୍ରମ କାଠ ଯୋଗାଡ଼ କରିବାରେ , ଗୋବରର ଘସି ତିଆରି କରିବାରେ , ତାହାର ଯେଉଁ ସମୟ ଲାଗୁଥିଲା ତାହା ମଧ୍ୟ ଏବେ ସଂଚୟ ହେଉଛି ।


    ସାଥୀଗଣ , ଆଉ ଜଣେ ମାଆ ଅଛି ଯିଏ ଦେଶର ପିଲାଦିନକୁ , ଆମର ଜୀବନକୁ ନିରନ୍ତର ପୋଷଣଯୁକ୍ତ କରି ଆସୁଛି ଯାହାର ଆଭାର ଗୋକୁଳର ଧରଣୀକୁ ମୁଁ ଜଣାଇବାକୁ ଚାହୁଁଛି । ଏହି ମାଆ ହେଉଛି ଆମର ଗୋ ’ ମାତା ଯାହାର ଦୁଗ୍ଧର ଋଣ ଅତି କମରେ ଭାରତରେ କେହି ଭୁଲି ପାରିବେ ନାହିଁ । ଗୋମାତା ନିଜର ଦୁଗ୍ଧ , ଦହି , ଲହୁଣୀରେ ଆମର ବାଳଗୋପାଳଙ୍କୁ ସଂପୂର୍ଣ୍ଣ ଭାବେ ପୋଷଣ କରଥିଲେ ।


    ସାଥୀଗଣ , ଗାଈ ଆମର ସଂସ୍କୃତି , ଆମର ପରମ୍ପରାର ଏକ ପ୍ରମୁଖ ଅଂଶ ହୋଇ ରହିଛି । ଗାଈ ମଧ୍ୟ ଗ୍ରାମୀଣ ଅର୍ଥବ୍ୟବସ୍ଥାର ଗୁରୁତ୍ୱପୂର୍ଣ୍ଣ ଅଂଶ ହୋଇ ରହିଛି । ଏଠାରେ ମଥୁରାରେ ତ ’ ଗୋ-ସେବାର ଏକ ସମୃଦ୍ଧ ପରମ୍ପରା ରହିଛି । ଭଉଣୀ ସୁଦେବୀ ଦାସ ମହୋଦୟା ଯାହାଙ୍କୁ ନିକଟରେ ପଦ୍ମଶ୍ରୀ ସମ୍ମାନରେ ସମ୍ମାନିତ କରାଯାଇଛି , ତାଙ୍କର ଜୀବନ ଆମର ସଂସ୍କାରର ଶକ୍ତିକୁ ଦର୍ଶାଇଥାଏ ।


    ସାଥୀଗଣ , ଗୋକୁଳର ଏହି ଭାବନା , ଦେଶର ଭାବନାକୁ ବିସ୍ତାର ଦେଇ ପଶୁଧନକୁ ସୁସ୍ଥ ଏବଂ ଉନ୍ନତ କରିବା ପାଇଁ ଆମ ସରକାରଙ୍କ ଦ୍ୱାରା ରାଷ୍ଟ୍ରୀୟ ଗୋକୂଳ ମିଶନ ଆରମ୍ଭ କରାଯାଇଥିଲା । ଏଥର ବଜେଟରେ ଏହାକୁ ସଂପ୍ରସାରିତ କରି ରାଷ୍ଟ୍ରୀୟ କାମଧେନୁ ଆୟୋଗ ଗଠନ କରିବାର ନିଷ୍ପତ୍ତି ନିଆ ଯାଇଛି । ଏହି ଆୟୋଗ ମାଧ୍ୟମରେ 500 କୋଟି ଟଙ୍କାର ବ୍ୟବସ୍ଥା ଗୋମାତା ଆଉ ଗୋବଂଶର ସଂରକ୍ଷଣ ଏବଂ ବଂଶ ବୃଦ୍ଧି କରିବା ଓ ଏହା ସହିତ ଜଡ଼ିତ ଆଇନ- କାନୁନକୁ ପ୍ରଭାବଶାଳୀ ଢ଼ଂଗରେ ଲାଗୁ କରିବା ପାଇଁ କରାଯାଇଛି ।


    ସାଥୀଗଣ , ପଶୁପାଳକ ପରିବାରଙ୍କର ସହାୟତା ପାଇଁ ଏବେ ବ୍ୟାଙ୍କର ଦ୍ୱାର ସଦାସର୍ବଦା ଉନ୍ମୁକ୍ତ କରି ରଖାଯାଇଛି । ଫସଲ ପାଇଁ ଋଣ ଭଳି ପଶୁପାଳକମାନଙ୍କୁ ମଧ୍ୟ କିଷାନ କ୍ରେଡିଟ୍ କାର୍ଡ ମାଧ୍ୟମରେ ବ୍ୟାଙ୍କରୁ ତିନି ଲକ୍ଷ ପର୍ଯ୍ୟନ୍ତ ଋଣ ମିଳିବା ସୁନିଶ୍ଚିତ ହୋଇଛି । ଏହାଦ୍ୱାରା ଆମର ସମସ୍ତ ପଶୁପାଳକ ଭାଇ-ଭଉଣୀଙ୍କୁ ବହୁତ ଲାଭ ହେବାକୁ ଯାଉଛି । ଏହା ସହିତ ଏହି ପଦକ୍ଷେପ ଦେଶର ଡାଏରୀ ଶିଳ୍ପକୁ ସଂପ୍ରସାରିତ କରିବ । ଯେତେବେଳେ ଡାଏରୀ ଶିଳ୍ପ ବିସ୍ତାରିତ ହେବ ତ ପଶୁପାଳକଙ୍କ ପକେଟରେ ଅଧିକ ପଇସା ପହଂଚିବ ଏବଂ ସେମାନଙ୍କ ଜୀବନ ସହଜ ହେବ ।


    ସାଥୀଗଣ , ପଶୁପାଳକଙ୍କ ସହିତ ଯିଏ ଦେଶକୁ ଅନ୍ନ ଦେଇଥାଏ , ଆମର ଅନ୍ନଦାତା , ଆମର କୃଷକଙ୍କ ପାଇଁ ମଧ୍ୟ ସରକାର ବହୁତ ବଡ଼ ଯୋଜନା ପ୍ରସ୍ତୁତ କରିଛନ୍ତି । ପିଏମ୍ କିଷାନ ଯୋଜନାର ସବୁଠାରୁ ଅଧିକ ଲାଭ ଯଦି କୌଣସି ଗୋଟିଏ ରାଜ୍ୟକୁ ହେବ ତ ସେହି ରାଜ୍ୟ ହେଉଛି ଉତ୍ତର ପ୍ରଦେଶ । କାହିଁକି ନା ଏଠାକାର ଅଧିକାଂଶ କୃଷକ ଏପରି ଅଛନ୍ତି ଯାହାଙ୍କ ପାଖରେ ଏକ କିମ୍ବା ଦୁଇ ଏକର ଅବା ପାଞ୍ଚ ଏକରରୁ କମ୍ ଜମି ଅଛି । ଏବେ ଏଭଳି ସମସ୍ତ କୃଷକ ପରିବାରଙ୍କୁ କେନ୍ଦ୍ର ସରକାରଙ୍କ ଦ୍ୱାରା ପ୍ରତିବର୍ଷ ଛଅ ହଜାର ଟଙ୍କା ସିଧାସଳଖ ସେମାନଙ୍କ ବ୍ୟାଙ୍କ ଖାତାରେ ହସ୍ତାନ୍ତର କରାଯିବ । ଦୁଇ-ଦୁଇ ହଜାର ଟଙ୍କାର ତିନୋଟି କିସ୍ତିରେ ଏହି ରାଶି କୃଷକ ପରିବାରଙ୍କ ପାଖରେ ପହଂଚିବ ।


    ସାଥୀଗଣ , ଆମର ଅନ୍ନଦାତା ଆଜି ରେକର୍ଡ ସ୍ତରର ଉତ୍ପାଦନ କରୁଛନ୍ତି । ଆଉ ଆପଣଙ୍କ ଭଳି ସମର୍ପିତ କାର୍ଯ୍ୟକର୍ତା ଏହି ଅନ୍ନକୁ ପିଲାମାନଙ୍କ ପାଖରେ ପହଂଚାଇ ଦେଶର ମୂଳଦୁଆକୁ ସଶକ୍ତ କରିବାର କାର୍ଯ୍ୟ କରୁଛନ୍ତି ।


    ମୁଁ ଆପଣଙ୍କ ପ୍ରୟାସ ପାଇଁ ଆପଣଙ୍କୁ ଶୁଭେଚ୍ଛା ଜଣାଉଛି , ଏହି ପ୍ରୟାସ ମୁଁ ରୁ ଆମେ ପର୍ଯ୍ୟନ୍ତର ଯାତ୍ରାର ସବୁଠାରୁ ଭଲ ଉଦାହରଣ । ଏହା ହେଉଛି ସ୍ୱୟଂରୁ ସମଷ୍ଟି ପର୍ଯ୍ୟନ୍ତ ଯାତ୍ରାର ଉଦାହରଣ । ମୁଁ ଯେତେବେଳେ ଆମେ ହୋଇଯାଇଥାଏ , ତ ଆମେ ନିଜଠାରୁ ଉପରକୁ ଉଠି ସମାଜ ବିଷୟରେ ଚିନ୍ତା କରିଥାଉ । ମୁଁ ଯେତେବେଳେ ଆମେ ହୋଇଯାଇଥାଏ , ତ ଚିନ୍ତାଧାରାର ପରିସର ବଢ଼ିଯାଇଥାଏ । ଆମର ବିଚାର ନିଜ ଦେଶକୁ , ନିଜ ସଂସ୍କୃତିକୁ ଆଉ ନିଜର ପରମ୍ପରାକୁ ବ୍ୟକ୍ତିଠାରୁ ଅଧିକ ଗୁରୁତ୍ୱପୂର୍ଣ୍ଣ କରିଦେଇଥାଏ । ଆମର ଭାବନା ହେଉଛି ପୁରାତନ ।


    ସାଥୀଗଣ , ନିଉ ଇଣ୍ଡିଆ ଦେଶର ଏହି ସରକାରଙ୍କୁ ସଶକ୍ତ କରିବାକୁ ଯାଉଛି । ଆମେ ସମସ୍ତଙ୍କ ସହଯୋଗ ଦ୍ୱାରା , ସମସ୍ତଙ୍କ ପାଇଁ ଅର୍ଥାତ ସମସ୍ତଙ୍କ ସହିତ ସମସ୍ତଙ୍କର ବିକାଶ ହିଁ ହେଉଛି ନୂଆ ଭାରତର ରାସ୍ତା । ଆଉ ଥରେ ପୁଣି ଆପଣ ସମସ୍ତଙ୍କୁ ସେବାର ଏହି ମହାନ ସୋପାନ ଅତିକ୍ରମ ପାଇଁ ମୁଁ ବହୁତ ବହୁତ ଶୁଭେଚ୍ଛା ଜଣାଉଛି । ଆପଣଙ୍କର ଏହି ସେବା ଭାବନା ଏହିଭଳି ହିଁ ଅକ୍ଷୟ ରହୁ ଏହି କାମନାର ସହିତ ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1564767) Visitor Counter : 1