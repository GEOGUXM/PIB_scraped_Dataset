      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ମୋଦୀଙ୍କ ସହ କଥା ହେଲେ ରୁଷ ରାଷ୍ଟ୍ରପତି ପୁଟିନ୍
      Posted On: 28 FEB 2019 8:01PM by PIB Bhubaneshwar


    ରୁଷ ରାଷ୍ଟ୍ରପତି ମହାମହିମ ମି. ଭ୍ଲାଦିମିର ଭି.ପୁଟିନ୍ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସହ ଟେଲିଫୋନରେ କଥା ହୋଇଛନ୍ତି ।


    ପୁଲୱାମା ଆତଙ୍କବାଦୀ ଆକ୍ରମଣ ପାଇଁ ରାଷ୍ଟ୍ରପତି ପୁଟିନ୍ ଗଭୀର ଶୋକପ୍ରକାଶ କରିବା ସହ ଆତଙ୍କବାଦ ବିରୋଧୀ ସଂଗ୍ରାମରେ ଭାରତୀୟଙ୍କ ସହ ରୁଷର ଜନସାଧାରଣଙ୍କ ଦୃଢ ସମର୍ଥନ ରହିଛି ବୋଲି କହିଛନ୍ତି ।


    ସୀମାପାର ଆତଙ୍କବାଦ ବିରୋଧରେ ଭାରତର ପଦକ୍ଷେପକୁ ରୁଷ ସମର୍ଥନ ଜଣାଇଛି । ଆତଙ୍କବାଦକୁ ପ୍ରୋତ୍ସାହନ ଦେଉଥିବା ରାଷ୍ଟ୍ରମାନେ ଆତଙ୍କବାଦ ବିରୋଧରେ ଦୃଢ ପଦକ୍ଷେପ ନେବା ଉଚିତ ବୋଲି ଉଭୟ ନେତା ସହମତ ହୋଇଥିଲେ । ଭାରତ ଓ ରୁଷ ମଧ୍ୟରେ ରଣନୀତିକ ଭାଗୀଦାରିତା ଏବଂ ସହଯୋଗକୁ ଆହୁରି ସୁଦୃଢ କରିବା ଉପରେ ଉଭୟ ନେତା ଆଲୋଚନା କରିଥିଲେ ।


    ଚଳିତବର୍ଷ ଭ୍ଲାଡିଭୋଷ୍ଟକଠାରେ ଇଷ୍ଟର୍ଣ୍ଣ ଇକୋନୋମିକ୍ ଫୋରମରେ ଯୋଗ ଦେବାପାଇଁ ରାଷ୍ଟ୍ରପତି ପୁଟିନ୍ ପ୍ରଧାନମନ୍ତ୍ରୀଙ୍କୁ ପୁନଃ ନିମନ୍ତ୍ରଣ କରିଥିଲେ । ପ୍ରଧାନମନ୍ତ୍ରୀ ଏହି ନିମନ୍ତ୍ରଣକୁ ସ୍ୱାଗତ କରିବା ସହ ଉଭୟ ଦେଶ ମଧ୍ୟରେ ବର୍ଦ୍ଧିଷ୍ଣୁ ଅର୍ଥନୈତିକ ସହଭାଗୀତାର ଗୁରୁତ୍ୱକୁ ଉଲ୍ଲେଖ କରିଥିଲେ ।


    *****

    
    
    (Release ID: 1567354) Visitor Counter : 1