      ଜାହାଜ ଚଳାଚଳ ମନ୍ତ୍ରଣାଳୟ

      ବାଂଲାଦେଶ ସହ ସିପିଙ୍ଗ୍ ରୁଟକୁ ପ୍ରୋତ୍ସାହନ
      Posted On: 07 FEB 2019 4:11PM by PIB Bhubaneshwar


    2017 ଅକ୍ଟୋବର ପରେ ସାମୁଦ୍ରିକ ରୁଟରେ ବାଂଲାଦେଶକୁ ସିଧାସଳଖ ପଠାଯାଇଥିବା ଟ୍ରକ୍ ଗୁଡ଼ିକର ସବିଶେଷ ତଥ୍ୟ ନିମ୍ନରେ ଦିଆଗଲା:-


    କ୍ରମିକସଂଖ୍ୟା ବନ୍ଦର ନାମ ଟ୍ରକ ସଂଖ୍ୟା


    1 କୋଲକତା ବନ୍ଦର 1226


    2 ଚେନ୍ନାଇବନ୍ଦର 912


    ମୋଟ୍ 2138


    ସାମୁଦ୍ରିକ ପଥରେ ଟ୍ରକ୍ ପଠାଇବାର ଫାଇଦାଗୁଡ଼ିକ ହେଲା

      * ଏହା ରେଳ ଓ ସଡ଼କ ଟ୍ରାଫିକ୍ ବୋଝ କମାଇବ ।
      * ଏହା ଇନ୍ଧନ ବ୍ୟବହାର ସଞ୍ଚିବା ଏବଂ ଏକ ସବୁଜତମ ମାଲ୍ ପରିଚାଳନା ବିକଳ୍ପ ପ୍ରଦାନ କରିବ ।
      * ସଡ଼କ ଓ ରେଳ ମାଧ୍ୟମରେ ପରିବହନ ତୁଳନାରେଏହା ଖର୍ଚ୍ଚ କମାଇବ ।
      * ଏହା ଅଙ୍ଗାରକ ନିର୍ଗମନ ହ୍ରାସ କରିବ ।

    ଉପକୂଳ ସିପିଙ୍ଗ୍ (ଜାହାଜ ଚଳାଚଳ) ଜରିଆରେ ସିପିଙ୍ଗ୍ , ବାଣିଜ୍ୟ ଓ କାରବାର ପ୍ରୋତ୍ସାହନ ଉଦ୍ଦେଶ୍ୟରେ ସରକାର ନୂଆ ଦିଗଗୁଡ଼ିକର ଅନ୍ୱେଷଣ କରୁଛନ୍ତି । 2015 ଜୁନରେ ଭାରତ ଓ ବାଂଲାଦେଶ ମଧ୍ୟରେ ଏକ କୋଷ୍ଟାଲ୍ (ଉପକୂଳ ବା ତଟବର୍ତ୍ତୀ) ସିପିଙ୍ଗ ଚୁକ୍ତି ସ୍ୱାକ୍ଷର ହୋଇଥିଲା । କୋଷ୍ଟାଲ ସିପିଙ୍ଗ ଚୁକ୍ତିକୁ କାର୍ଯ୍ୟକାରୀ କରିବା ଉଦ୍ଦେଶ୍ୟରେ 2015 ନଭେମ୍ବରରେ ଉଭୟରାଷ୍ଟ୍ର ମଧ୍ୟରେ ଏକ ଷ୍ଟାଣ୍ଡାର୍ଡ ଅପରେସନ ପ୍ରୋସିଡୁ୍ୟର୍ (ଏସ୍ଓପି) ମଧ୍ୟ ସ୍ୱାକ୍ଷର ହୋଇଥିଲା । ଚୁକ୍ତି ମୁତାବକ , ଭାରତରୁ ବାଂଲାଦେଶକୁ ସାମୁଦ୍ରିକ ପରିବହନକୁ କୋଷ୍ଟାଲ୍ ପରିବହନ ଭାବେ ବିବେଚନା କରାଯାଇଛି , ଫଳରେ ଏହା ଜାହାଜ-ସମ୍ବନ୍ଧୀୟ ଓ କାର୍ଗୋ ସମ୍ବନ୍ଧୀୟ ଦେୟରେ 40% ରିହାତି ପାଇଁ ଯୋଗ୍ୟ ହେଉଛି । ଏସବୁ ବ୍ୟତୀତ ସାମୁଦ୍ରିକ ରୁଟରେ ଅଧିକ କାର୍ଗୋ ପରିଚାଳନା ଉଦ୍ଦେଶ୍ୟରେ କୋଲକାତା ବନ୍ଦର ଟ୍ରଷ୍ଟର ହଳଦିଆ ଡକ୍ କଂପ୍ଲେକ୍ସକୁ ବାଂଲାଦେଶରୁ କିମ୍ବା ବାଂଲାଦେଶକୁ ମାଲ୍ ପରିବହନ ପାଇଁ ଟ୍ରାନ୍ସସିପେଣ୍ଟ ବନ୍ଦର ଭାବେ ଘୋଷଣା କରାଯାଇଛି । ପୁନଶ୍ଚ କାରବାର ବୃଦ୍ଧି ଉଦ୍ଦେଶ୍ୟରେ ବାଂଲାଦେଶର ଚିଟାଗଙ୍ଗ ଓ ମୋଙ୍ଗଲା ବନ୍ଦରକୁ ଭାରତରୁ ବା ଭାରତକୁ ମାଲ୍ ପରିବହନ ଉଦ୍ଦେଶ୍ୟରେ 2018 ଅକ୍ଟୋବରରେ ଉଭୟରାଷ୍ଟ୍ର ମଧ୍ୟରେ ଚୁକ୍ତି ସ୍ୱାକ୍ଷର ହୋଇଛି ।


    ଆଜି ଲୋକସଭାରେ ଏକ ପ୍ରଶ୍ନର ଉତ୍ତରରେ ଜାହାଜ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ପନ୍ ରାଧାକ୍ରିଷ୍ଣନ୍ ଏହି ସୂଚନା ଦେଇଛନ୍ତି ।


    ******************

    
    
    (Release ID: 1563833) Visitor Counter : 1
    
    
    
    
    

*