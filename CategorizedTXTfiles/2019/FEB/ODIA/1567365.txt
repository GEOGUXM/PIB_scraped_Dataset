      କ୍ୟାବିନେଟ

      ନିଖୋଜ ଏବଂ ଶୋଷଣର ଶିକାର ହେଉଥିବା ଶିଶୁମାନଙ୍କ ସଂପର୍କରେ ଟିପ୍ ଲାଇନ ରିପୋର୍ଟ ହାସଲ ପାଇଁ ଭାରତ ଓ ଆମେରିକା ମଧ୍ୟରେ ସ୍ୱାକ୍ଷରିତ ବୁଝାମଣାପତ୍ରକୁ କ୍ୟାବିନେଟ ମୋହର
      Posted On: 28 FEB 2019 8:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ନିଖୋଜ ଏବଂ ଶୋଷଣର ଶିକାର ହେଉଥିବା ଶିଶୁମାନଙ୍କ ସଂପର୍କରେ ଟିପ୍ ଲାଇନ ରିପୋର୍ଟ ହାସଲ ପାଇଁ ଭାରତ ଓ ଆମେରିକା ମଧ୍ୟରେ ସ୍ୱାକ୍ଷରିତ ବୁଝାମଣାପତ୍ରକୁ ମଞ୍ଜୁରି ପ୍ରଦାନ କରାଯାଇଛି । ଏହି ବୁଝାମଣାପତ୍ର ଭାରତର ଜାତୀୟ ଅପରାଧ ରେକର୍ଡ଼ ବ୍ୟୁରୋ (ଏନସିଆରବି) ଏବଂ ଆମେରିକାର ଜାତୀୟ ନିଖୋଜ ଏବଂ ଶୋଷିତ ଶିଶୁ ସଂପର୍କୀତ ଅଧ୍ୟୟନ କେନ୍ଦ୍ର (ଏନସିଏମଇସି) ମଧ୍ୟରେ ସ୍ୱାକ୍ଷରିତ ହୋଇଛି ।


    ସୁଫଳ: ଏହି ବୁଝାମଣାପତ୍ର ଦ୍ୱାରା ଏନସିଏମଇସି ନିକଟରେ ଥିବା ପ୍ରାୟ ଏକ ଲକ୍ଷରୁ ଅଧିକ ଟିପ୍ ଲାଇନ୍ ରିପୋର୍ଟ ଭାରତ ପାଇଁ ଉପଲବ୍ଧ ହୋଇପାରିବ ଯାହାଫଳରେ ଭାରତର ଆଇନ ରୂପାୟନକାରୀ ଏଜେନ୍ସିମାନେ ଅଧିକ ସକ୍ରିୟ ଭାବେ ସେମାନଙ୍କର କାର୍ଯ୍ୟ ସଂପାଦନ କରିପାରିବେ । ଏହା ଦ୍ୱାରା ଅଭିନବ ଉପାୟରେ ଉଭୟ ରାଷ୍ଟ୍ର ମଧ୍ୟରେ ଉପର ବର୍ଣ୍ଣିତ ପ୍ରସଙ୍ଗରେ ସୂଚନା ଓ ତଥ୍ୟ ଆଦାନ ପ୍ରଦାନ ହୋଇପାରିବ । ବିଶେଷ କରି ଯୌନଶୋଷଣ ଏବଂ ଶିଶୁମାନଙ୍କ ପ୍ରତି ହେଉଥିବା ଦୁଷ୍କର୍ମ ସମ୍ପର୍କରେ ଅଧିକ ସକ୍ରିୟ ଭାବେ କାର୍ଯ୍ୟାନୁଷ୍ଠାନ ଗ୍ରହଣ କରାଯାଇପାରିବ । ଫଳରେ ମାନବୀୟ ଗରିମା ଅକ୍ଷୁର୍ଣ୍ଣ ରଖିବାରେ ଏହା ସହାୟକ ହେବ ।


    ****************

    
    
    (Release ID: 1567365) Visitor Counter : 1