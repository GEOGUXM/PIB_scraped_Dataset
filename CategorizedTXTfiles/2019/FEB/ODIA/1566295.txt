      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାତୀୟ ଯୁଦ୍ଧ ସ୍ମାରକକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବେ ପ୍ରଧାନମନ୍ତ୍ରୀ
      Posted On: 24 FEB 2019 9:18PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତା କାଲି (ସୋମବାର) 25 ଫେବୃଆରୀରେ ଏକ ଆନୁଷ୍ଠାନିକ ଉତ୍ସବରେ ଜାତୀୟ ଯୁଦ୍ଧ ସ୍ମାରକକୁ ରାଷ୍ଟ୍ର ଉଦ୍ଦେଶ୍ୟରେ ସମର୍ପିତ କରିବେ । ଏହି ଅବସରରେ ସେ ପୂର୍ବତନ ସୈନିକମାନଙ୍କୁ ମଧ୍ୟ ସମ୍ବୋଧିତ କରିବେ ।


    ନୂଆଦିଲ୍ଲୀର ଇଣ୍ଡିଆ ଗେଟ ନିକଟରେ ଜାତୀୟ ଯୁଦ୍ଧ ସ୍ମାରକ , ସ୍ୱାଧୀନତା ପରେ ଦେଶର ସୁରକ୍ଷା ପାଇଁ ନିଜ ଜୀବନ ଉତ୍ସର୍ଗ କରିଥିବା ଆମ ଯବାନମାନଙ୍କ ପ୍ରତି ଏକ ଉତ୍କୃଷ୍ଟ ଶ୍ରଦ୍ଧାଞ୍ଜଳି ହେବ ।


    ଶାନ୍ତିବାହିନୀ ମିଶନଗୁଡିକ ଏବଂ ଅରାଜକତା ବିରୋଧୀ ଅଭିଯାନରେ ସର୍ବୋଚ୍ଚ ବଳିଦାନ ଦେଇଥିବା ସୈନିକମାନଙ୍କୁ ମଧ୍ୟ ଜାତୀୟ ଯୁଦ୍ଧ ସ୍ମାରକ ସ୍ମରଣ କରିଥାଏ ।


    ଜାତୀୟ ଯୁଦ୍ଧ ସ୍ମାରକ ‘ ଅମର ଚକ୍ର ’, ‘ ବୀରତା ଚକ୍ର ’, ‘ ତ୍ୟାଗ ଚକ୍ର ’ ଏବଂ ‘ ରକ୍ଷକ ଚକ୍ର ’ ଭଳି ଚାରୋଟି ସମକେନ୍ଦ୍ରକୁ ନେଇ ନିର୍ମାଣ କରାଯାଇଛି ।


    ଜାତୀୟ ଯୁଦ୍ଧ ସ୍ମାରକ ପରିସରରେ ଏକ କେନ୍ଦ୍ରୀୟ ଚତୁସ୍କୋଣ ସ୍ତମ୍ଭ , ଏକ ଇଟର୍ନାଲ ଫ୍ଲେମ , ଏବଂ ଭାରତୀୟ ସ୍ଥଳ ସେନା , ବାୟୁ ସେନା ଏବଂ ନୌସେନା ଲଢିଥିବା ପ୍ରସିଦ୍ଧ ଯୁଦ୍ଧକୁ ଦର୍ଶାଉଥିବା ଛଅଟି କାଂସ୍ୟ ଚିତ୍ର ସାମିଲ କରାଯାଇଛି ।


    ପରମବୀର ଚକ୍ରର 21 ପୁରସ୍କାର ବିଜେତାମାନଙ୍କର ଅର୍ଦ୍ଧ ପ୍ରତିମୂର୍ତ୍ତି ପରମ ଯୋଦ୍ଧା ସ୍ଥଳରେ ଲଗାଯାଇଛି , ସେଥିରେ ତିନି ଜଣ ଜୀବିତ ପୁରସ୍କାର ବିଜେତା ସୁବେଦାର (ହନି କ୍ୟାପ୍ଟେନ) ବାନା ସିଂହ (ଅବସରପ୍ରାପ୍ତ) , ସୁବେଦାର ମେଜର ଯୋଗେନ୍ଦ୍ର ସିଂହ ଯାଦବ ଏବଂ ସୁବେଦାର ସଂଜୟ କୁମାରଙ୍କୁ ସାମିଲ କରାଯାଇଛି ।


    ଜାତୀୟ ଯୁଦ୍ଧ ସ୍ମାରକ ସହିଦମାନଙ୍କୁ ଉତ୍କୃଷ୍ଟ ଶ୍ରଦ୍ଧାଞ୍ଜଳି ଦେବାପାଇଁ ଏକ କୃତଜ୍ଞ ରାଷ୍ଟ୍ରର ସାମୂହିକ ଆକାଂକ୍ଷାକୁ ପ୍ରତିନିଧିତ୍ୱ କରିଥାଏ ।


    **************

    
    
    (Release ID: 1566295) Visitor Counter : 20