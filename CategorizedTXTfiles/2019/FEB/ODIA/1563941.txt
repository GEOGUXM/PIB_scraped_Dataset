      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଗ୍ରାମୀଣ କୃଷି ବଜାରର ଉନ୍ନତି ଓ ବିକାଶ ଲାଗି କୃଷି ବଜାର ଭିତ୍ତିଭୂମିର ନିର୍ମାଣକୁ ସିସିଇଏ ମଞ୍ଜୁରି;
      ଗ୍ରାମୀଣ କୃଷି ବଜାର ଓ ବ୍ୟବସ୍ଥିତ ପାଇକାରୀ ବଜାରର ବିକାଶ ଓ ଉନ୍ନୟନ ଲାଗି ନାବାର୍ଡ ସହିତ ମିଶି 2 ହଜାର କୋଟି ଟଙ୍କାର କର୍ପସ ପାଣ୍ଠି ସୃଷ୍ଟି କରାଯିବ

      Posted On: 06 FEB 2019 9:32PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ଆଜି ଗ୍ରାମୀଣ କୃଷି ବଜାର ଏବଂ ବ୍ୟବସ୍ଥିତ ପାଇକାରୀ ବଜାରରେ କୃଷି ବିପଣନ ଭିତିଭୂମିର ବିକାଶ ଏବଂ ଉନ୍ନତିକରଣ ଲାଗି ଜାତୀୟ କୃଷି ଏବଂ ଗ୍ରାମୀଣ ବିକାଶ ବ୍ୟାଙ୍କ (ନାବାର୍ଡ) ସହ ମିଶି ନିର୍ମାଣ କରାଯିବାକୁ ଥିବା କୃଷି-ବଜାର ଭିତ୍ତିଭୂମି ପାଣ୍ଠି (ଏଏମଆଇଏଫ) ଲାଗି 2000 କୋଟି ଟଙ୍କାର କର୍ପସ ପାଣ୍ଠି ସୃଷ୍ଟି ପ୍ରସ୍ତାବକୁ ଅନୁମୋଦନ କରିଛନ୍ତି ।


    କୃଷି ବଜାର ଭିତ୍ତିଭୂମି ପାଣ୍ଠି (ଏଏମଆଇଏଫ) ରାଜ୍ୟ/କେନ୍ଦ୍ର ଶାସିତ ପ୍ରଦେଶର ସରକାରଙ୍କୁ 585ଟି କୃଷି ଉତ୍ପାଦନ ବିପଣନ ସମିତି (ଏପିଏମସି) ଏବଂ 10 , 000 ଗ୍ରାମୀଣ କୃଷି ବଜାରରେ ବିପଣନର ଭିତ୍ତିଭୂମି ବ୍ୟବସ୍ଥା ବିକଶିତ କରିବା ଲାଗି ସେମାନଙ୍କ ପ୍ରସ୍ତାବ ଉପରେ ଆର୍ଥିକ ରିହାତି ପ୍ରାପ୍ତ ଋଣ ଉପଲବ୍ଧ କରାଇବ । ରାଜ୍ୟ ହବ ଏବଂ ସ୍ପୋକ ପ୍ରଣାଳୀ ଏବଂ ପିପିପି ପ୍ରଣାଳୀ ସମେତ ଉନ୍ନତ ସମନ୍ୱିତ ବଜାର ଭିତ୍ତିଭୂମି ପ୍ରକଳ୍ପ ଲାଗି କୃଷି ବଜାର ଭିତ୍ତିଭୂମି ପାଣ୍ଠି (ଏଏମଆଇଏଫ)ରୁ ସହାୟତା ପାଇପାରିବେ । ଏହି ଗ୍ରାମୀଣ କୃଷି ବଜାରରେ ମହାତ୍ମା ଗାନ୍ଧୀ ଜାତୀୟ ଗ୍ରାମୀଣ ନିଶ୍ଚିତ କର୍ମନିଯୁକ୍ତି ଯୋଜନା ଏବଂ ଅନ୍ୟ ସରକାରୀ ଯୋଜନାର ଉପଯୋଗ କରି ଭୌତିକ ଏବଂ ମୌଳିକ ଭିତ୍ତିଭୂମିକୁ ସୁଦୃଢ଼ କରାଯିବ ।


    ଅନୁମତିପ୍ରାପ୍ତ ହେବା ପରେ କୃଷି-ବଜାର ଭିତ୍ତିଭୂମି ପାଣ୍ଠି (ଏମଏମଆଇଏଫ) ଯୋଜନାକୁ କୃଷି ସହକାରୀତା ଏବଂ କୃଷକ କଲ୍ୟାଣ ବିଭାଗ (ଡିଏସି ଏଣ୍ଡ ଏଫଡବ୍ଲୁ) ଦ୍ୱାରା ଜାତୀୟ କୃଷି ଏବଂ ଗ୍ରାମୀଣ ବିକାଶ ବ୍ୟାଙ୍କ (ନାବାର୍ଡ)କୁ 2018-19 ଏବଂ 2019-20 ପର୍ଯ୍ୟନ୍ତ ଜାରି ବାର୍ଷିକ ବଜେଟ ଅନୁରୂପ ସୁଧ ସବସିଡି ଉପଲବ୍ଧ କରାଯିବ । ଯୋଜନା ଚାହିଦା ଆଧାରିତ ହୋଇଥିବା କାରଣରୁ ଏହାର ଅଗ୍ରଗତି ରାଜ୍ୟର ଚାହିଦା ଏବଂ ସେମାନଙ୍କଠାରୁ ହାସଲ ହେଉଥିବା ପ୍ରସ୍ତାବର ବିଷୟ ହେବ ।


    **********


    

    
    (Release ID: 1563941) Visitor Counter : 1