      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଇଞ୍ଜିନିୟରିଂ ପ୍ରୋଜେକ୍ଟସ (ଇଣ୍ଡିଆ) ଲିମିଟେଡରୁ ରଣନୈତିକ ପୁଞ୍ଜି ପ୍ରତ୍ୟାହାର ପାଇଁ ନିଲାମି ପ୍ରକ୍ରିୟାରେ ଅଂଶଗ୍ରହଣ ନିମନ୍ତେ ସମସ୍ତ କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗ ଏବଂ ଘରୋଇ କ୍ଷେତ୍ର ଉଦ୍ୟୋଗଗୁଡ଼ିକୁ ଅନୁମତି ଦେବା ଲାଗି ସିସିଇଏର ପୂର୍ବ ନିଷ୍ପତ୍ତିରେ ଆଂଶିକ ପରିବର୍ତ୍ତନ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 13 FEB 2019 6:43PM by PIB Bhubaneshwar


    ଇଞ୍ଜିନିୟରିଂ ପ୍ରୋଜେକ୍ଟସ (ଇଣ୍ଡିଆ) ଲିମିଟେଡରୁ ରଣନୈତିକ ପୁଞ୍ଜି ପ୍ରତ୍ୟାହାର ପାଇଁ ନିଲାମି ପ୍ରକ୍ରିୟାରେ ଅଂଶଗ୍ରହଣ ନିମନ୍ତେ ସମସ୍ତ କେନ୍ଦ୍ରୀୟ ରାଷ୍ଟ୍ରାୟତ୍ତ ଉଦ୍ୟୋଗ ଏବଂ ଘରୋଇ କ୍ଷେତ୍ର ଉଦ୍ୟୋଗଗୁଡ଼ିକୁ ଅନୁମତି ଦେବା ଉଦ୍ଦେଶ୍ୟରେ ପୂର୍ବରୁ ଅକ୍ଟୋବର , 2016ରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ( CCEA ) ନେଇଥିବା ନିଷ୍ପତ୍ତିରେ ଆଂଶିକ ପରିବର୍ତ୍ତନ କରାଯିବା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ ସିସିଇଏ ବୈଠକରେ ନିଷ୍ପତ୍ତି ନିଆଯାଇଛି ।


    ପୂର୍ବରୁ ଅକ୍ଟୋବର 2016ରେ ଅନୁଷ୍ଠିତ ସିସିଇଏ ବୈଠକରେ ଭାରତ ସରକାରଙ୍କ ଶତପ୍ରତିଶତ ଅଂଶଧନ ଥିବା ଇପିଆଇଏଲରୁ ପୁଞ୍ଜି ପ୍ରତ୍ୟାହାର ଲାଗି ଏହାକୁ ସମାନ ଧରଣର ରାଷ୍ଟ୍ରାୟତ୍ତ ଉଦ୍ୟୋଗ ସହ ସମ୍ମିଶ୍ରଣ କରିବା ପାଇଁ ନୀତିଗତ ଅନୁମୋଦନ କରାଯାଇଥିଲା । ଏବେ ଏଥିରେ ପରିବର୍ତ୍ତନ କରାଯିବା ଫଳରେ ନିଲାମି ପ୍ରକ୍ରିୟାରେ ପ୍ରତିଦ୍ୱନ୍ଦ୍ୱିତା ବୃଦ୍ଧିକୁ ପ୍ରୋତ୍ସାହନ ମିଳିବ ଏବଂ ଯାହା ଭାରତ ସରକାରଙ୍କୁ ଅଧିକ ଲାଭ ପ୍ରଦାନ କରିବ ।


    ପ୍ରଭାବ :


    ଇପିଆଇଏଲରୁ ପ୍ରସ୍ତାବିତ ପୁଞ୍ଜିପ୍ରତ୍ୟାହାର ଫଳରେ ହାସଲ ହେବାକୁ ଥିବା ସମ୍ବଳ ସରକାରଙ୍କ ବିଭିନ୍ନ ସାମାଜିକ କ୍ଷେତ୍ର/ବିକାଶମୂଳକ କାର୍ଯ୍ୟକ୍ରମ ପାଇଁ ଅର୍ଥ ବିନିଯୋଗରେ ସହାୟକ ହେବ ଯାହା ଜନସାଧାରଣଙ୍କୁ ଲାଭାନ୍ୱିତ କରିବ । ଏହା ମଧ୍ୟ ଆଶା କରାଯାଉଛି ଯେ ସଫଳ ରଣନୈତିକ କ୍ରେତା କମ୍ପାନୀର ଅଭିବୃଦ୍ଧି ଏବଂ ବ୍ୟବସାୟର ବିକାଶ ଲାଗି ପାଣ୍ଠି , ପ୍ରଯୁକ୍ତି କିମ୍ବା ଏବଂ ନୂତନ ପରିଚାଳନା ବ୍ୟବସ୍ଥାକୁ କାର୍ଯ୍ୟକାରୀ କରିବ , ଯାହା ଅଧିକ ନିଯୁକ୍ତି ସୁଯୋଗ ସୃଷ୍ଟି କରିବ ।


    *****************

    
    
    (Release ID: 1564635) Visitor Counter : 7