      ଅର୍ଥ ମନ୍ତ୍ରଣାଳୟ

      ମଧ୍ୟବର୍ତ୍ତୀ ବଜେଟ 2019-20ର ମୁଖ୍ୟାଂଶ
      Posted On: 01 FEB 2019 4:45PM by PIB Bhubaneshwar


    କେନ୍ଦ୍ର ଅର୍ଥ , କର୍ପୋରେଟ ବ୍ୟାପାର , ରେଳବାଇ ଏବଂ କୋଇଲା ମନ୍ତ୍ରୀ ଶ୍ରୀ ପୀୟୂଷ ଗୋଏଲଙ୍କ ଦ୍ୱାରା ଆଜି ସଂସଦରେ ଉପସ୍ଥାପିତ 2019-20 ଆର୍ଥିକ ବର୍ଷର ମଧ୍ୟବର୍ତ୍ତୀକାଳୀନ ବଜେଟର ମୁଖ୍ୟାଂଶ ନିମ୍ନରେ ଦିଆଗଲା :


    ନୂତନ ଘୋଷଣାବଳୀ


    କୃଷକ


    • ପ୍ରଧାନମନ୍ତ୍ରୀ-କିଷାନ ଯୋଜନା ଅଧୀନରେ 12 କୋଟି କ୍ଷୁଦ୍ର ଏବଂ ନାମମାତ୍ର ଚାଷୀଙ୍କୁ ବାର୍ଷିକ ସୁନିଶ୍ଚିତ 6 ହଜାର ଟଙ୍କାର ବାର୍ଷିକ ଆୟ ଯୋଗାଇ ଦିଆଯିବ ।


    • ଏଥିପାଇଁ 2019-20 ଆର୍ଥିକ ବର୍ଷ ପାଇଁ 75 ହଜାର କୋଟି ଟଙ୍କାର ବ୍ୟୟବରାଦ କରାଯାଇଥିବା ବେଳେ 2018-19 ଆର୍ଥିକ ବର୍ଷ ପାଇଁ ଅତିରିକ୍ତ 20 ହଜାର କୋଟି ଟଙ୍କା ବ୍ୟୟ ବରାଦ କରାଯାଇଛି ।


    • ରାଷ୍ଟ୍ରୀୟ ଗୋକୁଳ ମିଶନ ପାଇଁ ବ୍ୟୟବରାଦ 750 କୋଟି ଟଙ୍କା କରାଯାଇଛି ।


    • ଗୋ ସମ୍ପଦଙ୍କ ନିରନ୍ତର ଜୈବିକ ଉନ୍ନତି ଲାଗି ରାଷ୍ଟ୍ରୀୟ କାମଧେନୁ ମିଶନ ଗଠନ କରାଯିବ ।


    • 1.5 କୋଟି ମତ୍ସ୍ୟଜୀବୀଙ୍କ ପାଇଁ ନୂତନ ମତ୍ସ୍ୟପାଳନ ବିଭାଗ ଗଠନ କରାଯିବ ।


    • ପଶୁ ପାଳନ ଏବଂ ମତ୍ସ୍ୟଚାଷ କାର୍ଯ୍ୟକଳାପ ପାଇଁ ଚାଷୀଙ୍କୁ ଅତିରିକ୍ତ 2% ସୁଧ ଛାଡ଼ ଯୋଗାଇ ଦିଆଯିବ ; ସମୟରେ ପରିଶୋଧ କଲେ ଅତିରିକ୍ତ 3% ଛାଡ଼ କରାଯିବ ।


    • ପ୍ରାକୃତିକ ବିପର୍ଯ୍ୟୟ ସମୟରେ ଋଣ ପୁନଃନିର୍ଦ୍ଧାରଣ ସମ୍ପୂର୍ଣ୍ଣ ସମୟ ପାଇଁ 2% ଅତିରିକ୍ତ ସୁଧ ଛାଡ଼ ବ୍ୟବସ୍ଥା କରାଯାଇଛି ।


    ଶ୍ରମିକ


    • ପ୍ରଧାନମନ୍ତ୍ରୀ ଶ୍ରମ ଯୋଗୀ ମନ୍ଧନ ଯୋଜନା ଅଧୀନରେ ଅସଂଗଠିତ କ୍ଷେତ୍ରର 10 କୋଟି ଶ୍ରମିକମାନଙ୍କୁ ମାସିକ ଧାର୍ଯ୍ୟ ପେନସନ ଯୋଗାଇ ଦିଆଯିବ ।


    • ମାସିକ ସୁଲଭ ଦରରେ ମାତ୍ର 100/55 ଟଙ୍କା ଯୋଗଦାନ ସହିତ 60 ବର୍ଷ ପରେ 3ହଜାର ଟଙ୍କା ମାସିକ ପେନସନ ଯୋଗାଇ ଦିଆଯିବ ।


    ସ୍ୱାସ୍ଥ୍ୟ


    • ଦେଶର 22ତମ ଏମ୍ସ ହରିୟାଣାରେ ନିର୍ମାଣ କରାଯିବ ।


    ଏମଜିଏନଆରଇଜିଏ


    • 2019-20 ବଜେଟ ବ୍ୟୟବରାଦରେ ମନରେଗା ପାଇଁ 60 , 000 କୋଟି ଟଙ୍କା ଆବଂଟିତ କରାଯାଇଛି ।


    ପ୍ରତ୍ୟକ୍ଷ ଟିକସ ପ୍ରସ୍ତାବ


    • 5 ଲକ୍ଷ ଟଙ୍କା ପର୍ଯ୍ୟନ୍ତ ଆୟ ଉପରେ ଆୟକର ଛାଡ଼


    • 3 କୋଟି ମଧ୍ୟମବର୍ଗ ଟିକସଦାତାଙ୍କ ପାଇଁ 23 , 000 କୋଟି ଟଙ୍କାରୁ ଅଧିକ ଟିକସ ରିହାତି


    • ଷ୍ଟାଣ୍ଡାର୍ଡ ଡିଡକ୍ସନ 40 , 000 ଟଙ୍କାରୁ 50 ହଜାର ଟଙ୍କାକୁ ବୃଦ୍ଧି


    • ବ୍ୟାଙ୍କ/ପୋଷ୍ଟ ଅଫିସ ଜମାରୁ ସୁଧ ଆୟ ଉପରେ ଟିଡିଏସ ଛାଡ଼ ସୀମା 10 ହଜାର ଟଙ୍କାରୁ 40 , 000 ଟଙ୍କାକୁ ବୃଦ୍ଧି


    • ଆୟକରର ପ୍ରଚଳିତ ଦର ଜାରି ରହିବ


    • ଦ୍ୱିତୀୟ ସ୍ୱଅଧିକୃତ ଆବାସ ଉପରେ ଆନୁମାନିକ ଭଡ଼ା ଉପରେ ଟିକସ ଛାଡ଼


    • ଆବାସ ଏବଂ ରିଅଲ ଇଷ୍ଟେଟ କ୍ଷେତ୍ରକୁ ପ୍ରୋତ୍ସାହନ-


    - ଭଡ଼ା ଉପରେ ଟିକସ କାଟ ପାଇଁ ଟିଡିଏସ ସୀମାକୁ 1 , 80 , 000 ଟଙ୍କାରୁ 2 , 40 , 000 ଟଙ୍କାକୁ ବୃଦ୍ଧି କରାଯାଇଛି ।


    - ଦୁଇ କୋଟି ଟଙ୍କା ପର୍ଯ୍ୟନ୍ତ ପୁଞ୍ଜି ଲାଭ ଉପରେ ପୁଞ୍ଜିଗତ ଲାଭର ରୋଲଓଭରକୁ ଗୋଟିଏ ଆବାସ ପାଇଁ ନିବେଶରୁ ବୃଦ୍ଧି କରି ଦୁଇଟି ଆବାସ କରିଦିଆଯାଇଛି ।


    - ଆୟକର ଆଇନ 80-ଆଇବିଏ ଧାରା ଅଧୀନରେ ଶସ୍ତା ଆବାସ ପାଇଁ ଟିକସ ଲାଭର ଅବଧି 31 ମାର୍ଚ୍ଚ , 2020 ପର୍ଯ୍ୟନ୍ତ ବୃଦ୍ଧି କରାଯାଇଛି ।


    - ବିକ୍ରି ହୋଇନଥିବା ଢାଂଚା ଉପରେ , ଆନୁମାନିକ ଭଡ଼ା ଉପରେ ଟିକସ ଗୋଟିଏ ବର୍ଷରୁ ଦୁଇ ବର୍ଷକୁ ବୃଦ୍ଧି କରାଯାଇଛି ।


    ବିତ୍ତୀୟ କାର୍ଯ୍ୟକ୍ରମ


    • 2019-20 ପାଇଁ ବିତ୍ତୀୟ ନିଅଣ୍ଟ 3.4% ରହିଛି ।


    • 2020-21 ସୁଦ୍ଧା 3% ବିତ୍ତୀୟ ନିଅଣ୍ଟ ଲକ୍ଷ୍ୟ ଧାର୍ଯ୍ୟ କରାଯାଇଛି


    • ବିତ୍ତୀୟ ନିଅଣ୍ଟ 7 ବର୍ଷ ପୂର୍ବେ ପାଖାପାଖି 6% ଥିବା ବେଳେ 2018-19ରେ ଏହାକୁ 3.4%କୁ ହ୍ରାସ କରାଯାଇପାରିଛି ।


    • ମୋଟ ବ୍ୟୟ ପରିମାଣରେ 13% ବୃଦ୍ଧି ପାଇ 2019-20 ବଜେଟରେ ମୋଟ ବ୍ୟୟ ବରାଦ 27 , 84 , 200 କୋଟି ଟଙ୍କାରେ ପହଁଚିଛି ।


    • 2019-20 ବଜେଟ ଆକଳନରେ ମୂଳଧନୀ ପୁଞ୍ଜି ବ୍ୟୟ 3 , 36 , 292 କୋଟି ଟଙ୍କା ଆକଳନ କରାଯାଇଛି ।


    • 2019-20 ବଜେଟରେ କେନ୍ଦ୍ରୀୟ ପ୍ରାୟୋଜିତ ଯୋଜନା (ସିଏସଏସ)ରେ ଆବଣ୍ଟନ ପରିମାଣ 3 , 27 , 679 କୋଟି ଟଙ୍କାକୁ ବୃଦ୍ଧି କରାଯାଇଛି ।


    • ଜାତୀୟ ଶିକ୍ଷା ମିଶନ ଅଧୀନରେ 2019-20 ବଜେଟ୍ରେ ବ୍ୟୟବରାଦକୁ 20% ବୃଦ୍ଧି କରାଯାଇ 38 , 572 କୋଟି ଟଙ୍କାକୁ ବୃଦ୍ଧି କରାଯାଇଛି ।


    • ସମନ୍ୱିତ ଶିଶୁ ବିକାଶ ଯୋଜନା (ଆଇସିଡିଏସ) ପାଇଁ 2019-20 ବଜେଟରେ ବ୍ୟୟବରାଦ 18% ବୃଦ୍ଧି ପାଇ 27 , 584 କୋଟି ଟଙ୍କାକୁ ବୃଦ୍ଧି ପାଇଛି ।


    • ଅନୁସୂଚିତ ଜାତି ଏବଂ ଜନଜାତିଙ୍କ ପାଇଁ ଆବଣ୍ଟନରେ ବୃଦ୍ଧି କରାଯାଇଛି ।


    - ଅନୁସୂଚିତ ଜାତିଙ୍କ କଲ୍ୟାଣ ପାଇଁ ବ୍ୟୟବରାଦ 35.6% ବୃଦ୍ଧି କରାଯାଇଛି- ଏହା 2018-19ରେ 56 , 619 କୋଟି ଟଙ୍କା ଥିବା ବେଳେ 2019-20 ବଜେଟରେ ବୃଦ୍ଧି ପାଇଁ 76 , 801 କୋଟି ଟଙ୍କାରେ ପହଁଚିଛି ।


    - ଅନୁସୂଚିତ ଜନଜାତିଙ୍କ କଲ୍ୟାଣ ପାଇଁ ବଜେଟ ଆବଣ୍ଟନ 28% ବୃଦ୍ଧି ପାଇଛି- 2018-19ରେ ଏହା 39 , 135 କୋଟି ଟଙ୍କା ଥିବା ବେଳେ 2019-20ରେ ଏହା ବୃଦ୍ଧି ପାଇ 50 , 086 କୋଟି ଟଙ୍କା କରାଯାଇଛି ।


    • ସରକାର 80 , 000 କୋଟି ଟଙ୍କାର ପୁଞ୍ଜି ପ୍ରତ୍ୟାହାର ଲକ୍ଷ୍ୟ ହାସଲ ପାଇଁ ବିଶ୍ୱାସ ରଖିଛନ୍ତି


    • ବିତ୍ତୀୟ ନିଅଣ୍ଟ ଦୃଢ଼ୀକରଣ କାର୍ଯ୍ୟକ୍ରମ ସହିତ ଋଣ ଦୃଢ଼ୀକରଣ ଉପରେ ଗୁରୁତ୍ୱାରୋପ କରାଯାଇଛି ।


    ଦରିଦ୍ର ଏବଂ ପଛୁଆବର୍ଗ


    • “ ଦେଶର ସମ୍ବଳ ଉପରେ ଗରିବଙ୍କ ପ୍ରଥମ ଅଧିକାର ରହିଛି ”: ଅର୍ଥ ମନ୍ତ୍ରୀ


    • ଗରିବଙ୍କ ପାଇଁ 10% ସଂରକ୍ଷଣ ଲକ୍ଷ୍ୟ ହାସଲ ପାଇଁ ଶିକ୍ଷାନୁଷ୍ଠାନ ଗୁଡ଼ିକରେ 25% ଅତିରିକ୍ତ ଆସନ ବୃଦ୍ଧି କରାଯିବ


    • ଗ୍ରାମାଂଚଳରେ ଜୀବନଧାରଣର ମାନରେ ସୁଧାର ଆଣିବା ଲାଗି ସହରାଂଚଳ- ଗ୍ରାମାଂଚଳରେ ରହିଥିବା ତାରତମ୍ୟ ଦୂର କରିବା ଲାଗି ଲକ୍ଷ୍ୟ ରଖାଯାଇଛି


    • ମାର୍ଚ୍ଚ 2019 ସୁଦ୍ଧା ସମସ୍ତ ପରିବାରକୁ ବିଦ୍ୟୁତ ସଂଯୋଗ ଯୋଗାଇ ଦିଆଯିବ ।


    ଉ ତ୍ତ ର ପୂର୍ବାଂଚଳ


    • 2018-19 ବଜେଟ ତୁଳନାରେ 2019-20 ବଜେଟରେ ବ୍ୟୟବରାଦ ପରିମାଣ 21% ବୃଦ୍ଧି ପାଇ 58 , 166 କୋଟି ଟଙ୍କାରେ ପହଁଚିଛି


    • ନିକଟରେ ଅରୁଣାଚଳ ପ୍ରଦେଶ ବିମାନ ମାନଚିତ୍ରରେ ସ୍ଥାନ ପାଇଛି


    • ମେଘାଳୟ , ତ୍ରିପୁରା ଏବଂ ମିଜୋରାମ ପ୍ରଥମ ଥର ପାଇଁ ଭାରତୀୟ ରେଳ ମାନଚିତ୍ରରେ ଯୋଡ଼ି ହୋଇଛନ୍ତି


    • ବ୍ରହ୍ମପୁତ୍ରର ଉନ୍ନତ ଦିଗ ନିର୍ଣ୍ଣୟ ସାମର୍ଥ୍ୟ ଜରିଆରେ ମାଲବାହୀ କାର୍ଗୋ ଚଳାଚଳ ସୁଗମ ହୋଇଛି


    ଦୁର୍ବଳ ବର୍ଗ


    • ବାକି ରହିଥିବା ଅଣ-ବିଜ୍ଞପିତ ଯାଯାବର ଏବଂ ଅର୍ଦ୍ଧ ଯାଯାବର ଜନଜାତିଙ୍କ ଚିହ୍ନଟ ଲାଗି ନୀତି ଆୟୋଗଙ୍କ ଅଧୀନରେ ଏକ ନୂତନ କମିଟି ଗଠନ କରାଯାଇଛି ।


    • ଅଣ-ବିଜ୍ଞପିତ ଯାଯାବର ଏବଂ ଅର୍ଦ୍ଧ ଯାଯାବର ଜନଜାତିଙ୍କ କଲ୍ୟାଣ ଏବଂ ବିକାଶ ପାଇଁ ସାମାଜିକ ନ୍ୟାୟ ଏବଂ ସଶକ୍ତିକରଣ ମନ୍ତ୍ରଣାଳୟ ଅଧୀନରେ ଏକ ନୂତନ କଲ୍ୟାଣ ବିକାଶ ବୋର୍ଡ ଗଠନ କରାଯାଇଛି ।


    ପ୍ରତିରକ୍ଷା


    • ପ୍ରଥମ ଥର ଲାଗି ପ୍ରତିରକ୍ଷା ବଜେଟ 3 ଲକ୍ଷ କୋଟି ଟଙ୍କା ଟପିଛି


    ରେଳବାଇ


    • 2019-20 ବର୍ଷ ପାଇଁ ରେଳ ବଜେଟରେ ସର୍ବମୋଟ 1 , 58 , 658 କୋଟି ଟଙ୍କାର ବ୍ୟୟ ବରାଦ କରାଯାଇଛି ।


    • ସେଥିମଧ୍ୟରୁ ରେଳବାଇକୁ 64 , 587 କୋଟି ଟଙ୍କାର ବଜେଟ ସହାୟତା ମିଳିବ


    • ପରିଚାଳନା ଅନୁପାତ 2017-18ରେ 98.4%ରୁ 2018-19ରେ 96.2% ଏବଂ 2019-20ରେ 95%କୁ ବୃଦ୍ଧି ପାଇବ ବୋଲି ଆଶା ରଖାଯାଇଛି ।


    ମନୋରଞ୍ଜନ ଉଦ୍ୟୋଗ


    • ଭାରତୀୟ ଚଳଚ୍ଚିତ୍ର ନିର୍ମାତାମାନଙ୍କୁ ସିଙ୍ଗଲ ୱିଣ୍ଡୋ ସୁବିଧା ଦିଆଯିବା ସହିତ ଚଳଚ୍ଚିତ୍ର ଶୁଟିଂ ପାଇଁ ସୁବିଧାଜନକ ବ୍ୟବସ୍ଥା କରାଯିବ


    • ନିୟାମକ ବ୍ୟବସ୍ଥାଗୁଡ଼ିକୁ ଅଧିକ ସ୍ୱଘୋଷିତ କରାଯିବ ।


    • ଚୋରି ରୋକିବା ନିମନ୍ତେ ସିନେମାଟୋଗ୍ରାଫ ଆଇନରେ କ୍ୟାମକୋଡିଂ ନିରୋଧୀ ବ୍ୟବସ୍ଥା କରାଯିବ ।


    ଏମଏସଏମଇ ଏବଂ ବ୍ୟବସାୟୀ


    • ଜିଏସଟି ପଞ୍ଜିକୃତି ଏସଏମଇଗୁଡ଼ିକ ପାଇଁ 1 କୋଟି ଟଙ୍କାର ବୃଦ୍ଧିଶୀଳ ଋଣ ଉପରେ 2% ସୁଧ ଛାଡ଼ ସୁବିଧା


    • ସରକାରୀ ସଂସ୍ଥା ପାଇଁ 25% କ୍ରୟର ପାଖାପାଖି 3% ମହିଳାଙ୍କ ମାଲିକାନାରେ ଥିବା ଏସଏମଇଗୁଡ଼ିକ ଠାରୁ ନିଆଯିବ ।


    • ମଧ୍ୟବର୍ତ୍ତୀ ବାଣିଜ୍ୟ ଉପରେ ନୂତନ ଲକ୍ଷ୍ୟ ; ଡିଆଇପିପିର ନାମ ପରିବର୍ତ୍ତନ କରାଯାଇଛି ଉଦ୍ୟୋଗ ପ୍ରୋତ୍ସାହନ ଏବଂ ମଧ୍ୟବର୍ତ୍ତୀ ବାଣିଜ୍ୟ ବିଭାଗ କରାଯାଇଛି ।


    ଡିଜିଟାଲ ଗ୍ରାମ


    • ଆସନ୍ତା 5 ବର୍ଷ ମଧ୍ୟରେ ସରକାର ଏକ ଲକ୍ଷ ଗ୍ରାମକୁ ଡିଜିଟାଲ ଗ୍ରାମରେ ପରିଣତ କରିବେ ।


    ଅନ୍ୟ ଘୋଷଣାନାମା


    • ଜାତୀୟ କୃତ୍ରିମ ବୌଦ୍ଧିକତା (ଆର୍ଟିଫିସିଆଲ ଇଣ୍ଟେଲିଜେନ୍ସ) କାର୍ଯ୍ୟକ୍ରମର ସହାୟତା ପାଇଁ ନୂତନ ଜାତୀୟ କୃତ୍ରିମ ବୌଦ୍ଧିକତା ପୋର୍ଟାଲ ଖୋଲାଯିବ


    ଅର୍ଥବ୍ୟବସ୍ଥାର ସ୍ଥିତି


    • ଗତ 5 ବର୍ଷ ମଧ୍ୟରେ ଭାରତ ବିଶ୍ୱ ଅର୍ଥବ୍ୟବସ୍ଥାର ଏକ ଉଜ୍ଜ୍ୱଳ ସ୍ଥାନ ଭାବେ ବିବେଚିତ ହୋଇଆସିଛି


    • “ 2014-19 ମଧ୍ୟରେ ମିଶ୍ରିତ-ଅର୍ଥବ୍ୟବସ୍ଥାରେ ଦେଶ ଏହାର ସର୍ବଶ୍ରେଷ୍ଠ ପର୍ଯ୍ୟାୟ ଦେଇ ଗତି କରିଛି ”, ଅର୍ଥମନ୍ତ୍ରୀ


    • 2013-14ରେ ଏକାଦଶ ସର୍ବବୃହତ ଅର୍ଥବ୍ୟବସ୍ଥା ଥିବା ଭାରତ ବର୍ତ୍ତମାନ ବିଶ୍ୱର ଷଷ୍ଠ ସର୍ବବୃହତ ଅର୍ଥବ୍ୟବସ୍ଥା


    • 2014-19 ମଧ୍ୟରେ ହାରାହାରି ଜିଡିପି ଅଭିବୃଦ୍ଧି 1991 ପରଠାରୁ ସର୍ବାଧିକ ରହିଛି


    • 2009-14ରେ ମୁଦ୍ରାସ୍ଫିତି ଅର୍ଥବ୍ୟବସ୍ଥାର ମେରୁଦଣ୍ଡ ଭାଙ୍ଗିଥିବା ବେଳେ ବର୍ତ୍ତମାନ ସରକାର ମୁଦ୍ରାସ୍ଫିତୀର ମେରୁଦଣ୍ଡ ଭାଙ୍ଗି ଦେଇଛନ୍ତି : ଅର୍ଥମନ୍ତ୍ରୀ


    • ହାରାହାରି ମୁଦ୍ରାସ୍ଫିତି 4.6%କୁ ହ୍ରାସ ପାଇଛି


    • ଡିସେମ୍ବର 2018ରେ ମୁଦ୍ରାସ୍ଫିତି ମାତ୍ର 2.19%କୁ ହ୍ରାସ ପାଇଛି


    • 7 ବର୍ଷ ପୂର୍ବେ ବିତ୍ତୀୟ ନିଅଣ୍ଟ ପରିମାଣ ପାଖାପାଖି 6% ଥିବା ବେଳେ 2018-19ରେ ଏହା ହ୍ରାସ ପାଇ 3.4%ରେ ପହଁଚିଛି


    • ଚଳନ୍ତି ଖାତା ନିଅଣ୍ଟ ଚଳିତ ବର୍ଷ ଜିଡିପିର ମାତ୍ର 2.5% ରହିବ ଯାହା 6 ବର୍ଷ ପୂର୍ବେ 5.6% ଥିଲା


    • ଗତ 5 ବର୍ଷରେ ଭାରତ ବିପୁଳ ପରିମାଣର ପ୍ରତ୍ୟକ୍ଷ ବିଦେଶୀ ପୁଞ୍ଜିନିବେଶ ଆକୃଷ୍ଟ କରିଛି , ଯାହାର ପରିମାଣ 239 ବିଲିଅନ ଆମେରିକୀୟ ଡଲାର


    • “ ଭାରତ ଦୃଢ଼ ଭାବେ ଅଭିବୃଦ୍ଧି ଏବଂ ସମୃଦ୍ଧି ପଥକୁ ପ୍ରତ୍ୟାବର୍ତ୍ତନ କରି ଆଗେଇ ଚାଲିଛି : ଅର୍ଥମନ୍ତ୍ରୀ


    • ଭାରତ ବିଶ୍ୱର ଦ୍ରୁତ ଅଭିବୃଦ୍ଧିଶୀଳ ଅର୍ଥବ୍ୟବସ୍ଥା


    • ଦୁଇ ଅଙ୍କ ବିଶିଷ୍ଟ ମୁଦ୍ରାସ୍ଫୀତି ଜାରି ରହିଛି ଏବଂ ବିତ୍ତୀୟ ସନ୍ତୁଳନ ପୁନଃପ୍ରତିଷ୍ଠିତ ହୋଇଛି


    • ଏଫଡିଆଇ ନୀତିର ଉଦାରୀକରଣ ଫଳରେ ସ୍ୱୟଂକ୍ରୀୟ ମାର୍ଗରେ ଅଧିକାଂଶ ଏଫଡିଆଇ ପ୍ରବେଶ କରୁଛି


    କୃଷକ


    • ସମସ୍ତ 22ଟି ଫସଲ ପାଇଁ ସର୍ବନିମ୍ନ 50% ସୁନିଶ୍ଚିତ ଏମଏସପି


    • ଗତ 5 ବର୍ଷରେ ସୁଧ ଛାଡ଼ ଦ୍ୱିଗୁଣିତ ହୋଇଛି


    • ମୃତ୍ତିକା ସ୍ୱାସ୍ଥ୍ୟକାର୍ଡ , ନିମଯୁକ୍ତ ୟୁରିଆ କୃଷି କ୍ଷେତ୍ରରେ ଯୁଗାନ୍ତକାରୀ ପରିବର୍ତ୍ତନ ଆଣିଛି


    ଶ୍ରମ


    • ନିଯୁକ୍ତି ସୁଯୋଗ ସମ୍ପ୍ରସାରିତ ; ଇପିଏଫଓ ସଦସ୍ୟତା 2କୋଟି ବୃଦ୍ଧି ପାଇଛି


    • ଗତ 5 ବର୍ଷରେ ପ୍ରତ୍ୟେକ ବର୍ଗର ଶ୍ରମିକଙ୍କ ପାଇଁ ସର୍ବନିମ୍ନ ଆୟ 42% ବୃଦ୍ଧି ପାଇଛି


    ଗରିବ ଏବଂ ପଛୁଆ ବର୍ଗ


    • ଶିକ୍ଷାନୁଷ୍ଠାନ ଏବଂ ସରକାରୀ ଚାକିରିରେ ଗରିବଙ୍କ ପାଇଁ 10% ସଂରକ୍ଷଣ


    • ସୌଭାଗ୍ୟ ଯୋଜନା ଅଧୀନରେ ପ୍ରତି ପରିବାରକୁ ମାଗଣା ବିଦ୍ୟୁତ ସଂଯୋଗ


    • ପାଖାପାଖି 50 କୋଟି ଲୋକଙ୍କ ପାଇଁ ବିଶ୍ୱର ସର୍ବବୃହତ ସ୍ୱାସ୍ଥ୍ୟସେବା ଯୋଜନା ଆୟୁଷ୍ମାନ ଭାରତ


    • 115ଟି ପଛୁଆ ଜିଲ୍ଲା ପାଇଁ ଆକାଂକ୍ଷୀ ଜିଲ୍ଲା କାର୍ଯ୍ୟକ୍ରମ


    • ଗରିବ ଏବଂ ମଧ୍ୟମବର୍ଗଙ୍କୁ ଶସ୍ତା ଖାଦ୍ୟ ଶସ୍ୟ ଯୋଗାଇ ଦେବା ଲାଗି 2018-19ରେ 1 , 70 , 000 କୋଟି ଟଙ୍କା ବ୍ୟୟ


    • ଘରୋଇ କ୍ଷେତ୍ରର ସହାୟତାରେ ମିଶନ ମୋଡରେ 143 କୋଟି ଏଲଇଡି ବଲବ ବଣ୍ଟନ


    • ଏଲଇଡି ବଲବ ଜାଳିବା ଫଳରେ ବିଦ୍ୟୁତ ସଂଚୟ ଯୋଗୁ ଗରିବ ଓ ମଧ୍ୟମବର୍ଗ ବାର୍ଷିକ ସଂଚୟ 50 ହଜାର କୋଟି ହୋଇଛି


    • ଆୟୁଷ୍ମାନ ଭାରତ ଅଧୀନରେ 10 ଲକ୍ଷ ରୋଗୀ ମାଗଣା ଚିକିତ୍ସା ପାଇଛନ୍ତି


    • ଗରିବ ଏବଂ ମଧ୍ୟବିତଙ୍କୁ ଜନଔଷଧି କେନ୍ଦ୍ର ଜରିଆରେ ଶସ୍ତା ଔଷଧ ମିଳିପାରୁଛି


    • 2014 ପରେ ଘୋଷଣା ହୋଇଥିବା 21ଟି ଏମ୍ସ ମଧ୍ୟରୁ 14ଟି କାର୍ଯ୍ୟକ୍ଷମ


    • ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ଅଧୀନରେ ଗ୍ରାମୀଣ ସଡ଼କ ନିର୍ମାଣର ଗତି ତିନିଗୁଣ ବୃଦ୍ଧି ପାଇଛି


    • 17.84 ଲକ୍ଷ ବସତି ମଧ୍ୟରୁ 15.80 ଲକ୍ଷ ବସତିକୁ ପକ୍କା ସଡ଼କ ଦ୍ୱାରା ସଂଯୁକ୍ତ କରାଯାଇଛି


    • 2018-19ରେ ପ୍ରଧାନମନ୍ତ୍ରୀ ଗ୍ରାମ ସଡ଼କ ଯୋଜନା ଅଧୀନରେ 15 , 500 କୋଟି ଟଙ୍କା ଆବଣ୍ଟନ କରାଯାଇଥିବା ସ୍ଥଳେ 2019-20ରେ 19 , 000 କୋଟି ଟଙ୍କା ଆବଣ୍ଟନ କରାଯାଇଛି


    • 1.53 କୋଟି ଆବାସ ପ୍ରଧାନମନ୍ତ୍ରୀ ଆବାସ ଯୋଜନା ଅଧୀନରେ 2014-18 ମଧ୍ୟରେ ନିର୍ମାଣ କରାଯାଇଛି


    ମହିଳାଙ୍କ ବିକାଶରୁ ମହିଳାଙ୍କ ନେତୃତ୍ୱାଧୀନ ବିକାଶ


    • ଉଜ୍ଜ୍ୱଳା ଯୋଜନା ଅଧୀନରେ 6 କୋଟି ମାଗଣା ଏଲପିଜି ଗ୍ୟାସ ସଂଯୋଗ ; ଆସନ୍ତା ବର୍ଷ ସୁଦ୍ଧା ମୋଟ 8 କୋଟି ସଂଯୋଗ ଲକ୍ଷ୍ୟ


    • 70% ମୁଦ୍ରା ଋଣ ମହିଳାମାନଙ୍କୁ ଯୋଗାଇ ଦିଆଯାଇଛି


    • ମାତୃତ୍ୱ ଅବକାଶ 26 ସପ୍ତାହକୁ ବୃଦ୍ଧି କରାଯାଇଛି


    • ପ୍ରଧାନମନ୍ତ୍ରୀ ମାତୃ ବନ୍ଦନା ଯୋଜନା ଅଧୀନରେ ଗର୍ଭବତୀ ମହିଳାମାନଙ୍କୁ ଆର୍ଥିକ ସହାୟତା


    ଯୁବବର୍ଗ


    • ପ୍ରଧାନମନ୍ତ୍ରୀ କୌଶଳ ବିକାଶ ଯୋଜନା ଅଧୀନରେ 1 କୋଟିରୁ ଅଧିକ ଯୁବକଯୁବତୀଙ୍କୁ ଦକ୍ଷତା ତାଲିମ


    • ମୁଦ୍ରା , ଷ୍ଟାଣ୍ଡଅପ ଏବଂ ଷ୍ଟାର୍ଟ ଅପ ଇଣ୍ଡିଆ ଜରିଆରେ ଆତ୍ମନିର୍ଭରଶୀଳତାକୁ ପ୍ରୋତ୍ସାହନ


    ଲଘୁ , କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗ ଏବଂ ବ୍ୟବସାୟୀ


    • ମାତ୍ର 1 ଘଣ୍ଟାରୁ କମ ସମୟରେ 1 କୋଟି ଟଙ୍କା ପର୍ଯ୍ୟନ୍ତ ଋଣ ମଞ୍ଜୁରି


    • ଜିଇଏମ (ସରକାରୀ ଇ-ବଜାର ସ୍ଥାନ) ଜରିଆରେ 25%-28% ପର୍ଯ୍ୟନ୍ତ ହାରାହାରି ସଂଚୟ


    ଆୟ କର


    • ପାଞ୍ଚ ବର୍ଷରେ ଟିକସ ସଂଗ୍ରହ ପାଖାପାଖି ଦ୍ୱିଗୁଣିତ-2013-14ରେ 6.38 ଲକ୍ଷ କୋଟି ଟଙ୍କାରୁ ବୃଦ୍ଧି ପାଇ ଚଳିତ ବର୍ଷ 12 ଲକ୍ଷ କୋଟି ଟଙ୍କାରେ ପହଁଚିଛି


    • ଟିକସ ଆଧାର/ପରିସରରେ 80% ବୃଦ୍ଧି- ପାଞ୍ଚ ବର୍ଷରେ ଟିକସଦାତାଙ୍କ ସଂଖ୍ୟା 3.79 କୋଟିରୁ 6.85 କୋଟିକୁ ବୃଦ୍ଧି ପାଇଛି


    • ଟିକସ ପ୍ରଶାସନ ବ୍ୟବସ୍ଥିତ - ଗତବର୍ଷ , ଦାଖଲ ହୋଇଥିବା 99.54% ଆୟକର ରିଟର୍ଣ୍ଣ ଗ୍ରହଣୀୟ


    • ଟିକସଦାତାଙ୍କ ସୁବିଧା ପାଇଁ 24 ଘଣ୍ଟା ମଧ୍ୟରେ ରିଟର୍ଣ୍ଣ ପ୍ରକ୍ରିୟାକରଣ ସହିତ ତୁରନ୍ତ ରିଫଣ୍ଡ ଜାରି


    • କ୍ଷୁଦ୍ର ବ୍ୟବସାୟ ଏବଂ ଷ୍ଟାର୍ଟ ଅପ ଗୁଡ଼ିକୁ ସ୍ୱତନ୍ତ୍ର ଲାଭ ଏବଂ ପାରିତୋଷିକ ଦିଆଯାଇସାରିଛି ।


    - ସାମଗ୍ରୀକ ଅନୁପାଳନ ପ୍ରକ୍ରିୟା ସହଜ ହୋଇଛି


    - କମ ନଗଦ ଅର୍ଥବ୍ୟବସ୍ଥାକୁ ପ୍ରୋତ୍ସାହନ ପାଇଁ ପ୍ରାକ ଅନୁମାନ ଲାଭ ଦରକୁ 8%ରୁ 6%କୁ ହ୍ରାସ କରାଯାଇଛି ।


    - 99% କମ୍ପାନୀଙ୍କ ପାଇଁ ଟିକସ ଦର 25%କୁ ହ୍ରାସ କରାଯାଇଛି


    ଜିଏସଟି


    • ଜିଏସଟି ଭାରତକୁ ଏକକ ବଜାରରେ ପରିଣତ କରିଛି


    • ଜିଏସଟି ଦ୍ୱାରା ଟିକସ ଆଧାରରେ ବୃଦ୍ଧି , ଅଧିକ ଟିକସ ସଂଗ୍ରହ ଏବଂ ବାଣିଜ୍ୟିକ ସୁଗମତା ଆସିପାରିଛି


    • ଆନ୍ତଃରାଜ୍ୟ ପରିବହନ ଏବେ ଅଧିକ ଦ୍ରୁତ , ଅଧିକ ଦକ୍ଷ ଏବଂ ବାଧାମୁକ୍ତ ହୋଇଛି


    • ନିତ୍ୟବ୍ୟବହାର୍ଯ୍ୟ ଅଧିକାଂଶ ସାମଗ୍ରୀ ଉପରେ ଦାୟିତ୍ୱ ସମ୍ପନ୍ନ ଏବଂ ସମ୍ବେଦନଶୀଳ ଟିକସ ଦରକୁ 0% କିମ୍ବା 5% ମଧ୍ୟରେ ଧାରଣ କରାଯାଇଛି ।


    • ବ୍ୟବସାୟ ଏବଂ ସେବାପ୍ରଦାନକାରୀମାନଙ୍କୁ ଆଶ୍ୱସ୍ତି ପ୍ରଦାନ କରି ଜିଏସଟି ଛାଡ଼ ସୀମା 20 ଲକ୍ଷରୁ ଦୁଇଗୁଣ ବୃଦ୍ଧି କରାଯାଇ 40 ଲକ୍ଷ ଟଙ୍କା କରି ଦିଆଯାଇଛି


    • 1.5 କୋଟି ଟଙ୍କା ପର୍ଯ୍ୟନ୍ତ କାରବାର ଥିବା କ୍ଷୁଦ୍ର ବ୍ୟବସାୟୀମାନଙ୍କୁ ମାତ୍ର 1%ର ସ୍ଥିର ଦର ଏବଂ ଗୋଟିଏ ବାର୍ଷିକ ରିଟର୍ଣ୍ଣ ଦାଖଲ କରିବାର ବ୍ୟବସ୍ଥା କରାଯାଇଛି


    • 50 ଲକ୍ଷ ଟଙ୍କା ପର୍ଯ୍ୟନ୍ତ କାରବାର ଥିବା କ୍ଷୁଦ୍ର ସେବା ପ୍ରଦାନକାରୀ ଏଣିକି କମ୍ପୋଜିସନ ସ୍କିମର ଲାଭ ନେଇ 18% ବଦଳରେ 6% ଜିଏସଟି ପଇଠ କରିପାରିବେ


    • ଖୁବଶୀଘ୍ର 90%ରୁ ଅଧିକ ଜିଏସଟି ପ୍ରଦାନକାରୀ ବ୍ୟବସାୟୀମାନଙ୍କୁ ତ୍ରୟମାସିକ ରିଟର୍ଣ୍ଣ ପଇଠ କରିବା ଲାଗି ଅନୁମତି ମିଳିବ


    • ଜିଏସଟି ରାଜସ୍ୱ ଧାରାକୁ ପ୍ରୋତ୍ସାହନ - ପ୍ରଥମ ବର୍ଷର ହାରାହାରି ମାସିକ ଟିକସ ସଂଗ୍ରହ ପରିମାଣ 89 , 700 କୋଟି ଟଙ୍କା ତୁଳନାରେ ଚଳିତ ବର୍ଷ ମାସିକ ହାରାହାରି ଟିକସ ସଂଗ୍ରହ 97 , 100 କୋଟି ଟଙ୍କା ରହିଛି ।


    ଭି ତ୍ତି ଭୂମି


    • ବେସାମରିକ ବିମାନ ଚଳାଚଳ- ଉଡାନ ଯୋଜନା


    • କାର୍ଯ୍ୟକ୍ଷମ ବିମାନ ବନ୍ଦର ସଂଖ୍ୟା 100 ଟପିଛି


    • ସଦ୍ୟତମ : ସିକ୍କିମରେ ପାକ୍ୟୋଙ୍ଗ ବିମାନ ବନ୍ଦର


    • ଅର୍ନ୍ତଦେଶୀୟ ଯାତ୍ରୀ ପରିବହନ ଗତ 5 ବର୍ଷରେ ଦ୍ୱିଗୁଣିତ


    ସଡ଼କ


    • ଭାରତ ବିଶ୍ୱର ସବୁଠୁ ଦ୍ରୁତତମ ରାଜପଥ ନିର୍ମାଣକାରୀ


    • ଦୈନିକ 27 କିମି ରାଜପଥ ନିର୍ମାଣ


    • ପଡ଼ି ରହିଥିବା ପ୍ରକଳ୍ପ ସମ୍ପୂର୍ଣ୍ଣ- ଦିଲ୍ଲୀ ଚାରିପାଖରେ ପୂର୍ବ ପାରିପାଶ୍ୱିର୍କ ରାଜପଥ , ଆସାମ ଏବଂ ଅରୁଣାଚଳ ପ୍ରଦେଶରେ ବୋଗିବିଲ ରେଳ ତଥା ସଡ଼କ ସେତୁ


    ଜଳପଥ


    • ଉପକୂଳ କ୍ଷେତ୍ର ସହିତ ସାଗରମାଳା ଫ୍ଲାଗସିପ କାର୍ଯ୍ୟକ୍ରମ


    • ପ୍ରଥମ ଥର ଲାଗି କୋଲକାତାରୁ ବାରଣାସୀ ଅନ୍ତର୍ଦେଶୀୟ ଜଳପଥରେ ମାଲବାହୀ କଂଟେନର ଚଳାଚଳ


    ରେଳପଥ


    • ଇତିହାସରେ ରେଳବାଇ ପାଇଁ ‘ ନିରାପଦ ବର୍ଷ ’


    • ସମସ୍ତ ମାନବବିହୀନ ଲେଭୁଲ କ୍ରସିଂ ଏବଂ ବ୍ରଡ ଗଜ ନେଟୱାର୍କ ଉଚ୍ଛେଦ


    • ସେମି ହାଇସ୍ପିଡ “ ବନ୍ଦେ ଭାରତ ଏକ୍ସପ୍ରେସ ” ଚଳାଚଳ ଆରମ୍ଭ- ପ୍ରଥମଥର ପାଇଁ ସ୍ୱଦେଶୀ ଭାବେ ବିକଶିତ ଏବଂ ନିର୍ମିତ


    ଜଳବାୟୁ ପରିବ ର୍ତ୍ତ ନ


    • ଅନ୍ତର୍ଜାତୀୟ ସୌର ମେଣ୍ଟ


    • ଅକ୍ଷୟ ଶକ୍ତିକୁ ପ୍ରୋତ୍ସାହନ


    • ପ୍ରଥମ ସନ୍ଧି ଆଧାରିତ ଅନ୍ତର୍ଜାତୀୟ ଆନ୍ତଃ ସରକାରୀ ସଂଗଠନର ମୁଖ୍ୟାଳୟ ଭାରତରେ ପ୍ରତିଷ୍ଠିତ


    • ଗତ ପାଞ୍ଚ ବର୍ଷରେ ସୌର ଶକ୍ତି ସୃଷ୍ଟି କ୍ଷମତାରେ ଦଶଗୁଣା ବୃଦ୍ଧି


    • ବର୍ତ୍ତମାନ ଲକ୍ଷ ଲକ୍ଷ ନୂତନ ଚାକିରି ସୃଷ୍ଟି


    ଡିଜିଟାଲ ଇଣ୍ଡିଆ ବିପ୍ଳବ


    • ନାଗରିକମାନଙ୍କୁ ସେବା ଯୋଗାଇ ଦେବା ଲାଗି 3 ଲକ୍ଷରୁ ଅଧିକ ଜନ ସେବା କେନ୍ଦ୍ର (ସିଏସସି) ପ୍ରତିଷ୍ଠା


    • ମୋବାଇଲ ଡାଟା ଉପଯୋଗରେ ଭାରତ ବିଶ୍ୱରେ ଅଗ୍ରଣୀ


    • ଗତ ପାଞ୍ଚ ବର୍ଷରେ ମାସିକ ମୋବାଇଲ ଡାଟା ଉପଯୋଗ 50 ଗୁଣା ବୃଦ୍ଧି


    • ମେକ ଇନ ଇଣ୍ଡିଆ ଅଧୀନରେ ମୋବାଇଲ ଏବଂ ସରଞ୍ଜାମ ନିର୍ମାତା କମ୍ପାନୀଙ୍କ ସଂଖ୍ୟା ମାତ୍ର 2ଟିରୁ ବୃଦ୍ଧି ପାଇଁ 268ରେ ପହଁଚିଲା , ବ୍ୟାପକ ନିଯୁକ୍ତି ସୁଯୋଗ ସୃଷ୍ଟି


    • ଜନଧନ-ଆଧାର ମୋବାଇଲ (ଜାମ) ଏବଂ ପ୍ରତ୍ୟକ୍ଷ ଲାଭ ହସ୍ତାନ୍ତର


    • ଗତ 5 ବର୍ଷରେ ପାଖାପାଖି 34 କୋଟି ଜନଧନ ବ୍ୟାଙ୍କ ଖାତା ଖୋଲାଯାଇଛି


    • ଆଧାର ବର୍ତ୍ତମାନ ପାଖାପାଖି ସାମଗ୍ରୀକ ଭାବେ କାର୍ଯ୍ୟକାରୀ


    • ଦଲାଲଙ୍କ ହସ୍ତକ୍ଷେପ ଦୂର କରି ସରକାରୀ ଯୋଜନାର ଲାଭ ଏବେ ସିଧାସଳଖ ଗରିବ ଏବଂ ମଧ୍ୟମବର୍ଗଙ୍କ ବ୍ୟାଙ୍କ ଏକାଉଂଟରେ ପହଁଚିବା ସୁନିଶ୍ଚିତ ହୋଇଛି


    ବର୍ହି ଏବଂ ସୀମାପାର ବାଣିଜ୍ୟ


    • 36ଟି ମୂଳଧନୀ ସାମଗ୍ରୀ ଉପରୁ ବର୍ହିଶୁଳ୍କ ଉଚ୍ଛେଦ କରାଯାଇଛି


    • ଆମଦାନୀ ଏବଂ ରପ୍ତାନୀ କାରବାରର ଡିଜିଟାଲକରଣ


    • ଆରଏଫଆଇଡି ପ୍ରଯୁକ୍ତି ଲଜିଷ୍ଟିକ୍ସରେ ଉନ୍ନତି ଆଣିବ


    ଦୁର୍ନୀତି ନିରୋଧୀ ପଦକ୍ଷେପ


    • ସରକାର ଦୁର୍ନୀତି ବିରୋଧରେ କାର୍ଯ୍ୟାନୁଷ୍ଠାନ ଗ୍ରହଣ କରିଛନ୍ତି ଏବଂ ପାରଦର୍ଶିତାର ନୂଆ ଧାରା ଆରମ୍ଭ କରିଛନ୍ତି


    • ରେରା ଏବଂ ବେନାମୀ ସମ୍ପତ୍ତି (ନିଷେଧ) ଆଇନ ରିଅଲ ଇଷ୍ଟେଟ କ୍ଷେତ୍ରରେ ପାରଦର୍ଶିତା ଆଣିଛି


    • ଅର୍ଥନୈତିକ ଅପରାଧୀଙ୍କୁ ଜବତ କରିବା ଲାଗି ପଳାତକ ଅର୍ଥନୈତିକ ଅପରାଧୀ ଆଇନ , 2018 ସହାୟକ ହେବ


    • ସରକାର କୋଇଲା ଏବଂ ସ୍ପେକ୍ଟ୍ରମ ଭଳି ପ୍ରାକୃତିକ ସମ୍ପଦର ପାରଦର୍ଶୀ ନିଲାମ କରିଛନ୍ତି


    କଳାଧନ ବିରୋଧରେ ଅଭିଯାନ


    • କଳାଧନ ଆଇନ , ପଳାତକ ଅପରାଧୀ ଆଇନ , ବିମୁଦ୍ରୀକରଣ ଭଳି ପଦକ୍ଷେପ ଜରିଆରେ 1 , 30 , 000 କୋଟି ଟଙ୍କାର ଅଘୋଷିତ ଆୟକୁ ଟିକସ ଅଧୀନକୁ ଅଣାଯାଇଛି


    • 6 , 900 କୋଟି ଟଙ୍କାର ବେନାମୀ ସମ୍ପତ୍ତି ଜବତ କରାଯାଇଛି


    • ପ୍ରତ୍ୟକ୍ଷ ଟିକସରେ 18% ଅଭିବୃଦ୍ଧି


    ବ୍ୟାଙ୍କିଙ୍ଗ ସଂସ୍କାର ଏବଂ ଦେବାଳିଆ ଏବଂ ଦେବାଳିଆପଣ ସଂହିତା (ଆଇବିସି)


    • ସମାଧାନ ଅନୁକୂଳ ବ୍ୟବସ୍ଥାକୁ ଆଇବିସି ସଂଗଠିତ କରିଛି


    • ସରକାର ଫୋର୍ ଆର୍ ଆଭିମୁଖ୍ୟ- ରେକଗ୍ନିସନ (ବିବେଚନା) , ରିଜୋଲ୍ୟୁସନ (ସମାଧାନ) , ରି-କ୍ୟାପିଟାଲାଇଜେସନ (ପୁନଃପୁଞ୍ଜିକରଣ) ଏବଂ ରିଫର୍ମ (ସଂସ୍କାର)କୁ ଅବଲମ୍ବନ କରିଛନ୍ତି


    • ‘ ସ୍ୱଚ୍ଛ ବ୍ୟାଙ୍କିଙ୍ଗ ’ ସୁନିଶ୍ଚିତ କରିବା ଲାଗି ସରକାର ପଦକ୍ଷେପ କାର୍ଯ୍ୟକାରୀ କରିଛନ୍ତି


    • ବ୍ୟାଙ୍କ ଏବଂ ଋଣଦାତାଙ୍କର 3 ଲକ୍ଷ କୋଟି ଟଙ୍କା ସରକାର ଫେରାଇ ଆଣିଛନ୍ତି


    • ରାଷ୍ଟ୍ରାୟତ୍ତ ବ୍ୟାଙ୍କଗୁଡ଼ିକର ପୁନଃପୁଞ୍ଜିକରଣ ଲାଗି ସରକାର 2.6 ଲକ୍ଷ କୋଟି ଟଙ୍କା ନିବେଶ କରିଛନ୍ତି ।


    ସ୍ୱଚ୍ଛତା


    • ଗାନ୍ଧୀଜୀଙ୍କ 150ତମ ଜନ୍ମଶତବାର୍ଷିକୀରେ ଶ୍ରଦ୍ଧାଞ୍ଜଳି ସ୍ୱରୂପ ସରକାର ସ୍ୱଚ୍ଛ ଭାରତ ମିଶନ ଆରମ୍ଭ କରିଛନ୍ତି


    • ସ୍ୱଚ୍ଛ ଭାରତ ଆନ୍ଦୋଳନକୁ ଏକ ଜାତୀୟ ଆନ୍ଦୋଳନରେ ପରିଣତ କରିଥିବାରୁ ଅର୍ଥମନ୍ତ୍ରୀ 130 କୋଟି ଭାରତବାସୀଙ୍କୁ ଧନ୍ୟବାଦ ଜଣାଇଛନ୍ତି


    • ଭାରତ 98% ଗ୍ରାମୀଣ ସ୍ୱଚ୍ଛତା ପ୍ରସାର ହାସଲ କରିଛି


    • 5.45 ଲକ୍ଷ ଗ୍ରାମ “ ଖୋଲା ଶୌଚ ମୁକ୍ତ ” ଘୋଷିତ


    ପ୍ରତିରକ୍ଷା


    • ଓଆରଓପି ସମ୍ପୂର୍ଣ୍ଣ ଉତ୍ସାହ ସହିତ କାର୍ଯ୍ୟକାରୀ ହୋଇଛି , 35 ହଜାର କୋଟି ଟଙ୍କା ଆବଣ୍ଟନ କରାଯାଇଛି


    • ପ୍ରତିରକ୍ଷା ପାରିଶ୍ରମିକ ସେବା ବୃଦ୍ଧି କରାଯାଇଛି


    ଅନ୍ୟାନ୍ୟ ଉପଲବ୍ଧି


    • ଉଚ୍ଚ ଏନପିଏ ଲୁଚାଇବାର ପ୍ରଶ୍ନିଳ ପ୍ରଥା ଉପରେ ସରକାର ଅଙ୍କୁଶ ଲଗାଇଛନ୍ତି


    • ସ୍ୱଚ୍ଛ ଭାରତ ମିଶନ ବିଶ୍ୱର ସର୍ବବୃହତ ଅଭ୍ୟାସଗତ ପରିବର୍ତ୍ତନ


    ମଧ୍ୟବର୍ତ୍ତୀ ବଜେଟ 2019-20 ବଜେଟର ଗୁରୁତ୍ୱପୂର୍ଣ୍ଣ ବା ର୍ତ୍ତା


    • 2022 ସୁଦ୍ଧା ଏକ ‘ ନୂତନ ଭାରତ ’ ସ୍ୱପ୍ନକୁ ବାସ୍ତବ କରିବା ଦିଗରେ ସରକାର ଅଗ୍ରସର ଯାହା :


    - ସ୍ୱଚ୍ଛ ଏବଂ ସୁସ୍ଥ ଭାରତ , ସମସ୍ତଙ୍କ ପାଇଁ ଶୌଚାଳୟ , ଜଳଯୋଗାଣ ଏବଂ ବିଦ୍ୟୁତ ସଂଯୋଗ ଉପଲବ୍ଧ କରାଇବ


    - ଏକ ଭାରତ ଯେଉଁଠି କୃଷକଙ୍କ ଆୟ ଦ୍ୱିଗୁଣିତ ହୋଇଥିବ


    - ଯୁବପିଢ଼ି ଏବଂ ମହିଳାମାନଙ୍କ ପାଇଁ ସେମାନଙ୍କ ସ୍ୱପ୍ନ ପୂରଣ କରିବାର ଅପାର ସମ୍ଭାବନା ଥିବ


    - ଯେଉଁ ଭାରତ ଆତଙ୍କବାଦ , ସାମ୍ପ୍ରଦାୟିକତା , ଜାତିବାଦ , ଦୁର୍ନୀତି ଏବଂ ପ୍ରିୟାପ୍ରୀତିତୋଷଣରୁ ମୁକ୍ତ ହୋଇଥିବ


    ପରବ ର୍ତ୍ତୀ ଦଶନ୍ଧି ପାଇଁ ସଂକଳ୍ପ


    • ଗତ 5 ବର୍ଷରେ ଭାରତର ଅଭିବୃଦ୍ଧି ଏବଂ ବିକାଶ ଲାଗି ମୂଳଦୁଆ ପ୍ରତିଷ୍ଠା ହୋଇଛି


    • ଆସନ୍ତା 5 ବର୍ଷ ମଧ୍ୟରେ 5 ଟ୍ରିଲିୟନ ଡଲାର ଅର୍ଥବ୍ୟବସ୍ଥା ହେବା ଦିଗରେ ଦୃଢ଼ ଭାବେ ଅଗ୍ରସର


    • ଆସନ୍ତା 8 ବର୍ଷ ମଧ୍ୟରେ ଦଶ ଟ୍ରିଲିୟନ ଡଲାର ଅର୍ଥବ୍ୟବସ୍ଥା ହେବା ପାଇଁ ଲକ୍ଷ୍ୟ


    2030ର ଭାରତ ପାଇଁ ସଂକଳ୍ପର ଦଶଟି ଦିଗ


    ଭାରତ ଏକ ଆଧୁନିକ , ପ୍ରଯୁକ୍ତି ସଂଚାଳିତ , ଉଚ୍ଚ ଅଭିବୃଦ୍ଧିସମ୍ପନ୍ନ , ନ୍ୟାୟୋଚିତ ଏବଂ ପାରଦର୍ଶୀ ସମାଜ ହେବ


    1. ଭୌତିକ ସହିତ ସାମାଜିକ ଭିତ୍ତିଭୂମିର ନିର୍ମାଣ କରାଯିବ ଏବଂ ସହଜ ଜୀବନଧାରଣ ଯୋଗାଇ ଦିଆଯିବ


    2. ଏକ ଡିଜିଟାଲ ଇଣ୍ଡିଆ ନିର୍ମାଣ କରାଯିବ , ଯୁବ ନେତୃତ୍ୱ ସହିତ ଡିଜଟାଲ ସରକାରୀ ପ୍ରକ୍ରିୟା


    3. ବିଦ୍ୟୁତଚାଳିତ ବାହନ ଏବଂ ଅକ୍ଷୟ ଶକ୍ତି ଉପରେ ଗୁରୁତ୍ୱ ଦିଆଯାଇ ପରିବହନ ବିପ୍ଳବ ମାଧ୍ୟମରେ ଭାରତକୁ ପ୍ରଦୂଷଣ ମୁକ୍ତ କରିବା


    4. ବ୍ୟାପକ ନିଯୁକ୍ତି ସୁଯୋଗ ସୃଷ୍ଟି ଉଦ୍ଦେଶ୍ୟରେ ଆଧୁନିକ ଡିଜିଟାଲ ପ୍ରଯୁକ୍ତିର ବ୍ୟବହାର କରି ଗ୍ରାମୀଣ ଔଦ୍ୟୋଗୀକରଣର ସମ୍ପ୍ରସାରଣ


    5. ସ୍ୱଚ୍ଛ ନଦୀ , ସମସ୍ତ ଭାରତୀୟଙ୍କୁ ନିରାପଦ ପାନୀୟ ଜଳ ଏବଂ କ୍ଷୁଦ୍ର ଜଳସେଚନ ଜରିଆରେ ଜଳର ସୁବିନିଯୋଗ


    6. ଏହାଛଡ଼ା ସାଗରମାଳା , ଉପକୂଳ ପଥ ଏବଂ ସାମୁଦ୍ରିକ ଜଳର ଉନ୍ନତିକରଣ ମାଧ୍ୟମରେ ଭାରତର ବିକାଶ ଏବଂ ଅଭିବୃଦ୍ଧିକୁ ତ୍ୱରାନ୍ୱିତ କରିବା


    7. ମହାକାଶ କାର୍ଯ୍ୟକ୍ରମ ପ୍ରତି ଲକ୍ଷ୍ୟ - ଗଗନୟାନ , ଭାରତ ବିଶ୍ୱ ପାଇଁ ଉପଗ୍ରହ ଉତକ୍ଷେପଣ ସ୍ଥଳୀ ହୋଇଛି ଏବଂ 2022 ସୁଦ୍ଧା ଭାରତୀୟ ମହାକାଶଚାରୀଙ୍କୁ ମହାକାଶକୁ ପଠାଇବା


    8. ଭାରତକୁ ଖାଦ୍ୟ କ୍ଷେତ୍ରରେ ଆତ୍ମନିର୍ଭରଶୀଳ କରିବା ଏବଂ ସାରା ବିଶ୍ୱକୁ ସେମାନଙ୍କର ଖାଦ୍ୟ ଆବଶ୍ୟକତା ପୂରଣ ପାଇଁ ରପ୍ତାନୀ କରିବା ଏବଂ ଜୈବିକ ପଦ୍ଧତିରେ ଖାଦ୍ୟ ଉତ୍ପାଦନ


    9. ଆୟୁଷ୍ମାନ ଭାରତ ମାଧ୍ୟମରେ ଏକ ସୁସ୍ଥ ଭାରତ , ମହିଳାଙ୍କୁ ସମାନ ଅଧିକାର ଏବଂ ସେମାନଙ୍କ ନିରାପତ୍ତା ଓ ସଶକ୍ତିକରଣ


    10. ସକ୍ରିୟ ଓ ଦାୟିତ୍ୱସମ୍ପନ୍ନ ପ୍ରଶାସନ ସହିତ ଭାରତକୁ ସର୍ବନିମ୍ନ ସରକାର ଏବଂ ସର୍ବାଧିକ ପ୍ରଶାସନର ରାଷ୍ଟ୍ରରେ ରୂପାନ୍ତରିତ କରିବା


    **********


    

    
    (Release ID: 1562424) Visitor Counter : 54