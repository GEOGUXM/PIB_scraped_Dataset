      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପିଏମୟୁୱାଇରେ 6.23 କୋଟି ସଂଯୋଗ ଯୋଗାଣ
      Posted On: 04 FEB 2019 5:10PM by PIB Bhubaneshwar


    ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନା ( PMUY ) ଭାରତ ସରକାରଙ୍କ ଦ୍ୱାର 2016 ମସିହା ମେ 1 ତାରିଖ ଦିନ ଆରମ୍ଭ କରାଯାଇଥିଲା । ପିଏମୟୁୱାଇ ମାଧ୍ୟମରେ ପ୍ରାଥମିକ ଭାବେ ଦେଶରେ 5 କୋଟି ଏଲପିଜି ସଂଯୋଗ ଯୋଗାଇ ଦେବା ସକାଶେ ଲକ୍ଷ୍ୟ ଧାର୍ଯ୍ୟ କରାଯାଇଥିଲା ଯାହାକୁ ପରବର୍ତ୍ତୀ ପର୍ଯ୍ୟାୟରେ 8 କୋଟିକୁ ବୃଦ୍ଧି କରାଯାଇଛି । 28.01.2019 ତାରିଖ ପର୍ଯ୍ୟନ୍ତ ଉପଲବ୍ଧ ତଥ୍ୟ ଅନୁସାରେ ଏବେ ସୁଦ୍ଧା ତୈଳ ବିତରକ କମ୍ପାନୀମାନେ ଏହି ଯୋଜନା ମାଧ୍ୟମରେ ମୋଟ 6.23 କୋଟି ଏଲପିସି ସଂଯୋଗ ଦେଶବ୍ୟାପୀ ଯୋଗାଇ ସାରିଛନ୍ତି ।


    ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନାର ପ୍ରମୁଖ୍ୟ ବୈଶିଷ୍ଟ୍ୟ ଗୁଡ଼ିକ ନିମ୍ନରେ ପ୍ରଦାନ କରାଗଲା:

     1. ଏକ ଗରିବ ପରିବାରର ଜଣେ ସାବାଳକ ମହିଳାଙ୍କ ନାମରେ ଏଲପିଜି ସଂଯୋଗ ପ୍ରଦାନ କରାଯିବ । ତେବେ ଏଥିପାଇଁ ସର୍ତ୍ତଟି ହେଲା ଯେ ତାଙ୍କ ଘରେ କୌଣସି ସଦସ୍ୟ ଓ ଆବେଦନକାରୀଙ୍କ ନାମରେ ପୂର୍ବରୁ କୌଣସି ଗ୍ୟାସ ସଂଯୋଗ ନଥିବ ।
     2. ପିଏମୟୁୱାଇ ଅଧିନରେ ମାଗଣା ଏଲପିଜି ସଂଯୋଗ ରିଲିଜ ସକାଶେ 1600 ଟଙ୍କାର ନଗଦ ସହାୟତା ଯୋଗାଇ ଦିଆଯାଇଥାଏ ।
     3. ଏଥିପାଇ ଆବଶ୍ୟକ ହଟ ପ୍ଲେଟର ମୂଲ୍ୟ ହିତାଧିକାରୀ ବହନ କରିଥାନ୍ତି ଏବଂ ପ୍ରଥମ ରିଫିଲ୍‌ ନିଜେ କ୍ରୟ କରିଥାନ୍ତି । ହିତାଧିକାରୀ ହଟ ପ୍ଲେଟ କିମ୍ବା ପ୍ରଥମ ରିଫିଲ୍‌ କିଣିବେ କି ନାହିଁ ତାହା ତାଙ୍କର ମର୍ଜି କିମ୍ବା ଉଭୟକୁ ଲୋନ ଭିତ୍ତିରେ ରାଷ୍ଟ୍ରାୟତ୍ତ ତୈଳ ବିତରକ କମ୍ପାନୀମାନଙ୍କ ଠାରୁ ଶୂନ ସୁଧ ହାରରେ କିଣିବେ ତାହା ସେମାନେ ସ୍ଥିର କରିବେ ।

    ପ୍ରତି ବର୍ଷ ପିଛା ଧାର୍ଯ୍ୟ କରାଯାଇଥିବା ଲକ୍ଷ୍ୟ , ହାସଲ ଲକ୍ଷ୍ୟ , ଯୋଗାଣ ପାଣ୍ଠି ଏବଂ ପାଣ୍ଠି ଉପଯୋଗର ବିବରଣୀ ନିମ୍ନରେ ପ୍ରଦାନ କରାଯାଇଛି:

                                                                                       
Financial Year  Target   Connections released           Budget Estimates  Fund utilised
                                                                                       
                                                                                       
                                                        (₹ in crore)      (₹ in crore) 
                                                                                       
                                                                                       
                                                                                       
2016-17         2 crore  2 crore                        2500              2500         
                                                                                       
                                                                                       
                                                                                       
2017-18         2 crore  1.56 crore                     2251              2251         
                                                                                       
                                                                                       
                                                                                       
2018-19         2 crore  2.67 crore (up to 28.01.2019)  3200              3200         
                                                                                       
                                                                                       
                                                                                       
2019-20         2 crore                                                                
                                                                                       
                                                                                       

    ଓଏମସିମାନଙ୍କ ରିପୋର୍ଟ ଅନୁସାରେ , ପିଏମୟୁୱାଇ ଅଧୀନରେ ଗରିବ ପରିବାରଙ୍କୁ ଗ୍ୟାସ ସଂଯୋଗ ଯୋଗାଣ କ୍ଷେତ୍ରରେ ଅନିୟମିତତା ଅଭିଯୋଗ ପ୍ରମାଣ ହୋଇଥିବା ସଂଖ୍ୟା ଖୁବ୍‌ ସାମାନ୍ୟ । ଓଏମସିମାନେ ମାର୍କେଟିଂ ଶୃଙ୍ଖଳା ନିୟମାବଳୀକୁ ନିଦ୍ଧାରିତ ଭାବେ କାର୍ଯ୍ୟକାରୀ କରିଆସୁଛନ୍ତି ଏବଂ ବିତରକ ରାଜିନାମା ଅନୁସାରେ ଏଲପିଜି ବିତରକମାନେ ଯେଉଁ କ୍ଷେତ୍ରରେ ଅନିୟମିତତା କରିବାର ପ୍ରମାଣ ମିଳୁଛି ସେମାନଙ୍କ ବିରୋଧରେ ଶୃଙ୍ଖଳାଗତ କାର୍ଯ୍ୟନୁଷ୍ଠାନ ଗ୍ରହଣ କରାଯାଉଛି ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ****************

    
    
    (Release ID: 1562869) Visitor Counter : 14
    
    
    
    
    

        
        
        
        
        
        
        
        
        
        
3.