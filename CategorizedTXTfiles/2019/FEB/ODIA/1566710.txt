      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଜ୍ଞାନ ଓ ପ୍ରଯୁକ୍ତି ପାଇଁ ଶାନ୍ତି ସ୍ୱରୂପ ଭଟନାଗର ପୁରସ୍କାର ପ୍ରଦାନ କଲେ ପ୍ରଧାନମନ୍ତ୍ରୀ
      Posted On: 28 FEB 2019 8:42PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ନୂଆଦିଲ୍ଲୀର ବିଜ୍ଞାନ ଭବନଠାରେ ଆୟୋଜିତ ଏକ କାର୍ଯ୍ୟକ୍ରମରେ 2016, 2017 ଏବଂ 2018 ପାଇଁ ଶାନ୍ତି ସ୍ୱରୂପ ଭଟନାଗର ପୁରସ୍କାର ପ୍ରଦାନ କରିଛନ୍ତି ।


    ପୁରସ୍କାର ବିଜେତାମାନଙ୍କୁ ଅଭିନନ୍ଦନ ଜଣାଇ ପ୍ରଧାନମନ୍ତ୍ରୀ କହିଥିଲେ ଯେ, ବିଜ୍ଞାନ, ପ୍ରଯୁକ୍ତି ଏବଂ ନବସୃଜନ ସମାଜର ଆଶା ଆକାଂକ୍ଷା ଓ ଆବଶ୍ୟକତା ସହିତ ଯୋଡି ହେବା ଆବଶ୍ୟକ । ସେ କହିଥିଲେ ଯେ, ଆମର ବୈଜ୍ଞାନିକ ସଂସ୍ଥାନଗୁଡିକ ଭବିଷ୍ୟତର ଆବଶ୍ୟକତା ସହ ସମନ୍ଵୟ ରକ୍ଷା କରି ସ୍ଥାନୀୟ ସମସ୍ୟାର ସମାଧାନ ସନ୍ଧାନ କରିବା ଆବଶ୍ୟକ ।


    ବିଗ ଡାଟା, ଯନ୍ତ୍ର ଶିକ୍ଷା, ବ୍ଲକ ଚେନ ଓ କୁତ୍ରିମ ବୌଦ୍ଧିକତା ଭଳି ନୂତନ ଏବଂ ଉଦୀୟମାନ କ୍ଷେତ୍ରରେ ଗବେଷଣା ଏବଂ ବିକାଶର ଆବଶ୍ୟକତା ଉପରେ ପ୍ରଧାନମନ୍ତ୍ରୀ ଗୁରୁତ୍ଵାରୋପ କରିଥିଲେ । ସେ ଉଲ୍ଲେଖ କରିଥିଲେ ଯେ, ଆନ୍ତଃବିଷୟକ ସାଇବର ଭୌତିକ ବ୍ୟବସ୍ଥା ଉପରେ ଜାତୀୟ ମିଶନ ଦ୍ଵାରା ଏହି କ୍ଷେତ୍ରରେ ଗବେଷଣା ଏବଂ ବିକାଶରେ ଉନ୍ନତି ଆସିପାରିବ । ସେ ବୈଜ୍ଞାନିକ ସମୁଦାୟକୁ ଚତୁର୍ଥ ଶିଳ୍ପ ବିପ୍ଳବର ଲାଭ ଉଠାଇବା ଲାଗି ଆହ୍ଵାନ କରିଥିଲେ ଏବଂ ଏପରି ପ୍ରଯୁକ୍ତି ବିକାଶ କରିବା ଲାଗି ପରାମର୍ଶ ଦେଇଥିଲେ ଯାହା ଭାରତକୁ ଉତ୍ପାଦନ, ଜ୍ଞାନ ଏବଂ ପ୍ରଯୁକ୍ତି ଆଧାରିତ ଉଦ୍ୟୋଗର ବିଶ୍ଵସ୍ତରୀୟ କେନ୍ଦ୍ରରେ ପରିଣତ କରିବ ।


    ସୀମିତ ସମ୍ବଳ ସହିତ କାର୍ଯ୍ୟ କରି ମଧ୍ୟ ବୈଜ୍ଞାନିକ ସମୁଦାୟର ବିଶ୍ଵସ୍ତରୀୟ ଉପଲବ୍ଧିକୁ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ । ଏହି ପରିପ୍ରେକ୍ଷୀରେ ସେ ଭାତରୀୟ ମହାକାଶ ଗବେଷଣା ସଂସ୍ଥାନ (ଇସ୍ରୋ)ର ବ୍ୟାପକ ଭାବେ ସଫଳ ମହାକାଶ କାର୍ଯ୍ୟକ୍ରମ, ଭାରତୀୟ ଫାର୍ମାସ୍ୟୁଟିକାଲ କ୍ଷେତ୍ରର ଅଭୂତପୂର୍ବ ଅଭିବୃଦ୍ଧି ଏବଂ ବିଭିନ୍ନ ସିଏସଆଇଆର ପଦକ୍ଷେପ ବିଷୟରେ ଉଲ୍ଲେଖ କରିଥିଲେ ।


    ବ୍ୟବସ୍ଥାଠାରୁ ଉର୍ଦ୍ଧ୍ଵକୁ ଚିନ୍ତା କରିବାର ଆବଶ୍ୟକତା ବିଷୟରେ ଆଲୋକପାତ କରି ପ୍ରଧାନମନ୍ତ୍ରୀ କହିଥିଲେ ଯେ, ବୈଜ୍ଞାନିକ ଏବଂ ଗବେଷକମାନଙ୍କର ଏକ ଆନ୍ତଃବିଷୟକ ଆଭିମୁଖ୍ୟ ରହିବା ଆବଶ୍ୟକ । ଏପରି ଆଭିମୁଖ୍ୟ ବିଭିନ୍ନ ବିଜ୍ଞାନଭିତ୍ତିକ ପ୍ରଶ୍ନର ଦୃତ ଓ ଉନ୍ନତ ସମାଧାନ ଖୋଜିବାରେ ସହାୟକ ହୋଇପାରିବ ବୋଲି ପ୍ରଧାନମନ୍ତ୍ରୀ କହିଥିଲେ । ଦେଶରେ ଜନସାଂଖିକ ବିଭିଦ୍ଧତା ଗଣତନ୍ତ୍ର ଏବଂ ଚାହିଦାର ଲାଭ ଉଠାଇବା ଲାଗି କେନ୍ଦ୍ର ସରକାରଙ୍କ ନୀତିଗୁଡିକ ଉଦ୍ଦିଷ୍ଟ । ଭାରତରେ ବିଜ୍ଞାନ ଏବଂ ପ୍ରଯୁକ୍ତିର ପରିଧିକୁ ସୁଦୃଢ କରିବା ଏବଂ ନବସୃଜନକୁ ପ୍ରୋତ୍ସାହନ ଦେବା ଲାଗି ବିଭିନ୍ନ ସରକାରୀ ଯୋଜନା ବିଷୟରେ ସେ ଉଲ୍ଲେଖ କରିଥିଲେ ।


    ବିଜ୍ଞାନ ଏବଂ ଔଦ୍ୟୋଗୀକ ଗବେଷଣା ପରିଷଦର ପ୍ରତିଷ୍ଠାତା ନିର୍ଦ୍ଦେଶକ ଶାନ୍ତି ସ୍ୱରୂପ ଭଟନାଗରଙ୍କ ନାମରେ ଏହି ପୁରସ୍କାର ନାମିତ କରାଯାଇଛି ଯାହା ବିଜ୍ଞାନ ଏବଂ ପ୍ରଯୁକ୍ତି କ୍ଷେତ୍ରରେ ଉଲ୍ଲେଖନୀୟ ଭାରତୀୟ କାର୍ଯ୍ୟ ପାଇଁ ବାର୍ଷିକ ପ୍ରଦାନ କରାଯାଇଥାଏ ।


    **********

    
    
    (Release ID: 1566710) Visitor Counter : 18