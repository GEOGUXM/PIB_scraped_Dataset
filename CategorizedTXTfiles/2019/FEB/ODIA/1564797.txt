      କ୍ୟାବିନେଟ

      ଛତିଶଗଡ଼ ଅନୁସୂଚିତ ଜନଜାତି ତାଲିକାରେ ସଂଶୋଧନକୁ କ୍ୟାବିନେଟ ମଞ୍ଜୁରି
      Posted On: 13 FEB 2019 7:06PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଛତିଶଗଡ଼ରେ ଅନୁସୂଚିତ ଜନଜାତି (ଏସଟି)ଙ୍କ ତାଲିକାରେ ସଂଶୋଧନ ଲାଗି ସମ୍ବିଧାନ (ଅନୁସୂଚିତ ଜାତି ଏବଂ ଅନୁସୂଚିତ ଜନଜାତି) ସଂଶୋଧନ ବିଲ-2016ରେ ସଂଶୋଧନ କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    ଛତିଶଗଡ଼ର ଅନୁସୂଚିତ ଜନଜାତିଙ୍କ ତାଲିକାରେ ନିମ୍ନଲିଖିତ ପରିବର୍ତ୍ତନ କରାଯିବ ।


    1. ପ୍ରବେଶ 5ରେ , “ ଭାରିଆ ଭୂମିଆ ” ପରେ , ନିମ୍ନଲିଖିତମାନଙ୍କୁ ସାମିଲ କରାଯିବ : “ ଭୂଇଁୟା , ଭୂଇୟାଁ , ଭୂୟାଁ ”,


    2. ପ୍ରବେଶ 14ର ପ୍ରତିବଦଳରେ ନିମ୍ନଲିଖିତ ପ୍ରବେଶଗୁଡ଼ିକୁ ସାମିଲ କରାଯିବ । “ 14. ଧନୱାର , ଧନୁହର , ଧନୁୱାର ”


    3. ପ୍ରବେଶ 32 ଏବଂ 33 ଲାଗି ବଦଳରେ ନିମ୍ନଲିଖିତ ପ୍ରବେଗୁଡ଼ିକୁ ସାମିଲ କରାଯିବ : “ 32. ନଗେସିଆ , ନାନାସିୟା , କିସାନ 33. ଓରାଂଓ , ଧାନକା , ଧନଗଢ଼ ”


    4.ପ୍ରବେଶ 41 ଲାଗି ପୂର୍ବାପେକ୍ଷା ନିମ୍ନ ପ୍ରବେଶଗୁଡ଼ିକୁ ସାମିଲ କରାଯାଇଛି “ 41 ସୱର , ସଁୱାରା , ସୋନରା , ସାଓନରା ” ଏବଂ


    5. ପ୍ରବେଶ 42 ପରେ ନିମ୍ନଲଖିତ ପ୍ରବେଶକୁ ସାମିଲ କରାଯିବ- “ 43. ବିନଝିୟା ”


    ଏହି ଆଇନକୁ ସମ୍ବିଧାନ (ଅନୁସୂଚିତ ଜାତି ଏବଂ ଅନୁସୂଚିତ ଜନଜାତି) ସଂଶୋଧନ ବିଲ-2019 କୁହାଯାଇପାରିବ । ବିଲ ଆଇନରେ ପରିଣତ ହେବା ପରେ ଛତିଶଗଡ଼ର ଅନୁସୂଚିତ ଜନଜାତିର ସଂଶୋଧିତ ତାଲିକାରେ ନୂଆ ତାଲିକାଭୂକ୍ତ ସମୂଦାୟର ସଦସ୍ୟ ସରକାରଙ୍କ ବର୍ତ୍ତମାନର ଯୋଜନା ଅନ୍ତର୍ଗତ ଅନୁସୂଚିତ ଜନଜାତି ଲାଗି ନିର୍ଦ୍ଧାରିତ ଲାଭ ପାଇପାରିବେ । ଏହିପରି କିଛି ପ୍ରମୁଖ ଯୋଜନା ମଧ୍ୟରେ ରହିଛି ମାଟ୍ରିକ ପରବର୍ତୀ ଛାତ୍ରବୃତ୍ତି , ଜାତୀୟ ବିଦେଶୀ ଛାତ୍ରବୃତ୍ତି , ଜାତୀୟ ଫେଲୋସିପ , ଜାତୀୟ ଅନୁସୂଚିତ ଜନଜାତି ଆର୍ଥିକ ଏବଂ ବିକାଶ ନିଗମରୁ ଉଚ୍ଚ ଶିକ୍ଷା ପାଇଁ ରିହାତି ଦରରେ ଋଣ , ଅନୁସୂଚିତ ଜନଜାତିର ଛାତ୍ରଛାତ୍ରୀଙ୍କ ପାଇଁ ଛାତ୍ରବାସ ଆଦି ସାମିଲ ରହିଛି । ଉପରୋକ୍ତ ବ୍ୟତୀତ ଜନସେବାରେ ସଂରକ୍ଷଣର ଲାଭ ଉଠାଇବା ଏବଂ ସରକାରଙ୍କ ନୀତି ଅନୁସାରେ ଶିକ୍ଷାନୁଷ୍ଠାନରେ ନାମ ଲେଖାଇବାର ଅଧିକାର ଏମାନଙ୍କୁ ମିଳିପାରିବ ।


    **********

    
    
    (Release ID: 1564797) Visitor Counter : 18