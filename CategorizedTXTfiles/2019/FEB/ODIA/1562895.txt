      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସରକାର ନିର୍ଦ୍ଧାରିତ ସମୟରେ ଏନଆରସି ପ୍ରକ୍ରିୟା ସାରିବାକୁ ସଂକଳ୍ପବଦ୍ଧ: ରାଜନାଥ ସିଂହ
      Posted On: 05 FEB 2019 5:44PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ କହିଛନ୍ତି ଯେ , ସରକାର ନିର୍ଦ୍ଧାରିତ ସମୟରେ ଏନଆରସି ପ୍ରକ୍ରିୟା ସାରିବାକୁ ସଂକଳ୍ପବଦ୍ଧ । ଅନ୍ତିମ ଏନଆରସିରୁ ଯେପରି କୌଣସି ଭାରତୀୟ ନାଗରିକଙ୍କ ନାମ ବାଦ୍ ନପଡ଼େ ସେଥିପ୍ରତି ନଜର ରଖାଯିବ ବୋଲି ସେ କହିଛନ୍ତି । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱାଧୀନ ସରକାର ଏନଆରସି ପ୍ରକ୍ରିୟାକୁ ଆଗକୁ ବଢ଼ାଇଛି ବୋଲି ସେ ଏକ ବିବୃତ୍ତିରେ କହିଛନ୍ତି । 1985ରେ ଆସାମ ରାଜିନାମା ସ୍ୱାକ୍ଷର ପରେ କେନ୍ଦ୍ର ତଥା ଆସାମ ସରକାର ବିଗତ 30 ବର୍ଷ ଧରି ଅଧୁରା ରହିଥିବା ଏନଆରସି କାମ ସଂପୂର୍ଣ୍ଣ କରିବାକୁ ଯାଉଛନ୍ତି ଓ ଏବେ ଏହା ଶେଷ ପର୍ଯ୍ୟାୟରେ ପହଞ୍ଚିଛି । ସ୍ୱରାଷ୍ଟ୍ର ମନ୍ତ୍ରୀ କହିଛନ୍ତି ଯେ , 30 ଜୁଲାଇ , 2018ରେ ସଂପୂର୍ଣ୍ଣ ଏନଆରସି ଚିଠା ପ୍ରସ୍ତୁତ ହୋଇଥିଲା ଓ 31 ଡିସେମ୍ବର , 2018 ମଧ୍ୟରେ ଦାବି ଓ ଆପତ୍ତି ଗ୍ରହଣ ପ୍ରକ୍ରିୟା ଶେଷ ହୋଇଥିଲା ।


    ଶ୍ରୀ ରାଜନାଥ ସିଂହ କହିଛନ୍ତି ଯେ , ଏନଆରସି ପ୍ରକ୍ରିୟାକୁ ସମୟ ସୁଦ୍ଧା ସାରିବା ତଥା ନିରପେକ୍ଷ ଭାବରେ କରିବାକୁ ସ୍ୱରାଷ୍ଟ୍ର ମନ୍ତ୍ରଣାଳୟ ପକ୍ଷରୁ ରାଜ୍ୟକୁ ଆବଶ୍ୟକ ଅର୍ଥ ଓ ସମ୍ବଳ ଯୋଗାଇ ଦିଆଯାଉଛି । ଏନଆରସି କାମର ବ୍ୟାପକତାକୁ ଦୃଷ୍ଟିରେ ରଖି ରାଜ୍ୟରେ ଆଇନଶୃଙ୍ଖଳା ବ୍ୟବସ୍ଥା ବଜାୟ ରଖିବାକୁ ଆବଶ୍ୟକ ସଂଖ୍ୟାରେ କେନ୍ଦ୍ରୀୟ ସଶସ୍ତ୍ର ବଳ ମୁତୟନ କରାଯାଇଛି ବୋଲି ସେ କହିଛନ୍ତି ।


    ******************


    

    
    (Release ID: 1562895) Visitor Counter : 9