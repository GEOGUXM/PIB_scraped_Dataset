      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆନ୍ତର୍ଜାତିକ କୁମ୍ଭ ଅଂଶଗ୍ରହଣ କାର୍ଯ୍ୟକ୍ରମରେ ପ୍ରଧାନମନ୍ତ୍ରୀଙ୍କ ଅଭିଭାଷଣର ମୂଳପାଠ
      Posted On: 23 FEB 2019 9:16PM by PIB Bhubaneshwar


    ମଞ୍ଚରେ ବିରାଜିତ ଆମ ଦେଶର ବୈଦେଶିକ ବ୍ୟାପାର ମନ୍ତ୍ରୀ ଏବଂ ଦେଶର ପ୍ରଥମ ମହିଳା ବୈଦେଶିକ ମନ୍ତ୍ରୀ ଭଉଣୀ ସୁଷମା ସ୍ୱରାଜ ମହୋଦୟା , ଜେନେରାଲ ଭିକେ ସିଂ ଜୀ , ବିନୟ ସହସ୍ରବୁଦ୍ଧେ ଜୀ ଏବଂ ସାରା ବିଶ୍ୱର ଅନେକ ଦେଶରୁ ଆସିଥିବା ସମସ୍ତ ମହାନୁଭବ ମୁଁ ଆପଣମାନଙ୍କୁ ହୃଦୟରୁ ଅତ୍ୟନ୍ତ ସ୍ୱାଗତ କରୁଛି । ଭାରତର ପ୍ରଧାନମନ୍ତ୍ରୀ ଭାବେ ତ ’ ମୁଁ ସ୍ୱାଗତ କରିବି । କିନ୍ତୁ ଗତକାଲି ଆପଣମାନେ ଯେଉଁଠିକୁ ଯାଇ ଆସିଛନ୍ତି , ସେହି ଉତ୍ତର ପ୍ରଦେଶରୁ ମୁଁ ଲୋକସଭାର ପ୍ରତିନିଧି । ତେଣୁ ସେଥିପାଇଁ ମଧ୍ୟ ସ୍ୱତନ୍ତ୍ର ଭାବେ ଆପଣମାନଙ୍କୁ ଆଦର ପୂର୍ବକ ସ୍ୱାଗତ କରୁଛି ।


    ଆମ ଦେଶରେ ହିନ୍ଦୁ ପରମ୍ପରାରେ ଏକ ମାନ୍ୟତା ରହିଛି । ଯେତେବେଳେ କେହି ତୀର୍ଥଯାତ୍ରା ଶେଷ କରି ଫେରିଥାନ୍ତି , ଯଦି ଆପଣ ତାଙ୍କୁ ନମସ୍କାର କରନ୍ତି ତା ’ ହେଲେ ତୀର୍ଥଯାତ୍ରାରେ ସେ ଯେଉଁ ପୂଣ୍ୟ ଅର୍ଜନ କରିଥାନ୍ତି । ତାହାର କିଛି ଅଂଶ ନମସ୍କାର କରୁଥିବା ଲୋକମାନଙ୍କୁ ମଧ୍ୟ ମିଳିଥାଏ । ତେଣୁ ମୋ ପାଇଁ ଏହା ଖୁସିର କଥା ଯେ ଆପଣ ସମସ୍ତେ ଏକ ଅମୂଲ୍ୟ ସାଂସ୍କୃତିକ ପରମ୍ପରାର ତୀର୍ଥଯାତ୍ରା ସମ୍ପନ୍ନ କରି ଆସିଛନ୍ତି ଏବଂ ଆଜି ଆପଣମାନଙ୍କ ଦର୍ଶନ କରିବା ଲାଗି ମୋତେ ସୌଭାଗ୍ୟ ପ୍ରାପ୍ତ ହୋଇଛି , ତେଣୁ ଯେଉଁ ପୂଣ୍ୟ ଆପଣମାନେ ଅର୍ଜନ କରିଛନ୍ତି ତା ’ ର କିଛି ଅଂଶ ମୋତେ ମଧ୍ୟ ମିଳିଛି ।


    ଆପଣମାନେ ମୋ ଠାରୁ ଅଧିକ ଭାଗ୍ୟବାନ କାରଣ ମୁଁ ଏଥର କୁମ୍ଭ ଦେଖିବାକୁ ବର୍ତ୍ତମାନ ସୁଦ୍ଧା ଯାଇପାରିନାହିଁ ଆପଣମାନେ ଯାଇ ଫେରିଛନ୍ତି କିନ୍ତୁ ମୁଁ ଆସନ୍ତାକାଲି ଯିବି । ବୋଧହୁଏ ଏମିତି କୌଣସି କୁମ୍ଭ ନଥିବ ଯେବେ ଠାରୁ ମୁଁ ସବୁକିଛି ବୁଝିବା ଆରମ୍ଭ କରିଛି ମୋତେ ଯିବାର ସୌଭାଗ୍ୟ ମିଳିନଥିବ , ଆସନ୍ତା କାଲି ମଧ୍ୟ ମୁଁ ଯିବି ।


    କୁମ୍ଭ ମେଳା ଯେ ପର୍ଯ୍ୟନ୍ତ ସେଠାକୁ ଆପଣ ନଯିବେ ସେ ପର୍ଯ୍ୟନ୍ତ ଆପଣ ଅନୁମାନ କରିପାରିବେ ନାହିଁ ଯେ କେତେବଡ଼ ଏହି ପରମ୍ପରା ଏବଂ ହଜାର ହଜାର ବର୍ଷ ଧରି ନିର୍ଦ୍ଧାରିତ ତାରିଖ ଏବଂ ସମୟ ଅନୁସାରେ , ନିର୍ଘଣ୍ଟ ଅନୁସାରେ ଏହା ଚାଲିଆସିଛି । କୌଣସି ନିମନ୍ତ୍ରଣ ନଥାଏ । ନା କେହି ଅତିଥି ଥାଆନ୍ତି , ନା କେହି ଆୟୋଜକ । ତଥାପି ମା ’ ଗଙ୍ଗାଙ୍କ ଚରଣରେ ଏବଂ ଯେଉଁଠି ମଧ୍ୟ କୁମ୍ଭ ଆୟୋଜନ କରାଯାଏ ସେଠାରେ ସାରା ଦେଶ ଏବଂ ବିଶ୍ୱରୁ ତୀର୍ଥଯାତ୍ରୀ ସେଠାରେ ପହଞ୍ଚିଥା ’ ନ୍ତି । ଏହା ଅସାଧାରଣ କଥା , ଯେ କୌଣସି ପ୍ରକାର କାଗଜ , ଚିଠିପତ୍ର ବିନା ହଜାର ହଜାର ବର୍ଷ ଧରି ଲୋକମାନେ ଏଠାରେ ଆସି ପହଞ୍ଚୁଛନ୍ତି । ଏବଂ ଆପଣମାନେ ଯେଉଁ କୁମ୍ଭ ଦର୍ଶନ କରି ଅତ୍ୟନ୍ତ ପ୍ରଭାବିତ ହୋଇଛନ୍ତି , ଆପଣମାନଙ୍କ ମନକୁ ତାହା ଛୁଇଁଯାଇଛି ଏହା ମଧ୍ୟ ଆପଣମାନେ ଜାଣିଛନ୍ତି ଯେ ଏହା ପୂର୍ଣ୍ଣ କୁମ୍ଭ ନୁହେଁ , ଅର୍ଦ୍ଧକୁମ୍ଭର ଯଦି ଏପରି ଶକ୍ତି ତା ’ ହେଲେ ଯେତେବେଳେ ପୂର୍ଣ୍ଣ କୁମ୍ଭ ହେବ ତ ’ କେମିତି ହେବ ତାହା ଆପଣମାନେ ଅନୁମାନ କରିପାରୁଥିବେ ।


    ସାଂସ୍କୃତିକ ଭାବେ ଭାରତରେ ଏକତାକୁ ବିଶେଷ ଗୁରୁତ୍ୱ ଦିଆଯାଇଛି । ଏହି ସମାଗମ ଏବେ ଏକ ପ୍ରକାରରେ ଆଧ୍ୟାତ୍ମିକ ପ୍ରେରଣା ଲାଗି ଉଦ୍ଦିଷ୍ଟ । ଏଥିସହିତ ଏହା ସାମାଜିକ ସମ୍ମେଳନ ଆନ୍ଦୋଳନର ଏକ ଅଂଶ ବିଶେଷ ମଧ୍ୟ । ଏକ ପ୍ରକାରରେ ଏହା ସେ ସମୟର ପଞ୍ଚାୟତ , ସେ ସମୟରେ ଯେପରି ଗଣତାନ୍ତ୍ରିକ ଢାଞ୍ଚା ରହିଥିଲା କାରଣ ସାମାଜିକ ଜୀବନରେ କାମ କରୁଥିବା ଆଧ୍ୟାତ୍ମିକ ନେତୃତ୍ୱ ହୁଅନ୍ତୁ , ସାମାଜିକ ନେତୃତ୍ୱ ହୁଅନ୍ତୁ , ଶିକ୍ଷାବିତ ହୁଅନ୍ତୁ ସେମାନେ ତିନି ବର୍ଷ ପର୍ଯ୍ୟନ୍ତ ନିଜ ନିଜ କ୍ଷେତ୍ରରେ ଭ୍ରମଣ କରୁଥିଲେ , ଲୋକମାନଙ୍କୁ ଭେଟୁଥିଲେ , ଆଲୋଚନା କରୁଥିଲେ ଏବଂ ତିନି ବର୍ଷରେ ଥରେ ଛୋଟ କୁମ୍ଭ ଆୟୋଜନ କରାଯାଉଥିଲା ସେଠାରେ ସମସ୍ତେ ବସି 40-45 ଦିନ ପର୍ଯ୍ୟନ୍ତ ବିଚାର ବିମର୍ଶ କରୁଥିଲେ , ହିନ୍ଦୁସ୍ଥାନର କୋଣ ଅନୁକୋଣରେ କ ’ ଣ ଚାଲିଛି ସେ ବିଷୟରେ । ଆହୁରି ସେଥିମଧ୍ୟରୁ କୌଣସି ନା କୌଣସି କଥା ନିର୍ଦ୍ଧାରଣ କରାଯାଉଥିଲା । ଆହୁରି 12 ବର୍ଷରେ ଥରେ 12 ବର୍ଷର ଅବଧିର ସମ୍ପୂର୍ଣ୍ଣ ସମୀକ୍ଷା କରି 12 ବର୍ଷ ପରେ ସମାଜକୁ କିପରି ମାର୍ଗଦର୍ଶନର ଆବଶ୍ୟକତା ରହିଛି , ସମାଜରେ କିପରି ପରିବର୍ତ୍ତନର ଆବଶ୍ୟକତା ରହିଛି ଏକପ୍ରକାରରେ ଉପଯୁକ୍ତ ଗଣତାନ୍ତ୍ରିକ ବ୍ୟବସ୍ଥା ଥିଲା , ତଳୁ ଉପର ସୂଚନା ଯାଉଥିଲା ଏବଂ ସାମାଜିକ , ରାଜନୈତିକ , ଧାର୍ମି ନେତାଙ୍କ ସମେତ ରାଜା ମହାରାଜା ମଧ୍ୟ ସେଥିରେ ସାମିଲ ରହୁଥିଲେ ଏବଂ ଏହି ବିଚାର ବିମର୍ଶରୁ ପରବର୍ତ୍ତୀ 12 ବର୍ଷର ରୋଡମ୍ୟାପ ପ୍ରସ୍ତୁତ କରାଯାଉଥିଲା ଏବଂ ପ୍ରତ୍ୟେକ 3 ବର୍ଷରେ ଏହାର ସମୀକ୍ଷା କରାଯାଉଥିଲା ।


    ଏହା ଏତେ ବଡ଼ କଥା , ଯାହା କେବେ ବି ବିଶ୍ୱ ସମ୍ମୁଖକୁ ଆସି ମଧ୍ୟ ପାରିନାହିଁ । ଆପଣମାନେ ଏଥର ମଧ୍ୟ ଦେଖିଥିବେ , ଏହି କୁମ୍ଭ ମେଳାରେ ମଧ୍ୟ କିଛି ନା କିଛି ସଠିକ୍ ସାମାଜିକ ବାର୍ତ୍ତା ଥିଲା । ଜନସାଧାରଣଙ୍କ କଲ୍ୟାଣ ପାଇଁ ବାର୍ତ୍ତା ଥିଲା । ଏବଂ ସେଠାରେ ଆପଣମାନେ କୌଣସି ଭେଦଭାବ ଦେଖିନଥିବେ । ସମସ୍ତେ ଗଙ୍ଗାର ଅଧିକାରୀ , ଗଙ୍ଗାରେ ବୁଡ଼ ପକାଉଥିବେ । ନିଜର ବିଶ୍ୱାସ ଅନୁଯାୟୀ ନିଜର କାର୍ଯ୍ୟକଳାପ କରୁଥିବେ ।


    ଭାରତ ପର୍ଯ୍ୟଟନର ଏକ ଲକ୍ଷ୍ୟସ୍ଥଳୀ ଏଥିପାଇଁ ହେବାକୁ ଯାଉଛି , କାରଣ ବିଶ୍ୱ ଏକ ଶାନ୍ତିର ସନ୍ଧାନରେ ରହିଛି । ବ୍ୟକ୍ତିଗତ ଜୀବନର ଧାଁ ଦୌଡ଼ା ଠାରୁ ମଧ୍ୟ କିଛି ସମୟ ନିଜ ପାଇଁ , ନିଜ ଅନ୍ତର ପାଇଁ ବିତାଇବାକୁ ଚାହୁଁଛି । ଧନ , ବୈଭବ , ସମୃଦ୍ଧି , ବଢ଼ିଆ ହୋଟେଲ ଏ ସବୁ କଥା ତା ’ କୁ ପ୍ରଭାବିତ ତ ’ କରିଥାଏ , କିନ୍ତୁ ପ୍ରେରଣା ଯୋଗାଇ ପାରେ ନାହିଁ ତା ’ କୁ , ଇମ୍ପ୍ରେସିଭ ବିଶ୍ୱ ଠାରୁ ସେ ବିରକ୍ତ ହୋଇସାରିଛି , ସେ ଇନସ୍ପାଇରିଙ୍ଗ ବିଶ୍ୱର ସନ୍ଧାନରେ ରହିଛି ।


    ଆହୁରି ଆପଣମାନେ କୁମ୍ଭରେ ଅନୁଭବ କରିଥିବେ ଯେ ଭୌତିକ ସମ୍ପତ୍ତି ଅଭାବ ସତ୍ତ୍ଵେ ଏକ ଅନ୍ତର୍ମନର ଆନନ୍ଦକୁ କିପରି ସନ୍ଧାନ କରାଯାଇପାରିବ , ସଜାଇ ରଖାଯାଇପାରିବ ଏବଂ ସେଥିରୁ ଜୀବନର ମାର୍ଗ ପ୍ରସ୍ତୁତି କରାଯାଇପାରିବ । ତାହା ଆପଣ ଭଲ ଭାବେ ନିଜ ଆଖିରେ ଦେଖିଥିବେ ।


    ଆହୁରି ମୋର ବିଶ୍ୱାସ ଯେ ଆପଣମାନେ ଯେତେବେଳେ ନିଜ ଦେଶକୁ ଫେରିବେ ତ ’ ସେଠାରେ ଭିନ୍ନ ଭିନ୍ନ ଲୋକ ଆପଣମାନଙ୍କୁ ପଚାରିବେ କ ’ ଣ ଥିଲା ସେଠି... କ ’ ଣ ଏକ ନଦୀରେ ବୁଡ଼ ପକାଇବା ଲାଗି ଆପଣମାନେ ଏତେ ଟଙ୍କା ଖର୍ଚ୍ଚ କରି ସେଠାକୁ ଚାଲିଗଲେ , ଅନେକ ଲୋକଙ୍କୁ ଆଶ୍ଚର୍ଯ୍ୟ ହୋଇଥାଏ ଯେ ଏଥିରେ କ ’ ଣ ଅଛି ? କିନ୍ତୁ ଯେତେବେଳେ ଆପଣ ସେଠାକାର ଦୃଶ୍ୟ ଦେଖିବେ ଏବଂ ସେଠାକାର ବ୍ୟବସ୍ଥା ଦେଖିବେ ତ ’ ଭାରତର ଆୟୋଜନ କ୍ଷମତାର ସ୍ତର କିପରି ତାହା ଆପଣ ନିଜେ ଅନୁଭବ କରିପାରିଥିବେ ।


    ମୁଁ ଜାଣିବାକୁ ପାଇଛି ଯେ ପ୍ରତିଦିନ ସେଠାରୁ ହଜାର ହଜାର ସଂଖ୍ୟାରେ ନିଖୋଜ ଲୋକ କିମ୍ବା ନିଖୋଜ ଶିଶୁଙ୍କ ସୂଚନା ସୂଚନା କେନ୍ଦ୍ରକୁ ଆସିଥାଏ । କାରଣ ଏତେ କୋଟି କୋଟି ଲୋକ ଥା ’ ନ୍ତି ସେଠାରେ ବେଳେ ବେଳେ ଜଣେ ଦି ’ ଜଣ ଶିଶୁ ହାତ ଛାଡ଼ି ଦିଅନ୍ତି ଭିଡ଼ରେ କିମ୍ବା କେହି ବୟସ୍କ ରହିଯାଆନ୍ତି । ତା ’ ପରେ ଏତେ ଭିଡ଼ରେ ଜଣାପଡ଼ିନଥାଏ । ସେଠାରେ ଏତେ ସଠିକ ବ୍ୟବସ୍ଥା ରହିଛି ଯେ ଗୋଟିଏରୁ ଦୁଇ ଘଣ୍ଟା ମଧ୍ୟରେ ନିଖୋଜର ଖବର ଆସିବା କ୍ଷଣି ତା ’ କୁ ଖୋଜି ପରିବାର ସହିତ ଭେଟ କରିଦିଆଯାଇଥାଏ । କେହି କଳ୍ପନା କରିପାରିବ ?


    ପ୍ରତ୍ୟେକ ଦିନ ଗଙ୍ଗା ନଦୀକୂଳରେ ଏକ ପ୍ରକାରରେ ୟୁରୋପ ଭଳି ଦେଶର ଜନସଂଖ୍ୟା ସହ ସମାନ ଲୋକ ଏକାଠି ହୋଇଥାନ୍ତି ପ୍ରତିଦିନ ଏବଂ ସମସ୍ତ ବ୍ୟବସ୍ଥା ନିର୍ଦ୍ଧାରିତ ବ୍ୟବସ୍ଥା ଅନୁଯାୟୀ ହେଉଛି ଅର୍ଥାତ ଯେଉଁମାନ ମ୍ୟାନେଜମେଣ୍ଟ ଛାତ୍ରଛାତ୍ରୀ ରହିଛନ୍ତି , ବିଶ୍ୱ ବିଦ୍ୟାଳୟ ଅଛି , ସେମାନଙ୍କ ପାଇଁ ଏହା କେସ ଷ୍ଟଡିର ବିଷୟ । ଯେ ଏତେ ବଡ଼ ସଂଖ୍ୟାରେ ଲୋକ ନିଜ ନିଜ ବ୍ୟବସ୍ଥାରେ ଆସିଛନ୍ତି , ନିଜ ଅଭ୍ୟାସକୁ ନେଇ ଆସିଛନ୍ତି , ନିଜ ଭାଷାକୁ ନେଇ ଆସିଛନ୍ତି । କିନ୍ତୁ ଏପରି ଏକ ବ୍ୟବସ୍ଥା ଯାହା ସମସ୍ତଙ୍କ ଆବଶ୍ୟକତାକୁ ପୂରଣ କରୁଛି , ସମସ୍ତଙ୍କୁ ସମ୍ଭାଳି ପାରୁଛି ଏବଂ ସମସ୍ତଙ୍କ ଆଶା ଆକାଂକ୍ଷାକୁ ପୂରଣ କରୁଛି । ଏହା ମ୍ୟାନେଜମେଣ୍ଟ କ୍ଷେତ୍ରରେ ବିଶ୍ୱର ସବୁଠୁ ବଡ଼ ଘଟଣା ।


    ଆହୁରି ବିଶ୍ୱ ଏଥିପ୍ରତି ମଧ୍ୟ ଧ୍ୟାନ ଦେବ ଏବଂ ମୁଁ ଭାରତର ବୈଦେଶିକ ମନ୍ତ୍ରଣାଳୟକୁ ସ୍ୱତନ୍ତ୍ର ଭାବେ ସୁଷମା ଜୀଙ୍କୁ ହୃଦୟରୁ ଅଭିନନ୍ଦନ ଜଣାଯାଉଛି । ଯେ ଯେଉଁ କୁମ୍ଭ ମେଳା ଅର୍ଥାତ ଏକ କାମ ଯାହା ଲାଗୁ ଥିଲା ଯେ ହଁ... ହଁ ଭାଇ ଠିକ ଅଛି , ଲୋକମାନେ ଆସୁଛନ୍ତି , ଯାଉଛନ୍ତି କିନ୍ତୁ ଏହାର ଏକ ସାମାଜିକ ସ୍ୱରୂପ ଥାଏ । ଏହାର ଏକ ପରିଚାଳନାଗତ ଦିଗ ଥାଏ , ସେଥିରେ ଆଧୁନିକତା ଥାଏ , ପ୍ରଯୁକ୍ତି ଥାଏ , ବ୍ୟବସ୍ଥା ଥାଏ ଏବଂ ଶ୍ରଦ୍ଧା ମଧ୍ୟ ଥାଏ , ସାଂସ୍କୃତିକ ଚେତନା ମଧ୍ୟ ଥାଏ ।


    ଏହି ଅଦ୍ଭୂତ ମିଳନର କାର୍ଯ୍ୟକ୍ରମ ବିଶ୍ୱର ଲୋକମାନେ ଯେତେବେଳେ ଆଜି ଦେଖିଛନ୍ତି ଏବଂ ଭାରତ ଏକ ପ୍ରକାରରେ ଏପରି ପ୍ରଥମ ପ୍ରୟାସ କରିଛି । ଆପଣମାନେ ଆସି ଆମର ଏହି ପ୍ରୟାସକୁ ସଫଳ କରିବାରେ ବହୁତ ବଡ଼ ଯୋଗଦାନ ଦେଇଛନ୍ତି । ସେଥିପାଇଁ ଆପଣମାନେ ମଧ୍ୟ ଅଭିନନ୍ଦନର ଅଧିକାରୀ ଅଟନ୍ତି । ଆପଣମାନଙ୍କୁ ମଧ୍ୟ ମୁଁ ବହୁତ ବହୁତ ଧନ୍ୟବାଦ ଜଣାଉଛି ।


    ଭାରତରେ ଯେପରି ଭାରତର ଯେଉଁ ସାଂସ୍କୃତିକ ପରମ୍ପରା ରହିଛି , ଏଥିରେ ବିଶ୍ୱକୁ ଆକର୍ଷିତ କରିବାରେ ଅଭୂତ ସାମର୍ଥ୍ୟ ରହିଛି ଏବଂ ଆମେ ଏଥିପାଇଁ ପ୍ରତିବଦ୍ଧ । ଏପରି ଯୋଜନାଗୁଡ଼ିକ ଦ୍ୱାରା ଆମେ ବିଶ୍ୱର ଭାରତର ଏହି ମହାନ ପରମ୍ପରା ସହିତ ମଧ୍ୟ ଯୋଡ଼ିବାକୁ ଚାହୁଁଛୁ ।


    ଆହୁରି ମୋର ବିଶ୍ୱାସ ରହିଛି ଯେ ବିଶ୍ୱ ଭାରତକୁ ଆଧୁନିକ ଭାରତକୁ ମଧ୍ୟ ଚିହ୍ନିପାରିବ ଏବଂ ଅମୂଲ୍ୟ ପରମ୍ପରା ଜରିଆରେ ମଧ୍ୟ ଭାରତ ସହ ବିଶ୍ୱ ପରିଚିତ ହେବା ଲାଗି ପ୍ରୟାସ କରିବ । ଆଗାମୀ ଦିନରେ ଆମର ଏକ ସଂସଦୀୟ ନିର୍ବାଚନ ହେବାକୁ ଯାଉଛି । ଯେପରି କୁମ୍ଭ ମେଳା ତାହାର ପରିଚାଳନା , ନିର୍ଦ୍ଧାରିତ ବ୍ୟବସ୍ଥା , ସେଠାକାର ସମ୍ପୂର୍ଣ୍ଣ ପ୍ରଯୁକ୍ତି ମାଧ୍ୟମରେ ବ୍ୟବସ୍ଥା , ତାହା ନିଜ ଭିତରେ ଏକ ଆକର୍ଷଣର କେନ୍ଦ୍ର । ସେହିପରି 800 ମିଲିୟନରୁ ଅଧିକ ଲୋକ ଭୋଟ ଦେବେ , ନିରପେକ୍ଷତାରେ ଭୋଟ ଦେବେ । ଏହାର ସମ୍ପୂର୍ଣ୍ଣ ଯେଉଁ ବ୍ୟବସ୍ଥା ବିଶ୍ୱର ସବୁଠୁ ବଡ଼ ନିର୍ବାଚନ । ବିଶ୍ୱର ସବୁଠୁ ବଡ଼... ଏବଂ ମୁଁ ତ ’ ଏହି ପ୍ରୟାସ କରିବି... ମୁଁ ତ ’ ନିର୍ବାଚନ ଆୟୋଗଙ୍କୁ ମଧ୍ୟ କହିଛି ଯେ ବିଶ୍ୱର ପ୍ରତ୍ୟେକ ରାଷ୍ଟ୍ର ଭାରତକୁ ନିର୍ବାଚନ ପର୍ଯ୍ୟଟନ ଲାଗି ଆସୁ... ହିନ୍ଦୁସ୍ତାନର ପର୍ଯ୍ୟଟନକୁ ଦେଖିଲେ ଏବଂ କେବଳ ଭୋଟଦାନ ଦିନ ନୁହେଁ କେହି ମାର୍ଚ୍ଚ ମାସରେ ଆସୁ , କେହି ମାର୍ଚ୍ଚର ଦ୍ୱିତୀୟ ସପ୍ତାହରେ ଆସୁ , କେହି ମାର୍ଚ୍ଚର ତୃତୀୟ ସପ୍ତାହରେ ଆସୁ , କେହି ଏପ୍ରିଲରେ ଆସୁ , କେହି ମେ ’ ରେ ଆସୁ ଲଗାତାର ବିଶ୍ୱର ପ୍ରତ୍ୟେକ ଦେଶର ଜଣେ ଜଣେ ପ୍ରତିନିଧି ପ୍ରତ୍ୟେକ ସପ୍ତାହରେ ଏଠାରେ ଥିବେ , ହଜାର ହଜାର ସଂଖ୍ୟାରେ ବିଶ୍ୱର ଲୋକମାନେ ଆସନ୍ତୁ ଯେ ଭାରତରେ ଗଣତନ୍ତ୍ର କେତେ ଲୋକଙ୍କ ରକ୍ତରେ ରହିଛି ।


    ଭାରତର ଗାଁରେ ବସିଥିବା ବ୍ୟକ୍ତି ମଧ୍ୟ କିପରି ଦେଶର କଥାଗୁଡ଼ିକୁ ବୁଝିପାରୁଛି , କିପରି ଦେଶ ସମ୍ପର୍କରେ ନିଷ୍ପତ୍ତି ନେଉଛି । ବିଶ୍ୱ ପାଇଁ ଭାରତର ନିର୍ବାଚନ ଏକ ଆଶ୍ଚର୍ଯ୍ୟ । ଯଦି ମୋ କୁମ୍ଭର ଏତେ ଶକ୍ତି ରହିଛି ଯେ ପରିଚାଳନାଗତ ଦକ୍ଷତାକୁ ପ୍ରଦର୍ଶିତ କରିପାରୁଛି ତ ’ ମୋ ଦେଶର ନିର୍ବାଚନର ଢାଞ୍ଚା , ନିର୍ବାଚନର ଆୟୋଜନ ଏବଂ ଏତେ ବଡ଼ ଗଣତାନ୍ତ୍ରିକ ସମ୍ପୃକ୍ତି । ବିଶ୍ୱରେ ଗଣତନ୍ତ୍ରରେ ବିଶ୍ୱାସ କରୁଥିବା ଲୋକମାନଙ୍କୁ ମଧ୍ୟ ଏହା ପ୍ରେରଣା ଦେଇଥାଏ । ଗଣତନ୍ତ୍ର ଆଡ଼କୁ ଆହୁରି ଯେଉଁମାନେ ଏବେ ପହଞ୍ଚିପାରିନାହାନ୍ତି ସେମାନଙ୍କ ପାଇଁ ମଧ୍ୟ ଏହା ପ୍ରେରଣାର କାରଣ ହୋଇପାରେ । ତେଣୁ ମୁଁ ଚାହିଁବି ଯେ ମୋ ଦେଶର ନିର୍ବାଚନ ଆୟୋଗ ପ୍ରୟାସ କରନ୍ତୁ , ଆମର ବୈଦେଶିକ ମନ୍ତ୍ରଣାଳୟ ସେମାନଙ୍କ ସମ୍ପୂର୍ଣ୍ଣ ସହାୟତା କରୁ । ସାରା ବିଶ୍ୱର ବିଶ୍ୱବିଦ୍ୟାଳୟ , ବିଶ୍ୱର ଛାତ୍ରଛାତ୍ରୀ , ବିଶ୍ୱର ଗଣତନ୍ତ୍ରପ୍ରେମୀ ସମସ୍ତେ ଯେଉଁମାନେ ଗଣତନ୍ତ୍ରରେ ବିଶ୍ୱାସ କରନ୍ତି ସେମାନେ ଆଗାମୀ ଦିନରେ ଗଣତନ୍ତ୍ରର ଯେଉଁ କୁମ୍ଭ ଆୟୋଜିତ ହେବାକୁ ଯାଉଛି ତା ’ କୁ ମଧ୍ୟ ଏଠାକୁ ଆସି ଦେଖନ୍ତୁ । ଆହୁରି ଭାରତର ଜନସାଧାରଣଙ୍କ ଗଣତନ୍ତ୍ର ପ୍ରତି ଯେଉଁ ପ୍ରତିବଦ୍ଧତା ଥାଏ , ଭାରତର ସାଧାରଣଜନତାଙ୍କ ମାନବୀୟ ମୂଲ୍ୟବୋଧ ପ୍ରତି ଯେଉଁ ପ୍ରତିବଦ୍ଧତା ଥାଏ ତା ’ କୁ ନିଜ ଆଖିରେ ଦେଖନ୍ତୁ ଏବଂ ବିଶ୍ୱର ବାର୍ତ୍ତା ଦିଅନ୍ତୁ ଯେ ଭାରତ ଆମେ ଯାହା ଭାବୁଛୁ , ଶୁଣିଛୁ କାହାର ଦୃଷ୍ଟିରେ ଯାହା ଦେଖିଛୁ କିନ୍ତୁ ଆମେ ନିଜ ଦୃଷ୍ଟିରେ ଏକ ଭିନ୍ନ ହିନ୍ଦୁସ୍ତାନ ଦେଖିପାରୁଛୁ , ପ୍ରକୃତ ହିନ୍ଦୁସ୍ତାନ ଦେଖିପାରୁଛୁ , ସାମର୍ଥ୍ୟଶାଳୀ ହିନ୍ଦୁସ୍ତାନ ଦେଖିଛୁ ଏବଂ ବିଶ୍ୱକୁ କିଛି ଦେବାର ସାମର୍ଥ୍ୟ ରଖୁଥିବା ହିନ୍ଦୁସ୍ତାନ ଦେଖୁଛୁ ।


    ଆପଣମାନେ ଯେତେବେଳେ ଅକ୍ଷୟବଟ ଦେଖିଥିବେ , ଭାରତର ଲୋକମାନଙ୍କ ପାଇଁ ଅକ୍ଷୟବଟ ଏକ ଶ୍ରଦ୍ଧାର କାରଣ , କିନ୍ତୁ ଧରିନିଅନ୍ତୁ ସେହି ଶ୍ରଦ୍ଧା ସହ ଆପଣଙ୍କ ପରିଚୟ ନଥିଲେ ମଧ୍ୟ ତ ’ ଆପଣମାନଙ୍କୁ ଏତିକି ତ ’ ଜଣାପଡ଼ିବ ଯେ ଦେଶ କେତେ ପ୍ରକୃତିପ୍ରେମୀ । ହଜାର ହଜାର ବର୍ଷ ଧରି ଏକ ବୃକ୍ଷ ପ୍ରତି ବିଶ୍ୱାସ ରଖୁଥିବା ସେହି ସମାଜ ବୃକ୍ଷ ଏବଂ ଲତାରେ ମଧ୍ୟ ପରମାତ୍ମାଙ୍କ ଦର୍ଶନ କରିଥାଏ ଯଦି ସେହି ସମାଜକୁ କେହି ବୁଝିପାରିବ ତ ’ ବିଶ୍ୱକୁ କେବେହେଲେ ଜଳବାୟୁ ପରିବର୍ତ୍ତନ ଏବଂ ବିଶ୍ୱ ତାପନର ସମସ୍ୟା ଭୋଗିବାକୁ ପଡ଼ିବ ନାହିଁ । ପୂର୍ବରୁ ଆମେ ଏହା ବୁଝିଥିଲେ ମଧ୍ୟ ଆମକୁ ଏହି ସମସ୍ୟା ଭୋଗିବାକୁ ପଡ଼ିନଥାନ୍ତା । ତାହା କେବଳ ଏକ ବୃକ୍ଷର ଦର୍ଶନ ନଥିଲା । ସେହି ଭାରତର ଲୋକମାନେ ବୋଧହୁଏ ତା ’ ର ପୁରାଣକୁ ଜାଣିଥିଲେ , ଭାରତର ଲୋକମାନଙ୍କ ପାଇଁ ତାହା ହୋଇଥିବ କିନ୍ତୁ ଯେଉଁମାନେ ପୁରାଣକୁ ଜାଣନ୍ତି ନାହିଁ ସେମାନଙ୍କ ପାଇଁ ଏହି ସାମର୍ଥ୍ୟ ଅଛି ଯେ ଆମେ ବୃକ୍ଷଲତାରେ ମଧ୍ୟ ପରମାତ୍ମାକୁ ଦେଖିଥାଉ । ଆହୁରି ଆମେ ପ୍ରକୃତି ପ୍ରତି ସହାବସ୍ଥାନରେ ଅଭ୍ୟସ୍ତ । ସହାବସ୍ଥାନ ସହିତ ସଂଘର୍ଷ କାରଣରୁ ମାନବଜାତି ଯେଉଁ ସଂକଟରେ ଫସିଛି ସେଥିରୁ ବାହାରିବାର ରାସ୍ତା ମଧ୍ୟ ଏହି ପରମ୍ପରା ଦେଇଛି । ତାହା ଅକ୍ଷୟବଟର ଦର୍ଶନ ହେଉ , ନଦୀ ପ୍ରତି ଶ୍ରଦ୍ଧା କଥା ହେଉ , ସଦ୍ୟତମ ପରିଚାଳନା କଥା ହେଉ , ଯେକୌଣସି ଦୃଷ୍ଟିରୁ ଦେଖିଲେ ବିଶ୍ୱ ପାଇଁ ଏହା କେସ ଷ୍ଟଡି , ବିଶ୍ୱ ବିଦ୍ୟାଳୟ ପାଇଁ କେସ ଷ୍ଟଡି ଏବଂ ଭାରତ ପ୍ରତି ଆକର୍ଷଣ ବଢ଼ାଇବା ଲାଗି , ଭାରତର ମହାନ ପରମ୍ପରା , ମାନବ ଜାତିର କଲ୍ୟାଣର ମାର୍ଗ ଦେଖାଉଥିବା ପରମ୍ପରା ଏହି ଦୃଷ୍ଟିରୁ ମଧ୍ୟ ଅତ୍ୟନ୍ତ ଗୁରୁତ୍ୱପୂର୍ଣ୍ଣ । ଏପରି ଗୁରୁତ୍ୱପୂର୍ଣ୍ଣ ଅବସରରେ ଆପଣମାନଙ୍କ ଆଗମନ ମୋ ପାଇଁ ଗର୍ବର ବିଷୟ , ଆନନ୍ଦର ବିଷୟ ।


    ମୁଁ ପୁଣିଥରେ ଆପଣମାନଙ୍କୁ ସମସ୍ତଙ୍କୁ ହୃଦୟରୁ ସ୍ୱାଗତ କରୁଛି ଏବଂ ଯେତେ ସମୟ ଆପଣମାନଙ୍କୁ ଏଠାରେ ବିତାଇବାର ସୁଯୋଗ ମିଳିବ , ଆପଣମାନେ ନିଶ୍ଚିତ ଭାବେ ଭାରତକୁ ଜାଣିବା ବୁଝିବା ଲାଗି ସେହି ସମୟର ଉପଯୋଗ କରିବେ ଏବଂ ନିଜ ଦେଶକୁ ଯାଇ ବିଶ୍ୱକୁ କହିବେ ଯେ ଆପଣମାନେ ଯାହା ଶୁଣିଥିଲେ ତା ’ ଠାରୁ ହିନ୍ଦୁସ୍ତାନ ଆହୁରି ଅନେକ । ହିନ୍ଦୁସ୍ତାନ କିଛି ଅଧିକ , ଆପଣ ଯେଉଁ ହିନ୍ଦୁସ୍ତାନକୁ ଜାଣିଛନ୍ତି , ପୁରାତନକୁ ଜାଣିଛନ୍ତି । ଏହା ହିଁ ହିନ୍ଦୁସ୍ତାନ ଯାହା ଆଗାମୀ ଦିନରେ ମଧ୍ୟ ମାନବ ଜାତିକୁ ମାର୍ଗ ଦେଖାଇବାର ସାମର୍ଥ୍ୟ ରଖିଥାଏ । ଆପଣମାନେ ସଠିକ ଅର୍ଥରେ ଭାରତର ଏହି ମହାନ ପରମ୍ପରାର ସଦଭାବନା ଦୂତ ହୋଇ ଫେରିବେ ଏହା ହିଁ ମୋର ଆପଣମାନଙ୍କୁ ଶୁଭକାମନା ।


    ବହୁତ ବହୁତ ଧନ୍ୟବାଦ ।


    *************

    
    
    (Release ID: 1566294) Visitor Counter : 13