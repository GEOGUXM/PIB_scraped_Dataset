      କ୍ୟାବିନେଟ

      ନୂଆଦିଲ୍ଲୀ ଅନ୍ତର୍ଜାତୀୟ ମଧ୍ୟସ୍ଥତା କେନ୍ଦ୍ର ଅଧ୍ୟାଦେଶ, 2019କୁ କ୍ୟାବିନେଟ ମଞ୍ଜୁରି
      Posted On: 28 FEB 2019 8:47PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ନୂଆଦିଲ୍ଲୀ ଅନ୍ତର୍ଜାତୀୟ ମଧ୍ୟସ୍ଥତା କେନ୍ଦ୍ର (ଏନଡିଆଇଏସି) ସ୍ଥାପନ ନିମନ୍ତେ ଏକ ଅଧ୍ୟାଦେଶ ଜାରି ପାଇଁ ମଞ୍ଜୁରି ଦେଇଛନ୍ତି । ସଂସ୍ଥାଗତ ମଧ୍ୟସ୍ଥତା ପାଇଁ ଏହା ଏକ ସ୍ୱତନ୍ତ୍ର ତଥା ସ୍ୱୟଂଶାସିତ ବ୍ୟବସ୍ଥା ହେବ ।


    ଲାଭ :


    ସଂସ୍ଥାଗତ ମଧ୍ୟସ୍ଥତା ଦ୍ୱାରା ସରକାର , ଏହାର ବିଭିନ୍ନ ସଂସ୍ଥା ଓ ବିବାଦୀୟ ପକ୍ଷମାନେ ଲାଭାନ୍ୱିତ ହେବେ । ଜନସାଧାରଣ ଓ ସାର୍ବଜନୀନ ସଂସ୍ଥା କମ ଖର୍ଚ୍ଚରେ ଗୁଣବତ୍ତାସମ୍ପନ୍ନ ଅଭିଜ୍ଞତା ପାଇପାରିବେ । ସଂସ୍ଥାଗତ ମଧ୍ୟସ୍ଥତା କ୍ଷେତ୍ରରେ ଭାରତକୁ ଏକ ହବରେ ପରିଣତ କରିବାରେ ଏହା ସାହାଯ୍ୟ କରିବ ।


    ଲକ୍ଷ୍ୟ

     1. ଲକ୍ଷ୍ୟଭିତ୍ତିକ ପରିବର୍ତ୍ତନ ଆଣି ଅନ୍ତର୍ଜାତୀୟ ଓ ଜାତୀୟ ସ୍ତରର ମଧ୍ୟସ୍ଥତା କ୍ଷେତ୍ରରେ ନିଜକୁ ଏକ ପ୍ରମୁଖ ସଂସ୍ଥା ଭାବେ ଗଢ଼ି ତୋଳିବା
     2. ବୁଝାମଣା ମଧ୍ୟସ୍ଥତା ଓ ମଧ୍ୟସ୍ଥତା କାର୍ୟ୍ୟ ପାଇଁ ସୁବିଧା ଓ ପ୍ରଶାସନିକ ସହାୟତା ପ୍ରଦାନ
     3. ଜାତୀୟ ଓ ଅନ୍ତର୍ଜାତୀୟ ସ୍ତରର ସ୍ୱୀକୃତିପ୍ରାପ୍ତ ନ୍ୟାୟପ୍ରଦାନକାରୀ , ମଧ୍ୟସ୍ଥ , ବୁଝାମଣାକାରୀ ତଥା ଅଭିଜ୍ଞ ସର୍ବେକ୍ଷଣକାରୀ ଓ ତଦନ୍ତକାରୀଙ୍କ ପ୍ୟାନେଲ ଗଠନ
     4. ପେସାଦାର ଢଙ୍ଗରେ ଆନ୍ତର୍ଜାତିକ ଓ ଜାତୀୟ ସ୍ତରର ମଧ୍ୟସ୍ଥତା ଓ ବୁଝାମଣା
     5. କମ ଖର୍ଚ୍ଚରେ ତଥା ଠିକ ସମୟରେ ଅନ୍ତର୍ଜାତିକ ଓ ଜାତୀୟ ସ୍ତରର ମଧ୍ୟସ୍ଥତା ଓ ବୁଝାମଣା ସାରିବା
     6. ବିକଳ୍ପ ବିବାଦ ସମାଧାନ ତଥା ସଂପର୍କିତ ଘଟଣା କ୍ଷେତ୍ରରେ ଗବେଷଣା , ବିବାଦ ସମାଧାନ କ୍ଷେତ୍ରରେ ସଂସ୍କାରକୁ ପ୍ରୋତ୍ସାହନ
     7. ଅନ୍ୟ ସଂଘ , ସଂସ୍ଥା , ପ୍ରତିଷ୍ଠାନ ମଧ୍ୟରେ ସମନ୍ୱୟ ରଖି ଆନ୍ତର୍ଜାତିକ ଓ ଜାତୀୟ ସ୍ତରରେ ବିକଳ୍ପ ବିବାଦ ସମାଧାନକୁ ପ୍ରୋତ୍ସାହନ

    ନୂଆଦିଲ୍ଲୀ ଅନ୍ତର୍ଜାତୀୟ ମଧ୍ୟସ୍ଥତା କେନ୍ଦ୍ର (ଏନଡିଆଇଏସି) ଜଣେ ଅଧ୍ୟକ୍ଷଙ୍କ ଦ୍ୱାରା ପରିଚାଳିତ ହେବ । ସୁପ୍ରିମକୋର୍ଟ ବିଚାରପତି , ହାଇକୋର୍ଟ ବିଚାରପତି କିମ୍ବା ବିଶିଷ୍ଟ ବ୍ୟକ୍ତି ଯାହାଙ୍କର ମଧ୍ୟସ୍ଥତା ନିୟମ ଓ ପରିଚାଳନା କ୍ଷେତ୍ରରେ ଦକ୍ଷତା ତଥା ଅଭିଜ୍ଞତା ଥିବ ତାଙ୍କୁ କେନ୍ଦ୍ର ସରକାର ଭାରତର ମୁଖ୍ୟ ବିଚାରପତିଙ୍କ ସହ ପରାମର୍ଶ ପରେ ଅଧ୍ୟକ୍ଷ ଭାବେ ନିଯୁକ୍ତି ଦେବେ ।


    ଉଭୟ ଜାତୀୟ ଓ ଅନ୍ତର୍ଜାତୀୟ ସ୍ତରରେ ସଂସ୍ଥାଗତ ମଧ୍ୟସ୍ଥତା କ୍ଷେତ୍ରରେ ଅଭିଜ୍ଞତା ଥିବା ଦୁଇ ଜଣ ପୂର୍ଣ୍ଣକାଳୀନ କିମ୍ବା ସାମୟିକ ସଦସ୍ୟ ରହିବେ । ସେହିପରି ବାଣିଜ୍ୟ ଓ ଶିଳ୍ପ ଜଗତ ସହ ଜଡିତ ସ୍ୱୀକୃତିପ୍ରାପ୍ତ ସଂସ୍ଥାର ଜଣେ ପ୍ରତିନିଧି ସାମୟିକ ସଦସ୍ୟ ଭାବରେ ରୋଟେସନ ଆଧାରରେ ନିଯୁକ୍ତ ହେବେ । ଆଇନ ବ୍ୟାପାର ବିଭାଗର ସଚିବ , ଅର୍ଥନୈତିକ ପରାମର୍ଶଦାତା ବ୍ୟୟ ବିଭାଗ , ମୁଖ୍ୟ କାର୍ୟ୍ୟନିର୍ବାହୀ ଅଧିକାରୀ , ଏନଡିଆଇଏସି ଏହାର ଏକ୍ସ-ଅଫିସିଓ ସଦସ୍ୟ ରହିବେ ।


    **********

    
    
    (Release ID: 1567381) Visitor Counter : 14
    
    
    
    
    

7.