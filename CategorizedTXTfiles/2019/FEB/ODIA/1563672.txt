      କ୍ୟାବିନେଟ

      ଶାନ୍ତିପୂର୍ଣ୍ଣ ଉଦ୍ଦେଶ୍ୟ ଲାଗି ବାହ୍ୟ ମହାକାଶର ଅନ୍ୱେଷଣ ଓ ଉପଯୋଗ ସଂକ୍ରାନ୍ତ ସହଯୋଗ ଉପରେ ଭାରତ-ଇଣ୍ଡୋନେସିଆ ମଧ୍ୟରେ ରୂପରେଖ ଚୁକ୍ତିକୁ କ୍ୟାବେନେଟର ମଞ୍ଜୁରି
      Posted On: 06 FEB 2019 8:53PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀର ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଶାନ୍ତିପୂର୍ଣ୍ଣ ଉଦ୍ଦେଶ୍ୟ ଲାଗି ବାହ୍ୟ ମହାକାଶର ଅନ୍ୱେଷଣ ଏବଂ ଉପଯୋଗ କ୍ଷେତ୍ରରେ ସହଯୋଗ ନିମନ୍ତେ ଭାରତ ଏବଂ ଇଣ୍ଡୋନେସିଆ ମଧ୍ୟରେ ରୂପରେଖ ଚୁକ୍ତିକୁ ପିଛିଲା ଭାବେ ମଞ୍ଜୁରି ଦେଇଛନ୍ତି । ଏହି ରୂପରେଖ ଚୁକ୍ତି 30 ମେ , 2018ରେ ସ୍ୱାକ୍ଷରିତ ହୋଇଥିଲା ଏବଂ ପରେ ଏହାର ବିନିମୟ ହୋଇଥିଲା ।


    ବିନ୍ଦୁୱାରୀ ବିବରଣୀ :


    - ଏହି ରୂପରେଖ ଚୁକ୍ତି ମହାକାଶ ବିଜ୍ଞାନ , ବାହ୍ୟ ମହାକାଶର ଅନ୍ୱେଷର , ମହାକାଶ ପ୍ରଯୁକ୍ତିର ଉପଯୋଗ , ଭୂପୃଷ୍ଠର ରିମୋଟ ସେନସିଂ , ସମନ୍ୱିତ ବିଆଇଏକେ ଟିଟିସି କେନ୍ଦ୍ରର ପରିଚାଳନା ଏବଂ ରକ୍ଷଣାବେକ୍ଷଣ ଭାରତୀୟ ଗ୍ରାଉଣ୍ଡ ଷ୍ଟେସନର ହୋଷ୍ଟିଂ , ଆଇଆରଆଇଏମଏସ ଷ୍ଟେସନର ହୋଷ୍ଟିଂ , ଏଲଏପିଏଏନ ନିର୍ମିତ ଉପଗ୍ରହ ଉତକ୍ଷେପଣ ପାଇଁ ସହାୟତା , ଗ୍ରାଉଣ୍ଡ ଷ୍ଟେସନର ପାରସ୍ପରିକ ଉପଯୋଗ ଆଦି ଭଳି ସମ୍ଭାବ୍ୟ ଆଗ୍ରହୀ କ୍ଷେତ୍ରରେ ସହଯୋଗ କରିବାରେ ସମର୍ଥ କରିବ ।


    - ଏହି ରୂପରେଖ ଚୁକ୍ତିରୁ ସ୍ୱତନ୍ତ୍ର କାର୍ଯ୍ୟକଳାପ ଲାଗି ପ୍ରକ୍ରିୟାର କାର୍ଯ୍ୟାନ୍ୱୟନକୁ ଚୁଡ଼ାନ୍ତ ରୂପ ଦିଆଯାଇପାରିବ । ଯାହାର ଫଳସ୍ୱରୂପ ଏହି ଚୁକ୍ତିର ଲକ୍ଷ ଅର୍ଜନ କରିବା ଉଦ୍ଦେଶ୍ୟରେ ଏକ ମିଳିତ କାର୍ଯ୍ୟଗୋଷ୍ଠୀ ଗଠନ କରାଯିବ , ଯେଉଁଥିରେ ମହାକାଶ ବିଭାଗ/ଇସ୍ରୋ , ଇଣ୍ଡୋନେସିଆନ ନେସନାଲ ଇନଷ୍ଟିଟ୍ୟୁଟ ଅଫ ଏରୋନଟିକ୍ସ ଏଣ୍ଡ ସ୍ପେଶ (ଏଲଏପିଏଏନ)ର ସଦସ୍ୟ ସାମିଲ ହେବେ ।


    ବ୍ୟାପକ ପ୍ରଭାବ :


    ରୂପରେଖ ବୁଝାମଣା ଭାରତ ଏବଂ ଇଣ୍ଡୋନେସିଆ ମଧ୍ୟରେ ସହଯୋଗକୁ ଆହୁରି ସୁଦୃଢ଼ କରିବ । ଏହି ଚୁକ୍ତି ଇଣ୍ଡୋନେସିଆରେ ଇସ୍ରୋର ଟିଟିସି କେନ୍ଦ୍ର ଏବଂ ଆଇଆରଏମଏସ କେନ୍ଦ୍ର ପ୍ରତିଷ୍ଠା କରିବାରେ ମଧ୍ୟ ସହାୟକ ହେବ ।


    **********

    
    
    (Release ID: 1563672) Visitor Counter : 1