      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଆସନ୍ତାକାଲି ପେଟ୍ରୋଟେକ-2019 କରିବେ ଉଦ୍ଘାଟନ
      Posted On: 10 FEB 2019 9:44PM by PIB Bhubaneshwar


    ଉତ୍ତରପ୍ରଦେଶର ଗ୍ରେଟର ନୋଏଡାରେ ଥିବା ଇଣ୍ଡିଆ ଏକ୍ସପୋ ସେଂଟରରେ ଫେବୃଆରୀ 11ରେ ପ୍ରଧାନମନ୍ତ୍ରୀ ପେଟ୍ରୋଟେକ-2019ର ଉଦ୍ଘାଟନ କରିବେ ।


    କାର୍ଯ୍ୟକ୍ରମର ଉଦଘାଟନୀ ଉତ୍ସବକୁ ମଧ୍ୟ ସେ ସମ୍ବୋଧିତ କରିବେ । ପେଟ୍ରୋଟେକ-2019କୁ ଭାରତର ପ୍ରମୁଖ ହାଇଡ୍ରୋକାର୍ବନ ସମ୍ମିଳନୀ ଭାବେ ଗ୍ରହଣ କରାଯାଏ । 13ତମ ଆନ୍ତର୍ଜାତିକ ତୈଳ ଓ ଗ୍ୟାସ ସମ୍ମିଳନୀ ଏବଂ ପ୍ରଦର୍ଶନୀ ପେଟ୍ରୋଟେକ-2019କୁ ଭାରତ ସରକାରଙ୍କ ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ ମନ୍ତ୍ରଣାଳୟ ଅଧୀନରେ ଆୟୋଜିତ କରାଯାଉଛି ।


    2019 ଫେବୃଆରୀ 11ରୁ 12 ମଧ୍ୟରେ ଆୟୋଜିତ ହେଉଥିବା ଏହି 3 ଦିନିଆ ବୃହତ କାର୍ଯ୍ୟକ୍ରମ ଭାରତର ବର୍ତ୍ତମାନର ବଜାର ଏବଂ ତୈଳ ଏବଂ ଗ୍ୟାସ କ୍ଷେତ୍ରରେ ପୁଞ୍ଜିନିବେଶ ସହାୟତା ବିକାଶର ସ୍ଥିତିକୁ ଦର୍ଶାଇବ । ଅଂଶୀଦାର ଦେଶମାନଙ୍କରୁ 95ରୁ ଅଧିକ ଶକ୍ତି ମନ୍ତ୍ରୀ ଏବଂ ପାଖାପାଖି 70 ଦେଶରୁ 7000 ପ୍ରତିନିଧି ପେଟ୍ରୋଟେକ-2019ରେ ଅଂଶଗ୍ରହଣ କରିବାର ଆଶା ରହିଛି ।


    ଗ୍ରେଟର ନୋଏଡାର ଇଣ୍ଡିଆ ଏକ୍ସପୋ ମାର୍କେଟରେ 20 , 000 ବର୍ଗ ମିଟରରୁ ଉର୍ଦ୍ଧ୍ଵ ବ୍ୟାପୀ ଅଂଚଳରେ ଏହି ସମ୍ମିଳନୀ ସହିତ ଏକ ପ୍ରଦର୍ଶନୀର ଆୟୋଜନ କରାଯିବ । ପେଟ୍ରୋଟେକ-2019 ପ୍ରଦର୍ଶନୀରେ 13ଟିରୁ ଅଧିକ ଦେଶର ପାଭିଲିଅନ ଏବଂ 40ଟି ଅଧିକ ଦେଶରୁ ପାଖାପାଖି 750 ପ୍ରଦର୍ଶକ ମେକ ଇନ ଇଣ୍ଡିଆ ଏବଂ ଅକ୍ଷୟ ଶକ୍ତିର ବିଶେଷ ପ୍ରସଙ୍ଗ ଉପରେ ସେମାନଙ୍କ ପ୍ରଦର୍ଶନୀ ରଖିବେ ।


    ଅତୀତରେ 2016 ଡିସେମ୍ବର 5ରେ ପ୍ରଧାନମନ୍ତ୍ରୀ ପେଟ୍ରୋଟେକ-2016ର ଦ୍ଵାଦଶ ଅଧିବେଶନକୁ ଉଦଘାଟନ କରିଥିଲେ ।


    ସେ କହିଲେ ଯେ , “ ଭାରତର ଶକ୍ତି ଭବିଷ୍ୟତକୁ ନେଇ ମୋର ଅନ୍ତର୍ଦୃଷ୍ଟିର 4ଟି ସ୍ତମ୍ଭ ରହିଛି: ଶକ୍ତି ଉପଲବ୍ଧତା , ଶକ୍ତି ସାମର୍ଥ୍ୟ , ଶକ୍ତିର ସ୍ଥାୟିତ୍ୱ ଏବଂ ଶକ୍ତି ସୁରକ୍ଷା । ”


    ପ୍ରଧାନମନ୍ତ୍ରୀ ମଧ୍ୟ ବୈଶ୍ୱିକ ହାଇଡ୍ରୋକାର୍ବନ କମ୍ପାନୀମାନଙ୍କୁ ମେକ ଇନ ଇଣ୍ଡିଆରେ ସାମିଲ ହେବା ପାଇଁ ନିମନ୍ତ୍ରଣ କରି ସେମାନଙ୍କୁ ଆଶ୍ୱାସନା ଦେଇଥିଲେ ଯେ “ଆମର ଉଦ୍ଦେଶ୍ୟ ନାଲିଫିତାର ଅମଲାତନ୍ତ୍ରକୁ ହଟାଇବା ଓ ନାଲିଗାଲିଚା ବିଛାଇ ସେମାନଙ୍କୁ ସ୍ୱାଗତ କରିବା । ”


    **********

    
    
    (Release ID: 1563947) Visitor Counter : 10