      କ୍ୟାବିନେଟ

      ରାଷ୍ଟ୍ରୀୟ ଇଲେକଟ୍ରୋନିକ୍ସ ନୀତି 2019କୁ କ୍ୟାବିନେଟ ମଞ୍ଜୁରି
      Posted On: 19 FEB 2019 8:35PM by PIB Bhubaneshwar


    ନିଷ୍ପ ତ୍ତି


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଆଜି ଇଲେକଟ୍ରୋନିକ୍ସ ଏବଂ ସୂଚନା ପ୍ରଯୁକ୍ତି ମନ୍ତ୍ରଣାଳୟ ଦ୍ୱାରା ପ୍ରସ୍ତାବିତ ଜାତୀୟ ଇଲେକଟ୍ରୋନିକ୍ସ ନୀତି 2019 ( NPE 2019 )କୁ ଅନୁମୋଦନ କରିଛନ୍ତି । ଏହି ନୀତିରେ ଚିପସେଟ ସହିତ ଗୁରୁତ୍ୱପୂର୍ଣ୍ଣ ଉପାଦାନ ଦେଶରେ ବିକଶିତ କରିବାର କ୍ଷମତାକୁ ପ୍ରୋତ୍ସାହିତ କରାଯିବ । ଏଥିସହିତ ବିଶ୍ୱସ୍ତରରେ ପ୍ରତିଦ୍ୱନ୍ଦ୍ୱିତା କରିବା ନିମନ୍ତେ ଉଦ୍ୟୋଗ ଲାଗି ଅନୁକୂଳ ବାତାବରଣ ସୃଷ୍ଟି କରି ଭାରତକୁ ‘ ଇଲେକଟ୍ରୋନିକ୍ସ ସିଷ୍ଟମ ଡିଜାଇନ ଏଣ୍ଡ ମ୍ୟାନୁଫ୍ୟାକଚରିଂ ( ESDM ) ’ ର ଏକ ବୈଶ୍ୱିକ କେନ୍ଦ୍ର ରୂପରେ ପ୍ରତିଷ୍ଠିତ କରିବା ଲାଗି ପରିକଳ୍ପନା କରାଯାଇଛି ।


    ଏନପିଇ 2019ର ପ୍ରମୁଖ ବିଶେଷତ୍ୱ

     1. ଇଏସଡିଏମ କ୍ଷେତ୍ର ଲାଗି ଅନୁକୂଳ ବାତାବରଣ ସୃଷ୍ଟି କରାଯିବ: ଇଏସଡିଏମର ସମ୍ପୂର୍ଣ୍ଣ ମୂଲ୍ୟ ଶୃଙ୍ଖଳା (ଭ୍ୟାଲୁ ଚେନ)ରେ ଘରୋଇ ଉତ୍ପାଦନ ଏବଂ ରପ୍ତାନିକୁ ପ୍ରୋତ୍ସାହନ ଦିଆଯିବ ।
     2. ପ୍ରମୁଖ ଇଲେକଟ୍ରୋନିକ୍ସ ସରଞ୍ଜାମର ଉତ୍ପାଦନ ଲାଗି ପ୍ରୋତ୍ସାହନ ଏବଂ ସହାୟତା ଦିଆଯିବ ।
     3. ଏପରି ମେଗା ଯୋଜନା ନିମନ୍ତେ ସ୍ୱତନ୍ତ୍ର ପ୍ରୋତ୍ସାହନ ପ୍ୟାକେଜ ଦିଆଯିବ , ଯାହା ଅତ୍ୟନ୍ତ ହାଇଟେକ ତଥା ଯେଉଁଥିରେ ବ୍ୟାପକ ମାତ୍ରାରେ ନିବେଶର ଆବଶ୍ୟକତା ରହିଛି । ଏଥି ମଧ୍ୟରେ ସେମି କଣ୍ଡକ୍ଟର ସୁବିଧା , ଡିସପ୍ଲେ ଫାବ୍ରିକେସନ ଆଦି ସାମିଲ ରହିଛି ।

      * IV. ନୂତନ ୟୁନିଟକୁ ପ୍ରୋତ୍ସାହନ ଏବଂ ବର୍ତ୍ତମାନ ୟୁନିଟର ସମ୍ପ୍ରସାରଣ ଲାଗି ଉପଯୁକ୍ତ ଯୋଜନା କରାଯିବ ।

     1. ଇଲେକଟ୍ରୋନିକ୍ସର ସମସ୍ତ ଉପକ୍ଷେତ୍ରରେ ଗବେଷଣା ଏବଂ ବିକାଶକୁ ପ୍ରୋତ୍ସାହନ ଦିଆଯିବ । ଏଥିମଧ୍ୟରେ ମୌଳିକ କିମ୍ବା ତୃଣମୂଳସ୍ତରର ଉଦ୍ଭାବନ ଏବଂ ଉଦୀୟମାନ ପ୍ରଯୁକ୍ତି କ୍ଷେତ୍ର ଯଥା ଫାଇଭ ଜି , ଆଇଓଟି/ସେନସର , ଆର୍ଟିଫିସିଆଲ ଇଣ୍ଟେଲିଜେନ୍ସ ( AI ) , ମେସିନ ଲର୍ଣ୍ଣିଂ , ଭର୍ଚୁଆଲ ରିଅଲିଟି ( VR ) , ଡ୍ରୋନ , ରୋବୋଟିକ୍ସ , ଏଡିଟିଭ ମ୍ୟାନ୍ୟୁଫାକଚରିଂ , ଫୋଟୋନିକ୍ସ , ନାନୋ ଆଧାରିତ ଉପକରଣ ଆଦି କ୍ଷେତ୍ରରେ ପ୍ରାରମ୍ଭିକ ପର୍ଯ୍ୟାୟର ଷ୍ଟାର୍ଟ ଅପ ମଧ୍ୟ ସାମିଲ ରହିଛି ।
      * VI. କୁଶଳୀ ଶ୍ରମଶକ୍ତିର ଉପଲବ୍ଧତାରେ ଉଲ୍ଲେଖନୀୟ ବୃଦ୍ଧି ଲାଗି ପ୍ରୋତ୍ସାହନ ଏବଂ ସହାୟତା ପ୍ରଦାନ କରାଯିବ । ଏଥିରେ ଶ୍ରମଜୀବୀମାନଙ୍କୁ କୌଶଳ ପୁଣିଥରେ ସୁନିଶ୍ଚିତ କରିବା ମଧ୍ୟ ସାମିଲ ରହିଛି ।
     1. ଫ୍ୟାବଲେସ ଚିପ ଡିଜାଇନ ଉଦ୍ୟୋଗ , ମେଡ଼ିକାଲ ଇଲେକଟ୍ରୋନିକ୍ସ ଉପକରଣ ଉଦ୍ୟୋଗ , ଅଟୋମୋଟିଭ ଇଲେକଟ୍ରୋନିକ୍ସ ଉଦ୍ୟୋଗ ଏବଂ ମୋବିଲିଟି ଓ ରଣନୈତିକ ଇଲେକଟ୍ରୋନିକ୍ସ ଉଦ୍ୟୋଗ ପାଇଁ ପାୱାର ଇଲେକଟ୍ରୋନିକ୍ସ ଉପରେ ବିଶେଷ ଗୁରୁତ୍ୱ ଦିଆଯିବ ।
     2. ଇଏସଡିଏମ କ୍ଷେତ୍ରରେ ଆଇପିର ବିକାଶ ଏବଂ ଅଧିଗ୍ରହଣକୁ ପ୍ରୋତ୍ସାହନ ଦେବା ଲାଗି ସୋଭରେନ ପେଣ୍ଟେଣ୍ଟ ଫଣ୍ଡ ( SPF ) ନିର୍ମାଣ କରାଯିବ ।
     3. ଜାତୀୟ ସାଇବର ସୁରକ୍ଷା ବ୍ୟବସ୍ଥାକୁ ଉନ୍ନତ କରିବା ଲାଗି ବିଶ୍ୱସନୀୟ ଇଲେକଟ୍ରୋନିକ୍ସ ମୂଲ୍ୟ ଶୃଙ୍ଖଳା (ଭ୍ୟାଲ୍ୟୁ ଚେନ) ସହ ଜଡ଼ିତ ପ୍ରୟାସକୁ ପ୍ରୋତ୍ସାହିତ କରାଯିବ ।

    ******************


    

    
    (Release ID: 1566033) Visitor Counter : 1
    
    
    
    
    

3.