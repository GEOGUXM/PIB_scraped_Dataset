      କ୍ୟାବିନେଟ

      ଚଣ୍ଡିଗଡଠାରେ ସ୍ନାତକୋତ୍ତର ମେଡିକାଲ ପାଠ୍ୟକ୍ରମ ଏବଂ ଅନୁସନ୍ଧାନ ପ୍ରତିଷ୍ଠାନ ପାଇଁ ସାରଙ୍ଗପୁରଠାରେ 50.76 ଏକର ଜମି ହସ୍ତାନ୍ତର ପ୍ରସ୍ତାବକୁ ମଞ୍ଜୁରି
      Posted On: 19 FEB 2019 3:54PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଚଣ୍ଡିଗଡଠାରେ ସ୍ନାତକୋତ୍ତର ମେଡିକାଲ ପାଠ୍ୟକ୍ରମ ଏବଂ ଅନୁସନ୍ଧାନ ପ୍ରତିଷ୍ଠାନ ପାଇଁ ସାରଙ୍ଗପୁରଠାରେ 50.76 ଏକର ଜମି ହସ୍ତାନ୍ତର ପ୍ରସ୍ତାବକକୁ ମଞ୍ଜୁରୀ ପ୍ରଦାନ କରାଯାଇଛି ।


    ଏହାଦ୍ୱାରା ଓପିଡିରେ ରୋଗୀମାନଙ୍କ ପରୀକ୍ଷା ନିରୀକ୍ଷା , ଗୁରୁତର ରୋଗୀମାନଙ୍କର ଚିକିତ୍ସା ନିର୍ଦ୍ଧାରିତ କରିବା ଏବଂ ସେମାନଙ୍କୁ ଅଧିକରୁ ଅଧିକ ଧ୍ୟାନ ଦେବା କ୍ଷେତ୍ରରେ ସହଯୋଗ ମିଳିବ । ଲର୍ଣ୍ଣିଙ୍ଗ ରିସୋର୍ସ ସେଣ୍ଟର (ଏଲଆରସି) ଏବଂ ବହୁ-ସ୍ତରୀୟ ପାର୍କିଂ ପ୍ରତିଷ୍ଠା କରିବା ବ୍ୟତୀତ କର୍କଟ ପ୍ରବନ୍ଧନ ଅନୁସନ୍ଧାନ ଏବଂ ଉପଶମ ଯତ୍ନ ସୁବିଧା ଗୋଟିଏ ଛାତ ତଳେ ଉପଲବ୍ଧ କରାଯିବ ।


    ନୂତନ ଓପିଡି ସୁବିଧା ଆରମ୍ଭ କରିବା ପାଇଁ ଟ୍ରମା କେୟାର , କର୍କଟ ଯତ୍ନ ଏବଂ ଏଲଆରସିର ସ୍ଥାନାନ୍ତରଣ ଦ୍ୱାରା ସାଧାରଣ ଲୋକମାନଙ୍କୁ ସର୍ଜରୀ ପାଇଁ ପ୍ରତୀକ୍ଷା ସମୟ ହ୍ରାସ ହେବ । ଜରୁରୀକାଳୀନ ସେବାଗୁଡିକ ଅଧିକ ସୁବିଧାଜନକ ଭାବେ ଉପଲବ୍ଧ ହେବ ଏବଂ ସାଧାରଣ ଲୋକମାନଙ୍କ ପାଇଁ ଢାଞ୍ଚାଗତ ଚିକିତ୍ସା ସୁବିଧାରେ ଉନ୍ନତି ହେବ ।


    ଏହାଦ୍ୱାରା ପିଜିଆଇଏମଇଆର , ଚଣ୍ଡିଗଡକୁ ଆସୁଥିବା ଗରିବରୁ ଅତି ଗରିବ ରୋଗୀଙ୍କୁ ସୁବିଧାରେ ଚିକିତ୍ସା ସେବା ମିଳିପାରିବ । ସ୍ୱାସ୍ଥ୍ୟ ସେବାଗୁଡିକ ଏବଂ ଶେଷାବସ୍ଥା ଯତ୍ନ ଅଧିକ ପ୍ରଭାବୀ ଢଙ୍ଗରେ ହେବ ।


    *************

    
    
    (Release ID: 1565795) Visitor Counter : 11