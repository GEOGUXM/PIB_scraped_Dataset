      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ବଜେଟ 2019-20
      Posted On: 01 FEB 2019 8:22PM by PIB Bhubaneshwar


    କେନ୍ଦ୍ର ଅର୍ଥ , ର୍କେପାରେଟ ବିଷୟକ , ରେଳ ଏବଂ କୋଇଲା ମନ୍ତ୍ରୀ ଶ୍ରୀ ପୀୟୁଷ ଗୋୟଲ ଆଜି ସଂସଦରେ ଅନ୍ତରୀଣ ବଜେଟ 2019-20 ଆଗତ କରି କହିଲେ ଯେ 2018-19 ବଜେଟ ଅନୁଯାୟୀ ପ୍ରଦାନ କରାଯାଇଥିବା 2 , 82 , 733 କୋଟି ଟଙ୍କା ତୁଳନାରେ 2019-20 ବର୍ଷ ପାଇଁ 3 , 05 , 296 କୋଟି ଟଙ୍କା ପ୍ରଦାନ କରାଯାଇଛି । ପୂର୍ବ ବଜେଟ ତୁଳନାରେ ପ୍ରତିରକ୍ଷା ବଜେଟ ବାବଦ 2 , 85 , 423 କୋଟି ଟଙ୍କାର ବୃଦ୍ଧି କରାଯାଇଛି । ଶ୍ରୀ ପୀୟୁଷ ଗୋୟଲ କହିଲେ ଯେ ଆମର ପ୍ରତିରକ୍ଷା ବଜେଟ 2019-20ରେ ପ୍ରଥମ ଥର ପାଇଁ 3 , 00 , 000 କୋଟି ଟଙ୍କା ପାର କରିଛି । ସେ କହିଲେ ଯେ ଆମ ସୀମାକୁ ସୁରକ୍ଷିତ କରିବା ଏବଂ ଉଚ୍ଚତମ ସ୍ତରକୁ ବଜାୟ ରଖିବା ପାଇଁ ଯଦି ଆବଶ୍ୟକ ହୁଏ ତେବେ ଅତିରିକ୍ତ ଅର୍ଥ ପ୍ରଦାନ କରିଯିବ ।


    ପ୍ରତିରକ୍ଷା ଏବଂ ରାଷ୍ଟ୍ରୀୟ ସୁରକ୍ଷାକୁ ମଜଭୁତ କରିବା ବିଷୟ ସମ୍ବନ୍ଧରେ 2019-20 ବଜେଟରେ କୁହାଯାଇଛି କି ଆମ ସୈନିକ ଦୁର୍ଗମ ପରିସ୍ଥିତିରେ ଆମ ସୀମାକୁ ରକ୍ଷା କରିଥା ’ ନ୍ତି ଏବଂ ଏହା ହେଉଛି ଆମ ପାଇଁ ଗର୍ବ ଏବଂ ସମ୍ମାନର ବିଷୟ । ଅର୍ଥମନ୍ତ୍ରୀ ଗୋୟଲ କହିଲେ ଯେ ସେମାନଙ୍କ ସମ୍ମାନ ପାଇଁ ମହତ୍ୱପୂର୍ଣ୍ଣ ରୁପରେ ଧ୍ୟାନ ପ୍ରଦାନ କରାଯାଇଛି । ସେ କହିଲେ ଯେ ୱାନ ର୍ୟାଙ୍କ ୱାନ ପେନସନ (ଓଆରଓପି) ବିଷୟ , ଯାହାକି ଗତ 40 ବର୍ଷ ଧରି ଲାଗିରହିଥିଲା , ତାହାକୁ ଏବେ ସମାଧାନ କରିଦିଆଯାଇଛି । ସେ କହିଲେ ଯେ ଗତ ସରକାର ତିନୋଟି ବଜେଟରେ ଏହାର ଘୋଷଣା କରିଥିଲେ , ମାତ୍ର 2014-15 ଅନ୍ତରୀଣ ବଜେଟରେ ମାତ୍ର 500 କୋଟି ଟଙ୍କାର ଆବଂଟନ କରାଯାଇଥିଲା । ଏହା ତୁଳନାରେ ଆମେ ଏହା ପ୍ରତି ସଚ୍ଚା ଭାବନାରେ ଏହି ଯୋଜନାକୁ କାର୍ଯ୍ୟାନ୍ୱିତ କରିବା ପୂର୍ବରୁ ହିଁ ପ୍ରଥମରୁ 35 , 000 କୋଟି ଟଙ୍କାରୁ ଅଧିକ ଆବଂଟିତ କରିସାରିଛୁ । ସେ କହିଲେ ଯେ ସରକାର ସମସ୍ତ ସେନାକର୍ମୀମାନଙ୍କ ସୈନ୍ୟ ସେବା ବେତନମାନ (ଏମଏସପି)ରେ ମହତ୍ୱପୂର୍ଣ୍ଣ ଭାବେ ବୃଦ୍ଧି ଏବଂ ଅତ୍ୟଧିକ ବିପଦ ଭରା କ୍ଷେତ୍ରରେ ମହଜୁଦ କ୍ଷେତ୍ରରେ ମହଜୁଦ ନୌସେନା ଏବଂ ବାୟୁସେନା କର୍ମୀମାନଙ୍କୁ ବିଶେଷ ଭତା ପ୍ରଦାନ କରିବାର ଘୋଷଣା କରିସାରିଛନ୍ତି ।


    **********

    
    
    (Release ID: 1562931) Visitor Counter : 5