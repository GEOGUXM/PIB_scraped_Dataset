      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଉତ୍ତର ପ୍ରଦେଶର ଗୋରଖପୁରଠାରେ ପ୍ରଧାନମନ୍ତ୍ରୀ- କିଷାନ ଯୋଜନା ଓ ଅନ୍ୟାନ୍ୟ କାର୍ଯ୍ୟକ୍ରମର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 24 FEB 2019 7:18PM by PIB Bhubaneshwar


    ଜୟ ଯବାନ ଜୟ କିଷାନ


    ଜୟ ଯବାନ ଜୟ କିଷାନ


    ଜୟ ଯବାନ ଜୟ କିଷାନ


    ମଞ୍ଚ ଉପରେ ଉପସ୍ଥିତ ସମସ୍ତ ମହାନୁଭବଗଣ ଏବଂ ଏଠାରେ ଗୋରଖପୁରର ବିପୁଳ ସଂଖ୍ୟାରେ ସମବେତ କୃଷକ ଭାଇ ଓ ଭଉଣୀମାନେ. . . ପ୍ରଯୁକ୍ତି ମାଧ୍ୟମରେ ସାରା ଦେଶର କୃଷି ସହିତ ସଂଶ୍ଳିଷ୍ଟ ରହିଥିବା ସମସ୍ତ କୃଷକ ଭାଇ ଓ ଭଉଣୀମାନଙ୍କୁ ମୁଁ ହୃଦୟର ସହ ପୁଣି ଥରେ ଅଭିବାଦନ ଜ୍ଞାପନ କରୁଛି ।


    ଆପଣମାନେ ସଭିଏଁ ଏକଥା ଜାଣି ଅତ୍ୟନ୍ତ ଖୁସି ହେବେ ଯେ ଆଜି ଗୋରଖନାଥ ଠାରେ ଏହି କାର୍ଯ୍ୟକ୍ରମ ଦ୍ୱାରା , ଏହି ସ୍ଥାନର କାର୍ଯ୍ୟକ୍ରମ ଦ୍ୱାରା , ଗୋରଖପୁରର ମାଟି ଦ୍ୱାରା , ସାରା ଭାରତର ଦୁଇଲକ୍ଷ ଗାଁର ସାଧାରଣ ସେବା କେନ୍ଦ୍ରଠାରେ ଲକ୍ଷ ଲକ୍ଷ କୃଷକଭାଇମାନେ ରୁଣ୍ଡ ହୋଇଛନ୍ତି ଏବଂ ଏହି କାର୍ଯ୍ୟକ୍ରମରେ ଭାଗୀଦାର ହୋଇଛନ୍ତି ।


    ସା ଥୀଗଣ , ବାବା ଗୋରଖନାଥଙ୍କ ଏହି ପବିତ୍ର ସ୍ଥାନରେ ଆପଣମାନଙ୍କ ଗହଣକୁ ଆସିବାର ମୋତେ ଅନେକ ଥର ସୌଭାଗ୍ୟ ପ୍ରାପ୍ତ ହୋଇଛି । କିନ୍ତୁ ଆଜିର ଏହି ଦିନ ଦେଶର ଇତିହାସରେ ଏକ ନୂତନ ବାର୍ତ୍ତା ଉଲ୍ଲେଖ କରିବାକୁ ଯାଉଛି । ଆଜିର ଏହି ଦିବସ କୌଣସି ସାମାନ୍ୟ ଦିନ ନୁହେଁ । ଲାଲ ବାହାଦୁର ଶାସ୍ତ୍ରୀଜୀ କହିଥିଲେ ଜୟ ଯବାନ ଜୟ କିଷାନ । ଏହି ମନ୍ତ୍ରକୁ ଆଜି ଏତେ ବର୍ଷ ପରେ କୃଷକମାନଙ୍କ କ୍ଷେତ ପର୍ଯ୍ୟନ୍ତ , କୃଷକମାନଙ୍କ ଘର ପର୍ଯ୍ୟନ୍ତ , କୃଷକମାନଙ୍କ ପକେଟ ପର୍ଯ୍ୟନ୍ତ ନେଇଯିବାର କାର୍ଯ୍ୟକ୍ରମ ହେଉଛି ତ ଆଜିର ଏହି ପବିତ୍ର ଦିସବରେ ସଂପାଦନ କରାଯାଉଛି ।


    ଦେଶ ସ୍ୱାଧୀନ ହେବା ପରେ ମୋର କୃଷକ ଭାଇମାନଙ୍କ ପାଇଁ ଉଦ୍ଦିଷ୍ଟ ସବୁଠାରୁ ବଡ଼ ଯୋଜନା ଆଜି ଉତ୍ତର ପ୍ରଦେଶର ପବିତ୍ର ଭୂମିରେ ମୋ ଦେଶର କୋଟି କୋଟି କୃଷକ ଭାଇଭଉଣୀମାନଙ୍କ ଆଶୀର୍ବାଦରୁ ଆରମ୍ଭ ହେବାକୁ ଯାଉଛି । ମୁଁ ଗୋରଖପୁରଙ୍କ ଜନତାଙ୍କୁ ଆଉଥରେ ସାଧୁବାଦ ଜଣାଉଛି , କାରଣ ସେମାନେ ପ୍ରଧାନମନ୍ତ୍ରୀ କୃଷକ ସମ୍ମାନ ନିଧି ଯୋଜନା ଆରମ୍ଭ ହେବାର ସାକ୍ଷାତ ସାକ୍ଷୀ ହୋଇଛନ୍ତି ।


    ଭାଇ ଓ ଭଉଣୀମାନେ , ଆଜି ଗୋରଖପୁର ଏବଂ ପୂର୍ବାଞ୍ଚଳର ବିକାଶ ସହିତ ସଂଶ୍ଳିଷ୍ଟ ପ୍ରାୟ 10 ହଜାର କୋଟି ଟଙ୍କାର ପରିଯୋଜନାଗୁଡ଼ିକର ଲୋକାର୍ପଣ ଓ ଶିଳାନ୍ୟାସ ବି ସଂପାଦନ କରାଯାଇଛି । 10 ହଜାର କୋଟି ଟଙ୍କା . . . ସ୍ୱାସ୍ଥ୍ୟ , ସଡ଼କ , ରେଳ , ରୋଜଗାର , ଗ୍ୟାସ ଭଳି କ୍ଷେତ୍ର ସହ ଯୋଡ଼ିହୋଇଥିବା ତମାମ ପରିଯୋଜନା ଏହି କ୍ଷେତ୍ରରେ ବସବାସ କରୁଥିବା ଲୋକମାନଙ୍କ ଜୀବନକୁ ନିଶ୍ଚିତ ଭାବେ ସରଳ ଓ ସୁଲଭ କରିବ । ସେଥିପାଇଁ ଗୋରଖପୁର ସହିତ ପୂର୍ବାଞ୍ଚଳକୁ ମୁଁ ଅନେକ ଅନେକ ସାଧୁବାଦ ଜଣାଉଛି ।


    ଭାଇ ଓ ଭଉଣୀମାନେ , ପ୍ରଧାନମନ୍ତ୍ରୀ କିଷାନ ସମ୍ମାନ ନିଧିର ଶୁଭାରମ୍ଭ ଅବସରରେ ମୁଁ ଦେଶର କୋଟି କୋଟି କୃଷକ ପରିବାରଙ୍କୁ ବି ଅନେକ ଅନେକ ଅଭିନନ୍ଦନ ଜ୍ଞାପନ କରୁଛି । ଏହା ବ୍ୟତୀତ କୋଟି କୋଟି ପଶୁପାଳକଙ୍କୁ ଦୁଗ୍ଧ ବ୍ୟବସାୟ ସହିତ ଯୋଡ଼ିହୋଇ ରହିଥିବା କୃଷକ ପରିବାରଙ୍କୁ ଏବଂ ମତ୍ସ୍ୟପାଳନ ସହ ଓ ଏହାର ବ୍ୟବସାୟ କରୁଥିବା ପରିବାରଙ୍କୁ ବି କ୍ରେଡ଼ିଟ କାର୍ଡ଼ ସୁବିଧା ସହିତ ଯୋଡ଼ାଯାଇଛି । ସେମାନଙ୍କୁ ମଧ୍ୟ ମୁ ଶୁଭକାମନା ଜଣାଉଛି ।


    ସାଥୀଗଣ , କିଷାନମାନଙ୍କ ସକାଶେ ପୂର୍ବର ସରକାରମାନେ କେବଳ ଢ଼େର କଥା କହୁଥିଲେ , କାଗଜକଲମରେ ଅନେକ ଯୋଜନା ବି ପ୍ରସ୍ତୁତ କରାଯାଇଥିଲା । କିନ୍ତୁ କୃଷକମାନଙ୍କୁ ସଶକ୍ତ କରିବା ସେମାନଙ୍କର ଉଦ୍ଦେଶ୍ୟ ନଥିଲା । ବରଂ ସେଥିରେ କୃଷକମାନଙ୍କ ଲାଗ ଛୋଟ ଛୋଟ ଆବଶ୍ୟକତା ପାଇଁ ଅନେକ ସମସ୍ୟା ସେଥିରେ ଲାଗି ରହିଥିଲା । ସେହିସବୁ ଯୋଜନାଗୁଡ଼ିକରେ କୃଷକମାନଙ୍କ ଉପକାର ସକାଶେ କୌଣସି ଉଦ୍ଦେଶ୍ୟ ନଥିଲା । ସେମାନେ କୃଷକମାନଙ୍କୁ କୌଣସି ଉଚିତ ନିର୍ଣ୍ଣୟ ବି ନେଇ ନଥିଲେ ।


    ଭାଇ ଓ ଭଉଣୀମାନେ , ଏଭଳି ସ୍ଥିତିରେ ପରିବର୍ତ୍ତନ ଆଣିବା ସକାଶେ 2014ରେ ଭାରତୀୟ ଜନତା ପାର୍ଟି ନେତୃତ୍ୱାଧୀନ ଏନଡ଼ିଏ ସରକାର ଗଠନ କରିବାର ଅବସର ମିଳିଥିଲା । ଆମେ କୃଷକମାନଙ୍କ ଛୋଟ ଛୋଟ ସମସ୍ୟା ପ୍ରତି ମଧ୍ୟ ଧ୍ୟାନ ଦେଇଆସିଛୁ । ସେମାନେ ସାମ୍ନା କରୁଥିବା ସବୁପ୍ରକାର ସମସ୍ୟାର ସଂପୂର୍ଣ୍ଣ ସମାଧାନ ଦିଗରେ କାର୍ଯ୍ୟ କରିଛୁ । କୃଷକମାନେ କିଭଳି ଭାବେ ସଂପୂର୍ଣ୍ଣ ରୂପେ ସଶକ୍ତ ଏବଂ ସକ୍ଷମ ହୋଇପାରିବେ ସେହି ଲକ୍ଷ୍ୟରେ ଆମେ ଆଗକୁ ଅଗ୍ରସର ହେଉଛୁ । ଆମ ସରକାର ସକଳ ପ୍ରକାର ନିଷ୍ଠାର ସହ ତା ’ ର ପ୍ରୟାସ ଜାରି ରଖିଛି ଯେ ଦେଶର କୃଷକମାନଙ୍କୁ ଯେଭଳି ସବୁପ୍ରକାର ସାଧନ , ସଂସାଧନ ଉପଲବ୍ଧ ହୋଇପାରିବ ଯାହା ଫଳରେ ସେମାନେ 2022 ସୁଦ୍ଧା ସେମାନଙ୍କର ଉପାର୍ଜନକୁ ଦ୍ୱିଗୁଣିତ କରିପାରିବେ ।


    ସାଥୀଗଣ , ବିଗତ ସାଢ଼େ ଚାରିବର୍ଷ ମଧ୍ୟରେ ଆମର ଏଭଳି ପ୍ରୟାସ ଦ୍ୱାରା ଦେଶର କୃଷକମାନଙ୍କୁ ସିଧାସଳଖ ସହଯୋଗ ମିଳିପାରିଛି ଏବଂ ଏହି ସହଯୋଗକୁ ଜାରି ରଖିବା ଉଦ୍ଦେଶ୍ୟରେ ପ୍ରଧାନମନ୍ତ୍ରୀ କିଷାନ ସମ୍ମାନ ନିଧି ଆଜି ଉତ୍ତର ପ୍ରଦେଶ ଭୂମିରେ ଦେଶର କୋଟି କୋଟି କୃଷକମାନଙ୍କ ଚରଣରେ ମୁଁ ଅର୍ପଣ କରୁଛି । ମାତ୍ର କିଛି ମିନିଟ ପୂର୍ବରୁ ଦେଶର ଏକ କୋଟି ଏକ ଲକ୍ଷ କୃଷକଙ୍କ ଜମାଖାତାରେ ଏହି ଯୋଜନାର ପ୍ରଥମ କିସ୍ତି ଅର୍ଥ ହସ୍ତାନ୍ତର କରିବାର ସୌଭାଗ୍ୟ ମୋତେ ପ୍ରାପ୍ତ ହୋଇଛି । ଆପଣମାନେ ସଭିଏଁ କରତାଳି ଧ୍ୱନୀ ମାଧ୍ୟମରେ ଏହାକୁ ସ୍ୱାଗତ କରିଛନ୍ତି ।


    ମୋତେ ସୂଚୀତ କରାଯାଇଛି ଯେ ଦେଶର 21ଟି ରାଜ୍ୟ ତଥା କେନ୍ଦ୍ରଶାସିତ ପ୍ରଦେଶର କୃଷକମାନେ ଏଥିରେ ସାମିଲ ଅଛନ୍ତି । ସେହିସବୁ କୃଷକମାନଙ୍କୁ 2021 କୋଟି ଟଙ୍କା ଏବେ ସିଧା ଟ୍ରାନ୍ସଫର କରାଯାଇସାରିଛି । ଅବଶିଷ୍ଟ କୃଷକମାନଙ୍କୁ ବି ସେହିଭଳି ଭାବେ ପ୍ରଥମ କିସ୍ତିର 2000 ଟଙ୍କା ଆଗାମୀ କିଛି ଦିନ ମଧ୍ୟରେ ମିଳିଯିବ ଏବଂ ଦେଶର ପାଖାପାଖି 12 କୋଟି କୃଷକଙ୍କ ଜମାଖାତାରେ ଦୁଇ ଦୁଇ ହଜାର ଲେଖାଏଁ ପ୍ରଥମ କିସ୍ତି ଜମା ହୋଇଯିବ ।


    ଭାଇ ଓ ଭଉଣୀମାନେ , ମୁଁ ଆଜି ଆପଣମାନଙ୍କୁ ଏକଥା କହିବାକୁ ଚାହେଁ ଯେ ଏହା କେବଳ ଆରମ୍ଭ ମାତ୍ର । ଏହି ଯୋଜନା ମାଧ୍ୟମରେ ପ୍ରତି ବର୍ଷ ହାରାହାରି 75 ହଜାର କୋଟି ଟଙ୍କା କୃଷକମାନଙ୍କ ଜମାଖାତାରେ ସିଧାସଳଖ ପହଞ୍ଚିବ । ଦେଶର ସେହି 12 କୋଟି ଛୋଟ ଛୋଟ କୃଷକ ଯେଉଁମାନଙ୍କ ପାଖରେ 5 ଏକର ବା ତା ’ ଠାରୁ କମ୍‌ ଚାଷଜମି ରହିଛି ସେଭଳି ସମସ୍ତ କୃଷକମାନଙ୍କୁ ଏହି ଯୋଜନାର ସିଧାସଳଖ ଲାଭ ମିଳିପାରିବ । ଏବେ କୃଷକମାନଙ୍କୁ ବିହନ କିଣିବା ପାଇଁ , ସାର କିଣିବା ପାଇଁ , ଔଷଧ କିଣିବା ପାଇଁ , ବିଜୁଳି ବିଲ୍‌ ଭରିବା ପାଇଁ , କୃଷିକ୍ଷେତ୍ର ସହ ଯୋଡ଼ିହୋଇ ରହିଥିବା ଅନେକ ଆବଶ୍ୟକତା ପୂରଣ ସକାଶେ କୌଣସି ପ୍ରକାର ସମସ୍ୟାର ସମ୍ମୁଖୀନ ହେବାକୁ ପଡ଼ିବନାହିଁ ।


    କେନ୍ଦ୍ର ସରକାର ପ୍ରତି ବର୍ଷ ଯେଉଁ ଛଅ ହଜାର ଟଙ୍କା ସିଧା ଆପଣମାନଙ୍କ ବ୍ୟାଙ୍କ ଖାତାକୁ ଟ୍ରାନ୍ସଫର କରିବେ ସେଥିରେ ଆପଣମାନଙ୍କ ସମସ୍ତ କୃଷି ଆବଶ୍ୟକତା ଆପଣମାନେ ପୂରଣ କରିପାରିବେ । ଏହି କାର୍ଯ୍ୟ ଲାଗି ପ୍ରଥମ ପର୍ଯ୍ୟାୟର ଦୁଇ ହଜାର ଟଙ୍କା ଆଜି ଅନେକ କୃଷକଙ୍କ ଜମାଖାତାରେ ଜମା ହୋଇସାରିଛି । ସେମାନଙ୍କ ମଧ୍ୟରୁ କିଛି କୃଷକଙ୍କୁ କିଛି ସମୟ ପୂର୍ବରୁ ସାର୍ଟିଫିକେଟ ପ୍ରଦାନ କରାଯାଇଛି । ମୁଁ ପୁଣି ଥରେ କହିବି ଯେ ଯେଉଁ କୃଷକଭାଇମାନଙ୍କୁ ଆଜି ପ୍ରଥମ କିସ୍ତି ଅର୍ଥ ମିଳିନାହିଁ ସେମାନଙ୍କୁ ଆଗାମୀ କିଛି ଦିନ ଭିତରେ , କେଇ ସପ୍ତାହ ଭିତରେ ପ୍ରଥମ କିସ୍ତି ଟଙ୍କା ଜମାଖାତାରେ ଜମା ହୋଇଯିବ ।


    ଭାଇ ଓ ଭଉଣୀମାନେ , ପିଏମ କିଷାନ ସମ୍ମାନ ନିଧି ମାଧ୍ୟମରେ ଯେଉଁ କୃଷକମାନଙ୍କୁ ଅର୍ଥ ପ୍ରଦାନ କରାଯାଉଛି ତାହାର ପ୍ରତିଟି ପଇସା କେନ୍ଦ୍ରରେ ଅବସ୍ଥାପିତ ମୋଦୀ ସରକାର ହିଁ ଯୋଗାଇ ଦିଆଯିବ । ରାଜ୍ୟ ସରକାରଙ୍କ ଏଥିପାଇଁ କିଛି ହେଲେ କରିବାକୁ ପଡ଼ିବନାହିଁ । ବାସ୍‌ , କେବଳ ସତ୍ୟନିଷ୍ଠାର ସହ ନିଜ ନିଜ ରାଜ୍ୟର କୃଷକମାନଙ୍କୁ ସେମାନେ କେବଳ ଉଚିତ ସୂଚୀ ପ୍ରସ୍ତୁତ କରିବାକୁ ପଡ଼ିବ । ଏବଂ ସେହି ତାଲିକା ତୁରନ୍ତ ଆମ ନିକଟରେ ପହଞ୍ଚିବା ଦରକାର । ଯେତେ ଶୀଘ୍ର ଆମକୁ ଏହି ସୂଚୀ ପ୍ରଦାନ କରାଯିବ ସେତେ ଶୀଘ୍ର ଏହି ଅର୍ଥ କୃଷକମାନଙ୍କୁ ମିଳିପାରିବ । ଏବଂ ମୁଁ ଉତ୍ତର ପ୍ରଦେଶ ସରକାରଙ୍କୁ , ବିହାର ସରକାରଙ୍କୁ , ଗୁଜରାଟ ସରକାରଙ୍କୁ , ମହାରାଷ୍ଟ୍ର ସରକାରଙ୍କୁ , ଉତ୍ତରାଖଣ୍ଡ ସରକାରଙ୍କୁ ଏଭଳି ଅନେକ ସରକାରଙ୍କୁ ହୃଦୟର ସହ ଅଭିନନ୍ଦନ ଜ୍ଞାପନ କରୁଛି . . . ଯେ ସେମାନେ ଏହି କାର୍ଯ୍ୟକୁ ପ୍ରାଥମିକତା ପ୍ରଦାନ କରି ସଂପାଦନ କରୁଛନ୍ତି । କିନ୍ତୁ ଏଭଳି କିଛି ରାଜ୍ୟ ସରକାର ବି ଅଛନ୍ତି ଯେଉଁମାନଙ୍କ ନିଦ ଏପର୍ଯ୍ୟନ୍ତ ଭାଙ୍ଗିନାହିଁ . . . ସେମାନଙ୍କୁ ଲାଗୁଛି ଏହାକୁ ନେଇ ସେମାନେ ରାଜନୀତି କରିବେ ।


    ମୁଁ ସେହିସବୁ ସରକାରମାନଙ୍କୁ ଚେତାବନୀ ଦେଉଛି ଯେ ଯଦି ନିଜ ନିଜ ରାଜ୍ୟର କୃଷକମାନଙ୍କ ସୂଚୀ ନିର୍ଦ୍ଧାରିତ ସମୟସୀମା ଭିତରେ ସେମାନେ ପ୍ରଦାନ ନକରନ୍ତି , ଯଦି କୃଷକମାନେ ଏଭଳି ଲାଭରୁ ବଞ୍ଚିତ ହୁଅନ୍ତି , ତା ’ ହେଲେ ସେଭଳି କୃଷକମାନଙ୍କ ଅଭିଶାପ ସେମାନଙ୍କର ଏହି ରାଜନୀତିକୁ ବିପର୍ଯ୍ୟସ୍ତ କରିଦେବ । ଆପଣମାନେ ବିରୋଧୀ ଦଳର ସରକାର ହୋଇପାରନ୍ତି କିନ୍ତୁ ଦୟାପୂର୍ବକ କୃଷକମାନେ ତ ଆମ ଦେଶର , ସେମାନଙ୍କ ସହିତ ରାଜନୀତି କାହିଁକି କରୁଛ ? ସେମାନଙ୍କ ସାଙ୍ଗରେ ଏଭଳି ଖେଳ କାହିଁକି ?


    ଭାଇ ଓ ଭଉଣୀମାନେ , ମୁଁ ଆପଣମାନଙ୍କୁ ଏକଥା ବି କହିବାକୁ ଚାହେଁ ଯେ ଏଭଳି ଯୋଜନାକୁ ନେଇ କୌଣସି ପ୍ରକାର ବିଭ୍ରାନ୍ତିକର କଥାରେ କଦାପି ପ୍ରଭାବିତ ନହୁଅନ୍ତୁ । ଆମର ବିରୋଧୀମାନେ , ମହାମିଲାବଟର ଲୋକମାନେ , ଏହି ଯୋଜନା କଥା ତ ଆପଣମାନେ ପାର୍ଲାମେଣ୍ଟରେ ଶୁଣିଛନ୍ତି , ଦେଖିଛନ୍ତି. . . ସେମାନଙ୍କ ମୁହଁ ଓହଳି ପଡ଼ିଥିଲା , ସତେ ଯେପରି ଝାଉଁଳି ପଡ଼ିଛନ୍ତି. . . ସେମାନଙ୍କୁ ଲାଗୁଥିଲା ଯେପରି ଦେଶର ସବୁ କୃଷକ ମୋଦୀ – ମୋଦୀ କହିବା ଆରମ୍ଭ କରି ଦେଇଛନ୍ତି । ତେଣୁ ସେମାନେ ଏବେ କରୁଛନ୍ତି , ଏବେ ମିଛ କହିବା ଆରମ୍ଭ କରିଦେଇଛନ୍ତି , ବିଭ୍ରାନ୍ତି ସୃଷ୍ଟି କରୁଛନ୍ତି. . . ମୋତେ ତ ଲାଗୁଛି , ଏହା ସେମାନଙ୍କର ଜନ୍ମଗତ ସ୍ୱଭାବ. . . ଜନ୍ମଜାତ ସ୍ୱଭାବ । ସେଇଥିପାଇଁ ଏବେ ନୂଆ ହୁଆ ସୃଷ୍ଟି କରିଛନ୍ତି , ସେମାନେ ନୂଆ ବିଭ୍ରାନ୍ତି ପ୍ରଚାର କରୁଛନ୍ତି । ତେଣୁ କୃଷକଭାଇମାନେ ସେକଥାକୁ ଭଲଭାବେ ବୁଝିବା ଦରକାର. . .ସେମାନେ ଏଭଳି ଅପପ୍ରଚାର ଚାଲୁ କରିଛନ୍ତି ଯେ ମୋଦୀ ଏବେ ଦୁଇ ହଜାର ଦେଲା , ତା ’ ପରେ ଦୁଇ ହଜାର ଦେବ , ତା ’ ପରେ ଦୁଇ ହଜାର , କିନ୍ତୁ ବର୍ଷ ପୂରଣ ହେବାପରେ ସେ ସେହିସବୁ ଅର୍ଥ ଅସୁଲ କରିନେବ. . . ଫେରେଇନେବ ।


    ମୋର କୃଷକ ଭାଇ ଓ ଭଉଣୀମାନେ , ଏହି ଯେଉଁ ଅର୍ଥ ଆପଣମାନଙ୍କୁ ଦିଆଯାଉଛି. . . ଏହା ପାଇବାକୁ ଆପଣମାନେ ହକଦାର । କେହି ଆପଣମାନଙ୍କ ଠାରୁ ଏ ଅର୍ଥ ଫେରସ୍ତ ନେବେନାହିଁ । ନେଇ ପାରିବେନାହିଁ । ନା ମୋଦୀ ନେଇପାରିବ , ନା କୌଣସି ରାଜ୍ୟ ସରକାର ନା ଅନ୍ୟ କୌଣସି ସରକାର । ଏବଂ ଏଇଥିପାଇଁ ଏଭଳି ଅପପ୍ରଚାର କରୁଥିବା ଲୋକମାନଙ୍କୁ ଆପଣମାନେ ମୁହଁତୋଡ଼ ଜବାବ ଦେବା ଦରକାର , ଭାଇ ଓ ଭଉଣୀମାନେ ।


    ମୋର କୃଷକ ଭାଇ ଓ ଭଉଣୀମାନେ , ଯେତେବେଳେ କେନ୍ଦ୍ର ସରକାର କୃଷକମାନଙ୍କ ହିତ ପାଇଁ ଚିନ୍ତା କରିଚାଲିଛନ୍ତି , କୃଷକମାନଙ୍କ ସୁବିଧା ସୁଯୋଗ ପାଇଁ ଭାବି ଚାଲିଛନ୍ତି , ଏବଂ କେବଳ ଏହିଭଳି ଏକ ସରକାରଙ୍କ ଦ୍ୱାରା ହିଁ କୃଷକ କଲ୍ୟାଣ ଯୋଜନା ସମ୍ଭବପର ହୋଇପାରେ । ସେହିସବୁ ଯୋଜନାର କାର୍ଯ୍ୟାନ୍ୱୟନ ହୋଇଥାଏ । ଅସମ୍ଭବ ବି ସମ୍ଭବପର ବୋଲି ଦୃଶ୍ୟ ହୋଇଥାଏ । ଏବେ ପୂର୍ବବର୍ତ୍ତୀ ସରକାରମାନଙ୍କର. . . ଆପଣମାନେ ଟିକିଏ ଚିନ୍ତାକରି ବୁଝିବାକୁ ଚେଷ୍ଟା କରନ୍ତୁ ଭାଇମାନେ , ଆପଣମାନେ ତ ଏକଥାକୁ ଗାଁ ଗାଁରେ ପ୍ରଚାର ପ୍ରସାର କରିବେ . . . ଯେଉଁକଥା ମୁଁ ବୁଝିପାରୁଛି , ଆପଣମାନେ ସେକଥାକୁ ନେଇ ଗାଁ ଗାଁରେ ପ୍ରଚାର କରନ୍ତୁ , ପ୍ରତି କୃଷକଙ୍କୁ ସେ ବିଷୟରେ ଅବଗତ କରାନ୍ତୁ , ସେମାନଙ୍କୁ ସତ ସଂପର୍କରେ ଅବଗତ କରାନ୍ତୁ , ମିଛକଥା ପ୍ରଚାର କରୁଥିବା ଲୋକମାନଙ୍କୁ କଡ଼ା ଜବାବ ଦେବେ , ପକ୍କା ଦେବେ . . . ମୁଁ ଆପଣମାନଙ୍କ ମନୋଭାବକୁ ବୁଝିପାରୁଛି । ଏ କଂଗ୍ରେସବାଲା ନିର୍ବାଚନ ପୂର୍ବରୁ , ଏ ଯେଉଁ ମହାମିଲାବଟ ଲୋକ ଏମିତି ପ୍ରଚାର କରିଥାନ୍ତି । କଂଗ୍ରେସ ହେଉ , ସମାଜବାଦୀ ପାର୍ଟି ହେଉ , ବହୁଜନ ସମାଜ ପାର୍ଟି ହେଉ , ସମସ୍ତେ ତାଙ୍କର ଚେଲା-ଚାମୁଣ୍ଡା । ସେମାନେ କ ’ ଣ କରନ୍ତ , ପ୍ରତି ଦଶବର୍ଷରେ ସେମାନଙ୍କର ଥରେ ଲେଖାଏଁ କୃଷକମାନଙ୍କ କଥା ସ୍ମରଣକୁ ଆସିଥାଏ. . . ଦଶ ବର୍ଷରେ ଥରେ ଲେଖାଏଁ ଏବଂ ତାହା ପୁଣି ନିର୍ବାଚନର ଠିକ୍‌ ପୂର୍ବରୁ ସେମାନଙ୍କ ମନକୁ ଋଣଛାଡ଼ର ଜ୍ୱର ଚଢ଼ିଥାଏ . . . ଋଣଛାଡ଼ର ଏହି ଉତ୍ତାପ ସେମାନଙ୍କ ଠାରେ ବଢ଼ି ବଢ଼ି ଚାଲେ. . . ସେମାନେ ଋଣଛାଡ଼ର ରାବିଡ଼ି ବାଣ୍ଟିଥାନ୍ତି । କୃଷକମାନଙ୍କ ଆଖିରେ ଧୂଳି ଫିଙ୍ଗି ସେମାନେ ଭୋଟ ଗୋଟାଇବାର ଚାଲାକୀ ସେମାନଙ୍କୁ ଭଲଭାବେ ଜଣା । ସେମାନେ ଏକଥାଟିକୁ ଭଲଭାବେ ଶିଖି ଯାଇଥିଲେ । କିନ୍ତୁ ସେମାନଙ୍କୁ ଜଣାନଥିଲା ଯେ ଏବେ ସେମାନଙ୍କୁ ମୋଦୀକୁ ଭେଟିବାକୁ ପଡ଼ିବ ଏବଂ ସେମାନଙ୍କର ଏଇ ଫର୍ମୁଲା ମହଙ୍ଗା ପଡ଼ିଯିବ । ସେ ସେମାନଙ୍କର ସବୁ ଅସଲ ଉଦ୍ଦେଶ୍ୟକୁ ଖୋଲିକରି ସାମ୍ନାରେ ରଖିଦେବେ । ସେମାନଙ୍କର ସବୁ ମିଛକଥାର ଗୁମର ଫିଟାଇଦେବ । ଏବଂ କୃଷକମାନଙ୍କ ସଚ୍ଚା ସେବା କହିଲେ କ ’ ଣ ବୁଝାଏ ସେକଥା ସେମାନଙ୍କୁ ଏଇ ମୋଦୀ କରି ଦେଖାଇବ ଏବଂ ସେଥିପାଇଁ ପାର୍ଲାମେଣ୍ଟରେ ଆପଣମାନେ ଦେଖିଥିବେ ସେମାନଙ୍କର ଚେହେରା କେମିତି ଝାଉଁଳି ପଡ଼ିଥିଲା । ମୁହଁ ଶୁଖାଇ ସେମାନେ ବସି ରହିଥିଲେ । ଏବଂ ଆମେ କେବଳ ନିର୍ବାଚନୀ ପ୍ରତିଶ୍ରୁତି ଦେବାକୁ ଏଭଳି ଘୋଷଣା କରିନାହୁଁ । ଆମେ ପାର୍ଲାମେଣ୍ଟରେ କହିଛୁ ଏବଂ ବଜେଟ ପେଶକରି ଏଥି ସକାଶେ ପ୍ରାବଧାନ ମଧ୍ୟ କରିଛୁ । ଏହା ହେଉଛି ଆମ ସଚ୍ଚୋଟପଣିଆ ।


    ଆପଣମାନେ 2008 ମସିହା କଥା ସ୍ମରଣ କରୁନ୍ତ । ସେତେବେଳେ କୃଷକମାନଙ୍କ ଉପରେ ଛଅ ଲକ୍ଷ କୋଟି ଟଙ୍କା ଋଣଭାର ଥିଲା । ଥରେ ମୋ ସାଥିରେ ଏକାସଙ୍ଗେ କହନ୍ତୁ . . . ମୁଁ ଆପଣମାନଙ୍କୁ ବତାଉଛି । 2008 ମସିହାରେ ସରକାରୀ ସୂଚନା ଅନୁସାରେ , ବ୍ୟାଙ୍କମାନଙ୍କ ହିସାବ ଅନୁସାରେ. . . ସାରା ଦେଶର କୃଷକମାନଙ୍କ ଉପରେ କରଜ ଥିଲା. . . ଛଅ ଲକ୍ଷ କୋଟି ଟଙ୍କା , କେତେ ଟଙ୍କା. . . ଛଅ ଲକ୍ଷ କୋଟି ଟଙ୍କା । ଏବେ ସେମାନେ କୃଷକମାନଙ୍କ ଋଣମାଫି ନିର୍ବାଚନ ପୂର୍ବରୁ ଘୋଷଣା କଲେ ତ ସେ ଛଅ ଲକ୍ଷକୋଟି ଟଙ୍କା ଛାଡ଼ ହେବା କଥା କି ନାହିଁ ? ଆପଣମାନେ ଥରେ ଏକଥା ଉଚ୍ଚ ସ୍ୱରରେ କହନ୍ତୁ , ଏହି ଋଣ ଛାଡ଼ ହେବା ଉଚିତ କି ନୁହେଁ. . 2009 ମସିହାରେ ତ ସାଧାରଣ ନିର୍ବାଚନ ହୋଇଥିଲା. . .ପୁଣିଥରେ ସେମାନେ କୁର୍ସିରେ ଆସି ବସିଗଲେ । ପୁଣି ରିମୋଟ କଣ୍ଟ୍ରୋଲ ଚାଲି ହୋଇଯାଇଥିଲା. . . ଆଉ ସେତେବେଳେ କ ’ ଣ ହୋଇଥିଲା , ସେକଥା ଆପଣମାନେ ଜାଣନ୍ତି ?. . . କ ’ ଣ ହୋଇଥିଲା. . . ଦେଶରେ କାହାକୁ ମାଲୁମ ନାହିଁ , ସମସ୍ତେ ଅନ୍ଧାରରେ ଅଛନ୍ତି ଏବଂ ସେମାନଙ୍କର ଚେଲାଚାମୁଣ୍ଡାମାନେ ବି ଚୁପ୍‌. . . ଛଅ ଲକ୍ଷ କୋଟି ଟଙ୍କାର ଋଣ ଥିଲା ଓ ସେମାନେ କେତେ କରଜ ମାଫ୍‌ କଲେ , କେବଳ. . . କେବଳ. . . ଯଦି ଏହାର ପରିସଂଖ୍ୟାନ ହିସାବ କରାଯାଏ ତେବେ ଛଅ ଲକ୍ଷ କୋଟି ତୁଳନାରେ ମାତ୍ର 52 ହଜାର କୋଟି ଟଙ୍କା ମାଫ୍‌ କଲେ । କେତେ ମାଫ କଲେ. . . କେତେ ମାଫ କଲେ . . . କେତେ ମାଫ୍‌ କଲେ . . . କେତେ କରିବାର ଆବଶ୍ୟକତା ଥିଲା. . . . ଆପଣମାନେ ମୋତେ ଦୟାକରି କହନ୍ତୁ , ଏଭଳି ମିଛ କହୁଥିବା ଲୋକଙ୍କୁ ଦେଶର କୃଷକ ଭାଇମାନେ ଭରସା କରିବେ କି . . . ଏଭଳି ମିଛ କହିବା ଲୋକଙ୍କୁ ସଜା ମିଳିବା ମିଳିବା ଦରକାର କି ନାହିଁ ? ଏବଂ ଭାଇ ଓ ଭଉଣୀମାନେ , ଏହି 52 ହଜାର କୋଟି ଟଙ୍କା ବି ସେମାନେ ଦଶ ବର୍ଷରେ ଥରେ ମାତ୍ର ଏବଂ ତାହା ପୁଣି ନିର୍ବାଚନ ପୂର୍ବରୁ ବଡ଼ ବଡ଼ କଥା କହି ଘୋଷଣା କରିଛନ୍ତି ।ଏବେ ସେମାନେ ଯେଉଁ ତାଲିକା ପ୍ରସ୍ତୁତ କରିଛନ୍ତି ତାହା ବି କାହାର , ଯେଉଁମାନେ ସେମାନଙ୍କର ବଚସ୍କର ହୋଇ ଥିଲେ , ସେଇମାନଙ୍କର , ସବୁ କୃଷକଙ୍କ ପାଇଁ ନୁହେଁ । 12-13 କୋଟି କୃଷକ ସେଥିରୁ ମୋଟେ 2 କି 3 କୋଟି କୃଷକଙ୍କୁ ହିଁ ମାତ୍ର 52 ହଜାର କୋଟି ଟଙ୍କା ବାଣ୍ଟିଛନ୍ତି । ସେଥିରୁ 35 ଲକ୍ଷ ତ ଏଭଳି ବାହାରିଛନ୍ତି ଯାହାଙ୍କର କୃଷି ସହିତ କୌଣସି ନେଣ ଦେଣ ନଥିଲା. . . ମୋତେ କହନ୍ତୁ ଭାଇ. . . ଏତେ ବଡ଼ ଘୋଟାଲା. . . କ ’ ଣ ଏଭଳି ଲୋକଙ୍କ ମାଫ କରାଯିବା ଦରକାର . . . ଏଭଳି ଲୋକଙ୍କୁ ଆପଣମାନେ ମାଫ୍‌ କରିବେ କି ?


    ଭାଇ ଓ ଭଉଣୀ ମାନେ , ଦଶ ବର୍ଷରେ ସେମାନଙ୍କର 52 ହଜାର ... ଆମେ ଯେଉଁ ଯୋଜନା ଆଣିଛୁ , ସେଥିରେ ପ୍ରତି ବର୍ଷ... ପ୍ରତି ବର୍ଷ ଏହା କୌଣସି ଥରକ ପାଇଁ ନୁହେଁ... ପ୍ରତି ବର୍ଷ... ବର୍ଷରେ ତିନି ଥର ଏବ ସରକାର ତହବିଲରୁ ପ୍ରତି ବର୍ଷ 75 ହଜାର କେଯଣି ଟଙ୍କା କୃଷକମାନଙ୍କ ଜମାଖାତାରେ ଜମା ହେବ । ସେମାନେ ଦଶବର୍ଷରେ 52 ହଜାର କୋଟି ଦେଇଥିଲେ । ଆମେ ଦଶ ବର୍ଷରେ ସାଢ଼େ ସାତଲକ୍ଷ କୋଟି ଟଙ୍କା ଦେବୁ... କେତେ... ସାଢ଼େ ସାତ ଲକ୍ଷ କୋଟି ଟଙ୍କା... କେତେ... ସାଢ଼େ ସାତଲକ୍ଷ କୋଟି ...ଏଥିରେ କୌଣସି ମଧ୍ୟସ୍ଥ ନଥିବେ , କୌଣସି ଟାଉଟର ନଥିବେ । ମୋର ତୋର ବୋଲି କେହି ନଥିବେ । ନା କୌଣସି ଜାତି ଆଧାରରେ , ନା କୌଣସି ଧର୍ମ ଆଧାରରେ । 5 ଏକର କିମ୍ବା ତା ’ ଠାରୁ କମ୍‌ ଜମିଥିବା ପ୍ରତ୍ୟେକ କୃଷକଙ୍କ ଜମାଖାତାରେ ସିଧା ଏ ପଇସା ଜମା ହେବ ।


    ଭାଇ ଓ ଭଉଣୀମାନେ , ସେମାନଙ୍କର ଯୋଜନା...ସେମାନେ ଦଶ ବର୍ଷରେ ଥରେ ଭୋଟ ଗୋଟାଇବା ସକାଶେ , କୃଷକଙ୍କ ଆଖିରେ ଧୂଳି ପକାଇବାର ଯୋଜନା ଥିଲା । ସେଥିରେ ଯଦି ଗୋଟିଏ ଗାଁରେ 100 ଘର କୃଷକ ଅଛନ୍ତି... ତ କେଉଁଠି 200 ଜଣ ଲାଭାର୍ଥୀଙ୍କୁ ତାହା ମିଳିଛି , କେଉଁଠି 22 ଜଣଙ୍କୁ ମିଳିଛି ଅବା ଆଉ କେଉଁଠି 25 ଜଣଙ୍କୁ ମିଳିଛି । ଆମ ଯୋଜନା ଏଭଳି ପ୍ରସ୍ତୁତ କରାଯାଇଛି ଯେଉଁଥିରେ ପ୍ରତିବର୍ଷ ସମସ୍ତ ଲାଭାର୍ଥୀଙ୍କୁ ଏହା ମିଳିବ । ଦେଶର 12 କୋଟି କୃଷକଙ୍କୁ ଏହା ମିଳିବ ଏବଂ ଗାଁରେ ଯଦି ଶହେଜଣ କୃଷକ ଅଛନ୍ତି ବୋଲି ଆମେ ହିସାବ ଲଗାଇବା ତେବେ ସେମାନଙ୍କ ଭିତରୁ ନବେ ଜଣ କୃଷକଙ୍କୁ ତ ତାହା ଅବଶ୍ୟ ମିଳିବ । ଚିନ୍ତା କରନ୍ତୁ ଭାଇ ଓ ଭଉଣୀମାନେ , କୃଷକମାନଙ୍କୁ ସିଧାସଳଖ ଅର୍ଥ ଦେଇ ଦେଶର ଗ୍ରାମୀଣ ଅର୍ଥବ୍ୟବସ୍ଥାକୁ କେତେ ବଡ଼ ନିବେଶ ମୋଦୀ ସରକାର କରୁଛନ୍ତି । ଏହାର ଅନ୍ଦାଜ ଆପଣମାନେ ନିଜେ ଲଗାଇପାରିବେ ।


    ସାଥୀଗଣ , ଆମପାଇଁ ଏହା ବି ବହୁତ ସୁବିଧା ଥିଲା ଯେ ଆମେ ବି ଋଣ ମାଫ କରିବାର ସିଦ୍ଧାନ୍ତ ନେଇ ପାରିଥାନ୍ତୁ... କୌଣସି ଜଟିଳ ସମସ୍ୟା ସେଥିରେ ନଥିଲା । ଆମେ ବି ଚାହିଁଥିଲେ ରାବିଡ଼ି ବାଣ୍ଟି ପାରିଥାନ୍ତୁ । ଆମେ ବି ନିର୍ବାଚନରେ ଆମ ଖେଳ ଖେଳି ପାରିଥାନ୍ତୁ । କିନ୍ତୁ ମୋଦୀ କଦାପି ଏଭଳି ପାପ କାର୍ଯ୍ୟ କରେନାହିଁ । ମୋଦୀ ଏଭଳି ପାପ କାର୍ଯ୍ୟ କଥା କେବେ ଚିନ୍ତା ସୁଦ୍ଧା କରିପାରିବ ନାହିଁ ।


    ଆପଣମାନେ ଥରେ ଚିନ୍ତାକରି ଦେଖନ୍ତୁ , ଆମ ସରକାର ପ୍ରଧାନମନ୍ତ୍ରୀ କୃଷି ସିଞ୍ଚନ ଯୋଜନା ଉପରେ ହିଁ ପାଖାପାଖି ଏକଲକ୍ଷ କୋଟି ଟଙ୍କା ଖର୍ଚ୍ଚ କରୁଛନ୍ତି । ଏତେ ବଡ଼ ରାଶି ଆମେ ଲଗାଉଛୁ । ତଦ୍ୱାରା ଦେଶରେ ଯେଉଁ ସିଞ୍ଚନ ପରିଯୋଜନାମାନ ତିରିଶ ତିରିଶ , ଚାଳିଶ ଚାଳିଶ ବର୍ଷ ଧରି ଅଧାପନ୍ତରିଆ ହୋଇ ପଡ଼ି ରହିଥିଲା , ଲଟକି ରହିଥିଲା , ଅଟକି ରହିଥିଲା , ସେଗୁଡ଼ିକ ସଂପୂର୍ଣ୍ଣ ହୋଇପାରିବ ।


    ଆମେ ସାରାଦେଶର 99 ଟି ପରିଯୋଜନାକୁ ଚୟନ କରିଥିଲୁ ଯେଉଁଥିରୁ 70ରୁ ଅଧିକ ଏବେ ସଂପୂର୍ଣ୍ଣ ହେବାର ସ୍ଥିତିରେ ପହଞ୍ଚିସାରିଛି । ଏହିସବୁ ପରିଯୋଜନାଗୁଡିକ ଦ୍ୱାରା କୃଷକମାନଙ୍କର ଲକ୍ଷ ଲକ୍ଷ ହେକ୍ଟର ଜମିରେ ଜଳସେଚନର ସୁବିଧା ଉପଲବ୍ଧ ହୋଇପାରୁଛି ଏବଂ ଏହା ଏଭଳି କାର୍ଯ୍ୟ ଯାହା ଆଗାମୀ କେଇ ପିଢ଼ି ପର୍ଯ୍ୟନ୍ତ କୃଷକମାନଙ୍କୁ ଲାଭ ପ୍ରଦାନ କରିବ ।


    ସାଥୀଗଣ , ଏଭଳି ଜଳସେଚନ ପରିଯୋଜନାଗୁଡ଼ିକୁ ସଂପୂର୍ଣ୍ଣକରିବା ସକାଶେ କେଉଁଠି କିଛି ପ୍ରଦର୍ଶନ ହୋଇନାହିଁ , କେଉଁଠି କିଛି ଚାପ ପ୍ରୟୋଗ କରାଯାଇନାହିଁ । ଜଳସେଚନ ପରିଯୋଜନାଗୁଡ଼ିକୁ ସଂପୂର୍ଣ୍ଣ ନକରି ଋଣଛାଡ଼ କରିବା ବହୁତ ସହଜ ମାର୍ଗଥିଲା । କିନ୍ତୁ ସତ କଥାଟି ହେଲା , ଯେ ଋଣଛାଡ଼ ଦ୍ୱାରା କେବଳ ଉପର ସ୍ତରରେ କିଛି କୃଷକଙ୍କୁ ଫାଇଦା ମିଳିଥାନ୍ତା , କଂଗ୍ରେସର ଚେଲାଚାମୁଣ୍ଡାମାନଙ୍କୁ ଲାଭ ହୋଇଥାନ୍ତା , ମୋର ଗରିବ କୃଷକଭାଇମାନଙ୍କୁ ଲାଭ କଦାପି ମିଳିନଥାନ୍ତା । ତାହା ପୁଣି ସେଇଭଳି କୃଷକ , ଯେଉଁମାନେ କୌଣସି ନା କୌଣସି ବ୍ୟାଙ୍କରୁ ଲୋନ ନେଇଥିଲେ ସେମାନଙ୍କୁ ହିଁ ଲାଭ ମିଳିବ । ତା ’ ହେଲେ ଦେଶର କୋଟି କୋଟି ଗରିବ କୃଷକଙ୍କ କଥା କିଏ ଚିନ୍ତା କରିବ ଯେଉଁମାନେ ବ୍ୟାଙ୍କ ପରିବର୍ତ୍ତେ କୌଣସି ଅନ୍ୟ ସୂତ୍ରରୁ କରଜ ନେଇଛନ୍ତି । ଏବଂ ଆମ ଦେଶରେ ସେଭଳି କୃଷକଙ୍କ ସଂଖ୍ୟ ଲକ୍ଷଙ୍କର ନୁହେଁ କୋଟି କୋଟିରେ ।


    ମୋର କୃଷକ ଭାଇ ଓ ଭଉଣୀମାନେ , ଏହା ହେଉଛି ନୂତନ ଭାରତ , ଏଠାରେ କେନ୍ଦ୍ର ସରକାର ଯେତେ ଅର୍ଥ ଗରିବମାନଙ୍କ ପାଇଁ ଯେତିକି ପଇସା ଦେଉଛନ୍ତି , ଗରିବ କୃଷକମାନଙ୍କ ପାଇଁ ବ୍ୟବସ୍ଥା କରୁଛନ୍ତି , ତାହା ସିଧାସଳଖ ସେମାନଙ୍କ ଜମାଖାତାରେ ପହଞ୍ଚିବ । ଏବେ ସେପରି ଦିଗ ଗତ ହୋଇସାରିଛି ଯେତେବେଳେ କେନ୍ଦ୍ର ସରକାର ଗୋଟିଏ ଟଙ୍କା ବାହାର କରୁଥିଲେ ଏବଂ ସେଥିରୁ ମାତ୍ର 15 ପଇସା ଯାଇ ଗରିବ ଲୋକଙ୍କ ପାଖରେ ପହଞ୍ଚୁଥିଲା... ମଝିରେ କେହି ନିଜର ଅଦୃଶ୍ୟ ପଞ୍ଝା ମେଲାଇ ସେଥିରୁ 85 ପଇସା ମାରି ନେଉଥିଲା । କେବଳ ମାତ୍ର 15 ପଇସା ଲୋକଙ୍କ ପାଖରେ ପହଞ୍ଚୁଥିଲା...15 ପଇସା...


    ପ୍ରଧାନମନ୍ତ୍ରୀ କିଷାନ ସମ୍ମାନ ନିଧିକୁ ମଧ୍ୟ ଫୁଲ-ପ୍ରୁଫ କରିବା ସକାଶେ ଅର୍ଥାତ୍‌ ଆପଣମାନେ , କୃଷକଭାଇ ଓ ଭଉଣୀମାନଙ୍କ ଅଧିକାରକୁ କେହି ଛଡ଼ାଇ ନେଇପାରିବେ ନାହିଁ । ଏହି ଯୋଜନାରେ କୌଣସି ପ୍ରକାର ମଧ୍ୟସ୍ଥି ଦଲାଲଙ୍କ ପାଇଁ ସ୍ଥାନ ନାହିଁ । ଯଦି ଆପଣଙ୍କ ପାଖରେ ଆଧାର ନମ୍ବର ନାହିଁ ତଥାପି ଆପଣମାନେ ଆବେଦନ କରିପାରିବେ । ଏହାର ପଂଜୀକରଣ ନମ୍ବର ଆପଣଙ୍କ ପାଇଁ ଯଥେଷ୍ଟ । ଏମିତିତ ଜନଧନ ବ୍ୟାଙ୍କ ଜମାଖାତା ସମସ୍ତଙ୍କ ନାମରେ ଖୋଲାଯାଇ ସାରିଛି । କିନ୍ତୁ ହଁ , ଯଦି ଏବେସୁଦ୍ଧା କାହା ନାମରେ ବ୍ୟାଙ୍କ ଜମାଖାତା ନାହିଁ , ତ ସେମାନଙ୍କୁ ଜମାଖାତା ଖୋଲିବାକୁ ପଡ଼ିବ । କାରଣ ପଇସା ସିଧା ଆସି ସେମାନଙ୍କ ଜମାଖାତାରେ ହିଁ ଜମା ହେବ । ମୁଁ କୌଣସି ଟାଉଟର ହାତରେ ଗୋଟିଏ ନୂଆପଇସା ହଡ଼ପ ହେବାକୁ ଦେବିନାହିଁ ।


    ସା ଥୀଗଣ , ସମସ୍ତ ଲାଭାର୍ଥୀଙ୍କ ସୂଚୀ... ଏହାକୁ ବି ଆପଣମାନେ ନିୟମିତ ଭାବେ ଗାଁରେ ବୁଝାଇବାକୁ ପଡ଼ିବ ଭାଇମାନେ , ଏହା ହେଉଛି ଇମାନଦାରୀର ରାସ୍ତା । ସାଥୀଗଣ , ତମାମ ଲାଭାର୍ଥୀଙ୍କ ସୂଚୀ ପ୍ରଥମେ ଗ୍ରାମ ପଞ୍ଚାୟତରେ ପ୍ରଦର୍ଶିତ କରାଯିବ ଏବଂ ତା ’ ପରେ ଏହାକୁ ଅନଲାଇନ୍‌ ପିଏମ କିଷାନ ପୋର୍ଟାଲରେ ଅପଲୋଡ଼ କରାଯିବ । ସଂପୂର୍ଣ୍ଣ ସ୍ୱଚ୍ଛତା... ଯଦି ଆପଣମାନଙ୍କୁ ଲାଗୁଛି ଯେ ଆପଣମାନେ ଏହି ଯୋଜନାର ଲାଭାର୍ଥୀ , କିନ୍ତୁ ସୂଚୀରେ ଆପଣଙ୍କ ନାମ ନାହିଁ , ତ ଆପଣମାନେ ବ୍ଲକରେ , ବା ଜିଲ୍ଲା ପ୍ରଶାସନଙ୍କ ସହ ସଂପର୍କ କରିପାରିବେ ।


    ଭାଇ ଓ ଭଉଣୀମାନେ , ଆମ ସରକାର ଗୋଟିଏ ନୂତନ ମାର୍ଗର ସହ ବିହନ ଠାରୁ ନେଇ ବଜାର ପର୍ଯ୍ୟନ୍ତ , କ୍ଷେତ ଠାରୁ ଭଣ୍ଡାର ପର୍ଯ୍ୟନ୍ତ ନୂତନ ବ୍ୟବସ୍ଥା ଗଠନ କରୁଛନ୍ତି । ଯେଉଁ କଥା ପୂର୍ବରୁ ଅସମ୍ଭବ ବୋଲି ମନେ କରାଯାଉଥିଲା ସେମାନେ ତାହା ସାକାର କରି ଦେଖାଇଛନ୍ତି । ଗତ ସାଢ଼େ ଚାରିବର୍ଷ ଭିତରେ ସରକାରଙ୍କ ଦ୍ୱାର ଦୁଇଟି କିସ୍ତିରେ 17 କୋଟିରୁ ଅଧିକ ମୃତ୍ତିକା ସ୍ୱାସ୍ଥ୍ୟ କାର୍ଡ଼ ପ୍ରଦାନ କରାଯାଇ ସାରିଛି । ୟୁରିଆକୁ ଶତ ପ୍ରତିଶଦ ନିମ କୋଟିଂ କରିବା ପାଇଁ ସିଦ୍ଧାନ୍ତ ଗ୍ରହଣ କରି ଆମେ ସାରର ଦୁରୁପଯୋଗ... ସାରର ଚୋରୀକୁ ରୋକି ପାରିଛୁ । ଉତ୍ତମ ବିହନ ପାଇଁ ଆମେ ରିସର୍ଚ୍ଚକୁ ପ୍ରୋତ୍ସାହନ ପ୍ରଦାନ କରିଛୁ ।


    ସାଥୀଗଣ , କ୍ଷେତରେ ହେଉଥିବା ଖର୍ଚ୍ଚ କମ୍‌ କରିବା ସକାଶେ ଆମର ପ୍ରୟାସ ସହ କୃଷକମାନଙ୍କୁ ସେମାନଙ୍କର ଉତ୍ପାଦର ଯେଭଳି ଉଚିତ ମୂଲ୍ୟ ମିଳିପାରିବ , ଏହି ଦିଗରେ ଆମେ ଅନେକ ପ୍ରକାର ପ୍ରୟାସ କରିଛୁ । ଏହା ଆମ ସରକାର ହିଁ ଏମଏସପି ଉପରେ କୃଷକମାନଙ୍କ ବର୍ଷ ବର୍ଷର ଦାବିକୁ ପୂରଣ କରିପାରିଛି । ରବି ଏବଂ ଖରିଫ ଋତୁର 22ଟି ଫସଲର ସମର୍ଥନ ମୂଲ୍ୟକୁ ଦେଢ଼ଗୁଣରୁ ଅଧିକ ବଢ଼ାଇ ଦିଆଯାଇଛି ।


    ଏବଂ ଭାଇ ଓ ଭଉଣୀମାନେ , ଆଜି ଯେଉଁମାନେ କୃଷକମାନଙ୍କ ପାଇଁ କୁମ୍ଭୀର କାନ୍ଦଣା କାନ୍ଦୁଛନ୍ତି... ଆଖିରୁ ଲୁହ ଗଡ଼ାଉଛନ୍ତି... 2007ରୁ ସେମାନଙ୍କ ପାଖରେ ଗୋଟିଏ ଏମଏସପି ଫାଇଲ ପଡ଼ିଥିଲା । ଫାଇଲ ଦବାଇ ବସି ଯାଇଥିଲେ , ଯଦି 2007 ରେ ଆପଣମାନେ ନିର୍ଣ୍ଣୟ କରିନେଇଥାନ୍ତେ ,... ତେବେ ମୋ ଦେଶର କୃଷକ କେବେ ବି ଋଣଗ୍ରସ୍ତ ହୋଇନଥାନ୍ତେ... ଏହା ହେଉଛି ସେମାନଙ୍କର ପାପ...


    ସେମାନଙ୍କର ବେଇମାନୀ...ଯେଉଁମାନେ ମୋ ଦେଶର କୃଷକଭାଇମାନଙ୍କୁ ଏଭଳି ବିପର୍ଯ୍ୟସ୍ତ କରିଛନ୍ତି ।


    ଭାଇ ଓ ଭଉଣୀମା ନେ , ଅନିୟମିତ ମୌସୁମୀ ପ୍ରଭାବରୁ କୃଷକମାନଙ୍କୁ ରକ୍ଷା କରିବା ସକାଶେ ପ୍ରଧାନମନ୍ତ୍ରୀ ଫସଲ ବୀମା ଯୋଜନା ବି ପ୍ରସ୍ତୁତ କରାଯାଇଛି । ଭାଇ ଓ ଭଉଣୀମାନେ , କୃଷକମାନଙ୍କ ଉତ୍ପାଦନର ଉପଯୁକ୍ତ ମୂଲ୍ୟ ମିଳୁ ଏବଂ ସେମାନଙ୍କର ଖର୍ଚ୍ଚ କମ ହେଉ , ଏହି ଉଦ୍ଦେଶ୍ୟରେ ଅନେକ ପ୍ରକାର ପ୍ରୟାସ ସରକାର କରିଛନ୍ତି । ଇ-ନାମ ପ୍ଲାଟଫର୍ମରେ ସାରା ଦେଶର ଶହ ଶହ ମଣ୍ଡିମାନଙ୍କୁ ଯୋଡ଼ିବା ସକୋଶ କାର୍ଯ୍ୟ ଜାରି ରହିଛି । ଏହା ଦ୍ୱାରା କୃଷକମାନଙ୍କୁ ସିଧା ଦେଶସାରା କୌଣସି ମଣ୍ଡିରେ ଅନଲାଇନରେ ନିଜର ଉତ୍ପାଦନକୁ ବିକ୍ରି କରିବାର ବିକଳ୍ପ ମିଳିପାରିବ । ଏହାଦ୍ୱାରା କୌଣସି ଦଲାଲ ଆଉ ମୂଲ୍ୟକୁ ପ୍ରଭାବିତ କରିପାରିବେ ନାହିଁ । ଆଗାମୀ ଗୋଟିଏ ଦୁଇଟି ବର୍ଷ ଭିତରେ ଏହା ମଧ୍ୟମରେ ଏହାର ଢ଼େର ବିସ୍ତାରଣ ହେବାକୁ ଯାଉଛି ।


    ସାଥୀଗଣ , କୃଷକମାନେ କିଭଳି ସେମାନଙ୍କର ଉପାର୍ଜନ ଦ୍ୱିଗୁଣିତ କରିପାରିବେ , ସେଥିପାଇଁ ସରକାର କ୍ଷେତରେ ପାରମ୍ପରିକ ପଦ୍ଧତି ବ୍ୟତୀତ ଅନ୍ୟ ବିକଳ୍ପ ପଦ୍ଧତି ଅବଲମ୍ବନ କରିବା ସକାଶେ ସରକାର ପ୍ରୋତ୍ସାହନ ଯୋଗାଇ ଦେଉଛନ୍ତି । ଯେଭଳି କି ମହୁଚାଷ , ଜୈବ ଫାର୍ମିଂ , ରେଶମ ଉତ୍ପାଦନ , ସୋଲାର ଫାର୍ମିଂ , ଏଭଳି ଅନେକ ନୂତନ କ୍ଷେତ୍ର ପାଇଁ ଆମେ କୃଷକମାନଙ୍କୁ ଆଗକୁ ଆଗେଇ ନେବା ସକାଶେ ଉଦ୍ୟମ ଜାରି ରଖିଛୁ । ଏହା ବ୍ୟତୀତ ପଶୁପାଳନ ଓ ମତ୍ସ୍ୟଚାଷ ପାଇଁ ତ ଆମର ପ୍ରୟାସ ନିରନ୍ତର ଜାରି ରହିଛି ।


    ଭାଇ ଓ ଭଉଣୀମାନେ , କ୍ଷେତକାର୍ଯ୍ୟ ହେଉ ଅଥବା ଅନ୍ୟାନ୍ୟ ବ୍ୟବସାୟ , ସବୁ କ୍ଷେତ୍ରର ବିସ୍ତାର ଲାଗି ବ୍ୟାଙ୍କମାନଙ୍କରୁ ଋଣ ସୁବିଧାକୁ ମଧ୍ୟ ଅଧିକ ସରଳ କରାଯାଇଛି । ଏହାର ପରିଣାମ ସ୍ୱରୂପ ଗତ ବର୍ଷ 11 ଲକ୍ଷ କୋଟିରୁ ଅଧିକ ଟଙ୍କାର କୃଷି ଋଣ କୃଷକମାନଙ୍କୁ ଯୋଗାଇ ଦିଆଯାଇଥିଲା ।


    ସାଥୀଗଣ , କୃଷକ ଭାଇ ଭଉଣୀମାନଙ୍କ ସକାଶେ ଋଣ ମିଳିବା ଯେଭଳି ସହଜସାଧ୍ୟ ହୋଇପାରିବ ସେଥିପାଇଁ ଆମେ ଆଉ ଗୋଟିଏ ବଡ଼ ନିର୍ଣ୍ଣୟ ଗ୍ରହଣ କରିଛୁ । ପ୍ରଥମେ କିଷାନ କ୍ରେଡ଼ିଟ କାର୍ଡ଼ ମାଧ୍ୟମରେ ମାତ୍ର 1 ଲକ୍ଷ ଟଙ୍କା ପର୍ଯ୍ୟନ୍ତ ଋଣ ବିନା ଗ୍ୟାରେଣ୍ଟିରେ ମିଳିପାରୁଥିଲା । ଏବେ ଏହାର ସୀମା ବଢ଼ାଯାଇ କିଷାନ କ୍ରେଡ଼ିଟ କାର୍ଡ଼ ମାଧ୍ୟମରେ ମାତ୍ର ଏକ ଲକ୍ଷ ନୁହେଁ... 1 ଲକ୍ଷ 60 ହଜାର ପର୍ଯ୍ୟନ୍ତ ଋଣ ବିନା ଗ୍ୟାରେଣ୍ଟିରେ ମିଳିବାର ବ୍ୟବସ୍ଥା କରାଯାଇଛି ।


    ଆଜିଠାରୁ ହିଁ କିଷାନ କ୍ରେଡ଼ିଟ କାର୍ଡ଼ର ସୁବିଧା ଆମର ଦୁଗ୍ଧ ଉତ୍ପାଦକମାନକୁ ଏବଂ ମତ୍ସ୍ୟ ଚାଷକାରୀମାନଙ୍କୁ ଲାଗି ଆରମ୍ଭ କରାଯାଇଛି । ଯେଉଁମାନଙ୍କ ନିକଟରେ କିଷାନ କ୍ରେଡ଼ିଟ କାର୍ଡ଼ ନାହିଁ ସେମାନଙ୍କୁ ଅନ୍ୟ ଭାବେ ପଶୁପାଳନ ଏବଂ ମତ୍ସ୍ୟଚାଷ ପାଇଁ ଦୁଇ ଲକ୍ଷ ଟଙ୍କା ସୀମା ପର୍ଯ୍ୟନ୍ତବାଲା କିଷାନ କ୍ରେଡ଼ିଟ କାର୍ଡ଼ ବ୍ୟାଙ୍କ ଦ୍ୱାରା ଉପଲବ୍ଧ କରାଯିବ । ଏହା ଦ୍ୱାରା ଏହି ଦୁଇଟି କ୍ଷେତ୍ରରେ ପାଣ୍ଠିର ଉପଲବ୍ଧତା ବୃଦ୍ଧି ପାଇବ ଏବଂ ଆମର ପଶୁପାଳକ ଏବଂ ମତ୍ସ୍ୟଚାଷୀ ଭାଇ ଭଉଣୀମାନଙ୍କ ଆଉ ଅନ୍ୟ ଲୋକମାନଙ୍କ ଠାରୁ ଋଣ ନେବା ପାଇଁ ନିର୍ଭର କରିବାକୁ ପଡ଼ିବନାହିଁ । ମତ୍ସ୍ୟଚାଷ ସହିତ ଯୋଡ଼ିହୋଇ ପ୍ରତ୍ୟେକ କାର୍ଯ୍ୟ ଉପରେ ଧ୍ୟାନ ଦେବା ସକାଶେ ସରକାର ଏକ ପୃଥକ ବିଭାଗ ସୃଷ୍ଟି କରିବା ସକାଶେ ମଧ୍ୟ ନିଷ୍ପତ୍ତି ଗ୍ରହଣ କରିଛନ୍ତି ।


    ଆପଣମାନଙ୍କୁ ଏକଥା ଭଲଭାବେ ଜଣା ଯେ ଦେଶ ସ୍ୱାଧୀନ ହୋଇଛି ସତ କିନ୍ତୁ ଆଦିବାସୀବର୍ଗର ଲୋକମାନଙ୍କ ନିମନ୍ତେ କୌଣସି ପୃଥକ୍ ମନ୍ତ୍ରଣାଳୟ ନଥିଲା । ଅଟଳ ବିହାରୀ ବାଜପେୟୀଜୀ... ସେଇ... ସେ ହିଁ ଆଦିବାସୀବର୍ଗଙ୍କ ପାଇଁ ଏକ ପୃଥକ୍ ମନ୍ତ୍ରଣାଳୟ ସୃଷ୍ଟି କରିଥିଲେ । ଦେଶ ସ୍ୱାଧୀନ ହେବା ପରେ ଉତ୍ତର ପୂର୍ବାଞ୍ଚଳ କ୍ଷେତ୍ରର ବିକାଶ ଲାଗି କୌଣସି ପୃଥକ୍ ମନ୍ତ୍ରଣାଳୟ ନଥିଲା । ସେ ହିଁ ଏଭଳି ମନ୍ତ୍ରଣାଳୟ ସୃଷ୍ଟି କରିଥିଲେ । ଏବଂ ଏବେ ପୁଣି ଥରେ ଭାଜପା ସରକାର ଆସିଲାପରେ ଦେଶର ସମୁଦ୍ରତଟ , ନଦୀ ତଟରେ ଆମର ଯେଉଁ ମତ୍ସ୍ୟଜୀବୀଭାଇମାନେ ବସବାସ କରୁଛନ୍ତି ସେମାନଙ୍କ ବିକାଶ ସକାଶେ , ସେମାନଙ୍କ କଲ୍ୟାଣ ସକାଶେ ମାଛଧରା କ୍ଷେତ୍ର ସହ ଯୋଡ଼ିହୋଇ ରହିଥିବା ଲୋକମାନଙ୍କ ପାଇଁ ଏକ ପୃଥକ ମନ୍ତ୍ରଣାଳୟ ଗଠନ କରିବା ଲାଗି ଆମେ ସିଦ୍ଧାନ୍ତ ନେଇଛୁ । ତାହା ଫଳରେ ସେମାନଙ୍କର ବିକାଶ ଉପରେ ବିଶେଷ ଧ୍ୟାନ ପ୍ରଦାନ କରାଯାଇପାରିବ ।


    ସା ଥୀଗଣ , ଏଥିସହ ଆହୁରି ମଧ୍ୟ ଗୋଟିଏ ବ୍ୟବସ୍ଥା କରାଯାଇଛିଯେ ଏପେ ପ୍ରାକୃତିକ ଆପଦା ଦ୍ୱାରା ପ୍ରଭାବିତ ହେବାଭଳି ସ୍ଥିତିରେ କୃଷକମାନଙ୍କୁ କୃଷି ଋଣ ଶୁଝିବାରେ ଏକ ବର୍ଷର ଛାଡ଼ ପରିବର୍ତ୍ତେ ତିନିରୁ ପାଞ୍ଚବର୍ଷ ପର୍ଯ୍ୟନ୍ତ ବଢ଼ାଇ ଦିଆଯାଇଛି । ଏବେ ପ୍ରାକୃ୍ତିକ ବିପର୍ଯ୍ୟୟ ଭଳି ଘଟଣା ପରେ କୃଷକମାନେ ଆଉ କାହା ପାଖକୁ ଋଣ ନେବାକୁ ଯିବାକୁ ପଡ଼ିବନାହିଁ । ସେମାନଙ୍କୁ ଋଣ ଶୁଝିବାକୁ ସମୟ ମିଳିବ ଏବଂ ଏହି ବର୍ଦ୍ଧିତ ଅବଧି ମଧ୍ୟରେ କୃଷକମାନେ ଯଦି ସେମାନଙ୍କର ଋଣ ଶୁଝନ୍ତି ତେବେ ଶୁଣନ୍ତୁ...ଯଦି ସେମାନେ କରଜ ଶୁଝନ୍ତି ତ ସେମାନଙ୍କ ସୁଧ ହାରରେ ଅତିରିକ୍ତ ତିନି ପ୍ରତିଶତ ଛାଡ଼ ଲାଭ ମିଳିବ ।


    ଭାଇ ଓ ଭଉଣୀମାନେ , ଗୋରଖପୁର ଏବଂ ପୂର୍ବାଞ୍ଚଳର ପଶୁପାଳକ , ଦୁଗ୍ଧ ଉତ୍ପାଦକମାନଙ୍କ ପାଇଁ ତ ଆଜି ଡ଼ବଲ ଖୁସିର ଦିନ । କାରଣ ଆଜି ହିଁ ପ୍ରତିଦିନ ଏକ ଲକ୍ଷ ଲିଟର କ୍ଷମତାଯୁକ୍ତ ଡ଼ାଏରିର ଲୋକାର୍ପଣ କରାଯାଇଛି । ଏହା ଦ୍ୱାରା ହାରାହାରି 50 ହଜାର ଦୁଗ୍ଧ ଉତ୍ପାଦକ ଏହାଦ୍ୱାରା ସିଧାସଳଖ ଲାଭାନ୍ୱିତ ହୋଇପାରିବେ ଏବଂ ଏଥିସହ ହଜାର ହଜାର ଲୋକଙ୍କୁ ରୋଜଗାରର ଅବସର ମିଳିପାରିବ ।


    ଭାଇ ଓ ଭଉଣୀ ମାନେ , ପଶୁପାଳକମାନଙ୍କ ସକାଶେ ଆଉ ଗୋଟିଏ ଶୁଭ ଖବର ରହିଛି । ସାଥୀଗଣ... ଆମ ସରକାର ପ୍ରଥମ ଥର ପାଇଁ ଦେଶୀ ଗାଈ ଏବଂ ମଇଁଷିଙ୍କ ସଂଖ୍ୟ ବୃଦ୍ଧି କରିବା ସକାଶେ ଗତ ବର୍ଷ ରାଷ୍ଟ୍ରୀୟ ଗୋକୁଳ ମିଶନ ଆରମ୍ଭ କରିଥିଲେ । ଚଳିତ ବର୍ଷ ଏହାର ବିସ୍ତାରଣ କରିବା ସକାଶେ ରାଷ୍ଟ୍ରୀୟ କାମଧେନୁ ଆୟୋଗ ଗଠନ କରିବାକୁ ସିଦ୍ଧାନ୍ତ ଗ୍ରହଣ କରାଯାଇଛି । ଏହି ଆୟୋଗ ପ୍ରାଣୀଧନ ସହ ସଂଶ୍ଳିଷ୍ଟ ଆଇନ , ଯେଉଁସବୁ ନୀତି ରହିଛି , ତାହାର ସମୀକ୍ଷା କରିବେ ଏବଂ କିପରି ଅଧିକ ଦୁଗ୍ଧ ଉତ୍ପାଦନ କରାଯାଇପାରିବ ତାହାର ଉପାୟ ସଂପର୍କରେ ପରାମର୍ଶ ଦେବେ । ଏହି ଆୟୋଗର ଏକ ମୁଖ୍ୟ କାର୍ଯ୍ୟ ହେବ ଗୋମାତାଙ୍କ କଲ୍ୟାଣ , ଦେଶବ୍ୟାପୀ ଯେଉଁସବୁ ଗୋଶାଳା ରହିଛି ଏବଂ ଗୋସଦନ ରହିଛି ସେସବୁ ସହିତ ସଂଶ୍ଳିଷ୍ଟ ସୂଚନାକୁ ଏକତ୍ର କରି ସମସ୍ୟାଗୁଡ଼ିକର ସମାମଧାନ କରିବା ଦିଗରେ ପ୍ରୟାସ କରାଯିବ ।


    ସାଥୀଗଣ , ଏହିଭଳି ଏକ ବିରାଟ ଯୋଜନା... ଏ ଯୋଜନା ବି ମୋର ପ୍ରିୟ କୃଷକ ଭାଇ ଭଉଣୀମାନଙ୍କ ପାଇଁ ଉଦ୍ଦିଷ୍ଟ... ସାରା ଦେଶର କୃଷକ ଭାଇ ଭଉଣୀମାନଙ୍କୁ ମୁଁ ଏବେ ଆଉ ଗୋଟିଏ ଯୋଜନା ସଂପର୍କରେ ସୂଚୀତ କରିବାକୁ ଯାଉଛି । ତାହା ବି ଆପଣମାନଙ୍କ ପାଇଁ ଢ଼େର୍ ମାତ୍ରାରେ ଉପକାରସିଦ୍ଧ ସାବ୍ୟସ୍ତ ହେବ । ତାହା ହେଉଛି କିଷାନ ଉର୍ଜା ସୁରକ୍ଷା ଏବଂ ଉତ୍ଥାନ ଅଭିଯାନ । ଏବଂ ଆମେ ଏହି ସପ୍ତାହରେ ତାହାକୁ ମଂଜୁରୀ ପ୍ରଦାନ କରିଛୁ । ଏହା ମାଧ୍ୟମରେ କୃଷକ ଭାଇଭଉଣୀମାନଙ୍କ 17 ଲକ୍ଷରୁ ଅଧିକ ସୋଲାର ପମ୍ପ୍ ଯାହାକି ସୂର୍ଯ୍ୟକିରଣରୁ ଶକ୍ତି ଆହରଣ କରି ଚାଲିପାରିବ ତାହା ପ୍ରଦାନ କରାଯିବ । ଏହା ସେମାନଙ୍କୁ ଜଳସେଚନ ପାଇଁ କରାଯାଉଥିବା ଖର୍ଚ୍ଚରୁ ମୁକ୍ତି ଦେବ । ଡ଼ିଜେଲ ଖର୍ଚ୍ଚରୁ ମୁକ୍ତି ଦେବ ।


    ଏହା ବ୍ୟତୀତ ଦଶଲକ୍ଷ ପମ୍ପକୁ ବିଜୁଳି ଗ୍ରୀଡ଼ ସହ ଯୋଡ଼ାଯିବା ଦ୍ୱାରା କୃଷକମାନଙ୍କ ବେଶ ସହଯୋଗ ମିଳିବ ଯାହା ଫଳରେ ସେମାନେ ତ ଜଳସେଚନ ମାଗଣାରେ କରିପାରିବେ ଏଥିସହ ସେମାନେ ସୌରଶକ୍ତିରୁ ଯେଉଁ ଉଦବୃତ୍ତ ବିଜୁଳି ଉତ୍ପାଦନ କରିବେ , ଯାହାକି ସେମାନଙ୍କ ଆବଶ୍ୟକତା ପୂରଣ ପରେ ବଳିବ ତାହା ସେମାନେ ସରକାରଙ୍କୁ ବିକିପାରିବେ । ଏହି ବିଜୁଳି ବିକି ସେମାନେ ଅର୍ଥ ଉପାର୍ଜନ ମଧ୍ୟ କରିପାରିବେ...ଏହିଭଳି ଭାବେ କୃଷକମାନେ ପତିତ ଜମିରେ ପାଞ୍ଚଶହ କିଲୋୱାଟରୁ ଦୁଇ ମେଗାୱାଟ ପର୍ଯ୍ୟନ୍ତ ସୋଲାର ପ୍ଲାଣ୍ଟ ସ୍ଥାପନ କରିବାର ଯୋଜନା ବି କରାଯିବ । ସେମାନେ ଅନ୍ନଦାତାରୁ ଶକ୍ତିଦାତା ବନିଯିବେ । ଆମର ବ୍ୟାପକ ଅଭିଯାନର ଏହା ଅଂଶବିଶେଷ । ଏବେ ମୋର କୃଷକ ଭାଇମାନେ ଅନ୍ନଦାତା ତ ବନି ସାରିଛନ୍ତି , ଏବେ ସେମାନେ ଶକ୍ତିଦାତା ହେବାକୁ ଯାଉଛନ୍ତି ।


    ସା ଥୀଗଣ , ଆମମ ସରକାର ଆଦିବାସୀ ଭାଇ ଭଉଣୀମାନଙ୍କ ଉପାର୍ଜନ ବୃଦ୍ଧି କରିବା ସକାଶେ ପ୍ରତିଶ୍ରୁତିବଦ୍ଧ । ଆମର ଆଦିବାସୀ କୃଷକମାନଙ୍କର କିଭଳି ଭାବେ ଉପକାର ହୋଇପାରିବ , ବନଧନ ଯୋଜନା ମାଧ୍ୟମରେ ତାହା କିଭଳି ସାକାର କରିହେବ ତାହା ସୁନିଶ୍ଚିତ କରିବା ଦିଗରେ ସରକାର କାର୍ଯ୍ୟ କରୁଛନ୍ତି । ଜଙ୍ଗଲରୁ ଯେଉଁ ଉପଜ ବାହାରକୁ ନିଆଯାଉଛି ତାହାର କିଭଳି ଉପଯୁକ୍ତ ମୂଲ୍ୟ ଆଦିବାସୀ ବର୍ଗର କୃଷକମାନଙ୍କୁ ମିଳିପାରିବ ସେଥିପାଇଁ ବନଧନ କେନ୍ଦ୍ର ସ୍ଥାପନ କରାଯାଉଛି । ବନରୁ ଉତ୍ପନ୍ନ ଦ୍ରବ୍ୟ ଯାହା ଉପରେ ସରକାର ସହାୟକ ମୂଲ୍ୟ ଦେଉଛନ୍ତି ସେଥିରେ ଗତ ସାଢ଼େ ଚାରିବର୍ଷ ଭିତରେ ତିନିଥର ବୃଦ୍ଧି ଘଟାଯାଇଛି । ଡ଼ିସେମ୍ବରରେ ହିଁ 23 ପ୍ରକାର ଉପଜ ଉପରେ ସମର୍ଥନ ମୂଲ୍ୟ ବୃଦ୍ଧି କରାଯାଇଥିଲା । କେବଳ ସେତିକି ନୁହେଁ , ଏହି ସମୟରେ ସରକାରଙ୍କ ଦ୍ୱାରା ଏମଏସପି ମାଧ୍ୟମରେ ମଧ୍ୟ ଆଗାମୀ ଫସଲର ସଂଖ୍ୟାରେ ବି ବୃଦ୍ଧି ଘଟାଯାଇଛି । ଚାରି , ସାଢ଼େ ଚାରି ବର୍ଷ ପୂର୍ବରୁ ଜଙ୍ଗଲରୁ ଉପଲବ୍ଧ ଦଶଟି ଉପଜ ଉପରେ ଏମଏସପି ମିଳୁଥିଲା । ଏବେ ତାହାର ସଂଖ୍ୟା ବଢ଼ାଯାଇ ପାଖାପାଖି 50 ପର୍ଯ୍ୟନ୍ତ କରିଦିଆଯାଇଛି ।


    ମୋ ର ପ୍ରିୟ ଭାଇ ଓ ଭଉଣୀମାନେ , ସରକାର ବିଶେଷ କରି ଜଙ୍ଗଲରେ ବସବାସ କରୁଥିବା ଲୋକଙ୍କ ପାଇଁ ବାଉଁଶ ସହିତ ଯୋଡ଼ିହୋଇ ରହିଥିବା ଆଇନରେ ବ୍ୟାପକ ପରିବର୍ତ୍ତନ କରିଛନ୍ତି । ଏବେ ଆପଣମାନେ ନିଜ କ୍ଷେତରେ ବି ବାଉଁଶ ଚାଷ କରିପାରିବେ । ଏବଂ ଏହାକୁ ବିକି ନିଜର ଆୟ ବୃଦ୍ଧି କରିପାରିବେ । ପୂର୍ବରୁ ଏହା ସମ୍ଭବପର ନଥିଲା । କାରଣ ବାଉଁଶକୁ ବୃକ୍ଷ ଶ୍ରେଣୀଭୁକ୍ତ କରି ରଖାଯାଇଥିଲା । ଆପଣମାନେ ଏବେ କେବଳ ବାଉଁଶ ଚାଷ କରିପାରିବେ ତାହା ନୁହେଁ , ଏହାର ବଜାରକୁ କିପରି ଭାବେ ବ୍ୟାପକ କରାଯାଇପାରିବ ସେ ଦିଗରେ ମଧ୍ୟ ସରକାର କାର୍ଯ୍ୟ କରୁଛନ୍ତି ।


    ସା ଥୀଗଣ , କ୍ଷେତ ସହିତ ଗାଁ ଏବଂ କୃଷକମାନଙ୍କ ପ୍ରତ୍ୟେକ ଆବଶ୍ୟକତା ଉପରେ ବି ସରକାର ଧ୍ୟାନ ଦେଇଛନ୍ତି । ଏଠାରେ ଗୋରଖପୁରରେ ସାର କାରଖାନା ଉପରେ ଦ୍ରୁତ ଗତିରେ କାର୍ଯ୍ୟ ଜାରି ରହିଛି । ଏହି କାରଖାନା ପ୍ରତିତଷ୍ଠା ହେଲେ ଏହି ସହରର ପରିଚୟ ବଢ଼ିଯିବ । ଏହା ଦ୍ୱାରା କୃଷକମାନଙ୍କୁ ପର୍ଯ୍ୟାପ୍ତ ମାତ୍ରାରେ ୟୁରିଆ ସାର ଉପଲବ୍ଧ ତ ହେବ , ଏଥିସହ କୃଷକମାନଙ୍କ କୃଷିଖର୍ଚ୍ଚ ବି କମିବ ।


    ଭାଇ ଓ ଭଉଣୀମାନେ , ପୂର୍ବାଞ୍ଚଳରେ ଯେଉଁଠି ଆଜି ଏହି ସଭାର ଆୟୋଜନ କରାଯାଇଛି ଏହି ସଂପୂର୍ଣ୍ଣ କ୍ଷେତ୍ର ପରିବର୍ତ୍ତନର ଅଭୂତପୂର୍ବ ପରିସ୍ଥିତି ମଧ୍ୟଦେଇ ଗତି କରୁଛି । ଉଦ୍ୟୋଗ କାରବାର ହେଉ , ସଂଯୋଗ କ୍ଷେତ୍ର ହେଉ ଅବା ସ୍ୱାସ୍ଥ୍ୟ ସୁବିଧା- ସବୁଥିରେ ପରିବର୍ତ୍ତନ ସ୍ପଷ୍ଟ ରୂପେ ଅନୁଭୂତ ହେଉଛି । ସ୍ୱାସ୍ଥ୍ୟ କ୍ଷେତ୍ରରେ ଢ଼େର ପ୍ରଗତି ସାଧିତ ହୋଇଛି । ନିକଟରେ ଏକ ରିପୋର୍ଟ ଆସିଛି ଯେଉଁଥିରେ କୁହାଯାଇଛି ଯେ ଏନସିଫାଲାଇଟିସ୍ କାରଣରୁ ଏଥର ପୂର୍ବବର୍ଷ ତୁଳନାରେ ଅନେକ ଅଧିକ ଶିଶୁଙ୍କ ଜୀବନ ରକ୍ଷା କରାଯାଇପାରିଛି ।


    ସାଥୀଗଣ , ପୂର୍ବାଞ୍ଚଳର ସ୍ୱାସ୍ଥ୍ୟ ସୁବିଧାକୁ ଅଧିକ ମଜଭୁତ କରିବା ସକାଶେ ଆଜି ଅନେକ ପ୍ରୋଜେକ୍ଟର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ବାବା ରାଘବ ଦାସ ମେଡ଼ିକାଲ କଲେଜରେ 200 ଶଯ୍ୟାବିଶିଷ୍ଟ ସୁପର ସ୍ପେସିଆଲିଟି ହସପିଟାଲର ଲୋକାର୍ପଣ ଆଜି କରାଯାଇଛି । ଗୋରଖପୁର ଏମ୍ସର ଓପିଡ଼ି ଭବନ ବି ଏବେ ସେବା ପାଇଁ ସମର୍ପିତ ହୋଇଛି । ଆଜି ଠାରୁ ସେଠାରେ ରୋଗୀମାନଙ୍କ ସ୍ୱାସ୍ଥ୍ୟ ପରୀକ୍ଷା ଏବଂ ଉପଚାର ଆରମ୍ଭ କରାଯିବ ।


    ସାଥୀଗଣ , ପୂର୍ବାଞ୍ଚଳଟ୍ଟୟ ପୂର୍ବ ଭାରତରେ ସୁବିଧାସୁଯୋଗ , ଉଦ୍ୟୋଗ ଏବଂ ରୋଜଗାରର ଏକ ବହୁତ ବଡ଼ ସେଣ୍ଟର ନିର୍ମାଣ ହେବାକୁ ଯାଉଛି । ଏହାକୁ ଦୃଷ୍ଟିରେ ରଖି ଏଠାକାର ସଡ଼କସଂଯୋଗ ବ୍ୟବସ୍ଥାକୁ ଆହୁରି ଆଧୁନିକ କରାଯାଉଛି । ଗୋରଖପୁର କ୍ୟାଣ୍ଟ୍ , କପ୍ତାନଗଞ୍ଜ , ବାଲ୍ମିକୀ ନଗର ସେକ୍ସନର ବିଜୁଳିକରଣ ହୋଇସାରିଛି । ସେଥିପାଇଁ ଏବେ ଏହି ସେକ୍ସନରେ ବିଜୁଳିଶକ୍ତି ଦ୍ୱାରା ଟ୍ରେନ୍ ଚଳାଚଳ କରିପାରିବ ଯାହା ଫଳରେ ସମୟ ତ ବଞ୍ଚ ô ବ ଏଥିସହ ପ୍ରଦୂଷଣ ମାତ୍ରା ବି ହ୍ରାସପାଇବ । ଏଭଳି ସ୍ଥିତିରେ ଭାରତୀୟ ରେଳବାଇ ଏବେ ଭାରତୀୟ ରେଳବାଇ ସଂପୂର୍ଣ୍ଣ ବିଦ୍ୟୁତିକରଣ ଦିଗରେ ଆଗକୁ ବଢ଼ିବାରେ ଲାଗିଛି । ଏଠାରେ ଥିବା ଇଲେକ୍ଟ୍ରିକ୍ ଲୋକୋ ସେଡରେ ଏବେ ବାରାଣାସୀ ଭଳି ଇଲେକ୍ଟ୍ରିକ୍ ଇଂଜିନ ନିର୍ମାଣ ହୋଇପାରିବ । ଏହା ଫଳରେ ଏଠାରେ ସିଧାସଳଖ ଅଧିକ କର୍ମସଂସ୍ଥାନ ଓ ରୋଜଗାର ସୃଷ୍ଟିହେବ । ଆଖପାଖରେ ଅନେକ ପ୍ରକାର ସହାୟକ ଉଦ୍ୟୋଗ ବି ମୁଣ୍ଡ ଟେକିବ ।


    ସାଥୀଗଣ , ଆମ ସରକାରଙ୍କ ପ୍ରୟାସ ହେଉଛି ଗୋରଖପୁର ସମେତ ସମଗ୍ର ପୂର୍ବାଞ୍ଚଳ କ୍ଷେତ୍ରରେ ସ୍ୱଚ୍ଛ ଇନ୍ଧନ ଏବଂ ଗ୍ୟାସ ଆଧାରିତ ଅର୍ଥବ୍ୟବସ୍ଥାର ବିକାଶ ଘଟାଇବା । ପ୍ରଧାନମନ୍ତ୍ରୀ ଉର୍ଜ୍ଜା ଗଙ୍ଗା ଯୋଜନା ମାଧ୍ୟମରେ ପୂର୍ବରୁ ଏଠାକାର ସାର କାରଖାନା ଏବଂ ଘରମାନଙ୍କୁ ଗ୍ୟାସ ଯୋଗାଣ ସୁବିଧା ଉପଲବ୍ଧ କରାଯାଉଥିଲା । ଆଜି 9 ହଜାର କୋଟି ଟଙ୍କାର ଆଉ ଏକ ଗ୍ୟାସ ପରିଯୋଜନାର ଶିଳାନ୍ୟାସ କରାଯାଇଛି ।


    ଭାଇ ଓ ଭଉଣୀମାନେ , ଏହି ସମସ୍ତ ଯୋଜନା ଏବଂ ପରିଯୋଜନା ସବକା ସାଥ୍ ସବକା ବିକାଶ କାର୍ଯ୍ୟକ୍ରମର ବାସ୍ତବ ଉଦାହରଣ । ବିଗତ ସାଢ଼େ ଚାରିବର୍ଷ ଭିତରେ କେନ୍ଦ୍ର ସରକାର ଏହି ମୂଳ ମନ୍ତ୍ରକୁ ଆଧାର କରି ଆଗକୁ ଅଗ୍ରସର ହେବା ସହ ଦେଶରେ ଅନେକ ଜନକଲ୍ୟାଣ ଏବଂ ବିକାଶର ଏକ ନୂତନ ପ୍ରବାହ କାର୍ଯ୍ୟକାରୀ କରିଆସୁଛି । ତାହା ପ୍ରଧାନମନ୍ତ୍ରୀ ଆବାସ ଯୋଜନ ହୋଇଥାଉ , କିମ୍ବା ଉଜ୍ଜ୍ୱଳା ଯୋଜନା ହୋଇଥାଉ , କିମ୍ବା ସୌଭାଗ୍ୟ ଯୋଜନା ହୋଇଥାଉ , ଅଥବା ଆୟୁଷ୍ମାନ ଯୋଜନା , ଏଭଳି ସକଳ ପ୍ରକାର ଯୋଜନାର ଲାଭାର୍ଥୀମାନଙ୍କ ଚୟନ ବେଶ୍ ବୈଜ୍ଞାନିକ ପଦ୍ଧତିରେ କରାଯାଇଛି ।


    ଯିଏ ଯେଉଁ ଜାତିର ହୋଇଥାଉ , ଯେଉଁ ବର୍ଗର ହୋଇଥାଉ , ଯେଉଁ ସଂପ୍ରଦାୟର ହୋଇଥାଉ , ତାଙ୍କୁ ଆମ ସରକାର ଯୋଜନାର ଲାଭ ପହଞ୍ଚାଇବା ସୁନିଶ୍ଚିତ କରିଛନ୍ତି । କାହାରି କହିବା ଦ୍ୱାରା କୌଣସି ନାମ ଚୟନ ତାଲିକାରେ ଚଢ଼ାଯାଇନାହିଁ କି ହଟାଯାଇନାହିଁ । ଏଭଳି କାର୍ଯ୍ୟକୁ ଏବେ ସଂପୂର୍ଣ୍ଣ ରୂପେ ବନ୍ଦ କରାଯାଇଛି । ଏଥିସହ ଜନଧନ , ଆଧାର ଏବଂ ମୋବାଇଲ ଭଳି ଆଧୁନିକ ବ୍ୟବସ୍ଥାଗୁଡ଼ିକର ବ୍ୟବହାର ଦ୍ୱାରା ଟାଉଟର ଏବଂ ନକଲ କାରବାର କରିବା ବାଲା ବ୍ୟବସ୍ଥାକୁ ସଂପୂର୍ଣ୍ଣ ରୂପେ ହଟେଇ ଦିଆଯାଇଛି । ଏହି କାରଣରୁ ଏବେ ଦେଶ , ଦୁନିଆ ସର୍ବତ୍ର କରାଯାଇଥିବା ସର୍ଭେରେ ଭାରତ କ୍ଷିପ୍ର ଗତିରେ ଗରିବୀ ସ୍ଥିତିରୁ ମୁକ୍ତ ହୋଇ ଆଗକୁ ଅଗ୍ରସର ହେଉଥିବା ସୂଚୀତ ହେଉଛି ।


    ସା ଥୀଗଣ , ଏହିସବୁ କାର୍ଯ୍ୟ କିପରି ହୋଇପାରିଛି... ଏହା ଏଇଥିପାଇଁ ହୋଇପାରିଛି.. କାଇଁକି ଏହା ହୋଇଛି ଭାଇ...କାଇଁକି ହୋଇଛି.. ଏତେ ସବୁ କାର୍ଯ୍ୟ କେମିତି ହୋଇପାରିଛି...ଏହାର କାରଣ କଣ...କାରଣ କଣ...କାରଣ କଣ... ଆରେ ମୋଦୀ କାରଣ ନୁହେଁ , କାରଣ ତ ହେଉଛନ୍ତି ମୋର ଭାଇ ଓ ଭଉଣୀ ଆପଣମାନେ ଯେଉଁମାନେ 2014 ରେ ଏକ ମଜଭୁତ ସରକାର ଗଠନ କରିବା ଲାଗି ଜନାଦେଶ ଦେଇଥିଲେ । ସେଇଥିପାଇଁ ଏତେସବୁ କାର୍ଯ୍ୟ ହୋଇପାରିଛି । ଗରିବମାନଙ୍କ ହିତ ପାଇଁ ଆମ ସରକାର ଏତେ ବଡ଼ ବଡ଼ ଲୋକମାନଙ୍କ ସହ , ଭ୍ରଷ୍ଟାଚାରୀମାନଙ୍କୁ ସେଇଥିପାଇଁ ମୁକାବିଲା କରିପାରିଛି । କାରଣ ଆପଣମାନେ ଏହି ବହୁମତ ଦେଇଥିବା ଯୋଗୁ ଏବଂ ଆପଣମାନଙ୍କ ସହଯୋଗରୁ ମୋତେ ଏତେ ବଡ଼ ବଡ଼ ଫଇସଲା କରିବାକୁ ଶକ୍ତି ମିଳିଛି । ଏଭଳି ଶକ୍ତି ଏମିତି ଜାରି ରହିଥାଉ , ଆପଣମାନଙ୍କ ଆଶୀର୍ବାଦ ଏହିଭଳି ଜାରି ରହିଥାଉ , ଏହି କାମନାର ସହ ମୋ ଦେଶର ସମସ୍ତ କୃଷକ ଭାଇ ଓ ଭଉଣୀମାନଙ୍କୁ ଆଜିର ଏହି ମହତ୍ତ୍ୱପୂର୍ଣ୍ଣ ଯୋଜନା ଲୋକାର୍ପଣ ସମୟରେ ମୁଁ ନତମସ୍ତକ ହୋଇ ନମସ୍କାର କରୁଛି । ଆପଣମାନଙ୍କୁ ସମସ୍ତଙ୍କୁ ଅଭିନନ୍ଦନ ଜଣାଉଛି । ଏବଂ କିଷାନ ସମ୍ମାନ ନିଧିର ଫାଇଦା ଯେଭଳି ସମସ୍ତ 12 କୋଟି କୃଷକଙ୍କୁ ଯଥାଶୀର୍ଘ ମିଳିପାରିବ ପ୍ରତିବର୍ଷ ମିଳିପାରିବ...ଏହି କାମନାର ସହ ମୁଁ ପୁଣି ଥରେ ଆପଣମାନଙ୍କୁ ଅନେକ ଅନେକ ଧନ୍ୟବାଦ ଜଣାଉଛି । ମୋ ସହ ଦୁଇହାତ ଯୋଡ଼ି ଉଚ୍ଚସ୍ୱରରେ ଉଚ୍ଚାରଣ କରନ୍ତୁ


    ଭାରତ ମାତା କୀ ଜୟ


    ଭାରତ ମାତା କୀ ଜୟ


    ଭାରତ ମାତା କୀ ଜୟ ।


    ବହୁତ ବହୁତ ଧନ୍ୟବାଦ ।


    
    **********

    
    
    (Release ID: 1566552) Visitor Counter : 31