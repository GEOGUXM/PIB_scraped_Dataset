      କ୍ୟାବିନେଟ

      ଭାରତ ଓ ନରୱେ ମଧ୍ୟରେ ଭୂବୈଜ୍ଞାନିକ ସର୍ବେକ୍ଷଣ, ଅନୁସନ୍ଧାନ କାର୍ଯ୍ୟ ପାଇଁ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 28 FEB 2019 8:13PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଭାରତ ଏବଂ ନରୱେ ମଧ୍ୟରେ ଅଣ-ହସ୍ତକ୍ଷେପ ଭୂବୈଜ୍ଞାନିକ ସର୍ବେକ୍ଷଣ ଏବଂ ଅନୁସନ୍ଧାର କାର୍ଯ୍ୟ କରିବା ଲାଗି ବୁଝାମଣାକୁ ମଞ୍ଜୁରି ପ୍ରଦାନ କରିଛନ୍ତି । ଏହି ବୁଝାମଣାପତ୍ର 6 ସେପ୍ଟେମ୍ବର, 2018ରେ ସ୍ୱାକ୍ଷରିତ ହୋଇଥିଲା ।


    ଲାଭ :


    ଏହି ବୁଝାମଣା ଜାତୀୟ ରାଜପଥ ଏବଂ ମୌଳିକ ଭିତ୍ତିଭୂମି ବିକାଶ ନିଗମ ଲିମିଟେଡ (ଏନଏଚଆଇଡିସିଏଲ) ଏବଂ ନରୱେ ଭୂ-ବୈଷୟିକ ସଂସ୍ଥାନ (ଏନଜିଆଇ) ମଧ୍ୟରେ ସଡ଼କ ଭିତ୍ତିଭୂମି ପ୍ରକଳ୍ପରେ ସୁଧାର ଆଣିବା ଏବଂ ଏହାକୁ ଆଗେଇ ନେବା ଲାଗି ପାରସ୍ପରିକ ସହମତି ଓ ସହାୟକ ଗତିବିଧି ଉପରେ କାମ କରିବା ଲାଗି ଏକ ପ୍ରଣାଳୀ ପ୍ରଦାନ କରିବା ଉଦ୍ଦେଶ୍ୟରେ କରାଯାଇଛି । ବିଶେଷ କରି ଉତ୍ତର ପୂର୍ବାଂଚଳ ରାଜ୍ୟଗୁଡ଼ିକ ଲାଗି ଏହା କରାଯାଇଛି । ଏହି ଧରଣର ଏହା ଏକ ଅଭିନବ ପ୍ରସ୍ତାବ । କାରଣ ଏହା ରିମୋଟ ସେନ୍ସିଂ ଜ୍ଞାନକୌଶଳର ବ୍ୟାପକ ଭୂବୈଜ୍ଞାନିକ ଓ ଭୂ-ଭୌତିକ ଅନୁସନ୍ଧାନ ଜ୍ଞାନକୌଶଳ ସମାବେଶନ ନିମନ୍ତେ ସବୁଠୁ କୁଶଳ ଏବଂ ନବୀନତମ ପ୍ରୟୋଗାତ୍ମକ ପ୍ରଯୁକ୍ତି । ଯଥା ହରାଇଜଂଟାଲ ଡାଇରେକ୍ସନାଲ କୋରିଂ କୌଶଳ ସହିତ ଏଆରବର୍ଣ୍ଣ ଇଲେକ୍ଟ୍ରୋମ୍ୟାଗ୍ନେଟ ସର୍ବେକ୍ଷଣ ଭଳି ନିର୍ମାଣ ସମୟରେ ଭୂବୈଜ୍ଞାନିକ ଆକସ୍ମିକ ଘଟଣାବଳୀ ସହ ଜଡ଼ିତ ବିପତ୍ତିକୁ ହ୍ରାସ ଲାଗି ଏହା ସବୁଠୁ ଉପଯୋଗୀ । ଏହା ସବୁଠୁ କୁଶଳ ଏବଂ ନବୀନତମ ଜ୍ଞାନକୌଶଳ ଯାହାକି ବିଶ୍ୱର ମାତ୍ର କେତୋଟି ପ୍ରମୁଖ ଦେଶ ନିକଟରେ ଭୂଭୌତିକ ଯାଂଚ ନିମନ୍ତେ ଏହା ଉପଲବ୍ଧ ରହିଛି । ଏପରି ଭୂବୈଜ୍ଞାନିକ ସର୍ବେକ୍ଷଣର ଉପଯୋଗ ପ୍ରଥମ ଥର ଭାରତରେ କରାଯାଉଛି । ଏପରି ଜ୍ଞାନ କୌଶଳ ବିଶ୍ୱରେ ଖୁବ କମ କମ୍ପାନୀ/ସଂସ୍ଥାନଗୁଡ଼ିକ ଦ୍ୱାରା ପ୍ରଦାନ କରାଯାଉଛି, ଏଥିମଧ୍ୟରୁ ଗୋଟିଏ ହେଉଛି ଏନଜିଆଇ ।


    ଏନଜିଆଇ, ଓସ୍ଲୋ ନିକଟରେ ଭୂ-ବୈଷୟିକ ଯାଂଚ ଏବଂ ଭୂଭୌତିକ ମ୍ୟାପିଂ କ୍ଷେତ୍ରରେ ଅଭିଜ୍ଞତା ରହିଛି ଏବଂ ଏହାକୁ ପ୍ରମୁଖ ଭାବେ ଜିଓ ଟେକ୍ନିକାଲ ସଂସ୍ଥାନ ଭାବେ ସ୍ଥାପିତ କରିବା ଦ୍ୱାରା ସୁଡ଼ଙ୍ଗ ନିର୍ମାଣ କରିବା ଲାଗି ଜିଓଟେକ୍ସିକାଲ ଇନଭେଷ୍ଟିଗେସନରେ ଅଧିକ ସହାୟତା ମିଳିପାରିବ । ଏହା ପ୍ରାକୃତିକ ବିପର୍ଯ୍ୟୟ କାରଣରୁ ହେଉଥିବା ପରିବେଶଜନିତ କ୍ଷତି ଏବଂ ଜୀବନ ରକ୍ଷା କ୍ଷେତ୍ରରେ ବେଶ ସଫଳତା ଅର୍ଜନ କରିଛି । ଏନଜିଆଇ ସହିତ ବୁଝାମଣା ଦ୍ୱାରା ଏହା ଆମକୁ ରଣନୈତିକ ସୁଡ଼ଙ୍ଗ ନିର୍ମାଣ ପ୍ରକଳ୍ପ ସମ୍ପର୍କରେ ବିସ୍ତୃତ ପ୍ରକଳ୍ପ ରିପୋର୍ଟ ପ୍ରସ୍ତୁତ କରିବାରେ ସହାୟତା କରିପାରିବ ।


    **********

    
    
    (Release ID: 1567363) Visitor Counter : 1