      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଅର୍ଦ୍ଧ ସାମରିକ ବଳରେ 76,500 ପଦବିରେ ନିଯୁକ୍ତି ପାଇଁ ବ୍ୟାପକ ଅଭିଯାନ
      Posted On: 06 FEB 2019 4:19PM by PIB Bhubaneshwar


    କେନ୍ଦ୍ରୀୟ ଅର୍ଦ୍ଧ ସାମରିକ ବଳରେ ଖାଲି ଥିବା 76 , 578ଟି ପଦବିରେ ନିଯୁକ୍ତି ପାଇଁ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରଣାଳୟ ବ୍ୟାପକ ନିଯୁକ୍ତି ଅଭିଯାନ ଆରମ୍ଭ କରିଛି । ଏଥିରୁ 54 , 953ଟି କନଷ୍ଟେବଳ ପଦବି (ଜେନେରାଲ ଡ୍ୟୁଟି) ପାଇଁ ଷ୍ଟାଫ ସିଲେକ୍ସନ କମିସନ ( SSC ) ଦ୍ୱାରା ସିଧାସଳଖ ନିଯୁକ୍ତି ପ୍ରକ୍ରିୟା ଆରମ୍ଭ ହୋଇଛି । ଏଥିପାଇଁ ଏସଏସସି ପକ୍ଷରୁ 11.02.2019 ରୁ 11.03.2019 ମଧ୍ୟରେ କମ୍ପ୍ୟୁଟର ଭିତ୍ତିକ ପରୀକ୍ଷା ଅନୁଷ୍ଠିତ ହେବ ।


    54953ଟି କନଷ୍ଟେବଳ ପଦବିରୁ ସିଆରପିଏଫରେ ସର୍ବାଧିକ 21566ଟି , ବିଏସଏଫରେ 16984ଟି , ଏସଏସବିରେ 8546 , ଆଇଟିବିପିରେ 4126 ଏବଂ ଆସାମ ରାଇଫଲ୍ସରେ 3076ଟି ପଦବି ରହିଛି । ବଳକା ପଦବି ଗୁଡ଼ିକ ସିଆଇଏସଏଫ ଏବଂ ଅନ୍ୟାନ୍ୟ ଅର୍ଦ୍ଧ ସାମରିକ ବଳରେ ରହିଛି । ଖାଲି ଥିବା ପଦବି ଗୁଡ଼ିକ ମଧ୍ୟରୁ 7646ଟି ପଦବି ମହିଳାଙ୍କ ପାଇଁ ଏବଂ ବଳକା ୪୭ , ୩୦୭ଟି ପୁରୁଷଙ୍କ ପାଇଁ ରହିଛି ।


    ସବ୍ ଇନ୍ସପେକ୍ଟର ସ୍ତରରେ ଅର୍ଦ୍ଧ ସାମରିକ ବଳରେ 1073ଟି ପଦବି ଖାଲି ରହିଛି । ବିଏସଏଫରେ ସର୍ବାଧିକ 508ଟି ପଦବି ଖାଲି ଥିବା ବେଳେ ସିଆରପିଏଫରେ 274ଟି , ଏସଏସବିରେ 206ଟି ଏବଂ ଆଇଟିବିପିରେ 85ଟି ଖାଲି ରହିଛି । ଏଥିରୁ ମହିଳାଙ୍କ ପାଇଁ 38ଟି ପଦବି ଥିବା ବେଳେ 1035ଟି ପୁରୁଷଙ୍କ ପାଇଁ ସଂରକ୍ଷିତ ରହିଛି । ଏସବୁ ପଦବି ପାଇଁ 112.03.2019 ରୁ 16.03.2019 ପର୍ଯ୍ୟନ୍ତ ଏସଏସସି ଦ୍ୱାରା ସିଧାସଳଖ ଲିଖିତ ପରୀକ୍ଷା ଅନୁଷ୍ଠିତ ହେବ ।


    ଆସିଷ୍ଟାଣ୍ଟ କମାଣ୍ଡାଣ୍ଟ ସ୍ତରରେ ଥିବା 466ଟି ପଦବି ପାଇଁ ୟୁପିଏସସି ସିଧାସଳଖ ପରୀକ୍ଷା କରି ନିଯୁକ୍ତି ଦେବ । ଏଥିପାଇଁ ହୋଇଥିବା ଲିଖିତ ପରୀକ୍ଷାର ଫଳ 10.01.2019ରେ ପ୍ରକାଶ ପାଇଛି । ଏଥିରେ ଚୟନ ହୋଇଥିବା ପ୍ରାର୍ଥୀମାନେ 25.02.2019 ପରେ ସଶସ୍ତ୍ର ସୀମା ବଳ (ଏସଏସବି) ଦ୍ୱାରା ଆୟୋଜିତ ଫିଜିକାଲ ଓ ମେଡିକାଲ ପରୀକ୍ଷା ଦେବେ ।


    ଏଥିସହ 20086ଟି ଅନ୍ୟାନ୍ୟ ପଦବି ପାଇଁ (ଟ୍ରେଡ୍ସମ୍ୟାନ , ମିନିଷ୍ଟରିଆଲ , ମେଡିକାଲ , ପାରାମେଡିକାଲ , କମ୍ୟୁନିକେସନ , ଇଞ୍ଜିନିୟରିଂ) ମଧ୍ୟ ନିଯୁକ୍ତି ଦିଆଯିବ । ଏହିପରି ମୋଟ 76578ଟି ପଦବି ପାଇଁ ନିଯୁକ୍ତି ଦିଆଯିବ ।


    *******************

    
    
    (Release ID: 1563251) Visitor Counter : 13