      କ୍ୟାବିନେଟ

      ଦ୍ୱିତୀୟ ପର୍ଯ୍ୟାୟ ଅହମ୍ମଦାବାଦ ମେଟ୍ରୋ ରେଳ ପ୍ରକଳ୍ପକୁ କ୍ୟାବିନେଟର ଅନୁମୋଦନ
      ଏହା ଦୁଇ କରିଡର ବିଶିଷ୍ଟ ହେବ ଯଥା 1) ମୋଟେରା ଷ୍ଟାଡିୟମରୁ ମହାତ୍ମା ମନ୍ଦିର ଏବଂ 2)ଜିଏନଏଲୟୁରୁ ଜିଆଇଏଫଟି ସିଟି

      Posted On: 19 FEB 2019 8:43PM by PIB Bhubaneshwar

    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ କମିଟି ନିମ୍ନଲିଖିତ ପ୍ରସ୍ତାବ ଗୁଡ଼ିକୁ ଅନୁମୋଦନ କରିଛନ୍ତି:


    1) ଅହମ୍ମଦାବାଦ ମେଟ୍ରୋ ରେଳ ପ୍ରକଳ୍ପର ଦ୍ୱିତୀୟ ପର୍ଯ୍ୟାୟ ନିର୍ମାଣ ଯାହାକି 28.254 କିଲୋମିଟର ଦୀର୍ଘ ତଥା ଦୁଇ କରିଡର ବିଶିଷ୍ଟ । ଏହା ହେଲା ମୋଟେରା ଷ୍ଟାଡିୟମରୁ ମହାତ୍ମା ମନ୍ଦିର ପର୍ଯ୍ୟନ୍ତ 22.838 କିଲୋମିଟର ଦୀର୍ଘ କରିଡର 1 ଏବଂ ଜିଏନଏଲୟୁରୁ ଜିଆଇଏଫଟି ସିଟି ପର୍ଯ୍ୟନ୍ତ 5.416 କିଲୋମିଟର ଦୀର୍ଘ କରିଡର 2 । ଏହା ମୋଟ 5384.17 କୋଟି ଟଙ୍କା ଖର୍ଚ୍ଚରେ ନିର୍ମାଣ କରାଯିବ ।


    2) ପ୍ରକଳ୍ପର ଆନୁଷ୍ଠାନିକ ଆୟୋଜନ ଏବଂ ନିୟାମକ ଢାଞ୍ଚା ।


    3) ପ୍ରକଳ୍ପର ଅନୁମୋଦନ ପାଇଁ ସର୍ତ୍ତାବଳୀ ।


    ଲାଭ


    ପ୍ରକଳ୍ପ କାର୍ଯ୍ୟକାରୀ ହେବା ଦ୍ୱାରା ଅହମ୍ମଦାବାଦଠାରୁ ଗାନ୍ଧୀନଗର ପର୍ଯ୍ୟନ୍ତ ଅତ୍ୟାବଶ୍ୟକୀୟ ସାର୍ବଜନୀନ ଯୋଗାଯୋଗର ଭିତ୍ତିଭୂମି ସୁବିଧା ଉପଲବ୍ଧ ହେବ ।


    ଅହମ୍ମଦାବାଦ ଏବଂ ଗାନ୍ଧୀନଗରରେ ସହର ଯୋଗାଯୋଗ ପ୍ରକ୍ରିୟା ସୁଦୃଢ଼ ହେବ , ଯାହାକି ବ୍ୟାପକ ଉନ୍ନୟନ କାର୍ଯ୍ୟ , ଘରୋଇ ଯାନବାହାନ ସଂଖ୍ୟାରେ ବୃଦ୍ଧି , ସହରରେ ବ୍ୟାପକ ନିର୍ମାଣ କାର୍ଯ୍ୟ ଯୋଗୁ ବ୍ୟସ୍ତବହୁଳ ହୋଇଛି । ସହରାଞ୍ଚଳ ଯୋଗାଯୋଗର ଗତାନୁଗତିକ ପ୍ରକ୍ରିୟା ତୁଳନାରେ ମେଟ୍ରୋ ରେଳ ପ୍ରକଳ୍ପ ହେଉଛି ଏକ ଅଭିନବତା । ଏହି ପ୍ରକଳ୍ପ ଅନ୍ୟାନ୍ୟ ସହରାଞ୍ଚଳ ଯୋଗାଯୋଗ ପ୍ରକ୍ରିୟା ସହ ଫଳପ୍ରଦ ଭାବେ ସମନ୍ୱୟ ରକ୍ଷା କରିବ ଯାହାକି ଅଭିନବ ଡିଜାଇନ ପଦ୍ଧତି , ବୈଷୟିକ ଜ୍ଞାନକୌଶଳ ଏବଂ ଆନୁଷ୍ଠାନିକ ପରିଚାଳନା ପ୍ରକ୍ରିୟା ମାଧ୍ୟମରେ ସମ୍ଭବ ।


    ****************

    
    
    (Release ID: 1566038) Visitor Counter : 10