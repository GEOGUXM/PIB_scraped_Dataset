      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦକ୍ଷିଣ କୋରିଆରେ ଭାରତୀୟ ସମୁଦାୟଙ୍କୁ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 21 FEB 2019 9:06PM by PIB Bhubaneshwar


    ନମସ୍କାର ।


    କୋରିଆରେ ବସବାସ କରୁଥିବା ଭାରତୀୟ ଭାଇ ଓ ଭଉଣୀମାନେ , ପୁଣିଥରେ ଆପଣମାନଙ୍କୁ ନମସ୍କାର । ବହୁ ଆଡମ୍ବର ସହିତ ମୋତେ ସ୍ୱାଗତ କରୁଥିବାରୁ ମୁଁ ଆପଣମାନଙ୍କ ପ୍ରତି କୃତଜ୍ଞତା ଜଣାଉଛି ।


    ମୋତେ କୁହାଯାଇଛି ଯେ ଆପଣ ଅନେକ ବେଳ ହେଲାଣି ଏଠାରେ ଅପେକ୍ଷା କରିଛନ୍ତି । ଯାହାହେଉ , ବାହାରେ ଥଣ୍ଡା ପରିବେଶ ଅଛି , ତେଣୁ ଭିତରେ ଭଲ ଲାଗୁଥିବ । ପ୍ରତ୍ୟେକ ଜିନିଷରେ ଆମକୁ ସକାରାତ୍ମକ ଭାବନା ରଖିବା ଦରକାର । ଆପଣମାନଙ୍କର ଏହି ଭଲପାଇବା ପାଇଁ ମୁଁ ଆପଣଙ୍କ ପାଖରେ ନତମସ୍ତକ ।


    ବନ୍ଧୁଗଣ , ଏହା ମୋ ପାଇଁ ଦ୍ୱିତୀୟ ସୁଯୋଗ , ଯେତେବେଳେ ମୁଁ କୋରିଆ ଆସି ଭାରତୀୟ ସମୁଦାୟଙ୍କ ସହ ସାକ୍ଷାତ କରୁଛି । ଭାରତ ଏବଂ କୋରିଆ ସଂପର୍କଗୁଡିକର ଆଧାର କେବଳ ବ୍ୟବସାୟିକ ସଂପର୍କ ନୁହେଁ , ଏହାର ମୁଖ୍ୟ ଆଧାର ହେଉଛି ଲୋକଙ୍କ ଠାରୁ ଲୋକଙ୍କ ସହ ସଂପର୍କ , ଦେଶରୁ ଆସିଥିବା ଅବା ଏଠାରେ ବସବାସ କରୁଥିବା ଭାରତୀୟ ଆମ ସଂପର୍କର ମୂଳଦୂଆ । ଜଣେ ରାଜଦୂତ ଥାଆନ୍ତି କିନ୍ତୁ ରାଷ୍ଟ୍ରଦୂତ ଅନେକ । ଭାରତ ଏବଂ କୋରିଆ ମଧ୍ୟରେ ଆତ୍ମୀୟତାର ଏହି ସଂପର୍କ ନୂଆ ନୁହେଁ ।


    ପ୍ରାଚୀନ କାଳରେ ଭାରତର ରାଜକୁମାରୀ ସୂର୍ଯ୍ୟରତ୍ନା ହଜାର ହଜାର କିଲୋମିଟର ଯାତ୍ରା କରି ଏଠାରେ ପହଞ୍ଚିଥିଲେ । ତାଙ୍କର ବିବାହ ଏଠାକାର ରାଜାଙ୍କ ସହ ସଂପନ୍ନ ହୋଇଥିଲା । ଆଜି ମଧ୍ୟ ଲକ୍ଷ ଲକ୍ଷ କୋରିଆ ନିବାସୀ ନିଜକୁ ତାଙ୍କର ବଂଶଧର ମାନୁଛନ୍ତି ଏବଂ ଏଥିପାଇଁ ମୁଁ ଏହା କହିପାରିବି ଯେ କୋରିଆ ସମାଜ ସହିତ ଆମ ଲୋକମାନଙ୍କର ରକ୍ତ ସଂପର୍କ ରହିଛି ।


    ଆଜି ମଧ୍ୟ ଅଯୋଧ୍ୟାରେ ରାଜକୁମାରୀଙ୍କ ପ୍ରତିମୂର୍ତ୍ତି ରହିଛି ଏବଂ ପୂର୍ବ ବର୍ଷ ଦିପାବଳୀ ଅବସରରେ ଏଠାକାର ପ୍ରଥମ ମହିଳା କିମ ଜୋଙ୍ଗ ସୁକ ଏହାର ସାକ୍ଷୀଥିଲେ । ବହୁତ ବଡ କାର୍ଯ୍ୟକ୍ରମ ଅଯୋଧ୍ୟାରେ ହୋଇଥିଲା , ବୋଧହୁଏ ଏଠାରେ ମଧ୍ୟ ଟିଭି ମାଧ୍ୟମରେ ଟେଲିକାଷ୍ଟ ହୋଇଥିବ । ବୋଧହୁଏ ଯେଉଁ ସମୟରେ ଭଗବାନ ରାମଜୀ ଫେରିଥିଲେ ଏବଂ ଅଯୋଧ୍ୟା ଆଲୋକିତ ହୋଇଥିଲା , ହଜାର ବର୍ଷ ପରେ ସେହିଭଳି ଅଯୋଧ୍ୟା ପୁନର୍ବାର ଆଲୋକିତ ହୋଇଥିଲା ।


    ବନ୍ଧୁଗଣ , ଭାରତ ଏବଂ କୋରିଆର ସମ୍ପର୍କକୁ ବୌଦ୍ଧ ଧର୍ମ ମଧ୍ୟ ଅନେକ ଶକ୍ତି ପ୍ରଦାନ କରିଛି , ଶକ୍ତିଶାଳୀ କରିଛି । ଜଣେ କୋରିଆଇ ବୌଦ୍ଧ ଭିକ୍ଷୁ ହାଇଚୋ 8ମ ଶତାବ୍ଦୀରେ ଭାରତ ଯାତ୍ରା କରିଥିଲେ ।


    ବନ୍ଧୁଗଣ , ଏହା ଜାଣି ଖୁସି ଲାଗେ ଯେ କୋରିଆର ବିକାଶରେ ଆପଣ ସମସ୍ତଙ୍କର ବହୁତ ବଡ ଯୋଗଦାନ ରହିଛି । ଏଠାରେ ଭାରତୀୟ ମେଧାବୀ ଏବଂ କୌଶଳର ଅନେକ ସମ୍ମାନ ରହିଛି । ଆପଣ କୋରିଆରେ ଅନୁସନ୍ଧାନ ତଥା ନବାଚାର କ୍ଷେତ୍ରରେ ଯୋଗଦାନ କରୁଛନ୍ତି । ଭାରତରେ ରହି କୋରିଆ କଂପାନୀଗୁଡିକୁ ଆର ଏଣ୍ଡ ଡି ସୁବିଧା ପ୍ରଦାନ କରାଯାଉଛି । ଏହାବ୍ୟତୀତ ଭାରତୀୟ ଶିକ୍ଷାବିତ୍ତ , ଅନୁସନ୍ଧାନ ତଥା ଡାକ୍ତରୀ ପଢିଥିବା ଛାତ୍ରଛାତ୍ରୀମାନେ ଅଗ୍ରଣୀ କୋରିଆ ବିଶ୍ୱବିଦ୍ୟାଳୟଗୁଡିକରେ କାର୍ଯ୍ୟ କରୁଛନ୍ତି ଅବା ଶିକ୍ଷାଲାଭ କରୁଛନ୍ତି । ଏବଂ ଏଠାରେ ରହୁଥିବା ଭାରତୀୟ କୋରିଆର ଆର୍ଥିକ ସମୃଦ୍ଧି ସହିତ ଏଠାକାର ସଂସ୍କୃତି ଏବଂ ସାମାଜିକ ଜୀବନରେ ମଧ୍ୟ ଅଂଶଗ୍ରହଣ କରୁଛନ୍ତି ।


    ବନ୍ଧୁଗଣ , କୋରିଆରେ ଯୋଗକୁ ଅନେକ ସମ୍ମାନ ଏବଂ ସ୍ନେହ ମଳିଛି । ଆପଣମାନେ କରୁଥିବେ , ମୋତେ ଜଣାନାହିଁ କିନ୍ତୁ ଯେତେବେଳେ ସାକ୍ଷାତ କରୁଥିବେ ସେତେବେଳେ ଲୋକମାନେ ତ ପଚାରୁଥିବେ ଯେ ଭାଇ ଆପଣ ଯୋଗ କଣ ଜାଣିଛନ୍ତି , ସେତେବେଳେ ଆପଣ କହୁଥିବେ ଯେ ନାକ ଧରି ବସିଯାଆନ୍ତୁ ।


    ସିଓଲ , ବୁସାନ ତଥା ଅନ୍ୟ ସହରଗୁଡିକରେ ଦୁଇ ହଜାରରୁ ଅଧିକ ଲୋକ ଆନ୍ତଃରାଷ୍ଟ୍ରୀୟ ଯୋଗ ଦିବସରେ ମନଯୋଗ ଦେଇ , ଉତ୍ସାହର ସହିତ ଅଂଶଗ୍ରହଣ କରିଥିଲେ । କୋରିଆରେ ଆପଣମାନେ ହୋଲି , ଦିପାବଳୀ , ବୈଶାଖୀ - ଏକ ପ୍ରକାରର ସମସ୍ତ ଭାରତୀୟ ଉତ୍ସବଗୁଡିକୁ ପାଳନ କରିବା ସହିତ ସେଥିରେ କୋରିଆର ବନ୍ଧୁମାନଙ୍କୁ ସାମିଲ ମଧ୍ୟ କରୁଛନ୍ତି । ଏବେ ଏଠାକାର ସହରଗୁଡିକରେ ଭାରତୀୟ ରେଷ୍ଟୁରାଣ୍ଟକୁ ମଧ୍ୟ ସ୍ଥାନ ମିଳିବା ଆରମ୍ଭ ହୋଇସାରିଛି । ଏହା ସହିତ ଏଠାକାର ଖାଦ୍ୟ ସୂଚୀରେ ଭାରତୀୟ ଖାଦ୍ୟକୁ ମଧ୍ୟ ସ୍ଥାନିତ କରାଯାଇଛି । ଏଠାକାର ଲୋକମାନେ ମଧ୍ୟ ଏହାର ମାନେ କଣ ବୋଲି ଜାଣିଲେଣି ।


    ଏଠାରେ ଭାରତୀୟ ଫିଲ୍ମଗୁଡିକ ଅତ୍ୟନ୍ତ ଲୋକପ୍ରିୟ ହେବାରେ ଲାଗିଛି । ଏବେ କୋରିଆର ପିଲାମାନଙ୍କ ମଧ୍ୟରେ କବାଡି-କବାଡି ଶୁଣିବାକୁ ମଧ୍ୟ ମିଳୁଛି , ଏଠାକାର ଲୋକମାନେ କବାଡି ବୋଲି କହୁଛନ୍ତି ନାଁ ? 2018ରେ ଏସିଆନ ଗେମ୍ସରେ କୋରିଆ ଟିମ ରୌପ୍ୟ ପଦକ ମଧ୍ୟ ଜିଣିଥିଲେ , ସେଥିପାଇଁ ମୁଁ ଏଠାକାର ସମସ୍ତ ଜନସାଧାରଣଙ୍କୁ ଅନେକ ଅନେକ ଶୁଭେଚ୍ଛା ଜଣାଉଛି ।


    ବନ୍ଧୁଗଣ , ମୁଁ ପୂର୍ବରୁ ହିଁ କହିସାରିଛି ଯେ ରାଜଦୂତ ଜଣେ ଥାଆନ୍ତି କିନ୍ତୁ ପ୍ରତ୍ୟେକ ହିନ୍ଦୁସ୍ତାନୀ ଯେଉଁଠି ମଧ୍ୟ ଅଛନ୍ତି ସେମାନେ ହେଉଛନ୍ତି ଜଣେ ଜଣେ ରାଷ୍ଟ୍ରଦୂତ । ଆପଣ ଭାରତର ରାଷ୍ଟ୍ରଦୂତ । 30 ମିଲିୟନ ବିଦେଶୀ ଭାରତୀୟ , ସେମାନଙ୍କ କଠିନ ପରିଶ୍ରମ , ଅନୁଶାସନ ଦ୍ୱାରା ସମଗ୍ର ବିଶ୍ୱରେ ଦେଶପାଇଁ ସମ୍ମାନ ଆଣିଛନ୍ତି ଏବଂ ମୁଁ ଯେଉଁ ଦେଶକୁ ଯାଏ , ମୋତେ ଏହା ଶୁଣି ବହୁତ ଖୁସି ଲାଗେ ଯେ ଭାରତୀୟମାନଙ୍କର ପ୍ରତିଷ୍ଠା ଆଇନକୁ ସମ୍ମାନ ଦେଉଥିବା ନାଗରିକ ଭାବେ ଅତ୍ୟନ୍ତ ଗୌରବପୂର୍ଣ୍ଣ ଭାବେ ଉଲ୍ଲେଖ ହୋଇଥାଏ ।


    ବନ୍ଧୁଗଣ , ଆମ ଦେଶ ପାଇଁ ଚଳିତ ବର୍ଷ ହେଉଛି ସ୍ୱତନ୍ତ୍ର , କାରଣ ? କାରଣ ? ଏଥିପାଇଁ ସ୍ୱତନ୍ତ୍ର ଯେ ରାଷ୍ଟ୍ରପିତା ମହାତ୍ମା ଗାନ୍ଧୀଜୀଙ୍କ 150ତମ ଜୟନ୍ତୀ ପାଳନ ହେବାକୁ ଯାଉଛି । ଏହା ଏକ ଏଭଳି ଅବସର ଯେତେବେଳେ ଆମେ ତାଙ୍କୁ ସ୍ମରଣ କରୁଛୁ , ତାଙ୍କ ଶିକ୍ଷା , ଦର୍ଶନ ଦ୍ୱାରା ପ୍ରେରିତ ହେଉଛୁ । ମହାତ୍ମା ଗାନ୍ଧୀଙ୍କ ଭଳି ଏତେ ବିଶାଳ ବ୍ୟକ୍ତିତ୍ୱ ବିଶ୍ୱ ମାନବ , ଯେ କି ସମଗ୍ର ସଂସାରରେ ମହାପୁରୁଷ ଭାବେ ପରିଚିତ ହେବା କଥା , ତାହା ଦୁର୍ଭାଗ୍ୟବଶତଃ ହୋଇପାରିନାହାଁନ୍ତି ।


    ନେଲସନ ମଣ୍ଡେଲାଙ୍କୁ ସମଗ୍ର ବିଶ୍ୱ ଜାଣିଛି , ମାର୍ଟିନ ଲୁଥର କିଙ୍ଗଙ୍କୁ ଜାଣିଛନ୍ତି , କେନେଡୀଙ୍କୁ ଜାଣିଛନ୍ତି , ସମଗ୍ର ବିଶ୍ୱ ଏବେ ମଧ୍ୟ ଗାନ୍ଧୀଙ୍କ ବିଷୟରେ କୁହେଁ । କଣ ଆମର ଏହା ଦାୟିତ୍ୱ ନୁହେଁ ଯେ ଭାରତର ସୁଯୋଗ୍ୟ ଦାୟାଦ ମହାତ୍ମା ଗାନ୍ଧୀ , ସମଗ୍ର ଦୁନିଆର ପ୍ରତ୍ୟେକ ପିଲାଙ୍କ ମୁଖରେ ଗାନ୍ଧୀଜୀଙ୍କ ନାମ ହେବା ଆବଶ୍ୟକ , ଏହା ଆମ ସ୍ୱପ୍ନ ହେବା ଦରକାର ।


    ସେ ବିଶ୍ୱ ମାନବ ଥିଲେ ଏବଂ ଆଜି ଯେତେବେଳେ ସମଗ୍ର ଦୁନିଆ ଅନେକ ଆହ୍ୱାନଗୁଡିକର ସମ୍ମୁଖୀନ ହେଉଛି ସେତେବେଳେ ମହାତ୍ମା ଗାନ୍ଧୀଙ୍କ ଦର୍ଶନ ଆହୁରି ମଧ୍ୟ ପ୍ରାସଙ୍ଗିକ ହୋଇଯାଏ । ବାପୁଙ୍କ ଜୀବନରେ ପ୍ରକୃତି ପ୍ରତି ବହୁତ ଶ୍ରଦ୍ଧା ଥିଲା , ତାଙ୍କର ମଧ୍ୟ ବହୁତ ବଡ ଭୂମିକା ଥିଲା । ନିଜ ଜୀବନରେ ପରିବେଶ ସହ ତାଳମେଳ ରକ୍ଷା କରିବା ପାଇଁ ଗୁରୁତ୍ୱ ପ୍ରଦାନ କରିଥିଲେ । କୋରିଆରେ ବାପୁଙ୍କ ପ୍ରତି ଏକ ଅନନ୍ୟ ଢଙ୍ଗରେ ଶ୍ରଦ୍ଧାଞ୍ଜଳି ଅର୍ପଣ କରାଯାଉଛି । ବାପୁଙ୍କ ସ୍ମରଣ ଉଦ୍ଦେଶ୍ୟରେ ଆମେ ସମସ୍ତେ କୋରିଆରେ 150ଟି ଚାରା ରୋପଣ କରିବାକୁ ଯାଉଛୁ ।


    ବନ୍ଧୁଗଣ , କୋରିଆ ସହିତ ପ୍ରତ୍ୟେକ ଦିନ ଆମର ସଂପର୍କ ମଜବୁତ ହୋଇଚାଲିଛି , ବୃଦ୍ଧି ପାଇ ଚାଲିଛି ଏବଂ ସୁଦୃଢତାର ସହ ଆଗକୁ ଅଗ୍ରସର ହେଉଛି । କୋରିଆ ଏବଂ ଭାରତ ଏହି ସଂପୂର୍ଣ୍ଣ କ୍ଷେତ୍ରରେ ଶାନ୍ତି , ସ୍ଥିରତା ଏବଂ ସମୃଦ୍ଧିକୁ ପ୍ରୋତ୍ସାହିତ କରିବା ପାଇଁ ପାଦକୁ ପାଦ ମିଶାଇ ଆଗକୁ ଅଗ୍ରସର ହେଉଛୁ । ଆମ ମଧ୍ୟରେ ଏକ ସ୍ପଷ୍ଟ ଏବଂ ସରଳ ଅଂଶୀଦାରିତା ରହିଛି । ଆମେ ମିଳିମିଶି ପରସ୍ପରକୁ ଲାଭ ପ୍ରଦାନ କରିପାରିବୁ ।


    ଏହି ଭାଗୀଦାରିତାକୁ ଭାରତୀୟ କଂପାନୀଗୁଡିକର କୋରିଆରେ ଉପସ୍ଥିତି ଆହୁରି ମଜଭୁତ କରୁଛି । କୋରିଆର ବ୍ରାଣ୍ଡ ଭାରତର ପ୍ରତ୍ୟେକ ଘରର ଏକ ଅଂଶ ହୋଇସାରିଛି । ଏଲଜି , ସାମସଙ୍ଗ , ହୁଣ୍ଡାଇ ଭଳି କୋରିଆ ବ୍ରାଣ୍ଡ ଭାରତର ଗାଁ ଗାଁରେ ପହଞ୍ଚି ସାରିଛି , ଲୋକମାନଙ୍କର ନିତି ଦିନିଆ ଆଲୋଚନାର ଅଂଶବିଶେଷ ହୋଇପାରିଛି ।


    ବନ୍ଧୁଗଣ , ଆଜି ସମଗ୍ର ସଂସାର ଭାରତ ଆଡକୁ ଆଶାଭରା ଦୃଷ୍ଟିରେ ଦେଖୁଛନ୍ତି । ଆମେ ଆଜି ଦୁନିଆରେ ସବୁଠାରୁ ଦୃତ ଗତିରେ ବୃଦ୍ଧି ହେଉଥିବା ଅର୍ଥବ୍ୟବସ୍ଥା ମଧ୍ୟରୁ ଅନ୍ୟତମ । ଆମ ଅର୍ଥବ୍ୟବସ୍ଥା ମଜବୁତ ହୋଇଛି । 2014 ପୂର୍ବରୁ ଆମେ ଏହା ଶୁଣୁଥିଲୁ ଯେ ଭାରତ କ୍ଷଣ ଭଙ୍ଗୁର , ଆମେ ତ ବୁଡିବୁ ସାଙ୍ଗ ତୁମକୁ ମଧ୍ୟ ନେଇ ବୁଡିବୁ । ଆଜି ବଡ ଅର୍ଥବ୍ୟବସ୍ଥାରେ ସମଗ୍ର ଦୁନିଆରେ ସବୁଠାରୁ ଦୃତ ଗତିରେ ଅଗ୍ରସର ହେଉଥିବା ଅର୍ଥବ୍ୟବସ୍ଥା ମଧ୍ୟରେ ଅନ୍ୟତମ ଏବଂ ଆଗାମୀ କିଛି ବର୍ଷ ମଧ୍ୟରେ ଭାରତ ପାଞ୍ଚ ଟ୍ରିଲିୟନ ଅର୍ଥବ୍ୟବସ୍ଥା ଥିବା ଦେଶ ଆଡକୁ ଦୃତ ଗତିରେ ଅଗ୍ରସର ହେଉଛି , ପାଞ୍ଚ ଟ୍ରିଲିୟନ କ୍ଳବରେ ଆମେ ସାମିଲ ହେବୁ , ସେହି ଦିନ ପାଇଁ ମଧ୍ୟ ଦୂରତ୍ୱ ବେଶୀ ନୁହେଁ । ଏବଂ 2014ରେ , ମୁଁ ଯେତେବେଳେ ଦାୟିତ୍ୱ ନେଲି ସେତେବେଳେ ସମଗ୍ର ବିଶ୍ୱରେ ଅର୍ଥନୀତି ଦୃଷ୍ଟିକୋଣରୁ ଆମେ 11 ନମ୍ବରରେ ଥିଲୁ , ଆପଣ ବିଶ୍ୱାସ କରନ୍ତୁ ଆଜି ଆମେ ଷଷ୍ଠ ସ୍ଥାନରେ ପହଞ୍ଚିସାରିଛୁ , ଏବଂ ପାଞ୍ଚ ନମ୍ବର ହେବା ପାଇଁ ବିଳମ୍ବ ହେବନାହିଁ । ଏବଂ ଆଗାମୀ ଦେଢ ଦଶନ୍ଧି ମଧ୍ୟରେ ଭାରତ ଶ୍ରେଷ୍ଠ ତିନିରେ ସ୍ଥାନ ପାଇବା ପାଇଁ ଆମେ ପ୍ରଚେଷ୍ଟାରତ ।


    ବନ୍ଧୁଗଣ , ଭାରତରେ ବିଗତ ସାଢେ ଚାରି ବର୍ଷରେ ଆମେ ଜୀବନଧାରଣକୁ ସରଳ କରିବା ଏବଂ ସୁବିଧାରେ ବ୍ୟବସାୟକୁ ସୁନିଶ୍ଚିତ କରିବାରେ ପ୍ରଚେଷ୍ଟା କରିଛୁ । ନିରନ୍ତର ଚାଲିଥିବା ଆର୍ଥିକ ଏବଂ ସାମାଜିକ ସଂସ୍କାର ଯୋଗୁ ଆମେ ଏହି ସଫଳତା ପ୍ରାପ୍ତ କରିପାରିଛୁ । ସବୁଠାରୁ ବଡ ପରୋକ୍ଷ କର ସଂସ୍କାର , ବସ୍ତୁ ଏବଂ ସେବା ଟିକସ , ଜିଏସଟି ଆଜି ବ୍ୟବସ୍ଥାର ଅଂଶ ହୋଇସାରିଛି । ସର୍ଦ୍ଦାର ବଲ୍ଲଭ ଭାଇ ପଟେଲ ଦେଶକୁ ଏକତ୍ରିତ କରିଥିଲେ ଏହାପରେ ଆର୍ଥିକ ଭାବେ ଦେଶର ଏକୀକରଣ କାର୍ଯ୍ୟ ଜିଏସଟି ଦ୍ୱାରା ହୋଇପାରିଛି । ଆମେ ନଗଦ ବିହୀନ ଆର୍ଥବ୍ୟବସ୍ଥା ଆଡକୁ ଦୃଢତାର ସହ ଅଗ୍ରସର ହୋଇଛୁ , ଆମେ ରାଜକୋଷୀୟ ଅନୁସନ୍ଧାନକୁ ବଜାୟ ରଖିଛୁ । ଏହାର ଫଳସ୍ୱରୂପ ବିଗତ ଚାରି ବର୍ଷ ମଧ୍ୟରେ ସୁବିଧାରେ ବ୍ୟବସାୟ କ୍ଷେତ୍ରରେ ଆମେ ବୈଶ୍ୱିକ ରାଙ୍କିଙ୍ଗରେ 65ଟି ସ୍ଥାନକୁ ଅତିକ୍ରମ କରିପାରିଛୁ ଏବଂ ସଂସାରକୁ ଆଶ୍ଚର୍ଯ୍ୟ ଲାଗୁଛି ଯେ ଏତେ ବଡ ଦେଶ , ଏବେ ବିବିଧତାଗୁଡିକରେ ଭରପୂର ଦେଶ , ବିକାଶୀଳ ଦେଶ , ଏତେବଡ ସ୍ଥାନକୁ ଡେଇଁପାରେ ?


    ବିଶ୍ୱବ୍ୟାଙ୍କର ଅଧ୍ୟକ୍ଷ ମୋତେ ସ୍ୱତନ୍ତ୍ର ଭାବେ ଫୋନ କରି କହିଥିଲେ ଯେ ଆମ ପାଇଁ ବଡ ଆଶ୍ଚର୍ଯ୍ୟର କଥା ଯେ କୌଣସି ଦେଶ ଦୃଢ ନିଶ୍ଚୟର ସହ ଏତେ ବଡ ପରିଣାମ ଆଣିପାରିବ , ଏବଂ ଏହା ହିନ୍ଦୁସ୍ତାନର ଶକ୍ତି ଯୋଗୁଁ ସମ୍ଭବ ହୋଇପାରିଛି ।


    ବନ୍ଧୁଗଣ , ପୁଞ୍ଜି ନିବେଶ ପାଇଁ ସବୁଠାରୁ ଉତ୍କୃଷ୍ଟ ସ୍ଥାନ ଭାବେ ସମଗ୍ର ଦୁନିଆରେ ଭାରତ ଜଣାଶୁଣା ଏବଂ ସେଥିପାଇଁ ଦେଶକୁ ବିଗତ ଚାରି ବର୍ଷ ମଧ୍ୟରେ 263 ବିଲିୟନ ଡଲାରର ରେକର୍ଡ ଏଫଡିଆଇ ମିଳିଛି ।


    ବନ୍ଧୁଗଣ , ଆପଣମାନଙ୍କ ମଧ୍ୟରେ କିଛି ଲୋକ ଏବେ କିଛି ଦିନ ପୂର୍ବେ ଭାରତ ଆସିଥିବେ , ଆପଣ ନିଜ ଦେଶରେ ପରିବର୍ତ୍ତନ ଦେଖିପାରିଥିବେ.. କୁହନ୍ତୁ... ଆସୁନାହଁନ୍ତି କି ? ଯଦି ଆସିଥିବେ ତେବେ ନିଶ୍ଚିତ ଭାବେ ପରିବର୍ତ୍ତନ ଦେଖିଥିବେ । ବିଗତ ଚାରି ବର୍ଷ ମଧ୍ୟରେ ଭାରତରେ ଦୃତ ଗତିରେ ପରିବର୍ତ୍ତନ ହେଉଛି ।


    ଆଜି ଭାରତରେ ପାଖାପାଖି ପ୍ରତ୍ୟେକ ବ୍ୟକ୍ତିଙ୍କ ପାଖରେ ବ୍ୟାଙ୍କ ଆକାଉଣ୍ଟ ଅଛି । ଏବଂ ଏଥିପାଇଁ ଏକ ହଜାର ଦିନରେ 33 କୋଟିରୁ ଅଧିକ ଖାତା ଖୋଲାଯାଇଛି । ଏବଂ ଏକ ରିପୋର୍ଟ ଅନୁସାରେ ସମଗ୍ର ଦୁନିଆରେ ବିଗତ ଚାରି ବର୍ଷରେ ଯେତେ ବ୍ୟାଙ୍କ ଆକାଉଣ୍ଟ ଖୋଲାଯାଇଛି , ତାହାର 50 ପ୍ରତିଶତ କେବଳ ହିନ୍ଦୁସ୍ତାନରେ ଖୋଲାଯାଇଛି । ଏବଂ କେବଳ ଖାତା ଖୋଲାଯାଇଛି ତାହା ନୁହେଁ , ଯେତେବେଳେ ଲୋକ ଗରିବ ଅଛନ୍ତି ଏବଂ ବ୍ୟାଙ୍କରେ ଖାତା ଖୋଲାଯାଇଛି ସେତେବେଳେ ତାଙ୍କୁ ମଧ୍ୟ ସଞ୍ଚୟ କରିବାର ମନ ହେଉଥିବ , ଏହି ଖାତାରେ ଆଜି 12 ବିଲିୟନ ଡଲାର ଜମା ରହିଛି । ସମଗ୍ର ଦୁନିଆ ବର୍ତ୍ତମାନ ଭାରତରେ ଆର୍ଥିକ ଅନ୍ତର୍ଭୂକ୍ତିକରଣ ର କ୍ରାନ୍ତିକୁ ଅତି ନିକଟରୁ ଦେଖୁଛନ୍ତି ।


    ମୁଦ୍ରା ଯୋଜନାରେ 128 ମିଲିୟନ ଲୋକଙ୍କୁ 90 ବିଲିୟନ ଡଲାରରୁ ଅଧିକଙ୍କୁ ମାଇକ୍ରୋ କ୍ରେଡିଟ ପ୍ରଦାନ କରାଯାଇଛି , ଏବଂ ଆପଣଙ୍କୁ ଜାଣି ଖୁସି ଲାଗିବ ଯେ , ସେଥିମଧ୍ୟରୁ ଋଣ ଗ୍ରହିତା ହେଉଛନ୍ତି 74 ପ୍ରତିଶତ ମହିଳା ଏବଂ ଅଧିକାଂଶ ପ୍ରଥମ ଥର ଋଣ ଗ୍ରହିତା ଅଛନ୍ତି , ବ୍ୟାଙ୍କକୁ ପ୍ରଥମ ଥର ପାଇଁ ଯାଇଛନ୍ତି , ବ୍ୟାଙ୍କରୁ ପଇସା ପ୍ରଥମ ଥର ପାଇଁ ନେଇଛନ୍ତି , ଏହା କେତେ ବଡ କ୍ରାନ୍ତି , ଆପଣ ଅନୁମାନ କରିପାରୁଛନ୍ତି ।


    ସାମାଜିକ ସୁରକ୍ଷା ପାଇଁ ଆଜି ସୁହାଇଲା ପରି ପେନସନ ଏବଂ ବୀମାର ଏଭଳି ଏକ ସ୍କିମ ରହିଛି ଯେଉଁଥିରେ 90 ପଇସାରୁ ଆରମ୍ଭ କରି ଏକ ଟଙ୍କା ପର୍ଯ୍ୟନ୍ତ ପ୍ରିମିୟମ ରହିଛି । 90 ପଇସା କିଛି ବି ନୁହେଁ । ଏତେ କମ ପ୍ରିମିୟମରେ ଗରିବ ବ୍ୟକ୍ତିଙ୍କୁ ଦୁଇ-ଦୁଇ ଲକ୍ଷ ଟଙ୍କାର ବୀମା ସୁନିଶ୍ଚିତ ହେଉଛି । ଆଜି ସମଗ୍ର ସଂସାରର ସବୁଠାରୁ ବଡ ସ୍ୱାସ୍ଥ୍ୟ ବୀମା ଯୋଜନା , ଆୟୁଷ୍ମାନ ଭାରତ , ଲୋକମାନେ ଏହାକୁ ମୋଦୀ କେୟାର ନାମରେ ଜାଣିଛନ୍ତି । 50 କୋଟି ଲୋକଙ୍କୁ ବିନା ମୂଲ୍ୟରେ ଚିକିତ୍ସା ସୁବିଧା ପ୍ରଦାନ କରାଯାଉଛି । 50 କୋଟି ଲୋକ ମାନେ- ଆମେରିକା , କାନାଡା , ମେକ୍ସିକୋ ଆଦି ଦେଶର ଜନସଂଖ୍ୟାଠାରୁ ବହୁ ଅଧିକ ଏବଂ ଏହା ହିନ୍ଦୁସ୍ତାନ କରୁଛି ।


    ଦୁନିଆର ସବୁଠାରୁ ବଡ ଉଚ୍ଚତା ଥିବା ପ୍ରତିମୂର୍ତ୍ତି- ଏକତାର ପ୍ରତିମୂର୍ତ୍ତି ପାଇଁ ଆଜି ଭାରତର ନାଁ ସମସ୍ତେ ଜାଣିଛନ୍ତି । ଏଭଳି ବହୁତ କାର୍ଯ୍ୟ ଅଛି ଯାହାଦ୍ୱାରା ଦେଶର ପ୍ରତିଷ୍ଠାକୁ ଶକ୍ତି ମିଳିଛି ।


    ଡିଜିଟାଲ ଇଣ୍ଡିଆ ଦ୍ୱାରା ଭାରତର ଲୋକମାନଙ୍କର ଜୀବନରେ ଦୃତ ଗତିରେ ପରିବର୍ତ୍ତନ ଆସିଛି । ଆଜି ପାଖାପାଖି ପ୍ରତ୍ୟେକ ଭାରତୀୟଙ୍କ ପାଖରେ ବାୟୋମେଟ୍ରିକ ପରିଚୟ ରହିଛି । ଦେଶର 1.25 ଗ୍ରାମରେ ଅପ୍ଟିକାଲ ଫାଇବର ପହଞ୍ଚି ପାରିଛି ।


    ବନ୍ଧୁଗଣ , ଆଜି ଅନେକ ମାମଲାରେ ଭାରତ ଦୁନିଆର ବିଶ୍ୱ ନେତୃତ୍ୱଙ୍କ ଧାଡିରେ ଛିଡା ହୋଇପାରିଛି । 2030 ସୁଦ୍ଧା ବିଶ୍ୱରୁ ଟିବି ସମାପ୍ତ କରିବା ପାଇଁ ଲକ୍ଷ୍ୟ ରଖାଯାଇଛି , ଭାରତ 2025 ସୁଦ୍ଧା ଏହି ଲକ୍ଷ୍ୟ ପୂରଣ ପାଇଁ ଲକ୍ଷ୍ୟ ରଖିଛି ଏବଂ 130 କୋଟି ଭାରତୀୟଙ୍କ ପକ୍ଷରୁ ମୁଁ ଆପଣମାନଙ୍କୁ ବିଶ୍ୱାସ ଦେଉଛି ଯେ ଆମେ 2025 ସୁଦ୍ଧା ଏହି ଲକ୍ଷ୍ୟ ହାସଲ ନିଶ୍ଚୟ କରିବୁ ।


    ଆଜି ସ୍ୱଚ୍ଛ ଶକ୍ତି କ୍ଷେତ୍ରରେ ଆମେ ସମଗ୍ର ଦୁନିଆକୁ ମାର୍ଗ ଦର୍ଶନ କରାଉଛୁ । ଆମ ଦେଶ ଆନ୍ତଃରାଷ୍ଟ୍ରୀୟ ସୌର ମେଣ୍ଟ ସ୍ଥାପନ କରି ଏହାକୁ ଗତି ପ୍ରଦାନ କରିଛି ।


    ଅକ୍ଷୟ ଶକ୍ତି ଉତ୍ପାଦନ କ୍ଷେତ୍ରରେ ଆଜି ଆମ ଦେଶ ଦୁନିଆର ଷଷ୍ଠ ସବୁଠାରୁ ବଡ ଉତ୍ପାଦକ ହୋଇପାରିଛି । ଆଜି ସାରା ଦୁନିଆରେ ଭାରତର ପ୍ରତିଷ୍ଠା ବୃଦ୍ଧି ପାଇଛି , ଆପଣ ଅନୁଭବ କରୁଛନ୍ତି କି ?


    ବନ୍ଧୁଗଣ , ମୁଁ ଆପଣମାନଙ୍କୁ ଠାରୁ ଏହା ମଧ୍ୟ ଆଶା କରୁଛି ଯେ ଆପଣମାନେ ଭାରତର ସକାରାତ୍ମକ ବିକାଶର ସୂଚନାକୁ ନିଜ କୋରିଆ ମିତ୍ରମାନଙ୍କ ସହ ବାଣ୍ଟନ୍ତୁ । ମେକ ଇନ ଇଣ୍ଡିଆ ଆଜି ବୈଶ୍ୱିକ ବ୍ରାଣ୍ଡ ହୋଇସାରିଛି । କୋରିଆ ଭଳି ମିତ୍ର ଦେଶଗୁଡିକ ସହିତ ମିଶି ଆମେ ବୈଦ୍ୟୁତିକ ଉତ୍ପାଦନର ବହୁତ ବଡ ହବ ପ୍ରତିଷ୍ଠା କରିବାକୁ ଚାହୁଁଛୁ ।


    ବନ୍ଧୁଗଣ , ଆଜି ଭାରତରେ ଏକ ନୂତନ କିରଣ ଦେଖାଯାଉଛି । ଏହି କିରଣର ପ୍ରତିନିଧି ଭାବେ ମୋତେ କାଲି ସିଓଲ ଶାନ୍ତି ପୁରସ୍କାର ପ୍ରଦାନ କରାଯିବ । ଏହି ପୁରସ୍କାର ମୋର ନୁହେଁ , ମୁଁ ତ 130 କୋଟି ଭାରତୀୟଙ୍କ ତରଫରୁ ଏବଂ ତିନି କୋଟି ପ୍ରବାସୀ ଭାରତୀୟଙ୍କ ତରଫରୁ , କେବଳ ଏହାକୁ ସ୍ୱୀକାର କରିବା ପାଇଁ ଆସିଛି । ଏହି ପୁରସ୍କାର ପ୍ରତ୍ୟେକ ଭାରତୀୟଙ୍କ ପ୍ରଚେଷ୍ଟାର ସମ୍ମାନ । ଏହି ପୁରସ୍କାର ବିଗତ ଚାରି ବର୍ଷରେ ଭାରତୀୟମାନଙ୍କ ଲଗାତାର , ଦିନ-ରାତି କରିଥିବା ପରିଶ୍ରମକୁ ସମ୍ମାନ ପ୍ରଦାନ କରୁଛି ।


    ମୁଁ ପୁନର୍ବାର ନିଜ ଦେଶର ନାମ ଉଜ୍ଜ୍ୱଳ କରିବା ପାଇଁ ଆପଣ ସମସ୍ତଙ୍କୁ କୃତଜ୍ଞତା ଜଣାଉଛି ଏବଂ ଦେଶରେ ଆପଣମାନଙ୍କ ଉନ୍ନତି ଏବଂ ଉପଲବ୍ଧିଗୁଡିକ ପାଇଁ ମୋ ତରଫରୁ ଅନେକ ଅନେକ ଶୁଭକାମନା ଜଣାଉଛି ।


    ଆମର ଏଠାରେ କୁମ୍ଭ ମେଳା କିଛି ନୂଆ କଥା ନୁହେଁ । ନୂତନ ପିଢିର ଲୋକ ଯାଉଥିବେ କି ନାହିଁ , ମୋତେ ଜଣାନାହିଁ , କିନ୍ତୁ ଏଠାରେ ଯେଉଁ ପୂରୁଣା ପିଢିର ଲୋକମାନେ ଥିବେ , ତାଙ୍କ ମନ ନିଶ୍ଚୟ ହେଉଥିବା ଯେ କୁମ୍ଭ ମେଳା ଦେଖିବାପାଇଁ । ଆମ ଦେଶର ପର୍ବ , ଏହିଭଳି ମେଳା , ତାହାର ଚିତ୍ର ମନରେ ଆସିବା ମାତ୍ରେ ଏକ ନିଶ୍ଚିତ ଛବି ମାନସପଟରେ ଝଲସୁଥିବ । କିନ୍ତୁ ଆପଣଙ୍କୁ ଜାଣି ଖୁସି ଲାଗିବ ଯେ ଭାରତରେ କୁମ୍ଭ ମେଳା ଛୋଟ ନୁହେଁ ଜୀ- ପ୍ରତ୍ୟେକ ଦିନ ଗଙ୍ଗା ନଦୀ ତଟରେ ଗୋଟିଏ ୟୁରୋପୀୟ ଦେଶର ଲୋକଙ୍କ ସଂଖ୍ୟା ସହ ସମାନ ଲୋକଙ୍କ ସମାଗମ ହୋଇଥାଏ ଏବଂ ପୂରା କୁମ୍ଭ ମେଳା ସମୟରେ ଗଙ୍ଗାରେ ବୁଡ ପକାଉଥିବା ଲୋକଙ୍କ ସଂଖ୍ୟା ଚାରିଟି କୋରିଆରୁ ଅଧିକ ହେବ । ଯେତେବେଳେ ଏହି କାର୍ଯ୍ୟକ୍ରମ ସଂପୂର୍ଣ୍ଣ ହେବ ଏଠାକାର ଜନସଂଖ୍ୟାର ଚାରିଗୁଣ ଲୋକ ସେହି ଗଙ୍ଗାରେ ସ୍ନାନ କରିଥିବେ । ପ୍ରଥମ ଥର ଏହା ଦୃଷ୍ଟିକୁ ଆସିଛି ଯେ ଯେଉଁମାନେ କୁମ୍ଭ ମେଳାକୁ ଯାଇଛନ୍ତି , ସେ ମେଳାର ବ୍ୟବସ୍ଥା ଏବଂ ମେଳାରେ ସ୍ୱଚ୍ଛତାର ଆଲୋଚନା ବ୍ୟାପକ ଭାବେ କରିଛନ୍ତି । ଆମର ପୂର୍ବରୁ ସ୍ୱଭାବ ଥିଲା ଯେ ଏସବୁ ପ୍ରତି ଆମର ଦୃଷ୍ଟି ଯାଉନଥିଲା , ଆମର ମଧ୍ୟ ଅଭ୍ୟାସ ହୋଇଯାଇଥିଲା , ଆରେ ଚଳିବ , ଚାଲ ବନ୍ଧୁ । ପ୍ରଥମ ଥର ନ୍ୟୁୟର୍କ ଟାଇମ୍ସ କୁମ୍ଭ ମେଳାର ଚର୍ଚ୍ଚା କରି କୁମ୍ଭ ମେଳାର ସ୍ୱଚ୍ଛତାର ବିଶେଷ ଭାବେ ଉଲ୍ଲେଖ କରିଛି । ଏହି ଦେଶ ଯଦି ଦୃଢ ନିଶ୍ଚୟ କରିବ-ତେବେ କଣ କରିପାରିବ , ଏହାର ଜ୍ୱଳନ୍ତ ଉଦାହରଣ ହେଉଛି ଚଳିତ ବର୍ଷର କୁମ୍ଭ ମେଳା ।


    ବନ୍ଧୁଗଣ , ଦେଶ ବହୁତ ଦୃତ ଗତିରେ ପରିବର୍ତ୍ତିତ ହେଉଛି , ଦେଶ ବହୁତ ଦୃତ ଗତିରେ ଆଗକୁ ଅଗ୍ରସର ହେଉଛି । ପର୍ଯ୍ୟଟନ ବିକାଶ ପାଇଁ ବହୁତ ବଡ ଶକ୍ତି । ଏବଂ ମୁଁ ଯେଉଁଠିକୁ ମଧ୍ୟ ଯାଏ , ଭାରତୀୟ ସଂପ୍ରଦାୟଙ୍କ ସହ ମାଗଣାରେ ସାକ୍ଷାତ କରୁନାହିଁ , ଏହା ପରିବର୍ତ୍ତେ କିଛି ମାଗୁଛି-ଦେବେ ? ସମସ୍ତେ କହିଦିଅନ୍ତି-ମୋଦୀ କଣ ଆଉଥରେ ଆସିବେ କି , ପଚାରିବା ପାଇଁ ଏବଂ ଆଜି ସେ ଚାଲିଯାଇଛି , ଏବେ ଚାରି ବର୍ଷ ପରେ , ତିନି ବର୍ଷ ପରେ ଆସିବ , କିଏ ମନେରଖିବ ।


    ମୁଁ ଏଭଳି ନୁହେଁ , ମୁଁ ତ ପଚାରିବି , ମାଗିବି । ସତରେ ମୁଁ ମାଗିବି ? କଣ ଆଜି ଆମର ପ୍ରତ୍ୟେକ ହିନ୍ଦୁସ୍ତାନୀ , ଯିଏ ଦୁନିଆରେ ରହୁଛନ୍ତି- କୋଉଠି ଆପଣମାନେ ପଢିଥିବେ , କୋଉଠି ଫ୍ୟାକ୍ଟ୍ରିରେ କାମ କରୁଥିବେ , କୋଉଠି ମ୍ୟାନେଜମେଣ୍ଟରେ କାମ କରୁଥିବେ- ସେତେବେଳେ ଲୋକାଲ ଲୋକମାନଙ୍କ ସହ ଆପଣଙ୍କ ସଂପର୍କରେ ଆସିବା ସ୍ୱାଭାବିକ । କଣ ଆପଣ ମନରେ ନିଶ୍ଚୟ କରିଛନ୍ତି ଯେ ପ୍ରତ୍ୟେକ ବର୍ଷ ଅତି କମରେ ପାଞ୍ଚଟି ଅଣ ଭାରତୀୟ ପରିବାରଙ୍କୁ ହିନ୍ଦୁସ୍ତାନ ଦେଖିବା ପାଇଁ ପ୍ରଚେଷ୍ଟା କରିବି ? ଏତିକି କରିପାରିବେ କି ? ଯଦି କେବଳ ବିଶ୍ୱର ବିଭିନ୍ନ ସ୍ଥାନରେ ରହୁଥିବା ହିନ୍ଦୁସ୍ତାନୀ ଏହା ନିଶ୍ଚୟ କରିପାରିବେ ଯେ ଦେଶକୁ ଯାଇଁ ପୁଞ୍ଜିନିବେଶ କରିବି , ପ୍ରତ୍ୟେକଙ୍କ ପାଖରେ ପଇସା କୋଉଠି ଅଛି , ସେ ନିଜ ପରିବାର ଚଳାଇ ଅଳ୍ପ କିଛି ସଞ୍ଚୟ କରିପାରୁଛି ।


    କିନ୍ତୁ ଦେଶ ସେବା କ୍ଷେତ୍ରରେ ଗୋଟିଏ କାମ ନିଶ୍ଚିତ କରିପାରିବେ ଯେ ମୁଁ ଗୋଟିଏ ବର୍ଷ ମଧ୍ୟରେ ଅତି କମରେ ପାଞ୍ଚଟି ଅଣ ଭାରତୀୟ ପରିବାରକୁ ଭାରତ ଭ୍ରମଣ ପାଇଁ ପ୍ରେରିତ କରିବି , ପ୍ରୋତ୍ସାହିତ କରିବି , ଯିବା ପାଇଁ ସହଯୋଗ କରିବି । ଆପଣ କଳ୍ପନା କରିପାରିବେ ଯେ ଭାରତର ପର୍ଯ୍ୟଟନ କେତେ ବୃଦ୍ଧି ହୋଇପାରିବ , କେତେ ବଡ ସେବା ଆପଣ କରିପାରିବେ ।


    ମୁଁ ଆପଣଙ୍କୁ ମାଗିଛି , ମୁଁ ପଚାରିବି ଆମ ଏମ୍ବାସୀକୁ ଯେ କେତେଜଣ ଭିସା ମାଗିଛନ୍ତି , କୁହନ୍ତୁ । ଏବଂ ମୋର ମତ ଯେ ହିନ୍ଦୁସ୍ତାନ ପ୍ରତିଶୃତି ଦେଇଥାଏ ଏବଂ ତାକୁ ପୂରଣ କରିଥାଏ । ଦେଖନ୍ତୁ , ମୁଁ ଆପଣଙ୍କ ପ୍ରଶଂସା କରୁଛି , ଆପଣମାନେ ହସୁଛନ୍ତି ।


    ମୁଁ ଆସିବି , ମୁଁ ଆସିବି , ବାରମ୍ବାର ଆସିବି , ଆପଣ ଚିନ୍ତା କରନ୍ତୁ ନାହିଁ । କିନ୍ତୁ ଯେତେବେଳେ ମୁଁ ଆସିବି ସେତେବେଳେ ପୁଣି ଏ ବିଷୟରେ ପଚାରିବି । ଦେଖନ୍ତୁ ଏହା ଦେଶ ପାଇଁ ବହୁତ ବଡ ସେବା ହେବ ।


    ଶୀତ ଦିନରେ ଆପଣ ଏଠାକୁ ଆସିଛନ୍ତି , ମୋତେ ଆଶୀର୍ବାଦ ଦେଇଛନ୍ତି , ସେଥିପାଇଁ ମୁଁ ଆପଣମାନଙ୍କ ପାଖରେ ଅଶେଷ ଅଶେଷ କୃତଜ୍ଞ ।


    ଧନ୍ୟବାଦ ।


    *************

    
    
    (Release ID: 1566292) Visitor Counter : 31