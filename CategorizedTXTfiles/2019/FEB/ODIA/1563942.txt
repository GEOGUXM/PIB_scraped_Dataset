      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ପ୍ରସାର ଭାରତୀର ମୌଳିକ ଢାଂଚା ଓ ନେଟୱାର୍କ ବିକାଶ ଯୋଜନାକୁ ସିସିଇଏ ମଞ୍ଜୁରି;
      -2020 ବର୍ଷ ପର୍ଯ୍ୟନ୍ତ ତିନି ବର୍ଷର ଅବଧି ଲାଗି 1054.52 କୋଟି ଟଙ୍କାର ବ୍ୟବସ୍ଥା
      -ଉତ୍ତରପୂର୍ବାଂଚଳ ଲାଗି ଦୂରଦର୍ଶନର ଅରୁଣ ପ୍ରଭା ଚାନେଲ ଆରମ୍ଭ କରାଯିବ
      -206 ସ୍ଥାନରେ ଏଫଏମ ରେଡିଓର ସମ୍ପ୍ରସାରଣ ଭାରତ-ନେପାଳ ସୀମା ଓ ଜାମ୍ମୁ-କଶ୍ମୀର ସୀମାରେ 6ଟି 10 କିଲୋମିଟର କ୍ଷମତାର ଏଫଏମ ଟ୍ରାନ୍ସମିଟର ପ୍ରତିଷ୍ଠା କରାଯିବ
      Posted On: 06 FEB 2019 9:33PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) ପ୍ରସାର ଭାରତୀର “ ପ୍ରସାରଣ ମୌଳିକ ଢାଂଚା ଏବଂ ନେଟୱାର୍କ ବିକାଶ ” ଯୋଜନା ସହ ଜଡ଼ିତ 1054.52 କୋଟି ଟଙ୍କା ବ୍ୟୟରେ ସୂଚନା ଓ ପ୍ରସାରଣ ମନ୍ତ୍ରଣାଳୟର ପ୍ରସ୍ତାବକୁ ଆଜି ମଞ୍ଜୁରି ଦେଇଛନ୍ତି । ଏହି ଯୋଜନା 2017-18 ଠାରୁ 2019-20 ପର୍ଯ୍ୟନ୍ତ ତିନିବର୍ଷର ଅବଧି ପାଇଁ ବଳବତର ରହିବ । ଯୋଜନା ଲାଗି ମଞ୍ଜୁର 1054.52 କୋଟି ଟଙ୍କା ମଧ୍ୟରୁ 435.04 କୋଟି ଟଙ୍କାର ଅର୍ଥରାଶି ଆକାଶବାଣୀରେ ବର୍ତମାନରେ ଚାଲିଥିବା ଯୋଜନା ଲାଗି ମଞ୍ଜୁର କରାଯାଇଛି ଏବଂ 619.48 କୋଟି ଟଙ୍କାର ଅର୍ଥରାଶିକୁ ଦୂରଦର୍ଶନର ଯୋଜନା ଲାଗି ମଞ୍ଜୁର କରାଯାଇଛି । ଆକାଶବାଣୀ ଏବଂ ଦୂରଦର୍ଶନରେ ବର୍ତମାନ ଚାଲିଥିବା ଯୋଜନାର କାର୍ଯ୍ୟାନ୍ୱୟନର ବିଭନ୍ନ ଅବସ୍ଥାରେ ରହିଛି ଏବଂ ଏଗୁଡ଼ିକ ବିଭିନ୍ନ ପର୍ଯ୍ୟାୟରେ ପୂରଣ କରାଯିବାକୁ ଅଛି ।


    ଷ୍ଟୁଡିଓରେ ବର୍ତ୍ତମାନ ଉପକରଣ/ସୁବିଧାର ଆଧୁନିକୀକରଣ ଲାଗି ବ୍ୟବସ୍ଥା କରାଯାଇଛି ଯାହା ବର୍ତ୍ତମାନର ଗତିବିଧିକୁ ଜାରି ରଖିବା ଏବଂ ଦିଲ୍ଲୀ , ମୁମ୍ବାଇ , ଚେନ୍ନାଇ ଏବଂ କୋଲକାତାରେ ହାଇ ଡେଫିନେସନ ଟେଲିଭିଜନ (ଏଚଡି ଟିଭି) ଟ୍ରାନ୍ସମିଟର ପାଇଁ ଆବଶ୍ୟକ । 19ଟି ସ୍ଥାନରେ ଡିଜିଟାଲ ଟେରେଷ୍ଟ୍ରିଆଲ ଟ୍ରାନ୍ସମିଟର (ଡିଟିଟି)କୁ ପ୍ରତିଷ୍ଠା କରିବା ଏବଂ 39 ସ୍ଥାନରେ ଷ୍ଟୁଡିଓର ଡିଜିଟାଲିକରଣ କରିବା , 15ଟି ସ୍ଥାନରେ ଡିଏସ୍ଏନଜି (ଡିଜିଟାଲ ସାଟେଲାଇଟ ନ୍ୟୁଜ ଗ୍ୟାଦରିଂ) ଭ୍ୟାନ ଏବଂ 12ଟି ସ୍ଥାନରେ ଅର୍ଥ ଷ୍ଟେସନର ଆଧୁନିକୀକରଣରକୁ ମଧ୍ୟ ମଞ୍ଜୁରି ଦେଇ ଦିଆଯାଇଛି । କ୍ୟାବିନେଟ ଇଟାନଗର , ଅରୁଣାଚଳ ପ୍ରଦେଶରୁ ଦୂରଦର୍ଶନର ଅରୁଣ ପ୍ରଭା ଚାନେଲ ଆରମ୍ଭ କରିବାକୁ ମଧ୍ୟ ମଞ୍ଜୁରି ଦିଆଯାଇଛି । ଫଳରେ ଉତ୍ତର ପୂର୍ବାଂଚଳ କ୍ଷେତ୍ରର ଲୋକମାନଙ୍କ ଆକାଂକ୍ଷାମାନଙ୍କୁ ପୂରଣ କରାଯାଇପାରିବ । ଏହାବ୍ୟତୀତ , ଦେଶର ବିଭିନ୍ନ ରାଜ୍ୟରେ ବିତରଣ ଲାଗି 1 , 50 , 000 ଡିଟିଏଚ ସେଟକୁ ମଧ୍ୟ ମଞ୍ଜୁରି ଦିଆଯାଇଛି । ଯାହାଫଳରେ ସୀମାରେ ସୁଦୂରବର୍ତ୍ତୀ , ଜନଜାତି ଏବଂ ବାମପନ୍ଥୀ ଉଗ୍ରବାଦ ଦ୍ୱାରା ପ୍ରଭାବିତ ଇଲାକାରେ ଲୋକମାନଙ୍କୁ ଦୂରଦର୍ଶନର ଡିଟିଏଚ କାର୍ଯ୍ୟକ୍ରମ ଦେଖିବାରେ ସହାୟତା ମିଳିବ ।


    ଯୋଜନାରେ ଆକାଶବାଣୀ ଲାଗି 206 ସ୍ଥାନରେ ଏଫଏମର ସମ୍ପ୍ରସାରଣ , 127ଟି ସ୍ଥନାରେ ଷ୍ଟୁଡିଓର ଡିଜିଟାଲିକରଣର ବ୍ୟବସ୍ଥା କରାଯାଇଛି । ଏଫଏମର ସମ୍ପ୍ରସାରଣ କାର୍ଯ୍ୟକ୍ରମ ଫଳରେ ଦେଶର 13ପ୍ରତିଶତ ଅତିରିକ୍ତ ଜନସଂଖ୍ୟାକୁ ଆକାଶବାଣୀ କାର୍ଯ୍ୟକ୍ରମ ଶୁଣିବାର ଲାଭ ମିଳିବ । ଏହାବ୍ୟତୀତ , 10 କିଲୋୱାଟ କ୍ଷମତାବିଶିଷ୍ଟ ଏଫଏମ ଟ୍ରାନ୍ସମିଟରକୁ ଭାରତ-ନେପାଳ ସୀମା ଏବଂ ଜାମ୍ମୁ-କଶ୍ମୀର ସୀମାରେ ପ୍ରତିଷ୍ଠା କରାଯିବ । ଏହାଦ୍ୱାରା ସୀମାବର୍ତ୍ତୀ ଅଂଚଳରେ ରେଡିଓ ଏବଂ ଦୂରଦର୍ଶନର କଭରେଜରେ ଗୁରୁତ୍ୱପୂର୍ଣ୍ଣ ସୁଧାର ଆସିବ ।


    **********

    
    
    (Release ID: 1563942) Visitor Counter : 3