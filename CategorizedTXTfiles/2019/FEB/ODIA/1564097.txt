      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ଅଗରତାଲା ଗସ୍ତ,
      ଗର୍ଜୀ-ବେଲୋନିୟା ରେଳଲାଇନର କଲେ ଉଦଘାଟନ;
      ତ୍ରିପୁରା ପାଇଁ ବିଭିନ୍ନ ବିକାଶମୂଳକ ପ୍ରକଳ୍ପ ଲୋକାର୍ପିତ;
      ତ୍ରିପୁରା, ବିକାଶର ହୀରା ମଡେଲ- ହାଇୱେ, ଆଇ ୱେ, ରେଲୱେ, ଏୟାର ୱେ-ରେ ଆଗକୁ ବଢ଼ୁଛି : ପ୍ରଧାନମନ୍ତ୍ରୀ
      Posted On: 09 FEB 2019 5:59PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସାମ , ଅରୁଣାଚଳ ପ୍ରଦେଶ ଏବଂ ତ୍ରିପୁରାକୁ ନିଜର ଗସ୍ତର ଅନ୍ତିମ ପର୍ଯ୍ୟାୟରେ ଆଜି ଅଗରତାଲାରେ ପହଁଚିଥିଲେ । ସେ ଗର୍ଜୀ-ବେଲୋନିୟା ରେଳ ଲାଇନ ଏବଂ ରାଜ୍ୟର ଅନ୍ୟ ବିକାଶ ପ୍ରକଳ୍ପର ଉଦଘାଟନ କରିଥିଲେ ।


    ପ୍ରଧାନମନ୍ତ୍ରୀ ଅଗରତାଲା ମହାରାଜା ବୀର ବିକ୍ରମ ବିମାନ ବନ୍ଦରରେ ମହାରାଜା ବୀର ବିକ୍ରମ କିଶୋର ମାଣିକ୍ୟ ବାହାଦୂରଙ୍କ ପ୍ରତିମୂର୍ତ୍ତୀ ଅନାବରଣ କରିଥିଲେ । ମହାରାଜା ବୀର ବିକ୍ରମ କିଶୋରଙ୍କ ଭୂମିକାର ପ୍ରଶଂସା କରି ପ୍ରଧାନମନ୍ତ୍ରୀ କହିଥିଲେ ଯେ ମହାରାଜାଙ୍କ ନିକଟରେ ତ୍ରିପୁରାର ବିକାଶ ପାଇଁ ଏକ ଦୂରଦୃଷ୍ଟି ରହିଥିଲା । ସେ ଅଗରତାଲା ନଗରର ନିର୍ମାଣରେ ଗୁରୁତ୍ୱପୂର୍ଣ୍ଣ ଯୋଗଦାନ ଦେଇଥିଲେ । ପ୍ରଧାନମନ୍ତ୍ରୀ କହିଥିଲେ ଯେ ସେ ଏହି ପ୍ରତିମୂର୍ତ୍ତୀର ଅନାବରଣ କରି ସେ ଗର୍ବ ଅନୁଭବ କରୁଛନ୍ତି ।


    ତ୍ରିପୁରାର ବିକାଶ ସମ୍ପର୍କରେ ପ୍ରଧାନମନ୍ତ୍ରୀ କହିଥିଲେ ଯେ ରାଜ୍ୟର ବିକାଶ ଏବେ ଏକ ନୂଆ ରୂପରେଖ ଉପରେ ଆଗକୁ ବଢ଼ୁଛି । ସରକାର ତ୍ରିପୁରାର ବିକାଶ ପାଇଁ ଗତ ସାଢ଼େ ଚାରି ବର୍ଷରେ ପର୍ଯ୍ୟାପ୍ତ ଅର୍ଥ ଉପଲବ୍ଧ କରାଇଛନ୍ତି । ସେ କହିଥିଲେ ଯେ ରାଜ୍ୟର ଇତିହାସରେ ପ୍ରଥମ ଥର ଖାଦ୍ୟଶସ୍ୟ କ୍ରୟର ଏମଏସପି ମୂଲ୍ୟରେ ହୋଇଛି ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ ସ୍ୱାମୀ ବିବେକାନନ୍ଦ ଷ୍ଟାଡିୟମରେ ଏକ ଫଳକ ଉନ୍ମୋଚନ ପୂର୍ବକ ଗର୍ଜୀ-ବେଲୋନିୟା ରେଳ ଲାଇନର ଲୋକାର୍ପଣ କରିଥିଲେ । ଦକ୍ଷିଣ ଏବଂ ଦକ୍ଷିଣ ପୂର୍ବ ଏସିଆ ଲାଗି ଏହି ରେଳ ଲାଇନ ତ୍ରିପୁରାର ଦ୍ୱାର ଭାବେ ପରିଗଣିତ ହେବ । ସେ ନରସିଂହଗଡ଼ରେ ତ୍ରିପୁରା ଇନଷ୍ଟିଟ୍ୟୁଟ ଅଫ ଟେକ୍ନୋଲଜିର ନୂତନ କୋଠାକୁ ଉଦଘାଟନ କରିଥିଲେ ।


    ପ୍ରଧାନମନ୍ତ୍ରୀ ଏହି ଅବସରରେ ମନେ ପକାଇ ଦେଇ କହିଥିଲେ ଯେ ନିର୍ବାଚନ ସମୟରେ ସେ ଯେତେବେଳେ ଏଠାକୁ ଆସିଥିଲେ ସେ ବିକାଶର ହୀରା ମଡେଲ- ହାଇୱେ , ଆଇ ୱେ , ରେଲୱେ , ଏୟାର ୱେ ଉପରେ ଗୁରୁତ୍ୱାରୋପ କରିଥିଲେ । ଅଗରତାଲା-ସବରୁମ ଜାତୀୟ ରାଜପଥ , ହମସଫର ଏକ୍ସପ୍ରେସ , ଅଗରତାଲା ଦେଓଘର ଏକ୍ସପ୍ରେସ ଏବଂ ଅଗରତାଲା ବିମାନବନ୍ଦରର ନୂଆ ଟର୍ମିନାଲ , ଏହି ମଡେଲର ଅଂଶବିଶେଷ ।


    ପ୍ରଧାନମନ୍ତ୍ରୀ କହିଥିଲେ ଯେ ପୂର୍ବରୁ କେବଳ କାଗଜପତ୍ରରେ ହେଉଥିଲା । ମୁଁ ଶୁଣିଛି ଯେ ପାଖାପାଖି 62 ହଜାର ଲାଭାର୍ଥୀ କେବଳ ତ୍ରିପୁରାରେ ଥିଲେ । ଏମାନେ କେବଳ ଆପଣଙ୍କ ଟଙ୍କା ନେଉଥିଲେ । ଗତ ସାଢ଼େ ଚାରି ବର୍ଷ ମଧ୍ୟରେ 4 କୋଟି ନକଲି ଲାଭାର୍ଥୀଙ୍କୁ ବ୍ୟବସ୍ଥାରୁ ବାହାର କରାଯାଇଛି ।


    କୃଷକ ଏବଂ ଅସଂଗଠିତ କ୍ଷେତ୍ର ପାଇଁ ନିଜର ପ୍ରତିବଦ୍ଧତାକୁ ରେଖାଙ୍କିତ କରି ପ୍ରଧାନମନ୍ତ୍ରୀ କହିଥିଲେ ଯେ ପ୍ରଧାନମନ୍ତ୍ରୀ ଶ୍ରମଯୋଗୀ ମାନଧନ ଯୋଜନା ମାଧ୍ୟମରେ ଅସଂଗଠିତ କ୍ଷେତ୍ରର 60 ବର୍ଷରୁ ଅଧିକ ବୟସର ଶ୍ରମିକମାନଙ୍କୁ 3 ହଜାର ଟଙ୍କା ମାସିକ ପେନସନ ଦିଆଯିବ ।


    ପ୍ରଧାନମନ୍ତ୍ରୀ କିସାନ ସମ୍ମାନ ନିଧି ଯୋଜନା ମାଧ୍ୟମରେ 5 ଏକରରୁ କମ ଜମି ଥିବା କୃଷକମାନଙ୍କୁ ବାର୍ଷିକ 6 ହଜାର ଟଙ୍କା ସେମାନଙ୍କ ଖାତାରେ ଜମା କରାଯିବ । ମତ୍ସ୍ୟପାଳନ ଲାଗି ନିର୍ମିତ ପୃଥକ ବିଭାଗ ଦ୍ୱାରା ମତ୍ସ୍ୟଜୀବୀମାନଙ୍କୁ ଅନେକ ଲାଭ ମିଳିବ । ଏହି ପଦକ୍ଷେପ ଦ୍ୱାରା ସରକାରଙ୍କ ପ୍ରତିବଦ୍ଧତା ପ୍ରତିଫଳିତ ହେଉଛି ।


    ପ୍ରଧାନମନ୍ତ୍ରୀ ଦିନିକିଆ ଗସ୍ତ ପରେ ନୂଆଦିଲ୍ଲୀ ଫେରି ଆସିଛନ୍ତି । ସେ ଆସନ୍ତାକାଲି ଆନ୍ଧ୍ର ପ୍ରଦେଶ , ତାମିଲନାଡ଼ୁ ଏବଂ କର୍ଣ୍ଣାଟକ ଗସ୍ତରେ ଯିବେ ।


    **********

    
    
    (Release ID: 1564097) Visitor Counter : 18