      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      ଧନ୍ଦାମୂଳକ ତାଲିମ କାର୍ଯ୍ୟକ୍ରମରେ ସହଯୋଗୀତା
      Posted On: 04 FEB 2019 5:14PM by PIB Bhubaneshwar


    ଜାତୀୟ କୌଶଳ ବିକାଶ ନିଗମ ( NSDC ) ଏକ ସରକାରୀ ଘରୋଇ ସହଭାଗୀତା କମ୍ପାନୀ ଯାହା ଜାତୀୟ କୌଶଳ ବିକାଶ ଅଭିଯାନର ଅଂଶବିଶେଷ ଭାବେ ଗଠନ କରାଯାଇଛି । ଭାରତରେ ଦିନକୁ ଦିନ ବୃଦ୍ଧି ପାଉଥିବା କୁଶଳୀ ମାନବ ସମ୍ବଳର ଆବଶ୍ୟକତାକୁ ପୂରଣ କରିବା ସକାଶେ ବିଭିନ୍ନ ସେକ୍ଟର ପାଇଁ କୌଶଳ ମାନବସମ୍ବଳ ସୃଷ୍ଟି କରିବା ତଥା ବର୍ତ୍ତମାନ ଆବଶ୍ୟକତା ଓ ଅଭାବ ଦିଗରେ ଥିବା ବୈଷମ୍ୟକୁ ସଂକୁଚିତ କରିବା ଏହାର ଲକ୍ଷ୍ୟ । ତେଣୁ ଏନଏସଡ଼ିସି ଏକ ମାପଯୋଗ୍ୟ ଧନ୍ଦାମୂଳକ ତାଲିମ ପ୍ରୟାସ ସକାଶେ ପାଣ୍ଠି ଯୋଗାଇ ଦେଉଆସୁଛି । ଏହାର ଲକ୍ଷ୍ୟ ହେଲା ଗୁଣାତ୍ମକ କୌଶଳ ବିକାଶ ଓ ମାନବ ସମ୍ବଳ ନିମନ୍ତେ ସମସ୍ତ ପ୍ରକାର ସହଯୋଗ , ସୂଚନା ବ୍ୟବସ୍ଥା ତଥା ତାଲିମ ପ୍ରଦାନ । ପୁନଶ୍ଚ ଏହା ତାଲିମଦାତା ଶିକ୍ଷକଙ୍କୁ ପ୍ରତ୍ୟକ୍ଷ ଅବା ସହଭାଗୀତା ମାଧ୍ୟମରେ ତାଲିମ ପ୍ରଦାନ କରିଥାଏ । ଏନଏସଡ଼ିସି କୌଶଳ ବିକାଶର ପ୍ରୋତ୍ସାହକର ଭୂମିକା ଗ୍ରହଣ କରିଆସିଛି ଏବଂ ସେଥିପାଇଁ ଉଦ୍ୟୋଗୀ , କମ୍ପାନୀ ଓ ବିଭିନ୍ନ ଅନୁଷ୍ଠାନମାନଙ୍କୁ ପାଣ୍ଠି ଯୋଗାଇ ଦେଉଛି ଯେଉଁମାନେକି ଆଗ୍ରହୀ ଯୁବକଯୁବତୀମାନଙ୍କୁ ବିଭିନ୍ନ ପ୍ରକାର ଗୁଣାତ୍ମକ କୌଶଳ ତାଲିମ ପ୍ରଦାନ କରିଆସୁଛନ୍ତି । ତେଣୁ ଏନଏସଡ଼ିସିକୁ ବନ୍ଦ କରିବା ସକାଶେ ସରକାରଙ୍କର କୌଣସି ମସୁଧା ନାହିଁ ।


    ସ୍କିଲ ଇଣ୍ଡିଆ ଅଭିଯାନ ମାଧ୍ୟମରେ କୌଶଳ ବିକାଶ ଓ ଉଦ୍ୟମିତା ମନ୍ତ୍ରଣାଳୟ ପ୍ରଧାନମନ୍ତ୍ରୀ କୌଶଳ ବିକାଶ ଯୋଜନା 2016-20 ଭଳି ଫ୍ଲାଗସିପ୍‌ କାର୍ଯ୍ୟକ୍ରମମାନଙ୍କୁ ପ୍ରବର୍ତ୍ତନ କରିଆସୁଛି ଏବଂ ଏହାର ଉଦ୍ଦେଶ୍ୟ ହେଲା ଏକ କୋଟି ଲୋକଙ୍କୁ ସ୍ୱଳ୍ପକାଳୀନ ତାଲିମ ( STT ) ଯୋଗାଇଦେବା । ସମଗ୍ର ଦେଶରେ 2016-20 ପର୍ଯ୍ୟନ୍ତ ରେକଗ୍ନିସନ୍‌ ଅଫ୍‌ ପ୍ରାୟର ଲର୍ଣ୍ଣିଂ ( RPL ) ଏବଂ ସ୍ୱତନ୍ତ୍ର ପ୍ରକଳ୍ପ ( SP ) ପ୍ରବର୍ତ୍ତନ ସକାଶେ ଏଥିପାଇଁ ସରକାର ମୋଟ 12 , 000 କୋଟି ଟଙ୍କା ମଞ୍ଜୁର କରିଛନ୍ତି ।


    2017-18 ଆର୍ଥିକ ବର୍ଷରେ , ପିଏମକେଭିୱାଇ 2016-20 ଅଧୀନରେ ମଞ୍ଜୁର କରାଯାଇଥିବା ଲକ୍ଷ୍ୟକୁ କେତେକ ରାଜ୍ୟ/ସେକ୍ଟରରେ ସାମୟିକ ଭାବେ ବନ୍ଦ ରଖାଯାଇଥିଲା । ଏହାର କାରଣ ହେଲା ସେହିସବୁ ରାଜ୍ୟ/ସେକ୍ଟରମାନଙ୍କରେ ଲକ୍ଷ୍ୟ ପୂରଣ ଦିଗରେ ଦେଖାଦେଇଥିବା ତ୍ରୁଟି । ବର୍ତ୍ତମାନ ଏହି ଯୋଜନା ମାଧ୍ୟମରେ , ଏନଏସଡ଼ିସି ତାହାର ପ୍ରବର୍ତ୍ତନକାରୀ ସଂସ୍ଥା ହିସାବରେ ଏହି ଲକ୍ଷ୍ୟ ପୂରଣ ସକାଶେ ଟିସିମାନଙ୍କ କାର୍ଯ୍ୟ , ଏଭଳି ପ୍ରସ୍ତାବ ପାଇଁ କରାଯାଇଥିବା ଅନୁରୋଧ ଏବଂ ବୁଝାମଣା ପତ୍ରକୁ ବିଚାରକୁ ନେଇ ପ୍ରବର୍ତ୍ତନ କରାଯାଉଛି ।


    ପିଏମକେଭିୱାଇ 2016-20ର ପ୍ରବର୍ତ୍ତନ ସକାଶେ , କୌଶଳ ବିକାଶ ଓ ଉଦ୍ୟମିତା ମନ୍ତ୍ରଣାଳୟ 24.01.2019 ସୁଦ୍ଧା ତାଲିମପ୍ରଦାନକାରୀ ତଥା ପ୍ରବର୍ତ୍ତନକାରୀ ସଂସ୍ଥାମାନଙ୍କୁ ନିର୍ଦ୍ଧାରିତ ନିୟମାବଳୀ ତଥା ସାଧାରଣ ବ୍ୟବସ୍ଥା ଅନୁସାରେ ମୋଟ 3,897.56 କୋଟି ଟଙ୍କା ବିତରଣ/ ମଞ୍ଜୁର କରାଯାଇସାରିଛି ।


    କେନ୍ଦ୍ର କୌଶଳ ବିକାଶ ଓ ଉଦ୍ୟମିତା ରାଷ୍ଟ୍ରମନ୍ତ୍ରୀ ଶ୍ରୀ ଅନନ୍ତ କୁମାର ହେଗଡ଼େ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    ******************

    
    
    (Release ID: 1562872) Visitor Counter : 20