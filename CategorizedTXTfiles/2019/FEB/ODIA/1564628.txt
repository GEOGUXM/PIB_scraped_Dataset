      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଋଣ ଆଧାରିତ ପୁଞ୍ଜିଗତ ସବସିଡି ଏବଂ ପ୍ରଯୁକ୍ତି ଉନ୍ନୟନ ଯୋଜନା (CLCS-TUS)କୁ ଦ୍ୱାଦଶ ଯୋଜନା ପରେ ତିନି ବର୍ଷ ବୃଦ୍ଧି ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 13 FEB 2019 6:39PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ( CCEA ) ଋଣ ଆଧାରିତ ପୁଞ୍ଜିଗତ ସବସିଡି ( CLCS ) ଉପାଦାନରେ ପ୍ରଯୁକ୍ତି ଅଧିଗ୍ରହଣ ଏବଂ ବିକାଶ ପାଣ୍ଠି ଏବଂ ପ୍ରଯୁକ୍ତି ଓ ଗୁଣବତ୍ତା ବିକାଶ ଜରିଆରେ ଋଣ ଆଧାରିତ ପୁଞ୍ଜିଗତ ସବସିଡି ଏବଂ ପ୍ରଯୁକ୍ତି ବିକାଶ ଯୋଜନା ( CLCS- TUS)କୁ ଜାରି ରଖିବା ପ୍ରସ୍ତାବକୁ ଅନୁମୋଦନ କରିଛନ୍ତି । ଏହି ଦୁଇ ଉପାଦାନର ସମାନ ଉଦ୍ଦେଶ୍ୟ ରହିଛି । ପୂର୍ବତନ ଜାତୀୟ ଉତ୍ପାଦନ ପ୍ରତିଦ୍ୱନ୍ଦ୍ୱିତା କାର୍ଯ୍ୟକ୍ରମର ଅନ୍ୟ ଉପାଦାନକୁ ସଂଶୋଧିତ ଯୋଜନାରେ ସାମିଲ କରାଯାଇଛି । ଏହି ଯୋଜନାକୁ 2017-18 ଠାରୁ 2019-20 ପର୍ଯ୍ୟନ୍ତ ଜାରି ରଖିବା ଲାଗି 2900 କୋଟି ଟଙ୍କାର ବ୍ୟୟବରାଦ କରାଯାଇଛି । ଋଣ ଆଧାରିତ ପୁଞ୍ଜିଗତ ରିହାତି ଉନ୍ନୟନକୁ ନେଇ ବିଭିନ୍ନ ଜାରି ରହିଥିବା ଯୋଜନାକୁ ଯୋଡ଼ି ଉତ୍ପାଦନ କ୍ଷେତ୍ରରେ ଜିରୋ ଡିଫେକ୍ଟ ଜିରୋ ଇଫେକ୍ଟ ଲାଗି ସହଯୋଗ ବଜାୟ ରଖିବା , ବର୍ଜ୍ୟ ହ୍ରାସ କରି ଉତ୍ପାଦକତା ବୃଦ୍ଧି , ଡିଜାଇନର ଉପଯୋଗ , କ୍ଲାଉଡ କମ୍ପ୍ୟୁଟିଂ , ବୌଦ୍ଧିକ ସମ୍ପତ୍ତି ଅଧିକାରରେ ସୁଗମତା ଏବଂ ନୂତନ ଅବଧାରଣାର ପ୍ରାରମ୍ଭ କରି 2017-18 ଏବଂ 2019-20 ମଧ୍ୟରେ ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗରେ ପ୍ରତିଦ୍ୱନ୍ଦ୍ୱିତା ଆଣିବା ଏହି ଯୋଜନାର ଲକ୍ଷ୍ୟ ।


    ଏହି ଯୋଜନା ଅଧୀନରେ ଅନୁସୂଚିତ ଜାତି/ଜନଜାତି , ମହିଳାଙ୍କ ମଧ୍ୟରେ , ଉତ୍ତର ପୂର୍ବାଞ୍ଚଳ ଏବଂ ପାର୍ବତ୍ୟ ରାଜ୍ୟ (ଜାମ୍ମୁ କାଶ୍ମୀର , ହିମାଚଳ ପ୍ରଦେଶ ଏବଂ ଉତ୍ତରାଖଣ୍ଡ) , ଦ୍ୱୀପାଞ୍ଚଳ (ଆଣ୍ଡାମାନ ଓ ନିକୋବାର ଏବଂ ଲାକ୍ଷାଦ୍ୱୀପ) ଏବଂ ଆକାଂକ୍ଷିତ ଜିଲ୍ଲା/ଏଲଡବ୍ଲୁଇ ଜିଲ୍ଲା ଆଦିରେ ଉଦ୍ୟମିତାକୁ ପ୍ରୋତ୍ସାହିତ କରିବା ଲାଗି ସ୍ୱତନ୍ତ୍ର ବ୍ୟବସ୍ଥା କରାଯାଇଛି । ଏହି ମାମଲାରେ ଅଧିଗ୍ରହଣ/ପ୍ଲାଣ୍ଟ ଓ ଯନ୍ତ୍ରାଂଶର ପରିବର୍ତ୍ତନ/ ସରଞ୍ଜାମ ଏବଂ ପ୍ରଯୁକ୍ତିର ଯେକୌଣସି ପ୍ରକାରର ଉନ୍ନତିକରଣ ଆଦିରେ ସବସିଡି ଗ୍ରହଣଯୋଗ୍ୟ ହେବ । ଏହି ଯୋଜନା ଚାହିଦା ପରିଚାଳିତ ହେବ । କିନ୍ତୁ ଏହାର ପ୍ରସାର ଅଧିକ ସମାବେଶୀ ହେବ ।


    ଏହା ଅତିରିକ୍ତ , ଏହି ଯୋଜନା ଜିରୋ ଡିଫେକ୍ଟ ଓ ଜିରୋ ଇଫେକ୍ଟ ଉପାଦାନ ଜରିଆରେ ଉତ୍ପାଦର ଉତ୍ପାଦନ ପ୍ରକ୍ରିୟା ସମୟରେ ଡିଫେକ୍ଟ (ତ୍ରୁଟି)/ବର୍ଜ୍ୟ ହ୍ରାସ ଜରିଆରେ ପ୍ରତିଦ୍ୱନ୍ଦ୍ୱିତାରେ ଉନ୍ନତି ଆଣିବା ଏବଂ ଗ୍ରୀନ ହାଉସ ଗ୍ୟାସ ହ୍ରାସକୁ ପ୍ରୋତ୍ସାହିତ କରିବ । ଏହା ମଧ୍ୟ ଉଦ୍ଭାବନ , ଏମଏସଏମଇଗୁଡ଼ିକର ଡିଜିଟାଲ ସଶକ୍ତିକରଣ , ଡିଜାଇନ ହସ୍ତକ୍ଷେପ ଏବଂ ଏମଏସଏମଇଗୁଡ଼ିକର ବୌଦ୍ଧିକ ସମ୍ପଦର ସୁରକ୍ଷା ପାଇଁ ସହାୟତାକୁ ପ୍ରୋତ୍ସାହିତ କରିବ ।


    ଏହି ଯୋଜନା ଏମଏସଇଗୁଡ଼ିକର ପ୍ରଯୁକ୍ତିଭିତ୍ତିକ , ଏମଏସଏମଇଗୁଡ଼ିକର ଉତ୍ପାଦ ମାନରେ ଉନ୍ନତି , ଉତ୍ପାଦକତା ବୃଦ୍ଧି , ବର୍ଜ୍ୟ ହ୍ରାସ ଏବଂ ନିରନ୍ତର ବିକାଶ ସଂସ୍କୃତି ପାଇଁ ସହାୟକ ହେବ ।


    ***************

    
    
    (Release ID: 1564628) Visitor Counter : 15