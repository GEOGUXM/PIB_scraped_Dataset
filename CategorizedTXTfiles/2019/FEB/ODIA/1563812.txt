      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଜିଇଏମ ଓ ସିସିଆଇ ମଧ୍ୟରେ ସହମତି ପତ୍ର ସ୍ୱାକ୍ଷର
      Posted On: 08 FEB 2019 3:55PM by PIB Bhubaneshwar


    ସରକାରୀ ଇ-ମାର୍କେଟପ୍ଲେସ ( GEM ) ଓ ଭାରତୀୟ ପ୍ରତିସ୍ପର୍ଦ୍ଧା ଆୟୋଗ ( CCI ) ଇ-ମାର୍କେଟ ପ୍ଲେସରେ ନିରପେକ୍ଷ ଏବଂ ପ୍ରତିଦ୍ୱନ୍ଦ୍ୱିତାମୂଳକ ପରିବେଶ ସୃଷ୍ଟି କରିବା ପାଇଁ 2019 ଫେବୃଆରୀ 6 କୁ ଏକ ସହମତି ପତ୍ରରେ ହସ୍ତାକ୍ଷର କରିଛନ୍ତି । ଏହି ଅବସରରେ ସିସିଆଇ ଏବଂ ଜିଇଏମର ଅଧିକାରୀମାନଙ୍କ ସହିତ ସିସିଆଇର ଅଧ୍ୟକ୍ଷ ଏକେ ଗୁପ୍ତା , ଜିଇଏମର ସିଇଓ ଏସ ରାଧା ଚୌହାନ , ସିସିଆଇର ସଦସ୍ୟ ୟୁ ସି ନାହଟା ଏବଂ ସଂଗୀତା ବର୍ମା ମଧ୍ୟ ମହଜୁଦ ଥିଲେ ।


    ସିସିଆଇ ଏବଂ ଜିଇଏମ ଉଭୟ ବିଶ୍ଳେଷଣ କରିବାର ଉନ୍ନତ ଉପକରଣ ଏବଂ ବ୍ୟବସାୟିକ ଅଣ ପ୍ରତିଦ୍ୱନ୍ଦ୍ୱିତା ଆଦି ତୃଟିପୂର୍ଣ୍ଣ ପରମ୍ପରାର ଚିହ୍ନଟ ପ୍ରକ୍ରିୟାର ଗୁରୁତ୍ୱର ପ୍ରଶଂସା କରିଥିଲେ । ସହମତି ପତ୍ରରେ ସ୍ୱାକ୍ଷର କରିବାର ଉଦ୍ଦେଶ୍ୟ ହେଉଛି ପ୍ରତିସ୍ପର୍ଦ୍ଧା ବିରୋଧି ତୃଟିପୂର୍ଣ୍ଣ ପରମ୍ପରାର ଚିହ୍ନଟ ପାଇଁ ସାର୍ବଜନୀନ କ୍ରୟ କ୍ଷେତ୍ରରେ ଦୁଇ ସଂସ୍ଥାର କୁଶଳତାର ବ୍ୟବହାର କରିବା ।


    ଜିଇଏମ , ବାଣିଜ୍ୟ ଏବଂ ଉଦ୍ୟୋଗ ମନ୍ତ୍ରଣାଳୟର ଏକ ରାଷ୍ଟ୍ରୀୟ ସାର୍ବଜନୀନ କ୍ରୟ ମଞ୍ଚ । ଜିଇଏମ ପ୍ରାମାଣିକ ବିକ୍ରେତାମାନଙ୍କ ରାସ୍ତାରେ ଆସୁଥିବା ବାଧାମାନଙ୍କୁ ଦୂର କରିବା ନେଇ ପ୍ରାଦ୍ୟୋଗିକୀର ବ୍ୟବହାର କରିଛି ଏବଂ ବସ୍ତୁ ଓ ସେବାମାନଙ୍କ କ୍ରୟ-ବିକ୍ରୟ ପାଇଁ ଏକ ଇ-ମାର୍କେଟ ପ୍ଲେସର ନିର୍ମାଣ କରିଛି ।


    ଭାରତୀୟ ପ୍ରତିସ୍ପର୍ଦ୍ଧା ଆୟୋଗ , ଭାରତ ସରକାରଙ୍କ ଏକ ସାମ୍ବିଧାନିକ ସଂସ୍ଥା , ଯାହାର କି ଭାରତରେ ପ୍ରତିସ୍ପର୍ଦ୍ଧା ଆଇନ , 2002 ଲାଗୁ କରିବା ଏବଂ ପ୍ରତିସ୍ପର୍ଦ୍ଧାକୁ ତୃଟିପୂର୍ଣ୍ଣ ଭାବେ ପ୍ରଭାବିତ କରୁଥିବା ଗତିବିଧିମାନଙ୍କୁ ରୋକିବାର ଦାୟିତ୍ୱ ରହିଛି ।


    **************


    

    
    (Release ID: 1563812) Visitor Counter : 9