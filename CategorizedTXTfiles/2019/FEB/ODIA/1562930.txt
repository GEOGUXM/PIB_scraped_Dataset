      ଶକ୍ତି ମନ୍ତ୍ରଣାଳୟ

      ଶକ୍ତି ମନ୍ତ୍ରୀ ବଜେଟକୁ ଐତିହାସିକ, ଜନହିତୈଷୀ, ପ୍ରଗତିଶୀଳ ଅଭିହିତ କଲେ;
      ଅର୍ଥମନ୍ତ୍ରୀ କରଦାତାଙ୍କୁ ଧନ୍ୟବାଦ ପ୍ରଦାନ କରି କହିଲେ ଯେ ଆପଣମାନଙ୍କ କର ଦେୟ ଦ୍ୱାରା ଗରିବମାନଙ୍କର ଘରକୁ ବିଦ୍ୟୁତ ସଂଯୋଗ ପ୍ରଦାନ କରାଯାଉଛି;
      ଏଲଇଡି ବଲ ବ୍ୟବହାର ଦ୍ୱାରା ଉପଭୋକ୍ତା ବାର୍ଷିକ 50,000 କୋଟି ଟଙ୍କା ସଂଚୟ କରୁଛନ୍ତି
      Posted On: 01 FEB 2019 8:20PM by PIB Bhubaneshwar


    କେନ୍ଦ୍ର ଶକ୍ତି , ନୂତନ ଓ ଅକ୍ଷୟ ଶକ୍ତି ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆରକେ ସିଂ ପ୍ରକାଶ କରିଛନ୍ତି ଯେ , “ 2019-20 ଆଭ୍ୟନ୍ତରୀଣ ବଜେଟ ଐତିହାସିକ , ଏହା ଜନହିତୈଶୀ ଏବଂ ପ୍ରଗତିଶୀଳ । ସହାୟତା ଆବଶ୍ୟକ କରୁଥିବା ସମସ୍ତ କ୍ଷେତ୍ରକୁ ଏହା ସହାୟତା ପ୍ରଦାନ କରୁଛି ଏବଂ ଆର୍ଥିକ ବିଚାରଶୀଳତା ମଧ୍ୟ ରକ୍ଷା କରୁଛି । ସେ ଆଶା ପ୍ରକାଶ କଲେ ଯେ ଏହି ବଜେଟ ସମସ୍ତଙ୍କ ମୁଁହରେ ହସ ଆଣିବ । ଅର୍ଥମନ୍ତ୍ରୀ ତାଙ୍କ ବକ୍ତବ୍ୟରେ ଭାରତରେ ବିଦ୍ୟୁତକରଣର ସଫଳତା ସମ୍ବନ୍ଧରେ ବିଶେଷ ଭାବେ ବର୍ଣ୍ଣନା କରିଥିଲେ । ସେ କହିଲେ ଯେ , “ 2014 ପଯ୍ୟନ୍ତ ପ୍ରାୟ 2.5 କୋଟି ପରିବାର ବିନା ବିଦ୍ୟୁତ ଶକ୍ତିରେ ଅଷ୍ଟବିଂଶ ଶତାବ୍ଦୀର ଜୀବନ ଜିଇଁବା ପାଇଁ ବାଧ୍ୟ ହେଉଥିଲେ । ‘ ସୌଭାଗ୍ୟ ଯୋଜନା ’ ଅଧୀନରେ ଆମେ ପ୍ରାୟ ସମସ୍ତ ଗୃହକୁ ମୁକ୍ତ ଭାବେ ବିଦ୍ୟୁତ ସଂଯୋଗ ପ୍ରଦାନ କରିଥିଲୁ । 2019 ମାର୍ଚ୍ଚ ସୁଦ୍ଧା ସମସ୍ତ ଆଗ୍ରହୀ ପରିବାରଙ୍କୁ ବିଦ୍ୟୁତ ସଂଯୋଗ ପ୍ରଦାନ କରାଯାଇଛି ।


    କରଦାତାମାନଙ୍କୁ ମଧ୍ୟ ଧନ୍ୟବାଦ ପ୍ରଦାନ କରି ସେ କହିଥିଲେ ଯେ , “ ଆପଣମାନଙ୍କ କର ପଇଠ ଦ୍ୱାରା ପୀଢ଼ି ପରେ ପିଢ଼ି ଅନ୍ଧାରରେ ରହିଆସୁଥିବା ଗରିବ ବ୍ୟକ୍ତିମାନଙ୍କୁ ବିଦ୍ୟୁତ ସଂଯୋଗ ପ୍ରଦାନ କରାଯାଇ ପାରିଛି । ”


    ଉଜ୍ଜ୍ୱଳା ଯୋଜନା ସମ୍ବନ୍ଧରେ ମତ ପ୍ରକାଶ କରି ଅର୍ଥମନ୍ତ୍ରୀ କହିଲେ ଯେ ସରକାରୀ ଏବଂ ଘରୋଇ କ୍ଷେତ୍ରମାନଙ୍କ ପ୍ରୟାସରେ 143 କୋଟି ଏଲଇଡି ବଲ ପ୍ରଦାନ କରାଯାଇଛି ଏବଂ ଏହା ଫଳରେ ଗରିବ ଏବଂ ମଧ୍ୟବିତ୍ତ ପରିବାରମାନଙ୍କ ବିଦ୍ୟୁତ ବିଲରେ ବାର୍ଷିକ ଆନୁମାନିକ 50 , 000 କୋଟି ଟଙ୍କା ସଂଚୟ କରାଯାଇ ପାରିଛି ।


    ଭାରତକୁ ଏକ ପ୍ରଦୂଷଣ ମୁକ୍ତ ଦେଶରେ ପରିଣତ କରିବା ପାଇଁ ସେ ବୈଦ୍ୟୁତିକ ଏବଂ ଅକ୍ଷୟ ଶକ୍ତି ପରିଚାଳିତ ବାହାନର ବ୍ୟବହାର ଉପରେ ଗୁରୁତ୍ୱ ପ୍ରଦାନ କରିଥିଲେ । ସ୍ୱଚ୍ଛ ଶକ୍ତି କ୍ଷେତ୍ରରେ ଭାରତର ସଂକଳ୍ପବଦ୍ଧତାକୁ ଦୋହରାଇ ଆନ୍ତର୍ଜାତିକ ସୌର ଗଠବନ୍ଧନର ଉଦାହରଣ ପ୍ରଦାନ କରି ଅର୍ଥମନ୍ତ୍ରୀ କହିଲେ ଯେ , “ ଗତ 5 ବର୍ଷ ମଧ୍ୟରେ ଭାରତ ଦ୍ୱାରା ପ୍ରତିଷ୍ଠିତ କରାଯାଇଥିବା ସୌର ଉର୍ଜା କ୍ଷମତା 10 ଗୁଣରୁ ଅଧିକ ବୃଦ୍ଧି ପାଇଛି । ଏହି କ୍ଷେତ୍ର ସମ୍ପତି ଲକ୍ଷ ଲକ୍ଷ ନୂତନ ନିଯୁକ୍ତି ସୁଯୋଗ ସୃଷ୍ଟି କରୁଛି । ”


    **********


    

    
    (Release ID: 1562930) Visitor Counter : 2