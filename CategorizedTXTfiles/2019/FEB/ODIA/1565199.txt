      ରାଷ୍ଟ୍ରପତିଙ୍କ ସଚିବାଳୟ

      ଟାଗୋର ସାଂସ୍କୃତିକ ସଦଭାବନା ପୁରସ୍କାର ପ୍ରଦାନ କଲେ ରାଷ୍ଟ୍ରପତି
      Posted On: 18 FEB 2019 3:37PM by PIB Bhubaneshwar


    ସାଂସ୍କୃତିକ ସୌହାର୍ଦ୍ଦ୍ୟ ରକ୍ଷା କ୍ଷେତ୍ରରେ ପ୍ରଦାନ କରାଯାଉଥିବା ମର୍ଯ୍ୟାଦାଜନକ ଟାଗୋର ପୁରସ୍କାର ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କ ଦ୍ୱାରା ଆଜି ( ଫେବୃଆରୀ 18 , 2019) ପ୍ରଦାନ କରାଯାଇଛି । ବର୍ଷ 2014 , 2015 ଏବଂ 2016 ପାଇଁ ଏହି ସମ୍ମାନ ଯଥାକ୍ରବେ ଶ୍ରୀ ରାଜକୁମାର ସିଂହଜିତ ସିଂହ , ଛାୟାନଉଟ ( ବାଂଲାଦେଶର ଏକ ସାଂସ୍କୃତିକ ଅନୁଷ୍ଠାନ) , ଏବଂ ଶ୍ରୀ ରାମ ଭାନଜୀ ସୁତାରଙ୍କୁ ଏକକାଳୀନ ପ୍ରଦାନ କରାଯାଇଛି ।


    ଏହି ଅବସରରେ ନିଜର ବକ୍ତବ୍ୟ ପ୍ରଦାନ କରି ରାଷ୍ଟ୍ରପତ ଶ୍ରୀ କୋବିନ୍ଦ କହିଲେ ଯେ ଭାରତୀୟ ପରମ୍ପରା ଏବଂ ଆମର ସଭ୍ୟତାଗତ ସଂପଦକୁ ଆମେ ଯେତେବେଳେ ଉତ୍ସବ ଭାବେ ମନାଇଥାଉ – ତାହା ସାହିତ୍ୟ ହୋଇଥାଉ ଅଥବା ସଂଗୀତ , କଳା ହୋଇଥାଉ କିମ୍ବା ନାଟକ , ସ୍ଥାପତ୍ୟ ହୋଇଥାଉ କିମ୍ବା ହସ୍ତକଳା , ଡ଼ିଜାଇନ୍‌ ହେଉ ବା ଡ଼ିଜିଟାଲ ଆର୍ଟ , ସେଥିରେ ଭାରତୀୟତା ଭରି ରହିଥାଏ । ଦେଶର ପ୍ରତ୍ୟେକ କ୍ଷେତ୍ରର ସାଂସ୍କୃତିକ ପରିଚିତି ସ୍ୱତନ୍ତ୍ର । ତଥାପି , ସାମଗ୍ରିକ ଭାବେ ଆମ ସଂସ୍କୃତି ଏକ ଏବଂ ସେଥିରେ କୌଣସି ବିଭେଦତା ନାହିଁ । ଏହା ଭାରତକୁ ଏବଂ ସମଗ୍ର ମାନବସମାଜକୁ ଏକତା ସୂତ୍ରରେ ଯୋଡ଼ଥାଏ ଏବଂ ସୌହାର୍ଦ୍ଦ୍ୟ ବଜାୟ ରଖିଥାଏ ।


    ଏହି ଅବସରରେ ଏଭଳି ମର୍ଯ୍ୟାଦାଜନକ ସମ୍ମାନ ଲାଭ କରିଥିବା ବ୍ୟକ୍ତିବିଶେଷ ଏବଂ ଅନୁଷ୍ଠାନମାନଙ୍କ ସଂପର୍କରେ ସୂଚନା ଦେଇ ସେ କହିଲେ ଯେ ଶ୍ରୀ ରାଜକୁମାର ସିଂହଜିତ ସିଂହ ମଣିପୁରୀ ନୃତ୍ୟର ଜଣେ ମହାନ ପ୍ରବକ୍ତା ଏବଂ କଳାକାର । ଏହି ପ୍ରାଚୀନ ନୃତ୍ୟକଳାକୁ ସେ କେବଳ ଆଧୁନିକ ମାନସିକତା ସହ ଯୋଡ଼ିବାରେ ସକ୍ଷମ ହୋଇନାହାନ୍ତି ଅପରନ୍ତୁ ଏହାକୁ ଦେଶର ବିଭିନ୍ନ ଭାବରେ ଲୋକପ୍ରିୟ କରିବାରେ ତାଙ୍କର ଅବଦାନ ଅତୁଳନୀୟ । ସେହିଭଳି ଛାୟାନଉଟ ବାଂଲାଦେଶରେ କବିଗୁରୁ ରବୀନ୍ଦ୍ରନାଟ ଟାଗୋରଙ୍କ କୃତ୍ତି ଓ ଆଦର୍ଶକୁ ସୁରକ୍ଷିତ ରଖିବାରେ କରିଥିବା ଉଦ୍ୟମ ଅନନ୍ୟ । ଏବଂ ଶ୍ରୀ ରାମ ଭାନଜୀ ସୂତାର ଜଣେ ମହାନ ସ୍ଥପତି ଏବଂ ପଣ୍ଡିତ ଯିଏ ଆମର ପ୍ରାଚୀନ କଳା ପରମ୍ପରାକୁ ପ୍ରତିନିଧିତ୍ୱ କରନ୍ତି । ନିକଟରେ ନିର୍ମିତ ଷ୍ଟାଚ୍ୟୁ ଅଫ୍‌ ୟୁନିଟି ପାଇଁ ସେ ସମସ୍ତଙ୍କ ନିକଟରେ ସୁପରିଚିତ ବୋଲି ରାଷ୍ଟ୍ରପତି କହିଛନ୍ତି ।


    ଏହି ଉତ୍ସବରେ ଅନ୍ୟମାନଙ୍କ ମଧ୍ୟରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ , ସଂସ୍କୃତି ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଡକ୍ଟର ମହେଶ ଶର୍ମା ପ୍ରମୁଖ ଉପସ୍ଥିତ ଥିଲେ ।


    **************

    
    
    (Release ID: 1565199) Visitor Counter : 24