      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ନୂଆଦିଲ୍ଲୀଠାରେ ଦୁଇଦିନିଆ ‘ୱାନ ହେଲ୍‌ଥ ଇଣ୍ଡିଆ’ ସମ୍ମିଳନୀ ଉଦଘାଟିତ
      Posted On: 18 FEB 2019 3:39PM by PIB Bhubaneshwar


    ଆଜି ନୂଆଦିଲ୍ଲୀ ଠାରେ ଦୁଇଦିନିଆ ‘ ୱାନ ହେଲ୍‌ଥ ଇଣ୍ଡିଆ ’ ସମ୍ମିଳନୀ ଉଦଘାଟିତ ହୋଇଛି । ଜୈବପ୍ରଯୁକ୍ତିବିଦ୍ୟା ବିଭାଗ ( DBT ) , କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟର ମିଳିତ ସହଭାଗୀତାରେ ପ୍ରାୟୋଜିତ ଏହି ଆଲୋଚନାଚକ୍ରରେ କୃଷି ଗବେଷଣା ଓ ଶିକ୍ଷା ଏବଂ ପ୍ରାଣୀଧନ , ଦୁଗ୍ଧ ଉତ୍ପାଦନ ଓ ମତ୍ସ୍ୟପାଳନ , କୃଷି ଓ କୃଷକ କଲ୍ୟାଣ ମନ୍ତ୍ରଣାଳୟ ସ୍ୱାସ୍ଥ୍ୟ ଗବେଷଣା ବିଭାଗ ଓ ସ୍ୱାସ୍ଥ୍ୟ ଓ ପରିବାର କଲ୍ୟାଣ ସାମିଲ ହୋଇଛନ୍ତି । ଏହି ସମ୍ମିଳନୀରେ ଭାରତର ନୂତନ ‘ ୱାନ ହେଲ୍‌ଥ ଅଭିଯାନ ଆରମ୍ଭ କରାଯିବାର ଯୋଜନା ରହିଛି । ଏହି ଅଭିଯାନ ଏକ ବିବିଧ ସେକ୍ଟରର ମିଳିତ ପ୍ରୟାସ ଯାହା ମାଧ୍ୟମରେ ଦକ୍ଷିଣ ଓ ଦକ୍ଷିଣ ପୂର୍ବ ଏସିଆ ତଥା ସବ୍‌-ସାହାରାନ ଆଫ୍ରିକା କ୍ଷେତ୍ରର ନିମ୍ନ ଓ ମଧ୍ୟବିତ୍ତ ଶ୍ରେଣୀର ଲୋକମାନଙ୍କ ସ୍ୱାସ୍ଥ୍ୟରକ୍ଷା କ୍ଷେତ୍ରରେ ଯେଉଁସବୁ ବିପଦମାନ ରହିଛି ତାହାକୁ ତୁରନ୍ତ ସମାଧାନ କରାଯାଇପାରିବ ।


    ଏହି ସମ୍ମିଳନୀକୁ ଉଦଘାଟନ କରି କେନ୍ଦ୍ର ବିଜ୍ଞାନ ଓ ପ୍ରଯୁକ୍ତି ମନ୍ତ୍ରୀ ଡକ୍ଟର ହର୍ଷ ବର୍ଦ୍ଧନ କହିଲେ ଯେ ଉଭୟ ମାନବସମାଜ ଏବଂ ପ୍ରାଣୀମାନଙ୍କ ସ୍ୱାସ୍ଥ୍ୟ ସମସ୍ୟାର ମୁକାବିଲା ପାଇଁ ଯେଉଁ ‘ ୱାନ୍‌ ହେଲ୍‌ଥ ‘ ଅଭିଯାନ ଓ କାର୍ଯ୍ୟକ୍ରମର ପରିକଳ୍ପନା କରାଯାଇଛି ତାହା ପର୍ଯ୍ୟାବରଣ ଦୃଷ୍ଟିରୁ ସମନ୍ୱିତ ଭାବେ କାର୍ଯ୍ୟକାରୀ କରାଯିବ । ଉଭୟ ମାନବସମାଜ ତଥା ପ୍ରାଣୀମାନଙ୍କ ପାଇଁ ଏହା ଏକାନ୍ତ ଜରୁରି । ଏହା ସେମାନଙ୍କୁ କେବଳ ସୁରକ୍ଷିତ ରଖିବ ନାହିଁ ଅପରନ୍ତୁ ନିରାମୟ ମଧ୍ୟ ରଖିବ । ମନ୍ତ୍ରୀ ଡକ୍ଟର ବର୍ଦ୍ଧନ କରିଲେ ଯେ ୱାନ୍‌ ହେଲ୍‌ଥକୁ ସଫଳ କରିବାକୁ ହେଲେ ସମସ୍ତ ସଂପୃକ୍ତି ବିଭାଗ ଏବଂ ମନ୍ତ୍ରଣାଳୟଗୁଡ଼ିକ ମଧ୍ୟଯେ ସହଯୋଗ , ବିବିଧ ସେକ୍ଟର ମଧ୍ୟରେ ଉପଯୁକ୍ତ ସମନ୍ୱୟ ରକ୍ଷା ତଥା ବିବିଧ ଶୃଙ୍ଖଳାଯୁକ୍ତ କାର୍ଯ୍ୟନୁଷ୍ଠାନର ପରିକଳ୍ପନା ତଥା ପ୍ରବର୍ତ୍ତନର ବ୍ୟବସ୍ଥା ହେବା ଜରୁରି । ଏଥିପାଇଁ ନୀତି ତଥା ବିଧେୟକ ଜନିତ ସହଯୋଗ ରହିବା ଆବଶ୍ୟକ ଯାହା ମୌଳିକ ତଥା ପ୍ରୟୋଗାତ୍ମକ ଗବେଷଣାକୁ ତ୍ୱରାନ୍ୱିତ କରିବ ।


    ମନ୍ତ୍ରୀ ଡକ୍ଟର ବର୍ଦ୍ଧନ କହିଲେ ଯେ ଏଭଳି ରୋଗ ଦୃଷ୍ଟିରୁ କେତେକ ଭୌଗୋଳିକ ହଟସ୍ପଟ ରହିଛି ଯାହାକି ଜନସ୍ୱାସ୍ଥ୍ୟ ରକ୍ଷା ଦିଗରେ ସଂକଟ ସୃଷ୍ଟି କରୁଛି । ଏହା ରୋଗର ସଂଖ୍ୟା ଏବଂ ମାରକ ସଂଖ୍ୟା ଦୃଷ୍ଟିରୁ ବ୍ୟାପକ । ବ୍ରୁସେଲୋସିସ ଭଳି ରୋଗ ହରିଆ ଣା ଠାରୁ ନେଇ ଗୋଆ ପର୍ଯ୍ୟନ୍ତ ଆତଙ୍କ ସୃଷ୍ଟି କରିଛି । ସେହିଭଳି ଆନ୍ଥ୍ରାକ୍ସ ଭଳି ବୃତ୍ତିଗତ ରୋଗ ମାନବ ସମାଜ ପାଇଁ ଏକ ବିପଦ ସୃଷ୍ଟି କରିଛି । ସେହିଭଳି ପଶୁମାନଙ୍କ ମଧ୍ୟରେ ସଂକ୍ରମିତ ହେଉଥିବା ଯକ୍ଷ୍ମା ଗୃହପାଳିତ ପ୍ରାଣୀମାନଙ୍କ ସ୍ୱାସ୍ଥ୍ୟ ଓ ସେମାନଙ୍କ କର୍ମ ଓ ଉତ୍ପାଦିକା ଶକ୍ତିକୁ ବ୍ୟାପକ ଭାବେ ପ୍ରଭାବିତ କରିଥାଏ । ଏହାର ମାତ୍ରା ଭାରତରେ ସର୍ବାଧିକ । ଭାରତରେ ଭୂତାଣୁ ସଂକ୍ରମିତ ରୋଗର ମାତ୍ରା ମଧ୍ୟ ବ୍ୟାପକ । ତେଣୁ ଏହାକୁ ରୋକିବା ଦିଗରେ ଆଣ୍ଟିବାୟୋଟିକ୍ସର ବିଶେଷ ଭୂମିକା ରହିଛି । ଏ ଦିଗରେ ଚିକିତ୍ସା ବ୍ୟବସ୍ଥାର ଯେତିକି ଜରୁରି ଆବଶ୍ୟକତା ରହିଛି ତା ’ ଠାରୁ ଅଧିକ ଗବେଷଣାର ଆବଶ୍ୟକତା ରହିଛି ବୋଲି ସେ କହିଛନ୍ତି ।


    ମାଇକ୍ରୋବାୟାଲ ପ୍ରତିରୋଧ ସଂପର୍କରେ ସୂଚନା ଦେଇ ଡକ୍ଟର ବର୍ଦ୍ଧନ କହିଲେ ଯେ ସମଗ୍ର ବିଶ୍ୱରେ କୁକ୍କୁଟ ପାଳନ , ଘୁଷୁରୀ ପାଳନ ଏବଂ ପଶୁପାଳନ କ୍ଷେତ୍ରରେ ଯେତିକି ଆଣ୍ଟିବାୟୋଟିକ୍‌ ବ୍ୟବହାର କରାଯାଉଛି 2010ର ଆକଳନ ଅନୁସାରେ ଭାରତରେ ସେଥିରୁ 3 ପ୍ରତିଶତ ଉପଯୋଗ ହେଉଛି ଏବଂ ଚୀନ , ଆମେରିକା , ବ୍ରାଜିଲ ଏବଂ ଜର୍ମାନୀ ଭଳି ରାଷ୍ଟ୍ରମାନଙ୍କ ସହ ଭାରତ ସମକକ୍ଷ । 2030 ମସିହା ସୁଦ୍ଧା କୁକୁଡ଼ାଙ୍କ ଠାରେ ଆଣ୍ଟିବାୟୋଟିକ୍‌ ବ୍ୟବହାର କ୍ଷେତ୍ରରେ ଏହା ତିନିଗୁଣ ବୃଦ୍ଧି ପାଇ ସାରିଥିବ । ତେଣୁ ଉଭୟ ମାନବ ତଥା ପ୍ରାଣୀମାନଙ୍କ ଠାରେ ଆଣ୍ଟିବାୟୋଟିକ୍‌ ବ୍ୟବହାରକୁ ସୁସଂଗତ ଭାବେ ନିୟନ୍ତ୍ରଣ କରାଯିବା ଏକାନ୍ତ ଜରୁରି । ପୁଣି ପଶୁ ତଥା ଖାଦ୍ୟ ଉତ୍ପାଦରେ ଆଣ୍ଟିବାୟୋଟିକର ମାତ୍ରାର ଉପସ୍ଥିତିକୁ ମନିଟନ ତଥା ନିୟନ୍ତ୍ରଣ କରାଯିବାର ଆବଶ୍ୟକତା ରହିଛି । ତା ’ ନହେଲେ ମାଇକ୍ରୋବମାନେ ସମୟକ୍ରମେ ପ୍ରତିରୋଧୀ ହୋଇପଡ଼ିବେ ବୋଲି ଡକ୍ଟର ବର୍ଦ୍ଧନ ସତର୍କ କରାଇ ଦେଇଥିଲେ ।


    ଏହିସବୁ ଦିଗରେ ଆଲୋଚନା କରି ସମ୍ଭାବ୍ୟ ବିପଦ , ଏହାର ମୁକାବିଲା ପାଇଁ ରୋଡ଼ମ୍ୟାପ୍‌ ପ୍ରସ୍ତୁତ କରିବା ଏହି ସମ୍ମିଳନୀର ଉଦେ୍ଦଶ୍ୟ । ତେଣୁ ଭାରତ ତଥା ସମଗ୍ର ବିଶ୍ୱର ପ୍ରମୁଖ ଚିନ୍ତକମାନଙ୍କୁ ଗୋଟିଏ ସମ୍ମିଳନୀରେ ଏକତ୍ର କରି ମାନସମନ୍ଥନର ପ୍ରୟାସ କରାଯାଇଛି । ସେମାନେ ଚିକିତ୍ସାଗତ କାର୍ଯ୍ୟପନ୍ଥା ଠାରୁ ନୀତିଗତ କାର୍ଯ୍ୟାନୁଷ୍ଠାନ ଗ୍ରହଣ ସଂପର୍କର ପରାମର୍ଶ ଦେଇପାରିବେ । ୱାନ ହେଲ୍‌ଥ ପ୍ରୟାସରେ ବିଲ ଆଣ୍ଡ ମେଲିଣ୍ଡା ଗେଟ୍ସ ଫାଉଣ୍ଡେସନ୍‌ , କର୍ଣ୍ଣାଟକ ଭେଟେରୀନାରୀ ଏବଂ ପ୍ରାଣୀବିଜ୍ଞାନ ବିଶ୍ୱବିଦ୍ୟାଳୟର ପ୍ରାଣୀ ସ୍ୱାସ୍ଥ୍ୟ ଓ ଭେଟେରିନାରୀ ବାୟୋଲୋଜିକାଲ୍ସ , ଆମେରିକାର ପେନିସିଲିନଭାନିଆ ବିଶ୍ୱବିଦ୍ୟାଳୟ ସହଯୋଗ ଯୋଗାଇ ଦେବାକୁ ସହମତ ହୋଇଛନ୍ତି ।


    ***************

    
    
    (Release ID: 1565201) Visitor Counter : 15