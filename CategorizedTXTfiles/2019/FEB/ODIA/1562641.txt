      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      • ପ୍ରଧାନମନ୍ତ୍ରୀଙ୍କ ଲେହ, ଲଦାଖ ଗସ୍ତ
      • ଲେହ କେବିଆର ବିମାନବନ୍ଦରର ନୂତନ ଟର୍ମିନାଲ ଲାଗି ଭିତ୍ତିପ୍ରସ୍ତର ସ୍ଥାପନ କଲେ ପ୍ରଧାନମନ୍ତ୍ରୀ
      • ଲଦାଖ କ୍ଷେତ୍ରରେ ବିଭିନ୍ନ ବିକାଶମୂଳକ କାର୍ଯ୍ୟକ୍ରମର ଶୁଭାରମ୍ଭ କଲେ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ
      Posted On: 03 FEB 2019 8:00PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଜାମ୍ମୁ ଯାତ୍ରାର ପ୍ରଥମ ଚରଣରେ ଲେହ ଓ ଶ୍ରୀନଗର ଗସ୍ତ କରିଛନ୍ତି । ଏହି ଅବସରରେ ପ୍ରଧାନମନ୍ତ୍ରୀ ସେହି କ୍ଷେତ୍ରର ବିକାଶ ନିମନ୍ତେ ନିର୍ମିତ ତଥା ନିର୍ମାଣ ହେବାକୁ ଥିବା ବିଭିନ୍ନ ପ୍ରକଳ୍ପର ଶୁଭାରମ୍ଭ କରିଛନ୍ତି ଓ ଭିତ୍ତିପ୍ରସ୍ତର ସ୍ଥାପନ କରିଛନ୍ତି ।


    ପ୍ରବଳ ଶୀତ ସତ୍ତ୍ୱେ ଏତେ ସଂଖ୍ୟକ ଜନତା ସେଠାରେ ଉପସ୍ଥିତ ହୋଇଥିବାରୁ ସେମାନଙ୍କୁ ପ୍ରଶଂସା କରି ପ୍ରଧାନମନ୍ତ୍ରୀ କହିଲେ ଯେ ଯେଉଁମାନେ ଜଟିଳ ପରସ୍ଥିତିରେ ଜୀବନ ବଞ୍ଚନ୍ତି , ସେମାନେ ସବୁ ପ୍ରକାର ବିପଦକୁ ସାମ୍ନା କରି ଶିଖିଛନ୍ତି । ଆପଣମାନଙ୍କ ସ୍ନେହ ଶ୍ରଦ୍ଧା ମୋତେ ଆଗକୁ କାର୍ଯ୍ୟ କରିବାକୁ ପ୍ରେରଣା ଦେଉଛି ବୋଲି ସେ କହିଥିଲେ ।


    ଲଦାଖ ବିଶ୍ୱବିଦ୍ୟାଳୟକୁ ଉଦଘାଟନ କରି ପ୍ରଧାନମନ୍ତ୍ରୀ କହିଲେ ଯେ ଯୁବ ଛାତ୍ରଛାତ୍ରୀମାନେ ଲଦାଖର ମୋଟ ଜନସଂଖ୍ୟାର ପ୍ରାୟ 40% । ଏହି କ୍ଷେତ୍ରରେ ଏକ ବିଶ୍ୱବିଦ୍ୟାଳୟ ସ୍ଥାପନ ସକାଶେ ଦୀର୍ଘ ଦିନରୁ ଦାବି ହୋଇ ଆସୁଥିଲା । ଲଦାଖ ବିଶ୍ୱବିଦ୍ୟାଳୟ ସ୍ଥାପନ ହେବା ଦ୍ୱାରା ସେମାନଙ୍କର ଏହି ଦାବି ପୂରଣ ହୋଇପାରିଛି । ଏହି ବିଶ୍ୱବିଦ୍ୟାଳୟ ଲେହ , କାର୍ଗିଲ , ନୁବ୍ରା , ଜାନସ୍କାର , ଦ୍ରାସ ଓ ଖାଲସ୍ତି ଭଳି କ୍ଷେତ୍ରରେ ଥିବା କଲେଜମାନଙ୍କୁ ନେଇ କାର୍ଯ୍ୟ କରିବ ଏବଂ ଏହାର ପ୍ରଶାସନିକ କାର୍ଯ୍ୟାଳୟ ଲେହ ଏବଂ କାର୍ଗିଲ ଠାରେ ରହିବ ଯାହା ଛାତ୍ରଛାତ୍ରୀମାନଙ୍କ ପାଇଁ ବେଶ୍‌ ସୁବିଧା ହେବ ।


    ଏହି ଅବସରରେ ଦାତାଙ୍ଗ ଗ୍ରାମ ଠାରେ ପ୍ରଧାନମନ୍ତ୍ରୀ 9 ମେଗାୱାଟ କ୍ଷମତାବିଶିଷ୍ଟ ଦାହ ଜଳବିଦ୍ୟୁତ ପ୍ରକଳ୍ପର ଶୁଭାରମ୍ଭ କରିଥିଲେ । ଏଥିସହ ସେ 220 କେଭି କ୍ଷମତାବିଶିଷ୍ଟ ଶ୍ରୀନଗର- ଅଲୁସ୍ତେଙ୍ଗ- ଦ୍ରାସ- କାର୍ଗିଲ- ଲେହ ବିଜୁଳି ସରବରାହ ଲାଇନର ମଧ୍ୟ ଶୁଭାରମ୍ଭ କରିଥିଲେ । ଏହି ପ୍ରକଳ୍ପର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀ କହିଲେ ଯେ ଆମେ ବିଳମ୍ବର ସଂସ୍କୃତିକୁ ଢ଼େର ପଛରେ ଛାଡ଼ିଆସିଛୁ । ସରକାର ଏକଥା ସୁନିଶ୍ଚିତ କରୁଛନ୍ତି ଯେ ସେ ଭିତ୍ତିପ୍ରସ୍ତର ସ୍ଥାପନ କରିଥିବା ସବୁ ପ୍ରକଳ୍ପ ଯେଭଳି ତାଙ୍କ ଦ୍ୱାରା ହିଁ ଲୋକାର୍ପିତ ହେବ ।


    ଏହି ଅବସରରେ ଆଜି ଲଦାଖ ଠାରେ ପାଞ୍ଚଟି ପର୍ଯ୍ୟଟନ ଓ ଟ୍ରେକିଂ ରୁଟର ଶୁଭାରମ୍ଭ କରାଯାଇଥିଲା । ପ୍ରଧାନମନ୍ତ୍ରୀ କହିଲେ ଯେ ଜୀବନ ଧୀରେ ଧୀରେ ସହଜସାଧ୍ୟ ହେଉଛି । ତାହା ଆର୍ଥିକ ଦୃଷ୍ଟିକୋଣରୁ ଓ ସହରକୁ ସହର ଯୋଡ଼ି ହୋଇ ଯାଉଛଇ । ଏକଦା ବିଳାଶପୁର ମନାଲୀ ଲେହ ରେଳ ଲାଇନ ସଂପୂର୍ଣ୍ଣ ହେଲେ ଦିଲ୍ଲୀ ଏବଂ ଲେହ ମଧ୍ୟରେ ଦୂରତା ଢ଼େର ମାତ୍ରାରେ ହ୍ରାସ ପାଇବ । ଲେହଠାରେ ପ୍ରଧାମନମନ୍ତ୍ରୀ କୁଶୋକ ବକୁଲା ରିମପୋଛି (କେବିଆର) ବିମାନବନ୍ଦରର ନୂତନ ଟର୍ମିନାଲ ନିର୍ମାଣର ଶିଳାନ୍ୟାସ ଏକ ପ୍ଲାକର ଉନ୍ମୋଚନ କରିଥିଲେ । ନୂତନ ର୍ଟମିନାଲ ସେଠାରେ ଯାତ୍ରୀମାନଙ୍କ ଯାତାୟାତକୁ ସମସ୍ତ ପ୍ରକାର ସୁବିଧାସୁଯୋଗ ଯୋଗାଇଦେବ ବୋଲି ପ୍ରଧାନମନ୍ତ୍ରୀ କହିଥିଲେ । ଏହି ସବୁ ପ୍ରକଳ୍ପ ଏଠାକାର ଲୋକମାନଙ୍କୁ ବିଜୁଳି ଶକ୍ତି ଠାରୁ ଆରମ୍ଭ କରି ଯୋଗାଯୋଗ ଏବଂ ପର୍ଯ୍ୟଟକମାନଙ୍କୁ ଏଠାକୁ ଆସିବାକୁ ଏବଂ ଏଠାକାର ପ୍ରାକୃତିକ ସୌନ୍ଦର୍ଯ୍ୟର ମଜା ନେବାକୁ ବିପୁଳ ସୁଯୋଗ ପ୍ରଦାନ କରିବ । ଏହା ଦ୍ୱାରା ଏଠାକାର ଗ୍ରାମଗୁଡ଼ିକରେ ଜୀବନ ଜୀବିକା ବୃଦ୍ଧି ପାଇବ ଏବଂ ତାହା ସହଜସାଧ୍ୟ ହେବ । ଏହା ଅତିରିକ୍ତ ପ୍ରୋଟେକ୍ଟେଡ଼ ଏରିଆ ପରମିଟର ଅବଧିକୁ 15 ଦିନକୁ ବୃଦ୍ଧି କରାଯାଇଛି । ଏବେ ପର୍ଯ୍ୟଟକମାନେ ସେମାନଙ୍କର ଲେହ ରହଣିକୁ ଅଧିକ ସମୟ ପର୍ଯ୍ୟନ୍ତ ଉପଭୋଗ କରିପାରିବେ । ପ୍ରଧାନମନ୍ତ୍ରୀ କହିଲେ ଯେ ଏଲଏଏଚଡ଼ିସି ଆଇନରେ ସାମାନ୍ୟ ପରିବର୍ତ୍ତନ ଘଟାଯାଇଛି ଏବଂ ପରିଷଦକୁ ବ୍ୟୟ ସକାଶେ ଅଧିକ ଅଧିକାର ଦିଆଯାଇଛି । ନୂତନ ସ୍ୱୟଂଶାସିତ ପରିଷଦ ଏହି କ୍ଷେତ୍ରର ବିକାଶ ପାଇଁ ଯୋଗାଇ ଦିଆଯାଉଥିବା ଟଙ୍କାକୁ ସହଜରେ ବିନିଯୋଗ କରିପାରିବ ।


    ମଧ୍ୟବର୍ତ୍ତୀ ବଜେଟ ସଂପର୍କରେ ମତ ରଖି ପ୍ରଧାନମନ୍ତ୍ରୀ କହିଲେ ଯେ ଏହି କ୍ଷେତ୍ରର ତଫସିଲଭୁକ୍ତ ଜନଜାତିର କଲ୍ୟାଣ ସକାଶେ ବଜେଟରେ ପର୍ଯ୍ୟାପ୍ତ ପ୍ରାବଧାନ କରାଯାଇଛି । ଏଥିରେ ସରକାର 30% ବୃଦ୍ଧି ଘଟାଇଛନ୍ତି । ସେହିଭଳି ତଫସିଲଭୁକ୍ତ ଜାତି ବର୍ଗଙ୍କ ପାଇଁ ବଜେଟରେ 35% ଅର୍ଥ ବୃଦ୍ଧି କରାଯାଇଥିବା ସେ ସୂଚନା ଦେଇଥିଲେ ।


    **********

    
    
    (Release ID: 1562641) Visitor Counter : 13