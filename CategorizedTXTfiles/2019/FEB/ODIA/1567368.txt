      କ୍ୟାବିନେଟ

      ଫେମ ଇଣ୍ଡିଆ ଯୋଜନାର ଦ୍ୱିତୀୟ ପର୍ଯ୍ୟାୟକୁ କ୍ୟାବିନେଟର ମଞ୍ଜୁରି
      Posted On: 28 FEB 2019 8:18PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଦେଶରେ ଇଲେକ୍ଟ୍ରୋନିକ ବାହନଗୁଡିକର ନିର୍ମାଣ ଏବଂ ଏହାର ଦ୍ରୁତ ବ୍ୟବହାରକୁ ପ୍ରୋତ୍ସାହନ ପ୍ରଦାନ କରିବା ପାଇଁ ଫେମ ଇଣ୍ଡିଆ ଯୋଜନାର ଦ୍ୱିତୀୟ ପର୍ଯ୍ୟାୟକୁ ମଞ୍ଜୁରି ପ୍ରଦାନ କରିଛନ୍ତି ।


    ମୋଟ 10,000 କୋଟି ଟଙ୍କାର ବ୍ୟୟବରାଦ ବିଶିଷ୍ଟ ଏହି ଯୋଜନା 2019 ଏପ୍ରିଲ 1ରୁ 3 ବର୍ଷ ପାଇଁ ଆରମ୍ଭ କରାଯିବ । ଏହି ଯୋଜନା ବର୍ତ୍ତମାନର ‘ଫେମ ଇଣ୍ଡିଆ 1ର ବିସ୍ତାରିତ ସଂସ୍କରଣ । ‘ଫେମ ଇଣ୍ଡିଆ 1’ ଯୋଜନା 2015 ଏପ୍ରିଲ 1ରେ ଲାଗୁ କରାଯାଇଥିଲା ।


    ବିତ୍ତିୟ ପ୍ରଭାବ:


    ଫେମ ଇଣ୍ଡିଆ ଯୋଜନାର ଦ୍ୱିତୀୟ ପର୍ଯ୍ୟାୟ 2019-20ରୁ 2021-22 ପର୍ଯ୍ୟନ୍ତ ତିନି ବର୍ଷ ପାଇଁ ଲାଗୁ କରାଯିବ । ଏଥିପାଇଁ ମୋଟରେ 10,000 କୋଟି ଟଙ୍କା ଆବଶ୍ୟକ ହେବ ।


    ପ୍ରଭାବ:


    ଏହି ଯୋଜନାର ମୁଖ୍ୟ ଉଦ୍ଦେଶ୍ୟ ହେଉଛି ଦେଶରେ ଇଲେକ୍ଟ୍ରୋନିକ ଏବଂ ହାଇବ୍ରିଡ ବାହନଗୁଡିକର ଦ୍ରୁତ ବ୍ୟବହାରକୁ ପ୍ରୋତ୍ସାହିତ କରିବା । ଏଥିପାଇଁ ଜନସାଧାରଣଙ୍କୁ ଇଲେକ୍ଟ୍ରୋନିକ ବାହନ କ୍ରୟ କରିବା ପାଇଁ ପ୍ରାଥମିକ ଭାବେ ପ୍ରୋତ୍ସାହନ ରାଶି ପ୍ରଦାନ କରିବା ଏବଂ ଏପରି ବାହନ ଚାର୍ଜିଂ ପାଇଁ ପର୍ଯ୍ୟାପ୍ତ ପରିମାଣରେ ମୌଳିକ ଭିତ୍ତିଭୂମି ବିକଶିତ କରିବା । ଏହି ଯୋଜନା ପରିବେଶ ପ୍ରଦୂଷଣ ଏବଂ ଇନ୍ଧନ ସୁରକ୍ଷା ଭଳି ସମସ୍ୟାମାନଙ୍କର ସମାଧାନ କରିବ ।


    ବିବରଣୀ:


    ବିଦ୍ୟୁତଚାଳିତ ସାର୍ବଜନୀନ ପରିବହନ ଉପରେ ଗୁରୁତ୍ଵ ।


    ଇଲେକ୍ଟ୍ରୋନିକ ବସ ଚାଲିବା ଦ୍ୱାରା ହେବାକୁ ଥିବା ଖର୍ଚ୍ଚ ପାଇଁ ଚାହିଦା ଆଧାରିତ ପ୍ରୋତ୍ସାହନ ରାଶି ମଡେଲ ଗ୍ରହଣ କରିବା, ଏହି ଖର୍ଚ୍ଚ ରାଜ୍ୟ ଓ ସହରୀ ପରିବହନ ଦ୍ୱାରା ପ୍ରଦାନ କରାଯିବ ।


    ସାର୍ବଜନୀନ ପରିବହନ ସେବା ଏବଂ ବାଣିଜ୍ୟିକ ବ୍ୟବହାର ପାଇଁ ପଞ୍ଜିକୃତ 3 ୱାଟ ଏବଂ 4 ୱାଟ ଶ୍ରେଣୀ ବିଶିଷ୍ଟ ଇଲେକ୍ଟ୍ରିକ ବାହନଗୁଡିକୁ ପ୍ରୋତ୍ସାହନ ରାଶି ।


    ୱାଟ ଶ୍ରେଣୀ ବିଶିଷ୍ଟ ଇଲେକ୍ଟ୍ରୋନିକ ବାହନର ମୁଖ୍ୟ ଧ୍ୟାନ ଘରୋଇ ବାହନ ଉପରେ କେନ୍ଦ୍ରିତ ରଖିବା ।


    ଏହି ଯୋଜନା ଅନ୍ତର୍ଗତ 2 ୱାଟ ବିଶିଷ୍ଟ 10 ଲକ୍ଷ, 3 ୱାଟ ବିଶିଷ୍ଟ 5 ଲକ୍ଷ, 4 ୱାଟ ବିଶିଷ୍ଟ 55,000 ବାହନ ଏବଂ 7000 ବସମାନଙ୍କୁ ଆର୍ଥିକ ପ୍ରୋତ୍ସାହନ ରାଶି ପ୍ରଦାନ କରାଯିବ ।


    ନୂତନ ପ୍ରଯୁକ୍ତିକୁ ପ୍ରୋତ୍ସାହିତ କରିବା ପାଇଁ ପ୍ରୋତ୍ସାହନ ରାଶିର ଲାଭ କେବଳ ସେହି ବାହନଗୁଡିକୁ ପ୍ରଦାନ କରାଯିବ, ଯେଉଁଥିରେ ଅତ୍ୟାଧୁନିକ ଲିଥିୟମ ଆୟନ ବା ଏପରି ଅନ୍ୟ ନୂତନ ବୈଷୟିକ ଜ୍ଞାନକୌଶଳ ସମ୍ପନ୍ନ ବ୍ୟାଟେରୀ ଲଗାଯାଇଥିବ ।


    ଯୋଜନା ଅନ୍ତର୍ଗତ ଇଲେକ୍ଟ୍ରୋନିକ ବାହନଗୁଡିକର ଚାର୍ଜିଂ ପାଇଁ ପର୍ଯ୍ୟାପ୍ତ ମୌଳିକ ଭିତ୍ତିଭୂମୀ ଉପଲବ୍ଧ କରାଇବାର ପ୍ରସ୍ତାବ ରହିଛି ଯାହା ଅନ୍ତର୍ଗତ ମହାନଗର, 10 ଲକ୍ଷରୁ ଅଧିକ ଜନସଂଖ୍ୟା ବିଶିଷ୍ଟ ସହର, ସ୍ମାର୍ଟ ସହର, ଛୋଟ ସହର ଏବଂ ପାର୍ବତୀୟ ରାଜ୍ୟମାନଙ୍କର ସହରମାନଙ୍କରେ ତିନି କିଲୋମିଟର ଅନ୍ତରାଳ ମଧ୍ୟରେ 2700 ଚାର୍ଜିଂ ଷ୍ଟେସନ ନିର୍ମାଣ କରାଯିବାର ପ୍ରସ୍ତାବ ରହିଛି ।


    ବଡ ସହରମାନଙ୍କୁ ଯୋଡୁଥିବା ପ୍ରମୁଖ ରାଜପଥମାନଙ୍କରେ ମଧ୍ୟ ଚାର୍ଜିଂ ଷ୍ଟେସନ ନିର୍ମାଣ କରାଯିବାର ଯୋଜନା ରହିଛି ।


    ଏପରି ରାଜପଥମାନଙ୍କ ଉପରେ 25 କିଲୋମିଟର ବ୍ୟବଧାନରେ ଦୁଇ ପାର୍ଶ୍ଵରେ ଏପରି ଚାର୍ଜିଂ ଷ୍ଟେସନ ଲଗାଯିବାର ଯୋଜନା ରହିଛି ।


    ********************

    
    
    (Release ID: 1567368) Visitor Counter : 1