      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାରାଷ୍ଟ୍ରର ଧୂଲେଠାରେ ବିଭିନ୍ନ ଉନ୍ନୟନ ପ୍ରକଳ୍ପର ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 16 FEB 2019 9:01PM by PIB Bhubaneshwar


    ମଞ୍ଚରେ ବିରାଜମାନ ମହାରାଷ୍ଟ୍ରର ରାଜ୍ୟପାଳ ଶ୍ରୀମାନ ବିଦ୍ୟାସାଗର ମହୋଦୟ , ମୁଖ୍ୟମନ୍ତ୍ରୀ ଶ୍ରୀ ଦେବନ୍ଦ୍ର ମହାଶୟ , ମନ୍ତ୍ରିମଣ୍ଡଳରେ ମୋର ସାଥୀ ନୀତିନ ମହାଶୟ , ଡ଼କ୍ଟର ସୁଭାଷ ଭାମ୍ରେ ମହାଶୟ , ରାଜ୍ୟ ସରକାରଙ୍କ ମନ୍ତ୍ରୀ ଗରିଶ ମହାଜନ ମହାଶୟ , ଜୟ କୁମାର ରାୱଲ ମହାଶୟ , ମଞ୍ଚରେ ଉପସ୍ଥିତ ଅନ୍ୟ ସମସ୍ତ ମହାନୁଭବ ଏବଂ ଏଠାରେ ବିଶାଳ ସଂଖ୍ୟାରେ ମୋତେ ଆଶୀର୍ବାଦ ଦେବା ପାଇଁ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ , ମୋତେ ଅବଗତ କରାଯାଇଛି କି ଏତେ ଗରମରେ ଦୁଇ-ଦୁଇ , ତିନି-ତିନି ଘଂଟା ଧରି ଆପଣମାନେ ଆସି ବସିଛନ୍ତି । ମୁଁ ଆପଣମାନଙ୍କର ଏହି ତପସ୍ୟାକୁ ପ୍ରଣାମ କରୁଛି ।


    ସାଥୀଗଣ , ଆଜି ଏକ ଏଭଳି ସମୟରେ ମୁଁ ଆପଣ ସମସ୍ତଙ୍କ ଗହଣକୁ ଆସିଛି । ଯେତେବେଳେ ପୁଲୱାମାରେ ଆମର ଜବାନମାନଙ୍କ ଉପରେ ଆତଙ୍କବାଦୀମାନଙ୍କର ଆକ୍ରମଣକୁ ନେଇ ଦେଶ କ୍ରୋଧିତ ହୋଇ ଉଠିଛି । ଗୋଟିଏ ପଟେ ଦେଶ କ୍ରୋଧରେ ଜର୍ଜରିତ ହୋଇ ଉଠିଛି ତ ଅନ୍ୟପଟେ ସମସ୍ତଙ୍କ ଆଖି ଲୁହରେ ଭିଜି ଯାଇଛି । ମହାରାଷ୍ଟ୍ରର ମାଟି ମଧ୍ୟ ନିଜର ବୀର ସନ୍ତାନଙ୍କୁ ହରାଇଛି । ଖାନଦେଶର ସମସ୍ତ ସାହସୀ ପୁତ୍ରଙ୍କୁ ଆଉ ସେମାନଙ୍କୁ ଜନ୍ମ ଦେଇଥିବା ପ୍ରତ୍ୟେକ ମାଆମାନଙ୍କୁ ମୁଁ ଆଦର ପୂର୍ବକ ପ୍ରଣାମ କରୁଛି ।


    ସାଥୀଗଣ , ଆମ ଶହୀଦମାନେ , ଆମର ଜବାନମାନେ ସର୍ବଦା ଦେଶ ପାଇଁ ନିଃସ୍ୱାର୍ଥ ଭାବରେ ନିଜର ସେବା କରିଛନ୍ତି । ସେମାନେ କିଛି କୁହନ୍ତି ନାହିଁ , କେବଳ ସଜାଗ ଥାଆନ୍ତି । ଗୋଟିଏ ଦେଶ ଭାବେ ଆମର କାର୍ଯ୍ୟ ଏହିଠାରୁ ଆରମ୍ଭ ହୋଇଥାଏ । ଯେଉଁମାନେ ନିଜର ସର୍ବସ୍ୱ ଲୁଟାଇ ଦେଲେ ସେମାନଙ୍କ ପରିବାର ସହିତ ଆମେ ସର୍ବଦା ଛିଡା ହୋଇ ରହିବୁ । ସରକାରଙ୍କର , ପ୍ରଶାସନର ତ ଏହା ହିଁ ହେଉଛି ଦାୟିତ୍ୱ , କିନ୍ତୁ ଜଣେ ନାଗରିକ ଭାବେ ମଧ୍ୟ ଆମର ବହୁତ ବଡ଼ ଦାୟିତ୍ୱ ରହିଛି ।


    ସାଥୀଗଣ , ଏହା ହେଉଛି ଧୈର୍ଯ୍ୟ ଧରିବାର ସମୟ , ହେଉଛି ସମ୍ବେଦନଶୀଳତାର ସମୟ , ଏହା ହେଉଛି ଶୋକର ସମୟ , କିନ୍ତୁ ପ୍ରତ୍ୟେକ ପରିବାରକୁ ମୁଁ ଭରସା ଦେଉଛି , ସେମାନେ ପରିବାରରୁ ଯେଉଁ ଜଣଙ୍କୁ ହରାଇଛନ୍ତି , ଆପଣଙ୍କ ଆଖିରେ ଯେଉଁ ଲୁହ ଅଛି , ସେହି ଲୁହର ପୂରା-ସମ୍ପୂର୍ଣ୍ଣ ଜବାବ ଦିଆଯିବ । ଭାରତ ହେଉଛି ନୂତନ ରୀତି ଏବଂ ନୂତନ ନୀତିର ଦେଶ । ଏହା ଏବେ ଦୁନିଆ ମଧ୍ୟ ଅନୁଭବ କରିବ ।


    ଆମର ସାହସୀ ସୁରକ୍ଷା ବଳ , ବନ୍ଧୁକ ଚାଳନା କରିବାବାଲା ହେଉ , ଅବା ବନ୍ଧୁକ ଧରିବାବାଲା ହେଉ , ବୋମା ଫିଙ୍ଗିବାବାଲା ହେଉ ଅବା ପୁଣି ବୋମା ଦେବାବାଲା , କାହାକୁ ଶାନ୍ତିରେ ଶୋଇବାକୁ ଦେବେ ନାହିଁ । ଏହା ଭାରତର ନୀତି ରହିଛି କି ଆମେ କାହା ସହିତ ଲାଗୁ ନାହିଁ , କିନ୍ତୁ ପୁଣି ମଧ୍ୟ ସ୍ପଷ୍ଟ କରିଦେଉଛି କି ନୂତନ ଭାରତ ସହିତ କେହି ଲାଗିବାକୁ ଚେଷ୍ଟା କରିବ ତ , ତେବେ ତାକୁ ମଧ୍ୟ ଛଡା ଯିବନାହିଁ ବା ବରଦାସ୍ତ କରାଯିବ ନାହିଁ । ଆମର ଏହି ସୁରକ୍ଷା ବାହିନୀ ପୂର୍ବରୁ ମଧ୍ୟ କରି ଦେଖାଇଛନ୍ତି , ଆଉ ଏବେ ମଧ୍ୟ କୌଣସି ସୁଯୋଗ ହାତଛଡା କରାଯିବ ନାହିଁ ।


    ଭାଇ ଓ ଭଉଣୀମାନେ , ଦେଶର ସୁରକ୍ଷା ହେଉ ଅବା ପୁଣି ଦେଶର ସାଧାରଣ ଜନତାଙ୍କ ଜୀବନକୁ ସହଜ କରିବାର ପ୍ରୟାସ । ସରକାର ନିରନ୍ତର ନିଜର କାର୍ଯ୍ୟ କରୁଛନ୍ତି । ଆଜି ଧୂଲେର ବିକାଶ ସହିତ ଜଡିତ ହଜାର କୋଟିର ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ଧୂଲେ ସହରରେ ପାନୀୟ ଜଳ ଏବଂ ପରିମଳ ସହିତ ଜଡିତ ହଜାର ହଜାର କୋଟି ଟଙ୍କାର ପ୍ରକଳ୍ପର ଲୋକର୍ପଣ ଏବଂ ଶିଳାନ୍ୟାସ କରାଯାଇଛି । ଧୂଲେ ସହରରେ ପାନୀୟ ଜଳ ଏବଂ ପରିମଳ ସହିତ ଜଡିତ ପ୍ରକଳ୍ପ ହେଉ , କୃଷକମାନଙ୍କ ପାଇଁ ଜଳସେଚନ ସହିତ ଜଡିତ ପ୍ରକଳ୍ପ ହେଉ ଅବା ପୁଣି ଧୂଲେର ଯୋଗଯୋଗ ବ୍ୟବସ୍ଥା ସହିତ ଜଡିତ ପ୍ରକଳ୍ପ , ଆପଣ ସମସ୍ତଙ୍କୁ ଏହି ଅନେକଗୁଡିଏ ପ୍ରକଳ୍ପ ପାଇଁ ବହୁତ-ବହୁତ ଶୁଭକାମନା ଜଣାଉଛି ।


    ଭାଇ ଓ ଭଉଣୀମାନେ , ଧୂଲେ ନିକଟରେ ଦେଶର ମହତ୍ୱପୂର୍ଣ୍ଣ ଔଦ୍ୟୋଗିକ ନଗର ହେବାପାଇଁ ସମ୍ପୂର୍ଣ୍ଣ ସମ୍ଭାବନା ରହିଛି । ଏହା ଏଭଳି ସ୍ଥାନରେ ଅବସ୍ଥିତ , ଯେଉଁଠାରୁ ଦେଶର ଭିନ୍ନ-ଭିନ୍ନ ସହରରେ ବ୍ୟବସାୟର ଅନେକ ସମ୍ଭାବନା ଅଛି । ଏହି ଅଂଚଳ ଦେଇ ଅନେକ ବଡ଼-ବଡ଼ ଜାତୀୟ ରାଜପଥ ଯାଇଛି । ଆଜି ଏହି ଯୋଗାଯୋଗକୁ ଆମେ ଆହୁରି ସଶକ୍ତ କରି ଦୁଇଟି ନୂତନ ରେଳ ଲାଇନର ଶିଳାନ୍ୟାସ କରିଛୁ । ଗୋଟିଏ ରେଳଲାଇନର ପ୍ରଶସ୍ଥିକରଣ ଏବଂ ବିଦ୍ୟୁତକରଣର କାର୍ଯ୍ୟ ମଧ୍ୟ ସମ୍ପୂର୍ଣ୍ଣ କରାଯାଇଛି । ଏହା ବ୍ୟତୀତ ତିନୋଟି ନୂତନ ରେଳ ଚଳାଚଳ ପାଇଁ ମଧ୍ୟ ଆଜି ସବୁଜ ପତାକା ଦେଖାଇ ଶୁଭାରମ୍ଭ କରାଯାଇଛି ।


    ଏଠାରେ ବୋଧହୁଏ ଆପଣମାନଙ୍କ ମଧ୍ୟରୁ ଏପରି କୌଣସି ପରିବାରର ଲୋକ ନ ଥିବେ ଯେଉଁମାନଙ୍କର ସୁରଟ ସହିତ ଯିବାଆସିବାର ସମ୍ବନ୍ଧ ନ ଥିବ । ସମସ୍ତଙ୍କର ସୁରଟ ସହିତ ସଂପର୍କ ରହିଛି । ସହରକୁ ଯିବାଆସିବା , ଆଜିଠାରୁ 25 ବର୍ଷ ତଳର ଯେଉଁ ସୁରଟ ଥିଲା ତାକୁ ମନେ ପକାନ୍ତୁ , ଆଜିଠାରୁ 25-30 ବର୍ଷ ପୂର୍ବର ଯେଉଁ ସୁରଟ ଥିଲା ତାକୁ ମନେ ପକାନ୍ତୁ । 25-30 ବର୍ଷରେ ସେହି ସମୟର ସୁରଟ ଆଜି କେଉଁଠାରୁ ଯାଇ କେଉଁଠି ପହଂଚିଗଲା । ମୁଁ ଧୂଲେର ବାସିନ୍ଦାମାନଙ୍କୁ କହୁଛି , ମୁଁ ନିଜ ଆଖି ସାମ୍ନାରେ 30 ବର୍ଷ ପରର ଧୂଲେ ଦେଖୁଛି । ଆଉ ଏହା ମୋର ଶବ୍ଦ ଲେଖିକରି ରଖନ୍ତୁ , ପ୍ରତ୍ୟେକ ଧୂଲେବାସୀ ଲେଖିକରି ରଖନ୍ତୁ । ଆଜିଠାରୁ 30 ବର୍ଷ ପରେ ଏହି ଧୂଲେ , ସୁରଟ ସହିତ ପ୍ରତିଦ୍ୱନ୍ଦୀତା କରୁଥିବ , ଏହା ଆପଣମାନେ ଲେଖିକରି ରଖନ୍ତୁ । ଏତେ ଶକ୍ତି ଅଛି ଆଉ ଆଜି ଆମେ ଯାହା , ଏହା 30 ବର୍ଷ ଭିତରେ-ଭିତରେ ବିକାଶର ଏପରି ବଟ ବୃକ୍ଷ ହୋଇଯିବ କି ଧୂଲେ , ସୁରଟ ସହିତ ପ୍ରତିଦ୍ୱନ୍ଦୀତା କରିବାର ଶକ୍ତି ସହିତ ଛିଡା ହୋଇଯାଇଥିବ ଆଉ ମୋ ପାଇଁ ତାହା ବଡ଼ ଗର୍ବର କଥା ହେବ ।


    ଆପଣ ଧୂଲେବାସୀଙ୍କ ମଧ୍ୟରେ , ଆପଣମାନଙ୍କୁ ବିଶ୍ୱାସ ଅଛି କି ? ଧୂଲେ ଆଗକୁ ବଢି ପାରିବ , ଧୂଲେ , ସୁରଟ ହୋଇପାରିବ , ଆପଣ ତାକୁ ବଢାଇବାର ସଂକଳ୍ପ ସହିତ ଆଗକୁ ବଢିବେ । ଭବିଷ୍ୟତର 30 ବର୍ଷର ଯୋଜନା ପ୍ରସ୍ତୁତ କରି ଚାଲିବା । ଯଦି ଆପଣ ଚାଲିବାକୁ ପ୍ରସ୍ତୁତ ତ ’ ମୁଁ ମଧ୍ୟ ପାଦ ସହିତ ପାଦ ମିଶାଇ ଆପଣଙ୍କ ସହିତ ଚାଲିବାକୁ ପ୍ରସ୍ତୁତ ଅଛି ।


    ସାଥୀଗଣ , ଆଜି ଧୂଲେରୁ ନରଦାନାକୁ ସଂଯୋଗ କରୁଥିବା ରେଳଲାଇନର ପ୍ରଥମ ପର୍ଯ୍ୟାୟର କାର୍ଯ୍ୟର ଶୁଭାରମ୍ଭ ହୋଇଛି । ଭବିଷ୍ୟତରେ ଏହି ରେଳଲାଇନ ମାନୱାଡ଼କୁ ଇନ୍ଦୋର ସହିତ ଯୋଡ଼ିବାରେ ସାହାଯ୍ୟ କରିବ । ଏହି ସଂପୂର୍ଣ୍ଣ ପ୍ରକଳ୍ପରେ ପ୍ରାୟ 9 ହଜାର କୋଟି ଟଙ୍କା ଖର୍ଚ୍ଚ ହେବାର ଅନୁମାନ କରାଯାଉଛି । ମାନୱାଡ଼ ଇନ୍ଦୋର ରେଳଲାଇନ ନିର୍ମାଣ ହୋଇଯିବା ପରେ ଇନ୍ଦୋର ଏବଂ ମୁମ୍ବାଇ ସହିତ ସମଗ୍ର ଦେଶକୁ ଏହାର ଲାଭ ମିଳିବାକୁ ଯାଉଛି ।


    ସାଥୀଗଣ , ଏହା ବ୍ୟତୀତ ଆଜି ମାନୱାଡ଼କୁ ଜଲଗାଁଓ ସହିତ ଯୋଡ଼ୁଥିବା ନୂତନ ରେଳଲାଇନର ମଧ୍ୟ ଶିଳାନ୍ୟାସ କରାଯାଇଛି । ଏହା ସଂପୂର୍ଣ୍ଣ ହେବା ପରେ ଲୋକମାନଙ୍କର ସୁବିଧା ତ ବୃଦ୍ଧି ହେବ ହିଁ , ଯୁବକମାନଙ୍କ ପାଇଁ ରୋଜଗାରର ନୂତନ ଅବସର ମଧ୍ୟ ଉପଲବ୍ଧ ହେବ ।


    ସାଥୀଗଣ , ପ୍ରାୟ ଏକ ଦଶକ ପୂର୍ବେ ଉଧନା ଜଲଗାଁଓ ରେଳଲାଇନର ପ୍ରଶସ୍ଥିକରଣର ଫାଇଲ ଆରମ୍ଭ ହୋଇଥିଲା । ଯାହାକୁ ଏବେ ଯାଇକରି ସଂପୂର୍ଣ୍ଣ କରାଯାଇଛି । ଏହି ଲାଇନର ଦୋହରୀକରଣର କାର୍ଯ୍ୟ ସଂପୂର୍ଣ୍ଣ ହୋଇସାରିଛି ଆଉ ଏହା ସହିତ ଏହାର ବିଦ୍ୟୁତକରଣର କାର୍ଯ୍ୟ ମଧ୍ୟ କରାଯାଇଛି । ଆଜି ଏହି ଲାଇନ ରାଷ୍ଟ୍ରକୁ ସମର୍ପିତ କରାଯାଇଛି ।


    ସାଥୀଗଣ , ଏହି ରୁଟର ପ୍ରଥମ ଲାଭ ତ ଏହା ହେଲା କି ଆପଣଙ୍କୁ ଆଜି ହିଁ ଉଧନା-ନନ୍ଦୁରବାର ଏବଂ ଉଧନା-ପାଲସୀରେ ଦୁଇଟି ଟ୍ରେନ ମିଳିଯାଇଛି । ଦୁଇଟିଯାକ ଟ୍ରେନକୁ କିଛି ସମୟ ପୂର୍ବରୁ ହିଁ ସବୁଜ ପତାକା ଦେଖାଇଲି ଏବଂ ସେଗୁଡ଼ିକ ଗଡ଼ିଚାଲିଲା । ସେହି ସମୟରେ ଉଧାନାରୁ ମଧ୍ୟ ଆମର ସାଥୀ ଟେକ୍ନୋଲୋଜି ମାଧ୍ୟମରେ ଯୋଡ଼ି ହୋଇଛନ୍ତି ।


    ମୁଁ ଏଠାରୁ ଧୂଲେରୁ ନିଜର ସେହି ସାଥୀଙ୍କୁ ମଧ୍ୟ ବହୁତ ବହୁତ ଶୁଭକାମନା ଜଣାଇବାକୁ ଚାହୁଁଛି ସେଠାରେ ମଧ୍ୟ ଏହି ପ୍ରକାରର ବିଶାଳ ସମାବେଶ ହୋଇଛି । ଆମର ରେଳ ରାଷ୍ଟ୍ରମନ୍ତ୍ରୀ ସେଠାରେ ଉପସ୍ଥିତ ଅଛନ୍ତି । ଶ୍ରୀମାନ ରାଜେନ ଗୋହାଇ ମହୋଦୟ , ସାଥୀଗଣ , ସେମାନଙ୍କ ବ୍ୟତୀତ ଭୁସାୱଲରୁ ବାନ୍ଦ୍ରା ପର୍ଯ୍ୟନ୍ତ ଚାଲୁଥିବା ଖାନ୍ଦୋଶ ଏକ୍ସପ୍ରେସ ଟ୍ରେନ ଦ୍ୱାରା ମୁମ୍ବାଇ ଏବଂ ସୁରଟଠାରୁ ଧୂଲେ ପର୍ଯ୍ୟନ୍ତ ଯୋଗାଯୋଗ ଆହୁରି ସୁଦୃଢ଼ ହୋଇଯିବ ।


    ଭାଇ ଓ ଭଉଣୀମାନେ , ଏଠାକାର ଏକ ଗୁରୁତ୍ୱପୂର୍ଣ୍ଣ ବିଷୟ ହେଉଛି - ପାଣି , ତାପେ ନଦୀର ଜଳଧାରା । ଯେଉଁ ଧୂଲେ ମଧ୍ୟ ଦେଇ ବହୁଛି ସେ ଦୀର୍ଘ ସମୟ ଧରି ପାଣି ପାଇଁ ବ୍ୟାକୁଳ ହେଉଛି । ପାନୀୟ ଜଳ ଏବଂ ଜଳସେଚନ ପାଇଁ , ଜଳ ଦୁଇଟି ଯାକ ଆହ୍ୱାନକୁ କମ୍ କରିବା ପାଇଁ ଆଜି ବହୁତ ବଡ଼ ପ୍ରୟାସ ହୋଇଛି । ବିଶେଷ କରି ଧୂଲେ ସହରରେ ପାନୀୟ ଜଳର ସମସ୍ୟାକୁ ହ୍ରାସ କରିବା ପାଇଁ କେନ୍ଦ୍ର ସରକାର ଅମୃତ ଯୋଜନା ମାଧ୍ୟମରେ ଗୋଟିଏ ପ୍ରକଳ୍ପ ଆରମ୍ଭ କରିଛନ୍ତି । ଏହା ବ୍ୟତୀତ ଏଠାରେ ଯେଉଁ ସ୍ୱେରେଜ ଜଳ ନିସ୍କାସନ ବ୍ୟବସ୍ଥା ହେବାକୁ ଯାଉଛି ତାହାଦ୍ୱାରା ମଧ୍ୟ ସହରକୁ ସ୍ୱଚ୍ଛ ରଖିବାରେ ସାହାଯ୍ୟ ମିଳିବ ।


    ଭାଇ ଓ ଭଉଣୀମାନେ , ଧୂଲେ ସହିତ ମହାରାଷ୍ଟ୍ର ଏବଂ ଦେଶର ଅନେକ ଅଂଚଳରେ ସିଂଚନ ସ୍ଥିତିର ସୁଧାର ପାଇଁ ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା କରାଯାଇଛି । ଏହି ଯୋଜନା ମାଧ୍ୟମରେ ଦୀର୍ଘ ସମୟ ଧରି ଅଟକି ରହିଥିବା 99ତମ ସିଂଚନ ପ୍ରକଳ୍ପ ଉପରେ କାର୍ଯ୍ୟ କରାଯାଉଛି । ଯେଉଁଥିରୁ କେବଳ 26ଟି ପ୍ରକଳ୍ପ ହେଉଛି ମହାରାଷ୍ଟ୍ରର ।


    ଭାଇ ଓ ଭଉଣୀମାନେ , ଆଜି ଯେଉଁ ଲୋଅର ପଞ୍ଜାରା ଜଳସେଚନ ପ୍ରକଳ୍ପର ଲୋକାର୍ପଣ କରାଯାଇଛି । ତାହା ଏହି 26ଟି ପ୍ରକଳ୍ପ ମଧ୍ୟରୁ ଗୋଟିଏ ଥିଲା । ଏହା ଉପରେ 35 ବର୍ଷ ତଳେ କାର୍ଯ୍ୟ ଆରମ୍ଭ ହୋଇଥିଲା ଆଉ ସେତେବେଳେ ଏହାକୁ 21 କୋଟି ଟଙ୍କା ବ୍ୟୟରେ ପ୍ରସ୍ତୁତ ହେବାକୁ ଥିଲା । ଆଜି ଏହି ପ୍ରକଳ୍ପକୁ ସାଢ଼େ ପାଞ୍ଚ ଶହ କୋଟିରୁ ଅଧିକ ଖର୍ଚ୍ଚ କରି ପ୍ରସ୍ତୁତ କରାଯାଇଛି ।


    ସାଥୀଗଣ , ମହାରାଷ୍ଟ୍ରରେ ପାଣିର ଅଭାବ ଆଉ ଏହାର ପ୍ରଭାବରେ ହେବାକୁ ଥିବା ମରୁଡ଼ି ଦାଉରୁ ମୁକ୍ତି ପାଇବା ପାଇଁ କେନ୍ଦ୍ର ସରକାର ପ୍ରତ୍ୟେକ ସମ୍ଭାବିତ ପ୍ରୟାସ କରୁଛନ୍ତି । ମରାଠୱାଡ଼ା , ବୀଡ଼ ଏବଂ ମହାରାଷ୍ଟ୍ରର ଅନ୍ୟାନ୍ୟ ମରୁଡ଼ିଗ୍ରସ୍ତ ଅଂଚଳଗୁଡ଼ିକ ପାଇଁ ମଧ୍ୟ 91ତମ ଜଳସେଚନ ପ୍ରକଳ୍ପଗୁଡ଼ିକୁ ବିଶେଷ ଭାବେ ମଞ୍ଜୁରି ଦିଆଯାଇଛି । ପ୍ରାୟ 14 ହଜାର କୋଟି ଟଙ୍କାର ଏହି ପ୍ରକଳ୍ପଗୁଡ଼ିକୁ ସମୟସୀମା ଭିତରେ ଶେଷ କରିବା ପାଇଁ ସରକାର ପ୍ରୟାସ କରୁଛନ୍ତି । ଯେତେବେଳେ ଏହିସବୁ ପ୍ରକଳ୍ପ ସଂପୂର୍ଣ୍ଣ ହୋଇଯିବ ତ ଏହାଦ୍ୱାରା ତିନି ଲକ୍ଷ ପଞ୍ଚସ୍ତରୀ ହଜାର ହେକ୍ଟରରୁ ଅଧିକ ଜମିକୁ ଜଳସେଚନ ପରିସରଭୁକ୍ତ କରାଯାଇ ପାରିବ ।


    ଭାଇ ଓ ଭଉଣୀମାନେ , ଜଳସେଚନ ଏବଂ ରେଳବାଇର ଏହି ପ୍ରକଳ୍ପଗୁଡ଼ିକୁ ସାକାର କରିବା ପାଇଁ ଆପଣଙ୍କର ଏବଂ ସାଂସଦଙ୍କର ଏବଂ ମୋର ମନ୍ତ୍ରିମଣ୍ଡଳର ସହଯୋଗୀ ଡକ୍ଟର ସୁଭାଷ ଭମ୍ରେ ମହାଶୟଙ୍କର ବହୁତ ବଡ଼ ଯୋଗଦାନ ରହିଛି । ସେ ଯେତେବେଳେ ମଧ୍ୟ ମୋ ସହିତ ସାକ୍ଷାତ କରୁଥିଲେ , ଏଠାକାର ମରୁଡ଼ିଗ୍ରସ୍ତ ଅଂଚଳର ଚିନ୍ତା ପ୍ରତ୍ୟେକ ଥର ତାଙ୍କ ମୁଖମଣ୍ଡଳରେ ସ୍ପଷ୍ଟ ପ୍ରତୀୟମାନ ହେଉଥିଲା । ସୁଲୱାଡ଼େ ଜାମଫଲ କାନୁଲି ଜଳସେଚନ ଯୋଜନା ପାଇଁ ସେମାନେ କ୍ରମାଗତ ଭାବେ ମୋ ପଛରେ ପଡ଼ିଥିଲେ ।


    ଏହି ପ୍ରକଳ୍ପକୁ ନେଇ ବିଗତ ଦୁଇ ଦଶକ ଧରି କେବଳ କଥାବାର୍ତ୍ତା ଚାଲିଥିଲା । 24 ଶହ କୋଟି ଟଙ୍କାରୁ ଅଧିକ ବ୍ୟୟରେ ନିର୍ମାଣ ହେବାକୁ ଥିବା ଏହି ପ୍ରକଳ୍ପର ଆଜି ଶିଳାନ୍ୟାସ କରାଯାଇଛି । ଏହି ପ୍ରକଳ୍ପ ମାଧ୍ୟମରେ ତାପି ନଦୀରୁ ପାଣି ଆଣି ଏଠାକାର ଅନେକ ଗାଁକୁ ଜଳସେଚନ ପରିସରକୁ ଅଣାଯାଇ ପାରିବ , ଯାହାର ସୁଫଳ ହଜାର ହଜାର କୃଷକଙ୍କୁ ମିଳିବ ।


    ସାଥୀଗଣ , କୃଷକଙ୍କୁ ଜଳସେଚନ ସୁବିଧା ସହିତ ଯୋଡ଼ିବା ହେଉ ଅବା ପୁଣି ମରୁଡ଼ି ଅବା ବନ୍ୟା ଦାଉରୁ ହେଉଥିବା କ୍ଷତିରୁ ରକ୍ଷା କରିବା ହେଉ , କେନ୍ଦ୍ର ସରକାର ସ୍ପଷ୍ଟ ଦୃଷ୍ଟିଭଙ୍ଗୀ ସହିତ କୃଷକଙ୍କ ହିତ ପାଇଁ କାର୍ଯ୍ୟ କରିଛନ୍ତି ।


    ଭାଇ ଓ ଭଉଣୀମାନେ , କୃଷକ ଏବଂ ପଶୁପାଳକଙ୍କୁ ସଶକ୍ତ କରିବା ପାଇଁ ଏହି ବଜେଟରେ ମଧ୍ୟ କେନ୍ଦ୍ର ସରକାର ବଡ଼ ଯୋଜନା ଘୋଷଣା କରିଛନ୍ତି । ପ୍ରଧାନମନ୍ତ୍ରୀ କିଷାନ ସମ୍ମାନ ନିଧି ଦ୍ୱାରା ଏଭଳି କୃଷକମାନଙ୍କୁ ଯେଉଁମାନଙ୍କ ପାଖରେ ପାଞ୍ଚ ଏକରରୁ କମ୍ ଜମି ଅଛି , ସେମାନଙ୍କ ବ୍ୟାଙ୍କ ଖାତାରେ ପ୍ରତ୍ୟେକ ବର୍ଷ କେନ୍ଦ୍ର ସରକାର ଛଅ ହଜାର ଟଙ୍କା ଜମା କରିବେ । ଏହାଦ୍ୱାରା ମୋ କୃଷକମାନଙ୍କୁ ଠିକ୍ ସମୟରେ ସାର କିଣିବା , ମଞ୍ଜି କିଣିବା , କୀଟନାଶକ କିଣିବାରେ ସହାୟତା ମିଳିବ । ସାହୁକାରଙ୍କଠାରୁ ସେମାନଙ୍କୁ ସୁଧ ଦେଇ ଅର୍ଥ ଆଣିବାକୁ ପଡ଼ିବ ନାହିଁ ।


    ସାଥୀଗଣ , ଏହି ଯୋଜନା ଅଧୀନରେ ଆଗାମୀ ଦଶ ବର୍ଷ ମଧ୍ୟରେ କୃଷକମାନଙ୍କ ପାଇଁ ସାଢ଼େ ସାତ ଲକ୍ଷ କୋଟି ଟଙ୍କା ଜମା କରାଯିବ । ଏହା ବ୍ୟତୀତ ଏହା ମଧ୍ୟ ସ୍ଥିର କରାଯାଇଛି କି ପଶୁପାଳକଙ୍କୁ ମଧ୍ୟ ଏବେ ଫସଲ ଋଣ ଭଳି କିଷାନ କ୍ରେଡିଟ କାର୍ଡରେ ଋଣ ସୁବିଧା ମିଳି ପାରିବ । ଏହାଦ୍ୱାରା ଆମର ଦୁଗ୍ଧ ଉତ୍ପାଦକମାନେ , ଡାଇରୀ ଉଦ୍ୟୋଗକୁ ବହୁତ ବଡ଼ ଲାଭ ମିଳିବ ଆଉ ଗାଁମାନଙ୍କୁ ଅଧିକ ଆୟ ଆସିବ ।


    ସାଥୀଗଣ , ଗାଁମାନଙ୍କୁ ନେଇ ତ ଧୂଆଁର ନିଜର ଏକ ସମୃଦ୍ଧ ଇତିହାସ ରହିଛି । ଏହା ହେଉଛି ଗୋ-ମାତାଙ୍କ ଭୂମି । ମହାନ ସ୍ୱାଧୀନତା ସଂଗ୍ରାମୀ ରାମେଶ୍ୱର ପ୍ରସାଦ ମହାଶୟ ନିଜର 24 ଏକର ଜମି ଗୋ-ସେବା ପାଇଁ ସମର୍ପିତ କରି ଦେଇଥିଲେ । ଧୂଲେର ଏହି ପରମ୍ପରାକୁ ଏବେ ଆଉ ଏକ ଶକ୍ତି ମିଳିବାକୁ ଯାଉଛି । କେନ୍ଦ୍ର ସରକାର ଏହି ବଜେଟରେ ଗୋମାତା ଏବଂ ଗୋ ବଂଶର ସେବା ଏବଂ ସେମାନଙ୍କ ବଂଶବୃଦ୍ଧି ପାଇଁ କାମଧେନୁ ଆୟୋଗ ଗଠନ କରିବାର ନିଷ୍ପତି ନେଇଛନ୍ତି । ଏହି ଆୟୋଗ , ପଶୁଧନ ମାଧ୍ୟମରେ ଆମ ଗାଁର ସଶକ୍ତିକରଣ ଦିଗରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇବ ।


    ସାଥୀଗଣ , ଗାଁ ହେଉ , ଗରିବ ହୁଅନ୍ତୁ , ଅବା ପୁଣି ଆମର ଆଦିବାସୀ , କେନ୍ଦ୍ର ସରକାର ଏବଂ ମହାରାଷ୍ଟ୍ର ସରକାର ସମ୍ପୂର୍ଣ୍ଣ କ୍ଷମତାର ସହିତ କାର୍ଯ୍ୟ କରୁଛନ୍ତି । ସମସ୍ତଙ୍କ ସହିତ ସମସ୍ତଙ୍କର ବିକାଶର ସଂକଳ୍ପକୁ ଆମେ ଭୂମି ଉପରେ ତାହାକୁ ସ୍ଥାପନ କରିବାରେ ଲାଗିଛୁ । ଦୁନିଆର ସବୁଠାରୁ ବଡ଼ ସ୍ୱାସ୍ଥ୍ୟ ଯୋଜନା , ଆୟୁଷ୍ମାନ ଭାରତ ଯୋଜନା ଦ୍ୱାରା ମହାରାଷ୍ଟ୍ରର ଗରିବ , ଶୋଷିତ , ବଂଚିତ ଏବଂ ଆଦିବାସୀ ପରିବାରଗୁଡିକୁ ବହୁତ ବଡ଼ ଲାଭ ହେଉଛି । ଏହା ଅଧିନରେ ଏ ପର୍ଯ୍ୟନ୍ତ ଦେଶରେ 12 ଲକ୍ଷରୁ ଅଧିକ ଗରିବ ରୋଗୀଙ୍କୁ ମାଗଣା ଚିକିତ୍ସା ମିଳି ସାରିଛି । ଯେଉଁଥିରେ ମହାରାଷ୍ଟ୍ରର 70 ହଜାରରୁ ଅଧିକ ଏବଂ ଧୂଲେର ପ୍ରାୟ 1800 ରାଗୀଙ୍କୁ ଏହାର ଲାଭ ମିଳିଛି ।


    ପ୍ରତ୍ୟେକ ବର୍ଷ 5 ଲକ୍ଷ ଟଙ୍କା ପର୍ଯ୍ୟନ୍ତ ମାଗଣା ଚିକିତ୍ସା ସୁନିଶ୍ଚିତ କରୁଥିବା ଏହି ଯୋଜନା ଦ୍ୱାରା ଲକ୍ଷ ଲକ୍ଷ ଗରିବ , ବଂଚିତ , ଆଦିବାସୀ ପରିବାରଙ୍କ ମଧ୍ୟରେ ଏକ ନୂତନ ଆଶା ଜାଗ୍ରତ ହୋଇଛି । ଏବେ ଏଠାରେ ମଂଚକୁ ଆସିବା ପୂର୍ବରୁ ମୁଁ ଏଠାରେ ଆୟୁଷ୍ମାନ ଭାରତ ଯୋଜନାର ଯେଉଁ ହିତାଧିକାରୀ ଅଛନ୍ତି ସେମାନଙ୍କ ମଧ୍ୟରୁ କିଛି ହିତାଧିକାରୀମାନଙ୍କୁ ସାକ୍ଷାତ କରିବାର ମୋତେ ସୁଯୋଗ ମିଳିଲା । ପୂର୍ବରୁ କିଭଳି ଚିକିତ୍ସାର ଖର୍ଚ୍ଚ ବିଷୟରେ ଚିନ୍ତାକରି ସେ ଚିକିତ୍ସାକୁ ଏଡାଇ ଦେଉ ଥିଲେ । ରୋଗ ସହିତ ଳଢେଇ କରୁଥିଲେ , ମୃତ୍ୟୁର ପ୍ରତୀକ୍ଷା କରୁଥିଲେ । କିନ୍ତୁ ଅର୍ଥ ଅଭାବରୁ ଚିକିତ୍ସା କରିପାରୁ ନ ଥିଲେ । କିନ୍ତୁ ଯେପରି ହିଁ ସେମାନଙ୍କୁ ଆୟୁଷ୍ମାନ ଭାରତ ଯୋଜନା ବିଷୟରେ ଜଣା ପଡିଲା , ସେମାନେ ତାହାର ଲାଭ ନେଲେ । ଆଉ ଆଜି କିପରି ଆୟୁଷ୍ମାନ ଭାରତ ଯୋଜନା ଅନେକ ଜୀବନକୁ ବଂଚାଇଛି । ଏକ ନୂତନ ସ୍ୱପ୍ନ ସହିତ ଆଜି ମୁଁ ସେମାନଙ୍କ ସହିତ ଯେତେବେଳେ କଥା ହେଉଥିଲି ତ ସେମାନଙ୍କ ଆଖିରେ ସେହି ଚେତନା ଦୃଷ୍ଟିଗୋଚର ହେଉଥିଲା । ନୂତନ ସ୍ୱପ୍ନ ବୁଣୁଥିଲେ । ବାସ୍ତବରେ ସେମାନଙ୍କ କଥା ଶୁଣି ମୋ ମନକୁ ଏତେ ଶାନ୍ତି ମିଳୁଥିଲା । ସେମାନଙ୍କ ଆଶୀର୍ବାଦ ମୋତେ ସେହି ଶକ୍ତି ଦେଉଥିଲା , କି ମୁଁ ଦେଶର ପ୍ରତ୍ୟେକ ନାଗରିକଙ୍କ ପାଇଁ ଯେତେ କିଛି କରି ପାରିପାରିବି । କେବେ କିଛି ଅଭାବ ରହିବ ନାହିଁ ।


    ଭାଇ ଓ ଭଉଣୀମାନେ , ମୁଁ ପୁଣି ଥରେ ଆପଣ ସମସ୍ତଙ୍କୁ ବିକାଶ ମୂଳକ ପ୍ରକଳ୍ପ ପାଇଁ ବହୁତ ବହୁତ ଶୁଭକାମନା ଜଣାଇବା ସହିତ ମୋ କଥାକୁ ସମାପ୍ତ କରୁଛି ।


    ଆପଣ ଦୁଇ ମୁଠା ବନ୍ଦ କରି ସମ୍ପୂର୍ଣ୍ଣ ଶକ୍ତିର ସହିତ ମୋ ସହିତ କୁହନ୍ତୁ ,


    ଭାରତ ମାତା କୀ ଜୟ


    ସ୍ୱର ସମ୍ପୂର୍ଣ୍ଣ ଖାନଦେଶକୁ ଶୁଭିବା ଦରକାର ।


    ଭାରତ ମାତା କୀ ଜୟ ,


    ଭାରତ ମାତା କୀ ଜୟ ,


    ଭାରତ ମାତା କୀ ଜୟ


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1565672) Visitor Counter : 1