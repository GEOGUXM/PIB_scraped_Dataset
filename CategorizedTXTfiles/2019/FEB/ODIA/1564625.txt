      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କ୍ୟାବିନେଟ ନିଷ୍ପତ୍ତି : 2019-20 ଅମଳ ଋତୁ ଲାଗି କଞ୍ଚା ଝୋଟର ସର୍ବନିମ୍ନ ସହାୟକ ମୂଲ୍ୟ କ୍ୱିଣ୍ଟାଲ ପ୍ରତି 3700 ଟଙ୍କାରୁ 3950 ଟଙ୍କାକୁ ବୃଦ୍ଧି
      Posted On: 13 FEB 2019 6:34PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ ସମିତି ( CCEA ) 2019-20 ଅମଳ ଋତୁ ପାଇଁ କଞ୍ଚା ଝୋଟର ସର୍ବନିମ୍ନ ସହାୟକ ମୂଲ୍ୟ ( MSP ) ବୃଦ୍ଧି କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    କଞ୍ଚା ଝୋଟର ଉପଯୁକ୍ତ ସାଧାରଣ କିସମ ( FAQ )ର ସର୍ବନିମ୍ନ ସହାୟକ ମୂଲ୍ୟ ( MSP ) 2019-20 ଋତୁ ପାଇଁ କ୍ୱିଣ୍ଟାଲ ପ୍ରତି 3950 ଟଙ୍କାକୁ ବୃଦ୍ଧି କରାଯାଇଛି । ପୂର୍ବରୁ 2018-19 ଋତୁରେ ଏମଏସପିର କ୍ୱିଣ୍ଟାଲ ପ୍ରତି ଦର 3700 ଟଙ୍କା ରହିଥିଲା ।


    ପ୍ରଭାବ :


    ଏମଏସପି ଦ୍ୱାରା ସର୍ବଭାରତୀୟ ହାରାହାରି ଓଜନ ଆଧାରିତ ଉତ୍ପାଦନ ବ୍ୟୟ ଉପରେ 55.81 ପ୍ରତିଶତ ଲାଭ ହେବ । କଞ୍ଚା ଝୋଟର ଏମଏସପି ଦ୍ୱାରା କୃଷକମାନଙ୍କୁ ଉଚିତ ସର୍ବନିମ୍ନ ମୂଲ୍ୟ ସୁନିଶ୍ଚିତ ହୋଇପାରିବ ଏବଂ ଝୋଟ ଚାଷରେ ନିବେଶ ତ୍ୱରାନ୍ୱିତ ହୋଇପାରିବ ଏବଂ ଏହାଦ୍ୱାରା ଦେଶରେ ଉତ୍ପାଦନ ଓ ଉତ୍ପାଦକତା ବୃଦ୍ଧି ପାଇବ ।


    ନୋଡାଲ ଏଜେନ୍ସି:


    ଭାରତୀୟ ଝୋଟ ନିଗମ ଝୋଟ ଉତ୍ପାଦନକାରୀ ରାଜ୍ୟରେ ଏମଏସପି ଉପରେ ମୂଲ୍ୟ ସମର୍ଥ କାର୍ଯ୍ୟାରମ୍ଭ କରିବା ନିମନ୍ତେ କେନ୍ଦ୍ରୀୟ ନୋଡାଲ ଏଜେନ୍ସୀ ଭାବେ କାର୍ଯ୍ୟ କରିବା ଜାରି ରଖିବ ।


    ****************


    

    
    (Release ID: 1564625) Visitor Counter : 10