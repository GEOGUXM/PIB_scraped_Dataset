      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ହରିୟାଣାର କୁରୁକ୍ଷେତ୍ରରେ ବିଭିନ୍ନ ବିକାଶ ପ୍ରକଳ୍ପର ଆଧାରଶିଳା ରଖିବା ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 12 FEB 2019 6:51PM by PIB Bhubaneshwar


    ମଞ୍ଚରେ ବିରାଜମାନ ହରିୟାଣାର ରାଜ୍ୟପାଳ ଶ୍ରୀ ସତ୍ୟଦେବ ନାରାୟଣ ଆର୍ଯ୍ୟ ମହୋଦୟ , ଏଠାକାର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀମାନ ମନୋହର ଲାଲ ମହାଶୟ , ମନ୍ତ୍ରିମଣ୍ଡଳରେ ମୋର ସହଯୋଗୀ ସୁଶ୍ରୀ ଉମା ଭାରତୀ ମହାଶୟା , ହରିୟାଣା ସରକାରରେ ମନ୍ତ୍ରୀ ଭଉଣୀ କବିତା ଜୈନ ମହାଶୟା , ବିଧାୟକ ବରାଲା ମହାଶୟ , ରାଷ୍ଟ୍ରୀୟ ମହିଳା ଆୟୋଗର ଅଧ୍ୟକ୍ଷା ରେଖା ଶର୍ମା ମହାଶୟା , ମଞ୍ଚ ଉପରେ ଉପସ୍ଥିତ ଅନ୍ୟ ସମସ୍ତ ମହାନୁଭବ , ଦେଶ ବିଦେଶରୁ ବିପୁଳ ସଂଖ୍ୟାରେ ପହଞ୍ଚିଥିବା ସ୍ୱେଚ୍ଛାଗ୍ରହୀ ଭାଇ ଓ ଭଉଣୀମାନେ


    ଜ୍ଞାନ , ଧର୍ମ ଏବଂ କର୍ମର ଭୂମି ; ଯେଉଁ ଭୂମିକୁ ସଭ୍ୟତାର ପାଳନ ମଧ୍ୟ କୁହାଯାଏ । ଯେଉଁଠାରୁ ଭଗବାନ ଶ୍ରୀକୃଷ୍ଣ ମାନବତାକୁ ଜୀବନର ମାର୍ଗ ଦେଖାଇଛନ୍ତି । ସତ୍ୟ ଏବଂ ନ୍ୟାୟର ରାସ୍ତା ଯେଉଁ ଧରଣୀରୁ ପ୍ରଶସ୍ତ ହେଲା , ଏଭଳି ପବିତ୍ର ଧରଣୀରେ ଦେଶର କୋଣ-ଅନୁକୋଣରୁ ଆସିଥିବା ଆପଣ ସମସ୍ତଙ୍କୁ ମୁଁ ହୃଦୟର ସହିତ ଅଭିନନ୍ଦନ ଜଣାଉଛି । ଏହା ହେଉଛି କୁରୁକ୍ଷେତ୍ରର ସେହି ଧରଣୀ , ହଜାର ହଜାର ବର୍ଷ ପୂର୍ବେ ଏହି ଧାରଣୀରେ ଏକ ସ୍ୱଚ୍ଛତାର ଅଭିଯାନ ଆରମ୍ଭ ହୋଇଥିଲା , ଭଗବାନ ଶ୍ରୀକୃଷ୍ଣଙ୍କ ନେତୃତ୍ୱରେ ହୋଇଥିଲା ଆଉ ଅନୈତିକତାକୁ ସଫା କରିବାର କାର୍ଯ୍ୟ ହୋଇଥିଲା । ଆଜି ଯୁଗ ବଦଳି ଯାଇଛି , ଆମେ ଦୈନନ୍ଦିନ ଜୀବନରେ ସଫେଇ ପାଇଁ ଲଢ଼େଇ କରୁଥିଲେ । ଦୁନିଆରେ ବୋଧହୁଏ ଗୀତାର ସନ୍ଦେଶ ନିଜକୁ ନିଜ ମଧ୍ୟରେ ହେଉଛି ଏକ ଅଦ୍ଭୁତ ଆଶ୍ଚର୍ଯ୍ୟ । କି ଯେଉଁଠି ଯୁଦ୍ଧର ଭୂମିରେ ଜୀବନ-ମୃତ୍ୟୁର ଖେଳ ଖେଳା ଯାଉଥିଲା , ଯେଉଁଠାରେ ନୈତିକତା ଏବଂ ଅନୈତିକତା ମଧ୍ୟରେ ଭୀଷ୍ମ ସଂଗ୍ରାମ ଚାଲୁ ରହିଥିଲା , ସେହି ଧରଣୀରେ ସେହି ବାତାବରଣରେ ହଜାର ବର୍ଷ ପର୍ଯ୍ୟନ୍ତ ଜୀବିତ ରହିବା ଭଳି ଏକ ସନ୍ଦେଶ ସେହି ଭୂମିରେ ପ୍ରକଟ ହେଲା । ଭଗବାନ ଶ୍ରୀକୃଷ୍ଣଙ୍କ ମୁଖରୁ ପ୍ରକଟ ହେଲା । ଯାହା ଗୀତା ରୂପରେ ଆଜି ଆମେ ଜାଣୁଛେ । ବୋଧହୁଏ ଯୁଦ୍ଧ ଭୂମିରେ ମାନବତାର ଏତେ ବଡ଼ ସନ୍ଦେଶ ବୋଧହୁଏ ବାହାରି ପାରେ , ଆଉ ଏହି ଦେଶର ଏହା ହେଉଛି ବିଶେଷତ୍ୱ । ହଜାର-ହଜାର ସ୍ୱେଚ୍ଛାଗ୍ରହୀଙ୍କ ସ୍ୱଚ୍ଛଶକ୍ତିର ଏହି ବିସ୍ତାର , ସ୍ୱଚ୍ଛତା ପ୍ରତି ଦେଶର ନୂତନ ସଂସ୍କାରର ଏହା ହେଉଛି ଜୀବନ୍ତ ଉଦାହରଣ ।


    ସମଗ୍ର ଦେଶରୁ ଆପଣ ସମସ୍ତଙ୍କର କୁରୁକ୍ଷେତ୍ରର ଏହି ପ୍ରେରଣାସ୍ଥଳୀରେ ଏକତ୍ରିତ ହେବା ସ୍ୱଚ୍ଛ ଭାରତର ସଂକଳ୍ପକୁ ନୂତନ ଭାରତର ସଂକଳ୍ପକୁ ଆହୁରି ଅଧିକ ସୁଦୃଢ଼ କରୁଛି । ମୋତେ ଅବଗତ କରାଯାଇଛି -


    କି ସମଗ୍ର ଦେଶର ଅନେକଗୁଡ଼ିଏ କେନ୍ଦ୍ରରେ ଟେକ୍ନୋଲଜି ମାଧ୍ୟମରେ ମଧ୍ୟ ଭଉଣୀମାନେ ଏହି କାର୍ଯ୍ୟକ୍ରମ ସହିତ ଯୋଡ଼ି ହୋଇଛନ୍ତି । ଏହା ସହିତ ହରିୟାଣାରେ ମଧ୍ୟ ପାଞ୍ଚଟି ସ୍ଥାନରେ ବହୁତ ବଡ଼ କାର୍ଯ୍ୟକ୍ରମ ସମାନ୍ତରାଳରେ ଚାଲୁ ରହିଛି ଆଉ ଏମିତି ହିଁ ଜନବେଦିନୀ ସେହି ସ୍ଥାନଗୁଡ଼ିକରେ ମଧ୍ୟରେ ଅଛି । ସେ ହୁଏତ ଫିରାଦାବାଦ ହେଉ , ପାନପଥ ହେଉ , କର୍ଣ୍ଣାଲ ହେଉ , ପଞ୍ଚକୁଲା ହେଉ , ଦେଶରୁ ନୁହେଁ ବିଦେଶରୁ ମଧ୍ୟ ଆଜି ଏହି ସମାରୋହରେ ଯୋଗଦେବା ପାଇଁ ଏଠାକୁ ଆସିଛନ୍ତି , ନାଇଜେରିଆର ଏକ ପ୍ରତିନିଧି ଦଳକୁ ମୁଁ ଏଠାରେ ସାମ୍ନାରେ ଦେଖୁଛି । ମୋତେ ଅବଗତ କରାଯାଇଛି ଯେ , ଆପଣମାନେ କିଛି ସପ୍ତାହ ଧରି ଏଠାକୁ ଏକ ଷ୍ଟଡି ଟୁରରେ ଆସିଛନ୍ତି । ସ୍ୱଚ୍ଛ ଭାରତ ମିଶନକୁ କିପରି ଏତେ ଶୀଘ୍ର ଏହି ନାଟକୀୟ ସଫଳତା ମିଳିଛି ତହା ଅଧ୍ୟୟନ କରୁଛନ୍ତି ଆଉ ତାହାକୁ କିପରି ନାଇଜେରିଆରେ ଉପଯୋଗ କରାଯାଇପାରିବ । ଏହାର ସଫଳତା ପାଇଁ ମୁଁ ଆପଣମାନଙ୍କୁ ଅଭିନନ୍ଦନ ଜଣାଉଛି ।


    ମୁଁ ଏବେ ମନୋହାର ଲାଲ ମହାଶୟଙ୍କୁ ଶୁଣୁଥିଲି । ପ୍ରକୃତରେ ସେ ଯେଉଁ ପରିସଂଖ୍ୟାନ କହିଲେ , ଯେଉଁସବୁ ସୂଚନା ଦେଲେ , ତାହା ବାସ୍ତବରେ ଅଭିଭୂତ ଥିଲା । ଆଗରୁ ବହୁତ ସରକାର ଆସି ଯାଇଛନ୍ତି କିନ୍ତୁ ଯାହା ନାରୀଶକ୍ତି ପାଇଁ କେବଳ ହରିୟାଣାରେ କାମ କରାଯାଇଛି ଆଉ ସେଥିରେ ଯେଉଁ ସଫଳତା ମିଳିଛି , ପରିସଂଖ୍ୟାନ ସହିତ ଆପଣ ଯେଉଁ ବିସ୍ତୃତ ଭାବେ ସୂଚନା ଦେଇଛନ୍ତି । ମୁଁ ମନୋହର ଲାଲ ମହୋଦୟଙ୍କୁ , ତାଙ୍କର ସଂପୂର୍ଣ୍ଣ ଟିମକୁ ବହୁତ ବହୁତ ଶୁଭେଚ୍ଛା ଜଣାଉଛି ଆଉ ଆପଣମାନେ ମଧ୍ୟ ତାଳି ବଜାଇ ହରିୟାଣାର ସରକାରଙ୍କୁ ଅଭିନନ୍ଦନ ଜଣାନ୍ତୁ ।


    ସାଥୀଗଣ , ଏହା ହେଉଛି ସ୍ପଷ୍ଟ ଯେ ଆଜି ସ୍ୱଚ୍ଛ ଭାରତ ଅଭିଯାନର ଅନୁକରଣ ଦୁନିଆର ଅନ୍ୟାନ୍ୟ ଦେଶ ମଧ୍ୟ କରୁଛନ୍ତି । ଏହା ହେଉଛି ଆପଣଙ୍କର ସଂକଳ୍ପ ଏବଂ ସମର୍ପଣର ଶକ୍ତି । ଆପଣମାନଙ୍କ ମଧ୍ୟରୁ ଯେଉଁ ଭଉଣୀମାନଙ୍କୁ ଆଜି ଏହି ଅଭିଯାନ ପାଇଁ ସ୍ୱଚ୍ଛ ଶକ୍ତି ପୁରସ୍କାର ମିଳିଛି ସେଥିପାଇଁ ଆପଣ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ଆଉ ଆପଣଙ୍କର ସେହି ଗ୍ରାମବାସୀଙ୍କୁ ମଧ୍ୟ ଶୁଭେଚ୍ଛା କି ଯେଉଁମାନେ ଆପଣଙ୍କ ନେତୃତ୍ୱରେ ବିଶ୍ୱାସ କରି ଆପଣଙ୍କ ସହିତ କାନ୍ଧରେ କାନ୍ଧ ମିଶାଇ ସେହି ଗାଁକୁ ଏହି ଶୀଖରକୁ ନେଇ ଯାଇଛନ୍ତି । ତ ସେହି ଗାଁରେ ସବୁ ଲୋକଙ୍କୁ ମଧ୍ୟ ମୁଁ ପ୍ରଣାମ କରୁଛି । ଏବେ କିଛି ସମୟ ପୂର୍ବରୁ ଏଠାରେ ଲାଗିଥିବା ପ୍ରଦର୍ଶନୀକୁ ମଧ୍ୟ ମୁଁ ଦେଖିଲି । ଏକ ମାସ ଭିତରେ ପଚିଶ କୋଟିରୁ ଅଧିକ ଶୌଚାଳୟକୁ ସୌନ୍ଦର୍ଯ୍ୟକରଣ କରିବା , ଏହା ହେଉଛି ବହୁତ ବଡ଼ ଉପଲବ୍ଧି । ଆଜିକାଲି ତ କୌଣସି ଜିଲ୍ଲାରେ ମଧ୍ୟ ଯଦି କୌଣସି ସୁନ୍ଦରୀ ପ୍ରତିଯୋଗିତା ହୋଇଯିବ ତ ମାସ-ମାସ ପର୍ଯ୍ୟନ୍ତ ସେହି ସୁନ୍ଦରୀ ପ୍ରତିଯୋଗିତାର ଖବର ଖବରକାଗଜରେ ଛାଇ ରହିଥାଏ , ଫଟୋ ଛପାଯାଇଥାଏ ।


    ପ୍ରଥମ ଥର ଆମେ ଏପରି ଏକ ପ୍ରତିଯୋଗିତା କଲୁ , ଯେଉଁଥିରେ ଶୌଚାଳୟକୁ ସୌନ୍ଦର୍ଯ୍ୟକରଣ କରିବା ତାହାର ନାମ ହେଲା ଉଜ୍ଜତ ଘର ଆଉ ଯେ ପର୍ଯ୍ୟନ୍ତ ଆମେ ଶୌଚାଳୟର ପ୍ରତିଷ୍ଠାକୁ ସ୍ୱୀକାର କରିବା ନାହିଁ , ସ୍ୱଚ୍ଛତାକୁ ନିଜ ସ୍ୱଭାବ କରି ପାରିବା ନାହିଁ । ଆଉ ଏହି ପ୍ରତିଯୋଗିତା ପଛରେ ଏହି ମୌଳିକ ଲକ୍ଷ୍ୟ ଥିଲା କି ଗାଁକୁ ଆସୁ ଆସୁ ହିଁ ପ୍ରତ୍ୟେକ ଘର ପାଖରେ ଛୋଟ-ଛୋଟ ରଙ୍ଗ-ବେରଙ୍ଗ ସ୍ଥାନ ଦେଖିବା ତ ଆସୁଥିବା ପ୍ରତ୍ୟେକ ଲୋକଙ୍କ ମନକୁ ଆସିବ କି ଏହା ହେଉଛି କ ’ ଣ । ତ ଯେତେବେଳେ ଜଣା ପଡ଼ିବ କି ଏହା ହେଉଛି ଆମର ଇଜ୍ଜତ ଘର , ଏହା ହେଉଛି ଆମର ଶୌଚାଳୟ ସମସ୍ତଙ୍କୁ ଲାଗିବ କି ହଁ ଏହି ନଗରରେ ପରିବର୍ତ୍ତନ ଆସିଛି ।


    ଆପଣଙ୍କୁ ଏହା ଜାଣି ଆଶ୍ଚର୍ଯ୍ୟ ଲାଗିବ କି ୟୁରୋପରେ ଗୋଟିଏ ସ୍ଥାନ ଅଛି ସେହି ସ୍ଥାନକୁ ବହୁତ ପର୍ଯ୍ୟଟକ ଆସନ୍ତି , ବହୁତ ଯାତ୍ରୀ ଆସନ୍ତି । କାରଣ କ ’ ଣ ତ , ସେଠାରେ ଲୋକମାନେ ନିଜ ଘର ବାହାରର ଯେଉଁ ଅଂଶ ରହିଥାଏ , ସାମ୍ନାର ପାଚେରୀ ଯେଉଁଠି କବାଟ ଲାଗି ରହିଥାଏ ତାହାକୁ ଭିନ୍ନଭିନ୍ନ ରଙ୍ଗରେ ରଙ୍ଗାଇ ଥାଆନ୍ତି । ଏବେ ଯେତେବେଳେ ସେମାନେ କରିଛନ୍ତି ଯାହାଙ୍କୁ ଯେଉଁ ରଙ୍ଗ ପସନ୍ଦ ଆସିଲା , ଯାହାକୁ ଯେଉଁ ରଙ୍ଗ ଠିକ୍ ଲାଗିଲା , ସେମାନେ ସେହି ରଙ୍ଗ ବୋଳି ଦେଲେ , ଧୀରେ ଧୀରେ ତାହା ଏକ ପ୍ରଚାରର କାରଣ ହୋଇଗଲା । ଆଉ ପରେ ସେଠାକାର ସମସ୍ତ ଲୋକ ମଧ୍ୟ ପ୍ରତ୍ୟେକ ବର୍ଷ ନିଜ ଘର ଆଗର ପାଚେରୀକୁ ବିଶେଷ ରୂପେ ରଙ୍ଗ-ବେରଙ୍ଗ କରି ବଡ଼ ସୁନ୍ଦର କରୁଛନ୍ତି । ଆଉ ଆପଣମାନେ ଜାଣି ଆଶ୍ଚର୍ଯ୍ୟ ହେବେ ସେହି ଗୋଟିଏ କାରଣରୁ ସେହି ନଗରର ପରିକଳ୍ପନାକୁ ଦେଖିବା ପାଇଁ ହଜାର ହଜାର ସଂଖ୍ୟାରେ ପର୍ଯ୍ୟଟକ ଆସି ଯାଆନ୍ତି । ବୋଧହୁଏ ହିନ୍ଦୁସ୍ଥାନରେ କୌଣସି ଗାଁ ଏପରି ବାହାରିବ କି ଯାହାର ଶୌଚାଳୟ ଏତେ ରାଜକୀୟ ହୋଇଥିବ ତା ’ ଉପରେ ରଙ୍ଗ-ବେରଙ୍ଗ ଏତେ ସୁନ୍ଦର ହୋଇଥିବ , ତା ’ ଉପରେ ଚିତ୍ରକର ଏତେ ରାଜକୀୟ ହୋଇଥିବ କି ବୋଧହୁଏ ପର୍ଯ୍ୟଟକଙ୍କୁ ଶୌଚାଳୟକୁ ଦେଖିବା ପାଇଁ ବାଧ୍ୟ କରି ଦେବ ଏହିଭଳି ଦିନ ମଧ୍ୟ ତ ଆସିପାରିବ ।


    ସାଥୀଗଣ , ଆଜିକାର ଦିନରେ ମୁଁ ହରିୟାଣାର ଧରଣୀକୁ ମୁଁ ଏଥିପାଇଁ ମଧ୍ୟ ବିଶେଷ ଭାବେ କୃତଜ୍ଞତା ଜଣାଇବାକୁ ଚାହୁଁଛି କାରଣ ଏହିଠାରୁ ଆମେ ଯେଉଁସବୁ ବଡ଼ବଡ଼ ଲକ୍ଷ୍ୟ ସ୍ଥିର କଲୁ ସେହି ସମସ୍ତ ଲକ୍ଷ୍ୟ ଆମେ ହାସଲ କରିଛୁ । ଭାରତୀୟ ଜନତା ଦଳ ଯେତେବେଳେ ମୋତେ ପ୍ରଧାନମନ୍ତ୍ରୀ ପଦ ପାଇଁ ପ୍ରୀର୍ଥୀ କରିଥିଲେ , ତ ଏହି ହରିୟାଣାରୁ ମୁଁ ଦେଶବାସୀଙ୍କଠାରୁ ଆଶୀର୍ବାଦ ନେବା ପାଇଁ ଶୁଭାରମ୍ଭ କରିଥିଲି । ସେହି ସମୟରେ ମୁଁ ହରିୟାଣାର ଯୁବକମାନଙ୍କଠାରୁ ଆଶୀର୍ବାଦ ନେଇଥିଲି , ଆଜି ମୁଁ ସାରା ଦେଶର ମାଆମାନଙ୍କଠାରୁ ଆଶୀର୍ବାଦ ନେଉଛି , କୁରୁକ୍ଷେତ୍ରର ଧରଣୀରୁ ନେଉଛି । ଯେଉଁଠାରୁ ଭଗବାନ ଶ୍ରୀକୃଷ୍ଣ ବିଜୟ ଧ୍ୱଜା ଉଡାଇଥିଲେ , ସେହିଠାରେ ମୁଁ ଆପଣ ସମସ୍ତଙ୍କଠାରୁ ଆଶୀର୍ବାଦ ନେଉଛି ।


    ସାଥୀଗଣ , ପୂର୍ବରୁ ସୈନିକମାନଙ୍କ ପାଇଁ ୱାନ ରାଙ୍କ୍ ୱାନ ପେନସନର କଥାକୁ ମଧ୍ୟ ଏହି ଧରଣୀରେ ମୁଁ କରିଥିଲି ଆଉ ଯାହାକୁ ପୂରଣ କରାଯାଇଛି । ବେଟୀ ବଚାଓ ବେଟୀ ପଢ଼ାଓର ଯୋଜନାକୁ ମଧ୍ୟ ଏହି ଧରଣୀରୁ ଶୁଭାରମ୍ଭ କରିଥିଲି । ଆଉ ଦେଖୁ ଦେଖୁ ଏହା ସମଗ୍ର ଦେଶରେ ଜନ-ଆନ୍ଦୋଳନ ଭଳି ଖେଳାଇ ହୋଇଗଲା । ଦୁନିଆର ସବୁଠାରୁ ବଡ଼ ସ୍ୱାସ୍ଥ୍ୟ ଯୋଜନା ଆୟୁଷ୍ମାନ ଭାରତର ପ୍ରଥମ ହିତାଧିକାରୀ ହରିୟାଣାର ଝିଅମାନେ ହିଁ ହୋଇଛନ୍ତି । ଆଜି ସ୍ୱଚ୍ଛଶକ୍ତି ଅଭିଯାନର ତୃତୀୟ ସଂସ୍କରଣର ଶୁଭାରମ୍ଭ ମଧ୍ୟ ହରିୟାଣାରୁ ହିଁ ହେଉଛି ।


    ସାଥୀଗଣ , ହରିୟାଣା ମୋତେ ଯେଉଁ ସ୍ନେହ ଦେଇଛି ତାହାକୁ ମୁଁ ସୁଧ ସମେତ ଫେରାଇବା ପାଇଁ ପ୍ରୟାସ କରିଛି । ବିଗତ ସାଢ଼େ ଚାରି ବର୍ଷରେ ମନୋହର ଲାଲଙ୍କ ନେତୃତ୍ୱରେ ଚାଲୁଥିବା ସରକାରଙ୍କ ସହିତ ମିଶି ପ୍ରତ୍ୟେକ ହରିୟାଣାବାସୀଙ୍କ ଜୀବନକୁ ସହଜ କରିବାର ପ୍ରୟାସ କରାଯାଉଛି । କିଛି ସମୟ ପୂର୍ବରୁ ଏହି ଧାରାକୁ ସଂପ୍ରସାରଣ କରି ସ୍ୱାସ୍ଥ୍ୟ ଏବଂ ସଂସ୍କୃତି ସହିତ ଜଡ଼ିତ ହଜାର ହଜାର କୋଟିର ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ଝଜ୍ଜରର ଜାତୀୟ କର୍କଟ ଅନୁଷ୍ଠାନ ହେଉ , କୁରୁକ୍ଷେତ୍ରରେ ଆୟୁଷ ବିଶ୍ୱବିଦ୍ୟାଳୟ ହେଉ , କର୍ଣ୍ଣାଲରେ ସ୍ୱାସ୍ଥ୍ୟ ବିଜ୍ଞାନ ବିଶ୍ୱବିଦ୍ୟାଳୟ ହେଉ , ପଞ୍ଚକୁଲାରେ ଆୟୁର୍ବେଦର ଜାତୀୟ ପ୍ରତିଷ୍ଠାନ ହେଉ , ଇଏସଆଇସିର ମେଡିକାଳ କଲେଜ ଏବଂ ହାସ୍ପାତାଳ ହେଉ ଏ ସମସ୍ତ ପ୍ରକଳ୍ପ ହରିୟାଣାବାସୀଙ୍କ ଜୀବନକୁ ସୁସ୍ଥ ଏବଂ ସୁଗମ କରିବାକୁ ଯାଉଛି । ଏହା ସହିତ ଏଠାକାର ଯୁବକଙ୍କୁ ରୋଜଗାରର ନୂତନ ସୁଯୋଗ ମଧ୍ୟ ଏହି ପ୍ରକଳ୍ପଗୁଡ଼ିକ ମାଧ୍ୟମରେ ମିଳିବାକୁ ଯାଉଛି । ଏହା ବ୍ୟତୀତ ଆଜି ଏଠାରେ ପାନିପଥ ଯୁଦ୍ଧ ସହିତ ଜଡ଼ିତ ସଂଗ୍ରହାଳୟର ମଧ୍ୟ ଶିଳାନ୍ୟାସ କରାଯାଇଛି । ଏହି ଯୁଦ୍ଧ ଆମକୁ ଦେଶର ରକ୍ଷା , ସୁରକ୍ଷା ସହିତ ଜଡ଼ିତ ଗୁରୁତ୍ୱପୂର୍ଣ୍ଣ ସନ୍ଦେଶ ଦେଉଛି ।


    ଏବେ ମୁଁ ମନୋହର ଲାଲ ମହାଶୟଙ୍କୁ ଏହି କଥା ପାଇଁ ଅଭିନନ୍ଦନ ଜଣାଇବାକୁ ଚାହୁଁଛି କି ପାନିପଥର ଲଢ଼େଇର ଯେଉଁ ରୂପ ସେ ପରିକଳ୍ପନା କରିଛନ୍ତି ତାହା ଗୋଟିଏ ପ୍ରକାରରେ ତାହାକୁ ଶତାବ୍ଦୀ ଶତାବ୍ଦୀ ପୂର୍ବରୁ ଏକ ଭାରତ-ଶ୍ରେଷ୍ଠ ଭାରତ ସମଗ୍ର ଦେଶ କାନ୍ଧରେ କାନ୍ଧ ମିଶାଇ ଏଭଳି ଲଢ଼େଇ ଲଢ଼ିଥିଲେ , ଏହା ହେଉଛି ତାହାର ଜୀବନ୍ତ ପ୍ରମାଣ । କୌଣସି ମଧ୍ୟ ମାନବ ଜାତି ଇତିହାସର ମୂଳକୁ କାଟି ମୂଳୋତ୍ପାଟନ କରି ଇତିହାସ ସୃଷ୍ଟି କରି ପାରିବେ ନାହିଁ । ଇତିହାସ ସେ ସୃଷ୍ଟି କରିପାରେ ଯିଏ ଇତିହାସର ମୂଳରୁ ରସ ନେଇ ପ୍ରସ୍ଫୁଟିତ ହୁଅନ୍ତି । କିଛି ଲୋକମାନେ ଏହା ଚିନ୍ତା କରିଛନ୍ତି କି ହିନ୍ଦୁସ୍ଥାନର ଇତିହାସ 1947ରୁ ଆରମ୍ଭ ହୋଇଛି ଏବଂ ଗୋଟିଏ ହିଁ ପରିବାରରୁ ଆରମ୍ଭ ହୋଇଛି ଆଉ ସେ ହିଁ ଦେଶର ଇତିହାସକୁ ମୂଳରୁ କାଟିବାର ପାପ କରିଛନ୍ତି ।


    ମୁଁ ଖୁସି ଯେ ହରିୟାଣାର ଏହି ଧରଣୀରେ ଇତିହାସକୁ ଆଧୁନିକ ଟେକ୍ନୋଲଜି ଦ୍ୱାରା ଜୀବିତ କରିବା , ଆଗାମୀ ପିଢି ସହିତ ପରିଚିତ କରିବାର , ପ୍ରଶିକ୍ଷିତ କରିବାର ଏକ ଉତ୍ତମ କାର୍ଯ୍ୟ ଆଜି ଏଠାରେ ପ୍ରାରମ୍ଭ ହେବାକୁ ଯାଉଛି । ଏ ସମସ୍ତ ପ୍ରକଳ୍ପ ପାଇଁ ମୁଁ ହରିୟାଣାର ଲୋକମାନଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି ।


    ସାଥୀଗଣ , ହରିୟାଣା ଦେଶର ସେହି ପରମ୍ପରାକୁ ସଶକ୍ତ କରିବାରେ ଲାଗିଛି ଯାହାର ମୂଳରେ ନାରୀଶକ୍ତି ରହିଛି । ଏହାର ଧରଣୀ ଏପରି ଅନେକ ଝିଅଙ୍କୁ ଜନ୍ମ ଦେଇଛି ଯେଉଁମାନେ ଆଧୁନିକ ଭାରତ ନିର୍ମାଣରେ ଯୋଗ ଦେଲେ ଆଉ ଏବେ ନିଉ ଇଣ୍ଡିଆର ସଂକଳ୍ପକୁ ସଶକ୍ତ କରୁଛନ୍ତି ।


    ଏଠକାର ହିଁ ଝିଅ କଳ୍ପନା ଚାୱଲା ଦେଖାଇଦେଲେ କି ଭାରତର ଝିଅମାନଙ୍କ ପାଇଁ ଆକାଶର ଉଚ୍ଚତା ମଧ୍ୟ କମ୍ ପଡ଼ିଥାଏ । ଆଉ ଏବେ ଯେତେବେଳେ ଭାରତ ଖେଳକୁଦର ପଡ଼ିଆରେ ଦୁନିଆର ଏକ ବୃହତ ଶକ୍ତି ଭାବେ ଠିଆ ହେବା ଦିଗରେ ବଢ଼ୁଛି ତ ସେଥିରେ ମଧ୍ୟ ହରିୟାଣାର ଝିଅମାନେ ନେତୃତ୍ୱ ନେଉଛନ୍ତି ।


    ସାଥୀଗଣ , ମୋତେ ଅବଗତ କରାଯାଇଛି କି ଆପଣମାନଙ୍କ ମଧ୍ୟରୁ ଅନେକ ଭଉଣୀ ଏଠାରେ କଳ୍ପନା ଚାୱଲା ପ୍ଲାନେଟୋରିୟମ ଯାଇଥିଲେ , ଆପଣ ଏଠାରେ ମହିଳା ଥାନା ମଧ୍ୟ ଦେଖିଲେ । ଏହା ବ୍ୟତୀତ ଆବର୍ଜନାରୁ ସମ୍ପଦ , ଆବର୍ଜନାରୁ ସମ୍ପଦ , ତିଆରି କରିବା ସହିତ ଜଡ଼ିତ ନୂତନ ଟେକ୍ନୋଲୋଜି , ଚାଷବାସ ସହିତ ଜଡ଼ିତ ନୂତନ ଟେକ୍ନୋଲୋଜି ଏଭଳି ଅନେକ ଅଭିନବ ପ୍ରୟୋଗ , ଯାହା ହରିୟାଣାରେ ହେଉଛି ସେଗୁଡ଼ିକ ବିଷୟରେ ମଧ୍ୟ ଆପଣ ତଥ୍ୟ ସଂଗ୍ରହ କରିଛନ୍ତି । ଯେଉଁଭଳି କାର୍ଯ୍ୟକ୍ରମ ଆଗରୁ ଦିଲ୍ଲୀରେ ହେଉଥିଲା , ଆମେ ଦିଲ୍ଲୀ ବାହାରେ କାର୍ଯ୍ୟକ୍ରମ କରୁଛୁ । ହରିୟାଣାର ଜିନିଷଗୁଡ଼ିକୁ ଏଠାକାର ଲୋକ ପ୍ରଥମେ ଆସି ଦେଖିବେ , ଯାହା ଭଲଅଛି ତାକୁ ସେଠାରେ କରି ପାରିବେ ସେମାନେ ନିଜ ଜାଗାରେ ଲାଗୁ କରିବେ । ଆଉ ଏହି ପ୍ରୟାସ ନିଜକୁ ନିଜ ମଧ୍ୟରେ ଏକ ନୂତନ ପ୍ରକାରରେ ଏକ ପ୍ରଶିକ୍ଷଣ ଶିବିର ଭଳି କାର୍ଯ୍ୟ ଆଜି ଏଠାରେ ହୋଇଛି ।


    ମୋର ସ୍ପଷ୍ଟ ଅନୁମାନ ରହିଛି କି ଯଦି ଝିଅମାନେ ସଶକ୍ତ ହେବେ ତ ସମାଜ ସଶକ୍ତ ହେବ ଏହା ହେଉଛି କାରଣ କି ବିଗତ ସାଢ଼େ ଚାରି ବର୍ଷ ମଧ୍ୟରେ ଯେତେ ମଧ୍ୟ ବଡ଼ ବଡ଼ ଯୋଜନା କିମ୍ବା କାର୍ଯ୍ୟକ୍ରମ କରାଯାଇଛି , ସେଥିରେ ମହିଳା ସଶକ୍ତୀକରଣ ଏକ ବଡ଼ ଧ୍ୟେୟ ହୋଇ ରହିଛି । ଆମ ସରକାରଙ୍କର ପ୍ରୟାସ ମହିଳାଙ୍କ ଜୀବନର ପ୍ରତ୍ୟେକ ରହଣୀ ସ୍ଥାନରେ ସେମାନଙ୍କ ସହିତ ରହିବାର ଅଛି । ବେଟୀ ବଚାଓ ବେଟୀ ପଢ଼ାଓ ଫଳରେ ଝିଅମାନଙ୍କର ସଂଖ୍ୟାରେ ସୁଧାର ଆସିଛି । ଉଜ୍ଜ୍ୱଳା ଯୋଜନା ଫଳରେ ଭଉଣୀମାନଙ୍କୁ ଧୂଆଁରୁ ମୁକ୍ତି ମିଳିଛି । ରାଷ୍ଟ୍ରୀୟ ପୋଷଣ ଅଭିଯାନ ଏବଂ ପ୍ରଧାନମନ୍ତ୍ରୀ ସୁରକ୍ଷିତ ମାତୃତ୍ୱ ଅଭିଯାନ ଫଳରେ ପ୍ରସୂତି ମାଆମାନଙ୍କ ଜୀବନ ପାଇଁ ଆସୁଥିବା ବିପଦ ହ୍ରାସ ପାଇଛି । ଝିଅମାନଙ୍କ ଉପରେ ଦୁଷ୍କର୍ମ ଭଳି ଅତ୍ୟାଚାର କରୁଥିବା ଲୋକଙ୍କୁ ଫାଶୀ ପର୍ଯ୍ୟନ୍ତ ଦଣ୍ଡବିଧାନର ବ୍ୟବସ୍ଥା ମଧ୍ୟ ପ୍ରଥମ ଥର ପାଇଁ ଆମ ସରକାର କରିଛନ୍ତି । ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ଯେଉଁ ଘର ଦିଆଯାଉଛି , ସେଥିରେ ମଧ୍ୟ ସେହି ଘର ମହିଳାଙ୍କ ନାମରେ ପଞ୍ଜୀକୃତ ହେଉଛି । ମହିଳାଙ୍କ ନାମରେ ଘର ମିଳୁ ଏହାକୁ ପ୍ରାଥମିକତା ଦିଆଯାଉଛି । ନହେଲେ ଆମର ସମାଜର ପରିକଳ୍ପନା ହେଉଛି ଏଭଳି କି ପରିବାରରେ ଜମି ଅଛି ତ ସ୍ୱାମୀଙ୍କ ନାମରେ ଅଛି , ଗାଡ଼ି ଅଛି ତ ସ୍ୱାମୀଙ୍କ ନାମରେ ଅଛି , ବଙ୍ଗଳା , ଦୋକାନ , ଘର କିଛି ମଧ୍ୟ ଅଛି ସ୍ୱାମୀଙ୍କ ନାମରେ , ଆଉ ସ୍ୱାମୀ ନ ରହିଲେ ତ ସବୁକିଛି ପୁଅ ନାଁରେ , ମହିଳାଙ୍କ ନାମରେ କିଛି ହିଁ ନଥାଏ । ଆମେ ଏହି ପରିସ୍ଥିତିକୁ ବଦଳାଇବା ପାଇଁ ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ସମସ୍ତ ଘର ମହିଳାଙ୍କ ନାମରେ ଦେବାକୁ ସ୍ଥିର କଲୁ ।


    ସାଥୀଗଣ , ପ୍ରଥମ ଥର ଝିଅଙ୍କୁ ରୋଷେଇ ଘର ପରିସରରୁ ବାହାରେ ଯୋଗଦାନ ଦେବା ପାଇଁ ପ୍ରୋତ୍ସାହିତ କରାଯାଉଛି । ଦେଶରେ ପ୍ରଥମ ଥର ପାଇଁ ଝିଅମାନେ ଫାଇଟର ପାଇଲଟ ହୋଇଛନ୍ତି । ଏବେ ତ ସେନା ପୁଲିସରେ ମଧ୍ୟ ଝିଅମାନଙ୍କୁ ଭର୍ତ୍ତି କରାଯାଉଛି । କର୍ମଜୀବୀ ମହିଳାମାନଙ୍କୁ ନିଜର ନବଜାତ ଶିଶୁର ଭଲ ଭାବେ ଲାଳନପାଳନ କରିବା ପାଇଁ ପର୍ଯ୍ୟାପ୍ତ ସମୟ ମିଳିପାରୁ ଏଥିପାଇଁ ମାତୃତ୍ୱକାଳୀନ ଅବସର ସମୟକୁ 12 ସପ୍ତାହରୁ ବଢ଼ାଇ 26 ସପ୍ତାହ କରି ଦିଆଯାଇଛି । ଏହିଭଳି ଭାବେ ପ୍ରଧାନମନ୍ତ୍ରୀ ମୁଦ୍ରା ଯୋଜନାରେ 15 କୋଟି ଋଣରୁ ପ୍ରାୟ 11 କୋଟି ଋଣ ଅର୍ଥାତ ପାଖାପାଖି 75 ପ୍ରତିଶତ ଋଣ ମହିଳା ଉଦ୍ୟମୀଙ୍କୁ ମିଳିଛି । ଦୀନଦୟାଲ ଅନ୍ତ୍ୟୋଦୟ ଯୋଜନା ମାଧ୍ୟମରେ ପ୍ରାୟ ଛଅ କୋଟି ମହିଳା ସ୍ୱୟଂ ସହାୟିକା ଗୋଷ୍ଠୀ ସହିତ ଯୋଡ଼ି ହୋଇଛନ୍ତି । ଏଭଳି ସ୍ୱୟଂ ସହାୟିକା ଗୋଷ୍ଠୀଙ୍କୁ 75 ହଜାର କୋଟି ଟଙ୍କାରୁ ଅଧିକ ଋଣ ଉପଲବ୍ଧ କରାଯାଇଛି । ଏହି ରାଶି ହେଉଛି ବର୍ଷ - 2014ର ପୂର୍ବ ଚାରି ବର୍ଷ ମଧ୍ୟରେ ଦିଆ ଯାଇଥିବା ଋଣଠାରୁ ଅଢ଼େଇ ଗୁଣ ଅଧିକ ।


    ସାଥୀଗଣ , ଚଳିତ ବର୍ଷର ବଜେଟରେ ମଧ୍ୟ ମହିଳାମାନଙ୍କ ସହିତ ଜଡ଼ିତ ଯୋଜନାଗୁଡ଼ିକ ସେ ହୁଏତ ଅଙ୍ଗନୱାଡ଼ି କିମ୍ବା ଆଶାକର୍ମୀ ହୁଅନ୍ତୁ ରାଷ୍ଟ୍ରୀୟ ପୋଷଣ ମିଶନ ହେଉ , ପିଲାମାନଙ୍କ ସହିତ ଜଡ଼ିତ ଯୋଜନା ହେଉ , ଏହା ଉପରେ ବିଶେଷ ଧ୍ୟାନ ଦିଆ ଯାଇଥିବା ଆପଣ ବଜେଟରେ ଦେଖିଥିବେ ।


    ସାଥୀଗଣ , ସ୍ୱଚ୍ଛଭାରତ ଅଭିଯାନ ଉପରେ ଯଦି ମୁଁ ଏତେ ଗୁରୁତ୍ୱାରୋପ କରିଛି ତ ଏହା ପଛରେ ରହିଥିବା ଉଦ୍ଦେଶ୍ୟ ହେଉଛି ଦେଶର ଭଉଣୀ ଝିଅମାନଙ୍କର ଗାରିମା , ସେମାନଙ୍କର ସମ୍ମାନ । ବର୍ଷ 2014ରେ ଯେତେବେଳେ ଆପଣମାନେ ମୋତେ ପ୍ରଧାନସେବକ ଭାବେ ଦାୟିତ୍ୱ ଦେଲେ , ସେହି ସମୟରେ ସ୍ଥିତି ଏହା ଥିଲା କି ଦେଶରେ ପ୍ରାୟ 30 କୋଟି ଭଉଣୀଙ୍କୁ ଶୌଚାଳୟ ପାଇଁ ଅନ୍ଧାର ହେବା ପର୍ଯ୍ୟନ୍ତ ଅପେକ୍ଷା କରିବାକୁ ପଡ଼ୁଥିଲା । ବହୁ ଝିଅ ଏଥିପାଇଁ ସ୍କୁଲ ଛାଡ଼ି ଦେଉଥିଲେ କାହିଁକି ନା ସେଠାରେ ଝିଅମାନଙ୍କ ପାଇଁ ଅଲଗା ଶୌଚାଳୟର ବ୍ୟବସ୍ଥା ନଥିଲା । ଏହି ସତ୍ୟତା ସହିତ ତ ମୁଁ ପିଲାଦିନରୁ ବଞ୍ଚି ଆସିଛି । କିନ୍ତୁ କୋଟି କୋଟି ଭଉଣୀଙ୍କର କଷ୍ଟ ମୋତେ ଅସ୍ତବ୍ୟସ୍ତ କରିଦେଲା ଏହା ହେଉଛି କାରଣ କି ଲାଲକିଲ୍ଲାରୁ ମୁଁ ଦେଶର ଝିଅ-ଭଉଣୀଙ୍କୁ ଏହି ଅପମାନ ଏବଂ କଷ୍ଟରୁ ମୁକ୍ତି ଦେବାର ସଂକଳ୍ପ କରିଥିଲି । ସେହି ସମୟରେ ଆପଣ ମଧ୍ୟ ଦେଖିଥିବେ କି ଯେଉଁମାନେ ପୂର୍ବରୁ ଶାସନ ଗାଦିରେ ଥିଲେ , ସେମାନେ କିଭଳି - କିଭଳି ଭାବେ ମୋତେ ପରିହାସ କରିଥିଲେ ଜଣାନାହିଁ ମୋତେ କ ’ ଣ ସବୁ କହିଗଲେ । କେତେ ସମାଲୋଚନା କରାଗଲା... ଇଏ ହେଉଛନ୍ତି କେଉଁଭଳି ପ୍ରଧାନମନ୍ତ୍ରୀ ଲାଲକିଲ୍ଲାରୁ ଶୌଚାଳୟର କଥା କହୁଛନ୍ତି । ମୋର ଚିନ୍ତାଧାରା ଏବଂ ବୁଦ୍ଧିକୁ ନେଇ ଅପମାନଜନକ ଟିପ୍ପଣୀ ମଧ୍ୟ କରାଗଲା ।


    ସାଥୀଗଣ , ଏହି ଟିପ୍ପଣୀ କରୁଥିବା ଲୋକ ତ ସେହି ଲୋକମାନେ ଥିଲେ , ଯାହାଙ୍କୁ ଭଉଣୀମାନଙ୍କର କଷ୍ଟର କୌଣସି ଚିନ୍ତା ନଥିଲା , ମୋତେ ଏହି କଷ୍ଟ ସମ୍ପର୍କରେ ଜଣା ଥିଲା ଆଉ କୋଟି କୋଟି ଭଉଣୀଙ୍କର ଚିନ୍ତା ମଧ୍ୟ ଥିଲା । ଆଉ ଏଥିପାଇଁ ମୋତେ ସୁନାର ଚାମଚ ଧରି ଜନ୍ମ ହୋଇଥିବା ଲୋକଙ୍କର ଛୁଂଚି କେବେ ଫୋଡ଼ି ପାରିନଥିଲା । ସେମାନେ ମୋର ଅପମାନ କରି ଚାଲିଥିଲେ କିନ୍ତୁ କୋଟି କୋଟି ଭଉଣୀଙ୍କ ସମ୍ମାନର ଜୀବନ , ଇଜ୍ଜତଘର ଏହା କିଭଳି ମିଳିପାରିବ , ଶୀଘ୍ରରୁ ଅତିଶୀଘ୍ର କିପରି ମିଳିପାରିବ , ଏହିକଥାକୁ ମୁଁ ପିଲାଦିନୁ ଦୃଢନିଶ୍ଚୟ କରି ରଖିଛି ଆଉ ମନ-ଧ୍ୟାନ ଦେଇ ସେଥିପାଇଁ ଲାଗି ପଡ଼ିଛି ।


    ସାଥୀଗଣ , ମୁଁ ଖୁସି ଯେ ଆପଣ ସମସ୍ତେ , ଦେଶର ପ୍ରତ୍ୟେକ ସାଧାରଣ ନାଗରିକ ମୋର ଏହି ଭାବନାକୁ ବୁଝିଲେ ଆଉ ସଂପୂର୍ଣ୍ଣ ଶକ୍ତିର ସହିତ ସହଯୋଗ ଦେଲେ । ପରିଣତି ଏହା ହେଲା କି ସ୍ୱାଧୀନତାର 70 ବର୍ଷ ମଧ୍ୟରେ ସ୍ୱଚ୍ଛତାର ଯେଉଁ ପରିସର ପ୍ରାୟ 40 ପ୍ରତିଶତ ଥିଲା , ତାହା ଆଜି 98 ପ୍ରତିଶତ ପର୍ଯ୍ୟନ୍ତ ପହଞ୍ଚିସାରିଛି । ସାଢ଼େ ଚାରି ବର୍ଷ ମଧ୍ୟରେ ଦଶ କୋଟିରୁ ଅଧିକ ଶୌଚାଳୟ ନିର୍ମାଣ କରାଯାଇ ସାରିଛି , ଛଅ ଶହ ଜିଲ୍ଲାର ସାଢ଼େ 5 ଲକ୍ଷ ଗାଁ ନିଜକୁ ଖୋଲାରେ ମଳମୁକ୍ତ ଘୋଷଣା କରିଛନ୍ତି ।


    ସାଥୀଗଣ , ସ୍ୱଚ୍ଛ ଭାରତ ଅଭିଯାନ ଫଳରେ ଭଉଣୀ ଓ ଝିଅମାନଙ୍କୁ ଅପମାନ ଏବଂ କଷ୍ଟରୁ ମୁକ୍ତି ମିଳୁଛି । ଏହା ମଧ୍ୟ ରୋଜଗାରର ଏକ ବଡ଼ ମାଧ୍ୟମ ଭାବେ ସିଦ୍ଧ ହେଉଛି । ଏକ ଅନୁମାନ ରହିଛି କି ଏହି ଅଭିଯାନ କାରଣରୁ ପ୍ରାୟ 45 ଲକ୍ଷ ଲୋକଙ୍କୁ ରୋଜଗାରର ଅବସର ମିଳିଛି । ଏହି ଅଭିଯାନ ରାଣୀ ମିସ୍ତ୍ରୀଙ୍କୁ ଆଗରୁ ଆମର ଯେଉଁ ପରମ୍ପରା ଥିଲା ରାଜମିସ୍ତ୍ରୀ ଏହା ହେଉଛି ସ୍ୱଚ୍ଛତାର ଅଭିଯାନ ଯିଏ ରାଜମିସ୍ତ୍ରୀ ବଦଳରେ ରାଣୀ ମିସ୍ତ୍ରୀଙ୍କୁ ଜନ୍ମ ଦେଇଛି । ଆଉ ଏହି ରାଣୀ ମିସ୍ତ୍ରୀଙ୍କୁ ସବୁଠାରୁ ଅଧିକ ସଶକ୍ତ କରାଯାଇଛି । କାରଣ ଶୌଚାଳୟ କରିବା ଦ୍ୱାରା ସେମାନଙ୍କର ଯେଉଁ ପ୍ରଶିକ୍ଷଣ ହୋଇଛି ତାହାକୁ ସେ ପ୍ରଧାନମନ୍ତ୍ରୀ ଆବାସ ଯୋଜନା ମାଧ୍ୟମରେ ନିଜର ଘର ତିଆରି କରିବା କିମ୍ବା ଅନ୍ୟମାନଙ୍କର ଘର ତିଆରି କରିବାରେ ମଧ୍ୟ ନିଜର ଅନୁଭବକୁ , ନିଜର ଜ୍ଞାନକୁ , ନିଜର କୌଶଳର ଉପଯୋଗ କରୁଛନ୍ତି ।


    ସାଥୀଗଣ , ଆପଣମାନଙ୍କର ପ୍ରୟାସ କାରଣରୁ ଆଜି ସ୍ୱଚ୍ଛ ଭାରତ ମିଶନ ଏକ ଗୁରତ୍ୱପୂର୍ଣ୍ଣ ସୋପାନରେ ରହିଛି । ମୁଁ ପୁଣିଥରେ ଆପଣମାନଙ୍କୁ ମନେ ପକାଇଦେବାକୁ ଚାହୁଁଛି ଚଳିତ ବର୍ଷ ଅକ୍ଟୋବର 2 ତାରିଖକୁ ଯେତେବେଳେ ବାପୁଙ୍କ 150 ତମ ଜନ୍ମ ଜୟନ୍ତୀ ପାଳନ କରିବା ଆମେ ତାଙ୍କୁ ସ୍ୱଚ୍ଛ ଭାରତର ପ୍ରତିଶୃତି ଦେଇଛୁ , ଏହି ପ୍ରତିଶୃତିକୁ ପୂରଣ କରିବାରେ ନାରୀଶକ୍ତି ନେତୃତ୍ୱର ବହୁତ ବଡ଼ ଭୂମିକା ରହିଛି ।


    ଏବେ ଏହା ଆମକୁ ସୁନିଶ୍ଚିତ କରିବାକୁ ହେବ ଯେଉଁ ଶୌଚାଳୟ ତିଆରି ହୋଇଛି ସେଗୁଡ଼ିକର ବ୍ୟବହାର ମଧ୍ୟ ହେଉ , ସ୍ୱଚ୍ଛତାକୁ ଆମ ଘର-ଘର , ଗାଁ-ଗାଁର ସଂସ୍କାର କରିବାକୁ ହେବ । ଆପଣମାନଙ୍କ ମଧ୍ୟରୁ ବହୁତ ଭଉଣୀ ହେଉଛନ୍ତି ନିଜ ଗାଁର ସରପଞ୍ଚ , ପଞ୍ଚାୟତର ସଭ୍ୟ , ସ୍ୱୟଂ ସହାୟକ ଗୋଷ୍ଠୀ ସହିତ ଜଡ଼ିତ ଅବା ପୁଣି ଅଙ୍ଗନୱାଡ଼ି , ଆଶାକର୍ମୀ ।


    ମୋତେ ଆପଣମାନଙ୍କର ପ୍ରୟାସ , ଆପଣଙ୍କର ସଂଘର୍ଷର ମଧ୍ୟ ସୂଚନା ଦିଆଯାଇଛି । ଜଟିଳ ପରିସ୍ଥିତିଗୁଡ଼ିକରେ କିଭଳି ଆପଣମାନେ ଭିନ୍ନ ଭିନ୍ନ ଦାୟିତ୍ୱକୁ ତୁଲାଇ ଭାରତକୁ ସ୍ୱଚ୍ଛ କରିବା ପାଇଁ ପ୍ରୟାସ କଲେ ତାହା ମଧ୍ୟ ମୋତେ ଅବଗତ କରାଯାଇଛି । ଯେପରି ଜମ୍ମୁ କାଶ୍ମୀରର ଅଲିନା ଗାଁର ନସିମା ବେଗମ , ନସିମା ବେଗମ ମହାଶୟା ଗାଁ-ଗାଁକୁ ଯାଇ ଲୋକମାନଙ୍କୁ ଘରେ ଶୌଚାଳୟ ତିଆରି କରିବା ପାଇଁ ପ୍ରେରଣା ଦେଇଛନ୍ତି । ଆଜି ସେଠାକାର ଲୋକ ତାଙ୍କ ଉପରେ ଏତେ ଖୁସି ଯେ ନସିମା ମହାଶୟାଙ୍କୁ ଗାଁର ସରପଞ୍ଚ ଭାବେ ନିର୍ବାଚିତ କରିଦେଲେ ।


    ସେହିଭଳି ଭାବେ ମଧ୍ୟପ୍ରଦେଶର ସୁଶ୍ରୀ ନାରା ମହାଶୟା , ସୋନୀ ଜିଲ୍ଲାରେ 21ଟି ଗାଁକୁ ଖୋଲା ମଳମୁକ୍ତ କରିଛନ୍ତି । ଆପଣମାନଙ୍କ ମଧ୍ୟରୁ ଯେତେ ଲୋକ ଏଠାରେ ଅଛନ୍ତି , ଯେତେ ଭଉଣୀ ଅଛନ୍ତି , ସମସ୍ତଙ୍କର କାହାଣୀ ଏହିଭଳି ଅଟେ । ମୁଁ ଆପଣ ସମସ୍ତଙ୍କୁ ଅଭିନନ୍ଦନ ଜଣାଇ ଏହି ଅନୁରୋଧ ମଧ୍ୟ କରିବି ଆପଣମାନେ ନିଜ ନିଜ ମଧ୍ୟରେ ଜଣେ ଅନ୍ୟଜଣଙ୍କର କାର୍ଯ୍ୟ କରିବାର ଶୈଳୀ ଉପରେ ନିଶ୍ଚୟ ଚର୍ଚ୍ଚା କରନ୍ତୁ , ଜଣେ ଅନ୍ୟଜଣଙ୍କଠାରୁ ଶିଖିବାର ପ୍ରୟାସ କରନ୍ତୁ , ସେହି- ସେହି ଅଞ୍ଚଳରେ କାମ ହେଉଛି ଜାଣିବା ପାଇଁ ଚେଷ୍ଟା କରନ୍ତୁ । ହୋଇପାରେ କି ନିଜ ଞ୍ଚଳରେ ସ୍ୱଚ୍ଛ ଭାରତ ମିଶନକୁ ଆଗକୁ ବଢ଼ାଇବା ଦିଗରେ ଆଉ କିଛି ଚିନ୍ତାଧାରା , ନୂତନ ବିଚାର ଆପଣମାନଙ୍କୁ ମିଳିଯିବ ଅବା ଏହି ନୂତନ ଚିନ୍ତାଧାରା ଆଉ ନୂତନ ଅନୁଭବ ଆପଣଙ୍କର ଆହୁରି କାର୍ଯ୍ୟରେ ଆସିବ । ଆପଣ ତାକୁ ନିଜ ଗାଁରେ ଲାଗୁ କରନ୍ତୁ , ଏହି ପରିବର୍ତ୍ତନକୁ ଆହୁରି ଗତି ଏବଂ ବେଗ ଦେଇ ପାରିବେ ।


    ସାଥୀଗଣ , ସ୍ୱଚ୍ଛତାର ସିଧାସଳଖ ସମ୍ପର୍କ ସ୍ୱାସ୍ଥ୍ୟ ସହିତ ରହିଛି ଆଉ ଗରିବ ପରିବାରଙ୍କୁ ଏହାର ବିଶେଷ ଭାବେ ଲାଭ ମିଳି ପାରୁଛି । ଏହାଦ୍ୱାରା ଡାଏରିଆ ଭଳି ଘାତକ ରୋଗରୁ ଆମେ ଆମର ପିଲାମାନଙ୍କୁ ରକ୍ଷା କରି ପାରିବା । ନିକଟରେ ବିଶ୍ୱ ସ୍ୱାସ୍ଥ୍ୟ ସଂଗଠନ ଅର୍ଥାତ ଡବ୍ଲ୍ୟୁଏଚଓର ଏକ ରିପୋର୍ଟ ଆସିଛି ଯେଉଁଥିରେ କୁହାଯାଇଛି କି ସ୍ୱଚ୍ଛ ଭାରିତ ଅଭିଯାନ ଦ୍ୱାରା 3 ଲକ୍ଷ ଜୀବନ ବଞ୍ଚିବା ସମ୍ଭବ ହୋଇଛି । ଯଦି ଆମେ ଗୋଟିଏ ଜୀବନ ମଧ୍ୟ ରକ୍ଷା କରି ପାରିବା ତ , ଜନ୍ମ ଜନ୍ମର ପୁଣ୍ୟ ଫଳ ଆମକୁ ମିଳି ପାରିବ । ଆପଣମାନେ ତ , 3 ଲକ୍ଷ ଲୋକଙ୍କର ଜୀବନ ବଞ୍ଚାଉଛନ୍ତି । ଜନ୍ମ ଜନ୍ମର ପୁଣ୍ୟ ଫଳ ଆପଣଙ୍କ ସହିତ ଏକାବେଳେ ଯୋଡ଼ି ହେଉଛି ।


    ସାଥୀଗଣ , ସ୍ୱାସ୍ଥ୍ୟ ସେ ଗରିବଙ୍କର ହେଉ , ଅବା ମଧ୍ୟମବର୍ଗ ପରିବାରର , ଦେଶର ଇତିହାସରେ ପ୍ରଥମ ଥର ସରକାର ବ୍ୟାପକ ଭାବେ ପ୍ରୟାସ କରୁଛନ୍ତି । ସେ ହୁଏତ ବଡ଼ ହସ୍ପାତାଳର ନେଟୱାର୍କ ହେଉ , ଆୟୂଷ୍ମାନ ଭାରତ ମାଧ୍ୟମରେ ସାରା ଦେଶରେ ଗାଁ ଗୁଡ଼ିକରେ ଦେଢ଼ ଲକ୍ଷ ସ୍ୱାସ୍ଥ୍ୟ ଏବଂ ଆରୋଗ୍ୟ କେନ୍ଦ୍ରର ଅଭିଯାନ ହେଉ , ଅବା ପୁଣି ଗରିବଙ୍କୁ ମାଗଣା ଚିକିତ୍ସା ଦେଉଥିବା ବିଶ୍ୱର ସବୁଠାରୁ ବଡ଼ ଯୋଜନା ଆୟୁଷ୍ମାନ ଭାରତ ଏକା ସାଙ୍ଗରେ ଅନେକ କାର୍ଯ୍ୟ ହେଉଛି ।


    ସାଥୀଗଣ , କିଛି ସମୟ ପୂର୍ବରୁ ମୁଁ ଆପଣମାନଙ୍କୁ କହିଲି କି କେବଳ ହରିୟାଣାରେ ହିଁ ରାଷ୍ଟ୍ରୀୟ କର୍କଟ ପ୍ରତିଷ୍ଠାନ ସହିତ ଚିକିତ୍ସା ଏବଂ ସ୍ୱାସ୍ଥ୍ୟଶିକ୍ଷା ସହିତ ଜଡ଼ିତ 5ଟି ବଡ଼ ସଂସ୍ଥାନର ଲୋକାର୍ପଣ , ଉଦ୍ଘାଟନ ଏବଂ ଶିଳାନ୍ୟାସ କରାଯାଇଛି । 2 ହଜାର କୋଟି ଟଙ୍କାରେ ନିର୍ମିତ ରାଷ୍ଟ୍ରୀୟ କର୍କଟ ପ୍ରତିଷ୍ଠାନ , ବ୍ୟୟ ହିସାବରେ ଦେଖିଲେ ହେଉଛି ଦେଶର ସବୁଠାରୁ ବଡ଼ ସରକାରୀ ପ୍ରକଳ୍ପ । ଏଠାରେ କର୍କଟ ଭଳି ଜଟିଳ ରୋଗର ଚିକିତ୍ସା ପାଇଁ ଅତ୍ୟାଧୁନିକ ସୁବିଧାମାନ ନିର୍ମାଣ କରାଯାଉଛି । ସେହିପରି ଏଠାରେ କରୁକ୍ଷେତ୍ରରେ ଶ୍ରୀକୃଷ୍ଣ ଆୟୁଷ ବିଶ୍ୱବିଦ୍ୟାଳୟ ଏବଂ ପଞ୍ଚକୂଲାରେ ରାଷ୍ଟ୍ରୀୟ ଆୟୁର୍ବେଦ ପ୍ରତିଷ୍ଠାନ ସ୍ଥାପନ ହେବା ଦ୍ୱାରା ଆୟୁର୍ବେଦ ସହିତ ଜଡିତ ଆମର ପୁରାତନ ଉପଚାର ବଦ୍ଧତିକୁ ଆହୁରି ଅଧିକ ଶକ୍ତି ମିଳିବ । ସେହିପରି କର୍ଣ୍ଣାଲରେ ପଣ୍ଡିତ ଦୀନଦୟାଲ ସ୍ୱାସ୍ଥ୍ୟ ବିଜ୍ଞାନ ବିଶ୍ୱବିଦ୍ୟାଳୟରେ ସ୍ୱାସ୍ଥ୍ୟ ସହିତ ଜଡିତ ଗବେଷଣା ହୋଇପାରିବ । ଫରିଦାବାଦର ଇଏସଆଇସି ମେଡିକାଲ କଲେଜ ଏବଂ ହାସ୍ପାତାଳ ସହିତ ଜଡିତ ଆମର କାର୍ଯ୍ୟ କରୁଥିବା ଭାଇମାନଙ୍କୁ , ଆମର ଶ୍ରମିକ ଭାଇ ଏବଂ ଭଉଣୀମାନଙ୍କୁ ଚିକିତ୍ସାର ବହୁତ ବଡ଼ ସୁବିଧା ବିଳିବାକୁ ଯାଉଛି ।


    ସାଥୀଗଣ , କେନ୍ଦ୍ର ସରକାର ଦେଶରେ ବଡ଼ ହାସ୍ପତାଳର ନେଟୱାର୍କ କିଭଳି ଭାବରେ ଦ୍ରୁତ ଗତିରେ ବିଛାଉଛନ୍ତି ଏହାର ଅନୁମାନ ଏହି କଥାରୁ ଲଗାଯାଇ ପାରିବ , କି ଆଜି ଦେଶରେ 21ଟି ଏମ୍ସ , ଦେଶରେ ଏବେ କାର୍ଯ୍ୟକ୍ଷମ ଅଛି ଅବା ପୁଣି ନିର୍ମାଣର କାର୍ଯ୍ୟ ଚାଲୁ ରହିଛି । ଏଥିମଧ୍ୟରୁ 14ଟି ଏମ୍ସର କାର୍ଯ୍ୟ 2014ରେ ଆମେ କ୍ଷମତାକୁ ଆସିବା ପରେ ଆରମ୍ଭ ହୋଇଛି । ମୁଁ ଖୁସି ଯେ ସେଥିରେ ଆଉ ଏକ ଏମ୍ସ ଯୋଡି ହେବ । ଯାହା ହରିୟାଣାରେ ହିଁ ରିୱାଡ଼ିରେ ନିର୍ମାଣ ହେବ ।


    ମୋତେ ଅବଗତ କରାଯାଇଛି କି ମଲେଠୀର ସଚେତନ ଲୋକମାନେ ଏହି ଏମ୍ସ ପାଇଁ ଜମି ଉପଲବ୍ଧ କରାଇଛନ୍ତି । ମୁଁ ସମସ୍ତ ଲୋକଙ୍କୁ ବହୁତ-ବହୁତ ସାଧୁବାଦ ଏବଂ ଅଭିନନ୍ଦନ ଜଣାଉଛି । ଏବେ ବହୁତ ଶୀଘ୍ର ଏହା ଉପରେ କାର୍ଯ୍ୟ ଆରମ୍ଭ ହୋଇଯିବ ।


    ସାଥୀଗଣ , ଭଲ ଏବଂ ବଡ଼ ହାସ୍ପତାଳଗୁଡିକ ସହିତ ପ୍ରଧାନମନ୍ତ୍ରୀ ଜନ ଔଷଧୀ କେନ୍ଦ୍ରଗୁଡିକରେ ଶସ୍ତା ଔଷଧ ଉପଲବ୍ଧ କରାଯାଉଛି । ଆଣ୍ଠୁ ଏବଂ ହୃଦ ଅସ୍ତ୍ରୋପଚାର ମଧ୍ୟ ଅନେକ ଗୁଣ ଶସ୍ତା କରାଯାଇଛି । ବୃକ୍କ(କିଡନୀ) ଜନିତ ରୋଗୀଙ୍କ ପାଇଁ ଜିଲ୍ଲା ହାସ୍ପାତାଳରେ ମାଗଣା ଡାଏଲେସିସର ସୁବିଧା ଯୋଗାଇ ଦିଆ ଯାଉଛି । ଆୟୁଷ୍ମାନ ଭାରତ ଯୋଜନା ଅଧୀନରେ ଦେଶରେ ପ୍ରାୟ 50 କୋଟି ପରିବାରଙ୍କୁ 5 ଲକ୍ଷ ଟଙ୍କା ପର୍ଯ୍ୟନ୍ତ ମାଗଣା ଚିକିତ୍ସା ମିଳିବାକୁ ଲାଗିଛି । ଏବେ ଏହି ଯୋଜନା ଲାଗୁ ହେବାର 150 ଦିନ ମଧ୍ୟ ହୋଇନାହିଁ , ଏ ପର୍ଯ୍ୟନ୍ତ 11 ଲକ୍ଷରୁ ଅଧିକ ଗରିବଙ୍କୁ ଏହା ଅଧୀନରେ ଚିକିତ୍ସାର ସୁବିଧା ମିଳି ସାରିଛି ।


    ସାଥୀଗଣ , ଆଜି ଯେତେବେଳେ ମୁଁ ନାରୀଶକ୍ତିର କଥା କହୁଛି , ତ ଦେଶର କୃଷି କ୍ଷେତ୍ରର କଥା ନ କହିବି ଏହା ହୋଇ ପାରିବ ନାହିଁ ଆଉ ହରିୟାଣାରେ ନ କହିବି ତ , ଏହା ମଧ୍ୟ ତ ହେଉଛି ଜୟ ଯବାନର ଦେଶ ଆଉ ହେଉଛି ଜୟ କିଷାନର ପ୍ରଦେଶ । ବିନା ମହିଳାଙ୍କ ଯୋଗଦାନରେ ଏହି କ୍ଷେତ୍ରର କଳ୍ପନା ମଧ୍ୟ କରାଯାଇ ପାରିବ ନାହିଁ । ଦେଶରେ କୃଷି କ୍ଷେତ୍ରକୁ ସୁଦୃଢ଼ କରିବା ପାଇଁ ସରକାରଙ୍କ ଦ୍ୱାରା ବହୁତ ବଡ଼ ଯୋଜନାର ଘୋଷଣା କରାଯାଇଛି । ପିଏମ କିଷାନ ଯୋଜନା ଅଧୀନରେ ଆମେ ଏଭଳି କୃଷକମାନଙ୍କୁ ଯେଉଁମାନଙ୍କ ପାଖରେ 5 ଏକରରୁ କମ୍ ଜମି ଅଛି , ସେମାନଙ୍କ ବ୍ୟାଙ୍କ ଖାତାରେ ପ୍ରତ୍ୟେକ ବର୍ଷ 6 ହଜାର ଟଙ୍କା ସିଧାସଳଖ ଜମା କରାଯିବ । ଏହି ଅର୍ଥ 2-2 ହଜାର ଟଙ୍କା ତିନୋଟି କିସ୍ତିରେ ଜମା ହେବ । ଯାହାର ପ୍ରଥମ କିସ୍ତି ବହୁତ ହିଁ ଶୀଘ୍ର ଦେବାର ପ୍ରୟାସ କରାଯାଉଛି ।


    ସାଥୀଗଣ , ଏହା ଆମର ପ୍ରୟାସ ହେଉଛି କି ଗାଁର ଗରିବମାନଙ୍କର , କୃଷକମାନଙ୍କର , ମଧ୍ୟମବର୍ଗଙ୍କ ଜୀବନ ସରଳ ଓ ସୁଗମ ହେଉ । ଏହି କାର୍ଯ୍ୟ ଏତେ ବଡ଼ ସ୍ତରରେ , ଏତେ ଦ୍ରୁତ ଗତିରେ ଏଥିପାଇଁ ହୋଇ ପାରୁଛି କାରଣ ସାଢ଼େ ଚାରି ବର୍ଷ ପୂର୍ବରୁ ଆପଣ ସମସ୍ତେ ଏକ ଦୃଢ଼ ସରକାର ପାଇଁ , ପୂର୍ଣ୍ଣ ବହୁମତ ବାଲା ସରକାର ପାଇଁ ନିଜ ଭୋଟର ସଦୁପଯୋଗ କରିଥିଲେ । ଆଉ ଏଥିପାଇଁ ଆଜି ଏହି ସମସ୍ତ କାର୍ଯ୍ୟ ସମ୍ଭବ ହେଉଛି ।


    ନିଜ ଦେଶରେ ସଚ୍ଚୋଟତାର ବ୍ୟବସ୍ଥା ଆଣିବା ପାଇଁ ନିଜର ଭୋଟ ଦେଇଥିଲେ । ଆପଣଙ୍କର ସେହି ବିଶ୍ୱାସ ସହିତ ଚାଲି ମଧ୍ୟସ୍ଥି ଆଉ ଗରିବଙ୍କ ଅଧିକାର ଲୁଟୁଥିବା ସମସ୍ତ ବ୍ୟବସ୍ଥାଗୁଡ଼ିକୁ ବାହାର କରିଦିଆ ଯାଇଛି । ଆଜି ଦେଶର ପ୍ରତ୍ୟେକ ସଚ୍ଚୋଟ ଲୋକଙ୍କୁ ଏହି ଚୌକିଦାର ଉପରେ ବିଶ୍ୱାସ ଅଛି । କିନ୍ତୁ ଯେଉଁମାନେ ଭ୍ରଷ୍ଟ ଅଟନ୍ତି ସେମାନଙ୍କୁ ମୋଦୀଙ୍କ ଯୋଗୁଁ କଷ୍ଟ ମିଳୁଛି । ଆପଣ ଏଠାରେ ହରିୟାଣାରେ ମଧ୍ୟ ଦେଖୁଛନ୍ତି କି ସଂସ୍ଥାଗୁଡ଼ିକ ବିରୁଦ୍ଧରେ କାର୍ଯ୍ୟାନୁଷ୍ଠାନ ଦ୍ୱାରା କିପରି ସେମାନଙ୍କ ଝାଳ ବୋହିବାରେ ଲାଗିଛି ।


    ସାଥୀଗଣ , ମହାମେଣ୍ଟର ଏହି ସମସ୍ତ ଚେହେରା ତଦନ୍ତକାରୀ ସଂସ୍ଥାଗୁଡ଼ିକୁ , ଅଦାଲତକୁ ଧମକାଇବା ଆଉ ମୋଦୀଙ୍କୁ ଗାଳି ଦେବା ପାଇଁ ପ୍ରତିଯୋଗିତାରେ ଲାଗିଛନ୍ତି । ଆପଣମାନେ ଆଶ୍ୱସ୍ତ ରୁହନ୍ତୁ , ଏହି ଚୌକିଦାର ନା ତ ଏମାନଙ୍କ ଧମକରେ ଆଉ ନା ହିଁ ଏମାନଙ୍କ ଗାଳିମନ୍ଦରେ ଡରିଲାବାଲା ଲୋକ । ନା ହିଁ ଅଟକିଲାବାଲା , ନା ହିଁ ମୁଣ୍ଡ ନୁଆଁଇଲାବାଲା । ଦେଶକୁ ଭ୍ରଷ୍ଟାଚାରୀମାନଙ୍କ କବଳରୁ ଆଉ ଆବର୍ଜନାରୁ ମୁକ୍ତି ଦେବା ପାଇଁ ଆମର ସଫାଇ ଅଭିଯାନ ଆହୁରି ଦ୍ରୁତ ହେବାକୁ ଯାଉଛି । ଏହି ଅଭିଯାନ ପାଇଁ ଆପରଙ୍କ ଆଶୀର୍ବାଦ ସର୍ବଦା ଅତୁଟ ରହୁ । ଆଉ ଏବେ ଆପଣଙ୍କ ରାଜ୍ୟର ଅନେକ ଲୋକ ବୋଧହୁଏ କୁମ୍ଭ ମେଳାକୁ ଯାଇଥିବେ , ଚଳିତ ଥର ଯେଉଁ ଲୋକ କୁମ୍ଭମେଳାରୁ ଫେରୁଥିବେ... ପ୍ରତ୍ୟେକ ଗାଁରେ ଚର୍ଚ୍ଚା ହେଉଛି ହିନ୍ଦୁସ୍ଥାନର ଯେଉଁ ଲୋକ କୁମ୍ଭମେଳାକୁ ଯାଇଛନ୍ତି... ମୋତେ ଅବଗତ କରାଯାଇଛି କି ପଅରଦିନ ପବିତ୍ର ସ୍ନାନ ଯୋଗ ଥିଲା । କିଛି ଦିନ ପୂର୍ବେ ଆରମ୍ଭ ହୋଇଥିବା ଏହି ମେଳାରେ ଏ ପର୍ଯ୍ୟନ୍ତ ପ୍ରାୟ 17 କୋଟି ଲୋକ ଅର୍ଥାତ ଦୁନିଆର ଅନେକ ଦେଶରୁ ମଧ୍ୟ ଅଧିକ ଜନସଂଖ୍ୟା ଗଙ୍ଗାକୂଳରେ ସ୍ନାନ କରିବା ପାଇଁ 17 କୋଟି , ଏହା ପରେ ମଧ୍ୟ ସ୍ୱଚ୍ଛତା ବିଷୟରେ ସେମାନେ ଯେଉଁ ମାନଦଣ୍ଡ ସ୍ଥିର କରିଥିଲେ , ସେଥିରେ ଟିକେ ମଧ୍ୟ ଢିଲା ଦେଇ ନାହାଁନ୍ତି । ଆପଣ ଆଶ୍ଚର୍ଯ୍ୟ ହେବେ ଆମେରିକାର ଏକ ସମ୍ବାଦପତ୍ର ‘ ନ୍ୟୁୟର୍କ ଟାଇମସ୍ ’ କୁମ୍ଭ ମେଳା ବିଷୟରେ ଚର୍ଚ୍ଚା କରି ଏକ ପ୍ରବନ୍ଧ ଲେଖିଥିଲା । ସେଥିରେ କୁମ୍ଭ ମେଳାରେ ଯେଉଁ ସ୍ୱଚ୍ଛତାର ବ୍ୟବସ୍ଥା ରହିଛି ସେହି ସ୍ୱଚ୍ଛତା ପାଇଁ ସେମାନେ କୁମ୍ଭ ମେଳାର ବହୁତ ବଡ଼ ପ୍ରଶଂସା କରିଛନ୍ତି । ଦେଖନ୍ତୁ ଏହା ହେଉଛି ବଦଳୁଥିବା ହିନ୍ଦୁସ୍ଥାନର ଦୃଶ୍ୟ ।


    ମୁଁ ଏହି କୁମ୍ଭ ମେଳାରେ ଏହି ସ୍ୱଚ୍ଛତା ପାଇଁ କାର୍ଯ୍ୟ କରୁଥିବା , ଦିନ-ରାତି କାର୍ଯ୍ୟ କରୁଥିବା ସେହି ସମସ୍ତ ଭାଇ-ଭଉଣୀଙ୍କୁ ଆଜି କୁରୁକ୍ଷେତ୍ରର ମାଟିରୁ ଆଦର ପୂର୍ବକ ପ୍ରଣାମ କରୁଛି । ଆଉ ଆଖଡା , ସନ୍ଥସମାଜ , ସାଧୁମହାତ୍ମା ସେମାନେ ମଧ୍ୟ କୁମ୍ଭମେଳାରେ ସ୍ୱଚ୍ଛତାକୁ ନେଇ ନିଜ ନିଜ ବ୍ୟାଖ୍ୟାନରେ , ପ୍ରବଚନରେ ମଧ୍ୟ ଏହି କଥାକୁ ବାରମ୍ବାର ଦୋହରାଇଛନ୍ତି । ସ୍ୱଚ୍ଛତାର ଅଭିଯାନକୁ ସାଧୁ ସନ୍ଥମାନେ ଆଶୀର୍ବାଦ ଦେଲେ ଏହା ମଧ୍ୟ ନିଜକୁ ନିଜ ମଧ୍ୟରେ ହେଉଛି ଏକ ବହୁତ ବଡ଼ ଗୌରବର କଥା । ମୁଁ ସେହି ସନ୍ଥ-ମହନ୍ତମାନଙ୍କୁ , ଋଷି-ମୁନୀମାନଙ୍କୁ ମଧ୍ୟ ଆଦରର ସହିତ ପ୍ରଣାମ କରୁଛି , ସେମାନଙ୍କୁ ଅଭିନନ୍ଦନ ଜଣାଉଛି ।


    ଭାଇ ଓ ଭଉଣୀମାନେ , ଆପଣ ଦେଶର କୋଣ ଅନୁକୋଣରୁ ଆସିଛନ୍ତି । ଆପଣଙ୍କ ଆଶୀର୍ବାଦ ସଦା ସର୍ବଦା ଅତୁଟ ରହୁ , ଏହି କାମନା ସହିତ ମୁଁ ମୋ କଥା ସମାପ୍ତ କରୁଛି । ପୁଣି ଥରେ ସ୍ୱଚ୍ଛତା ଶକ୍ତି ପୁରସ୍କାର ଜିତିଥିବା ସମସ୍ତଙ୍କୁ ମୁଁ ଆଦରପୂର୍ବକ ବହୁତ-ବହୁତ ଅଭିନନ୍ଦନ ଜଣାଉଛି , ଶୁଭକାମନା ଜଣାଉଛି ।


    ବହୁତ-ବହୁତ ଧନ୍ୟବାଦ ।


    ***********

    
    
    (Release ID: 1564936) Visitor Counter : 1