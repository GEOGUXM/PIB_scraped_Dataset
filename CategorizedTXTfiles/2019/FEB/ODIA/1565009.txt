      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ଭାରତରେ ମେଟ୍ରୋ ପ୍ରକଳ୍ପ- ସହରାଞ୍ଚଳ ପରିବହନ ଓ ଯାତାୟାତର ତ୍ୱରିତ ପଦକ୍ଷେପ
      Posted On: 16 FEB 2019 3:18PM by PIB Bhubaneshwar


    ଦ୍ରୁତ ସହରୀକରଣ ଯୋଗୁ ସାରା ଦେଶର ସହର ଓ ବଜାରରେ ବାସ କରୁଥିବା ଲୋକଙ୍କ ନିକଟରୁ ସାଧାରଣ ପରିବହନ ବ୍ୟବସ୍ଥା ଉପରେ ଚାପ ବଢ଼ିବାରେ ଲାଗିଛି । ଫଳସ୍ୱରୂପ ଟିୟର-1 ଓ ଟିୟର-2 ସହର ଗୁଡ଼ିକରେ ଗଣ ତ୍ୱରିତ ପରିବହନ ବ୍ୟବସ୍ଥା ବା ମାସ ରାପିଡ଼ ଟ୍ରାନ୍ସପୋର୍ଟ ସିଷ୍ଟମ୍ ( MRTS ) ଯାତାୟାତର ସବୁଠାରୁ ଦକ୍ଷ ଉପାୟ ଭାବେ ମୁଣ୍ଡ ଟେକିଛି ଏବଂ ଏଥିରେ ମେଟ୍ରୋ ଏକ ପ୍ରମୁଖ ଅଂଶୀଦାର ହୋଇଛି ।


    ଆଜିର ମେଟ୍ରୋ-


    ବର୍ତ୍ତମାନ ସମୟରେ 585 କିଲୋମିଟରର ମେଟ୍ରୋ ଲାଇନ ଚାଲୁ ରହିଛି । ଆଗାମୀ ମାସକ ମଧ୍ୟରେ ଅହମ୍ମଦାବାଦ୍ , ଲକ୍ଷ୍ନୌ , ନାଗପୁର ଓ ଗାଜିଆବାଦର ପାଖାପାଖି ଆଉ 60 କିଲୋମିଟରର ମେଟ୍ରୋଲାଇନରେ ଚାଲିବ ।


    2002ରେ 8 କିଲୋମିଟର ଆଧୁନିକ ମେଟ୍ରୋ ରେଳଲାଇନରୁ ଆରମ୍ଭ ହୋଇଥିବା ଏହି ପରିବହନ ବ୍ୟବସ୍ଥା ଦେଶରେ ଦ୍ରୁତ ଅଭିବୃଦ୍ଧି ଦେଖିଛି ।


    ଚଳିତ ଆର୍ଥିକବର୍ଷ (2018-19) ଫେବ୍ରୁଆରୀ 10 ସୁଦ୍ଧା 140 କିଲୋମିଟରର ମେଟ୍ରୋଲାଇନ୍ସ ସର୍ବସାଧାରଣ ପାଇଁ ଖୋଲା ହୋଇଛି ।


    2019 ଫେବ୍ରୁଆରୀ 10 ସୁଦ୍ଧା ଚାଲୁ ରହିଥିବା 585 କିଲୋମିଟର ମେଟ୍ରୋଲାଇନ ମଧ୍ୟରୁ 326 କିଲୋମିଟର 2014 ମେ ’ ପରେ କାର୍ଯ୍ୟକ୍ଷମ ହୋଇଛି ।


    2014 ମେ ’ ପରଠାରୁ 258 କିଲୋମିଟର ମେଟ୍ରୋଲାଇନକୁ ଭାରତ ସରକାର ମଞ୍ଜୁରି ଦେଇଛନ୍ତି ।


    ଏବେ ଦେଶରେ ପ୍ରାୟ 600 କିଲୋମିଟରର ମେଟ୍ରୋଲାଇନ୍ ନିର୍ମାଣାଧୀନ ରହିଛି , ଯାହାକି ଆଗାମୀ 5 ବର୍ଷ ମଧ୍ୟରେ ଚାଲୁହେବ ।


    ସେହିଭଳି ବର୍ତ୍ତମାନ ପ୍ରାୟ 1000 କିଲୋମିଟରର ମେଟ୍ରୋଲାଇନ୍ ପ୍ରସ୍ତାବ ପ୍ଲାନିଂରେ ରହିଛି ।


    ଭାରତରେ ମେଟ୍ରୋ ରେଳର ଅଭିବୃଦ୍ଧି ଏବଂ ମାନବୃଦ୍ଧି ପାଇଁ ଭାରତ ସରକାର ବିଭିନ୍ନ ପଦକ୍ଷେପ ନେଇଛନ୍ତି । ଭାରତ ସରକାରଙ୍କ ମେଟ୍ରୋ ରେଳ ନୀତି 2017 ଦେଶରେ ମେଟ୍ରୋ ରେଳର ତ୍ୱରିତ ଓ ନିରନ୍ତର ଅଭିବୃଦ୍ଧିକୁ ପ୍ରୋତ୍ସାହିତ କରିଛି ।


    ମେଟ୍ରୋ ପ୍ରକଳ୍ପଗୁଡ଼ିକ କେବଳ ସଂଯୋଗୀକରଣ ବଢ଼ାଇଛି ତାହା ନୁହେଁ ବରଂ ଏହା ଯାତ୍ରା ସମୟ ହ୍ରାସ କରିଛି । ଫଳରେ ସହରାଞ୍ଚଳରେ ବସବାସକୁ ବହୁମାତ୍ରାରେ ସରଳ କରିଛି ।ଏହା ପ୍ରତ୍ୟକ୍ଷ ଓ ପରୋକ୍ଷ କର୍ମନିଯୁକ୍ତି ସୁଯୋଗ ମଧ୍ୟ ସୃଷ୍ଟି କରିଛି । ସହରଗୁଡ଼ିକରେ ମେଟ୍ରୋ ପ୍ରକଳ୍ପ ସମ୍ପ୍ରସାରଣ ଦ୍ୱାରା ସ୍ଥାନୀୟ ଓ ଆନ୍ତଃସହର ଯାତ୍ରା ସରଳ ହେବ ଏବଂ ସ୍ଥାନୀୟ ବ୍ୟବସାୟୀଙ୍କ ପାଇଁ ଯାତାୟାତ ଓ ସଂଯୋଗୀକରଣ ମଧ୍ୟ ସରଳ ହେବ ।


    ****************

    
    
    (Release ID: 1565009) Visitor Counter : 14