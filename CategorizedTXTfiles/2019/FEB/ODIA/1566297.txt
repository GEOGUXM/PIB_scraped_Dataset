      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରୟାଗରାଜରେ ସ୍ୱଚ୍ଛ କୁମ୍ଭ, ସ୍ୱଚ୍ଛ ଆଭାର କାର୍ଯ୍ୟକ୍ରମକୁ ସମ୍ବୋଧିତ କଲେ ପ୍ରଧାନମନ୍ତ୍ରୀ
      Posted On: 24 FEB 2019 9:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ପ୍ରୟାଗରାଜରେ ସ୍ୱଚ୍ଛ କୁମ୍ଭ , ସ୍ୱଚ୍ଛ ଆଭାର କାର୍ଯ୍ୟକ୍ରମକୁ ସମ୍ବୋଧିତ କରିଛନ୍ତି ।


    ସେ ପ୍ରୟାଗରାଜରେ ପବିତ୍ର ସଙ୍ଗମର ଜଳରେ ବୁଡ ପକାଇବା ପରେ , ଆଉ ଏକ ସ୍ୱଚ୍ଛ କୁମ୍ଭ ସୁନିଶ୍ଚିତ କରିବା ପାଇଁ ନିର୍ବାଚିତ ସ୍ୱଚ୍ଛତା କାର୍ଯ୍ୟକର୍ତ୍ତାମାନଙ୍କୁ ସେମାନଙ୍କ ପ୍ରୟାସର ସମ୍ମାନ ସ୍ୱରୂପ ‘ ଚରଣ ବନ୍ଦନା ’ କରି ମଞ୍ଚ ଉପରେ ପହଞ୍ଚିଥିଲେ ।


    ସେ ଏହି ସମସ୍ତ ବ୍ୟକ୍ତିଙ୍କୁ ‘ କର୍ମ ଯୋଗୀ ’ ଭାବେ ଉଲ୍ଲେଖ କରିଥିଲେ , ଯେଉଁମାନେ କି କୁମ୍ଭ ପାଇଁ ପ୍ରୟାଗରାଜରେ ଏକତ୍ରିତ ହେଉଥିବା ଭକ୍ତମାନଙ୍କୁ ସର୍ବଶ୍ରେଷ୍ଠ ବ୍ୟବସ୍ଥା ସୁନିଶ୍ଚିତ କରିବାରେ ସାମିଲ ରହିଛନ୍ତି । ଏହି ସନ୍ଦର୍ଭରେ ସେ ଏନଡିଆରଏଫ , ନାବିକ , ସ୍ଥାନୀୟ ଜନସାଧାରଣ ଏବଂ ସ୍ୱଚ୍ଛତା କର୍ମୀମାନଙ୍କ ସମ୍ବନ୍ଧରେ ମଧ୍ୟ ଉଲ୍ଲେଖ କରିଥିଲେ । ଗତ କିଛି ସପ୍ତାହ ମଧ୍ୟରେ 21 କୋଟିରୁ ଅଧିକ ଜନସାଧାରଣ କୁମ୍ଭ ଗସ୍ତ କରିଛନ୍ତି ଉଲ୍ଲେଖ କରି , ସେ କହିଲେ ଯେ ସ୍ୱଚ୍ଛତା କାର୍ଯ୍ୟକର୍ତ୍ତାମାନେ ପ୍ରଦର୍ଶିତ କରିଛନ୍ତି କି କିଛି ବି ଅସମ୍ଭବ ନୁହେଁ । ସେ କହିଲେ ଯେ ଚଳିତ ବର୍ଷ କୁମ୍ଭକୁ ମିଳିଥିବା ପ୍ରଶଂସାର ସେମାନେ ହେଉଛନ୍ତି ସବୁଠାରୁ ବଡ ସୁପାତ୍ର । ସେ କହିଲେ ଯେ ସେହି ସମୟ ଯେତେବେଳେ କି ସେ କିଛି ସଫେଇ କର୍ମଚାରୀମାନଙ୍କ ଚରଣ ବନ୍ଦନା କଲେ , ତାହା ସବୁବେଳେ ତାଙ୍କ ସ୍ମରଣରେ ରହିବ ।


    ପ୍ରଧାନମନ୍ତ୍ରୀ କହିଲେ ଯେ ଆଜି ଘୋଷିତ ସ୍ୱଚ୍ଛତା ସେବା ସମ୍ମାନ କୋଷ ସ୍ୱଚ୍ଛତା କାର୍ଯ୍ୟକର୍ତ୍ତା ଏବଂ ସେମାନଙ୍କ ପରିବାରର ଆବଶ୍ୟକତା ସମୟରେ ସହାୟତା କରିବ ।


    ପ୍ରଧାନମନ୍ତ୍ରୀ କହିଲେ ଯେ ସ୍ୱଚ୍ଛ ଭାରତ ଅଭିଯାନ ଦ୍ରୂତଗତିରେ ଆଗକୁ ବଢ଼ୁଛି । ଦେଶ ଚଳିତ ବର୍ଷ ଅକ୍ଟୋବର 2କୁ ମହାତ୍ମାଗାନ୍ଧୀଙ୍କ 150ତମ ଜୟନ୍ତୀ ପୂର୍ବରୁ ଖୋଲାରେ ଶୌଚ ମୁକ୍ତ ହେବା ଆଡକୁ ବଢ଼ୁଛି ।


    ଗଙ୍ଗା ନଦୀର ସ୍ୱଚ୍ଛତା ଚଳିତ ବର୍ଷ ମଧ୍ୟ ବଡ ଚର୍ଚ୍ଚାର ବିଷୟ ରହିଛି । ସେ କହିଲେ ଯେ ଆଜି ସେ ଏହାକୁ ପ୍ରଥମ ଥର ପାଇଁ ଅନୁଭବ କରିଛନ୍ତି । ନମାମି ଗଙ୍ଗେ କେନ୍ଦ୍ର ସରକାରଙ୍କ ପ୍ରୟାସର ପରିଣାମ । ସେ କହିଲେ ଯେ ନଦୀରେ ପଡୁଥିବା ନାଳମାନଙ୍କୁ ଅବରୁଦ୍ଧ କରାଯାଉଛି ଏବଂ ସିୱେଜ ଟ୍ରିଟମେଣ୍ଟ ପ୍ଳାଣ୍ଟ ନିର୍ମାଣ କରାଯାଉଛି । କିଛି ଦିନ ପୂର୍ବରୁ ତାଙ୍କୁ ସିଓଲ ଶାନ୍ତି ପୁରସ୍କାର ମିଳିଛି , ଯେଉଁଥିରେ ପାଖାପାଖି 1.30 କୋଟି ଟଙ୍କା ସାମିଲ ଥିଲା । ସେ କହିଲେ ଯେ ସେ ଏହି ରାଶିକୁ ନମାମି ଗଙ୍ଗା ମିଶନ ପାଇଁ ଦାନ କରିଦେଇଛନ୍ତି । ସେ କହିଲେ ଯେ ପ୍ରଧାନମନ୍ତ୍ରୀ ଭାବେ ତାଙ୍କୁ ମିଳିଥିବା ଉପହାର ଏବଂ ସ୍ମାରକୀମାନଙ୍କୁ ମଧ୍ୟ ନିଲାମ କରିଦିଆଯାଇଛି ଏବଂ ଏହି ଆୟ ମଧ୍ୟ ନମାମି ଗଙ୍ଗେ ମିଶନକୁ ପ୍ରଦାନ କରାଯାଇଛି ।


    ପ୍ରଧାନମନ୍ତ୍ରୀ କୁମ୍ଭ ସହିତ ଜଡିତ ନାବିକମାନଙ୍କୁ ମଧ୍ୟ ବିଶେଷ ଭାବେ ପ୍ରଶଂସା କରିଥିଲେ । ସେ ଏହା ମଧ୍ୟ କହିଥିଲେ ଯେ ସ୍ୱାଧୀନତା ପରେ ପ୍ରଥମ ଥର ପାଇଁ କୁମ୍ଭ ଆସୁଥିବା ତୀର୍ଥଯାତ୍ରୀମାନଙ୍କୁ ଅକ୍ଷୟ ବଟ ଯାତ୍ରା କରିବାର ସୁଯୋଗ ମିଳିଛି ।


    ପ୍ରଧାନମନ୍ତ୍ରୀ ସେଠାରେ ଉପସ୍ଥିତ ଥିବା ସମସ୍ତ ବ୍ୟକ୍ତିମାନଙ୍କୁ ଧନ୍ୟବାଦ ପ୍ରଦାନ କରିଥିଲେ । ସେ ଏ ସମ୍ବନ୍ଧରେ ଉତ୍ତର ପ୍ରଦେଶ ପୋଲିସ ଦ୍ୱାରା ନିର୍ବାହ କରାଯାଇଥିବା ଭୂମିକାର ପ୍ରଶଂସା କରିଥିଲେ ।


    ପ୍ରଧାନମନ୍ତ୍ରୀ କହିଲେ ଯେ ଚଳିତ ବର୍ଷ କୁମ୍ଭ ପାଇଁ କରାଯାଇଥିବା ବ୍ୟବସ୍ଥାମାନଙ୍କରେ ମହତ୍ୱପୂର୍ଣ୍ଣ ଭିତ୍ତିଭୂମିର ବିକାଶ ସାମିଲ ରହିଛି , ଯାହାକି କୁମ୍ଭ ମେଳା ଶେଷ ହେବା ପରେ ମଧ୍ୟ ସହରର ସେବା କରି ଚାଲିବ ।


    *************

    
    
    (Release ID: 1566297) Visitor Counter : 12