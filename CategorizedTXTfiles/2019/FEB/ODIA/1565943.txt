      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ମହାରାଷ୍ଟ୍ରର ୟବତମାଲଠାରେ ବିଭିନ୍ନ ଉନ୍ନୟନ ପ୍ରକଳ୍ପ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 16 FEB 2019 3:34PM by PIB Bhubaneshwar


    ଭାରତମାତା କୀ ଜୟ , ଭାରତମାତା କୀ ଜୟ!


    ମହାରାଷ୍ଟ୍ରର ରାଜ୍ୟପାଳ ଶ୍ରୀମାନ ବିଦ୍ୟାସାଗର ରାଓ ମହୋଦୟ , ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀ ଦେବେନ୍ଦ୍ର ମହାଶୟ ଫଡନବୀସ , କେନ୍ଦ୍ର ମନ୍ତ୍ରିପରିଷଦରେ ମୋର ସାଥୀ ନୀତିନ ମହାଶୟ , ଶ୍ରୀମାନ ହଂସରାଜ ଅହିର ମହାଶୟ , ରାଜ୍ୟ ସରକାରଙ୍କ ମନ୍ତ୍ରୀ ଶ୍ରୀମାନ ମଦନ ୟେରୱାର ମହାଶୟ , ମଞ୍ଚ ଉପରେ ଉପସ୍ଥିତ ଅନ୍ୟ ମହାନୁଭବ ଏବଂ ବିଶାଳ ସଂଖ୍ୟାରେ ଆମକୁ ଆଶୀର୍ବାଦ ଦେବାକୁ ଆସିଥିବା ଭାଇ ଓ ଭଉଣୀମାନେ , ଆଉ ବିଶେଷ କରି ଭଉଣୀମାନେ ।


    ପାଣ୍ଡରକୋଡାର ଏହି ଭୂମିରୁ ମୁଁ ସନ୍ଥ ସର୍ବଲାଲ ମହାରାଜ , ମୁଖସାଜୀ ମହାରାଜଙ୍କ ଭଳି ଅନେକ ସନ୍ଥ ଏବଂ ମହାପୁରୁଷଙ୍କୁ ପ୍ରଣାମ କରୁଛି । କିଛି ମାସ ପୂର୍ବେ ଏହି କ୍ଷେତ୍ରର ଆଦିବାସୀ ଯୁବକମାନେ ଏଭରେଷ୍ଟ ଉପରେ ବିଜୟପ୍ରାପ୍ତ କରିଥିଲେ । ଦିଲ୍ଲୀରେ ମୋତେ ଏହି ସମସ୍ତ ଯୁବ ସାଥୀଙ୍କ ସହିତ ସାକ୍ଷାତ କରିବାର ସୁଯୋଗ ମିଳିଥିଲା । ଅନେକ ପରିଶ୍ରମ , ସେମାନଙ୍କ ସ୍ୱପ୍ନ ବିଷୟରେ ଜାଣି ମୋତେ ୟବତମାଲ ଚନ୍ଦ୍ରପୁରର ଉର୍ଜ୍ଜାର ସୁଖଦ ଅନୁଭବ ହୋଇଥିଲା । ଏଠାକାର କୋଲାମ ଜନଜାତିର ସ୍ୱଚ୍ଛତା ପ୍ରତି ଯେଉଁ ଆଗ୍ରହ ରହିଛି ତାହାର ଚର୍ଚ୍ଚା ମୁଁ ମୋର ‘ ମନ୍ କୀ ବାତ୍ ’ କାର୍ଯ୍ୟକ୍ରମରେ ମଧ୍ୟ କରିଥିଲି । ଚନ୍ଦ୍ରପୁରର ଯୁବକମାନେ ଯେଉଁଭଳି ଭାବେ ସେଠାକାର ଦୁର୍ଗକୁ ସଫା କରିଥିଲେ , ତାହାଦ୍ୱାରା ଦେଶର ଅନେକ ଯୁବକଙ୍କୁ ଏଭଳି ହିଁ ସ୍ୱଚ୍ଛତା ଅଭିଯାନର ପ୍ରେରଣା ମିଳିଛି ।


    ସେତେବେଳେ ମୁଁ ଚା ପେ ଚର୍ଚ୍ଚା କରିଥିଲି ଏବଂ ଦେଶର ସମସ୍ୟାଗୁଡ଼ିକୁ ଦୂର କରିବା ପାଇଁ ନିରନ୍ତର କାର୍ଯ୍ୟ କରିବାର ପ୍ରତିଶ୍ରୁତି ମଧ୍ୟ ଦେଇଥିଲି । ବିଗତ ସାଢ଼େ ଚାରି ବର୍ଷରେ ସଂପୂର୍ଣ୍ଣ ସଚ୍ଚୋଟତାର ସହିତ ଆପଣଙ୍କୁ ଦେଇଥିବା ଏହି ପ୍ରତିଶ୍ରୁତି ପାଳନ କରିବାର ପ୍ରୟାସ ମୁଁ କରୁଛି । ଆପଣମାନେ ଖୁସି ଅଛନ୍ତି ତ ? ମୁଁ ଯେଉଁ କାର୍ଯ୍ୟ କରୁଛି ସେଥିରେ ଆପଣ ଖୁସି ତ ? ମୁଁ ଯେଉଁ ପରିଶ୍ରମ କରୁଛି ସେଥିରେ ଆପଣ ସନ୍ତୋଷ ତ ? ମୁଁ ଯେଉଁ ପ୍ରତିଶ୍ରୁତି ଦେଇଥିଲି ସେଥିପାଇଁ ମନ-ପ୍ରାଣ ଦେଇ ଲାଗିପଡ଼ିଛି , ସେଥିପାଇଁ ଆପଣ ଖୁସି ତ ? ଆପଣମାନଙ୍କର ଆଶୀର୍ବାଦ ରହିଛି , ଆପଣମାନଙ୍କର ଆଶୀର୍ବାଦ ରହିବ ?


    ଆଜି ମଧ୍ୟ ପାଣ୍ଡରକୋଡାର ୟବତମାଲର ବିକାଶ ସହିତ ଜଡ଼ିତ ଶହ ଶହ କୋଟିର ପ୍ରକଳ୍ପର ଶିଳାନ୍ୟାସ ଏବଂ ଲୋକାର୍ପଣ କରାଯାଇଛି । ଏଥିରେ ଗରିବଙ୍କ ଘର ସହିତ ଜଡ଼ିତ , ସଡ଼କ ସହିତ ଜଡ଼ିତ , ରେଳବାଇ ସହିତ ଜଡ଼ିତ , ରୋଜଗାର ଏବଂ ସ୍ୱରୋଜଗାର ସହିତ ଜଡ଼ିତ , ଶିକ୍ଷା ସହିତ ଜଡ଼ିତ ଅନେକ ପ୍ରକଳ୍ପ ରହିଛି ।


    ଭାଇ ଓ ଭଉଣୀମାନେ , ବିକାଶର ଏହି ସମସ୍ତ ପ୍ରକଳ୍ପଗୁଡ଼ିକ ମଧ୍ୟରେ ମୁଁ ଏହା ମଧ୍ୟ ଜାଣୁଛି କି ଆମେ ସମସ୍ତେ କୌଣସି ଗଭୀର ଦୁଃଖ ମଧ୍ୟ ଦେଇ ଗତି କରୁଛେ । ପୁଲୱାମାରେ ଯାହା କିଛି ମଧ୍ୟ ହେଲା , ତାକୁ ନେଇ ଆତଙ୍କବାଦୀଙ୍କର ସେହି କୃତ୍ୟକୁ ନେଇ ଆପଣମାନଙ୍କର ରହିଥିବା ଆକ୍ରୋଶକୁ ମୁଁ ବୁଝିପାରୁଛି । ଏଠାରେ ମହାରାଷ୍ଟ୍ରର ମଧ୍ୟ ଦୁଇଜଣ ବୀର ସନ୍ତାନ ଦେଶ ସେବା କରି ପୁଲୱାମାରେ ନିଜ ପ୍ରାଣର ଆହୁତି ଦେଇଛନ୍ତି । ଯେଉଁ ପରିବାର ନିଜର ପୁତ୍ରକୁ ହରାଇଛନ୍ତି , ସେମାନଙ୍କର ଦୁଃଖ କଷ୍ଟକୁ ମୁଁ ଭଲଭାବେ ଅନୁଭବ କରିପାରୁଛି । ଆମ ସମସ୍ତଙ୍କ ସମ୍ବେଦନା ସେମାନଙ୍କ ସହିତ ରହିଛି ।


    ଭାଇ ଓ ଭଉଣୀମାନେ , ମୁଁ କାଲି ମଧ୍ୟ କହିଛି ଆଉ ଆଜି ମଧ୍ୟ ସେହି କଥାକୁ ଦୋହରାଉଛି ଏହି ସହୀଦମାନଙ୍କର ବଳିଦାନ ବ୍ୟର୍ଥ ଯିବ ନାହିଁ । ଆତଙ୍କୀ ସଂଗଠନ ଆତଙ୍କକୁ ପ୍ରୋତ୍ସାହିତ କରୁଥିବା ଲୋକମାନେ ଯେଉଁ ପାପ କରିଛନ୍ତି ସେମାନେ ହୁଏତ ଯେତେ ମଧ୍ୟ ଲୁଚିବାକୁ ଚେଷ୍ଟା କରନ୍ତୁ , ସେମାନଙ୍କୁ ନିଶ୍ଚିତ ଭାବେ ଦଣ୍ଡ ଦିଆଯିବ । ଆମେ ଆମର ସୈନିକମାନଙ୍କର , ନିଜର ସୁରକ୍ଷାବଳଙ୍କର ପରାକ୍ରମ ଉପରେ ଗର୍ବ ମଧ୍ୟ କରୁଛନ୍ତି , ଭରସା ମଧ୍ୟ କରୁଛନ୍ତି । ସୈନିକମାନଙ୍କ ମଧ୍ୟରେ ଆଉ ବିଶେଷ କରି ସିଆରପିଏଫଙ୍କ ଭିତରେ ଯେଉଁ କ୍ରୋଧ ରହିଛି ତାହାକୁ ମଧ୍ୟ ଦେଶ ବୁଝିପାରୁଛି ଆଉ ଏଥିପାଇଁ ସୁରକ୍ଷାବଳଙ୍କୁ ସଂପୂର୍ଣ୍ଣ ଭାବେ ସ୍ୱାଧୀନତା ଦିଆଯାଇଛି ।


    ସାଥୀଗଣ , ଏଭଳି ଏକ ଦେଶ ଯାହା ଭାରତର ବିଭାଜନ ପରେ ତା ’ ର ଅସ୍ତିତ୍ୱକୁ ଆସିଛି , ଯେଉଁଠାରେ ଆତଙ୍କବାଦକୁ ପ୍ରୋତ୍ସାହନ ଦିଆଯାଉଛି । ଯିଏ ଆଜି ଦେବାଳିଆ ହେବା ସ୍ଥିତିରେ ଆସି ଠିଆ ହୋଇଛି , ସେ ଆତଙ୍କର ଅନ୍ୟ ନାମ ହୋଇଯାଇଛି । ମୁଁ ଦେଶକୁ ପୁଣିଥରେ ଭରସା ଦେଉଛି , ଧୈର୍ଯ୍ୟ ରଖନ୍ତୁ , ଆମ ଯବାନମାନଙ୍କ ଉପରେ ଭରସା ରଖନ୍ତୁ , ପୁଲୱାମାର ଅପରାଧୀମାନଙ୍କୁ ଦଣ୍ଡ କିଭଳି ଭାବେ ଦିଆଯିବ , କେଉଁଠି ଦିଆଯିବ , କେବେ ଦିଆଯିବ , କିଏ ଦେବ , କେଉଁଭଳି ଭାବେ ଦଣ୍ଡ ଦେବ , ଏସବୁ ଆମ ଆମ ଯବାନମାନେ ସ୍ଥିର କରିବେ ।


    ସାଥୀଗଣ , ଆଜି ଯଦି ଆମେ ସଂପୂର୍ଣ୍ଣ ସୁରକ୍ଷା ସହିତ ଆମର ସ୍ୱପ୍ନଗୁଡ଼ିକୁ ପୂରଣ କରିପାରୁଛେ , ଦେଶର ବିକାଶ କରିପାରୁଛେ ତ ତା ’ ପଛରେ ଅଗଣିତ ବଳିଦାନ ରହିଛି । ମୁଁ ପୁଲୱାମାର ସହୀଦମାନଙ୍କୁ ଆଉ ଥରେ ପୁଣି ପ୍ରଣାମ କରୁଛି ।


    ସାଥୀଗଣ , ଦେଶର ସୁରକ୍ଷା ସହିତ ହିଁ ଦେଶର ସମୃଦ୍ଧି ପାଇଁ ମଧ୍ୟ ଆମ ସରକାର ହେଉଛନ୍ତି ପୂର୍ଣ୍ଣ ରୂପେ ପ୍ରତିବଦ୍ଧ ଆଉ ଏଥିପାଇଁ ବିକାଶର ପଞ୍ଚଧାରା ଅର୍ଥାତ ପିଲାମାନଙ୍କର ପାଠପଢ଼ା , ଯୁବକମାନଙ୍କୁ ରୋଜଗାର , ବୟସ୍କମାନଙ୍କୁ ଔଷଧ , କୃଷକମାନଙ୍କୁ ଜଳସେଚନ ଏବଂ ସାଧାରଣ ଜନତାଙ୍କ କଥା ଶୁଣିବା ଉପରେ ଗୁରୁତ୍ୱ ଦିଆଯାଉଛି । ଆଜିର ଲୋକାର୍ପଣ ଏବଂ ଶିଳାନ୍ୟାସ ହେଉଛି ଏହି ଚିନ୍ତାଧାରାର ସଂପ୍ରସାରଣ ।


    ଭାଇ ଓ ଭଉଣୀମାନେ , କୌଣସି ମଧ୍ୟ କ୍ଷେତ୍ରର ବିକାଶରେ ଯୋଗାଯୋଗର ବହୁତ ବଡ଼ ଭୂମିକା ରହିଥାଏ । ୟବତମାଲର ପ୍ରଗତି ମଧ୍ୟ ଏଠାକାର ସଡ଼କ ଏବଂ ରେଳ ପାଇଁ ସୁନିଶ୍ଚିତ ଭାବେ ହେବା ଦରକାର । ଏହି ଭାବନା ସହିତ କିଛି ସମୟ ପୂର୍ବରୁ ସଡ଼କ ସହିତ ଜଡ଼ିତ ପ୍ରାୟ 500 କୋଟି ଟଙ୍କାର ପ୍ରକଳ୍ପର ଶିଳାନ୍ୟାସ କରାଯାଇଛି । ଏହା ବ୍ୟତୀତ ପୁଣେ-ଅଜନୀ , ପୁଣେ-ହମସଫର ଏକ୍ସପ୍ରେସକୁ ମଧ୍ୟ ସବୁଜ ପତାକା ଦେଖାଯାଇଛି । ଏହି ଟ୍ରେନ ଦ୍ରୋଣୀ , ମନମାଡ଼ , ଭୁସାୱଲ ଏବଂ ବଡ଼ନେରା ହୋଇ ଯିବ । ଏହା ଫଳରେ ଏ ସମସ୍ତ ସ୍ଥାନର ଲୋକମାନଙ୍କୁ ବହୁତ ସୁବିଧା ହେବାକୁ ଯାଉଛି ।


    ସାଥୀଗଣ , ସଡ଼କ ଏବଂ ରେଳ ସୁବିଧା ବ୍ୟତୀତ ୟବତମାଲର ସାଢ଼େ 14 ହଜାରରୁ ଅଧିକ ଗରିବ ପରିବାର ଆଜି , ଆଜି ନିଜର ନୂଆ ଘରେ ପ୍ରବେଶ ମଧ୍ୟ କରିଛନ୍ତି । ଯାହାଙ୍କୁ ମଧ୍ୟ ଏହି ପକ୍କା ଘର ମିଳିଛି ସେମାନଙ୍କୁ ମୁଁ ବହୁତ ବହୁତ ଶୁଭକାମନା ଜଣାଉଛି । ଏବେ ପକ୍କା ଘର ରହିଛି ତ ସ୍ୱପ୍ନ ମଧ୍ୟ ପକ୍କା ରହିବ ।


    ସାଥୀଗଣ , କେନ୍ଦ୍ର ସରକାର 2022 ପର୍ଯ୍ୟନ୍ତ ପ୍ରତ୍ୟେକ ବାସହୀନଙ୍କୁ ପକ୍କା ଘର ଦେବାର ଲକ୍ଷ୍ୟ ରଖିଛନ୍ତି ଆଉ ଏହି ସରକାର ଖୁବ ଦ୍ରୁତ ଗତିରେ ନିଜର ଲକ୍ଷ୍ୟ ଆଡ଼କୁ ଅଗ୍ରସର ହେଉଛନ୍ତି । ଯେଉଁ ପରିବାରଗୁଡ଼ିକୁ ଏ ପର୍ଯ୍ୟନ୍ତ ଘର ମିଳିନାହିଁ ସେମାନେ ମଧ୍ୟ ଏହି କଥା ଉପରେ ଭରସା କରନ୍ତୁ ଏହା ହେଉଛି ମୋର ପ୍ରତିଶ୍ରୁତି 2022 ପୂର୍ବରୁ ପ୍ରତ୍ୟେକ ପରିବାରଙ୍କ ପାଖରେ ପକ୍କା ଘର ଥିବ , ଥିବ , ଥିବ । ଏ ପର୍ଯ୍ୟନ୍ତ ଦେଶର ଗାଁ ଏବଂ ସହରମାନଙ୍କରେ ଦେଢ଼ କୋଟି ଗରିବଙ୍କ ପାଇଁ ଘର ନିର୍ମାଣ କରା ସରିଛି । ବିଗତ ଚାରି ବର୍ଷ ମଧ୍ୟରେ ମହାରାଷ୍ଟ୍ରରେ ମଧ୍ୟ ପ୍ରାୟ ଅଢ଼େଇ ଲକ୍ଷ୍ୟ ଘର ହୋଇଛି । ଫଡ଼ନବୀସ ମହୋଦୟଙ୍କ ସରକାର ମଧ୍ୟ 50 ହଜାରରୁ ଅଧିକ ଘର ନିର୍ମାଣ କରିଛନ୍ତି । ଏଠାରେ ୟବତମାଲରେ ମଧ୍ୟ 12 ହଜାର ଘର ତିଆରି କାର୍ଯ୍ୟ ଚାଲୁ ରହିଛି ।


    ସାଥୀଗଣ , ପ୍ରଧାନମନ୍ତ୍ରୀ ଆବାସ ଯୋଜନା ଅଧୀନରେ ଯେଉଁ ଘର ସବୁ ନିର୍ମାଣ ହେଉଛି , ଏହା ଗରିବମାନଙ୍କୁ ଆତ୍ମବିଶ୍ୱାସ ତ ଦେଉଛି ହିଁ ଏହା ସହିତ ଆମର ଭଉଣୀମାନଙ୍କ ପାଇଁ ମଧ୍ୟ ସଶକ୍ତିକରଣର ସାଧନ ହେଉଛି । ଯେଉଁଭଳି ଭାବେ ଏଠାକାର ଆମର ପରମ୍ପରାରେ ଭଉଣୀମାନଙ୍କୁ ପ୍ରାଥମିକତା ଦିଆଯାଏ । ମାତାମାନେ ପରିବାର ଏବଂ ସମାଜକୁ ଦିଗଦର୍ଶନ ଦେଇଥାଆନ୍ତି , ସେହିଭଳି ଭାବେ ପ୍ରଧାନମନ୍ତ୍ରୀ ଆବାସ ଯୋଜନା ଅଧୀନରେ ମିଳୁଥିବା ଘରଗୁଡ଼ିକର ପଞ୍ଜୀକରଣ ବା ରେଜେଷ୍ଟ୍ରି ଘରର ମହିଳାଙ୍କ ନାମରେ ହେଉ , ଏହା ଉପରେ ଗୁରୁତ୍ୱାରୋପ କରାଯାଉଛି ।


    ଭାଇ ଓ ଭଉଣୀମାନେ , ମହିଳା ସଶକ୍ତିକରଣକୁ ନେଇ ୟବତମାଲ ହେଉଛି ଦେଶର ଅଗ୍ରଣୀ ଜିଲ୍ଲାମାନଙ୍କ ମଧ୍ୟରୁ ଗୋଟିଏ । ୟବତମାଲ ସହିତ ସଂପୂର୍ଣ୍ଣ ମହାରାଷ୍ଟ୍ରରେ ମହିଳା ସଞ୍ଚୟ ସଂଗଠନର ଏକ ବହୁତ ବଡ଼ ନେଟୱାର୍କ ରହିଛି । ଆମ ସରକାର ମହିଳା ସଞ୍ଚୟ ସଂଗଠନର ସଂପ୍ରସାରଣ ମଧ୍ୟ କରିଛନ୍ତି ଆଉ ସେମାନଙ୍କୁ ଶକ୍ତି ମଧ୍ୟ ଦେଇଛନ୍ତି । ଏହି ସମୂହଗୁଡ଼ିକୁ ଗ୍ରାମୀଣ ଅର୍ଥବ୍ୟବସ୍ଥାର ଆଧାର କରିବା ପାଇଁ ପୂର୍ବ ଅପେକ୍ଷା ଅଢ଼େଇଗୁଣ ଅଧିକ ଅର୍ଥ ଉପଲବ୍ଧ କରାଯାଇଛି ।


    ଭାଇ ଓ ଭଉଣୀମାନେ , ମୋର ମନେଅଛି କି ଗତ ଥର ଯେତେବେଳେ ମୁଁ ଏଠାକୁ ଆସିଥିଲି ତ ଶୋତକାରୀ ସମାଜ ବିଷୟରେ ଦୀର୍ଘ ସମୟ ପାଇଁ ବାର୍ତାଳାପ କରିଥିଲି । ଆଜି ଯେତେବେଳେ ଦ୍ୱିତୀୟ ଥର ପାଇଁ ଆପଣମାନଙ୍କ ଗହଣକୁ ଆସିଛି ତ ମୁଁ ଏହି ସୂଚନା ମଧ୍ୟ ଦେବାକୁ ଚାହୁଁଛି କି ନିକଟରେ ବଜେଟରେ କ୍ଷେତ୍ରୀୟ ସମାଜ ସହିତ ଆମର ଯେଉଁ ଯାଯାବର ସମାଜର ଲୋକ ଅଛନ୍ତି , ବନଜାରା-ଇତ୍ୟାଦି ଯେଉଁ ସମାଜ ରହିଛି , ଆମର ଶ୍ରମିକ ସମାଜ ରହିଛି , ଆମର କ୍ଷେତର ଶ୍ରମିକ ଅଛନ୍ତି ଏ ସମସ୍ତଙ୍କ ପାଇଁ ମଧ୍ୟ ବହୁତ ବଡ଼ ଯୋଜନାର ଘୋଷଣା କରାଯାଇଛି ।


    ସାଥୀଗଣ , ପିଏମ କିଷାନ ସମ୍ମାନ ନିଧି ନାମରେ କେନ୍ଦ୍ର ସରକାର କୃଷକଙ୍କୁ ସିଧାସଳଖ ଆର୍ଥିକ ସାହାଯ୍ୟ କରିବାର ଯୋଜନା କରିଛନ୍ତି । ଏହି ଯୋଜନା ମାଧ୍ୟମରେ ଏଭଳି କୃଷକ ଯାହାଙ୍କ ପାଖରେ ପାଞ୍ଚ ଏକରରୁ କମ୍ ଜମି ଅଛି , ସେହି ସମସ୍ତ କୃଷକଙ୍କ ବ୍ୟାଙ୍କ ଖାତାରେ ପ୍ରତିବର୍ଷ ଛଅ ହଜାର ଟଙ୍କା ଦିଲ୍ଲୀରୁ ଭାରତ ସରକାରଙ୍କ ତରଫରୁ ଜମା ହେବ । ମହାରାଷ୍ଟ୍ରର ପ୍ରାୟ ଏକ କୋଟି 25 ଲକ୍ଷ କୃଷକ ପରିବାରଙ୍କୁ ଏହା ଫଳରେ ସିଧାସଳଖ ଲାଭ ମିଳିବ । ଏହି ଟଙ୍କା ଦୁଇ-ଦୁଇ ହଜାର ଟଙ୍କା ହୋଇ ତିନୋଟି କିସ୍ତିରେ ସିଧାସଳଖ ଆପଣଙ୍କ ବ୍ୟାଙ୍କ ଖାତାରେ ଜମା ହୋଇଯିବ ଆଉ ଏହା ଥରେ ନୁହେଁ , ପ୍ରତିବର୍ଷ ଦିଆଯିବ ।


    ସାଥୀଗଣ , ଏହି ବଜେଟରେ ସରକାର ଯାଯାବର ସମ୍ପ୍ରଦାୟଙ୍କ ପାଇଁ ଏକ ବହୁତ ବଡ଼ ନିଷ୍ପତ୍ତି କରିଛନ୍ତି । ୟବତମାଲ ଜିଲ୍ଲାରେ ବହୁତ ବଡ଼ ସଂଖ୍ୟାରେ ଏଭଳି ପରିବାର ଅଛନ୍ତି ଯେଉଁମାନେ ନିଜର ଜୀବନଶୈଳୀ ଏବଂ ଅନ୍ୟାନ୍ୟ କାରଣରୁ ଗୋଟିଏ ଜାଗାରେ ରହି ପାରନ୍ତି ନାହିଁ । ଇତିହାସରେ ପ୍ରଥମ ଥର ପାଇଁ ଏହି ସମ୍ପ୍ରଦାୟର ଚିନ୍ତା ସରକାର କରିଛନ୍ତି । ଏବେ ଏହି ଲୋକମାନଙ୍କ ପାଇଁ ସରକାର ମଙ୍ଗଳ ବିକାଶ ବୋର୍ଡ କରିବାର ନିଷ୍ପତି କରିଛନ୍ତି ଫଳରେ ସରକାରଙ୍କର ବିକାଶ କାର୍ଯ୍ୟର ଲାଭ ଏମାନଙ୍କ ପର୍ଯ୍ୟନ୍ତ ଦ୍ରୁତ ଗତିରେ ପହଞ୍ଚିବ ।


    ସାଥୀଗଣ , ସଡ଼କ ଏବଂ ଗୃହ ନିର୍ମାଣ ସହିତ ଜଡ଼ିତ ଘରମାନଙ୍କରେ କାମ କରୁଥିବା ରେହଡ଼ି-ଠେଲାବାଲା ଅସଂଗଠିତ କ୍ଷେତ୍ରର ଏଭଳି ଅସଂଗଠିତ କ୍ଷେତ୍ରର ଏଭଳି କୋଟି କୋଟି ଲୋକଙ୍କ ମଧ୍ୟରେ ଏକ ଏଭଳି ଯୋଜନା ଆମେ ପ୍ରଥମ ଥର ପାଇଁ କରିଛୁ । ପ୍ରଧାନମନ୍ତ୍ରୀ ଶ୍ରମଯୋଗୀ ମାନ ଦେୟ ଯୋଜନା ଦ୍ୱାରା 15 ହଜାର ଟଙ୍କା ମାସକୁ ରୋଜଗାର କରୁଥିବା ଶ୍ରମିକ ବନ୍ଧୁଙ୍କୁ 60 ବର୍ଷ ପରେ ତିନି ହଜାର ଟଙ୍କାର ନିୟମିତ ପେନସନ୍ ସୁନିଶ୍ଚିତ ହୋଇ ପାରିବ । ଏଥିପାଇଁ ହାରାହାରି 100 ଟଙ୍କାର ଅଂଶଦାନ ପ୍ରତ୍ୟେକ ମାସରେ ଦେବାକୁ ପଡ଼ିବ । ଏତିକି ହିଁ ଟଙ୍କା କେନ୍ଦ୍ର ସରକାର ଏହି ବନ୍ଧୁମାନଙ୍କର ପେନସନ୍ ଖାତାରେ ପ୍ରତ୍ୟେକ ମାସରେ ଜମା କରିବେ ।


    ଭାଇ ଓ ଭଉଣୀମାନେ , ସାମାଜିକ ସୁରକ୍ଷା ପାଇଁ ପ୍ରତିଶ୍ରୁତିବଦ୍ଧ ଆମର ସରକାର ଆଦିବାସୀ ସମାଜର କଲ୍ୟାଣ ସହିତ ଜଡ଼ିତ ବଜେଟରେ ମଧ୍ୟ ପ୍ରାୟ 30 ପ୍ରତିଶତର ବୃଦ୍ଧି କରିଛନ୍ତି । ଏହାଦ୍ୱାରା ୟବତମାଲ ସହିତ ମହାରାଷ୍ଟ୍ରର ଅନେକ ଜିଲ୍ଲାଗୁଡ଼ିକୁ ଲାଭ ହେବାକୁ ଯାଉଛି । ଏହି ନିଷ୍ପତ୍ତି ଆଦିବାସୀ ଭାଇ ଓ ଭଉଣୀମାନଙ୍କ ପାଇଁ ଭାଜପା ସରକାରଙ୍କର ନିଷ୍ଠା ଏବଂ ତାଙ୍କର ପ୍ରତିବଦ୍ଧତାର ହେଉଛି ପ୍ରମାଣ ।


    ସାଥୀଗଣ , ଜମି ହେଉ , ଜଙ୍ଗଲ ଉତ୍ପାଦର କଥା ହେଉ , ପଢ଼ାଲେଖା ହେଉ , ଖେଳକୁଦ ସହିତ ଜଡ଼ିତ ପ୍ରତିଭା ହେଉ , ପ୍ରତ୍ୟେକ ସ୍ତରରେ ଆଦିବାସୀଙ୍କ କଲ୍ୟାଣ ପାଇଁ ବ୍ୟାପକ ପ୍ରୟାସ ହେଉଛି । ଜନ-ଧନରୁ ନେଇ ବନ-ଧନ ଯୋଜନା ପର୍ଯ୍ୟନ୍ତ ଜନସମୁଦାୟ , ଜନଜାତୀୟ ସମୁଦାୟର ଭଉଣୀ ଭାଇଙ୍କ ପାଇଁ କାର୍ଯ୍ୟ କରାଯାଉଛି । ଜନ-ଧନ ଯୋଜନା ମାଧ୍ୟମରେ ବ୍ୟାଙ୍କଗୁଡ଼ିକରେ ପ୍ରାୟ ପ୍ରତ୍ୟେକ ପରିବାରଙ୍କର ଖାତା ଖୋଲାଯାଇଛି , ଯାହା ଫଳରେ ସରକାରଙ୍କର ପ୍ରତ୍ୟେକ ସାହାଯ୍ୟ ଆପଣଙ୍କ ଖାତାକୁ ସିଧାସଳଖ ମିଳିବା ସୁନିଶ୍ଚିତ ହୋଇଛି । ଏବେ କୌଣସି ମଧ୍ୟ ମଧ୍ୟସ୍ଥି ଆପଣଙ୍କ ପଇସା ଉପରେ ଡକାୟତି କରି ପାରିବ ନାହିଁ । ଏହିଭଳି ଭାବେ ବନ-ଧନ ଯୋଜନା ମାଧ୍ୟମରେ ଏହା ସୁନିଶ୍ଚିତ କରାଯାଉଛି କି ଆପଣ ଜଙ୍ଗଲରୁ ଯେଉଁ ଉତ୍ପାଦ ଆଣୁଛନ୍ତି , ତାହାର ଉପଯୁକ୍ତ ମୂଲ୍ୟ ଆପଣଙ୍କୁ ମିଳିପାରୁ । ଏଥିପାଇଁ ବନ-ଧନ କେନ୍ଦ୍ର ନିର୍ମାଣ କରାଯାଉଛି । ସରକାରଙ୍କର ଗୁରୁତ୍ୱ ଜଙ୍ଗଲରୁ ମିଳୁଥିବା ଉତ୍ପାଦକୁ ମୂଲ୍ୟଯୁକ୍ତ ଉପରେ , ମୂଲ୍ୟବୃଦ୍ଧି ଉପରେ ରହିଛି । ଯେତେବେଳେ ମୂଲ୍ୟଯୁକ୍ତ ହୋଇଥାଏ , ମୂଲ୍ୟବୃଦ୍ଧି ହୋଇଥାଏ , ତ ଉତ୍ପାଦନର ଅଧିକ ମୂଲ୍ୟ ମିଳି ପାରିଥାଏ , ଯେପରି ଭାବେ କଞ୍ଚା ତେନ୍ତୁଳିର ମୂଲ୍ୟ କମ୍ ହୋଇଥାଏ । କିନ୍ତୁ ଯଦି ତାକୁ ପ୍ୟାକେଟରେ ବିକ୍ରି କରାଯାଏ କିମ୍ବା ଚଟଣୀ ପ୍ରସ୍ତୁତ କରି ବିକ୍ରି କରାଯାଏ , ତ ଅଧିକ ମୂଲ୍ୟ ମିଳିଥାଏ ।


    ସାଥୀଗଣ , ଏହା ଆପଣମାନେ ମଧ୍ୟ ଜାଣନ୍ତି କି ବନଜାତ ସାମଗ୍ରୀ ଉପରେ ଯେଉଁ ସହାୟକ ମୂଲ୍ୟ ସରକାର ଦିଅନ୍ତି ସେଥିରେ ବିଗତ ସାଢ଼େ ଚାରି ବର୍ଷ ମଧ୍ୟରେ ତିନି ଥର ବୃଦ୍ଧି କରାଯାଇଛି । ଡିସେମ୍ବରରେ ହିଁ 23ଟି ବନଜାତ ସାମଗ୍ରୀ ଉପରେ ସହାୟକ ମୂଲ୍ୟ ବୃଦ୍ଧି କରାଯାଇଛି । କେବଳ ଏତିକି ହିଁ ନୁହେଁ , ଏହା ମଧ୍ୟରେ ସରକାରଙ୍କ ଦ୍ୱାରା ଏମଏସପି ପରିସର ମଧ୍ୟରେ ଆସୁଥିବା ଫସଲଗୁଡ଼ିକୁ ମଧ୍ୟ ବୃଦ୍ଧି କରାଯାଇଛି । ଯେଉଁଠି ସାଢ଼େ ଚାରି ବର୍ଷ ପୂର୍ବେ ଜଙ୍ଗଲରୁ ମିଳୁଥିବା 10ଟି ବନଜାତ ସାମଗ୍ରୀ ଉପରେ ଏମଏସପି ମିଳୁଥିଲା , ଏବେ ସେହି ସଂଖ୍ୟା ବୃଦ୍ଧି ହୋଇ ପ୍ରାୟ 50 ହୋଇଯାଇଛି ।


    ସାଥୀଗଣ , ଭାଜପା ସରକାର ଆଦିବାସୀଙ୍କ ରୋଜଗାରକୁ ହିଁ ଧ୍ୟାନରେ ରଖି ବାଉଁଶ ସହିତ ଜଡ଼ିତ ଏକ ଆଇନରେ ମଧ୍ୟ ବହୁତ ବଡ଼ ପରିବର୍ତ୍ତନ କରିଛନ୍ତି । ଏବେ ଆପଣ ନିଜ କ୍ଷେତରେ ମଧ୍ୟ ବାଉଁଶ ଉତ୍ପାଦନ କରି ପାରିବେ ଆଉ ତାହାକୁ ବିକ୍ରି କରି ଆପଣ ଆପଣଙ୍କର ଆୟ ବଢ଼ାଇପାରିବେ । ପୂର୍ବରୁ ଏପରି ସମ୍ଭବ ହେଉ ନଥିଲା , କାରଣ ବାଉଁଶକୁ ବୃକ୍ଷ ଶ୍ରେଣୀରେ ରଖା ଯାଇଥିଲା । କେବଳ ବାଉଁଶର ଚାଷ କରି ପାରନ୍ତୁ ଏତିକି ହିଁ କାମ କରିନାହୁଁ , ଏହାକୁ ବ୍ୟାପକ ବଜାର ମିଳୁ ଏଥିପାଇଁ ମଧ୍ୟ କାର୍ଯ୍ୟ କରାଯାଉଛି ।


    ସାଥୀଗଣ , ଆଦିବାସୀ ଅଞ୍ଚଳଗୁଡ଼ିକରେ ଶିକ୍ଷାରୁ ନେଇ କୌଶଳ ବିକାଶ ଏବଂ ରୋଜଗାର ପର୍ଯ୍ୟନ୍ତ ଅନେକ ପ୍ରୟାସ କରାଯାଉଛି । ଆମେ ଜନଜାତୀୟ କ୍ଷେତ୍ରଗୁଡ଼ିକରେ ଏକଲବ୍ୟ ମଡେଲ ସ୍କୁଲ ଖୋଲିବାର ବ୍ୟାପକ ଅଭିଯାନ ଚଲାଇଛୁ । ଏହା ମାଧ୍ୟମରେ 20 ହଜାରରୁ ଅଧିକ ଜନସଂଖ୍ୟା ଥିବା ଆଦିବାସୀ କ୍ଷେତ୍ରରେ ସ୍କୁଲ ଖୋଲାଯାଉଛି । ଆଜି ହିଁ ଏଠାରେ ଏକଲବ୍ୟ ମଡେଲ ସ୍କୁଲର ନୂତନ କ୍ୟାମ୍ପସର ଲୋକାର୍ପଣ ମଧ୍ୟ କରାଯାଇଛି । ଏହି ନୂତନ କ୍ୟାମ୍ପସରେ ଚାରି ଶହରୁ ଅଧିକ ଯୁବ ସାଥୀ ନିଜର ଭବିଷ୍ୟତକୁ ସଜାଡ଼ିପାରିବେ ।


    ସାଥୀଗଣ , ଆଦିବାସୀ ସମାଜର ସ୍ୱାସ୍ଥ୍ୟକୁ ନେଇ ମଧ୍ୟ ବ୍ୟାପକ ପ୍ରୟାସ ଦେଶରେ ଚାଲୁ ରହିଛି । ଆଜି ୟବତମାଲ ପାଇଁ ତିନୋଟି ସଂସ୍ଥାନର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ଆମର ଜନଜାତୀୟ ଅଞ୍ଚଳଗୁଡ଼ିକରେ ରକ୍ତ ହୀନତା ରୋଗ ହେଉଛି ବହୁତ ସାଧାରଣ । ବିଶେଷ କରି ବିଦର୍ଭରେ ଏହି ରୋଗର ବହୁତ ଅଧିକ ସମସ୍ୟା ରହିଛି । ଆମେ ରୋଗର ଚିକିତ୍ସା ପାଇଁ ଉନ୍ନତ ଧରଣର ଚିକିତ୍ସା ସୁବିଧା ହେଉ , ଗବେଷଣାର ସୁବିଧା ହେଉ , ଏଥିପାଇଁ ଚନ୍ଦ୍ରପୁରରେ ଗବେଷଣା ସହିତ ଜଡ଼ିତ କେନ୍ଦ୍ର ସ୍ଥାପିତ କରାଯାଉଛି ।


    ସାଥୀଗଣ , ଆଦିବାସୀ ଭାଇ-ଭଉଣୀଙ୍କୁ କେନ୍ଦ୍ର ସରକାରଙ୍କର ଆୟୁଷ୍ମାନ ଭାରତ ଯୋଜନାର ମଧ୍ୟ ବହୁତ ବଡ଼ ଲାଭ ମିଳୁଛି । ଏହି ଯୋଜନା ମାଧ୍ୟମରେ ଗୁରୁତର ରୋଗ ସ୍ଥିତିରେ ଗରିବଙ୍କୁ ପାଞ୍ଚ ଲକ୍ଷ ଟଙ୍କା ପର୍ଯ୍ୟନ୍ତର ଚିକିତ୍ସା ସୁନିଶ୍ଚିତ କରାଯାଇଛି । ଏବେ କିଛି ସମୟ ପୂର୍ବରୁ ହିଁ ମୋର ଆୟୁଷ୍ମାନ ଭାରତର ଅନେକ ହିତାଧିକାରୀଙ୍କ ସହିତ ସାକ୍ଷାତ ହୋଇଛି । ସେମାନଙ୍କ ମୁଖମଣ୍ଡଳରେ ଯେଉଁ ଆତ୍ମସନ୍ତୋଷ ଥିଲା , ତାହା ହେଉଛି ଆପଣମାନଙ୍କର ଏହି ପ୍ରଧାନସେବକର ପାରିଶ୍ରମିକ ।


    ସାଥୀଗଣ , ଭାରତକୁ କ୍ରୀଡ଼ାର ମହାଶକ୍ତି ହେବା ପାଇଁ ଆଦିବାସୀ ଯୁବକମାନଙ୍କର ସମର୍ଥନ ବହୁତ ବଡ଼ ଭୂମିକା ତୁଲାଇ ଚାଲିଛି । ଏହାକୁ ବୁଝି ମଧ୍ୟ ଆଦିବାସୀ ଅଞ୍ଚଳଗୁଡ଼ିକରେ କ୍ରୀଡ଼ାର ସେବାଗୁଡ଼ିକୁ ଆହୁରି ଅଧିକ ସପ୍ରସାରଣ କରାଯାଉଛି । ସରକାରଙ୍କର ବିଶେଷ ଧ୍ୟାନ ଦେଢ଼ ଶହରୁ ଅଧିକ ଆଦିବାସୀବହୁଳ ଜିଲ୍ଲାରେ କ୍ରୀଡ଼ା ସୁବିଧାର ବିକାଶ କରିବା ଉପରେ ରହିଛି । ସରକାରଙ୍କ ଦ୍ୱାରା ଏଭଳି ପ୍ରତ୍ୟେକ ଜିଲ୍ଲାକୁ 2022 ପର୍ଯ୍ୟନ୍ତ ପାଞ୍ଚ ହଜାର କୋଟି ଟଙ୍କାର ସହାୟତା ଦେବା ପାଇଁ ବ୍ୟବସ୍ଥା କରାଯାଇଛି ।


    ସାଥୀଗଣ , ଇତିହାସ ସାକ୍ଷୀ ରହିଛି କି ଦେଶର ସ୍ୱାଧୀନତାଠାରୁ ନେଇ ଦେଶର ବିକାଶରେ ଆଦିବାସୀ ନାୟକମାନଙ୍କର ବହୁତ ବଡ଼ ଯୋଗଦାନ ରହିଛି । ଭାଜପା ସରକାର ଏହି ଯୋଗଦାନକୁ ସମ୍ମାନ ଦେବାର କାର୍ଯ୍ୟ ମଧ୍ୟ କରୁଛନ୍ତି । ସ୍ୱାଧୀନତାର ଲଢ଼େଇରେ ଯେଉଁ ଆଦିବାସୀ ପୁଅ-ଝିଅମାନେ ବଳିଦାନ ଦେଇଛନ୍ତି , ସେମାନଙ୍କ ସ୍ମରଣରେ ସାରା ଦେଶରେ ସ୍ମାରକ ସବୁ ନିର୍ମାଣ କରାଯାଉଛି ।


    ଭାଇ ଓ ଭଉଣୀମାନେ , ଦେଶର ସୁରକ୍ଷା ମହିଳା ସଶକ୍ତୀକରଣ , ଆଦିବାସୀ କଲ୍ୟାଣ ଏବଂ ବିକାଶର ଅନ୍ୟାନ୍ୟ କାର୍ଯ୍ୟ ଯଦି ଆଜି ଏତେ ଦ୍ରୁତ ଗତିରେ ହୋଇ ପାରୁଛି , କାରଣ ଆପଣ ସାଢ଼େ ଚାରି ବର୍ଷ ପୂର୍ବ ଏକ ସୁଦୃଢ଼ ସରକାର ପାଇଁ ଭୋଟ ଦେଇଥିଲେ । ଆଜି ସରକାର ସ୍ପଷ୍ଟ ଆଭିମୁଖ୍ୟ ରଖି ସ୍ପଷ୍ଟ ନୀତି ପ୍ରସ୍ତୁତ କରୁଛନ୍ତି ତ ଏହା ଆପଣଙ୍କର ଭୋଟ କାରଣରୁ ସମ୍ଭବ ହୋଇଛି । ସେତେବେଳେ ଯଦି ଆପଣ ବିଚ୍ୟୁତ ହୋଇ ଯାଇଥାଆନ୍ତେ ତ ବୋଧହୁଏ ଆମେ ସେହିଠାରେ ହିଁ ରହି ଯାଇଥାଆନ୍ତୁ । ବିକାଶର ଏହି ବିଶ୍ୱାସକୁ ଆପଣ ଆହୁରି ଅଧିକ ସୁଦୃଢ଼ କରିବେ । ଆପଣଙ୍କର ଏହି ପ୍ରଧାନସେବକ ଉପରେ ନିଜର ଆଶୀର୍ବାଦ ଜାରି ରଖିବେ , ଏହି ଅନୁରୋଧ ସହିତ ଆଉ ଥରେ ପୁଣି ବିକାଶର ସମସ୍ତ ପରିଯୋଜନା ପାଇଁ ମୁଁ ଆପଣମାନଙ୍କୁ ବହୁତ ବହୁତ ଶୁଭକାମନା ଜଣାଉଛି । ମୋ ସହିତ ଜୋରରେ କୁହନ୍ତୁ-


    ଭାରତ ମାତା କୀ ଜୟ!


    ଭାରତ ମାତା କୀ ଜୟ!


    ଭାରତ ମାତା କୀ ଜୟ!


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1565943) Visitor Counter : 1