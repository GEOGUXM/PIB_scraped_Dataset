      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ରପତିଙ୍କ ଅଭିଭାଷଣ ଉପରେ ଲୋକସଭାରେ ଧନ୍ୟବାଦ ପ୍ରସ୍ତାବ ସଂକ୍ରାନ୍ତ ଆଲୋଚନାରେ ପ୍ରଧାନମନ୍ତ୍ରୀଙ୍କ ଉତ୍ତରର କିଛି ମୁଖ୍ୟ ଅଂଶ
      Posted On: 07 FEB 2019 9:14PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଲୋକସଭାରେ ରାଷ୍ଟ୍ରପତିଙ୍କ ଅଭିଭାଷଣ ଉପରେ ଧନ୍ୟବାଦ ପ୍ରସ୍ତାବ ଆଲୋଚନାର ଉତ୍ତର ପ୍ରଦାନ କରିଛନ୍ତି । ଏହି ପରିପ୍ରେକ୍ଷୀରେ ଅନେକଗୁଡ଼ିଏ ଟୁଇଟ ମାଧ୍ୟମରେ ପ୍ରଧାନମନ୍ତ୍ରୀ କହିଛନ୍ତି:


    “ ଭାରତର ଜନସାଧାରଣଙ୍କ ପାଇଁ କାର୍ଯ୍ୟ କରିବାକୁ ସରକାର ପ୍ରତିଶ୍ରୁତିବଦ୍ଧ । ସରକାର ସଦାବେଳେ ଲୋକମାନଙ୍କ ଆଶା ଆକାଂକ୍ଷା ପ୍ରତି ସଂବେଦନଶୀଳ ରହି ଆସିଛି । ଏଥିରେ ଦୁର୍ନୀତିର କୌଣସି ସ୍ଥାନ ନାହିଁ ।


    ସଂସଦରେ ଏହି ଆଲୋଚନାରେ ଅନେକ ମାନ୍ୟବର ସଦସ୍ୟ ଅଂଶ ଗ୍ରହଣ କରିଛନ୍ତି । ମୁଁ ସେମାନଙ୍କୁ ସମସ୍ତଙ୍କୁ ଧନ୍ୟବାଦ ଜ୍ଞାପନ କରୁଛି ।


    2019 ମସିହା ସାଧାରଣ ନିର୍ବାଚନରେ ଯେଉଁମାନେ ପ୍ରଥମ ଥର ପାଇଁ ମତଦାନର ସୁଯୋଗ ପାଇ ଭୋଟ ଦେବେ ସେମାନଙ୍କୁ ସମସ୍ତଙ୍କୁ ମୁଁ ଅଭିନନ୍ଦନ ଜଣାଉଛି । ଯେଉଁମାନେ 21ଶ ଶତାବ୍ଦୀରେ ଜନ୍ମଗ୍ରହଣ କରିଛନ୍ତି ଏବଂ ଏବେ ସେମାନେ ସାବାଳକ ଭୋଟର ହେବାକୁ ଯାଉଛନ୍ତି , ସେମାନେ ଭାରତର ପ୍ରଗତି ଧାରାକୁ ନିର୍ଦ୍ଧାରଣ କରିବାରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇବେ ।


    ଏହା ଆସ୍ଥା ଓ ସକାରାତ୍ମକ ଭାବନାର ପ୍ରତିଫଳନ ଯାହାକି ଆମର ରାଷ୍ଟ୍ରକୁ ଆଗକୁ ଆଗେଇ ନେଇଯିବ । ଆମେ ସେଭଳି ଲୋକ ନୋହୁ ଯିଏ ଚାଲେଞ୍ଜକୁ ଡ଼ରି ପୃଷ୍ଠଭଙ୍ଗ ଦେବ । ଆମେ ସଦାବେଳେ ସବୁ ପ୍ରକାର ଚାଲେଞ୍ଜକୁ ସାମ୍ନା କରିଆସିଛୁ ଏବଂ ଲୋକମାନଙ୍କ ଆଶା ଆକାଂକ୍ଷା ପୂରଣ କରିବା ଦିଗରେ କାର୍ଯ୍ୟକରୁଛୁ ।


    କଂଗ୍ରେସ ଦଳର ଆବର ବନ୍ଧୁମାନେ ଦୁଇଟି ସମୟର କାର୍ଯ୍ୟଧାରାକୁ ଦେଖିପାରୁଥିବେ- ଅର୍ଥାତ୍‌ , ବିସି- ବିଫୋର୍‌ କଂଗ୍ରେସ (କଂଗ୍ରେସ ଶାସନ ପୂର୍ବର) ଯେତେବେଳେ କିଛି ପ୍ରଗତି ଘଟୁନଥିଲା ଏବଂ ଏଡ଼ି -ଆଫଟର ଡ଼ାଇନେଷ୍ଟି (ବଂଶାନୁକ୍ରମିକ ଶାସନ ପରେ) ପରବର୍ତ୍ତୀ ସମୟରେ ଯେତେବେଳେ କି ସବୁକିଛି ପ୍ରଗତି ଘଟିଛି ।


    ଗତ ଚାରି ବର୍ଷ ଭିତରେ ଭାରତରେ ଉଲ୍ଲେଖନୀୟ ପ୍ରଗତି ଘଟିଛି । ନିବେଶଠାରୁ ନେଇ ଷ୍ଟିଲ୍‌ ସେକ୍ଟର , ଷ୍ଟାର୍ଟ ଅପ୍‌ , ଦୁଗ୍ଧ ଉତ୍ପାଦନଠାରୁ ନେଇ କୃଷି , ବିମାନ ଚଳାଚଳ , ଭାରତର ପ୍ରଗତି ଅଭୂତପୂର୍ବ ରହିଛି ।


    ମୋଦୀଙ୍କୁ ଘୃଣା କରିବା କ୍ରମରେ ବିରୋଧୀଦଳ ମାନେ ଏବେ ରାଷ୍ଟ୍ରକୁ ଘୃଣା କରିବା ଆରମ୍ଭ କରିଛନ୍ତି । ସେଇଥିପାଇଁ ସେମାନଙ୍କ ନେତାମାନେ ଲଣ୍ଡନ ଯାଉଛନ୍ତି ଏବଂ ଭାରତକୁ ହୀନ ଦୃଷ୍ଟିରେ ଦେଖିବାକୁ ସାମ୍ବାଦିକ ସମ୍ମିଳନୀମାନେ ଆୟୋଜନ କରୁଛନ୍ତି ।


    ସେମାନଙ୍କ ଦୃଷ୍ଟିରେ ମୋର ଅପରାଧ କ ’ ଣ ଆପଣମାନେ ତାହା ଜାଣନ୍ତି ? ତାହା ହେଲା ଏଇଆ ଯେ ଗରିବ ପରିବାରରେ ଜନ୍ମ ହୋଇଥିବା ଜଣେ ବ୍ୟକ୍ତି ସୁଲତାନ ବଂଶକୁ ଚାଲେଞ୍ଜ କରୁଛି ।


    ସେମାନଙ୍କର 55 ବର୍ଷର ଶାସନକାଳ ଭିତରେ ପରିମଳ ବ୍ୟବସ୍ଥା ମାତ୍ର 38% ଛୁଇଁଥିଲା ଏବଂ ଆମର 55 ମାସର ଶାସନକାଳରେ ତାହା ଏବେ 98%ରେ ପହଞ୍ଚିଛି । ଗ୍ୟାସ ସଂଯୋଗ କ୍ଷେତ୍ରରେ ସେମାନଙ୍କ 55 ବର୍ଷର କ୍ଷମତା ଦଖଲ ଭିତରେ ତାହା ମାତ୍ର 12 କୋଟି ଥିଲା ଏବଂ ଆମର 55 ମାସର ଶାସନ କାଳରେ ତାହା 13 କୋଟି ହୋଇପାରିଛି । ଆମେ ଆମ ପାଞ୍ଚ ବର୍ଷର ଶାସନକାଳରେ ବିକାଶ ଦିଗରେ ଦ୍ରୁତ ଗତିରେ କାର୍ଯ୍ୟ କରିଛୁ ।


    ଏକଥା ଥରେ ଚିନ୍ତା କରି ଦେଖନ୍ତୁ , କଂଗ୍ରେସ ଦେଶରେ ଜରୁରିକାଳୀନ ପରିସ୍ଥିତି ଜାରି କରିଥିଲା । କିନ୍ତୁ ସମାଲୋଚନା କରାଯାଉଛି ମୋଦୀ ଗଣତାନ୍ତ୍ରିକ ଅନୁଷ୍ଠାନକୁ କାଳେ ଧ୍ୱଂସ କରିଦେଉଛି । କଂଗ୍ରେସ ସେନାକୁ ଅପମାନିତ କଲା , ସ୍ଥଳସେନାଧ୍ୟକ୍ଷଙ୍କୁ ଗୁଣ୍ଡା ବୋଲି କହିଲା , କିନ୍ତୁ ମୋଦୀ ଦେଶର ଗଣତାନ୍ତ୍ରିକ ଅନୁଷ୍ଠାନକୁ ମାରି ଦେଉଛି ବୋଲି ନାରା ଉଠିଛି । କଂଗ୍ରେସ ନେତାମାନେ ମନଗଢ଼ା କଥାମାନ ପ୍ରଚାର କଲେ ଯେ ସେନା ବିଦ୍ରୋହ ରଚନା କରୁଛି .... କିନ୍ତୁ ମୋଦୀ କାଳେ ଗଣତନ୍ତ୍ର ଭଳି ଅନୁଷ୍ଠାନକୁ ଗଳାଚିପି ହତ୍ୟା କରୁଛି!


    କଂଗ୍ରେସ ନିର୍ବାଚନ କମିଶନ ଓ ଇଭିଏମକୁ ନେଇ ପ୍ରଶ୍ନ ଉଠାଇଛି କିନ୍ତୁ ମୋଦୀ ଅନୁଷ୍ଠାନକୁ ଭାଙ୍ଗିଚାଲିଛି , କଂଗ୍ରେସ ନ୍ୟାୟପାଳିକାକୁ ଡ଼ରାଉଛି କିନ୍ତୁ ମୋଦୀ ଅନୁଷ୍ଠାନକୁ ଭାଙ୍ଗି ଚାଲିଛି । କଂଗ୍ରେସ ଯୋଜନା ଆୟୋଗକୁ ପଞ୍ଝାଏ ଜୋକର ବୋଲି ଅଭିହିତ କରିଥିଲା ....କିନ୍ତୁ ମୋଦୀ ଗଣତାନ୍ତ୍ରିକ ଅନୁଷ୍ଠାନକୁ ନାଶ କରୁଛି ବୋଲି ଅଭିଯୋଗ କରାଯାଉଛି ।


    କଂଗ୍ରେସ ସମ୍ବିଧାନର ଧାରା 356କୁ ଅନେକ ଥର ଅପବ୍ୟବହାର କରିଛି କିନ୍ତୁ ମୋଦୀ ଅନୁଷ୍ଠାନଗୁଡ଼ିକର କାଳେ ବିନାଶ କରିଚାଲିଛି ।


    ଭାରତର ଜନସାଧାରଣ ପୂର୍ଣ୍ଣ ସଂଖ୍ୟାଗରିଷ୍ଠତା ଥିବା ଏକ ସରକାରର କାର୍ଯ୍ୟାବଳୀକୁ ଦେଖି ଆସଛନ୍ତି । ସେମାନେ ଏନଡ଼ିଏ ସରକାରର କାର୍ଯ୍ୟକୁ ଭଲଭାବେ ଦେଖିଛନ୍ତି । ସେମାନେ କଦାପି ଏକ ମହାମିଲାବଟ ସରକାର ଚାହିଁବେ ନାହିଁ ଯେଉଁଥିପାଇଁ କୋଲକାତାରେ ସେମାନଙ୍କର ମେଳି ହୋଇଥିଲା ।


    ସିଡ଼ବ୍ଲୁଜି 2010 ବେଳେ ଆମର ଖେଳାନୀମାନେ କଠିନ ଭାବେ ପରିଶ୍ରମ କରି ଖେଳିଥିଲେ ଏବଂ ସେମାନେ ଭାରତ ପାଇଁ ମେଡ଼ାଲ ଜିଣିଥିଲେ । କିନ୍ତୁ , କଂଗ୍ରେସ ଦଳର କତିପୟଙ୍କ ପାଇଁ ରାଜ୍ୟଗୋଷ୍ଠୀ କ୍ରୀଡ଼ା ଥିଲା ବ୍ୟକ୍ତିଗତ ସଂପତ୍ତି ଠୁଳ କରିବାର ଏକ ମଉକା ।


    ୟୁପିଏ ଶାସନ କାଳର ଫୋନ ବ୍ୟାଙ୍କିଙ୍ଗ୍‌ କଥା ଏବେ ସେହିଦଳର ନେତାମାନଙ୍କ ବନ୍ଧୁଙ୍କୁ ଆଶ୍ଚର୍ଯ୍ୟ ଲାଗୁଛି । ଏଭଳି ପ୍ରିୟାପ୍ରିତିତୋଷଣ କାରଣରୁ ଆମର ବ୍ୟାଙ୍କିଙ୍ଗ୍‌ ବ୍ୟବସ୍ଥାକୁ ଏବେ ଏତେ ସମସ୍ୟାର ସମ୍ମୁଖୀନ ହେବାକୁ ପଡ଼ୁଛି ।


    ମୁଁ କେବଳ ସଂସଦରେ ଏତିକି ସୂଚାଇବାକୁ ଚାହେଁ ଯେ ଭାରତୀୟ ଜାତୀୟ କଂଗ୍ରେସ ଚାହେଁନାହିଁ ଯେ ଆମର ସଶସ୍ତ୍ର ସେନାବଳ ସୁଦୃଢ଼ ହେଉ । ସେମାନେ ଚାହାନ୍ତିନାହିଁ ଯେ ଆମର ସୁରକ୍ଷା ବ୍ୟବସ୍ଥା ମଜଭୁତ ହେଉ । ସେମାନେ କେଉଁ କମ୍ପାନୀ ପାଇଁ ନିଲାମୀ ଚାହୁଁଛନ୍ତି ଯେଉଁମାନେ ଅତି ଲଜ୍ଜାଜନକ ଭାବେ କାର୍ଯ୍ୟ କରୁଥିଲେ ?


    ଡ଼କ୍ଟର ବାବା ସାହେବ ଆମ୍ବେଦକର ସଦାବେଳେ ନିଜ ସମୟ ଠାରୁ ଆଗୁଆ ଚିନ୍ତା କରୁଥିଲେ । ସେ କହିଥିଲେ ଯେ କଂଗ୍ରେସରେ ଯୋଗଦେବା ଅର୍ଥ ଆତ୍ମହତ୍ୟା କରିବା ସଙ୍ଗେ ସମାନ ।


    ବିଦେଶରୁ ହଜାର ହଜାର ସଂସ୍ଥା ପାଣ୍ଠି ଓ ଅନୁଦାନ ପାଇ ଆସୁଥିଲେ । ଆମେ ସେ ବ୍ୟବସ୍ଥାରେ ସ୍ୱଚ୍ଛତା ଚାହିଁଲୁ ଏବଂ ଏହି ପ୍ରକ୍ରିୟାରେ ସେହି ସବୁ ସଂଗଠନ ଆପେ ଆପେ ବନ୍ଦ ହୋଇଗଲା । ଏଭଳି ଉତ୍ତରଦାୟିତ୍ୱ ନଥିବା ଅର୍ଥ କାହିଁକି ଦେଶକୁ ଆସୁଥିଲା ?


    ଦରଦାମ ବୃଦ୍ଧି ଓ କଂଗ୍ରେସ ଗୋଟିଏ ଶବ୍ଦ । ଯେତେବେଳେ ବି କଂଗ୍ରେସ କ୍ଷମତାକୁ ଆସେ , ସବୁ ସାମଗ୍ରୀର ଦରଦାମ ଆପେ ଆପେ ବଢ଼ିଯାଏ । ଏନଡ଼ିଏ ସରକାର ଦରଦାମ ବୃଦ୍ଧିକୁ ରୋକିବା ଦିଗରେ କଠିନ ଶ୍ରମ ସ୍ୱୀକାର କରିଛି ।


    ଏହାର କାରଣ କ ’ ଣ ହୋଇପାରେ ଯେ ୟୁପିଏ ସରକାରଙ୍କ ଅମଳରେ ଏଲଇଡ଼ି ବଲବର ଦାମ ଏତେ ଅଧିକ ଥିଲା ?


    ଆମ ସରକାର ଭାରତର ଜନସାଧାରଣଙ୍କ ଉତ୍ତମ ସ୍ୱାସ୍ଥ୍ୟ ଓ ନିରାମୟ ଜୀବନ ଦିଗରେ କାର୍ଯ୍ୟ କରିଆସୁଛି । ସେଥିପାଇଁ ଷ୍ଟେଣ୍ଟର ମୂଲ୍ୟ , ଆଣ୍ଠୁ ଅସ୍ତ୍ରୋପଚାରର ମୂଲ୍ୟ ଏବଂ ଜୀବନ ରକ୍ଷାକାରୀ ଔଷଧପତ୍ରର ମୂଲ୍ୟ ହ୍ରାସ ପାଇଛି । ଏହା ଦରିଦ୍ରରୁ ଦରିଦ୍ରତମ ଲୋକଙ୍କ ପାଇଁ ବିଶେଷ ସହାୟକ ହୋଇଛି ।


    ସେପ୍ଟେମ୍ବର 2017 ଠାରୁ ନଭେମ୍ବର 2018 ପର୍ଯ୍ୟନ୍ତ ପାଖାପାଖି 15 ମାସ ଭିତରେ ପ୍ରାୟ 1 କୋଟି 80 ଲକ୍ଷ ଲୋକଙ୍କର ପ୍ରଥମ ଥର ପାଇଁ ପ୍ରୋଭିଡ଼େଣ୍ଟ ଫଣ୍ଡରେ ପଇସା କଟା ଆରମ୍ଭ ହୋଇଛି । ଏଥିରେ ସାମିଲ ହୋଇଥିବା ସମସ୍ତ ଲୋକଙ୍କ ଭିତରୁ 64% ଲୋକଙ୍କ ଆୟୁ 28 ବୟସ ସୀମା ଭିତରେ ।


    ଏହା ବ୍ୟତୀତ ଆଉ ଗୋଟିଏ ତଥ୍ୟ ମୁଁ ଆପଣମାନଙ୍କୁ ଦେବାକୁ ଚାହେଁ । ତାହା ହେଲା ଆମ ଦେଶରେ ମାର୍ଚ୍ଚ 2014ରେ ପାଖାପାଖି 65 ଲକ୍ଷ ଲୋକଙ୍କୁ ନେସନାଲ ପେନସନ୍‌ ବ୍ୟବସ୍ଥା (ଏନପିଏସ)ରେ ପଞ୍ଜିକୃତ କରାଯାଇଛି । ଗତ ବର୍ଷ ଅକ୍ଟୋବର ମାସରେ ଏ ସଂଖ୍ୟା ବୃଦ୍ଧିପାଇ ପାଖାପାଖି 1 କୋଟି 20 ଲକ୍ଷ ହୋଇଛି । ଏହାକୁ କ ’ ଣ କୌଣସି ଚାକିରୀ ବିନା କରାଯାଇଛି ବୋଲି କୁହାଯିବ ?


    ଆଉ ଏକ ପରିସଂଖ୍ୟାନର ଉଦାହରଣ ମୁଁ ଦେଉଛି । ପ୍ରତି ବର୍ଷ ଆୟକର ରିଟର୍ଣ୍ଣ ଦାଖଲ ସମୟରେ ନନ୍‌ କର୍ପୋରେଟ ଟିକସଦାତା ବି ନିଜ ଆୟ ଷୋଷଣା କରିଥାନ୍ତି । ସେମାନଙ୍କୁ ନିଜକୁ ବେତନ ମିଳେନାହିଁ । କିନ୍ତୁ ସେ ଲୋକମାନେ ସେଠାରେ ନିଯୁକ୍ତ ଲୋକଙ୍କୁ ବେତନ ଦେଇଥାନ୍ତି ।


    ଗତ ଚାରି ବର୍ଷ ଭିତରେ ଦେଶରେ ଏଭଳି 6 ଲକ୍ଷ 35 ହଜାର ନୂତନ ପ୍ରଫେସନାଲଙ୍କୁ ଯୋଡ଼ାଯାଇଛି । ଆପଣମାନଙ୍କୁ କ ’ ଣ ଲାଗୁଛି ଯେ ଜଣେ ଡ଼ାକ୍ତର ନିଜର କ୍ଲିନିକ କିମ୍ବା ନର୍ସିଂ ହୋମ ଖୋଲିଛନ୍ତି ଏବଂ ସେଠାରେ କେବଳ ଜଣେ ବ୍ୟକ୍ତିଙ୍କୁ ନିଯୁକ୍ତ କରିଛନ୍ତି ? କିମ୍ବା ଜଣେ ଚାର୍ଟାର୍ଡ଼ ଏକାଉଣ୍ଟାଣ୍ଟ କେବଳ ଜଣେ ବ୍ୟକ୍ତିଙ୍କୁ ଚାକିରୀରେ ରଖି ନିଜ କାର୍ଯ୍ୟାଳୟ ଚଳାଉଛନ୍ତି ?


    ହଜାର ହଜାର କୋଟି ଟଙ୍କା ବ୍ୟୟରେ କାର୍ଯ୍ୟକାରୀ ହେଉଥିବା ପରିଯୋଜନାଗୁଡ଼ିକୁ ପୂରଣ କରାଯାଉଛି ।


    ଭାରତ ଉଭୟ ଇସ୍ରାଏଲ ଏବଂ ପାଲେଷ୍ଟାଇନର ବନ୍ଧୁ ରାଷ୍ଟ୍ର ହୋଇ ରହିବାକୁ ଚାହେଁ । ସେହିଭଳି ଭାରତ ସାଉଦି ଆରବ ଏବଂ ଇରାନ ସହ ସମାନ ଭାବେ ବନ୍ଧୁତ୍ଵପୂଣ୍ଣ ସମ୍ପର୍କ ରକ୍ଷା କରିବାକୁ ଇଚ୍ଛୁକ । ଆମର ବିଦେଶ ନୀତି ଏଭଳି ହୋଇଛି ଯେ ଭାରତର ସ୍ୱର ବିଶ୍ୱ ଦରବାରରେ ଦିନକୁ ଦିନ ଦୃଢ଼ତର ହେଉଛି ।


    ଆମେ ଭାରତର ଜନସାଧାରଣଙ୍କ ଆଶା ଆକାଂକ୍ଷାକୁ ପୂରଣ କରିବା ଦିଗରେ ସଦାବେଳେ ଚେଷ୍ଟିତ ରହିଛୁ ।


    ସେମାନଙ୍କର ଅହଂକାର ସେମାନଙ୍କୁ 400ରୁ ଆଣି 44ରେ ପହଞ୍ଚାଇ ଦେଇଛି । ରାଷ୍ଟ୍ରପ୍ରତି ଆମର ପ୍ରତିବଦ୍ଧତା ଏବଂ କଠିନ ଶ୍ରମ ଆମକୁ 2ରୁ ନେଇ 282ରେ ପହଞ୍ଚାଇଛି ।


    ମୁଁ ଆପଣମାନଙ୍କୁ ନିର୍ଭର ପ୍ରତିଶ୍ରୁତି ପ୍ରଦାନ କରିବାକୁ ଚାହେଁ ଯେ ଯେଉଁମାନେ ଏ ଦେଶକୁ ଲୁଟ କରିଛନ୍ତି ସେମାନେ ସମସ୍ତେ ନରେନ୍ଦ୍ର ମୋଦୀଙ୍କୁ ଭୟ କରିବେ ।


    “ ସୂର୍ଯ୍ୟ ଅସ୍ତ ଯିବେ ତ କେଉଁଠି


    ତାଙ୍କୁ ସେଇଠି ରହିବାକୁ ହେବ


    ଆମର ନିଃଶ୍ୱାସରେ


    ଆମର ଶରୀରରେ


    ଆମ ସଂକଳ୍ପରେ


    ତୁମେ ଉଦାସ ହୁଅନାହିଁ


    ଏବେ କୌଣସି ସୂର୍ଯ୍ୟଙ୍କୁ ଅସ୍ତ ହେବାକୁ ଦେବିନାହିଁ । ”


    **********

    
    
    (Release ID: 1563636) Visitor Counter : 20