      ରାଷ୍ଟ୍ରପତିଙ୍କ ସଚିବାଳୟ

      “ଆଇନ, ନ୍ୟାୟ ଓ ନ୍ୟାୟିକ ଶକ୍ତି: ଜଷ୍ଟିସ୍‌ ପି ଏନ ଭଗବତୀଙ୍କ ଚିନ୍ତାଧାରା” ପୁସ୍ତକର ପ୍ରଥମ କପି ଗ୍ରହଣ କଲେ ରାଷ୍ଟ୍ରପତି
      Posted On: 08 FEB 2019 4:06PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦ ଆଜି ସୁପ୍ରିମକୋର୍ଟର ପ୍ରଧାନ ବିଚାରପତି ଜଷ୍ଟିସ ରଂଜନ ଗୋଗୋଇଙ୍କଠାରୁ “ ଆଇନ , ନ୍ୟାୟ ଓ ନ୍ୟାୟିକ ଶକ୍ତି: ଜଷ୍ଟିସ୍‌ ପି ଏନ ଭଗବତୀଙ୍କ ଚିନ୍ତାଧାରା ” ପୁସ୍ତକର ପ୍ରଥମ କପି ଗ୍ରହଣ କରିଛନ୍ତି । ନୂଆଦିଲ୍ଲୀଠାରେ ଆୟୋଜିତ ଏକ ଉତ୍ସବରେ ଆଜି ଏହି ପୁସ୍ତକକୁ ଉନ୍ମୋଚନ କରାଯାଇଥିଲା ।


    ଏହି ଅବସରରେ ପୁସ୍ତକର ପ୍ରଥମ କପି ଗ୍ରହଣ କରି ରାଷ୍ଟ୍ରପତି କହିଲେ ଯେ ଜଷ୍ଟିସ ଭଗବତୀଙ୍କୁ ଭାରତର ଜନସ୍ୱାର୍ଥ ମାମଲାର ଜନକ ଭାବେ ଅଭିହିତ କରାଯାଇଥାଏ ଏବଂ ଏହାର ଯଥାର୍ଥ କାରଣ ରହିଛି । ଦେଶର ସର୍ବୋଚ୍ଚ ନ୍ୟାୟାଳୟ ଯେଉଁ ଆଦର୍ଶ ଓ ସରଳତାର ସହ ଜଣେ ସାଧାରଣ ବ୍ୟକ୍ତିଙ୍କ ଠାରୁ ପୋଷ୍ଟକାର୍ଡ଼ଟିଏ ମାଧ୍ୟମରେ ଚିଠିଟିଏ ପାଇବା ପରେ ସେଥିପ୍ରତି ସକ୍ରିୟ ହୋଇଉଠିଥାଏ ତାହା ବାସ୍ତବିକ ପ୍ରଶଂସନୀୟ । ପିଆଇଏ ପରମ୍ପରା ନ୍ୟାୟିକ ବ୍ୟବସ୍ଥାକୁ ଭାରତର ମହାନ ଅବଦାନ ଏବଂ ଏହା ନ୍ୟାୟ ପ୍ରଦାନ ବ୍ୟବସ୍ଥାରେ ଏକ ମହାନ ପରମ୍ପରା । ଏହାକୁ ବିଶ୍ୱର ଅନେକ ଗଣତାନ୍ତ୍ରିକ ରାଷ୍ଟ୍ର ଓ ନ୍ୟାୟିକ ବ୍ୟବସ୍ଥା ଭୂୟସୀ ପ୍ରଶଂସା କରିଛନ୍ତି । ଏଭଳି ଅବସର ଆସିଛି ଯେତେବେଳେ କି ପିଆଇଏଲ କ୍ଷେତ୍ରରେ କାର୍ଯ୍ୟ କରୁଥିବା ପେଶାଦାରମାନେ ଏହାର ବ୍ୟବସ୍ଥାକୁ ନିଜର ସ୍ୱାର୍ଥ ସକାଶେ କିମ୍ବା ଉଚିତ ରାୟ ପାଇବାକୁ ବନ୍ଦ୍‌ କରିବା ସକାଶେ ଏହାର ଦୁରୁପଯୋଗ କରିଛନ୍ତି । କିନ୍ତୁ ଏଭଳି ପ୍ରୟାସରୁ ସେମାନଙ୍କୁ ଦୂରେଇ ରଖିବା ସକାଶେ ନ୍ୟାୟିକ ବ୍ୟବସ୍ଥା ସଦାବେଳେ ସଚେତନ ରହିଆସିଛି । ରାଷ୍ଟ୍ରପତି କହିଲେ ଯେ ସେହି ଦୃଷ୍ଟିରୁ ପିଆଇଏଲକୁ ଏକ ମୂଲ୍ୟବୋଧ ଏବଂ ବୃହତ୍ତର ଦୃଷ୍ଟିକୋଣରୁ ଦେଖାଯିବା ଉଚିତ ।


    ରାଷ୍ଟ୍ରପତି କହିଲେ ଯେ ନ୍ୟାୟ କେତେବେଳେ ସଂପୂର୍ଣ୍ଣ ନୁହେଁ ଏବଂ ନ୍ୟାୟପ୍ରଦାନ କେବେ ଗତିରହିତ ନୁହେଁ । ନ୍ୟାୟ ବ୍ୟବସ୍ଥାର ସଂଜ୍ଞା ଓ ମାର୍ଗଟି ହେଲା ଏହାର ବିବର୍ତ୍ତନ ଘଟିଆସିଛି ଏବଂ ମାନବ ଇତିହାସରେ ଏହା ଏକ ଚିର ପ୍ରଗତିଶୀଳ ବ୍ୟବସ୍ଥା । ପ୍ରାୟ ତିନି ଦଶନ୍ଧି ଧରି ଜଷ୍ଟିସ ଭଗବତୀ ଏବଂ ତାଙ୍କ ପିଢ଼ିର ବିଚାରପତିମାନେ ନ୍ୟାୟର ପରିସୀମାକୁ ବ୍ୟାପକ କରିବାରେ ନିଜକୁ ସମର୍ପିତ କରିଥିଲେ । ଆଜି ଆମେ ବିକାଶର ଯେଉଁ ପର୍ଯ୍ୟାୟରେ ପହଞ୍ଚିଛୁ , ସେଥିରେ ନୂଆ ନୂଆ ଚାଲେଞ୍ଚମାନ ସାମ୍ନା କରୁଛୁ , ସେତେବେଳେ ସାମାଜିକ ଏବଂ ଆର୍ଥିକ ନ୍ୟାୟ ହାସଲ କରିବା ସକାଶେ ଏବଂ ଜଳବାୟୁ ଓ ପ୍ରଯୁକ୍ତିଗତ ନ୍ୟାୟ ପ୍ରାପ୍ତି ନିମନ୍ତେ ଆମକୁ ସଦାସର୍ବଦା ସଚେତନ ରହିବାକୁ ହେବ ।


    ***********

    
    
    (Release ID: 1563829) Visitor Counter : 13