      କ୍ୟାବିନେଟ

      ଅଣବିଜ୍ଞପିତ, ଆଦିମ ଏବଂ ଅର୍ଦ୍ଧଆଦିମ ଗୋଷ୍ଠୀଙ୍କ କଲ୍ୟାଣ ପାଇଁ ବିକାଶ ଓ କଲ୍ୟାଣବୋର୍ଡ ଗଠନ ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 19 FEB 2019 4:02PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କ୍ୟାବିନେଟ୍ ବୈଠକରେ ଅଣବିଜ୍ଞପିତ , ଆଦିମ ଏବଂ ଅର୍ଦ୍ଧଆଦିମ ଗୋଷ୍ଠୀ ( DNC )ଙ୍କ କଲ୍ୟାଣ ପାଇଁ ବିକାଶ ଓ କଲ୍ୟାଣବୋର୍ଡ ଗଠନ ପ୍ରସ୍ତାବକୁ ମଞ୍ଜୁରି ପ୍ରଦାନ କରାଯାଇଛି ।


    ଏନଡିଏ ସରକାର ଦେଶର ସମସ୍ତ ଅବହେଳିତ ନାଗରିକମାନଙ୍କ ନିକଟରେ ବିକାଶଧାରାକୁ ପହଞ୍ଚାଇବା ଲାଗି ସଂକଳ୍ପବଦ୍ଧ । ଏଭଳି ଅବହେଳିତ ଗୋଷ୍ଠୀମାନଙ୍କ ମଧ୍ୟରେ ଅଣବିଜ୍ଞପିତ , ଆଦିମ ଏବଂ ଅର୍ଦ୍ଧଆଦିମ ଗୋଷ୍ଠୀମାନେ ରହିଛନ୍ତି । ସେଭଳି ଗୋଷ୍ଠୀଙ୍କ ନିକଟରେ ପହଞ୍ଚିବା କଠିନ । କାରଣ ସେମାନେ କ୍ୱଚିତ ଦୃଶ୍ୟ ହୋଇଥାନ୍ତି । ତେଣୁ ସେମାନେ ଏପର୍ଯ୍ୟନ୍ତ ବିକାଶ ଧାରାରୁ ଦୂରରେ ରହିଛନ୍ତି । ଅଧିକାଂଶ ଡିଏନଟି ତଫସିଲଭୁକ୍ତ ଜାତି , ତଫସିଲଭୁକ୍ତ ଜନଜାତି ଏବଂ ଅନ୍ୟ ପଛୁଆବର୍ଗଙ୍କ ମଧ୍ୟରେ ଖେଳେଇ ହୋଇ ରହିଛନ୍ତି । ସେମାନଙ୍କୁ ତଫସଲଭୁକ୍ତ ଜାତି , ତଫସିଲଭୁକ୍ତ ଜନଜାତି ଓ ଅନ୍ୟ ପଛୁଆବର୍ଗଙ୍କ ବିକାଶ ଯୋଜନାରେ ସାମିଲ କରାଯାଇନାହିଁ । ତେଣୁ ନୀତି ଆୟୋଗ ଉପାଧ୍ୟକ୍ଷଙ୍କ ଅଧ୍ୟକ୍ଷତାରେ ଏକ କମିଟି ଗଠନ କରିବାକୁ ଥିବା ପ୍ରସ୍ତାବ କ୍ୟାବିନେଟ ଅନୁମୋଦନ ଲାଭ କରିଛି । ଏହା ଫଳରେ ଏଭଳି ଅଣବିଜ୍ଞପିତ , ଆଦିମ ଓ ଅର୍ଦ୍ଧଆଦିମ ଗୋଷ୍ଠୀଙ୍କୁ ଚିହ୍ନଟ କରାଯିବା ପ୍ରକ୍ରିୟା ସଂପୂର୍ଣ୍ଣ କରାଯିବ । ସରକାର 2014 ଜୁଲାଇ ମାସରେ ଜାତୀୟ ଅଣବିଜ୍ଞପିତ , ଆଦିମ ଓ ଅର୍ଦ୍ଧଆଦିମ ଗୋଷ୍ଠୀଙ୍କ ପାଇଁ ଏକ ଜାତୀୟ କମିଶନ ଗଠନ କରିଥିଲେ । ତିନିବର୍ଷ ମଧ୍ୟରେ ରାଜ୍ୟୱାରୀ ସେମାନଙ୍କ ତାଲିକା ପ୍ରସ୍ତୁତ କରାଯିବାକୁ ସମୟସୀମା ଧାର୍ଯ୍ୟ କରାଯାଇଥିଲା । କମିଶନ 9.1.2015ରେ ତାଙ୍କର କାର୍ଯ୍ୟ ଆରମ୍ଭ କରି 8 ଜାନୁଆରୀ 2018ରେ ତାଙ୍କର ରିପୋର୍ଟ ଦାଖଲ କରିଛନ୍ତି । ଏଥିରେ ଏହିସବୁ ଗୋଷ୍ଠୀଙ୍କ ପାଇଁ ଏକ ସ୍ଥାୟୀ କମିଶନ ଗଠନର ସୁପାରିଶ ରଖାଯାଇଥିଲା ।


    ********************

    
    
    (Release ID: 1565803) Visitor Counter : 11