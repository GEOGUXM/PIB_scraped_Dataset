      ରସାୟନ ଓ ସାର ମନ୍ତ୍ରଣାଳୟ

      କର୍କଟ ଔଷଧ ମୂଲ୍ୟରେ ଗୁରୁତ୍ୱପୂର୍ଣ୍ଣ ହ୍ରାସ
      • 57 କର୍କଟ ନିରୋଧି ଔଷଧ ଉପରେ ମୂଲ୍ୟ ନିୟନ୍ତ୍ରଣ ବ୍ୟବସ୍ଥା ଲାଗୁ
      • ବାଣିଜ୍ୟିକ ଲାଭ ପରିମାଣକୁ ସର୍ବାଧିକ 30 ପ୍ରତିଶତ ମଧ୍ୟରେ ରଖିବାକୁ ନିର୍ଦ୍ଦେଶ
      • 8 ମାର୍ଚ୍ଚ 2019ରୁ ଲାଗୁ ହେବ ସଂଶୋଧିତ ମୂଲ୍ୟ
      Posted On: 28 FEB 2019 8:40PM by PIB Bhubaneshwar


    କର୍କଟ ରୋଗ ଭାରତରେ ଅସଂକ୍ରାମକ ରୋଗ ଜନିତ ଅସୁସ୍ଥତା ଏବଂ ମୃତ୍ୟୁର ଏକ ପ୍ରମୂଖ କାରଣ ଭାବେ ଉଭା ହୋଇଛି । ଦେଶରେ କର୍କଟ ରୋଗୀଙ୍କ ସଂଖ୍ୟା ବୃଦ୍ଧି ପାଇବାରେ ଲାଗିଛି । 2004ରେ ବାର୍ଷିକ 8 ଲକ୍ଷ ଲୋକ କର୍କଟ ରୋଗରେ ଆକ୍ରାନ୍ତ ହେଉଥିବା ବେଳେ 2018ରେ ଏହା ପାଖାପାଖି 15 ଲକ୍ଷରେ ପହଂଚିଛି । ଏପରିକି ଏହି ରୋଗ କାରଣରୁ ଦୁଇ-ତୃତୀୟାଂଶ ରୋଗୀଙ୍କର ମୃତ୍ୟୁ ଘଟୁଛି । ବର୍ତ୍ତମାନ ଭାରତରେ 22.5 ଲକ୍ଷ କର୍କଟ ରୋଗୀଥିବା ଆକଳନରୁ ଜଣାଯାଇଛି ।


    ଅନ୍ୟ ରୋଗ ଅପେକ୍ଷା କର୍କଟ କାରଣରୁ ଚିକିତ୍ସାଜନିତ ଖର୍ଚ୍ଚ ବହୁତ ଅଧିକ ଥିବା ସୂଚନା ମିଳିଛି । ଏହାକୁ ଆଖି ଆଗରେ ରଖି ଜାତୀୟ ଫାର୍ମାସ୍ୟୁଟିକାଲ ମୂଲ୍ୟ ନିର୍ଦ୍ଧାରଣ ପ୍ରାଧିକରଣ (ଏନପିପିଏ) 26 ଫେବୃଆରୀ 2019ରେ ଅନୁଷ୍ଠିତ ଏକ ବୈଠକରେ ଜନ ସ୍ୱାର୍ଥକୁ ଦୃଷ୍ଟିରେ ରଖି ଅସାଧାରଣ କ୍ଷମତାର ପ୍ରୟୋଗ କରିଛି । ଔଷଧ (ମୂଲ୍ୟ ନିୟନ୍ତ୍ରଣ ନିର୍ଦ୍ଦେଶ 2013)ର ପାରା 19 ଅନୁଯାୟୀ 42ଟି ଅଣଅଧିସୂଚୀତ କର୍କଟ ନିରୋଧି ଔଷଧକୁ ମୂଲ୍ୟ ନିୟନ୍ତ୍ରଣ ବ୍ୟବସ୍ଥା ମଧ୍ୟକୁ ଅଣାଯାଇଛି । ବାଣିଜ୍ୟିକ ଲାଭ ସୀମାକୁ ଯୁକ୍ତିଯୁକ୍ତ କରାଯାଇ ଏହା କରାଯାଇଛି ।


    ବର୍ତ୍ତମାନ ସୁଦ୍ଧା ଅଧିସୂଚୀତ ବ୍ୟବସ୍ଥା ଅନୁଯାୟୀ 57ଟି କର୍କଟ ନିରୋଧି ଔଷଧକୁ ମୂଲ୍ୟ ନିୟନ୍ତ୍ରଣ ବ୍ୟବସ୍ଥା ମଧ୍ୟକୁ ଅଣାଯାଇଛି । ବର୍ତ୍ତମାନ ଆହୁରି 42ଟି ଅଣଅଧିସୂଚୀତ କର୍କଟ ନିରୋଧି ଔଷଧକୁ ମୂଲ୍ୟ ନିୟନ୍ତ୍ରଣ ବ୍ୟବସ୍ଥା ମଧ୍ୟକୁ ଆଣିବା ଲାଗି ଏଗୁଡିକର ବିକ୍ରି ମୂଲ୍ୟ (ଏମଆରପି)ରେ ବାଣିଜ୍ୟିକ ଲାଭ ପରିମାଣକୁ ସର୍ବାଧିକ 30 ପ୍ରତିଶତ ମଧ୍ୟରେ ରଖିବାକୁ ନିର୍ଦ୍ଦେଶ ଦିଆଯାଇଛି । ଏନପିପିଏ ନିକଟରେ ଉପଲବ୍ଧ ତଥ୍ୟ ଅନୁଯାୟୀ ଏହା 72ଟି ବ୍ୟବସ୍ଥା ଏବଂ 355ଟି ବ୍ରାଣ୍ଡକୁ କଭର କରିବ ।


    8 ମାର୍ଚ୍ଚ 2019ଠାରୁ ସଂଶୋଧିତ ମୂଲ୍ୟ ଲାଗୁ ହେବ । ଏନପିପିଏ ନିକଟରେ ରହିଥିବା ତଥ୍ୟ ଅନୁଯାୟୀ , 105ଟି ବ୍ରାଣ୍ଡର ଔଷଧ ଉପରେ 85 ପ୍ରତିଶତ ପର୍ଯ୍ୟନ୍ତ ଉପଯୁକ୍ତ ମୂଲ୍ୟ ହ୍ରାସ କରାଯାଇଛି ।


    ଏବେସୁଦ୍ଧା ପ୍ରାୟ 1 ହଜାର ଔଷଧ ଉପରେ ମୂଲ୍ୟ ହ୍ରାସ ଲାଗୁ କରାଯାଇଛି ।


    **********

    
    
    (Release ID: 1566709) Visitor Counter : 26