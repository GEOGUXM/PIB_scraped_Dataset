      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ଇଭି ଚାର୍ଜିଂ ଭିତ୍ତିଭୂମି ସ୍ଥାପନ ପାଇଁ ମଡେଲ ବିଲ୍ଡିଂ ବାଇ ଲ 2016 ଓ ସହରୀ ଆଞ୍ଚଳିକ ବିକାଶ ଯୋଜନା ପ୍ରସ୍ତୁତ ଓ କାର୍ଯ୍ୟକାରିତା ନିୟମାବଳି 2014 ସଂଶୋଧିତ;
      2030 ସୁଦ୍ଧା ସଡ଼କରେ ଚାଲୁଥିବା 25% ଯାନବାହନ ଇଭି ହେବ;
      ଇଲେକ୍ଟ୍ରିକ୍ ଯାନ ଚାର୍ଜିଂ ଭିତ୍ତିଭୂମି ଉପଲବ୍ଧ କରାଇବ ହାଉସିଂ ଓ ସହରାଂଚଳ ବ୍ୟାପାର ମନ୍ତ୍ରଣାଳୟ;
      ଇଲେକ୍ଟ୍ରିକ୍ ଯାନ ଚାର୍ଜିଂ ଭିତ୍ତିଭୂମି ପାଇଁ ନିୟମାବଳି ଓ ଷ୍ଟାଣ୍ଡାର୍ଡ ଜାରି
      Posted On: 15 FEB 2019 6:48PM by PIB Bhubaneshwar


    ଇଲେକ୍ଟ୍ରିକ୍ ଯାନ ଚାର୍ଜିଂ ଭିତ୍ତିଭୂମି ଉପଲବ୍ଧତାକୁ ସୁଗମ କରାଇବା ଉଦ୍ଦେଶ୍ୟରେ ହାଉସିଂ ଓ ସହରାଞ୍ଚଳ ବ୍ୟାପାର ମନ୍ତ୍ରଣାଳୟ ( ଏମ୍ଓଏଚ୍ୟୁଏ ) ଇଲେକ୍ଟ୍ରିକ୍ ଯାନ ଚାର୍ଜିଂ ଭିତ୍ତିଭୂମି ସ୍ଥାପନ ପାଇଁ ବ୍ୟବସ୍ଥା କରାଇବାକୁ ମଡେଲ୍ ବିଲ୍ଡିଂ ବାଇ ଲ ( ଏମବିବିଏଲ୍ ) 2016 ଏବଂ ସହରାଞ୍ଚଳ ଆଞ୍ଚଳିକ ବିକାଶ ଯୋଜନା ପ୍ରସ୍ତୁତ ଓ କାର୍ଯ୍ୟକାରିତା ( ୟୁଆର୍ଡିପିଏଫ୍ଆଇ ) ନିୟମାବଳି 2014 ସଂଶୋଧନ କରିଛି । ଏହି ସଂଶୋଧନ ଆଧାରରେ ଶକ୍ତି ମନ୍ତ୍ରଣାଳୟ ଇଲେକ୍ଟ୍ରିକ୍ ଯାନ ଚାର୍ଜିଂ ଭିତ୍ତିଭୂମି ପାଇଁ ନିୟମାବଳି ଓ ଷ୍ଟାଣ୍ଡାର୍ଡ ଜାରି କରିଛି ।


    ଏହି ନିୟମାବଳିଗୁଡ଼ିକ ରାଜ୍ୟ ସରକାର ଓ କେନ୍ଦ୍ର ଶାସିତ ଅଞ୍ଚଳ ପାଇଁ ସେମାନଙ୍କ ବିଲ୍ଡିଂ ବାଇ ଲ’ ରେ ଇଲେକ୍ଟ୍ରିକ୍ ଯାନ ଚାର୍ଜିଂ ଭିତ୍ତିଭୂମି ନିୟମ ଓ ଷ୍ଟାଣ୍ଡାର୍ଡ ଅନ୍ତର୍ଭୁକ୍ତ କରାଇବା ଉଦ୍ଦେଶ୍ୟରେ ମାର୍ଗଦର୍ଶିକା ତଥ୍ୟ ଭାବେ କାର୍ଯ୍ୟ କରିବ । ଇଲେକ୍ଟ୍ରିକ୍ ଯାନ ଚାର୍ଜିଂ ଭିତ୍ତିଭୂମି ନିୟମାବଳିକୁ ସମସ୍ତ ରାଜ୍ୟ ସରକାର ଓ କେନ୍ଦ୍ରଶାସିତ ଅଞ୍ଚଳ ପ୍ରଶାସନକୁ ଜାରି କରାଯାଇଛି ଏବଂ ଏହା ଆଧାରରେ ସେମାନଙ୍କ ବିଲ୍ଡିଂ ବାଇ ଲ’ଜ୍ ଓ ମାଷ୍ଟର ପ୍ଲାନ୍ ନିୟମରେ ସଂଶୋଧନ ଆଣିବାକୁ ଅନୁରୋଧ କରାଯାଇଛି ।


    ଦେଶର ସହର ଓ ବଜାରଗୁଡ଼ିକ ପରିବେଶ ପ୍ରଦୂଷଣ ସମସ୍ୟାର ସମ୍ମୁଖୀନ ହେଉଛନ୍ତି , ଫଳରେ ସହରାଞ୍ଚଳରେ ବାସ କରୁଥିବା ଲୋକମାନଙ୍କ ସ୍ୱାସ୍ଥ୍ୟ ପ୍ରଭାବିତ ହେଉଛି । ଜଳବାୟୁ ପରିବର୍ତ୍ତନ ମୁକାବିଲା ଉଦ୍ଦେଶ୍ୟରେ ଜାତିସଂଘର ନିରନ୍ତର ବିକାଶ ଲକ୍ଷ୍ୟ 13 : ଜଳବାୟୁ ପରିବର୍ତନ ପ୍ରତି ଭାରତ ପ୍ରତିଶ୍ରୁତିବଦ୍ଧ ରହିଛି । ଫସିଲ୍ ଫୁଏଲ୍ ଉପରୁ ନିର୍ଭରଶୀଳତା କମାଇବା ପାଇଁ ସରକାର ବହୁ ପଦକ୍ଷେପ ନେଇଛନ୍ତି । ଇଲେକ୍ଟ୍ରିକ୍ ଯାନ ( ଇଭି ) କୁ ପ୍ରୋତ୍ସାହିତ କରିବା ସେଥିମଧ୍ୟରୁ ଅନ୍ୟତମ ପଦକ୍ଷେପ । ଇଭିଗୁଡ଼ିକ ପରିବେଶ ଅନୁକୂଳ । 2030 ସୁଦ୍ଧା ସଡ଼କରେ ଚାଲୁଥିବା ମୋଟ ଯାନରେ ଇଭି ସଂଖ୍ୟା 25 % କରିବାକୁ ସରକାର ଲକ୍ଷ୍ୟ ରଖିଛନ୍ତି ।


    **********

    
    
    (Release ID: 1564934) Visitor Counter : 13