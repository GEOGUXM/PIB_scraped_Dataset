      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସଂସଦରେ ଶ୍ରୀ ଅଟଳ ବିହାରୀ ବାଜପାୟୀଙ୍କ ପ୍ରତିମୂର୍ତ୍ତି ଉନ୍ମୋଚନ ଉତ୍ସବ ଅବସରରେ ପ୍ରଧାନମନ୍ତ୍ରୀଙ୍କ ସମ୍ବୋଧନ
      Posted On: 12 FEB 2019 8:00PM by PIB Bhubaneshwar


    ମହାମହିମ ରାଷ୍ଟ୍ରପତି ଜୀ , ଉପରାଷ୍ଟ୍ରପତି ଜୀ , ବାଚସ୍ପତି ମହୋଦୟ , ଗୁଲାମ ନବୀ ଜୀ , ନରେନ୍ଦ୍ର ସିଂହ ଜୀ , ଅଟଳ ଜୀଙ୍କ ପରିବାର ବର୍ଗ ଏବଂ ସମସ୍ତ ଅଟଳ ପ୍ରେମୀ ସଜ୍ଜନ ।


    ସଂସଦର କେନ୍ଦ୍ରୀୟ ହଲରେ ଅଟଳ ଜୀ ଏବେ ଏହି ନୂଆ ରୂପରେ ଆମକୁ ଆଶୀର୍ବାଦ ବି ଦେବେ ଏବଂ ପ୍ରେରଣା ମଧ୍ୟ ଦେବେ । ଅଟଳ ଜୀଙ୍କ ଜୀବନ ବାବଦରେ ବ୍ୟାପକ ରୂପରେ ଅନେକ କଥା କୁହାଯାଇ ପାରେ ଏବଂ ଗୋଟିଏ କଥା ଅନ୍ୟଠାରୁ କମ ହେବ ନାହିଁ । ଘଂଟା ଘଂଟା ଧରି କୁହାଯାଇ ପାରେ ମାତ୍ର ତଥାପି ଏହା ପୁରା ହେବ ନାହିଁ ଏବଂ କମ ଶବ୍ଦରେ କହିବା ପରେ ମଧ୍ୟ ହୁଏତ ଏହି ବିଶାଳ ବ୍ୟକ୍ତିତ୍ୱର ପରିଚୟ କରାଯାଇ ପାରିବ । ଏପରି ବ୍ୟକ୍ତିତ୍ୱ ବହୁତ କମ ହୋଇଥା ’ ନ୍ତି । ଏତେ ବର୍ଷ ସଂସଦର ଗଳିରେ ଜୀବନ ବିତେଇବା ପରେ ଦଶକ ଦଶକ ଧରି କ୍ଷମତାରୁ ଦୂରରେ ରହି ଜନମାନସର ପବିତ୍ରତା ଦ୍ୱାରା , ନିଷ୍ଠାରେ ସେବା କରିବା , ସାଧାରଣ ଜନତାଙ୍କ ସ୍ୱରକୁ ଦୃଢ଼ କରିବା ଏବଂ ବ୍ୟକ୍ତିଗତ ଜୀବନର ହିତ ପାଇଁ କେବେ ବି ରାସ୍ତା ନବଦଳାଇବା , ଏହା ନିଜ ମଧ୍ୟରେ , ସାର୍ବଜନୀନ ଜୀବନରେ ଆମ ପରି ଅନେକ କାର୍ଯ୍ୟକର୍ତ୍ତାମାନଙ୍କ ପାଇଁ ଅନେକ କିଛି ଶିଖିବା ପରି ହୋଇଥାଏ ।


    ରାଜନୀତିରେ ଉତ୍ଥାନ ଓ ପତନ ହୋଇଥାଏ , ଜୟ-ପରାଜୟ ଆସିଥାଏ , ମାତ୍ର ଆଦର୍ଶ ଏବଂ ବିଚାରରେ କେବେ ବି ବୁଝାମଣା ନକରି ଲକ୍ଷ୍ୟ ଆଡକୁ ଚାଲିବା ଏବଂ କେବେ ନା କେବେ ଏହାର ସଠିକ ପରିମାଣ ମିଳିଥାଏ , ଏହାକୁ ଆମେ ଅଟଳ ଜୀଙ୍କ ଜୀବନରେ ଦେଖିଛୁ । ତାଙ୍କ ଭାଷଣର ଅନେକ ଚର୍ଚ୍ଚା ହୋଇଥାଏ , ମାତ୍ର ହୁଏତ ଭବିଷ୍ୟତରେ କୌଣସି ମନୋବୈଜ୍ଞାନିକ ଦୃଷ୍ଟିରେ ଗବେଷଣା କରୁଥିବା ବ୍ୟକ୍ତି ଯଦି ଅନେକ ଗଭୀରତାର ସହିତ ବିଶ୍ଲେଷଣ କରିବେ ତେବେ ଜଣାପଡିବ ଯେ ଯେତେ ଶକ୍ତି ତାଙ୍କ ଭାଷଣରେ ଥିଲା ତାହାଠାରୁ ଅନେକ ଗୁଣ ଶକ୍ତି ତାଙ୍କ ମୌନରେ ଥିଲା । ସେ ଜନସଭାରେ ମଧ୍ୟ ଦୁଇ ଚାରି କଥା କହିବା ପରେ ଯେତବେଳେ ମୌନ ରହି ଯାଉଥିଲେ , ତାହା ବଡ ଆଶ୍ଚର୍ଯ୍ୟଜନକ ଥିଲା ଯେ ଲକ୍ଷ ଲକ୍ଷ ଜନତାଙ୍କ ମଧ୍ୟରେ ସବୁଠାରୁ ଶେଷ ବ୍ୟକ୍ତିକୁ ମଧ୍ୟ ଏହି ମୌନତାରୁ ବାର୍ତ୍ତା ମିଳିଯାଇଥାଏ । ଏହା କ ’ ଣ ଥିଲା , ତାଙ୍କ ଯୋଗାଯୋଗ ଦକ୍ଷତା ମଧ୍ୟ ହୁଏତ ଏହି ଯୁଗରେ ମୌନର ଯୋଗାଯୋଗ ଦକ୍ଷତା , କେବେ କହିବା ଏବଂ କେବେ ମୌନ ରହିବାକୁ ହେବ ତାହା ତାଙ୍କ ଶକ୍ତି ଥିଲା , ଏହା ଅଦ୍ଭୁତ ଥିଲା । ଏହିପରି ସେ ନିଜ ମସ୍ତିରେ ରହୁଥିଲେ । କେତେବେଳେ କେମିତି ସାଥିରେ ଯାତ୍ରା କରିବାର ସୁଯୋଗ ମିଳୁଥିଲା , ସେତବେଳେ ଦେଖୁଥିଲି କି ସେ ଆଖି ବନ୍ଦ କରି ରହୁଥିଲେ । ଅଧିକ କଥାବାର୍ତ୍ତା କରୁନଥିଲେ , ତାଙ୍କ ସ୍ୱଭାବରେ ଥିଲା । ମାତ୍ର ଛୋଟିଆ କଥା ବି ଥିଲା , ଯୁଦ୍ଧ କରିବା , ଯାହାକି ତାଙ୍କ ବିଶେଷତା ଥିଲା । ଆମ ଦଳୀୟ ସଭାରେ ପରିବେଶ ଯେତେ ଗରମ ଥିଲେ ମଧ୍ୟ , ସେ ଏମିତି ଛୋଟ କଥାଟିଏ ରଖିଦେଉଥିଲେ , ଏକଦମ ହାଲକା-ଫୁଲକା ବାତାବରଣ କରିଦେଉଥିଲେ । ଅର୍ଥାତ୍ ଏକପ୍ରକାରର ପରିସ୍ଥିତିକୁ ମାପି ନେଇଥିଲେ ସେ , ନିଜ ଭିତରେ ସମାହିତ କରିନେଇଥିଲେ । ଏପରି ବ୍ୟକ୍ତିତ୍ୱ ଲୋକତନ୍ତ୍ରର ସବୁଠାରୁ ବଡ ଶକ୍ତି ହୋଇଥା ’ ନ୍ତି , ସେହି ଶକ୍ତିକୁ ସମର୍ପିତ ଥିଲେ ଏବଂ ଲୋକତନ୍ତ୍ରରେ କେହି ଶତୃ ହୋଇନଥାନ୍ତି । ଲୋକତନ୍ତ୍ରରେ ସ୍ପର୍ଦ୍ଧା ଥାଏ , ପ୍ରତିପକ୍ଷ ଥାଏ । ଆଦର ଏବଂ ସମ୍ମାନ ଏହି ଭାବ ସହିତ ବଜାୟ ରଖିବା ଏହା ଆମ ନୂତନ ପିଢ଼ି ପାଇଁ ସବୁକିଛି ଶିଖିବା ପରି । ଆମ ସମସ୍ତଙ୍କୁ ଶିଖିବା ପରି ହେଉଛି କି ଆମେ କେଉଁପରି ପ୍ରତିସ୍ପର୍ଦ୍ଧା ଓ କଠୋରତମ ଆଲୋଚନାକୁ ମଧ୍ୟ ଆଦରତାର ସହ , ସମ୍ମାନର ସହ ଏହି ବ୍ୟକ୍ତିତ୍ୱଙ୍କ ଆଡକୁ ଦେଖିବା , ଏହା ଅଟଳଜୀଙ୍କ ଠାରୁ ଶିଖିବାର ବିଷୟ ।


    ଆଜି ଅଟଳ ଜୀଙ୍କୁ ଶ୍ରଦ୍ଧାଞ୍ଜଳି ଅର୍ପଣ କରିବାର ଏହା ହେଉଛି ଅବସର । ମୁଁ ମୋ ତରଫରୁ ସଦନରେ ମୋର ସମସ୍ତ ସାଥିଙ୍କ ତରଫରୁ ଆଦରଣୀୟ ଅଟଳ ଜୀଙ୍କୁ ଆଦରର ସ୍ନେହାଞ୍ଜଳି ଅର୍ପଣ କରୁଛି ।


    **********

    
    
    (Release ID: 1564149) Visitor Counter : 17