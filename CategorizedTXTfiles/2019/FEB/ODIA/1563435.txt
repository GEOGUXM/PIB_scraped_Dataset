      କ୍ୟାବିନେଟ

      ଅନିୟନ୍ତ୍ରିତ ଜମା ଯୋଜନା ଉପରେ ଅଙ୍କୁଶ ଲଗାଇବା ସଂକ୍ରାନ୍ତ ବିଲ 2018ରେ ସଂଶୋଧନ ପ୍ରସ୍ତାବକୁ କ୍ୟାବିନେଟର ମଞ୍ଜୁରି
      Posted On: 06 FEB 2019 9:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅର୍ଥ ଉପରେ ଗଠିତ ସ୍ଥାୟୀ ସମିତି (ଏସସିଏଫ)ର ସୁପାରିସ ଆଧାରରେ ଅନିୟନ୍ତ୍ରିତ ଜମା ଯୋଜନା ଉପରେ ଅଙ୍କୁଶ ଲଗାଇବା ସଂକ୍ରାନ୍ତ ବିଲ , 2018ରେ ସଂଶୋଧନ ଆଣିବା ପ୍ରସ୍ତାବକୁ ମଞ୍ଜୁର କରିଛନ୍ତି । ଅନିୟନ୍ତ୍ରିତ ଜମା ଯୋଜନା ଅଂକୁଶ ଲଗାଇବା ସଂକ୍ରାନ୍ତ ବିଲ 2018କୁ 18 ଜୁଲାଇ , 2018ରେ ସଂସଦରେ ଉପସ୍ଥାପନ କରାଯାଇଥିଲା ଏବଂ ଏହାକୁ ଏସସିଏଫକୁ ପଠାଇ ଦିଆଯାଇଥିଲା । ଏହାପରେ ଏସସିଏଫ ଏହି ବିଲ ଉପରେ ନିଜର 17ତମ ରିପୋର୍ଟ 3 ଜାନୁଆରୀ , 2019ରେ ସଂସଦରେ ଉପସ୍ଥାପନ କରିଥିଲେ । ଅଧିକୃତ ସଂଶୋଧନ ଦ୍ୱାରା ଏହି ବିଲ ଦେଶରେ ଅବୈଧ ଭାବେ ଜମା ରାଶି ସଂଗ୍ରହ ବିପଦର ପ୍ରଭାବୀ ଢଙ୍ଗରେ ମୁକାବିଲା କରିବ । ସେହିପରି ବିଭିନ୍ନ ଯୋଜନା ଜରିଆରେ ଗରିବ ଏବଂ ସାଧାରଣ ଲୋକମାନଙ୍କ ମୋଟା ଅଙ୍କର ଆୟ ହଡ଼ପ ଉପରେ ଅଙ୍କୁଶ ଲଗାଇବା ସୁଦୃଢ଼ ହୋଇପାରିବ ।


    ପ୍ରମୁଖ ବିଶେଷତ୍ୱ :


    ଏହି ବିଲରେ ଅଂକୁଶ ଲଗାଇବାର ଏକ ବ୍ୟାପକ ଅନୁଚ୍ଛେଦ ରହିଛି , ଯାହା ଜମା ରାଶି ସଂଗ୍ରହ କରୁଥିବା କୌଣସି ଅନିୟନ୍ତ୍ରିତ ଜମା ଯୋଜନାର ପ୍ରଚାରପ୍ରସାର କରିବା , ପରିଚାଳନା କରିବା , ବିଜ୍ଞାପନ ଜାରି କରିବା କିମ୍ବା ଜମା ରାଶି ସଂଗ୍ରହ ଉପରେ ଅଂକୁଶ ଲଗାଇଥାଏ । ଉଦ୍ଦେଶ୍ୟ ହେଉଛି , ଏହି ବିଲ ଅନିୟନ୍ତ୍ରିତ ଜମା ସଂଗ୍ରହ ସହ ଜଡ଼ିତ ଗତିବିଧି ଉପରେ ସମ୍ପୂର୍ଣ୍ଣ ଭାବେ ରୋକ ଲଗାଇବ । ଏହାର ଅନ୍ତର୍ଗତ ଏପରି ଗତିବିଧିକୁ ଅପରାଧ ଭାବେ ବିବେଚନା କରାଯିବ । ବର୍ତ୍ତମାନର ବିଲ ସହ ନିୟାମକ ଫ୍ରେମୱାର୍କ କେବଳ ବ୍ୟାପକ ସମୟ ଅନ୍ତରାଳ ପରେ ମଧ୍ୟ ଯଥାର୍ଥ ଏବଂ ପିଛିଲା ଭାବେ ଲାଗୁ ହେବ ।


    ବିଲରେ ଅପରାଧର ତିନୋଟି ପ୍ରକାର ନିର୍ଦ୍ଧାରଣ କରାଯାଇଛି , ଯେଉଁଥିରେ ଅନିୟନ୍ତ୍ରିତ ଜମା ଯୋଜନା ଚଳାଇବା , ନିୟମିତ ଜମା ଯୋଜନାରେ ଠକେଇ ଉଦ୍ଦେଶ୍ୟରେ ଡିଫଲ୍ଟ କରିବା ଏବଂ ଅନିୟନ୍ତ୍ରିତ ଜମା ଯୋଜନା ସମ୍ପର୍କରେ ମନ୍ଦ ଉଦ୍ଦେଶ୍ୟରେ ପ୍ରଲୋଭନ ଦେବା ସାମିଲ ରହିଛି ।


    ବିଲରେ କଠୋର ଦଣ୍ଡ ଦେବା ଏବଂ ଅଧିକ ଜୋରିମାନା ଲାଗୁ କରିବାର ବ୍ୟବସ୍ଥା କରାଯାଇଛି , ଯଦ୍ଵାରା ଲୋକମାନେ ଏପରି ଗତିବିଧିରୁ ଦୂରେଇ ରହିବେ ।


    ଅବୈଧ ଢଙ୍ଗରେ ଜମା ରାଶି ଯୋଗାଡ଼ କରିବାରେ ସଫଳ ହୋଇଥିବା ମାମଲାରେ ଜମା ରାଶି ଫେରାଇ ଆଣିବା ଏବଂ ପୁନଃପରିଶୋଧ କରିବାର ଯଥେଷ୍ଟ ବ୍ୟବସ୍ଥା ଏହି ବିଲରେ କରାଯାଇଛି । ସମ୍ପତ୍ତିକୁ ଜବତ କରିବା ଏବଂ ଜମାକାରୀଙ୍କୁ ଅର୍ଥରାଶି ଫେରସ୍ତ କରିବା ଲାଗି ନିର୍ଦ୍ଦିଷ୍ଟ ସମୟସୀମା ନିର୍ଦ୍ଧାରଣ କରାଯାଇଛି ।


    ବିଲରେ ଏକ ଅନଲାଇନ କେନ୍ଦ୍ରୀୟ ଡାଟାବେସ ତିଆରି କରିବାର ବ୍ୟବସ୍ଥା କରାଯାଇଛି , ଯାହାଦ୍ୱାରା ସାରା ଦେଶରେ ଜମା ରାଶି ସଂଗ୍ରହର ଗତିବିଧି ସହ ଜଡ଼ିତ ସୂଚନା ସଂଗ୍ରହ କରିବାର ସହିତ ସେଗୁଡ଼ିକୁ ପ୍ରଦାନ କରାଯାଇପାରିବ ।


    ବିଲରେ ‘ ଜମା ରାଶି ସଂଗ୍ରହକାରୀ ’ ଏବଂ ‘ ଜମା ରାଶି କିମ୍ବା ଡିପୋଜିଟ ’ କୁ ବ୍ୟାପକ ଭାବେ ପରିଭାଷିତ କରାଯାଇଛି ।


    ‘ ଜମା ରାଶି ସଂଗ୍ରହକାରୀ ’ ଙ୍କ ମଧ୍ୟରେ ଜମାରାଶି ସଂଗ୍ରହ କରୁଥିବା ସମ୍ଭାବ୍ୟ ସଂସ୍ଥା ଏବଂ ବ୍ୟକ୍ତିବିଶେଷ ରହିଛନ୍ତି । ଏମାନଙ୍କ ମଧ୍ୟରେ ସେପରି ଜଣାଶୁଣା ସଂସ୍ଥା ସାମିଲ ନାହାନ୍ତି , ଯେଉଁମାନଙ୍କର ଆଇନ ଅନୁଯାୟୀ ଗଠନ କରାଯାଇଛି ।


    ‘ ଜମା ରାଶି କିମ୍ବା ଡିପୋଜିଟ ’ କୁ ଏପରି ଢଙ୍ଗରେ ପରିଭାଷିତ କରାଯାଇଛି ଯେ ଜମା ରାଶି ସଂଗ୍ରହକାରୀଙ୍କୁ ପ୍ରାପ୍ତି ରୂପରେ ଜନସାଧାରଣଙ୍କ ଠାରୁ ଛଳନାପୂର୍ବକ ଆଦାୟ କରାଯାଉଥିବା ଅର୍ଥରାଶି ଉପରେ ଅଙ୍କୁଶ ଲଗାଯାଇପାରିବ । ଏଥିସହିତ କୌଣସି ପ୍ରତିଷ୍ଠାନ ଦ୍ୱାରା ନିଜ ବ୍ୟବସାୟ ଅନ୍ତର୍ଗତ ସାଧାରଣ ଢଙ୍ଗରେ ଧନରାଶି ସଂଗ୍ରହ କରିବା ଉପରେ କୌଣସି ଅଙ୍କୁଶ ଲଗାଯାଇନାହିଁ କିମ୍ବା ଏଥିରେ ବାଧା ସୃଷ୍ଟି କରିବାର ବ୍ୟବସ୍ଥା କରାଯାଇନାହିଁ ।


    ବିସ୍ତୃତ କେନ୍ଦ୍ରୀୟ ଆଇନ ହୋଇଥିବା ଦୃଷ୍ଟିରୁ ଏହି ବିଲରେ ସରକାରୀ ଆଇନରୁ ସର୍ବୋତମ ପ୍ରଚଳନକୁ ସାମିଲ କରାଯାଇଛି । ଏଥିସହିତ ବିଲର ବ୍ୟବସ୍ଥା ଲାଗୁ କରିବାର ମୁଖ୍ୟ ଦାୟିତ୍ୱ ରାଜ୍ୟ ସରକାରଙ୍କୁ ଅର୍ପଣ କରାଯାଇଛି ।


    **********


    

    
    (Release ID: 1563435) Visitor Counter : 14