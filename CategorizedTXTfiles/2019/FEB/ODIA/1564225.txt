      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସୀମା ପରିଚାଳନା ପାଇଁ ମହାକାଶ ଟେକ୍ନୋଲୋଜିର ବ୍ୟବହାର
      Posted On: 12 FEB 2019 4:27PM by PIB Bhubaneshwar


    ମହାକାଶ ଟେକ୍ନୋଲୋଜିକୁ ବ୍ୟବହାର କରି ସୀମା ପରିଚାଳନାରେ ସୁଧାର ଆଣିବା ଉଦେଶ୍ୟରେ କେନ୍ଦ୍ର ସରକାର ଯୁଗ୍ମସଚିବ (ସୀମା ପରିଚାଳନା)ଙ୍କ ନେତୃତ୍ୱରେ ବୋର୍ଡର ଗାର୍ଡିଂ ଫୋର୍ସ ( BGF ) ଓ ଭାରତୀୟ ମହାକାଶ ଗବେଷଣା ସଂଗଠନ ( ISRO )ର ସଦସ୍ୟଙ୍କୁ ନେଇ ଏକ ଟାସ୍କଫୋର୍ସ ଗଠନ କରିଛନ୍ତି ।


    ଏହି ଟାସ୍କଫୋର୍ସ ନିଜର ରିପୋର୍ଟ ଚୂଡ଼ାନ୍ତ କରିବା ପୂର୍ବରୁ ବିଜିଏଫ୍ , ଇସ୍ରୋ , ଜାତୀୟ ସୁରକ୍ଷା ପରିଷଦ ସଚିବାଳୟ ( NSCS ) ଓ ପ୍ରତିରକ୍ଷା ମନ୍ତ୍ରଣାଳୟର ସମସ୍ତ ଅଂଶୀଦାରଙ୍କ ସହ ଆଲୋଚନା କରିଥିଲା ।


    ମହାକାଶ ଟେକ୍ନୋଲୋଜି ବ୍ୟବହାର ପାଇଁ ଚିହ୍ନଟ ହୋଇଥିବା କ୍ଷେତ୍ରର ସବିଶେଷ ତଥ୍ୟ ହେଲା:-


    1. ଦ୍ୱୀପ ବିକାଶ ଓ ନିରାପତ୍ତା


    2. ସୀମା ନୀରିକ୍ଷଣ


    3. ଯୋଗାଯୋଗ ଓ ନେଭିଗେସନ୍


    4. ଜିଆଇଏସ୍ ଓ ଅପରେସନ୍ ପ୍ଲାନିଂସିଷ୍ଟମ


    5. ସୀମାଭିତ୍ତିଭୂମି ପରିଚାଳନା


    ନୀରିକ୍ଷଣ , ଯୋଗାଯୋଗ ଓ ନେଭିଗେସନ କ୍ଷମତା ଦ୍ୱାରା ଆଭ୍ୟନ୍ତରୀଣ ଅଞ୍ଚଳରେ ସୀମା ଓ ଆନ୍ତର୍ଜାତିକ ସୁରକ୍ଷାବଳର ତଦାରଖ ଜରିଆରେଏହି ପ୍ରକଳ୍ପ ଦ୍ୱୀପ ଓ ସୀମା ସୁରକ୍ଷାକୁ ସୁଦୃଢ଼ କରିବ । ଏହା ସୀମା ଓ ଦ୍ୱୀପ ଭିତ୍ତିଭୂମି ବିକାଶ ପ୍ଲାନିଂ ଓ ପରିଚାଳନାରେ ମଧ୍ୟ ସ୍ୱରାଷ୍ଟ୍ର ବ୍ୟାପାର ମନ୍ତ୍ରଣାଳୟକୁ ସହାୟକ ହେବ ।


    ସ୍ୱରାଷ୍ଟ୍ର ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ କିରେନ ରିଜିଜୁ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ପ୍ରତ୍ୟୁତ୍ତରରେ ଏହି ସୂଚନା ଦେଇଛନ୍ତି ।


    ***************

    
    
    (Release ID: 1564225) Visitor Counter : 12