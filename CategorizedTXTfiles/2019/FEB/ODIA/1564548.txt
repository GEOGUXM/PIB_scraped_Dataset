      ଆୟୁଷ

      ଇ-ଔଷଧି ପୋର୍ଟାଲର ଶୁଭାରମ୍ଭ କଲେ ଆୟୁଷ ମନ୍ତ୍ରୀ
      Posted On: 13 FEB 2019 3:58PM by PIB Bhubaneshwar


    ଆୟୁର୍ବେଦ , ସିଦ୍ଧ , ୟୁନାନୀ ଏବଂ ହୋମିଓପ୍ୟାଥି ଔଷଧର ଅନଲାଇନ ଲାଇସେନ୍ସ ପ୍ରଣାଳୀ ପାଇଁ ନୂଆଦିଲ୍ଲୀଠାରେ ଇ-ଔଷଧି ନାମକ ପୋର୍ଟାଲର ଶୁଭାରମ୍ଭ କରିଛନ୍ତି ଆୟୁଷ ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ଶ୍ରୀପଦ ୟେଶୋ ନାଏକ । ଉପସ୍ଥିତ ଲୋକମାନଙ୍କୁ ସମ୍ବୋଧନ କରି ଶ୍ରୀ ନାଏକ କହିଛନ୍ତି ଯେ ଏହି ଇ-ଔଷଧି ପୋର୍ଟାଲର ଲକ୍ଷ୍ୟ ପାରଦର୍ଶୀତା ବୃଦ୍ଧି , ସୂଚନା ପ୍ରବନ୍ଧନ ସୁବିଧାରେ ଉନ୍ନତି , ଡାଟା ବ୍ୟବହାରରେ ଉନ୍ନତି କରିବା ଏବଂ ଉତ୍ତରଦାୟିତ୍ୱ ବୃଦ୍ଧି କରାଇବା । ଶ୍ରୀ ନାଏକ କହିଥିଲେ ଯେ ଏହି ପୋର୍ଟାଲ ଜରିଆରେ ଆବେଦନର ପ୍ରକ୍ରିୟା ପାଇଁ ସମୟସୀମା ତଥା ପ୍ରକ୍ରିୟାର ପ୍ରତ୍ୟେକ ସ୍ତରରେ ଏସଏମଏସ ଏବଂ ଇ-ମେଲ ଜରିଆରେ ସୂଚନା ପ୍ରଦାନ କରାଯିବ । ସେ କହିଥିଲେ ଯେ ଆୟୁଷ ମନ୍ତ୍ରଣାଳୟର ଏହି ପଦକ୍ଷେପ ଇ-ଗଭର୍ନାନ୍ସ , ବ୍ୟବସାୟିକ ସୁଗମତା ଏବଂ ମେକ ଇନ ଇଣ୍ଡିଆ ଦିଗରେ ଆମ ସରକାରଙ୍କ ପ୍ରତିବଦ୍ଧତାର ପ୍ରତିଫଳନ ।


    ଏହି ଅବସରରେ ଆୟୁଷ ମନ୍ତ୍ରଣାଳୟର ସଚିବ ଶ୍ରୀ ବୈଦ୍ୟ ରାଜେଶ କୋଟେଜା କହିଥିଲେ ଯେ ଚିକିତ୍ସକ , ନିର୍ମାତା ଏବଂ ଉପଭୋକ୍ତାମାନଙ୍କ ସମସ୍ୟାର ସମାଧାନ କରିବା ଦିଗରେ ଆୟୁଷ ମନ୍ତ୍ରଣାଳୟ ସର୍ବଦା ପ୍ରଚେଷ୍ଟାରତ । ଶ୍ରୀ କୋଟେଜା କହିଥିଲେ ଯେ ଏହି ନୂତନ ଇ-ପୋର୍ଟାଲ ଆୟୁର୍ବେଦ , ୟୁନାନୀ , ସିଦ୍ଧ ଏବଂ ହୋମିଓପ୍ୟାଥି ଅଟୋମେଟେଡ ଡ୍ରଗ ହେଲ୍ପ ଇନିସିଏଟିଭ କ୍ଷେତ୍ରରେ ମୂଳ ଆଧାର । ସେ କହିଥିଲେ ଯେ ଏହି ପୋର୍ଟାଲ ଲାଇସେନ୍ସ ପ୍ରାପ୍ତ କରିନଥିବା ଅଧିକାରୀ , ନିର୍ମାତା ଏବଂ ଉପଭୋକ୍ତାମାନଙ୍କ ପାଇଁ ସହାୟକ ହେବା ସହିତ ଲାଇସେନ୍ସପ୍ରାପ୍ତ କରିଥିବା ନିର୍ମାତାମାନଙ୍କୁ ତଥା ସେମାନଙ୍କ ଉତ୍ପାଦଗୁଡିକୁ ନିଷିଦ୍ଧ କରାଯାଇଛି ଏବଂ ନକଲି ଔଷଧ ବିଷୟରେ ସୂଚନା , ଅଭିଯୋଗ ପାଇଁ ଅଧିକାରୀଙ୍କ ସଂପର୍କ ସୂତ୍ର ମଧ୍ୟ ତକ୍ରାଳ ଉପଲବ୍ଧ କରାଇବ ।


    **************

    
    
    (Release ID: 1564548) Visitor Counter : 21