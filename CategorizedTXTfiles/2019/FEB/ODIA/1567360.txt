      କ୍ୟାବିନେଟ

      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟକୁ ଆଇଇଏ ବାୟୋ-ଏନର୍ଜି ଟିସିପିର ସଦସ୍ୟ ହେବା ଲାଗି କ୍ୟାବିନେଟର ମଞ୍ଜୁରି
      Posted On: 28 FEB 2019 8:09PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟଙ୍କୁ ଅବଗତ କରାଯାଇଥିଲା ଯେ ପେଟ୍ରୋଲିୟମ ଏବଂ ପ୍ରାକୃତିକ ବାଷ୍ପ ମନ୍ତ୍ରଣାଳୟ 25 ଜାନୁଆରୀ, 2019ରେ ଆଇଇଏ ବାୟୋ-ଏନର୍ଜି ଟିସିପିର 25ତମ ସଦସ୍ୟ ହୋଇଛି । ଏହାର ଅନ୍ୟ ସଦସ୍ୟମାନଙ୍କ ମଧ୍ୟରେ ଅଷ୍ଟ୍ରେଲିଆ, ଅଷ୍ଟ୍ରିଆ, ବେଲଜିୟମ, ବ୍ରାଜିଲ, କାନାଡା, କ୍ରୋଏସିଆ, ଡେନମାର୍କ, ଆସ୍ତୋନିଆ, ଫିନଲ୍ୟାଣ୍ଡ, ଫ୍ରାନ୍ସ, ଜର୍ମାନୀ, ଆୟାର୍ଲ୍ୟାଣ୍ଡ, ଇଟାଲୀ, ଜାପାନ, କୋରିଆ ଗଣରାଜ୍ୟ, ନେଦରଲ୍ୟାଣ୍ଡ, ନୁ୍ୟଜିଲ୍ୟାଣ୍ଡ, ନରୱେ, ଦକ୍ଷିଣ ଆଫ୍ରିକା, ସ୍ୱୀଡେନ, ସ୍ୱିଜରଲ୍ୟାଣ୍ଡ, ଇଂଲଣ୍ଡ, ଆମେରିକା ଓ ୟୁରୋପୀୟ ସଂଘ ସାମିଲ ଅଛନ୍ତି ।


    ବାୟୋ-ଏନର୍ଜି (ଆଇଇଏ ବାୟୋ-ଏନର୍ଜି ଟିସିପି) ସମ୍ବନ୍ଧୀୟ ଅନ୍ତର୍ଜାତୀୟ ଇନ୍ଧନ ଏଜେନ୍ସି ସହଯୋଗ କାର୍ଯ୍ୟକ୍ରମରେ ବିଭିନ୍ନ ଦେଶ ମଧ୍ୟରେ ସହଯୋଗ ଲାଗି ଏକ ଅନ୍ତର୍ଜାତୀୟ ମଂଚ । ଏହାର ଉଦ୍ଦେଶ୍ୟ ବାୟୋ-ଏନର୍ଜୀ ଗବେଷଣା ଏବଂ ବିକାଶରେ ଜାତୀୟ କାର୍ଯ୍ୟକ୍ରମ ଥିବା ଦେଶ ମଧ୍ୟରେ ସହଯୋଗ ଏବଂ ସୂଚନାର ଆଦାନପ୍ରଦାନରେ ସୁଧାର ଆଣିବା ।


    ଆଇଇଏ ବାୟୋ-ଏନର୍ଜି ଟିସିପ, ଅନ୍ତର୍ଜାତୀୟ ଇନ୍ଧନ ଏଜେନ୍ସି (ଆଇଇଏ)ର ପରିଧି ମଧ୍ୟରେ କାର୍ଯ୍ୟ କରିଥାଏ, ଯେଉଁଥିରେ 30 ମାର୍ଚ୍ଚ, 2017 ଠାରୁ ଭାରତର ଉପସ୍ଥିତି ‘ସାମିଲ’ ହୋଇଛି ।


    ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ ମନ୍ତ୍ରଣାଳୟ ଦ୍ୱାରା ଆଇଇଏ ବାୟୋ-ଏନର୍ଜି ଟିସିପିରେ ସାମିଲ ହେବାର ପ୍ରମୁଖ ଉଦ୍ଦେଶ୍ୟ ହେଉଛି ଉନ୍ନତ ବାୟୋ ଇନ୍ଧନର ବିପଣନକୁ ସୁବିଧା ପ୍ରଦାନ କରିବା, ଫଳରେ ନିର୍ଗମନରେ ହ୍ରାସ ଅଣାଯାଇପାରିବ ଏବଂ ଅଶୋଧିତ ତୈଳର ଆମଦାନୀ ହ୍ରାସ ପାଇବ । ଆଇଇଏ ବାୟୋ-ଏନର୍ଜି ଟିସିପି ବାୟୋ ଏନର୍ଜି ଗବେଷଣା, ପ୍ରଯୁକ୍ତି ବିକାଶ, ପ୍ରଦର୍ଶନ ଏବଂ ନୀତି ବିଶ୍ଳେଷଣରେ ଅନ୍ତର୍ଜାତୀୟ ସହଯୋଗ ଓ ସୂଚନାର ବିନିମୟ ଲାଗି ମଂଚ ପ୍ରଦାନ ମଧ୍ୟ କରିଥାଏ । ଏ ସମ୍ପର୍କରେ ବାୟୋ-ଏନର୍ଜି ପ୍ରଯୁକ୍ତିର ସ୍ୱଳ୍ପ ଏବଂ ଦୀର୍ଘକାଳୀନ ନିୟୋଜନ ନିମନ୍ତେ ପରିବେଶ, ସଂସ୍ଥାଗତ, ପ୍ରଯୁକ୍ତିଭିତ୍ତିକ, ସାମାଜିକ ଏବଂ ବଜାର ବାଧା ଦୂର କରିବା ପ୍ରତି ଧ୍ୟାନ ଦିଆଯାଇଥାଏ ।


    ଆଇଇଏ ବାୟୋ-ଏନର୍ଜି ଟିସିପିରେ 3 ବର୍ଷର ଅବଧି ମଧ୍ୟରେ ସୁପରିଭାଷିତ ଗବେଷଣା ଓ ବିକାଶ କାର୍ଯ୍ୟ କରାଯାଇଥାଏ ଏବଂ ଏହି କାର୍ଯ୍ୟକ୍ରମଗୁଡ଼ିକୁ ‘ନିର୍ଦ୍ଧାରିତ କାର୍ଯ୍ୟ’ କୁହାଯାଇଥାଏ । ପ୍ରତ୍ୟେକ ବର୍ଷ ଏହି ନିର୍ଦ୍ଧାରିତ କାର୍ଯ୍ୟର ଯାଂଚ ଏବଂ ମୂଲ୍ୟାଙ୍କନ କରାଯାଇଥାଏ ଏବଂ ପ୍ରତ୍ୟେକ ତିନି ବର୍ଷରେ ନିର୍ଦ୍ଧାରି କାର୍ଯ୍ୟ ବିଷୟକୁ ପୁନର୍ଗଠନ କରାଯାଇଥାଏ ଏବଂ ନୂଆ କାର୍ଯ୍ୟ ଆରମ୍ଭ କରାଯାଇଥାଏ । ପେଟ୍ରୋଲିୟମ ଏବଂ ପ୍ରାକୃତିକ ଗ୍ୟାସ ମନ୍ତ୍ରଣାଳୟ ଯେଉଁ ନିର୍ଦ୍ଧାରିତ କାର୍ଯ୍ୟରେ ଭାଗ ନେଇଥାଏ, ସେଥିମଧ୍ୟରେ ରାଷ୍ଟ୍ରାୟତ କ୍ଷେତ୍ରର ତୈଳ ଏବଂ ବିପଣନ କମ୍ପାନୀଗୁଡ଼ିକର ବୈଷୟିକ ବ୍ୟକ୍ତିବିଶେଷ ମଧ୍ୟ ଯୋଗଦାନ ଦେଇଥାନ୍ତି ।


    ଆଇଇଏ ବାୟୋ-ଏନର୍ଜି ଟିସିପିରେ ଭାଗୀଦାରୀ କରିବା ଦ୍ୱାରା ସହଭାଗୀ ବ୍ୟୟ ଏବଂ ବୈଷୟିକ ସମ୍ବଳରେ ସହଯୋଗର ଲାଭ ମିଳିଥାଏ । ପୁନଃ ପ୍ରୟାସର ଆବଶ୍ୟକତା ନଥାଏ ଏବଂ ଜାତୀୟ ଗବେଷଣା ଓ ବିକାଶ କ୍ଷମତା ସୁଦୃଢ଼ ହୋଇଥାଏ । ଉତ୍କୃଷ୍ଟ ପ୍ରଚଳନ, ଗବେଷଣାକାରୀଙ୍କ ନେଟୱାର୍କ ଏବଂ ବ୍ୟବହାରୀକ କାର୍ଯ୍ୟାନ୍ୱୟନ ସହିତ ଗବେଷଣା ସହ ଯୋଡ଼ି ହେବା ସମ୍ପର୍କିତ ସୂଚନାର ବିନିମୟ ମଧ୍ୟ ହୋଇଥାଏ । ଅନ୍ତର୍ଜାତୀୟ ଏଜେନ୍ସିଗୁଡ଼ିକ ଜଡ଼ିତ ରହିବା ଦ୍ୱାରା ମନ୍ତ୍ରଣାଳୟକୁ ବାୟୋ ଇନ୍ଧନ କ୍ଷେତ୍ରରେ ସାରା ବିଶ୍ୱରେ ହେଉଥିବା ବିକାଶର ସୂଚନା ମିଳିଥାଏ । ଏହି କାରଣରୁ ନବସୃଜନକାରୀ/ଗବେଷକମାନଙ୍କ ସହିତ ବ୍ୟକ୍ତିଗତ ଭାବେ ଆଲୋଚନା କରିବାର ସୁଯୋଗ ମିଳିଥାଏ । ଏଥିସହିତ ଉଚିତ ନୀତି ଇକୋ ସିଷ୍ଟମ ପ୍ରଯୁକ୍ତି କରିବାରେ ସହାୟତା ମିଳିଥାଏ । ଏହାବ୍ୟତୀତ ଆଇଇଏ ବାୟୋ-ଏନର୍ଜି ଟିସିପିର ସଦସ୍ୟ ହେବା ଦ୍ୱାରା ଭାରତ ଅନ୍ୟ ସମ୍ପୃକ୍ତ ନିର୍ଦ୍ଧାରିତ କାର୍ଯ୍ୟରେ ଅଂଶଗ୍ରହଣ କରିପାରିବ, ଯାହାର ସମ୍ପର୍କ ବାୟୋ ଗ୍ୟାସ, କଠିନ ବର୍ଜ୍ୟବସ୍ତୁ ପରିଚାଳନା, ବାୟୋଶୋଧନ ଆଦି ସହ ରହିଛି । ଏଥିରେ ଦେଶର ଅନ୍ୟ ସମ୍ପୃକ୍ତ ମନ୍ତ୍ରଣାଳୟ/ବିଭାଗ/ସଂଗଠନ ମଧ୍ୟ ଭାଗ ନେଇପାରିବେ ।


    **********

    
    
    (Release ID: 1567360) Visitor Counter : 1