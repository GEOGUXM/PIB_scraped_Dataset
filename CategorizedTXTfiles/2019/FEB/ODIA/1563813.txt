      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ ଓ ଚୀନ ମଧ୍ୟରେ ସନ୍ତୁଳିତ ବ୍ୟବସାୟ ବୃଦ୍ଧି କରିବା ଉପରେ ବିଶେଷ ଗୁରୁତ୍ୱ
      Posted On: 08 FEB 2019 3:57PM by PIB Bhubaneshwar


    ଅନେକ ବର୍ଷର ଦୀର୍ଘ ଅବଧିର ଅନ୍ତରାଳ ପରେ ଭାରତର ରପ୍ତାନୀରେ ବୃଦ୍ଧି ଘଟିଛି । ଭାରତ ଚଳିତ ଆର୍ଥିକ ବର୍ଷରେ ଏପର୍ଯ୍ୟନ୍ତର ସର୍ବାଧିକ ରପ୍ତାନୀ ଦିଗରେ ଅଗ୍ରସର ହେଉଛି । 2018 ଏପ୍ରିଲ-ଡିସେମ୍ବର ସମୟରେ 12.7 ବିଲିଅନ ଆମେରିକୀୟ ଡଲାରର ରପ୍ତାନୀ କରାଯାଇଛି , ଯାହାକି ଗତ ବର୍ଷର 13.33 ବିଲିଅନ ଆମେରିକୀୟ ଡଲାରର ରପ୍ତାନୀ ସ୍ତରଠାରୁ ଅନେକ ନିକଟତର ।


    ବାଣିଜ୍ୟ ବିଭାଗ ଏହି ବିଶିଷ୍ଟ କ୍ଷେତ୍ରର ଚିହ୍ନଟ କରିବା ଏବଂ ଭାରତୀୟ ରପ୍ତାନୀକାରୀ ଏବଂ ଅନ୍ୟ ହିତାଧିକାରୀମାନଙ୍କ ସହିତ ଏହାର ଭାଗିଦାରିତା କରିବା ଦେଇ ପଦକ୍ଷେପ ଗ୍ରହଣ କରିଛନ୍ତି , ଯେଉଁଠାରେ ଆମେରିକା ଆଗକୁ ବଢ଼ି ଚୀନରେ ଏହାର ପ୍ରତିସ୍ପର୍ଦ୍ଧା କ୍ଷମତା ହରାଇବ ଏବଂ ଏଠାରେ ଭାରତର ବ୍ୟାପକ ରପ୍ତାନୀ ସମ୍ଭାବନା ରହିଛି । ବାଣିଜ୍ୟ ବିଭାଗ ଏହି ଅବସରରେ ରପ୍ତାନିକାରୀମାନଙ୍କୁ ଏହି ଅବସରର ଲାଭ ଉଠାଇବା ପାଇଁ ପ୍ରୋତ୍ସାହିତ କରିଥିଲା ।


    ବେଜିଂସ୍ଥିତ ଭାରତୀୟ ଦୂତାବାସ ଜରିଆରେ ଚୀନର କ୍ରେତାଙ୍କ ସହିତ ଅନେକ ବ୍ୟବସାୟିକ ( B2B ) ବୈଠକର ଆୟୋଜନ କରାଯାଇଥିଲା । ଚୀନର ଅଙ୍ଗୁର କ୍ରେତାମାନଙ୍କୁ କୃଷି ଏବଂ ପ୍ରକ୍ରିୟାକୃତ ଖାଦ୍ୟ ଉତ୍ପାଦ ରପ୍ତାନୀ ବିକାଶ ପ୍ରାଧିକରଣ (ଏପିଡା) ଅଧୀନସ୍ଥ ଭାରତର ଅଙ୍ଗୁର ଉଦ୍ୟାନ (ଗ୍ରେପ ଫାର୍ମ) ଏବଂ ଅନ୍ୟ ସମ୍ବନ୍ଧିତ ଏକକମାନଙ୍କୁ ଦେଖିବା ପାଇଁ ଆମନ୍ତ୍ରିତ କରାଯାଇଥିଲା ।


    ଭାରତରୁ ଚୀନକୁ ରପ୍ତାନୀ ବୃଦ୍ଧି କରିବାରେ ସାମୁଦ୍ରିକ ଉତ୍ପାଦ , ଜୈବ ରସାୟନ , ପ୍ଲାଷ୍ଟିକ , ପେଟ୍ରୋଲିୟମ ଉତ୍ପାଦ , ଅଙ୍ଗୁର ଏବଂ ଚାଉଳର ପ୍ରମୁଖ ଯୋଗଦାନ ରହିଛି ।


    ଚୀନର ନିୟାମକୀୟ ପରିବେଶ , ଯାହାକି ଭାରତୀୟ ରପ୍ତାନୀକାରଙ୍କ ପାଇଁ ଏକ ଆହ୍ୱାନକୁ ଧ୍ୟାନରେ ରଖି ବାଣିଜ୍ୟ ବିଭାଗ ଗତ ଆର୍ଥିକ ବର୍ଷରେ ଏହି ତିନୋଟି ବୁଝାମଣା ପତ୍ର (ପ୍ରୋଟୋକଲ)ରେ ସ୍ୱାକ୍ଷର କରିଥିଲେ । ଏଗୁଡ଼ିକ ହେଲା:


    1) 2018 ଜୁନରେ ଚୀନକୁ ଭାରତୀୟ ଚାଉଳର ରପ୍ତାନୀ ସମ୍ବନ୍ଧିତ ପ୍ରୋଟୋକଲ (ଅଣ-ବାସୁବତୀ ଚାଉଳ ସାମିଲ କରିବା) ଉପରେ କ୍ୱିଂଗଡାଓରେ ଦୁଇ ଦେଶର ନେତାମାନଙ୍କ ଉପସ୍ଥିତିରେ ହସ୍ତାକ୍ଷର କରାଯାଇଥିଲା , ଯାହାଫଳରେ ଚୀନକୁ ଭାରତୀୟ ଚାଉଳ ରପ୍ତାନୀର ମାର୍ଗ ପ୍ରଶସ୍ତ ହୋଇଯାଇଥିଲା । ଏହାର ପ୍ରାରମ୍ଭ କମ ମାତ୍ରାରେ ଚାଉଳ ରପ୍ତାନୀରୁ ହୋଇଥିଲା ଏବଂ ଏବେ ଦୁଇ ଦେଶର ବ୍ୟବସାୟୀଙ୍କ ଦ୍ୱାରା ଏହାକୁ ବ୍ୟାପକ ଭାବେ ବୃଦ୍ଧି କରିବାର ଆବଶ୍ୟକତା ରହିଛି ।


    2) 2018 ନଭେମ୍ବର 28କୁ ଚୀନର ଉପମନ୍ତ୍ରୀଙ୍କ ଭାରତ ଗସ୍ତ ସମୟରେ ଭାରତରୁ ଚୀନକୁ ଫିସମିଲ (ମାଛ ଦାନା)/ ମାଛ ତେଲର ରପ୍ତାନୀ ସହିତ ଜଡିତ ପ୍ରୋଟୋକଲ ଉପରେ ସ୍ୱାକ୍ଷର କରାଯାଇଥିଲା ।


    3) 2019 ଜାନୁଆରୀ 21 ଏବଂ 22କୁ ଭାରତରୁ ଚୀନକୁ ତମ୍ବାକୁ ରପ୍ତାନୀ ସହିତ ଜଡିତ ପ୍ରୋଟୋକଲର ନବୀକରଣ କରାଯାଇଥିଲା ଏବଂ ଏଥିରେ ସ୍ୱାକ୍ଷର କରାଯାଇଥିଲା । ଏହାଦ୍ୱାରା ଚୀନକୁ ଭାରତୀୟ ତମ୍ବାକୁର ରପ୍ତାନୀର ମାର୍ଗ ପ୍ରଶସ୍ତ ହୋଇଯାଇଥିଲା ।


    ଏପରି ତ ଭାରତର କିଛି ଚିନ୍ତାକୁ ଦୂର କରିଦିଆଯାଇଛି , ମାତ୍ର ଚୀନର ବାଜାରରେ ଭାରତର ସ୍ଥିତିକୁ ମଜଭୁତ କରିବା ନେଇ ଏବେ ଅଧିକ ପ୍ରୟାସ କରାଯିବାର ଆବଶ୍ୟକତା ରହିଛି । ଭାରତଠାରୁ ନିକଟ ଭବିଷ୍ୟତରେ ଚୀନକୁ ସୋୟାବିନ ଉତ୍ପାଦ , କେକ ଏବଂ ଡାଳିମ୍ବର ରପ୍ତାନୀ ପାଇଁ ପ୍ରୋଟୋକଲରେ ଖୁବ ଶୀଘ୍ର ସ୍ୱାକ୍ଷର କରାଯିବାର ଆଶା କରାଯାଉଛି , କାରଣ ଏହି ଦିଗରେ ପାରସ୍ପରିକ ବିଚାର-ବିମର୍ଶ ପ୍ରଗତିରେ ରହିଛି ।


    ଯଦିଓ କିଛି ବସ୍ତୁମାନଙ୍କ ପାଇଁ ପ୍ରୋଟୋକଲରେ ହସ୍ତାକ୍ଷର କରାଯାଇ ସାରିଛି , ମାତ୍ର ବାସ୍ତବିକ ରପ୍ତାନୀରେ ଏବେ ବି ଅନେକ ବୃଦ୍ଧି ହେବାର ଆବଶ୍ୟକତା ରହିଛି । ଭାରତୀୟ ରପ୍ତାନିକାରୀଙ୍କୁ ଏହି ଅବସର ସହିତ ଏଇ ନିକଟର ଘଟଣାକ୍ରମରୁ ମଧ୍ୟ ଲାଭ ଉଠାଇବା ପାଇଁ ପ୍ରୋତ୍ସାହିତ କରାଯାଉଛି । ଚୀନର ଅନେକ ଉତ୍ପାଦ ଉପରେ ଆମେରିକା ଦ୍ୱାରା ଲଗା ଯାଇଥିବା ଶୁଳ୍କ ବା ଡ୍ୟୁଟିକୁ ଧ୍ୟାନରେ ରଖି ଭାରତରୁ ଆମେରିକାକୁ ରପ୍ତାନୀ କରିବା ପାଇଁ ମଧ୍ୟ ଏହିପରି ଅନେକ ପଦକ୍ଷେପ ଗ୍ରହଣ କରାଯାଇଛି ।


    *****************

    
    
    (Release ID: 1563813) Visitor Counter : 22