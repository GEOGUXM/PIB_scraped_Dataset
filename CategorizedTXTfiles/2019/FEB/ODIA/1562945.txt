      ଅର୍ଥ ମନ୍ତ୍ରଣାଳୟ

      ଜାନୁଆରୀ 2019ରେ ଜିଏସଟି ରାଜସ୍ୱ ସଂଗ୍ରହ ଏକ ଲକ୍ଷ କୋଟି ଟପିଲା
      Posted On: 02 FEB 2019 8:54PM by PIB Bhubaneshwar


    ଜାନୁଆରୀ , 2019 ମାସରେ ମୋଟ ଜିଏସଟି ରାଜସ୍ୱ ସଂଗ୍ରହ 1 , 02 , 503 କୋଟି ଟଙ୍କା ହୋଇଛି ଏଥିମଧ୍ୟରୁ ସିଜିଏସଟି 17 , 763 କୋଟି ଟଙ୍କା , ଏସଜିଏସଟି 24 , 826 କୋଟି ଟଙ୍କା , ଆଇଜିଏସଟି ପରିମାଣ 51 , 225 କୋଟି ଟଙ୍କା (ଆମଦାନୀରୁ ସଂଗୃହିତ 24 , 065 କୋଟି ଟଙ୍କା ସମେତ) ଏବଂ ସେସ 8 , 690 କୋଟି ଟଙ୍କା (ଆମଦାନୀରୁ ସଂଗୃହିତ 902 କୋଟି ଟଙ୍କା ସମେତ) ଟଙ୍କା ରହିଛି । 2018-19 ଆର୍ଥିକ ବର୍ଷରେ ତୃତୀୟ ଥର ଲାଗି ଜିଏସଟି ରାଜସ୍ୱ ସଂଗ୍ରହ 1 ଲକ୍ଷ କୋଟି ଟଙ୍କା ଟପିଛି । ଡିସେମ୍ବର ମାସ ପାଇଁ 31 ଜାନୁଆରୀ , 2019 ସୁଦ୍ଧା ଦାଖଲ ହୋଇଥିବା ଜିଏସଟିଆର 3 ବି ରିଟର୍ଣ୍ଣ ସଂଖ୍ୟା 73.3 ଲକ୍ଷ ରହିଛି ।


    ସରକାର ଆଇଜିଏସଟିରୁ ସିଜିଏସଟି ଆକାରରେ 18 , 344 କୋଟି ଟଙ୍କା ଏବଂ ଏସଜିଏସଟି ଆକାରରେ 14 , 677 କୋଟି ଟଙ୍କା ନିୟମିତ ପରିଶୋଧ କରିଛନ୍ତି । ଡିସେମ୍ବର , 2018 ମାସ ପାଇଁ ନିୟମିତ ପରିଶୋଧ ପରେ କେନ୍ଦ୍ର ସରକାର ଏବଂ ରାଜ୍ୟ ସରକାରଙ୍କ ମୋଟ ରାଜସ୍ୱ ଆୟ ସିଜିଏସଟି ବାବଦରେ 36 , 107 କୋଟି ଟଙ୍କା ଏବଂ ଏସଜିଏସଟି ବାବଦରେ 39 , 503 ଟଙ୍କା ହୋଇଛି ।


    ଜାନୁଆରୀ 2019ରେ ହୋଇଥିବା ରାଜସ୍ୱ ସଂଗ୍ରହରେ ଗୁରୁତ୍ୱପୂର୍ଣ୍ଣ ବୃଦ୍ଧି ଦେଖିବାକୁ ମିଳିଛି । କାରଣ ଅକ୍ଟୋବରରେ 1 , 00 , 710 କୋଟି ଟଙ୍କା ଜିଏସଟି ରାଜସ୍ୱ ସଂଗ୍ରହ ହେବା ପରେ ନଭେମ୍ବର ଏବଂ ଡିସେମ୍ବରରେ ଏହା ହ୍ରାସ ପାଇ ଯଥାକ୍ରମେ 97 , 637 କୋଟି ଟଙ୍କା ଏବଂ 94 , 725 କୋଟି ଟଙ୍କା ହୋଇଥିଲା । ଜାନୁଆରୀ 2019ରେ ଜିଏସଟି ରାଜସ୍ୱ ସଂଗ୍ରହ ଜାନୁଆରୀ 2018ରେ ହୋଇଥିବା ଜିଏସଟି ରାଜସ୍ୱ ସଂଗ୍ରହ ପରିମାଣ 89 , 825 କୋଟି ଟଙ୍କା ତୁଳନାରେ 14% ଅଧିକ । ଉପଭୋକ୍ତାମାନଙ୍କୁ ଆଶ୍ୱସ୍ତି ଦେବା ଲାଗି ବିଭିନ୍ନ ସାମଗ୍ରୀ ଏବଂ ସେବା ଉପରୁ ଟିକସ ହ୍ରାସ ସତ୍ୱେ ଜିଏସଟି ରାଜସ୍ୱ ସଂଗ୍ରହରେ ଏହି ବୃଦ୍ଧି ପରଲକ୍ଷିତ ହୋଇଛି । ଗତ ତିନି ମାସରେ ହାରାହାରି ଜିଏସଟି ସଂଗ୍ରହ ଗତବର୍ଷର ଏହି ଅବଧି ତୁଳନାରେ 14 ପ୍ରତିଶତ ଅଧିକ ।


    ନିମ୍ନରେ ଦିଆଯାଇଥିବା ଗ୍ରାଫରେ ଗତ 2017-18 ଆର୍ଥିକ ବର୍ଷ ତୁଳନାରେ ଚଳିତ 2018-19 ଆର୍ଥିକ ବର୍ଷରେ ହୋଇଥିବା ରାଜସ୍ୱ ସଂଗ୍ରହ ସ୍ଥିତି ଦର୍ଶାଯାଇଛି:


    **********


    

    
    (Release ID: 1562945) Visitor Counter : 2