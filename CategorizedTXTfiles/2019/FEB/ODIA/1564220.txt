      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବିଶ୍ୱ ବ୍ୟାଙ୍କ ଲଜିଷ୍ଟିକ୍ସ ପ୍ରଦର୍ଶନ ସୂଚକାଙ୍କରେ ଭାରତର ଉଲ୍ଲେଖନୀୟ ସୁଧାର: ସୁରେଶ ପ୍ରଭୁ
      • ରାଷ୍ଟ୍ରୀୟ ଏକୀକୃତ ଲଜିଷ୍ଟିକ୍ସ ଯୋଜନା ଉପରେ କାର୍ଯ୍ୟଶାଳା ଆୟୋଜିତ

      Posted On: 12 FEB 2019 3:23PM by PIB Bhubaneshwar

    ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟର ଲଜିଷ୍ଟିକ୍ସ ବିଭାଗ ଦ୍ୱାରା ଆଜି ନୂଆଦିଲ୍ଲୀରେ ଏକ କାର୍ଯ୍ୟଶାଳାର ଆୟୋଜିତ କରାଯାଇଛି । ଦେଶର ଏହି କ୍ଷେତ୍ରରେ ଉପଲବ୍ଧ ଅବସର ଏବଂ ଆହ୍ୱାନ ଉପରେ ଳଜିଷ୍ଟିକ୍ସ ସହିତ ଜଡିତ ହିତାଧିକାରୀମାନଙ୍କ ସହିତ ବିଚାର-ବିମର୍ଶ କରିବା ପାଇଁ ଏହି କାର୍ଯ୍ୟଶାଳାର ଆୟୋଜନ କରାଯାଇଛି । ବାଣିଜ୍ୟ ଏବଂ ଉନ୍ନୟନ ଓ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଏହି ଅବସରରେ ମୁଖ୍ୟ ବକ୍ତବ୍ୟ ପ୍ରଦାନ କରିଥିଲେ ।


    ଏହି ଅବସରରେ ଶ୍ରୀ ସୁରେଶ ପ୍ରଭୁ କହିଲେ ଯେ ଭାରତ ବିଶ୍ୱ ବ୍ୟାଙ୍କର ଲଜିଷ୍ଟିକ୍ସ ପ୍ରଦର୍ଶନ ସୂଚକାଙ୍କରେ ନିଜର ରାଙ୍କିଙ୍ଗରେ ଉଲ୍ଲେଖନୀୟ ସୁଧାର କରିଛି । ଭାରତ ଏହି ସୂଚକାଙ୍କରେ 2014 ବର୍ଷରେ 54ତମ ସ୍ଥାନରୁ ଅନେକ ଉପରକୁ ଚଢ଼ି 2016ରେ 35ତମ ସ୍ଥାନରେ ପହଞ୍ଚିଛି । ସେ କହିଲେ ଯେ ଏହି ସୁଧାର ସତ୍ତ୍ୱେ ଭାରତକୁ ଏହାର ରାଙ୍କିଙ୍ଗରେ ଆହୁରି ଅଧିକ ଉନ୍ନତି ସୁନିଶ୍ଚିତ କରିବାର ଆବଶ୍ୟକତା ରହିଛି , ଯାହା ଫଳରେ କି ଆମେ ଆନ୍ତର୍ଜାତିକ ମାନକର ଅଂଶବିଶେଷ ହୋଇପାରିବା , ନିବେଶ କମ କରିପାରିବା , ବୈଶ୍ୱିକ ମୂଲ୍ୟ ଶୃଙ୍ଖଳା ସହିତ ଜଡିତ ହୋଇ ପାରିବା ଏବଂ ବ୍ୟବସାୟରେ ବୃଦ୍ଧି କରିପାରିବା । ଶ୍ରୀ ପ୍ରଭୁ କହିଲେ ଯେ ଭାରତର ତଟୀୟ ରେଖା 7600 କିଲୋମିଟର ଦୀର୍ଘ , ଏଥିପାଇଁ ଆମ ବନ୍ଦର ଏବଂ ସିପିଙ୍ଗ ଉଦ୍ୟୋଗ ଲଜିଷ୍ଟିକ୍ସ ସେକ୍ଟରରେ ଉନ୍ନତି ଆଣିବାରେ ପ୍ରମୁଖ ଭୂମିକା ଗ୍ରହଣ କରିପାରିବ ।


    ଭାରତର ଲଜିଷ୍ଟିକ୍ସ କ୍ଷେତ୍ର ଅନେକ ଭାବେ ବିଖଣ୍ଡିତ ରହିଛି ଏବଂ ଏଥିପାଇଁ ଏହାର ଅନ୍ତର୍ଗତ ମୁଖ୍ୟ ଉଦ୍ଦେଶ୍ୟ ଲଜିଷ୍ଟିକ୍ସ ନିବେଶକୁ ସକଳ ଘରୋଇ ଉତ୍ପାଦ ( GDP )ର ମହଜୁଦ 14 ପ୍ରତିଶତରୁ ହ୍ରାସ କରି 2022 ବର୍ଷ ପର୍ଯ୍ୟନ୍ତ 10 ପ୍ରତିଶତ ସ୍ତରରୁ ମଧ୍ୟ କମକୁ ଅଣାଯିବାର ରହିଛି । 20ରୁ ମଧ୍ୟ ଅଧିକ ସରକାରୀ ଏଜେନ୍ସି , 40 ଅଂଶୀଦାର ସରକାରୀ ଏଜେନ୍ସି ( PGA ) , 37ଟି ରପ୍ତାନୀ ସମ୍ବର୍ଦ୍ଧନ ପରିଷଦ , 500 ପ୍ରମାଣନ , 10,000 ଜିଂସ ଏବଂ 1600 ଆରବର ବଜାର ଆକାର ହେବା କାରଣରୁ ଭାରତର ଲଜିଷ୍ଟିକ୍ସ କ୍ଷେତ୍ର ଅନେକ ପରିମାଣରେ ଜଟିଳ । ଏଥିରେ 12 ମିଲିଅନ ରୋଜଗାରର ଆଧାର , 200 ସିପିଙ୍ଗ ଏଜେନ୍ସି , 36 ଲଜିଷ୍ଟିକ୍ସ ସେବା , 129ଟି ଆଇସିଡି , 168 ସିଏଫଏସ , 50 ଆଇଟି ପରିତନ୍ତ୍ର ଏବଂ ବ୍ୟାଙ୍କ ଓ ବୀମା ଏଜେନ୍ସି ମଧ୍ୟ ସଂଲଗ୍ନ ରହିଛି । ଏତଦବ୍ୟତୀତ ଆମଦାନୀ-ରପ୍ତାନୀ (ଏକଜିମ) ପାଇଁ 81 ପ୍ରାଧିକରଣ ଏବଂ 500 ପ୍ରମାଣ ପତ୍ରର ଆବଶ୍ୟକ ହୋଇଥାଏ ।


    ଶ୍ରୀ ସୁରେଶ ପ୍ରଭୁ ଅଂଶୀଦାରମାନଙ୍କୁ ସୂଚିତ କଲେ ଯେ ବାଣିଜ୍ୟ ମନ୍ତ୍ରଣାଳୟ ଏକ ଲଜିଷ୍ଟିକ୍ସ ପୋର୍ଟାଲ ବିକଶିତ କରିଛି ଯାହାକି ଜ୍ଞାନକୌଶଳ ଦ୍ୱାରା ସଂଚାଳିତ ଏବଂ ଏହା ଭାରତର ଲଜିଷ୍ଟିକ୍ସ କ୍ଷେତ୍ରର ସମସ୍ତ ପଦକ୍ଷେପରେ ଉଚ୍ଚସ୍ତରୀୟ ଦକ୍ଷତା ପ୍ରାପ୍ତ କରିବା ପାଇଁ ଅନୁକୂଳ ପରିତନ୍ତ୍ର ସୃଜିତ କରିବ । ଏହି ପୋର୍ଟାଲ ଆନ୍ତର୍ଜାତିକ ଏବଂ ଘରୋଇ ବଜାରରେ ‘ ବ୍ୟବସାୟରେ ସୁଗମତା ’ ସୁନିଶ୍ଚିତ କରିବ । ଏହା ଏକଜିମର ସମସ୍ତ ହିତାଧିକାରୀ , ଘରୋଇ ବ୍ୟବସାୟ ଏବଂ ଅନ୍ୟାନ୍ୟ ବ୍ୟବସାୟ ସହିତ ଜଡିତ ସମସ୍ତ ଗତିବିଧିମାନଙ୍କୁ ଏକକ ପ୍ଲାଟଫର୍ମ ସହିତ ଯୋଡିବ ।


    ଶ୍ରୀ ପ୍ରଭୁ ଏହା ମଧ୍ୟ କହିଲେ ଯେ ଲଜିଷ୍ଟିକ୍ସ କ୍ଷେତ୍ରରେ ସମଗ୍ର ଦେଶରେ ବଡ ସଂଖ୍ୟାରେ ରୋଜଗାର ସୃଜିତ କରିବାର କ୍ଷମତା ରହିଛି ଏବଂ ଏହା ଆଶା କରାଯାଉଛି କି ନିକଟ ଭବିଷ୍ୟତରେ ଏହି କ୍ଷେତ୍ରରେ 28 ମିଲିଅନ ନିଯୁକ୍ତି ସୃଷ୍ଟି ହେବ , ଯାହା ଫଳରେ କି ପ୍ରଭାବଶାଳୀ ଢ଼ଙ୍ଗରେ ଗୁଣବତ୍ତାପୂର୍ଣ୍ଣ ସେବାମାନ ଉପଲବ୍ଧ କରାଯାଇ ପାରିବ ।


    ବାଣିଜ୍ୟମନ୍ତ୍ରୀ କହିଲେ ଯେ ଯେତେବେଳେ ପୋର୍ଟାଲ କାମ କରିବା ଆରମ୍ଭ କରିଦେବ , ସେତେବେଳେ ଏହା ଏକ ସଂସ୍ଥାଗତ ବ୍ୟବସ୍ଥା ସୁନିଶ୍ଚିତ କରିବ ଯାହାକି ଦେଶରେ ଲଜିଷ୍ଟିକ୍ସ ସେକ୍ଟରରେ ଯୋଗାଣ ଶୃଙ୍ଖଳ ସମ୍ବନ୍ଧୀୟ ଏକୀକରଣ ସୁନିଶ୍ଚିତ କରିବା ପାଇଁ ସଙ୍ଗଠିତ ଢ଼ଙ୍ଗରେ କାମ କରିବ । ବାଣିଜ୍ୟ ମନ୍ତ୍ରଣାଳୟ ବୁନିଆଦି ଢାଞ୍ଚାଗତ ସୁବିଧାରେ ଅଭାବକୁ ପୁରା କରିବା ଏବଂ ଆବଶ୍ୟକତା ପଡିବା ଦ୍ୱାରା ସହଯୋଗ ପ୍ରଦାନ କରିବା ପାଇଁ ସମସ୍ତ ହିତାଧିକାରୀମାନଙ୍କୁ ନିଜ ତରଫରୁ ଆବଶ୍ୟକ ସମର୍ଥନ ପ୍ରଦାନ କରିବ । ଶ୍ରୀ ପ୍ରଭୁ ସମସ୍ତ ବୈଶ୍ୱିକ ଏକକମାନଙ୍କୁ ଭାରତର ଲଜିଷ୍ଟିକ୍ସ ସେକ୍ଟର ସହିତ ଜଡିତ ରହିବା ପାଇଁ ଅନୁରୋଧ କରିଥିଲେ । ସେ କହିଲେ ଯେ ଏକୁଟିଆ ଏହି ବ୍ୟାପକ ପରିବର୍ତ୍ତନ ଆସିବ ଏବଂ ଏଥିସହିତ ଏହା ଭାରତର 5 ଲକ୍ଷ କୋଟି (ଟ୍ରିଲିଅନ) ଆମେରିକୀୟ ଡଲାରର ଅର୍ଥବ୍ୟବସ୍ଥାରେ ପରିଣତ ହେବା ମାର୍ଗରେ ମଜଭୁତିର ସହିତ ଅଗ୍ରସର ହେବ ।


    ଏସୀୟ ବିକାଶ ବ୍ୟାଙ୍କର କଂଟ୍ରି ନିର୍ଦ୍ଦେଶକ ଶ୍ରୀ କେନିଚି ୟୋକାୟାମା , ଜର୍ମାନୀର ଡିଏଚଏଲର ସିଇଓ ଶ୍ରୀ ୟୁବେ ବ୍ରିଂକ୍ସ , କୋରିଆ ଏରୋସ୍ପେସ ବିଶ୍ୱବିଦ୍ୟାଳୟର ପ୍ରଫେସର ଡଃ ବୋନକ୍ୟୁ କିମ ଏବଂ କୋରିଆ ପରିବହନ ସଂସ୍ଥାନର ବୈଶ୍ୱିକ ଲଜିଷ୍ଟିକ୍ସ ପ୍ରମୁଖ ଡଃ ହୋଂଗ-ସିଉଂଗ ମଧ୍ୟ ଏହି ପରିଚର୍ଚ୍ଚାରେ ଭାଗ ନେଇଥିଲେ ।


    ***************


    

    
    (Release ID: 1564220) Visitor Counter : 11