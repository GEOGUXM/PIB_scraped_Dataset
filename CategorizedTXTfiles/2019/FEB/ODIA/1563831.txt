      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପେଟ୍ରୋଲିୟମ୍‌ ଓ ପ୍ରାକୃତିକ ମନ୍ତ୍ରଣାଳୟ ସଂକ୍ରାନ୍ତ ସାଂସଦ ପରାମର୍ଶ କମିଟିର ବୈଠକ
      Posted On: 08 FEB 2019 4:07PM by PIB Bhubaneshwar


    ପେଟ୍ରୋଲିୟମ୍‌ ଓ ପ୍ରାକୃତିକ ମନ୍ତ୍ରଣାଳୟ ସଂକ୍ରାନ୍ତ ସାଂସଦ ପରାମର୍ଶ କମିଟିର “ ଗ୍ୟାସ ଅର୍ଥନୀତିର ବିକାଶ ପାଇଁ ପଦକ୍ଷେପ ଗ୍ରହଣ ” ଶୀର୍ଷକ ଏକ ବୈଠକ ଆଜି ନୂଆଦିଲ୍ଲୀଠାରେ ଅନୁଷ୍ଠିତ ହୋଇଯାଇଛି । ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଏଥିରେ ପୌରୋହିତ୍ୟ କରିଥିଲେ । ଏହି ବୈଠକରେ ଅନ୍ୟମାନଙ୍କ ମଧ୍ୟରେ ଶ୍ରୀ ଭାନୁପ୍ରତାପ ସିଂହ , ଡ଼କ୍ଟର ରବୀନ୍ଦ୍ରବାବୁ ପାଣ୍ଡୁଲା , ଶ୍ରୀ ବିକ୍ରମ ଉସେଣ୍ଡି , ଡ଼କ୍ଟର ଅଶୋକ ବାଜପାଇ ଏବଂ ଶ୍ରୀ ଏସ ଆର ବାଲସୁବ୍ରମଣ୍ୟନ୍‌ ପ୍ରମୁଖ ଯୋଗ ଦେଇଥିଲେ ।


    ଏହି ବୈଠକରେ ପ୍ରାରମ୍ଭିକ ସୂଚନା ଦେଇ ମନ୍ତ୍ରୀ ଶ୍ରୀ ପ୍ରଧାନ କହିଲେ ଯେ ଦେଶର ଶକ୍ତି ବାସ୍କେଟରେ ପ୍ରାକୃତିକ ବାଷ୍ପର ମାତ୍ରା ବୃଦ୍ଧି କରିବା ସକାଶେ ସରକାର ଅନେକ ଗୁଡ଼ିଏ କାର୍ଯ୍ୟପନ୍ଥା ଗ୍ରହଣ କରିଛନ୍ତି । ସେଥିପାଇଁ ଗ୍ୟାସ ସେକ୍ଟରରେ ଆବଶ୍ୟକୀୟ ସଂସ୍କାର ମଧ୍ୟ ଗ୍ରହଣ କରାଯାଇଛି । ସେହିସବୁ ପଦକ୍ଷେପ ମଧ୍ୟରେ ହେଲ୍ପ ଏବଂ ଓଏଲଏପି , ତୈଳ ଓ ବାଷ୍ପ କ୍ଷେତ୍ରରେ ସମ୍ବଦ୍ଧିର୍ତ ରିକଭରୀ ପଦ୍ଧତିକୁ ପ୍ରୋତ୍ସାହନ ପ୍ରଦାନ ପାଇଁ ପଦକ୍ଷେପ ଗ୍ରହଣ , ଡ଼ିଏସଏଫ ନୀତି ପ୍ରବର୍ତ୍ତନ , ଜାତୀୟ ଡ଼ାଟା ରିପୋଜିଟୋରୀ ଗଠନ , ସିଜିଡ଼ି ନେଟୱାର୍କର ସଂପ୍ରସାରଣ , ଗ୍ୟାସ ଭିତ୍ତିଭୂମିର ସଂପ୍ରସାରଣ ସକାଶେ ଗ୍ୟାସ ପାଇପଲାଇନ ବିଛା ଓ ଏହାର ସଂସାଧନ ବିକାଶ , ନୂତନ ମାର୍କେଟି ମଡ଼େଲ ନୀତି ଗ୍ରହଣ ଆଦି ଅନ୍ୟତମ । ସେହିଭଳି ଦେଶରେ ଏକ ଜାତୀୟ ଗ୍ୟାସ ଗ୍ରୀଡ଼ର ବାତାବରଣ ସୃଷ୍ଟି କରିବା ଦିଗରେ ଏବେ ପ୍ରୟାସ କରାଯାଉଛି । କମ୍ପ୍ରେସଡ଼ ଜୈବ ବାଷ୍ପ ଯାହାକି ବିଭିନ୍ନ ପ୍ରକାର କୃଷିବର୍ଜ୍ୟ ବାୟୋମାସରୁ ଉତ୍ପାଦନ କରାଯାଉଛି ତାହାର ବିକାଶ ଦିଗରେ ମଧ୍ୟ କାର୍ଯ୍ୟ ଜାରି ରହିଛି । ଏହି ବୈଠକ ଅବସରରେ କମିଟିର ଅନ୍ୟ ସାଂସଦ ସଦସ୍ୟମାନେ ସେମାନଙ୍କର ନିଜ ନିଜ ମତ ପୋଷଣ କରିଥିଲେ ।


    **************

    
    
    (Release ID: 1563831) Visitor Counter : 10