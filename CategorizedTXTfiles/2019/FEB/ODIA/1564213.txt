      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ‘ଲାଇଟ୍ ହାଉସ୍ ପ୍ରୋଜେକ୍ଟ ଚ୍ୟାଲେଞ୍ଜ’ର ଶୁଭାରମ୍ଭ
      • ଏହି ପ୍ରକଳ୍ପଗୁଡ଼ିକ ପାଇଁ ରାଜ୍ୟଗୁଡ଼ିକୁ ମିଳିବ କେନ୍ଦ୍ରୀୟ ସହାୟତା

      Posted On: 11 FEB 2019 3:00PM by PIB Bhubaneshwar

    ଜିଏଚଟିସି-ଇଣ୍ଡିଆ ଅଧୀନରେ ଲାଇଟ୍ ହାଉସ୍ ପ୍ରକଳ୍ପ ନିର୍ମାଣ ପାଇଁ ଦେଶର 6ଟି ସ୍ଥାନ ଚିହ୍ନଟ କରିବାକୁ ରାଜ୍ୟ/କେନ୍ଦ୍ର ଶାସିତ ଅଞ୍ଚଳଙ୍କ ନିମନ୍ତେ ଏକ ଚ୍ୟାଲେଞ୍ଜର ଶୁଭାରମ୍ଭ କରିଛି ହାଉସିଂ ଓ ସହରାଞ୍ଚଳ ବ୍ୟାପାର ମନ୍ତ୍ରଣାଳୟ । ଏହି ଚ୍ୟାଲେଞ୍ଜରେ ସକ୍ରିୟତାର ସହ ଅଂଶଗ୍ରହଣ ପାଇଁ ସବୁ ରାଜ୍ୟ ଓ କେନ୍ଦ୍ର ଶାସିତ ଅଞ୍ଚଳକୁ ଏମ୍ଓଏଚ୍ୟୁଏ ପ୍ରୋତ୍ସାହିତ କରୁଛି । ଧାର୍ଯ୍ୟ ମାନଦଣ୍ଡରେ ସର୍ବାଧିକ ମାର୍କ ରଖି ବିଜେତା ହେବାକୁ ଥିବା 6 ରାଜ୍ୟ/କେନ୍ଦ୍ର ଶାସିତ ଅଞ୍ଚଳକୁ ଲାଇଟ୍ ହାଉସ୍ ପ୍ରକଳ୍ପ ପ୍ରଦାନ କରାଯିବ । ଏହି ରାଜ୍ୟ/କେନ୍ଦ୍ର ଶାସିତ ଅଞ୍ଚଳକୁ ପିଏମ୍ଏୱାଇ (ୟୁ) ନିୟମାବଳି ଅଧୀନରେ ପ୍ରକଳ୍ପଗୁଡ଼ିକ ନିର୍ମାଣ ପାଇଁ କେନ୍ଦ୍ରୀୟ ସହାୟତା ଯୋଗାଇ ଦିଆଯିବ । ଏହାବ୍ୟତୀତ ନୂଆ ଟେକ୍ନୋଲୋଜି ବ୍ୟବହାର କାରଣରୁ ସେମାନେ ସହିବାକୁ ଥିବା କୌଣସି ପ୍ରକାର ଅତିରିକ୍ତ ଖର୍ଚ୍ଚ ବୋଝ ହାଲୁକା କରିବାକୁ ଏକ ଟେକ୍ନୋଲୋଜି ଇନୋଭେସନ୍ ଗ୍ରାଣ୍ଟ୍ (ଟିଆଇଜି)ର ବ୍ୟବସ୍ଥା କରାଯାଇଛି । ଲାଇଟ୍ ହାଉସ୍ ପ୍ରକଳ୍ପ ଚିହ୍ନଟ ହେବାକୁ ଥିବା ସ୍ଥାନଗୁଡ଼ିକୁ ଲାଇଭ୍ ଡେମୋନେଷ୍ଟ୍ରେସନ୍ ଉଦ୍ଦେଶ୍ୟରେ ‘ ଖୋଲା ଲାବୋରେଟୋରି ’ ଭାବେ ବ୍ୟବହାର କରାଯିବ । ଏହା ଗ୍ରାଣ୍ଡ ଏକ୍ସପୋ-କମ୍- କନ୍ଫରେନ୍ସରେ ସ୍ୱୀକୃତି ପାଇବା ସହ ଏକାଡେମିଆ (ସିଭିଲ୍ ଇଞ୍ଜିନିୟରିଂ , ପ୍ଲାନିଂ , ଆର୍କିଟେକ୍ଚର) , ପ୍ରାକ୍ଟିସନର୍ (ପବ୍ଲିକ୍/ପ୍ରାଇଭେଟ୍) , ନୀତି ନିର୍ଦ୍ଧାରକ (କେନ୍ଦ୍ରୀୟ/ରାଜ୍ୟ) ଏବଂ ଗଣମାଧ୍ୟମର ଦୃଷ୍ଟି ଆକର୍ଷଣ କରିବ ।


    ହାଉସିଂ ଓ ସହରାଞ୍ଚଳ ବ୍ୟାପାର ମନ୍ତ୍ରାଳୟ ପୂର୍ବରୁ ଏକ ଗ୍ଲୋବାଲ ହାଉସିଂ ଟେକ୍ନୋଲୋଜି ଚ୍ୟାଲେଞ୍ଜ- ଇଣ୍ଡିଆ (ଜିଏଚଟିସି-ଇଣ୍ଡିଆ) ଶୁଭାରମ୍ଭ କରିଛି । ଏହି ଚ୍ୟାଲେଞ୍ଜରେ ୩ଟି ଉପାଦାନ ରହିଛି- 1. ଗ୍ରାଣ୍ଡ ଏକ୍ସପୋ-କମ୍-କନଫରେନ୍ସ , 2. ବିଶ୍ୱର ବିଭିନ୍ନ ଭାଗରୁ ପ୍ରମାଣିତ ପଦର୍ଶନୀଯୋଗ୍ୟ ଟେକ୍ନୋଲୋଜିର ଚିହ୍ନଟ ଏବଂ 3. ଇନକ୍ୟୁବେସନ୍ ଓ ଏକ୍ସିଲିରେଟର ସହାୟତା ପାଇଁ ଶସ୍ତା ନିରନ୍ତର ହାଉସିଂ ଆକ୍ସିଲିରେଟର- ଇଣ୍ଡିଆ (ଆଶା-ଆଇ) ସ୍ଥାପନ ଜରିଆରେ ସମ୍ଭାବ୍ୟ ଟେକ୍ନୋଲୋଜିକୁ ପ୍ରୋତ୍ସାହନ । ଏହି 3ଟି ମଧ୍ୟରୁ ଦ୍ୱିତୀୟ ଉପାଦାନରେ ବିଶ୍ୱରେ ପ୍ରମାଣିତ ଡେମୋନେଷ୍ଟ୍ରେବଲ୍ ଟେକ୍ନୋଲୋଜିକୁ ଚିହ୍ନଟ କରି ଦେଶର ବିଭିନ୍ନ ଭାଗରେ ପାଇଲଟ୍ ପ୍ରକଳ୍ପ ଆଧାରରେ ହାଉସିଂ ପ୍ରକଳ୍ପରେ ନିୟୋଜନ କରାଯିବ । ପିଏମ୍ଏୱାଇ (ୟୁ)ର ଫ୍ରେମ୍ୱର୍କ ଅଧୀନରେ ରାଜ୍ୟ/କେନ୍ଦ୍ର ଶାସିତ ଅଞ୍ଚଳରେ ଚିହ୍ନଟ ହୋଇଥିବା 6ଟି ସ୍ଥାନରେ ଲାଇଟ୍ ହାଉସ୍ ପ୍ରକଳ୍ପ ନିର୍ମାଣ ପାଇଁ ସର୍ଟଲିଷ୍ଟେଡ୍ ହେବାକୁ ଥିବା ଗ୍ଲୋବାଲ୍ ଟେକ୍ନୋଲୋଜି ପ୍ରଦାନକାରୀଙ୍କ ନିକଟରୁ ପ୍ଲାନ୍ ଆହ୍ୱାନ କରାଯିବ ।


    ରାଜ୍ୟ/କେନ୍ଦ୍ର ଶାସିତ ଅଞ୍ଚଳ ଦ୍ୱାରା ଲାଇଟ୍ ହାଉସ୍ ପ୍ରୋଜେକ୍ଟ ଚ୍ୟାଲେଞ୍ଜରେ ଭାଗ ନେବା ନିମନ୍ତେ 2019 ଫେବ୍ରୁଆରୀ 20 ଶେଷ ତାରିଖ ରହିଛି । ରାଜ୍ୟଗୁଡ଼ିକ ଏକ ନିର୍ଦ୍ଧାରିତ ଫର୍ମାଟରେ 2019 ଫେବ୍ରୁଆରୀ 20 ସୁଦ୍ଧା ନିଜର ଆବେଦନ ପଠାଇପାରିବେ । ଚୟନ ହେବାକୁ ଥିବା ରାଜ୍ୟଗୁଡ଼ିକ ଜିଏଚଟିସି-ଇଣ୍ଡିଆ ଅଧୀନରେ ସେମାନଙ୍କ ରାଜ୍ୟ/କେନ୍ଦ୍ର ଶାସିତ ଅଞ୍ଚଳରେ ଲାଇଟ୍ ହାଉସ୍ ପ୍ରକଳ୍ପ କାର୍ଯ୍ୟକାରୀ ପାଇଁ ଏମ୍ଓଏଚ୍ୟୁଏ ସହ ଏକ ବୁଝାମଣା ପତ୍ର ସ୍ୱାକ୍ଷର କରିବେ ।


    ହାଉସିଂ ଫର୍ ଅଲର ପରିଚାଳନା ନିର୍ଦ୍ଦେଶକ ଶ୍ରୀ ଅମ୍ରିତ ଅଭିଜାତ ଭିଡିଓ କନଫରେନ୍ସିଂ ଜରିଆରେ ଏହି ଚ୍ୟାଲେଞ୍ଜ ସମ୍ପର୍କରେ ରାଜ୍ୟ/କେନ୍ଦ୍ର ଶାସିତ ଅଞ୍ଚଳଗୁଡ଼ିକୁ ଅବଗତ କରାଇଛନ୍ତି । ସେ କହିଛନ୍ତି ଯେ ନିର୍ମାଣ ବର୍ଷରେ ମନ୍ତ୍ରଣାଳୟ ଟେକ୍ନୋଲୋଜି ମିଟ୍ ମଧ୍ୟ ଆୟୋଜନ କରିବ । ଏହାଦ୍ୱାରା ସମ୍ଭାବ୍ୟ ହିତାଧିକାରୀ ଏହି ସାଇଟଗୁଡ଼ିକୁ ପରିଦର୍ଶନ କରି ଏହି କାର୍ଯ୍ୟକୁ ଗ୍ରହଣ କରିବାକୁ ପ୍ରୋତ୍ସାହିତ କରାଯାଇପାରିବ । ଏହି ଏକକ ଚ୍ୟାଲେଞ୍ଜ ପାଇଁ ରାଜ୍ୟ/କେନ୍ଦ୍ର ଶାସିତ ଅଞ୍ଚଳଗୁଡ଼ିକ ନିକଟରୁ ବେଶ୍ ଉତ୍ସାହଜନକ ପ୍ରତିକ୍ରିୟା ମିଳିଛି ।


    **************

    
    
    (Release ID: 1564213) Visitor Counter : 1