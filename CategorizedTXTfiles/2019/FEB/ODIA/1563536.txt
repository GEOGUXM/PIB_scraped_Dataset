      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନ୍ୟାସନାଲ ପୁଲିସ୍ ମିଶନର ଦ୍ୱିତୀୟ ରାଷ୍ଟ୍ରୀୟ ମାଇକ୍ରୋ ମିଶନ ସମ୍ମିଳନୀ ଆୟୋଜନ କରିବ ବିପିଆର ଏଣ୍ଡ ଡି
      Posted On: 06 FEB 2019 4:04PM by PIB Bhubaneshwar


    ବ୍ୟୁରୋ ଅଫ୍ ପୁଲିସ୍ ରିସର୍ଚ୍ଚ ଆଣ୍ଡ ଡେଭଲପମେଣ୍ଟ (BPR&D) ଆସନ୍ତାକାଲି ଏଠାରେ ନ୍ୟାସନାଲ ପୁଲିସ୍ ମିଶନ (ଏନ୍ପିଏମ୍)ର ଦ୍ୱିତୀୟ ରାଷ୍ଟ୍ରୀୟ ମାଇକ୍ରୋ ମିଶନ ସମ୍ମିଳନୀ ଆୟୋଜନ କରିବ । ଏହି ଦୁଇ ଦିନିଆ ସମ୍ମିଳନୀରେ ତୃଣମୂଳ ସ୍ତରରେ ଦକ୍ଷତା ଓ କାର୍ଯ୍ୟଦକ୍ଷତା , ପୁଲିସ ପ୍ରବୃତ୍ତି ପରିବର୍ତ୍ତନ , ଲିଙ୍ଗଗତ ସ୍ପର୍ଶକାତର , ଟେକ୍ନୋଲୋଜି ବ୍ୟବହାର ଓ କମ୍ୟୁନିଟି ପୁଲିସିଂ ଉପରେ ରହିଥିବା ସମସ୍ୟା ସମ୍ପର୍କରେ ଆଲୋଚନା ହେବ । ଜମ୍ମୁ ଓ କାଶ୍ମୀରର ପୂର୍ବତନ ରାଜ୍ୟପାଳ ଶ୍ରୀ ଏନ୍ ଏନ୍ ଭୋରା ଏହି ସମ୍ମିଳନୀକୁ ଉଦଘାଟନ କରିବେ ।


    ନ୍ୟାସନାଲ ପୁଲିସ୍ ମିଶନ ବର୍ତ୍ତମାନ ସୁଦ୍ଧା 35ଟି ପ୍ରକଳ୍ପ ବିକାଶ କରିଛି ; ସେଥିମଧ୍ୟରୁ କେତେକ ଗୁରୁତ୍ୱ ପ୍ରକଳ୍ପ ହେଲା- ସ୍ୱଚ୍ଛ ନିଯୁକ୍ତି ପ୍ରକ୍ରିୟା , ପୁଲିସ୍- କମ୍ୟୁନିଟି ପୁଲିସିଂ , ଷ୍ଟୁଡେଣ୍ଟ ପୁଲିସ୍ କ୍ୟାଡେଟ୍ କାର୍ଯ୍ୟକ୍ରମ (ଏହି ପ୍ରକଳ୍ପ ଉଭୟ ବାଳକ ଓ ବାଳିକା କ୍ୟାଡେଟଙ୍କ ମଧ୍ୟରେ ରାଷ୍ଟ୍ରକୁ ସେବା କରିବା ପାଇଁ ସଦା ପ୍ରସ୍ତୁତ ରହୁଥିବା ଏକ ଶୃଙ୍ଖଳିତ ସାମାଜିକ ପ୍ରତିବଦ୍ଧ ଯୁବପିଢ଼ି ବିକାଶ ପାଇଁ ଲକ୍ଷ୍ୟ ରଖିଛି) , ବି-ଟ୍ରାକ୍ (ଟେକ୍ନୋଲୋଜି ଆଧାରିତ ଟ୍ରାଫିକ୍ ପରିଚାଳନା ବ୍ୟବସ୍ଥା) , ଡାଏଲ୍ 100 - ସମନ୍ୱିତ ଜରୁରୀ ପ୍ରଶମନ ବ୍ୟବସ୍ଥା , ସାଇବର୍ଡୋମ୍ ପ୍ରାକ୍-ବିବାଦ କାଉନ୍ସେଲିଂ ଫୋରମ୍ ଏବଂ ଜେଲ ଓ ବନ୍ଦୀଙ୍କ ଆଭ୍ୟନ୍ତରୀଣ ପରିଚାଳନା ପାଇଁ ପ୍ରକ୍ରିୟା । ସମ୍ମିଳନୀରେ ଏହି ପ୍ରକଳ୍ପଗୁଡ଼ିକର ଏନ୍ପିଏମ୍ କମ୍ପେଡିୟମ୍ ମେଗା ଅପଡେଟେଡ୍ ସଂସ୍କରଣ ରିଲିଜ୍ ହେବ ।


    ଏନପିଏମ ସାରା ଦେଶର ରାଜ୍ୟ/କେନ୍ଦ୍ରଶାସିତ ଅଞ୍ଚଳ/ସିଏପିଏଫ୍/ସିପିଓରୁ 140 ବିଜ୍ଞ ପୁଲିସ୍ ଅଧିକାରୀ ରହିଛନ୍ତି । ମାଇକ୍ରୋ ମିଶନରେ ଅବଦାନ ଏବଂ କାର୍ଯ୍ୟକ୍ଷମଯୋଗ୍ୟ ପ୍ରକଳ୍ପକୁ ସଫଳତାର ସହ ପ୍ରସ୍ତୁତ କରିଥିବା କାରଣରୁ ବିପିଆର ଏଣ୍ଡ ଡି 9 ଜଣ ଅଫିସରଙ୍କୁ ଏନପିଏମ୍ ପୁରସ୍କାର ପ୍ରଦାନ କରିବ ।


    ଦେଶର ପୁଲିସ୍ ବଳକୁ ଆବଶ୍ୟକୀୟ ଉପକରଣରେ ସଶକ୍ତ କରାଇ ଆଗାମୀ ଦଶନ୍ଧିର ଆଭ୍ୟନ୍ତରୀଣ ସୁରକ୍ଷା ଓ ଆହ୍ୱାନକୁ ପୂରଣ କରିବା ଭଳି ପରବର୍ତ୍ତନ କରିବା ଉଦ୍ଦେଶ୍ୟରେ ବିପିଆର ଏଣ୍ଡ ଡିର ନ୍ୟାସନାଲ ପୁଲିସ୍ ମିଶନ ଡିଭିଜନ୍ ଲଗାତର କାର୍ଯ୍ୟ କରୁଛି । ଏହା ଜରିଆରେ ବିଭିନ୍ନ ଅଂଶୀଦାରଙ୍କ ଜ୍ଞାନ ଓ ସାମୁହିକ ବିଜ୍ଞତାକୁ ବ୍ୟବହାର କରି ପୁଲିସ୍ ପାଇଁ ଏକ ନୂଆ ଭିଜନ ସୃଷ୍ଟି କରିବାକୁ ଲକ୍ଷ୍ୟ ରଖାଯାଇଛି ।


    ଏନପିଏମ୍ କାର୍ଯ୍ୟକ୍ଷମ ହେବା ଦିନଠାରୁ ତୃଣମୂଳ ସ୍ତରରେ ପୁଲିସ୍ ବଳର ଦକ୍ଷତା ଓ କାର୍ଯ୍ୟଦକ୍ଷତା ବୃଦ୍ଧି କରି ସେମାନଙ୍କୁ ସଶକ୍ତ କରାଇବା ସହ ଏକ ଉତ୍କର୍ଷ ସଂସ୍କୃତିକୁ ପ୍ରୋତ୍ସାହନ , ଅପ୍ରତିସମ ଯୁଦ୍ଧନୀତି , ସହରୀ ଓ ସାମାଜିକ ଅସ୍ଥିରତାର ନୂଆ ଟ୍ରେଣ୍ଡ ଭଳି ଆହ୍ୱାନକୁ ପୂରଣ କରିବା , ଆତଙ୍କବାଦୀ ନିରୋଧୀ କାର୍ଯ୍ୟକଳାପ ଓ ବିଦ୍ରୋହ ଦମନରେ ସ୍ପେସିଆଲାଇଜେସନ୍ , ମେଟ୍ରୋପଲିଟାନ୍ ଓ ଗ୍ରାମାଞ୍ଚଳ ପୁଲିସିଂ ସୁଦୃଢ଼ୀକରଣ , ପୁଲିସ୍ର ପ୍ରବୃତ୍ତି ପରିବର୍ତ୍ତନ , ଲିଙ୍ଗଗତ ସ୍ପର୍ଶକାତର ଓ ଟେକ୍ନୋଲୋଜି ବିକାଶ ଦିଗରେ କାର୍ଯ୍ୟ କରୁଛି ।


    ଏନପିଏମ ଏହି ଲକ୍ଷ୍ୟକୁ ପୂରଣ କରିବା ଉଦ୍ଦେଶ୍ୟରେ ବିପିଆର ଏଣ୍ଡ ଡି ଅଧୀନରେ 8ଟି ମାଇକ୍ରୋ କମିଶନ କାର୍ଯ୍ୟ କରୁଛି । ବିପିଆର ଏଣ୍ଡ ଡି ପ୍ରତିବର୍ଷ ନ୍ୟାସନାଲ ପୁଲିସ୍ ମିଶନ ସମ୍ମିଳନୀ ଆୟୋଜନ କରୁଛି ।


    *******************

    
    
    (Release ID: 1563536) Visitor Counter : 1