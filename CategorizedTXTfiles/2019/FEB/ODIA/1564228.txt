      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସ୍ୱରାଷ୍ଟ୍ର ମନ୍ତ୍ରଣାଳୟର ନିରାପତ୍ତା ମଞ୍ଜୁରି
      Posted On: 12 FEB 2019 4:30PM by PIB Bhubaneshwar


    ସ୍ୱରାଷ୍ଟ୍ର ବ୍ୟାପାର ମନ୍ତ୍ରଣାଳୟ ଗତ 2 ବର୍ଷ ମଧ୍ୟରେ ପ୍ରତିରକ୍ଷା , ଅସ୍ତ୍ରଶସ୍ତ୍ର ଓ ଗୋଳାବାରୁଦ , ବିସ୍ଫୋରକ , ଟେଲି ଯୋଗାଯୋଗ , ସୂଚନା ଓ ପ୍ରସାରଣ , ବେସାମରିକ ବିମାନ ଚଳାଚଳ , ମୁଦ୍ରା , ଜାହାଜ ଚଳାଚଳ ଭଳି ଗୁରୁତର କ୍ଷେତ୍ରରେ 1600ରୁ ଅଧିକ ପ୍ରସ୍ତାବକୁ ନିରାପତ୍ତା (ସିକ୍ୟୁରିଟି) ମଞ୍ଜୁରି ଦେଇଛି ।


    ଶିଳ୍ପାଞ୍ଚଳ ନୀତି ଓ ପ୍ରୋତ୍ସାହନ ବିଭାଗ ଏବଂ ଭାରତୀୟ ରିଜର୍ଭ ବ୍ୟାଙ୍କ ପକ୍ଷରୁ ଯୋଗାଇ ଦିଆଯାଇଥିବା ତଥ୍ୟ ମୁତାବକ , ଫରେନ୍ ଏକ୍ସଚେଞ୍ଜ ମ୍ୟାନେଜମେଣ୍ଟ୍ (ଭାରତ ବାହାରେ ବସବାସ କରୁଥିବା ବ୍ୟକ୍ତିଙ୍କ ଦ୍ୱାରା ସିକ୍ୟୁରିଟି ହସ୍ତାନ୍ତର ଓ ଜାରି) ନିୟାମକ , 2017ର ଅନୁପାଳନ କରି ବିନା କୌଣସି ଅନୁମୋଦନରେ ସ୍ୱୟଂକ୍ରିୟ (ଅଟୋମେଟିକ୍) ରୁଟରେ ଏଫଡିଆଇ ଗ୍ରହଣ କରାଯାଇପାରିବ । ସ୍ୱୟଂକ୍ରିୟ ରୁଟରେ ଏଫଡିଆଇ ପାଇଁ ଗ୍ରହଣ ହୋଇଥିବା ପ୍ରସ୍ତାବ ସଂଖ୍ୟା ସମ୍ପର୍କରେ ସୂଚନା ନାହିଁ । ଏଣୁ ଅଟୋମେଟିକ ରୁଟ ଜରିଆରେ ଆସିଥିବା ଏଫଡିଆଇ ପ୍ରସ୍ତାବ ହାର ସମ୍ପର୍କରେ କୌଣସି ତଥ୍ୟ ଉପଲବ୍ଧ ନାହିଁ ।


    ସ୍ୱରାଷ୍ଟ୍ର ବ୍ୟାପାର ମନ୍ତ୍ରଣାଳୟ 4600 ନିରାପତ୍ତା ମଞ୍ଜୁରି ପ୍ରସ୍ତାବକୁ ଅନୁମୋଦନ କରିଛି । ସେଥି ମଧ୍ୟରେ ସରକାରୀ ଅନୁମୋଦନ ରୁଟରେ ଆସିଥିବା 134 ବିଦେଶୀ ପ୍ରତ୍ୟକ୍ଷ ପୁଞ୍ଜିନିବେଶ ପ୍ରସ୍ତାବ ରହିଛି , ଯାହାକି ସ୍ୱରାଷ୍ଟ୍ର ମନ୍ତ୍ରଣାଳୟର ଅନୁମୋଦନ ଆବଶ୍ୟକ କରୁଥିଲା ।


    2018ରେ ଏଭଳି ପ୍ରସ୍ତାବର ଅନୁମୋଦନ ପ୍ରକ୍ରିୟା ପାଇଁ ହାରାହାରି 71 ଦିନ ସମୟ ଲାଗିଥିଲା ।


    ସ୍ୱରାଷ୍ଟ୍ର ବ୍ୟାପାର ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଆହିର୍ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ପ୍ରତ୍ୟୁତ୍ତରରେଏହି ସୂଚନା ଦେଇଛନ୍ତି ।


    *****************

    
    
    (Release ID: 1564228) Visitor Counter : 12