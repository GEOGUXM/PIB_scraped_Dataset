      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ବୈଦ୍ୟୁତିକ ଯାନବାହନର ବହୁଳ ବ୍ୟବହାର ପାଇଁ ସରକାରଙ୍କ ପଦକ୍ଷେପ
      Posted On: 11 FEB 2019 4:58PM by PIB Bhubaneshwar


    କେନ୍ଦ୍ର ସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ ଏବଂ ସାର ଓ ରସାୟନ ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ ମାଣ୍ଡଭୀୟ ରାଜ୍ୟସଭାରେ ଆଗତ ଏକ ପ୍ରଶ୍ନର ଲିଖିତ ଉତ୍ତର ଦେଇ କହିଛନ୍ତି ଯେ , ସରକାର ହାଇବ୍ରିଡ ଇଲେକ୍ଟ୍ରିକ ସିଷ୍ଟମ ତଥା ବୈଦ୍ୟୁତିକ କିଟକୁ ବାହନରେ ପରିବର୍ତ୍ତନ କରିବାକୁ ବିଜ୍ଞପ୍ତି ଜାରି କରିବା ସହ ଇଲେକ୍ଟ୍ରିକ ହାଇବ୍ରିଡ ଯାନବାହନର ଅନୁମୋଦନ ପ୍ରକ୍ରିୟା ସଂପର୍କରେ ନିର୍ଦ୍ଦିଷ୍ଟ କରିଛନ୍ତି । ବ୍ୟାଟେରି ଚାଳିତ ଯାନବାହନର ନମ୍ବର ପ୍ଲେଟ ସବୁଜ ପୃଷ୍ଠଭୂମିର ହେବ ବୋଲି ସରକାର ବିଜ୍ଞପ୍ତି ଜାରି କରିଛନ୍ତି । 16ରୁ 18 ଆୟୁବର୍ଗଙ୍କ ସୁବିଧା ପାଇଁ (ସ୍କୁଲ/ଟ୍ୟୁସନ ଯାଉଥିବା ପିଲାଙ୍କ ପାଇଁ) ଇ-ସ୍କୁଟର/ବାଇକ (4 କିଲୋୱାଟ ପର୍ଯ୍ୟନ୍ତ) ଚଳାଇବା ପାଇଁ ଲାଇସେନ୍ସ ପ୍ରଦାନ କରିବାକୁ ମନ୍ତ୍ରଣାଳୟ ତରଫରୁ ନିର୍ଦ୍ଦିଷ୍ଟ ସର୍ତ୍ତାବଳୀ ସଂପର୍କରେ ବିଜ୍ଞପ୍ତି ଜାରି ହୋଇଛି । ବୈଦ୍ୟୁତିକ ଯାନବାହନର ଚାର୍ଜିଂ ଭିତ୍ତିଭୂମି ସଂକ୍ରାନ୍ତରେ ଶକ୍ତି ମନ୍ତ୍ରଣାଳୟ ପକ୍ଷରୁ ଏକ ନୀତି ପ୍ରସ୍ତୁତ ହୋଇଛି , ଏଥିରେ ସ୍ପଷ୍ଟ ଉଲ୍ଲେଖ ରହିଛି ବୈଦ୍ୟୁତିକ ଯାନବାହନର ଚାର୍ଜିଂ ଏକ ସେବା ଏହାର ଉଦ୍ଦେଶ୍ୟ ବିକ୍ରି ନୁହେଁ । ଦିଲ୍ଲୀର ବାୟୁ ପ୍ରଦୂଷଣର ମୁକାବିଲା ପାଇଁ ଅର୍ଥ ମନ୍ତ୍ରଣାଳୟ ତରଫରୁ ସମସ୍ତ ମନ୍ତ୍ରଣାଳୟ/ବିଭାଗକୁ ନିର୍ଦ୍ଦେଶାବଳୀ ଜାରି କରାଯାଇ ପେଟ୍ରୋଲ/ଡିଜେଲ ଚାଳିତ କାରଗୁଡ଼ିକ ସ୍ଥାନରେ ଅଫିସଗୁଡିକ ବୈଦ୍ୟୁତିକ କାର ବ୍ୟବହାର କରିବେ ।


    ଏହି ପରିପ୍ରେକ୍ଷୀରେ ନୀତି ଆୟୋଗ (ନ୍ୟାସନାଲ ଇନଷ୍ଟିଚ୍ୟୁଟ ଫର ଟ୍ରାନ୍ସଫର୍ମିଂ ଇଣ୍ଡିଆ) ତରଫରୁ ସହରଗୁଡିକରେ ବୈଦ୍ୟୁତିକ ବସ ସେବା ପବ୍ଲିକ- ପ୍ରାଇଭେଟ ପାର୍ଟନରସିପ ( PPP ) ମାଧ୍ୟମରେ ଆରମ୍ଭ ହେବ । ଅଗ୍ରୀମ ପୁଞ୍ଜି ଲଗାଣ ନହୋଇ ଦୈନନ୍ଦିନ ଖର୍ଚ୍ଚ ମଡେଲ (କିଲୋମିଟର ପିଛା)ରେ ଅର୍ଥ ବିନିଯୋଗ ହେବ । ଗୃହ ଓ ସହର ବ୍ୟାପାର ମନ୍ତ୍ରଣାଳୟ ତରଫରୁ ସହର ଓ ଆଞ୍ଚଳିକ ବିକାଶ ଯୋଜନା ପ୍ରଣୟନ ଓ କାର୍ଯ୍ୟାନ୍ୱୟନ ( URDPFI ) ନିର୍ଦ୍ଦେଶାବଳୀରେ ସଂଶୋଧନ ହୋଇ ବ୍ୟକ୍ତିଗତ ଓ ବାଣିଜ୍ୟିକ ସ୍ଥଳୀରେ ବୈଦ୍ୟୁତିକ ଯାନବାହନର ଚାର୍ଜିଂ ପାଇଁ ସୁବିଧା ଯୋଗାଇ ଦିଆଯିବ ।


    ଅନ୍ୟ ଏକ ସ୍ୱତନ୍ତ୍ର ଲିଖିତ ଉତ୍ତରରେ ଶ୍ରୀ ମାଣ୍ଡଭୀୟ ଗୃହକୁ ସୂଚନା ଦେଇଛନ୍ତି ସରକାର ଜାତୀୟ ରାଜପଥରେ 11ଟି ଜରୁରୀକାଳୀନ ଲ୍ୟାଣ୍ଡିଂ ଷ୍ଟ୍ରିପ ପାଇଁ ଯୋଜନା କରୁଛନ୍ତି । ଲ୍ୟାଣ୍ଡିଂ ଷ୍ଟ୍ରିପ ହେବାକୁ ଥିବା ରାଜ୍ୟଗୁଡିକ ହେଲା ଜମ୍ମୁ ଓ କାଶ୍ମୀର , ରାଜସ୍ଥାନ , ଗୁଜରାଟ , ପଶ୍ଚିମବଙ୍ଗ , ଓଡିଶା , ଆନ୍ଧ୍ର ପ୍ରଦେଶ ଓ ତାମିଲନାଡୁ । ଆପାତକାଳୀନ ସ୍ଥିତି ଓ ପ୍ରାକୃତିକ ବିପର୍ଯ୍ୟୟ ବେଳେ ଏୟାରକ୍ରାଫ୍ଟଗୁଡ଼ିକ ଏହାକୁ ବ୍ୟବହାର କରିପାରିବେ ।


    ***************


    

    
    (Release ID: 1564045) Visitor Counter : 21