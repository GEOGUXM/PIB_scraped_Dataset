      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଯାନବାହନ ପାଇଁ ଜିପିଏସ ଟ୍ରାକିଂ ବ୍ୟବସ୍ଥା
      Posted On: 07 FEB 2019 4:13PM by PIB Bhubaneshwar


    ଦୁଇ ଚକିଆ , ଇ-ରିକ୍ସା , 3 ଚକିଆ ଏବଂ ମୋଟର ଯାନ ଆଇନ , 1988 ଅଧୀନରେ ଅନୁମତି ଆବଶ୍ୟକ କରୁ ନ ଥିବା ପରିବହନକାରୀ ଯାନ ବ୍ୟତୀତ ଅନ୍ୟ ସମସ୍ତ ପବ୍ଲିକ ସର୍ଭିସ୍ ଯାନବାହନରେ 2018 ଏପ୍ରିଲ ପହିଲାରୁ ଭେଇକିଲ ଲୋକେସନ ଟ୍ରାକିଂ ଡିଭାଇସ୍ ଏବଂ ଗୋଟିଏ କିମ୍ବା ଏକାଧିକ ଜରୁରୀ ବଟନ ବ୍ୟବସ୍ଥା ବାଧ୍ୟତାମୂଳକ କରିବାକୁ 2016 ନଭେମ୍ବର 28ରେ ସଡ଼କ ପରିବହନ ଏବଂ ରାଜପଥ ମନ୍ତ୍ରଣାଳୟ ବିଜ୍ଞପ୍ତି ଜାରି କରିଥିଲା । କିନ୍ତୁ ଯାନବାହନ ପରିଚାଳନା ଓ ଟ୍ରାକିଂ ପାଇଁ କମାଣ୍ଡ ଓ କଂଟ୍ରୋଲ ସେଣ୍ଟରର ଅଭାବ କାରଣରୁ ଫିଟମେଣ୍ଟ ଭେଇକିଲ ଲୋକେସନ ଟ୍ରାକିଂ ଡିଭାଇସ୍ ଓ ପାନିକ ବଟନ ବ୍ୟବସ୍ଥା କାର୍ଯ୍ୟକାରୀ କରିବା କଷ୍ଟକର ହେବ ବୋଲି ବିଭିନ୍ନ ରାଜ୍ୟ ଓ ଅଂଶୀଦାର ମନ୍ତ୍ରାଳୟକୁ ଜଣାଇଥିଲେ । ଏହାପରେ ମନ୍ତ୍ରଣାଳୟ 2018 ଏପ୍ରିଲ 18ରେ ଅନ୍ୟ ଏକ ବିଜ୍ଞପ୍ତି ଜରିଆରେ ଭିଏଲ୍ଟି ଫିଟମେଣ୍ଟ ଓ ଜରୁରୀ ବଟନ ବ୍ୟବସ୍ଥା କାର୍ଯ୍ୟକାରୀକୁ 2019 ଏପ୍ରିଲ 1 ଯାଏଁ ଘୁଞ୍ଚାଇଥିଲେ ।


    କେନ୍ଦ୍ରୀୟ ମୋଟର ଯାନ ନିୟମ , 1989 ଅନୁସାରେ 2019 ଜାନୁଆରୀ 1 ପରେ ପଞ୍ଜୀକୃତ ହେଉଥିବା ସମସ୍ତ ନୂଆ ପବ୍ଲିକ ସର୍ଭିସ୍ ଯାନବାହନରେ ଭେଇକିଲ ଲୋକେସନ ଟ୍ରାକିଂ ଡିଭାଇସ୍ ଓ ଜରୁରୀ ବଟନ ଲଗାଇବା ବାଧ୍ୟତାମୂଳକ କରି ମନ୍ତ୍ରଣାଳୟ 2018 ଅକ୍ଟୋବର 25ରେ ଏକ ବିଜ୍ଞପ୍ତି ଜାରି କରିଛି । ପୁନଶ୍ଚ 2018 ଡିସେମ୍ବର 31 ଯାଏଁ ପଞ୍ଜୀକୃତ ହେଉଥିବା ଏଭଳି ପବ୍ଲିକ ସର୍ଭିସ୍ ଯାନରେ ଫିଟମେଣ୍ଟ ଭିଏଲଟି ଓ ପାନିକ ବଟନ ଲଗାଇବାକୁ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ବିଜ୍ଞପ୍ତି ଜାରି କରିପାରିବେ ବୋଲି କେନ୍ଦ୍ର କହିଥିଲା ।


    ଲୋକସଭାରେ ଏକ ପ୍ରଶ୍ନର ଉତ୍ତରରେ ସଡ଼କ ପରିବହନ ଓ ରାଜପଥ ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖଲାଲ ମାଣ୍ଡଭୀୟ ଏହି ସୂଚନା ଦେଇଛନ୍ତି ।


    ***********


    

    
    (Release ID: 1563834) Visitor Counter : 2