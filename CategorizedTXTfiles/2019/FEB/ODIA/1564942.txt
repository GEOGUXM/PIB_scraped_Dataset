      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ଆସନ୍ତାକାଲି ବିହାର ଗସ୍ତ
      • ପାଟଣା ମେଟ୍ରୋ ରେଳ ପ୍ରକଳ୍ପର ଶିଳାନ୍ୟାସ କରିବେ ପ୍ରଧାନମନ୍ତ୍ରୀ
      • ପାଟଣା ସିଟି ଗ୍ୟାସ ବିତରଣ ପ୍ରକଳ୍ପର କରିବେ ଶୁଭାରମ୍ଭ,
      • ପାଟଣାଠାରେ ନଦୀତଟ ବିକାଶ ପ୍ରକଳ୍ପ ପ୍ରଥମ ପର୍ଯ୍ୟାୟର କରିବେ ଉଦ୍ଘାଟନ
      • ବାରାଉଣୀ ତୈଳ ବିଶୋଧନାଗାର ସଂପ୍ରସାରଣ ତଥା ଛାପ୍ରା ଓ ପୂର୍ଣ୍ଣିଆଠାରେ ମେଡ଼ିକାଲ କଲେଜ ପ୍ରକଳ୍ପର କରିବେ ଶିଳାନ୍ୟାସ
      • ବିଭିନ୍ନ ଉନ୍ନୟନ ପ୍ରକଳ୍ପର କରିବେ ଶୁଭାରମ୍ଭ
      Posted On: 16 FEB 2019 6:59PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି (ଫେବୃଆରୀ 17 , 2019 ) ବିହାର ଗସ୍ତରେ ଯିବେ । ପ୍ରଧାନମନ୍ତ୍ରୀ ବିହାର ଗସ୍ତରେ ଯାଇ ପ୍ରଥମେ ବାରାଉଣି ଠାରେ ପହଞ୍ଚିବେ ଏବଂ ସେଠାରେ ଅନେକ ଗୁଡ଼ିଏ ବିକାଶମୂଳକ ପ୍ରକଳ୍ପର ଶୁଭାରମ୍ଭ କରିବେ ।


    ସେହିସବୁ ପ୍ରକଳ୍ପମାନ ପାଟଣା ସହର ଏବଂ ନିକଟବର୍ତ୍ତୀ କ୍ଷେତ୍ର ମଧ୍ୟରେ ବିଶେଷ ଭାବେ ସଂଯୋଗ ସ୍ଥାପନକୁ ବୃଦ୍ଧି କରିବାରେ ସହାୟକ ହେବ । ଏହା ଦ୍ୱାରା ସେହିସବୁ ସ୍ଥାନମାନଙ୍କୁ ଶକ୍ତି ଉପଲବ୍ଧ ବୃଦ୍ଧି ପାଇବ । ଏହିସବୁ ପ୍ରକଳ୍ପମାନ ରାସାୟନିକ ସାର ଉତ୍ପାଦନରେ ସହାୟକ ହେବ ଏବଂ ବିହାରର ଲୋକଙ୍କୁ ଚିକିତ୍ସାସେବା ପ୍ରଦାନ ସହ ପରିମଳ ବ୍ୟବସ୍ଥାର ସଂପ୍ରସାରଣ କରିବ ।


    ଏହିସବୁ ପ୍ରକଳ୍ପମାନଙ୍କର ସେକ୍ଟରୱାରୀ ସୂଚନା ନିମ୍ନରେ ପ୍ରଦାନ କରାଗଲା-


    ସହରାଞ୍ଚଳ ବିକାଶ ଏବଂ ପରିମଳ


    ପ୍ରଧାନମନ୍ତ୍ରୀ ପାଟଣା ରେଳ ପ୍ରକଳ୍ପର ଆଧାରଶିଳା ରଖିବେ ଯାହାକି ରାଜ୍ୟରେ ପରିବହନ ସଂଯୋଗକୁ ମଜଭୁତ କରିବ ଏବଂ ପାଟଣା ତଥା ନିକଟବର୍ତ୍ତୀ କ୍ଷେତ୍ରରେ ବସବାସ କରୁଥିବା ଲୋକମାନଙ୍କ ଜୀବନଯାତ୍ରାକୁ ସହଜସାଧ୍ୟ କରିବ ।


    ପ୍ରଧାନମନ୍ତ୍ରୀ ଏହାପରେ ପାଟଣାଠାରେ ନଦୀପାର୍ଶ୍ଵ ବିକାଶ କାର୍ଯ୍ୟକ୍ରମର ପ୍ରଥମ ପର୍ଯ୍ୟାୟକୁ ଉଦଘାଟନ କରିବେ ।


    ଏହି ଯାତ୍ରା ଅବସରରେ ପ୍ରଧାନମନ୍ତ୍ରୀ 96.54 କିଲୋମିଟର ଦୀର୍ଘ କର୍ମାଲି ଛକ ବର୍ଜ୍ୟ ନିଷ୍କାସନ ନେଟୱାର୍କ ପ୍ରକଳ୍ପର ଶିଳାନ୍ୟାସ କରିବେ ।


    ସେହିଭଳି ପ୍ରଧାନମନ୍ତ୍ରୀଙ୍କ ଦ୍ୱାରା ବାରହ , ସୁଲତାନଗଞ୍ଜ ଏବଂ ନୌଗାଛିଆ ଠାରେ ବର୍ଜ୍ୟ ପରିଚାଳନା ସଂପର୍କୀତ ପ୍ରକଳ୍ପର ଶୁଭାରମ୍ଭ କରାଯିବ । ପ୍ରଧାନମନ୍ତ୍ରୀ ଏହି ଅବସରରେ ବିଭିନ୍ନ ସ୍ଥାନରେ କାର୍ଯ୍ୟକାରୀ ହେବାକୁ ଥିବା 22ଟି ଅମୃତ ଯୋଜନାର ଶିଳାନ୍ୟାସ କରିବେ ।


    ରେଳବାଇ


    ପ୍ରଧାନମନ୍ତ୍ରୀ ନିମ୍ନଲିଖିତ ସେକ୍ଟରମାନଙ୍କରେ ରେଳ ଲାଇନର ବିଦ୍ୟୁତକରଣ ପ୍ରକଳ୍ପର ଶୁଭାରମ୍ଭ କରିବେ:


    ବାରାଉଣି- କୁମେଦପୁର


    ମୁଜାଫରପୁର- ରକ୍ସାଉଲ୍‌


    ଫତୁହା- ଇସଲାମପୁର


    ବିହାରସରିଫ- ଦାନିଆୱାନ


    ଏହି ଅବସରରେ ପ୍ରଧାନମନ୍ତ୍ରୀଙ୍କ ଦ୍ୱାରା ରାଞ୍ଚି - ପାଟନା ସାପ୍ତାହିକ ଏସି ଏକ୍ସପ୍ରେସ ଟ୍ରେନ ଚଳାଚଳର ଶୁଭାରମ୍ଭ କରାଯିବ ।


    ତୈଳ ଓ ବାଷ୍ପ


    ପ୍ରଧାନମନ୍ତ୍ରୀ ଶ୍ରୀ ମୋଦୀ ଜଗଦୀଶପୁର- ବାରଣାସୀ ପ୍ରାକୃତିକ ବାଷ୍ପ ପାଇପଲାଇନର ଫୁଲପୁର- ପାଟଣା ଖଣ୍ଡକୁ ଉଦଘାଟନ କରିବେ । ଏହା ବ୍ୟତୀତ ପ୍ରଧାନମନ୍ତ୍ରୀ ପାଟଣା ସିଟି ଗ୍ୟାସ ବିତରଣ ପ୍ରକଳ୍ପକୁ ମଧ୍ୟ ଶୁଭାରମ୍ଭ କରିବେ ।


    ପ୍ରଧାନମନ୍ତ୍ରୀଙ୍କ ଗସ୍ତ କାଳରେ ସେ ବାରାଉଣି ତୈଳ ବିଶୋଧନାଗାର ସଂପ୍ରସାରଣ ପ୍ରକଳ୍ପର 9 ଏମଏମଟି ଏଭିୟୁର ଶିଳାନ୍ୟାସ କରିବେ ।


    ସେହିଭଳି ଶ୍ରୀ ମୋଦୀ ପାରାଦୀପ- ହଳଦିଆ- ଦୁର୍ଗାପୁର ଏଲପିଜି ପାଇପଲାଇନ୍ର ଦୁର୍ଗାପୁର ଠାରୁ ମୁଜାଫରପୁର ଏବଂ ପାଟଣାର ସମ୍ବର୍ଦ୍ଧନ ପ୍ରକଳ୍ପର ଶିଳାନ୍ୟାସ କରିବେ ।


    ଏହା ବ୍ୟତୀତ ପ୍ରଧାନମନ୍ତ୍ରୀ ବାରାଉଣି ତୈଳ ବିଶୋଧନାଗାରର ଏଟିଏଫ ହାଇଡ଼୍ରୋଟି୍ରିଟିଂ ୟୁନିଟର ଶିଳାନ୍ୟାସ କରିବାର କାର୍ଯ୍ୟକ୍ରମ ରହିଛି ।


    ଏହିସବୁ ପ୍ରକଳ୍ପଗୁଡ଼ିକ ପାଟଣା ସହର ଏବଂ ସେହି କ୍ଷେତ୍ରରେ ଶକ୍ତି ଯୋଗାଣକୁ ଯଥେଷ୍ଟ ମାତ୍ରାରେ ବୃଦ୍ଧି କରିବାରେ ସହାୟକ ହେବ ।


    ସ୍ୱାସ୍ଥ୍ୟ


    ପ୍ରଧାନମନ୍ତ୍ରୀ ସରନ ଠାରେ ଛାପ୍ରା ଏବଂ ପୁର୍ଣ୍ଣିଆ ମେଡ଼ିକାଲ କଲେଜର ଆଧାରଶିଳା ରଖିବେ ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ ଭାଗଲପୁର ଏବଂ ଗୟା ସରକାରୀ ମେଡ଼ିକାଲ କଲେଜର ଉନ୍ନତିକରଣ ପ୍ରକଳ୍ପର ମଧ୍ୟ ଶିଳାନ୍ୟାସ କରିବାର କାର୍ଯ୍ୟକ୍ରମ ରହିଛି ।


    ରା ସାୟନିକ ସାର


    ପ୍ରଧାନମନ୍ତ୍ରୀ ବାରାଉଣି ଠାରେ ଆମୋନିଆ- ୟୁରିଆ ରାସାୟନିକ ସାର ପରିସରର ଶିଳାନ୍ୟାସ କରିବେ ।


    ବାରାଉଣି ଠାରୁ ପ୍ରଧାନମନ୍ତ୍ରୀ ଝାଡ଼ଖଣ୍ଡ ଯାଇ ହଜାରୀବାଗ ଏବଂ ରାଞ୍ଚି ଆଦି ସ୍ଥାନ ଗସ୍ତ କରିବାର କାର୍ଯ୍ୟକ୍ରମ ରହିଛି ।


    ***********

    
    
    (Release ID: 1564942) Visitor Counter : 13