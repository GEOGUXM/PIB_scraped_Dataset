      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଟାଗୋର ସାଂସ୍କୃତିକ ସଦ୍ଭାବନା ପୁରସ୍କାର ସମାରୋହରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 18 FEB 2019 9:18PM by PIB Bhubaneshwar


    ଟାଗୋର ସାଂସ୍କୃତିକ ସଦ୍ଭାବନା ପୁରସ୍କାରର ସମସ୍ତ ବିଜେତାଙ୍କୁ ମୁଁ ହୃଦୟର ସହିତ ଅନେକ ଅନେକ ଶୁଭେଚ୍ଛା ଜଣାଉଛି । ‘ ଶ୍ରୀ ରାଜକୁମାର ସିଂହାଜିତ ସିଂହ ’, ଶ୍ରୀ ରାମ ସୁତାର ଜୀ ଏବଂ ଛାୟାନଟର ସମ୍ମାନ , କଳାର ସମ୍ମାନ , ସଂସ୍କୃତିର ସମ୍ମାନ ଏବଂ ଜ୍ଞାନର ସମ୍ମାନ ।


    ସଂସ୍କୃତି ଯେ କୌଣସି ରାଷ୍ଟ୍ରର ପ୍ରାଣବାୟୁ । ଏହାଦ୍ୱାରା ରାଷ୍ଟ୍ରର ପରିଚୟ ଏବଂ ଅସ୍ଥିତ୍ୱକୁ ଶକ୍ତି ମିଳିଥାଏ । କୌଣସି ରାଷ୍ଟ୍ରର ସମ୍ମାନ ଏବଂ ତାହାର ଆୟୁଷ ମଧ୍ୟ ସଂସ୍କୃତିର ପରିପକ୍ୱତା ଏବଂ ମଜବୁତ ସାଂସ୍କୃତିକ ମୂଳୁଦୂଆରୁ ପ୍ରସ୍ତୁତ ହୋଇଥାଏ ।


    ଭାରତ ପାଖରେ ହଜାର ହଜାର ବର୍ଷର ଏକ ସାଂସ୍କୃତିକ ଇତିହାସ ରହିଛି , ଯିଏକି ପରାଧୀନତା ଓ ବାହ୍ୟ ଆକ୍ରମଣକୁ ମଧ୍ୟ ସାମନା କରିଛି । ଏହା ଯଦି ସମ୍ଭବ ହୋଇପାରିଛି ତେବେ ତାହା ପଛରେ ସ୍ୱାମୀ ବିବେକାନନ୍ଦଜୀ ଏବଂ ଗୁରୁଦେବ ରବିନ୍ଦ୍ରନାଥ ଟାଗୋରଙ୍କ ଭଳି ଅନେକ ମନିଷୀମାନଙ୍କର ଯୋଗଦାନ ରହିଛି ।


    ଭାରତର ସାଂସ୍କୃତିକ ସାମର୍ଥ୍ୟ ଏକ ରଙ୍ଗ ବିରଙ୍ଗ ମାଳି ଭଳି , ଯେଉଁଠି ଭିନ୍ନ ଭିନ୍ନ ରଙ୍ଗ ଶକ୍ତି ପ୍ରଦାନ କରୁଛି । कोस-कोस पर बदले पानी चार कोस पर बानी यही भारत को बहुरंगी और बहुआयामी बनाते हैं।


    ଭାରତର ଏହି ଶକ୍ତିକୁ ଗୁରୁଦେବ ବୁଝିଥିଲେ ଏବଂ ରବିନ୍ଦ୍ର ସଙ୍ଗୀତରେ ଏହି ବିବିଧତାକୁ ମଧ୍ୟ ପ୍ରତିଫଳିତ କରିଛନ୍ତି । ରବିନ୍ଦ୍ର ସଙ୍ଗୀତରେ ସମଗ୍ର ଭାରତର ରଙ୍ଗ ରହିଛି ଏବଂ ଏହା ଭାଷାର ବନ୍ଧନରୁ ମଧ୍ୟ ଉଦ୍ଧ୍ୱର୍ରେ ।


    ଗୁରୁଦେବ , ଲୋକଳଳା ଏବଂ ପାରମ୍ପରିକ ନୃତ୍ୟଗୁଡିକୁ ଦେଶର ଏକ ସଂସ୍କୃତିର ପରିଚାୟକ ମାନୁଥିଲେ । ମଣିପୁରୀ ନୃତ୍ୟର ଶିକ୍ଷକ ନବାକୁମାର ସିଂହଜୀ ଏହାଦ୍ୱାରା ସେ କେତେ ପ୍ରଭାବିତ ଥିଲେ , ତାହା ଶାନ୍ତିନିକେତନକୁ ଗଲେ ଜଣାପଡୁଛି ।


    ଆଜି ଟାଗୋର ସମ୍ମାନରେ ସମ୍ମାନିତ ଶ୍ରୀ ରାଜକୁମାର ସିଂହାଜିତ ସିଂହ ଏହି ସମୃଦ୍ଧ ସଂସ୍କୃତିର ପ୍ରତିନିଧିତ୍ୱ କରୁଛି । ରାଜକୁମାରଜୀ ମଣିପୁରୀ ନୃତ୍ୟର ପ୍ରଚାର ପ୍ରସାର ପ୍ରତି ସମର୍ପିତ ଥିଲେ । ସେ ମଣିପୁରୀ ନୃତ୍ୟ ପରମ୍ପରା ଜରିଆରେ ସାଂସ୍କୃତିକ ସଦ୍ଭାବକୁ ପ୍ରୋତ୍ସାହନ ପ୍ରଦାନ କରିବାରେ ଅଗ୍ରଣୀ ଭୂମିକା ଗ୍ରହଣ କରିଛନ୍ତି । ଆଶା ଯେ ଭବିଷ୍ୟତରେ ମଧ୍ୟ ଏହି କ୍ଷେତ୍ରରେ ନିଜର ଅବଦାନ ଦେଉଥିବେ । ଏହି ପୁରସ୍କାର ପାଇଁ ମୋ ତରଫରୁ ତାଙ୍କୁ ଅଶେଷ ଅଶେଷ ଶୁଭେଚ୍ଛା ।


    ବନ୍ଧୁଗଣ , ଗୁରୁଦେବ ପ୍ରତ୍ୟେକ ସୀମାରୁ ଉଦ୍ଧ୍ୱର୍ରେ ଥିଲେ । ସେ ପ୍ରକୃତି ଏବଂ ମାନବତା ପ୍ରତି ସମର୍ପିତ ଥିଲେ । ଗୁରୁଦେବ ସମଗ୍ର ବିଶ୍ୱକୁ ନିଜର ଘର ଭାବେ ଦେଖୁଥିଲେ , ଏବଂ ସମଗ୍ର ସଂସାର ମଧ୍ୟ ତାଙ୍କୁ ସେତିକି ନିଜର କରିଥିଲା । ଆଜି ମଧ୍ୟ ଆଫଗାନୀ ଲୋକମାନଙ୍କ ମୁଖରୁ କାବୁଲୀ ବାଲାର କାହାଣୀ ଶୁଣିବାକୁ ମିଳେ । ଆଜି ମଧ୍ୟ ସଂସାରର ଅନେକ ସହରରେ ତାଙ୍କ ନାମ ସହ ଜଡିତ ସ୍ମୃତିଗୁଡିକ ରହିଛି , ଅନେକ ପ୍ରତିଷ୍ଠିତ ବିଶ୍ୱବିଦ୍ୟାଳୟଗୁଡିକରେ ତାଙ୍କ ନାମରେ ଚେୟାର ରହିଛି । ସାଢେ ତିନି ବର୍ଷ ପୂର୍ବେ ଯେତେବେଳେ ମୁଁ ତାଜିକିସ୍ଥାନ ଯାଇଥିଲି , ସେତେବେଳେ ମୋତେ ସେଠାରେ ଗୁରୁଦେବଙ୍କ ପ୍ରତିମୂର୍ତ୍ତିର ଲୋକାର୍ପଣ କରିବାର ସୌଭାଗ୍ୟ ମଧ୍ୟ ହାସଲ ହୋଇଥିଲା ।


    ବନ୍ଧୁଗଣ , ଏମିତି କେବେ କେବେ ହୋଇଥାଏ ଯେ କୈାଣସି ବିଶ୍ୱବିଦ୍ୟାଳୟର ସମାବର୍ତ୍ତନ ସମାରୋହରେ ଦୁଇ ଦେଶର ପ୍ରଧାନମନ୍ତ୍ରୀ ସାମିଲ ହୋଇଛନ୍ତି । ଏହା ଗୁରୁଦେବଙ୍କ ପ୍ରତି ନିଜର ପଣିଆର ଭାବନା ଥିଲା , ତାଙ୍କ ପ୍ରତି ଶ୍ରଦ୍ଧା ଥିଲା , ଯାହା ବିଶ୍ୱଭାରତୀର ସମାବର୍ତ୍ତନରେ ମୋ ସହିତ ବଙ୍ଗଳାଦେଶର ପ୍ରଧାନମନ୍ତ୍ରୀ ଶେଖ ହସିନାଜୀ ମଧ୍ୟ ଉପସ୍ଥିତ ଥିଲେ ।


    ଗୁରୁଦେବଙ୍କ ରଚନା ‘ ଆମାର ସୋନାର ବାଙ୍ଗଳା ’ ହେଉଛି ବଙ୍ଗଳାଦେଶର ପରିଚୟ , ସେଠାକାର ରାଷ୍ଟ୍ର ସଙ୍ଗୀତ ମଧ୍ୟ । ଭାରତ ଏବଂ ବଙ୍ଗଳାଦେଶର ଏହି ସାଂସ୍କୃତିକ ଧରୋହରକୁ ଛାୟାନଟ ଆହୁରୀ ସୁଦୃଢ କରିଛି । ଛାୟାନଟର ମାନବତାବାଦୀ ଏବଂ ସାଂସ୍କୃତିକ ମୂଲ୍ୟ ଗୁରୁଦେବଙ୍କ ଭାବନାଗୁଡିକର ଅଭିବ୍ୟକ୍ତି କରୁଛି । ମୁଁ ତାଙ୍କୁ ଆଜିର ସମ୍ମାନ ପାଇଁ ଅଶେଷ ଅଶେଷ ଶୁଭେଚ୍ଛା ଜଣାଉଛି ।


    ବନ୍ଧୁଗଣ , ଗୁରୁଦେବଙ୍କ କଥା ଆଲୋଚନା ବେଳେ ମୁଁ ପ୍ରାୟତଃ ଗୁଜରାଟରେ କଟେଇଥିବା ଦିନଗୁଡିକର ମଧ୍ୟ ଆଲୋଚନା କରିଥାଏ । ତାଙ୍କର ଭାଇ ଅହମଦାବାଦର କମିଶନର ଥିଲେ ଏବଂ ନିଜ ଭାଇଙ୍କ ସହିତ ରହି ସେ ଅନେକ କବିତାର ସଂରଚନା କରିଥିଲେ । ଗୁରୁଦେବଙ୍କ ରଚନା ଜନ-ଗଣ-ମନ ର ଯେଉଁ ଭାବନା ରହିଛି , ତାହାକୁ ଏକ ଭାରତ , ଶ୍ରେଷ୍ଠ ଭାରତର ପ୍ରଣେତା ସର୍ଦ୍ଦାର ବଲ୍ଲଭ ଭାଇ ପଟେଲ ଶସକ୍ତ କରିଥିଲେ ।


    ମୁଁ ଅତ୍ୟନ୍ତ ଖୁସି ଯେ ଏହି ମହାନାୟକଙ୍କୁ ଆଜି ଆଉ ଏକ ଅଧ୍ୟାୟ ସହ ଯୋଡାଗଲା । ଶ୍ରୀ ରାମ ସୁତାରଜୀ ଆଜି ଗୁରୁଦେବ ଏବଂ ସର୍ଦ୍ଦାର ସାହେବଙ୍କ ମଧ୍ୟରେ ସେତୁ ହୋଇପାରିଛନ୍ତି । ସୁତାରଜୀ ଷ୍ଟାଚ୍ୟୁ ଅଫ ୟୁନିଟି ଜରିଆରେ ଦେଶକୁ ଗୌରବାନ୍ୱିତ କରିଛନ୍ତି । ରାଷ୍ଟ୍ରୀୟ ଏକତ୍ୱର ଭାବନାକୁ ଶସକ୍ତ କରିବାରେ ଭାରତୀୟମାନଙ୍କ ମଧ୍ୟରେ ଗୌରବର ଭାବନାକୁ ଆହୁରୀ ମଜବୁତ କରିଥିବା ସୁତାରଜୀଙ୍କୁ ମୁଁ ଟାଗୋର ପୁରସ୍କାର ପାଇଁ ପୁନର୍ବାର ଅନେକ ଅନେକ ଶୁଭେଚ୍ଛା ଜଣାଉଛି । ଏବେ ମୁଁ ତାଙ୍କର ଭାଷଣରେ ଶୁଣିଛି ଯେ ବୟସ 93 ପାର ହୋଇଗଲାଣି କିନ୍ତୁ ଅନେକ ଭାଷଣର ମୂଳମନ୍ତ୍ର ଏହା ଥିଲା ଯେ- ଏବେ ମୋତେ ଅନେକ କାର୍ଯ୍ୟ କରିବାର ଅଛି । ଏହା ପ୍ରତ୍ୟେକ ଯୁବକଯୁବତୀଙ୍କ ପାଇଁ ପ୍ରେରଣା ।


    ବନ୍ଧୁଗଣ , ଗୁରୁଦେବଙ୍କ କୃତିତ୍ୱ ଏବଂ ତାଙ୍କର ବାର୍ତ୍ତା ସମୟ , କାଳ ଏବଂ ପରିସ୍ଥିତିର ଉଦ୍ଧ୍ୱର୍ରେ । ମାନବତାର ସୁରକ୍ଷା ପ୍ରତି ତାଙ୍କର ଆଗ୍ରହକୁ ଆଜି ଆହୁରି ଶକ୍ତିଶାଳୀ କରିବାର ଆଶବ୍ୟକତା ରହିଛି । ଆଜି ସମଗ୍ର ଦୁନିଆରେ ଯେଉଁଭଳି ଆହ୍ୱାନ ରହିଛି , ସେଥିରେ ଗୁରୁଦେବଙ୍କ ଆଦର୍ଶ ମାର୍ଗରେ ଯିବା , ତାଙ୍କଠାରୁ କିଛି ଶିଖିବା ଅଧିକ ପ୍ରାସଙ୍ଗିକ ।


    ମୁଁ ଗୁରୁଦେବଙ୍କ ପଂକ୍ତିଗୁଡିକ ଉଚ୍ଚାରଣ କରି ମୋ ଅଭିଭାଷଣକୁ ବିରାମ ଦେବି ।


    ''I slept and dreamt that life was joy.


    I awoke and saw that life was service.


    I acted and behold, service was joy.


    ‘ ମୁଁ ଶୋଇଥିଲି ଏବଂ ସ୍ୱପ୍ନ ଦେଖିଲି ଯେ ଜୀବନ ଆନନ୍ଦମୟ ।


    ମୁଁ ଉଠିଲି ଏବଂ ଦେଖିଲି ଯେ ଜୀବନ ହେଉଛି ସେବା ।


    ମୁଁ ସେବା କଲି ଏବଂ ଦେଖିଲି ଯେ ସେବାରେ ହିଁ ଆନନ୍ଦ ଅଛି । ’


    ଏହିଭଳି ସେବାର ଭାବନା ରହିଥାଉ , ଦେଶର ସଂସ୍କୃତିକୁ ଆହୁରି ସମୃଦ୍ଧ କରିବା ପାଇଁ କାର୍ଯ୍ୟ କରୁଥାଉ , ଏହି କାମନାର ସହିତ ପୁନର୍ବାର ଆପଣ ସମସ୍ତଙ୍କୁ ଅଶେଷ ଅଶେଷ ଶୁଭକାମନା ।


    ରାଷ୍ଟ୍ରପତିଜୀ ତାଙ୍କର ସମୟ ଦେଇଥିବାରୁ ମୁଁ ଧନ୍ୟବାଦ ଅର୍ପଣ କରୁଛି । ତାଙ୍କର ଉପସ୍ଥିତି ଏହି ପ୍ରସଙ୍ଗର ଶୋଭାକୁ ଅନେକ ଗୁଣ ବଢାଇ ଦେଇଛି । ଭାଇ ମହେଶ ଶର୍ମାଜୀଙ୍କୁ ମଧ୍ୟ ମୁଁ ଅଭିନନ୍ଦନ ଜଣାଉଛି ଯେ ତାଙ୍କର ବିଭାଗ ଅତି ସୁନ୍ଦରତାର ସହ ଏହି ପୁରସ୍କାର ଜରିଆରେ ସେହି ଭାବନାକୁ ଉଦଜୀବିତ କରିବାକୁ ପ୍ରଚେଷ୍ଟା କରିଛନ୍ତି ।


    **********


    

    
    (Release ID: 1565124) Visitor Counter : 23