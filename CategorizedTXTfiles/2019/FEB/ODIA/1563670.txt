      କ୍ୟାବିନେଟ

      ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ର ପ୍ରାଧିକରଣ ବିଲ, 2019 ଦ୍ୱାରା ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ରରେ ସମସ୍ତ ଆର୍ଥିକ ସେବାକୁ ନିୟମିତ କରିବା ଲାଗି ଏକିକୃତ ପ୍ରାଧିକରଣ ପ୍ରତିଷ୍ଠାକୁ କ୍ୟାବିନେଟର ମଞ୍ଜୁରି
      Posted On: 06 FEB 2019 8:52PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ର ପ୍ରାଧିକରଣ ବିଲ , 2019 ମାଧ୍ୟମରେ ଭାରତରେ ଅନ୍ତର୍ଜାତୀୟ ଆର୍ଥିକ ସେବା କେନ୍ଦ୍ର (ଆଇଏଫସିଏସ)ରେ ସମସ୍ତ ଆର୍ଥିକ ସେବାକୁ ନିୟମିତ କରିବା ଲାଗି ଏକିକୃତ ପ୍ରାଧିକରଣ ପ୍ରତିଷ୍ଠାକୁ ମଞ୍ଜୁରି ପ୍ରଦାନ କରିଛନ୍ତି ।


    ଭାରତରେ ପ୍ରଥମ ଆଇଏଫସିଏସର ପ୍ରତିଷ୍ଠା ଗୁଜରାଟର ଗାନ୍ଧୀନଗରସ୍ଥିତ ଗିଫ୍ଟ ସିଟିରେ କରାଯାଇଛି । ବର୍ତ୍ତମାନ ଭାରତୀୟ କର୍ପୋରେଟ ସଂସ୍ଥା ଏବଂ ଆର୍ଥିକ ପ୍ରତିଷ୍ଠାନର ବିଦେଶୀ ଶାଖା ଏବଂ ସହାୟକ କମ୍ପାନୀଗୁଡ଼ିକ ବିଦେଶରେ ଥିବା ଆର୍ଥିକ କେନ୍ଦ୍ରରେ ଆର୍ଥିକ ସେବା ଏବଂ କାରବାର କରୁଛନ୍ତି । ଆଇଏଫସିଏସ ପ୍ରତିଷ୍ଠା ଦ୍ୱାରା ଭାରତରେ ଏହି କାର୍ଯ୍ୟ କରିବାର ବ୍ୟବସ୍ଥା ହୋଇପାରିବ । ଆଇଏଫସିଏସ ମାଧ୍ୟମରେ ଲଣ୍ଡନ ଏବଂ ସିଙ୍ଗାପୁରରେ ଅନ୍ତର୍ଜାତୀୟ ସେବା କେନ୍ଦ୍ର ଅନୁରୂପ ବ୍ୟବସାୟ ଏବଂ ନିୟାମକ ବାତାବରଣ ପ୍ରଦାନ କରାଯିବ । ଫଳରେ ଭାରତୀୟ କର୍ପୋରେଟଗୁଡ଼ିକର ବୈଶ୍ୱିକ ଅର୍ଥ ବଜାର ପର୍ଯ୍ୟନ୍ତ ସହଜରେ ପହଁଚିବା ସମ୍ଭବ ହୋଇପାରିବ । ଆଇଏଫସିଏସ ଦ୍ୱାରା ଭାରତରେ ଆର୍ଥିକ ବଜାରର ବିକାଶକୁ ଆହୁରି ସହାୟତା ମିଳିବ ।


    ବର୍ତ୍ତମାନ ଆଇଏଫସିଏସରେ ବ୍ୟାଙ୍କିଙ୍ଗ , କ୍ୟାପିଟାଲ ମାର୍କେଟ ଏବଂ ବୀମା କ୍ଷେତ୍ରର ଅନେକ ନିୟାମକ ଯଥା ରିଜର୍ଭ ବ୍ୟାଙ୍କ , ଭାରତୀୟ ପ୍ରତିଭୂତି ନିୟାମକ ବୋର୍ଡ (ସେବି) ଏବଂ ଭାରତୀୟ ବୀମା ବିନିୟାମକ ଏବଂ ବିକାଶ ପ୍ରାଧିକରଣ (ଆଇଆରଡିଏଆଇ) କାର୍ଯ୍ୟ କରୁଛନ୍ତି । ଆଇଏଫସିଏସରେ ନିରନ୍ତର ସକ୍ରିୟ କାର୍ଯ୍ୟ କାରଣରୁ ନିୟାମକଗୁଡ଼ିକ ମଧ୍ୟରେ ସମନ୍ୱୟର ଆବଶ୍ୟକତା ରହିଛି । ଆଇଏଫସିଏସରେ ବର୍ତମାନ ନିୟମ ନିର୍ଦ୍ଧାରଣ କରୁଥିବା ନିୟମିତ ସ୍ପଷ୍ଟିକରଣ ଏବଂ ନିରନ୍ତର ସଂଶୋଧନର ଆବଶ୍ୟକତା ରହିଛି । ଆଇଏଫସିଏସରେ ଆର୍ଥିକ ସେବା ଏବଂ ଉତ୍ପାଦର ବିକାଶ ନିମନ୍ତେ କେନ୍ଦ୍ରିତ ଏବଂ ସମର୍ପିତ ନିୟାମକ ହସ୍ତକ୍ଷେପର ଆବଶ୍ୟକତା ରହିଛି । ସେଥିପାଇଁ ଦେଶରେ ଆର୍ଥିକ ବଜାର ଭାଗୀଦାରୀକୁ ବିଶ୍ୱସ୍ତରୀୟ ନିୟାମକ ବାତାବରଣ ପ୍ରଦାନ କରିବା ଲାଗି ଏକିକୃତ ବିଶ୍ୱସ୍ତରୀୟ ନିୟାମକ ବାତାବରଣ ପ୍ରଦାନ କରିବା ଲାଗି ଏକିକୃତ ଆର୍ଥିକ ନିୟାମକର ଆବଶ୍ୟକତା ଅନୁଭୂତ ହେଉଥିଲା । ଏଥିସହିତ ଏହା ବ୍ୟବସାୟିକ ସୁଗମତା ଉଦ୍ଦେଶ୍ୟ ପାଇଁ ମଧ୍ୟ ଜରୁରି ଥିଲା । ଏକିକୃତ ପ୍ରାଧିକରଣ ଦେଶରେ ଆଇଏଫସିଏସର ବିକାଶ ଲାଗି ବୈଶ୍ୱିକ କାର୍ଯ୍ୟପଦ୍ଧତି ଅନୁରୂପ ସମକାଳିନ ଆବଶ୍ୟକ ପ୍ରୋତ୍ସାହନ ପ୍ରଦାନ କରିବ ।


    ଆଇଏଫସିଏସର ନିୟାମକ ଆବଶ୍ୟକତା ଏବଂ ଆର୍ଥିକ କ୍ଷେତ୍ରରେ ବର୍ତ୍ତମାନର ଆଇନର ବ୍ୟବସ୍ଥାକୁ ଧ୍ୟାନରେ ରଖି ଅର୍ଥ ମନ୍ତ୍ରଣାଳୟ ଅଧୀନ ଆର୍ଥିକ ବ୍ୟାପାର ବିଭାଗ ଆଇଏଫସିଏସ ଲାଗି ଭିନ୍ନ ଏକିକୃତ ନିୟାମକ ପ୍ରତିଷ୍ଠା ଲାଗି ଡ୍ରାଫ୍ଟ ବିଲ ପ୍ରସ୍ତୁତ କରିଥିଲେ । ବିଲର ମୁଖ୍ୟ ବିନ୍ଦୁ ନିମ୍ନରେ ଉଲ୍ଲେଖ କରାଗଲା


    ପ୍ରାଧିକରଣର ବ୍ୟବସ୍ଥା


    ପ୍ରାଧିକରଣରେ ଜଣେ ଅଧ୍ୟକ୍ଷ , ରିଜର୍ଭ ବ୍ୟାଙ୍କ , ଆଇଆରଡିଏଆଇ , ସେବି ଏବଂ ପେନସନ ପାଣ୍ଠି ବିନିୟାମକ ଏବଂ ବିକାଶ ପ୍ରାଧିକରଣ (ପିଏଫଆରଡିଏ) ଦ୍ୱାରା ନାମାଙ୍କନ ହୋଇଥିବା ଜଣେ ସଦସ୍ୟ , କେନ୍ଦ୍ର ସରକାରଙ୍କ ଦ୍ୱାରା ନାମିତ ଦୁଇ ଜଣ ସଦସ୍ୟ ଏବଂ ଦୁଇ ଜଣ ଅନ୍ୟ ପୂର୍ଣ୍ଣକାଳୀନ କିମ୍ବା ଆଂଶିକ ସଦସ୍ୟ ରହିବେ ।


    ପ୍ରାଧିକରଣର କାର୍ଯ୍ୟ


    ପ୍ରାଧିକରଣର ଆର୍ଥିକ ସେବା ପ୍ରାଧିକରଣ ଦ୍ୱାରା ଆଇଏଫଏସସି ଲାଗି ପୂର୍ବରୁ ଅନୁମତିପ୍ରାପ୍ତ ସମସ୍ତ ଆର୍ଥିକ ସେବା ଏବଂ ଉତ୍ପାଦର ନିୟମନ କରିବ । ପ୍ରାଧିକରଣ ଏହା ସହିତ ସମୟ ସମୟରେ କେନ୍ଦ୍ର ସରକାରଙ୍କ ଦ୍ୱାରା ଅଧିସୂଚିତ ଏପରି ଅନ୍ୟ ଆର୍ଥିକ ଉତ୍ପାଦ , ଆର୍ଥିକ ସେବା ଏବଂ ଏଫଆଇର ନିୟମନ ମଧ୍ୟ କରିବ । ଏହାସହିତ ଆଇଏଫଏସିରେ ଅନୁମତି ଦିଆଯାଇପାରୁଥିବା ଆର୍ଥିକ ଉତ୍ପାଦ ଏବଂ ସେବା ତଥା ଆର୍ଥିକ ସଂସ୍ଥାନ ପାଇଁ କେନ୍ଦ୍ର ସରକାରଙ୍କୁ ପ୍ରାଧିକରଣ ସୁପାରିସ କରିପାରିବ ।


    ପ୍ରାଧିକରଣର ଶକ୍ତି


    ଆର୍ଥିକ କ୍ଷେତ୍ର ସହ ଜଡ଼ିତ ନିୟାମକ ଯେପରିକି ଆରବିଆଇ , ସେବି , ଆଇଆରଡିଏଆଇ ଏବଂ ପିଏଫଆରଡିଏ ଦ୍ୱାରା ପ୍ରୟୋଗ କରାଯାଉଥିବା ସମସ୍ତ କ୍ଷମତାର ପ୍ରୟୋଗ ସମ୍ପୂର୍ଣ୍ଣ ଭାବେ ପ୍ରାଧିକରଣ ଦ୍ୱାରା ଆଇଏଫଏସସିରେ କରାଯିବ । ଏଥିରେ ଆଇଏଫଏସି ସହ ଜଡ଼ିତ ଅନୁମତିପ୍ରାପ୍ତ ଆର୍ଥିକ ଉତ୍ପାଦ , ଆର୍ଥିକ ସେବା ଏବଂ ଏଫଆଇର ନିୟମନ ସମ୍ମିଳିତ ରହିଛି ।


    ପ୍ରାଧିକରଣର ପ୍ରକ୍ରିୟା ଏବଂ କାର୍ଯ୍ୟ ପଦ୍ଧତି


    ପ୍ରାଧିକରଣର ପ୍ରକ୍ରିୟା ଏବଂ କାର୍ଯ୍ୟପଦ୍ଧତି ସଂସଦ ଦ୍ୱାରା ତିଆରି ହୋଇଥିବା ଏ ସଂକ୍ରାନ୍ତ ଆଇନ ଅନୁରୂପ ହେବ , ଯାହା ଆର୍ଥିକ ଉତ୍ପାଦ , ସେବା ଏବଂ ସଂସ୍ଥାନରେ ପରିସ୍ଥିତି ଅନୁରୂପ ଲାଗୁ ହେବ ।


    କେନ୍ଦ୍ର ସରକାରଙ୍କ ଦ୍ୱାରା ଆର୍ଥିକ ଅନୁଦାନ


    କେନ୍ଦ୍ର ସରକାର ସଂସଦ ଜରିଆରେ ଆବଶ୍ୟକ ଅନୁମୋଦନ ପରେ ପ୍ରାଧିକରଣର ପ୍ରୟୋଗ ଲାଗି ଆର୍ଥିକ ଅନୁଦାନ ପ୍ରଦାନ କରିପାରିବେ ।


    ବିଦେଶୀ ମୁଦ୍ରାରେ କାରବାର


    ଆଇଏଫଏସସିରେ ଆର୍ଥିକ ସେବାରେ କାରବାର ପ୍ରାଧିକରଣ ଦ୍ୱାରା କେନ୍ଦ୍ର ସରକାରଙ୍କ ସହିତ ବିଚାର ବିମମର୍ଶ ପରେ ନିର୍ଦ୍ଧାରିତ ବିଦେଶୀ ମୁଦ୍ରାରେ କରାଯିବ ।


    ଆଇଏଫଏସସି ଲାଗି ଏକିକୃତ ଆର୍ଥିକ ନିୟାମକର ପ୍ରତିଷ୍ଠା ଦ୍ୱାରା ବ୍ୟବସାୟ କରିବାରେ ସୁଗମତା ଦୃଷ୍ଟିରୁ ବଜାରରେ ଭାଗୀଦାରୀ ହେଉଥିବା ବିଶ୍ୱସ୍ତରୀୟ ନିୟାମକ ବାତାବରଣ ମିଳିବ । ଏହାଦ୍ୱାରା ଭାରତରେ ଆଇଏଫଏସିର ଅଗ୍ରୀମ ବିକାଶ ଆହୁରି ତ୍ୱରାନ୍ୱିତ ହେବ ଏବଂ ବିଦେଶରେ ଆର୍ଥିକ କେନ୍ଦ୍ରରେ ହେଉଥିବା ଆର୍ଥିକ ସେବା ଏବଂ ନେଣଦେଣକୁ ଫେରସ୍ତ ଆଣିବାରେ ସହାୟତା ମିଳିପାରିବ । ଆଇଏଫଏସସିରେ ବିଶେଷ କରି ନିଯୁକ୍ତି ସୁଯୋଗ ସୃଷ୍ଟିରେ ଗୁରୁତ୍ୱପୂର୍ଣ୍ଣ ବୃଦ୍ଧି ସହିତ ସମ୍ପୂର୍ଣ୍ଣ ଆର୍ଥିକ କ୍ଷେତ୍ରରେ ନିଯୁକ୍ତି ସୁଯୋଗରେ ମଧ୍ୟ ବୃଦ୍ଧି ହେବ ।


    **********

    
    
    (Release ID: 1563670) Visitor Counter : 1