      ନିର୍ବାଚନ ଆୟୋଗ

      ନୂତନ ନିର୍ବାଚନ କମିଶନର ରୂପେ ସୁଶୀଲ ଚନ୍ଦ୍ରଙ୍କ କାର୍ଯ୍ୟଭାର ଗ୍ରହଣ
      Posted On: 15 FEB 2019 6:44PM by PIB Bhubaneshwar


    ଶ୍ରୀ ସୁଶୀଲ ଚନ୍ଦ୍ର ଫେବୃଆରୀ 15 , 2019ରେ ନୂଆ ନିର୍ବାଚନ କମିଶନର ଭାବେ କାର୍ଯ୍ୟଭାର ଗ୍ରହଣ କରିଛନ୍ତି । ମୁଖ୍ୟ ନିର୍ବାଚନ କମିଶନର ଶ୍ରୀ ସୁନୀଲ ଅରୋରା ଓ ନିର୍ବାଚନ କମିଶନର ଅଶୋକ ଲାଭାସାଙ୍କ ସହ ସେ ଭାରତୀୟ ନିର୍ବାଚନ କମିଶନରେ ସାମିଲ ହୋଇଛନ୍ତି ।


    15 ମେ , 1957ରେ ଜନ୍ମିତ ଶ୍ରୀ ଚନ୍ଦ୍ର 1980 ବ୍ୟାଚର ଭାରତୀୟ ରାଜସ୍ୱ ସେବା ଅଧିକାରୀ । ରାଜସ୍ୱ ଅଧିକାରୀ ଭାବେ ସେ ଉତ୍ତର ପ୍ରଦେଶ , ରାଜସ୍ଥାନ , ଦିଲ୍ଲୀ , ଗୁଜରାଟ ଓ ମହାରାଷ୍ଟ୍ରରେ କାମ କରିଛନ୍ତି ।


    ରୁରକୀ ବିଶ୍ୱବିଦ୍ୟାଳୟରୁ ଇଂଜିନିୟରିଂରେ ସ୍ନାତକ ଓ ଡିଏଭି କଲେଜ , ଡେରାଡୁନରୁ ଏଲଏଲବି ଡିଗ୍ରୀ ପ୍ରାପ୍ତ ଶ୍ରୀ ଚନ୍ଦ୍ରଙ୍କର ଅନ୍ତର୍ଜାତୀୟ କର ନିର୍ଦ୍ଧାରଣ ଓ ଯାଞ୍ଚ କ୍ଷେତ୍ରରେ ବିଭିନ୍ନ ସ୍ତରରେ କାମ କରିବାର ଅଭିଜ୍ଞତା ରହିଛି । ତଦନ୍ତ ନିର୍ଦ୍ଦେଶକ , ମୁମ୍ବାଇ ଓ ତଦନ୍ତ ମହାନିର୍ଦ୍ଦେଶକ , ଗୁଜରାଟ ଭାବେ କାମ କରି ସେ ଅନେକ ଅଭିଜ୍ଞତା ସାଉଁଟିଛନ୍ତି । ଏହାସହିତ ଶ୍ରୀ ଚନ୍ଦ୍ର ସିଙ୍ଗାପୁର , ଆଇଆଇଏମ ବେଙ୍ଗାଲୁରୁ ଓ ହ୍ୱାର୍ଟନରେ ଅନେକ ପ୍ରଶିକ୍ଷଣ କାର୍ଯ୍ୟକ୍ରମରେ ଭାଗ ନେଇଛନ୍ତି । ନିର୍ବାଚନ କମିଶନର ଭାବେ ନିଯୁକ୍ତ ହେବା ପୂର୍ବରୁ ଶ୍ରୀ ଚନ୍ଦ୍ର ଅର୍ଥ ମନ୍ତ୍ରାଳୟର ରାଜସ୍ୱ ବିଭାଗରେ କେନ୍ଦ୍ରୀୟ ପ୍ରତ୍ୟକ୍ଷ କର ବୋର୍ଡର ଅଧ୍ୟକ୍ଷ ଥିଲେ ।


    **********

    
    
    (Release ID: 1564930) Visitor Counter : 10