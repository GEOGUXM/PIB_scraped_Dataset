      ରେଳ ମନ୍ତ୍ରଣାଳୟ

      ଇଷ୍ଟ ସେଣ୍ଟ୍ରାଲ ରେଲୱେର ସୋନପୁର ଡିଭିଜନର ସାହାଦାଇ ବୁଜୁର୍ଗରେ ଟ୍ରେନ ଦୁର୍ଘଟଣା
      Posted On: 03 FEB 2019 5:21PM by PIB Bhubaneshwar


    ଇଷ୍ଟ ସେଣ୍ଟ୍ରାଲ ରେଲୱେର ସୋନପୁର ଡିଭିଜନ ଅନ୍ତର୍ଗତ ସାହାଦାଇ ବୁଜୁର୍ଗ ଷ୍ଟେସନଠାରେ ସୀମାଞ୍ଚଳ ଏକ୍ସପ୍ରେସ (ଟ୍ରେନ ନଂ 12487 , ଯୋଗବାଣୀ ଆନନ୍ଦବିହାର ଟର୍ମିନଲ)ର 11ଟି ପଛ ବଗି ଦୁର୍ଘଟଣାଗ୍ରସ୍ତ ହୋଇଛି । ଲାଇନଚ୍ୟୁତ ହୋଇଛି 11ଟି ବଗିରୁ 3ଟି ସମ୍ପୂର୍ଣ୍ଣ ବୁଡ଼ି ଯାଇଛି ।


    ରେଳ ଓ କୋଇଲା ମନ୍ତ୍ରୀ ପୀୟୁଷ ଗୋୟଲ ଦୁର୍ଘଟଣାରେ ପ୍ରାଣ ହରାଇଥିବା ପ୍ରତ୍ୟେକ ବ୍ୟକ୍ତିଙ୍କ ନିକଟ ସମ୍ପର୍କୀୟଙ୍କୁ 5 ଲକ୍ଷ ଟଙ୍କା ଲେଖାଏଁ , ଗୁରୁତର ଆହତଙ୍କୁ 1 ଲକ୍ଷ ଏବଂ ସାମାନ୍ୟ ଆହତଙ୍କୁ 50 ହଜାର ଟଙ୍କା ଲେଖାଏଁ ଅନୁକମ୍ପା ସହାୟତା ଦେବାକୁ ଘୋଷଣା କରିଛନ୍ତି ।


    ରେଲୱେ ଇଷ୍ଟର୍ଣ୍ଣ ସର୍କଲର ନିରାପତ୍ତା କମିଶନର ଦୁର୍ଘଟଣାର ତଦନ୍ତ କରୁଛନ୍ତି ।


    ଏହି ଦୁର୍ଘଟଣାରେ 7 ଜଣ ଯାତ୍ରୀ ପ୍ରାଣ ହରାଇଥିବା ବେଳେ 3 ଜଣ ଗୁରୁତର ଏବଂ 27 ଜଣ ସାମାନ୍ୟ ଆହତ ହୋଇଛନ୍ତି ।


    ଦୁର୍ଘଟଣାର ଖବର ପାଇ ରେଲୱେ ବୋର୍ଡ ଚେୟାରମ୍ୟାନ ଶ୍ରୀ ବିନୋଦ କୁମାର ଯାଦବ , ରେଳବାଇର ବରିଷ୍ଠ ଅଫିସରମାନେ , ଇଷ୍ଟ ସେଣ୍ଟ୍ରାଲ ରେଲୱେର ଜେନେରାଲ ମ୍ୟାନେଜର , ସୋନପୁର ଡିଆରଏମ ଏବଂ ଅନ୍ୟାନ୍ୟ ବରିଷ୍ଠ ଅଧିକାରୀମାନେ ଦୁର୍ଘଟଣାସ୍ଥଳରେ ପହଞ୍ଚିଥିଲେ ।


    ରିଲିଫ ପଦକ୍ଷେପ:

      * ଦୁର୍ଘଟଣାସ୍ଥଳରେ ସେଲ୍ଫ ପ୍ରପେଲଡ ଆକ୍ସିଡେଣ୍ଟ ରିଲିଫ ଟ୍ରେନ୍ ଏବଂ ମେଡିକାଲ ଯନ୍ତ୍ରାଂଶ ଓ ଆକ୍ସିଡେଣ୍ଟ ରିଲିଫ ଟ୍ରେନ ପହଞ୍ଚିଥିଲା ।
      * ଅକ୍ଷତ ଥିବା 12ଟି ବଗି ଓ ଯାତ୍ରୀମାନଙ୍କୁ ଦାନାପୁରକୁ ସ୍ଥାନାନ୍ତର କରାଯାଇଥିଲା । ସେଠାରେ ଅଧିକ ବଗି ଯୋଡ଼ାଯିବା ପରେ ସ୍ପେସାଲ ଟ୍ରେନଟି ଆନନ୍ଦ ବିହାର ଟର୍ମିନଲ ଅଭିମୁଖେ ଯାତ୍ରା କରିବ ।
      * ସମସ୍ତ ଆହତ ଯାତ୍ରୀମାନଙ୍କୁ ନିକଟ ଡାକ୍ତରଖାନା , ରେଲୱେ ହସପିଟାଲ ଏବଂ ଜିଲ୍ଲା ହସପିଟାଲରେ ଭର୍ତ୍ତି କରାଯାଇଛି ।
      * ଦୁର୍ଘଟଣା ସ୍ଥଳରେ ଆବଶ୍ୟକ ଯଥେଷ୍ଟ ଆମ୍ବୁଲାନ୍ସ ଓ ଡାକ୍ତର ଉପଲବ୍ଧ କରାଯାଇଥିଲା ।
      * ଆହତ ଯାତ୍ରୀମାନଙ୍କ ସମସ୍ତ ଚିକିତ୍ସା ଖର୍ଚ୍ଚ ରେଳବାଇ ବହନ କରିବ ।
      * ଦୁର୍ଘଟଣାସ୍ଥଳ , ପାଟଣା , ହାଜିପୁର ଏବଂ ହସପିଟାଲରେ ଯାତ୍ରୀମାନଙ୍କୁ ମାଗଣାରେ ରନ୍ଧା ଖାଦ୍ୟ ଯୋଗାଇ ଦିଆଯାଇଛି । ସେମାନଙ୍କ ଯତ୍ନ ନିମନ୍ତେ ହାଜିପୁର ଓ ଦାନାପୁରରେ ବାଣିଜ୍ୟିକ ଅଧିକାରୀମାନଙ୍କୁ ନିଯୁକ୍ତ କରାଯାଇଛି ।
      * ଯେଉଁ ଯାତ୍ରୀମାନେ ଟ୍ରେନ ଯାତ୍ରାରୁ ଓହରି ଯାଇଛନ୍ତି ସେମାନଙ୍କୁ ଟିକେଟ ଅର୍ଥ ରିଫଣ୍ଡ ନିମନ୍ତେ ବିଭିନ୍ନ ଷ୍ଟେସନରେ ବ୍ୟବସ୍ଥା କରାଯାଇଛି ।
      * ଉଦ୍ଧାର କାର୍ଯ୍ୟ ଶେଷ ହୋଇଛି ।

    ****************

    
    
    (Release ID: 1562877) Visitor Counter : 1
    
    
    
    
    

*