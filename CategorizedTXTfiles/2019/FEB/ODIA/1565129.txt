      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଝାଡ଼ଖଣ୍ଡର ହଜାରିବାଗ ଠାରେ ବିଭିନ୍ନ ଉନ୍ନୟନ କାର୍ଯ୍ୟକ୍ରମର ଶିଳାନ୍ୟାସ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 17 FEB 2019 9:24PM by PIB Bhubaneshwar


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ମଞ୍ଚ ଉପରେ ଉପସ୍ଥିତ ସମସ୍ତ ମହାନୁଭବଗଣ ଏବଂ ବିଶାଳ ସଂଖ୍ୟାରେ ମୋତେ ଆଶୀର୍ବାଦ ଦେବାକୁ ଏଠାକୁ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ ।


    ହଜାରିବାଗର ମୋର ପ୍ରିୟ ଭାଇ ଓ ଭଉଣୀଗଣ , ମୁଁ ପୂର୍ବରୁ ବି ହଜାରିବାଗ ଆସିଛି , ଆପଣମାନେ ଢ଼େର୍‌ ମାତ୍ରାରେ ମୋତେ ଆଶୀର୍ବାଦ ଦେବାକୁ ଆସିଛନ୍ତି , କିନ୍ତୁ ମୋତେ ଏକଥା କହନ୍ତୁ ଯେ ପ୍ରତିଥର ପୂର୍ବ ଥରର ରାଲିର ରେକର୍ଡ଼ କାହିଁକି ଭାଙ୍ଗି ଦେଉଛି ? ସବୁ ରେକର୍ଡ଼ କାହିଁକି ତୁଟି ଯାଉଛି ? ଆଜି ମୁଁ ଦେଖୁଛି ଯେ ଯେଉଁମାନେ ଏ ମଞ୍ଚ ପ୍ରସ୍ତୁତ କରିଛନ୍ତି , ସେମାନେ ଭାବିଥିବେ ଯେ ଏପଟକୁ ମଞ୍ଚ ନିର୍ମାଣ କରିବି ଯେମିତି ସଭାସ୍ଥଳ ଭରା ଭରା ଦିଶିବ । କିନ୍ତୁ ସେପଟକୁ ତ ଏହାଠାରୁ ଅଧିକ ଲୋକ ମୋତେ ଦୃଶ୍ୟ ହେଉଛନ୍ତି । ଏତେ ବିଶାଳ ସଂଖ୍ୟାରେ ଆପଣମାନେ ଏଠାକୁ ଆସିବା , ଏତେ ମାତ୍ରାରେ ମୋତେ ସ୍ନେହପୂର୍ଣ୍ଣ ଆଶୀର୍ବାଦ ଦେବା , ଆମକୁ ଆପଣମାନଙ୍କ ପାଇଁ ଦିନ ରାତି ଦୌଡ଼ି ଦୌଡ଼ି କାର୍ଯ୍ୟ କରିବାକୁ ଶକ୍ତି ଯୋଗାଉଛି । ଆପଣମାନଙ୍କ ଲାଗି କାମ କରିବାକୁ ପ୍ରେରଣା ଦେଉଛି । ଝାଡ଼ଖଣ୍ଡର ମାଟି ହେଉଛି ବିପ୍ଳବର ମାଟି । କ୍ରାନ୍ତିବୀରମାନଙ୍କ ମାଟି । ଭଗବାନ ବିରସା ମୁଣ୍ଡାଙ୍କ ନେତୃତ୍ୱରେ ଏଠାରେ ଚାଲିଥିବା ବିପ୍ଳବ ଓ ବିଦ୍ରୋହ ସ୍ୱାଧୀନତା ସଂଗ୍ରାମ କିମ୍ବା ସତ୍ୟାଗ୍ରହର ସଂକଳ୍ପ ଏହି ମାଟିକୁ ଅନେକ ସେନାନୀ ଦେଇଛି । କ୍ରାନ୍ତିବୀରମାନଙ୍କୁ ଜନ୍ମ ଦେଇଛି । ମୁଁ ଏହି ମାଟିର ସୁପୁତ୍ର ସହିଦ ବିଜୟ ସୋରେନଙ୍କୁ ପୁଣି ଥରେ ଶ୍ରଦ୍ଧାଞ୍ଜଳି ଅର୍ପଣ କରୁଛି । ମୁଁ ଗୁମଲାରେ ଉପସ୍ଥିତ ତାଙ୍କ ପରିବାରକୁ ହୃଦୟରୁ ଶ୍ରଦ୍ଧାଞ୍ଜଳି ଅର୍ପଣ କରୁଛି । ତାଙ୍କର ସନ୍ତାନମାନେ ବେଶ୍‌ ବାହାଦୂରୀର ସହ ସେହି ସମୟକୁ ସାମ୍ନା କରିଛନ୍ତି । କୃତଜ୍ଞତା ଦୃଷ୍ଟିରୁ ପ୍ରତ୍ୟେକ ପଦକ୍ଷେପରେ , ପ୍ରତ୍ୟେକ ସ୍ତରରେ , ଏକ ଅଭିଭାବକ ରୂପରେ ଆମକୁ ତାଙ୍କର ପରିବାରର ଦେଖାଶୁଣା କରିବାକୁ ପଡ଼ିବ ।


    ସାଥୀଗଣ , ଆଜି ମୁଁ ଏଠାରେ ଝାଡ଼ଖଣ୍ଡର ବିକାଶ ପାଇଁ ବିଗତ ସାଢ଼େ ଚାରି ବର୍ଷ ଭିତରେ ଯେଉଁସବୁ ବିକାଶମୂଳକ କାର୍ଯ୍ୟ କରାଯାଇଛି , ସେସବୁକୁ ଅଧିକ ଗତି ପ୍ରଦାନ କରିବା ସକାଶେ ଏଠାକୁ ଆସିଛି । ମେଡ଼ିକାଲ କଲେଜ ବିଲ୍ଡିଂ , ହସ୍ପିଟାଲ, ଇଂଜିନିୟରିଂ କଲେଜ , ପାନୀୟ ଜଳ ସମସ୍ୟାରୁ ମୁକ୍ତି ଦେବାପାଇଁ ଉଦ୍ଦିଷ୍ଟ ପାଇପ ଲାଇନ , ନମାମି ଗଙ୍ଗେ ପ୍ରୋଜେକ୍ଟର ଶିଳାନ୍ୟାସ ଏବଂ ଲୋକାର୍ପଣ ଦ୍ୱାରା ଏଠାକାର ଭିତ୍ତିଭୂମିଗତ ସୁବିଧା ସୁଦୃଢ଼ ହୋଇପାରିବ । ଏହାର ମୂଳଭୂତକୁ ଶକ୍ତି ମିଳିପାରିବ । ମୁଁ ସେଥିପାଇଁ ଆପଣମାନଙ୍କୁ ସମସ୍ତଙ୍କୁ ଅଭିନନ୍ଦନ ଜ୍ଞାପନ କରୁଛି । ମୁଁ ଏଠାକାର ହଜାର ହଜାର କୃଷକ ଭାଇମାନଙ୍କୁ ବି ଅଭିନନ୍ଦନ ଜଣାଉଛି , ଯେଉଁମାନଙ୍କୁ ସ୍ମାର୍ଟ ଫୋନ କିଣିବା ପାଇଁ ସରକାରୀ ସହାୟତା ଯୋଗାଇ ଦିଆଯାଇଛି ।


    ସାଥୀଗଣ , ଝାଡ଼ଖଣ୍ଡ ବିଶ୍ୱର ସବୁଠାରୁ ବଡ଼ ସ୍ୱାସ୍ଥ୍ୟ ବୀମା ଯୋଜନା , ଆୟୁଷ୍ମାନ ଭାରତ , ପିଏମଜେର ଶୁଭାରମ୍ଭର ସାକ୍ଷୀ ହୋଇ ରହିଛି । ଆପଣମାନଙ୍କ ସମସ୍ତଙ୍କ ଆଶୀର୍ବାଦ ଫଳରେ ଏହି ଯୋଜନା ଆଜି ସମଗ୍ର ଦେଶରେ ଲକ୍ଷ ଲକ୍ଷ ଗରିବ ପରିବାରଙ୍କୁ ବେମାରୀରୁ ମୁକ୍ତି ପ୍ରଦାନ କରୁଛି । ଏହି ଯୋଜନାର ଲାଭ ଝାଡ଼ଖଣ୍ଡକୁ ବି ହୋଇଛି । ଏଠାକାର 57 ହଜାର ଗମ୍ଭୀର ଭାବେ ବେମାର ଲୋକଙ୍କୁ ସେଭଳି ସ୍ଥିତିରୁ ଆରୋଗ୍ୟ କରିବା ସକାଶେ ମାଗଣାରେ ସେମାନଙ୍କର ଚିକିତ୍ସା କରାଯାଇସାରିଛି । ନିକଟରେ ଗଣମାଧ୍ୟମରେ ମୁଁ ଦେଖିଛି ଯେ ଜାମସେଦପୁରରେ ଆୟୁଷ୍ମାନ ଯୋଜନା ସହାୟତାରେ ଦେଶରେ ଟ୍ୟୁମରର ଦ୍ୱିତୀୟ ବୃହତ୍ତମ ଅପରେସନ୍‌ କରାଯାଇଛି । ମୁଁ କିଛି ସମୟ ପରେ ଏହି ଯୋଜନାର ଅନେକ ଲାଭାର୍ଥୀମାନଙ୍କୁ ଭେଟି ସେମାନଙ୍କର ଏ ସଂପର୍କରେ ଅନୁଭବ କ ’ ଣ ତାହା ସେମାନଙ୍କ ମୁହଁରୁ ଶୁଣିବି , ସେମାନଙ୍କ ସହ ବାର୍ତ୍ତାଳାପ କରିବି ।


    ସାଥୀଗଣ , ଝାଡ଼ଖଣ୍ଡରେ ସ୍ୱାସ୍ଥ୍ୟସେବାଗୁଡ଼ିକୁ ମଜଭୁତ କରିବା ସକାଶେ କେନ୍ଦ୍ର ସରକାର , ରାଜ୍ୟ ସରକାରଙ୍କ ସହ ମିଳିମିଶି ନିରନ୍ତର ପ୍ରୟାସ ଜାରି ରଖିଛି । ଦେଓଧରରେ ଏମ୍ସ ପ୍ରତିଷ୍ଠା କରାଯିବା ଦ୍ୱାରା ଆଜି ତିନୋଟି ଜିଲ୍ଲା , ଦୁମକା , ହଜାରିବାଗ ଏବଂ ପଲାମୁରେ ମେଡ଼ିକାଲ କଲେଜର ଉଦଘାଟନ ଆମର ଏହି ପ୍ରୟାସର ପରିଣାମ । କେବଳ ତିନି ବର୍ଷ ପୂର୍ବରୁ ସ୍ଥିତି ଏଭଳି ଥିଲା ଯେ ଝାଡ଼ଖଣ୍ଡରେ ତିନିଟି ମେଡ଼ିକାଲ କଲେଜ ଥିଲା , କିନ୍ତୁ ଆଜି ଆପଣମାନେ ଦେଖନ୍ତୁ ଯେ ଗୋଟିଏ ଦିନରେ ଏଠାରେ ତିନି ତିନିଟି ମେଡ଼ିକାଲ କଲେଜ ଖୋଲିଛି । ଏହିସବୁ ମେଡ଼ିକାଲ କଲେଜମାନଙ୍କରୁ ଏଠାକାର ଯୁବକଯୁବତୀମାନେ ଏହିଠାରେ ମେଡ଼ିକାଲ ପାଠ ପଢ଼ିବାର ବିକଳ୍ପ ତ ମିଳିବ , ଏଥିସହ ସାଧାରଣ ଜନତାଙ୍କୁ ସ୍ୱାସ୍ଥ୍ୟ ସେବା ଓ ସୁବିଧା ମଧ୍ୟ ଉପଲବ୍ଧ ହୋଇପାରିବ । ଏଥି ସହ ହଜାରିବାଗ , ଦୁମକା , କଲାମୁ ଏବଂ ଜାମସେଦପୁରରେ 500 ବେଡ଼ କ୍ଷମତା ବିଶିଷ୍ଟ ହସପିଟାଲର ମଧ୍ୟ ଶିଳାନ୍ୟାସ କରାଯାଇଛି ।


    ଭାଇ ଓ ଭଉଣୀଗଣ , ସ୍ୱାସ୍ଥ୍ୟର ସିଧା ସମ୍ବନ୍ଧ ପାନୀୟ ଜଳ ସହ ସଂଶ୍ଳିଷ୍ଟ , ସ୍ୱଚ୍ଛତା ସହ ସଂଶ୍ଳିଷ୍ଟ । ଝାଡ଼ଖଣ୍ଡରେ ଲୋକମାନଙ୍କୁ ସ୍ୱଚ୍ଛ ପାନୀୟ ଜଳ ଉପଲବ୍ଧ କରିବା ସକାଶେ ସରକାର ନିରନ୍ତର ପ୍ରୟାସ କରି ଆସୁଛନ୍ତି । ଆମ ସରକାର ହଜାର ହଜାର କୋଟି ଟଙ୍କା ବ୍ୟୟ କର ଗୋଟିଏ କିମ୍ବା ଦୁଇଟି ନୁହେଁ , 350ଟି ପରିଯୋଜନାରେ କାର୍ଯ୍ୟ କରୁଛନ୍ତି । ଏଭଳି 11ଟି ପ୍ରୋଜେକ୍ଟର ଉଦଘାଟନ ଏବଂ ଶିଳାନ୍ୟାସ ଏବେ କିଛି ସମୟ ପୂର୍ବରୁ କରିବାର ସୌଭାଗ୍ୟ ମୋତେ ମିଳିଛି ।


    ଭାଇ ଓ ଭଉଣୀଗଣ , ଆଜି ଏଠାରେ ଜଳସେଚନ ସହିତ ସଂଶ୍ଳିଷ୍ଟ ଅନେକ ପ୍ରକଳ୍ପ , ଏହାର ମଧ୍ୟ ଶୁଭାରମ୍ଭ କରାଯାଇଛି । ସେସବୁ ସଂପୂର୍ଣ୍ଣ ହେଲେ ହଜାରିବାଗ ସହ ରାମଗଡ଼ , ପାଲାମୁ , ଗୋଡ଼ା , ପଶ୍ଚିମ ସିଂହଭୂମ କ୍ଷେତ୍ରର ହଜାର ହଜାର ହେକ୍ଟର ଜମିକୁ ଜଳସେଚନ ସୁବିଧା ଉପଲବ୍ଧ କରାଯାଇପାରିବ । ପୂର୍ବଥର ଯେତେବେଳେ ମୁଁ ପାଲାମୁ ଯାଇଥିଲି ତ ଦଶନ୍ଧି ଦଶନ୍ଧି ଧରି ଅଟକି ରହିଥିବା ମଣ୍ଡଳ ଡ଼୍ୟାମ୍‌ ଏବଂ ଉତ୍ତର କୋଏଲ ପରିଯୋଜନା ଉପରେ କାର୍ଯ୍ୟ ଆରମ୍ଭ କରାଯାଇଥିଲା । ଏହି ସମସ୍ତ ପ୍ରକଳ୍ପ ଏଠାକାର କୃଷକ ଭାଇମାନଙ୍କ ଭବିଷ୍ୟତ ଉଜ୍ଜ୍ୱଳ କରିବା ସୁନିଶ୍ଚିତ ।


    ସାଥୀଗଣ , ଝାଡ଼ଖଣ୍ଡ ଓ କେନ୍ଦ୍ର ସରକାର ମଧ୍ୟରେ ବିହନ ଠାରୁ ନେଇ ବଜାର ପର୍ଯ୍ୟନ୍ତ ଅଭିଯାନକୁ କାର୍ଯ୍ୟରେ ପରିଣତ କରିବା ସକାଶେ ପ୍ରୟାସ ଜାରି ରହିଛି । ଆଜି କୃଷକ ପରିବାରମାନଙ୍କୁ ଦେବାର ଯୋଜନାର ଶୁଭାରମ୍ଭ କରାଯାଇଛି । କିଛି କୃଷକଙ୍କୁ ଏଥିପାଇଁ ଚେକ୍‌ ବଣ୍ଟନ କରାଯାଇଛି । ଏହି ଯୋଜନା ଦ୍ୱାରା ପ୍ରଦେଶର 27 ଲକ୍ଷ କୃଷକଙ୍କ ଫାଇଦା ପହଞ୍ଚିବ । ଏହି ସ୍ମାର୍ଟ ଫୋନ ଦ୍ୱାରା ଏବେ ସେମାନେ ସେମାନଙ୍କର ଫସଲ ବିକ୍ରୀ ସହ ଜଡ଼ିତ ଡ଼ିଜିଟାଲ କାରବାର ସହଜସାଧ୍ୟ ହୋଇପାରିବ । ସେମାନେ ପାଣିପାଗର ଖବର ସ୍ମାର୍ଟ ଫୋନ ଜରିଆରେ ପାଇପାରିବେ , କୃଷି କର୍ମ ସଂପର୍କର ନୂଆ ନୂଆ ପଦ୍ଧତି ଓ ପ୍ରଯୁକ୍ତି ସଂପର୍କରେ ସୂଚନା ପାଇପାରିବେ ଏବଂ ଏଥିସହ ସରକାରଙ୍କ ଅନ୍ୟ ଯୋଜନାଗୁଡ଼ିକ ସହ ବି ସିଧାସଳଖ ସଂଯୁକ୍ତ ହୋଇପାରିବେ ।


    ସାଥୀଗଣ , କେନ୍ଦ୍ର ସରକାର ହୁଅନ୍ତୁ ଅଥବା ଝାଡ଼ଖଣ୍ଡ ସରକାର , କୃଷକମାନଙ୍କୁ , ଗରିବ ଲୋକମାନଙ୍କୁ ଦଲାଲମାନଙ୍କ ଠାରୁ ମୁକ୍ତ କରିବାଲାଗି ଏହା ଆମର ଧେୟ ହୋଇଛି ।


    ଏହି କାରଣ ଯୋଗୁ ରାସନ ଠାରୁ ନେଇ ଛାତ୍ରବୃତ୍ତି ପର୍ଯ୍ୟନ୍ତ , ପେନସନ୍‌ ହୋଇଥାଉ ଅବା ଅନ୍ୟ ଯେକୌଣସି ପ୍ରକାର ସରକାରୀ ସାହାଯ୍ୟ ସହଯୋଗ , ଏବେ ସେସବୁ ସିଧାସଳଖ ଲାଭାର୍ଥୀମାନଙ୍କ ବ୍ୟାଙ୍କ ଜମାଖାତାକୁ ପଠାଇ ଦିଆଯାଉଛି । ନିକଟରେ ଏହି ଅଭିଯାନକୁ ବିସ୍ତାର କରାଯାଇ କ୍ଷୁଦ୍ର ଚାଷୀମାନଙ୍କ ପାଇଁ ଏକ ବିରାଟ ଯୋଜନା ପ୍ରସ୍ତୁତ କରାଯାଇଛି । ଆମ ସରକାର ପ୍ରଧାନମନ୍ତ୍ରୀ କିଷାନ ସମ୍ମାନ ନିଧି ଯୋଜନା ଆରମ୍ଭ କରିଛି । ଏହା ଅଧୀନରେ ଏଭଳି କୃଷକମାନଙ୍କୁ ଯେଉଁମାନଙ୍କ ନିକଟରେ ପାଞ୍ଚ ଏକର ଅଥବା ତା ’ ଠାରୁ କମ୍‌ ଚାଷଜମି ରହିଛି ସେମାନଙ୍କ ବ୍ୟାଙ୍କ୍‌ ଜମାଖାତାକୁ ସିଧା ଅର୍ଥ ହସ୍ତାନ୍ତରଣ କରାଯିବ । ଆଗାମୀ ଦଶ ବର୍ଷରେ ସାଢ଼େ ସାତ ଲକ୍ଷ କୋଟି ଟଙ୍କା ଆମ ସରକାର କୃଷକମାନଙ୍କ ବ୍ୟାଙ୍କ୍‌ ଜମାଖାତାରେ ପୈଠ କରିବ । ଏହି ଅର୍ଥରେ ସେମାନେ ଉପଯୁକ୍ତ ସମୟରେ ବିହନ କିଣିପାରିବେ , ଔଷଧ କିଣିପାରିବେ , ସାର କିଣିବାରେ ସେମାନଙ୍କୁ ଏହି ଅର୍ଥ ବିଶେଷ ସହାୟକ ହେବ ଏବଂ ସେମାନଙ୍କୁ ଆଉ ସାହୁକାରମାନଙ୍କ ଚାରିକଡ଼େ ଚକ୍କର କାଟିବାକୁ ପଡ଼ିବନାହିଁ କି ସେମାନଙ୍କ ଠାରୁ ଚଢ଼ା ସୁଧ ହାରରେ ଟଙ୍କା କରଜ ନେବାକୁ ପଡ଼ିବନାହିଁ । ଏଥିରୁ ସେମାନଙ୍କୁ ମୁକ୍ତି ମିଳିବ । ଏହାଦ୍ୱାରା ଦେଶର ପ୍ରାୟ 12 କୋଟି କୃଷକଙ୍କୁ ଲାଭ ମିଳିବ । ଝାଡ଼ଖଣ୍ଡର 22 ଲକ୍ଷ କୃଷକ ପରିବାରଙ୍କୁ ଏଥିରୁ ସିଧା ଲାଭ ମିଳିବାକୁ ଯାଉଛି ।


    ସା ଥୀଗଣ , ସବକା ସାଥ , ସବକା ବିକାଶ ମନ୍ତ୍ର ଦ୍ୱାରା ପରିଚାଳିତ ହୋଇ କେନ୍ଦ୍ର ସରକାର ଗରିବମାନଙ୍କୁ , ବଂଚିତମାନଙ୍କୁ , ଶୋଷିତ , ଆଦିବାସୀମାନଙ୍କୁ , ମହିଳାମାନଙ୍କୁ , ଯୁବକମାନଙ୍କୁ , ସମାଜର ପ୍ରତ୍ୟେକ ବର୍ଗଙ୍କୁ ସଶକ୍ତ କରିବା କାର୍ଯ୍ୟରେ ନିୟୋଜିତ ଅଛନ୍ତି । ଏହି ଚିନ୍ତାଧାରା ଫଳରେ ଆଜି ଦୁଇଟି ବିରାଟ ଶିକ୍ଷା ସଂସ୍ଥାନର ଉଦଘାଟନ ଏବଂ ଶିଳାନ୍ୟାସ କରାଯାଇଛି । ଏଥିରୁ ଗୋଟିଏ ମହିଳାମାନଙ୍କ ସହ ସଂଶ୍ଳିଷ୍ଟ ଏବଂ ଅନ୍ୟଟି ଆମର ଆଦିବାସୀ ଭାଇଭଉଣୀମାନଙ୍କ ପାଇଁ ଉଦ୍ଦିଷ୍ଟ । ରାମଗଡ଼ଠାରେ ମହିଳ ଇଂଜିନିୟରିଂ କଲେଜର ଆଜି ଉଦଘାଟନ କରାଯାଇଛି । ସେହିଭଳି ହଜାରିବାଗଠାରେ ଆଚାର୍ଯ୍ୟ ବିନୋବା ଭାବେ ବିଶ୍ୱବିଦ୍ୟାଳୟଠାରେ ସେଣ୍ଟର ଫର୍‌ ଟ୍ରାଇବାଲ ଷ୍ଟଡ଼ିଜର ଶିଳାନ୍ୟାସ କରାଯାଇଛି ।


    ସା ଥୀଗଣ , ଝାଡ଼ଖଣ୍ଡ ମହିଳା ସଶକ୍ତିକରଣ ଦିଗରେ ସର୍ବଦା ଅଗ୍ରଣୀ ରହିଆସିଛି । ହଜାରିବାଗର କନ୍ୟା କ୍ୟାପ୍ଟେନ୍‌ ସୁରଭି ଗଣତନ୍ତ୍ର ଦିବସ ପରେଡ଼ରେ ବାଇକରେ ଯେଉଁ ଚିତ୍ତାକର୍ଷକ ପ୍ରଦର୍ଶନ କରିଛନ୍ତି , ତାହାର ଚର୍ଚ୍ଚା ସମଗ୍ର ଭାରତରେ ହେଉଛି । ରାମଗଡ଼ର ମହିଳା ଇଞ୍ଜିନିୟରିଂ କଲେଜ ବି କ୍ୟାପ୍ଟେନ ଶିଖା ସୁରଭି ଭଳି ଅନେକ କନ୍ୟାମାନଙ୍କୁ ଦେଶକୁ ଉପହାର ଦେବାକୁ ଯାଉଛି ଯିଏ କି ନୂତନ ଭାରତର ନୂତନ ସଂସ୍କାରର ସୃଜନ କରିବ । ଏହା ପୂର୍ବ ଭାରତର ପ୍ରଥମ ଏବଂ ସମଗ୍ର ଦେଶରେ ତୃତୀୟ କଲେଜ ଯେଉଁଠାରେ କେବଳ ବାଳିକାମାନଙ୍କୁ ଇଂଜିନିୟରିଂ ଶିକ୍ଷା ପ୍ରଦାନ କରାଯାଉଛି ।


    ଭାଇ ଓ ଭଉଣୀଗଣ , କେନ୍ଦ୍ର ସରକାର ଆଦିବାସୀ ସମାଜରକୁ ଶିକ୍ଷା ଓ କୌଶଳ ସହ ଯୋଡ଼ିବା ସକାଶେ ବି ନିରନ୍ତର ପ୍ରୟାସ ଜାରି ରଖିଆସିଛି । ତାହା ସ୍କୁଲ ଶିକ୍ଷା ହୋଇଥାଉ ଅଥବା ଉଚ୍ଚ ଶିକ୍ଷା , ଆଦିବାସୀ ସମାଜର ଯୁବସାଥୀଗଣଙ୍କୁ ସକଳ ପ୍ରକାର ସହାୟତା ଯୋଗାଇ ଦିଆଯାଉଛି । ଆଚାର୍ଯ୍ୟ ବିନୋବା ଭାବେ ବିଶ୍ୱବିଦ୍ୟାଳୟ ଠାରେ ଜନଜାତି ଅଧ୍ୟୟନ କେନ୍ଦ୍ର ପ୍ରତିଷ୍ଠା ହେବାପରେ ଏଠାକାର ସମାଜ ଓ ସଂସ୍କୃତି ସଂପର୍କରେ ସବିସ୍ତାର ଜାଣିବା ଏବଂ ଆଗାମୀ ପିଢ଼ି ପର୍ଯ୍ୟନ୍ତ ସମାଜର ସଂସ୍କାରକୁ ପହଞ୍ଚାଯିବା କାର୍ଯ୍ୟକୁ ବେଶ୍‌ ସହଯୋଗ ମିଳିପାରିବ ।


    ଏହି ଭଳି ଭାବେ ଝାଡ଼ଖଣ୍ଡ ସହିତ ଦେଶର ସମସ୍ତ ଆଦିବାସୀ କ୍ଷେତ୍ରରେ ଏକଲବ୍ୟ ମଡ଼େଲ ସ୍କୁଲ୍‌ ଖୋଲାଯାଉଛି । ଝାଡ଼ଖଣ୍ଡରେ ଏଭଳି ଦୁଇ ଡ଼ଜନ ବିଦ୍ୟାଳୟ ପ୍ରଥମରୁ ଆରମ୍ଭ ହୋଇସାରିଛିଏବଂ ଅନ୍ୟ ପ୍ରାୟ 70ଟି ଏଭଳି ଧରଣର ନୂତନ ବିଦ୍ୟାଳୟ ଖୋଲାଯିବା ଦିଗରେ କାର୍ଯ୍ୟ ଜାରି ରହିଛି ।


    ସାଥୀଗଣ , ଆଦିବାସୀ କ୍ଷେତ୍ରରେ କ୍ରୀଡ଼ାର ସୁବିଧା ପାଇଁ ଥିବା ସୁବିଧାକୁ ଅଧିକ ମଜଭୁତ କରାଯାଉଛି ଯଦ୍ୱାରା ଆମର ଜନଜାତିର ଯୁବା କ୍ରାଡ଼ାବିତମାନେ ଆହୁରି ଉତ୍ତମ କ୍ରୀଡ଼ା ପ୍ରଦର୍ଶନ କରିପାରିବେ । ଝାଡ଼ଖଣ୍ଡରେ ତ ତୀରନ୍ଦାଜ ସମେତ ଅନେକ ଖେଳକୁ ଦେଶକୁ ଅନେକ ଅନେକ ବଡ଼ ପ୍ରତିଭାଙ୍କୁ ଉପହାର ଦେଇଛି । ଏମିତିରେ ତ ଝାଡ଼ଖଣ୍ଡର ଯୁବକମାନଙ୍କ ଏଭଳି ଶକ୍ତି ଆଗାମୀ ଦିଗରେ ଆହୁରି ଉଜ୍ଜ୍ୱଳ ଭାବେ ସାମ୍ନାକୁ ଆସିବ ।


    ସାଥୀଗଣ , ଆଜି ଏଠାରେ ଶିଶୁମାନଙ୍କ ପୋଷଣ ପାଇଁ ଏକ ମହତ୍ତ୍ୱପୂର୍ଣ୍ଣ ଯୋଜନାର ଶୁଭାରମ୍ଭ କରାଯାଇଛି । ଏହା ମାଧ୍ୟମରେ ବିଦ୍ୟାଳୟରେ ଅଧ୍ୟୟନ କରୁଥିବା ପିଲାମାନଙ୍କୁ ପ୍ୟାକେଟରେ କ୍ଷୀର ଦିଆଯାଉଛି । ଏହା ଦ୍ୱାରା ଗରିବ ଓ ଆଦିବାସୀ ସମାଜର ପିଲାମାନେ କୁପୋଷଣ ସମସ୍ୟାରୁ ମୁକ୍ତି ପାଇପାରିବେ ଏବଂ ଯାହା ଆମର ମୁଖ୍ୟମନ୍ତ୍ରୀଜୀ ଏବେ ସୂଚୀତ କରୁଥିଲେ , ଏହି ଯୋଜନାର ନାମ ‘ କାହ୍ନା ଦୁଗ୍ଧ ଯୋଜନା ’ ଅର୍ଥାତ୍‌ , ଏକ ପ୍ରକାର ଭଗବାନ କୃଷ୍ଣଙ୍କୁ ସେମାନେ ଏକପ୍ରକାର ସ୍ମରଣ କରିଛନ୍ତି । ସେତେବେଳର ଦୁଧ ଓ ଲହୁଣିକୁ ସ୍ମରଣ କରିଛନ୍ତି । ମୁଁ ଆଶା କରୁଛି ଯେ ଏହି କାହ୍ନା ଦୁଗ୍ଧ ଯୋଜନା ଦ୍ୱାରା ଏଠାକାର ଶିଶୁମାନେ ସୁସ୍ଥ ହୁଅନ୍ତୁ , ଏଭଳି ସୁସ୍ଥ ହୁଅନ୍ତୁ ଯେ ପୂରା ଦେଶର ମସ୍ତକ ଗର୍ବରେ ଉଚ୍ଚ ହୋଇଉଠଉ । କେନ୍ଦ୍ର ସରକାର ଯେଉଁ ରାଷ୍ଟ୍ରୀୟ କୁପୋଷଣ ବିରୋଧୀ ଅଭିଯାନ ଚଳାଇଛନ୍ତି , ତାହାକୁ ବି ଏହି ଯୋଜନାରୁ ଶକ୍ତି ମିଳିବ ।


    ସାଥୀଗଣ , ଶିକ୍ଷା , କୌଶଳ ଏବଂ ପୋଷଣ ସହ ଆଦିବାସୀ ନାୟକମାନଙ୍କୁ ସମ୍ମାନ ଦେବା ସକାଶେ ସ୍ୱାଧୀନତା ପ୍ରତି ସେମାନଙ୍କର ଥିବା ଅନେକ ଯୋଗଦାନକୁ ଭବିଷ୍ୟତ ପିଢ଼ିଙ୍କ ପର୍ଯ୍ୟନ୍ତ ପହଞ୍ଚାଇବା ସକାଶେ ବି ଅନେକ ପ୍ରୟାସ କରାଯାଉଛି । ଝାଡ଼ଖଣ୍ଡରେ ନିର୍ମିତ ହେଉଥିବା ବିରସା ମୁଣ୍ଡା ସଂଗ୍ରହାଳୟ ଏହାର ପ୍ରମାଣ । ଏହି ସଂଗ୍ରହାଳୟ ମହାନ ଆଦିବାସୀ ସ୍ୱତନ୍ତ୍ରତା ସେନାନୀ ବିର୍ସା ମୁଣ୍ଡାଙ୍କ ଭଳି ନାୟକଙ୍କ ପରିଚୟକୁ ସମୃଦ୍ଧ କରିବ । ଏଭଳି ଅନେକ ସଂଗ୍ରହାଳୟ ଦେଶର ଭିନ୍ନ ଭିନ୍ନ ରାଜ୍ୟରେ ସ୍ଥାପନ କରାଯାଉଛି ଯେଉଁଥିରେ କେନ୍ଦ୍ର ସରକାର ରାଜ୍ୟ ସରକାରମାନଙ୍କୁ ସହାୟତା ଯୋଗାଇ ଦେଉଛନ୍ତି । ଏହି ସଂଗ୍ରହାଳୟ ଆମର ଆଦିବାସୀ ନାୟକମାନଙ୍କୁ ଆମକୁ ସ୍ମରଣ କରାଇବ ଏବଂ ଏଥିସହ ସେଗୁଡ଼ିକ ପର୍ଯ୍ୟଟନ କେନ୍ଦ୍ରରେ ପରିଣତ ହେବ ।


    ସାଥୀଗଣ , ମୁଁ ଆନନ୍ଦିତ ଯେ ଝାଡ଼ଖଣ୍ଡ ସ୍ୱଚ୍ଛତା ଦିଗରେ ଅନେକ ପ୍ରଶଂସନୀୟ କାର୍ଯ୍ୟ କରିଛି । ସାଢ଼େ ଚାରିବର୍ଷ ପୂର୍ବରୁ ଯେଉଁଠି ସ୍ୱଚ୍ଛତାର ମାତ୍ରା କେବଳ 20 ପ୍ରତିଶତ ଥିଲା , ସେଠାରେ ଏବେ ଝାଡ଼ଖଣ୍ଡ ନିଜେ ବିଦ୍ୟାଳୟକୁ ମୁକ୍ତାକାଶ ଶୌଚମୁକ୍ତ ରାଜ୍ୟରେ ପରିଣତ କରିପାରିଛି । ରଘୁବର ଦାସଜୀ , ତାଙ୍କର ପୂରା ଟିମ୍‌ , ତାଙ୍କର ପ୍ରଶାସନର ସମସ୍ତ ଛୋଟ ବଡ଼ ଅଧିକାରୀ ଓ ସହଯୋଗୀମାଙ୍କୁ ମୋ ତରଫରୁ ଲକ୍ଷ ଲକ୍ଷ ଅଭିନନ୍ଦନ । ରେକର୍ଡ଼ ସମୟରେ 33 ଲକ୍ଷରୁ ଅଧିକ ଶୌଚାଳୟ ନିର୍ମାଣ କରାଯାଇଛି , ଏହା ନିଶ୍ଚିତ ଭାବେ , ମୋତେ ଯାହା ସୂଚୀତ କରାଯାଇଛିଯେ ହଜାରିବାଗର ରେକର୍ଡ଼ ଏଥିରେ ଉତ୍ତମ ରହିଛି , ତାହା ଏକ ପ୍ରଶଂସନୀୟ ସାଫଲ୍ୟ । ଏଠାରେ ସବୁଠାରୁ କମ୍‌ ସମୟ ଭିତରେ ସର୍ବାଧିକ ଶୌଚାଳୟ ନିର୍ମାଣ କରାଯାଇଛି । ଏହି ଉପଲବ୍ଧ ପାଇଁ ମୁଁ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଅଭିନନ୍ଦନ ଜଣାଉଛି ।


    ସାଥୀଗଣ , ନଦୀର ଜଳକୁ ସଫା କରିବା ଲାଗି ଅନେକ ପ୍ରକଳ୍ପର ଆଜି ଉଦଘାଟନ ଏବଂ ଶିଳାନ୍ୟାସ କରାଯାଇଛି । ସାହିବଗଞ୍ଜ ସିୱର ଟ୍ରିଟମେଣ୍ଟ ପ୍ଲାଣ୍ଟର ଉଦଘାଟନ କରାଯାଇଛି ଏବଂ ରାମଗଡ଼ ସିୱର ଟ୍ରିଟମେଣ୍ଟ ପ୍ଲାଣ୍ଟ ନିର୍ମାଣ କାର୍ଯ୍ୟର ଆଜି ଶୁଭାରମ୍ଭ କରାଯାଇଛି । ନମାନୀ ଗଙ୍ଗେ ପ୍ରକଳ୍ପ ଅଧୀନରେ ଜଳ ପ୍ରକ୍ରିୟାକରଣ ସହ ଘାଟମାନଙ୍କର ସୌନ୍ଦର୍ଯ୍ୟକରଣ କାର୍ଯ୍ୟ ମଧ୍ୟ କରାଯାଉଛି । ମଧୁସୂଦନ ଘାଟର ସୌନ୍ଦର୍ଯ୍ୟକରଣ କାମ ଇତି ମଧ୍ୟରେ ସଂପୂର୍ଣ୍ଣ ହୋଇସାରିଛି । ଏହି ସବୁ କାର୍ଯ୍ୟ , ଏହି ସବୁ ପରିଯୋଜନା ଏଇଥିପାଇଁ ହୋଇପାରୁଛି କାରଣ ସାଢ଼େ ଚାରିବର୍ଷ ପୂର୍ବରୁ ଆପଣମାନେ କେନ୍ଦ୍ରରେ ଏକ ପୂର୍ଣ୍ଣ ବହୁମତ ସରକାରକୁ ଚୟନ କରିଥିଲେ ।


    ମୁଁ ଦେଶର ବିକାଶ ପାଇଁ , ଦେଶର ପ୍ରତ୍ୟେକ କ୍ଷେତ୍ରର ବିକାଶ ସକାଶେ , ପୂର୍ଣ୍ଣ ନିଷ୍ଠାର ସହ , ସଂପୂର୍ଣ୍ଣ ସଚ୍ଚୋଟ ଭାବେ , ଦିନ ରାତି ଯେତେ ବି କାର୍ଯ୍ୟ କରିପାରିବି , ତାହା କରିବାରେ ସାମାନ୍ୟ ହେଳା କରିବି ନାହିଁ । ଆପଣମାନଙ୍କ ଆଶୀର୍ବାଦ ଏମିତିରେ ତ ମୋ ଉପରେ ରହିଛି , ଏହି କାମନା ସହିତ ମୁଁ ମୋର ବକ୍ତବ୍ୟ ସମାକ୍ତ କରୁଛି ।


    ମୋ ସହିତ ଦୁଇ ହାତମୁଠା ବନ୍ଦ କରି ସଂପୂର୍ଣ୍ଣ ଶକ୍ତିର ସହ ଉଦଘୋଷଣା କରନ୍ତୁ-


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଭାରତ ମାତା କୀ – ଜୟ


    ଅନେକ ଅନେକ ଧନ୍ୟବାଦ ।


    **************

    
    
    (Release ID: 1565129) Visitor Counter : 26