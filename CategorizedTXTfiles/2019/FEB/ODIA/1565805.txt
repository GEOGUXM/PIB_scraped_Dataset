      କ୍ୟାବିନେଟ

      ପିଏମଏୱାଇ-ଜି ଦ୍ୱିତୀୟ ପର୍ଯ୍ୟାୟକୁ ଜାରି ରଖିବା ପ୍ରସ୍ତାବକୁ କ୍ୟାବିନେଟର ଅନୁମୋଦନ
      Posted On: 19 FEB 2019 4:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ପ୍ରଧାନମନ୍ତ୍ରୀ ଆବାସ ଯୋଜନା- ଗ୍ରାମୀଣ ( PMAY-G ) ଦ୍ୱିତୀୟ ପର୍ଯ୍ୟାୟକୁ 2019 ମାର୍ଚ୍ଚ ମାସ ପରେ ଜାରି ରଖିବା ସକାଶେ ଥିବା ପ୍ରସ୍ତାବକୁ ନିମ୍ନମତେ ମଞ୍ଜୁରି ମିଳିଛି :

      * 2022 ସୁଦ୍ଧା ପ୍ରଧାନମନ୍ତ୍ରୀ ଆବାସ ଯୋଜନା- ଗ୍ରାମୀଣ ପର୍ଯ୍ୟାୟ-2 ମାଧ୍ୟମରେ 1.95 କୋଟି ବାସଗୃହ ନିର୍ମାଣର ଲକ୍ଷ୍ୟଧାର୍ଯ୍ୟ ହୋଇଛି ।
      * ପ୍ରଧାନମନ୍ତ୍ରୀ ଆବାସ ଯୋଜନା କାର୍ଯ୍ୟକ୍ରମକୁ ଗ୍ରାମାଞ୍ଚଳ ଗୃହନିର୍ମାଣ ପାଇଁ ଜାରି ରଖାଯିବ । 2019-20 ସୁଦ୍ଧା ଗ୍ରାମୀଣ ( PMAY-G ) ଆଧାରରେ ପିଏମ୍ଏୱାଇଜି ପର୍ଯ୍ୟାୟ-1ରେ କାର୍ଯ୍ୟ ସମ୍ପୂର୍ଣ୍ଣ ହୋଇଛି ଏବଂ ଲକ୍ଷ୍ୟଧାର୍ଯ୍ୟ କରାଯାଇଥିବା 60 ଲକ୍ଷ ବାସଗୃହ 76 , 500 କୋଟି ଟଙ୍କା ବ୍ୟୟରେ ନିର୍ମାଣ କରାଯାଇଛି (କେନ୍ଦ୍ରୀୟ ସହାୟତା 48 , 195 କୋଟି ଏବଂ ରାଜ୍ୟ ଅଂଶ 28 , 305 କୋଟି)
      * 2019-20 ପରେ ଏହି ଯୋଜନାକୁ 2021-22 ପର୍ଯ୍ୟନ୍ତ ପରବର୍ତ୍ତୀ ଅର୍ଥ କମିଶନ ଚକ୍ରଣ ପର୍ଯ୍ୟନ୍ତ ଜାରି ରଖିବା ନିମନ୍ତେ ସ୍ଥିର କରାଯାଇଛି । ତେବେ ଏଥିପାଇଁ ଏହାର ମୂଲ୍ୟାୟନ ଓ ମଞ୍ଜୁରି ଯାହାକି ତୃତୀୟ ପକ୍ଷଙ୍କ ଦ୍ୱାରା କରାଯିବ , ସେହି ପଦ୍ଧତି ଅବଲମ୍ବନ କରାଯିବ ।
      * ଅତିରିକ୍ତ ଯୋଗ୍ୟ ପରିବାରଙ୍କୁ ଚୂଡ଼ାନ୍ତ ଆବାସ ତାଲିକାରେ ପିଏମ୍ଏୱାଇ-ଜିର ଚୂଡ଼ାନ୍ତ ପ୍ରତୀକ୍ଷା ତାଲିକାରେ ସାମିଲ କରାଯାଇଛି । ଏହାର ସିଲିଂ 1.95 କୋଟି । ଯାହାକି ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ର , ଯେଉଁଠାରେ ପିଡବ୍ଲୁଏ ସରିସାରିଛି , ସେମାନଙ୍କୁ ଅଗ୍ରାଧିକାର ଭିତ୍ତିରେ ପ୍ରଦାନ କରାଯିବ । ଏହିସବୁ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରମାନଙ୍କୁ ଗ୍ରାମାଞ୍ଚଳ ବିକାଶ ମନ୍ତ୍ରଣାଳୟ ଅର୍ଥ ମନ୍ତ୍ରଣାଳୟ ସହ ପରାମର୍ଶକ୍ରମେ ମଞ୍ଜୁରି ପ୍ରଦାନ କରିବ ।
      * 2019-20 ପର୍ଯ୍ୟନ୍ତ କାର୍ଯ୍ୟକ୍ରମ ପରିଚାଳନା ୟୁନିଟ୍ ଏବଂ ଜାତୀୟ ବୈଷୟିକ ସହଯୋଗ ଏଜେନ୍ସି ଜାରି ରହିବ ।
      * ବର୍ତ୍ତମାନର ବ୍ୟବସ୍ଥା EBR ଏହି ଯୋଜନା ଅବଧି ଶେଷ ହେବା ପର୍ଯ୍ୟନ୍ତ ଆବଶ୍ୟକ ଅତିରିକ୍ତ ପୁଞ୍ଜି ସଂଗ୍ରହ କରିବ ।
      * କାର୍ଯ୍ୟକ୍ରମ ପାଣ୍ଠିରୁ ପ୍ରଶାସନିକ ବ୍ୟୟ ପରିମାଣ 4 ପ୍ରତିଶତରୁ 2 ପ୍ରତିଶତକୁ ହ୍ରାସ କରାଯାଇଛି । କାର୍ଯ୍ୟକ୍ରମ ପାଣ୍ଠିର 2 ପ୍ରତିଶତ ପ୍ରଶାସନିକ ସାଧନ ପାଇଁ ରଖାଯାଇଛି , ଯାହାକି ମୂଳ ପାଣ୍ଠିରୁ ବିଭାଜିତ ହୋଇଛି । କାର୍ଯ୍ୟକ୍ରମ ପାଣ୍ଠିର 0.30 ପ୍ରତିଶତ କେନ୍ଦ୍ରୀୟ ସ୍ତରରେ ଏବଂ ଅବଶିଷ୍ଟ 1.70 ପ୍ରତିଶତ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରର ପ୍ରଶାସନିକ ପାଣ୍ଠି ବାବଦକୁ ବ୍ୟୟ କରାଯିବ ।

    ଉପକାରିତା


    ବଳି ପଡ଼ିଥିବା ଗ୍ରାମୀଣ ପରିବାର , ଯେଉଁମାନେ କି ବାସହୀନ ଏବଂ ଅବା ଦଦରା ଘରେ ରହିଛନ୍ତି ଏବଂ ସେମାନଙ୍କର ସିଲିଂ 1.95 କୋଟି ହୋଇଥିବ ସେମାନଙ୍କୁ 2022 ମସିହା ସୁଦ୍ଧା ପକ୍କା ଘର ଯୋଗାଇ ଦିଆଯିବ ।


    *****************

    
    
    (Release ID: 1565805) Visitor Counter : 20
    
    
    
    
    

*