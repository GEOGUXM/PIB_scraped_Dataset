      ଉପରାଷ୍ଟ୍ରପତିଙ୍କ ସଚିବାଳୟ

      ସତତ ବିକାଶ ସୁନିଶ୍ଚିତ କରିବା ପାଇଁ ସମସ୍ତ ଦେଶ ମଧ୍ୟରେ ବ୍ୟାପକ ସହଯୋଗର ଆବଶ୍ୟକତା ରହିଛି: ଉପରାଷ୍ଟ୍ରପତି
      • ଭାରତର ରୀତି-ନୀତି ସତତ ଜୀବନ ଶୈଳୀକୁ ପ୍ରତିଫଳିତ କରିଥାଏ
      • ଆନ୍ତର୍ଜାତିକ ସୌର ମେଣ୍ଟ ସ୍ୱଚ୍ଛ ଉର୍ଜାକୁ ବିକଶିତ କରିବା ଦିଗରେ ଭାରତର ସବୁଠାରୁ ମହତ୍ୱପୂର୍ଣ୍ଣ ପଦକ୍ଷେପ
      Posted On: 11 FEB 2019 5:00PM by PIB Bhubaneshwar


    ବ୍ୟାପକ ସ୍ତରରେ ହେଉଥିବା ପରିବେଶ ପ୍ରଦୂଷଣ ଏବଂ ଏହାର ବିପଜ୍ଜନକ କୁପରିଣତି ଉପରେ ଗଭୀର ଚିନ୍ତା ବ୍ୟକ୍ତ କରି ଉପରାଷ୍ଟ୍ରପତି ଏମ ଭେଙ୍କେୟା ନାଇଡୁ ବିଶ୍ୱର ସମସ୍ତ ଦେଶମାନଙ୍କୁ ସତତ ବିକାଶ ପାଇଁ ବ୍ୟାପକ ସ୍ତରରେ ସହଯୋଗର ଆହ୍ୱାନ କରିଛନ୍ତି ।


    ଶ୍ରୀ ନାଇଡୁ ଏନର୍ଜୀ ଆଣ୍ଡ ଇନଷ୍ଟିଚ୍ୟୁଟ , ଟେରୀ ଦ୍ୱାରା ଆଜି ଏଠାରେ ଆୟୋଜିତ ବିଶ୍ୱ ସତତ ବିକାଶ ସମ୍ମିଳନୀ 2019କୁ ସମ୍ବୋଧିତ କରି କହିଲେ ଯେ ସମାବେଶୀ ବିକାଶ ସତତ ବିକାଶ ଉପରେ କେନ୍ଦ୍ରିଭୂତ । ସ୍ଥାୟୀ କୃଷି , ସ୍ଥାୟୀ ସହରୀକରଣ , ସ୍ଥାୟୀ ଉର୍ଜା ସୁରକ୍ଷା , ସ୍ଥାୟୀ ବର୍ଯ୍ୟବସ୍ତୁ ପରିଚାଳନା , ସ୍ଥାୟୀ ବନ୍ୟ ଜୀବ ସଂରକ୍ଷଣ ଏବଂ ସ୍ଥାୟୀ ସବୁଜୀକରଣ ପଦକ୍ଷେପ ଏଥିରେ ସମାହିତ ।


    ଉପରାଷ୍ଟ୍ରପତି କହିଲେ ଯେ ଭାରତର ପାରମ୍ପରିକ ରୀତି-ନୀତି ସତତ ଜୀବନ ଶୈଳୀକୁ ପରିଲକ୍ଷିତ କରିଥାଏ । ଭାରତର ବୈଦିକ ଦର୍ଶନ ମଧ୍ୟ ସବୁବେଳେ ପ୍ରକୃତି ଏବଂ ମାନବ ମଧ୍ୟରେ ଗଭୀର ସମ୍ବନ୍ଧ ଉପରେ ଗୁରୁତ୍ୱ ପ୍ରଦାନ କରିଆସିଛି । ସେ କହିଲେ ଯେ ସତତ ବିକାଶ ପାଇଁ ପ୍ରତ୍ୟେକ ବ୍ୟକ୍ତିକୁ ଯୋଗଦାନ କରିବା ଆବଶ୍ୟକ । ଚାହିଁଲେ ଲମ୍ବା ଟ୍ରାଫିକ ଜାମରେ ଇଞ୍ଜିନ ବନ୍ଦ କିମ୍ବା ଭିଡ ସହରମାନଙ୍କରେ କାର୍ଯ୍ୟାଳୟ ଯିବା ଆସିବା ପାଇଁ ସାଇକେଲର ବ୍ୟବହାର କିମ୍ବା ବେକାର ହୋଇଯାଇଥିବା ବସ୍ତୁମାନଙ୍କର ପୁନଃଚକ୍ରଣ କରାଯାଇପାରିବ । ପ୍ରାକୃତିକ ସମ୍ବଳର ତର୍କସଙ୍ଗତ ବ୍ୟବହାର କରି ଭବିଷ୍ୟତ ପିଢ଼ି ପାଇଁ ସେଗୁଡ଼ିକୁ ସଂରକ୍ଷିତ ରଖିବାର ମହତ୍ୱ ଉପରେ ଜୋର ପ୍ରଦାନ କରି ଶ୍ରୀ ନାଇଡୁ କହିଲେ ଯେ ସମସ୍ତଙ୍କୁ ଏହି ବିଷୟ ବୁଝିବା ଆବଶ୍ୟକ ଯେ ଆମକୁ ପୃଥିବୀରୁ ଯାହା ବି କିଛି ମିଳିଥାଏ ତାହା ଆମର ଉତ୍ତରାଧିକାର ନୁହେଁ ବରଂ ଆମେ ହେଉଛି କେବଳ ଏହାର ସଂରକ୍ଷକ । ଏପରି ସ୍ଥଳରେ ଆମର ପ୍ରମୁଖ ଦାୟିତ୍ୱ ହେଉଛି ଆମେ ଏହି ପ୍ରାଚୀନ ଗୌରବ ସହିତ ଆଗାମୀ ପିଢ଼ିକୁ ସମ୍ପନ୍ନ କରିବା ।


    ଉପରାଷ୍ଟ୍ରପତି ଧର୍ମଂ ରକ୍ଷତି: ରକ୍ଷତଃ ପ୍ରାଚୀନ ଭାରତୀୟ ଉକ୍ତିକୁ ଉଦ୍ଧୃତ କରି କହିଲେ ଯେ ଯଦି ଆପଣ ଧର୍ମକୁ ବଜାୟ ରଖନ୍ତି ତେବେ ଏହା ଆପଣଙ୍କୁ ରକ୍ଷା କରିବ ଏବଂ ଯଦି ଆପଣ ପ୍ରକୃତିକୁ ସଂରକ୍ଷିତ ରଖିବେ ତେବେ ଏହା ବଦଳରେ ପ୍ରକୃତି ଆପଣମାନଙ୍କୁ ସଂରକ୍ଷଣ ଦେବ ଏବଂ ପୋଷଣ କରିବ । ସେ କହିଲେ ଯେ ଯଦି ଆମେ ଏପରି ନକରିବା ତେବେ ଏହାଦ୍ୱାରା ଆମେ ଧ୍ୱଂସ ହୋଇଯିବାର ସଂକଟ ସୃଷ୍ଟି ହୋଇପାରେ ।


    ଶ୍ରୀ ନାଇଡୁ କହିଲେ ଯେ ବିଶ୍ୱ ହେଉଛି ଆମ ମା ’ ସମାନ । ଏପରିକି ସମ୍ପୂର୍ଣ୍ଣ ମାନବ ଜାତିକୁ ଧାର୍ମିକ ଓ ଜାତିଗତ ଭେଦଭାବ ଭୁଲି ଏହାକୁ ସଂରକ୍ଷିତ ରଖିବା ପାଇଁ ଏକଜୁଟ ହୋଇ ପ୍ରୟାସ କରିବା ଆବଶ୍ୟକ । ବିକାଶଶୀଳ ଦେଶମାନଙ୍କ ଦ୍ୱାରା ଜଳବାୟୁ ପରିବର୍ତ୍ତନର ତତ୍କାଳ ଦୁସ୍ପରିଣାମର ମୁକାବିଲା କରିବା ପାଇଁ ସେ କହିଲେ ଯେ ଏହା ଏଥିପାଇଁ ହେଉଛି ଯେ ଜଳବାୟୁରେ ହେଉଥିବା ପରିବର୍ତ୍ତନ ଉପରେ ଅଧିକରୁ ଅଧିକ ନିର୍ଭରଶୀଳ । ଏପରି ସ୍ଥଳେ ସମସ୍ତଙ୍କୁ ମିଳିତ ଭାବେ ଜଳବାୟୁ ପରିବର୍ତ୍ତନର ଦୁସ୍ପରିଣାମକୁ ହ୍ରାସ କରିବାର ପ୍ରୟାସ କରିବା ଆବଶ୍ୟକ ।


    ଉପରାଷ୍ଟ୍ରପତି ସ୍ୱଚ୍ଛ ଉର୍ଜାକୁ ପ୍ରୋତ୍ସାହିତ କରିବା ପାଇଁ ଫ୍ରାନ୍ସ ସହିତ ମିଶି ଆନ୍ତର୍ଜାତିକ ସୌର ଗଠବନ୍ଧନ ନିର୍ମାଣ କରିବା ନେଇ ସରକାରଙ୍କ ପଦକ୍ଷେପକୁ ପ୍ରଶଂସା କରିଥିଲେ । ସେ କହିଲେ ଯେ ଭାରତ ଖୁବ ଶୀଘ୍ର 175 ଗିଗାୱାଟ ଅକ୍ଷୟ ଉର୍ଜା ଉତ୍ପାଦନର ଲକ୍ଷ୍ୟ ହାସଲ କରିନେବ । 2022 ପର୍ଯ୍ୟନ୍ତ ଦେଶରେ 40 ପ୍ରତିଶତ ବିଜୁଳୀ ଅଣ-ଜୀବାଷ୍ମ ଇନ୍ଧନରୁ ପ୍ରସ୍ତୁତ କରାଯିବ ଏବଂ ଅଭିଷ୍ଟ ରାଷ୍ଟ୍ରୀୟ ନିର୍ଦ୍ଧାରିତ ଯୋଗଦାନ-ଏନଡିସି ଅନ୍ତର୍ଗତ 2030 ପର୍ଯ୍ୟନ୍ତ ନିର୍ଗମନ ଗହନତାକୁ 2005 ସ୍ତର ମୁକାବିଲାରେ ସକଳ ଘରୋଇ ଉତ୍ପାଦର 33-35 ପ୍ରତିଶତ ପର୍ଯ୍ୟନ୍ତ ହ୍ରାସ କରିବା ପାଇଁ ପ୍ରତିବଦ୍ଧ । ସେ କହିଲେ ଯେ କୃଷି କ୍ଷେତ୍ରରେ ସତତ ବିକାଶ ପାଇଁ ଜୈବ ପ୍ରାଦ୍ୟୋଗିକୀ ଏବଂ ନାନୋ ପ୍ରାଦ୍ୟୋଗିକୀର ତତ୍କାଳ ବ୍ୟବହାରର ଆବଶ୍ୟକତା ରହିଛି , ଯାହା ଫଳରେ କି ଏହା ଜରିଆରେ ନାନୋ ଫଟିଲାଇଜର ସହିତ ଅନେକ ସବୁଜ ଉତ୍ପାଦ ବିକଶିତ କରାଯାଇ ପାରିବ ।


    ଶ୍ରୀ ନାଇଡୁ କହିଲେ ଯେ କୃଷକମାନଙ୍କୁ ଜଳବାୟୁ ପରିବର୍ତ୍ତନର କୁପରିଣାମ ପ୍ରତି ସଚେତନ କରିବା ଜରୁରୀ । ସେ ସିଞ୍ଚା ଜଳସେଚନ ପାଇଁ ପ୍ରଭାବୀ ତନ୍ତ୍ର ବିକଶିତ କରିବା ପାଇଁ ପ୍ରତି ବିନ୍ଦୁ ଅଧିକ ଫସଲ ଉପରେ ଗୁରୁତ୍ୱାରୋପ କରିଥିଲେ । ସେ ଜୈବିକ କୃଷି ଉପରେ ଜୋର ଦେଇ କୀଟମାନଙ୍କୁ ମାରିବା ପାଇଁ ପ୍ରାକୃତିକ ଉପାୟକୁ ଆପଣେଇବା ପାଇଁ କହିଥିଲେ ।


    ଉପରାଷ୍ଟ୍ରପତି ଗ୍ରାମୀଣ କ୍ଷେତ୍ରରୁ ହତାଶାରେ ପଳାୟନକୁ ରୋକିବାର ଆବଶ୍ୟକତା ସମ୍ବନ୍ଧରେ କହିଥିଲେ ଏବଂ ଏଥିସହିତ ସହରୀ କ୍ଷେତ୍ରରେ ରହୁଥିବା ଗରିବମାନଙ୍କ ଜୀବନକୁ ଉନ୍ନତ କରିବା ପାଇଁ ସେମାନଙ୍କୁ ସଂସ୍ଥାଗତ ଏବଂ ଆର୍ଥିକ ସହାୟତା ଉପଲବ୍ଧି କରାଇବା ପାଇଁ ଉପଯୁକ୍ତ ନୀତି ନିର୍ମାଣ ଉପରେ ଜୋର ଦେଇଥିଲେ ।


    ଶ୍ରୀ ନାଇଡୁ କହିଥିଲେ ଯେ ଏକ ସକ୍ଷମ , ସ୍ମାର୍ଟ , ସବୁଜ ଏବଂ ଉତ୍ପାଦକତାପୂର୍ଣ୍ଣ ସହରର ନିର୍ମାଣ ସତତ ବିକାଶ ଲକ୍ଷ୍ୟର ଅନୁରୂପ କରାଯିବା ଆବଶ୍ୟକ । ସରକାରଙ୍କୁ ଏହା ଉପରେ ଧ୍ୟାନ ଦେବା ଆବଶ୍ୟକ । ବର୍ଯ୍ୟବସ୍ତୁ ପରିଚାଳନା ଉପରେ ସେ କହିଥିଲେ ଯେ ଏଥିପାଇଁ ଆମକୁ ସ୍ଥାୟୀ ବ୍ୟବସ୍ଥା କରିବା ଆବଶ୍ୟକ । ଖାସକରି ସହରୀ କ୍ଷେତ୍ରରୁ ବାହାରୁଥିବା ଅଣ-ଜୈବିକ ବର୍ଯ୍ୟବସ୍ତୁର ପରିଚାଳନା ପାଇଁ ଉଚିତ ବ୍ୟବସ୍ଥା ହେବା ଆବଶ୍ୟକ କାରଣ ବର୍ଯ୍ୟବସ୍ତୁ ଆମ ଜଳସ୍ରୋତକୁ ଏବଂ ସମୁଦ୍ରକୁ ପ୍ରଦୂଷିତ କରୁଛି । ଉପରାଷ୍ଟ୍ରପତି ବୈଜ୍ଞାନିକମାନଙ୍କୁ ବର୍ଯ୍ୟବସ୍ତୁର ପୁନଃଚକ୍ରଣର ସିଦ୍ଧାନ୍ତ ଉପରେ ଚିନ୍ତା କରିବା ପାଇଁ ଗୁରୁତ୍ୱାରୋପ କରିଥିଲେ ।


    ଶ୍ରୀ ନାଇଡୁ କହିଲେ ଯେ ଭାରତ ବିଶ୍ୱର ଅଳ୍ପ କିଛି ଦେଶମାନଙ୍କ ମଧ୍ୟରୁ ଏକ , ଯେଉଁଠାରେ ବୃଦ୍ଧି ପାଉଥିବା ଜନସଂଖ୍ୟା ଏବଂ ଭବିଷ୍ୟତର ଖାଦ୍ୟପଦାର୍ଥ ନେଇ ବୃଦ୍ଧି ପାଉଥିବା ସମସ୍ୟା ସତ୍ତ୍ୱେ ବନ୍ୟ କ୍ଷେତ୍ରରେ ବିସ୍ତାର ହେଉଛି । ଦେଶର ଜଙ୍ଗଲ କ୍ଷେତ୍ର କାର୍ବନ ସିଙ୍କର କାର୍ଯ୍ୟ କରୁଛି । ଭାରତରେ ବ୍ୟାପକ ସ୍ତରରେ ବନୀକରଣ ମାଧ୍ୟମରେ ଏହାର ବଣ୍ୟ କ୍ଷେତ୍ରକୁ ବର୍ତ୍ତମାନର 21.54 ପ୍ରତିଶତରୁ ବୃଦ୍ଧି କରି 33 ପ୍ରତିଶତ କରିବାର ଲକ୍ଷ୍ୟ ରଖାଯାଇଛି ।


    ସମ୍ମିଳନୀରେ କେନ୍ଦ୍ର ବିଜ୍ଞାନ ଏବଂ ପ୍ରାଦ୍ୟୋଗିକୀ , ପୃଥ୍ୱୀ ବିଜ୍ଞାନ ତଥା ପରିବେଶ , ଜଙ୍ଗଲ ଓ ଜଳବାୟୁ ପରିବର୍ତ୍ତନ ମନ୍ତ୍ରୀ ଡଃ ହର୍ଷବର୍ଦ୍ଧନ , ଶ୍ରୀଲଙ୍କାର ପୂର୍ବତନ ରାଷ୍ଟ୍ରପତି ଚନ୍ଦ୍ରିକା କୁମାରତୁଙ୍ଗେ , ମରିସସର ପୁର୍ବତନ ରାଷ୍ଟ୍ରପତି କାସମ ଉତ୍ତୀମ , ନେପାଳର ଜଳ ସଂସାଧନ , ଉର୍ଜା ଏବଂ କୃଷି ମନ୍ତ୍ରୀ ଡଃ ବରସାମନ ପୁନ , ନରୱେର ଉପ-ବିଦେଶ ମନ୍ତ୍ରୀ ସୁଶ୍ରୀ ମରିୟାନେ ହେଗନ , ବିଶ୍ୱ ବ୍ୟାଙ୍କର ଭାରତରେ କଂଟ୍ରି ଡାଇରେକ୍ଟର ଜୁନେଦ କମଲ ଅହମ୍ମଦ ତଥା ଟେରୀର ଅଧ୍ୟକ୍ଷ ଶ୍ରୀ ନିତିନ ଦେସାଇଙ୍କ ସହିତ ଅନେକ ଅଧିକାରୀ ଏବଂ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    **************

    
    
    (Release ID: 1564049) Visitor Counter : 18