      କ୍ୟାବିନେଟ

      ପାଣିପାଗ ଓ ଜଳବାୟୁ ବିଜ୍ଞାନ କ୍ଷେତ୍ରରେ ସହଯୋଗ ଲାଗି ଭାରତ-ବ୍ରିଟେନ ମଧ୍ୟରେ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 28 FEB 2019 8:11PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ପାଣିପାଗ ଏବଂ ଜଳବାୟୁ ବିଜ୍ଞାନ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ବ୍ରିଟେନ ମଧ୍ୟରେ ସ୍ୱାକ୍ଷରିତ ବୁଝାମଣା (ଏମଓୟୁ)କୁ ମଞ୍ଜୁରି ଦେଇଛି । ଏହି ଏମଓୟୁ 28 ଜାନୁଆରୀ 2019ରେ ସ୍ୱାକ୍ଷରିତ ହୋଇଥିଲା, ଯାହା ଅଧୀନରେ, ପାଣିପାଗ ଏବଂ ଜଳବାୟୁ ବିଜ୍ଞାନ ଉପରେ ଭାଗୀଦାରୀ ସେବା ନିମନ୍ତେ ଭାରତ ଏବଂ ବ୍ରିଟେନ ମଧ୍ୟରେ ଏକ କାର୍ଯ୍ୟାନ୍ୱୟନ ରାଜିନାମା ମଧ୍ୟ ସ୍ୱାକ୍ଷରିତ ହୋଇଥିଲା ।


    ଲାଭ :


    ବ୍ରିଟେନର ମେଟ କାର୍ଯ୍ୟାଳୟ ସହିତ ସ୍ୱାକ୍ଷରିତ ଏମଓୟୁର ପ୍ରସ୍ତାବରୁ ଭାରତ ଲାଭାନ୍ୱିତ ହେବ । ଭାରତ ସନ୍ଦର୍ଭରେ ଜଳବାୟୁ ବିଜ୍ଞାନ ଏବଂ ସେବା, କ୍ଷମତା ନିର୍ମାଣ, ପାରସ୍ପରିକ ସହଯୋଗ କାର୍ଯ୍ୟକ୍ରମ, ପ୍ରଯୁକ୍ତି ବିକାଶ, କଠିନ ପାଣିପାଗ, ବାୟୂ ପ୍ରଦୂଷଣ ଅଧ୍ୟୟନ, ଜଳ ବିଜ୍ଞାନ ଭଳି ବୈଜ୍ଞାନିକ ଆହ୍ୱାନ ଉପରେ କାର୍ଯ୍ୟ କରିବା ଲାଗି ଏକ ପ୍ରଣାଳୀ ସୃଷ୍ଟି କରାଯିବ । ବୁଝାମଣା ନ୍ୟାୟସଂଗତ ଏବଂ ସମାବେଶୀ ଭାବନାକୁ ସୁଦୃଢ଼ କରୁଛି । ଉଭୟ ଦେଶ ପାରସ୍ପରିକ ସ୍ୱାର୍ଥ କ୍ଷେତ୍ରରେ ସର୍ବୋତମ ପ୍ରଚଳନକୁ ବାଂଟିବା ଲାଗି ଉଲ୍ଲେଖ କରାଯାଇଛି । ଏହା ସାମାଜିକ ଲାଭ ନିମନ୍ତେ ଉଚ୍ଚସ୍ତରୀୟ ଗବେଷଣାର ସୁଯୋଗ ମଧ୍ୟ ପ୍ରଦାନ କରିବ ।


    **********

    
    
    (Release ID: 1567362) Visitor Counter : 1