      କ୍ୟାବିନେଟ

      ବାହ୍ୟ ମହାକାଶର ଶାନ୍ତିପୂର୍ଣ୍ଣ ଉପଯୋଗ କ୍ଷେତ୍ରରେ ଭାରତ, ଫିନଲାଣ୍ଡ ସହଯୋଗ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 13 FEB 2019 7:12PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ବାହ୍ୟ ମହାକାଶର ଶାନ୍ତିପୂର୍ଣ୍ଣ ଉପଯୋଗ କ୍ଷେତ୍ରରେ ସହଯୋଗ ଲାଗି ଭାରତ ଏବଂ ଫିନଲାଣ୍ଡ ମଧ୍ୟରେ ବୁଝାମଣାପତ୍ରକୁ ମଞ୍ଜୁର କରିଛନ୍ତି । ଏହି ଏମଓୟୁ କିଛିଦିନ ପୂର୍ବରୁ 10 ଜାନୁଆରୀ , 2019ରେ ନୂଆଦିଲ୍ଲୀରେ ସ୍ୱାକ୍ଷରିତ ହୋଇଥିଲା ।


    ପ୍ରଭାବ :


    ସ୍ୱାକ୍ଷରିତ ଏମଓୟୁ ଅନ୍ତର୍ଗତ ପୃଥିବୀର ଭୂପୃଷ୍ଠର ରିମୋଟ ସେନ୍ସିଂ , ଉପଗ୍ରହ ସଂଚାର , ଉପଗ୍ରହ ଆଧାରିତ ନୌପରିବହନ , ମହାକାଶ ବିଜ୍ଞାନ ଏବଂ ବାହ୍ୟ ମହାକାଶର ଅନ୍ୱେଷଣ କ୍ଷେତ୍ରରେ ନୂତନ ଗବେଷଣା ଗତିବିଧି ଏବଂ ପ୍ରୟୋଗ ସହ ଜଡ଼ିତ ସମ୍ଭାବନା ସନ୍ଧାନ କରିବାକୁ ପ୍ରୋତ୍ସାହିତ କରାଯିବ ।


    ଫିନଲାଣ୍ଡ ସରକାରଙ୍କ ସହିତ ସହଯୋଗର ଫଳସ୍ୱରୂପ ମାନବ ଜଗତର କଲ୍ୟାଣ ଲାଗି ମହାକାଶ ପ୍ରଯୁକ୍ତିର ଉପଯୋଗ କ୍ଷେତ୍ରରେ ଏକ ମିଳିତ ଗତିବିଧି ବିକଶିତ କରିବା ସମ୍ଭବ ହୋଇପାରିବ ।


    ବିବରଣୀ :


    ବୁଝାମଣାପତ୍ର ଦ୍ୱାରା ନିମ୍ନୋକ୍ତ ସମ୍ଭାବ୍ୟ କ୍ଷେତ୍ରରେ ସହଯୋଗ ସୁନିଶ୍ଚିତ ହେବ :


    ଭୂପୃଷ୍ଠର ରିମୋଟ ସେନସିଂ


    ଉପଗ୍ରହ ସଂଚାର ଏବଂ ଉପଗ୍ରହ ଆଧାରିତ ନୌପରିବହନ


    ମହାକାଶ ବିଜ୍ଞାନ ଏବଂ ଗ୍ରହ ସମ୍ବନ୍ଧୀୟ ଅନ୍ୱେଷଣ


    ମହାକାଶ ଉପକରଣ (ଅବଜେକ୍ଟ) ଏବଂ ଭୂମି ଆଧାରିତ ବ୍ୟବସ୍ଥାର ବିକାଶ , ପରୀକ୍ଷଣ ଏବଂ ପରିଚାଳନା


    ଭାରତର ଉତକ୍ଷେପଣ ଯାନ ଦ୍ୱାରା ଫିନଲାଣ୍ଡର ମହାକାଶ ଉପକରଣକୁ ଉତକ୍ଷେପଣ କରିବା ।


    ମହାକାଶ ସହ ଜଡ଼ିତ ଡାଟାର ପ୍ରୋସେସିଂ ଏବଂ ଉପଯୋଗ


    ମହାକାଶ ପ୍ରଯୁକ୍ତି ଏବଂ ଆର୍ଟିଫିସିଆଲ ଇଂଟେଲିଜେନ୍ସର ଉପଯୋଗ ଉପରେ ଆଧାରିତ ଅଭିନବ ପ୍ରୟୋଗ ଏବଂ ସମାଧାନକୁ ବିକଶିତ କରିବା ।


    ଉଦୀୟମାନ ନୂତନ ମହାକାଶ ସମ୍ଭାବନା ଏବଂ ଡାଟା ଇକୋସିଷ୍ଟମ ଏବଂ ବାହ୍ୟ ମହାକାଶର ନିରନ୍ତର ଉପଯୋଗ କ୍ଷେତ୍ରରେ ସହଯୋଗ କରିବା


    ଏହି ଏମଓୟୁ ଅନ୍ତର୍ଗତ ଅଂଶୀଦାର କିମ୍ବା ସେମାନଙ୍କ ଦ୍ୱାରା କ୍ଷମତା କ୍ଷମତାପ୍ରାପ୍ତ ହୋଇଥିବା କାର୍ଯ୍ୟକାରୀ ସଂସ୍ଥା ଆବଶ୍ୟକତା ପଡ଼ିଲେ ସ୍ୱତନ୍ତ୍ର ସହକାରୀ ପ୍ରକଳ୍ପର ପରିଚାଳନା ଲାଗି ପ୍ରକଳ୍ପ ଦଳ ଗଠନ କରିପାରିବେ । ଏମାନଙ୍କ ମାଧ୍ୟମରେ କାର୍ଯ୍ୟାନ୍ୱୟନକାରୀ ବ୍ୟବସ୍ଥା ଅନ୍ତର୍ଗତ କାର୍ଯ୍ୟ ଆରମ୍ଭ କରାଯାଇପାରିବ ।


    କାର୍ଯ୍ୟାନ୍ୱୟନ ରଣନୀତି ଏବଂ ଲକ୍ଷ୍ୟ


    ସମସ୍ତ ଅଂଶୀଦାର ଏହି ଏମଓୟୁ ଅନ୍ତର୍ଗତ ସହକାରୀ ଗତିବିଧିରେ ସାମଞ୍ଜସ୍ୟ ପ୍ରତିଷ୍ଠା କରିବା ଉଦ୍ଦେଶ୍ୟରେ ଜଣେ ଜଣେ ସଂଯୋଜକଙ୍କୁ ଚୟନ କରିବେ । ଏହି ଏମଓୟୁର କାର୍ଯ୍ୟକାରୀତାରେ ସୁବିଧା ଲାଗି ଅଂଶୀଦାର ପାରସ୍ପରିକ ନିଷ୍ପତ୍ତି ନେବା ଲାଗି ଥର ଥର କରି ଭାରତ ଅଥବା ଫିନଲାଣ୍ଡରେ ବୈଠକ କରିବେ କିମ୍ବା ଭିଡିଓ କନଫରେନ୍ସ ଜରିଆରେ ନିଷ୍ପତ୍ତି ନେବେ ।


    ଏହି ଏମଓୟୁ ଅନ୍ତର୍ଗତ ଅଂଶୀଦାର କିମ୍ବା ସେମାନଙ୍କ ଦ୍ୱାରା କ୍ଷମତା କ୍ଷମତାପ୍ରାପ୍ତ ହୋଇଥିବା କାର୍ଯ୍ୟକାରୀ ସଂସ୍ଥା ଆବଶ୍ୟକତା ପଡ଼ିଲେ ସ୍ୱତନ୍ତ୍ର ସହକାରୀ ପ୍ରକଳ୍ପର ପରିଚାଳନା ଲାଗି ପ୍ରକଳ୍ପ ଦଳ ଗଠନ କରିପାରିବେ । ଏମାନଙ୍କ ମାଧ୍ୟମରେ କାର୍ଯ୍ୟାନ୍ୱୟନକାରୀ ବ୍ୟବସ୍ଥା ଅନ୍ତର୍ଗତ କାର୍ଯ୍ୟ ଆରମ୍ଭ କରାଯାଇପାରିବ ।


    ମହାକାଶ କ୍ଷେତ୍ରରେ ସହଯୋଗ ଲାଗି ଫିନଲାଣ୍ଡ ସରକାରଙ୍କ ଦ୍ୱାରା ବ୍ୟକ୍ତ କରାଯାଇଥିବା ଆଗ୍ରହକୁ ଦୃଷ୍ଟିରେ ରଖି ଏହି ନିଷ୍ପତ୍ତି ନିଆଯାଇଛି ।


    **********

    
    
    (Release ID: 1564806) Visitor Counter : 15