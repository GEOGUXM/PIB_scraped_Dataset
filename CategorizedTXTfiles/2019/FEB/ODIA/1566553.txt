      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଇସ୍କନ, ନୂଆଦିଲ୍ଲୀଠାରେ ଗୀତା ଆରାଧନା ମହୋତ୍ସବରେ ଯୋଗ ଦେଲେ ପ୍ରଧାନମନ୍ତ୍ରୀ
      Posted On: 26 FEB 2019 7:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ନୂଆଦିଲ୍ଲୀସ୍ଥିତ ଇସ୍କନ ଗ୍ଲୋରୀ ଅଫ ଇଣ୍ଡିଆ କଲ୍ଚରାଲ ସେଂଟର ଠାରେ ଗୀତା ଆରାଧନା ମହୋତ୍ସବରେ ଯୋଗ ଦେଇଥିଲେ ।


    ସେ ଇସ୍କନ ଭକ୍ତମାନଙ୍କ ଦ୍ୱାରା ପ୍ରସ୍ତୁତ ଏକ ଅଭିନବ ଭଗବଦ୍ ଗୀତାର ଉନ୍ମୋଚନ କରିଥିଲେ । ଯାହାର ଲମ୍ବ 2.8 ମିଟର ଏବଂ ଓଜନ 800 କିଗ୍ରା ।


    ଉପସ୍ଥିତ ଜନସଭାକୁ ସମ୍ବୋଧିତ କରି ପ୍ରଧାନମନ୍ତ୍ରୀ କହିଥିଲେ ଯେ ଏହି ଭଗବଦ୍ ଗୀତାକୁ ବାସ୍ତବରେ ଏକ ଚମତ୍କାର ଅବସରରେ ଉନ୍ମୋଚନ କରାଯାଇଛି । ସେ କହିଥିଲେ ଏହି ଅଭିନବ ପୁସ୍ତକ ବିଶ୍ୱ ପାଇଁ ଭାରତୀୟ ଜ୍ଞାନର ଏକ ପ୍ରତୀକ ହୋଇପାରିବ ।


    ପ୍ରଧାନମନ୍ତ୍ରୀ ସ୍ମରଣ କରାଇ ଦେଇଥିଲେ ଯେ ଜେଲରେ ଥିବା ସମୟରେ ଲୋକମାନ୍ୟ ତିଲକ “ ଗୀତା ରହସ୍ୟ ” ରଚନା କରିଥିଲେ , ଯେଉଁଥିରେ ସେ ସହଜ ଭାବେ , ଭଗବାନ ଶ୍ରୀକୃଷ୍ଣଙ୍କ ନିଷ୍କାମ କର୍ମର ବାର୍ତ୍ତାକୁ ବର୍ଣ୍ଣନା କରିଥିଲେ । ସେ ମଧ୍ୟ ମହାତ୍ମା ଗାନ୍ଧୀଙ୍କ “ ଭଗବଦ୍ ଗୀତା ଆକର୍ଡିଂ ଟୁ ଗାନ୍ଧୀ ” ବିଷୟରେ ଉଲ୍ଲେଖ କରିଥିଲେ । ସେ କହିଥିଲେ ଯେ ଏହି ପୁସ୍ତକର ଏକ କପି ସେ ପୂର୍ବତନ ଆମେରିକା ରାଷ୍ଟ୍ରପତି ବାରାକ ଓବାମାଙ୍କୁ ପ୍ରଦାନ କରିଥିଲେ ।


    ଏହି ପୁରାଣ ବିଷୟରେ ବୈଶ୍ୱିକ ସଚେତନତା ଜାଗ୍ରତ କରିବାରେ ଶ୍ରୀଲ ଭକ୍ତିବେଦାନ୍ତ ପ୍ରଭୁପାଦଜୀଙ୍କ ପ୍ରୟାସକୁ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ ।


    ଜୀବନରେ ଦ୍ୱନ୍ଦ୍ୱର ସମ୍ମୁଖିନ ବୋ ସମୟରେ ଭଗବଦ୍ ଗୀତା ସବୁବେଳେ ଆମର ମାର୍ଗଦର୍ଶକ ହୋଇପାରିବ ବୋଲି ପ୍ରଧାନମନ୍ତ୍ରୀ କହିଥିଲେ । ଗୀତାର ଏକ ଲୋକପ୍ରିୟ ଶ୍ଳୋକକୁ ଉଦ୍ଧାର କରି ସେ କହିଥିଲେ ଯେ ମାନବତା ବିରୋଧୀ ଶକ୍ତି ବିରୋଧରେ ଲଢ଼େଇ କରିବା ବେଳେ ଦୈବୀଶକ୍ତି ସବୁବେଳେ ଆମ ସହିତ ରହିଛି । ସେ କହିଥିଲେ ଗୀତା ଜଣକୁ ଲୋକମାନଙ୍କ ଓ ଦେଶ ପାଇଁ ସେବା କରିବା ଲାଗି ଅନୁପ୍ରାଣିତ କରିଥାଏ ।


    ପ୍ରଧାନମନ୍ତ୍ରୀ କହିଥିଲେ ଯେ ମାନବ ସମାଜ ଭୋଗୁଥିବା ଅନେକ ସମସ୍ୟାର ସମାଧାନ ଭାରତୀୟ ମୂଲ୍ୟବୋଧ ଏବଂ ସଂସ୍କୃତିରେ ରହିଛି । ଏହି ପରିପ୍ରେକ୍ଷୀରେ ସେ ଯୋଗ ଏବଂ ଆୟୁର୍ବେଦ ବିଷୟରେ ଉଲ୍ଲେଖ କରିଥିଲେ ।


    **********

    
    
    (Release ID: 1566553) Visitor Counter : 22