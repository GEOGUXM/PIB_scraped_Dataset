      କ୍ୟାବିନେଟ

      ଭାରତୀୟ ବିମାନବନ୍ଦର କର୍ତ୍ତୃପକ୍ଷଙ୍କ ପରିଚାଳନା ବର୍ଗର କାର୍ଯ୍ୟନିର୍ବାହୀମାନଙ୍କୁ ଡିପିଇ ଦ୍ୱାରା ଧାର୍ଯ୍ୟ 50 ପ୍ରତିଶତ (ସଂଶୋଧନ-ପୂର୍ବ) ସୀମା ବ୍ୟତୀତ ଦିଆଯାଉଥିବା କେତେକ ସ୍ୱତନ୍ତ୍ର ଭତ୍ତାର ନିୟମିତକରଣକୁ କେବିନେଟ ମଞ୍ଜୁରି
      Posted On: 06 FEB 2019 8:57PM by PIB Bhubaneshwar


    ଭାରତୀୟ ବିମାନବନ୍ଦର ପ୍ରାଧିକରଣ (ଏଏଆଇ)ର ପରିଚାଳନା ଶ୍ରେଣୀର କର୍ମଚାରୀଙ୍କ କାର୍ଯ୍ୟନିର୍ବାହୀ ଯଥା ବିମାନ ଯାତାୟାତ ନିୟନ୍ତ୍ରଣ , ସଂଚାର ଅଧିକାରୀ ଏବଂ ପାଇଲଟମାନଙ୍କୁ ସାଧାରଣ ଉଦ୍ୟୋଗ ବିଭାଗ (ଡିପିଇ) ଦ୍ୱାରା ନିର୍ଦ୍ଧାରିତ 50 ପ୍ରତିଶତ (ସଂଶୋଧନ ପୂର୍ବରୁ)/25 ପ୍ରତିଶତ (ସଂଶୋଧିତ) ସୀମା ବ୍ୟତୀତ ଅତିରିକ୍ତ ଭାବେ ଦିଆଯାଉଥିବା କେତେ ସ୍ୱତନ୍ତ୍ର ଭତ୍ତାକୁ ନିୟମିତ କରାଯିବ । ଏ ସଂକ୍ରାନ୍ତ ପ୍ରସ୍ତାବକୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ମଞ୍ଜୁର କରିଛନ୍ତି । ଏହି ଭତ୍ତାଗୁଡ଼ିକ ମଧ୍ୟରେ ରେଟିଂ ଭତ୍ତା , କାର୍ଯ୍ୟଚାପ ଭତ୍ତା , ଦକ୍ଷତା ଭତ୍ତା , ଉଡ଼ାଣ ଭତ୍ତା ଏବଂ ପ୍ରଶିକ୍ଷକ ଭତ୍ତା ସାମିଲ ରହିଛି । କ୍ୟାବିନେଟ ଏଥିସହିତ ଏହି ଭତ୍ତାକୁ 35 ପ୍ରତିଶତ (ସଂଶୋଧିତ) ସୀମା ପରିଧିଠାରୁ ବାହାରେ ରଖିବାକୁ ମଞ୍ଜୁରି ଦେଇଛନ୍ତି । ଏମାନଙ୍କ ଚାକିରି କାଳରେ ଅନେକ ପ୍ରକାରର ଜଟିଳ କାର୍ଯ୍ୟ ସମ୍ପାଦନ କରିବାକୁ ହୋଇଥାଏ , ଏଥିପାଇଁ ବ୍ୟାପକ ଜ୍ଞାନ ଏବଂ ବିଶେଷଜ୍ଞତା ସହିତ ଜ୍ଞାନ ସମ୍ବନ୍ଧୀୟ ସ୍ୱତନ୍ତ୍ର କୌଶଳ (ସ୍ଥାନୀୟ ଧାରଣା , ସୂଚନାର ପ୍ରୋସେସିଂ , ତାର୍କିକ ଜ୍ଞାନ , ନିଷ୍ପତ୍ତି ନେବା , ସଂଚାର ସମ୍ବନ୍ଧୀୟ ଦିଗ ଏବଂ ମାନବୀୟ ସମ୍ପର୍କ)ର ବ୍ୟବହାରିକ ଉପଯୋଗ କରିବା ମଧ୍ୟ ଆବଶ୍ୟକ ହୋଇଥାଏ ।


    ବିମାନ ଯାତାୟାତରେ ଅନେକଗୁଣା ବୃଦ୍ଧି ହୋଇଛି ଏବଂ ଏହି ବୈଷୟିକ କର୍ମଚାରୀମାନେ ଆକାଶରେ ଉଡ଼ାଣକୁ ଅତ୍ୟନ୍ତ ସୁରକ୍ଷିତ ରଖିଥାନ୍ତି । ତେଣୁ ଏହାକୁ ଧ୍ୟାନରେ ରଖି ଏହି ନିଷ୍ପତ୍ତି ନିଆଯାଇଛି । ଏହାର ଉଦ୍ଦେଶ୍ୟ ସର୍ବୋତମ ପ୍ରତିଭାଶାଳୀ ପ୍ରଫେସନାଲମାନଙ୍କୁ ଆକୃଷ୍ଟ କରିବା ଏବଂ ବର୍ତ୍ତମାନର ତାଲିମପ୍ରାପ୍ତ ଶ୍ରମ ଶକ୍ତିକୁ ବଜାୟ ରଖିବା , ଯଦ୍ଦ୍ୱାରା ବିମାନ ଯାତ୍ରା କରୁଥିବା ଲୋକମାନଙ୍କୁ ବିଶ୍ୱସ୍ତରୀୟ ସୁବିଧା ମିଳିପାରିବ ଏହି ପ୍ରଫେସନାଲମାନଙ୍କୁ ଉପଯୁକ୍ତ ପାରିଶ୍ରମିକ ଦିଆଯିବାର ଆବଶ୍ୟକତା ରହିଛି ।


    **********


    

    
    (Release ID: 1563674) Visitor Counter : 2