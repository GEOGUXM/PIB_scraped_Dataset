      କ୍ୟାବିନେଟ

      ହରିୟାଣାର ମନେଠୀ ଠାରେ ନୂତନ AIIMS ପ୍ରତିଷ୍ଠାକୁ କ୍ୟାବିନେଟର ଅନୁମୋଦନ
      Posted On: 28 FEB 2019 8:21PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ନିମ୍ନଲିଖିତ ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି

     1. ହରିୟଣାର ରେୱାରୀ ଜିଲ୍ଲାର ମନେଥିଠାରେ 1299 କୋଟି ଟଙ୍କା ବ୍ୟୟରେ ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ (AIIMS)ର ପ୍ରତିଷ୍ଠା ଏବଂ
     2. 2,25,000 କୋଟି (ନିର୍ଦ୍ଧାରିତ) ବେସିକ ବେତନ+ଏନପିଏ ( ତେବେ ବେତନ+ ଏନପିଏ 2,37,500 ଟଙ୍କାରୁ ଅଧିକ ନୁହେଁ)ରେ ନିର୍ଦ୍ଦେଶକଙ୍କ ଏକ ପଦବୀ ସୃଷ୍ଟି ।

    ପ୍ରମୁଖ ବିଶେଷତ୍ଵ:

      * ନୂତନ ଏମ୍ସରେ 100ଟି ଡାକ୍ତରୀ ସ୍ନାତକ (MBBS)ଆସନ ତଥା 60 ବିଏସସି (ନର୍ସିଂ) ଆସନ ସୃଷ୍ଟି କରାଯିବ ।
      * ନୂତନ ଏମ୍ସରେ 15-20 ସୁପର ସ୍ପେଶାଲିଟି ବିଭାଗ ରହିବ ।
      * ନୂତନ ଏମ୍ସ ପାଖାପାଖି 750 ଶଯ୍ୟା ବିଶିଷ୍ଟ ହସପିଟାଲ ହେବ ।
      * ବର୍ତ୍ତମାନ କାର୍ଯ୍ୟକ୍ଷମ ଏମ୍ସର ତଥ୍ୟ ଅନୁସାରେ ପ୍ରତ୍ୟେକ ନୂତନ ଏମ୍ସ ପ୍ରତିଦିନ 1500 ବର୍ହିରୋଗ ବିଭାଗ (ଓପିଡି)ର ରୋଗୀ ତଥା ପ୍ରତି ମାସରେ ହସପିଟାଲରେ ଦାଖଲ ହୋଇଥିବା 1000 ରୋଗୀମାନଙ୍କୁ ଚିକିତ୍ସା ସେବା ପ୍ରଦାନ କରାଯିବାର ଆଶା କରାଯାଉଛି ।

    ବିବରଣୀ:


    ନୂତନ ଏମ୍ସର ସ୍ଥାପନାରେ ଏମ୍ସ ନୂଆଦିଲ୍ଲୀ ତଥା ପିଏମଏସଏସୱାଇ ପର୍ଯ୍ୟାୟ-1 ଅନ୍ତର୍ଗତ ଆରମ୍ଭ କରାଯାଇଥିବା 6ଟି ନୂତନ ଏମ୍ସ ଭଳି ସୁବିଧା ଥିବା ହସପିଟାଲ, ମେଡିକାଲ ଏବଂ ନର୍ସିଂ ପାଠ୍ୟକ୍ରମ ପାଇଁ ଶିକ୍ଷଣ ବ୍ଲକ, ଆବାସିକ ପରିସର ନିର୍ମାଣ ତଥା ଆନୁସଙ୍ଗିକ ସୁବିଧା/ସେବାମାନ ସାମିଲ ରହିଛି । ଏହାର ଉଦ୍ଦେଶ୍ୟ ହେଉଛି ଚିକିତ୍ସା କ୍ଷେତ୍ରରେ ଗୁଣାତ୍ମକ ତୃତୀୟସ୍ତରୀୟ ସ୍ୱାସ୍ଥ୍ୟ ସେବା, ଡାକ୍ତରୀ ଶିକ୍ଷା, ନର୍ସିଂ ଶିକ୍ଷା ଏବଂ ଅନୁସନ୍ଧାନ ସୁବିଧା ଉପଲବ୍ଧ କରାଇବା ପାଇଁ ରାଷ୍ଟ୍ରୀୟ ଗୁରୁତ୍ବସମ୍ପନ୍ନ ସଂସ୍ଥାନ ଭାବେ ନୂତନ ଏମ୍ସ ପ୍ରତିଷ୍ଠା କରିବା ।


    ପ୍ରସ୍ତାବିତ ସଂସ୍ଥାନରେ 750 ଶଯ୍ୟା ବିଶିଷ୍ଟ ଏକ ହସପିଟାଲ ରହିବ, ଯେଉଁଥିରେ ଜରୁରୀକାଳୀନ ଚିକିତ୍ସା/ଟ୍ରମାକେୟାର ଶଯ୍ୟା, ଆୟୁଷ ଶଯ୍ୟା, ଘରୋଇ ଶଯ୍ୟା ତଥା ସ୍ୱତନ୍ତ୍ର ଆଇସିୟୁ ଏବଂ ସୁପର ସ୍ପେଶାଲିଟି ବ୍ୟବସ୍ଥା ସାମିଲ ହେବ ।


    ଏତଦବ୍ୟତୀତ ଏକ ମେଡିକାଲ କଲେଜ, ଆୟୁଷ ବ୍ଲକ, ଅଡିଟୋରିୟମ, ରାତ୍ରିକାଳୀନ ଆଶ୍ରୟସ୍ଥଳୀ, ଅତିଥି ଗୃହ, ଛାତ୍ରାବାସ ତଥା ଆବାସିକ ସୁବିଧାମାନ ରହିବ । ନୂତନ ଏମ୍ସର ସ୍ଥାପନା ଫଳରେ ପୁଞ୍ଜି ସମ୍ପତ୍ତି ସୃଷ୍ଟି ହେବ । ଏହାର ରକ୍ଷଣାବେକ୍ଷଣ ଏବଂ ଦେଖାଶୁଣା ପାଇଁ 6ଟି ନୂତନ ଏମ୍ସ ଲାଗି ବିଶେଷଜ୍ଞ ମାନବ ସମ୍ବଳ ମଧ୍ୟ ସୃଷ୍ଟି କରାଯିବ । ଏହି ସଂସ୍ଥାନଗୁଡିକ ପାଇଁ ହେବାକୁ ଥିବା ବ୍ୟୟ ସ୍ୱାସ୍ଥ୍ୟ ଓ ପରିବାର କଲ୍ୟାଣ ମନ୍ତ୍ରଣାଳୟର ପିଏମଏସଏସୱାଇ ଯୋଜନାର ବଜେଟରୁ ଦିଆଯିବାକୁ ଥିବା ଅନୁଦାନ ସହାୟତାରୁ ପୂରଣ କରାଯିବ ।


    ଲାଭ:


    ନୂତନ ଏମ୍ସର ପ୍ରତିଷ୍ଠା ଦ୍ୱାରା କେବଳ ସ୍ୱାସ୍ଥ୍ୟ ଶିକ୍ଷା ଏବଂ ପ୍ରଶିକ୍ଷଣରେ ପରିବର୍ତ୍ତନ ହେବ ନାହିଁ ବରଂ ସଂପୃକ୍ତ ଅଞ୍ଚଳରେ ସ୍ୱାସ୍ଥ୍ୟସେବା କ୍ଷେତ୍ରରେ ପେସାଦାରମାନଙ୍କ ସଂଖ୍ୟା କମ ଥିବା ସମସ୍ୟାକୁ ମଧ୍ୟ ଦୂର କରାଯାଇ ପାରିବ ।


    ନୂତନ ଏମ୍ସର ପ୍ରତିଷ୍ଠା ଦ୍ୱାରା ଦ୍ବୈତ ଉଦ୍ଦେଶ୍ୟ ମଧ୍ୟ ପୂରଣ ହେବ । ଜନସାଧାରଣଙ୍କୁ ସୁପର ସ୍ପେଶାଲିଟି ସେବା ପ୍ରଦାନ କରାଯିବା ସହିତ ଡାକ୍ତର ତଥା ଅନ୍ୟ ସ୍ୱାସ୍ଥ୍ୟକର୍ମୀମାନଙ୍କର ଏକ ବଡ ପୁଲ୍ ନିର୍ମାଣ ହେବ, ଯେଉଁମାନଙ୍କୁ ରାଷ୍ଟ୍ରୀୟ ସ୍ୱାସ୍ଥ୍ୟ ମିଶନ (ଏନଏଚଏମ) ଅନ୍ତର୍ଗତ ପ୍ରତିଷ୍ଠା କରାଯାଉଥିବା ପ୍ରାଥମିକ ଏବଂ ଦ୍ୱିତୀୟ ସ୍ତରର ସଂସ୍ଥାନ/ସୁବିଧା ପାଇଁ ଉପଲବ୍ଧ କରାଯାଇପାରିବ । ନୂତନ ଏମ୍ସର ପରିଚାଳନା ଏବଂ ରକ୍ଷଣାବେକ୍ଷଣ ଖର୍ଚ୍ଚ ସମ୍ପୂର୍ଣ୍ଣ ଭାବେ କେନ୍ଦ୍ର ସରକାରଙ୍କ ଦ୍ୱାରା ବହନ କରାଯିବ ।


    ରୋଜଗାର ସୃଷ୍ଟି :


    ନୂତନ ଏମ୍ସର ସ୍ଥାପନା କରାଯିବା ଦ୍ୱାରା ପ୍ରତ୍ୟେକ ଏମ୍ସରେ ବିଭିନ୍ନ ଫ୍ୟାକଲ୍ଟି ତଥା ଅଣ-ଫ୍ୟାକଲ୍ଟି ପଦବୀରେ ପାଖାପାଖି 3000 ବ୍ୟକ୍ତିଙ୍କୁ ରୋଜଗାର ମିଳିବ । ଏତଦବ୍ୟତୀତ ନୂତନ ଏମ୍ସର ଆଖପାଖ କ୍ଷେତ୍ରରେ ସପିଙ୍ଗ ସେଣ୍ଟର, କ୍ୟାଣ୍ଟିନ ଆଦି ସୁବିଧା ଏବଂ ସେବା କାରଣରୁ ପରୋକ୍ଷ ନିଯୁକ୍ତି ସୃଷ୍ଟି ହେବ । ନୂତନ ଏମ୍ସ ପାଇଁ ମୌଳିକ ଭିତ୍ତିଭୂମି ସୃଷ୍ଟି ଦ୍ୱାରା ନିର୍ମାଣ ଫଳରେ ମଧ୍ୟ ଅନେକ ସଂଖ୍ୟାରେ ଲୋକମାନଙ୍କୁ ନିଯୁକ୍ତି ମିଳିବ ।


    ******************


    

    
    (Release ID: 1567370) Visitor Counter : 1
    
    
    
    
    

*