      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ବିପର୍ଯ୍ୟୟ ପ୍ରଶମନ ସମ୍ପର୍କିତ ଇଣ୍ଡିଆନ ଓସେନ ରିମ ଆସୋସିଏସନ (IORA) ବୈଠକ ଶେଷ
      Posted On: 06 FEB 2019 4:02PM by PIB Bhubaneshwar


    ବିପର୍ଯ୍ୟୟ ପ୍ରଶମନ କ୍ଷେତ୍ରରେ ସହଯୋଗ ବୃଦ୍ଧି କରିବା ପାଇଁ ବିପର୍ଯ୍ୟୟ ପ୍ରଶମନ ପ୍ରବନ୍ଧନ ( DRM ) ସଂପର୍କରେ ଇଣ୍ଡିଆନ ଓସେନ ରିମ ଆସୋସିଏସନ ( IORA )ର କ୍ଲଷ୍ଟର ସମୂହର ବୈଠକ ଶେଷ ହୋଇଛି ।


    ଏହି ଦୁଇ ଦିନିଆ କର୍ମଶାଳା ବିଦେଶ ମନ୍ତ୍ରଣାଳୟ , ସ୍ୱରାଷ୍ଟ୍ର ମନ୍ତ୍ରଣାଳୟ , ଜାତୀୟ ବିପର୍ଯ୍ୟୟ ପ୍ରଶମନ ପରିଚାଳନା ପ୍ରାଧିକରଣ , ଜାତୀୟ ବିପର୍ଯ୍ୟୟ ପ୍ରଶମନ ବଳ ଓ ଇଣ୍ଡିଆନ ଓସେନ ରିମ ଆସୋସିଏସନ ସହଯୋଗରେ ଆୟୋଜିତ ହୋଇଥିଲା ।


    ଇଣ୍ଡିଆନ ଓସେନ ରିମ ଆସୋସିଏସନ ଏକ ଆନ୍ତଃ-ସରକାରୀ ସଂଗଠନ । ଏଥିରେ ସଦସ୍ୟ ଭାବେ 22 ବିପର୍ଯ୍ୟୟ ଶଙ୍କୁଳ ରାଜ୍ୟ ଓ 9 ବାର୍ତ୍ତାଳାପ ଅଂଶୀଦାର ସାମିଲ ଅଛନ୍ତି । ବିପର୍ଯ୍ୟୟ ପ୍ରଶମନ ପ୍ରବନ୍ଧନ ( DRM )କୁ ଏହି ସଂଗଠନ ପ୍ରାଥମିକତା ଦେଇଥାଏ । ଆଇଓଆରଏ ଦେଶଗୁଡିକରେ ବିପର୍ଯ୍ୟୟ ଜନିତ ବିପତ୍ତି ପ୍ରବନ୍ଧନରେ ଉନ୍ନତି ଆଣିବା ଏହାର ଆକ୍ସନ ପ୍ଲାନ (2017-2021)ର ଉଦ୍ଦେଶ୍ୟ ।


    ଏହି ବୈଠକରେ ବିଭିନ୍ନ ବିଷୟରେ ବିଚାର ବିମର୍ଶ ହେବା ସହିତ ଆଇଓଆରଏ କ୍ଷେତ୍ରରେ ଡିଆରଏମ ଯୋଜନା କାର୍ଯ୍ୟକାରୀ କରିବାକୁ ଆଲୋଚନା ହେବ । ପରସ୍ପର ସହମତି ଦ୍ୱାରା ଧାର୍ଯ୍ୟ ଲକ୍ଷ୍ୟ ପୂରଣ କରିବାକୁ ଡିଆରଏମ କୋର ଗ୍ରୁପ ସ୍ଥାପନର ଆବଶ୍ୟକତା ସଂପର୍କରେ ବାଚାର ବିମର୍ଶ ହୋଇଥିଲା ।


    ବିପର୍ଯ୍ୟୟ ପ୍ରଶମନ କ୍ଷେତ୍ରରେ ସହଯୋଗ ବୃଦ୍ଧି କରିବା ସାଙ୍ଗକୁ ବିପର୍ଯ୍ୟୟ ପ୍ରଶମନ ଟିମ ମୁତୟନ ଓ ପ୍ରଭାବିତ ଦେଶକୁ ରିଲିଫ ସାମଗ୍ରୀ ଯୋଗାଣ ସଂପର୍କରେ ଆଲୋଚନା ହୋଇଥିଲା । ଏହା ବ୍ୟତୀତ ସୂଚନା ଆଦାନପ୍ରଦାନ , ଡିଜାଷ୍ଟର ଡାଟାବେସ ସ୍ଥାପନ ଓ ସର୍ବୋତ୍ତମ ପ୍ରକ୍ରିୟା ସଂପର୍କରେ ବୈଠକରେ ଆଲୋଚନା ହୋଇଥିଲା । ଭାରତ ସହିତ 8 ସଦସ୍ୟ ରାଷ୍ଟ୍ରର ସମୁଦାୟ 36 ଜଣ ପ୍ରତିନିଧି ଓ ଆଇଓଆରଏ ସଚିବାଳୟ ଏହି ବୈଠକରେ ଭାଗ ନେଇଥିଲେ ।


    ***************


    

    
    (Release ID: 1563533) Visitor Counter : 2