      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ନୂତନ ପୁଲିସ ଅଧିନିୟମ ପ୍ରଣୟନ
      Posted On: 06 FEB 2019 4:07PM by PIB Bhubaneshwar


    ପୁଲିସ ବ୍ୟବସ୍ଥାର ପୁନରୁଦ୍ଧାର ପାଇଁ ଗଠିତ କମିଶନ ଓ କମିଟିର ସୁପାରିଶକୁ ତର୍ଜମା କରିବା ପାଇଁ ଡିସେମ୍ବର , 2004ରେ ସରକାରଙ୍କ ପକ୍ଷରୁ ଏକ କମିଟି ଗଠନ ହୋଇଥିଲା । ଆଂଶିକ ଲାଗୁ ହୋଇଥିବା କିମ୍ବା ଆଦୌ ଲାଗୁ ହୋଇନଥିବା ସୁପାରିଶଗୁଡ଼ିକୁ ଚିହ୍ନଟ କରିବାକୁ କମିଟିକୁ ଦାୟିତ୍ୱ ପ୍ରଦାନ କରାଯାଇଥିଲା । କମିଟି ମାର୍ଚ୍ଚ , 2005ରେ ରିପୋର୍ଟ ପ୍ରଦାନ କରିଥିଲା । ପୁଲିସ ଅଧିନିୟମ , 1861 ବଦଳରେ ନୂଆ ପୁଲିସ ଅଧିନିୟମ ପ୍ରଣୟନ ପାଇଁ କମିଟି ଅନୁମୋଦନ କରିଥିଲା । ସେପ୍ଟେମ୍ବର , 2005ରେ ନୂଆ ପୁଲିସ ଅଧିନିୟମର ଚିଠା ପ୍ରସ୍ତୁତି ପାଇଁ ସ୍ୱରାଷ୍ଟ୍ର ମନ୍ତ୍ରଣାଳୟ ତରଫରୁ ଡଃ ସୋଲି ସୋରାବଜୀଙ୍କ ଅଧ୍ୟକ୍ଷତାରେ ଗଠିତ ଏକ ବିଶେଷଜ୍ଞ କମିଟି ଗଠିତ ହୋଇଥିଲା । ବିସ୍ତୃତ ଆଲୋଚନା ପରେ କମିଟି 30.10.2016ରେ ମଡେଲ ପୁଲିସ ଅଧିନିୟମର ଚିଠା ପ୍ରଦାନ କରିଥିଲେ । 31.10.2006ରେ ଏହି ଚିଠା ପ୍ରସ୍ତାବର ନକଲ ରାଜ୍ୟ ସରକାରମାନଙ୍କୁ ପଠାଇ ଦିଆଯିବା ସହ ନୂତନ ପୁଲିସ ଅଧିନିୟମ ପ୍ରସ୍ତୁତ କରିବା କିମ୍ବା ପ୍ରଚଳିତ ଅଧିନିୟମକୁ ସଂଶୋଧନ କରିବାକୁ ଅନୁରୋଧ କରା ଯାଇଥିଲା ।


    ସେହିପରି ପୁଲିସ ରାଜ୍ୟ ବିଷୟର ଅନ୍ତର୍ଭୁକ୍ତ । ଭାରତୀୟ ସମ୍ବିଧାନର ସପ୍ତମ ଅନୁଚ୍ଛେଦର ଦ୍ୱିତୀୟ ସୂଚୀ (ରାଜ୍ୟ ସୂଚୀ) । କେନ୍ଦ୍ର ସରକାରଙ୍କ ପ୍ରସ୍ତାବିତ ଚିଠା ମଡେଲ ପୁଲିସ ଅଧିନିୟମ ଅନୁଯାୟୀ ନୂଆ ପୁଲିସ ଅଧିନିୟମ ପ୍ରଣୟନ କରିବା ତଥା ପ୍ରଚଳିତ ନିୟମର ସଂଶୋଧନ କରିବା ରାଜ୍ୟ ସରକାରଙ୍କ ପ୍ରାଥମିକ ଦାୟିତ୍ୱ ।


    ଗୃହ ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହୀର ରାଜ୍ୟସଭାରେ ଆଗତ ପ୍ରଶ୍ନର ଲିଖିତ ଉତ୍ତରରେ ଏହା ଜଣାଇଛନ୍ତି ।


    *****************


    

    
    (Release ID: 1563539) Visitor Counter : 2