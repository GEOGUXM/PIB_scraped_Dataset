      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସିଓଲ ୟୋନସେଇ ବିଶ୍ୱବିଦ୍ୟାଳୟଠାରେ ମହାତ୍ମା ଗାନ୍ଧୀଙ୍କ ଆବକ୍ଷ ପ୍ରତିମୂର୍ତ୍ତି ଉନ୍ମୋଚନ କଲେ ପ୍ରଧାନମନ୍ତ୍ରୀ
      Posted On: 21 FEB 2019 3:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ସିଓଲର ୟୋନସେଇ ବିଶ୍ୱବିଦ୍ୟାଳୟଠାରେ ମହାତ୍ମା ଗାନ୍ଧୀଙ୍କ ଆବକ୍ଷ ପ୍ରତିମୂର୍ତ୍ତିକୁ ଅନାବରଣ କରିଛନ୍ତି ।


    ଏହି ଅବସରରେ କୋରିଆ ସାଧାରଣତନ୍ତ୍ରର ରାଷ୍ଟ୍ରପତି ମିଃ ମୁନ ଜେ ଇନ , ପ୍ରଥମ ମହିଳା କିମ ଜଙ୍ଗ ସୁକ ଏବଂ ମିଳିତ ଜାତିସଂଘର ପୂର୍ବତନ ମହାସଚିବ ମିଃ ବାନ କୀ ମୁନ ଉପସ୍ଥିତ ଥିଲେ ।


    ଏହି ଅବସରରେ ବକ୍ତବ୍ୟ ରଖି , ପ୍ରଧାନମନ୍ତ୍ରୀ କହିଥିଲେ ଯେ ୟୋନସେଇ ବିଶ୍ୱବିଦ୍ୟାଳୟରେ ବାପୁଙ୍କ ଆବକ୍ଷ ମୂର୍ତ୍ତି ଅନାବରଣ କରିବା ତାଙ୍କ ପାଇଁ ସମ୍ମାନର ବିଷୟ ।


    ଏହା ଆହୁରି ସ୍ୱତନ୍ତ୍ର ହୋଇପାରିଛି କାରଣ ଯେତେବେଳେ ଆମେ ବାପୁଙ୍କ 150ତମ ଜନ୍ମବାର୍ଷିକୀ ପାଳନ କରୁଛୁ ସେପରି ଏକ ସମୟରେ ଏହା ହୋଇଛି ବୋଲି ପ୍ରଧାନମନ୍ତ୍ରୀ କହିଥିଲେ ।


    ବର୍ତ୍ତମାନ ସମୟରେ ମାନବ ଜଗତ ମୁଖ୍ୟତଃ ଦୁଇଟି ସମସ୍ୟା ଆତଙ୍କବାଦ ଏବଂ ଜଳବାୟୁ ପରିବର୍ତ୍ତନ ଭୋଗୁଛି । ବାପୁଙ୍କ ବିଚାର ଏବଂ ଆଦର୍ଶ ଏହାର ନିରାକରଣ ପାଇଁ ଆମକୁ ଶକ୍ତି ପ୍ରଦାନ କରିବାରେ ସହାୟକ ହେବ ବୋଲି ପ୍ରଧାନମନ୍ତ୍ରୀ କହିଥିଲେ ।


    ପ୍ରଧାନମନ୍ତ୍ରୀ ଆହୁରି କହିଥିଲେ , ନିଜର ଜୀବନକାଳ ମଧ୍ୟରେ ବାପୁ ଆମକୁ ଦେଖାଇ ଯାଇଛନ୍ତି ଯେ ପ୍ରକୃତି ସହିତ କିଭଳି ସୌହାର୍ଦ୍ଦ୍ୟପୂର୍ଣ୍ଣ ଭାବେ ରହି ହେବ ଏବଂ ଜଣେ କିପରି ଅଙ୍ଗାରକାମ୍ଳ ବାଷ୍ପର ମାତ୍ରାକୁ କମାଇପାରିବ ।


    ୟୋନସେଇ ବିଶ୍ୱବିଦ୍ୟାଳୟ ହେଉଛି ଦକ୍ଷିଣ କୋରିଆର ସବୁଠୁ ସମ୍ମାନଜନକ ବିଶ୍ୱବିଦ୍ୟାଳୟ ।


    **********

    
    
    (Release ID: 1565945) Visitor Counter : 16