      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ଷ୍ଟ୍ରିଟ ଭେଣ୍ଡର ଆଇନ ଅଧୀନରେ ନିୟମ ଓ ସ୍କିମ ଇ-ବିଜ୍ଞପ୍ତି ଜାରି କରିଛନ୍ତି ଅଧିକାଂଶ ରାଜ୍ୟ
      • ଷ୍ଟ୍ରିଟ ଭେଣ୍ଡର ରାଷ୍ଟ୍ରୀୟ କର୍ମଶାଳାକୁ ଉଦଘାଟନ କଲେ ଶ୍ରୀ ହରଦୀପ ଏସ୍ ପୁରୀ

      Posted On: 08 FEB 2019 4:08PM by PIB Bhubaneshwar

    ଷ୍ଟ୍ରିଟ ଭେଣ୍ଡର ଆଇନ ଅଧୀନରେ ଅଧିକାଂଶ ରାଜ୍ୟ ନିଜସ୍ୱ ନିୟମ ଓ ସ୍କିମ୍ ପ୍ରସ୍ତୁତ କରିଛନ୍ତି ଏବଂ ବିଜ୍ଞପ୍ତି ଜାରି କରିଛନ୍ତି ବୋଲି କେନ୍ଦ୍ର ହାଉସିଂ ଓ ସହରାଂଚଳ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ହରଦୀପ ଏସ୍ ପୁରୀ ସୂଚନା ଦେଇଛନ୍ତି । ନାଗରିକ ସମାଜ ରାଙ୍କ ପାଇଁ କେନ୍ଦ୍ର ଦ୍ୱାରା ପ୍ରସ୍ତୁତ ଅନୁପାଳନ ସୂଚକାଙ୍କର ବିଭିନ୍ନ ମାନଦଣ୍ଡକୁ ଭିନ୍ନଭିନ୍ନ ରାଜ୍ୟ କାର୍ଯ୍ୟକାରୀ କରୁଛନ୍ତି । ବଳକା ରାଜ୍ୟଗୁଡ଼ିକ ମଧ୍ୟ ନିୟମ ଓ ସ୍କିମ ଇବିଜ୍ଞପ୍ତି ଜାରିକରି ଷ୍ଟ୍ରିଟ ଭେଣ୍ଡରଙ୍କୁ ଆଇନର ସୁବିଧା ଯୋଗାଇ ଦେବେ ବୋଲି ମୁଁ ଆଶା ରଖିଥିବା ସେ କହିଛନ୍ତି । ହାଉସିଂ ଓ ସହରାଞ୍ଚଳ ବ୍ୟାପାର ମନ୍ତ୍ରଣାଳୟ ଦ୍ୱାରା ଆଜି ଏଠାରେ ଆୟୋଜିତ ରାଷ୍ଟ୍ରୀୟ ଷ୍ଟ୍ରିଟ ଭେଣ୍ଡର କର୍ମଶାଳାରେ ଉଦ୍ବୋଧନ ଦେଇ ଶ୍ରୀ ପୁରୀ ଏହା କହିଛନ୍ତି । ଏ ଅବସରରେ ହରିୟାଣାର ଶ୍ରୀମତୀ କବିତା ଜୈନ ଓ ଉତ୍ତରାଖଣ୍ଡର ମଦନ କୌଶିକଙ୍କ ସମେତ ବିଭିନ୍ନ ରାଜ୍ୟର ହାଉସିଂ ଓ ସହରାଞ୍ଚଳ ମନ୍ତ୍ରୀ , କେନ୍ଦ୍ର ହାଉସିଂ ଓ ସହରାଞ୍ଚଳ ସଚିବ ଶ୍ରୀ ଦୁର୍ଗାଶଙ୍କର ମିଶ୍ର , ଏନ୍ୟୁଏଲ୍ଏମ୍ ନିର୍ଦ୍ଦେଶକ ଶ୍ରୀ ସଞ୍ଜୟ କୁମାର ଏବଂ ବିଭନ୍ନ ଅନୁଷ୍ଠାନର ଅଂଶୀଦାର ଉପସ୍ଥିତ ଥିଲେ ।


    ଷ୍ଟ୍ରିଟ ଭେଣ୍ଡର ଆଇନ କାର୍ଯ୍ୟକାରୀ ହେବା ପରେ ରାଷ୍ଟ୍ରୀୟ ଷ୍ଟ୍ରିଟ ଭେଣ୍ଡର କର୍ମଶାଳା ହେଉଛି ହାଉସିଂ ଓ ସହରାଞ୍ଚଳ ବ୍ୟାପାର ମନ୍ତ୍ରଣାଳୟ ଦ୍ୱାରା ଆୟୋଜିତ ଏଭଳି ପ୍ରଥମ ପଦକ୍ଷେପ । ଦେଶରେ ଏକ ଭେଣ୍ଡିଂ ଅନୁକୂଳ ଇକୋସିଷ୍ଟମ ସୃଷ୍ଟି ପାଇଁ ରହିଥିବା ସମସ୍ୟାର ସମାଧାନ ପାଇଁ ଏଥିରେ ଗୁରୁତ୍ୱା ରୋପ କରାଯାଇଛି । ଷ୍ଟ୍ରିଟଭେଣ୍ଡର ଆଇନର କାର୍ଯ୍ୟକାରିତା ସହ ଜଡ଼ିତ ସମସ୍ତ ଅଂଶୀଦାରଙ୍କୁ ଅଭିଜ୍ଞତା ଆଦାନ ପ୍ରଦାନ କରିବା ନିମନ୍ତେ ଏକ ଫୋରମ୍ ପ୍ରଦାନ କରିବାକୁ ଏହି କର୍ମଶାଳାରେ ଲକ୍ଷ୍ୟ ରଖାଯାଇଛି । ସହରାଞ୍ଚଳରେ ଷ୍ଟ୍ରିଟ ଭେଣ୍ଡିଂ ନେଇ ରହିଥିବା ସମସ୍ୟା ସମ୍ପର୍କରେ ଆଲୋଚନା ଏବଂ ଇଣ୍ଡିଆ ଗେଟ୍ ନିକଟ ରାଜପଥଠାରେ ବିଭିନ୍ନ ରାଜ୍ୟର ମହିଳା ଏସ୍ଏଚଜି ଦ୍ୱାରା ପ୍ରସ୍ତୁତ ଉତ୍ପାଦର ପ୍ରଦର୍ଶନୀ ଏ କର୍ମଶାଳାର ଏକ ପ୍ରମୁଖ ବୈଶିଷ୍ଟ୍ୟ । ଏହି ପ୍ରଦର୍ଶନୀ ସହରୀ ସମୃଦ୍ଧ ଉତ୍ସବର ଏକ ଅଂଶବିଶେଷ ଏବଂ ଏହା ଆଜିଠାରୁ 10 ଦିନ ଧରିଚାଲିବ । ଏହି କାର୍ଯ୍ୟକ୍ରମ ଅବସରରେ ଏକ ଷ୍ଟ୍ରିଟ୍ ଫୁଡ ଫେଷ୍ଟିଭାଲ ଆୟୋଜନ କରାଯାଇଛି , ଯେଉଁଥିରେ ପ୍ରାୟ ସମସ୍ତ ରାଜ୍ୟରୁ ଷ୍ଟ୍ରିଟଭେଣ୍ଡର ଯୋଗଦେଇ ନିଜ ରାଜ୍ୟର ସ୍ୱାଦିଷ୍ଟ ଖାଦ୍ୟକୁ ପରିଦର୍ଶନକାରୀଙ୍କୁ ଭେଟି ଦେଉଛନ୍ତି ।


    ଆର୍ଥିକ ଅଭିବୃଦ୍ଧିର ଏକ ନିରବଚ୍ଛିନ୍ନ ଅଂଶ ଭାବେ ଷ୍ଟ୍ରିଟଭେଣ୍ଡିଂ ସହରାଞ୍ଚଳ ଯୋଗାଣ ଶୃଙ୍ଖଳରେ ଏକ ପ୍ରମୁଖ ଭୂମିକା ତୁଲାଇଥାଏ ଏବଂ ଏହା ଗରିବଙ୍କ ସମେତ ବିଭିନ୍ନ ବର୍ଗର ଲୋକଙ୍କୁ ସୁବିଧାରେ ତଥା ବ୍ୟୟସାପେକ୍ଷ ଦ୍ରବ୍ୟ ଓ ସେବା ଯୋଗାଇଥାଏ । ଏସବୁ ଦୃଷ୍ଟିରୁ ସହରାଞ୍ଚଳ ଷ୍ଟ୍ରିଟଭେଣ୍ଡରଙ୍କ ଅଧିକାରକୁ ସୁରକ୍ଷା ଦେବା ଦିଗରେ ଷ୍ଟ୍ରିଟ ଭେଣ୍ଡର (ଜୀବିକା ନିରାପତ୍ତା ଓ ଷ୍ଟ୍ରିଟଭେଣ୍ଡର ସ୍ୱୀକୃତି) ଆଇନ , 2014 ଏକ ଗୁରୁତ୍ୱପୂର୍ଣ୍ଣ ଭୂମିକା ତୁଲାଉଛି । ଷ୍ଟ୍ରିଟଭେଣ୍ଡର ଆଇନ , 2014 ମୁତାବକ , ସହରର ଜନସଂଖ୍ୟାରେ ସହରାଞ୍ଚଳ ଷ୍ଟ୍ରିଟଭେଣ୍ଡରଙ୍କ ସଂଖ୍ୟା 2.5% ପର୍ଯ୍ୟନ୍ତ ରହିଛି ।


    ଡିଏୱାଇ-ଏନ୍ୟୁଏଲ୍ଏମ ଏକ ଉପାଦାନ ରହିଥିବା ସହରୀ ଷ୍ଟ୍ରିଟଭେଣ୍ଡରକୁ ସହାୟତା ( SUSV ) ଏକ ଭେଣ୍ଡିଂ ଅନୁକୂଳ ଭିତ୍ତିଭୂମି ସୃଷ୍ଟି କରି ସହରାଞ୍ଚଳ ଷ୍ଟ୍ରିଟଭେଣ୍ଡର ସମସ୍ୟାର ସମାଧାନ ପାଇଁ ଲକ୍ଷ୍ୟ ରଖିଛି । ଷ୍ଟ୍ରିଟଭେଣ୍ଡର ସର୍ଭେ , ଆଇଡିକାର୍ଡ ପ୍ରଦାନ , ସିଟି ଷ୍ଟ୍ରିଟଭେଣ୍ଡିଂ ଜୋନ ବିକାଶ , ପ୍ରଶିକ୍ଷଣ ଓ ଦକ୍ଷତା ବିକାଶ , ଆର୍ଥିକ ଅନ୍ତର୍ଭୁକ୍ତୀକରଣ , ସାମାଜିକ ନିରାପତ୍ତା ସ୍କିମଗୁଡ଼ିକୁ ଋଣ ଓ ଲିଙ୍କେଜ ସୁବିଧା ଯୋଗାଇବା ଭଳି ବହୁମୁଖୀ ପଦକ୍ଷେପ ଜରିଆରେ ସହରାଞ୍ଚଳ ଷ୍ଟ୍ରିଟଭେଣ୍ଡରଙ୍କ ସମସ୍ୟାଗୁଡ଼ିକର ସମାଧାନ ପାଇଁ ଏସ୍ୟୁଏସଭି ଲକ୍ଷ୍ୟ ରଖିଛି ।


    କର୍ମଶାଳା ଅବସରରେ 1. ଷ୍ଟ୍ରିଟଭେଣ୍ଡର (ଜୀବିକା ନିରାପତ୍ତା ଓ ଷ୍ଟ୍ରିଟଭେଣ୍ଡର ସ୍ୱୀକୃତି) ଆଇନ , 2014 - ସମସ୍ୟା ଓ କାରଣ , 2. ଷ୍ଟ୍ରିଟଭେଣ୍ଡର ଆଇନ କାର୍ଯ୍ୟକାରୀ ପାଇଁ ସର୍ବୋତ୍ତମ ବ୍ୟବସ୍ଥା ଏବଂ ସହରାଞ୍ଚଳ ଷ୍ଟ୍ରିଟଭେଣ୍ଡରଙ୍କୁ ସହାୟତା ( SUSV ) , 3. ୟୁଏଲବିରେ ଷ୍ଟ୍ରିଟଭେଣ୍ଡିଂ ନିୟାମକ- ଚ୍ୟାଲେଞ୍ଜ ଓ ପରବର୍ତ୍ତୀ କାର୍ଯ୍ୟପନ୍ଥା ଶୀର୍ଷକ ଅଧିବେଶନ ଆୟୋଜନ କରାଯାଇଛି ।


    **************

    
    
    (Release ID: 1563832) Visitor Counter : 12