      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଧର୍ମ ଆଧାରରେ ନାଗରିକତ୍ୱ
      Posted On: 13 FEB 2019 4:01PM by PIB Bhubaneshwar


    ଭାରତୀୟ ସମ୍ବିଧାନର ସପ୍ତମ ଅନୁଚ୍ଛେଦର କେନ୍ଦ୍ର ବିଷୟ ସମ୍ବନ୍ଧୀୟ ତାଲିକାର 17 ନମ୍ବର ସ୍ଥାନରେ “ ନାଗରିକତ୍ୱ ” ସଂପର୍କରେ ଉଲ୍ଲେଖ ରହିଛି । ନାଗରିକତ୍ୱ ସଂଶୋଧନ ବିଲ , 2016 ସଂସଦରେ ଆଗତ ହେବା ପୂର୍ବରୁ ଆଇନ ଓ ନ୍ୟାୟ ମନ୍ତ୍ରଣାଳୟ , ପ୍ରବାସୀ ଭାରତୀୟ ବ୍ୟାପାର ମନ୍ତ୍ରଣାଳୟ ଓ ସୁରକ୍ଷା ସଂସ୍ଥାଗୁଡ଼ିକ ସହିତ ଆଲୋଚନା ହୋଇଥିଲା । ସଂସଦ ଦ୍ୱାରା ଗଠିତ ଏକ ସଂଯୁକ୍ତ କମିଟିକୁ ଏହି ବିଲ ଅନୁଧ୍ୟାନ ପାଇଁ ପଠାଯାଇଛି । କମିଟି ବିଲ ଅନୁଧ୍ୟାନ କରିବା ସହ ଅଂଶୀଦାର (ଉତ୍ତର ପୂର୍ବ ରାଜ୍ୟ)ଙ୍କ ସହ ଆଲୋଚନା କରିଛନ୍ତି ।


    କୌଣସି ନିର୍ଦ୍ଦିଷ୍ଟ ରାଜ୍ୟ ନୁହେଁ , ସମସ୍ତ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳ ପାଇଁ ଏହି ବିଲ୍ ଲାଗୁ ହେବ । ନାଗରିକତ୍ୱ (ସଂଶୋଧନ) ବିଲ , 2019 ମୁଖ୍ୟତଃ 6ଟି ନିର୍ଦ୍ଦିଷ୍ଟ ସଂପ୍ରଦାୟ ଯଥା- ହିନ୍ଦୁ , ଶିଖ , ବୌଦ୍ଧ , ଜୈନ , ପାର୍ସୀ ଓ ଖ୍ରୀଷ୍ଟିୟାନ ଯେଉଁମାନେ ଆଫଗାନିସ୍ତାନ , ପାକିସ୍ତାନ , ବଙ୍ଗଳାଦେଶର ପ୍ରବାସୀ ସେମାନଙ୍କୁ ଭାରତୀୟ ନାଗରିକତ୍ୱ ଗ୍ରହଣ କରିବାକୁ ସୁଯୋଗ ଦେବ । ତେବେ ଏସବୁ ଦେଶର ନିର୍ଦ୍ଦିଷ୍ଟ ସଂପ୍ରଦାୟର ଲୋକଙ୍କୁ ଧର୍ମ ଆଧାରରେ ଦଣ୍ଡିତ କରିବା କିମ୍ବା ଦେଶରେ ଧାର୍ମିକ ନୀତିନିୟମ ଯୋଗୁଁ ଦଣ୍ଡିତ ହେବା ଆଶଙ୍କା କରି ସେମାନେ ଭାରତରେ 31.12.2014 ସୁଦ୍ଧା କିମ୍ବା ତା ପୂର୍ବରୁ ପ୍ରବେଶ କରିଥିବା ଦରକାର ।


    କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ଶ୍ରୀ କିରେନ ରିଜିଜୁ ରାଜ୍ୟସଭାରେ ଆଗତ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହା କହିଛନ୍ତି ।


    ******************

    
    
    (Release ID: 1564556) Visitor Counter : 18