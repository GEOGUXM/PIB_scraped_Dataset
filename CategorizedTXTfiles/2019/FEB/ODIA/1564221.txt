      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଖାଦ୍ୟ ସୁରକ୍ଷା ସମ୍ପର୍କିତ ଜାତୀୟ ସମ୍ମିଳନୀ
      Posted On: 12 FEB 2019 3:25PM by PIB Bhubaneshwar


    ଖାଦ୍ୟ ସୁରକ୍ଷା ଏବଂ କ୍ଷମତା ନିର୍ମାଣକୁ ବୃଦ୍ଧି କରିବା ଉଦ୍ଦେଶ୍ୟରେ ମସଲା ବୋର୍ଡ ଗତକାଲି ନୂଆଦିଲ୍ଲୀରେ ଖାଦ୍ୟ ସୁରକ୍ଷା ପ୍ରସଙ୍ଗରେ ଏକ ରାଷ୍ଟ୍ରୀୟ ସମ୍ମିଳନୀର ଆୟୋଜନ କରିଛି । ଏହି କାର୍ଯ୍ୟକ୍ରମକୁ କୃଷି ମନ୍ତ୍ରଣାଳୟରେ ଉଦ୍ୟାନ ଆୟୁକ୍ତ ଡଃ ବିଏନଏସ ମୂର୍ତ୍ତି ଉଦ୍ଘାଟନ କରିଥିଲେ । ଏହି ଅବସରରେ ମସଲା ବୋର୍ଡର ସଚିବ ଡଃ ଏମ କେ ଷଣମୁଗା ସୁନ୍ଦରମ , ୟୁଏଫଏସଡିଏର ଭାରତରେ ପ୍ରତିନିଧି ଡଃ ଏମ କେ ଖ୍ରୀଷ୍ଟୋଫର ପ୍ରିଡି ମଧ୍ୟ ମହଜୁଦ ଥିଲେ ।


    ନିଜ ସମ୍ବୋଧନରେ ଡଃ ଷଣମୁଗା ସୁନ୍ଦରମ ଆଗାମୀ ପିଢ଼ି ପାଇଁ ସୁସ୍ଥ ଏବଂ ସୁରକ୍ଷିତ ଭୋଜନର ଆବଶ୍ୟକତା ଉପରେ ଜୋର ଦେଇଥିଲେ ଏବଂ କହିଥିଲେ ଯେ ଆମକୁ ରାଷ୍ଟ୍ରୀୟ ଏବଂ ଆନ୍ତର୍ଜାତିକ ମାନକକୁ ପୁରା କରିବାରେ ନିଜର ଦାୟିତ୍ୱ ନିର୍ବାହ କରିବାର ଅଛି । ସେ କହିଲେ ଯେ ସମସ୍ତ ଭାଗୀଦାରମାନଙ୍କର ଦାୟିତ୍ୱ ଯେ ଖେତରୁ ଟେବୁଲ ଉପରେ ପହଞ୍ଚିବା ପର୍ଯ୍ୟନ୍ତ ଖାଦ୍ୟ ସୁରକ୍ଷା ସୁନିଶ୍ଚିତ କରାଯାଉ । ଡଃ ମୂର୍ତ୍ତି ନିଜର ଉଦ୍ଘାଟନୀ ଭାଷଣରେ ଖେତର ସ୍ତରରେ ଉତ୍ପନ୍ନ ଚିନ୍ତାକୁ ଦୂର କରିବା ଏବଂ କଟା ହେବା ପରେ ସଫେଇର ଆବଶ୍ୟକତା ତଥା ସୁରକ୍ଷିତ ଭୋଜନ ପାଇଁ ବେଆଇନ ଅପମିଶ୍ରଣକୁ ରୋକିବାର ଆବଶ୍ୟକତା ଉପରେ ଗୁରୁତ୍ୱ ପ୍ରଦାନ କରିଥିଲେ । ଡଃ ଖ୍ରୀଷ୍ଟୋଫର ପ୍ରିଡି ଖାଦ୍ୟ ସୁରକ୍ଷା ଆଧୁନିକୀକରଣ ଆଇନର ସମୀକ୍ଷା କରିଥିଲେ ।


    ଏଫଏସଏସଏଆଇ ନିୟମ ଅନ୍ତର୍ଗତ ଖାଦ୍ୟ ସୁରକ୍ଷାର ଆବଶ୍ୟକତା ବାବଦରେ ଏଫଏସଏସଆଇର ପରାମର୍ଶଦାତା ସୁନୀଲ ବକ୍ସି ବିସ୍ତୃତ ଭାବେ ସୂଚନା ପ୍ରଦାନ କରିଥିଲେ । ଜେଆଇଏଫଏସଏଏନ , ୟୁଏସଏଫଡିଏକୁ ଡଃ ଜେମ୍ସ ରାଶିଙ୍ଗ ମସଲା ଉଦ୍ୟୋଗରେ ସୁରକ୍ଷା ବିପଦ ସମ୍ବନ୍ଧରେ ପ୍ରସ୍ତୁତି ପ୍ରଦାନ କରିଥିଲେ । ଜେଆଇଏଫଏସଏଏନ , ୟୁଏସଏଫଡିଏର ଡଃ କ୍ଲେୟର ନାରୋଦ ଖାଦ୍ୟ ସୁରକ୍ଷା ପ୍ରଶିକ୍ଷଣ କାର୍ଯ୍ୟକ୍ରମର ଆକଳନର ପ୍ରଭାବ ସମ୍ବନ୍ଧରେ ପ୍ରକାଶ କରିଥିଲେ ।


    କାର୍ଯ୍ୟକ୍ରମ ଶେଷରେ ଖାଦ୍ୟ ସୁରକ୍ଷା ଉପାୟ ଲାଗୁ କରିବା ପାଇଁ ଭବିଷ୍ୟତର ଯୋଜନା ବାବଦରେ ମଧ୍ୟ ଚର୍ଚ୍ଚା କରାଯାଇଥିଲା ।


    **************

    
    
    (Release ID: 1564221) Visitor Counter : 12