      କ୍ୟାବିନେଟ

      • ପାଟନାରେ ଗଣପରିବହନ ଏବଂ ଯୋଗାଯୋଗକୁ ପ୍ରୋତ୍ସାହନ
      • ଦୁଇ କରିଡର ବିଶିଷ୍ଟ ପାଟନା ମେଟ୍ରୋ ରେଳ ପ୍ରକଳ୍ପକୁ କ୍ୟାବିନେଟ ମଞ୍ଜୁରି
      • ଦାନାପୁରରୁ ମିଠାପୁର କରିଡର ଏବଂ ପାଟନା ରେଳ ଷ୍ଟେସନରୁ ନୂଆ ଆଇଏସବିଟି ପର୍ଯ୍ୟନ୍ତ ମୋଟ 26.94 କିମି ହେବ ମେଟ୍ରୋ ଲାଇନ
      • ଦାନାପୁରରୁ ମିଠାପୁର କରିଡର ପର୍ଯ୍ୟନ୍ତ 14.45 କିମି ମେଟ୍ରୋ ଲାଇନ ନିର୍ମାଣ ହେବ
      • 13,365.77 କୋଟି ଟଙ୍କାର ପ୍ରକଳ୍ପ 5 ବର୍ଷରେ ସମ୍ପୂର୍ଣ୍ଣ ହେବ
      Posted On: 13 FEB 2019 7:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ପାଟନା ମେଟ୍ରୋ ରେଳ ପ୍ରକଳ୍ପକୁ ମଞ୍ଜୁର କରିଛନ୍ତି । 13365.77 କୋଟି ଟଙ୍କା ଖର୍ଚ୍ଚ କରାଯାଇ (1) ଦାନାପୁର ରୁ ମିଠାପୁର (2) ପାଟନା ରେଳଷ୍ଟେସନରୁ ଆଇଏସବିଟି କରିଡର ପର୍ଯ୍ୟନ୍ତ ମେଟ୍ରା ରେଳ ଲାଇନ ନିର୍ମାଣ କରାଯିବ ।


    ପ୍ରକଳ୍ପ ବିବରଣୀ :


    ଏହି ପ୍ରକଳ୍ପ 5 ବର୍ଷରେ ସମ୍ପୂର୍ଣ୍ଣ ହେବ । ଦାନାପୁର କ୍ୟାଣ୍ଟନମେଣ୍ଟରୁ ମିଠାପୁର କରିଡର ସହରର ମଧ୍ୟସ୍ଥଳୀ ଦେଇ ଗତି କରିବ ଏବଂ ଜନଗହଳିପୂର୍ଣ୍ଣ ସ୍ଥାନ ଯଥା - ରାଜାବଜାର , ସଚିବାଳୟ , ହାଇକୋର୍ଟ , ଆଇନ ବିଶ୍ୱବିଦ୍ୟାଳୟ ଏବଂ ରେଳ ଷ୍ଟେସନ ଦେଇ ଯିବ । ପାଟନା ଜଙ୍କସନରୁ ଆଇଏସବିଟି କରିଡର ଲାଇନ ଗାନ୍ଧୀ ମୈଦାନ , ପିଏମସିଏଚ , ପାଟନା ବିଶ୍ୱବିଦ୍ୟାଳୟ , ରାଜେନ୍ଦ୍ର ନଗର , ମହାତ୍ମା ଗାନ୍ଧୀ ସେତୁ , ଟ୍ରାନ୍ସପୋର୍ଟ ନଗର ଏବଂ ଆଇଏସବିଟିକୁ ଯୋଡ଼ିବ । ଏହି ମେଟ୍ରୋ ସ୍ଥାନୀୟ ବାସୀନ୍ଦା , ଯାତ୍ରୀ , ଶିଳ୍ପ ଶ୍ରମିକ , ଭ୍ରମଣକାରୀମାନଙ୍କୁ ପରିବେଶ ଅନୁକୂଳ ଏବଂ ନିରନ୍ତର ଗଣପରିବହନ ସୁବିଧା ଯୋଗାଇ ଦେବ ।


    ପାଟନା ମେଟ୍ରୋ ପ୍ରକଳ୍ପର ପ୍ରମୁଖ ବୈଶିଷ୍ଟ୍ୟ


    ଦାନାପୁରରୁ ମିଠାପୁର କରିଡରର ଲମ୍ବ 16.94 କିମି ରଖାଯାଇଛି , ଏହାମଧ୍ୟରୁ ଅଧିକାଂଶ ଭାଗ ଭୂତଳ (11.20 କିମି) ଏବଂ କିଛି ଭାଗ (5.48 କିମି) ଭୂମି ଉପରେ ଯିବ । ଏଥିରେ 11ଟି ଷ୍ଟେସନ (ତିନୋଟି ଭୂପୃଷ୍ଠ ଏବଂ 8ଟି ଭୂତଳ) ରହିବ । ସେହିପରି ପାଟନା ଷ୍ଟେସନରୁ ନୂଆ ଆଇଏସବିଟି କରିଡର ଲାଇନର ଲମ୍ବ 14.45 କମି ହୋଇଥିବା ବେଳେ ଏହାର ଅଧିକାଂଶ ଭାଗ ଭୂମି ଉପରେ (9.9 କିମି) ଏବଂ କିଛି ଅଂଶ ଭୂତଳ (4.55 କିମି) ହେବ । ପାଟନା ମେଟ୍ରୋ ରେଳ ପ୍ରକଳ୍ପ ଦ୍ୱାରା ସମ୍ପୂର୍ଣ୍ଣ ପାଟନା ସହରର 26.23 ଲକ୍ଷ ଜନସାଧାରଣ ଲାଭାନ୍ୱିତ ହୋଇପାରିବେ ।


    ମଞ୍ଜୁରିପ୍ରାପ୍ତ କରିଡରରେ ଫିଡର ବସ ନେଟୱାର୍କ , ମଧ୍ୟବର୍ତ୍ତୀ ଗଣପରିବହନ ଏବଂ ଅଣମୋଟର ପରିବହନ (ଏନଏମଟି) ସହିତ ରେଳ ଷ୍ଟେସନ ଏବଂ ଆଇଏସବିଟି ଷ୍ଟେସନର ବହୁମୁଖୀ ସମନ୍ୱୟ ରହିବ । ପରିବହନ ଆଧାରିତ ବିକାଶ ବ୍ୟବସ୍ଥା (ଟିଓଡି) ଏବଂ ବିକାଶ କ୍ଷମତାର ହସ୍ତାନ୍ତର (ଟିଡିକେ) ଜରିଆରେ ମୂଲ୍ୟ ସଂଗ୍ରହ ଅର୍ଥଯୋଗାଣ ସହିତ ଭଡ଼ା ଓ ବିଜ୍ଞାପନରୁ ଅଣଭଡ଼ା ରାଜସ୍ୱ ସଂଗ୍ରହ କରିବ ।


    ମେଟ୍ରୋ ରେଳ କରିଡର ସହିତ ଅବାସିକ କ୍ଷେତ୍ରଗୁଡ଼ିକ ଏହି ପ୍ରକଳ୍ପ ଦ୍ୱାରା ବ୍ୟାପକ ଭାବେ ଉପକୃତ ହୋଇପାରିବେ କାରଣ ଏହି କ୍ଷେତ୍ରର ଲୋକମାନେ ସହରର କୌଣସି ସ୍ଥାନରେ ପହଁଚିବା ଲାଗି ନିୟମିତ ଭାବେ ସେମାନଙ୍କ ଅଂଚଳରୁ ଟ୍ରେନରେ ଯାତାୟାତ କରିଥାନ୍ତି ।


    **********

    
    
    (Release ID: 1564803) Visitor Counter : 10