      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      କୋଇଲା, ଲିଗନାଇଟ୍ ଅନ୍ୱେଷଣର କେନ୍ଦ୍ରୀୟ କ୍ଷେତ୍ର ଯୋଜନାକୁ 2017-18 ରୁ 2019-2020 ପର୍ଯ୍ୟନ୍ତ ତିନି ବର୍ଷ ଜାରି ରଖିବାକୁ ସିସିଇଏର ମଞ୍ଜୁରି;
      ପ୍ରକଳ୍ପ ଲାଗି 1875 କୋଟି ଟଙ୍କା ଆନୁମାନିକ ବ୍ୟୟ

      Posted On: 06 FEB 2019 8:49PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି (ସିସିଇଏ) 1875 କୋଟି ଟଙ୍କାର ଆନୁମାନିକ ବ୍ୟୟ ସହିତ “ କୋଇଲା ଏବଂ ଲିଗନାଇଟ ଅନ୍ୱେଷଣ ” ଯୋଜନା ତିନି ବର୍ଷ ଲାଗି ଜାରି ରଖିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    ମଞ୍ଜୁରିପ୍ରାପ୍ତ ଯୋଜନା ଅନ୍ତର୍ଗତ 24 , 41 , 500 ମିଟରର ଖନନ ଏବଂ 3575 ଲାଇନ କିଲୋମିଟର (ଏଲକେଏମ) ଭୂ-ଭୌତିକ ସର୍ବେକ୍ଷଣର ବ୍ୟବସ୍ଥା କରାଯାଇଛି । ଯାହାଦ୍ୱାରା ତିନି ବର୍ଷର ଅବଧି କାଳରେ କୋଇଲା ସମ୍ପଦର ଅନୁମାନ ଏବଂ ପ୍ରମାଣ ଲାଗି ସିବିଏମ/ଶେଲ ଗ୍ୟାସ ଏବଂ ତତସମ୍ବନ୍ଧୀୟ ଅଧ୍ୟୟନ ସହିତ କୋଇଲା ଏବଂ ଲିଗନାଇଟର ଅଣସିଆଇଏଲ ବ୍ଲକରେ ସମ୍ବର୍ଦ୍ଧନ ସଂକ୍ରାନ୍ତ (କ୍ଷେତ୍ରୀୟ) ଅନ୍ୱେଷଣ ଏବଂ ବିସ୍ତୃତ ଖନନ କରାଯାଇପାରିବ ।


    ଯୋଜନା ଅନ୍ତର୍ଗତ ମୌଳିକ ଢଙ୍ଗରେ ପାଖାପାଖି 7 ବିଲିୟନ ଟନ ସମ୍ପଦ ହେବ ଏବଂ 11 ବିଲିୟନ ଟନ ସମ୍ବଳ ପ୍ରମାଣିତ ହେବ ।


    କୋଇଲା ଏବଂ ଲିଗନାଇଟ ଅନ୍ୱେଷଣ ଦେଶରେ ଉପଲବ୍ଧ ସମ୍ବଳର ଅନୁମାନ ଲଗାଇବା ଓ ହାଇଡ୍ରୋକାର୍ବନ ସମ୍ବଳର ଉଦଗମ ଠାବ କରିବା ଲାଗି ଆବଶ୍ୟକ । ଦେଶରେ କୋଇଲା ଏବଂ ଲିଗନାଇଟର ଅନ୍ୱେଷଣ ଦୁଇଟି ବିସ୍ତୃତ ପର୍ଯ୍ୟାୟରେ କରାଯାଇଥାଏ: (1) କ୍ଷେତ୍ରୀୟ ଅନ୍ୱେଷଣ ଏବଂ (2) ବିସ୍ତୃତ ଖନନ । କ୍ଷେତ୍ରୀୟ ଅନ୍ୱେଷଣ ଦ୍ୱାରା କୋଇଲା ଏବଂ ଲିଗନାଇଟ ସୀମାର ପୂର୍ବ ସଂକେତ ମିଳିଥାଏ ଯାହାକୁ “ ସୂଚକ ” ଏବଂ “ ଆନୁମାନିକ ” ସମ୍ବଳରେ ଶ୍ରେଣୀଭୂକ୍ତ କରାଯାଇଥାଏ । କ୍ଷେତ୍ରୀୟ ଅନ୍ୱେଷଣ ଦ୍ୱାରା ଚିହ୍ନଟ କରାଯାଇଥିବା ପ୍ରମୁଖ କ୍ଷେତ୍ରଗୁଡ଼ିକୁ ଦ୍ୱିତୀୟ ଅବସ୍ଥାରେ ବିସ୍ତୃତ ଅନ୍ୱେଷଣ ଲାଗି ନିଆଯାଇଥାଏ ଯେଉଁଥିରେ ‘ ପ୍ରମାଣିତ ’ ଶ୍ରେଣୀର ସମ୍ପଦକୁ ଆଣିବା ଲାଗି ଗଭୀର ଖନନ କରାଯାଇଥାଏ ।


    “ କୋଇଲା ଓ ଲିଗନାଇଟ ଅନ୍ୱେଷଣ ଯୋଜନା ” ହେଉଛି କେନ୍ଦ୍ରୀୟ କ୍ଷେତ୍ରର ନିରନ୍ତର ଜାରି ରହିଥିବା ଯୋଜନା । ତେବେ ଗତ ଯୋଜନା ଏବଂ କାର୍ଯ୍ୟକ୍ଷେତ୍ରକୁ ସଂଶୋଧିତ କରାଯାଇନାହିଁ । କୋଇଲା ଏବଂ ଲିଗନାଇଟର ଯୋଜନା ଦ୍ୱାଦଶ ଯୋଜନା ପରେ ମଧ୍ୟ ଜାରି ରହିବା ଆବଶ୍ୟକ , ଯାହାଦ୍ୱାରା ଜାତୀୟ କୋଇଲା/ଲିଗନାଇଟ ଷ୍ଟକ ଲାଗି ଅତିରିକ୍ତ କୋଇଲା ସମ୍ପଦ ଯୋଗାଡ଼ କରାଯାଇପାରିବ ।


    **********

    
    
    (Release ID: 1563669) Visitor Counter : 1