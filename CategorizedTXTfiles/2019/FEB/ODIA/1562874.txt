      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ସୋମବାରରୁ ଆରମ୍ଭ ହେବ ଜାତୀୟ ସଡକ ସୁରକ୍ଷା ସପ୍ତାହ
      Posted On: 01 FEB 2019 5:17PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ , କେନ୍ଦ୍ର ବୈଦେଶିକ ବ୍ୟାପାର ମନ୍ତ୍ରୀ ଶ୍ରୀମତୀ ସୁଷମା ସ୍ୱରାଜ , କେନ୍ଦ୍ର ସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ ଓ ଜଳ ସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରୀଶ୍ରୀ ନୀତିନ ଗଡକରି ଓ କେନ୍ଦ୍ରସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ , ରସାୟନ ଓ ସାର ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ ଏଲ ମାଣ୍ଡଭୀୟ ଫେବୃୟାରୀ 4 ତାରିଖ , ସୋମବାର ଦିନ 30ତମ ଜାତୀୟ ଜାତୀୟ ସଡକ ସୁରକ୍ଷା ସପ୍ତାହ ଉଦଘାଟନ କରିବେ । ଏହି କାର୍ଯ୍ୟକ୍ରମ ଗାନ୍ଧି ସ୍ମୃତି ଓ ଦର୍ଶନ , ରାଜଘାଟ , ନୂଆଦିଲ୍ଲୀଠାରେ ଆୟୋଜିତ ହେବ । କାର୍ଯ୍ୟକ୍ରମରେ ବହୁ ସ୍କୁଲ ପିଲା , ସ୍ୱେଚ୍ଛାସେବୀ ସଂଗଠନ ଓ ସଡକ ସୁରକ୍ଷାରେ ଭାଗ ନେଉଥିବା ସରକାରୀ ତଥା ଶିଳ୍ପ ସଂସ୍ଥା ଭାଗ ନେବେ ।


    ସଡକ ସୁରକ୍ଷା ସପ୍ତାହ ଅବସରରେ ଅନେକ ଆଲୋଚନା ଚକ୍ର , ସୁରକ୍ଷାର ନୂତନ ଦିଗ ସଂପର୍କିତ କର୍ମଶାଳା , ସଡକ ସୁରକ୍ଷା ଇଂଜିନିୟରିଂ , ମୋଟର ଯାନ ବୀମା , ଜରୁରୀକାଳୀନ ସେବା (ପ୍ରୋଟେକ୍ସନ ଅଫ ଗୁଡ ସାମାରିଟାନ ଆଣ୍ଡ ଫାଷ୍ଟ ରେସପଣ୍ଡର ଟ୍ରେନିଂ) , ଯୁବବର୍ଗଙ୍କ ଭୂମିକା ଏବଂ ସଡକ ସୁରକ୍ଷାରେ ବଡ ବଡ ସଂସ୍ଥାର ଭୂମିକା ସଂପର୍କରେ ଉଦ୍ୟୋଗ ତଥା କର୍ପୋରେଟ କନକ୍ଲେଭ ଅନୁଷ୍ଠିତ ହେବ । ଏଥିରେ ଓଇଏମ , ଏସିଏମଏ , ଟେଷ୍ଟ ଏଜେନ୍ସି , ରୋଡ ଇଂଜିନିୟର୍ସ/ଲେଖା ପରୀକ୍ଷକ , ରାସ୍ତା ନିର୍ମାଣକାରୀ କଂପାନୀ/କନସେନର୍ସ , କର୍ପୋରେଟ ସଂସ୍ଥା , ସ୍ୱେଚ୍ଛାସେବୀ ସଂଗଠନ , ବୀମା କଂପାନୀ , ମେଡିକାଲ କର୍ମଚାରୀ ଓ କଲେଜ ଛାତ୍ରମାନଙ୍କ ପ୍ରତିନିଧି ଭାଗ ନେବେ ।


    ମହାତ୍ମା ଗାନ୍ଧିଙ୍କ 150ତମ ଜନ୍ମବାର୍ଷିକୀ ଅବସରରେ ଏକ କାର ରାଲି ଫ୍ଲାଗ୍ ଅଫ ହେବ । ଗାନ୍ଧିଜୀଙ୍କ ଜୀବନ ସହ ଜଡିତ ଭାରତ , ବାଂଲାଦେଶ ଓ ମିଆଁମାରର ବିଭିନ୍ନ ଐତିହାସିକ ସ୍ଥାନ ଦେଇ ଏହି ରାଲି ଯାତ୍ରା କରିବ । ମହାତ୍ମା ଗାନ୍ଧିଙ୍କ ଜୀବନ ସହ ଜଡିତ ସ୍ଥାନଗୁଡିକୁ ସଂଯୋଗ କରିବାକୁ ଏହି ରାଲି ମାଧ୍ୟମରେ ଚେଷ୍ଟା ହେବା ସହ ସଡକ ସୁରକ୍ଷା ସଂପର୍କରେ ଲୋକଙ୍କୁ ସଚେତନ କରାଯିବ । ଭାରତର ସାବରମତୀ , ପୋରବନ୍ଦର , ଦାଣ୍ଡି , ୟେରୱାଡା , ସେବାଗ୍ରାମ , ଜବଲପୁର , ଲଖନଉ , ଗୋରଖପୁର , ଚୌରିଚୌରା , ଚମ୍ପାରଣ , ଶାନ୍ତିନିକେତନ , କୋଲକାତା ଦେଇ ରାଲି ଢାକା , ବାଲାଂଦେଶରେ ଏହି ରାଲି ପହଞ୍ଚିବ । ରାଲି 24 ଫେବୃଆରୀରେ ରେଙ୍ଗୁନ , ମିଆଁମାରରେ ଶେଷ ହେବ । ରାଲି 7250 କିଲୋମିଟର ଅତିକ୍ରମ କରି ରେଙ୍ଗୁନ , ମିଆଁମାରରେ ପହଞ୍ଚିବ । ଏହି କାର ରାଲି ଗତ ବର୍ଷ ଅକ୍ଟୋବର 2 ତାରିଖରେ ମହାତ୍ମା ଗାନ୍ଧିଙ୍କ 150ତମ ଜନ୍ମବାର୍ଷିକୀ ପାଳନ ପାଇଁ ଭାରତ ସରକାରଙ୍କ ଦ୍ୱାରା ଆରମ୍ଭ ହୋଇଥିବା ବର୍ଷବ୍ୟାପୀ ଉତ୍ସବର ଅଂଶ ବିଶେଷ ।


    ********************


    

    
    (Release ID: 1562874) Visitor Counter : 1