      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ସିସିଇଏ ଦ୍ୱାରା 12,000 ମେଗାୱାଟର ଗ୍ରୀଡ-କନେକ୍ଟେଡ ସୌର ଫୋଟୋଭୋଲଟାଇକ ଶକ୍ତି ପ୍ରକଳ୍ପ ପ୍ରତିଷ୍ଠା ପାଇଁ ମଞ୍ଜୁରି
      Posted On: 06 FEB 2019 4:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବିଷୟର ମନ୍ତ୍ରୀମଣ୍ଡଳ ସମିତିର ବୈଠକରେ ଆଜି 12000 ମେଗାୱାଟର ଗ୍ରୀଡ-କନେକ୍ଟେଡ ସୌର ଫୋଟୋଭୋଲାଟାଇକ ବିଦ୍ୟୁତ ପରିଯୋଜନାର ସ୍ଥାପନା ପାଇଁ କେନ୍ଦ୍ରୀୟ ସାର୍ବଜନୀନ କ୍ଷେତ୍ର ଉପକ୍ରମ ( CPSU ) ପରିଯୋଜନା ଚରଣ-2ର କାର୍ଯ୍ୟାନ୍ୱୟନର ନବୀନ ଏବଂ ନବୀକରଣ ଉର୍ଜା ମନ୍ତ୍ରଣାଳୟର ପ୍ରସ୍ତାବକୁ ମଞ୍ଜୁରି ପ୍ରଦାନ କରାଯାଇଛି । ଏହି ପରିଯୋଜନାର ସ୍ଥାପନା ସ୍ୱ ଉପଯୋଗ ଅଥବା ସରକାରଙ୍କ ଉପଯୋଗ କିମ୍ବା କେନ୍ଦ୍ର ଏବଂ ରାଜ୍ୟ ସରକାରଙ୍କ ୟୁନିଟ ଉପଯୋଗ ହେତୁ ସରକାରୀ ନିର୍ମାତାମାନଙ୍କ ଦ୍ୱାରା 8580 କୋଟି ଟଙ୍କାର ଧନରାଶି ପ୍ରବନ୍ଧ କରାଯିବ ।


    12 , 000 ମେଗାୱାଟ କିମ୍ବା ଏହାଠାରୁ ଅଧିକ କ୍ଷମତା ସମ୍ପନ୍ନ ଗ୍ରୀଡ଼ କନେକ୍ଟେଡ ସୌର ବିଦ୍ୟୁତ ପରିଯୋଜନାର ସ୍ଥାପନା ସରକାରୀ ନିର୍ମାତାମାନଙ୍କ ଦ୍ୱାରା 4 ବର୍ଷ ଅବଧି ଅର୍ଥାତ୍ 2019-20ରୁ 2022-23 ମଧ୍ୟରେ ସରକାରୀ ନିର୍ମାଣ ଯୋଜନାରେ ନିର୍ଦ୍ଦିଷ୍ଟ ନିବନ୍ଧନ ଏବଂ ସର୍ତ୍ତର ଅନୁରୂପ ପାଳନ କରାଯିବ ।


    ଉପରୋକ୍ତ ଉଲ୍ଲିଖିତ ପରିଯୋଜନାର କାଯ୍ୟାନ୍ୱୟନ ସହିତ 12 , 000 ମେଗାୱାଟ କିମ୍ବା ଏହାଠାରୁ ଅଧିକ କ୍ଷମତା ସମ୍ପନ୍ନ ଗ୍ରୀଡ କନେକ୍ଟେଡ ସୌର ଫୋଟୋଭୋଲଟାଇକ ବିଦ୍ୟୁତ ପରିଯୋଜନାର ସ୍ଥାପନା ସରକାରୀ ନିର୍ମାତାଙ୍କ ଦ୍ୱାରା 4 ବର୍ଷର ଅବଧି ଅର୍ଥାତ୍ 2019-20ରୁ 2022-23 ମଧ୍ୟରେ କରାଯିବ । ଏହିପରି ପାଖାପାଖି 48 , 000 କୋଟି ଟଙ୍କାର ରାଶିର ନିବେଶ ସୃଜିତ ହେବ ।


    ଏହି ଯୋଜନା ସରକାରୀ ନିର୍ମାତାମାନଙ୍କୁ ସୌର ସେଲ ଏବଂ ମଡ୍ୟୁଲ୍ସ ଘରୋଇ ନିର୍ମାତାମାନଙ୍କଠାରୁ କ୍ରୟ କରିବା ନେଇ ପ୍ରୋତ୍ସାହିତ କରିବା ଜରିଆରେ ‘ ମେକ ଇନ ଇଣ୍ଡିଆ ’ କୁ ପ୍ରୋତ୍ସାହିତ କରିବାରେ ସହାୟକ ସାବ୍ୟସ୍ତ ହେବ । ଏହି ଯୋଜନା ଆଗାମୀ 3-4 ବର୍ଷ ପାଇଁ ଘରୋଇ ସ୍ତରରେ ନିର୍ମିତ ସୌର ପିବି ସେଲ ଏବଂ ମଡ୍ୟୁଲ୍ସ ପାଇଁ ପର୍ଯ୍ୟାପ୍ତ ଚାହିଦା ଉତ୍ପନ କରିବ ।


    12000 ମେଗାୱାଟ କ୍ଷମତା ସମ୍ପନ୍ନ ସୌର ବିଦ୍ୟୁତ ପରିଯୋଜନାର ସ୍ଥାପନା ପ୍ରସ୍ତାବ ଦ୍ୱାରା ପାଖାପାଖି 60 , 000 ଜନସାଧାରଣଙ୍କୁ ପ୍ରି-କମିଶନିଂ ଗତିବିଧି/ନିର୍ମାଣ ଚରଣ ସମୟରେ ଏକ ବର୍ଷ ଅବଧି ପାଇଁ ତଥା ପାଖାପାଖି 18000 ବ୍ୟକ୍ତିମାନଙ୍କୁ ପାଖାପାଖି 25 ବର୍ଷର ପରିଚାଳନା ଏବଂ ଅନୁରକ୍ଷଣ ଅବଧି ପାଇଁ ସିଧାସଳଖ ରୋଜଗାର ମିଳିବ । ଏତଦ୍ ବ୍ୟତୀତ ସୌର ବିଦ୍ୟୁତ ପରିଯୋଜନାମାନଙ୍କ ସ୍ଥାପନା ତଥା ଘରୋଇ ସ୍ତରରେ ସେଲ ଏବଂ ମଡ୍ୟୁଲ୍ସର ନିର୍ମାଣ କାର୍ଯ୍ୟରେ ସ୍ଥାନୀୟ ଜନସଂଖ୍ୟା ପାଇଁ ରୋଜଗାରର 1 , 20 , 000 ଅତିରିକ୍ତ ଅବସରର ମଧ୍ୟ ସୃଜନ ହେବ ।


    *******************

    
    
    (Release ID: 1563241) Visitor Counter : 40