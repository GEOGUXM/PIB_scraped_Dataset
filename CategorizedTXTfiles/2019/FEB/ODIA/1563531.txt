      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ଭାରତ-ଆଫ୍ରିକା ରଣନୈତିକ ଆର୍ଥିକ ସହଯୋଗ ମଞ୍ଚକୁ ସମ୍ବୋଧିତ କଲେ ବାଣିଜ୍ୟ ମନ୍ତ୍ରୀ
      Posted On: 07 FEB 2019 4:01PM by PIB Bhubaneshwar


    ବର୍ଷ ବର୍ଷ ଧରି ଭାରତ ସହିତ ଦକ୍ଷିଣ ଆଫ୍ରିକାର ମଜଭୁତ ସମ୍ବନ୍ଧ ରହିଛି ଏବଂ ଏଇ ନିକଟରେ ଆମର ବିକାଶ ଏବଂ ଆର୍ଥିକ ଭାଗିଦାରୀ ଦୃଢ଼ ହୋଇଛି । ଏହି ବିଷୟ କାଲି ନୂଆଦିଲ୍ଲୀରେ କେନ୍ଦ୍ର ବାଣିଜ୍ୟ ଓ ଉଦ୍ୟୋଗ , ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଭାରତ-ଆଫ୍ରିକା ରଣନୈତିକ ଆର୍ଥିକ ସହଯୋଗ ଉପରେ ଆୟୋଜିତ ଅଧିବେଶନକୁ ସମ୍ବୋଧିତ କରି କହିଥିଲେ ।


    ଶ୍ରୀ ସୁରେଶ ପ୍ରଭୁ କହିଲେ ଯେ ଆଫ୍ରିକା ଏବଂ ଭାରତ ମଧ୍ୟରେ ବ୍ୟବସାୟରେ ଦମଦାର ବୃଦ୍ଧି ଅନେକ କାରଣରୁ ହୋଇଛି , ଏଥିରେ ଆଫ୍ରିକୀୟ ତଥା ଭାରତୀୟ କର୍ପୋରେଟ ଦ୍ୱାରା ବିଦେଶୀ ପ୍ରତ୍ୟକ୍ଷ ନିବେଶ ତଥା ଭାରତ ସରକାରଙ୍କ ଦ୍ୱାରା 2002ରେ ଆଫ୍ରିକା ଏବଂ ଭାରତ ମଧ୍ୟରେ ବ୍ୟବସାୟ ଓ ନିବେଶକୁ ପ୍ରୋତ୍ସାହିତ କରିବା ପାଇଁ ଗ୍ରହଣ କରାଯାଇଥିବା ଅନେକ ରଣନୈତିକ ପଦକ୍ଷେପ ବିଶେଷ କରି ‘ ଫୋକସ ଆଫ୍ରିକା ’ ପଦକ୍ଷେପ ଦ୍ୱାରା ଆର୍ଥିକ ଏବଂ ରାଜନୈତିକ ସମ୍ବନ୍ଧରେ ପ୍ରଗାଢ଼ତା ରହିଛି । ଅନ୍ୟ କାରଣ ମଧ୍ୟରେ 2008ରେ ଭାରତ ସରକାରଙ୍କ ଦ୍ୱାରା ଅତି ପଛୁଆ ଦେଶ ପାଇଁ ଡ୍ୟୁଟି ଫ୍ରି ଶୁଳ୍କ ଯୋଜନା ସାମିଲ ରହିଛି , ଯାହା ଫଳରେ 34ଟି ଆଫ୍ରିକୀୟ ଦେଶମାନଙ୍କୁ ଲାଭ ମିଳିଛି ।


    ଆଫ୍ରିକା ଏବଂ ଭାରତ ମଧ୍ୟରେ ଦ୍ୱିପାକ୍ଷିକ ବ୍ୟବସାୟରେ ବୃଦ୍ଧି ହୋଇଛି । ଏହା 2001ରେ 7 ବିଲିଅନ ଡଲାର ଥିଲା , ଯାହାକି 2014ରେ 78 ବିଲିଅନ ଡଲାର ହୋଇଯାଇଥିଲା ।


    ଶ୍ରୀ ପ୍ରଭୁ କହିଲେ ଯେ ଏହି ପଦକ୍ଷେପ ଦ୍ୱିପାକ୍ଷିକ ବ୍ୟବସାୟ ପାଇଁ ଭଲ , ମାତ୍ର ଏବେ ବ୍ୟବସାୟର ଅନେକ ସମ୍ଭାବନା ରହିଛି । ଏ କଜିମ ବ୍ୟାଙ୍କ ଅଫ ଇଣ୍ଡିଆ ତଥା ଏଫ୍ରୋଜିମ ବ୍ୟାଙ୍କ ଦ୍ୱାରା କରାଯାଇଥିବା ସଂଯୁକ୍ତ ଅଧ୍ୟୟନ ଅନୁସାରେ ଭାରତ ଏବଂ ଆଫ୍ରିକା ମଧ୍ୟରେ 42 ବିଲିଅନ ଡଲାରର ଦ୍ୱିପାକ୍ଷିକ ବ୍ୟବସାୟର ସମ୍ଭାବନା ରହିଛି ।


    ଶ୍ରୀ ସୁରେଶ ପ୍ରଭୁ କହିଲେ ଯେ ଏହି ବିଶାଳ କ୍ଷମତାର ଦୋହନ ପାଇଁ ସାମଗ୍ରୀକ ରଣନୀତିର ଆବଶ୍ୟକତା ରହିଛି । ସେ କହିଲେ ଯେ ଆଫ୍ରିକା ଏବଂ ଭାରତ ମଧ୍ୟରେ ଦ୍ୱିପାକ୍ଷିକ ବ୍ୟବସାୟ କରିବା ନେଇ କୌଣସି ବି ରଣନୀତି ବିଭିନ୍ନ ବିନିର୍ମାଣ ତଥା ସେବା କ୍ଷେତ୍ରରେ ମୂଲ୍ୟ ଶୃଙ୍ଖଳାର ଏକୀକରଣର ସମ୍ଭବନା ଉପରେ ନିର୍ଭର କରିବ ।


    ବାଣିଜ୍ୟ ମନ୍ତ୍ରୀ ଆଶା ବ୍ୟକ୍ତ କରିଲେ କି ଆଗକୁ ବଢ଼ୁଥିବା ଆଫ୍ରିକା ଏବଂ ଉଦୀୟମାନ ଭାରତ ଉଭୟ ଦେଶ କ୍ଷେତ୍ରରେ ସହଯୋଗର ନୂତନ ଆୟାମ ହେବେ । ସେ ଆଫ୍ରିକାରେ ସଠିକ ନିବେଶର ଆବଶ୍ୟକତା ଉପରେ ଗୁରୁତ୍ୱାରୋପ କରିଥିଲେ ।


    ଏହି ଅବସରରେ ବାଣିଜ୍ୟ ସଚିବ ଡଃ ଅନୂପ ୱାଧାୱନ କହିଲେ ଯେ ଆଫ୍ରିକା-ଭାରତର ଆର୍ଥିକ ସମ୍ବନ୍ଧ ମଜଭୁତ ହୋଇଛି ଏବଂ ଏହି ଭାଗିଦାରୀ ହେଉଛି ନୂତନ ଯୁଗରେ ପ୍ରବେଶ କରିବାର , ଯାହାକି ମଜଭୁତ ଆର୍ଥିକ ସମ୍ବନ୍ଧ ଏବଂ ପାରସ୍ପରିକ ବିଶ୍ୱାସ ଉପରେ ଆଧାରିତ ବିକାଶ ଭାଗିଦାରିତାକୁ ରେଖାଙ୍କିତ କରିଥାଏ ।


    ଡଃ ୱାଧାୱନ କହିଲେ ଯେ ମହାଦ୍ୱୀପରେ ଭାରତ ମହତ୍ୱପୂର୍ଣ୍ଣ ବିକାଶ ଭାଗିଦାର ଭାବେ ଉଭା ହୋଇଛି । ଭାରତ ସରକାରଙ୍କ ଦ୍ୱାରା ଦିଆ ଯାଇଥିବା ସଂଚାଳନ ଋଣରେ ଆଫ୍ରିକୀୟ ଦେଶର ଭାଗିଦାରିତା ଶତକଡା 40 ପ୍ରତିଶତ ରହିଛି । ବାଣିଜ୍ୟ ସଚିବ କହିଲେ ଯେ ଭାରତୀୟ ବିକାଶ ସହାୟତାରେ ଏହି ବୃଦ୍ଧି ସେହି ସମୟରେ ହେଉଛି , ଯେତେବେଳେ କି ଅନେକ ବିକଶିତ ଦେଶର ବିଦେଶୀ ସହାୟତାରେ ହ୍ରାସ ହେଉଛି ।


    ***************

    
    
    (Release ID: 1563531) Visitor Counter : 11