      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଉପକୂଳ ସୁରକ୍ଷା ଯୋଜନା ଅନ୍ତର୍ଗତ ରାଜ୍ୟଗୁଡ଼ିକର ପ୍ରସ୍ତାବ
      Posted On: 13 FEB 2019 3:59PM by PIB Bhubaneshwar


    ଭାରତ ସରକାର କର୍ଣ୍ଣାଟକ ସହିତ ସମସ୍ତ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳରେ ପର୍ଯ୍ୟାୟ କ୍ରମେ ଉପକୂଳ ସୁରକ୍ଷା ଯୋଜନା ଲାଗୁ କରୁଛନ୍ତି । ଏହାର ଉଦ୍ଦେଶ୍ୟ ତଟବର୍ତ୍ତୀ ପୁଲିସର ଭିତ୍ତିଭୂମି ସୁଦୃଢ଼ କରି ଉପକୂଳ ତଥା ତଟ ନିକଟବର୍ତ୍ତୀ ଅଗଭୀର ଜଳରେ ପାଟ୍ରୋଲିଂ ଓ ନିରୀକ୍ଷଣକୁ କଡ଼ାକଡ଼ି କରିବା । 2005ରୁ 2011 ମଧ୍ୟରେ ତଟବର୍ତ୍ତୀ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳଗୁଡ଼ିକ ଉପସ୍ଥାପିତ କରିଥିବା ଆବଶ୍ୟକତା ଅନୁସାରେ ଏହି ଯୋଜନାର ପ୍ରଥମ ପର୍ଯ୍ୟାୟ ଆରମ୍ଭ ହୋଇଥିଲା ।


    ଯୋଜନାର ଦ୍ୱିତୀୟ ପର୍ଯ୍ୟାୟ 1.04.2011ରୁ ଆରମ୍ଭ ହୋଇ 31.03.2020 ପର୍ଯ୍ୟନ୍ତ ଚାଲିବ । ସମ୍ବେଦନଶୀଳତା ତଥା ବିଭିନ୍ନ କ୍ଷେତ୍ରରେ ଅଭାବକୁ ନଜରରେ ରଖି ତଟବର୍ତ୍ତୀ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳଗୁଡ଼ିକ ଉପସ୍ଥାପିତ କରିଥିବା ଅତିରିକ୍ତ ଆବଶ୍ୟକତାକୁ ଭିତ୍ତି କରି ଉପକୂଳ ସୁରକ୍ଷା ଭିତ୍ତିଭୂମି ସୁଦୃଢ଼ କରାଯାଉଛି ।


    ଉପକୂଳ ସୁରକ୍ଷା ଯୋଜନାରେ ତଟବର୍ତ୍ତୀ ରାଜ୍ୟ ତଥା କେନ୍ଦ୍ର ଶାସିତ ଅଞ୍ଚଳଗୁଡ଼ିକୁ 204ଟି ଉପକୂଳ ଥାନା , 60ଟି ଜେଟି , 429ଟି ବୋଟ , 284ଟି ଚାରି ଚକିଆ ଗାଡ଼ି , 554 ଦୁଇ ଚକିଆ ଗାଡ଼ି , 97ଟି ଚେକପୋଷ୍ଟ , 58ଟି ଆଉଟପୋଷ୍ଟ ଓ 30ଟି ବାରାକ୍ ମଞ୍ଜୁର ହୋଇଛି ।


    କେନ୍ଦ୍ର ସ୍ୱରାଷ୍ଟ୍ର ରାଷ୍ଟ୍ର ମନ୍ତ୍ରୀ ଶ୍ରୀ କିରେନ ରିଜିଜୁ ରାଜ୍ୟସଭାରେ ଆଗତ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହା କହିଛନ୍ତି ।


    *****************

    
    
    (Release ID: 1564551) Visitor Counter : 14