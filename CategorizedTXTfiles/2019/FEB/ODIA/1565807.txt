      ଆଇନ ଓ ନ୍ୟାୟ ମନ୍ତ୍ରଣାଳୟ

      ଟେଲି- ଲ ଏବଂ ନ୍ୟାୟବନ୍ଧୁ ମୋବାଇଲ ଆପ୍ଲିକେସନର ଶୁଭାରମ୍ଭ
      Posted On: 19 FEB 2019 4:06PM by PIB Bhubaneshwar


    ପ୍ରତ୍ୟେକ ନାଗରିକଙ୍କୁ ନ୍ୟାୟ ପ୍ରଦାନ କରିବା ଓ ସମସ୍ତେ ଯେପରି ସୁବିଧାରେ ନ୍ୟାୟ ବ୍ୟବସ୍ଥା ପାଇପାରିବେ ସେଥିପ୍ରତି ସରକାର ପ୍ରୟାସରତ । କେନ୍ଦ୍ର ଆଇନ ଓ ନ୍ୟାୟ ଏବଂ ଆଇଟି ମନ୍ତ୍ରୀ ଶ୍ରୀ ରବି ଶଙ୍କର ପ୍ରସାଦ ମୋବାଇଲ ଆପ୍ଲିକେସନ ଓ ଡାସବୋର୍ଡ ଏବଂ ନ୍ୟାୟବନ୍ଧୁ (ନିଃସ୍ୱାର୍ଥ ଆଇନ ସେବା) ମୋବାଇଲ ଆପ୍ଲିକେସନ ଶୁଭାରମ୍ଭ ଅବସରରେ ଏହା କହିଛନ୍ତି ।


    ଟେଲି-ଲ ’ କୁ ନେଇ ହୋଇଥିବା ପାଇଲଟ ପ୍ରକଳ୍ପ ସଫଳ ହୋଇଛି ଓ ଉତ୍ତର ପ୍ରଦେଶ , ବିହାର ଓ ଜାମ୍ମୁ ଓ କାଶ୍ମୀରର 50 ହଜାରରୁ ଅଧିକ ପ୍ରଭାବିତ ଲୋକ ଏହି ସେବା ବ୍ୟବହାର କରି ସାରିଛନ୍ତି ।


    ସମାଜସେବା ପ୍ରତି ଓକିଲମାନଙ୍କୁ ପ୍ରୋତ୍ସାହିତ କରିବା ଉଦ୍ଦେଶ୍ୟରେ ଜଜ୍ ନିଯୁକ୍ତି ବେଳେ ନିଃସ୍ୱାର୍ଥ ଆଇନ ସେବା ଯୋଗାଇ ଦେଇଥିବା ଓକିଲଙ୍କୁ ଅଗ୍ରାଧିକାର ଦେବା ବ୍ୟବସ୍ଥା ଆରମ୍ଭ କରିବାକୁ କଲେଜିୟମ ଚିନ୍ତା କରିବା ଉଚିତ ବୋଲି ଶ୍ରୀ ପ୍ରସାଦ କହିଛନ୍ତି ।


    ସମ୍ବିଧାନର ଧାରା 39 A ଅନୁଯାୟୀ ସମସ୍ତଙ୍କୁ ନ୍ୟାୟ ପ୍ରଦାନ ତଥା ସରକାରଙ୍କ ସବକା ସାଥ , ସବକା ବିକାଶ ଓ ସବକା ନ୍ୟାୟ ଆଦେଶକୁ ନଜରରେ ରଖି ନ୍ୟାୟ ବିଭାଗ ତରଫରୁ ଦୁଇଟି କାର୍ଯ୍ୟକ୍ରମ- ଟେଲି ଲ ’ ( ସାଧାରଣ ଲୋକଙ୍କୁ ସାର୍ବଜନୀନ ସେବା କେନ୍ଦ୍ର ମାଧ୍ୟମରେ ଆଇନଗତ ସାହାଯ୍ୟ ପ୍ରଦାନ) ଓ ନ୍ୟାୟ ବନ୍ଧୁ (ନିଃସ୍ୱାର୍ଥ ଆଇନ ସେବା) ଆରମ୍ଭ ହୋଇଛି ।


    ଅନଲାଇନ ଆଇନ ସେବାକୁ ଲୋକପ୍ରିୟ କରିବା ଓ ଦେଶର କୋଣ ଅନୁକୋଣରେ ଏହାର ସୁଫଳ ପହଞ୍ଚାଇବାକୁ ପାରା ଲିଗାଲ ଭଲେଣ୍ଟିୟର ( PLV ) ମାନଙ୍କ ପାଇଁ ଏକ ମୋବାଇଲ ଆପ୍ଲିକେସନ ଆରମ୍ଭ ହୋଇଛି । ଏହି ଆପ୍ଲିକେସନ ମାଧ୍ୟମରେ ପାରା ଲିଗାଲ ଭଲେଣ୍ଟିୟରମାନେ ମାମଲାର ପୂର୍ବ ପଞ୍ଜିକରଣ କରି ପ୍ୟାନେଲଭୁକ୍ତ ଓକିଲଙ୍କ ସୁବିଧା ମୁତାବକ ସମୟ ଓ ତାରିଖ ପାଇପାରିବେ । ଏହି ଆପ୍ଲିକେସନ ଦ୍ୱାରା ଟେଲି ଲ ସେବାରେ ଜଡିତ ହୋଇ ଜାତୀୟ ଆଇନ ସେବା ପ୍ରାଧିକରଣ ଓ ରାଜ୍ୟ ଆଇନ ସେବା ପ୍ରାଧିକରଣ ( SLSA )ର 73 , 000 ପିଏଲଭି ଉପକୃତ ହେବେ । ଏହି ମୋବାଇଲ ଆପ୍ଲିକେସନ ଏକ ଡ୍ୟାସବୋର୍ଡ ସହ ସଂଯୁକ୍ତ ଯାହା ଦ୍ୱାରା ପୂର୍ବ ପଞ୍ଜିକୃତ ମାମଲାର ପଞ୍ଜିକରଣ ଓ ନିଶ୍ଚିତ କରି ହିତାଧିକାରୀ ଓ ପ୍ୟାନେଲଭୁକ୍ତ ଓକିଲମାନଙ୍କ ସହ ଭିଡିଓ କନଫରେନ୍ସିଂ ଓ ଟେଲିଫୋନ ବାର୍ତ୍ତାଳାପ ପାଇଁ ଅନଲାଇନ ସୁବିଧା ଯୋଗାଇବ ।


    ଜାନୁୟାରୀ 2019 ପର୍ଯ୍ୟନ୍ତ ଏହାଦ୍ୱାରା 49 , 192 ଜଣ ହିତାଧିକାରୀ ଆଇନ ସେବା ପାଇ ପାରିଛନ୍ତି । ଏମାନଙ୍କ ମଧ୍ୟରେ 36 , 526 ଜଣ ମହିଳା , 7049 ଜଣ ଅନୁସୂଚିତ ଜାତି ଓ 13 , 970 ଜଣ ଅନୁସୂଚିତ ଉପଜାତିର ହିତାଧିକାରୀ ସାମିଲ ଅଛନ୍ତି । ଉତ୍ତର ପ୍ରଦେଶ , ବିହାର , ସମସ୍ତ ଉତ୍ତର ପୂର୍ବ ରାଜ୍ୟ ଓ ଜମ୍ମୁ ଓ କାଶ୍ମୀର ଭଳି 11ଟି ରାଜ୍ୟର ଲୋକ ଅଛନ୍ତି ।


    ଏ ପର୍ଯ୍ୟନ୍ତ ଅନଲାଇନ ୱେବ ସେବା ମାଧ୍ୟମରେ ନିଃସ୍ୱାର୍ଥ ଆଇନ ସେବା ପାଇଁ 391 ଓକିଲ ପଞ୍ଜିକୃତ ହେବା ସହ 341ଟି ମାମଲା ପଞ୍ଜିକୃତ ହୋଇଛି । ଏହି ପ୍ରକ୍ରିୟାକୁ ତ୍ୱରାନ୍ୱିତ କରି କାର୍ଯ୍ୟରତ ଓକିଲମାନଙ୍କୁ ପଞ୍ଜିକୃତ କରି ପଞ୍ଜିକୃତ ହିତାଧିକାରୀଙ୍କ ସହ ଯୋଡ଼ିବା ପାଇଁ ନ୍ୟାୟ ବନ୍ଧୁ (ନିଃସ୍ୱାର୍ଥ ଆଇନ ସେବା) ମୋବାଇଲ ଆପ୍ଲିକେସନକୁ ବିକଶିତ କରାଯାଇଛି । ଏହା ଦେଶରେ ନିଃସ୍ୱାର୍ଥ ସେବା ସଂସ୍କୃତିକୁ ପ୍ରୋତ୍ସାହିତ କରିବ ।


    ଏହି କାର୍ଯ୍ୟକ୍ରମ ସଂପର୍କରେ କିପରି ଅଧିକରୁ ଅଧିକ ଲୋକ ଜାଣି ଏହାର ଲାଭ ନେଇ ପାରିବେ ସେଥିପାଇଁ ଡିଏଭିପି ମାଧ୍ୟମରେ ଏହାର ପ୍ରଚାର ଓ ପ୍ରସାର କରାଯାଉଛି ।


    *******************

    
    
    (Release ID: 1565807) Visitor Counter : 11