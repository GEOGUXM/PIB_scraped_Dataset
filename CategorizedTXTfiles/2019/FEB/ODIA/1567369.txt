      କ୍ୟାବିନେଟ

      ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ (AIIMS) ନୂଆଦିଲ୍ଲୀର ମାଷ୍ଟର ପ୍ଲାନକୁ କ୍ୟାବିନେଟ ମଞ୍ଜୁରି
      Posted On: 28 FEB 2019 8:20PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ନୂଆଦିଲ୍ଲୀର ଅଖିଳ ଭାରତୀୟ ଆୟୁର୍ବିଜ୍ଞାନ ସଂସ୍ଥାନ (AIIMS)କୁ ବିଶ୍ୱସ୍ତରୀୟ ମେଡିକାଲ ବିଶ୍ୱବିଦ୍ୟାଳୟରେ ପରିଣତ କରିବାର ମାଷ୍ଟର ପ୍ଲାନକୁ ମଞ୍ଜୁରି ପ୍ରଦାନ କରିଛି ।


    ବିବରଣୀ:


    ନୂତନ ମାଷ୍ଟର ପ୍ଲାନ ଅନ୍ତର୍ଗତ ଆଗାମୀ 20 ବର୍ଷ ପାଇଁ ପୁନର୍ବିକାଶ ଜରିଆରେ ଏମ୍ସକୁ ପର୍ଯ୍ୟାପ୍ତ ସ୍ଥାନ ଉପଲବ୍ଧ କରାଇବା ଏବଂ ଜମିର ବ୍ୟବହାରକୁ ପୁନର୍ନିୟୋଜିତ କରି ସଂସ୍ଥାନର ମୌଳିକ ଭିତିଭୂମିର ସର୍ବାଧିକ ଉପଯୋଗ ବ୍ୟବସ୍ଥା କରାଯାଇଛି ।


    ଏମ୍ସର ମୌଳିକ ଭିତିଭୂମିର ପୁନର୍ବିକାଶ କରିବାର ପ୍ରସ୍ତାବ ପ୍ରଦାନ କରାଯାଇଛି । ଏଥିପାଇଁ ଏମ୍ସର ପୂର୍ବ ଅନସାରୀ ନଗରସ୍ଥିତ ମୁଖ୍ୟ ପରିସରରେ ରୋଗୀମାନଙ୍କ ଚିକିତ୍ସା, ପ୍ରଶିକ୍ଷଣ, ଗବେଷଣା, ପ୍ରଶାସନ ଏବଂ ସହାୟକ ସେବାକୁ ଗୋଟିଏ ସ୍ଥାନରେ ରଖିବା ସହିତ ମୁଖ୍ୟ ପରିସରରେ ଆବାସିକ ସୁବିଧାକୁ ନ୍ୟୁ ରାଜ ନଗରସ୍ଥିତ ଟ୍ରମା ସେଣ୍ଟର ଏକ୍ସଟେନସନ ପରିସରରେ ସ୍ଥାନାନ୍ତରିତ କରାଯିବାର ବ୍ୟବସ୍ଥା କରାଯାଇଛି ।


    ଲାଭ:


    ପ୍ରସ୍ତାବିତ ପ୍ରକଳ୍ପ ଦ୍ୱାରା ରୋଗୀମାନଙ୍କୁ ବିଶ୍ୱସ୍ତରୀୟ ଏବଂ ଅତ୍ୟାଧୁନିକ ଚିକିତ୍ସା ସୁବିଧା ପ୍ରାପ୍ତ ହୋଇପାରିବ । ଏଥିସହିତ ସେମାନଙ୍କୁ ନିଦାନଜନିତ, ଫିଜିଥେରାପି ଏବଂ ପୁନର୍ବାସ ଭଳି ଅନ୍ୟ ସୁବିଧା ମଧ୍ୟ ସହଜରେ ଉପଲବ୍ଧ ହେବ । ଏହାଦ୍ୱାରା ରୋଗୀମାନଙ୍କ ପାଇଁ ପରିସରରେ ଏକ ସ୍ଥାନରୁ ଅନ୍ୟ ସ୍ଥାନକୁ ଯାତାୟାତ କରିବା ସହଜ ହେବ । ଗୋଟିଏ ପରିସରରେ ସମସ୍ତ ପ୍ରକାରର ଚିକିତ୍ସା ସୁବିଧା ଉପଲବ୍ଧ ହେବା ଫଳରେ ରୋଗୀମାନଙ୍କ ପାଇଁ ଉପଚାର, ଚିକିତ୍ସା ଅନୁସନ୍ଧାନ, ନିଦାନ ଜନିତ ଏବଂ ପରିଚାଳନା ସେବା କ୍ଷେତ୍ରରେ ଏକ ଉତ୍କୃଷ୍ଟ କେନ୍ଦ୍ର ଭାବେ ଏହାର ପରିଚୟ ସୃଷ୍ଟି ହୋଇପାରିବ ।


    *************

    
    
    (Release ID: 1567369) Visitor Counter : 1