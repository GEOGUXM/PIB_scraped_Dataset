      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଅଗରତାଲାରେ ବିଭିନ୍ନ ଉନ୍ନୟନ ପ୍ରକଳ୍ପ ଶୁଭାରମ୍ଭ କରିବା ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 09 FEB 2019 9:12PM by PIB Bhubaneshwar


    ଭାରତ ମାତା କୀ - ଜୟ


    ଭାରତ ମାତା କୀ - ଜୟ


    ଅନେକ ସଂଖ୍ୟାରେ ଉପସ୍ଥିତ ହୋଇଥିବା , ମୋତେ ଆଶୀର୍ବାଦ ଦେବା ପାଇଁ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ ।


    ମା ’ ତ୍ରିପୁରା ସୁନ୍ଦରୀଙ୍କ ଭୂମିରେ ଆପଣମାନଙ୍କ ଗହଣରେ ଆସିବା ପାଇଁ ପୁନର୍ବାର ସୌଭାଗ୍ୟ ପ୍ରାପ୍ତ ହୋଇଛି । ଏଠାରେ ଦଶନ୍ଧି ପରେ ଯେଉଁ ପରିବର୍ତ୍ତନ ଆପଣମାନେ କରିଛନ୍ତି , ସେହି ଖୁସିର ଝଲକ ଆପଣମାନଙ୍କ ଚେହେରାରେ ପ୍ରତିଫଳିତ ହେବାର ମୁଁ ଦେଖିପାରୁଛି । ଏବେ ପୂରା ରାସ୍ତାରେ ଯେତେବେଳେ ଲୋକମାନେ ଥିଲେ ସେତେବେଳେ ମୁଁ ଦେଖୁଥିଲି ଯେ 11 ମାସ ପୂର୍ବରୁ ଆପଣମାନଙ୍କୁ ଯେଉଁ ମୁକ୍ତି ମିଳିଛି ସେହି ମୁକ୍ତିର ଆନନ୍ଦ ଆପଣମାନଙ୍କ ମୁଖମଣ୍ଡଳରେ ଦେଖିବାକୁ ମିଳୁଛି । ବିଗତ 11 ମାସରେ ମୁଁ ଆମ ଗଣତନ୍ତ୍ର ଏବଂ ବିକାଶକୁ ସଠିକ ଭାବେ ଅନୁଭବ କରିଛି । ତ୍ରିପୁରାର ବିକାଶକୁ , ତ୍ରିପୁରାର ବିଶ୍ୱାସକୁ ନୂତନ ମାର୍ଗରେ ନେଇ ଯିବା ପାଇଁ ଏଠାକାର ଲୋକପ୍ରିୟ ମୁଖ୍ୟମନ୍ତ୍ରୀ ଏବଂ ଉପମୁଖ୍ୟମନ୍ତ୍ରୀ ଏବଂ ତାଙ୍କ ପୂରା ଟିମକୁ ଶୁଭେଚ୍ଛା ଜଣାଉଛି ।


    ବନ୍ଧୁଗଣ , ଏଠାକୁ ଆସିବା ପୂର୍ବରୁ ମୋତେ ବିମାନବନ୍ଦର କ୍ୟାମ୍ପସରେ ମହାରାଜା ବୀର ବିକ୍ରମ କିଶୋର ମାଣିକ୍ୟ ବାହହଦୂରଜୀଙ୍କ ପ୍ରତିମୂର୍ତ୍ତିର ଅନାବରଣ କରିବାର ସୁଯୋଗ ମିଳିଥିଲା , ଯିଏ ତ୍ରିପୁରା ପାଇଁ ସ୍ୱପ୍ନ ଦେଖିଛନ୍ତି , ଯିଏକି ସେହି ସ୍ୱପ୍ନକୁ ପୂରା କରିବା ପାଇଁ ପ୍ରଚେଷ୍ଟା କରିଥିଲେ , ଏଭଳି ମହାପୁରୁଷଙ୍କ ପ୍ରତିମୂର୍ତ୍ତି ବିମାନବନ୍ଦରରେ ପ୍ରତିଷ୍ଠା କରିବା , ଏଠାକୁ ଆସୁଥିବା ପ୍ରତ୍ୟେକ ବ୍ୟକ୍ତିଙ୍କୁ ସକାରାତ୍ମକ ଭାବନାରେ ବିହ୍ୱଳିତ କରିଦେବ । ବୀର ବିକ୍ରମଜୀଙ୍କ ପ୍ରତିମୂର୍ତ୍ତି ତ୍ରିପୁରାର ପ୍ରତ୍ୟେକ ଲୋକଙ୍କୁ ବିକାଶର ଲକ୍ଷ୍ୟ ପାଇଁ ପ୍ରେରିତ କରିବ ।


    ବନ୍ଧୁଗଣ , ତ୍ରିପୁରାର ବିକାଶ ପାଇଁ କେନ୍ଦ୍ର ସରକାର କୌଣସି ପଦକ୍ଷେପ ନେବାରେ ହେଳା କରିନାହାଁନ୍ତି । ବିଗତ ସାଢେ ଚାରି ବର୍ଷରେ ତ୍ରିପୁରା ପାଇଁ ପ୍ରଚୁର ଅର୍ଥ ପ୍ରଦାନ କରାଯାଇଛି , କିନ୍ତୁ ପୂର୍ବ ସରକାରଙ୍କ ମତାମତ ଯୋଗୁ ଏଠାରେ କାର୍ଯ୍ୟ ହୋଇପାରିନଥାନ୍ତା । କିନ୍ତୁ ବର୍ତ୍ତମାନ ସରକାର ଏବେ ତ୍ରିପୁରାର ବିକାଶକୁ ଗତି ପ୍ରଦାନ କରିବାରେ ଲାଗିପଡିଛନ୍ତି । ମୋତେ କୁହାଯାଇଛି ଯେ ରାଜ୍ୟ ଇତିହାସରେ ପ୍ରଥମ ଥର ସର୍ବନିମ୍ନ ସହାୟକ ମୂଲ୍ୟ ଉପରେ ଏମଏସପି ଆଧାରରେ ଏମଏସପି ଆଧାରରେ ପ୍ରଥମ ଥର ପାଇଁ ତ୍ରିପୁରା ରାଜ୍ୟରେ କୃଷକମାନଙ୍କଠାରୁ ଧାନ କ୍ରୟ କରିଛନ୍ତି । ମୁଁ ଆଶ୍ଚର୍ଯ୍ୟ ଯେ , ଦିଲ୍ଲୀରେ ବଡ ବଡ ଭାଷଣ ଦେଉଥିବା ନେତାମାନେ ଯେତେବେଳେ ଏଠାରେ ସେମାନଙ୍କ ଦଳର ସରକାର ଥିଲା , ଏମଏସପି ଉପରେ କୃଷକମାନଙ୍କଠାରୁ ଧାନ କ୍ରୟ କରିବାର କାର୍ଯ୍ୟ ଯେଉଁମାନେ କରିନଥିଲେ , ଦେଶକୁ ଏଭଳି ଲୋକମାନଙ୍କୁ ଚିହ୍ନିବାର ଆବଶ୍ୟକତା ରହିଛି । ସେମାନଙ୍କ ମୁଖା ଖୋଲିଦେବାକୁ ପଡିବ । ଏହାବ୍ୟତୀତ ସପ୍ତମ ଅର୍ଥ ଆୟୋଗର ସୁପାରିଶଗୁଡିକୁ ଲାଗୁ କରି ଲକ୍ଷ ଲକ୍ଷ କର୍ମଚାରୀମାନଙ୍କର ପ୍ରତି ଧ୍ୟାନ ଦିଆଯାଇଛି । ଏହି କାର୍ଯ୍ୟ - ଯେଉଁ ଶ୍ରମିକଙ୍କ ନାମରେ ରାଜନୀତି କରୁଛନ୍ତି , କର୍ମଚାରୀମାନଙ୍କ ନାମରେ ରାଜନୀତି କରୁଛନ୍ତି , ସମଗ୍ର ଦୁନିଆକୁ ଶ୍ରମିକମାନଙ୍କ ଅଧିକାରର ଭାଷଣ ଦେଉଛନ୍ତି , ସେମାନେ ତ୍ରିପୁରାରେ ଏତେ ବର୍ଷ ଶାସନ କରିଥିଲେ , କିନ୍ତୁ ପେ କମିଶନ ରିପୋର୍ଟର କେବେ ମଧ୍ୟ ଖାତିରି କରିନାହାଁନ୍ତି । ଏକ ପ୍ରକାରର ଯେଉଁ ତ୍ରିପୁରାକୁ ପୂର୍ବ ସରକାର ଏକଚାଟିଆ କରି ରଖିଥିଲେ , ସେ ଏବେ ଠିକ ଭାବେ କହିବାକୁ ଗଲେ ଆମ ତ୍ରିପୁରା ଦେଶର ମୁଖ୍ୟଧାରାରେ ସଂଯୋଗ ହୋଇସାରିଲେଣି ।


    ବନ୍ଧୁଗଣ , ତ୍ରିପୁରାର ସାଧାରଣ ଜନତାଙ୍କ ହିତକୁ ବିସ୍ତାରିତ କରିବା ପାଇଁ ଏବେ ମୁଁ ଶହେ କୋଟି ଟଙ୍କାର ପ୍ରକଳ୍ପର ଉଦଘାଟନ କରିଛି । ଅଗରତାଲା-ସବରୁମ ରେଳ ଲାଇନର ଗର୍ଜି-ବେଲୋନିଆ ସେକ୍ସନ ହେଉ ଅବା ତ୍ରିପୁରା ଇନଷ୍ଟିଟ୍ୟୁଟ ଅଫ ଟେକ୍ନୋଲଜିର ନୂତନ କ୍ୟାମ୍ପସ , ଏହା ଏଠାକାର ଯୁବଗୋଷ୍ଠିଙ୍କୁ ନୂତନ ସୁଯୋଗ ସହିତ ସଂଯୋଗ ହେବାକୁ ଯାଉଛି ।


    ବନ୍ଧୁଗଣ , ନିର୍ବାଚନ ସମୟରେ ଯେତେବେଳେ ମୁଁ ଏଠାକୁ ଆସିଥିଲି ସେତେବେଳେ ମୁଁ ବିକାଶର HIRA ମଡେଲ ବିଷୟରେ କହିଥିଲି , ଏଚଆଇଆରଏସ । ଲୋକମାନେ ନିର୍ବାଚନ ବେଳେ କହିଥାନ୍ତି ଏବଂ ପରେ ଭୂଲି ଯାଆନ୍ତି , ମୁଁ କିନ୍ତୁ ଆପଣମାନଙ୍କ ସମ୍ମୁଖରେ ଆଉ ଥରେ ସ୍ମରଣ କରାଇଦେଉଛି । ଏଚଆଇଆରଏ , ମୁଁ HIRA ର ଓକିଲାତି କରିଥିଲି । ଏହାର ମାନେ ଥିଲା ହାଇୱେ , ଆଇ-ୱେ , ରେଲୱେ , ଏୟାରୱେ-ଏଚଆଇଆରଏ ।


    ଅଗରତାଲାଠାରୁ ସବରୁମ ପର୍ଯ୍ୟନ୍ତ ରାଷ୍ଟ୍ରୀୟ ରାଜମାର୍ଗ ପ୍ରକଳ୍ପ ହେଉ , ରେଳ ଲାଇନ ହେଉ , ହମସଫର ଏକ୍ସପ୍ରେସ ହେଉ , ଅଗରତାଲା-ଦେଓଧର ଏକ୍ସପ୍ରେସ ହେଉ , ଅଗରତାଲାର ବିମାନବନ୍ଦରରେ ନିର୍ମାଣାଧୀନ ଦ୍ୱିତୀୟ ଟର୍ମିନାଲ ହେଉ , ଏହିସବୁ ପ୍ରକଳ୍ପ ତ୍ରିପୁରାର ସେହି ହୀରା ମଡେଲର ଏକ ସ୍ୱୂରୁପ । ଏହି ପ୍ରକଳ୍ପ ଦ୍ୱାରା ତ୍ରିପୁରାରେ ରୋଜଗାରର ନୂତନ ସୁଯୋଗ ସୃଷ୍ଟି ହେବାକୁ ଯାଉଛି , ଏଠାରେ ଉଦ୍ୟୋଗୁଡିକର ସଂଭାବନା ରହିଛି ।


    ବନ୍ଧୁଗଣ , ଯେଉଁ ତ୍ରିପୁରାକୁ landlocked ରାଜ୍ୟ କହି ବିକାଶର ଅଧିକାର ଛଡେଇ ନିଆଗଲା , ସେହି ତ୍ରିପୁରାକୁ ଆମେ ସାଉଥ-ଇଷ୍ଟ ଏସିଆର ନୂତନ ଗେଟୱେ ଭାବେ ଗଢିତୋଳୁଛୁ । ବଙ୍ଗଳାଦେଶ ସରକାରଙ୍କ ସହଯୋଗରେ ଚିଟଗାଓଁ ଏବଂ ଆଶୁଗଂଜ ପୋର୍ଟର ରାସ୍ତା ତ୍ରିପୁରାକୁ ଜଳ ମାର୍ଗରେ ସଂଯୋଗ କରିବାର ଲାଭ ମିଳିବାକୁ ଯାଉଛି । ଫେଣୀ ନଦୀର ପୋଲର ମଧ୍ୟ ଦୃତ ଗତିରେ କାର୍ଯ୍ୟ ଚାଲିଛି । ଯେତେବେଳେ ଏହି ପୋଲ ନିର୍ମାଣ ସଂପୂର୍ଣ୍ଣ ହୋଇଯିବ , ଗୋମତୀ ନଦୀ ଖୋଳା କାର୍ଯ୍ୟ ସଂପୂର୍ଣ୍ଣ ହେବ , ସେତେବେଳେ ତ୍ରିପୁରା କେବଳ ଉତ୍ତର-ପୂର୍ବର ନୁହେଁ , ଦକ୍ଷିଣ-ପୂର୍ବ ଏସିଆର ବ୍ୟବସାୟ ହବ ରାସ୍ତା ସୁଗମ ହୋଇଯିବ ।


    ଏବେ ଆପଣମାନେ ମୋତେ କୁହନ୍ତୁ , ଏହି ଗୋମତୀ ନଦୀ ନରେନ୍ଦ୍ର ମୋଦୀଙ୍କ ପ୍ରଧାନମନ୍ତ୍ରୀ ହେବାପରେ କଣ ଆସିଛି ? ପ୍ରଥମ ଥିଲା କି ନାହିଁ ? ବିପ୍ଳବଜୀ ମୁଖ୍ୟମନ୍ତ୍ରୀ ହୋଇଥିଲେ , ଏହାପୂର୍ବରୁ ମଧ୍ୟ ଥିଲା ନା ? ଆପଣମାନଙ୍କୁ ଦିଶୁଥିଲା ନା ? ପୂର୍ବ ସରକାରଙ୍କୁ ଦିଶୁନଥିଲା । ଆମେ ଏବେ ଗୋମତୀ ନଦୀକୁ ଗଭୀର କରି ସେଥିରେ ଜାହଜ ଚଳାଚଳ ପାଇଁ ନିଷ୍ପତ୍ତି ନେଇଛୁ ।


    ଭାଇ ଓ ଭଉଣୀମାନେ , ବିଗତ ମାସଗୁଡିକ ମଧ୍ୟରେ ଏଠାକାର ସରକାର ଟେକ୍ନୋଲଜି ଜରିଆରେ ଆପଣମାନଙ୍କ ଜୀବନକୁ ସହଜ କରିବାର ଲଗାତାର ପ୍ରଚେଷ୍ଟା କରିଛନ୍ତି । ଗରିବଙ୍କ ଡାଲି ଚାଉଳ ହେଉ ଅବା ଜମିଜମା ମାମଲା ଅବା ଅନ୍ୟ ସେବାଗୁଡିକ-ଅନ୍ୟ ଦେଶଗୁଡିକ ଭଳି ଇଣ୍ଟରନେଟରୁ ଜନତାଙ୍କୁ ସୁବିଧା ପ୍ରଦାନ କରିବାର କାର୍ଯ୍ୟ ଦୃତ ଗତିରେ ଚାଲିଛି । ଏହି ଡିଜିଟାଲ ଅଭିଯାନ ଦ୍ୱାରା ମଧ୍ୟସ୍ଥିମାନଙ୍କ ଉପରେ ଲଗାମ ଲାଗିପାରିଛି । ଏବଂ ମୋତେ କୁହାଯାଇଛି ଯେ ଆମ ତ୍ରିପୁରାରେ 62 ହଜାରରୁ ଅଧିକ ଏଭଳି ଲୋକମାନଙ୍କୁ ସରକାରୀ ଯୋଜନାଗୁଡିକର ଲାଭ ମିଳୁଥିଲା , ଯେଉଁ ଲୋକମାନଙ୍କର ସ୍ଥିତି ନ ଥିଲା- କେବଳ କାଗଜ କଲମରେ ହି ତାଙ୍କର ସ୍ଥିତି ଥିଲା , ସେମାନେ କାଗଜ କଲମରେ ବଢିଥିଲେ ଏବଂ କାଗଜରେ ପଇସା ନେଇ ଚାଲିଥିଳେ । ଏଭଳି ନକଲି ଲୋକମାନେ ଆପଣମାନଙ୍କ ଅର୍ଥ ହଡପ କରି କାହାର ଟ୍ରେଜରୀ ଭରୁଥିଲେ- ଏହା ଆପଣମାନେ ଭଲଭାବେ ଜାଣିଛନ୍ତି ।


    ବନ୍ଧୁଗଣ , ଏହିଭଳି ବିଗତ ସାଢେ ଚାରି ବର୍ଷ ମଧ୍ୟରେ ସମଗ୍ର ଦେଶରେ ଏଭଳି ନକଲି କାର୍ଯ୍ୟ କରୁଥିବା ଆଠ କୋଟି ନକଲି ହିତାଧିକାରୀଙ୍କୁ ସମାପ୍ତ କରାଯାଇଛି । ଏମାନେ ସେହି ଲୋକ ଯେଉଁମାନେ ଅନ୍ୟ ଗରିବର ଡାଲି ଚାଉଳ ହଡପ କରୁଥିଲେ , ସ୍କଲାରସିପ ହଡପ କରୁଥିଲେ । ଏହି ସଂପୂର୍ଣ୍ଣ ବ୍ୟବସ୍ଥା କିଏ ପ୍ରସ୍ତୁତ କରିଥିଲେ- ଆପଣମାନେ ମୋତେ କୁହନ୍ତୁ ଯେ ଦଲାଲ ବା ମଧ୍ୟସ୍ଥିଙ୍କ ଏହି ପୂରା ବ୍ୟବସ୍ଥା କିଏ ପ୍ରସ୍ତୁତ କରୁଥିଲା ? କିଛି କୁହନ୍ତୁ- କେଉଁ ଲୋକମାନେ ଏଥିପାଇଁ ଉତ୍ତରଦାୟୀ ? କିଏ ବିପର୍ଯ୍ୟସ୍ତ କରିଥିଲା ?


    ବନ୍ଧୁଗଣ , ଦିଲ୍ଲୀରେ ଯାହାଁଙ୍କର 55 ବର୍ଷର ସରକାର ଥିଲା , ଏବଂ ଏଠାରେ ଯାହାଙ୍କର ଦୁଇ ଦଶନ୍ଧି ଧରି ସରକାର ଥିଲା , ପ୍ରକୃତରେ ଏହି ଦୁଇ ସାଙ୍ଗଙ୍କ ଯୁଗଳବନ୍ଦୀ ଏହି ପାପ କାର୍ଯ୍ୟ କରିଥିଲେ । ଗୁଣ୍ଡାମି ଏବଂ ଭ୍ରଷ୍ଟାଚାରୀ , ଦଲାଲମାନଙ୍କର ମହାମିଶ୍ରଣ ଏହି କମାଲ କରିଥିଲା ଯିଏ ତ୍ରିପୁରା ଏବଂ ଦେଶର ଗରିବ-ମଧ୍ୟମ ବର୍ଗର ଅଧିକାରକୁ ଚୋରୀ କରିଥିଲେ ।


    ବନ୍ଧୁଗଣ , ମହାମିଶ୍ରମଣ , ଏହି ମହାମିଶ୍ରଣର ସାଥୀ- ଦଲାଲ , ମଧ୍ୟସ୍ଥିଙ୍କ ସବୁଠାରୁ ବଡ ସଂରକ୍ଷକ । ଏମାନେ ପୁନର୍ବାର ଦିଲ୍ଲୀ ସ୍ୱପ୍ନ ଦେଖୁଛନ୍ତି ଯେ ଦିଲ୍ଲୀରେ ସରକାର କରିବେ ବୋଲି , ଏତେ ଶୀଘ୍ର ଏକ ବାଧ୍ୟତାମୂଳକ ସରକାର ଗଠନ କରିବେ , ବାଧ୍ୟ , ବାଧ୍ୟତାମୂଳକ ସରକାର ଦ୍ୱାରା ସେମାନଙ୍କୁ ଅଧିକ ସମସ୍ୟା ହେଉଛି । ଆପଣମାନେ ମୋତେ କୁହନ୍ତୁ ଦେଶକୁ ମଜବୁତ ସରକାରର ଆବଶ୍ୟକତା ରହିଛି ନା ନାହିଁ ? ଏତେ ବଡ ଦେଶ ମଜବୁତ ସରକାରଙ୍କ ବିନା ଚାଲିପାରିବ କି ? ମଜବୁତ ସରକାରଙ୍କ ବିନା ଯୁବଗୋଷ୍ଠିଙ୍କ ଭବିଷ୍ୟତ ଗଠନ ହୋଇପାରିବ ? ସେମାନଙ୍କୁ ତ ମଜବୁର (ବାଧ୍ୟତାମୂଳକ) ସରକାର ଦରକାର , କାରଣ ମଜବୁର ସରକାର ଗଠନ ହେଲେ ସେମାନଙ୍କ ଘର ପୂରଣ କରିବାରେ ସୁବିଧା ହେବ , ସେମାନଙ୍କ ବଂଶର ସେବା କରିବାର ସୁବିଧା ମିଳିବ । ଆପଣମାନେ ମୋତେ କୁହନ୍ତୁ ଭାଇ ଓ ଭଉଣୀମାନେ-ଦେଶକୁ ମଜବୁତ ସରକାର ମିଳିବାର ଆବଶ୍ୟକତା ଅଛି କି ନାହିଁ ?


    ମୋଦୀକୁ ଗାଳିଦେବା ପାଇଁ ଆଜିକାଲି ପ୍ରତିଯୋଗୀତା ଚାଲିଛି । ଅଲମ୍ପିକ ଚାଲିଛି , ଅଲମ୍ପିକ । ଏହି ମହାମିଶ୍ରଣରେ ଏହି କାର୍ଯ୍ୟ ଚାଲିଛି । ସୁଯୋଗର ସୀମା ଦେଖନ୍ତୁ- ଆପଣମାନେ ମୋତେ କହନ୍ତୁ ଯେ ମହାମିଶ୍ରଣ କରୁଥିବା ଲୋକମାନେ ଦିଲ୍ଲୀରେ ହାତ ଧରି ଧରି ଫଟୋ ଉଠାଉଛନ୍ତି , କୋଲକାତାରେ ହାତକୁ ହାତ ଧରି ଫଟୋ ଉଠାଉଛନ୍ତି , ସେମାନେ ତ୍ରିପୁରାରେ ପରସ୍ପରର ଚେହେରା ଦେଖିବାକୁ ପ୍ରସ୍ତୁତ ଅଛନ୍ତି କି ? ଅଛନ୍ତି କି ? କେରଳରେ ଅଛନ୍ତି କି ? ବଙ୍ଗାଲରେ ଅଛନ୍ତି କି ? କିନ୍ତୁ ଦେଶକୁ ମଧ୍ୟ ଭ୍ରମିତ କରିବା ପାଇଁ ହାତରେ ହାତ ମିଶାଇ ମହାମିଶ୍ରଣ ଅଭିଯାନ ଜାରୀ ରଖିଛନ୍ତି । ଏବଂ କରିବାର କଣ ଅଛି – ଯେତେବେଳେ ମଧ୍ୟ ସାକ୍ଷାତ କର - ମୋଦୀକୁ ଗାଳି ଦିଅ । ଏମାନଙ୍କୁ ଲାଗୁଛି ଯେ ଜନସାଧାରଣ ଏମାନଙ୍କ ଭଳି ନିଜ ବିବେକ ଉପରେ ପର୍ଦ୍ଦା ପକେଇଛନ୍ତି , ତାଙ୍କୁ ଏହି ମହାମିଶ୍ରଣର ଖେଳ ବୁଝି ହେଉନାହିଁ । ପ୍ରକୃତରେ ଏମାନେ ଏବେବି ପୁରୁଣା ଦିନରେ ବଂଚିଛନ୍ତି ଯେ ମିଛକୁ କେହି ଧରିପାରିବେନାହିଁ । ଯେଉଁଭଳି ଭାବେ ବିଧାନସଭା ନିର୍ବାଚନରେ ଆପଣମାନେ ଏମାନଙ୍କୁ ସତ୍ୟ କଣ ଦେଖାଇଦେଇଥିଲେ , ସେହିଭଳି ଏବେ ଲୋକସଭା ନିର୍ବାଚନରେ ଦେଶର ଜନସାଧାରଣ କହିବେ ଯେ ଲୋକମାନଙ୍କୁ ମିଛି କହିବା ଅର୍ଥ କଣ ।


    ଭାଇ ଓ ଭଉଣୀମାନେ , ଏମାନଙ୍କୁ ଯଦି କେହି ପଚାରନ୍ତି ଯେ କୁହନ୍ତୁ ଭାଇ କୃଷକମାନଙ୍କ ପାଇଁ ଆପଣଙ୍କର କଣ ଯୋଜନା ରହିଛି , କଣ ଏଜେଣ୍ଡା ରହିଛି ? ଯେମିତି ଆପଣ ପଚାରିଦେବେ ଯେ କୃଷକମାନଙ୍କ ପାଇଁ କଣ କରିବେ- ସେତେବେଳେ ସେମାନଙ୍କୁ ଜବାବ ରଖିବା ଦରକାର କି ନାହିଁ ? ଜବାବ ଦେବା ଦରକାର କି ଦରକାର ନାହିଁ ? କିନ୍ତୁ ସେମାନେ କଣ କରନ୍ତି , ଆପଣମାନେ ମନେରଖିଥିବେ - ଆପଣମାନେ ସେମାନଙ୍କୁ କୃଷକଙ୍କ କଥା ପଚାରିବେ , ସେ ମୋଦୀକୁ ଅନେକ ଗାଳି ଦେବେ । ଯଦି ଆପଣମାନେ ତାଙ୍କୁ ପଚାରିବେ ଯେ ଶ୍ରମିକଙ୍କ ପାଇଁ , ଶ୍ରମିକଙ୍କ ପାଇଁ କଣ କରିବେ ? ସେମାନଙ୍କୁ ଜବାବ ଦେବା ଦରକାର କି ନାହିଁ ? ଜବାବ ଦେବେନାହିଁ. ସେମାନେ ମୋଦୀକୁ ତାଠାରୁ ଅଧିକ ଗାଳି ଦେବେ । ସେମାନଙ୍କୁ ପଚାରନ୍ତୁ ଯେ ଯୁବଗୋଷ୍ଠିଙ୍କର ଉତ୍ତମ ଭବିଷ୍ୟତ ପାଇଁ କଣ କରିବେ , ସେମାନେ ଜବାବ ରଖିବା ବଦଳରେ ସେମାନେ ମୋଦୀକୁ ଆହୁରୀ ଅଧିକ ଗାଳି ଦେବେ । ଯେତେ ପ୍ରଶ୍ନ-ସେତେ ଗାଳି ବଡ ହେବ । ପ୍ରତ୍ୟେକ ପ୍ରଶ୍ନର ଉତ୍ତର ସେମାନଙ୍କ ପାଖରେ ଗୋଟିଏ ଅଛି-ମୋଦୀକୁ ଗାଳିଦେବା , ମୋଦୀକୁ ବଡ ଗାଳି ଦିଅନ୍ତୁ , ମୋଦୀକୁ ଆହୁରୀ ଅଧିକ ଜୋରରେ ଗାଳି ଦିଅନ୍ତୁ , ମୋଦୀକୁ ଯେତେ ଦରକାର ସେତେ ଅଧିକ ଗାଳି ଦିଅନ୍ତୁ , ଏହାହିଁ ହେଉଛି ସେମାନଙ୍କ କାମ ।


    ଭାଇ ଓ ଭଉଣୀମାନେ , ପ୍ରକୃତରେ ମହାମିଶ୍ରଣର ଏହି ସାଥୀମାନେ ଜାଣିସାରିଛନ୍ତି ଯେ ଦେଶର ଯୁବଗୋଷ୍ଠି , ଦେଶର ଗରିବ , ଦେଶର କୃଷକ-ସେ ନିଜର ଆକାଂକ୍ଷାଗୁଡିକ ମୋଦୀ ଉପରେ ଭରସା କରି ଦେଖୁଛନ୍ତି , ଆଶା ଏବଂ ବିଶ୍ୱାସର ସହିତ ଦେଖୁଛନ୍ତି । ମୋଦୀ ଯେଉଁ କାର୍ଯ୍ୟ କରିଥାଏ , ତାହାଦ୍ୱାରା ଏକ ବିଶ୍ୱାସ ଜାଗୃତ ହୋଇଥାଏ , ସେଥରୁ ଆଶା ଅଧିକ ହୋଇଥାଏ ଏବଂ ଏହିସବୁ ମୋଦୀ-ବିରୋଧୀମାନଙ୍କୁ ମଧ୍ୟ ଭଲଭାବରେ ଜଣାଅଛି ।


    ବନ୍ଧୁଗଣ , ବିଗତ ସାଢେ ଚାରି ବର୍ଷ ମଧ୍ୟରେ ଯେଉଁ କାର୍ଯ୍ୟ ସରକାର କରିଛନ୍ତି ତାହାକୁ ଆହୁରୀ ଅଧିକ ବିସ୍ତାରିତ କରି ଚଳିତ ବର୍ଷର ବଜେଟରେ ‘ ସବକା ସାଥ-ସବକା ବିକାଶ ’ ମାର୍ଗକୁ ଆହୁରୀ ମଜବୁତ କରାଯାଇଛି । କୃଷକ ହୁଅନ୍ତୁ , ଯୁବଗୋଷ୍ଠି ହୁଅନ୍ତୁ , ଶ୍ରମିକ ହୁଅନ୍ତୁ ଅବା ମଧ୍ୟମ ବର୍ଗ ହୁଅନ୍ତୁ- ପ୍ରତ୍ୟେକଙ୍କ ପାଇଁ ବଜେଟରେ ଏଭଳି ବ୍ୟବସ୍ଥା କରାଯାଇଛି ଯେ ଯାହା ପୂର୍ବରୁ କେବେ କଳ୍ପନା ମଧ୍ୟ କରାଯାଇନଥିଲା ।


    ଭାଇ ଓ ଭଉଣୀମାନେ , ଚଳିତ ବଜେଟରେ ଆମେ ଏଭଳି ଲୋକମାନଙ୍କ ଚିନ୍ତା କରିଛୁ ଯାହାଙ୍କ ବିଷୟରେ ପୂର୍ବ ସରକାରମାନେ କେବଳ ସ୍ଲୋଗାନବାଜୀ କରିଥିଲେ , କେବଳ ଭୋଟ ପାଇଁ । ଏବେ ଆପଣମାନେ କୁହନ୍ତୁ , ଯେଉଁମାନେ ଘରେ କାମ କରନ୍ତି , ଯେଉଁମାନେ ସଡକ ଅବା ଘର ନିର୍ମାଣ ସହିତ ଜଡିତ , ଯେଉଁମାନେ ରିକ୍ସା ଚଳାଉଛନ୍ତି , ଠେଲା ଗାଡି ଚଲାଉଥିବା ଭଳି ଅସଂଗଠିତ କ୍ଷେତ୍ରଗୁଡିକର କୋଟି କୋଟି ଶ୍ରମିକ ଭାଇ ଓ ଭଉଣୀମାନଙ୍କ ପାଇଁ ଅଣସଂଗଠିତ ଶ୍ରମିକ ମାନଙ୍କ ପାଇଁ ପୂର୍ବ ସରକାରମାନେ କଣ କରିଛନ୍ତି ? କମ୍ୟୁନିଷ୍ଟ ପାର୍ଟି ଶ୍ରମିକମାନଙ୍କ ମସିହା ବୋଲି ନିଜକୁ କହିଥାନ୍ତି କିନ୍ତୁ ସେମାନଙ୍କୁ ଅଣସଂଗଠିତ ଶ୍ରମିକମାନଙ୍କ ପାଇଁ କିଛି ମଧ୍ୟ କରିବାକୁ ରାସ୍ତା ଦେଖାଗଲାନାହିଁ । ଦିଲ୍ଲୀ ସରକାରଙ୍କର ଏମାନେ ପାର୍ଟନର ଥିଲେ , ଏଠାରେ ମଧ୍ୟ ଦୀର୍ଘ ସମୟ ପର୍ଯ୍ୟନ୍ତ ତାଙ୍କ ସରକାର ଥିଲା କିନ୍ତୁ କେବେ ତାଙ୍କୁ ଅଣସଂଗଠିତ ଶ୍ରମିକ ମାନଙ୍କ କଥା ମନେପଡିନଥିଲା । କଣ କେହି ମଧ୍ୟ ଏହି ବର୍ଗଙ୍କ ପାଇଁ ଆଜି ପର୍ଯ୍ୟନ୍ତ କୌଣସି ବଡ ଯୋଜନା ପ୍ରସ୍ତୁତ କରିଛନ୍ତି ।


    ବନ୍ଧୁଗଣ , ପୂର୍ବ ସରକାରମାନେ ଏହି କାମ ଏଥିପାଇଁ କରିନାହାଁନ୍ତି କାରଣ ସେମାନଙ୍କ ପ୍ରକୃତି ସ୍ପଷ୍ଟ ନଥିଲା । ଚା ’ ବାଲାର ସରକାର ଉଚିତ ପ୍ରକୃତିର ସହିତ ବଡ ଯୋଜନା ପ୍ରସ୍ତୁତ କରିଛି । ଏହି ଯୋଜନାର ନାମ – ‘ ପ୍ରଧାନମନ୍ତ୍ରୀ ଶ୍ରମଯୋଗୀ ମାନଧନ ଯୋଜନା ’ । ଏହା ଅଧିନରେ ଅଣସଂଗଠିତ ର୍କମଚାରୀମାନଙ୍କ ଭଳି , ଅନ୍ୟ କର୍ମଚାରୀମାନଙ୍କ ଭଳି , ଅଣସଂଗଠିତ କର୍ମଚାରୀ ଶ୍ରମିକମାନଙ୍କୁ ମଧ୍ୟ , ଶ୍ରମିକମାନଙ୍କୁ ମଧ୍ୟ 60 ବର୍ଷ ବୟସ ପରେ 3 ହଜାର ଟଙ୍କାର ଏକ ନିୟମିତ ପେନସନ ମିଳିବ । ଯେଉଁ ଭାଇ ଓ ଭଉଣୀମାନଙ୍କର ଆୟ ମାସିକ 15 ହଜାର ଟଙ୍କାରୁ କମ ହୋଇଥିବ , ସେମାନେ 100 ଟଙ୍କାର ଏକ ଛୋଟ ମାସିକ ଅଂଶଦାନ ପ୍ରଦାନ କରି ଏହି ଯୋଜନାରେ ସଂଯୋଗ ହୋଇପାରିବେ । ଏଥିରେ ମଧ୍ୟ ଯେତେ ଅଂଶଦାନ ଶ୍ରମିକଙ୍କର ରହିବ , ସେତିକି ଅଂଶଦାନ କେନ୍ଦ୍ର ସରକାର ସେମାନଙ୍କ ପେନସନ ଖାତାରେ ପ୍ରତ୍ୟେକ ମାସରେ ଜମା କରିବେ ।


    ବନ୍ଧୁଗଣ , ଏହିଭଳି କୃଷକମାନେ , ପଶୁପାଳକ ଏବଂ ମତ୍ସ୍ୟ ଚାଷୀମାନଙ୍କ ପାଇଁ ମଧ୍ୟ ଅନେକ ବ୍ୟବସ୍ଥା କରାଯାଇଛି । କୃଷକମାନଙ୍କ ପାଇଁ ଇତିହାସର ସବୁଠାରୁ ବଡ ଯୋଜନା ପ୍ରସ୍ତୁତ କରାଯାଇଛି - ପିଏମ କିସାନ ଯୋଜନା । ଏହା ମାଧ୍ୟମରେ ତ୍ରିପୁରା ସହିତ ଦେଶର ପାଖାପାଖି 12 କୋଟି କୃଷକ ପରିବାରକୁ ପ୍ରତ୍ୟେକ ବର୍ଷ 6 ହଜାର ଟଙ୍କା ସିଧାସଳଖ ଭାବେ ବ୍ୟାଙ୍କ ଖାତାରେ କେନ୍ଦ୍ର ସରକାର ଜମା କରିବେ ଏବଂ ଏହି ଦୁଇ ଦୁଇ ହଜାର ଟଙ୍କା ତିନୋଟି କିସ୍ତିରେ ଜମା ହେବ । ଏବଂ ମୋର ପ୍ରଚେଷ୍ଟା ରହିବ ଯେ ଯେତେ ଶୀଘ୍ର ସମ୍ଭବ , ସେତେ ଶୀଘ୍ର ପ୍ରଥମ କିସ୍ତି କୃଷକମାନଙ୍କ ଖାତାରେ ପହଂଚିଯାଉ । ଏହା ଲାଭ ସେହିତ କୃଷକମାନଙ୍କୁ ମିଳିବ ଯେଉଁମାନଙ୍କ ପାଖରେ ପାଞ୍ଚ ଏକର ଜମି ବା ତାଠାରୁ କମ ଜମି ଥିବ ।


    ଏହିଭଳି ପଶୁପାଳକମାନଙ୍କ ପାଇଁ ମଧ୍ୟ ଏବେ କୃଷକମାନଙ୍କ ଭଳି କ୍ରେଡିଟ କାର୍ଡର ସୁବିଧା ପ୍ରଦାନ କରାଯାଉଛି , ଯାହାଦ୍ୱାରା ସେ ନିଜର ଆବ୍ୟକତାଗୁଡିକ ପାଇଁ ବ୍ୟାଙ୍କଗୁଡିକରୁ ଶସ୍ତାରେ ଋଣ ନେଇ ପାରିବେ ଏବଂ ସାହୁକାରର ଷଡଯନ୍ତ୍ରର ଶିକାର ହେବାରୁ ନିଜକୁ ଦୂରେଇ ରଖିପାରିବେ ।


    ମତ୍ସ୍ୟ ପାଳନ ପାଇଁ ଅଲଗା ବିଭାଗ ଗଠନ କରିବା ପାଇଁ ନିଷ୍ପତ୍ତି ନିଆଯାଇଛି । ଏହାଦ୍ୱାରା ମତ୍ସ୍ୟଜୀବି ସହ ଜଡିତ ବିଭିନ୍ନ ସମସ୍ୟାଗୁଡିକର ଅତିଶୀଘ୍ର ସମାଧାନ ହୋଇପାରିବ ।


    ବନ୍ଧୁଗଣ , ଏହି ସମସ୍ତ କାର୍ଯ୍ୟକ୍ରମ ସେହି ଯୋଜନାଗୁଡିକୁ ମଧ୍ୟ ଶକ୍ତିଶାଳୀ କରିବ ଯାହା ବିଗତ ସାଢେ ଚାରି ବର୍ଷରୁ ଚାଲି ଆସିଛି । ଯେଉଁଭଳି ଭାବେ ଆୟୁଷ୍ମାନ ଭାରତ ଯୋଜନା ଅଧିନରେ ତ୍ରିପୁରାର ଗରିବ ପରିବାରଗୁଡିକୁ ପାଞ୍ଚ ଲକ୍ଷ ଟଙ୍କା ପର୍ଯ୍ୟନ୍ତ ମାଗଣାରେ ଚିକିତ୍ସା ସୁବିଧା ସୁନିଶ୍ଚିତ କରାଯାଇଛି ।


    ଉଜ୍ଜ୍ୱଳା ଯୋଜନା ଅଧିନରେ ଗରିବଙ୍କୁ ମାଗଣାରେ ରୋଷେଇ ଗ୍ୟାସ ସଂଯୋଗ ମିଳିପାରୁଛି । ଯାହାଙ୍କର ବାସଗୃହ ନାହିଁ ସେମାନଙ୍କୁ ପ୍ରଧାନମନ୍ତ୍ରୀ ଆବାସ ଯୋଜନା ଅଧିନରେ ପକ୍କା ଘର ଏବଂ ସ୍ୱଚ୍ଛ ଭାରତ ମିଶନ ଅଧିନରେ ଶୌଚାଳୟ ପ୍ରଦାନ କରାଯାଉଛି । ଗରିବଙ୍କୁ ମାସିକ ଏକ ଟଙ୍କା ଏବଂ 90 ପଇସାର ପ୍ରତିଦିନ ପ୍ରିମିୟମରେ ଦୁଇ ଦୁଇ ଲକ୍ଷ ଟଙ୍କା ପର୍ଯ୍ୟନ୍ତ ଦୁର୍ଘଟଣା ଏବଂ ଜୀବନ ବୀମା ସୁବିଧା ଉପଲବ୍ଧ କରାଯାଉଛି ।


    ମୋତେ କୁହାଯାଇଛି ଯେ ତ୍ରିପୁରାରେ 11 ମାସ ମଧ୍ୟରେ ଦୁଇ ଲକ୍ଷରୁ ଅଧିକ ଗ୍ୟାସ ସଂଯୋଗ , ଏତେ ଛୋଟ ତ୍ରିପୁରା ରାଜ୍ୟ , 11 ମାସ ମଧ୍ୟରେ ଦୁଇ ଲକ୍ଷରର ଅଧିକ ଗ୍ୟାସ ସଂଯୋଗ , 20 ହଜାରରୁ ଅଧିକ ବାସଗୃହ ନିର୍ମାଣ କରି ଗରିବଙ୍କୁ ପ୍ରଦାନ କରାଯାଇଛି , ଦେଢ ଲକ୍ଷରୁ ଅଧିକ ଶୌଚାଳୟ ନିର୍ମାଣ କରାଯାଇଛି । ଏହି ସମସ୍ତ ଯୋଜନା ଆଜି ଗରିମାନଙ୍କୁ ଜୀବନ ସ୍ତରକୁ ଉପରକୁ ଉଠାଇବା କାମ କରୁଛି ।


    ବନ୍ଧୁଗଣ , ତ୍ରିପୁରାର ସ୍ୱତନ୍ତ୍ରତା ଜନଜାତିଙ୍କୁ ନେଇ ମଧ୍ୟ ରହିଛି । ଚଳିତ ବର୍ଷ କେନ୍ଦ୍ର ବଜେଟରେ ଜନଜାତିମାନଙ୍କ ପାଇଁ ବଜେଟରେ ବହୁତ ବଡ ବୃଦ୍ଧି କରାଯାଇଛି । ଯାଯାବର ଉପଜାତି ସଂପ୍ରଦାୟକୁ ଚିହ୍ନଟ କରିବା ପାଇଁ ପ୍ରଥମ ଥର ଆୟୋଗ ଗଠନ କରିବାର ନିଷ୍ପତ୍ତି ମଧ୍ୟ ନିଆଯାଇଛି ।


    ଭାଇ ଓ ଭଉଣୀମାନେ , ଆମ କେନ୍ଦ୍ର ସରକାର ସ୍ୱୟଂଶାସିତ ପରିଷଦକୁ ଶସକ୍ତ କରିବା ପାଇଁ ଦୀର୍ଘ ସମୟ ଧରି ଚାଲିଥିବା ଦାବିକୁ ପୂରା କରିବା ଦିଗରେ ମଧ୍ୟ ପଦକ୍ଷେପ ନେଇଛୁ । ଆଇନରେ ପରିବର୍ତ୍ତନ କରି ଆମେ କେବଳ ପରିଦଷଦକୁ ଆତ୍ମନିର୍ଭରଶୀଳ କରିବାକୁ ଚାହୁଁଛନ୍ତି ବରଂ ପରିଷଦ ଅଧିକାରକୁ ମଧ୍ୟ ବୃଦ୍ଧି କରିବାକୁ ଚାହୁଁଛୁ । ମୋର ଆଶା ଯେ ଆଇନରେ ପରିବର୍ତ୍ତନ ପରେ ପ୍ରତ୍ୟେକ ଅଂଚଳରେ ସନ୍ତୁଳିତ ବିକାଶ ହେବ ଏବଂ ଦୃତ ଗତିରେ ବିକାଶ ହେବ ।


    ବନ୍ଧୁଗଣ , ବିକାଶର ପଂଚଧାରା - ପିଲାମାନଙ୍କର ଶିକ୍ଷା , ଯୁବଗୋଷ୍ଠିଙ୍କୁ ରୋଜଗାର , ବୃଦ୍ଧାଙ୍କ ପାଇଁ ଔଷଧ , କୃଷକମାନଙ୍କ ପାଇଁ ଜଳସେଚନ ଏବଂ ଜନ ଶୁଣାଣୀ , ଏହି ମାର୍ଗକୁ ଆମେ ନିରନ୍ତର ମଜବୁତ କରୁଛୁ । ତ୍ରିପୁରା ଇନଷ୍ଟିଚ୍ୟୁଟ ଅଫ ଟେକ୍ନୋଲଜି ତ୍ରିପୁରାର ଯୁବଗୋଷ୍ଠିଙ୍କୁ ଶିକ୍ଷା ଏବଂ ରୋଜଗାର ସହିତ ସଂଯୁକ୍ତ କରିବାର ଆମ ଅଭିଯାନର ଏକ ଗୁରୁତ୍ୱପୂର୍ଣ୍ଣ ଅଂଶ । ଏହି ଇନଷ୍ଟିଟ୍ୟୁଟରୁ ଏଠାକାର ଯୁବକଯୁବତୀମାନଙ୍କୁ ଶିକ୍ଷାର ଉତ୍ତମ ସୁଯୋଗ ମିଳିବ ଏବଂ ସେମାନଙ୍କର ଉଜ୍ଜ୍ୱଳ ଭବିଷ୍ୟତ ଗଠନ କ୍ଷେତ୍ରରେ ଆଧାରଶିଳା ଶସକ୍ତ ହେବ । ତ୍ରିପୁରାର ଶିକ୍ଷା ବ୍ୟବସ୍ଥାକୁ ସୁଦୃଢ କରିବା ପାଇଁ ରାଜ୍ୟ ସରକାର ନିରନ୍ତର ଭାବେ ଅନେକ ପଦକ୍ଷେପ ନେଉଛନ୍ତି । ପୂର୍ବ ସରକାରମାନେ ଯେଉଁ ଅବ୍ୟବସ୍ଥା ହୋଇଥିଲା , ସେଗୁଡିକୁ ଦୂର କରାଯାଉଛି ।


    ବନ୍ଧୁଗଣ , ମୋତେ କୁହାଯାଇଛି ଯେ ଯୁବଗୋଷ୍ଠିଙ୍କୁ ରୋଜଗାରର ସମାନ ସୁଯୋଗ ପ୍ରଦାନ କରିବା ପାଇଁ ରାଜ୍ୟ ସରକାର ଏକ ଭୂଲ ପରମ୍ପରାକୁ ଏଠାକାର ବ୍ୟବସ୍ଥାରୁ ହଟେଇଦେଇଛନ୍ତି । ପୂର୍ବ ସରକାରୀ ଚାକିରୀଗୁଡିକ ମଧ୍ୟରୁ ଗୋଟିଏ ଦଳକୁ ଏବଂ ସେମାନଙ୍କ ଭୟରେ ଯୋଡିହୋଇଥିବା ଲୋକମାନଙ୍କୁ ହିଁ ଭର୍ତ୍ତି କରାଯାଉଥିଲା । ଏହି ପରମ୍ପରାକୁ ଏବେ ସଂପୂର୍ଣ୍ଣ ଭାବେ ସମାପ୍ତ କରାଯାଇଛି । ଏବେ ତ୍ରିପୁରାର ପ୍ରତ୍ୟେକ ଯୁବକଯୁବତୀ ମେରିଟ ଆଧାରରେ ଚୟନିତ କରିବା ପାଇଁ ପାରଦର୍ଶୀ ବ୍ୟବସ୍ଥା ପ୍ରସ୍ତୁତ କରାଯାଉଛି ।


    ମୁଁ ଏଥିପାଇଁ ଅତ୍ୟନ୍ତ ଖୁସି ଯେ ଏବେ ଏଠାରେ ହିଂସାର , ଭୟ- ଧମକାଇବାର ସମୟ ସରିଯାଇଛି ଏବଂ ତ୍ରିପୁରା ଶାନ୍ତିରୁ ବିକାଶର ନୂତନ ଉଚ୍ଚତାକୁ ଛୁଇଁବା ପାଇଁ ଅଗ୍ରସର ହେଉଛି ।


    ମୁଁ ଏଥିପାଇଁ ଅତ୍ୟନ୍ତ ଖୁସି ଯେ ତ୍ରିପୁରାବାସୀ ଏବେ ଆରାମରେ ମାତା ତ୍ରିପୁରେଶ୍ୱରୀଙ୍କ ଆଶୀର୍ବାଦ ନେଇପାରିବେ , ହୋମଯଜ୍ଞ କରିପାରିବେ , ପୂଜା , ହୋମ , ଦିପାବଳୀ , ହୋଲୀ- ସମସ୍ତ ପୂଜା ପର୍ବାଣୀକୁ ସଂପୂର୍ଣ୍ଣ ସ୍ୱାଧୀନତାର ସହ ସମସ୍ତ ତ୍ରିପୁରାବାସୀ ପାଳନ କରିପାରିବେ ।


    ଭାଇ ଓ ଭଉଣୀମାନେ , 11 ମାସ ପୂର୍ବରୁ ଆପଣମାନେ ଯେଉଁ ନୂତନ ତ୍ରିପୁରା ପାଇଁ ନିଜ ଭୋଟ ଦେଇଥିଲେ ତାହାକୁ ଆହୁରୀ ଶକ୍ତି ପ୍ରଦାନ ପାଇଁ , ଏବେ ନୂତନ ଭାରତ ପାଇଁ ନୂତନ ଜନାଦେଶ ମଧ୍ୟ ଆପଣମାନଙ୍କୁ ଦେବାର ଅଛି । ଅଗରତାଲା ଏବଂ ଦିଲ୍ଲୀରେ ବିକାଶର ଡବଲ ଇଂଜିନ ଚାଲିଥାଉ , ଏଥିପାଇଁ ଆପଣଙ୍କୁ ଏକାସହିତ ରହିବାକୁ ହେବ । ଆପଣଙ୍କ ବିଶ୍ୱାସରୁ ହିଁ ବିକାଶର ନୂତନ ମାର୍ଗ ଖୋଲିବ ।


    ମୁଁ ପୁନର୍ବାର ଆପଣଙ୍କ ଆଶୀର୍ବାଦ ପାଇଁ , ଏହି ବିଶାଳ ଜନସଂଖ୍ୟାର ସମାଗମ ପାଇଁ ହୃଦୟର ସହିତ ଆପଣମାନଙ୍କୁ ଅନେକ ଅନେକ ଧନ୍ୟବାଦ ଅର୍ପଣ କରୁଛି ।


    ମୋ ସହିତ କୁହନ୍ତୁ


    ଭାରତ ମାତା କୀ- ଜୟ


    ଭାରତ ମାତା କୀ- ଜୟ


    ଭାରତ ମାତା କୀ- ଜୟ


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1565122) Visitor Counter : 1