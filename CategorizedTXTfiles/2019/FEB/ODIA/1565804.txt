      କ୍ୟାବିନେଟ

      ସ୍ୱଦେଶ ଦର୍ଶନ ଯୋଜନାକୁ କ୍ୟାବିନେଟ୍ ମଞ୍ଜୁରି: ଦେଶରେ ପ୍ରସଙ୍ଗ ଭିତ୍ତିକ ପର୍ଯ୍ୟଟନ ସର୍କିଟର ସମନ୍ୱିତ ବିକାଶ ଘଟାଯିବ
      Posted On: 19 FEB 2019 4:03PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କ୍ୟାବିନେଟ୍ ବୈଠକରେ ସ୍ୱଦେଶ ଦର୍ଶନ ଯୋଜନାର ନିମ୍ନଲିଖିତ କାର୍ଯ୍ୟକ୍ରମକୁ ମଞ୍ଜୁରି ମିଳିଛି ।

     1. ଚତୁର୍ଦ୍ଦଶ ଅର୍ଥ କମିଶନଙ୍କ କାର୍ଯ୍ୟ ଅବଧି ଏବଂ ତତ୍ ପରବର୍ତ୍ତୀ ସମୟରେ ସ୍ୱଦେଶ ଦର୍ଶନ ଯୋଜନାକୁ ଜାରି ରଖାଯିବ ।
     2. ଡିସେମ୍ବର 2019 ସୁଦ୍ଧା ଜାରି ରହିଥିବା 60ଟି ପ୍ରକଳ୍ପକୁ 2055.96 କୋଟି ଟଙ୍କାରେ ସଂପୂର୍ଣ୍ଣ କରାଯିବ ଏବଂ
     3. ଯେଉଁ 6ଟି ପ୍ରକଳ୍ପ ପାଇଁ 324.09 କୋଟି ଟଙ୍କାର ପାଣ୍ଠି ମଞ୍ଜୁର କରାଯାଇଛି ତାହା 2020 ସେପ୍ଟେମ୍ବର ସୁଦ୍ଧା ସଂପୂର୍ଣ୍ଣ କରାଯିବ ।

    ଉପକାର


    ସ୍ୱଦେଶ ଦର୍ଶନ ଯୋଜନା - ପ୍ରସଙ୍ଗ ଭିତ୍ତିକ ପର୍ଯ୍ୟଟକ ସର୍କିଟର ସମନ୍ୱିତ ବିକାଶ ହେଉଛି କେନ୍ଦ୍ର ପର୍ଯ୍ୟଟନ ମନ୍ତ୍ରଣାଳୟର ପ୍ଲାଗସିପ୍ କାର୍ଯ୍ୟକ୍ରମ । ଦେଶରେ ପର୍ଯ୍ୟଟନ ଭିତ୍ତିଭୂମିର ବିକାଶ ଘଟାଇବା ଏହାର ଉଦ୍ଦେଶ୍ୟ । ଏହି ଯୋଜନାର ନିମ୍ନଲିଖିତ ବୈଶିଷ୍ଟ୍ୟ ରହିଛି ।

     1. ଆର୍ଥିକ ବିକାଶ ଓ କର୍ମସଂସ୍ଥାନ ସୃଷ୍ଟି ପାଇଁ ପର୍ଯ୍ୟଟନକୁ ଏକ ପ୍ରମୁଖ କ୍ଷେତ୍ର ପର୍ଯ୍ୟାୟରେ ପହଞ୍ଚାଯିବ ।
     2. ଯୋଜନାକୃତ ଏବଂ ପ୍ରମୁଖ ପର୍ଯ୍ୟଟନ ସାମର୍ଥ୍ୟ ଥିବା ସର୍କିଟଗୁଡ଼ିକର ବିକାଶ ଘଟାଯିବ ।
     3. ସାଂସ୍କୃତିକ ଓ ଐତିହ୍ୟ ମୂଲ୍ୟ ଆଧାରରେ ଜୀବନ ଜୀବିକାର ପ୍ରୋତ୍ସାହନ ଘଟାଯିବ ।
     4. ଏହିସବୁ ସର୍କିଟ ଓ ଲକ୍ଷ୍ୟସ୍ଥଳରେ ପୋଷଣୀୟ ଭାବେ ବିଶ୍ୱସ୍ତରୀୟ ଭିତ୍ତିଭୂମିର ବିକାଶ ଘଟାଯାଇ ଦେଶକୁ ପର୍ଯ୍ୟଟକମାନଙ୍କୁ ଆକୃଷ୍ଟ କରାଯିବ ।
     5. ଗୋଷ୍ଠୀ ଭିତ୍ତିକ ବିକାଶ ଓ ଦରିଦ୍ର ଅଭିମୁଖୀ ପର୍ଯ୍ୟଟନ କାର୍ଯ୍ୟପନ୍ଥା ପାଳନ କରାଯିବ ।
     6. ସ୍ଥାନୀୟ ଗୋଷ୍ଠୀଙ୍କ ମଧ୍ୟରେ ପର୍ଯ୍ୟଟନର ଗୁରୁତ୍ୱ ସଂପର୍କରେ ସଚେତନତା ସୃଷ୍ଟି କରାଯିବ । ଯଦ୍ୱାରା ସେମାନଙ୍କର ଉପାର୍ଜନ ବୃଦ୍ଧି ପାଇବ , ଜୀବନ ଧାରଣର ମାନରେ ଉନ୍ନତି ଘଟିବ ଏବଂ ସମଗ୍ର କ୍ଷେତ୍ରର ସାମଗ୍ରିକ ବିକାଶ ସମ୍ଭବପର ହୋଇପାରିବ ।
     7. ସ୍ଥାନୀୟ ଗୋଷ୍ଠୀଙ୍କୁ ସାମିଲ କରି ନିଯୁକ୍ତି ସୁଯୋଗ ସୃଷ୍ଟି କରାଯିବ । ନିଯୁକ୍ତି ସୃଷ୍ଟି ଏବଂ ଆର୍ଥିକ ବିକାଶ ନିମନ୍ତେ ପର୍ଯ୍ୟଟନ ସାମର୍ଥ୍ୟର ବିକାଶ ଘଟାଯିବ ।
     8. ଉପଲବ୍ଧ ଭିତ୍ତିଭୂମି , ଜାତୀୟ ସଂସ୍କୃତି ଏବଂ ପ୍ରତ୍ୟେକ କ୍ଷେତ୍ରର ନିଜସ୍ୱ ବୈଶିଷ୍ଟ୍ୟକୁ ସାରା ଦେଶରେ ବିକାଶ ପ୍ରସଙ୍ଗ ଭାବେ ଗ୍ରହଣ କରାଯାଇ ସର୍କିଟମାନ ବିକାଶ କରାଯିବ ।
     9. ସ୍ୱଦେଶ ଦର୍ଶନ ଯୋଜନା ମାଧ୍ୟମରେ ପର୍ଯ୍ୟଟନ ମନ୍ତ୍ରଣାଳୟ ଦେଶରେ ଗୁରୁତ୍ୱପୂର୍ଣ୍ଣ ପର୍ଯ୍ୟଟନ ଭିତ୍ତିଭୂମି , ପୋଷଣୀୟ ଓ ସମାବେଶୀ ଢଙ୍ଗରେ ବିକାଶ ଘଟାଉଛି । ଏହା ଫଳରେ ବିଶ୍ୱ ମାନଚିତ୍ରରେ ଭାରତ ପର୍ଯ୍ୟଟନର ଏକ ଲକ୍ଷ୍ୟସ୍ଥଳୀରେ ପରିଣତ ହୋଇପାରିବ । ଏହି ଯୋଜନା ମାଧ୍ୟମରେ ଜନସୁବିଧାର ବିକାଶ ଯଥା- ଶେଷ ପର୍ଯ୍ୟାୟ କାର୍ଯ୍ୟକ୍ରମ , ପର୍ଯ୍ୟଟନ ସ୍ୱାଗତ କେନ୍ଦ୍ର , ପଥପାର୍ଶ୍ଵ ସୁବିଧା ସୁଯୋଗ , କଠିନ ବର୍ଜ୍ୟ ପରିଚାଳନା , ଆଲୋକୀକରଣ , ପାର୍କ ଏବଂ ଲ୍ୟାଣ୍ଡସ୍କେପିଙ୍ଗ ପ୍ରସ୍ତୁତ କରାଯିବା ଭଳି କାର୍ଯ୍ୟକ୍ରମ କରାଯିବ ।

    *******************

    
    
    (Release ID: 1565804) Visitor Counter : 13
    
    
    
    
    

9.