      ଉପରାଷ୍ଟ୍ରପତିଙ୍କ ସଚିବାଳୟ

      ନୈତିକ ଏବଂ ଦାୟିତ୍ୱସମ୍ପନ୍ନ ନେତୃତ୍ୱ ହେଉଛି ସମୟର ଆବଶ୍ୟକତା: ଉପରାଷ୍ଟ୍ରପତି
      • ଜନସାଧାରଣଙ୍କ ଜୀବନରେ ପରିବର୍ତ୍ତନ ଆଣିବା ପାଇଁ ସଚ୍ଚୋଟ ସରକାର, ସ୍ପଷ୍ଟ ଭିଜନ ଏବଂ ପ୍ରତିବଦ୍ଧ ନେତୃତ୍ୱର ଆବଶ୍ୟକତା ରହିଛି
      • ଆଧୁନିକ ବିଶ୍ୱରେ ସୃଷ୍ଟି ହେଉଥିବା ନୂଆ ନୂଆ ଆହ୍ୱାନର ସମାଧାନ ଅନ୍ୱେଷଣ କରିବା ପାଇଁ ପ୍ରାଦ୍ୟୋଗିକୀ, ନବାଚାରକୁ ଗ୍ରହଣ କରନ୍ତୁ
      • ଗଣତନ୍ତ୍ରକୁ ସଫଳ କରିବା ପାଇଁ ଜନତାଙ୍କ ଜନାଦେଶକୁ ସମ୍ମାନ କରିବା ଜରୁରୀ
      • ଶ୍ରୀ ନାଇଡୁ ଇଣ୍ଡିଆନ ଇନଷ୍ଟିଚ୍ୟୁଟ ଅଫ ଡେମୋକ୍ରେଟିକ ଲିଡରସିପର ଛାତ୍ରମାନଙ୍କ ସହ ଆଲୋଚନା କଲେ
      Posted On: 06 FEB 2019 4:13PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ନୈତିକ ଏବଂ ଦାୟିତ୍ୱସମ୍ପନ୍ନ ନେତୃତ୍ୱ ହେଉଛି ସମୟର ଆବଶ୍ୟକତା । ସେ କହିଲେ ଯେ ପ୍ରକୃତ ଅବସ୍ଥାକୁ ବୁଝିବା , ଆମ ଜନତାଙ୍କ ସହ ଆଲୋଚନା କରିବା ଏବଂ ଯୁବବର୍ଗଙ୍କ ପରିବର୍ତ୍ତିତ ଆକାଂକ୍ଷାର ଅନ୍ୱେଷଣ କରିବା ସାର୍ବଜନୀନ ଜୀବନରେ ଆକାଂକ୍ଷା ରଖିଥିବା ଜନସାଧାରଣଙ୍କ ପାଇଁ ଅନେକ ମହତ୍ୱପୂର୍ଣ୍ଣ ।


    ଶ୍ରୀ ନାଇଡୁ ଆଜି ଥାନେ (ମହାରାଷ୍ଟ୍ର) ଆଧାରିତ ରାମଭାଉ ମହାଲଗୀ ପ୍ରବୋଧିନୀ (ଆରଏମପି) ଦ୍ୱାରା ସ୍ଥାପିତ ଇଣ୍ଡିଆନ ଇନଷ୍ଟିଚ୍ୟୁଟ ଅଫ ଡେମୋକ୍ରେଟିକ ଲିଡରସିପର ଛାତ୍ରମାନଙ୍କ ସହିତ ଆଲୋଚନା କରୁଥିଲେ । ସେ ସାର୍ବଜନୀନ ଜୀବନରେ ଭବିଷ୍ୟତ ତିଆରି କରୁଥିବା ଛାତ୍ରମାନଙ୍କ ଆବଶ୍ୟକତା ଉପରେ ଗୁରୁତ୍ୱ ପ୍ରଦାନ କରି କହିଲେ ଯେ ଏଥିପାଇଁ ପ୍ରତ୍ୟେକ ସଂସ୍ଥାନମାନଙ୍କର ଭୂମିକା , ଦାୟିତ୍ୱ ଏବଂ ଲୋକତନ୍ତ୍ରରେ ଏହାର କାର୍ଯ୍ୟପ୍ରଣାଳୀର ମହତ୍ୱ ସଠିକ ଭାବେ ବୁଝିବାର ଆବଶ୍ୟକତା ରହିଛି । ଭାରତର ଗଣତନ୍ତ୍ରରେ ବିଭିନ୍ନ ଆକାଂକ୍ଷା ସମ୍ପନ୍ନ 130 କୋଟିରୁ ଅଧିକ ଜନସଂଖ୍ୟା ସାମିଲ ରହିଛନ୍ତି ।


    ଉପରାଷ୍ଟ୍ରପତି କହିଲେ ଯେ ଜନସାଧାରଣଙ୍କ ଜୀବନରେ ପରିବର୍ତ୍ତନ ଆଣିବା ପାଇଁ ଏକ ସଚ୍ଚୋଟ ସରକାର , ସ୍ପଷ୍ଟ ଭିଜନ ଏବଂ ପ୍ରତିବଦ୍ଧ ନେତୃତ୍ୱର ଆବଶ୍ୟକତା ରହିଛି । ସେ ଇନଷ୍ଟିଚ୍ୟୁଟ ଅଫ ଡେମୋକ୍ରେଟିକ ଲିଡରସିପ ଭଳି ବିଶ୍ୱବିଦ୍ୟାଳୟ , କଲେଜ ଏବଂ ସଂସ୍ଥାନମାନଙ୍କୁ ଛାତ୍ରମାନଙ୍କୁ ସେମାନଙ୍କ ବିଦ୍ୟାଳୟ ସମୟରେ ଏପରି ଗୁଣ ବିକଶିତ କରିବାର ଆଗ୍ରହ ପ୍ରକାଶ କରିଥିଲେ ।


    ଶ୍ରୀ ନାଇଡୁ କହିଥିଲେ ଯେ ଛାତ୍ରମାନଙ୍କ ପାଇଁ ଗଣତାନ୍ତ୍ରିକ ଗଣରାଜ୍ୟର କାର୍ଯ୍ୟପ୍ରଣାଳୀକୁ ବୁଝିବା ଏବଂ ସେମାନଙ୍କୁ ସଂସଦୀୟ ପ୍ରଣାଳୀ ସହିତ ପରିଚିତ କରାଇବାର ଅନେକ ଆବଶ୍ୟକତା ରହିଛି ।


    ଶ୍ରୀ ନାଇଡୁ କହିଲେ ଯେ ଜାଗ୍ରତ ନାଗରିକ , ଏକ ଜୀବନ୍ତ ଏବଂ ଦାୟିତ୍ୱସମ୍ପନ୍ନ ସମାଜ , ଏକ ମଜଭୁତ ସଂସ୍ଥାଗତ ଢାଞ୍ଚା ଦେଶକୁ କ୍ଷୁଧାରୁ ମୁକ୍ତ କରିବା , ଅତ୍ୟାଚାରରୁ ମୁକ୍ତ କରିବା , ଅସମାନତାରୁ ମୁକ୍ତ କରିବା ଏବଂ ଜାତି , ଲିଙ୍ଗ ଏବଂ ଧର୍ମ ଆଧାରିତ ଭେଦଭାବରୁ ମୁକ୍ତ କରିବା ଦିଗରେ ଭାରତର ମହତ୍ୱପୂର୍ଣ୍ଣ ପ୍ରୟାସ ରହିଛି ।


    ଉପରାଷ୍ଟ୍ରପତି ଦେଶର ଦୂରଦୂରାନ୍ତ ଅଞ୍ଚଳରେ ବାସ କରୁଥିବା ଅନ୍ତିମ ବ୍ୟକ୍ତିକୁ ମଧ୍ୟ କୌଣସି ସମସ୍ୟାରୁ ମୁକ୍ତ ସେବା ସୁନିଶ୍ଚିତ କରିବା ପାଇଁ ଆମ ଶାସନ ପ୍ରଣାଳୀରେ ପ୍ରାଦ୍ୟୋଗିକୀକୁ ସାମିଲ କରିବାର ପ୍ରଣାଳୀକୁ ମଜଭୁତ କରିବାର ଆବଶ୍ୟକତା ଉପରେ ଜୋର ଦେଇଥିଲେ । ସେ ଇଚ୍ଛା ପ୍ରକାଶ କରିଥିଲେ ଯେ ଯୁବ ଆଧୁନିକ ବିଶ୍ୱରେ ଆଗକୁ ଆସୁଥିବା ନୂଆ ନୂଆ ଆହ୍ୱାନର ସମାଧାନ ଅନ୍ୱେଷଣ କରିବା ପାଇଁ ପ୍ରାଦ୍ୟୋଗିକୀ ଏବଂ ନବାଚାରକୁ ଗ୍ରହଣ କରନ୍ତୁ ।


    ସେ ଯୁବକମାନଙ୍କୁ ନିଜର ମସ୍ତିସ୍କକୁ ଗଣତାନ୍ତ୍ରିକ କରିବା ପାଇଁ କହିଥିଲେ , ଯାହାକି ନୂତନ ବିଚାରକୁ ଗ୍ରହଣ କରିବ ଏବଂ ଅନ୍ୟମାନଙ୍କ ବିଚାର ପ୍ରତି ସହିଷ୍ଣୁ ହେବ । ଗଣତନ୍ତ୍ରକୁ ସଫଳ କରିବା ପାଇଁ ଜନସାଧାରଣଙ୍କ ଜନାଦେଶର ସମ୍ମାନ କରିବା ମଧ୍ୟ ମହତ୍ୱପୂର୍ଣ୍ଣ । ଆମକୁ ଏହାର ସମ୍ମାନ କରିବା ଶିଖିବା ଆବଶ୍ୟକ ।


    ଏହି ଅବସରରେ ସାଂସଦ (ରାଜ୍ୟସଭା) ଡଃ ବିନୟ ସହସ୍ରବୁଦ୍ଧେ ଏବଂ ଅନ୍ୟାନ୍ୟ ଗଣମାନ୍ୟ ବ୍ୟକ୍ତି ଉପସ୍ଥିତ ଥିଲେ ।


    ***************


    

    
    (Release ID: 1563236) Visitor Counter : 14