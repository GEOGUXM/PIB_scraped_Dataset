      କ୍ୟାବିନେଟ

      ଅକ୍ଷୟ ଶକ୍ତି କ୍ଷେତ୍ରରେ ସହଯୋଗ ଲାଗି ଭାରତ ଓ ତାଜିକିସ୍ତାନ ମଧ୍ୟରେ ସ୍ୱାକ୍ଷରିତ ବୁଝାମଣା ବିଷୟରେ କ୍ୟାବିନେଟଙ୍କୁ ଅବଗତ କରାଗଲା
      Posted On: 28 FEB 2019 8:10PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟକୁ ଅକ୍ଷୟ ଶକ୍ତି କ୍ଷେତ୍ରରେ ସହଯୋଗ ନିମନ୍ତେ ଭାରତ ଏବଂ ତାଜିକିସ୍ତାନ ମଧ୍ୟରେ ସ୍ୱାକ୍ଷରିତ ବୁଝାମଣା (ଏମଓୟୁ) ବିଷୟରେ ଅବଗତ କରାଯାଇଥିଲା । ଏହି ଏମଓୟୁ 8 ଅକ୍ଟୋବର, 2018ରେ ସ୍ୱାକ୍ଷରିତ ହୋଇଥିଲା ।
    
    ଲାଭ :
    
    ଏହି ଏମଓୟୁ ଦ୍ୱାରା ଆପୋସ ଲାଭ, ସମାନତା ଏବଂ ପାରସ୍ପରିକତା ଆଧାରରେ ନବୀନ ଏବଂ ଅକ୍ଷୟ ଶକ୍ତି କ୍ଷେତ୍ରରେ ଦ୍ୱିପାକ୍ଷିକ ବୈଷୟିକ ସହଯୋଗକୁ ପ୍ରୋତ୍ସାହନ ଦେବା ଲାଗି ଭାରତ ଏବଂ ତାଜିକିସ୍ତାନ ମଧ୍ୟରେ ସହଯୋଗପୂର୍ଣ୍ଣ ସଂସ୍ଥାଗତ ସମ୍ପର୍କ ଲାଗି ଏକ ଦୃଢ଼ ଆଧାର ପ୍ରତିଷ୍ଠା କରିବାର ମାର୍ଗ ପ୍ରଶସ୍ତ ହେବ । ଏହାର ଅନ୍ତର୍ଗତ ନବୀନ ଏବଂ ଅକ୍ଷୟ ଶକ୍ତି ଓ ଭଣ୍ଡାରଣ ପ୍ରଯୁକ୍ତିର ବିକାଶ ଏବଂ ଉପଯୋଗ ଉପରେ ଗୁରୁତ୍ୱାରୋପ କରାଯିବ । ଯଦ୍ଦ୍ୱାରା ବିଭିନ୍ନ ଉପାୟ ଜରିଆରେ ଉଭୟ ଦେଶ ମଧ୍ୟରେ ସହଯୋଗ ଆହୁରି ଅଧିକ ବୃଦ୍ଧି ପାଇବ । ବୈଜ୍ଞାନିକ ଏବଂ ବୈଷୟିକ କାର୍ମୀକଙ୍କ ଆଦାନ ପ୍ରଦାନ ଏବଂ ପ୍ରଶିକ୍ଷଣ, ବୈଜ୍ଞାନିକ ଏବଂ ପ୍ରଯୁକ୍ତିଭିତ୍ତିକ ସୂଚନା ଓ ତଥ୍ୟର ବିନିମୟ, କର୍ମଶାଳା ଓ ସେମିନାରର ଆୟୋଜନ ଏବଂ କାର୍ଯ୍ୟଗୋଷ୍ଠୀ ଗଠନ, ଅଣ-ବ୍ୟବସାୟିକ ଆଧାରରେ ଉପକରଣ, ଆବଶ୍ୟକ ସୂଚନା ଏବଂ ପ୍ରଯୁକ୍ତିର ହସ୍ତାନ୍ତର, ପାରସ୍ପରିକ ସ୍ୱାର୍ଥନିହିତ ବିଷୟରେ ମିଳିତ ଗବେଷଣା କିମ୍ବା ବୈଷୟିକ ପ୍ରକଳ୍ପର ବିକାଶ ଏବଂ ଉଭୟ ଦେଶଗୁଡ଼ିକ ଦ୍ୱାରା ନିର୍ଦ୍ଧାରିତ ଅନ୍ୟ ପଦ୍ଧତି ଏହି ବିଭିନ୍ନ ଉପାୟରେ ସାମିଲ ରହିଛି ।

    *****

    
    
    (Release ID: 1567361) Visitor Counter : 1