      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଓପିଇସି ସହ ଦ୍ୱିପାକ୍ଷିକ ସହଯୋଗ
      Posted On: 04 FEB 2019 5:12PM by PIB Bhubaneshwar


    ତୈଳ ଉତ୍ତୋଳନକାରୀ ରାଷ୍ଟ୍ର ସଂଗଠନ ( OPEC )ମାନଙ୍କ ସହ ଦ୍ୱିପାକ୍ଷିକ ସଂପର୍କ ବୃଦ୍ଧି କରିବା ସକାଶେ ଏବଂ ପାରସ୍ପରିକ ସ୍ୱାର୍ଥ ଜଡ଼ିତ ପ୍ରସଙ୍ଗ ଉପରେ ଆଲୋଚନା ଲାଗି , ଭାରତ - ଓପିଇସି ଆନୁଷ୍ଠାନିକ କଥାବାର୍ତ୍ତା ବ୍ୟବସ୍ଥା 2015 ମସିହା ଜୁନ ମାସରେ କାର୍ଯ୍ୟକାରୀ କରାଯାଇଥିଲା ଯାହାକି ଭାରତର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଏବଂ ଓପିଓସିର ମହାସଚିବଙ୍କ ପର୍ଯ୍ୟାୟରେ କାର୍ଯ୍ୟକାରୀ କରାଯାଉଛି । ଏହାର ତୃତୀୟ ବୈଠକ 2018 ମସିହା ଅକ୍ଟୋବର 8 ତାରିଖ ଦିନ ନୂଆଦିଲ୍ଲୀଠାରେ ଅନୁଷ୍ଠିତ ହୋଇଥିଳା । ଏହି ବୈଠକରେ ଓପିଇସିର ମହାସଚିବଙ୍କ ନିକଟରେ ଭାରତର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଆନ୍ତର୍ଜାତିକ ବଜାରରେ ଅଶୋଧିତ ତୈଳ ମୂଲ୍ୟ ବୃଦ୍ଧି ଘେନି ଭାରତର ଉଦ୍‌ବେଗ ପ୍ରକଟ କରିଥିଲେ । ଏଥି ସହ ମନ୍ତ୍ରୀ ଓପିଇସି ନିକଟରେ ଦାବୀ କରିଥିଲେ ଯେ ଅଶୋଧିତ ତୈଳର ଏକ ଦାୟିତ୍ୱଯୁକ୍ତ ମୂଲ୍ୟ ନିର୍ଦ୍ଧାରଣ କରାଯିବା ଆବଶ୍ୟକ ଏବଂ ସେଥିପାଇଁ ଏସିଆନ୍‌ ପ୍ରିମିୟମ୍‌ ବ୍ୟବସ୍ଥାର ଉଚ୍ଛେଦ ଏକାନ୍ତ ଜରୁରି । ଏଥିପାଇଁ ଉଭୟ ତୈଳ ଉତ୍ପାଦନକାରୀ ତଥା ଉପଭୋକ୍ତା ରାଷ୍ଟ୍ରମାନେ ଘନିଷ୍ଠ ଭାବେ କାର୍ଯ୍ୟକରିବା ଆବଶ୍ୟକ ଯାହାକି ଉଭୟ ପକ୍ଷଙ୍କ ପାଇଁ ଉପକାରସିଦ୍ଧ ହୋଇପାରିବ । ଏଭଳି ପ୍ରସଙ୍ଗରେ ସାଉଦି ଆରବ ଏବଂ ଅନ୍ୟାନ୍ୟ ପ୍ରମୁଖ ତୈଳ ଉତ୍ପାଦନକାରୀ ରାଷ୍ଟ୍ରମାନେ ଯେଉଁମାନେ କି ଓପିଇସିର ସଦସ୍ୟ ରାଷ୍ଟ୍ର ସେମାନଙ୍କ ସହ ମଧ୍ୟ ଆଲୋଚନା କରାଯାଇଛି ।


    2018 ମସିହା ନଭେମ୍ବର ମାସରେ ଭାରତ ଏସିଆନ୍‌ ପ୍ରିମିୟମ ଏବଂ ଅଶୋଧିତ ତୈଳ ଦରରେ ମାତ୍ରାଧିକ ମୂଲ୍ୟ ବୃଦ୍ଧି ପ୍ରସଙ୍ଗରେ ସାଉଦି ଆରବ ସହ ଆଲୋଚନା କରିବା ସହ ଏହାର ତୀବ୍ର ପ୍ରତିବାଦ କରିଥିଲା । ଆର୍ଜେଣ୍ଟିନାର ବୁଏନେସ ଆଇରେସଠାରେ ଆୟୋଜିତ G-20 ଶିଖର ସମ୍ମିଳନୀ ପୃଷ୍ଠ ଭୂମିରେ ଆଲୋଚନା କାଳରେ ଭାରତ ଏହି ପ୍ରସଙ୍ଗ ଉତ୍ଥାପନ କରିଥିଲା । ଏହି ପ୍ରସଙ୍ଗକୁ ଗୁରୁତ୍ୱର ସହ ବିଚାର କରିବା ସକାଶେ ସାଉଦି ଆରବ ଭାରତକୁ ନିର୍ଭର ପ୍ରତିଶ୍ରୁତି ପ୍ରଦାନ କରିଛି ଏବଂ ଏହି ଦିଗରେ ଭାରତ ସହ ଘନିଷ୍ଠ ଭାବେ କାର୍ଯ୍ୟ କରିବା ଲାଗି ସହମତ ହୋଇଛି । ପରିଣାମତଃ , ଏସିଆନ୍‌ ପ୍ରିମିୟମ୍‌ ବ୍ୟବସ୍ଥାକୁ ନିମ୍ନଗାମୀ କରାଯାଇଛି । ଓପିଇସି ମହାସଚିବ ମଧ୍ୟ ଭାରତକୁ ପ୍ରତିଶ୍ରୁତି ପ୍ରଦାନ କରିଛନ୍ତି ଯେ ଭାରତର ଏଭଳି ଉଦ୍‌ବେଗ ପ୍ରତି ଗୁରୁତ୍ୱର ସହ ବିଚାର କରି ଦେଖାଯିବ ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ******************

    
    
    (Release ID: 1562871) Visitor Counter : 17