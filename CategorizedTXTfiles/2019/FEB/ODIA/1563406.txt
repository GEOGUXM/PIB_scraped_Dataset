      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଭେଟିଲେ ବାଂଲାଦେଶ ବୈଦେଶିକ ମନ୍ତ୍ରୀ
      Posted On: 07 FEB 2019 7:20PM by PIB Bhubaneshwar


    ବାଂଲାଦେଶର ବୈଦେଶିକ ବ୍ୟାପାର ମନ୍ତ୍ରୀ ଡଃ ଏକେ ଅବଦୁଲ ମୋମେନ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଭେଟିଛନ୍ତି ।


    ବୈଦେଶିକ ମନ୍ତ୍ରୀ ଭାବେ ନିଯୁକ୍ତ ହୋଇଥିବାରୁ ପ୍ରଧାନମନ୍ତ୍ରୀ ଡଃ ଅବଦୁଲ ମୋମେନଙ୍କୁ ଅଭିନନ୍ଦନ ଜଣାଇଥିଲେ ଏବଂ ତାଙ୍କ ପ୍ରଥମ ବୈଦେଶିକ ଗସ୍ତରେ ଭାରତକୁ ଲକ୍ଷ୍ୟସ୍ଥଳ ଭାବେ ବାଛିଥିବାରୁ ତାଙ୍କୁ ପ୍ରଶଂସା କରିଥିଲେ ।


    ଦ୍ୱିପାକ୍ଷିକ ସମ୍ପର୍କରେ ଏଇ ନିକଟରେ ହୋଇଥିବା ଉନ୍ନତି ସମ୍ବନ୍ଧରେ ଡଃ ଅବଦୁଲ ମୋମେନ ପ୍ରଧାନମନ୍ତ୍ରୀଙ୍କୁ ସଂକ୍ଷେପରେ ଅବଗତ କରାଇଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ଗତ କିଛି ବର୍ଷ ଧରି ଭାରତ-ବାଂଲାଦେଶ ସମ୍ପର୍କରେ ଅନେକ ପ୍ରଗତି ହୋଇଛି । ପ୍ରଧାନମନ୍ତ୍ରୀ ଶେଖ ହସିନାଙ୍କ ନୂତନ କାର୍ଯ୍ୟକାଳରେ ଏହି ଧାରାରେ ଅଧିକ ଗତି ଆଣିବା ପାଇଁ ବାଂଲାଦେଶ ସହିତ ମିଳିତ ଭାବେ କାର୍ଯ୍ୟ କରିବା ନେଇ ସେ ଭାରତର ସଂକଳ୍ପକୁ ଦୋହରାଇଥିଲେ ।


    **********

    
    
    (Release ID: 1563406) Visitor Counter : 16