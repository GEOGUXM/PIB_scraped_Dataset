      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ଦ୍ୱାରା ଜାତୀୟ ଯୁବ ସଂସଦ ଉତ୍ସବ-2019 ପୁରସ୍କାର ପ୍ରଦାନ
      Posted On: 27 FEB 2019 7:26PM by PIB Bhubaneshwar


    ନୂଆଦିଲ୍ଲୀର ବିଜ୍ଞାନ ଭବନଠାରେ ଜାତୀୟ ଯୁବ ସଂସଦ ଉତ୍ସବ ପୁରସ୍କାର-2019ର ଉଦଯାପନୀ ସମାରୋହରେ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଯୋଗ ଦେଇଛନ୍ତି । ସେ ବିଜେତାମାନଙ୍କୁ ଜାତୀୟ ଯୁବ ସଂସଦ ଉତ୍ସବ ପୁରସ୍କାର-2019ରେ ସମ୍ମାନିତ କରିବା ସହ ସେମାନଙ୍କୁ ପ୍ରମାଣପତ୍ର ପ୍ରଦାନ କରିଥିଲେ । ସେ ମଧ୍ୟ କାର୍ଯ୍ୟକ୍ରମରେ ‘ ଖେଲୋ ଇଣ୍ଡିଆ ’ ଆପର ଶୁଭାରମ୍ଭ କରିଥିଲେ , ଯାହାକି ସୂଚନା ପ୍ରଦାନ କରିବ ।


    ଜାତୀୟ ଯୁବ ସଂସଦ ପୁରସ୍କାର-2019ର ପ୍ରତିଯୋଗୀ ଓ ବିଜେତାମାନଙ୍କୁ ଅଭିନନ୍ଦନ ଜଣାଇ ପ୍ରଧାନମନ୍ତ୍ରୀ ସେମାନଙ୍କ ଉତ୍ସାହ ଏବଂ ସମର୍ପଣକୁ ପ୍ରଶଂସା କରିଥିଲେ । ସେ କହିଥିଲେ , ଏହି ଉତ୍ସବ ଏକ ନୂତନ ଭାରତର ପ୍ରତିଫଳନ । ନୂତନ ଭାରତର ଦୃଷ୍ଟିକୋଣ ସହ ଜଡ଼ିତ ରହିବାକୁ ସେ ଯୁବ ପିଢ଼ିକୁ ଆହ୍ୱାନ ଦେଇଥିଲେ । ଦେଶ ଓ ସମାଜର ବିକାଶରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇବାକୁ ପ୍ରସ୍ତୁତ ରହିବା ଲାଗି ଯୁବକମାନଙ୍କୁ ସେ ଆହ୍ୱାନ ଦେଇଥିଲେ ।


    ସମାଜର ଉତ୍କର୍ଷ ପାଇଁ ଯୋଗାଯୋଗ କ୍ଷେତ୍ରରେ ଦକ୍ଷତା ବୃଦ୍ଧି କରିବା ଲାଗି ଯୁବକମାନଙ୍କୁ ପ୍ରଧାନମନ୍ତ୍ରୀ ପରାମର୍ଶ ଦେଇଥିଲେ । ସେ କହିଥିଲେ , ଜଣେ କହୁଥିବା କଥା ପ୍ରଭାବୀ ହୋଇପାରେ କିମ୍ବା ହୋଇନପାରେ , କିନ୍ତୁ ଏହା ପ୍ରେରଣାଦାୟୀ ହେବା ଆବଶ୍ୟକ । ଦେଶର ବିଭିନ୍ନ ସମସ୍ୟା ଓ ପ୍ରସଙ୍ଗ ଉପରେ ବିତର୍କ ଜାରି ରଖିବାକୁ ସେ ଯୁବପିଢ଼ିକୁ କହିଥିଲେ । ଯୁବ ପିଢ଼ି ହିଁ କେବଳ ନୂତନତାର ଫାଇଦା ପାଇଥାନ୍ତି ଏବଂ ନୂତନ ଚିନ୍ତାଧାରା ଗ୍ରହଣ କରିବା ଏବଂ ଆହ୍ୱାନର ଠିକ ଭାବେ ମୁକାବିଲା କରିବାରେ ସକ୍ଷମ ହୋଇଥାନ୍ତି ବୋଲି ସେ କହିଥିଲେ ।


    ଦେଶର ଯୁବପିଢ଼ିର ଶକ୍ତିକୁ ଉଚିତ ଦିଗ ପ୍ରଦାନ କରିବାରେ ଏବଂ ଏକ ବିକାଶର ପ୍ରକ୍ରିୟା ଯୋଗାଇବାରେ ଜାତୀୟ ଯୁବ ସଂସଦ ଉତ୍ସବ ମଂଚ ସହାୟକ ହୋଇପାରିବ ବୋଲି ସେ ଆଶା ପ୍ରକାଶ କରିଥିଲେ । ଯେଉଁମାନେ ଭବିଷ୍ୟତରେ ସାଂସଦ ହେବାର ଇଚ୍ଛା ରଖିଛନ୍ତି ଏହି କାର୍ଯ୍ୟକ୍ରମ ସେମାନଙ୍କୁ ପ୍ରୋତ୍ସାହିତ କରିବ ବୋଲି ସେ କହିଥିଲେ ।


    ପୂର୍ବରୁ ପୁରସ୍କାର ବିଜେତାମାନେ ପ୍ରଧାନମନ୍ତ୍ରୀଙ୍କ ସହ ଭାବ ଆଦାନପ୍ରଦାନ କରିବାର ସୁଯୋଗ ପାଇଥିଲେ । ଉତ୍ସବରେ ଅଂଶଗ୍ରହଣକାରୀଙ୍କ ସହ ମଧ୍ୟ ପ୍ରଧାନମନ୍ତ୍ରୀ ଆଲୋଚନା କରିଥିଲେ ।


    କେନ୍ଦ୍ର ଯୁବ ବ୍ୟାପାର ଓ କ୍ରୀଡ଼ା ମନ୍ତ୍ରଣାଳୟ ଅଧୀନସ୍ଥ ନ୍ୟାସନାଲ ସର୍ଭିସ ସ୍କିମ୍ ଓ ନେହରୁ ଯୁବ କେନ୍ଦ୍ର ସଂଗଠନ ମିଳିତ ଭାବେ ‘ ବି ଦ ଭଏସ ଅଫ ନିଉ ଇଣ୍ଡିଆ ଆଣ୍ଡ ଫାଇଣ୍ଡ ସଲ୍ୟୁସନ୍ସ ଆଣ୍ଡ କଂଟ୍ରିବ୍ୟୁଟ ଟୁ ପଲିସି ’ ବିଷୟବସ୍ତୁ ଆଧାରରେ ଜାତୀୟ ଯୁବ ସଂସଦ ଉତ୍ସବ-2019 ଆୟୋଜନ କରିଥିଲେ ।


    **********


    

    
    (Release ID: 1566555) Visitor Counter : 26