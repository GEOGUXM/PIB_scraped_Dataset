      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ଜାତୀୟ ମଧ୍ୟାହ୍ନ ଭୋଜନ କାର୍ଯ୍ୟକ୍ରମରେ ସଂଶୋଧନ/ପରିବର୍ତ୍ତନକୁ କ୍ୟାବିନେଟ ମଞ୍ଜୁରି
      Posted On: 19 FEB 2019 8:30PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି ( CCEA ) 2019-20 ବର୍ଷ ଲାଗି ଖାଦ୍ୟ ଏବଂ ସାଧାରଣ ବଣ୍ଟନ ବିଭାଗ ଦ୍ୱାରା ବହନ କରାଯାଉଥିବା 8 ହଜାର କୋଟି ଟଙ୍କାର ସବସିଡି ଯୁକ୍ତ 12054 କୋଟି ଟଙ୍କା ବ୍ୟୟବରାଦରେ ମଧ୍ୟାହ୍ନ ଭୋଜନ ଯୋଜନା ଅନ୍ତର୍ଗତ ମାନଦଣ୍ଡ ସଂଶୋଧନ ପ୍ରସ୍ତାବକୁ ଅନୁମୋଦନ କରିଛନ୍ତି । ନିମ୍ନଲିଖିତ ସଂଶୋଧିତ ମାନଦଣ୍ଡ ଏବଂ ନୂତନ ଉପାଦାନ ସାମିଲ କରାଯିବା ଦ୍ୱାରା ଯୋଜନାର ନିପୁଣତା ଏବଂ ପ୍ରଭାବରେ ସୁଧାର ଆସିପାରିବ ।


      * ମୁଦ୍ରାସ୍ଫୀତି ସୂଚକାଙ୍କ ସହ ଜଡ଼ିତ ରୋଷେଇ ବ୍ୟୟରେ ବାର୍ଷିକ ବୃଦ୍ଧି- ଚଳିତ ବର୍ଷ ରୋଷେଇ ଖର୍ଚ୍ଚ ପ୍ରତି ସ୍କୁଲ ପ୍ରତି ଶିଶୁ ପିଛା 6.51 ଟଙ୍କା ହୋଇଛି । ସେହିପରି ରୋଷେଇ ବ୍ୟୟରେ 361 କୋଟି ଟଙ୍କାର ବୃଦ୍ଧି କରାଯାଇଛି । ଏହା ମଧ୍ୟାହ୍ନ ଭୋଜନ ଯୋଜନା ଅନ୍ତର୍ଗତ ଖାଦ୍ୟ ସାମଗ୍ରୀ ଉପରେ ମୁଦ୍ରାସ୍ଫିତୀର ପ୍ରଭାବକୁ ଦୂର କରିବ ।

      * ଉତ୍ତର ପୂର୍ବାଞ୍ଚଳ ଏବଂ ହିମାଳୟ ରାଜ୍ୟ (ସର୍ବାଧିକ 150 ଟଙ୍କା ପ୍ରତି କ୍ଵିଣ୍ଟାଲ ସର୍ତ୍ତରେ)କୁ ବାଦ ଦେଲେ ପିଡିଏସ୍ ଦରରେ କ୍ଵିଣ୍ଟାଲ ପ୍ରତି 75 ଟଙ୍କା ଲେଖାଏଁ ସଂଶୋଧନ କରାଯାଇଛି ।
      * ପରିଚାଳନା ଅନୁଧ୍ୟାନ ଏବଂ ଆକଳନ ( MME ) ଦରକୁ ସଂଶୋଧିତ କରି ମୋଟ ଗ୍ରହଣଯୋଗ୍ୟ ପୌନଃପୁନିକ କେନ୍ଦ୍ରୀୟ ସହାୟତାକୁ 2ପ୍ରତିଶତରୁ ବୃଦ୍ଧି କରାଯାଇ 3 ପ୍ରତିଶତ କରି ଦିଆଯାଇଛି ।
      * ରୋଷେଇ ସରଞ୍ଜାମ ପାଇଁ ସହାୟତାକୁ ଛାତ୍ରଛାତ୍ରୀଙ୍କ ସଂଖ୍ୟା ଆଧାରରେ 5 ହଜାର ଟଙ୍କାର ନିଶ୍ଚିତ ଦରରୁ ବୃଦ୍ଧି କରାଯାଇ 10 ହଜାର ଟଙ୍କାରୁ 25 ହଜାର ଟଙ୍କା ପର୍ଯ୍ୟନ୍ତ କରି ଦିଆଯାଇଛି । ଏହାଦ୍ୱାରା ବିଦ୍ୟାଳୟଗୁଡ଼ିକ ରୋଷେଇ ସରଞ୍ଜାମର କ୍ରୟ/ପରିବର୍ତ୍ତନ କରିବାରେ ସମର୍ଥ ହୋଇପାରିବେ ।
      * 10 ବର୍ଷରୁ ପୁରୁଣା ରୋଷେଇ ଘରର ମରାମତି ଲାଗି ପ୍ରତି ରୋଷେଇ ଘର ପିଛା 10 ହଜାର ଟଙ୍କା ସହାୟତା ଦେବା ଲାଗି ଏକ ନୂତନ ଉପାଦାନ ଆରମ୍ଭ କରାଯାଇଛି ଏହାଦ୍ୱାରା ମରାମତି ଏବଂ ରକ୍ଷଣାବେକ୍ଷଣରେ ସହାୟତା ମିଳିବ ।
      * ଏକ ବ୍ୟବସ୍ଥିତ ଢଙ୍ଗରେ ଖାଦ୍ୟ ସାମଗ୍ରୀର ଦୃଢ଼ତା ଲାଗି 50 କୋଟି ଟଙ୍କା ଆବଣ୍ଟିତ କରାଯାଇଛି । ଏହାଦ୍ୱାରା ଆନିମିଆ ଏବଂ ଅନ୍ୟ ସୂକ୍ଷ୍ମ ପୋଷକ ତତ୍ତ୍ଵରେ ଅଭାବ ସମସ୍ୟାର ମୁକାବିଲା କରାଯାଇପାରିବ ।
      * ଜିଲ୍ଲା ମାଜିଷ୍ଟ୍ରେଟଙ୍କ ଅଧ୍ୟକ୍ଷତାରେ ଜିଲ୍ଲାସ୍ତରୀୟ ସମିତିର ବର୍ତ୍ତମାନ ଗାଇଡଲାଇନ (କେନ୍ଦ୍ର ଓ ରାଜ୍ୟ ସରକାର)ରେ ଛୋଟମୋଟ ପରିବର୍ତ୍ତନ ସହିତ ଯୋଜନା ଲାଗୁ କରିବାର ଅଧିକାର ପ୍ରଦାନ କରାଯାଇଛି । ଏହାଦ୍ୱାରା ସ୍ଥାନୀୟ ଆବଶ୍ୟକତା ମୁତାବକ ଯୋଜନାକୁ ଉନ୍ନତ ଯୋଗାଣରେ ସହାୟତା ମିଳିବ ।
      * ରାଜ୍ୟ ଓ କେନ୍ଦ୍ର ଶାସିତ ପ୍ରଦେଶଗୁଡ଼ିକୁ ମାନବ ସମ୍ବଳ ବିକାଶ ମନ୍ତ୍ରଣାଳୟର ଆଗୁଆ ଅନୁମତି ଜରିଆରେ ନିଜର ବାର୍ଷିକ କାର୍ଯ୍ୟ ଯୋଜନା ଏବଂ ବଜେଟର 5 ପ୍ରତିଶତ ନୂଆ ହସ୍ତକ୍ଷେପରେ ଉପଯୋଗ କରିବାର ଅଧିକାର ପ୍ରଦାନ କରାଯିବ । ଏହାଦ୍ୱାରା ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶଗୁଡ଼ିକୁ ଅଭିନବ ଗତିବିଧି ଆରମ୍ଭ କରିବାରେ ସହାୟତା ମିଳିପାରିବ ।
      * ତିଥି ଭୋଜନ ଆକାରରେ ଗୋଷ୍ଠୀ ଭାଗୀଦାରିର ଅବଧାରଣାକୁ ପ୍ରୋତ୍ସାହିତ କରାଯିବ ଯାହା ଅନ୍ତର୍ଗତ ଗୋଷ୍ଠୀର ଲୋକମାନେ ଶିଶଙ୍କୁ ଜନ୍ମଦିନ , ବିବାହ ଭଳି ମୁଖ୍ୟ ଦିବସ ଆୟୋଜନ କରିଥାନ୍ତି । ଏଥିପାଇଁ ମଧ୍ୟାହ୍ନ ଭୋଜନ ଯୋଜନାରେ ଯୋଗଦାନ କରିବାକୁ ହେବ । ତିଥି ଭୋଜନ ମଧ୍ୟାହ୍ନ ଭୋଜନର ବିକଳ୍ପ ନୁହେଁ କିନ୍ତୁ ଏହା ମଧ୍ୟାହ୍ନ ଭୋଜନର ପରିପୂରକ ।
      * ବ୍ଲକ , ଜିଲ୍ଲା ଓ ରାଜ୍ୟ ସ୍ତରରେ ଖାଦ୍ୟ ରନ୍ଧନ ପ୍ରତିଯୋଗିତା ଅଭିନବ ମେନୁ ପ୍ରସ୍ତୁତିକୁ ପ୍ରୋତ୍ସାହନ ଦେବା ଲାଗି ଆୟୋଜନ କରାଯିବ ।
      * ବଫର ଷ୍ଟଫ ଦ୍ୱାରା ଡାଲିର ଉପଯୋଗ- ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶ ଭାରତ ସରକାରଙ୍କ ଦ୍ୱାରା ତିଆରି କରାଯାଇଥିବା କେନ୍ଦ୍ରୀୟ ବଫର ଷ୍ଟଫ ଦ୍ୱାରା ନିଜ ସ୍ୱାଦ ଅନୁସାରେ ମଧ୍ୟାହ୍ନ ଭୋଜନ ଲାଗି ଡାଲି କ୍ରୟ କରିପାରିବେ ।
      * ଉପସ୍ଥିତିର ନିରୀକ୍ଷଣ ମାନବ ସମ୍ବଳ ବିକାଶ ମନ୍ତ୍ରଣାଳୟ ପ୍ରଯୁକ୍ତି ଆଧାରିତ (ଏସଏମଏସ , ଆଇବିଆରଏସ ଏବଂ ମୋବାଇଲ ଆପ) ଅଟୋମେଟିଭ ମନିଟରିଂ ସିଷ୍ଟମ ଲାଗୁ କରିବା ଲାଗି ରାଜ୍ୟ ଏବଂ କେନ୍ଦ୍ର ଶାସିତ ପ୍ରଦେଶଗୁଡ଼ିକ ମଧ୍ୟରେ କାର୍ଯ୍ୟ କରିଛନ୍ତି । ଯାହାର ଅନ୍ତର୍ଗତ ସ୍କୁଲରୁ ମଧ୍ୟାହ୍ନ ଭୋଜନରେ ଉପସ୍ଥିତିର ସୂଚନା ଏକତ୍ରିତ କରାଯାଇଥାଏ । ବର୍ତ୍ତମାନ ଦୈନିକ ଡାଟା ଅପଲୋଡିଂର ସ୍ତର ସମସ୍ତ ସ୍କୁଲ ଲାଗି 56 ପ୍ରତିଶତ ପର୍ଯ୍ୟନ୍ତ ପହଞ୍ଚିଯାଇଛି ।
      * ମଧ୍ୟାହ୍ନ ଭୋଜନ ଲାଗି ଜେଲ , ମନ୍ଦିର ଏବଂ ଗୁରୁଦ୍ୱାରା ଆଦିର ଉପଯୋଗ : ସମସ୍ତ ରାଜ୍ୟ ଓ କେନ୍ଦ୍ର ଶାସିତ ପ୍ରଦେଶଗୁଡ଼ିକୁ ଗୋଷ୍ଠୀ ଏବଂ ଅନ୍ୟ ଏଜେନ୍ସି ଯେପରିକି ଜେଲ , ମନ୍ଦିର , ଗୁରୁଦ୍ୱାରା ଆଦିକୁ ମଧ୍ୟାହ୍ନ ଭୋଜନ ଯୋଜନାରେ ସାମିଲ କରିବା ଲାଗି ପରାମର୍ଶ ଦିଆଯାଇଛି ।

    ******************

    
    
    (Release ID: 1566032) Visitor Counter : 1
    
    
    
    
    

*