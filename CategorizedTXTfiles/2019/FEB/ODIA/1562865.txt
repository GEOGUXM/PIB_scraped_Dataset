      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ରପ୍ତାନୀ ବୃଦ୍ଧି କରିବା ପାଇଁ ବାଣିଜ୍ୟ ମନ୍ତ୍ରୀ ରପ୍ତାନୀ ପ୍ରସାରଣ ପରିଷଦକୁ ଭେଟିଲେ
      Posted On: 05 FEB 2019 5:06PM by PIB Bhubaneshwar


    ରପ୍ତାନିକାରୀ ସମ୍ମୁଖୀନ ହେଉଥିବା ବିଭିନ୍ନ ସମସ୍ୟା ସମ୍ବନ୍ଧରେ ଆଲୋଚନା କରିବା ପାଇଁ ତଥା 2019 ମାର୍ଚ୍ଚ ସୁଦ୍ଧା ଭାରତର ବାଣିଜ୍ୟିକ ରପ୍ତାନୀ 325 ଆମେରିକୀୟ ଡଲାରରେ ପହଞ୍ଚିବା ପାଇଁ ବିଭିନ୍ନ ଉପାୟର ପରୀକ୍ଷଣ କରିବା ଲାଗି ଆଜି ନୂଆଦିଲ୍ଲୀଠାରେ ରପ୍ତାନୀ ପ୍ରସାରଣ ପରିଷଦର ଏକ ବୈଠକ ଅନୁଷ୍ଠିତ ହୋଇଛି । ଏହି ବୈଠକର ଅଧ୍ୟକ୍ଷତା କରିଥିଲେ ବାଣିଜ୍ୟ ବିଭାଗର ସଚିବ ଡଃ ଅନୁପ ୱାଧୱନ ।


    ଗତବର୍ଷ ଏହି ସମୟରେ ଭାରତର ମୋଟ ରପ୍ତାନୀ (ଉଭୟ ବାଣିଜ୍ୟିକ ଏବଂ ସେବା)ରେ ମୋଟ ଉପରେ 13.31 ପ୍ରତିଶତ ବୃଦ୍ଧି ହାସଲ କରାଯାଇଥିଲା । 2017-18ରେ ମୋଟ ରପ୍ତାନୀର ପରିଣାମ ଥିଲା 498.61 ବିଲିଅନ ଆମେରିକୀୟ ଡଲାର ଯେଉଁଥିରୁ କି ଜିନିଷ ପତ୍ର ରପ୍ତାନୀର ମୂଲ୍ୟ ଥିଲା 303.53 ଆମେରିକୀୟ ଡଲାର ।


    ପ୍ରାରମ୍ଭିକ ଝଟକାରୁ ମୁକ୍ତିଲାଭ କରିବା ପରେ ଭାରତ 2013-14ରେ 314.4 ବିଲିଅନ ଆମେରିକୀୟ ଡଲାରର ରପ୍ତାନୀ ହାସଲ କରିଥିଲା । ଅର୍ଥନୈତିକ ମାନ୍ଦାବସ୍ଥା ଯୋଗୁ ଭାରତୀୟ ଅର୍ଥବ୍ୟବସ୍ଥା ପୁଣିଥରେ 2013-14ର ଦ୍ୱିତୀୟ ଭାଗରେ ଗଭୀର ଚାପଗ୍ରସ୍ତ ହୋଇଥିଲା ଯେତବେଳେ କି ଚୀନର ଅର୍ଥନୀତି ମଧ୍ୟ ଗଭୀର ଭାବେ ପ୍ରଭାବିତ ହୋଇଥିଲା । ଏହାପରଠାରୁ ଉପଯୁକ୍ତ ପ୍ରୟାସ ମାଧ୍ୟମରେ ଲଜିଷ୍ଟିକ୍ସ , ବାଣିଜ୍ୟ କାରବାର ଏବଂ ଡିଜିଲାଇଜେସନ କ୍ଷେତ୍ରରେ ଉନ୍ନତି ଅଣାଯାଇ ମନୁଷ୍ୟକୃତ ବାଧା ଦୂର କରାଯାଇ ସ୍ୱଚ୍ଛତା ବୃଦ୍ଧି କରାଯାଇଛି , ଜିଏସଟି ଲାଗୁ କରାଯାଇ ଏବଂ ଦକ୍ଷତା ମାଧ୍ୟମରେ ସାମର୍ଥ୍ୟ ବୃଦ୍ଧି କରାଯାଇ ସରକାର ଭାରତକୁ ପ୍ରଭାବିତ କରୁଥିବା ଅର୍ଥନୈତିକ ବାଧାକୁ ସରକାର ଦୂର କରିଛନ୍ତି ।


    ଏହା ଫଳରେ 2016-17ରୁ ପାଖାପାଖି 3 ବର୍ଷ ଧରି ଆମ ବାଣିଜ୍ୟିକ ରପ୍ତାନୀ ବୃଦ୍ଧି ପାଇଆସୁଛି ଏବଂ 2018-19ରେ ଉଚ୍ଚତମ ଅବସ୍ଥାରେ ପହଞ୍ଚିବାର ସମ୍ଭାବନା ରହିଛି । 2018-19 ଆର୍ଥିକ ବର୍ଷରେ ଏପ୍ରିଲ-ଡିସେମ୍ବର 2018 ମଧ୍ୟରେ ଗତ ଆର୍ଥିକ ବର୍ଷର ଏହି ସମୟ ତୁଳନାରେ ବାଣିଜ୍ୟିକ ରପ୍ତାନୀ 10 ପ୍ରତିଶତ ବୃଦ୍ଧି ପାଇଛି ।


    ବାଣିଜ୍ୟ ବିଭାଗ ଦ୍ୱାରା ପ୍ରସ୍ତୁତ କରାଯାଇଥିବା ରପ୍ତାନୀ ପ୍ରସାରଣ ରଣନୀତି ଦ୍ୱାରା ଏହା ସମ୍ଭବ ହୋଇପାରିଛି ଯାହାକୁ କି ବିଭିନ୍ନ ଅଂଶୀଦାରଙ୍କ ସମେତ ରପ୍ତାନୀ ପ୍ରସାରଣ ପରିଷଦ , ରପ୍ତାନୀକାରୀ ଏବଂ ଆର୍ଥିକ ଅନୁଷ୍ଠାନମାନଙ୍କ ପରାମର୍ଶ ଏବଂ ସମର୍ଥନ କ୍ରମେ ଲାଗୁ କରାଯାଇଛି ।


    *******************


    

    
    (Release ID: 1562865) Visitor Counter : 15