      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ କହିଲେ, ଅନ୍ତରୀଣ ବଜେଟ ଐତିହାସିକ
      Posted On: 01 FEB 2019 8:46PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ ଅନ୍ତରୀଣ ବଜେଟକୁ ଐତିହାସିକ ଦର୍ଶାଇ କହିଛନ୍ତି , ଏହା କେବଳ ବିକାଶ ଅନୁକୂଳ ନୁହେଁ , ଏଥିସହ ମଧ୍ୟବର୍ଗ , କୃଷକ , ଅଣସାଙ୍ଗଠନିକ କ୍ଷେତ୍ରର ଶ୍ରମିକ ଏବଂ ସମାଜର ଅନ୍ୟାନ୍ୟ ଦୁର୍ବଳ ବର୍ଗଙ୍କୁ ଗୁରୁତ୍ୱ ଦିଆଯାଇଛି ।


    ଉତ୍ତମ ଅନ୍ତରୀଣ ବଜେଟ ପାଇଁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ଅର୍ଥ ମନ୍ତ୍ରୀ ଶ୍ରୀ ପିୟୁଷ ଗୋୟଲଙ୍କୁ ଅଭିନନ୍ଦନ ଜଣାଇ ଶ୍ରୀ ରାଜନାଥ ସିଂହ କହିଛନ୍ତି , ବ୍ୟକ୍ତିଗତ ଆୟକର ଛାଡ଼ ସୀମାକୁ 5 ଲକ୍ଷ ଟଙ୍କା ପର୍ଯ୍ୟନ୍ତ ବୃଦ୍ଧି କରିବା ଏବଂ ଅନ୍ୟାନ୍ୟ ନିବେଶ ଦେଢ଼ ଲକ୍ଷ ଟଙ୍କାକୁ ମିଶାଇ ସାଢ଼େ 6 ଲକ୍ଷ ଟଙ୍କା ପର୍ଯ୍ୟନ୍ତ ଆୟ ଉପରେ ଆୟକର ଛାଡ଼ ହେବା ସମାଜର ମଧ୍ୟବର୍ଗ ଏବଂ ଦରମା ପାଉଥିବା ବର୍ଗଙ୍କ ଚଳଣି ପାଇଁ ଏହା ବେଶ୍ ଗୁରୁତ୍ୱପୂର୍ଣ୍ଣ ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ କହିଲେ , ପ୍ରଧାନମନ୍ତ୍ରୀ କିଷାନ ସମ୍ମାନ ନିଧି ଯୋଜନାରେ ସରକାର କ୍ଷୁଦ୍ର ଏବଂ ମଧ୍ୟ ଶ୍ରେଣୀର ଚାଷୀଙ୍କୁ ସହାୟତା ପ୍ରଦାନ କରିବେ ଯାହାକି ସେମାନଙ୍କ ପାଇଁ ଗୁରୁତ୍ୱପୂର୍ଣ୍ଣ । ଏହି ଯୋଜନାରେ 2 ହେକ୍ଟର ପର୍ଯ୍ୟନ୍ତ ଜମି ଥିବା ପ୍ରତ୍ୟେକ ଚାଷୀଙ୍କ ବ୍ୟାଙ୍କ ଆକାଉଣ୍ଟକୁ ବର୍ଷକୁ 6 ହଜାର ଟଙ୍କା ଲେଖାଏଁ ପ୍ରଦାନ କରାଯିବ ।


    ବଜେଟରେ କୃଷକଙ୍କୁ ଦିଆଯାଇଥିବା ସହାୟତା ବାବଦରେ ସେ କହିଲେ , ପୂର୍ବରୁ ଚାଷୀମାନଙ୍କୁ ସରକାରଙ୍କ ପକ୍ଷରୁ ସାମୟିକ ସହାୟତା ମିଳୁଥିଲା । କିନ୍ତୁ ପ୍ରଧାନମନ୍ତ୍ରୀ କିଷାନ ସମ୍ମାନ ଯୋଜନାରେ କ୍ଷୁଦ୍ରଚାଷୀଙ୍କୁ ସବୁ ଦିନିଆ ସହାୟତା ଉପଲବ୍ଧ ହୋଇପାରିବ । ବଜେଟରେ ଚାଷୀମାନଙ୍କ ପାଇଁ 20 ହଜାର କୋଟି ଟଙ୍କାର ବ୍ୟବସ୍ଥା କରାଯାଇଛି , ଯାହାକି କୃଷକମାନଙ୍କ କଲ୍ୟାଣ ଦିଗରେ ଆମ ସରକାରଙ୍କ ପ୍ରତିବଦ୍ଧତା ସୂଚାଉଛି ।


    ଅଣସାଙ୍ଗଠନିକ କ୍ଷେତ୍ରର ଶ୍ରମିକମାନଙ୍କ ପାଇଁ ବଜେଟରେ ଥିବା ପ୍ରସ୍ତାବକୁ ପ୍ରଶଂସା କରି ସେ କହିଲେ , ପ୍ରଧାନମନ୍ତ୍ରୀ ଶ୍ରମଯୋଗୀ ମନଧନ ଯୋଜନାରେ ସରକାର ଏବେ 60 ବର୍ଷ ବୟସ ଅତିକ୍ରମ କରିଥିବା ଶ୍ରମିକମାନଙ୍କୁ ମାସିକ 100 ଟଙ୍କା ଦେୟ ବଦଳରେ ମାସିକ 3 ହଜାର ଟଙ୍କା ପେନସନ ପ୍ରଦାନ କରିବେ ।


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହ କହିଲେ , ଏକ ପକ୍ଷରେ ବଜେଟ ଆମ ସାମାଜିକ ବ୍ୟବସ୍ଥାକୁ ଗୁରୁତ୍ୱ ଦେଇଥିବାବେଳେ ଅନ୍ୟ ପକ୍ଷରେ ଆର୍ଥିକ ବ୍ୟବସ୍ଥାକୁ ମଧ୍ୟ ଦୃଢ଼ କରିବା ଉପରେ ଗୁରୁତ୍ୱ ଦେଇଛି । ପ୍ରତିରକ୍ଷା , କୃଷି , ମୌଳିକ ଭିତ୍ତିଭୂମି , ଉଦ୍ୟୋଗ , ଶକ୍ତି , ଶିକ୍ଷା ଏବଂ ସ୍ୱାସ୍ଥ୍ୟ କ୍ଷେତ୍ରକୁ ବଜେଟରେ ଅଧିକ ଗୁରୁତ୍ୱ ଦିଆଯାଇଛି ।


    ସେ କହିଲେ , ନୂତନ ଭାରତ ଗଠନ ଦିଗରେ ଆତ୍ମବିଶ୍ୱାସ , ଆତ୍ମନିର୍ଭରଶୀଳତା , ବିକାଶଶୀଳତା ଏବଂ ସମୃଦ୍ଧି ସହ ନୂତନ ଭାରତ ଗଠନ ଦିଗରେ ବଜେଟ ସହାୟକ ହେବ । 2030 ମସିହା ସୁଦ୍ଧା ଭାରତକୁ 10 ଟ୍ରିଲିୟନ ଅର୍ଥନୀତିରେ ପରିଣତ କରିବା ଦିଗରେ ମଧ୍ୟ ଏହା ଦୃଷ୍ଟିକୋଣକୁ ସୂଚାଉଛି ।


    ********************

    
    
    (Release ID: 1562942) Visitor Counter : 1