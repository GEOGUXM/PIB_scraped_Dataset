      நிதி அமைச்சகம்

      5 லட்சம் ரூபாய் வரை வருமானம் உள்ளவர்களுக்கு முழு வரி விலக்கு
      Posted On: 01 FEB 2019 1:45PM by PIB Chennai


    ஆண்டு வருமானம் 5 லட்சம் ரூபாய் வரை உள்ள தனிநபர்களுக்கு வருமானவரியிலிருந்து முழு விலக்கு அளிக்கப்பட்டுள்ளது.


    2019-20ஆம் ஆண்டுக்கான இடைக்கால நிதிநிலை அறிக்கையை இன்று (01.02.2019) நாடாளுமன்றத்தில் தாக்கல் செய்த மத்திய நிதியமைச்சர் திரு பியூஷ் கோயல், கடந்த நான்கரை ஆண்டுகளாக அரசு மேற்கொண்ட முக்கிய வரி சீர்திருத்தங்களால், வரிவசூலும், வரிக்கான அடித்தளமும் அதிகரித்துள்ளதாகவும் அளவான வரி, அதிக வசூல் என்ற நோக்கத்தை எட்டியிருப்பதாகவும் தெரிவித்தார். ஆகையினால், இந்த வரி சீர்திருத்தத்தின் பயன்கள் நடுத்தர வர்க்கத்தில் வரி செலுத்துபவர்களையும் சென்றடைய செய்வதே நியாயமாக இருக்கும் என்றும் அவர் கூறினார்.


    மாத ஊதியம் பெறுபவர்களுக்கு நிரந்தர கழிவுக்கான வரம்பு ரூ.40,000-லிருந்து ரூ.50,000-ஆக உயர்த்தப்பட்டுள்ளது. இதனால் மூன்று கோடி சம்பளதாரர்கள், கூடுதலாக ரூ.4,700 கோடி மதிப்பிலான வரி விலக்கு பலனைப் பெறுவார்கள்.


    *****

    
    
    (Release ID: 1562312) Visitor Counter : 66
    
    
      Read this release in: Marathi , Malayalam , English , Bengali , Gujarati