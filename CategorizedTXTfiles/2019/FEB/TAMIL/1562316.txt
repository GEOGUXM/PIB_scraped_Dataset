      நிதி அமைச்சகம்

      ரூ. 3 லட்சம் கோடி நிலுவைக் கடன்களை வங்கிகள் வசூலித்துள்ளன
      Posted On: 01 FEB 2019 1:30PM by PIB Chennai


    நாட்டின் 75 ஆவது சுதந்திர தினத்தை புதிய இந்தியா 2022-ல் கொண்டாடும் போது ஒவ்வொரு குடும்பமும் குடிநீர், மின்சாரம், கழிப்பறை வசதி ஆகியவற்றை கொண்ட வீட்டினைப் பெற்றிருக்கும் விவசாயிகளின் வருவாய் 2 மடங்காக உயரும். பயங்கரவாதம், வகுப்புவாதம், ஊழல், வேண்டியவர்களுக்கு சலுகை போன்றவற்றிலிருந்து நாடு விடுபட்டிருக்கும் என்று மத்திய அரசின் இடைக்கால பட்ஜெட்டை தாக்கல் செய்து உரையாற்றிய நிதியமைச்சர் திரு பியூஷ் கோயல் தெரிவித்தார்.


    நொடித்துப் போதல் மற்றும் திவால் குறித்த விதிமுறைகள் மூலம் நட்பு ரீதியான தீர்வு முறை உருவாக்கப்பட்டு ரூ. 3 லட்சம் கோடி நிலுவைக் கடன்களை வங்கிகள் வசூலித்துள்ளன என்று அவர் கூறினார்.


    வெளிப்படைத் தன்மைக்கு புதிய சகாப்தத்தை கொண்டு வர அரசால் எடுக்கப்பட்ட நடவடிக்கைகள் பற்றி பட்டியலிட்ட அமைச்சர், மனை வணிக (ஒழுங்குமுறை மற்றும் மேம்பாட்டு) சட்டம் 2016 பினாமி பரிவர்த்தனை (தடுப்பு) சட்டம் ஆகியவற்றை இதற்கு உதாரணங்களாக கூறினார். தலைமறைவான பொருளாதார குற்றவாளிகள் சட்டம் 2018 இத்தகையோரின் சொத்துக்களை பறிமுதல் செய்யவும், ஏலம் விடவும் உதவி செய்துள்ளது என்று அவர் குறிப்பிட்டார்.


    தூய்மை இயக்கத்தின் மூலம் சுமார் 5,45,000 கிராமங்கள் திறந்தவெளி கழிப்பிடம் இல்லாதவையாக அறிவிக்கப்பட்டுள்ளன. 98 சதவீத கிராமங்களில் தூய்மை பராமரிக்கப்பட்டுள்ளது.


    பொருளாதார ரீதியாக நலிவடைந்த பொதுப்பிரிவினருக்கு கல்வி நிறுவனங்களிலும், அரசு வேலைவாய்ப்பிலும் 10 சதவீத இடஒதுக்கீட்டை உறுதி செய்ய 25 சதவீத சுமார் 2 லட்சம் கூடுதல் இடங்கள் அரசால் உருவாக்கப்படும்.


    வரும் நிதியாண்டுக்கான பட்ஜெட்டில் மகாத்மா காந்தி தேசிய ஊரக வேலை உறுதித் திட்டத்திற்கு ரூ.60,000 கோடி ஒதுக்கப்பட்டுள்ளது.


    ********

    
    
    (Release ID: 1562316) Visitor Counter : 47
    
    
      Read this release in: English , Marathi , Bengali , Malayalam