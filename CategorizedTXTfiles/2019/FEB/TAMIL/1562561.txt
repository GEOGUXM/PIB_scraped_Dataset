      PIB Headquarters

      மிகப்பெரிய மனித மறுசுழற்சி இலச்சினை – சிப்பெட்டின் கின்னஸ் உலக சாதனை
      Posted On: 04 FEB 2019 4:49PM by PIB Chennai


    மிகப்பெரிய மனித மறுசுழற்சி இலச்சினையை உருவாக்கி கின்னஸ் உலக சாதனை புத்தகத்தில் இடம்பெறுவதற்கான முயற்சியை சென்னை கிண்டியில் உள்ள மத்திய பிளாஸ்டிக் பொறியியல் மற்றும் தொழில்நுட்ப நிறுவன மான சிப்பெட் , 2019 ஜனவரி 23- ஆம் தேதி மேற்கொண்டது . சென்னை நந்தனத்தில் உள்ள ஒய்.எம்.சி.ஏ மைதானத்தில், மக்கிப்போகக்கூடிய பிளாஸ்டிக்குகள் மற்றும் மறுசுழற்சி செய்யக்கூடிய பிளாஸ்டிக்குகள் குறித்த விழிப்புணர்வை பிரபலப்படுத்தும் வகையில் ஏற்பாடு செய்யப்பட்டிருந்த இந்த நிகழ்ச்சியில் 3,373 மாணவர்கள் பங்கேற்றனர் .


    சிப்பெட்டின் பொன்விழாக் கொண்டாட்டங்களின் ஒரு பகுதியாக ஏற்பாடு செய்யப்பட்டிருந்த இந்த நிகழ்ச்சி, இதற்கு முன்பு நிகழ்த்தப்பட்ட கின்னஸ் உலக சாதனையை முறியடித்து, புதிய சாதனையை உருவாக்கியுள்ளது . நியூ இண்டியன் எக்ஸ்பிரஸ் , நிப்பான் பெயிண்ட் , பி எஸ் அப்துல் ரஹ்மான் அறிவியல் தொழில்நுட்ப கிரசன்ட் நிறுவனம் ஆகிய நிறுவனங்கள் 1,726 பேரைக் கொண்டு முந்தைய சாதனை யை கடநத் ஆண்டு மார்ச் 19 ஆம் தேதி அன்று நிகழ்த்தியது என்பது குறிப்பிடத்தக்கது .


    சிப்பெட்டின் இந்த சாதனையை , ஆசிய சாதனைப் புத்தக நிறுவனம் உடனடியாக அங்கீகரித்து சான்றிதழை வழங்கியது . மேலும் , கின்னஸ் உலக சாதனை ஆய்வுக்குழுவும் சிப்பெட்டின் இந்த சாதனைக்கான சான்றிதழை வழங்கியுள்ளது .


    இந்த சாதனையை முன்னிட்டு மகிழ்ச்சி தெரிவித்த சிப்பெட் நிறுவனத்தின் தலைமை இயக்குநர் பேராசிரியர் எஸ் . கே . நாயர் , மொத்த குழுவிற்கும் தனது பாராட்டினைத் தெரிவித்துக் கொண்டார் .


    http://www.guinnessworldrecords.com/world-records/ 108082- largest-human-recycling-logo


    *****


    

    
    (Release ID: 1562561) Visitor Counter : 95
    
    
      Read this release in: English