      PIB Headquarters

      நிதிக் கணக்குகள் மற்றும் நிதி ஒதுக்கக் கணக்குகள் குறித்த அறிக்கையை சிஏஜி சமர்ப்பித்தார்
      Posted On: 13 FEB 2019 5:15PM by PIB Chennai


    2017-18ஆம் நிதியாண்டிற்கான தமிழக அரசின் வரவு, செலவு மற்றும் நிதி ஒதுக்கீடு குறித்த தலைமைக் கணக்குத் தணிக்கை அதிகாரியின் அறிக்கைகள் அரசுக்கு அனுப்பப்பட்டுள்ளன. இதுகுறித்து தலைமைத் தணிக்கை அதிகாரி அலுவலக செய்திக்குறிப்பில் கூறியிருப்பதாவது:


    தலைமைக் கணக்குத் தணிக்கை அதிகாரியின் (கடமைகள், அதிகாரங்கள் மற்றும் பணி நிலைகள்) சட்டம் 1971ன் கீழ் வருடாந்தர வருவாய் மற்றும் செலவினங்களைக் காட்டும் தமிழ்நாடு அரசின் நிதிக் கணக்குகளை இந்தியத் தலைமைக் கணக்குத் தணிக்கை அதிகாரி தயாரித்துள்ளார். இத்துடன் சட்டமன்றத்தால் நிறைவேற்றப்பட்ட துறைவாரியான மானியம் அல்லது நிதி ஒதுக்கத்தின் கீழ் கூடுதல் செலவு அல்லது சேமிப்பு விவரங்களைக் குறிப்பிடும் நிதி ஒதுக்கக் கணக்குகளையும் மாநில அரசுக்காக இந்தியத் தலைமைக் கணக்குத் தணிக்கை அதிகாரி தொகுத்துள்ளார்.


    2017-18ஆம் ஆண்டுக்கான இரு கணக்குகளும் இந்தியத் தலைமை கணக்குத் தணிக்கை அதிகாரியால் கையொப்பம் இடப்பட்டு மாநில சட்டமன்றத்தில் தாக்கல் செய்வதற்காக மாநில அரசுக்கு அனுப்பப்பட்டு உள்ளன. சட்டப்பேரவை உறுப்பினர்கள் மற்றும் மாநில அரசின் மூத்த அதிகாரிகளுக்கு இடையே சுற்றுக்கு விடுவதற்காக இந்த அறிக்கைகளின் சுருக்கப்பட்ட வடிவமான ‘கணக்குகள் ஒரு பார்வை’ என்பதும் தலைமைக் கணக்குத் தணிக்கை அதிகாரியால் தயாரிக்கப்பட்டு மாநில அரசுக்கு அனுப்பப்பட்டுள்ளது.


    இவ்வாறு அந்த செய்திக்குறிப்பில் கூறப்பட்டுள்ளது.


    **********


    விகீ/எஸ்எம்பி/கோ

    
    
    (Release ID: 1564256) Visitor Counter : 91
    
    
      Read this release in: English