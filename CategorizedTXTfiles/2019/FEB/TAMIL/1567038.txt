      பிரதமர் அலுவலகம்

      பிரதமர் நரேந்திர மோடியுடன் தொலைபேசியில் பேசினார் அதிபர் புதின்
      Posted On: 28 FEB 2019 11:06PM by PIB Chennai


    பிரதமர் திரு.நரேந்திர மோடியை ரஷ்ய அதிபர் மேதகு திரு.விளாடிமிர் வி.புதின் தொலைபேசியில் இன்று தொடர்புகொண்டு பேசினார்.


    புல்வாமாவில் தீவிரவாதிகள் நடத்திய தாக்குதலுக்கு தனது ஆழ்ந்த இரங்கலை அதிபர் புதின் தெரிவித்தார். தீவிரவாதத்துக்கு எதிரான போரில், இந்திய மக்களுக்கு ரஷ்ய மக்களின் ஆதரவை புதின் தெரிவித்துக் கொண்டார்.


    எல்லைதாண்டிய தீவிரவாதத் தாக்குதலுக்கு எதிராக தங்களது நலனை பாதுகாக்கும் இந்தியாவின் முயற்சிகளுக்கு ரஷ்யாவின் ஆதரவை தெரிவித்ததற்காக அதிபர் புதினுக்கு பிரதமர் நன்றி தெரிவித்துக் கொண்டார். தீவிரவாதத்தை எதிர்கொள்வதில் இருதரப்பு ஒத்துழைப்பை வலுப்படுத்துவதை சிறப்பு பாதுகாப்பு மற்றும் முன்னுரிமை ஒத்துழைப்பின் முக்கிய தூணாக இந்தியா கருதுவதாக பிரதமர் உறுதியளித்தார். தீவிரவாதத்துக்கான அனைத்து ஆதரவையும் நிறுத்திக் கொள்ள வேண்டும் என்று இரு தலைவர்களும் ஒப்புக் கொண்டனர்.


    இரு நாடுகளுக்கும் இடையே வளரும் ஒத்துழைப்பு, தங்களது சிறப்பு மற்றும் முன்னுரிமை பாதுகாப்பு ஒத்துழைப்பாக மாறும் என்று இரு தலைவர்களும் ஒப்புக் கொண்டனர்.


    விலாடிவோஸ்டோக்-கில் இந்த ஆண்டு இறுதியில் நடைபெற உள்ள கிழக்கு பொருளாதார கூட்டமைப்பின் கூட்டத்தில் கலந்துகொள்ளுமாறு பிரதமர் திரு.நரேந்திர மோடிக்கு அதிபர் புதின் அழைப்பு விடுத்தார். இந்த அழைப்பை பிரதமர் திரு.நரேந்திர மோடி ஏற்றுக் கொண்டார். மேலும், இரு நாடுகளுக்கும் இடையே ரஷ்யாவைத் தாண்டியுள்ள கிழக்குப் பகுதிகளுடன் வளர்ந்துவரும் பொருளாதார ஒத்துழைப்பின் முக்கியத்துவத்தை பிரதமர் சுட்டிக்காட்டினார்.


    ****

    
    
    (Release ID: 1567038) Visitor Counter : 56
    
    
      Read this release in: Assamese , English , Urdu , Hindi , Marathi , Bengali , Gujarati