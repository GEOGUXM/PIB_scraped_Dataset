      எரிசக்தி அமைச்சகம்

      ஸ்ரீநகர்-அலுஸ்டெங் – ட்ராஸ் – கார்கில் – லே இடையிலான 220 கிலோவோல்ட் மின் பகிர்மான திட்டத்தை பிரதமர் நாட்டிற்கு அர்ப்பணித்தார்; லடாக் தற்போது தேசிய மின்தொகுப்புடன் இணைக்கப்பட்டது
      Posted On: 03 FEB 2019 3:53PM by PIB Chennai


    ஸ்ரீநகர்-அலுஸ்டெங் – ட்ராஸ் – கார்கில் – லே இடையிலான 220 கிலோவோல்ட் மின் பகிர்மான திட்டத்தை பிரதமர் திரு. நரேந்திர மோடி இன்று (03, 02, 2019) நாட்டிற்கு அர்ப்பணித்தார். இது லடாக் பிராந்தியத்திற்கு ஆண்டு முழுவதும் தரமான மின்சார விநியோகம் கிடைப்பதை உறுதி செய்யும்.


    இந்தத் திட்டத்திற்கு 12 ஆகஸ்ட் 2014-ல் பிரதமர் அடிக்கல் நாட்டிய நிலையில், மத்திய அரசின் மின்துறை கட்டுப்பாட்டில் உள்ள நவரத்னா நிறுவனமான இந்திய மின் தொகுப்புக் கழகத்தால்(PowerGrid), 4.5 ஆண்டுகளுக்குள் இத்திட்டம் நிறைவேற்றி முடிக்கப்பட்டுள்ளது.


    இந்தத் திட்டத்தை தொடங்கிவைத்துப் பேசிய பிரதமர், தாமத கலாச்சாரத்தை புறந்தள்ளி இருப்பதாகக் கூறினார்.


    ரூ.2266 கோடி மதிப்பீட்டிலான இத்திட்டத்தால், குளிர்காலத்தில் டீசல் ஜெனரேட்டர்கள் அதிக அளவில் பயன்படுத்தப்படுவது குறைக்கப்படுவதன் மூலம், லடாக் பிராந்தியத்தின் இயற்கை எழில்மிக்க சுற்றுச்சூழல் பாதுகாக்கப்படும்.


    ஸ்ரீநகர்-அலுஸ்டெங் – ட்ராஸ் – கார்கில் – லே இடையிலான மின் பகிர்மான திட்டம்:


    3000-4000 மீட்டர் உயரத்தில் 335 கிலோமீட்டர் தூரத்திற்கான இந்த மின்பகிர்மான வழித்தடம் பவர்கிரிட் நிறுவனத்தால் அமைக்கப்பட்டுள்ளது. இந்தத் திட்டத்தில், ட்ராஸ், கார்கில், கால்ட்சி, மற்றும் லே ஆகிய இடங்களில் 220/66 கே.வி. திறனுடைய எரிவாயு மூலம் இயங்கும் நான்கு அதிநவீன துணை மின் நிலையங்கள் அமைக்கப்பட்டுள்ளது. இதன் மூலம் எந்தவித பருவநிலையிலும் இப்பகுதியில் 24X7 தரமான மின்சாரம் கிடைப்பது உறுதி செய்யப்படும். இத்திட்டத்திற்கான செலவினத்தில் 95%-ஐ மத்திய அரசும், 5%-ஐ ஜம்மு-காஷ்மீர் அரசும் பகிர்ந்து கொண்டுள்ளன.


    கூடுதல் விவரங்களுக்கு www.pib.nic.in இணையதளத்தைக் காணவும்.


    ******


    

    
    (Release ID: 1562459) Visitor Counter : 58
    
    
      Read this release in: English , Hindi , Urdu