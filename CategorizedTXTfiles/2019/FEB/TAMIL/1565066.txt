      குடியரசுத் தலைவர் செயலகம்

      2014, 2015 மற்றும் 2016-ஆம் ஆண்டுகளுக்கான கலாச்சார நல்லிணக்க தாகூர் விருதுகள், இந்திய குடியரசுத் தலைவர் வழங்கினார்
      Posted On: 18 FEB 2019 1:44PM by PIB Chennai


    குடியரசுத் தலைவர் திரு ராம்நாத் கோவிந்த், 2014, 2015 மற்றும் 2016 ஆம் ஆண்டுகளுக்கான கலாச்சார நல்லிணக்க தாகூர் விருதுகளை சயாநவுட் என்ற பங்களாதேஷ் கலாச்சார அமைப்பைச் சேர்ந்த திரு ராஜ்குமார் சிங்காஜித் சிங் மற்றும் சிற்பக்கலைஞர் திரு. ராம்வஞ்சி சுதார் ஆகியோருக்கு புதுதில்லியில் இன்று நடைபெற்ற விழாவில் வழங்கினார்.


    நிகழ்ச்சியில் பேசிய குடியரசுத்தலைவர், இந்த விருது, இந்திய கலாச்சார பாரம்பரியம் மற்றும் நமது நாகரீக களஞ்சியமான – இலக்கியம் அல்லது இசை, கலை, அல்லது நாடகம், சிற்பக்கலை அல்லது கைவினைக்கலை, வடிவமைப்பு அல்லது மின்னணுக்கலை, ஆகிய ஏதாவது ஒன்றின் வெளிப்பாடு என்றார். நமது நாட்டின் ஒவ்வொரு பகுதியும், பிரத்யேக கலாச்சார அடையாளத்தைக் கொண்டுள்ளது. ஆனால் உண்மையில் கலாச்சாரம், யாரையும் பிரிப்பதில்லை - இந்தியாவில் அனைவரையும் , அனைத்துத் தரப்பினரையும் கலாச்சாரம் ஒற்றுமைப்படுத்தி நல்லிணக்கத்தை உருவாக்குவதை குடியரசுத்தலைவர் சுட்டிக்காட்டினார்.


    விருது பெற்றவர்களின் பங்களிப்பை எடுத்துரைத்த குடியரசுத் தலைவர், மணிப்புரி நடனக்கலையை நமக்கு அறிமுகப்படுத்தியவர் திரு ராஜ்குமார் சிங்காஜித் சிங் என்று பாராட்டினார்.


    திரு. ராம்வஞ்சி சுதார் ஒரு சிற்பக்கலைஞர் மற்றும் அறிஞர் என்று புகழாரம் சூட்டிய குடியரசுத்தலைவர், அண்மையில் ஒற்றுமை சிலையை வடிவமைத்ததிலிருந்து அவர் பிரபலமாகியிருப்பதாகத் தெரிவித்தார்.


    இவ்விழாவில் பிரதமர் திரு நரேந்திர மோடி மத்திய கலாச்சாரத்துறை இணை அமைச்சர் (தனிபொறுப்பு) டாக்டர் மகேஷ் சர்மா உள்ளிட்டோர் கலந்து கொண்டனர்


    ----

    
    
    (Release ID: 1565066) Visitor Counter : 100
    
    
      Read this release in: Bengali , English , Urdu , Hindi