      PIB Headquarters

      ஆவடி இஞ்சின் தொழிலகத்தின் பொது மேலாளராக திரு ஷ்யாம் சுந்தர் பொறுப்பேற்பு
      Posted On: 15 FEB 2019 12:55PM by PIB Chennai


    ஆவடியில் அமைந்துள்ள பாதுகாப்பு அமைச்சகத்தின் அங்கமான இஞ்சின் தொழிலகத்தின் பொது மேலாளராக திரு ஆர் ஷ்யாம் சுந்தர் இன்று (15.02.2019) பொறுப்பேற்றுக் கொண்டார்.


    இந்தப் பதவியில் இருந்த திரு அனில்குமார் கான்பூரில் அமைந்துள்ள கள துப்பாக்கி தொழிற்சாலைக்கு இடமாற்றம் செய்யப்பட்டதால் திரு ஆர் ஷ்யாம் சுந்தர் இஞ்சின் தொழிலகத்தின் புதிய பொது மேலாளராக பொறுப்பேற்றுள்ளார்.


    பெங்களூர் பல்கலைக் கழக முன்னாள் மாணவரான திரு ஷ்யாம் சுந்தர், ரூர்கி பல்கலைக் கழகத்தில் மெக்கானிக்கல் இன்ஜினியரிங் பிரிவில் முதுகலைப் பட்டத்தையும், மேலாண்மைப் பிரிவில் முதுகலைப் பட்டயப் படிப்பினை எம்.டி.ஐ குருகிராமத்திலும் முடித்துள்ளார்.


    திரு ஷ்யாம் சுந்தர் இந்திய படைக்கலத் துறை சேவையில் 1988 ஆம் ஆண்டு இணைந்தார். அவர் தனது 30 ஆண்டுகால சேவையில் ஆயுதப்படை தொழிற்சாலைகளின் கவச வாகனப் பிரிவில் இயங்கி வரும் பல்வேறு தொழிற்சாலைகளில் முக்கிய பதவிகளை வகித்துள்ளார். இதில் போர்க்கள வாகன உற்பத்திப் பிரிவு, தரக் காப்புறுதி குழு மற்றும் நவீன தொழில்நுட்ப சி.என்.சி இயந்திர பராமரிப்புப் பிரிவுகளுக்குத் தலைமை வகித்துள்ளார்.


    இந்திய ராணுவத்திற்கு கவச வாகனங்கள் மற்றும் அதன் உதிரி பாகங்கள் வழங்குவதற்கு தேவையான திட்டமிடல் மற்றும் ஒருங்கிணைப்பு பணிகளுக்கு பொறுப்பு வகித்துள்ளார்.


    திண்ஊர்தி தொழிற்சாலை சார்பாக திண் ஊர்திகள் பயனாளர் ஒருங்கிணைப்பு சந்திப்புகளை பல்வேறு களத்தில் வெற்றிகரமாக ஏற்பாடு செய்துள்ளார். பாதுகாப்பு உற்பத்தியில் சிறந்த பங்களிப்பினை நல்கியதற்காக திரு ஷ்யாம் சுந்தருக்கு “ஆயுத்பூஷன் விருது” வழங்கப்பட்டிருக்கிறது.


    ********

    
    
    (Release ID: 1564696) Visitor Counter : 46
    
    
      Read this release in: English