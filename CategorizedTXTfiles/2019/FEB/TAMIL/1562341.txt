      நிதி அமைச்சகம்

      கருப்பு பணத்திற்கு எதிரான நடவடிக்கைகள் மூலம் கணக்கில் காட்டப்படாத ஒரு லட்சத்து 30 ஆயிரம் கோடி ரூபாய் கண்டுபிடிப்பு
      Posted On: 01 FEB 2019 1:22PM by PIB Chennai


    மத்திய அரசு மேற்கொண்ட கருப்பு பணத்திற்கு எதிரான நடவடிக்கைகள் மூலம் ஒரு லட்சத்து 30 ஆயிரம் கோடி ரூபாய் கணக்கில் வராத வருமானம் கண்டுபிடிக்கப்பட்டு, வரிவரம்பிற்குள் கொண்டுவரப்பட்டுள்ளது என்று நிதியமைச்சர் திரு.பியூஷ்கோயல் தெரிவித்தார்.


    இன்று மக்களவையில் இடைக்கால பட்ஜெட்டை தாக்கல் செய்து பேசிய அவர், கடந்த நான்கரை ஆண்டுகளில் கருப்பு பணத்திற்கு எதிரான சட்டம், பண மதிப்பிழப்பு நடவடிக்கை உள்ளிட்ட பல்வேறு நடவடிக்கைகளால் இது சாத்தியமானது என்றார்.


    இந்த நடவடிக்கைகளின் மூலம் சுமார் 50 ஆயிரம் கோடி ரூபாய் மதிப்பிலான சொத்துக்கள் கைப்பற்றப்பட்டுள்ளது என்றும், ஏராளமான பணத்தை பதுக்கிவைத்திருப்பவர்கள் அதை வெளிப்படையாகத் தெரிவிக்கும் நிலைக்கு கொண்டுவரப்பட்டுள்ளனர் என்றும் அமைச்சர் தெரிவித்தார்.


    6900 கோடி ரூபாய் பினாமி சொத்துகள் மற்றும் வெளிநாட்டில் உள்ள 1600 கோடி ரூபாய் பினாமி சொத்துக்கள் கைப்பற்றப்பட்டுள்ளது என்றும் அமைச்சர் தெரிவித்தார்.


    3 லட்சத்து 38 ஆயிரம் கோடி போலி நிறுவனங்கள் கண்டுபிடிக்கப்பட்டு அவற்றின் உரிமங்கள் ரத்து செய்யப்பட்டுள்ளது என்றும் அவர் அறிவித்தார்.


    2017-18 ஆம் ஆண்டில் நேரடி வரி வருவாய் 18 சதவீதம் வளர்ச்சி கண்டது என்றும் தற்போது ஒருகோடியே ஆறு லட்சம் பேர் வருமான வரி தாக்கல் செய்வதாகவும் அமைச்சர் குறிப்பிட்டார்.


    *****


    

    
    (Release ID: 1562341) Visitor Counter : 92
    
    
      Read this release in: Telugu , English , Marathi , Bengali , Malayalam