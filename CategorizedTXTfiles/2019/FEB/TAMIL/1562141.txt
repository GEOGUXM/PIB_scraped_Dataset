      நிதி அமைச்சகம்

      இடைக்கால பட்ஜெட் (3)
      Posted On: 01 FEB 2019 12:43PM by PIB Chennai


    நடுத்தர வர்க்கத்தின் வரிச்சுமையைக் குறைக்க மத்திய அரசு நடவடிக்கை எடுத்து வருகிறது என்று நிதியமைச்சர் திரு பியூஷ் கோயல் தெரிவித்தார்.


    சரக்கு மற்றும் சேவை வரி மூலம் வரி கட்டமைப்பு விரிவமைக்கப்பட்டு வரி வருவாய் அதிகரித்துள்ளது.


    ஜிஎஸ்டி வரி கணக்கை இணையதளம் மூலம் தாக்கல் செய்ய வழிவகை செய்யப்பட்டுள்ளது. இதனால் வர்த்தகம் எளிதாக்கப்பட்டுள்ளது.


    வீடு வாங்குவோர் ஜிஎஸ்டி வரி சுமையை குறைக்க நடவடிக்கை எடுக்கப்பட்டுள்ளது.


    சிறு வியாபாரிகளுக்கு ஜிஎஸ்டி வரி வரம்பு 40 லட்சம் ரூபாயாக உயர்த்தப்பட்டுள்ளது. இதனால் சுமார் 35 லட்சம் சிறு வியாபாரிகள் பயனடைவார்கள். மாத வரி வசூல் 97 ஆயிரம் கோடி ரூபாயாக உயர்ந்துள்ளது.


    கடந்த நான்கு ஆண்டுகளாக கருப்பு பணத்திற்கு எதிராக அரசு பல்வேறு நடவடிக்கைகளை எடுத்து வருகிறது.


    36 பொருட்களுக்கான தீர்வை முற்றிலுமாக விலக்கிக் கொள்ளப்பட்டுள்ளது.


    பணமதிப்பிழப்பு நடவடிக்கையால், 3.38 லட்சம் போலி நிறுவனங்கள் கண்டுபிடிக்கப்பட்டன. பணமதிப்பிழப்பு நடவடிக்கையால், 6900 கோடி ரூபாய் மதிப்பிலான பினாமி சொத்துகளும், 1600 கோடி ரூபாய் மதிப்பிலான வெளிநாட்டு சொத்துக்களும் கைப்பற்றப்பட்டுள்ளன. பெருமளவு பணமும் பெறப்பட்டுள்ளது.


    அடுத்த 13 ஆண்டுகளில் இந்தியா ஐந்து டிரில்லியன் டாலர் பொருளாதாரமாக உயரும்.


    2030 ஆம் ஆண்டுக்குள் முக்கிய இலக்குகளை அடைவதற்கு 10 அம்ச தொலைநோக்கு திட்டத்தையும் நிதியமைச்சர் திரு. பியூஷ்கோயல் அறிவித்தார்.


    1) சமூக மற்றும் உள்கட்டமைப்பு மேம்பாடு


    2) இளையோர் மூலம் டிஜிட்டல் இந்தியா கட்டமைப்பு


    3) 2022 ஆம் ஆண்டுக்குள் மனிதனுடன் கூடிய விண்கலம் ககன்யான்.


    4) இந்தியாவில் உற்பத்தி செய்வோம் திட்டத்தின்கீழ் கிராமங்களில் தொழில் மயமாக்கல்


    5) தூய்மையான நதி மற்றும் பாதுகாக்கப்பட்ட குடிநீர்


    6) கடலோர மற்றும் கடலிலிருந்து மின்சாரம் தயாரிப்பதன் மூலம் பொருளாதார நடவடிக்கைகளை ஊக்குவித்தல்.


    7) 2022 ஆம் ஆண்டுக்குள் விண்வெளிக்கு மனிதனை அனுப்புவது


    8) உணவு உற்பத்தியில் தன்னிறைவு


    9) ஆரோக்கியமான இந்தியா


    10) குறைந்த ஆளுமை, கூடுதல் நிர்வாகம்.


    மத்திய அரசு திட்டங்களுக்கு 3.27 லட்சம் கோடி ரூபாய் ஒதுக்கீடு


    நிதிப்பற்றாக்குறை 2019 - 20 ஆம் ஆண்டில் 3.4 சதவீதமாக இருக்கும்


    மொத்த செலவீனம் 13.3 சதவீதம் அதிகரிப்பு


    நாட்டின் ஒட்டுமொத்த உற்பத்தி - கடன் விகிதம் வரும் 2025 ஆம் ஆண்டுக்குள் 40 சதவீதமாகக் குறைக்கப்படும்.


    *****

    
    
    (Release ID: 1562141) Visitor Counter : 188