      PIB Headquarters

      இந்தியாவின் கடன் திட்டங்கள் மற்றும் சூரிய சக்தி திட்டங்கள் குறித்த வர்த்தக தொடர்புத் திட்டம் வரும் 11-ந் தேதி சென்னையில் நடைபெறுகிறது
      Posted On: 06 FEB 2019 5:24PM by PIB Chennai


    வெளியுறவு அமைச்சகத்தின் பொருளாதார ராஜ்ய உறவுகள் மற்றும் மாநிலங்கள் பிரிவு, இந்திய ஏற்றுமதி-இறக்குமதி வங்கியின் ஒத்துழைப்புடன் இந்தியாவின் கடன் திட்டங்கள் மற்றும் சூரிய சக்தி திட்டங்கள் குறித்த வர்த்தக தொடர்பு நிகழ்ச்சியை இம்மாதம் 11-ந் தேதியன்று சென்னையில் நடத்த உள்ளது. தென் இந்தியாவில் உள்ள சூரிய சக்தி துறையில் இயங்கும் நிறுவனங்கள் வர்த்தக சபைகள் மற்றும் இதர ஆர்வமுள்ளவர்களிடையே வெளியுறவு அமைச்சகத்தின் சூரிய சக்தி தொடர்பான கடன் திட்டம் பற்றிய விழிப்புணர்வை ஏற்படுத்துவதுதான் இந்த நிகழ்ச்சியின் நோக்கமாகும்.


    இந்த நிகழ்ச்சியில் 200 முதல் 250 பேர் வரை பங்கேற்பார்கள் என எதிர்பார்க்கப்படுகிறது. சூரிய சக்தி நிறுவனங்கள், சூரிய சக்தி மேம்பாட்டாளர்கள் சங்கம், சூரிய சக்தி உற்பத்தியாளர்கள் சங்கம், வர்த்தக சபைகள், தூதரக உறுப்பினர்கள், தென்னிந்திய மாநில அரசுகளின் பிரதிநிதிகள் ஆகியோர் இந்த நிகழ்ச்சியில் பங்கேற்க உள்ளனர். தவிர, வெளியுறவு அமைச்சக அதிகாரிகளும், தமிழக அரசு அதிகாரிகளும் இதில் பங்கேற்பார்கள்.


    புதுதில்லியில் 2018 மார்ச் 11-ந் தேதி நடைபெற்ற சர்வதேச சூரிய சக்தி கூட்டமைப்பு மாநாட்டில் பிரதமர் 15 நாடுகளில் மொத்தம் 27 சூரிய சக்தி திட்டங்களுக்கு 1.4 பில்லியன் டாலர் கடனுதவி அறிவித்தார். இந்தியாவின் சூரிய சக்தி துறையில் தென்னிந்திய மாநிலங்கள் மிக அதிக அளவில் பங்கேற்றுள்ளன. புதுப்பிக்கக் கூடிய மின்சார உற்பத்தியில் மிகப் பெரிய அளவு உற்பத்தியை உலகளவில் மேற்கொள்ளும் முதல் நிலையில் உள்ள 9 அமைப்புகளில் தமிழ்நாடு இடம் பெற்றுள்ளது. இதனை கருத்தில் கொண்டு வெளியுறவு அமைச்சகத்தின் தொடர்புத் திட்டத்தின் ஒரு பகுதியாக இந்த மண்டலத்தைச் சேர்ந்த சூரிய சக்தி நிறுவனங்களுக்கு வெளியுறவு அமைச்சக கடன் திட்டத்தின்படியான சூரிய சக்தி திட்டங்களில் பங்கேற்பதற்கு உரிய வாய்ப்புகளும், களமும் அமைத்துத் தரப்படும்.


    இந்த தகவலை மத்திய வெளியுறவுத் துறையின் செய்திக் குறிப்பு தெரிவிக்கிறது.


    **********


    விகீ/சி.ஜே/ரே

    
    
    (Release ID: 1562881) Visitor Counter : 72
    
    
      Read this release in: English