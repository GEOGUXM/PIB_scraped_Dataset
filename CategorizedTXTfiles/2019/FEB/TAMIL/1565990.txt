      PIB Headquarters

      சென்னையில் இன்று மத்திய ஆயுதப்படை, துணை ராணுவப்படை பணியாளர்களுக்கு ஓய்வுக்கு முந்தைய ஆலோசனை பயிலரங்கு
      Posted On: 22 FEB 2019 5:55PM by PIB Chennai


    மத்திய ஆயுதப்படை, துணை ராணுவப் படைகளில் (சி.ஏ.பி.எப்.) பணியாற்றும், விரைவில் ஓய்வு பெற உள்ள பணியாளர்களுக்கு ஓய்வுக்கு முந்தைய ஆலோசனைப் பயிலரங்கு இன்று சென்னையில் நடைபெற்றது. மத்திய ஓய்வூதிய மற்றும் ஓய்வூதியர்கள் நலத்துறை இந்நிகழ்ச்சிக்கு ஏற்பாடு செய்திருந்தது.


    சி.ஏ.பி.எப். ஊழியர்களை இணக்கமான பணி ஓய்வுக்கு தயார்படுத்தும் நோக்கத்துடன் நடத்தப்படும் 46-வது பயிலரங்கு இது. இந்த பயிலரங்கில் சுமார் 140 சி.ஏ.பி.எப். ஊழியர்கள் பங்கேற்றனர். மத்திய ஓய்வூதிய மற்றும் ஓய்வூதியர்கள் நலத்துறையின் இணைச் செயலர் திரு.சஞ்சீவ் நாராயண் மாத்தூர், சி.ஆர்.பி.எப். கமாண்டன்ட் திரு.டி.வி.தாமஸ், சி.ஆர்.பி.எப். டி.ஐ.ஜி. திரு. எஸ். இளங்கோ ஆகியோர் கலந்து கொண்டு ஊழியர்களுக்கு ஆலோசனை வழங்கினர்.


    இந்தப் பயிலரங்கில், ஓய்வூதியதாரர்கள் பெறவுள்ள பலன்கள் குறித்த விரிவான தகவல்கள், மத்திய அரசு சுகாதாரத் திட்ட வசதிகள், முதலீட்டுத் திட்டங்கள், மூத்த குடிமக்களுக்கான வருமான வரி விலக்கு விவரங்கள், ஓய்வுக்குப் பிந்தைய தன்னார்வப் பணி போன்றவை தொடர்பான ஆலோசனை அமர்வுகள் நடைபெற்றன.


    மேலும், மத்திய அரசின் அனைத்து அமைச்சகங்கள், துறைகள், சம்பந்தப்பட்ட ஓய்வூதிய விவகாரங்களுக்கான பொதுவான இணையதளமான “பவிஷ்ய மென்பொருள்” பற்றியும், எந்த ஓய்வூதியதாரரும் தனது ஓய்வூதிய ஒப்புதலின் நிலை பற்றிய தகவலை இணையதளத்தில் தெரிந்து கொள்ளலாம் என்றும் இந்த பயிலரங்கில் தெரிவிக்கப்பட்டது.


    நாளை நடைபெறும் சி.ஏ.பி.எப். ஓய்வூதியதாரர்களுக்கான விழிப்புணர்வு நிகழ்ச்சியில் ஓய்வூதியக் கொள்கை மாற்றங்கள், ஓய்வூதியதாரர்களின் உரிமைகள், அவர்களுக்கான நலத்திட்டங்கள் பற்றிய அமர்வுகளுக்கு ஏற்பாடு செய்யப்பட்டுள்ளது.


    **************


    புகைப்படம்: மத்திய ஓய்வூதிய மற்றும் ஓய்வூதியர்கள் நலத்துறையின் இணைச் செயலர் திரு.சஞ்சீவ் நாராயண் மாத்தூர் பயிலரங்கில் உரையாற்றுகிறார்.

    
    
    (Release ID: 1565990) Visitor Counter : 53
    
    
      Read this release in: English