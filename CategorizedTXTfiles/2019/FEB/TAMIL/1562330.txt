      நிதி அமைச்சகம்

      இந்த ஆண்டு வரிவசூல் ரூ.12 லட்சம் கோடி
      Posted On: 01 FEB 2019 1:24PM by PIB Chennai


    மத்திய அரசு, எளிய மக்களுக்கும், நடுத்தர வர்க்கத்தினருக்கும் வரி விகிதத்தை குறைத்ததாலும், வரி வசூல் செய்யும் துறைகளுக்கிடையேயான தொடர்பினை எளிமையாக்கி இருப்பதாலும், இந்த ஆண்டு வரி வசூல் சுமார் ரூ.12 லட்சம் கோடியை எட்டியுள்ளது. இது 2013-14-ல் ரூ.6.38 லட்சம் கோடி மட்டுமே என்பது குறிப்பிடத்தக்கது. இந்த ஆண்டு தாக்கல் செய்யப்பட்ட வரி கணக்குகளின் எண்ணிக்கை 3.79 கோடியிலிருந்து 6.85 கோடியாக அதிகரித்துள்ளது. அதாவது, வரி-அடித்தளம் 80 விழுக்காடு வளர்ச்சி கண்டுள்ளது.


    2019-20ஆம் ஆண்டுக்கான இடைக்கால நிதிநிலை அறிக்கையை இன்று (01.02.2019) நாடாளுமன்றத்தில் தாக்கல் செய்து பேசிய மத்திய நிதியமைச்சர் திரு.பியூஷ் கோயல், தமது அரசின் மீது மக்கள் வைத்துள்ள நம்பிக்கைக்கு நன்றி தெரிவித்தார். அரசு தொடர்ந்து ஏழை மக்களுக்காகப் பாடுபட்டு, மேம்பட்ட உள்கட்டமைப்பை உருவாக்கும் என்று அவர் உறுதி அளித்தார்.


    வருமானவரித்துறை தற்போது இணையம் (ஆன்லைன்) வழியாக செயல்படுகிறது. கடந்த ஆண்டு தாக்கல் செய்யப்பட்ட வருமானவரி கணக்குகளில் 99.54 விழுக்காடு ஏற்றுக்கொள்ளப்பட்டது. வருமானவரித்துறை நவீன தொழில்நுட்பத்துடன் மாற்றியமைக்கப்பட்டு தற்போது வரி செலுத்துபவர்களுடன் இணக்கமாக செயல்படுவதாக திரு பியூஷ் கோயல் கூறினார்.


    *****


    

    
    (Release ID: 1562330) Visitor Counter : 51
    
    
      Read this release in: Marathi , Malayalam , English , Bengali