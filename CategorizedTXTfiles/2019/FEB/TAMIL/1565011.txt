      PIB Headquarters

      இடைக்கால பட்ஜெட் மற்றும் குடிமக்கள், குறிப்பாக நடுத்தர மக்கள் வாழ்க்கையின் மீதான தாக்கம்
      Posted On: 18 FEB 2019 3:22PM by PIB Chennai


    மக்களவையில் அண்மையில் நிறைவேற்றப்பட்ட 2019-20 ஆம் ஆண்டுக்கான இடைக்கால பட்ஜெட் , குடிமக்கள் , குறிப்பாக நடுத்தர மக்களின் வாழ்க்கையை எளிமைப்படுத்த பல்வேறு நடவடிக்கைகளை கொண்டுள்ளது . கடந்த ஐந்தாண்டுகளாக எடுக்கப்பட்ட நடவடிக்கைகளின் உச்சக்கட்டமாக பட்ஜெட்டில் அறிவிக்கப்பட்ட நடவடிக்கைகள் அமைந்துள்ளன . மத்திய அரசின் ஐந்தாண்டுகால தொடர் நடவடிக்கைகள் காரணமாக சாதாரண மக்களின் வாழ்க்கைத் தரம் எவ்வாறு எளிமையாக்கப்பட்டுள்ளது என்பதை நாம் புரிந்து கொள்ள வேண்டும். குறிப்பாக பணவீக்க விகிதம் குறிப்பிடத்தக்க அளவு குறைந்தது சரக்கு மற்றும் சேவை வரி விதிப்பால் வரி விகிதம் கணிசமாக குறைக்கப்பட்டது ஆகியவை சேமிப்போர்கள் மற்றும் நுகர்வோர்களின் வாங்குத் திறனை மிகவும் அதிகப்படுத்தியுள்ளது.


    பணவீக்கம் அதிகமாக இருப்பது சாதாரண மக்கள் மீது வரிச்சுமையை ஏற்றிவிடும். 2013-14 ஆம் நிதியாண்டில் பணவீக்க விகிதம் 10.1 சதவீதம் என்ற அளவில் இருந்தது. இது 2018 ஆம் ஆண்டு டிசம்பர் மாதவாக்கில் மிகவும் குறைந்து 2.2 சதவீதம் என்ற அளவில் இருந்தது. பணவீக்க விகிதத்தின் உண்மையான தாக்கத்தை நாம் புரிந்து கொள்ள வேண்டும். பணவீக்க விகிதம் அதிகமாக இருப்பது சாதாரண குடிமக்களின் உணவு, உடைகள் மற்றும் பிற பொருட்கள் வாங்கும் திறனை குறைத்து விடுகிறது. உதாரணமாக, 2014 ஆம் ஆண்டு ஒருகிலோ அரிசி 50 ரூபாய் என்று வைத்துக் கொள்வோம். அந்த காலக்கட்டத்தில் இருந்த பணவீக்க விகிதம் தொடர்ந்து இரட்டை இலக்கத்தில் நீடித்து இருந்தால், இன்று ஒரு கிலோ அரிசியின் விலை 80 ரூபாயை தொட்டிருக்கும். அதற்கு பதிலாக கடந்த ஐந்தாண்டுகளாக பணவீக்க விகிதம் 4.5 சதவீதம் என்ற சராசரி அளவில் பராமரிக்கப்பட்டதால், இன்று ஒரு கிலோ அரிசியின் விலை நமக்கு 62.5 ரூபாயாக இருக்கிறது. ஐயாயிரம் ரூபாயை அரிசி வாங்குவதற்காக செலவழிக்கும் ஒரு குடும்பம் பணவீக்க விகிதம் குறைவாக பராமரிக்கப்பட்டதால் இன்று 80 கிலோ அரிசியை வாங்க முடிகிறது. ஆனால் 2014 ஆம் ஆண்டு இரட்டை இலக்க பணவீக்க விகிதம் தொடர்ந்திருந்தால் அந்த குடும்பம் 62.5 கிலோ அரிசியை மட்டுமே பெற முடியும். குறைவான பணவீக்க விகிதம் குடும்பத்தின் வாங்கு சக்தியை சுமார் 28 சதவீத அளவுக்கு உயர்த்தி இருக்கிறது என்பது இதன் மூலம் தெரியவருகிறது. குறைவான பணவீக்கத்தால் ஒரு சாதாரண குடும்பம் பயன்படுத்தும் பல்வேறு பொருட்களை வாங்கும் சக்தி, ஒட்டுமொத்தமாக உயர்வதோடு, அந்த குடும்பம் சிறப்பாக வாழவும் வழிவகுக்குகிறது.


    இரண்டாவதாக பணவீக்க விகிதம் உயர்ந்திருப்பது, சேமிப்பை உண்மையிலேயே பாதித்து விடுகிறது. 2014 ஆம் ஆண்டு பணவீக்க விகிதம் இரட்டை இலக்கத்தில் இருந்தபோது ஒரு சேமிப்பாளர் ஆண்டுக்கு மைனஸ் இரண்டு சதவீத வருவாயையே அதன் மூலம் பெற முடிந்தது. ஒரு சேமிப்பாளர் தான் கடினமாக உழைத்து சேமிக்கும் பணத்தை வைப்பு நிதியில் முதலீடு செய்யும் பட்சத்தில் இரட்டை இலக்க பணவீக்க விகிதத்தால் அவரது வாங்கும் சக்தி வெகுவாக குறைந்து விடுகிறது. ஆனால், கடந்த நான்காண்டுகளுக்கும் மேலாக பணவீக்க விகிதம் சுமார் 4 சதவீத அளவிலேயே குறைவாக பராமரிக்கப்பட்டதால், சேமிப்பு விகிதம் 3 சதவீத அளவுக்கு உயர்ந்துள்ளது. 2014 ஆம் ஆண்டு இருந்த பணவீக்க விகிதம் தொடர்ந்திருந்தால், சேமிப்பாளரின் வாங்கும் சக்தி 25 சதவீதமாக குறைந்திருக்கும். மூத்த குடிமக்கள் குறிப்பாக பணி ஓய்வுக்குப் பின் தங்களது பணத்தை வைப்பு நிதியில் செலுத்தி வட்டி பெற்று வாழும் மக்களுக்கு குறைவான பணவீக்க விகிதம் அவர்களது வாங்கும் சக்தியை அதிகரித்துள்ளது என்பது குறிப்பிடத்தக்கது.


    முக்கியமான நிதிக் கட்டமைப்பு மாற்றங்களால் குறைவான பணவீக்க விகிதம் பராமரிக்கப்பட்டது. இதற்காக இந்திய ரிசர்வ் வங்கி தனது பணக் கொள்கை கட்டமைப்புகளில் உரிய மாற்றங்களை கொண்டு வந்து செயல்படுத்தியது. குறைவான பணவீக்கத்தால் தனிநபர் மற்றும் நிறுவனங்கள் வாங்கும் கடனுக்கான செலவீனங்கள் குறைகிறது. குறைந்த பணவீக்கத்தின் பயன்களை ஏற்கனவே நடுத்தர மக்கள் பெற்று வருகின்றனர். குறிப்பாக, வீடு மற்றும் கார் கடன்களின் வட்டி வீதங்கள் குறைந்திருப்பதோடு, கடன் அட்டை செலவீனங்களும் குறைந்து வருகிறது. உயர்ந்த பொருளாதார வளர்ச்சி கொண்ட ஒவ்வொரு நாடும் இதேபோன்ற நிதிக் கட்டமைப்பு வசதிகளையே பயன்படுத்துகிறது. இதனால் கடனுக்கான வட்டி வீதம் குறைந்து அதிக


    முதலீடுகளை ஈர்த்து அதன் மூலம் நாட்டின் பொருளாதாரத்தில் புத்துணர்ச்சி ஏற்படுகிறது.


    நடுத்தர மக்களுக்கான மற்றுமொரு முக்கியமான பயன் நேரடி மற்றும் மறைமுக வரிக் கணக்குகளை எளிதாக தாக்கல் செய்வது. வரி தாக்கல் படிவங்களை எளிமையாக்கியிருப்பது, நடுத்தர மக்கள் விரைந்து படிவங்களை தாக்கல் செய்ய உதவியிருப்பதோடு, கூடுதலாக செலுத்தப்பட்ட வரிப் பணத்தை விரைவாக மீண்டும் பெறவும் வழி ஏற்படுத்தியுள்ளது. சரக்கு மற்றும் சேவை வரி அமலாக்கத்திற்கு முன்னரும், பின்னரும், இந்த வரியின் தாக்கத்தை பரிசீலித்து பார்த்தால், வீட்டு செலவீனங்கள் கணிசமாக குறைந்து இருப்பதை காண முடியும். ஜிஎஸ்டி வரிக் குறைப்பால் உணவு, குளிர்பானங்கள், எண்ணெய், பற்பசை, சோப், சலவை சோப், காலணிகள் மற்றும் நூற்றுக்கணக்கான பொருட்களின் விலை குறைந்துள்ளன. உதாரணமாக ஒரு குடும்பத்தில் இதுபோன்ற பொருட்களை வாங்க ஒரு மாதத்திற்கு 8,400 ரூபாய் செலவழித்தால், இதற்கான வரி சுமார் 320 ரூபாய் என்ற அளவில் குறைந்து விட்டது. பல்வேறு பொருட்களுக்கான ஜிஎஸ்டி வரி நீக்கப்பட்டதே இதற்கு காரணம். நுகர்வோர்கள் ஒரு பொருளின் மேல் அச்சிடப்பட்டிருக்கும் ஜிஎஸ்டி விகிதத்தை மட்டுமே பார்த்து வரி விகிதம் உயர்ந்திருக்கிறது என்ற முடிவுக்கு வந்து விடுவார்கள். ஆனால், ஜிஎஸ்டி வரி செலுத்துவது என்பது மதிப்புக் கூட்டப்பட்டதற்கு மட்டுமே செலுத்தும் வரியாகும். எனவே, நுகர்வோர்கள் ஜிஎஸ்டி விகிதத்தை மட்டும் பார்க்காமல் இந்த வரி விதிப்பின்கீழ் செலுத்தப்பட்ட ரூபாயை மட்டுமே கவனத்தில் கொள்ள வேண்டும்.


    வரி விகிதங்களை குறைத்திருப்பதோடு மட்டுமல்லாமல், வரி செலுத்தும் முறையும் எளிமைப்படுத்தி இருப்பது நடுத்தர மக்கள் இணைய தளம் மூலம் எளிதாக தங்கள் வரிக் கணக்குகளை தாக்கல் செய்ய முடிந்திருப்பதோடு, கூடுதலாக செலுத்தப்பட்ட வரித் தொகையையும் விரைந்து பெற உதவுகிறது. நிதியமைச்சர் தனது பட்ஜெட் உரையில் அறிவித்ததை போல, உண்மையிலேயே 99.54 சதவீதம் தாக்கல் செய்யப்படும் வரிப்படிவங்கள் எக்காரணத்தைக் கொண்டும் மனித தலையீடு இல்லாமல் நடந்து முடிந்து விடுகிறது. இந்த மாற்றங்கள் உண்மையிலேயே இன்னமும் எளிமையாக வரித்தாக்கல் செய்யும் நிலைமைக்கு நம்மை கொண்டு செல்லும். இதன்மூலம் வரி படிவம் தாக்கல் செய்து 24 மணிநேரத்திற்குள் அவை மதிப்பிடப்பட்டு பணம் திருப்பி அளிக்கப்பட வேண்டியது இருந்தால் இந்த காலக் கட்டத்திற்குள் பணம் வழங்கப்பட்டு விடும்.


    மத்திய பட்ஜெட்டில் நடுத்தர மக்களுக்கு அறிவிக்கப்பட்ட ஏராளமான பயன்கள் கடந்த ஐந்தாண்டுகளாக நிதிக் கட்டமைப்பில் மத்திய அரசு மேற்கொண்ட சிறப்பான நடவடிக்கையின் பலன்கள் என்பது குறிப்பிடத்தக்கது.


    ************


    டாக்டர் கிருஷ்ணமூர்த்தி சுப்பிரமணியன், தலைமை பொருளாதார ஆலோசகர், இந்திய அரசு.


    ஏடிஜி / வேணி

    
    
    (Release ID: 1565011) Visitor Counter : 103
    
    
      Read this release in: English