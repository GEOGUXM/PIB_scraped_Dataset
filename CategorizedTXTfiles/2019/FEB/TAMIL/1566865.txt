      பெட்ரோலியம் மற்றம் இயற்கை எரிவாயு அமைச்சகம்

      மத்திய பெட்ரோலியம் மற்றும் இயற்கை எரிவாயு அமைச்சகம் சர்வதேச எரிசக்தி முகமை உயிரி எரிசக்தி தொழில்நுட்ப இணைப்புத்திட்டத்தில் உறுப்பினராக சேர்ந்ததற்கு மத்திய அமைச்சரவை ஒப்புதல்
      Posted On: 28 FEB 2019 10:46PM by PIB Chennai


    மத்திய பெட்ரோலியம் மற்றும் இயற்கை எரிவாயு அமைச்சகம் சர்வதேச எரிசக்தி முகமை உயிரி எரிசக்தி தொழில்நுட்ப இணைப்புத் திட்டத்தில் 2019-ஆம் ஆண்டு ஜனவரி மாதம் 25-ம் தேதியன்று 25-வது உறுப்பினராக சேர்ந்தது குறித்து பிரதமர் திரு நரேந்திர மோடி தலைமையில் நடைபெற்ற மத்திய அமைச்சரவையின் கூட்டத்தில் தெரிவிக்கப்பட்டது.


    உயிரி எரிசக்தி ஆராய்ச்சி, வளர்ச்சி மற்றும் பயன்படுத்துதல் ஆகியவற்றை தேசிய திட்டங்களாகக் கொண்ட நாடுகளுக்கு இடையே, தகவல் பரிமாற்றம் மற்றும் ஒத்துழைப்பை மேம்படுத்துவதை நோக்கமாகக் கொண்ட சர்வதேச எரிசக்தி முகமையின் உயிரி எரிசக்திக்கான தகவல் இணைப்புத் திட்டமானது சர்வதேச மேடையாக உள்ளது.


    வெளியீடுகளின் அளவையும், கச்சாப் பொருட்களின் இறக்குமதியையும் குறைப்பதை நோக்கமாகக் கொண்டு, மேம்படுத்தப்பட்ட உயிரி எரிசக்தியை சந்தையில் அறிமுகப்படுத்துவதற்கு வழி வகுப்பதே, இந்த இணைப்புத் திட்டத்தில் மத்திய பெட்ரோலியம் மற்றும் இயற்கை எரிவாயு அமைச்சகம் இணைந்ததற்கான முக்கியமான இலக்காகும்.


    சர்வதேச எரிசக்தி முகமையில், உயிரி எரிசக்தி தொழில்நுட்ப இணைப்புத் திட்டத்தில் பங்கேற்பது, பொருட்செலவை பகிர்ந்து கொள்வதற்கும், தொழில்நுட்ப ஆதாரங்களை கூட்டாகப் பெறுவதற்கும் பயன் உள்ளதாக இருக்கும்.


    -----

    
    
    (Release ID: 1566865) Visitor Counter : 38
    
    
      Read this release in: English , Urdu , Hindi