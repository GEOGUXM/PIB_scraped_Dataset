      தொழிலாளர் மற்றும் வேலைவாய்ப்பு அமைச்சகம்

      சுரங்கங்களில் பெண்களுக்கு வேலை : புதிய விதிகளை மத்திய தொழிலாளர் நல அமைச்சகம் அறிவித்துள்ளது சுரங்கங்களிலும் பெண்களுக்கு சமமான வேலைவாய்ப்புகள்
      Posted On: 04 FEB 2019 11:43AM by PIB Chennai


    1952 சுரங்கங்கள் சட்டம் பிரிவு 83 துணைப்பிரிவு 1- ன் கீழ் அளிக்கப்பட்ட அதிகாரத்தைப் பயன்படுத்தி, மத்திய அரசு, சுரங்கங்களில் நிலப்பரப்புக்கு மேலேயும் சுரங்கத்திற்கு உள்ளேயும் பணியில் உள்ள பெண்களுக்கு 1952 சுரங்கங்கள் சட்டத்தின் 46- வது பிரிவின் ஷரத்துக்களில் இருந்து விதிவிலக்கை சில நிபந்தனைகளுக்கு உட்பட்டு வழங்குவதாக அறிவித்துள்ளது .


    சுரங்கத்திற்கு மேலே தரை நிலையில் பணிபுரியும் பெண்களைப் பொறுத்தவரை அவர்களின் ஒப்புதலை எழுத்து மூலம் பெற்று, இரவு 7 மணி முதல் காலை 6 மணி வரை பணியில் அமர்த்த வேண்டும். ஒவ்வொரு ஷிப்டிலும் குறைந்தது 3 பேர் கொண்ட குழுக்களாக பெண்களைப் பணியில் ஈடுபடுத்த வேண்டும் என்ற நிபந்தனைகள் விதிக்கப்பட்டுள்ளன.


    சுரங்கத்திற்கு உள்ளே பணிபுரியும் பெண்களைப் பொறுத்தவரை இவர்கள் காலை ஆறு மணி முதல் இரவு ஏழு மணி வரை அவர்களது எழுத்து மூலமான ஒப்புதலின் பேரில் ஒவ்வொரு ஷிப்டிலும் குறைந்தது 3 பேர் கொண்ட குழுக்களாக பெண்களைப் பணியில் ஈடுபடுத்த வேண்டும் என்ற நிபந்தனைகள் விதிக்கப்பட்டுள்ளன.


    இவ்வாறு பணியில் ஈடுபடுத்தப்படும் பெண்களுக்கு போதுமான வசதிகளும், தொழில்சார்ந்த பாதுகாப்பு, ஆரோக்கியம் மற்றும் பாலியல் துன்புறுத்தல் சார்ந்த பாதுகாப்பு ஆகியனவும் உறுதி செய்யப்பட வேண்டும் என பொதுவான நிபந்தனையும் விதிக்கப்பட்டுள்ளது.


    1952ஆம் ஆண்டு சுரங்கங்கள் சட்டம் தரையடி சுரங்கங்களில் பெண்கள் வேலை செய்வதை கட்டுப்படுத்துகிறது. திறந்தவெளி அல்லது தரைக்கு மேலே உள்ள சுரங்கங்களில் இரவு நேரங்களில் வேலை செய்வதையும் கட்டுப்படுத்துகிறது. பல்வேறு பெண்கள் அமைப்புகளைச் சேர்ந்தவர்கள் சுரங்கங்களில் பெண்களுக்கு சம வேலைவாய்ப்பு அளிக்க வேண்டும் என கோரிக்கை விடுத்தனர். இந்த வகையில் சுரங்க நிறுவனங்களும் கோரிக்கை விடுத்தன. சுரங்கச் சட்டத்தின் 12-ஆவது பிரிவின்படி குழு அமைத்து அதன் பரிந்துரையின்படி தொழிலாளர் நலன் மற்றும் வேலைவாய்ப்புத்துறை இதர அமைச்சகங்களான உள்துறை, மகளிர் குழந்தைகள் மேம்பாட்டுத்துறை, சுரங்கங்கள் துறை, நிலக்கரித்துறை, பெட்ரோலியம் மற்றும் இயற்கைவாயு துறை ஆகியவற்றை கலந்து ஆலோசித்து தரைக்கு மேல் செயல்படும் சுரங்கங்களில் பெண்களை இரவு ஏழு மணிக்கும் காலை 6 மணிக்கும் இடைப்பட்ட காலத்தில் பணி செய்ய அனுமதி அளித்துள்ளது. இதே போல நிலத்தடி சுரங்கங்களில் காலை 6 மணி முதல் இரவு 7 மணி வரை பெண்கள் வேலை செய்வதை அனுமதிக்கவும் உத்தரவிடப்பட்டது.


    ******

    
    
    (Release ID: 1562514) Visitor Counter : 126
    
    
      Read this release in: English , Hindi , Marathi , Bengali