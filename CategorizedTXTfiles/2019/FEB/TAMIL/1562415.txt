      PIB Headquarters

      மத்திய அரசுப் பணியாளர் தேர்வாணையம் நடத்தும் சுருக்கெழுத்தாளர் தேர்வு
      Posted On: 02 FEB 2019 4:14PM by PIB Chennai


    மத்திய அரசுப் பணியாளர் தேர்வாணையம் (Staff Selection Commission) நடத்தும் சுருக்கெழுத்தாளர் சி & டி நிலை தேர்வு , 2018, கணினி மூலம் , வருகிற 05. 02. 2019 மற்றும் 06. 02. 2019 ஆகிய இரு நாட்களில் இரண்டு அணிகளாக நடத்தப்பட உள்ளது . தென் மண்டலத்தில் , 39,098 விண்ணப்பதாரர்கள் இத்தேர்வை எழுத அனுமதிக்கப்பட்டுள்ளனர் .


    இந்தத் தேர்வு , தமிழ்நாட்டில் சென்னை , கோயம்புத்தூர் , மதுரை , திருச்சிராப்பள்ளி மற்றும் திருநெல்வேலியிலும் , ஆந்திராவில் குண்டூர் , கர்னூல் , ராஜமுந்திரி , திருப்பதி , விஜயவாடா மற்றும் விசாகப்பட்டினம் ஆகிய இடங்களிலும் , தெலங்கானாவில் ஹைதராபாத் , வாரங்கல் என மொத்தம் 13 இடங்கள் / நகரங்களில் உள்ள 23 மையங்களில் நடைபெறவுள்ள து .


    இந்த தேர்வு இரு நாட்களிலும் காலை 10 மணி முதல் நண்பகல் 12 மணி வரை ஒரு அணியாகவும் , பிற்பகல் 3 மணி முதல் 5 மணிவரை இரண்டாவது அணியாகவும் நடைபெறும் . மத்திய அரசின் மாற்றுத் திறனாளிகளுக்கு அதிகாரமளித்தல் துறையின் விதிமுறைகளுக்குட்பட்ட உடல் திறன் குறைபாடுடையவர்களுக்கு கூடுதலாக நாற்பது நிமிடம் வழங்கப்படும் .


    தேர்வுக்கான மின்னணு அனுமதி சீட்டுகளை , தேர்வாணையத்தின் இணையதளத்தில் இருந்து , தேர்வு தேதிக்கு ஏழு நாட்கள் முன்பிருந்து பதிவிறக்கம் செய்து கொள்ளலாம் . இதுபற்றிய தகவல்கள் விண்ணப்பதாரர்களுக்கு அவர்களது செல்போனில் குறுந்தகவல் மூலமாகவும் , மின்னஞ்சல் வாயிலாகவும் தெரிவிக்கப்பட்டுள்ளது .


    விண்ணப்பதாரர்கள் கைக்கடிகாரம் , புத்தகங்கள் , காகிதத் துண்டுகள் , பத்திரிகைகள் , மின்னணு சாதனங்கள் ( செல்போன் , ப்ளூடூத் , ஹெட்போன் , பேனா , உளவு கேமராக்கள் , ஸ்கேனர் , கால்குலேட்டர் , ஸ்டோரேஜ் டிவைஸ் உள்ளிட்டவை ) தேர்வு கூடத்திற்குள் அனுமதிக்கப்படாது . தடை செய்யப்பட்ட இந்தப் பொருட்களை யாராவது வைத்திருப்பது கண்டுபிடிக்கப்பட்டால் சம்பந்தப்பட்ட விண்ணப்பதாரரின் விண்ணப்பம் ரத்து செய்யப்படுவதுடன் , அவர்கள் மீது சட்ட / குற்றவியல் ரீதியான நடவடிக்கை மேற்கொள்ளப்பட்டு , 3-7 ஆண்டுகளுக்கு தேர்வு எழுத தடை விதிக்கப்படும் .


    மின்னணு வடிவிலான தேர்வு நுழைவுச்சீட்டு மற்றும் அசல் அடையாள அட்டை எடுத்துவராத விண்ணப்பதாரர்கள் தேர்வு கூடத்திற்குள் அனுமதிக்கப்பட மாட்டார்கள் . தேர்வுக்கூட அனுமதி சீட்டில் பார் கோடு தெளிவாக தெரியும் வகையில் இருக்க வேண்டும் .


    மேல் விவரங்கள் / சந்தேகங்களுக்கு தேர்வாணையத்தின் தென்மண்டல அலுவலகத்தின் உதவி எண் ( லேண்ட்லைன் – 044 2825 1139 & மொபைல் - 94451 95946) உதவி எண் மூலம் தொடர்பு கொள்ளுமாறு மத்திய அரசுப் பணியாளர் தேர்வாணையத்தின் தென்மண்டல இயக்குனர் திரு . கே . நாகராஜா கேட்டுக் கொண்டுள்ளார் .


    *****

    
    
    (Release ID: 1562415) Visitor Counter : 108