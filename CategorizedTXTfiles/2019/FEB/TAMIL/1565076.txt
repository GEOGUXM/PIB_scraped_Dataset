      பிரதமர் அலுவலகம்

      மகாராஷ்ட்ரா துலே நகருக்கு பிரதமர் வருகை; பல்வேறு வளர்ச்சித் திட்டங்களைத் தொடங்கி வைத்தார்.
      பிஎம்கேஎஸ்ஒய் திட்டத்தின் கீழ் பனசாரா நடுத்தரத் திட்டத்தை பிரதமர் தொடங்கி வைத்தார்
      பிரதமர் சுல்வதே ஜம்பால் கனோலி நீர்ப்பாசன திட்டத்திற்கு அடிக்கல் நாட்டுகிறார்
      ஜல்கான் - உதானா இரட்டை வழிப்பாதை மற்றும் மின்மயமாக்கல் ரயில் திட்டங்கள் நாட்டுக்கு அர்ப்பணிப்பு
      புஷாவல் - பந்த்ரா காந்தேஷ் எக்ஸ்பிரஸ் ரயில் கொடியசைத்து தொடக்கம்
      புல்வாமா தீவிரவாதத் தாக்குதலுக்கு பிறகு சிந்திய ஒவ்வொரு துளி கண்ணீருக்கும் பழிதீர்க்கப்படும் என்றார் பிரதமர்

      Posted On: 16 FEB 2019 7:46PM by PIB Chennai

    பிரதமர் நரேந்திர மோடி இன்று மகாராஷ்டிராவின் துலே நகருக்கு வருகை தந்தார் . அப்போது , மாநிலத்தில் பல்வேறு நலத்திட்டங்களை அவர் தொடங்கி வைத்தார் . இந்நிகழ்ச்சியில் , மகாராஷ்டிரா மாநில கவர்னர் திரு. சி . வித்யாசாகர் ராவ் , மத்திய அமைச்சர் . திரு. நிதின் கட்கரி , மத்திய பாதுகாப்பு த்துறை இணை அமைச்சர் டாக்டர் திரு. சுபாஷ் பாம்ரே , மகாராஷ்டிரா மாநில முதல்வர் திரு. தேவேந்திர பட்நவிஸ் ஆகியோரும் கலந்து கொண்டனர் .


    புல்வாமாவில் தங்கள் உயிரை தியாகம் செய்த துணிச்சலான வீரர்களை பாராட்டிய பிரதமர் , இந்த துயரமான , துக்கம் மிகுந்த நேரத்தில் அவர்களின் பின்னால் நாடே நிற்கிறது என்றார் . தீவிரவா தத் தாக்குதலை அரங்கேற்றவர்களுக்கு வலுவான எச்சரிக்கையை விடுத்த அவர் , மற்றவர்களின் விஷயங்களில் தலையிடக் கூடாது என்ற கொள்கையை இந்தியா கொண்டுள்ளது . இருப்பினும் , இந்தியாவின் விவகாரங்களில் யாராவது தலையிட்டால் , அது தண்டிக்கப்படாமல் இருக்காது . ‘‘ இந்தியாவின் துணிச்சல் மிகுந்த மகன்களை மட்டுமல் ல , அவர்களை துணிச்சல் மிகுந்த வீரர்களாக பெற்றெடுத்த அவர்களின் தாய்மார்களையும் நான் வணங்குகிறேன் . புல்வாமா தாக்குதல் நடத்தியவர்கள் நீதியின் முன் நிறுத்தப்படுவார்கள் . அப்போது இந்தியா புதிய பார்வையை க் கொண்ட புதிய இந்தியா என்பதை இந்த உலகம் புரிந்து கொள்ளும் . சிந்திய ஒவ்வொரு துளி கண்ணீருக்கும் பழிதீர்க்கப்படும் ’’ என்றார் .


    பி.எம்.கே.எஸ்.ஒய் திட்டத்தின் கீழ் , பன்சாரா நீர் ப் பாசன திட்டத்தை பிரதமர் தொடங்கி வைத்தார் . இதன் மூலம் , துலேவில் உள்ள 21 கிராமங்க ளின் சுற்றுப்புற பகுதியில் உள்ள 7585 ஹெக்டேர் பகுதி விவசாய நிலங்கள் நீர் ப் பாசன வசதி பெற்று , தண்ணீர் பற்றாக்குறை பிராந்தியங்களுக்கு வாழ்வாதரமாக செயல்படும் . அவர் கூறுகையில் , பிரதம ரின் நீ ர் ப்பாசன திட்டங்களின் மூலம் துலே உள்ளடங்கிய மகாராஷ்டிரா மற்றும் நாட்டின் பிற பகுதிகளின் நீர் ப் பாசன நிலை மேம்பட்டுள்ளதா கக் குறிப்பிட்டார் . ‘‘ கடந்த 4 ஆண்டுகளில் 99 நீர்ப்பாசன திட்டங்கள் விரைவான வேகத்தில் நிறைவு செய்யப்பட்டுள்ளன . அதில் மகாராஷ்டிராவில் மட்டுமே 26 திட்டங்கள் மேற்கொள்ளப்பட்டுள்ளன . அவற்றில் ஒன்றுதான் , பன்சாரா திட்டம் . இது , கடந்த 25 ஆண்டுகளுக்கு முன்பு , வெறும் ரூ .21 கோடியில் தொடங்கப்பட்டது . ஆனால் இப்போது அது ரூ . 500 கோடி செலவில் முடிக்கப்பட்டுள்ளது . மகாராஷ்டிராவின் வறண்ட பகுதிகளுக்கு தண்ணீர் கொண்டு வருவதற்கான நமது முயற்சிகளின் விளைவே இது " என்றும் அவர் கூறினார் .


    ஜல்கான் - உதானா இரட்டை வழிப்பாதை மற்றும் மின்மயமாக்கல் ரயில் திட்டங்களை பிரதமர் நாட்டுக்கு அர்ப்பணித்தார் . கடந்த 4 ஆண்டுகளில் ரூ .2,400 கோடியிலான திட்டங்கள் விரைவான வேகத்தில் மேற்கொள்ளப்பட்டதன் மூலம் சரக்குகள் மற்றும் மக்களின் போக்குவரத்து எளிதாகி உள்ளது . வடக்கு மற்றும் தென் இந்தியாவை இணைக்கும் ரயில் பாதை சுற்றியுள்ள பகுதிகளுக்கும் ஒரு முழுமையான வளர்ச்சியை கொடுக்கும் .


    பிரதமர் காணொலிக் காட்சி இணைப்பு மூலம் , புஷாவல் - பாந்த்ரா காந்தேஷ் எக்ஸ்பிரஸ் ரயிலை கொடியசைத்து தொடங்கி வைத்தார் . இந்த ரயில் , மும்பை மற்றும் புஷாவல் இடையே நேரடி இணைப்பை ஏற்படுத்தும் . மேலும் , நந்தர்பார் - உதானா புறநகர் மின்சார ரயிலையும் , உதானா - பாலடி புறநகர் மின்சார ரயிலையும் கொடியசைத்து தொடங்கி வைத்தார் .


    51 கிமீ தூரம் கொண்ட துலே - நர்தானா ரயில்வே பாதைக்கும் , 107 கிமீ தூரம் கொண்ட ஜல்கான் - மன்மத் இடையே 3 வது ரயில் பாதைக்கும் பிரதமர் பட்டனை அழுத்தி , அடிக்கல் நாட்டினார் . இத்திட்டங்கள் , பயண நேரத்தை குறைப்பதுடன் , ரயில் போக்குவரத்தை நிர்வகிப்பதிலும் பெரிதும் உதவி புரியும் .


    பிரதமர் கூறுகையில் , இந்த ்த் திட்டங்கள் இப்பிராந்தியத்தின் இணைப்பு மற்றும் மேம்பாட்டுக்கு வழிவகுக்கும் . மேலும் , விரைவில் துலே நகரம் வளர்ச்சியில் சூரத் நகருக்கு கடும் போட்டியை தரும் என்றார் .


    சுல்வத் ஜம்பால் கனோலி நீர்பாசன திட்டத்தையும் பிரதமர் தொடங்கி வைத்தார் . இது , தபி ஆற்றில் இருந்து தண்ணீரை கொண்டு வந்து , இணைக்கப்பட்ட அணைகள் , குளங்கள் , கால்வாய்களில் சேர்க்கும் . இதன் மூலம் 100 கிராமங்களைச் சேர்ந்த 1 லட்சம் விவசாயிகள் பயனடைவார்கள் .


    அம்ருத் திட்டத்தின் கீழ் துலே நகரில் ரூ .500 கோடி மதிப்பீட்டில் குடிநீர் விநியோகம் மற்றும் பாதாள சாக்கடை திட்டத்திற்கான அடிக்கல்லை பிரதமர் நாட்டினர் . குடிநீர் விநியோக த் திட்டமானது , தண்ணீர் பற்றாக்குறையால் தவிக்கும் துலே பிராந்தியத்திற்கு பாதுகாப்பான குடிநீரை வழங்கும் .


    இந்தியாவின் ஒவ்வொரு குடிமகனின் வாழ்க்கையை சுலபமாகவும் , சிறந்ததாகவும் மாற்றுவதற்கு தனது அரசாங்கம் ஒவ்வொரு முயற்சியையும் செய்து வருவதாக பிரதமர் தெரிவித்தார் . அவர் கூறுகையில் , ஆயுஷ்மான் பாரத் திட்டத்தின் மூலம் குறுகிய காலத்தில் துலேவில் 1800 பேர் உட்பட மகாராஷ்டிராவில் 70,000 நோயாளிகளை சேர்த்து , 12 லட்சம் பேர் பயனடைந்துள்ளனர் . இத்திட்டம் ஏழை மற்றும் நலிவடைந்த மக்களுக்கு நம்பிக்கையை தந்துள்ளது என்றார் .


    * * *


    

    
    (Release ID: 1565076) Visitor Counter : 49
    
    
      Read this release in: Assamese , English , Urdu , Hindi , Gujarati , Kannada