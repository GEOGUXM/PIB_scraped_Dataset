      PIB Headquarters

      புதுச்சேரியில் பழங்குடியினர் கலைப்பொருட்கள் கண்காட்சி: ஆதி மகோத்சவ்
      Posted On: 27 FEB 2019 11:38AM by PIB Chennai


    பழங்குடியினர் கலை மற்றும் கலைப்பொருட்கள் கண்காட்சியான ஆதி மகோத்சவ், புதுச்சேரி கடற்கரை சாலையில் உள்ள காந்தி திடலில் நாளை மறுநாள் (01.03.19-வெள்ளிக்கிழமை) துவங்குகிறது. புதுச்சேரி முதலமைச்சர் திரு. வி. நாராயணசாமி இந்தக் கண்காட்சியை வெள்ளிக்கிழமை அன்று மாலை 6 மணிக்கு துவக்கி வைக்கிறார்.


    இந்திய பழங்குடியினர் கூட்டுறவு விற்பனை வளர்ச்சிக் கூட்டமைப்பான டிரைஃபெட் ஏற்பாடு செய்துள்ள இந்தக் கண்காட்சி மார்ச் 1-ஆம் தேதி முதல் 10-ஆம் தேதிவரை, காலை 10 மணியிலிருந்து இரவு 8.30 மணிவரை நடைபெறும். இதில் நாடெங்கிலுமிருந்து சுமார் 200 பழங்குடியினக் கலைஞர்கள் தமது கலைப்பொருட்களை பார்வைக்கு வைக்கவுள்ளனர்.


    **********

    
    
    (Release ID: 1566453) Visitor Counter : 49