      நிதி அமைச்சகம்

      குறு, சிறு மற்றும் நடுத்தர தொழில்களை வலுப்படுத்த மத்திய அரசு பல்வேறு நடவடிக்கைகளை எடுத்து வருகிறது
      Posted On: 01 FEB 2019 1:33PM by PIB Chennai


    குறு, சிறு மற்றும் நடுத்தர தொழில்களை வலுப்படுத்த மத்திய அரசு பல்வேறு நடவடிக்கைகளை எடுத்துள்ளது. ரூ.1 கோடி வரை 59 நிமிடங்களில் கடன் அனுமதி வழங்குவதற்கான திட்டம் துவக்கப்பட்ட நிலையில், ஜிஎஸ்டி-யில் பதிவு செய்யப்பட்ட சிறு, குறு நிறுவனங்களுக்கான ரூ.1 கோடி ஊக்கக் கடன் அளிப்புக்கு இரண்டு சதவீதம் வரை வட்டி தள்ளுபடி செய்யப்படும்.


    அரசு சார்ந்த நிறுவனங்கள் அனைத்தும் 25 சதவீத பொருட்களை சிறு,குறு தொழில் நிறுவனங்களிடம் இருந்து கொள்முதல் செய்யும். இவற்றில் குறைந்தபட்சம் 3 சதவீதமாவது பெண்களால் நடத்தப்படும் சிறு, குறு தொழில் நிறுவனங்களிடம் இருந்து கொள்முதல் செய்யப்படும்.


    இரண்டாண்டுகளுக்கு முன் தொடங்கப்பட்ட மத்திய அரசின் ஈ-சந்தை திட்டம் மத்திய அரசின் பொதுத் துறை நிறுவனங்களுக்கு நீடிக்கப்பட்டுள்ளது.


    தற்போதுள்ள தொழிற்சாலைகள் கொள்கை மற்றும் மேம்பாட்டுத் துறை என்பது தொழில்கள் மேம்பாடு மற்றும் உள்முக வர்த்தகத் துறை எனப் பெயர்மாற்றம் செய்யப்பட்டுள்ளது என்ற தகவல்களை பட்ஜெட் உரையில் திரு பியூஷ் கோயல் தெரிவித்தார்.


    ******

    
    
    (Release ID: 1562254) Visitor Counter : 231
    
    
      Read this release in: English , Marathi , Bengali , Gujarati