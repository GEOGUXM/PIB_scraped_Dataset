      PIB Headquarters

      மோசடி நபர்களால் அனுப்பப்படும் நேர்காணல் கடிதங்கள் – பொது மக்களுக்கு ஒரு எச்சரிக்கை
      Posted On: 18 FEB 2019 6:20PM by PIB Chennai


    வேலை தேடும் அப்பாவி இளைஞர்களிடம் மோசடி செய்யும் வகையில் சில மோசடி நபர்கள், சுங்கத் துறையில் வேலை வாய்ப்புப் பெற்றுத்தருவதாக ஆசை வார்த்தை கூறி அவர்களுக்கு இளநிலை எழுத்தர் / அலுவலக உதவியாளர் நியமனங்களுக்கான நேர்காணல் கடிதங்களை வழங்கி வருவது, சென்னை சுங்கத்துறை கவனத்திற்கு கொண்டுவரப்பட்டுள்ளது.


    இது போன்ற எந்த நேர்காணல் கடிதங்களையும் இந்த அலுவலகம் வழங்கவில்லை என்று சென்னை சுங்கத் துறை (பொது) ஆணையர் டாக்டர் அனில் கே. நிகம் வெளியிட்டுள்ள செய்திக் குறிப்பில் வெளியிடப்பட்டுள்ளது. இந்த அலுவலகத்திற்கு பணி நியமனமானது மத்திய பணியாளர் தேர்வாணையம் நடத்தும் தேர்வு அல்லது பிரபல நாளிதழ்கள் மற்றும் சுங்கத்துறை வலைதளத்தில் வெளியிடப்படும் பணி நியமனம் தொடர்பான அறிவிக்கை மூலமாக மட்டுமே நடத்தப்படுகிறது என்றும் இத்துறையில் பெயரைக் குறிப்பிட்டு மோசடியாக இயங்கும் இது போன்ற சமூக விரோதிகளிடமிருந்து விலகி இருக்குமாறும் பொது மக்களைக் கேட்டுக் கொண்டுள்ளார். இது தொடர்பாக இந்த அலுவலகம் முதல் தகவல் அறிக்கை ஒன்றை பதிவு செய்து, விசாரணை நடத்தி இந்த மோசடியில் ஈடுபட்டுள்ளவர்களை சட்டத்தின் முன் கொண்டு வந்து நிறுத்த முனைந்துள்ளதாகவும் இது குறித்து விழிப்புடன் இருக்குமாறும், மோசடிக்காரர்களின் வலையில் சிக்கிக் கொள்ள வேண்டாம் என்றும் அவர் பொதுமக்களைக் கேட்டுக் கொண்டுள்ளார்.


    **************


    சென்னை சுங்க இலாக்கா (பொது) ஆணையர் டாக்டர் அனில் கே. நிகம் வெளியிட்டுள்ள அறிக்கை


    

    
    (Release ID: 1565082) Visitor Counter : 69