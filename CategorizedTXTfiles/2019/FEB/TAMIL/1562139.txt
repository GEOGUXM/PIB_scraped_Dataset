      நிதி அமைச்சகம்

      இடைக்கால பட்ஜெட் (1)
      Posted On: 01 FEB 2019 11:40AM by PIB Chennai


    2019-20 ஆம் நிதியாண்டுக்கான இடைக்கால பட்ஜெட்டை இன்று மக்களவையில் நிதியமைச்சர் பொறுப்பை வகிக்கும் அமைச்சர் திரு பியூஷ்கோயல் தாக்கல் செய்தார்.


    2022 ஆம் ஆண்டு வாக்கில் புதிய இந்தியாவை படைக்கும் திசையில் முன்னேறிக்கொண்டிருக்கிறோம் என்றும், 2022 ஆம் ஆண்டுக்குள் விவசாயிகளின் வருமானம் இரட்டிப்பாக்கப்படும் என்றும் அமைச்சர் குறிப்பிட்டார்.


    உலகில் மிக விரைவாக வளரும் பொருளாதாரம், இந்தியப் பொருளாதாரம் என்று குறிப்பிட்ட அவர், நிதிபற்றாக்குறை 3.4 சதவீதமாக குறைக்கப்பட்டுள்ளது என்றார்.


    நடப்பு கணக்கு பற்றாக்குறை இந்த ஆண்டு 2.5 சதவீதமாக இருக்கும் என்றார். நாட்டில் வளர்ச்சி உயர்ந்து வருவதாகவும், பணவீக்கம் கட்டுக்குள் வைக்கப்பட்டுள்ளதாகவும் அவர் தெரிவித்தார். மத்திய அரசின் மாநிலங்களுக்கான பங்களிப்பு 32 சதவீதத்திலிருந்து 42 சதவீதமாக அதிகரிக்கப்பட்டுள்ளது என்றார்.


    நாட்டில் ஊழலற்ற நிர்வாகத்தை வழங்கியிருக்கிறோம் என்று குறிப்பிட்ட அமைச்சர் திரு பியூஷ் கோயல், பினாமி சட்டம் மற்றும் ரேரா சட்டத்தின் மூலம் ரியல் எஸ்டேட் துறை மேம்படுத்தப்பட்டுள்ளது என்றார்.


    நிலக்கரி மற்றும் அலைக்கற்றை ஒதுக்கீட்டில் வெளிப்படைத் தன்மை கடைபிடிக்கப்பட்டுள்ளது என்றும், தேசிய ஜனநாயகக் கூட்டணி முற்றிலும் வெளிப்படைத் தன்மையுடன் கூடிய ஆட்சியை வழங்கி வருகிறது என்றும் அவர் கூறினார்.


    உலகில்ஆறாவது மிகப்பெரிய பொருளாதாரம், இந்தியப் பொருளாதாரம் என்று குறிப்பிட்ட அவர், கிராமப்புற சுகாதாரம் 98 சதவீத அளவில் மேம்படுத்தப்பட்டுள்ளது என்றார்.


    நாடு முழுவதும் 5.4 லட்சம் கிராமங்களில் திறந்தவெளியில் மலம் கழிக்கும் நிலை முடிவுக்கு கொண்டுவரப்பட்டுள்ளது என்றும் அவர் தெரிவித்தார்.


    2019-20 ஆம் நிதியாண்டில் மகாத்மா காந்தி தேசிய ஊரக வேலை வாய்ப்பு திட்டத்திற்கு 60 ஆயிரம் கோடி ரூபாய் வழங்கப்பட்டுள்ளது என்றும், தேவைப்படும் பட்சத்தில் கூடுதல் நிதி இந்தத் திட்டத்திற்கு வழங்கப்படும் என்றும் அறிவித்தார்.


    நகர்ப்புறத்திற்கும், கிராமப்புறத்திற்கும் உள்ள இடைவெளியை குறைக்க நடவடிக்கை எடுக்கப்பட்டுள்ளது என்ற அவர், பிரதம மந்திரி கிராம சாலைகள் திட்டத்தின்கீழ், சுமார் 15 லட்சம் குடியிருப்புகள் சாலைகளோடு இணைக்கப்பட்டுள்ளது என்றும், இந்த திட்டத்திற்கு 2019-20 நிதியாண்டில் 19 ஆயிரம் கோடி ரூபாய் செலவழிக்கப்பட்டுள்ளது என்றும் குறிப்பிட்டார்.


    சௌபாக்கியா திட்டத்தின்கீழ், அனைத்து வீடுகளுக்கும் மின்சாரம் வழங்கப்பட்டுள்ளது.


    143 கோடி எல்ஈடி பல்ப் வழங்கப்பட்டுள்ளது. இதன் மூலம் ஆண்டுக்கு 50 ஆயிரம் கோடி ரூபாய் சேமிக்கப்பட்டுள்ளது.


    உலகின் மிகப்பெரிய காப்பீட்டுத் திட்டமான ஆயுஷ்மான் பாரத் திட்டம் முனைப்புடன் செயல்படுத்தப்பட்டுள்ளது. இதுவரை சுமார் 10 லட்சம் பேர் இந்த திட்டத்தில் பயன் அடைந்துள்ளனர் என்றும் அமைச்சர் திரு பியூஷ்கோயல் தெரிவித்தார்.


    *****

    
    
    (Release ID: 1562139) Visitor Counter : 231