      இளைஞர் நலன் மற்றும் விளையாட்டு அமைச்சகம்

      தேசிய இளைஞர் நாடாளுமன்ற திருவிழா 2019 : வெற்றிவாகை சூடியவர்களுக்கு பிரதமர் விருதுகளை வழங்குகிறார்
      Posted On: 25 FEB 2019 2:47PM by PIB Chennai


    தேசிய இளைஞர் நாடாளுமன்ற திருவிழா 2019 ஆண்டுக்கான விருதுகளை வெற்றிவாகை சூடியவர்களுக்கு, பிரதமர் திரு. நரேந்திர மோடி புதுதில்லி விஞ்ஞான் பவனில் பிப்ரவரி 27, 2019 அன்று நடைபெறும் நிகழ்ச்சியில் வழங்குகிறார். மத்திய இளைஞர் விவகாரங்கள் மற்றும் விளையாட்டுத் துறை இணையமைச்சர் கர்னல் ராஜ்யவர்தன் ரத்தோர் (ஓய்வு), தேசிய இளைஞர் நாடாளுமன்ற திருவிழாவை தேசிய இளைஞர் நாளான ஜனவரி 12, 2019 அன்று துவக்கி வைத்தார். 18 முதல் 25 வயதுவரை உள்ள இளைஞர்கள் பொதுப்பிரச்சினைகளை, எளிய மக்களின் பார்வையிலிருந்து தெரிந்து கொள்வதற்காக அவர்களை ஊக்குவிக்கும் வகையில், இவ்விழா ஏற்பாடு செய்யப்பட்டிருந்தது.


    பிரதமர், கடந்த டிசம்பர் 31, 2017-அன்று ஒலிபரப்பான மனதில் குரல் நிகழ்ச்சியில், நாட்டின் ஒவ்வொரு மாவட்டத்திலும் இளைஞர்களுக்காக, இளைஞர் நாடாளுமன்றத்தை அமைக்க வேண்டும் என்ற தமது எண்ணத்தை பகிர்ந்து கொண்டார். நவீன இந்தியா குறித்த எண்ணங்களை இளைஞர் மனதில் பதியவைக்கும் வகையில் அவர்களுக்கு வாய்ப்பளிக்கவும், 2022-ஆம் ஆண்டுக்கு முன்னதாக பிரச்சினைகளுக்குத் தீர்வு காண்பதற்கான வழிவகைகளை ஏற்படுத்துவதற்காகவும் இந்தத் திட்டம் உருவாக்கப்பட்டது. ஜனவரி 12, 2018 அன்று நடைபெற்ற 22-வது தேசிய இளைஞர் திருவிழாவில் உரையாற்றிய பிரதமர், இளைஞர்களின் குரலைக் கண்டறிந்து செயல்பட வேண்டும் என்பதை மீண்டும் உறுதிப்படுத்தினார்.


    தேசிய இளைஞர் நாடாளுமன்றத் திருவிழா 2019, மாவட்டம் மற்றும் மாநில அளவில் ஏற்கனவே நடைபெற்று முடிந்தது. ஒவ்வொரு மாவட்ட அளவிலும் தேர்வு செய்யப்பட்ட 3 சிறந்த பேச்சாளர்கள், மாநில இளைஞர் நாடாளுமன்றத்தில் பங்கேற்றனர். இதேபோல், மாநில இளைஞர் நாடாளுமன்றத்தில் தேர்வு செய்யப்பட்ட 2 பேச்சாளர்கள் நாளை நடைபெறவிருக்கும் தேசிய இளைஞர் நாடாளுமன்றத்தில் பங்கேற்கவுள்ளனர்.


    கர்னல் ராஜ்யவர்தன் ரத்தோர் தேசிய அளவிலான இறுதிச்சுற்றினை நாளை (பிப்ரவரி 26, 2019) புதுதில்லியில் உள்ள டாக்டர் அம்பேத்கர் சர்வதேச மையத்தில் துவக்கி வைக்கிறார். தேசிய இளைஞர் நாடாளுமன்றத்தில் சிறந்த 3 பேச்சாளர்களுக்கு முறையே ரூ. 2 லட்சம், ரூ. 1.50 லட்சம் மற்றும் ரூ. 1 லட்சம் ரொக்க பரிசுடன் சான்றிதழையும் பிரதமர் வழங்குகிறார்.


    ********


    விகீ/நைனா/க

    
    
    (Release ID: 1566225) Visitor Counter : 52
    
    
      Read this release in: English , Urdu , Marathi , Hindi , Bengali