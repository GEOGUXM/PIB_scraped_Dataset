      अर्थ मंत्रालय

      सरकारने सादर केला पुढील दशकाभराचा दृष्टीकोन
      Posted On: 01 FEB 2019 5:02PM by PIB Mumbai


      नवी दिल्ली, 1 फेब्रुवारी 201 9


      2030 मधील सर्वात महत्वाच्या दहा पैलूंची यादी सादर करून सरकारने पुढील दशकभराचा त्यांचा दृष्टीकोन मांडला आहे. “ या व्यापक दहा आयामी दृष्टीसह आम्ही असा भारत निर्माण करू जिथे गरिबी , कुपोषण , अस्वच्छता व निरक्षरता भूतकाळ असतील. भारत एक आधुनिक , तंत्रज्ञान संचालित , उच्च प्रगती , न्यायसंगत आणि पारदर्शी समाज असेल. ” असे मनोगत केंद्रीय अर्थ , कॉर्पोरेट व्यवहार , रेल्वे व कोळसा मंत्री पियुष गोयल यांनी संसदेमध्ये 2019-20 चा अंतरिम अर्थसंकल्प सादर करताना व्यक्त केले.


      पुढील पाच वर्षात भारत पाच ट्रिलियन डॉलर्सची अर्थव्यवस्था बनण्यास तयार आहे आणि त्या पुढील काळात 10 ट्रिलियन डॉलर्सची अर्थव्यवस्था बनवण्याची इच्छा आहे , असे गोयल म्हणाले.


      व्हिजन 2030 चे 10 पैलू :


      1. 10 ट्रिलियन डॉलर्सच्या अर्थव्यवस्थेसाठी भौतिक व सामाजिक पायाभूत सुविधा निर्माण करणे व जगणे सुखसोयीचे करणे.


      2. असंख्य स्टार्टअप्स व लाखो नोकऱ्या निर्माण करणारा तरुणांच्या नेतृत्वाखालील डिजिटल भारत.


      3. विद्युत वाहने व नूतनीकरणीय ऊर्जा यावर लक्ष केंद्रित करून भारताला प्रदूषणमुक्त करणे.


      4. मोठ्या रोजगार निर्मितीसाठी आधुनिक तंत्रज्ञानाचा वापर करून ग्रामीण औद्योगिकीकरण.


      5. सर्व भारतीयांना सुरक्षित पिण्याच्या पाण्यासह स्वच्छ नद्या व सूक्ष्म सिंचन तंत्रज्ञानाचा वापर करून सिंचनातील पाण्याचा योग्य वापर.


      6. भारतीय किनारपट्टी व समुद्राचे पाणी सागरमाला उपक्रमाशिवाय अन्य विकासही घडवून आणेल.


      7. आपल्या अंतराळ कार्यक्रमाद्वारे - भारताचे गगनयान जगासाठी उपग्रह प्रक्षेपण स्थान बनेल.


      8. अन्नधान्य उत्पादनात स्वावलंबिता व सेंदीय पद्धतीने निर्मिती.


      9. 2030 पर्यंत स्वस्थ भारत व सर्वांसाठी मोफत आरोग्य सुविधा. आयुष्मान भारत व महिलांचा सहभाग याचे प्रमुख अंग असतील.


      10. निवडून आलेल्या सरकारसोबत काम करणारे कर्मचारी - किमान शासन कमाल प्रशासन राष्ट्र स्वरुपात भारताचे रूपांतरण.


      G.Chippalkatti/S.Pophale/ P.Ko r

    
    
    (Release ID: 1562270) Visitor Counter : 39
    
    
      Read this release in: English