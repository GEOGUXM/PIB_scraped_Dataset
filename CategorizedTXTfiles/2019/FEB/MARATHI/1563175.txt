      मंत्रिमंडळ

      शेती व्यवसाय वातावरण सुधारणा आणि परस्पर सहकार्य स्थापन करण्यासाठी भारत आणि मालदीव यांच्यातील सामंजस्य कराराला मंत्रिमंडळाची मंजुरी
      Posted On: 06 FEB 2019 10:40PM by PIB Mumbai


    नवी दिल्ली, 6 फेब्रुवारी 201 9


    पंतप्रधान नरेन्द्र मोदी यांच्या अध्यक्षतेखाली केंद्रीय मंत्रिमंडळाने आज कृषि आणि शेतकरी कल्‍याण मंत्रालय आणि मालदीवच्या मत्स्यपालन , सागरी संसाधन आणि कृषी मंत्रालय यांच्यातील सामंजस्य कराराला मंजुरी दिली आहे. मालदीव राष्ट्रपतींच्या भारत दौऱ्यादरम्यान 17 डिसेंबर 2018 रोजी या करारावर स्वाक्षऱ्या करण्यात आल्या होत्या.


    या करारामुळे कृषि गणना , कृषि उद्योग , एकात्मिक कृषि प्रणाली , सिंचन , प्रगत बियाणे , मृदा आरोग्य व्यवस्थापन , संशोधन , स्‍थानीक कृषी उद्योगाची क्षमता निर्मिती , अन्न सुरक्षा आणि पोषण क्षेत्रातील उद्योजकांचे ज्ञान वाढवणे , हवामानानुसार कृषी व्यवस्था विकसित करणे कीटकनाशकांच्या अवशेषांची तपासणी करण्यासाठी सुविधा निर्माण करणे आदी क्षेत्रात उभय देशांदरम्यान परस्पर सहकार्य वाढण्यात मदत होईल.


    या करारांतर्गत सहकार्य योजना तयार करणे , पक्षांनी ठरवलेल्या कामांची अंमलबाजवणी यासाठी एक संयुक्त कृतीगट स्थापन केला जाईल.


    B.Gokhale/S.Kane /P.Malandkar


    

    
    (Release ID: 1563175) Visitor Counter : 18
    
    
      Read this release in: English