      उपराष्ट्रपती कार्यालय

      आदिवासी जमातींच्या समृद्ध वारशाचा आदर केला पाहिजे-उपराष्ट्रपती
      Posted On: 19 FEB 2019 4:11PM by PIB Mumbai


      नवी दिल्ली, 19 फेब्रुवारी 201 9


      आदिवासी जमातींना मागास समजणे आपण सोडून दिले पाहिजे, असे उपराष्ट्रपती एम. व्यंकय्या नायडू यांनी म्हटले आहे. ते आज नवी दिल्ली येथे राष्ट्रीय अनुसूचित जमातीच्या 15 व्या स्थापना दिनानिमित्त आयोजित व्याख्यानात बोलत होते. प्रत्येक जमातीला समृद्ध वारसा असून आपण त्याचा आदर केला पाहिजे. हा केवळ सामाजिक शिष्टाचार नाही तर ते आपले घटनात्मक दायित्व आहे, असे उपराष्ट्रपतींनी सांगितले.


      आपण जे शाश्वत विकासाचे मार्ग आज शोधत आहोत ते आदिवासी आपल्याला शिकवू शकतात, असे ते म्हणाले.


      मात्र सांस्कृतिक ओळख जपण्याच्या नावाखाली आदिवासींना एकाकी पाडले जाणार नाही, याची काळजी घेतली गेली पाहिजे. आदिवासी तरुणांना त्यांचा आवाज व्यक्त करता यायला हवा आणि आपल्या आकांक्षा पूर्ण करण्यासाठी संधी मिळायला हवी तरच आपली सबका साथ सबका विकासासाठीची वचनबद्धता पूर्ण होऊ शकेल, असे उपराष्ट्रपतींनी सांगितले. या सरकारने उचललेल्या जनधन, मुद्रा आणि स्टॅण्ड अप इंडिया सारख्या विविध पावलांचा उल्लेख उपराष्ट्रपतींनी केला.


      आदिवासी क्षेत्रांवरचा राज्यपाल अहवाल संसदेत मांडला जावा आणि संसदीय समितीने त्याचे परीक्षण करावे अशी सूचनाही उपराष्ट्रपतींनी केली.


      N.Sapre /S.Kakade/P.Kor


    

    
    (Release ID: 1565211) Visitor Counter : 29
    
    
      Read this release in: English