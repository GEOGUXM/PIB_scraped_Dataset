      आर्थिक व्यवहार विषयक मंत्रिमंडळ समिती

      प्रधान मंत्री जी-वन योजनेला केंद्रीय मंत्रिमंडळाची मंजुरी
      Posted On: 28 FEB 2019 11:45PM by PIB Mumbai


    नवी दिल्ली, 28 फेब्रुवारी 201 9


    प्रधान मंत्री जी-वन अर्थात जैव इंधन – वातावरण अनुकूल फसल अवशेष निवारण योजनेला , वित्तीय मदत देण्यासाठी , पंतप्रधान नरेंद्र मोदी यांच्या अध्यक्षतेखाली झालेल्या मंत्रिमंडळाच्या अर्थ विषयक समितीच्या बैठकीत मंजुरी देण्यात आली. या योजने अंतर्गत , एकीकृत बायो इथेनॉल प्रकल्पांना आर्थिक सहाय्य पुरवण्यात येणार आहे.


    वित्तीय प्रभाव- 2018-19 ते 2023-24 या काळासाठी 1969.50 कोटी रुपये या योजनेसाठी मंजूर करण्यात आले आहेत. या निधी पैकी 1800 कोटी रुपये , 12 वाणिज्यिक प्रकल्पांना सहाय्य करण्यासाठी तर 150 कोटी 10 प्रात्यक्षिक प्रकल्पांसाठी तर उर्वरित 9.50 कोटी रुपये , केंद्राला उच्च तंत्रज्ञान प्रशासकीय आकार म्हणून दिले जातील.


    तपशील-


    या योजने अंतर्गत वाणिज्यिक स्तरावरच्या 12 तर प्रात्यक्षिक स्तरावरच्या 2 G इथेनॉलच्या 10 प्रकल्पांना दोन टप्प्यात वित्तीय मदत दिली जाईल.


    2 G इथेनॉल क्षेत्राला प्रोत्साहन आणि मदत करण्याचे कार्य या योजने अंतर्गत करण्यात येत आहे.


    ईबीपी कार्यक्रम अंतर्गत , निर्धारित उद्दिष्ट साध्य करण्याबरोबरच जीवाश्म इंधनाच्या जागी जैव इंधनाला प्रोत्साहन देऊन इंधन आयात कमी करण्याचे सरकारचे उद्दिष्ट साध्य करण्याला मदतही या योजनेमुळे होणार आहे.


    या योजनेच्या लाभार्थींनी निर्मिती केलेले इथेनॉल , तेल विपणन कंपन्यांना अनिवार्यपणे पुरवले जाणार आहे.ज्यामुळे ईबीपी कार्यक्रम अंतर्गत , निर्धारित टक्क्यांनी त्याचे मिश्रण करता येईल.


    तेल आणि नैसर्गिक वायू मंत्रालयाने , 2022 पर्यंत , पेट्रोल मधे 10 टक्के इथेनॉल मिश्रित करण्याचे उद्दिष्ट साध्य करण्याचे लक्ष्य ठेवले आहे.


    B.Gokhale/N.Chitale /D. Rane


    

    
    (Release ID: 1567020) Visitor Counter : 49
    
    
      Read this release in: English