      कृषी मंत्रालय

      कोरडवाहू व कमी पाण्यात शेती करून विकास साधणारे संजय पवार
      Posted On: 08 FEB 2019 3:56PM by PIB Mumbai


    मुंबई, 8 फेब्रुवारी 201 9


    अहमदनगर जिल्ह्यातल्या पूर्व भागात अत्यल्प पावसामुळे शेतकऱ्यांना कायमच अस्मानी संकटाचा सामना करावा लागतो. यातून मार्ग काढण्यासाठी अहमदनगर जिल्ह्यातल्या कर्जत तालुक्यातील मिरजगांवचे संजय पवार यांनी अधुनिक तंत्रज्ञानावर अधारीत शेती करुन कमीतकमी पाण्यात अधिक उत्पादन घेण्यासाठी प्रयत्न सुरु केले. त्यांनी 10 शेतकऱ्यांना सोबत घेऊन, राष्ट्रीय बागायत मिशन अंतर्गत (National Horticulture Mission) प्रत्येकी 16 लाख रुपयांचे कर्ज घेऊन शेडनेटची उभारणी केली. यासाठी मिरजगांवातील बॅंक आफ महाराष्ट्रने 10 शेतकऱ्यांना 1 कोटी 60 लाख रुपयांचे कर्ज दिले, यात प्रत्येक शेतकऱ्याना केंद्र सरकारच्या NHM योजनेद्वारे 50 टक्के अर्थसहाय (सबसिड़ी) मिळाली. प्रत्येक शेतकऱ्यांनी किमान 10 गुंठे शेतीवर शेडनेट उभे केले. हे शेतकरी या अधुनिक तंत्रज्ञानाच्या शेतीत कॅप्सीकम(सिमला मिर्ची), फुल शेती, खरबूज, टरबूज यासारखी व्यवसायिक पिके घेत आहेत.


    संजय पवार म्हणाले की , पूर्वी आम्हाला कायम पैशांची चणचण भासायची, कमी पाण्यात शेती करुन संसार कसा चालवायचा याची चिंता वाटायची. खतं, बी-बियाणे घेण्यासाठी कायम सावकारांकडे जावे लागत असे. आज मात्र या सर्व समस्या कमी झाल्या आहेत. कमी पाण्यात आम्ही सर्व शेतकरी नगदी पिके घेत आहोत, या सर्व पिकांपासून आम्हाला आर्थिक फायदा होत आहे. घर-परिवार चालवणे, मुलांचे शिक्षण, शेतीसाठी लागणारा खर्च, कर्जाची पतफेड अगदी सहज होत आहे, आमच्या उत्पन्नात वाढ झाल्याने विकासालाही हातभार लागत आहे.


    स्रोत- फिल्ड आऊटरिच ब्युरो

    
    
    (Release ID: 1563527) Visitor Counter : 40