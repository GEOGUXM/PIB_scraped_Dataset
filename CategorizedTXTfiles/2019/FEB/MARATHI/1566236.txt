      आरोग्य आणि कुटुंब कल्याण मंत्रालय

      भारतात चौथ्या जागतिक डिजिटल आरोग्य भागिदारी शिखर परिषदेचे आयोजन
      Posted On: 25 FEB 2019 5:17PM by PIB Mumbai


    नवी दिल्ली, 25 फेब्रुवारी 201 9


    केंद्रीय आरोग्य आणि कुटुंब कल्याण मंत्री जे पी नड्डा यांच्या हस्ते आज चौथ्या जागतिक डिजिटल आरोग्य भागिदारी शिखर परिषदेचे उद्‌घाटन करण्यात आले. केंद्रीय इलेक्ट्रॉनिक्स आणि माहिती तंत्रज्ञान मंत्री रविशंकर प्रसाद तसेच विभिन्न देशातील आरोग्य मंत्री यावेळी उपस्थित होते.


    आरोग्य सेवेतील परिवर्तनात तंत्रज्ञानाच्या वापराबद्दल रविशंकर प्रसाद यांनी यावेळी अधिक माहिती दिली. डिजिटल आरोग्य सुविधांद्वारे तळागाळातल्या अखेरच्या माणसापर्यंत पोहोचण्यासाठी भारत कटिबद्ध असल्याचे ते म्हणाले. तंत्रज्ञानाच्या माध्यमातून हे साध्य करता येईल, असेही प्रसाद यांनी सांगितले.


    भारत तसेच जागतिक पातळीवरील आरोग्य सुविधा प्रणालीत मोठे बदल घडून येत असल्याचे जे. पी नड्डा यांनी स्पष्ट केले. वैश्विक आरोग्य समावेशकतेला सहाय्यभूत करण्याची मोठी क्षमता डिजिटल आरोग्य प्रणालीत असल्याचे सांगून यासाठी भारत सरकार कटिबद्ध असल्याचे नड्डा म्हणाले. आयुष्मान भारत या सर्व समावेशक आरोग्य सेवा योजनेमुळे समाजाच्या वंचित घटकांना आरोग्य सुविधा उपलब्ध होत असल्याचे त्यांनी सांगितले.


    N.Sapre/J.Patankar /D. Rane


    

    
    (Release ID: 1566236) Visitor Counter : 91
    
    
      Read this release in: English