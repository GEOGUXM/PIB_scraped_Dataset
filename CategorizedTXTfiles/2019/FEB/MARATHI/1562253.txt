      अर्थ मंत्रालय

      संरक्षण क्षेत्रासाठीच्या तरतुदीत 3 लाख 5 हजार 296 कोटी रुपयांपर्यंत वाढ
      Posted On: 01 FEB 2019 4:24PM by PIB Mumbai


      नवी दिल्ली, 1 फेब्रुवारी 201 9


      संरक्षण क्षेत्रासाठीची वर्ष 201 9 -20 मध्ये 3 लाख 5 हजार 296 कोटी रुपये तरतूद करण्यात आली आहे. 2018-19 मध्ये हा आकडा 2 लाख 82 हजार 733 कोटी रुपये इतका होता. 2018-19 च्या सुधारित अंदाजपत्रकात ही आकडेवारी 2 लाख 85 हजार 423 कोटी रुपये अशी सुधारित करण्यात आली होती. संसदेत अंतरिम अर्थसंकल्प 201 9 -20 सादर करताना आज केंद्रीय अर्थमंत्री , कंपनी व्यवहार , रेल्वे आणि कोळसा मंत्री पीयूष गोयल म्हणाले की , संरक्षण क्षेत्रासाठी करण्यात आलेली तरतूद प्रथमच 3 लाख कोटी रुपयांपेक्षा जास्त आहे. आमच्या सीमाचं रक्षण करण्यासाठी आणि सर्वोत्तम दर्जाची सज्जता राखण्यासाठी , आवश्यक असल्यास अतिरिक्त निधी प्रदान केला जाईल , असेही गोयल म्हणाले.


      आपले सैनिक कठीण परिस्थितिमध्ये आपल्या सीमाचं रक्षण करतात आणि ते आपला गौरव व सन्मान आहेत आणि त्यांच्या सन्मानाची काळजी घेतली गेली आहे असे अर्थमंत्री गोयल यावेळी म्हणाले. वन रँक वन पेन्शन (ओआरओपी) चा मुद्दा गेल्या चाळीस वर्षांपासून प्रलंबित होता , तो आता निकाली काढण्यात आला आहे असे ते म्हणाले. मागील सरकारने तीन बजेटमध्ये यासंदर्भात घोषणा केली परंतु 2014-15 मध्ये अंतरिम अर्थसंकल्पात केवळ 500 कोटी रुपये मंजूर केले ; मात्र या योजनेची अंमलबजावणी केल्यानंतर आम्ही 35 हजार कोटी रुपयांपेक्षा अधिक रक्कम वितरीत केली आहे , असे गोयल म्हणाले. सरकारने सर्व सेना दलातल्या सैनिकांच्या सैन्य सेवा वेतनश्रेणीत (एमएसपी) भरीव वाढ करण्याची घोषणा करण्यात आली आहे. तसेच जास्त जोखीम क्षेत्रात कार्यरत असलेल्या नौदल आणि वायुदलातील कर्मचाऱ्यांना विशेष भत्ते देण्यात आले आहेत.


      G.Chippalkatti/S.Tupe /P.Kor

    
    
    (Release ID: 1562253) Visitor Counter : 56
    
    
      Read this release in: English