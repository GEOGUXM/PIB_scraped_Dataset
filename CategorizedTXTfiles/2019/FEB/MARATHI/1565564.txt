      वाणिज्य आणि उदयोग मंत्रालय

      स्टार्ट अप उपक्रमासंदर्भात डीपीआयआयटीकडून राज्य क्रमवारीसाठी सुरुवात
      Posted On: 20 FEB 2019 4:36PM by PIB Mumbai


    नवी दिल्ली, 20 फेब्रुवारी 201 9


    स्टार्ट अप क्रमवारी 2018 च्या यशानंतर इंटरनेट व्यापार आणि उद्योग चालना विभागाने (डीपीआयआयटी )दुसऱ्या वर्षासाठीच्या राज्य क्रमवारीला सुरुवात केली आहे. गेल्या वर्षी यात 27 राज्ये आणि 3 केंद्रशासित प्रदेश सहभागी झाले होते.


    स्टार्ट अप क्रमवारी आराखड्याचा उद्देश राज्ये आणि केंद्रशासित प्रदेशांमध्ये स्टार्ट अप्सना पोषक परिसंस्था निर्माण व्हावी , एकमेकांच्या सर्वोत्तम पद्धतींचे आदानप्रदान व्हावे हा आहे. हा आराखडा राज्य सरकारे आणि केंद्रशासित प्रदेशांबरोबर झालेल्या चर्चेच्या अनेक फेऱ्यांनंतर तयार करण्यात आला आहे.


    2019 च्या क्रमवारी आराखड्यामध्ये 9 स्तंभ आणि 30 कृती बिंदूंचा समावेश आहे. संस्थात्मक साहाय्य , सुगम नियमन , जागरूकता , भांडवली पाठिंबा यासाठी राज्ये/ केंद्रशासित प्रदेश करत असलेल्या प्रयत्नांचे परीक्षण याअंतर्गत केले जाईल. परीक्षणांतर्गत राज्ये/ केंद्रशासित प्रदेशांनी 1 मे 2018 ते 30 जून 2019 या कालावधीत योजलेल्या उपायांचे मूल्यांकन केले जाईल. राज्ये/ केंद्रशासित प्रदेशांना आपल्या सुधारणा www.startupindia.gov.in या संकेतस्थळावरील राज्य स्टार्ट अप क्रमवारी डॅशबोर्डवर पाठवाव्या लागतील.


    N. Sapre/S.Kakade /D. Rane


    

    
    (Release ID: 1565564) Visitor Counter : 51
    
    
      Read this release in: English