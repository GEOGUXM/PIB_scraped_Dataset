      पंतप्रधान कार्यालय

      पंतप्रधान 3 फेब्रुवारी 2019 रोजी जम्मू, श्रीनगर आणि लेहला भेट देणार
      
      जम्मूमध्ये विजयपूर आणि पुलवाममध्ये अवंतीपूरा येथे नवीन एम्सची पंतप्रधान पायाभरणी करणार
      
      इश्तवार येथे 624 मेगावॅट किरू जलविद्युत प्रकल्पाचे पंतप्रधान पायाभरणी करणार
      
      लेहमध्ये केबीआर विमानतळाच्या नवीन टर्मिनल इमारतीची पायाभरणी पंतप्रधान करणार
      
      जम्मू आणि काश्मीरमध्ये विविध विकास प्रकल्पांची पंतप्रधानांच्या हस्ते पायाभरणी/लोकार्पण
      
      Posted On: 02 FEB 2019 3:25PM by PIB Mumbai


    

    नवी दिल्ली, 2 फेब्रुवारी 201 9


    पंतप्रधान 3 फेब्रुवारी 2019 रोजी जम्मू, श्रीनगर आणि लेहला भेट देणार आहेत. पंतप्रधान विविध विकास प्रकल्पांचे उद्‌घाटन आणि पायाभरणी करणार आहेत. श्रीनगरमध्ये दल सरोवराचीही पंतप्रधान पाहणी करणार आहेत.


    पंतप्रधान विजयपूर आणि अवंतीपूरा येथील एम्सची पायाभरणी करणार आहेत. जम्मूमधील विजयपूर येथे आणि पुलवामामधील अवंतीपूरा येथे एम्स स्थापन करायला पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने मंजुरी दिली होती. या नवीन एम्सच्या स्थापनेमुळे या भागातील आरोग्य सेवा सुविधा, आरोग्य शिक्षण आणि प्रशिक्षण यात परिवर्तन होईल.


    पंतप्रधान जम्मू येथे इंडियन इन्स्टिट्यूट ऑफ मास कम्युनिकेशनच्या उत्तर प्रांतीय केंद्राच्या संकुलाच्या बांधकामाची पायाभरणी करणार आहेत.


    लडाख विद्यापीठाचा शुभारंभही पंतप्रधानांच्या हस्ते होणार आहे. लडाख विद्यापीठ कायदा 2018 अंतर्गत लडाख भागातील हे पहिले विद्यापीठ असेल. लेह, कारगील, नुब्रा, झंस्कार, द्रास, खाल्टसी इथल्या पदवी महाविद्यालयाचा या विद्यापीठात समावेश आहे. लेह आणि कारगीरमध्ये विद्यापीठाची प्रशासकीय कार्यालये असतील.


    राष्ट्रीय उच्चतर शिक्षा अभियानाअंतर्गत पुढील विविध प्रकल्पांचा पंतप्रधान डिजिटल शुभारंभ करणार आहेत.

      * 54 नवीन आदर्श पदवी महाविद्यालये, 11 व्यावसायिक महाविद्यालये तसेच एका महिला विद्यापीठाची पायाभरणी पंतप्रधान बटन दाबून करणार आहेत.
      * देशात 16 आदर्श पदवी महाविद्यालये, 66 उद्यमशीलता, नवसंशोधन आणि करिअर केंद्रांचे उद्‌घाटन करणार आहेत.
      * जम्मू आणि काश्मीरमध्ये इश्तवाड, कुपवाडा आणि बारामुल्ला येथे तीन आदर्श पदवी महाविद्यालयांची पंतप्रधान पायाभरणी करणार आहेत.
      * जम्मू विद्यापीठात उद्यमशीलता, नवसंशोधन आणि करिअर केंद्राची पंतप्रधान पायाभरणी करणार आहेत.

    कथुआ येथील अभियांत्रिकी आणि तंत्रज्ञान विद्यापीठाचे लोकार्पण पंतप्रधानांच्या हस्ते होणार आहे. त्यानंतर काश्मीर खोऱ्यातून काश्मीर स्थलांतरीत कामगारांसाठी संक्रमण निवास व्यवस्थेच्या बांधकामाची ते पायाभरणी करणार आहेत. सौभाग्य योजनेअंतर्गत जम्मू आणि काश्मीर राज्यामधील सर्व घरांच्या 100 टक्के विद्युतीकरणाची पंतप्रधान घोषणा करतील.


    जम्मू-काश्मीरमध्ये इश्तवाड येथे 624 मेगावॅट किरू जलविद्युत प्रकल्पाची पायाभरणी पंतप्रधान करणार आहेत. चिताब नदीवरचा हा प्रकल्प आहे. हा प्रकल्प पूर्ण झाल्यानंतर वर्षाला 2272 दशलक्ष युनिट इतकी वीजनिर्मिती होईल.


    9 मेगावॅटच्या दाह जलविद्युत प्रकल्पाचे उद्‌घाटन पंतप्रधानांच्या हस्ते होणार आहे. दातांग गावाजवळच्या दाह येथे हा प्रकल्प जम्मू-काश्मीर राज्य वीज विकास महामंडळातर्फे राबवण्यात आला आहे. 220 केव्ही, श्रीनगर-अलुस्टेंग-द्रास-कारगिल-लेह-पारेषण प्रणालीचे लोकार्पण पंतप्रधानांच्या हस्ते होणार आहे. या प्रतिष्ठीत प्रकल्पाची पायाभरणी त्यांच्याच हस्ते ऑगस्ट 2014 मध्ये करण्यात आली होती. 400 केव्ही, डीसी-जालंधर-सांबा-राजौरी-शोपिया-अमरगड (सोपोर) पारेषण मार्गाचेही लोकार्पण पंतप्रधान करणार आहेत. या प्रकल्पामुळे जम्मू आणि काश्मीरमध्ये ग्रीड जोडणीत वाढ झाली आहे.


    सजवाल येथे चिनाब नदीवरील 1640 मी. लांबीच्या दोन पदरी पुलाची पायाभरणी पंतप्रधान करणार आअहेत. सजवाल आणि इंद्री पट्टीयाँ भागातील लोकांना यामुळे पर्यायी मार्ग उपलब्ध होईल. हा पूर्ण झाल्यानंतर सजवाल आणि इंद्री पट्टायी मधील अंतर 47 कि.मी. वरुन 5 कि.मी. इतकं कमी होईल.


    राष्ट्रीय नदी संवर्धन योजनेअंतर्गत देविका आणि तावी नद्यांमधील प्रदूषण कमी करणाऱ्या प्रकल्पाची पायाभरणी पंतप्रधान करणार आहेत. हा प्रकल्प पूर्ण झाल्यानंतर या नद्यांमधील प्रदूषण कमी होईल. आणि पाण्याची गुणवत्ताही सुधारेल.


    लेहमध्ये कुशोकबकुलारिंपोची (केबीआर) विमानतळाच्या नवीन टर्मिनल इमारतीची पायाभरणी पंतप्रधान करणार आहेत. 18985 चौ.मी. जागेवर हे नवीन टर्मिनल बांधण्यात येणार असून ते मॉड्यूलर ऊर्जा कार्यक्षम आणि स्वयंपूर्ण असेल.


    लडाख येथे नवीन पर्यटक आणि ट्रेकिंग मार्गाचा शुभारंभ पंतप्रधानांच्या हस्ते होईल. यामुळे लडाखमध्ये पर्यटनाला चालना मिळेल. अनेक गावांना यामुळे रोजगाराच्या संधी उपलब्ध होईल.


    बांदीपोरा येथे ग्रामीण बीपीओ सुविधेचा शुभारंभ पंतप्रधानांच्या हस्ते होईल. यामुळे बांदीपोरा आणि शेजारच्या जिल्ह्यामधील युवकांना रोजगाराच्या अधिक संधी उपलब्ध होतील. गंदर्बल येथील सेफोरा येथे बहुउद्देशीय इनडोअर क्रीडा सुविधेचे उद्‌घाटन पंतप्रधानांच्या हस्ते होईल. यामुळे गंदर्बल जिल्ह्यातील युवकांना इनडोअर खेळ खेळण्याची संधी मिळेल.


    श्रीनगरमध्ये आसाम, गुजरात, हरयाणा, ओडिशा, महाराष्ट्र आणि तेलंगणा राज्यातल्या विद्यार्थ्यांशी पंतप्रधान संवाद साधणार आहेत. नवनिर्वाचित सरपंचांशीही ते संवाद साधतील. पंतप्रधानांनी यापूर्वी 19 मे 2018 रोजी जम्मू, श्रीनगर आणि लेह दौऱ्यात विविध पायाभूत प्रकल्पांची पायाभरणी केली होती.


    S.Tupe / S.Kane /P.Kor

    
    
    (Release ID: 1562512) Visitor Counter : 10
    
    
      Read this release in: English
    
    
    

  
*