      आर्थिक व्यवहार विषयक मंत्रिमंडळ समिती

      ‘आशियाई विकास बँकेकडून सहाय्य मिळालेल्या ईशान्य राज्य रस्ते गुंतवणूक कार्यक्रम अर्थात ‘ईशान्य रस्ते क्षेत्र विकास योजना’ च्या सुधारित खर्चाला मंत्रिमंडळाची मंजुरी
      Posted On: 28 FEB 2019 11:44PM by PIB Mumbai


    नवी दिल्ली, 28 फेब्रुवारी 201 9


    पंतप्रधान नरेंद्र मोदी यांच्या अध्यक्षतेखाली अर्थविषयक केंद्रीय समितीने ' आशियाई विकास बँकेकडून सहाय्य मिळालेल्या ईशान्य राज्य रस्ते गुंतवणूक कार्यक्रम ' या प्रकल्प प्रस्तावाच्या सुधारित खर्चासाठी ईशान्य प्रदेश विकास मंत्रालयाकडून आलेल्या प्रस्तावाला मंजुरी दिली आहे. केंद्र सरकार द्वारा प्रायोजित ही योजना 1353.83 कोटी रुपयांऐवजी 2144.56 कोटी रुपये सुधारित खर्चासह 5 वर्षांच्या कालावधीत राबवली जाणार आहे. ही योजना आसाम , मणिपुर , मेघालय , मिजोराम , सिक्किम आणि त्रिपुरा सारख्या ईशान्य राज्यांमध्ये 433.7 किलोमीटर लांबीच्या रस्ते बांधकाम/ सुधारणा संबंधित आहे.तसेच या योजनेचा अवधी ऑगस्ट 2022 पर्यंत वाढवायलाही मंजुरी देण्यात आली आहे. आशियाई विकास बैंक (एडीबी) दोन हप्त्यांमध्ये 200 दशलक्ष अमेरिकन डॉलरचे कर्ज सहाय्य पुरवणार आहे.


    एडीबीने ऑक्टोबर 2005 मध्ये रस्ते सर्वेक्षण केले होते. ज्यात असे आढळले की सुमारे 70 टक्के रस्त्यांची दुरावस्था आहे. एडीबीने विस्तृत प्रकल्प अहवाल तयार करण्यासाठी (डीपीआर) एसएमईसी इंटरनेशनल पीटीवाय लिमिटेडची मदत घेतली होती. हा अहवाल वर्ष 2008 मध्ये सादर करण्यात आला. एनईएसआरआईपी ’ नावाच्या योजनेला अर्थविषयक समितीने 19 मे 2011 रोजी मंजुरी दिली होती. याची अंमलबजावणी 5 वर्षांच्या आत करायची होती.


    ईशान्य क्षेत्र विकास मंत्रालय अंमलबजावणी संस्था आहे आणि तिच्याकडे एडीबी आणि सहभागी राज्यांबरोबर समन्वय राखण्याची आणि प्रकल्पाच्या प्रगतीवर देखरेख ठेवण्याची जबाबदारी सोपवण्यात आली आहे.


    या प्रकल्पाला मूर्त रूप दिल्यामुळे पुढील कार्ये शक्य होतील-

     1. ईशान्य भागात रस्ते जोडणी सुधारेल ,
     2. प्रकल्पाशी सम्बंधित रस्त्यांवर प्रवासाचा वेळ कमी होईल
     3. प्रकल्पातील रस्त्यांवर वाहतूक खर्च कमी होईल
     4. ईशान्येकडील दुर्गम भागात रस्ते पोहचतील , त्यामुळे बागायती , वने उत्पादने आणि पर्यटनाच्या संधीत वाढ होईल.
     5. प्रकल्पाशी संबंधित परिसराबरोबरच संपूर्ण देशात लोकांचा सामाजिक आर्थिक विकास सुधारणे शक्य होईल.

    प्रकल्पाच्या आसपास (10 किलोमीटरच्या आत) राहणाऱ्या सुमारे 4.8 दशलक्ष लोकांना थेट लाभ होईल. तसेच इतरांनाही कमी प्रवास भाडे , वेगवान वाहतुकीचा लाभ होईल.


    B.Gokhale/S.Kane /D. Rane


    

    
    (Release ID: 1567017) Visitor Counter : 7
    
    
      Read this release in: English
    
    
    

5.