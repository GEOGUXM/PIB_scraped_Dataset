      वाणिज्य आणि उदयोग मंत्रालय

      सुरेश प्रभू यांच्या अध्यक्षतेखाली आज नवी दिल्लीत व्यापार मंडळाची बैठक
      Posted On: 15 FEB 2019 6:57PM by PIB Mumbai


    नवी दिल्ली, 15 फेब्रुवारी 201 9


    केंद्रीय वाणिज्य आणि उद्योग मंत्री सुरेश प्रभू यांच्या अध्यक्षतेखाली आज नवी दिल्लीत विज्ञान भवन येथे व्यापार मंडळाची बैठक झाली. ‘एनी टाईम एनी व्हेअर’ अर्थात ‘कोणत्याही वेळी-कोठेही’ या नव्या ऑनलाईन निर्यात जागरुकता अभ्यासक्रमाचे उद्‌घाटन प्रभू यांच्या हस्ते झाले. संभाव्य निर्यातदारांना आंतरराष्ट्रीय व्यापार संधी जाणण्यासाठी आणि प्रशिक्षण देण्यासाठी हा अभ्यासक्रम उपयुक्त ठरणार आहे. डीजीएफटी अर्थात विदेश व्यापार महासंचालनालयाच्या निर्यातबंधू योजनेअंतर्गत या अभ्यासक्रमाला निधी पुरवण्यात येणार असून यासाठी नवी दिल्लीतल्या इंडियन इन्स्टीट्यूट ऑफ फॉरेन ट्रेड या संस्थेचे सहकार्य लाभले आहे. या अभ्यासक्रमाची यशस्वी पूर्तता झाल्यानंतर आयात-निर्यात व्यवस्थापनातले प्रशस्तीपत्र संबंधितांना प्रदान करण्यात येईल.


    आणखी एका ई-उपक्रमाअंतर्गत सुरेश प्रभू यांनी डीजीएफटीच्या मोबाईल ॲपचे उद्‌घाटन केले. यावर निर्यातदार त्यांच्या तक्रारी दाखल करु शकतील तसेच विविध परवान्यांसाठी अर्जही करु शकतील. त्याचप्रमाणे नवीन व्यापार पत्रक, नोटीसा, परदेशी व्यापारी धोरण आणि व्यापारी मेळ्यांची माहिती या ॲपच्या माध्यमातून मिळू शकणार आहे.


    B.Gokhale/N.Chitale/ P.Malandkar


    

    
    (Release ID: 1564795) Visitor Counter : 16
    
    
      Read this release in: English