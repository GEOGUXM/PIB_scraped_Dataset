      श्रम आणि रोजगार मंत्रालय

      पंतप्रधान-हरयाणा रुग्णालय राष्ट्रार्पण
      Posted On: 12 FEB 2019 7:44PM by PIB Mumbai


    नवी दिल्ली, 12 फेब्रुवारी 201 9


    पंतप्रधान नरेंद्र मोदी यांनी हरयाणामधल्या फरिदाबाद येथील कर्मचारी राज्य विमा महामंडळ (इएसआयसी) वैद्यकीय महाविद्यालय आणि 510 खाटांचे रुग्णालय राष्ट्राला समर्पित केले.


    देशातल्या प्रत्येक नागरिकाला चांगल्या दर्जाची वैद्यकीय सेवा पुरवण्यासाठी केंद्र सरकार कार्य करत असल्याचे पंतप्रधान नरेंद्र मोदी यांनी यावेळी सांगितले. फरिदाबाद येथील या वैद्यकीय महाविद्यालयामुळे या भागातील कामगार आणि त्यांच्या कुटुंबियांना आरोग्य सुविधा उपलब्ध होतील, असे पंतप्रधान म्हणाले.


    फरिदाबाद येथील इएसआयसी वैद्यकीय महाविद्यालय आणि 510 खाटांच्या रुग्णालयासाठी अंदाजे 595 कोटी रुपये खर्च आला आहे. या रुग्णालयात अत्याधुनिक उपकरणे असून इएसआय कायद्यांतर्गत सर्व वैद्यकीय सेवा उपलब्ध आहेत.


    रुग्णालय आणि वैद्यकीय महाविद्यालयाच्या राष्ट्रार्पण सोहळ्यानिमित्त हरयाणा राज्य सरकारतर्फे एका कार्यक्रमाचे आयोजन करण्यात आले होते. हरयाणाचे राज्यपाल सत्यदेव नारायण आर्य, मुख्यमंत्री मनोहरलाल खट्टर, केंद्रीय पेयजल आणि स्वच्छता मंत्री उमा भारती तसेच हरयाणा सरकारच्या उद्योग मंत्री कविता जैन आदी उपस्थित होते.


    कर्मचारी राज्य विमा महामंडळ अर्थात इएसआयसी या सामाजिक सुरक्षा संस्थेमार्फत आरोग्य सेवा तसेच कर्मचारी आजारी पडल्यास, त्यांचा मृत्यू, जखमी झाल्यास आर्थिक देखील उपलब्ध केल्या जातात.


    N.Sapre/J.Patankar /P.Kor

    
    
    (Release ID: 1564197) Visitor Counter : 9
    
    
      Read this release in: English