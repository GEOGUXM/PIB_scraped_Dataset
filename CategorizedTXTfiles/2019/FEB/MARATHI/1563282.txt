      मंत्रिमंडळ

      एएआयच्या परिचालन श्रेणीच्या विशिष्‍ट कर्मचाऱ्यांना डीपीईद्वारा निर्धारित 50 टक्के (दुरुस्ती -पूर्व) मर्यादेव्यतिरिक्त दिल्या जात असलेल्या काही विशेष भत्त्यांच्या नियमितीकरणाला मंत्रिमंडळाची मंजुरी
      Posted On: 06 FEB 2019 9:43PM by PIB Mumbai


    नवी दिल्ली, 6 फेब्रुवारी 201 9


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने भारतीय विमानतळ प्राधिकरण (एएआय ) च्या परिचालन श्रेणीच्या विशिष्‍ट कर्मचाऱ्यांना तसेच विमान वाहतूक नियंत्रक , संचार अधिकारी आणि पायलट यांना सार्वजनिक उपक्रम विभाग डीपीई द्वारा निर्धारित 50 टक्के (दुरुस्ती -पूर्व) मर्यादेव्यतिरिक्त दिल्या जात असलेल्या काही विशेष भत्त्यांच्या नियमितीकरणाला मंजुरी दिली आहे. यामध्ये रेटिंग , तणाव , प्राविण्य , उड्डाण आणि प्रशिक्षक भत्‍ता यांचा समावेश आहे. तसेच हे भत्ते 35 टक्के (सुधारित ) मर्यादेच्या बाहेर ठेवायला मंजुरी दिली आहे. त्यांना आपल्या कामादरम्यान अनेक प्रकारची कठीण कामे पूर्ण करायची असतात , आणि यासाठी व्यापक ज्ञान आणि विशिष्ट कौशल्यासह माहितीचे संकलन , तार्किक ज्ञान , निर्णय क्षमता यांचा व्यावहारिक उपयोग करणे आवश्यक असते.


    हवाई वाहतुकीत अनेक पटीने वाढ , आणि सुरक्षित विमान वाहतूक लक्षात घेऊन हा निर्णय घेण्यात आला आहे. सर्वोत्‍तम प्रतिभावान कर्मचाऱ्यांना आकर्षित करणे आणि सध्याचा कर्मचारीवर्ग कायम ठेवणे या मागचा उद्देश आहे.


    B.Gokhale/S.Kane /P.Malandkar


    

    
    (Release ID: 1563282) Visitor Counter : 4
    
    
      Read this release in: English