      पंतप्रधान कार्यालय

      पुलवामामधील आतंकवादी हल्ल्याला प्रत्युत्तर देऊ, संपूर्ण जग भारताची नवीन रिती आणि नवीन नीती अनुभवेल - पंतप्रधान
      
      पंतप्रधानांच्या हस्ते अक्कलपाडा कृषी सिंचन योजना राष्ट्राला अर्पण
      
      जळगाव-उधना रेल्वे दुपदरीकरण तसेच विद्युतीकरण, सुलवाडे-जामफळ-कनोली योजनेचा पंतप्रधानांच्या हस्ते शुभारंभ
      
      अमृत योजनेअंतर्गत धुळे जल आपुर्ती योजना आणि भूमिगत जलविकास योजनेच्या कोनशिलेचे अनावरण
      
      भुसावळ-बांद्रा टर्मिनस खांदेश एक्सप्रेस तसेच उधना-पालडी मेमु रेल्वे, नंदुरबार-उधना मेमु रेल्वे पंतप्रधानांनी दाखवला हिरवा झेंडा

      Posted On: 16 FEB 2019 5:18PM by PIB Mumbai

    मुंबई, 16 फेब्रुवारी 201 9


    पंतप्रधान नरेंद्र मोदी यांनी आज धुळ्यात विविध विकास प्रकल्प राष्ट्राला अर्पण केले. पुलवामा येथील आतंकवादी हल्ल्याच्या पार्श्वभूमीवर देशात दु:खद वातावरण असतांना पंतप्रधानांनी जनतेला संवेदनशील, संयमी आणि जबाबदार वागणुकीची अपेक्षा असल्याचे सांगितले. ते म्हणाले, महाराष्ट्रातील सुपूत्र सुद्धा या हल्ल्यात शहीद झाले असून त्यांच्या कुटुंबांचे अश्रू वाया जाऊ देणार नाही. जग आता भारताची नवीन रिती आणि नीती अनुभवेल. पंतप्रधानांनी सांगितले की, बॉम्ब बनवणारा किंवा टाकणारा, बंदुक चालवणारा किंवा धारक असो कुणालाही आम्ही शांततेने झोपू देणार नाही.


    1000 कोटी रुपयांच्या प्रकल्पांचे पंतप्रधानांनी आज लोकार्पण केले. यामध्ये प्रधानमंत्री कृषी सिंचन योजनेअंतर्गत निम्न पांझरा मध्यम प्रकल्प, सुलवाडे-जामफळ-कनोली उपसा सिंचन योजना, अमृत योजनेअंतर्गत धुळे शहर पाणी पुरवठा योजना, तापी सिंचन प्रकल्पांचा समावेश आहे.


    प्रधानमंत्री कृषी सिंचन योजनेअंतर्गत 21 कोटी लागत मूल्य असलेला निम्न पांझरा मध्यम प्रकल्प 35 वर्षांपूर्वी योजनाकृत झाला होता. परंतु दुर्लक्षित राहिल्यामुळे पूर्वत्वाला जाऊ शकला नाही. आज या प्रकल्पाच्या पूर्णत्वासाठी 5500 कोटी रुपये खर्च करण्यात आले आहेत. या सिंचन प्रकल्पामुळे 375 हेक्टर जमीन सिंचनाअंतर्गत येणार आहे.


    सुलवाडे-जामफळ- कनोली उपसा सिंचन योजनेची पायाभरणी पंतप्रधानांच्या हस्ते झाली. या योजनेअंतर्गत पावसाळ्यातल्या 124 दिवसात तापी नदीचे 9.24 टीएमसी पुराचं पाणी उचलण्याची क्षमता आहे. यामुळे धुळे जिल्ह्यातल्या 100 गावातले 33,367 हेक्टर क्षेत्र सिंचनाखाली येणार आहे.


    पंतप्रधान म्हणाले की, जागतिक औद्योगिक हब बनवण्याची क्षमता असलेला धुळे जिल्हा सात राष्ट्रीय महामार्गांनी जोडला जात असून सर्वदूर विद्युतीकरणही करण्यात येत आहे. धुळे जिल्हा म्हणजे विकासाचा वटवृक्ष असून पुढच्या 30 वर्षाच्या योजना जर आखल्या तर धुळे जिल्ह्याचे भविष्यातील चित्र वेगळे असेल. त्यांनी यावेळी नागरिकांना विकासाची धुरा सांभाळण्याचे आव्हान केले. धुळे-नरडाणा रेल्वे मार्ग भविष्यात मनमाड-इंदोरला जोडला जाईल यावर 900 कोटी रुपये खर्च होणार असून इंदोर-मुंबईसह सर्व देशाला याचा फायदा होणार असल्याचे पंतप्रधानांनी सांगितले. धुळे-नरडाणा रेल्वे मार्ग आणि जळगांव-मनमाड तिसऱ्या रेल्वे मार्गासाठी पंतप्रधानांच्या हस्ते पायाभरणी करण्यात आली. भुसावळ-वांद्रे खान्देश एक्स्प्रेस या रेल्वेला पंतप्रधान व्हिडिओ लिंकद्वारे हिरवा झेंडा दाखवला. आठवड्यातून तीन दिवस रात्री धावणाऱ्या या गाडीमुळे मुंबई आणि भुसावळ दरम्यान थेट दळण-वळण शक्य होणार आहे.


    जळगांव-उधना दुहेरीकरण आणि विद्युतीकरण रेल्वे प्रकल्पाचे पंतप्रधानांच्या हस्ते उद्‌घाटन झाले. यामुळे प्रवासी आणि मालवाहतुक क्षमता वाढणार आहे. यामुळे नंदूरबार, धरणगांव आणि या विभागातल्या इतर ठिकाणांच्या विकासाला चालना मिळणार आहे.


    केंद्रीय महामार्ग, रस्ते वाहतूक मंत्री नितीन गडकरी म्हणाले की, धुळे जिल्हा फार पूर्वीपासून दुष्काळग्रस्त राहिला आहे. यासाठी पंतप्रधानांनी धुळ्याच्या सर्वांगीण विकासासाठी 108 प्रकल्पांना मंजुरी दिली असून यामुळे 71 गावांना सिंचनाचा लाभ मिळणार आहे. 2183 कोटी रुपये लागत मूल्य असलेल्या या योजनांमध्ये 75 टक्के कर्ज नाबार्डतर्फे देण्यात आले असून 0.23 कोटी रुपये आतापर्यंत केंद्रीय सहायता कोषातून मिळाले आहे. या योजनांचे 90 टक्के काम सुरू झाले असून धुळे, औरंगाबादसाठी 4 पॅकेजेस देण्यात आले आहेत. यापैकी 3 पॅकेज कार्यरत आहेत. 368 कि.मी. लांबीचा इंदोर-मनमाड रेल्वे मार्ग प्रकल्पाचे लागत मूल्य 900 कोटी रुपये असून यामुळे या रेल्वे मार्गामुळे 200 कि.मी. प्रवास अंतर कमी होईल. यामुळे या विभागाचा पूर्ण चेहरा-मोहरा बदलणार असल्याचे गडकरी म्हणाले.


    यावेळी बोलतांना महाराष्ट्राचे मुख्यमंत्री देवेंद्र फडणवीस म्हणाले की, 120 वर्षांपूर्वी धुळे-चाळीसगाव रेल्वे चालू झाली होती. त्यानंतर दुष्काळग्रस्त धुळे जिल्हा सर्वक्षम असूनही दुर्लक्षित राहिला. फडणवीस पुढे म्हणाले की, सात राष्ट्रीय महामार्ग असलेला देशातील एकमेव जिल्हा धुळे असून तो सर्वोत्तम लॉजिस्टीक हब होऊ शकतो. मुंबई-दिल्ली महत्त्वाचे औद्योगिक प्रकल्प येथे स्थापन करण्याची क्षमता आहे यामुळे हजारो लोकांना रोजगार मिळणार आहे. मनमाड-धुळे रेल्वे लाईन संपूर्णत्वाला आल्याचेही त्यांनी सांगितले. धुळे-कर्नाडामुळे प्रवासी जल वाहतुकीचा खर्च कमी होणार आहे. आणि हे भाग्य आम्हाला पंतप्रधान नरेंद्र मोदींनी या प्रकल्पांना दिलेल्या स्वीकृतीमुळे प्राप्त झाले आहे.


    याप्रसंगी महाराष्ट्राचे राज्यपाल चे. विद्यासागर राव, मुख्यमंत्री देवेंद्र फडणवीस, केंद्रीय महामार्ग, रस्ते वाहतूक मंत्री नितीन गडकरी, केंद्रीय संरक्षण राज्यमंत्री सुभाष भामरे, महाराष्ट्राचे जलसंसाधन मंत्री गिरीश महाजन, पर्यटन मंत्री जयकुमार रावल, हिना गावित, एकनाथ खडसे, अनिल गोटे आदी मान्यवर उपस्थित होते.


    B.Gokhale /P.Kor

    
    
    (Release ID: 1564869) Visitor Counter : 65