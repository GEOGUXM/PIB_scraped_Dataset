      पंतप्रधान कार्यालय

      लोकसभेत राष्ट्रपतींच्या अभिभाषणावरील आभार प्रस्तावाला पंतप्रधानांनी दिलेल्या उत्तराची ठळक वैशिष्ट्ये
      Posted On: 07 FEB 2019 9:16PM by PIB Mumbai


      नवी दिल्ली, 7 फेब्रुवारी 201 9


      पंतप्रधान नरेंद्र मोदी यांनी आज लोकसभेत राष्ट्रपतींच्या अभिभाषणावरील आभार प्रस्तावाला लोकसभेत उत्तर दिले. ट्विट्सद्वारे पंतप्रधान म्हणाले:


      " सरकारने भारताच्या जनतेसाठी काम करायला हवे. सरकारने जनतेच्या आकांक्षांप्रति संवेदनशील असणे आवश्यक आहे. यात भ्रष्टाचारासाठी जागा नाही.


      संसदेत झालेल्या चर्चेत अनेक सदस्य सहभागी झाले. मी त्यांचे आभार मानतो.


      201 9 च्या लोकसभा निवडणुकीत प्रथमच मतदान करणाऱ्या सर्वांचे मी अभिनंदन करतो. 21 व्या शतकात जन्मलेले लोक आता मतदार बनतील आणि अशा प्रकारे ते भारताच्या प्रगतीला आकार देण्यात भूमिका बजावतील.


      हा विश्वास आणि आशावाद आहे जो आपल्या देशाला पुढे नेईल. आम्ही ते लोक नाही जे आव्हानांपासून दूर पळतात . आम्ही आव्हानांचा सामना करतो आणि लोकांच्या आकांक्षा पूर्ण करण्यासाठी काम करतो.


      काँग्रेसमधील आमचे मित्र दोन कालखंडातील गोष्टी पाहतात. बीसी- काँग्रेसच्या आधी , जेव्हा काहीही झाले नाही. एडी- राजवटीनंतर - जेव्हा सर्वकाही झाले.


      गेल्या चार वर्षांत भारताने उल्लेखनीय प्रगती केली आहे. सर्व क्षेत्रात , गुंतवणूक , पोलाद क्षेत्र , स्टार्टअप , दूध आणि शेती , विमानचालन , भारताची प्रगती लक्षणीय आहे.


      मोदींचा द्वेष करताना विरोधी पक्षाने देशाचा द्वेष करण्यास सुरुवात केली आहे. म्हणूनच त्यांचे नेते लंडनला जाऊन पत्रकार परिषदांमध्ये भारताच्या वाईट स्थितीचे चित्र रंगवत आहेत.


      तुम्हाला माहित आहे त्यांच्यासाठी माझा गुन्हा काय आहे ? गरीब कुटुंबात जन्मलेला माणूस त्यांच्या हुकूमशाहीला आव्हान देत आहे.


      55 वर्षांमध्ये , स्वच्छतेचे प्रमाण सुमारे 38 टक्के होते आणि आमच्या 55 महिन्यांमध्ये हे प्रमाण 9 8 टक्के आहे. 55 वर्षातील गॅस जोडण्या 12 कोटी होत्या , 55 महिन्यांत त्या 13 कोटी आहेत. आमच्या पाच वर्षांत आम्ही जलद गतीने काम केले आहे.


      याचा तुम्ही विचार करा , कॉंग्रेसने आणीबाणी लादली , परंतु मोदी ‘संस्था’ नष्ट करत आहेत. काँग्रेस लष्कराला अपमानित करते , लष्करप्रमुखाला गुंड म्हणतात , परंतु मोदी संस्था नष्ट करत आहेत. कॉंग्रेस नेत्यांनी अशी कथा तयार केली की भारतीय लष्कर सरकारकडून सत्ता हडप करत आहेत ... मात्र मोदी संस्था नष्ट करत आहेत.


      काँग्रेसने निवडणूक आयोग आणि ईव्हीएमबाबत प्रश्न उपस्थित केले , परंतु मोदी संस्था नष्ट करत आहेत. कॉंग्रेसने न्यायव्यवस्थेला धक्का दिला पण मोदी संस्था नष्ट करत आहेत. काँग्रेसने नियोजन आयोगाला विदूषक म्हटले .. मात्र मोदी संस्था नष्ट करत आहेत.


      काँग्रेस 356 व्या कलमांचा अनेकदा गैरवापर करतो ... मात्र मोदी संस्था नष्ट करत आहेत.


      भारताच्या जनतेने पूर्ण बहुमत असलेले सरकार काय करू शकते हे पाहिले आहे , त्यांनी रालोआचे काम पाहिले आहे. कोलकातामध्ये जमलेल्या महागोतावळाचे सरकार त्यांना नको आहे.


      2010 च्या राष्ट्रलकुल स्पर्धेदरम्यान , आमचे खेळाडू भारतासाठी पदके जिंकण्यासाठी जिद्दीने खेळत होते. पण , कॉंग्रेससाठी राष्ट्रलकुल स्पर्धा ही पक्षातील काही लोकांच्या वैयक्तिक संपत्तीला प्रोत्साहन देण्यासाठी एक संधी होती.


      यूपीएच्या फोन बँकिंगने त्यांच्या नेत्यांच्या मित्रांसाठी चमत्कार केले. अशा पक्षपातीपणामुळे आपल्या बँकिंग व्यवस्थेत अनेक समस्या निर्माण झाल्या.


      मला संसदेच्या सभागृहात असे सांगायचे आहे की भारतीय राष्ट्रीय काँग्रेसला आपले सशस्त्र दल मजबूत व्हायला नको आहे. आपली सुरक्षा यंत्रणा मजबूत व्हायला नको आहे. ते कोणत्या कंपन्यांसाठी बोली लावत आहेत ज्यासाठी ते इतके लाजिरवाणे काम करत आहेत ?


      डॉ. बाबासाहेब आंबेडकर हे नेहमीच काळाच्या पुढे होते. ते म्हणायचे , काँग्रेसमध्ये सहभागी होणे म्हणजे आत्महत्या करण्यासारखे आहे.


      हजारो संघटनांना परदेशातून निधी मिळत आहे. आम्ही या प्रक्रियेत पारदर्शकता आणण्याचा प्रयत्न केला मात्र या संघटना बंद पडल्या. उत्तरदायित्वाशिवाय एवढा पैसा कसा काय येऊ दिला ?


      महागाई आणि काँग्रेस या एकाच नाण्याच्या दोन बाजू आहेत. जेव्हा काँग्रेसचे सरकार येते तेव्हा महागाई वाढते. महागाई नियंत्रणात आणण्यासाठी रालोआ सरकारने काम केले आहे.


      युपीएच्या काळात एलईडी दिवे एवढे महाग असण्याचे कारण काय होते ?


      आमच्या सरकारने देशाच्या जनतेच्या उत्तम आरोग्य आणि कल्याणासाठी काम केले आहे. स्टेंट , गुडघा शस्त्रक्रिया आणि औषधांच्या किंमती कमी केल्या , यामुळे गरीबातल्या गरीबांना मदत होत आहे.


      सप्टेंबर 2017 ते नोव्हेंबर 2018 पर्यंत म्हणजेच जवळपास 15 महिन्यात सुमारे 1 कोटी 80 लाख लोकांनी प्रथमच भविष्य निर्वाह निधीमध्ये पैसे गुंतवायला सुरूवात केली. यापैकी 64 टक्के 28 वर्षांखालील तरुण आहेत.


      या व्यतिरिक्त आणखी एक तथ्य आहे , आपल्या देशात मार्च 2014 मध्ये सुमारे 65 लाख लोकांची राष्ट्रीय निवृत्ती वेतन योजनेत नोंदणी करण्यात आली होती. गेल्यावर्षी ऑक्टोबरमध्ये ही संख्या वाढून सुमारे 1 कोटी 20 लाख एवढी झाली आहे. हे देखील नव्या नोकऱ्यांशिवाय झाले आहे का ?


      आणखी एक आकडेवारी आहे , दरवर्षी प्राप्तीकर भरतांना बिगर कॉर्पोरेट करदाते देखील आपले उत्पन्न घोषित करतात , त्यांना स्वत:ला पगार मिळत नाही. मात्र , हे लोक येथे नियुक्त लोकांना पगार देतात.


      गेल्या 4 वर्षात देशात 6 लाख 35 हजार नवीन व्यावसायिक तयार झाले आहेत. तुम्हाला वाटते का , की एका डॉक्टरने आपले स्वत:चे क्लिनीक किंवा नर्सिंग होम उघडले आहे आणि त्याने केवळ एका व्यक्तीलाच नोकरी दिली आहे किंवा एखाद्या चार्टर्ड अकाऊंटंटने केवळ एका व्यक्तीलाच नोकरीवर ठेवून आपले कार्यालय चालवले असेल ? नाही.


      हजारो कोटी रुपये खर्चाच्या 99 रखडलेल्या सिंचन योजना पूर्ण केल्या जात आहेत.


      भारत , इस्रायल आणि पॅलेस्टाईन या दोन्ही देशांचा मित्र होईल. भारत , सौदी अरेबिया आणि इराण या दोघांचा मित्र असेल. आपल्या परराष्ट्र धोरणामुळे जागतिक मंचावर भारताचा आवाज बुलंद होत आहे.


      आम्ही देशाच्या जनतेच्या आकांक्षा नेहमीच पूर्ण करू.


      अहंकारामुळे त्यांच्या जागा 400 वरुन 44 पर्यंत कमी झाल्या. देशाप्रती कटिबद्धता आणि मेहनतीमुळे आमच्या जागा 2 वरुन 282 पर्यंत वाढल्या. मी तुम्हाला आश्वासन देतो की , ज्यांनी देशाला लुटले आहे त्यांना नेहमीच नरेंद्र मोदींची भीती वाटत राहिल.


      सूरज जायेगा भी तो कहाँ


      उसे यहीं रहना होगा


      यहीं हमारी सांसों में


      हमारी रगों में


      हमारे संकल्पों में


      हमारे रतजगों में


      तुम उदास मत होओ


      अब मैं किसी भी सूरज को नही डूबने दूंगा। “


      B.Gokhale / S.Kane /P.Kor

    
    
    (Release ID: 1563502) Visitor Counter : 19
    
    
      Read this release in: English