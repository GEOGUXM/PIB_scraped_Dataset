      पंतप्रधान कार्यालय

      आंध्र प्रदेश, तामिळनाडू आणि कर्नाटकला पंतप्रधान उद्या भेट देणार
      Posted On: 09 FEB 2019 6:58PM by PIB Mumbai


    नवी दिल्ली, 9 फेब्रुवारी 201 9


    पंतप्रधान नरेंद्र मोदी उद्या आंध्र प्रदेशमधल्या गुंटूर, तामिळनाडूमधल्या तिरुपूर आणि कर्नाटकमधल्या हुबळीला भेट देणार आहेत.


    पंतप्रधानांचा आंध्र प्रदेश दौरा:


    आंध्र प्रदेशमधल्या गुंटूर येथे येटूकूर बायपासजवळ पंतप्रधान विविध विकास प्रकल्पांचे उद्‌घाटन करणार आहेत. इंडियन स्ट्रॅटेजिक पेट्रोलियम रिझर्व्हच्या 1.33 एमएमटी विशाखापट्टणम धोरणात्मक पेट्रोलियम रिझर्व्ह सुविधेचे पंतप्रधान लोकार्पण करतील. ओएनजीसीच्या वशिष्ठ आणि एस-वन विकास प्रकल्पाचे उद्‌घाटन त्यांच्या हस्ते होईल. कृष्णापट्टणम हे भारत पेट्रोलियमच्या नव्या टर्मिनलचे भूमीपूजन पंतप्रधानांच्या हस्ते होईल. आंध्र प्रदेश आणि शेजारी राज्यांच्या वायू आधारीत औद्योगिक कारखान्याला यामुळे चालना मिळणार आहे.


    पंतप्रधानांचा तामिळनाडू दौरा:


    तिरुपूरमधल्या पेरुमन्नलूर इथे पंतप्रधान विविध विकास प्रकल्पांचे उद्‌घाटन करणार आहेत. ईएसआयसी रुग्णालयाचे भूमीपूजन त्यांच्या हस्ते होणार आहे. चेन्नई इथल्या ईएसआयसी रुग्णालयाचे लोकार्पण त्यांच्या हस्ते होणार आहे. भारत पेट्रोलियम कॉर्पोरेशनचे एन्नोर किनारी टर्मिनल पंतप्रधानांच्या हस्ते राष्ट्राला अर्पण करण्यात येईल. चेन्नई बंदर ते चेन्नई पेट्रोलियम कॉर्पोरेशनच्या मनाली तेलशुद्धीकरण कारखान्यापर्यंतच्या नव्या क्रुड ऑईल पाईप लाईनचे उद्‌घाटन ते करतील.


    पंतप्रधानांचा कर्नाटक दौरा:


    हुबळीतल्या गब्बूर इथे पंतप्रधान विविध विकास प्रकल्पांचे उद्‌घाटन करणार आहेत. धारवाड येथे इंडियन इन्स्टिट्यूट ऑफ टेक्नॉलॉजी तसेच इंडियन इन्स्टिट्यूट ऑफ इन्फर्मेशन टेक्नॉलॉजी या दोन संस्थांचे भूमीपूजन पंतप्रधान करतील. धारवाड शहर गॅस वितरण प्रकल्पाचे लोकार्पण त्यांच्या हस्ते होईल. 1.5 एमएमटी मंगलोर धोरणात्मक पेट्रोलियम रिझर्व्ह सुविधेचे आणि पदूर येथे 2.5 एमएमटी धोरणात्मक पेट्रोलियम रिझर्व्ह सुविधेचे राष्ट्रार्पण करतील.


    चिकजाजूर-मायाकोंडा या 18 किलोमीटर लांबीच्या रेल्वे मार्गाचे दुहेरीकरण हा महत्वाचा कार्यक्रम आहे.


    346 किलोमीटर लांबीच्या हॉस्पेट-हुबळी-वास्को द गामा रेल्वे मार्गाच्या विद्युतीकरणाचे पंतप्रधानांच्या हस्ते उद्‌घाटन होईल.


    धारवाड येथे प्रधानमंत्री आवास योजना (शहरी) अंतर्गत बांधण्यात आलेल्या 2384 घरांच्या ई-गृह प्रवेश पंतप्रधानांच्या उपस्थितीत होणार आहे.


    B.Gokhale/N.Chitale /D. Rane


    

    
    (Release ID: 1564044) Visitor Counter : 6
    
    
      Read this release in: English