      पंतप्रधान कार्यालय

      राष्ट्रपतींच्या अभिभाषणावर लोकसभेत आभार प्रस्ताव सादर करताना पंतप्रधानांचे भाषण
      Posted On: 07 FEB 2019 6:15PM by PIB Mumbai


    नवी दिल्ली, 7 फेब्रुवारी 201 9


    अध्यक्ष महोदया , राष्ट्रपतींच्या अभिभाषणावर त्यांना धन्यवाद देण्यासाठी आज मी इथे उपस्थितीत आहे. यावेळच्या संबोधनात राष्ट्रपतींनी ज्याप्रकारे देशाला दिशा दिली आहे , सरकारचा दृष्टीकोन मांडला आहे. या सरकारचा प्रमुख या नात्याने मी त्यांचे मनःपूर्वक आभार मानतो. सरकारची ओळख प्रामाणिकपणासाठी आहे. या सरकारची ओळख पारदर्शकतेसाठी आहे. गरिबांसाठी असलेल्या संवेदनेसाठी आहे , देशहिताला सर्वोच्च स्थानी ठेवण्यासाठी आहे , भ्रष्टाचारावर कारवाई करण्यासाठी आहे आणि जलद गतीने काम करण्यासाठी आहे. ते टिव्ही वरील दृश्य अजूनही लक्षात आहे जेव्हा नोटा अशा खिशात ठेवल्या जायच्या या चर्चेत आदरणीय मल्लिकार्जुन खरगे , भर्तृहरि जी , वेणुगोपाल जी , हरसिमरत जी कौर बादल , दिनेश त्रिवेदी जी , मोहम्मद सलीम जी , सौमित्र खान जी , अशा अनेक सर्व आदरणीय सदस्यांनी आपले विचार मांडले आहेत.


    एका सार्थक चर्चेचा प्रयत्न झाला आणि सभागृहाने या सर्वांचे म्हणणे ज्याप्रकारे ऐकले , त्यांना प्रोत्साहन दिले , यासाठी विचारांची अभिव्यक्ती असलेले आणि विचारांना प्रोत्साहन देणाऱ्या या संपूर्ण सभागृहाचे मी धन्यवाद व्यक्त करतो. काही टीका देखील झाल्या. हात-पाय नसलेल्या काही गोष्टी देखील झाल्या. काही जण आपल्या मनाला जे जे चांगले वाटते , ते ही देखील बऱ्याच वेळा बोलले. पण मला माहित आहे की हे वर्ष निवडणुकेचे आहे , त्यामुळे प्रत्येकाची काही काहीतरी निकड आहे हे तर स्वाभाविक आहे. काहीतरी बोलावेच लागते आणि म्हणूनच तो प्रभाव असणे नैसर्गिक आहे. पण हेही खरे आहे की येथून गेल्यानंतर आम्ही जनतेला आमच्या कामांचा हिशोब देणार आहोत , कारण हे निवडणुकीचे वर्ष असल्याने , आम्हाला लोकांना हिशोब द्यायचा आहे आणि मी तुम्हा सगळ्यांना आगामी निवडणुकीमधल्या निकोप स्पर्धेसाठी शुभेच्छा देतो. मी लोकसभा निवडणुकीत पहिल्यांदा मतदान करणाऱ्या करोडो तरुणांचे देखील मी अभिनंदन करू इच्छितो. ते सर्व अभिनंदनास पात्र आहेत कारण मतदान करणे किंवा मतदानाचा अधिकार प्राप्त होणे ही काही छोटी घटना नाही. आणि आपण देखील 21 व्या शतकात पहिल्यांदाच लोकसभेसाठी मतदान करणाऱ्या आपल्या या नवीन पिढीचे स्वागत केले पाहिजे कारण देशाच्या धोरण निर्मिती प्रक्रियेचे ते एक भाग बनणार आहेत आणि म्हणून मी त्या नवीन मतदारांना , तरुणांना अनेक शुभेच्छा देतो आणि माझा असा विश्वास आहे की ही नवीन पिढी देशाला दिशा देण्यामध्ये महत्त्वपूर्ण भूमिका बजावेल.


    माननीय स्पीकर महोदय , जेव्हा आपण नव भारताबद्दल बोलतो तेव्हा आपण आशा आणि विश्वासा बद्दल बोलतो. आणि हेही सत्य आहे की निराशाच्या छायेत बुडलेला व्यक्ती समाजासाठी किंवा स्वतःसाठी काहीच करत नाही किंवा ना त्या पिढीसाठी काहीही करू शकत नाही , ज्या व्यक्तींकडे आशा आणि विश्वास आहे त्याच व्यक्ती हे करू शकतात. रडणाऱ्या लोकांच्या बाजूला पाच-दहा लोकं आश्वासन देणारे असतात , परंतु परिवर्तनाचा संकल्प करणारे लोकं त्यांच्या आजूबाजूला फिरकत पण नाहीत. आता जेव्हा मी नव भारताविषयी बोलतो तेव्हा मी स्वामी विवेकानंदांची गोष्ट सांगू इच्छितो. स्वामी विवेकानंद यांनी सांगितले होते- “ भूतकाळाच्या ज्या कालखंडातून आपल्याला जावे लागले ते सर्व आवश्यक होते , कारण विनाशाचा जो काळ मध्ये आला त्यातून बाहेर येत भविष्यातील भारत घडत आहे. ते अंकुरले आहे , त्याला नवीन पालवी फुटली आहे , आणि तो शक्तिशाली वृक्ष , महाकाय वृक्ष बहरायला सुरवात झाली आहे. ” विपरीत परिस्थितीत विकासाची आशा , विश्वास हेच देशाला पुढे घेऊन जातात. आव्हानांना आव्हान देणे हा देशाचा स्वभाव आहे , तोच देश आव्हानांना पराभूत करतो. जे आव्हानांना घाबरून पळतात तेच नवीन नवीन आव्हानांना सामोरे जातात. आणि अशा आव्हानांना आव्हान देण्यासाठी सामान्य माणसाच्या आशा आणि आकांक्षा पूर्ण करण्यासाठी आम्ही पूर्ण शक्तीनिशी काम करत आहोत.


    आज इथे 1947 पासूनच्या काही गोष्टी सांगितल्या गेल्या , चांगली गोष्ट आहे. परंतु कधी असे वाटते की , जेव्हा आम्ही इतिहासाविषयी बोलतो तेव्हा दोन कालखंडाविषयी चर्चा करतो. बीसी आणि एडी आज मी 47 ते 14 मधील भाषण ऐकले त्यानंतर मला वाटते की कदाचित बीसी आणि एडीची त्यांची स्वतःची व्याख्या आहे. बीसी ची त्यांची व्याख्या आहे (बिफोर काँग्रेस) काँग्रेसच्या आधी याचा अर्थ असा की , काँग्रेसच्या आधी देशात काही नव्हते. सगळे व्यर्थ होते आणि एडी चा अर्थ आहे (आफ्टर डाईनस्टी) राजवटीनंतर. याचाच अर्थ जे काही झाले ते त्यांच्या नंतरच झाले , परंतु शेवटी कोणाच्यातरी कामाला तुलनात्मकदृष्ट्या पहायलाच लागते आणि ते काही वाईट नाही , आपल्याला विचलित होण्याचे काही कारण नाही.


    साडेचार वर्षांपूर्वी काय व्हायचे आणि आज काय आहे , साडेचार वर्षात आम्ही कशा प्रकारे प्रगती केली आहे. भारत साडे चार वर्षात 10व्या , 11व्या नंबरच्या अर्थव्यवस्थेवरून आज सहाव्या नंबरवर पोहोचली आहे आणि हे विसरू नका की , जेव्हा 11 व्या स्थानावर पोहोचलो होतो , तेव्हा याच सदनात त्यावेळी बसलेल्या लोकांनी 11 व्या स्थानावर पोहोचल्यावर कौतुक केले होते. मला हे कळत नाही , ज्यांना 11 व्या स्थानावर पोहोचल्याचा इतका अभिमान वाटत होता त्यांना त्याहून अधिक अग्रस्थानी पोहोचल्यावर इतका त्रास का होत आहे ? आधीच्या तुलनेत सर्वाधिक थेट परकीय गुंतवणूक आज भारतात होत आहे. मेक इन इंडियाची ताकद उत्पादनाच्या नवीन उंची गाठत आहे. आज भारत जगातील दुसऱ्या क्रमांकाचा पोलाद निर्मित देश , जगातील दुसरा मोठा मोबाईल निर्मिती करणारा देश , वाहन निर्मिती क्षेत्रातील जगातील चौथ्या क्रमांकाचा देश म्हणून आज भारताची ओळख झाली आहे. पिकं आणि दुधाचे विक्रमी उत्पादन आज भारतात होत आहे. सर्वात स्वस्त इंटरनेट डेटा भारतात आहे आणि याचा सर्वाधिक वापर करणारा जर कोणी असेल तर तो भारतच आहे. स्टार्ट ऑफ इको प्रणालीने ज्या पद्धतीने आपले स्थान निर्माण केले आहे आज त्या मोठ्या मोठ्या परदेशी कंपन्यांना देखील आव्हान देत आहेत. उड्डयन क्षेत्रात जलद गतीने प्रगती होत आहे. परंतु विरोधी पक्ष आहे , विरोध करणे गरजेचे आहे. विरोध केला पाहिजे , मोदींवर टीका केली पाहिजे , आमच्या धोरणांची टीका केली पाहिजे. चांगली गोष्ट आहे , लोकशाहीत हे आवश्यक देखील आहे. परंतु मी हे बघत आहे की मोदीवर टीका करता करता , भाजपावर टीका करता करता देशाविषयी वाईट बोलायला सुरवात करतात , म्हणून देश पिछाडीवर आहे. आपल्यापैकी कोणी चुकुनदेखील देशाविषयी वाईट उद्‌गार काढायला नकोत. खूप गोष्टी आहेत , लंडन मध्ये जाऊन पत्रकार परिषद घेऊन देशाची इज्जत वाढवली आहे का ? खोटी पत्रकार परिषद घेऊन आणि तुम्ही मला विचारत आहात की काय केले. मी आता माझी मर्यादा सोडत नाही , तेच चांगले आहे.


    आज आपले खरगे जी म्हणाले की , मोदी जी जो बाहेर सार्वजनिक ठिकाणी बोलतात , राष्ट्रपतींनी तेच सगळे सभागृहत सांगितले. म्हणजे यावरून हे सिद्ध झाले की , खरे बोलणाऱ्या व्यक्ती बाहेर काहीतरी खोटं बोलतात आणि इथे सभागृहात दुसरंच काहीतरी बोलतात असे नाही. जी व्यक्ती खरं बोलते ती बाहेर देखील तेच बोलते आणि इथे सभागृहात देखील तेच बोलते. आम्ही खरं बोलतो , सार्वजनिक सभांमध्ये देखील खरं बोलतो , लोकसभेत देखील खरं बोलतो आणि पंतप्रधान देखील खरं बोलतात , राष्ट्रपती देखील खरं बोलतात , तुम्ही ह्या गोष्टीची नोंद घेतल्याबद्दल मी तुमचा आभारी आहे. तुमच्या सगळ्यांची समस्या ही आहे की तुम्हाला खरं ऐकायची सवय राहिली नाही.


    तुम्ही म्हणालात मोदी संस्था संपुष्ठात आणत आहे. आपल्या इथे एक म्हण आहे – चोराच्या उलट्या बोंबा. तुम्ही मला सांगा , मला असे वाटते की विचार करायची आवश्यकता आहे. देशावर आणीबाणी लादली कॉंग्रसने , परंतु त्यांच्या मते , मोदी सगळ्याची वाट लावतात. सैन्याचा अपमान केला काँग्रेसने , आणि म्हणतात मोदी सगळ्याची वाट लावतात. देशाच्या लष्कर प्रमुखांना हे गुंड म्हणतात आणि मोदी संस्था संपुष्टात आणतात. सत्ता पालटाच्या मोठ्या मोठ्या गोष्टी काँग्रेस लोक करतात, इतक्या मोठ्या भारताच्या सैन्याला इतका मोठा काळिमा फासला. तुम्हाला माहित नाही , तुम्ही आठवडा , कदाचित दोन आठवड्यांचे राजकारण केले असेल. तुम्ही हे जे पाप केले आहे, मला असे वाटते की , सैन्याचं जे काळीज तुटले आहे , भारतीय सैन्य सत्ता पालट करेल , स्वातंत्र्याच्या इतक्या वर्षात चांगले दिवस आले असतील , वाईट दिवस आले असतील , कमजोर पंतप्रधान असेल , कमजोर सरकार असेल. एक सरकार असेल , काही पक्ष एकत्र येऊन बनवलेलं सरके असुदे , देशाच्या सैन्याने कधीच हे पाप केले नाही. आम्ही हे सर्व बोलतो , फक्त राजकारणासाठी आणि म्हणूनच मला असे वाटते की त्या लोकांनी हे खूपच वाईट केले. आम्ही जबाबदार लोकं आहोत आणि तुम्ही बोलता आम्ही संस्था संपुष्ठात आणत आहोत.


    निवडणूक आयोग , या देशाचा निवडणूक आयोग जगासाठी गौरवाचे केंद्र बनू शकते. छोट्या-मोठया तक्रारी असल्या तरीही सर्व राजकीय पक्षांना निवडणूक आयोगाचे निर्णय मान्य असतात. आपण त्याची देखील वाट लावणार का , आपण त्याच्या विषयी काही विचार करू शकतो का ? त्याचप्रमाणे आपल्या अपयशाच खापर ईव्हीएम वर.....मला आश्चर्य वाटते , देश अर्थसंकल्पावर चर्चा करतोय आणि हे इथे ईव्हीएमच रडगाणं गात आहेत. तुम्ही इतके घाबरलेले....काय झालंय काय तुम्हाला ?


    काँग्रेस न्यायव्यवस्थेला धमकी देत आहे , काँग्रेसशी निगडित लोकं न्यायव्यवस्थेच्या निर्णयांवर ज्याप्रकारे शेरेबाजी करत आहेत , याआधी हे असं कधीच घडलं नव्हतं. न्यायव्यवस्थेचा निर्णय चांगला असो , वाईट असो परंतु त्याचा सन्मान केला पाहिजे कारण आपल्याला ही संस्था वाचवायची आहे. परंतु आपल्याला आवडले नाहीतर काहीपण बोलायचे , काहीही बोलायला लावायचे , काहीही लिहायला लावायचे. तुम्ही संपूर्ण न्यायव्यवस्थेला घाबरवण्यासाठी महाभियोगाच्या नावाचा वापर करत आहात , पूर्ण व्यवस्था अस्थिर करण्याचा प्रयत्न करत आहात आणि तुम्ही आम्हाला सांगताय ?


    हा काँग्रेस पक्षच आहे ज्याने योजना आयोगाला विदुषकांचा समूह म्हणून संबोधले होते. माहित आहे ना असे कोण म्हणाले होते ? आज तुम्ही योजना आयोगाचे इतके गोडवे गात होतात , त्याच योजना आयोगाला तुमच्या एका माजी पंतप्रधानांनी विदुषकांचा समूह म्हणून संबोधले होते. संस्थेचा सन्मान....एकच शब्द पकडला , परंतु तुम्ही जरा स्वतःचे वागणे पण बघा. जवळजवळ 100 वेळा तुम्ही 365 चा गैरवापर केला आहे. निवडून दिलेल्या सरकारांना निलंबित केले आहे. आणि एकट्या इंदिरा गांधींनी पन्नास वेळा याचा वापर केला आहे , 50 वेळा सरकार पाडले आहे आणि 2019 कोणत्या गोष्टीचा स्मृतिदिन आहे , आठवून बघा , मला जरा केरळच्या मित्रांना विचारायचे आहे 1959 मध्ये जेव्हा नेहरू जी पंतप्रधान होते आणि इंदिरा गांधी काँग्रेस अध्यक्ष होत्या , त्या केरळला गेल्या होत्या , माहित नाही काय पाहिले , काय मिळविले काय ऐकले , परत आल्यावर लगेच केरळ मधील डाव्यांनी निवडून दिलेले सरकार निलंबित केले , त्याचा स्मृतिदिन आहे. तुम्ही संस्थाच्या मान-सन्मानाच्या गोष्टी करता. कशाप्रकारे तुम्ही देशासोबत , एनटीआर सोबत , एमजीआर सोबत काय काय केले आम्हाला माहिती आहे.


    इतकेच नाही तर पत्रकार परिषदेत जाऊन तुम्ही मंत्रिमंडळाचे निर्णय फाडलेत. ही कोणती पवित्रता , संस्थांचा कोणता सन्मान आणि ह्यासाठी कृपया आता मोदीकडे बोट दाखवण्याआधी तुम्ही हे लक्षात ठेवा की बाकीची चार बोटं स्वतःकडे आहेत. आणि म्हणूनच ते , खरगे जी एक सभ्य व्यक्ती आहेत पण माहित नाही त्यांची काय मजबुरी आहे , कोणत्या संकटात सापडले आहेत की, एक सभ्य व्यक्ती प्रत्येकवेळी असहमत , प्रत्येकवेळी असहमतता दर्शवते परंतु तुम्ही सदैव आमच्याशी असहमत होतात हे मी सभागृहासमोर सांगेन , नक्की सांगेन आणि असे नाही की अंदाजे 36 तासांनंतर तुम्ही प्राथमिक उपचारांबद्दल विचारत होतात , त्याची गरज आहे का ? एक ज्येष्ठ व्यक्ती म्हणून तुम्ही आमची चिंता करत होतात यासाठी मी तुमचा आभारी आहे.


    अध्यक्ष महोदया जी , या सर्व समस्यांच्या मुळाशी एक सर्वात मोठे कारण आहे ते म्हणजे गरिबीतून आलेल्या एका व्यक्तीने ज्याने कधी दिल्लीचे रस्ते पाहिले नव्हते त्याने इतक्या मोठया राजवटीला आव्हान दिले. हे त्यांना सहनच होत नाही. त्यांच्या मनात हे पक्के होते की , आम्ही या देशावर राज्य करणार ही गादी आमच्या मालकीची आहे , अशावेळी एका कोपऱ्यात पडलेला माणूस समोर येऊन त्यांना आव्हान देतो ही गोष्ट त्यांच्या डोक्यातून अजून जात नाही. ती जी सत्तेची नशा आहे ती नशा त्रासाचे मूळ कारण आहे.


    आदरणीय अध्यक्ष महोदयाजी आता हिशोबाच्या गोष्टी सुरु होत्या आमचे सरकार , तुमचे सरकार , तर मी देखील तुम्हाला सांगतो. गेल्या 55 वर्षात जे झाले नाही ते मी माझ्या 55 महिन्याच्या कालावधीत केला. हे बघा स्वच्छतेची व्याप्ती 55 वर्षात 2014 पर्यंत 40 टक्के होती. आज साडे चार वर्षातील 55 महिन्यांमध्ये 98 टक्क्यांवर पोहोचली आहे. साडे चार वर्षात 10 कोटींहून अधिक शौचालये बांधली आहेत. आणि जे लोकं म्हणतात हे श्रीमंतांचे सरकार आहे तर मला आनंद आहे की माझ्या देशातील 10 कोटी श्रीमंतांसाठी मी शौचालय बांधले आहे. तेच माझे श्रीमंत लोकं आहेत , तेच माझे विश्वास आहेत , तेच माझे आयुष्य आहेत. त्यांचासाठीच जगतो , त्यांच्यासाठीच इथे आलो आहे. 55 वर्षात 12 कोटी गॅस जोडणी आणि 55 महिन्यात 13 कोटी गॅस जोडणी आणि त्यातील 6 कोटी उज्वला योजनेंतर्गत , काम किती वेगाने होते आणि कोणासाठी होते याचा तुम्ही अंदाज बंधू शकता.


    बँकांचे राष्ट्रीयीकरण केले गेले, गरिबांच्या नावावर गोष्टी केल्या गेल्या , राजकारण केले , निवडणुका जिंकत गेले , मत गोळा करत गेले परंतु आपल्या देशात 55 वर्षात 50 टक्के लोकांचीच बँक खाती होती , 55 महिन्यात आम्ही 100 टक्के करण्यात यशस्वी झालो आहोत. तुम्हाला त्रास होत आहे 18 हजार गावांमध्ये वीज पोहोचली आहे. आकडे अजून आकडे पाहूयात याचा अर्थ असा होतो की , 1947 पूर्वी देशातील कोणत्याच गावात वीज नव्हती , तेच सुरु करत आहात तुम्ही....परंतु खरच गेल्या 55 महिन्यात ज्या वेगाने सरकार काम करत आहे , स्वातंत्र्यानंतर इतके अडथळे नव्हते , इतका विरोध नव्हता , कायद्याचा इतका त्रास नव्हता , इतकी प्रसारमाध्यम नव्हती , जर त्यावेळी तुम्ही काम केले असते तर पहिल्या दोन दशकातच प्रत्येक गावात वीज पोहोचली असती. जे काम 20 वर्षात व्हायला पाहिजे होते ते मला येऊन पूर्ण करावे लागले आणि इतकेच नाही 2014 चा तुमचा जाहीरनामा बघा , 2009 चा तुमचा जाहीरनामा बघा , तुमचा 2014 चा जाहीरनामा बघा , तिन्ही जाहीरनाम्यात तुम्ही सांगितले आहे की , आम्ही तीन वर्षामध्ये , 2004 मध्ये सांगितले तीन वर्षात , तुम्ही 2009 मध्ये सांगितले तीन वर्षात , 2014 मध्ये सांगितले तीन वर्षात , तीन वर्षात प्रत्येक घरात वीज पोहोचेल. तुमच्या जाहीरनाम्यात आहे , वीज पोहोचेल. मी आश्चर्यचकित आहे की ते गरिबी हटाओ , गरिबी हटाओचे राजकारण करत राहिले परंतु 2004 मध्ये देखील तीन वर्ष , 2009 मध्ये देखील तीन वर्ष , 2014 मध्ये देखील तीन वर्ष आणि आज घराघरात वीज पोहोचवण्यासाठी मला रात्रंदिवस परिश्रम करावे लागत आहेत. अडीच कोटी कुटुंबांमध्ये वीज पोहोचवण्याचे काम पूर्ण केले आहे.


    आणि येणाऱ्या काळात 100 टक्के विद्युतीकरणाचे काम पूर्ण करण्याचा गौरव आम्ही प्राप्त करू असा विश्वास मी तुम्हाला देतो. काही लोकं तुम्हाला संभ्रमात टाकण्याचा प्रयत्न करतील परंतु आकडेवारी आकडेवारी तर आपण नाकारू शकत नाही. 2014मध्ये तीन वर्षांनंतर देशाच्या जनतेने पूर्ण बहुमताचे सरकार निवडून दिले आहे आणि जेव्हा जोड-तोडीचे भेसळयुक्त सरकार असते तेव्हा परिस्थिती कशी असते याचा अनुभव देशाने घेतला आहे आणि आता तर महाभेसळ सुरु आहे. जर पूर्ण बहुमताने सरकार असेल तर किती निर्णय घेता येतील , किती वेगाने पुढे येऊ शकते आणि निर्धारित महाभेसळ , महाभेसळ इथे पोहोचू शकत नाही. ही महाभेसळ तुम्ही कोलकतात एकत्र करा. या महाभेसळीचे हाल बघा , केरळ मध्ये एक दुसऱ्याचे तोंड नाही बघू शकणार , या महाभेसळीचे नेतृत्व करणाऱ्यांना उत्तरप्रदेश मधून बाहेर हकलले आहे , ही महाभेसळ करणाऱ्यांना.....आणि म्हणून हा महाभेसळीचा खेळ.....अस्थिर सरकार आणि कल्पनीय सरकार यामुळे देशाने 30 वर्ष ही महाभेसळीची परिस्थिती बघितली आहे. आरोग्याविषयी जागरूक समाज भेसळीपासून दूर आहे. ज्या नागरिकांना निरोगी लोकशाही हवी आहे ते देखील या महाभेसळीपासून लांब राहणर आहेत. जेव्हा बहुमतातील सरकार असते तेव्हा देशवासीयांसाठी एक समर्पित सरकार असते , तेव्हा ते कसे काम करते ?


    2014 पूर्वी तुमचे सरकार होते. गरिबांना घर मिळाले पाहिजे , 1947 पासून प्रत्येक सरकार हा विचार केला आहे , परंतु 2014 पूर्वी पाच वर्षात तुमच्या सरकारने 25 लाख घरं बांधली , आम्ही 55 महिन्यांमध्ये 1 कोटी 30 लाख घरं बांधून त्यांच्या चाव्यांचे वाटप केले , आणि घरं देखील अशी , ज्यामध्ये शौचालय आहे , वीज आहे , गॅस जोडणी आहे , अशाच नुसत्या चार भिंती उभारून काम पूर्ण नाही केलं. आज तुमची लोकं देखील येऊन सांगतात की , माझ्या विभागात येऊन घरांचे वाटप।करा....आणि पैसे.....पैसे तर थेट गरिबांच्या खात्यात जमा होतात. कोणी मध्यस्थी नाही.


    2014 मध्ये , 2004 मध्ये , 2009 मध्ये आणि 2014 च्या देखील तुमच्या जाहीरनाम्यात होते आणि तुम्ही सांगितले होते की , ते देखील असेच तीन वर्षे कुठून आणलीत मला माहित नाही , तुमची तीन वर्षांची व्याख्या काय आहे , ती देखील मला माहित नाही. 2004 मध्ये देखील सांगितले होते की तीन वर्षांमध्ये.... प्रत्येक पंचायतीला


    आम्ही ऑप्टिकल फायबर नेटवर्कने जोडू डिजिटल इंडियाच्या दिशेने मार्गस्थ होऊ. 2004 मध्ये सांगितले होते , तीच गोष्ट 2009 मध्ये सांगितली , तीच गोष्ट 2014 मध्ये सांगितली..... ; जेव्हा आम्ही सत्तेत आलो तेव्हा 59 गावांमध्ये ऑप्टिकल फायबर नेटवर्क पोहोचवले. तुम्ही 2004 पासून काम सुरु केले....2014 पर्यंत पोहोचेपर्यंत 59 गावांमध्ये ब्रॉडबँड कनेक्टिव्हिटी. आमच्या 55 महिन्यांच्या सरकारने 1 लाख 16 हजार गावांमध्ये ब्रॉडबँड कनेक्टिव्हिटी पोहोचवली आहे. तुम्ही वचन देत राहिलात आज आमच्या खरगे साहेबांनी, त्यांचा आज शेरोशायरीचा मूड होता आणि कदाचित जी कविता हुस्न या शब्दापासून सुरू होते त्यावर त्यांची नजर गेली. मला हे समजले नाही त्यांना हुस्न वाल्या ओळी का आवडल्या. परंतु त्याच कवितेमध्ये जर ज्या वातावरणात तुमचा जन्म झाला आहे , ज्या वातावरणातून तुम्ही आला आहात , तुम्ही ज्या कुटुंबातून आला आहात. मला माहित आहे आणि मला अभिमान आहे तुमच्या कुटुंबाच्या हिमतीवर , जर तुम्हाला त्या गोष्टी आठवत असतील , तर तुमची नजर हुस्नच्या ओळींकडे गेले नसते. जर असे असते तर तुमचे लक्ष गेले असते आणि मला बऱ्याच वेळा दिवस रात्र तुम्हा लोकांमुळे या गोष्टी लक्षात राहतात. त्या कवितेत लिहिले आहे.....


    जब कभी झूठ की बस्‍ती में सच को तड़पते देखा है ,


    तब मैंने अपने भीतर , किसी बच्‍चे को सिसकते देखा है।


    तुमच्या खोट्या व्यवहारांमुळे काय होते , हे तुम्हाला या कवितेत दिसायला पाहिजे परंतु ते तुम्हाला दिसले नाही...त्याच कवितेत पुढे म्हंटले आहे....संवेदना असती परंतु सत्तेच्या वाटेवर ती जर कुठे हरवली असेल...ती असती तर त्यातली पुढच्या भावना मनात घर करून गेल्या असत्या. पुढील ओळी आहेत....


    अपने घर की चारदीवारी में , अब लिहाफ़ में भी सिहरन होती है ,


    जिस दिन से किसी को गुर्बत में , सड़कों पर ठिठुरते देखा है।


    म्हणूनच संवेदना होते , त्रास होतो तेव्हा कुठे गोष्टी घडतात ,


    काँगेसची 55 वर्ष... सत्ता उपभोगाची 55 वर्ष , आमचे 55 महिने...सेवाभावनेचे 55 महिने , 55 वर्षांचा सत्ताभोग आणि 55 महिन्यांचा सेवा भाव आणि जेव्हा धोरणं स्पष्ट असतात , विचार स्वछ असतील , इच्छाशक्ती चांगली असेल , दृढ निष्ठा असेल तर आम्ही 24 गरिबांसाठी , देशाच्या कल्याणासाठी , देशाच्या विकासासाठी स्वतःला समर्पित करण्यासाठी एक नवीन ऊर्जा , एक नवीन प्रेरणा निरंतर मिळवत राहू.


    तुम्ही कशाप्रकारे काम करता ? मी 21 व्या शतकातील मतदारांना याची आठवण करून देऊ इच्छितो की कशाप्रकारे 55 वर्ष सत्तेचा उपभोग घेतला जात होता. जेव्हा राष्ट्रकुल स्पर्धा सुरू झाल्या , देशाचा गौरव संपूर्ण जगात पोहोचवण्याची ही सुवर्ण संधी होती परंतु एकीकडे आमचे खेळाडू पदक जिंकण्यासाठी परिश्रम करत होते तर दुसरीकडे हे राष्ट्रकुल मध्ये स्वतःची संपत्ती उभारण्यात व्यस्त होते.


    2-जी स्पेक्ट्रम चे वितरण , तुम्ही बघितलं तर लक्षात येईल की , 2-जी स्पेक्ट्रम मध्ये जे काही झाले तो सगळा सत्ता उपभोगाचा परिणाम होता आणि स्वकीयांना फायदा करून द्यायचा होता. लोकांना स्वस्त डेटा मिळावा , लोकांचा फोनवर बोलण्याचा खर्च कमी व्हावा असे आम्हाला वाटायचे आणि म्हणूनच आम्ही मोठ्या प्रमाणात स्पेक्ट्रमचा लिलाव केला.


    बँकिंग प्रणाली काय करून ठेवली होती. फोन बँकिंग सुरु होते , नामधारी व्यक्तींना कळले की , कोणाला मदतीची गरज आहे ते बँकेत फोन करायचे. पैसे बँकेतून दिले जायचे कुठे पोहोचायचे , कोणत्या कामासाठी , कोण घेऊन जायचे. आता सगळ्या गोष्टी बाहेर येत आहेत तर समस्या वाढत आहेत. स्वातंत्र्यानंतर 2008 पर्यंत बँकांनी 18 लाख कोटी रुपयांचे कर्ज घेतले होते , ही गोष्ट आपण विसरू शकत नाही. परंतु सत्ता उपभोगाचे जे राजकारण सुरु होते , देश चालवण्याची जी पद्धती होती त्या 55 वर्षाच्या सत्ता उपभोगाचे परिणाम बघा....2008 ते 2014 , सहा वर्षात हे 18 लाख कोटींहून 52 लाख कोटी झाले आहेत. हा फोन बँकिंगचा परिणाम होता..लोकांचे पैसे होते , लुटत होते. कोणी विचारणारे नव्हते. ही तुमची पद्धत होती , हे 21 व्या शतकातील मतदारांना माहित असले पाहिजे. की कशाप्रकारे देशाला.....आणि त्यांना....ते लहान असतील तेव्हा हे सगळे खेळ सुरु होते , आता त्या लोकांना शिक्षित करणे हे आमचे काम आहे.


    मुद्रा योजनेमुळे आम्ही 7 लाख कोटी हे तेच पैसे आहेत जे तुम्ही 2014 मध्ये सोडून दिले होते , हे तर वाढलेले व्याज आहे , एक नवीन एनपीए वाढत नाही. हे जे तुम्ही सोडून गेला होतात त्याचे व्याज वाढत आहे. आणि आम्ही असे कायदे आणले आहेत ज्यामुळे तीन लाख कोटी रुपये परत यायला सुरुवात झाली आहे. आम्ही मुद्रा योजनेतून 7 लाख कोटी रुपये दिले आहेत. हे पैसे त्या लोकांना दिले आहेत ज्यांच्याकडे कोणतेही तारण नव्हते आणि त्यांनी स्वरोजगार सुरु केला. त्यांनी रोजगाराच्या संधी निर्माण केल्या. हे काम आम्ही केले आहे. जे पळून गेले ते ट्विटरवर रडत आहेत की मी तर 9 हजार कोटी घेऊन पळालो होतो परंतु आता मोदीने माझे 13 हजार कोटी रुपये जप्त केले. ते रडत आहेत. ट्विटर वर बोलत आहेत. आणि बोलतील की , सकाळी उठल्यावर कळते की माझी आज ही संपत्ती माहिती पडली आणि ती जप्त केली. जगातील कोणत्याही देशात संपत्ती असेल ती देखील जप्त केली. हा कायदा आम्ही तयार केला. लुटारूंना तुम्ही लुटून दिले आम्ही कायदा बनवून ते परत आणण्याचा प्रयत्न केला.


    अध्यक्ष महोदया , मला वाटते की आमच्या काँग्रेसच्या मित्रांनी काही काम आउटसोर्स केली आहेत , परंतु दोन दिवसांपूर्वी मदत करा थोडतरी आपल्याला काही करावे लागेल. माननीय अध्यक्षा जेव्हा सर्जिकल स्ट्राईकची


    गोष्ट आली तेव्हा काँग्रेस म्हणाले , मी इथे उरी चित्रपटाविषयी चर्चा करत नाही. मी सर्जिकल स्ट्राईक विषयी बोलत आहे तेव्हा कांग्रेसने सांगितले की आमच्या काळात देखील सर्जिकल स्ट्राईक केले होते. हा......हा तुमच्याकडे सगळे आहे. तुम्ही सर्वकाही आहात तुमच्याकडे सर्वकाही आहे तुम्हाला बराचवेळ बोलायला दिले. त्यावेळी लष्कराची तुम्ही जी परिस्थिती केली त्यानुसार तुम्ही सैन्याला एकप्रकारे नि:शस्त्र केले होते. ते सर्जिकल स्ट्राईक करण्याच्या स्थितीतच नव्हते. तुम्ही त्यांचे असे हाल केले होतेत. त्यावेळी बुलेट प्रुफ जॅकेट उपलब्ध नव्हते. तुम्ही सर्जिकल स्ट्राईकचा विचार पण कसा करू शकता आणि तुम्ही भारताच्या डोळ्यात धूळफेक करत आहात. संपर्काची काही साधने नव्हती , हेल्मेट नव्हते , चांगल्या दर्जाचे बूट नव्हते , मी तर अजून युद्ध सामग्रीची गोष्टच केली नाही ते तर मी सामान्य प्रणाली बद्दल बोलत आहे.


    2009 मध्ये भारतीय लष्कराने 1 लाख 86 हजार बुलेट प्रूफ जॅकेटची मागणी केली होती , पाच वर्षांनंतर 2014 पर्यंत देखील बुलेट प्रूफ जॅकेट खरेदी केले नव्हते.... आणि ते सर्जिकल स्ट्राईकच्या गोष्टी करतात. ही सगळी परिस्थिती समजून घेतल्यानंतर आम्ही 2016 मध्ये 50 हजार बुलेट प्रूफ जॅकेट खरेदी केले आणि 2018 मध्ये सगळे 1 लाख 86 हजार बुलेट प्रूफ जॅकेट आमच्या जवानांना दिले.


    2014 नंतर देशाचे नागरिक समजूतदार झाले आहेत , काही चुका करत नाहीत परंतु 2014 नंतरही युपीएच सरकार बनलं असत, तर देशाचे गौरव असलेले तेजस्वी लढाऊ विमान आज जमिनीवरच असते, हवेत नसते. जुलै 2016 मध्ये आम्ही 45 तुकड्यांचा समावेश केला आणि 83 तेजस्व विमान खरेदी करायला मंजुरी दिली. तुम्हाला या गोष्टींची कधीच काळजी वाटली नाही , सैन्याने शक्तिशाली व्हावे याचा तुम्ही कधीच विचार केला नाही.


    देशाचे संरक्षण करत असलेल्या जवनांसाठी तुम्ही इतके संवेदनाहीन का होता , तुम्ही काँग्रेस ने मागच्या सरकारांनी दहा वर्षात लष्कर , वायुसेना , नौदलाच्या गरजांकडे दुर्लक्ष का केले ? कल्पना करा त्यावेळी जर आपल्या शत्रू देशांनी काही कारवाई केली असती तर आज देश कुठे उभा असता , तुम्ही इतका गंभीर गुन्हा केला आहे की , यासाठी देश तुम्हाला कधीच माफ करणार नाही. आज ज्या प्रकारच्या परिस्थितीज आम्ही काम करत आहोत आपल्या सैन्याचे आधुनिकीकरण झाले पाहिजे आणि त्यासाठी आम्ही ,....


    तुम्ही मला सांगा असे काय कारण आहे की , देशाने गेल्या तीन दशकांपासून आमच्या सैन्याला पुढील पिढीचे एकही लढाऊ विमान दिले नाही. 30 वर्षात एकही नाही आणि आमच्या शेजारील देशांचे युद्ध सामर्थ्य वाढतच आहे. परंतु देशाचा सुरक्षेचा हा मुद्दा देशासोबत विश्वासघात केल्यासारखे नाही का , त्यांची काही जबाबदारी नव्हती का ? एका-एका आरोपाला निर्मलाजींनी चोख उत्तर दिले आहे. सर्वोच्च न्यायालयाने प्रत्येक पैलू नीट तपासला आहे आणि मुख्य प्रश्न तर हा आहे की , आपल्या सैन्याच्या हातात चांगली हत्यारे असावीत , आपले वायुदल बळकट व्हावे असे काँग्रेस पक्षाला वाटत नाही का. मी गंभीर आरोप करत आहे. आपले वायू दल बळकट व्हावे अशी काँग्रेसची इच्छा नाही का , कोणाच्या भल्यासाठी राफेलचा सौदा रद्द करत आहेत. तुम्ही कोणत्या कंपनीच्या भल्यासाठी हा खेळ खेळत आहात. तुम्ही अशाप्रकारे देशसेवा करता का. 30 वर्षांपर्यंत तुम्ही देशाच्या सैन्याला नि:शस्त्र ठेवले होते आणि इतिहास याचा साक्षीदार आहे..... काँग्रेस पक्ष आणि त्यांच्या युपीए सरकारच्या सत्ता उपभोगाच्या कालखंडात कोणत्याही दलाली शिवाय संरक्षण करार झालेच नाहीत.


    मी विचार करत होतो की , राफेल विषयी ते इतक्या आत्मविश्वासाने खोटं कसे बोलू शकतात. जेव्हा मी तपशील पहायला सुरवात केली तेव्हा मला कळाले की , ते हे समजत होते की , गेल्या 55 वर्षांच्या सत्ता उपभोगाच्या काळात एकही संरक्षण करार हा दलालीशिवाय झाला नाही. कोणी काका , कोणी मामा..... जेव्हा पारदर्शकपणे , प्रामाणिकपणे देशाच्या हवाई दलाला बळकट करण्याचे काम सुरु आहे. त्यामुळे माननीय अध्यक्षा हे काँग्रेसचे लोकं जरा गडबडले आहेत. त्यांना खरं ऐकायची सवय राहिलेली नाही आणि आता त्यांचे चेहरे उतरले आहेत....आम्ही सत्तेत आल्यानंतर देशातील वेगवेगळ्या संस्थांना पत्र पाठवली आहेत. आम्ही सांगितले तुम्हाला एफसीआरए कायद्यांतर्गत परदेशातून धन मिळण्याची परवानगी मिळाली आहे , त्यामुळे तुम्ही तुम्हाला मिळणाऱ्या पैशाचा हिशोब द्या. परदेशातून येणारा पैसा कुठे वापरता. एवढेच.....कुठे छापा नाही टाकला. कोणत्याही आयकर अधिकाऱ्याला जावं नाही लागले , एक छोटेस पत्र पाठवल आणि तुम्हाला आश्चर्य वाटेल , परदेशातून पैसे घेणाऱ्या आपल्या देशातल्या 20 हजारांहून अधिक संघटनांनी आपली दुकाने बंद केली. या 20 हजार संस्थां काय करायच्या....सीमेनजीकच्या गावांपासून , संसदेपर्यंत , न्यायपालिकांपर्यंत दबाव टाकण्याचे काम करायच्या. त्यांना लगाम घालण्याचे काम आम्ही केले आहे. भारताचे नुकसान करणाऱ्या.... 20 हजार संस्था....तुम्ही हे थांबवू शकत नव्हतात , का चालू दिलत तुम्ही , का आशीर्वाद दिलेत , त्याच्यात तुमचा काय फायदा होता , परदेशातून पैसे कोणासाठी आणले जायचे. आम्ही ह्या विरुद्ध लढत आहोत आणि म्हणूनच चारी बाजूंनी आम्हाला अभद्र भाषा ऐकायला मिळत आहे , शिव्या ऐकायला मिळत आहेत , घाणेरडे आरोप होत आहेत याचे एकच कारण आहे ते म्हणजे इतक्या लोकांना त्रास होत आहे , एक प्रामाणिक , खरे सरकार , देश हिताचा विचार करणारे सरकार येते तेव्हा काय होते ते यावरून कळते. 20 हजार संस्था खूप मोठा आकडा आहे आणि मी आता बघत आहे , जी खूप मोठी मोठी नावं होती ते अधिकृतपणे भारतातील आपल व्यवसाय बंद करून दुसऱ्या नावाने भारतात परतण्याचा मार्ग शोधत आहेत , ही परिस्थिती निर्माण झाली आहे तुम्ही पहिले असेल.


    मला लक्षात आहे , गुजरात मध्ये सरदार सरोवर धरण , नर्मदा....पंडित नेहरू यांनी पायाभरणी केली होती , पंडित नेहरूंनी आणि मी त्याचे उद्घाटन केले , देशाचे किती पैसे आणि परदेशी पैशाचा गैरवापर करणाऱ्या स्वयंसेवी संस्था.....कोणी थांबवलं नाही यांना आणि येणाऱ्या काळात हा आकडा वाढू शकतो कारण आम्ही पै नी पै चा हिशोब घेत आहोत.


    अध्यक्ष महोदया 55 वर्षांच्या सत्ता उपभोगामुळे काही पक्षांच्या लोकांच्या सवयी खराब झाल्या आहेत ते स्वतःला सम्राट समजतात आणि बाकीच्यांना हीन दर्जाचे , प्रत्येक व्यवस्थेला निकृष्ट समजतात , सगळ्यांचा अपमान करणे हा तर जणू त्यांचा स्वभावच आहे. प्रत्येकाला अपमानित करणे हे तर त्यांच्या स्वभावात आहे आणि म्हणूनच सर न्यायाधीशांना वादाच्या भोवऱ्यात ओढायचे , संपूर्ण वातावरण खराब करण्याचा प्रयत्न केला , न्यायव्यवस्थाचा अपमान करणे , रिझर्व्ह बँकेचा अपमान केला , लष्कर प्रमुखांचा अपमान करणे , निवडणूक आयोगाचा अपमान करणे , देशातील सर्वात मोठ्या तपास संस्थेचा अपमान करणे , लोकशाहीचा अपमान करणे..... मला असे वाटते की सत्ता उपभोगामुळे तुमच्यात आलेली ही विकृती आहे. आणि महात्मा गांधींना खूप आधीच याची चाहूल लागली होती की काँग्रेसलाच सर्वाधिक प्रमाणात रोगांची लागण होते ; आणि म्हणूनच महात्मा गांधींनी त्यावेळी सांगितले होते काँग्रेसचे विसर्जन करा , काँग्रेस मुक्त भारत हे माझे स्वप्न नाही , मी तर महात्मा गांधींची इच्छा पूर्ण करत आहे. आणि हे 150 वे वर्ष आहे , महात्मा गांधींना ही श्रद्धांजली अर्पण करायचीच आहे. कितीही भेसळ करा तुम्ही वाचणार नाहीत. आमच्या साठी आमच्या संस्था वेगळ्या आहेत. आमच्या साठी आमच्या पेक्षा मोठा पक्ष आहे आणि त्याहूनही मोठा आमचा देश आहे. आणि म्हणूनच माननीय अध्यक्षा जी , संविधान संस्थाचा अपमान , भ्रष्टाचार , वंशवाद हे सगळे प्रकार काँग्रेसच्या मित्रांनी स्वीकारले आहेत , त्यांच्यासाठी ही सगळी संस्कृती बनली आहे. आणि म्हणूनच हा महाभेसळीचा खेळ आरामात सुरु आहे , सर्व वंशवादी आहेत. हे सगळे मोठ्या प्रमाणत आहेत , मग तर हे अगदी स्वाभाविक आहे.....


    आज संपूर्ण बहुमताचे सरकार आहे , जर अटल बिहारी वाजपेयी यांना देखील माझ्यापेक्षा जास्त बहुमत मिळाले असते तर आज देश कुठच्या कुठे पोहोचला असता , आम्हाला माहीत आहे जी लोकं आज तुमच्याकडे आली आहेत ते त्यावेळी देखील आमच्यासोबत नव्हते , त्यावेळी देखील त्यांनी असेच फसवले होते.


    आज बाबा साहेब आंबेडकरांचा उल्लेख झाला , एकदा बाबासाहेब आंबेडकर म्हणाले होते , आणि असे होऊ शकते की चुकीच्या रस्त्यावर गेलेल्या काही लोकांना ज्यांची बाबासाहेब आंबेडकरांवर श्रद्धा आहे त्यांना हे उपयोगी येईल. बाबासाहेब आंबेडकरांनी सांगितले होते की , काँग्रेस मध्ये सहभागी होणे म्हणजे आत्महत्या करण्यासारखे आहे. हे बाबासाहेब आंबेडकरांचे वाक्य आहे.


    अध्‍यक्ष महोदया आज इथे सभागृहात.... खरगे महोदय तुमचा CR कोणी खराब करणार नाही , चिंता करू नका तुम्हाला सत्तायु व्हायचे आहे. आमच्या शुभेच्छा तुमच्या सोबत आहेत.


    अध्‍यक्ष महोदया , आज इथे सभागृहात महागाईबाबत देखील काही चर्चा झाली. वस्तुस्थितीपासून पूर्णपणे दूर , सत्य परिस्थितीपेक्षा वेगळी , मी त्या सर्वांना ही आठवण करून देईन , एके काळी आपल्या देशात दोन गाणी खूप प्रसिद्ध झाली होती. एक होते बाकी कुछ बचा तो महंगाई मार गई , हे एक गाणे होते आणि दुसरे गाणे होते महागाईबाबत जे खूप लोकप्रिय झाले होते. महंगाई डायन खाये जात है.... महंगाई डायन खाये जात है. आता ही दोन गाणी कोणत्या कार्यकाळातील होती , पहिले गाणे लोकप्रिय झाले तेव्हा श्रीमती इंदिरा गांधी पंतप्रधान होत्या आणि इन्फ्लेशन म्हणजे महागाईचा दर 20 टक्क्यांपेक्षा जास्त होता आणि दूसरे गाणे रिमोट कंट्रोलवाले सरकार होते आणि त्यावेळी दहा टक्क्यापेक्षा जास्त इन्फ्लेशन होते. त्यावेळी ही गाणी लिहिली गेली आणि तेव्हा ही गाणी लोकप्रिय झाली होती. महागाई आणि तुमचे... अतूट नाते आहे... अतूट नाते. या देशात ज्या ज्या वेळी काँग्रेस आली महागाई नेहमीच वाढली आहे. इंदिराजींच्या वेळी 30 टक्क्यांहून जास्त झाले होते इन्फ्लेशन. आता तुम्ही 1947 पासून सुरू करत होता काल... मी जर सर्व गोष्टी खुल्या केल्या तर माहीत नाही काय काय उघड होईल ते आणि म्हणूनच गेल्या साडेचार वर्षात महागाईचा दर 55 महिने सेवाभावाने चालणाऱ्या सरकारने 4 टक्क्यांच्या मर्यादेत नियंत्रणात ठेवला आहे. मध्यम वर्गीय समाजासाठी आमचे सरकार सातत्याने खूप मोठ्या प्रमाणावर मदत करत आहे. कारण देशात ज्या प्रकारे आर्थिक घडामोडी होत आहेत , मध्यम वर्गीयांच्या आशा आकांक्षा वाढणे अगदी स्वाभाविक आहे आणि मला असे वाटते की कोणत्याही देशाच्या प्रगतीसाठी विकासासाठी हे खूप अनिवार्य अंग आहे जो अनुभव आज देशाला 55 महिन्यांपासून येत आहे. नव्या नव्या इच्छा , नव्या- नव्या अपेक्षा , नव्या नव्या आकांक्षा ही विकासाची सर्वात मोठी खूण आहे. जे आज देशात पाहायला मिळत आहे , काही लोकांना आशा , अपेक्षांचे ओझे वाटत असते. मी त्याकडे गौरवाने पाहतो कारण त्या धावत राहण्याची , काही तरी नवे करण्याची प्रेरणा देत असतात.


    जीएसटीनंतर आम्ही जीवनावश्यक वस्तू कराच्या कक्षेबाहेर आणण्याचे काम केले आहे , तुम्ही जरा आठवा दुधावर देखील कर लावला जायचा , न जाणो कोणकोणत्या वस्तूंवर तुम्ही कर आकारत होतात. ते दिवस.... तुम्हाला बोलण्याचा अधिकारच नाही आणि सरासरी कर जीएसटीपूर्वी 30 टक्क्यांपेक्षा जास्त असायचा आणि तुम्ही... तुम्ही अशा गोष्टी सांगत आहात जसे आता जीएसटी परिषद निर्णय घेत असते , त्यात तुमच्या पक्षाचे लोक देखील असतात आणि तुमच्या पक्षाचे मुख्यमंत्री आणि तुमच्या सरकारचे लोक देखील असतात.


    आज 99 टक्के वस्तू 18 टक्के किंवा त्यापेक्षा खाली आल्या आहेत , या अर्थसंकल्पात देखील प्राप्तिकरात 5 लाख रुपयांची सूट देण्याचे काम आम्ही केले आहे आणि ही मागणी आमच्या काळात झाली होती असे नाही , जेव्हा अर्थतज्ञ पंतप्रधान होते तेव्हा ही मागणी होत होती. 1992 मध्ये अशी मागणी झाली होती. पण इतक्या वर्षात तुम्ही कधी लक्ष दिले नाही , आम्ही त्याची चिंता केली , आम्ही ते केले आहे.


    शिक्षणासाठी कर्ज, आपल्या मध्यम वर्गातील कुटुंब शिक्षणासाठी कर्ज घेत असते. ते 15 टक्क्यांनी कमी होऊन आम्ही त्यांचे व्याज 11 टक्के केले आहे आणि त्याचे कारण जर एक तरुण विद्यार्थी 10 लाख रुपयांचे कर्ज घेत असेल तर त्याचे कर्ज परत फेडतांना त्याची सव्वा लाख रुपयांची बचत होते. त्याच प्रकारे जर तो घरासाठी बँकेकडून कर्ज घेत असेल तर मध्यम वर्गीय कुटुंबाची बँकेत पैसे जमा करताना पाच ते सहा लाख रुपयांची बचत होते. हे काम आम्ही केले आहे. त्याच प्रकारे एलईडी बल्ब मला खरोखर आश्चर्य वाटते की असे काय कारण होते की यूपीएच्या काळात एलईडी बल्ब रुपये 300 , 400 , 450 मध्ये मिळत होते आणि असे काय कारण आहे की आम्ही आल्यानंतर ते 60 , 70 रुपयांवर आले आणि देशात कोटी-कोटी एलईडी बल्ब विकले गेले आहेत. किती कोटी रुपयांचा पैसा गरीब आणि मध्यमवर्ग कुटुंबांचा वाचला आहे , त्याचा तुम्ही अंदाज करू शकता. याच एलईडी बल्बमुळे देशाचे 50 हजार कोटी रुपयांचे बिल कमी झाले आहे. जे 50 हजार कोटी रुपये दरवर्षी मध्यमवर्गीय कुटुंबांच्या खिशात वाचले आहेत. जर 50 हजार कोटी रुपयांचे पॅकेज मी जाहीर केले असते तर प्रसारमाध्यमांमध्ये चोवीस तास चर्चा चालली असती , प्रत्येक वर्तमानपत्रात हेडलाईन असली असती. हे काम आरामात 50 हजार कोटी रुपये वाचवून देशाच्या मध्यमवर्गीय कुटुंबाची मदत करण्याचे काम आमच्या सरकारने केले आहे.


    हृदयरोगात वापरले जाणारे स्टेंट किती महाग होते ते स्वस्त केले. हे करून दाखवले आम्ही मोफत डायालिसिस सुविधा जिल्हा पातळीपर्यंत घेऊन गेलो आहोत. पूर्वी गरीब व्यक्तीला डायालिसिससाठी दोन दोन हजार रुपये , तीन तीन हजार रुपये खर्च करावे लागत होते , आज त्याचे उपचार मोफत करण्याचे काम आमच्या सरकारने केले आहे. पाच हजारपेक्षा जास्त जनऔषधी केंद्र आम्ही सुरू केली आहेत. त्या जनऔषधी केंद्रांचा हा परिणाम आहे की आज गरीब कुटुंबे ज्यात संयुक्त कुटुंबे असतील , 60 पेक्षा जास्त वयाचे 1-2 लोक राहात असतील , तर काही ना काही औषधे त्यांना रोजच्या रोज आणून देण्याचे काम असते , औषधे आणायची , खरेदी करायची , आज 100 रुपयांची औषधे जेनेरिक औषधांच्या रुपाने 30 रुपयात मिळू लागली आहेत. हा मध्यम वर्गाचा सर्वात जास्त लाभ करून देण्याचे काम आम्ही केले आहे , त्याच प्रकारे गरीबांच्या उपचारांची आम्ही चिंता केली आहे. मला आश्चर्य वाटते की आयुष्मान भारताच्या योजनेत मोदींच्या चिठ्ठीच्या मुद्दयावर चिंताग्रस्त आहेत , एका प्रकारे चिठ्ठी लिहिली तर देशाचा पंतप्रधान खूप मोठी जबाबदारी घेत असतो , खूप मोठी वचनबद्धता व्यक्त करत असतो आणि सामान्य माणसाला ही हमी देत असतो की तुम्ही चिंता करू नका मी तुमच्या सोबत आहे. तुम्ही.... तुम्ही आणि खरोखरच सभागृहाला आनंद झाला पाहिजे की या देशातील गरीब जे गरिबीमुळे मृत्यूची वाट पाहात असायचे. पण रुग्णालयात जाण्याचा मार्ग त्यांना मान्य नव्हता आणि ते साधारण जडी-बूटी घेऊन आपले दिवस घालवत होते. अतिशय गंभीरात गंभीर आजार अंगावर घेऊन ते दिवस घालवत असायचे. कुटुंबातील लोकांचीही स्थिती अशी असायची की आता करायचे काय ? 2-2 , 3-3 , 4-4 वर्षांपासून गंभीर आजारी असलेले लोक देखील आता आयुष्मान भारत योजनेला शंभर दिवसांपेक्षा जास्त दिवस झाले नसतील आणि आतापर्यंत जवळ जवळ 11 लाख गरीबांनी याचा यापूर्वीच फायदा घेतला आहे आणि गंभीर प्रकारच्या आजारांमध्ये त्याचा फायदा झाला आहे. दर दिवशी 15 हजारपेक्षा जास्त गरीब या आयुष्मान भारत योजने अंतर्गत त्याचा फायदा घेत आहेत. हे आपल्या सर्वांचे दायित्व आहे , मी पाहिले आहे की पंतप्रधान मदत निधीमधून आमचे सर्व खासदार पत्र लिहित असतात की आमच्या भागात कर्करोगाचा आजार आहे पंतप्रधान मदत निधीमधून पैसे द्या आणि पंतप्रधान मदत निधीमधून आम्ही हे काम सातत्याने करत आहोत. माझ्या पूर्वीच्या पंतप्रधानांनी देखील हे केले होते. पण आता या आयुष्मान भारत योजनेनंतर कोणत्याही खासदारावर अशा प्रकारचे पत्र लिहिण्याची वेळ येत नाही , त्याला गोल्ड कार्ड मिळाले तर त्याचे काम लगेच होते. पूर्वी पंतप्रधान मदत निधीतून काही मर्यादेपर्यंत पैसे दिले जात होते , आता तर त्याचा पूर्ण खर्च दिला जात आहे. प्रत्येक खासदार पंतप्रधान मदत निधीतून पैसे मिळाल्यानंतर भेटून समाधान व्यक्त करायचा की माझ्या भागातील लोकांचा फायदा झालाय. मी त्यांनाही पत्र लिहीले. पंतप्रधान निधीतून लाभार्थ्याला पैसे मिळाले की, मी त्यांना पत्र लिहितो की खात्री करा की आजारी व्यक्तीलाचे पैसे मिळाले की नाही. पंतप्रधान मदत निधीमधून जितका पैसा मिळतो तेव्हा मी पत्र लिहितो की हे पक्के असले पाहिजे की ती व्यक्ती आजारी होती की नव्हती आणि पत्र लिहितो. आम्ही जेव्हा गुजरातमध्ये होतो तेव्हा आम्ही एक प्रयोग केला होता , सर्किट हाऊसमध्ये लोक राहात होते , नेते लोक असले तर त्यांना सर्किट हाऊस मध्ये सवलत मिळते , तर आमच्या सर्किट हाऊसचे एक व्यवस्थापक होते , जितके लोक राहायचे त्यांना ते पुन्हा एक पत्र लिहायचे की अमुक तारखेला तुम्ही आणि तुमची पत्नी आला होता. तुमची कोणतीही गैरसोय होणार नाही , साहेब स्थिती अशी झाली की लोक यायचेच बंद झाले. मी पत्र लिहितो की तुम्हाला आजारपणामुळे मी इतका पैसा पाठवला आहे , तुमचे आरोग्य ठीक असेल या कारणाने....आणि त्याला नंतर आधारशी देखील जोडले. एका नव्या पैशाचे लिकेज नाही.... पण आयुष्मान भारताच्या माध्यमातून मी सर्व खासदारांना हा आग्रह करेने की तुम्ही निवडणुकीला सामोरे जात आहात , जितके गरीब असतील तुमच्या मतदारसंघात त्यांना तुम्ही आयुष्मान भारतचा लाभ देऊ शकता. मी अगदी निकोप स्पर्धेसाठी निमंत्रित करत आहे तुम्हाला , गरीबांचे भले होईल , निवडणूक तर येईलच , भाऊ सध्या दोन तीन महिने आहेत काही तरी काम करा. तुम्हाला संधी आहे यासाठी तुम्हाला सांगतो.


    अध्‍यक्ष महोदया , एक विशेष योजना आहे ज्याविषयी मला सविस्तर सांगायचे आहे. घटना दुरुस्ती करून आम्ही देशातील गरीब युवकांची स्वप्ने साकार करण्यासाठी सोय तर केली आहे पण सामाजिक तणाव जितका कमी करता येईल तितका कमी करू शकतो , असा रस्ता आम्ही निवडला आहे. SC, ST, OBC या व्‍यवस्‍थेला अजिबात धक्का न लावता 10 टक्के गरीबांचे आरक्षण हा विषय आम्ही आल्यानंतर आला असे नाही तर तो आधीपासून होता. आम्ही ते धाडस दाखवले आणि मी या सभागृहाचा अतिशय आभारी आहे आणि सर्वांचा आभारी आहे की सर्वांनी सर्वसहमतीने यामध्ये आम्हाला साथ दिली , याबद्दल मी आज आभार मानण्याची ही संधी साधत आहे , प्रत्येकाचे आभार मानत आहे , पण याच बरोबर बाकी कोणावरही अन्याय होऊ नये , यासाठी शिक्षण क्षेत्राच्या प्रमाणाअंतर्गत जागा वाढवण्याचा निर्णय देखील घेतला आहे जेणेकरून आपला जो प्रगतीचा प्रवास आहे , त्यामध्ये कोणतेही अडथळे येता कामा नये.


    55 वर्षांची सत्ता उपभोगल्यानंतर रोजगारांच्या संदर्भात एखादी प्रमाणित व्यवस्था निर्माण झाली नव्हती. 55 वर्षात आमचा तो जाहीरनामाच नव्हता , जुन्या सरकारांनी रोजगारांना लक्षात घेऊन व्यवस्था विकसित करायला हवी होती , कोणती व्यवस्थाच नाही आणि त्यासाठी सत्तेचा उपभोग घेण्यात गुंतलेल्या लोकांची जबाबदारी जास्त. आम्ही आल्यावर असा प्रयत्न केला की जर 100 क्षेत्रात नव्या नोकऱ्या उपलब्ध होत असतील , तर त्यापैकी केवळ 7-8 क्षेत्रांची मोजणी करून आम्ही मोठे-मोठे अंदाज लावले , आज जी गती आहे 100 क्षेत्रात रोजगार... 7 किंवा 8 मध्ये प्रतीकात्मक सर्वेक्षण होते आणि त्याच्या आधारे अंदाज वर्तवले जातात. सध्या काळ बदलला आहे आणि सारे निकष बदलले आहेत , रोजगार कशा प्रकारे बदलले आहेत आणि म्हणूनच मी आज या सभागृहाला खरे काय ते सांगत आहे आणि अगदी सर्वांच्या समोर सार्वजनिक पद्धतीने सांगत आहे , वस्तुस्थितीच्या आधारे सांगत आहे की जे देशवासी देखील टीव्हीवर पाहातात , त्यांना विशेष करून हे मी सांगत आहे की माझे पुढील भाषण ऐकण्याऐवजी ही बाब अतिशय गांभीर्याने ऐका जेणेकरून ज्या प्रकारे सत्याला कोणतेही स्थान न देता सत्तेचा उपभोग घेण्यासाठी लोक जे काही सांगत आहेत , त्यांना सरळ सरळ उत्तर देशाची जनता देऊ शकते.


    आता पहा , देशात असंघटित क्षेत्र जवळ-जवळ 85 ते 90 टक्के नोकऱ्या देत आहे. तर संघटित क्षेत्र केवळ 10 ते 15 टक्के नोकऱ्या देते. या वस्तुस्थितीचा स्वीकार केला पाहिजे , की हे प्रमाण असंघटित क्षेत्रात 82 ते 90 टक्के आहे तर संघटित क्षेत्रात केवळ 10 ते 15 टक्के आहे. जे क्षेत्र नोकऱ्यांचे 10 टक्के प्रतिनिधित्व करते , मला त्याच्या आकडेवारीची काही माहिती जाणून घ्यायची आहे. मला जरा तो 10 टक्के वाला हिशेब जाणून घ्यायचा आहे. 90 टक्केवाला हिशेब नंतर दिसतो. सप्टेंबर 2017 पासून नोव्हेंबर 2018 पर्यंत म्हणजे जवळ जवळ 15 महिन्यात एक कोटी 80 लाख लोकांचे पहिल्यांदाच प्रॉव्हिडंट फंडाचे पैसे कापणे सुरू केले. हे रोजगाराशिवाय शक्य असते का ? हा यात 64 टक्के लोक आहेत ज्यांचे वय 28 वर्षांपेक्षा कमी आहे , म्हणूनच खरगे महोदय जे आज सकाळी युक्तिवाद करत होते , त्याला कोणतीच तर्कसंगती नाही. 28 वर्षांपेक्षा कमी व्यक्ती म्हणजे एक नवी नोकरी मिळवणारा असतो. याशिवाय आणखी एक तथ्य मला तुमच्यासमोर मांडायचे आहे. आपल्या देशात मार्च 2014 मध्ये जवळ- जवळ 65 लाख लोकांची नॅशनल पेन्शन योजना एनपीएसमध्ये नोंदणी झाली होती. गेल्या वर्षी ऑक्टोबर महिन्यात ही संख्या वाढून एक कोटी 20 लाख झाली. हे सर्व नोकऱ्यांशिवाय झाले काय , कोणी असेच काही करू शकते का ? आणि म्हणूनच मी आणखी एक आकडेवारी मांडतो. दर वर्षी प्राप्तिकर परतावा भरताना non corporate taxpayers जे आपले उत्पन्न जाहीर करतात , त्यांना स्वतःला वेतन मिळत नाही पण हे लोक आपल्या ठिकाणी ज्या लोकांना नियुक्त करतात , त्यांना वेतन देतात. गेल्या चार वर्षात देशात अशा प्रकारचे जवळपास सहा लाख 35 हजार नव्या व्यावसायिकांची भर पडली आहे. तुम्हाला असे वाटत नाही का , की एक डॉक्टर जर आपले क्लिनिक किंवा नर्सिंग होम उघडत असेल तर तो दुसऱ्या कोणाला कामाला ठेवत नसेल ? एखादा चार्टर्ड अकाउंटंट आपले कार्यालय उघडत असेल तर तो दुसऱ्या कोणाला रोजगार देत नसेल का ? तो एक दोन तीन लोकांना आपले कर्मचारी म्हणून ठेवत नसेल का ? सहा लाख 35 हजार व्यावसायिक आता त्यांनी ज्या लोकांना कामावर ठेवले असेल आणि मी तर म्हणेन की अधिकृत क्षेत्राची जी आकडेवारी आहे ती केवळ दहा टक्के प्रतिनिधित्व करत आहे , त्याच आधारावर मी हे सांगत आहे.


    आता मी तुम्हाला जरा informal sector ची आकडेवारी सांगतो. informal sector मध्ये जे असंघटित कामगार असतात त्यांना transport sector मध्ये रोजगाराच्या सर्वात जास्त संधी असतात. गेल्या चार वर्षात 36 लाख मोठे ट्रक किंवा commercial vehicles( व्यावयायिक वाहने) ची विक्री झाली आहे , सुमारे दीड कोटी passenger vehicles ( प्रवासी वाहने) ची विक्री झाली आहे आणि 27 लाखांपेक्षा जास्त ऑटोची विक्री झाली आहे. या साऱ्या गाड्या ज्यांनी खरेदी केल्या आहेत , त्या गाड्या काय त्यांनी एका जागी पार्क करून ठेवल्या आहेत का ? शोभेला ठेवल्या आहेत का ? त्यांना कोणी चालवणारे असेल की नाही ? त्यांच्या काही सेवा नसतात का ? त्यांच्या देखभालीसाठी कोणती यंत्रणा काम करत नसेल का ? एका अंदाजानुसार transport sector मध्येच देशात गेल्या साडेचार वर्षात जवळ जवळ सव्वा कोटी लोकांना रोजगाराच्या नव्या संधी मिळाल्या असतील. याच प्रकारे हॉटेल उद्योगात जर हॉटेल उद्योगाविषयी बोलायचे झाले तर मान्यताप्राप्त हॉटेलांच्या संख्येत 50 टक्के वाढ झाली आहे. मग ही हॉटेल्स काय रिकामी पडली आहेत का ? ती कोणालाही रोजगार पुरवत नाहीत का ? हा अंदाज असा देखील असू शकतो की पर्यटन क्षेत्रात जवळ जवळ दीड कोटी नव्या नोकऱ्या निर्माण झाल्या आहेत.


    देशात टॅक्सी एग्रीगेटर सर्व्हीसचा इतका विस्तार होत आहे , पण विरोधी पक्षातील माझ्या सहकाऱ्यांना असे वाटत आहे की सर्व app based कंपन्या हे करत आहेत , हे app based कंपन्या करत आहेत तर मग त्या काय चालक विरहित गाड्या चालवत आहेत की काय ? app based होत आहे तर चालक विरहित गाडी आहे का ? त्यामध्ये कोणी ना कोणी गाड्या चालवत आहे. त्याचा देखील कोणता न कोणता रोजगार आहे. मुद्रा योजनेंतर्गत पहिल्यांदा कर्ज घेणाऱ्या लोकांची संख्या सव्वा चार कोटीपेक्षा जास्त आहे. first timer म्हणजेच या सव्वा चार कोटी लोकांनी आपले काम सुरू केले आहे पण हे लोक job data अंतर्गत येत नाहीत. याच प्रकारे आमच्या सरकारच्या काळात दोन लाखांपेक्षा जास्त नवी सामाईक सेवा केंद्रे( common service center ) देशातील ग्रामीण भागात उघडण्यात आली आहेत. यांच्यामुळे कोणालाही नोकरी मिळाली नसेल का ? एक काळ होता जेव्हा STD चा बूथ लागायचा आणि संसदेत त्यांची माहिती रोजगाराच्या आकड्यांच्या स्वरुपात दिली जायची. आज दोन लाख common service center आणि जवळ जवळ 18 ते 20 तास काम करत आहेत , एक- एक common service center मध्ये 3-3 , 5-5 तरुण काम करू लागले आहेत आणि सामाईक सेवा देत आहेत.


    त्याच प्रकारे देशात दुप्पट गतीने महामार्ग बनत आहेत , नवे विमानतळ बनत आहेत , रेल्वे स्थानकांचे आधुनिकीकरण होत आहे. कोटी- कोटी नवी घरे बनत आहेत , ही कोणाला रोजगाराच्या संधी देत नाहीत का ? आपल्या देशातील तरुण आपल्या बळावर उभा राहू लागला आहे. स्किल इंडिया , स्टार्ट अप इंडिया , स्टँड अप इंडिया , मुद्रा योजना हे स्वयंरोजगार , असे मजबूत उपक्रम आहेत जे देशात ...


    अध्‍यक्ष महोदया , आपल्या देशातील युवक आपल्या देशाच्या भविष्याशी थेट जोडले गेले आहेत. पण त्याचबरोबर आपल्या देशातील शेतकऱ्यांचा देखील विचार ज्या प्रकारे करण्यात आला आहे , जरा अर्थसंकल्प बघून घ्या , तुमच्यावेळी किती अर्थसंकल्प खर्च व्हायचा , आमच्या वेळी किती खर्च होत आहे. तुम्ही एमएसपीमध्ये किती पैसे लावत होतात , आम्ही एमएसपीसाठी किती पैसा लावतो , तुम्ही बघा जिथे तुमची सरकारे होती , एमएसपीमध्ये किती खरेदी करायची , जरा आकडेवारी पाहिली तर तुम्हाला कळेल की शेतकऱ्यांसाठी कशा प्रकारे काम होत आहे. 55 वर्षे सत्तेचा उपभोग , 55 महिन्यांचा सेवाभाव , हा तुम्हाला शेतकऱ्यांच्या सेवांमध्ये अगदी स्पष्ट दिसून येईल आणि तुम्ही दहा वर्षांत निवडणूक डोळ्यासमोर ठेवून कर्जमाफीचे चक्र तयार केले आहे. हा खेळ तुम्ही सुरू केला आहे , 10 वर्षे हवा तयार करा आणि डोळ्यात धूळ फेका आणि पुन्हा आपले मत मिळवण्याचा प्रयत्न करत रहा ही तुमची दहा वर्षांची योजना आहे.


    2009च्या निवडणुका जिंकण्यासाठी तुम्ही कर्जमाफीची घोषणा केली. शेतकऱ्यांचे कर्ज सहा लाख कोटी होते. माननीय अध्यक्ष महोदया , सहा लाख कोटी रुपये , इतका मोठा गाजावाजा , ओरड करण्यात आली आणि त्यांच्या स्थितीबाबत त्यांना कोणीही प्रश्न विचारत नाही. ते देखील गाजावाजा करण्यात गढून जातात. सहा लाख कोटी रुपयांचे कर्ज होते आणि तुम्ही माफ किती केले 52 हजार कोटी , हे काय आहे आणि ते कोणाला जात होते ? बँकेत ज्या बड्या लोकांकडून पैसे घेतले जात होते त्यांना जात होते. जे गरीब शेतकरी आहेत , त्यांना तर बिचाऱ्यांना काही गरज असेल तर त्यांना सावकाराकडे जावे लागते. ते व्याजाच्या ओझ्यानेच मरून जातात पण तुम्हाला त्याची पर्वा नव्हती आणि त्यावेळी जो कॅग चा अहवाल याच सभागृहात मांडण्यात आला. पण त्यावेळी इतक्या मोठ्या प्रमाणात भ्रष्टाचारी कारभार चालत होता की बऱ्याचशा गोष्टींवर लक्ष दिले जात नव्हते. टूजी चालत होते , कोळसा चालत होता , स्पेक्ट्रम.... न जाणो काय काय चालत होते आणि कोण कोणते लोक चालवत होते , हे सर्व कोणकोणत्या वेळी चालवत होते. पण त्यावेळी कॅगच्या अहवालात हे सांगितले आहे की त्या 52 हजार कोटींमध्ये देखील 35 लाख लोक असे होते जे त्याचे लाभार्थी नव्हते , पण ते पैसे घेत होते. यात देखील दलाली , यात देखील खेळ आणि इतकेच नाही आम्ही जेव्हा ही योजना आणली आहे तर आमचे हे स्पष्ट मत आहे की आम्ही कशा प्रकारे कल्याण करू. शेतकऱ्यांसाठी आमची विचारसरणी काय आहे. आमचे हजारो कोटी रुपये , आम्ही देखील कर्जमाफीच्या रस्त्यावर जाऊ शकत होतो. पण शेतकऱ्यांचे सक्षमीकरण हा त्याच्या समस्येचा कायमस्वरुपी उपाय आहे. 99 सिंचन योजना , आज तुम्हाला पंतप्रधान सिंचन योजनेने त्रास होत आहे. 99 सिंचन योजना , ज्याबद्दल मी एकेकाळी बोललो होतो की नेहरूजींनी आमच्या येथे याची कोनशिला बसवली होती , तिचे उद्घाटन मी केले. 99 अशा योजना होत्या ज्या प्रलंबित राहिल्या होत्या , हजारो- कोटी रुपये खर्च करून त्या योजना पूर्ण करण्याचे काम आम्ही केले आहे. आम्ही नवे मेगा फूड पार्क , नवे कोल्ड स्टोरेज यावर भर दिला आहे. 22 हजार ग्रामीण हाट बनवण्याच्या दिशेने आम्ही अतिशय वेगाने पुढे जात आहोत. आम्ही ईनाम च्या माध्यमातून शेतकऱ्यांना आपला माल ऑनलाईन विक्री करण्याची व्यवस्था उपलब्ध केली आहे , जेणकरून शेतकऱ्यांना पूर्ण किंमत मिळेल.


    माननीय अध्‍यक्ष महोदया , मी शेतकऱ्यांसाठी यंदाच्या अर्थसंकल्पात वार्षिक सहा हजार रुपये देण्याचा निर्णय जाहीर केला आहे. हा निर्णय येणाऱ्या काळात दूरगामी परिणाम करणार आहे. 12 कोटी शेतकरी याचे लाभार्थी बनणार आहेत. तुमच्या आतापर्यंतच्या योजना एक कोटी , दीड कोटी शेतकऱ्यांपर्यंतच मर्यादित होत्या. वरच्या स्तरातील लोकांसाठी होत्या. एक एकर जमीन असलेल्या , दोन एकर जमीन असलेल्या शेतकऱ्यांपर्यंत त्या कधी पोचल्याच नाहीत. ही योजना अशी आहे की जी एक एकर , दोन एकर लहान शेतकऱ्यांना... आणि या देशातील 85 टक्के शेतकरी हे आहेत , त्यांना लाभ मिळणार आहे आणि सुमारे 12 कोटी शेतकऱ्यांना हा थेट लाभ त्यांच्या बँक खात्यात जमा होणार आहे , कोणी दलाल नसेल. मला खरोखर आश्चर्य वाटते की काही राज्ये अगदी छाती पुढे काढून सांगत आहेत आम्ही मोदी यांची ही शेतकरी योजना स्वीकारणार नाही , अरे जरा तिथल्या शेतकऱ्यांना जरा विचारा तरी की भाऊ तुम्हाला सहा हजार रुपये हवे आहेत की नको आहेत ? तुम्हाला तर एक रुपया देखील द्यायचा नाही आहे. अगदी सरळ निर्णय आहे. पण राजकारणात काही लोकांचे वेड इतके विकोपाला जाते की सरळ जाहीर करतात की या योजनेचा लाभ आम्ही घेणार नाही. अरे बाबांनो तुमच्या शेतकऱ्यांची चिंता करा , आयुष्मान आम्ही घेणार नाही , अरे आपल्या इथल्या गरिबांची चिंता करा , हे राजकारण सुरूच राहणार आहे. हा खेळ बंद करा आणि आपल्या येथील गरिबांची चिंता करा. हे राजकारण सुरूच राहणार , हा खेळ बंद करा आणि आपल्या गरीब शेतकऱ्यांची चिंता करा.


    शेतकऱ्यांना आणि सावकारांना कर्ज देणारे लहान शेतकऱ्यांना कर्जमाफी नाही देऊ शकत. मी जरा तुम्हाला कर्नाटकचे उदाहरण देईन. आणि तुम्ही कर्नाटकचे आहात , आता तुम्ही आणि इतर शेतकरी नेते येथे बसले आहेत , आपले माजी पंतप्रधान आदरणीय देवेगौडा महोदय तुम्ही तुमच्या एका शेतकरी सूत्राच्या रुपाने नेहमी लोकांना सांगितले आहे. तुमचे सरकार.... तुमचे सरकार तुम्ही मोठी घोषणा केली होती आणि आम्हाला सांगता की घोषणा करून करून मोदींनी मत मिळवली. तुम्ही कर्नाटकमध्ये शेतकऱ्यांच्या कर्जमाफीविषयी काय सांगितले होते. याचे लाभार्थी 43 लाख , कर्नाटकच्या सरकारी आकडेवारीनुसार 43 लाख लाभार्थी आहेत आणि आतापर्यंत केवळ 60 हजार लोकांना फायदा मिळाला आहे. हे मी तुमच्या सरकारची माहिती देत आहे. तुम्ही 43 लाखांपैकी 60 हजार आणि तुम्ही जगाला कर्जमाफीच्या गोष्टी सांगत आहात , 10 दिवसात कर्जमाफी , राजस्थान आणि मध्य प्रदेशात जाऊन या तिथे तर अजूनही कागदावर चिठ्ठ्या तयार होऊ शकलेल्या नाहीत. 10 दिवसात , तुम्ही मोठ्या मोठ्या गोष्टी सांगत होतात आणि मी सांगतो तुमचा दहा वर्षांचा खेळ... दहा वर्षांच्या खेळात तुम्ही एकदा 50-60 हजार कोटी रुपये माफ करता , 10 वर्षात एकदा आणि वर जे 2-3 कोटी शेतकरी आहेत जे लाभार्थी असतात , त्यांच्यापर्यंत ही योजना पोहचतच नाही.


    आमची योजना आहे दरवर्षी दहा वर्षांचा हिशोब केला तर शेतकऱ्यांच्या खात्यात साडेसात लाख कोटी रुपये जमा होतील , कुठे 50-52 हजारांचा खेळ आणि कुठे साडेसात लाख कोटी रुपये देशातल्या शेतकऱ्यांच्या हाती पडतील. इतकेच नाही आम्ही या अर्थसंकल्पात राष्ट्रीय कामधेनू आयोग , मत्स्य पालन करणाऱ्या शेतकऱ्यांसाठी देखील आम्ही विशेष व्यवस्था केली आहे. जे शेतकरी किसान क्रेडिट कार्डचे धारक आहेत आणि त्यांना जे फायदे मिळत होते ते आता पशुपालनासाठी आणि मत्स्यपालन करणाऱ्यांसाठी देखील मिळणार आहेत. त्यांना लाभ होणार आहे. आम्ही त्या लोकांच्या विषयी विचार केला , एक संवेदनशील सरकार कशा प्रकारे काम करू शकते. तुम्ही म्हणाल आमच्या काळात देखील होते , भाऊ सर्व काही तुमच्या काळात होते आणि मला तर तुमच्या काळात झालेल्यासाठी देखील माझी सर्व ताकद पणाला लावावी लागत आहे. कारण तुम्ही अशा गोष्टी नुसता हात लावून सोडून दिल्या आहेत की त्यांना पूर्ण करावे लागत आहे. पण त्या मी अगदी आनंदाने पूर्ण करेन.


    आता मला सांगा की लसीकरण मोदी आल्यानंतर आले आहे का , लसीकरण पूर्वी देखील होते , पण लसीकरण झाले पाहिजे , त्या बालकाचे , त्या मातेला हा लाभ मिळाला पाहिजे.... हे काम होत नव्हते. आपले गरीब , आदिवासी , दलित , पीडित , शोषित , वंचित त्यातून वगळले जायचे. आम्ही मिशन इंद्रधनुष सुरू केले आणि आम्ही लसीकरणाची व्याप्ती आणखी वाढवली आणि यशस्वीरित्या पुढे घेऊन चाललो आहोत. लसीकरण तुमच्या वेळी देखील होते , पण ते कोणाच्या तरी लसीसाठी बाकी राहून जायचे. गरिबाच्या घरापर्यंत लसी पोहोचत नव्हत्या. हे काम आम्ही केले आहे.


    शिक्षण अर्ध्यावर सोडणाऱ्या लोकांना कौशल्य विकासाचे काम , स्वयंरोजगाराचे काम त्याच्यासाठी कौशल्य विकासाचे एक मोठे अभियान आम्ही चालवले आहे. आम्ही स्किल इंडिया अंतर्गत लाखो युवकांना प्रशिक्षित केले आहे. प्रधानमंत्री श्रमयोगी मानधन योजना , कम्युनिस्ट पक्षाच्या लोकांची तर कित्येक वर्षांपासून मागणी होती , असंघटित कामगारांसाठी , 40-42 कोटी असंघटित कामगार आहेत , पहिल्यांदा आम्ही त्याला हाती घेतले आहे आणि आम्ही तीन हजार रुपये पेन्शनची व्यवस्था असंघटित कामगारांसाठी घेऊन आलो आहोत. भारतातील कम्युनिस्ट पक्ष जो विचार करत होता तो करू शकला नाही हे मला मान्य आहे , पण ते काम आम्ही केले आहे. आणि म्हणून एक काम आपल्या देशातील मच्छिमारांची एक मागणी असायची की आमच्यासाठी एक वेगळे मंत्रालय असले पाहिजे , आमच्या सरकारने या अर्थसंकल्पात सांगितले आहे की, मच्छिमारांसाठी एका वेगळ्या मंत्रालयाची व्यवस्था करण्यासाठी देखील सांगितले आहे. त्याच प्रकारे व्यापार , देशाच्या विविध घडामोडींमध्ये , आर्थिक विकासाच्या घडामोडींमध्ये व्यापाराची भूमिका आहे. पण त्यांचा कोणी मालक नाही , कोणी चिंता करणारा नाही , सरकारने आपला जो विभाग आहे त्याला बदलून DIPP ला department for promotion of industry and internal trade शी जोडले आहे जेणेकरून ट्रेडस ची देखभाल करणारा भारत सरकारमध्येही एक विभाग असला पाहिजे.


    भटके समाज... हे काही मी आल्यानंतरचे भटके समुदाय नाहीत , अनेक शतकापासूनचे हे समुदाय आहेत. तुमच्या सरकारच्या काळात होते , तुम्ही तर गरिबांच्या नावाने घोषणा द्यायचात पण भटक्या समुदायाचे लोक सापाचे खेळ करणारे-गारुडी असे लोक आहेत. तुम्ही परदेशी पाहुण्यांना दाखवण्यासाठी गारुड्यांना त्यांच्या समोर सादर करायचात , पण त्यांची चिंता करायला तुमच्याकडे फुरसत नव्हती , आम्ही पहिल्यांदा भटक्या समुदायाच्या कल्याणासाठी एक मंडळ बनवण्याचा निर्णय घेतला. म्हणजे त्यांच्यासाठी असलेल्या योजनांचा लाभ त्यांना मिळू शकेल आणि माझा हा अनुभव आहे... मी जेव्हा गुजरातमध्ये होतो तेव्हा भटक्या समुदायाच्या लोकांसाठी घरे बनवण्याचे काम करत होतो. माझी इच्छा होती की त्यांच्या मुलांनी शिकावे... ते सांगत होते की साहेब आमचे तर घर नाही , आम्ही राहाणार कुठे... आम्ही जाणार कुठे , मी जेव्हा त्यांना घर दिले , आज मी अभिमानाने सांगेन की त्यांची मुले संगणक चालवत आहे आणि अगदी सन्मानाचे आयुष्य जगत आहेत. जर हे समाज मागासलेले असतील तर त्या समाजाच्या कल्याणासाठी आपण काम करू शकतो.


    अध्‍यक्ष महोदया , परदेशाच्या संबंधांविषयी सुषमाजींनी अनेक वेळा अनेक गोष्टी सांगितलेल्या आहेत , म्हणून मी त्याबाबत विस्ताराने बोलणार नाही. हे निश्चित आहे की आज जागतिक व्यासपीठावर भारताचे म्हणणे ऐकले जाते , कोणत्या विषयावर भारत कोणता विचार करणार याचा पहिल्यांदा जगाला विचार करावा लागतो. आज जगात काही निर्णय होतात तेव्हा त्या निर्णयासंदर्भात , तुम्ही पॅरिस करार पाहा. पॅरिस करार होण्यापूर्वी जगातील मोठ मोठ्या व्यक्ती , मान्यवर नेते दूरध्वनीवरून भारताशी बोलत होते , की हा शब्द ठेवावा की न ठेवावा. म्हणजेच आज भारताने आपले स्थान निर्माण केले आहे आणि भारताने पॅलेस्टाईन आणि इस्रायल यांच्यात जरी तणाव असला तरी पॅलेस्टाईन आणि इस्रायल हे दोन्ही देश भारताचे मित्र होऊ शकतात. सौदी अरेबिया आणि इराणमध्ये तणाव असेल पण सौदी अरेबिया आणि इराण दोघेही आमचे मित्र होऊ शकतात. आम्ही अशा प्रकारे आज जगात... आमचा परदेशात राहाणारा भारतीय समुदाय , आम्ही कधीच त्यांचे महत्त्व लक्षात घेतले नाही आणि मला सांगायला आनंद होतो की माझ्या प्रयत्नांनंतर आता सर्व राजकीय पक्षांची परदेशात राहाणाऱ्या भारतीयांकडे नजर वळली आहे आणि मी ही बाब चांगली मानतो आणि परदेशात राहाणारे भारतीय आपली खूप मोठी ताकद आहे , आपल्याला ती ओळखली पाहिजे आणि आज आपल्याला त्याचा अनुभव येत आहे. प्रत्येक क्षेत्रात ते आपले म्हणणे सर्वत्र पोहोचवत आहेत आणि मला याचा आनंद वाटतो की नुकताच जो प्रवासी भारतीय दिवस झाला , बनारसमध्ये झाला. आतापर्यंतच्या प्रवासी भारतीय दिवस संमेलनापैकी या संमलेनात प्रतिनिधित्व वाढले आणि ही आनंदाची बाब आहे.


    कुंभ मेळ्याला जागतिक वारशाच्या रुपात जगाने स्वीकारले आहे , पण कुंभ मेळ्याविषयी बोललो तर जातीयवादाचा डाग तर लागणार नाही ना , अशा प्रकारच्या मानसिक आजारात आपण अडकलो आहोत. पण जगातील सर्वांचे प्रतिनिधी कुंभ मेळ्यामध्ये येत आहेत , जगातील विविध दुतावासांचे सर्व लोक कुंभ मेळ्यात गेले आणि आपल्या देशाचे त्यांनी तेथे प्रतिनिधित्व केले. ही भारताची ताकद आहे. ही भारताची soft power आहे , याकडे देखील आपण दुर्लक्ष केले होते , आता आपण त्या गोष्टींवर भर देऊ लागलो आहोत आणि म्हणूनच या दिशेने देखील आपण यशस्वीरित्या पुढे जात आहोत.


    माझ्यासाठी ही आनंदाची बाब आहे , की मी जितके विचार मांडेल असतील , टीका केली असेल , तथ्या विनाही बोलले गेले असेल , ते पटलावर देखील जाईल , पण मी आज या सदनाच्या अध्यक्ष महोदयांच्या माध्यमातून ही हमी देतो की 2014 मध्ये आम्ही जे लक्ष्य निर्धारित करून प्रवास सुरू केला , देशाची स्वप्ने पूर्ण करण्याचा आमचा निर्धार आहे , देशासाठी सातत्याने कष्ट करत आहोत , देश ज्या समस्यांमध्ये अडकलेला आहे... त्यातून बाहेर काढण्याचे काम , देश ज्या स्वप्नांना घेऊन चालत आहे , त्या स्वप्नांना घेऊन नियोजनबद्ध पद्धतीने पुढे वाटचाल करत आहोत. देशाच्या संसाधनांचा सुयोग्य वापर , प्रत्येक क्षणाचा देशाच्या विकासासाठी वापर , प्रत्येक पै न पैचा देशाच्या भल्यासाठी वापर झाला पाहिजे , यासाठी आम्ही सातत्याने लढत आहोत , आम्ही करत आहोत , आम्ही करत राहणार आणि मी देशवासीयांना याची ग्वाही देत आहे.


    आणि मी 2018 मध्ये अविश्वास प्रस्तावाच्या वेळी 2018 मध्ये अविश्वास प्रस्तावाच्या नंतर माझा आवाज... माझे तोंड बंद करण्याचा पुरेपूर प्रयत्न करण्यात आला. दीड पावणे दोन तास घोषणाबाजीच्या आवाजात देखील ही देवाची कृपा होती की माझे म्हणणे देश आणि जगासमोर मांडू शकलो आणि त्यावेळी मी तुम्हाला शुभेच्छा दिल्या होत्या , त्या शुभेच्छा मला आज पुन्हा द्यायच्या आहेत की तुम्ही इतकी तयारी करा , इतकी तयारी करा की 2023 मध्ये पुन्हा एकदा तुम्हाला अविश्वास प्रस्ताव आणण्याची संधी मिळेल आणि .... हा समर्पण भाव आहे आणि तो अहंकाराचा परिणाम आहे की 400 चे 40 झाले आणि सेवाभावाचा हा परिणाम आहे की दोनमधून येथे येऊन बसले आहेत , दोन मधून बाहेर पडून येथे येऊन बसले , तुम्ही कुठून कुठे पोहोचला आहात , अहो भेसळीच्या जगात जगावे लागत आहे. तुम्ही काही लांबलचक बोलाल तर ते शोभून दिसणार नाही आणि म्हणूनच येणाऱ्या काळात जे लोक म्हणत आहेत की देश पुढे चालला आहे... पुढे चालला आहे... मी जरा सांगतो.... खरगे महोदय एक ज्येष्ठ व्यक्ती आहेत आणि त्यांचा हा अभ्यास असेल तर... 1947 मध्ये स्वतंत्र झालेल्या भारताने कोणती प्रगती केली... थोडासा आढावा घेतला तर लक्षात येईल प्रत्येक पावलो पावली तुम्हाला तुमचे अपयश दिसेल. बाकी जगातील देशांनी याच कालखंडात जगातील सर्वात ताकदवान अपयशांना तोंड देऊन यश मिळवले आहे. आपल्याकडे शक्यता होत्या , पण तुमच्या गतीमध्ये दम नव्हता , तुमच्याकडे धोरणे नव्हती , तुमच्याकडे दृष्टिकोन नव्हता आणि म्हणून 5-15 संस्थांना नावे देऊन त्याची गाणी तुम्ही गात असता , जर याच गतीने चालला असता , देशाला समस्यांपासून मुक्त केले असते , अहो शेतकऱ्यांना पाणी दिले असते , तुम्ही लोकांना वीज दिली असती... हो हो आम्ही 55 महिन्यात केले आहे.


    आणि यासाठीच शेवटी मी हे सांगेन की आज सकाळी बसवण्णा यांची काही वचने खरगे साहेब वाचत होते , पण खरगे साहेब तुम्ही तर कर्नाटकचे आहात , इतक्या वर्षांनी का वाचली , जर ती 25-39 वर्षांपूर्वी वाचली असती तर ज्या वाईट मार्गावर तुम्ही गेला आहात , त्या मार्गावर तुम्ही गेला नसता , चुकीची कामे केली नसती ही बसवण्णांची वचने वाचून आणि माझी तर ही इच्छा आहे की प्रत्येक काँग्रेसीनं घरी बसवण्णांची वचने जी आज वाचण्यात आली , त्यांना घरी जपून ठेवले पाहिजे आणि जेव्हा जेव्हा तुम्हाला सरकारमध्ये संधी मिळेल तेव्हा ती मोठ्या ठळक अक्षरात लावून ठेवा म्हणजे जे आजार तुमच्यामध्ये निर्माण झाले आहेत , थोडेसे लोक देखील घाबरतील आणि म्हणून तिथे एक फोटो मोदींचा ठेवू नका नाहीतर बिचारे घाबरतील. अडचण होईल , म्हणून माननीय अध्यक्ष महोदया मी... हो हो तुम्ही चिंता करू नका.... देशांना लुटणाऱ्यांना मोदी घाबरवत राहतील , देशाने मला याच कामासाठी येथे बसवले आहे , ज्यांनी देशाला लुटले आहे , ज्यांनी देशाला उद्ध्वस्त केले आहे , त्यांना भीती वाटलीच पाहिजे , ही भीती.... आणि यासाठीच तर आयुष्य खर्ची घातले आहे.... अशा लोकांच्या विरोधात लढण्यासाठी आयुष्य वेचले आहे.


    माननीय अध्यक्ष महोदया , शेवटी मी एक गोष्ट सांगेन की या देशात चोर , लुटेरे , दरोडेखोर यांची भीती संपली होती , त्याच कारणामुळे देश उद्ध्वस्त झाला होता. त्यांच्या मनात भीती निर्माण करण्यासाठी देशाने मला इथे बसवले आहे आणि म्हणूनच आम्ही या कामाला पुढे सुरू ठेवणार आहोत अध्यक्ष महोदया शेवटी मी एक गोष्ट सांगून माझे बोलणे संपवतो...


    सूरज जायेगा भी तो कहाँ


    उसे यहीं रहना होगा


    यहीं हमारी सांसों में


    हमारी रगों में


    हमारे संकल्पों में


    हमारे रतजगों में


    तुम उदास मत होओ


    अब मैं किसी भी सूरज को नही डूबने दूंगा।


    खूप खूप आभार .


    B.Gokhale/S.Mhatre/S.Patil/ P.Malandkar/D.Rane


    

    
    (Release ID: 1564068) Visitor Counter : 5
    
    
      Read this release in: English