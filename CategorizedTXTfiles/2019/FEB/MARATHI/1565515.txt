      मंत्रिमंडळ

      केंद्रीय कर्मचारी आणि निवृत्ती वेतन धारकांच्या महागाई भत्यात वाढ करण्यासाठी अतिरिक्त निधी देण्याच्या प्रस्तावाला केंद्रीय मंत्रिमंडळाची मंजुरी, अतिरिक्त भत्ता 1 जानेवारी 2019 पासून लागू होणार
      Posted On: 19 FEB 2019 10:34PM by PIB Mumbai


    नवी दिल्ली, 19 फेब्रुवारी 201 9


    पंतप्रधान नरेंद्र मोदी यांच्या अध्यक्षतेखाली आज झालेल्या केंद्रीय मंत्रिमंडळाच्या बैठकीत केंद्रीय कर्मचारी आणि निवृत्तीवेतनधारकांच्या महागाई भत्यात वाढ करण्यासाठी अतिरिक्त निधी देण्याच्या प्रस्तावाला मंजुरी देण्यात आली. हा अतिरिक्त भत्ता 1 जानेवारी 2019 पासून लागू होणार आहे. सध्या असलेल्या 9 टक्के महागाई भत्यात 3 टक्के वाढ करण्यात आली आहे. कर्मचाऱ्याच्या मूळ वेतनावर हा भत्ता लागू राहील. सातव्या वेतन आयोगाच्या शिफारसींनुसार ही दरवाढ करण्यात आली आहे.


    या महागाई भत्यामुळे , सरकारी तिजोरीवर , दरवर्षी 9168.12 कोटी रुपयांचा बोजा पडणार आहे. या निर्णयाचा लाभ 48.41 लाख सरकारी कर्मचारी आणि 62.03 लाख निवृत्तीवेतन धारकांना होणार आहे.


    B.Gokhale/R.Aghor /D. Rane


    

    
    (Release ID: 1565515) Visitor Counter : 12
    
    
      Read this release in: English