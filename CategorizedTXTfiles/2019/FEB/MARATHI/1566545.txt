      उपराष्ट्रपती कार्यालय

      शांततावादी भारत दुर्बल नव्हे, विघातक दहशतवादी प्रवृत्तींवर प्रहार करण्याची क्षमता ; उपराष्ट्रपती एम. व्यंकय्या नायडू
      
      जागतिक समुदायाने जागृत होऊन भारताने प्रस्तावित केलेला दहशतवाद विरोधी करार स्वीकारावा – उपराष्ट्रपतींचे आवाहन

      Posted On: 27 FEB 2019 6:55PM by PIB Mumbai

    नवी दिल्ली, 27 फेब्रुवारी 201 9


    जगामधे शांतता आणि प्रगतीसाठीची आकांक्षा हे भारताचे बळ आहे, असे सांगतानाच विनाशकारी दहशतवादी प्रवृत्तींना पाठीशी घालणाऱ्यांना समर्पक उत्तर भारत देऊ शकतो हे कालच्या यशस्वी हवाई हल्ल्यांनी सिद्ध केल्याचे उपराष्ट्रापती एम. व्यंकय्या नायडू यांनी म्हटले आहे. भारतीय हवाई दलाने केलेली कारवाई ही प्रतिबंधात्मक स्वरुपाची होती आणि देशाची शांतता आणि समृद्धी अबाधित राखण्यासाठी होती असे त्यांनी स्पष्ट केले.


    कौटिल्य फेलोशिप कार्यक्रमांतर्गत 32 देशातल्या 80, मुत्सद्दी, संशोधक, विचारवंतांना त्यांनी संबोधित करुन संवादही साधला.


    वसुधैव कुटुंबकम् हे भारताचे तत्वज्ञान असून, इतर देशांसमवेत असणाऱ्या संबंधावरही याचा प्रभाव आहे. मात्र अहिंसक आणि शांतता प्रिय याचा अर्थ आपण दुर्बल आहोत किंवा आपल्या एकात्मतेला आणि सुरक्षेला असणारे धोके दुर्लक्षित आहेत, असे नव्हे. आमच्या प्रगतीत अडथळा आणू शकणाऱ्या विघातक प्रवृत्ती आणि शक्तींची आम्हाला पूर्ण जाणीव आहे. अशा शक्तींचा बिमोड करण्यासाठी आम्ही कटिबद्ध आहोत, असे त्यांनी सांगितले.


    N.Sapre/N.Chitale /D. Rane


    

    
    (Release ID: 1566545) Visitor Counter : 52
    
    
      Read this release in: English