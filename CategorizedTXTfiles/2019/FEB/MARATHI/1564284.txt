      पेट्रोलियम आणि नैसर्गिक वायू मंत्रालय

      देशभरात नैसर्गिक वायू वाहिनी जाळ्याचा विस्तार
      Posted On: 13 FEB 2019 6:10PM by PIB Mumbai


    नवी दिल्ली, 13 फेब्रुवारी 201 9


    देशातील राष्ट्रीय नैसर्गिक वायू जाळे आणि शहरी वायू वितरण जाळ्याचा विकास करण्याचे उद्दिष्ट सरकारने ठेवले आहे. देशातील जनतेला नैसर्गिक वायू उपलब्ध व्हावा यासाठी हे उद्दिष्ट डोळ्यासमोर ठेवण्यात आले आहे. सध्या 16 हजार 788 कि.मी. लांबीची नैसर्गिक वायू वाहिन्या कार्यरत असून आणखी 14 हजार 239 कि.मी. लांबीच्या वायू वाहिन्यांचा विकास करण्यात येत आहे. पेट्रोलियम आणि नैसर्गिक वायू नियामक मंडळाने या वाहिन्यांना मंजुरी दिली आहे. हे काम पूर्ण झाल्यानंतर देशभरातील 26 राज्य आणि केंद्रशासित प्रदेशातल्या 280 जिल्ह्यात 178 क्षेत्रांमध्ये नैसर्गिक वायू उपलब्ध होईल.


    केंद्रीय पेट्रोलियम आणि नैसर्गिक वायू मंत्री धर्मेंद्र प्रधान यांनी आज राज्यसभेत एका लेखी उत्तरात ही माहिती दिली.


    N.Sapre /J.Patankar/P.Kor

    
    
    (Release ID: 1564284) Visitor Counter : 22
    
    
      Read this release in: English