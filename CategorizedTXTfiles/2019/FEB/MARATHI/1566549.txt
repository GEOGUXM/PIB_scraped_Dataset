      वाणिज्य आणि उदयोग मंत्रालय

      भारत आणि इटलीच्या वाणिज्यमंत्र्यांनी भारत-इटली जेसीईसीच्या 20 व्या बैठकीचे सह अध्यक्षपद भूषवले
      Posted On: 27 FEB 2019 7:01PM by PIB Mumbai


    नवी दिल्ली, 27 फेब्रुवारी 201 9


    भारत-इटली अर्थविषयक सहकार्यासाठीच्या संयुक्त आयोगाची (जेसीईसी) विसावी बैठक नवी दिल्लीत 26 आणि 27 फेब्रुवारीला घेण्यात आली. वाणिज्य आणि उद्योगमंत्री सुरेश प्रभू आणि इटलीचे आर्थिक विकास उपमंत्री मिशेल गेरासी या बैठकीच्या सह अध्यक्ष स्थानी होते. हा आयोग म्हणजे द्विपक्षीय व्यापार घडामोडी संदर्भात संस्थात्मक यंत्रणा आहे.


    चर्चा आणि विविध मुद्यांवर सहकार्य वृद्धींगत करुन द्विपक्षीय आर्थिक आणि व्यापार संबंध विकसित करण्यात या संयुक्त आयोगाच्या महत्वाचा दोन्ही देशांनी पुनरुच्चार केला.


    भारताचा व्यापारी भागीदार म्हणून इटलीचे असलेले महत्व सुरेश प्रभू यांनी अधोरेखित केले. 2017-18 मध्ये युरोपियन संघात इटली हा भारताचा पाचवा मोठा व्यापारी भागीदार आहे. जागतिक स्तरावर भारताचा 25 वा सर्वात मोठा व्यापारी भागीदार राहिला.


    इटलीकडे उत्पादन, आरेखन, नाविन्यता आणि कौशल्य प्रशिक्षण क्षमता आहे, तर भारताकडे मोठ्या प्रमाणात कुशल मनुष्यबळ स्पर्धात्मक मंजुरी दर आहे. चामडे, रत्ने आणि आभूषणे, वस्त्रोद्योग क्षेत्रात भारत आघाडीवर आहे. भारत आणि इटलीच्या उद्योगक्षेत्राला भागीदारी आणि सहकार्यासाठी उदंड वाव असल्याचे प्रभू म्हणाले.


    B.Gokhale/N.Chitale /D. Rane

    
    
    (Release ID: 1566549) Visitor Counter : 69
    
    
      Read this release in: English