      रेल्वे मंत्रालय

      उधना-जळगांव रेल्वे दुहेरीकरण प्रकल्पाचे पंतप्रधान नरेंद्र मोदी यांच्या हस्ते उद्या लोकार्पण,
      
      भुसावळ-वांद्रे खान्देश एक्स्प्रेसलाही पंतप्रधान हिरवा झेंडा दाखवणार

      Posted On: 15 FEB 2019 7:21PM by PIB Mumbai

    मुंबई, 15 फेब्रुवारी 201 9


    पंतप्रधान नरेंद्र मोदी उधना-जळगांव रेल्वे दुहेरीकरण आणि विद्युतीकरण प्रकल्पाचे लोकार्पण करणार असून भुसावळ-वांद्रे खान्देश एक्स्प्रेसला हिरवा झेंडा दाखवणार असून , उधना-नंदुरबार आणि उधना-पालडी मेमू रेल्वेचं इतर रेल्वे प्रकल्पांचे, धुळे रेल्वे स्थानकावरुन व्हिडिओ कॉन्फरन्सिंगद्वारे उद्या उद्‌घाटन करणार आहेत. महाराष्ट्राचे राज्यपाल चे. विद्यासागर राव, मुख्यमंत्री देवेंद्र फडणवीस, केंद्रीय जलसंसाधन, नद्या विकास आणि गंगा पुनरुज्जीवन मंत्री नितीन गडकरी धुळे येथे तर रेल्वे राज्यमंत्री राजेन गोहेन उधना रेल्वे स्थानकावर तर डॉ. हिना गावीत आणि डॉ. विजयकुमार गावीत हे नंदुरबार रेल्वेस्थानकात होणाऱ्या कार्यक्रमादरम्यान उपस्थित राहणार आहे.


    देशाच्या विकासाचे इंजिन म्हणून भारतीय रेल्वे काम करत आहे. रेल्वेसंदर्भातले प्रकल्प वेळेवर पूर्ण करण्यावर रेल्वेमंत्री पियुष गोयल यांचा भर राहिलेला आहे. वेग, सुरक्षितता आणि सेवा या सर्व आघाड्यांवर नवे विक्रम करत आघाडीवर राहण्यासाठी पश्चिम रेल्वे कटिबद्ध असल्याचे पश्चिम रेल्वेचे मुख्य जनसंपर्क अधिकारी रविंद्र भाकर यांनी प्रसिद्धीला दिलेल्या पत्रकात म्हटले आहे.


    उधना-जळगांव विभागातला महत्वाकांक्षी दुहेरीकरण आणि विद्युतीकरण प्रकल्प विक्रमी वेळात पूर्ण करण्यात आला आहे. पश्चिम रेल्वेच्या मुंबई-नागदा आणि मध्य रेल्वेच्या मुंबई-सीएसटी-भुसावळ-इटारसी या दोन महत्वाच्या मार्गांना उधना-जळगांव हा मार्ग जोडतो. 307 आरकेएम लांबीच्या या एक पदरी विभागापैकी 208 आरकेएम महाराष्ट्रातून तर 99 आरकेएम गुजरातमधून मार्गक्रमण करतो. कोळसा खाणीतून गुजरात आणि मुंबईकडे येण्यासाठी हा पर्यायी कोळसा मार्गही आहे. याशिवाय पश्चिम आणि मध्य रेल्वेच्या लांब पल्ल्याच्या गाड्यांसाठी महत्वाची क्रास लिंक म्हणूनही हा विभाग काम करतो. या प्रकल्पासाठी 2447 कोटी रुपये मंजूर करण्यात आले आहेत. उधना-जळगाव विभाग हा पूर्व-पश्चिम कॉरिडोर म्हणून काम करण्याबरोबरच गाड्यांचा वेग वाढवण्यासाठीही उपयुक्त ठरणार आहे. यामुळे नव्या मालवाहू आणि प्रवासी गाड्या सोडणे शक्य होणार आहे. त्यामुळे स्थानिकांना त्याचा फायदा होऊ शकतो. या रेल्वेमार्गाच्या विद्युतीकरणामुळे नंदूरबार, व्यारा, धरणगांव आणि इतर भागांच्या विकासासाठी मदत होणार आहे.


    भुसावळ-वांद्रे टर्मिनस खान्देश एक्स्प्रेस आणि नंदुरबार-उधना आणि उधना-पालडी मेमू गाडीलाही पंतप्रधान व्हिडिओ कॉन्फरन्सिंगद्वारे हिरवा झेंडा दाखवणार आहे. उद्याच्या उद्‌घाटनपर फेरीत भुसावळ-वांद्रे टर्मिनस (गाडी क्र.09004) ही विशेष गाडी दुपारी तीन वाजता निघून वांद्रे टर्मिनसला दुसऱ्या दिवशी 1 वाजून 10 मिनिटांनी येणार आहे. उधना-नंदूरबार मेमू आणि उधना-पालडी मेमू सेवेमुळे ताप्ती खोऱ्यातून जवळच्या औद्योगिक क्षेत्रात कामासाठी प्रवास करणाऱ्यांची सोय होणार आहे.


    B.Gokhale/N.Chitale/ P.Malandkar


    

    
    (Release ID: 1564812) Visitor Counter : 18