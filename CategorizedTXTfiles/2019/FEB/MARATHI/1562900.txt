      पेट्रोलियम आणि नैसर्गिक वायू मंत्रालय

      पंतप्रधान उज्वला योजनेअंतर्गत गरीब महिलांना ठेवी मुक्त एलपीजी जोडणी
      Posted On: 06 FEB 2019 5:55PM by PIB Mumbai


    नवी दिल्ली, 6 फेब्रुवारी 201 9


    पंतप्रधान उज्वला योजनेच्या अंमलबजावणीचा कालावधी 31 मार्च 2020 पर्यंत असून 1 फेब्रुवारी 2019 पर्यंत 8 कोटी एलपीजी जोडणीच्या उदिृष्टापैकी 6.31 कोटी एलपीजी जोडण्या तेल विपणन कंपन्यांनी पुरवल्या आहेत.


    उज्वला योजनेच्या लाभार्थ्यांमध्ये एलपीजी वापराला प्रोत्साहन देण्यासाठी तेल विपणन कंपन्यांनी उचललेली प्रमुख पावलं पुढीलप्रमाणे:-

     1. स्वॅप सुविधा- उज्वला लाभार्थ्याच्या गरजेनुसार 14.2 किलोच्या रिफील ऐवजी 5 किलो रिफीलची सुविधा
     2. एलपीजी आणि सुरक्षित वापराच्या लाभाबाबत लाभार्थ्यांना शिक्षित करण्यासाठी प्रधानमंत्री एलपीजी पंचायतचे आयोजन
     3. पहिल्या सहा रिफीलसाठी किंवा एक वर्ष अनुदानातून कर्जवसूलीला सूट
     4. एलपीजी वापराच्या लाभाबाबत जनजागृती करण्यासाठी दृक-श्राव्य मोहीमेचा शुभारंभ
     5. पुर्नभरणा करण्यासाठी न आलेल्या लाभार्थ्यांपर्यंत पोहोचण्यासाठी एसएमएस मोहीम
     6. सार्वजनिक ठिकाणी फलक आणि बॅनर्सच्या माध्यमातून मोहिमेची माहिती
     7. शाळा, महाविद्यालयात शैक्षणिक कार्यक्रम, प्रश्नमंजुषा, चित्रकला स्पर्धा, वॉकेथॉन, सायक्लोथॉन आदींच्या माध्यमातून जनजागृती
     8. ग्रामीण भागात पुरवठा सुरळीत ठेवण्यासाठी गेल्या तीन वर्षात 4,900 नवीन वितरक नेमण्यात आले.

    पेट्रोलियम आणि नैसर्गिक वायू मंत्री धर्मेंद्र प्रधान यांनी आज राज्यसभेत ही माहिती दिली.


    N.Sapre/S.Kane /P.Malandkar


    

    
    (Release ID: 1562900) Visitor Counter : 23
    
    
      Read this release in: English
    
    
    

8.