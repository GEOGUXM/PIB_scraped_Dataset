      युवक कल्याण आणि क्रीडा मंत्रालय

      राज्यवर्धन राठोड यांच्या हस्ते राष्ट्रीय पातळीवरील युवा संसद महोत्सवाच्या अंतिम फेरीचे उद्‌घाटन
      
      युवकांना आपले सामर्थ्य ओळखण्याचे आणि नव भारत निर्मितीचे आवाहन

      Posted On: 26 FEB 2019 5:42PM by PIB Mumbai

    नवी दिल्ली, 26फेब्रुवारी 201 9


    केंद्रीय युवा आणि क्रीडा आणि माहिती व प्रसारण राज्यमंत्री (स्वतंत्र प्रभार) कर्नल (निवृत्त) राज्यवर्धन राठोड यांनी आज नवी दिल्ली येथील डॉ आंबेडकर इंटरनॅशनल सेंटर येथे राष्ट्रीय पातळीवरील राष्ट्रीय युवा संसदेच्या अंतिम फेरीचे उद्‌घाटन केले. पंतप्रधान नरेंद्र मोदी यांच्या हस्ते 27 फेब्रुवारी रोजी विज्ञान भवन येथे राष्ट्रीय युवा संसद महोत्स पुरस्काराचे वितरण विज्ञान भवन येथे करण्यात येणार आहे.


    राज्यपातळीवरील विजेते जे आता राष्ट्रीय पातळीवर सहभागी आहेत , त्यांचे अभिनंदन करताना कर्नल राठोड म्हणाले की , युवकांनी आपले सामर्थ्य ओळखून नव भारत निर्माण केला पाहिजे. राठोड म्हणाले की , भारत प्रामुख्याने युवा लोकसंख्येचा देश आहे आणि प्रत्येकाची वेगळी गुणवत्ता आणि वैशिष्ट्ये आहे. ते ओळखून त्याचा विकास करण्याची गरज आहे. राष्ट्रीय युवा संसदेसाठी आलेले युवक ते देशाच्या कानाकोपऱ्यातून आलेले आहेत. प्रत्येकाची संस्कृती , पार्श्वभूमी वेगळी आहे , असे असले तरी प्रत्येकजण भारतीय आहे आणि त्यांना तिरंग्याविषयी अभिमान आहे. पुढे बोलताना ते म्हणाले की , भारतातील वैविध्य हेच भारताला आणखी सुंदर , सामर्थ्यवान बनवते. पुलवामा हल्ल्याविषयी बोलताना मंत्री म्हणाले की , शहीद झालेले जवान वेगवेगळ्या राज्यातील , वेगवेगळ्या जातीचे आणि धर्माचे होते. त्यांनी मातृभूमीसाठी सर्वोच्च बलिदान दिले. श्री राठोड म्हणाले की , सुरक्षा दलांना बलिदान , शिस्त आणि कर्तव्य याची जाणीव आहे आणि आता काळाची गरज आहे की , युवकांनीही या बाबी आत्मसात केल्या पाहिजेत. कर्नल राठोड म्हणाले की , 25 कोटी युवक डिजीटल इंडियाच्या माध्यमातून निगडीत आहेत आणि ते डिजीटल साधनांचा वापर करुन एकतेचा संदेश प्रसारीत करु शकतात. आमचे काही मतभेद आणि आदर्श भिन्न असले तरी , देशाच्या एकतेला कधी हानी पोहचता कामा नये. देश वेगाने बदलत आहे , सकारात्मक बदल होत आहेत. आम्ही जर एक झालो तर कोणीच आपले नूकसान करु शकत नाही. शिवाजी महाराज आणि महाराणा प्रताप यांचा आदर्श युवकांनी डोळ्यासमोर ठेवावा , असे ते म्हणाले.


    राष्ट्रीय युवा संसद महोत्सव 2019 चे आयोजन राष्ट्रीय सेवा योजना आणि नेहरु युवा केंद्र यांनी संयुक्तरित्या केले आहे. 18-25 वयोगटातील युवकांना जिल्हा , राज्य आणि देश पातळीवरील युवा संसद महोत्सवात भाग घेण्याची संधी यानमित्ताने मिळाली. पहिल्या तीन विजेत्यांना रुपये 2 लाख , दीड लाख आणि एक लाख रुपयांचे पारितोषिक आणि प्रमाणपत्र पंतप्रधानांच्या हस्ते देण्यात येणार आहे.


    N.Sapre/S.Thakur /D. Rane


    

    
    (Release ID: 1566380) Visitor Counter : 89
    
    
      Read this release in: English