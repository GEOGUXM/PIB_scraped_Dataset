      पंतप्रधान कार्यालय

      नवी दिल्लीत इस्कॉनच्या गीता आराधना महोत्सवाला पंतप्रधानांची उपस्थिती
      Posted On: 26 FEB 2019 6:27PM by PIB Mumbai


    नवी दिल्ली, 26 फेब्रुवारी 201 9


    पंतप्रधान नरेंद्र मोदी आज नवी दिल्लीतल्या इस्कॉन - ग्लोरी ऑफ इंडिया कल्चर सेंटर इथे झालेल्या गीता आराधना महोत्सवाला उपस्थित राहिले होते.


    इस्कॉन भक्तांनी तयार केलेल्या वैशिष्ठयपूर्ण भगवद्‍गीतेचे प्रकाशन पंतप्रधानांनी केले. 2.8 मीटरपेक्षा अधिक तिचे मोजमाप असून वजन 800 किलोपेक्षा अधिक आहे.


    यावेळी पंतप्रधानांनी उपस्थितांसमोर आपले मनोगत व्यक्त केले. या सुंदर भगवद्‍गीतेचे प्रकाशन हा संस्मरणीय क्षण आहे. हे वैशिष्ठ्यपूर्ण पुस्तक जगासमोर भारताच्या ज्ञानाचे प्रतीक ठरेल , असे त्यांनी सांगितले.


    लोकमान्य टिळकांनी कारावासात लिहिलेल्या ' गीता रहस्याचे ' स्मरण यावेळी पंतप्रधानांनी करून दिले. टिळकांनी या ग्रंथात भगवान कृष्णाचा निष्काम कर्माचा संदेश सोप्या प्रकारे समजावून सांगितला आहे. महात्मा गांधी यांनी लिहिलेल्या ' भगवद्‍गीता ॲकॉर्डिंग टू गांधी ' या पुस्तकाचाही उल्लेख केला. या पुस्तकाची एक प्रत आपण अमेरिकेचे माजी राष्ट्राध्यक्ष बराक ओबामा यांना दिली असल्याचा उल्लेख पंतप्रधानांनी केला.


    या महाकाव्याबाबत जगभरात जागृती वाढावी यासाठी श्रील भक्तिवेदांत प्रभुपादजी यांनी केलेल्या प्रयत्नांचे पंतप्रधानांनी कौतुक केले.


    जीवनात जेव्हा पेचप्रसंग निर्माण होतो तेव्हा भगवद्‍गीता मार्गदर्शक ठरते , असे त्यांनी सांगितले. गीतेतील एक श्लोक त्यांनी उद्‌धृत केला. मानवतेच्या शत्रूशी सामना करतांना ईश्वरी शक्ती नेहमी आपल्यासोबत असते. लोकांची आणि देशाची सेवा करण्याची प्रेरणा गीता आपल्याला देते.


    मानवतेसमोर असलेल्या अनेक प्रश्नांची उत्तरे भारतीय मूल्य आणि संस्कृतीमध्ये आहेत. यासंदर्भात त्यांनी योग आणि आयुर्वेदाचा उल्लेख केला.


    B.Gokhale/S.Kakade /D.Rane


    

    
    (Release ID: 1575952) Visitor Counter : 4
    
    
      Read this release in: English