      अर्थ मंत्रालय

      मुद्रा योजनेअंतर्गत 7 लाख 23 हजार कोटी रुपयांची 15.56 कोटी कर्जे वितरीत
      
      'बौद्धिक संपदा” राष्ट्रीय कार्यक्रमाची योजना

      Posted On: 01 FEB 2019 4:19PM by PIB Mumbai

      नवी दिल्ली, 1 फेब्रुवारी 201 9


      मुद्रा योजनेअंतर्गत 7 लाख 23 हजार कोटी रुपयांची 15.56 कोटी कर्ज वितरीत करण्यात आली आहेत. आज संसदेत अंतरिम अर्थसंकल्प 201 9 -20 सादर करताना केंद्रीय अर्थमंत्री , कंपनी व्यवहार , रेल्वे आणि कोळसा मंत्री पियुष गोयल यांनी सांगितले की भारत जगातील सर्वात तरुण राष्ट्रांमधील एक देश आहे. प्रधानमंत्री कौशल विकास योजनेद्वारे , 1 कोटीहून अधिक युवकांना रोजगारासाठी मदत करण्यासाठी प्रशिक्षण दिले जात आहे. मुद्रा , स्टार्ट-अप इंडिया आणि स्टँड-अप इंडिया यासह स्वयंरोजगार योजनांद्वारे युवा शक्ती कार्यरत केली जात आहे. नोकरी शोधणारे नोकरी देणारे बनत असल्यामुळे , भारत जगातील दुसऱ्या क्रमांकाचे सर्वात मोठे स्टार्टअप हब बनले आहे. आपल्या तरुणांच्या कष्टाचा आणि अभिनव कल्पनांचा सरकारला अभिमान आहे.


      गोयल म्हणाले की , बौद्धिक संपदा आणि संबंधित तंत्रज्ञानाचा लाभ घेण्यासाठी लोकांपर्यंत पोहचण्यासाठी ‘ बौद्धिक संपदा ’ हा राष्ट्रीय कार्यक्रम सुरु करण्याचे सरकारने योजले आहे. उत्कृष्टता केंद्रांसह आर्टिफिशियल इंटेलिजेंसच्या राष्ट्रीय केंद्राच्या स्थापनेद्वारे हा कार्यक्रम साकारला जाईल. यासाठी 9 प्राधान्य क्षेत्र ओळखले गेले आहेत. नॅशनल आर्टिफिशियल इंटेलिजेंस पोर्टल लवकरच विकसित होईल.


      G.Chippalkatti/S.Tupe /P.Kor

    
    
    (Release ID: 1562252) Visitor Counter : 37
    
    
      Read this release in: English