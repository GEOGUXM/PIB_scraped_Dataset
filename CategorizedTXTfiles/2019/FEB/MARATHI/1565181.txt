      पंतप्रधान कार्यालय

      अर्जेंटिनाच्या राष्ट्राध्यक्षांच्या भेटीदरम्यान पंतप्रधानांनी केलेले वक्तव्य
      Posted On: 18 FEB 2019 8:33PM by PIB Mumbai


      नवी दिल्ली, 18 फेब्रुवारी 201 9


      माझे अर्जेंटिनाचे मित्र राष्ट्राध्यक्ष माक्री आणि प्रतिथयथ आमंत्रित नमस्कार,


      मी अर्जेंटीनाचे राष्ट्राध्यक्ष ब्यूनौस एरीस येथील दोन महिन्यांपूर्वीच्या भेटीनंतरची आजची भेट विस्मरणीय आहे. याप्रसंगी मी पुन्हा एकदा वर्ष 2018 मध्ये जी-20 परिषदेचे यशस्वी आणि परिणामकारक आयोजन केल्याबद्दल राष्ट्राध्यक्ष माक्री आणि त्यांच्या चमूचे अभिनंदन करतो. त्यांच्या नेतृत्वाखालील आयोजन अत्यंत कुशल होते. ब्यूनौस एरीस येथील जी-20 परिषदेदरम्यान राष्ट्राध्यक्ष माक्री यांनी केलेली ‘वर्ष 2022 मध्ये भारताला 75 वर्षे पूर्ण होण्याप्रित्यर्थ भारताने जी-20 परिषदेचे यजमानपद भूषवावे’, ही घोषणा आनंददायी आहे यासाठी आम्ही त्यांचे आभारी आहोत.


      मित्रांनो, माझी माक्री यांच्यासह ही पाचवी बैठक असून दोन्ही देशातील विदेशी संबंधांचे महत्त्व वाढते आहे. दोन्ही देशातील 15 हजार कि.मी. चे अंतर हे केवळ नावाला असल्याचे आम्ही सिद्ध केले आहे. राष्ट्राध्यक्ष माक्री यांची ही भेट विशेष वर्षामध्ये होत आहे. हे दोन्ही देशातील राजनैतिक संबंधांचे 70 वे वर्ष आहे. परंतु आमच्या प्रजेचे परस्पर संबंध खूप जुने आहेत. गुरूदेव रविंद्रनाथ टागोर यांनी 1924 मध्ये अर्जेंटीनाला भेट दिली होती. त्यांच्या या भेटीचे सकारात्मक परिणाम दोन्ही देशात नववैचारिक प्रवर्तन निर्माण होण्यास झाली. शांतता, स्थिरता, आर्थिक विकास, समृद्धी या शाश्वत मूल्य असलेल्या आणि सामायिक रुची असलेल्या गोष्टींवर दोन्ही देश परस्पर आणि धोरणात्मक संबंध टिकवून आहेत. दहशतवाद हा जागतिक शांतता आणि स्थिरतेला अत्यंत बाधक असण्याच्या मताशी मी आणि राष्ट्राध्यक्ष माक्री दोघेही संमत आहोत. पुलवामा येथे झालेला आत्मघातकी आतंकवादी हल्ल्याने हे दाखवून दिले की, आता पुढील चर्चा थांबायला हवी. संपूर्ण जगाने आता एकत्रित येऊन दहशतवाद आणि त्याला पाठिंबा देणाऱ्यांच्या विरोधात जाऊन भक्कम पाऊल उचलणे ही काळाची गरज आहे. दहशतवादाविरोधात कोणतीही कृती करण्यात मागेपुढे पाहणे आणि अशा विचारसरणीला पाठिंबा देणाऱ्यांची गणती दहशतवाद्यांना प्रोत्साहन देणाऱ्यांमध्ये होते. हॅम्बर्ग लिडर्सच्या दहशतवादाबद्दलच्या वक्तव्याप्रमाणे आपण म्हणजे जी-20 देशांनी सुद्धा 11 कलमी महत्त्वाच्या धोरणाची अंमलबजावणी करणे आवश्यक आहे. यासंदर्भात आजच्या चर्चेनंतर आपण एक विशेष घोषणा दहशतवादासंदर्भात दोन्ही देशांसाठी करणार आहोत. आपले अंतराळ आणि आण्विक ऊर्जेचा शांततेसाठी वापर या क्षेत्रातील सहकार्य पुढेही चालू राहणार आहे. याबद्दलच्या समझोत्यावर आज स्वाक्षऱ्या करण्यात आल्या असून यामुळे संरक्षण क्षेत्राला सहकार्याची एक विशेष नवीन दिशा मिळणार आहे.


      मित्रांनो,


      अनेक प्रकारांनी भारत आणि अर्जेंटिना परस्परांना पूरक आहेत. याचा आपण परस्पर देशांच्या हित संबंधित विकासासाठी फायदा करून घ्यायला हवा. अर्जेंटिना हे कृषी क्षेत्रातील पॉवर हाऊस असून भारत खाद्यान्न सुरक्षेसाठी अर्जेंटिनाशी कृषी क्षेत्रात करार करेल. दोन्ही देशातील कृषी औद्योगिक सहकार्य कृती आराखडा हा भविष्याच्या दिशेने टाकलेले एक महत्त्वाचे पाऊल आहे. आयसीटी म्हणजे ईन्फरमेशन-कम्युनिकेशन-टेक्नॉलॉजीमध्ये विशेषत: जेएएम म्हणजेच जनधन-आधार-मोबाईल या त्रिसूत्रीत भारताची यशस्विता असून डिजिटल पेमेंट इन्फ्रास्ट्रक्चर यामध्ये सुद्धा भारताने अति महत्वाचे कार्य केले असून आम्ही हे अर्जेंटिनाबरोबर सामाईक करू इच्छितो. आम्ही वर्ष 2030 साठी 30 टक्के वाहने विद्युत बॅटरींवर चालावे, असे उद्दिष्ट ठरविले असून अर्जेंटिना हा लिथियम ट्रँगलचा एक भाग आहे. जागतिक लिथियम साठवणुकीच्या 54 टक्के लिथियम अर्जेंटिनाकडे आहे. आमचा संयुक्त उपक्रम केएबीआयएल (काबील) ने खाण क्षेत्रातील सहकार्यासाठी अर्जेंटिनाशी बोलणी सुरू केली आहेत.


      मित्रांनो,


      मागील दहा वर्षात आमचा द्विराष्ट्रीय व्यापार दुपटीने वाढला असून तो तीन ट्रिलियन अमेरिकन डॉलर्सपेक्षा जास्त होण्याची संभावना आहे. तसेच धातू आणि खनिज, तेल आणि नैसर्गिक वायू, औषधे, रसायने, वाहने आणि सेवा या महत्त्वाच्या क्षेत्रात सुद्धा हा व्यापार वाढण्याची संभावना आहे. आज व्यावसायिक संबंधांना प्रोत्साहन मिळण्यासाठी आम्ही विशेष पद्धती शोधून काढल्या असून राष्ट्राध्यक्ष माक्रींबरोबर अनेक अर्जेंटाईन संस्थांचे प्रतिनिधी आज येथे आले आहेत. मला विश्वास आहे की, दिल्ली आणि मुंबई येथील व्यावसायिक प्रतिनिधींशी होणारी चर्चा फलदायी ठरेल. भारत-मर्कोसूर व्यापार विस्तारासंबंधी काही मापदंडाबद्दल आम्ही चर्चा करणार आहोत.


      मित्रांनो,


      अर्जेंटिनाममध्ये कला, संस्कृती आणि अध्यात्म या विषयांवरील दशलक्ष लोकं रुची ठेवणारे आहेत. अर्जेंटिनाचे टँगो नृत्य आणि फुटबॉल हा भारतात लोकप्रिय आहे. लोकांना जवळ आणण्यासाठी पर्यटन आणि प्रसारण संस्था क्षेत्रामध्ये सहकार्य आणि परस्पर देवाणघेवाण कार्यक्रम राबविले आहेत.


      मित्रांनो,


      भारत आणि अर्जेंटिनाचे अंतर आंतरराष्ट्रीय व्यासपीठावरील सहकार्य चांगले असून आमच्या लोकांनी जागतिक शांतता, सुरक्षा, आर्थिक आणि सामाजिक क्षेत्रासाठी भरीव कार्य केले आहे आणि बहुविध सुधारणांमध्ये अग्रेसर आहे. मिसाईल टेक्नॉलॉजी कंट्रोल रिजीम, वासेनार करार, ऑस्ट्रेलिया समूह आणि अणू पुरवठा समूह यामध्ये अर्जेंटिना भारताच्या सदस्यत्वाला भरभक्कम पाठिंबा देत आहे. वर्ष 2019 मध्ये ब्युनौस एरिस येथे संयुक्त राष्ट्र दुसऱ्या उच्च परिषदेच्या दक्षिण-दक्षिण सहकार्यामध्ये भारत सहभागी होणार आहे. वातावरण बदलासाठी घेण्यात येणाऱ्या प्रयत्नांसाठी आमचा सामायिक दृष्टीकोन आहे. आंतरराष्ट्रीय सौर आघाडीमध्ये अर्जेंटिनाने नवीन सदस्यत्व घेतल्याबद्दल मी अभिनंदन करतो.


      आदरणीय,


      मी पुन्हा एकदा भारत भेटीसाठी केलेले आमंत्रण स्विकारल्याबद्दल मी माझ्या भावना व्यक्त करतो. तुमची ही भेट तुम्हाला आणि तुमच्या कुटुंबियांना आनंददायी ठरो, ही सदिच्छा !


      धन्यवाद !


      मुचस ग्रासियास


      B.Gokhale /S.Kakade/P.Kor

    
    
    (Release ID: 1565181) Visitor Counter : 14
    
    
      Read this release in: English