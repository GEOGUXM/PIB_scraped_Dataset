      अर्थ मंत्रालय

      2013-14 वर्षात 6.38 लाख कोटी रूपयाचे कर संकलन यावर्षी 12 लाख कोटी इतके वाढले
      
      कर आधारामध्‍ये 80 टक्के वाढ, पुढील 2 वर्षात परतावा भरणाऱ्यांची संख्‍या 3.79 कोटीवरून 6.85 कोटी इतकी वाढली
      
      जवळपास सर्व सत्यापन व मूल्‍यांकनासाठी आलेल्‍या परताव्‍यांच्‍या पडताळणीसाठी इलेक्‍ट्रॉनिक पद्धतीचा वापर

      Posted On: 01 FEB 2019 6:20PM by PIB Mumbai

    नवी दिल्ली, 1 फेब्रुवारी 201 9


    सरकारने सामान्‍य माणूस व मध्‍यमवर्गासाठी कर दर कमी केले असून कर विभागाशी येणारा संपर्क अधिक सुलभ व मुख्‍यत: चेहराविहीन बनवला आहे. यामुळे , यावर्षी कर संकलन 2013-14 या वर्षीच्‍या 6.38 लाख कोटीवरून 12 लाख कोटी इतके वाढले आहे. दाखल झालेल्‍या परताव्‍यांची संख्‍या 3.79 कोटीवरून 6.85 कोटी वाढून कर आधारामध्‍ये 80 टक्‍केची वाढ झाली आहे.


    संसदेत आज 2019-20 अंतरिम अर्थसंकल्‍प सादर करतांना केंद्रीय वित्‍त , कार्पोरेट व्‍यवहार , रेल्‍वे व कोळसामंत्री पियूष गोयल म्‍हणाले की , “ आम्‍ही भारताच्‍या प्रामाणिक करदात्‍यांचे आमच्‍या सरकारवर विश्‍वास ठेवण्‍यासाठी आभार मानतो. मी त्‍यांना आश्‍वासन देतो की आम्‍ही गरीबांना सेवा प्रदान करण्‍यासाठी व चांगल्‍या पायाभूत सुविधा निर्माण करण्‍यासाठी त्‍यांचे योगदान वापरले आहे. आयकर विभाग आता ‘ ऑनलाईन ’ काम करत आहे. परतावे , मूल्‍याकंन , रिटर्न व चौकशी आता ऑनलाईन दाखल करता येतात. गेल्‍या वर्षी दाखल केलेले 99.54 टक्‍के आयकर परतावे स्‍वीकारले गेले आहेत. आयकर विभागाला करदात्यांसाठी सुलभ बनविण्‍यासाठी सरकारने एका पथदर्शी , तंत्रज्ञान केंद्रीत प्रकल्‍प मंजूर केला आहे . सर्व परतावे 24 तासात तपासून त्‍याचे रिफंडही त्‍याचवेळी पाठवले जातील , असे पियूष गोयल यांनी यावेळी सांगितले. पुढील दोन वर्षामध्‍ये तपासणीसाठी आलेल्‍या परताव्‍यांची चाचणी व मुल्‍यांकन इलेक्ट्रॉनिक पद्धतीने करदात्‍यांच्‍या व कर अधिकाऱ्यांच्या कोणत्‍याही वैयाक्तिक हस्‍तक्षेपाशिवाय कर तज्ञ व अधिकाऱ्यांद्वारे अनामिक बॅकऑफिसच्‍या सहाय्याने केले जाणार आहे , असेही त्‍यांनी सांगितले.


    मंत्री महोदय म्‍हणाले की , 2014 मध्‍ये सरकार स्‍थापनेनंतरच मध्‍यमवर्गीयावरील कराचे ओझे कमी करण्‍यासाठी आमचे प्राधान्‍य होते. सरकारने मूलभूत सूट मर्यादा 2 लाखावरून 2.5 लाख रुपये वाढवली व कर सवलतही दिली , त्‍यामुळे 3 लाख रूपयाइतके उत्‍पन्‍न असणाऱ्या व्‍यक्‍तीला कोणताही कर द्यावा लागत नसे. सरकारने 2.5 लाख ते 5 लाख रूपयांच्‍या स्‍लॅबसाठीचा कर दर 10 टक्‍के करून 5 टक्‍के कमी केला व पगारदार वर्गासाठी 40 हजार रूपयाची मानक वजावटही सादर केली. कलम 80 सी अंतर्गत बचतीच्या रकमेवरील वजावट 1 लाखावरून 1.5 लाख करण्‍यात आली. स्‍वत:च्‍या गृह संपत्तीसाठी काढलेल्‍या कर्जावरच्‍या व्‍याजावरची वजावट 1.5 लाखावरून 2 लाख इतकी वाढवली. लहान व्‍यवसाय व स्‍टार्टअपसाठी विशेष लाभ व प्रोत्‍साहन दिले गेले. एकंदरित अनुपालन प्रक्रियांचे सुलभीकरण करण्‍यात आले. व्‍यापाराच्‍या अनुमानित कराराची सर्वोच्‍च सिमा (थ्रेशोल्ड लिमिट) एक कोटी वरून 2 कोटी इतकी वाढवली गेली.


    अनुमानित कराचे लाभ प्रथमच लहान व्‍यावसायिकांना 50 लाख रूपया इतकी थ्रेशोल्‍ड लिमिट निश्चित करून देण्‍यात आले. कमी रोख्‍याच्‍या अर्थव्‍यवस्‍थेला प्रोत्‍साहन देण्‍यासाठी अनुमानित नफा दर 8 टक्‍के वरून 6 टक्‍के इतका कमी केला आहे. 99 टक्‍के कंपन्‍या समाविष्ट होतील अशा 250 कोटीचा टर्नओवर असणाऱ्या कंपन्‍यांच्‍या कर दरामध्‍ये 25 टक्‍के घट करण्‍यात आली. हा दर नव्‍या उत्‍पादन घेणाऱ्या कंपन्‍यांना कोणत्‍याही टर्नओवर मर्यादेशिवाय लागू होतो.


    G.Chippalkatti/D.Wankhede/M.Moundekar/D.Motghare /P.Kor

    
    
    (Release ID: 1562305) Visitor Counter : 23
    
    
      Read this release in: English