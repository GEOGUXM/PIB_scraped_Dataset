      पंतप्रधान कार्यालय

      पंतप्रधान नरेंद्र मोदी यांनी ‘द ईकोनोमिक्स टाइम्स’ या जागतिक व्यवसायिक परिषदेला केलेले संबोधन
      Posted On: 23 FEB 2019 6:18PM by PIB Mumbai


    नवी दिल्ली, 23 फेब्रुवारी 201 9


    विनीत जैन , भारत आणि जागतिक स्तरावरील आमंत्रित पाहुणे मंडळी … शुभ सकाळ!


    मी या जागतिक व्यावसायिक परिषदेत उपस्थित राहिल्याबद्दल अत्यंत समाधानी आहे.


    सर्वप्रथम मला आपल्याला शुभेच्छा द्यायच्या आहेत , शुभेच्छा अशासाठी की आपण ‘ सामाजिक ’ हा शब्द या व्यवसायिक परिषदेच्या संकल्पनेचा पहिला शब्द म्हणून निवडलात.


    मी येथे असे निरीक्षण केले की , उपस्थित मंडळींमध्ये सध्या , विकास शाश्वत कसा राहील या आव्हानांवर चर्चा चालू आहे , जो व्यवसायिक परिषदेच्या संकल्पनेचा दुसरा शब्द आहे.


    आणि जेव्हा तुम्ही योग्यता या विषयावर चर्चा करीत आहात जो या व्यवसायिक परिषदेच्या संकल्पनेचा तिसरा शब्द आहे , मला मला आशा आणि विश्वास आहे की तुम्ही खरंच भारताच्या आव्हानांवर उपाय शोधण्यासाठी चर्चा करीत आहात.


    मित्रांनो ,


    वर्ष 2013 च्या दुसऱ्या अर्ध वार्षिक कालावधीत आणि वर्ष दोन हजार चौदाच्या सुरुवातीला भारत ज्या आव्हानांना तोंड देत होता त्याबद्दल तुमच्यापेक्षा इथे अजून दुसर कोण जाणू शकतं ?


    हाताबाहेर गेलेल्या महागाईला प्रत्येक कुटुंबाला तोंड द्यावं लागत होतं , चालू खात्यातील तूट आणि उच्च वित्तीय तूट हे देशाच्या स्थूल अर्थव्यवस्थेला धोक्यात आणत होती.


    ही सर्व मापदंड एक निराशाजनक भविष्य दर्शवित होते.


    देश खरच धोरणात्मक पक्षघात अनुभवत होता.


    आणि सक्षम लोक देशाच्या अर्थव्यवस्थेला खालच्या पातळीवर घसरण्यापासुन नियंत्रित करीत होते.


    परिषदेचे जागतिक सदस्य , देशाच्या या पाच नाजूक आरोग्याबाबत काळजी करत होते. तर काहींच्या मनात प्राप्त परिस्थितीत समर्पण करण्याची संकल्पना होती.


    मित्रांनो , या पार्श्वभूमीवर आमचे सरकार लोकांची सेवा करण्यासाठी सत्तेत आले आणि आज तुम्ही अमुलाग्र बदल स्पष्टपणे बघत आहात.


    2014 नंतर संकोचाची जागा आशेने घेतली आहे आणि अडथळा हा सकारात्मकतेत बदलत आहे.


    आणि


    समस्यांची जागा पुढाकार घेण्यामध्ये बदलली आहे.


    वर्ष 2014 पासून भारताने जवळपास सर्व आंतरराष्ट्रीय दर्जा आणि निर्देशांकात लक्षणीय सुधारणा केली आहे.


    हे केवळ भारत कसा बदलतो आहे हे दर्शवित नसून भारताबद्दल जगाची धारणा कशी बदलत आहे हे सुद्धा दर्शवित आहे.


    मला माहिती आहे की , असे काही लोक आहेत , जे या वेगवान सुधारणांचे कौतुक करू शकत नाही.


    ते असे सूचीत करू इच्छितात की , ‘ दर्जा सुधारणा ’ ही केवळ कागदावरील लिखा -पढी आहे , प्रत्यक्षात कुठलाही बदल झालेला नाही.


    मला वाटतं ही विचारसरणी सत्यापासून दूर आहे ,


    ‘श्रेणी ’ या बहुतेक निर्देशांकांपासूनही दूर आहेत.


    आता व्यवसाय सुलभीकरणाचे अर्थात इज् ऑफ डूईंग बिझनेस हे उदाहरण घ्या , चार वर्षात आम्ही 142 स्थानावरून सत्त्याहत्तराव्या स्थानावर ऐतिहासिक उडी मारली आहे.


    हा श्रेणीतील बदल प्रत्यक्ष व्यवसायात झालेल्या वृद्धीमुळेच निदर्शनास येऊ शकला.


    आता नवीन व्यवसाय करण्याला वेगाने मंजुरी मिळत असल्यामुळे विजेचे कनेक्शन आणि इतर बाबीतही त्वरित मंजुरी मिळते. अगदी लहान व्यवसायिकांच्या बाबतीतही या नीतीचे पालन करणे सोपे होत आहे.


    आता चाळीस लाखरुपयां पर्यंतच्या व्यवहारांसाठी माल आणि सेवा करासाठी नोंदणी करावी लागणार नाही.


    तर सात लाखांची उलाढाल असलेल्या कुठल्याही व्यवसायासाठी आयकर भरावा लागणार नाही.


    आता 1.5 कोटी रुपयांची उलाढाल असलेले व्यवसाय अत्यंत नाममात्र कर दरासह निर्मिती योजनेसाठी पात्र आहेत.


    तसेच भारताचे जागतिक पर्यटन स्पर्धात्मक निर्देशांकातील स्थान वर्ष 2013 मध्ये 65 होती ती वर्ष 2017 ला 40 व्या स्थानावर पोहोचली आहे.


    भारतातील परदेशी पर्यटकांच्या संख्येत सुमारे 40 टक्के वाढ झाली आहे तर मान्यताप्राप्त हॉटेलची संख्या 50 टक्क्यांनी वाढली आहे


    वर्ष 2013 आणि वर्ष 2017 दरम्यान पर्यटन क्षेत्रात परकीय चलनाद्वारे उत्पन्न देखील 50 टक्क्यांनी वाढले आहे.


    तसेच जागतिक नूतनीकरण निर्देशांकात भारताचा दर्जा वर्ष 2014 च्या 76 व्या स्थानावरून वर्ष 2018 मध्ये तो 57व्या स्थानांवर आला आहे


    नवकल्पनांचे उगम स्पष्टपणे दिसून येत असून , संस्कृतीतील सुधारणा देखील दृश्यमान आहे. भारताच्या पेटंट आणि ट्रेडमार्क च्या संख्येमध्ये मोठ्या प्रमाणावर वाढ दर्शविली आहे.


    मित्रांनो ,


    हा बदल सरकारचा नवीन कार्यशैलीमुळे झाला असून मोठ्या प्रमाणावर तो कौशल्य विकासात सुधारणा झाल्यामुळे दिसून आला आहे.


    वर्ष 2014 पासून गोष्टी कशा बदलल्या आहे त्याबद्दल मी आपल्याला एक मनोरंजक उदाहरण देऊ इच्छितो.


    आम्ही आता विविध प्रकारच्या स्पर्धा बघत आहोत


    मंत्रालया मधील स्पर्धा


    राज्यांमधील स्पर्धा


    विकासात्मक स्पर्धा


    लक्ष्य साध्य करण्यासाठी केलेली स्पर्धा


    आज भारतामध्ये शंभर टक्के स्वच्छता की शंभर टक्के विद्युतीकरण यामध्ये स्पर्धा लागलेली आहे.


    स्पर्धा आहे ती , सर्वप्रथम सर्व वस्तीगृह रस्त्यांना जोडल्या जातात की , सर्व घरांना गॅसचे कनेक्शन मिळते


    कुठल्या राज्याला सर्वाधिक गुंतवणूक मिळते याबद्दल राज्यांमध्ये स्पर्धा आहे


    कुठले राज्य गरिबांना वेगाने घरात पुरवते याबाबत राज्यांमध्ये स्पर्धा आहे


    महत्त्वाकांक्षी जिल्ह्यांच्या यादीतील जिल्हे सर्वात वेगवान विकास कसा करतात याबाबत स्पर्धा आहे


    परंतु वर्ष 2014 पूर्वी आम्ही वेगळा स्पर्धांबद्दल ऐकत होतो


    मंत्रालयांमधील स्पर्धा


    व्यक्तींमधील स्पर्धा


    भ्रष्टाचाराची स्पर्धा


    विलंबाची स्पर्धा


    सर्वाधिक भ्रष्टाचार कोण करू शकेल याबाबतची स्पर्धा होती


    अधिक वेगाने भ्रष्टाचार कोण करू शकतो यावर स्पर्धा होती


    भ्रष्टाचारामध्ये नाविन्यता कोण आणू शकेल याबद्दलची स्पर्धा होती


    कोळसा द्वारे किंवा स्पेक्ट्रम द्वारे जास्तीत जास्त पैसा कसा मिळवू शकेल याबाबतची स्पर्धा होती


    कॉमनवेल्थ गेम द्वारे जास्त पैसे मिळू शकेल की डिफेन्स डील द्वारे याबाबत स्पर्धा होती


    आम्ही हे सर्व पाहिले आहे आणि आम्हाला हेही माहीत आहे की या स्पर्धेत मुख्या खेळाडू कोण होतं


    मी आता तुमच्यावर सोडतो की तुम्हाला कुठल्या स्पर्धेला प्राधान्य द्यायला आवडेल


    मित्रांनो ,


    दशकांपासून एक धारणा बनवली गेली की भारताला हे अशक्य आहे


    परंतु वर्ष 2014 पासूनच्या आपल्या देशाच्या प्रगतीचा आढावा घेतल्यास मला विश्वास वाटतो 130 कोटी भारतीयांसाठी काहीही अशक्य नाही.


    नामुमकीन अब मुमकिन है !


    असे म्हंटले जात होतं की , स्वच्छ भारत निर्माण करणे हे अशक्य होते परंतु भारताचे लोकच हे शक्य करीत आहेत.


    असं म्हटलं जायचं की , भारतात भ्रष्टाचार मुक्त सरकार येणे अशक्य आहे परंतु भारताच्या लोकांनी हे शक्य कले.


    असं म्हटलं जायचं की लोकांना त्यांचा हप्ता दिल्याशिवाय भ्रष्टाचार नष्ट करणे अशक्य होते परंतु आता भारतातील लोक हे शक्य करून दाखवत आहेत


    भारतातील गरिबांना तंत्रज्ञानाचे सुविधा मिळणे अशक्य असं म्हटलं जायचं परंतु आता भारतातील लोक हे शक्य करीत आहेत.


    असे म्हटले जायचे की धोरण ठरवताना तारतम्याचा अभाव आणि मनमानी या गोष्टी काढणे अशक्य होते परंतु भारतीयांनी हे शक्य करून दाखवले


    असे म्हटल्या गेले की भारतात आर्थिक सुधारणा खूप होणे शक्य नाही परंतु आज भारताची अर्थव्यवस्था विकासात्मक आहे


    असे म्हटले जाते की , सरकार एकाच वेळी गरिबांप्रति आणि आर्थिक वृद्धी प्रती कार्यरत राहू शकत नाही परंतु भारतातील लोकांनीच हे शक्य केले आहे


    मला असे सांगितले गेले आहे की , एक दृष्टीकोण किंवा सिद्धांत असा आहे की चलन वाढीच्या समस्येविना विकसनशील अर्थव्यवस्था दीर्घकाळपर्यंत उच्च दराने वाढू शकत नाही


    परंतु उदारी करणानंतर म्हणजेच 1991 नंतर सत्तेत आलेल्या सर्व सरकारांना या समस्येचा सामना करावा लागला आहे.


    अल्पकालावधीतील वृद्धी नंतर अनेक तज्ञांनी याला अशाश्वत अर्थव्यवस्था असे संबोधिले आहे


    याचा परिणाम म्हणून आम्हाला कधीच शाश्वत वाढीचा उच्च दर मिळाला नाही


    तुम्हाला आठवत असेल 1991 ते 1996 मधील सरकारकडे पाच टक्के सरासरी वृद्धी होती तर सरासरी चलनवाढ ही दहा टक्क्यांहुन अधिक होती


    वर्ष 2009 ते 2014 दरम्यान म्हणजे आमच्या आधीच्या सरकारजवळ सरासरी चलनवाढीसह सरासरी वृद्धीदर साडे सहा टक्के म्हणजेच डबल डीजिट होता


    मित्रांनो ,


    वर्ष 2014-2019 दरम्यान , सरासरी वृध्दी दर 7.4 टक्के आणि सरासरी चलनवाढ साडेचार टक्क्यांपेक्षा कमी नोंदवायला हवा.


    भारतीय अर्थव्यवस्थेच्या उदारीकरण पश्चात हा सर्वाधिक उच्च सरासरी वृद्धीदर राहील आणि निम्न सरासरी चलनवाढ राहील जी कुठल्याही सरकारच्या अखत्यारितील नव्हती


    या बदलांमुळे आणि सुधारणांमुळे आमच्या अर्थव्यवस्थेच्या मार्गक्रमणात परिवर्तन होत आहे भारतीय अर्थव्यवस्थेने वित्तपुरवठा संसाधनाच्या स्रोतांचा विस्तार केला आहे.


    गुंतवणुकीच्या गरजा या आता बँकांच्या कर्जावर अवलंबून नाही.


    भांडवली बाजारातून उभारलेल्या निधीचे सुधारण घ्या


    वर्षा 2011 -12 ते वर्ष 2013- 14 दरम्यान म्हणजेच हे सरकार येण्याचा तीन वर्ष सुरुवातीचा काळ


    समभागाद्वारे उभारण्यात आलेल्या निधीची सरासरी रक्कम चौदा हजार कोटी रुपये होती.


    गेल्या चार वर्षांत , हि सरासरी , दरवर्षी जवळपास 43 हजार कोटी रुपये एवढी म्हणजे तिप्पट आहे.


    वर्ष 2011 ते 2014 दरम्यान पर्यायी गुंतवणूक निधीद्वारे एकूण रक्कम वाढविण्यात आलेली रक्कम चार हजार कोटी पेक्षा कमी होती.


    आमच्या सरकारने , अर्थव्यवस्थेतील वित्तीय स्रोत विकसित करण्यासाठी विविध मापदंड अवलंबिले


    आणि आज तुम्ही बघू शकता. वर्ष 2014 ते 2018 या चार वर्षाच्या कालावधीत पर्यायी गुंतवणूक निधीद्वारे उभारलेली राशी 81 हजार कोटी रुपयांपेक्षा जास्त आहे


    ही वीस पटींची उंच उडी आहे. याच प्रमाणे कॉर्पोरेट कर्जरोख्यांच्या जागी खाजगी कर्जरोखे आणल्यामुळे काय बदल झाला ते बघू


    2011 ते 2014 दरम्यान या माध्यमातून उभारलेली सरासरी रक्कम सुमारे तीन लाख कोटी रुपये किंवा सुमारे चाळीस अब्ज डॉलर्स होती.


    आता गेल्या चार वर्षांतील सरासरी पाच पौंडापर्यंत वाढली असून ती 5.25 लाख कोटी किंवा सुमारे पन्नास अब्ज डॉलर्स एवढी झाली म्हणजेच 75 टक्क्यांची लांब झेप घेण्यात आली आहे.


    ही सर्व भारतीय अर्थव्यवस्थेत आत्मविश्वास आल्याची उदाहरणे आहेत.


    आज हा आत्मविश्वास केवळ स्थानिक गुंतवणूकदारांद्वारेच नव्हे तर जगभरातील गुंतवणूकदारांद्वारे देखील दर्शविला जातो आहे .


    भारतावर दाखविलेला निरंतर आत्मविश्वास , आधीचा , बऱ्याच वर्षांपासून चालत आलेला पूर्व निवडणूक पायंडा मोडीत काढतो .


    गेल्या चार वर्षात देशभरातुन परकीय थेट गुंतवणूकीद्वारे मिळालेली रक्कम वर्ष 2014 च्या पूर्वीच्या म्हणजेच मागील सात वर्षांच्या रक्कमे एवढी होती. हे सर्व प्राप्त करण्यासाठी भारताला परिवर्तनासाठी सुधारणा आवश्यक आहेत.


    दशकातील उच्च वाढीसाठी दिवाळखोरी कोड , जीएसटी , रिअल इस्टेट कायदा या सारख्या महत्वाच्या निर्णयांमुळे आजची नेत्रदीपक वृद्धी बघायला मिळत आहे.


    चार वर्षांपूर्वी , असे कोणी मानले असते का की , तीन लाख कोटी रुपये किंवा सुमारे चाळीस अब्ज डॉलर्स वित्तीय आणि परिचालनात्मक कर्जदारांना परत केले जातील.


    हा सर्व दिवाळखोरी आणि नादारी कोडचा प्रभाव असून याची मदत देशाला वित्तीय स्त्रोतांचे वाटप परिणामकारकपणे करण्यासाठी होईल. जेंव्हा आम्ही अर्थव्यवस्थेच्या पाईपलाईन दुरुस्तीच्या कामात उपस्थित होतो जे कित्येक वर्षांपासून केले गेले नव्हते , आम्ही सुद्धा ठरविले की , ' सावकाश जा , काम प्रगतीपथावर आहे ' असा बोर्ड लावायचा नाही.


    कुठलाही विश्राम न घेता मोठ्या प्रमाणावरील जनताजनार्दनाच्या सेवेसाठी , कल्याणासाठी या सर्व सुधारणांची अंमलबजावणी करण्यात आली.


    मित्रांनो


    अनेक जाती , पंथ , भाषा , आर्थिक कौटुंबिक स्थिती आणि धर्म यांच्याकडे दुर्लक्ष करून , आम्ही आपला आर्थिक दृष्टीकोन , समाजाच्या सर्व विभागांना पूरक ठेवला आहे यामध्ये नवीन भारताचा आमचा दृष्टीकोन समाविष्ट आहे.


    आम्ही 130 कोटी भारतीयांच्या आकांक्षा आणि स्वप्ने पूर्ण करणारा नवा भारत तयार करण्यासाठी कठोर परिश्रम घेत आहोत.


    भविष्यातील आव्हानांना तोंड देणं आणि भुतकाळातील समस्यांचे निराकरण करणे या बाबी भारताच्या नवा दृष्टिकोनात समाविष्ट आहेत.


    तर आज जेव्हा भारताने वेगवान रेल्वे तयार केली तेव्हा त्यांनी सर्व मानवरहित रेल्वे क्रॉसिंगस् काढून टाकल्या आहेत


    आज जेव्हा भारत आयटी आणि एम्स यांची विविध ठिकाणी वेगवान पद्धतीने स्थापना करीत आहे तेव्हाच देशातील सर्व शाळांमध्ये शौचालयाची देखील बांधणी होत आहे


    आज देशभरात शंभर स्मार्ट शहरे बनत आहेत ते तर शंभरपेक्षा अधिक महत्त्वाकांक्षी जिल्ह्यांमध्ये वेगाने प्रगती होत आहे.


    आज जेव्हा भारत विजेचा निर्यातदार बनला आहे तेव्हाच स्वातंत्र्यापासून अंधारात असलेल्या कोट्यावधी कुटुंबांना गावागावांमध्ये वीज मिळाली की नाही याची खात्री पटवली गेली आहे.


    आज जेव्हा भारत मंगळावर माणूस पाठवण्यासाठी तयार आहे तेव्हाच प्रत्येक भारतीयाच्या डोक्यावर छप्पर असल्याची खात्री देखील त्याने केली आहे


    आज भारत सर्वात वेगाने वाढणारी जागतिक अर्थव्यवस्था आहे परंतु त्याच वेगाने गरिबीचे निर्मूलन ही केल्या जात आहे.


    मित्रांनो ,


    आम्ही एबीसीच्या मानसिकतेपासून दूर गेलो आहोत


    ए - अव्हायडी॑ग -टाळणे


    बी - ब्युरींग- दफन करणे


    सी- कन्फ्युझिंग- गोंधळात टाकणे


    सर्वांसाठी पायाभूत सुविधांची तरतूद करत आहोत , विशेषत: तरुण पिढी ज्यांना त्यांच्या उद्याच्या स्वप्नांना आकार द्यायचा आहे.


    मागे काय घडलं ते आपल्या हातात नाही , तो भूतकाळ होता परंतु भविष्यात काय करायचं हे निर्धारितपणे आपल्या हातात आहे.


    आपण प्रत्येक वेळी औद्योगिक क्रांती करताना अयशस्वी ठरत होतो परंतु भारताला अभिमान वाटावा अशा चौथ्या औद्योगिक क्रांतित सक्रिय सहभागी होत आहोत


    औद्योगिक क्रांतीचा विस्तार आणि योगदान यामुळे जगाला आश्‍चर्य वाटणार आहे.


    जागतिक पातळीवर झालेल्या तीन औद्योगिक क्रांतीची बस भारताने जरी हुकवली असली तरी या चौथ्या औद्योगिक क्रांतीत मला विश्वास आहे की , भारत केवळ बसचा प्रवासी न होता वाहकाचेही काम करेल.


    नवीनतम शोध आणि तंत्रज्ञान हे पुनरुत्थानाचे मूलभूत तत्व बनतील.


    डिजिटल इंडिया , स्टार्टअप इंडिया , मेक इन इंडिया आणि नवीनतम भारत यावर टाकण्यात आलेल्या प्रकाशझोताचे हे फलित आम्हाला एकत्रित लाभांशाद्वारे मिळल.


    तुम्हाला हे माहिती आहे का कि , वर्ष 2013-14 मध्ये केवळ चार हजार पेटंट ला मंजुरी देण्यात आली तर वर्ष 17-18 मध्ये जवळपास तेरा हजाराहून अधिक पेटंटला मंजुरी देण्यात आली आहे.


    ही तीन पदरी वाढ आहे. वर्ष 2013- 14 मध्ये नोंदणीकृत ट्रेड मार्क अर्थात व्यापारी चिन्हांची संख्या आठ हजाराहून अधिक झाले तर सोळा-सतरा मध्ये ती 2.5 लाखांवर गेली म्हणजेच जवळपास चार पदरी वाढ आहे.


    तुम्हाला ऐकून समाधान होईल की , आज भारतामध्ये टायर 2 आणि टायर 3 शहरांमधून स्टार्टअपची नोंदणी 44 टक्के झाली आहे.


    देशभरात शेकडो अटल टिंकरिंग लैब से नेटवर्के आहे ज्यामुळे नवकल्पनांना पोषक वातावरण मिळण्यास मदत होईल


    यामुळे आमच्या विद्यार्थ्यांना उद्याचे नवप्रवर्तक बनण्यास एक ठोस आधार मिळेल.


    आज ग्रामीण भागातील तरुण वाय-फाय आणि डिजिटल यंत्रांच्या आधारे स्पर्धात्मक परीक्षा उत्तीर्ण होतात हे सुद्धा तेवढेच कौतुकास्पद आहे


    आजचे हे नवीन तंत्रज्ञान ‘ आहे आणि नाही ’ याची देशातील दरी भरून काढण्याचे काम करतात.


    अशा प्रकारच्या गोष्टींमुळे भारताच्या इतिहासात एक नवीन धडा लिहिल्या जात आहे.


    मित्रांनो ,


    लोकांचा पाठिंबा आणि भागीदारीमुळे वर्ष 2014 पासून भारत वेगवान प्रगती करत आहे.


    हे सर्व केवळ लोकांच्या सहयोगामुळे आणि जनभागीदारी मुळे शक्य झाले आहे.


    हा असा अनुभव आहे की जो आपल्याला आत्मविश्वास देतो की आपला देश नागरिकांच्या विकासासाठी त्यांना समृद्ध करण्यासाठी आणि उत्कृष्ट बनवण्यासाठी संधी प्रदान करतो


    आम्ही भारताला दहा ट्रिलियन डॉलर्सची अर्थव्यवस्था बनवण्यास उत्सुक आहोत.


    आम्ही भारताला तिसऱ्या क्रमांकाची अर्थव्यवस्था बनवण्यास उत्सुक आहोत


    आम्हाला अगणित स्टार्टअप चा भारत बनवायचा आहे


    नवीकरणीय ऊर्जा स्त्रोतकडे नेण्यासाठी जागतिक नेतृत्व आम्हाला करायचे आहे


    आम्हाला लोकांना ऊर्जा सुरक्षा द्यायची आहे तसेच आयातीवरची निर्भरता कमी करायची आहे


    आम्हाला भारताला इलेक्ट्रिक आणि ऊर्जा साठवणूक उपकरणांमध्ये जागतिक नेतृत्वपद बहाल करायचे आहे.


    हि सर्व उद्दिष्टे लक्षात घेऊन आपण आपल्या स्वप्नांना एक नवीन भारत तयार करण्यासाठी स्वतःला पुन्हा समर्पित करू या


    धन्यवाद!


    खूप खूप धन्यवाद !


    B.Gokhale/ D. Rane

    
    
    (Release ID: 1566515) Visitor Counter : 3