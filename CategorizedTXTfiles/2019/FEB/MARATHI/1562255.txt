      अर्थ मंत्रालय

      गेल्या पाच वर्षात कामगारांच्या किमान मजुरीत 42 टक्क्यांची सर्वोच्च वाढ
      Posted On: 01 FEB 2019 4:31PM by PIB Mumbai


    नवी दिल्ली , 1 फेब्रुवारी 2019


    सर्व प्रकारांच्या कामगारांच्या किमान मजुरीत मागील पाच वर्षात 42 टक्क्यांची वाढ झाली आहे जी आज वरची सर्वोच्च वाढ आहे 2019 चे अंतरिम बजेट सादर करताना केंद्रीय वित्त, कंपनी व्यवहार रेल्वे आणि कोळसा मंत्री पियुष गोयल यांनी ही माहिती दिली. ते पुढे म्हणाले की, उच्च विकास दर आणि अर्थव्यवस्थेच्या मुख्य प्रवाहात येण्यामुळे हे शक्य झाले आहे यामुळे रोजगाराच्या वाढत्या संधी बरोबरच कर्मचारी भविष्य निर्वाह निधी संघटन ( EPFO ) चे सदस्य गेल्या दोन वर्षात दोन कोटींनी वाढले आहे ज्यामुळे अर्थव्यवस्थेच्या मुख्य प्रवाहात येणे आणि रोजगार निर्मिती शक्य झाली आहे.


    गोयल म्हणाले की सातव्या वेतन आयोगाच्या शिफारसी अंमलात आणल्या गेले असून, न्यू पेन्शन योजना ही कर्मचाऱ्यांसाठी आणखी फायदेशीर करण्यात आली आहे. एनपीएसमध्ये सरकारची भागीदारी 10 टक्क्यांवरून 14 टक्क्यांपर्यंत वाढवण्यात आली आहे. ग्रॅच्युईटी रकमेची मर्यादा दहा लाखांवरून वीस लाख करण्यात आली आहे तसेच इ एस आय सीचे संरक्षणही पंधरा हजार रुपयांहून एकवीस हजार रुपये प्रति महिना करण्यात आले आहे. सर्व कामगारांसाठी किमान पेन्शनची रक्कम एक हजार प्रती महिना ठेवण्यात आली आहे. तर अपघाती मृत्यू झाल्यास मिळणारी भरपाई अडीच लाखांवरून सहा लाख करण्यात आली आहे. अंगणवाडी तसेच अशा कर्मचाऱ्यांना देण्यात येणारे मानधन ही 50 टक्क्यांनी वाढवण्यात आले आहे.


    B.Gokhale/M.Chopade/D.Rane


    

    
    (Release ID: 1562255) Visitor Counter : 29
    
    
      Read this release in: English