      युवक कल्याण आणि क्रीडा मंत्रालय

      पंतप्रधान नरेंद्र मोदी विजेत्यांना राष्ट्रीय युवा संसद फेस्टिव्हल 2019 पुरस्कार करणार प्रदान
      Posted On: 25 FEB 2019 5:14PM by PIB Mumbai


    नवी दिल्ली, 25 फेब्रुवारी 201 9


    पंतप्रधान नरेंद्र मोदी येत्या 27 फेब्रुवारीला विजेत्यांना राष्ट्रीय युवा संसद फेस्टिव्हल 2019 पुरस्कार प्रदान करणार आहेत. केंद्रीय युवा व्यवहार आणि क्रीडा राज्यमंत्री (स्वतंत्र कार्यभार) राज्यवर्धन राठोड यांच्या हस्ते राष्ट्रीय युवा दिनानिमित्त 12 जानेवारी 2019 रोजी राष्ट्रीय युवा संसद फेस्टिव्हलचा प्रारंभ करण्यात आला होता. 18 ते 25 वयोगटातील युवकांना सार्वजनिक महत्वाचे मुद्दे कळावे तसेच सर्वसामान्य माणसाचा दृष्टीकोन जाणून घेता यावा, या हेतूने या फेस्टिव्हलचे आयोजन करण्यात आले आहे.


    अशा उपक्रमांमुळे युवकांना नव भारताची ओळख होऊन 2022 पर्यंत नव भारताचे उद्दिष्ट साध्य करण्यासाठी योजना आखता येतील, असे पंतप्रधानांनी 31 डिसेंबर 2017 रोजी प्रसारित झालेल्या मन की बात मध्ये स्पष्ट केले होते. 22 व्या राष्ट्रीय युवा महोत्सवातही त्यांनी हा मुद्दा प्रकर्षाने मांडला होता.


    राष्ट्रीय सेवा योजना आणि नेहरु युवा केंद्र यांनी संयुक्तरित्या या महोत्सवाचे आयोजन केले आहे. 18 ते 25 वयोगटातील युवकांना जिल्हा, राज्य आणि राष्ट्रीय पातळीवरील युवा संसदेत भाग घेण्यासाठी निमंत्रित करण्यात आले होते. राष्ट्रीय युवा संसद फेस्टिव्हल मधील राष्ट्रीय स्तरावरील अंतिम फेरीचे राज्यवर्धन राठोड यांच्या हस्ते उद्या उद्‌घाटन होणार आहे. सर्वोत्तम तीन वक्त्यांना पंतप्रधान नरेंद्र मोदी यांच्या हस्ते अनुक्रमे दोन लाख, दीड लाख आणि एक लाख रुपये रोख आणि प्रमाणपत्र प्रदान करण्यात येईल.


    N.Sapre/J.Patankar /D. Rane

    
    
    (Release ID: 1566234) Visitor Counter : 72
    
    
      Read this release in: English