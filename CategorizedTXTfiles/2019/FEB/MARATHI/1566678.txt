      अर्थ मंत्रालय

      सार्वजनिक क्षेत्रातील बँका भारतीय अर्थव्यवस्थेच्या जीवनरेखा – केंद्रीय अर्थमंत्री अरुण जेटली
      Posted On: 28 FEB 2019 6:11PM by PIB Mumbai


    नवी दिल्ली, 28 फेब्रुवारी 201 9


    सार्वजनिक क्षेत्रातल्या बँका भारतीय अर्थव्यवस्थेच्या जीवनरेखा असल्याचे केंद्रीय अर्थमंत्री अरुण जेटली यांनी स्पष्ट केले. ते आज नवी दिल्लीत ‘सार्वजनिक क्षेत्रातील बँकांतील सुधारणांचा प्रवास’ या विषयावरील परिषदेत बोलत होते.


    बँकिंग क्षेत्रात दिर्घ काळापासून सुधारणा प्रलंबित होत्या, असे ते म्हणाले. सार्वजनिक क्षेत्रातील बँकांची बाजारात वित्त पुरवठा करण्याच्या आणि पुरेशी तरलता कायम ठेवण्याच्या क्षमतेवर आपल्या अर्थव्यवस्थेचा विकास अवलंबून आहे, असे जेटली म्हणाले.


    वेगाने विकसित होणाऱ्या अर्थव्यवस्थेचा विकास हा विकसित समाजात परिवर्तित होण्याची गरज असून, असे घडण्यासाठी आपला समाज नितिपूर्ण असणंही अत्यावश्यक आहे, असे त्यांनी सांगितले.


    नादारी आणि दिवाळखोरी कायद्याच्या यशाबद्दल बोलतांना जेटली यांनी या कायद्यामुळे 3 लाख कोटी रुपये बँकिंग प्रणालीत परत आल्याचे स्पष्ट केले.


    बँकांच्या अनुत्पादित संपत्ती अर्थात एनपीए बद्दल बोलतांना जेटली म्हणाले की, गेल्या 2 ते 3 तिमाहीमध्ये एनपीएचा आलेख उतरता झाले आहे.


    येणाऱ्या काळात सुदृढ बँकिंग प्रणाली उदयाला येण्यासाठी सार्वजनिक क्षेत्रातल्या बँकांना आधार देण्यासाठी सरकार कटिबद्ध असल्याचे जेटली यांनी सांगितले.


    N.Sapre/J.Patankar /D. Rane

    
    
    (Release ID: 1566678) Visitor Counter : 53
    
    
      Read this release in: English