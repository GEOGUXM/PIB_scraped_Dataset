      मंत्रिमंडळ

      देशात तेल आणि नैसर्गिक वायू शोध आणि उत्पादन वृद्धीसाठी शोध आणि परवाना धोरण सुधारणेला मंत्रिमंडळाची मान्यता
      Posted On: 19 FEB 2019 10:29PM by PIB Mumbai


    नवी दिल्ली, 19 फेब्रुवारी 201 9


    देशात तेल आणि नैसर्गिक वायू शोध आणि उत्पादन वृद्धीसाठी शोध आणि परवाना धोरण सुधारणेला मंत्रिमंडळाने मान्यता दिली आहे.


    शोध आणि उत्पादन क्षेत्रात नवी गुंतवणूक आकर्षित करणे , उत्पादन खोऱ्यात धोरण शिथिल करणे , शोध घेण्यात आलेला नाही अशा भागात शोध प्रक्रियेला वेग देणे हे या धोरणाचे उद्दिष्ट आहे. देशाअंतर्गत , स्थिर/ घटणारे तेल आणि नैसर्गिक वायू उत्पादन , आयातीवरचे वाढलेले अवलंबित्व तसेच शोध आणि उत्पादन क्षेत्रातली घटती गुंतवणूक लक्षात घेऊन धोरण सुधारणेची गरज भासत होती.


    या धोरण सुधारणेत चार महत्वाच्या भागांवर भर देण्यात आला आहे. शोध घेण्यात आलेला नाही अशा भागात शोध प्रक्रियेला वेग देणे , वायू उत्पादन वृद्धीला प्रोत्साहन देणे , ओएनजीसीच्या सध्याच्या वायू क्षेत्रातून उत्पादन वाढवणे आणि व्यापार सुलभतेला प्रोत्साहन देण्यासाठी पाऊले उचलणे.


    यामध्ये सहकार्य यंत्रणा उभारणे , विवाद सोडवण्यासाठी पर्यायी यंत्रणा उभारणे यांचा समावेश आहे. या उपायांमुळे शोध आणि उत्पादनाला गती मिळणार आहे त्यातून उर्जा सुरक्षितता वाढवणे , आयातीवरचे अवलंबित्व कमी करणे आणि त्यासाठीचे परकीय चलन वाचवणे शक्य होणार आहे.


    B.Gokhale/N.Chitale /D. Rane


    

    
    (Release ID: 1565510) Visitor Counter : 7
    
    
      Read this release in: English