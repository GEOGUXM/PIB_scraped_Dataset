      ਪ੍ਰਧਾਨ ਮੰਤਰੀ ਦਫਤਰ

      ਸਾਊਦੀ ਅਰਬ ਦੇ ਕ੍ਰਾਊਨ ਪ੍ਰਿੰਸ ਦੀ ਭਾਰਤ ਦੀ ਸਰਕਾਰੀ ਯਾਤਰਾ ਦੌਰਾਨ ਪ੍ਰਧਾਨ ਮੰਤਰੀ ਦੇ ਪ੍ਰੈੱਸ ਬਿਆਨ ਦਾ ਮੂਲ-ਪਾਠ
      Posted On: 20 FEB 2019 4:09PM by PIB Chandigarh


    Text of PM’s Press statement during state visit of Crown Prince of Saudi Arabia to India


    ਸਾਊਦੀ ਅਰਬ ਦੇ ਕ੍ਰਾਊਨ ਪ੍ਰਿੰਸ ਦੀ ਭਾਰਤ ਦੀ ਸਰਕਾਰੀ ਯਾਤਰਾ ਦੌਰਾਨ ਪ੍ਰਧਾਨ ਮੰਤਰੀ ਦੇ ਪ੍ਰੈੱਸ ਬਿਆਨ ਦਾ ਮੂਲ-ਪਾਠ


    Your


    ਰਾਇਲ ਹਾਈਨੈੱਸ ਮੁਹੰਮਦ ਬਿਨ ਸਲਮਾਨ ਬਿਨ ਅਬਦੁਲ – ਅਜ਼ੀਜ਼ ਅਲ ਸੌਦ,


    ਸਦੇਕੀ,


    ਮਰਹਬਾ ਬਿਕੁਮ ਫਿਲ ਹਿੰਦ।


    ਫ੍ਰੈਂਡਸ,


    ਭਾਰਤ ਵਿੱਚ ਉਨ੍ਹਾਂ ਦੇ ਪਹਿਲੇ ਸਰਕਾਰੀ ਦੌਰੇ ‘ਤੇ ਰਾਇਲ ਹਾਈਨੈੱਸ ਅਤੇ ਉਨ੍ਹਾਂ ਦੇ ਡੈਲੀਗੇਸ਼ਨ ਦਾ ਸੁਆਗਤ ਕਰਦਿਆਂ ਮੈਨੂੰ ਬਹੁਤ ਖੁਸ਼ੀ ਹੋ ਰਹੀ ਹੈ। ਭਾਰਤ ਅਤੇ ਸਾਊਦੀ ਅਰਬ ਦੇ ਆਰਥਕ, ਸਮਾਜਕ ਅਤੇ ਸੱਭਿਆਚਾਰਕ ਸਬੰਧ ਸਦੀਆਂ ਪੁਰਾਣੇ ਹਨ। ਅਤੇ ਇਹ ਸਦਾ ਏਕਤਾਪੂਰਨ ਅਤੇ ਮਿੱਤਰਤਾਪੂਰਨ ਰਹੇ ਹਨ। ਸਾਡੇ ਲੋਕਾਂ ਦਰਮਿਆਨ ਗਹਿਰੇ ਅਤੇ ਨਜ਼ਦੀਕੀ ਸੰਪਰਕ ਸਾਡੇ ਦੇਸ਼ਾਂ ਲਈ ਇੱਕ ਸਜੀਵ ਪੁਲ਼ ਯਾਨੀ living bridge ਹੈ। ਹਿਜ਼ ਮਜੈਸਟੀ ਦੀ, ਅਤੇ ਰਾਇਲ ਹਾਈਨੈੱਸ ਤੁਹਾਡੀ, ਵਿਅਕਤੀਗਤ ਰੁਚੀ ਅਤੇ ਮਾਰਗਦਰਸ਼ਨ ਨਾਲ ਸਾਡੇ ਦੁਵੱਲੇ ਸਬੰਧਾਂ ਵਿੱਚ ਹੋਰ ਵੀ ਤੀਬਰਤਾ, ਮਧੁਰਤਾ ਅਤੇ ਸ਼ਕਤੀਆਂ ਆਈਆਂ ਹਨ। ਅੱਜ, 21ਵੀਂ ਸਦੀ ਵਿੱਚ, ਸਾਊਦੀ ਅਰਬ, ਭਾਰਤ ਦੇ ਸਭ ਤੋਂ ਮੁੱਲਵਾਨ strategic partners ਵਿੱਚ ਹੈ। ਇਹ ਸਾਡੇ ਵਿਸਤ੍ਰਿਤ ਗੁਆਂਢ ਵਿੱਚ ਹੈ, ਇੱਕ ਕਰੀਬੀ ਦੋਸਤ ਹੈ ਅਤੇ ਭਾਰਤ ਦੀ ਊਰਜਾ ਸੁਰੱਖਿਆ ਦਾ ਮਹੱਤਵਪੂਰਨ ਸਰੋਤ ਵੀ ਹੈ। 2016 ਵਿੱਚ ਸਾਊਦੀ ਅਰਬ ਦੀ ਮੇਰੀ ਯਾਤਰਾ ਦੌਰਾਨ, ਅਸੀਂ ਆਪਣੇ ਸਬੰਧ ਨੂੰ ਵਿਸ਼ੇਸ਼ ਕਰਕੇ, ਊਰਜਾ ਅਤੇ ਸੁਰੱਖਿਆ ਦੇ ਖੇਤਰਾਂ ਵਿੱਚ ਕਈ ਨਵੇਂ ਆਯਾਮ ਦਿੱਤੇ ਸਨ । ਤੁਹਾਡੇ ਨਾਲ ਅਰਜਰਟੀਨਾ ਵਿੱਚ 2 ਮਹੀਨੇ ਪਹਿਲਾਂ ਹੋਈ ਮੁਲਾਕਾਤ ਸਦਕਾ ਸੁਰੱਖਿਆ, ਵਪਾਰ ਅਤੇ ਨਿਵੇਸ਼ ਦੇ ਖੇਤਰਾਂ ਵਿੱਚ ਸਾਡੀ strategic partnership ਦੇ ਸਾਰ ਨੇ ਨਵੇਂ ਵਿਸਤਾਰ ਲਏ ਸਨ । ਮੈਨੂੰ ਖੁਸ਼ੀ ਹੈ ਕਿ ਤੁਹਾਡੇ ਸੁਝਾਅ ਦੀ ਰੂਪ -ਰੇਖਾ ਅਨੁਸਾਰ, ਅਸੀਂ ਦੁਵੱਲੇ ਸ਼ਿਖ਼ਰ ਸੰਮੇਲਨ ਅਤੇ ਸਟ੍ਰੈਟੇਜਿਕ ਪਾਰਟਨਰਸ਼ਿਪ ਕੌਂਸਲ ਦੀ ਸਥਾਪਨਾ ਲਈ ਸਹਿਮਤ ਹੋਏ ਹਾਂ, ਇਨ੍ਹਾਂ ਤੋਂ ਸਾਡੇ ਸਬੰਧਾਂ ਨੂੰ ਮਜ਼ਬੂਤੀ, ਗਤੀ ਅਤੇ ਪ੍ਰਗਤੀ ਦਾ ਲਾਭ ਮਿਲੇਗਾ।


    ਫ੍ਰੈਂਡਸ,


    ਅੱਜ ਅਸੀਂ ਦੁਵੱਲੇ ਸਬੰਧਾਂ ਦੇ ਸਾਰੇ ਵਿਸ਼ਿਆਂ ‘ਤੇ ਵਿਆਪਕ ਅਤੇ ਸਾਰਥਕ ਚਰਚਾ ਕੀਤੀ ਹੈ । ਅਸੀਂ ਆਪਣੇ ਆਰਥਕ ਸਹਿਯੋਗ ਨੂੰ ਨਵੀਆਂ ਉਚਾਈਆਂ ‘ਤੇ ਲੈ ਜਾਣ ਦਾ ਫ਼ੈਸਲਾ ਕੀਤਾ ਹੈ । ਸਾਡੇ ਅਰਥਤੰਤਰ ਵਿੱਚ ਸਾਊਦੀ ਅਰਬ ਨਾਲ ਸੰਸਥਾਗਤ ਨਿਵੇਸ਼ ਨੂੰ ਸੁਵਿਧਾਜਨਕ ਬਣਾਉਣ ਦੇ ਲਈ , ਅਸੀਂ ਇੱਕ ਢਾਂਚਾ ਸਥਾਪਤ ਕਰਨ ਉੱਤੇ ਸਹਿਮਤ ਹੋਏ ਹਾਂ । ਮੈਂ ਭਾਰਤ ਦੇ ਇਨਫ੍ਰਾਸਟ੍ਰਕਚਰ ਵਿੱਚ ਸਾਊਦੀ ਅਰਬ ਦੇ ਨਿਵੇਸ਼ ਦਾ ਸੁਆਗਤ ਕਰਦਾ ਹਾਂ ।


    Your Royal Highness,


    ਤੁਹਾਡੇ ਵਿਜ਼ਨ 2030’ ਅਤੇ ਤੁਹਾਡੀ ਅਗਵਾਈ ਵਿੱਚ ਹੋ ਰਹੇ ਆਰਥਕ ਸੁਧਾਰ , ਭਾਰਤ ਦੇ ਪ੍ਰਮੁੱਖ ਪ੍ਰੋਗਰਾਮਾਂ ਜਿਵੇਂ ਕਿ ‘ਮੇਕ ਇਨ ਇੰਡੀਆ ’ , ਸਟਾਰਟ - ਅੱਪ ਇੰਡੀਆ ਦੇ ਪੂਰਕ ਹਨ । ਸਾਡੇ ਊਰਜਾ ਸਬੰਧਾਂ ਨੂੰ ਸਟ੍ਰੈਟੇਜਿਕ ਪਾਰਟਨਰਸ਼ਿਪ ਵਿੱਚ ਤਬਦੀਲ ਕਰਨ ਦਾ ਸਮਾਂ ਆ ਗਿਆ ਹੈ । ਦੁਨੀਆ ਦੀ ਸਭ ਤੋਂ ਵੱਡੀ ਰਿਫ਼ਾਈਨਰੀ ਅਤੇ ਸਟ੍ਰੈਟੇਜਿਕ ਪੈਟਰੋਲੀਅਮ ਰਿਜ਼ਰਵ ਵਿੱਚ ਸਾਊਦੀ ਅਰਬ ਦੀ ਭਾਗੀਦਾਰੀ , ਸਾਡੇ ਊਰਜਾ ਸਬੰਧਾਂ ਨੂੰ buyer - seller relation ਤੋਂ ਬਹੁਤ ਅੱਗੇ ਲੈ ਜਾਂਦੀ ਹੈ । ਅਸੀ ਅਕਸ਼ੈ ਊਰਜਾ ਦੇ ਖੇਤਰ ਵਿੱਚ ਆਪਣੇ ਸਹਿਯੋਗ ਨੂੰ ਮਜ਼ਬੂਤ ਕਰਨ ‘ਤੇ ਸਹਿਮਤ ਹੋਏ ਹਾਂ । ਅਸੀਂ ਇੰਟਰਨੈਸ਼ਨਲ ਸੋਲਰ ਅਲਾਇੰਸ ਵਿੱਚ ਸਾਊਦੀ ਅਰਬ ਦਾ ਸੁਆਗਤ ਕਰਦੇ ਹਾਂ । ਪ੍ਰਮਾਣੂ ਊਰਜਾ ਦੇ ਸ਼ਾਂਤੀਪੂਰਨ ਉਪਯੋਗ , ਵਿਸ਼ੇਸ਼ - ਰੂਪ ਨਾਲ ਵਾਟਰ ਡੀਸੈਲੀਨੇਸ਼ਨ ਅਤੇ ਸਿਹਤ ਦੇ ਲਈ , ਸਾਡੇ ਸਹਿਯੋਗ ਦਾ ਇੱਕ ਹੋਰ ਆਯਾਮ ਹੋਣਗੇ । ਖਾਸ ਤੌਰ ' ਤੇ ਆਪਣੇ strategic ਵਾਤਾਵਰਣ ਦੇ ਸੰਦਰਭ ਵਿੱਚ , ਅਸੀਂ ਆਪਸੀ ਰੱਖਿਆ ਸਹਿਯੋਗ ਨੂੰ ਮਜ਼ਬੂਤ ਕਰਨ ਅਤੇ ਉਸ ਦਾ ਵਿਸਤਾਰ ਕਰਨ ‘ਤੇ ਵੀ ਸਫਲ ਚਰਚਾ ਕੀਤੀ ਹੈ । ਪਿਛਲੇ ਸਾਲ ਭਾਰਤ ਸਾਊਦੀ ਅਰਬ ਵਿੱਚ ਪ੍ਰਤਿਸ਼ਠਿਤ ਜਨਾਦ੍ਰਿਯਾਹ ਸਮਾਰੋਹ ਵਿੱਚ ‘ਗੈਸਟ ਆਵ੍ ਆਨਰ’ ਸਨ । ਅੱਜ ਅਸੀਂ ਆਪਣੇ ਸੱਭਿਆਚਾਰਕ ਸਬੰਧਾਂ ਨੂੰ ਹੋਰ ਮਜ਼ਬੂਤ ਕਰਨ ਦਾ ਟੀਚਾ ਰੱਖਿਆ ਹੈ । ਵਪਾਰ ਅਤੇ ਸੈਰ-ਸਪਾਟੇ ਨੂੰ ਵਧਾਉਣ ਲਈ ਸਾਊਦੀ ਅਰਬ ਦੇ ਨਾਗਰਿਕਾਂ ਲਈ ਈ - ਵੀਜ਼ਾ ਦਾ ਵਿਸਤਾਰ ਕੀਤਾ ਜਾ ਰਿਹਾ ਹੈ । ਭਾਰਤੀਆਂ ਲਈ ਹਜ ਕੋਟੇ ਵਿੱਚ ਵਾਧੇ ਲਈ ਅਸੀਂ His Majesty ਅਤੇ Royal Highness ਦੇ ਆਭਾਰੀ ਹਾਂ । 2.7 ਮਿਲੀਅਨ ਭਾਰਤੀ ਨਾਗਰਿਕਾਂ ਦੀ ਸਾਊਦੀ ਅਰਬ ਵਿੱਚ ਸ਼ਾਂਤੀਪੂਰਨ ਅਤੇ ਉਪਯੋਗੀ ਹਾਜ਼ਰੀ, ਸਾਡੇ ਦਰਮਿਆਨ ਇੱਕ ਮਹੱਤਵਪੂਰਣ ਕੜੀ ਹੈ। ਰਾਇਲ ਹਾਈਨੈੱਸ ਨੇ ਸਾਊਦੀ ਅਰਬ ਦੀ ਪ੍ਰਗਤੀ ਵਿੱਚ ਉਨ੍ਹਾਂ ਦੇ ਸਕਾਰਾਤਮਕ ਯੋਗਦਾਨ ਦੀ ਪ੍ਰਸ਼ੰਸਾ ਕੀਤੀ ਹੈ । ਅਸੀਂ ਹਮੇਸ਼ਾ ਉਨ੍ਹਾਂ ਦੀ ਭਲਾਈ ਦਾ ਖ਼ਿਆਲ ਰੱਖਿਆ ਹੈ । ਇਸ ਦੇ ਲਈ ਉਨ੍ਹਾਂ ਦਾ ਆਭਾਰ ਅਤੇ ਦੁਆਵਾਂ ਤੁਹਾਡੇ ਨਾਲ ਹਨ ।


    ਫ੍ਰੈਂਡਸ ,


    ਪਿਛਲੇ ਹਫ਼ਤੇ ਪੁਲਵਾਮਾ ਵਿੱਚ ਹੋਇਆ ਬਰਬਰ (ਜ਼ਾਲਮਾਨਾ) ਆਤੰਕਵਾਦੀ ਹਮਲਾ , ਇਸ ਮਾਨਵਤਾ ਵਿਰੋਧੀ ਖਤਰੇ ਨਾਲ ਦੁਨੀਆ ‘ਤੇ ਛਾਏ ਕਹਿਰ ਦੀ ਇੱਕ ਹੋਰ ਕਰੂਰ ਨਿਸ਼ਾਨੀ ਹੈ । ਇਸ ਖਤਰੇ ਨਾਲ ਪ੍ਰਭਾਵਸ਼ਾਲੀ ਢੰਗ ਨਾਲ ਨਿਪਟਣ ਲਈ ਅਸੀਂ ਇਸ ਗੱਲ ‘ਤੇ ਸਹਿਮਤ ਹਾਂ ਕਿ ਆਤੰਕਵਾਦ ਨੂੰ ਕਿਸੇ ਵੀ ਪ੍ਰਕਾਰ ਦਾ ਸਮਰਥਨ ਦੇ ਰਹੇ ਦੇਸ਼ਾਂ ‘ਤੇ ਸਾਰੇ ਸੰਭਵ ਦਬਾਅ ਵਧਾਉਣ ਦੀ ਜ਼ਰੂਰਤ ਹੈ । ਆਤੰਕਵਾਦ ਦਾ ਇਨਫ੍ਰਾਸਟ੍ਰਕਚਰ ਨਸ਼ਟ ਕਰਨਾ ਅਤੇ ਇਸ ਨੂੰ ਸਮਰਥਨ ਸਮਾਪਤ ਕਰਨਾ ਅਤੇ ਆਤੰਕਵਾਦੀਆਂ ਅਤੇ ਉਨ੍ਹਾਂ ਦੇ ਸਮਰਥਕਾਂ ਨੂੰ ਸਜ਼ਾ ਦਿਵਾਉਣਾ ਬਹੁਤ ਜ਼ਰੂਰੀ ਹੈ । ਨਾਲ ਹੀ ਅਤਿਵਾਦ ਦੇ ਖ਼ਿਲਾਫ਼ ਸਹਿਯੋਗ ਅਤੇ ਇਸ ਦੇ ਲਈ ਇੱਕ ਮਜ਼ਬੂਤ ਕਾਰਜ ਯੋਜਨਾ ਦੀ ਵੀ ਜ਼ਰੂਰਤ ਹੈ , ਤਾਕਿ ਹਿੰਸਾ ਅਤੇ ਆਤੰਕ ਦੀਆਂ ਤਾਕਤਾਂ ਸਾਡੇ ਨੌਜਵਾਨਾਂ ਨੂੰ ਗੁੰਮਰਾਹ ਨਾ ਕਰ ਸਕਣ । ਮੈਨੂੰ ਖੁਸ਼ੀ ਹੈ ਕਿ ਸਾਊਦੀ ਅਰਬ ਅਤੇ ਭਾਰਤ ਇਸ ਬਾਰੇ ਸਾਂਝਾ ਵਿਚਾਰ ਰੱਖਦੇ ਹਨ ।


    ਫ੍ਰੈਂਡਸ ,


    ਪੱਛਮ ਏਸ਼ੀਆ ਅਤੇ ਖਾੜੀ ਵਿੱਚ ਸ਼ਾਂਤੀ ਅਤੇ ਸਥਿਰਤਾ ਸੁਨਿਸ਼ਚਿਤ ਕਰਨ ਵਿੱਚ ਸਾਡੇ ਦੋਹਾਂ ਦੇਸ਼ਾਂ ਦੇ ਸਾਂਝੇ ਹਿਤ ਹਨ । ਅੱਜ ਸਾਡੀ ਗੱਲਬਾਤ ਵਿੱਚ , ਇਸ ਖੇਤਰ ਵਿੱਚ ਸਾਡੇ ਕਾਰਜਾਂ ਵਿੱਚ ਤਾਲਮੇਲ ਲਿਆਉਣ ਅਤੇ ਸਾਡੀ ਭਾਗੀਦਾਰੀ ਨੂੰ ਤੇਜ਼ੀ ਨਾਲ ਅੱਗੇ ਵਧਾਉਣ ਉੱਤੇ ਸਹਿਮਤੀ ਹੋਈ ਹੈ । ਅਸੀਂ ਇਸ ਗੱਲ ਉੱਤੇ ਵੀ ਸਹਿਮਤ ਹੋਏ ਹਾਂ ਕਿ counter terrorism , ਸਮੁੰਦਰੀ ਸੁਰੱਖਿਆ ਅਤੇ ਸਾਈਬਰ ਸੁਰੱਖਿਆ ਵਰਗੇ ਖੇਤਰਾਂ ਵਿੱਚ ਹੋਰ ਮਜ਼ਬੂਤ ਦੁਵੱਲੇ ਸਹਿਯੋਗ ਦੋਹਾਂ ਦੇਸ਼ਾਂ ਲਈ ਲਾਭਦਾਇਕ ਰਹਿਣਗੇ ।


    Your Royal Highness


    ਤੁਹਾਡੀ ਯਾਤਰਾ ਨੇ ਸਾਡੇ ਰਿਸ਼ਤਿਆਂ ਦੇ ਤੇਜ਼ ਵਿਕਾਸ ਨੂੰ ਇੱਕ ਨਵਾਂ ਆਯਾਮ ਦਿੱਤਾ ਹੈ । ਮੈਂ ਇੱਕ ਵਾਰ ਫਿਰ , ਸਾਡੇ ਸੱਦੇ ਨੂੰ ਸਵੀਕਾਰ ਕਰਨ ਲਈ ਰਾਇਲ ਹਾਈਨੈੱਸ ਦਾ ਸ਼ੁਕਰੀਆ ਅਦਾ ਕਰਦਾ ਹਾਂ। ਮੈਂ ਉਨ੍ਹਾਂ ਦੇ ਅਤੇ ਵਫ਼ਦ ਦੇ ਸਾਰੇ ਮੈਬਰਾਂ ਦੇ ਭਾਰਤ ਵਿੱਚ ਸੁਖਦ ਪ੍ਰਵਾਸ ਦੀ ਕਾਮਨਾ ਵੀ ਕਰਦਾ ਹਾਂ ।


    ਬਹੁਤ – ਬਹੁਤ ਧੰਨਵਾਦ।


    *****

    
    
    (Release ID: 1566069) Visitor Counter : 1