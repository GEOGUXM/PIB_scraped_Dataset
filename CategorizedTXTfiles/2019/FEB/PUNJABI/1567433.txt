      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਨਵੀਂ ਦਿੱਲੀ ਇੰਟਰਨੈਸ਼ਨਲ ਆਰਬਿਟ੍ਰੇਸ਼ਨ ਸੈਂਟਰ ਆਰਡੀਨੈਂਸ, 2019 ਨੂੰ ਪ੍ਰਵਾਨਗੀ ਦਿੱਤੀ
      Posted On: 28 FEB 2019 11:52AM by PIB Chandigarh


    Cabinet approvesthe New Delhi International Arbitration Centre Ordinance, 2019


    ਮੰਤਰੀ ਮੰਡਲ ਨੇ ਨਵੀਂ ਦਿੱਲੀ ਇੰਟਰਨੈਸ਼ਨਲ ਆਰਬਿਟ੍ਰੇਸ਼ਨ ਸੈਂਟਰ ਆਰਡੀਨੈਂਸ, 2019 ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ, ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਨਵੀਂ ਦਿੱਲੀ ਇੰਟਰਨੈਸ਼ਨਲ ਆਰਬਿਟ੍ਰੇਸ਼ਨ ਸੈਂਟਰ (ਐੱਨਡੀਆਈਏਸੀ) ਦੀ ਸਥਾਪਨਾ ਲਈ ਇੱਕ ਆਰਡੀਨੈਂਸ ਦੇ ਐਲਾਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ ਜਿਸਦਾ ਉਦੇਸ਼ ਆਰਬਿਟ੍ਰੇਸ਼ਨ ਲਈ ਇੱਕ ਸੁਤੰਤਰ ਅਤੇ ਖ਼ੁਦਮੁਖਤਾਰ ਵਿਵਸਥਾ ਤਿਆਰ ਕਰਨਾ ਹੈ।


    ਲਾਭ


    ਇਸ ਸੰਸਥਾਗਤ ਆਰਬਿਟ੍ਰੇਸ਼ਨ ਦੇ ਲਾਭ ਸਰਕਾਰ, ਇਸਦੀ ਏਜੰਸੀ ਅਤੇ ਵਿਵਾਦ ਪੱਖਾਂ ਨੂੰ ਪ੍ਰਾਪਤ ਹੋਣਗੇ। ਮਹਾਰਤ ਦੀ ਗੁਣਵੱਤਾ ਅਤੇ ਆਉਣ ਵਾਲੀ ਲਾਗਤ ਦੇ ਲਿਹਾਜ਼ ਨਾਲ ਇਹ ਕੇਂਦਰ ਜਨਤਾ ਅਤੇ ਸਰਕਾਕੀ ਸੰਸਥਾਨਾਂ ਲਈ ਫਾਇਦੇਮੰਦ ਸਾਬਤ ਹੋਵੇਗਾ ਅਤੇ ਭਾਰਤ ਲਈ ਸੰਸਥਾਗਤ ਆਰਬਿਟ੍ਰੇਸ਼ਨ ਧੁਰਾ ਬਣਨ ਦੀ ਸੁਵਿਧਾ ਪ੍ਰਦਾਨ ਕਰੇਗਾ ।


    ਉਦੇਸ਼


    ਐੱਨਡੀਆਈਏਸੀ ਨੂੰ ਜਿਨ੍ਹਾਂ ਉਦੇਸ਼ਾਂ ਦੇ ਨਾਲ ਸਥਾਪਤ ਕੀਤਾ ਜਾਵੇਗਾ ਉਹ ਇਸ ਪ੍ਰਕਾਰ ਹਨ -


     1. ਅੰਤਰਰਾਸ਼ਟਰੀ ਅਤੇ ਘਰੇਲੂ ਆਰਬਿਟ੍ਰੇਸ਼ਨ ਸੰਚਾਲਿਤ ਕਰਨ ਦੇ ਇੱਕ ਪ੍ਰਮੁੱਖ ਸੰਸਥਾਨ ਦੇ ਤੌਰ ’ਤੇ ਖ਼ੁਦ ਨੂੰ ਵਿਕਸਿਤ ਕਰਨ ਲਈ ਟੀਚਾਬੱਧ ਸੁਧਾਰ ਲਿਆਉਣਾ ।

     2. ਸਮਾਧਾਨ ਆਰਬਿਟ੍ਰੇਸ਼ਨ ਅਤੇ ਆਰਬਿਟ੍ਰੇਸ਼ਨ ਸਬੰਧੀ ਕਾਰਵਾਈਆਂ ਲਈ ਸੁਵਿਧਾਵਾਂ ਅਤੇ ਪ੍ਰਸ਼ਾਸਨਿਕ ਸਹਿਯੋਗ ਪ੍ਰਦਾਨ ਕਰਨਾ ।
     3. ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਦੋਹਾਂ ਪੱਧਰਾਂ ’ਤੇ ਮਾਨਤਾ ਪ੍ਰਾਪਤ ਪੰਚਾਂ, ਆਰਬਿਟ੍ਰੇਸ਼ਨਾਂ ਅਤੇ ਸੁਲ੍ਹਾਕਾਰਾਂ ਜਾਂ ਸਰਵੇਖਨਾਂ ਅਤੇ ਜਾਂਚਕਰਤਾਵਾਂ ਜਿਹੇ ਮਾਹਰਾਂ ਦੇ ਪੈਨਲ ਬਣਾ ਕੇ ਰੱਖਣਾ।
     4. ਬੜੇ ਹੀ ਪੇਸ਼ੇਵਰ ਅੰਦਾਜ਼ ਵਿੱਚ ਅੰਤਰਰਾਸ਼ਟਰੀ ਅਤੇ ਘਰੇਲੂ ਆਰਬਿਟ੍ਰੇਸ਼ਨਾਂ ਅਤੇ ਰਾਜ਼ੀਨਾਮਿਆਂ ਦੇ ਸੰਚਾਲਨ ਨੂੰ ਅਸਾਨ ਬਣਾਉਣਾ।
     5. ਘਰੇਲੂ ਅਤੇ ਅੰਤਰਰਾਸ਼ਟਰੀ ਪੱਧਰ ’ਤੇ ਆਰਬਿਟ੍ਰੇਸ਼ਨ ਅਤੇ ਰਾਜ਼ੀਨਾਂਵੇਂ ਦੇ ਸੰਚਾਲਨ ਲਈ ਘੱਟ ਖਰਚੀਲੀ ਅਤੇ ਸਮੇਂ ਸਿਰ ਸੇਵਾਵਾਂ ਪ੍ਰਦਾਨ ਕਰਨਾ ।
     6. ਵਿਕਲਪਿਕ ਵਿਵਾਦ ਸਮਾਧਾਨ ਅਤੇ ਸਬੰਧਤ ਮਾਮਲਿਆਂ ਦੇ ਖੇਤਰ ਵਿੱਚ ਅਧਿਐਨ ਨੂੰ ਅਤੇ ਝਗੜਿਆਂ ਦੇ ਨਿਪਟਾਰੇ ਦੀ ਵਿਵਸਥਾ ਵਿੱਚ ਸੁਧਾਰਾਂ ਨੂੰ ਪ੍ਰੋਤਸਾਹਿਤ ਕਰਨਾ।
     7. ਵਿਕਲਪਿਕ ਵਿਵਾਦ ਸਮਾਧਾਨ ਨੂੰ ਪ੍ਰੋਤਸਾਹਿਤ ਕਰਨ ਲਈ ਹੋਰ ਰਾਸ਼ਟਰੀ ਜਾਂ ਅੰਤਰਰਾਸ਼ਟਰੀ ਸਮਾਜਾਂ, ਸੰਸਥਾਨਾਂ ਅਤੇ ਸੰਗਠਨਾਂ ਦੇ ਨਾਲ ਸਹਿਯੋਗ ਕਰਨਾ ।

    ਐੱਨਡੀਆਈਏਸੀ ਦੀ ਸਥਾਪਨਾ ਨੂੰ ਅਸਾਨ ਕਰਨ ਦੀ ਦਿਸ਼ਾ ਵਿੱਚ ਇਸ ਬਿਲ ਵਿੱਚ , ਵਿਕਲਪਿਕ ਵਿਵਾਦ ਸਮਾਧਾਨ ਅੰਤਰਰਾਸ਼ਟਰੀ ਕੇਂਦਰ (ਆਈਸੀਏਡੀਆਰ) ਦੀਆਂ ਜ਼ਿੰਮੇਵਾਰੀਆਂ ਨੂੰ ਕੇਂਦਰ ਸਰਕਾਰ ਵਿੱਚ ਟ੍ਰਾਂਸਫਰ ਅਤੇ ਸਪੁਰਦ ਕਰਨ ਦੀ ਪਰਿਕਲਪਨਾ ਕੀਤੀ ਗਈ ਹੈ। ਕੇਂਦਰ ਸਰਕਾਰ ਬਾਅਦ ਵਿੱਚ ਇਹ ਅਦਾਰੇ ਐੱਨਡੀਆਈਏਸੀ ਦੇ ਸਪੁਰਦ ਕਰੇਗੀ ।


    ਮੁੱਖ ਵਿਸ਼ੇਸ਼ਤਾਵਾਂ

      * ਨਵੀਂ ਦਿੱਲੀ ਅੰਤਰਰਾਸ਼ਟਰੀ ਆਰਬਿਟ੍ਰੇਸ਼ਨ ਕੇਂਦਰ (ਐੱਨਡੀਆਈਏਸੀ) ਦੀ ਪ੍ਰਧਾਨਗੀ ਅਜਿਹੇ ਵਿਅਕਤੀ ਵੱਲੋਂ ਕੀਤੀ ਜਾਵੇਗੀ ਜੋ ਸੁਪਰੀਮ ਕੋਰਟ ਵਿੱਚ ਜੱਜ ਜਾਂ ਹਾਈ ਕੋਰਟ ਵਿੱਚ ਜੱਜ ਰਿਹਾ ਹੋਵੇ ਜਾਂ ਫਿਰ ਅਜਿਹਾ ਪ੍ਰਤਿਸ਼ਠਿਤ ਵਿਅਕਤੀ ਹੋਵੇ ਜਿਸ ਨੂੰ ਆਰਬਿਟ੍ਰੇਸ਼ਨ ਕਾਨੂੰਨ ਦੇ ਪ੍ਰਸ਼ਾਸਨ ਜਾਂ ਪ੍ਰਬੰਧਨ ਜਾਂ ਸੰਚਾਲਨ ਵਿੱਚ ਅਨੁਭਵ ਅਤੇ ਗਿਆਨ ਪ੍ਰਾਪਤ ਹੋਵੇ । ਉਸ ਦੀ ਨਿਯੁਕਤੀ ਭਾਰਤ ਦੇ ਮੁੱਖ ਜੱਜ ਦੇ ਨਾਲ ਸਲਾਹ ਕਰਕੇ ਕੇਂਦਰ ਸਰਕਾਰ ਵੱਲੋਂ ਕੀਤੀ ਜਾਵੇਗੀ।
      * ਦੋ ਪੂਰਣਕਾਲਿਕ ਅਤੇ ਅੰਸ਼ਕਾਲਿਕ ਮੈਂਬਰ ਇਸ ਵਿੱਚ ਹੋਣਗੇ ਜਿਨ੍ਹਾਂ ਨੂੰ ਪ੍ਰਤਿਸ਼ਠਿਤ ਵਿਅਕਤੀਆਂ ਵਿੱਚੋਂ ਲਿਆ ਜਾਵੇਗਾ, ਜਿਨ੍ਹਾਂ ਨੂੰ ਘਰੇਲੂ ਅਤੇ ਅੰਤਰਰਾਸ਼ਟਰੀ ਦੋਹਾਂ, ਸੰਸਥਾਗਤ ਆਰਬਿਟ੍ਰੇਸ਼ਨ ਦਾ ਠੋਸ ਗਿਆਨ ਅਤੇ ਅਨੁਭਵ ਹੋਵੇ ।
      * ਨਾਲ ਹੀ, ਵਣਜ ਅਤੇ ਉਦਯੋਗ ਦੀ ਕਿਸੇ ਮਾਨਤਾ ਪ੍ਰਾਪਤ ਸੰਸਥਾ ਦੇ ਇੱਕ ਪ੍ਰਤੀਨਿਧੀ ਨੂੰ ਰੋਟੇਸ਼ਨ ਦੇ ਅਧਾਰ ’ਤੇ ਅੰਸ਼ਕਾਲਿਕ ਮੈਂਬਰ ਦੇ ਤੌਰ ’ਤੇ ਚੁਣਿਆ ਜਾਵੇਗਾ ।
      * ਕਾਨੂੰਨ ਮਾਮਲੇ ਦੇ ਵਿਭਾਗ ਦੇ ਸਕੱਤਰ, ਖਰਚ ਵਿਭਾਗ ਵੱਲੋਂ ਨਾਮਜ਼ਦ ਵਿੱਤੀ ਸਲਾਹਕਾਰ ਅਤੇ ਐੱਨਡੀਆਈਏਸੀ ਦੇ ਮੁੱਖ ਕਾਰਜਕਾਰੀ ਅਧਿਕਾਰੀ ਇਸਦੇ ਅਹੁਦੇ ਨਾਤੇ ਮੈਂਬਰ ਹੋਣਗੇ ।

    *****

    
    
    (Release ID: 1567433) Visitor Counter : 1
    
    
    
    
    

*