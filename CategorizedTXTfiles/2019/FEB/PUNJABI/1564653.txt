      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਛੱਤੀਸਗੜ੍ਹ ਵਿੱਚ ਅਨੁਸੂਚਿਤ ਜਨਜਾਤੀਆਂ ਦੀ ਸੂਚੀ ਵਿੱਚ ਸੋਧ ਨੂੰ ਪ੍ਰਵਾਨਗੀ ਦਿੱਤੀ
      Posted On: 13 FEB 2019 7:21PM by PIB Chandigarh


    Cabinet13-February, 2019 21:14 IST


    Cabinet approves Revision in the list of Scheduled Tribes of Chhattisgarh


    ਮੰਤਰੀ ਮੰਡਲ ਨੇ ਛੱਤੀਸਗੜ੍ਹ ਵਿੱਚ ਅਨੁਸੂਚਿਤ ਜਨਜਾਤੀਆਂ ਦੀ ਸੂਚੀ ਵਿੱਚ ਸੋਧ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਛੱਤੀਸਗੜ੍ਹ ਦੀਆਂ ਅਨੁਸੂਚਿਤ ਜਨਜਾਤੀਆਂ (ਐੱਸਟੀ) ਦੀ ਸੂਚੀ ਵਿੱਚ ਸੋਧ ਕਰਨ ਲਈ ਸੰਵਿਧਾਨ (ਅਨੁਸੂਚਿਤ ਜਾਤਾਂ ਅਤੇ ਅਨੁਸੂਚਿਤ ਜਨਜਾਤੀਆਂ) ਸੋਧ ਬਿਲ- 2016 ਵਿੱਚ ਸੋਧ ਕਰਨ ਦੇ ਪ੍ਰਸਤਾਵ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਛੱਤੀਸਗੜ੍ਹ ਦੀਆਂ ਅਨੁਸੂਚਿਤ ਜਨਜਾਤੀਆਂ ਦੀ ਸੂਚੀ ਵਿੱਚ ਨਿਮਨਲਿਖਤ ਪਰਿਵਰਤਨ ਕੀਤੇ ਜਾਣਗੇ:-

      * ਇੰਦਰਾਜ 5 ਵਿੱਚ, ‘’ਭਾਰੀਆ ਭੂਮੀਆ”( BhariaBhumia ) ਦੇ ਬਾਅਦ, ਨਿਮਨਲਿਖਤ ਨੂੰ ਸ਼ਾਮਿਲ ਕੀਤਾ ਜਾਵੇਗਾ:- ‘ ਭੂਈਯਾ , ਭੂਈਯਾਨ , ਭੁਯਾਨ ’’ ( Bhuinya, Bhuiyan, Bhuyan )
      * ਇੰਦਰਾਜ 14 ਦੇ ਲਈ ਬਦਲੇ ਵਿੱਚ ਨਿਮਨਲਿਖਤ ਇੰਦਰਾਜ ਪਾਈ ਜਾਵੇਗੀ। “14. ਧਨਵਾਰ, ਧਨੁਹਰ, ਧਨੁਵਾਰ”( "14. Dhanwar, Dhanuhar, Dhanuwar" )
      * ਇੰਦਰਾਜ 32 ਅਤੇ 33 ਲਈ ਬਦਲੇ ਵਿੱਚ ਨਿਮਨਲਿਖਤ ਐਂਟਰੀਆਂ ਪਾਈਆਂ ਜਾਣਗੀਆਂ :- “ 32. ਨਗੇਸੀਆ, ਨਾਗਾਸੀਆ, ਕਿਸਾਨ 33.ਓਰਾਓਂ, ਧਾਨਕਾ , ਧਨਗੜ੍ਹ”( "32. Nagesia, Nagasia, Kisan 33. Oraon, Dhanka, Dhangad" )
      * ਇੰਦਰਾਜ 41 ਦੇ ਲਈ ਬਦਲੇ ਵਿੱਚ ਨਿਮਨਲਿਖਤ ਐਟਰੀ ਹੋਵੇਗੀ “41 ਸਵਰ , ਸਵਰਾ , ਸੌਣਰਾ , ਸਾਓਨਰਾ”( "41 .Sawar, Sawara, Saunra, Saonra" ), ਅਤੇ
      * ਇੰਦਰਾਜ 42 ਦੇ ਬਾਅਦ ਨਿਮਨਲਿਖਤ ਐਂਟਰੀ ਨੂੰ ਸ਼ਾਮਲ ਕੀਤਾ ਜਾਵੇਗਾ- “43. ਬਿੰਝੀਆ”( "43. Binjhia" )

    ਇਸ ਕਾਨੂੰਨ ਨੂੰ ਸੰਵਿਧਾਨ (ਅਨੁਸੂਚਿਤ ਜਾਤਾਂ ਅਤੇ ਅਨੁਸੂਚਿਤ ਜਨਜਾਤੀਆਂ) ਸੋਧ ਬਿਲ- 2019 ਕਿਹਾ ਜਾ ਸਕਦਾ ਹੈ। ਬਿਲ ਦੇ ਕਾਨੂੰਨ ਬਣ ਜਾਣ ਦੇ ਬਾਅਦ, ਛੱਤੀਸਗੜ੍ਹ ਦੀਆਂ ਅਨੁਸੂਚਿਤ ਜਾਨਜਾਤੀਆਂ ਦੀ ਸੋਧ ਸੂਚੀ ਵਿੱਚ ਨਵੇਂ ਸੂਚੀਬੱਧ ਭਾਈਚਾਰੇ ਦੇ ਮੈਂਬਰ ਸਰਕਾਰ ਦੀਆਂ ਵਰਤਮਾਨ ਯੋਜਨਾਵਾਂ ਦੇ ਅਨੁਸਾਰ ਅਨੁਸੂਚਿਤ ਜਨਜਾਤੀਆਂ ਲਈ ਨਿਰਧਾਰਿਤ ਲਾਭ ਲੈ ਸਕਦੇ ਹਨ।


    ਇਸ ਤਰ੍ਹਾਂ ਦੀਆਂ ਕੁਝ ਪ੍ਰਮੁੱਖ ਯੋਜਨਾਵਾਂ ਵਿੱਚ ਪੋਸਟ-ਮੈਟ੍ਰਿਕ ਵਜ਼ੀਫੇ , ਰਾਸ਼ਟਰੀ ਵਿਦੇਸ਼ੀ ਵਜ਼ੀਫਾ, ਰਾਸ਼ਟਰੀ ਫੈਲੋਸ਼ਿਪ, ਰਾਸ਼ਟਰੀ ਅਨੁਸੂਚਿਤ ਜਨਜਾਤੀ ਵਿੱਤ ਅਤੇ ਵਿਕਾਸ ਨਿਗਮ ਤੋਂ ਉੱਚ ਪੱਧਰੀ ਸਿੱਖਿਆ ਰਿਆਇਤੀ ਦਰਾਂ ‘ਤੇ ਕਰਜ਼ਾ, ਅਨੁਸੂਚਿਤ ਜਨਜਾਤੀ ਦੇ ਲੜਕਿਆਂ ਅਤੇ ਲੜਕੀਆਂ ਲਈ ਹੋਸਟਲ ਆਦਿ ਸ਼ਾਮਲ ਹਨ । ਉਪਰੋਕਤ ਦੇ ਇਲਾਵਾ ਇਹ ਲੋਕ ਸੇਵਾਵਾਂ ਵਿੱਚ ਰਖਾਵੇਂਕਰਨ ਦਾ ਲਾਭ ਲੈਣ ਅਤੇ ਸਰਕਾਰ ਦੀ ਨੀਤੀ ਅਨੁਸਾਰ ਵਿਦਿਅਕ ਸੰਸਥਾਨਾਂ ਵਿੱਚ ਦਾਖਲੇ ਦੇ ਹੱਕਦਾਰ ਹੋਣਗੇ।

    
    
    (Release ID: 1564653) Visitor Counter : 1
    
    
    
    
    

*