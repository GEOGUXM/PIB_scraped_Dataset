      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਪੋਸ਼ਣ ਅਭਿਯਾਨ ਤਹਿਤ ਭਾਰਤ ਦੀਆਂ ਪੋਸ਼ਣ ਚੁਣੌਤੀਆਂ ’ਤੇ ਰਾਸ਼ਟਰੀ ਪਰਿਸ਼ਦ ਦੀ ਚੌਥੀ ਬੈਠਕ ਹੋਈ
      Posted On: 12 FEB 2019 2:08PM by PIB Chandigarh


    4thmeeting of National Council on India’s Nutrition Challenges under POSHAN Abhiyan held today


    ਪੋਸ਼ਣ ਅਭਿਯਾਨ ਤਹਿਤ ਭਾਰਤ ਦੀਆਂ ਪੋਸ਼ਣ ਚੁਣੌਤੀਆਂ ’ਤੇ ਰਾਸ਼ਟਰੀ ਪਰਿਸ਼ਦ ਦੀ ਚੌਥੀ ਬੈਠਕ ਹੋਈ


    ਭਾਰਤ ਸਰਕਾਰ ਦੇ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ, ਨੇ ਅੱਜ ਪੋਸ਼ਣ ਮਿਸ਼ਨ ਤਹਿਤ ਭਾਰਤ ਦੀਆਂ ਪੋਸ਼ਣ ਚੁਣੌਤੀਆਂ ’ਤੇ ਰਾਸ਼ਟਰੀ ਪਰਿਸ਼ਦ ਦੀ ਚੌਥੀ ਬੈਠਕ ਕੀਤੀ । ਇਸ ਦੀ ਪ੍ਰਧਾਨਗੀ ਨੀਤੀ ਆਯੋਗ ਦੇ ਵਾਇਸ ਚੇਅਰਮੈਨ ਨੇ ਕੀਤੀ। ਕੇਂਦਰੀ ਖ਼ੁਰਾਕ ਅਤੇ ਜਨਤਕ ਵੰਡ ਮੰਤਰੀ, ਸ਼੍ਰੀ ਰਾਮ ਵਿਲਾਸ ਪਾਸਵਾਨ, ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਵਿੱਚ ਰਾਜ ਮੰਤਰੀ, ਡਾ. ਵੀਰੇਂਦਰ ਕੁਮਾਰ, ਨੀਤੀ ਆਯੋਗ ਵਿੱਚ ਸਿਹਤ ਅਤੇ ਪੋਸ਼ਣ ਮੈਂਬਰ ਡਾ. ਵਿਨੋਦ ਕੇ ਪਾਲ, ਉੱਤਰ ਪ੍ਰਦੇਸ਼ ਦੀ ਸਮਾਜ ਭਲਾਈ ਮੰਤਰੀ, ਸ਼੍ਰੀਮਤੀ ਅਨੁਪਮਾ ਜਾਇਸਵਾਲ ਨੇ ਵੀ ਇਸ ਬੈਠਕ ਵਿੱਚ ਹਿੱਸਾ ਲਿਆ। ਰਾਜ ਸਰਕਾਰ ਦੇ ਸਬੰਧਤ ਵਿਭਾਗਾਂ ਦੇ ਸਕੱਤਰ/ਪ੍ਰਤੀਨਿਧੀ ਵੀ ਇਸ ਬੈਠਕ ਵਿੱਚ ਸ਼ਾਮਲ ਹੋਏ।


    ਬੈਠਕ ਦੌਰਾਨ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਭਾਰਤ ਦੀਆਂ ਪੋਸ਼ਣ ਚੁਣੌਤੀਆਂ ’ਤੇ ਰਾਸ਼ਟਰੀ ਪਰਿਸ਼ਦ ਦੀ ਪਿਛਲੀ ਬੈਠਕ ਦੀਆਂ ਸਿਫ਼ਾਰਸ਼ਾਂ ’ਤੇ ਕੀਤੀ ਗਈ ਕਾਰਵਾਈ ਬਾਰੇ ਦੱਸਿਆ । ਮੰਤਰਾਲੇ ਨੇ 3 ਦਸੰਬਰ, 2018 ਅਤੇ 22 ਜਨਵਰੀ, 2019 ਨੂੰ ਆਯੋਜਿਤ ਕਾਰਜਕਾਰੀ ਕਮੇਟੀ ਦੀ ਚੌਥੀ ਅਤੇ 5ਵੀਂ ਬੈਠਕ ਵਿੱਚ ਕੀਤੀਆਂ ਗਈਆਂ ਸਿਫਾਰਿਸ਼ਾਂ ਦੇ ਬਾਰੇ ਵੀ ਦੱਸਿਆ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਨੇ ਪੋਸ਼ਣ ਅਭਿਯਾਨ ਨੂੰ ਲਾਗੂ ਕਰਨ ਵਿੱਚ ਹੋਈ ਪ੍ਰਗਤੀ ਦੀ ਵਿਸਤ੍ਰਿਤ ਰਿਪੋਰਟ ਵੀ ਕਮੇਟੀ ਦੇ ਸਾਹਮਣੇ ਪੇਸ਼ ਕੀਤੀ। ਭਾਰਤ ਸਰਕਾਰ ਨੇ ਪੋਸ਼ਣ ਅਭਿਯਾਨ (ਰਾਸ਼ਟਰੀ ਪੋਸ਼ਣ ਮਿਸ਼ਨ) ਦੀ ਸਥਾਪਨਾ ਕੀਤੀ ਹੈ ਜਿਸ ਨੂੰ ਮਾਣਯੋਗ ਇਸ ਦੀ ਸ਼ੁਰੂਆਤ ਪ੍ਰਧਾਨ ਮੰਤਰੀ ਨੇ 8 ਮਾਰਚ, 2018 ਨੂੰ ਰਾਜਸਥਾਨ ਦੇ ਝੁਨਝੁਨੂ ਸ਼ਹਿਰ ਤੋਂ ਲਾਂਚ ਕੀਤਾ ਸੀ ।


    ਪੋਸ਼ਣ ਅਭਿਯਾਨ ਦਾ ਉਦੇਸ਼ ਅਗਲੇ ਕੁਝ ਵਰ੍ਹਿਆਂ ਦੇ ਦੌਰਾਨ ਵੱਖ-ਵੱਖ ਨਿਗਰਾਨੀ ਮਿਆਰਾਂ ਨੂੰ ਪ੍ਰਾਪਤ ਕਰਨ ਲਈ ਟੈਕਨੋਲੋਜੀ ਦੀ ਵਰਤੋਂ, ਵਿਵਹਾਰਕ ਪਰਿਵਰਤਨ ਰਾਹੀਂ ਸੇਵਾ ਡਿਲੀਵਰੀ (ਰਸਾਈ) ਅਤੇ ਦਖਲ ਸੁਨਿਸ਼ਚਿਤ ਕਰਨੇ ਹਨ । ਇੱਕ ਸਮੁੱਚਾ ਦ੍ਰਿਸ਼ਟੀਕੋਣ ਸੁਨਿਸ਼ਚਿਤ ਕਰਨ ਲਈ ਸਾਰੇ 36 ਰਾਜਾਂ/ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਅਤੇ 718 ਜ਼ਿਲ੍ਹਿਆਂ ਨੂੰ ਵਰ੍ਹੇ 2020 ਤੱਕ ਪੜਾਅਬੱਧ ਰੂਪ ਨਾਲ ਇਸ ਅਭਿਯਾਨ ਤਹਿਤ ਸ਼ਾਮਲ ਕਰ ਲਿਆ ਜਾਵੇਗਾ। ਇਸ ਤੋਂ ਪਹਿਲਾਂ ਦੇਸ਼ ਵਿੱਚ ਕਦੇ ਵੀ ਪੋਸ਼ਣ ਨੂੰ ਇੰਨੇ ਉੱਚ ਪੱਧਰ ’ਤੇ ਪ੍ਰਾਥਮਿਕਤਾ ਨਹੀਂ ਦਿੱਤੀ ਗਈ ਹੈ।

    
    
    (Release ID: 1564710) Visitor Counter : 2