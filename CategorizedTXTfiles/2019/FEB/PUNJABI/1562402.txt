      ਵਿੱਤ ਮੰਤਰਾਲਾ

      ਅੰਤ੍ਰਿਮ ਬਜਟ 2019 - 20 ਵਿੱਚ ਮਹਿਲਾ ਸੁਰੱਖਿਆ ਅਤੇ ਸਸ਼ਕਤੀਕਰਨ ਮਿਸ਼ਨ ਲਈ 1330 ਕਰੋੜ ਰੁਪਏ
      Posted On: 01 FEB 2019 1:44PM by PIB Chandigarh


    Rs. 1330 Crore provided in the Interim Budget 2019-20 for the Mission for Protection and Empowerment for Women


    ਅੰਤ੍ਰਿਮ ਬਜਟ 2019 - 20 ਵਿੱਚ ਮਹਿਲਾ ਸੁਰੱਖਿਆ ਅਤੇ ਸਸ਼ਕਤੀਕਰਨ ਮਿਸ਼ਨ ਲਈ 1330 ਕਰੋੜ ਰੁਪਏ


    ਕੇਂਦਰੀ ਵਿੱਤ‍, ਕਾਰਪੋਰੇਟ ਮਾਮਲੇ , ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਅੱਜ ਸੰਸਦ ਵਿੱਚ ਅੰਤ੍ਰਿਮ ਬਜਟ 2019 - 20 ਪੇਸ਼ ਕਰਦਿਆਂ ਕਿਹਾ ਕਿ ਅੰਤ੍ਰਿਮ ਬਜਟ 2019 - 20 ਵਿੱਚ ਮਹਿਲਾ ਸੁਰੱਖਿਆ ਅਤੇ ਸਸ਼ਕਤੀਕਰਨ ਮਿਸ਼ਨ ਲਈ 1330 ਕਰੋੜ ਰੁਪਏ ਦੀ ਵਿਵਸਥਾ ਕੀਤੀ ਗਈ ਹੈ । ਇਸ ਮਦ ਵਿੱਚ ਮਿਸ਼ਨ ਲਈ 2018 - 19 ਦੇ ਸੋਧੇ ਅਨੁਮਾਨ ਦੀ ਤੁਲਨਾ ਵਿੱਚ 174 ਕਰੋੜ ਰੁਪਏ ਦਾ ਵਾਧਾ ਕੀਤਾ ਗਿਆ ਹੈ ।


    ਮਹਿਲਾਵਾਂ ਦੀ ਭਲਾਈ ਲਈ ਆਰੰਭੀਆਂ ਕਈ ਪਹਲਾਂ ਤਹਿਤ ਪਿਛਲੇ ਸਾਢੇ ਚਾਰ ਸਾਲਾਂ ਦੌਰਾਨ ਸਰਕਾਰ ‘ਮਹਿਲਾਵਾਂ ਦੇ ਵਿਕਾਸ’ ਤੋਂ ‘ਔਰਤਾਂ ਦੀ ਅਗਵਾਈ ਵਿੱਚ ਵਿਕਾਸ’ ਦੇ ਵੱਲ ਜਾਣਾ ਚਾਹੁੰਦੀ ਹੈ । ਅੱਜ ਸੰਸਦ ਵਿੱਚ ਅੰਤ੍ਰਿਮ ਬਜਟ 2019 - 20 ਪੇਸ਼ ਕਰਦਿਆਂ, ਕੇਂਦਰੀ ਵਿੱਤ‍ , ਕਾਰਪੋਰੇਟ ਮਾਮਲੇ , ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਕਿਹਾ ਕਿ ਸਰਕਾਰ ਨੇ ਉੱਜਵਲਾ ਯੋਜਨਾ ਤਹਿਤ 8 ਕਰੋੜ ਮੁਫਤ ਐੱਲਪੀਜੀ ਕਨੈਕਸ਼ਨ ਦੇਣ ਦਾ ਟੀਚਾ ਨਿਰਧਾਰਤ ਕੀਤਾ ਹੈ । 6 ਕਰੋੜ ਕਨੈਕਸ਼ਨ ਦਿੱਤੇ ਜਾ ਚੁੱਕੇ ਹਨ ਅਤੇ ਬਾਕੀ ਕਨੈਕਸ਼ਨ ਅਗਲੇ ਸਾਲ ਤੱਕ ਵੰਡ ਦਿੱਤੇ ਜਾਣਗੇ । ਵਿੱਤ ਮੰਤਰੀ ਨੇ ਕਿਹਾ ਕਿ ਉੱਜਵਲਾ ਸਾਡੀ ਸਰਕਾਰ ਦਾ ਇੱਕ ਸਫਲ ਪ੍ਰੋਗਰਾਮ ਹੈ ਜੋ ਇੱਕ ਜ਼ਿੰਮੇਦਾਰ ਅਤੇ ਹਮਦਰਦੀਪੂਰਨ ਅਗਵਾਈ ਦੇ ਵਿਵਹਾਰਿਕ ਦ੍ਰਿਸ਼ਟੀਕੋਣ ਨੂੰ ਦਰਸਾਉਂਦਾ ਹੈ ।


    ਸ਼੍ਰੀ ਪੀਯੂਸ਼ ਗੋਇਲ ਨੇ ਅੱਗੇ ਕਿਹਾ ਕਿ ਪ੍ਰਧਾਨ ਮੰਤਰੀ ਮੁਦਰਾ ਯੋਜਨਾ ਦੇ 70% ਤੋਂ ਜ਼ਿਆਦਾ ਲਾਭਾਰਥੀ ਮਹਿਲਾਵਾਂ ਹਨ , ਜਿਨ੍ਹਾਂ ਨੂੰ ਆਪਣਾ ਕਾਰੋਬਾਰ ਸ਼ੁਰੂ ਕਰਨ ਲਈ ਰਿਆਇਤੀ ਦਰ ‘ਤੇ ਅਤੇ ਬਿਨਾ ਕਿਸੇ ਸਕਿਊਰਿਟੀ ਦੇ ਕਰਜ ਦਿੱਤੇ ਜਾ ਰਹੇ ਹਨ ।


    ਜਣੇਪਾ ਛੁੱਟੀ ਨੂੰ 26 ਹਫ਼ਤੇ ਕਰਨਾ ਅਤੇ ਗਰਭਵਤੀ ਮਹਿਲਾਵਾਂ ਲਈ ਪ੍ਰਧਾਨ ਮੰਤਰੀ ਮਾਤ੍ਰੁ ਵੰਦਨਾ ਯੋਜਨਾ ਦੇ ਲਾਭਾਂ ਨੂੰ ਉਜਾਗਰ ਕਰਦਿਆਂ ਵਿੱਤ ਮੰਤਰੀ ਨੇ ਕਿਹਾ ਕਿ ਇਨ੍ਹਾਂ ਉਪਰਾਲਿਆਂ ਨਾਲ ਮਹਿਲਾਵਾਂ ਨੂੰ ਵਿੱਤੀ ਮਦਦ ਮਿਲੀ ਹੈ ਅਤੇ ਉਨ੍ਹਾਂ ਦਾ ਸਸ਼ਕਤੀਕਰਨ ਹੋਇਆ ਹੈ ।


    *******


    ਜੀਜੀ/ਡੀਐੱਸਐੱਮ/ਆਰਐੱਮ/ਐੱਨਬੀ/ਯੂਡੀ

    
    
    (Release ID: 1562402) Visitor Counter : 1