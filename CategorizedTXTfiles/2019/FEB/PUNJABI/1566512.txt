      ਪ੍ਰਧਾਨ ਮੰਤਰੀ ਦਫਤਰ

      ਰਾਈਜ਼ਿੰਗ ਇੰਡੀਆ ਸਮਿਟ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 25 FEB 2019 5:09PM by PIB Chandigarh


    Text of PM's address at the Rising India Summit


    ਰਾਈਜ਼ਿੰਗ ਇੰਡੀਆ ਸਮਿਟ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਨੈੱਟਵਰਕ 18 ਦੇ ਗਰੁੱਪ ਇਨ ਚੀਫ਼ ਰਾਹੁਲ ਜੋਸ਼ੀ ਜੀ,


    ਨੈੱਵਰਕ 18 ਨਾਲ ਜੁੜੇ ਹੋਏ ਸਾਰੇ ਪੱਤਰਕਾਰ ਸਾਥੀ,


    ਮੈਨੇਜਮੈਂਟ ਨਾਲ ਜੁੜੇ ਲੋਕ,


    ਇੱਥੇ ਹਾਜ਼ਰ ਹੋਰ ਮਹਾਨੁਭਾਵ,


    ਨੈੱਟਵਰਕ 18 ਦੇ ਦਰਸ਼ਕਗਣ ਅਤੇ ਮੇਰੇ ਪਿਆਰੇ ਸਾਥੀਓ,


    ਹੁਣੇ ਕੁਝ ਦੇਰ ਪਹਿਲਾਂ ਹੀ ਮੈਨੂੰ ਰਾਸ਼ਟਰੀ ਸਮਰ ਸਮਾਰਕ, ਦੇਸ਼ ਨੂੰ ਸਮਰਪਿਤ ਕਰਨ ਦਾ ਸੁਭਾਗ ਮਿਲਿਆ ਹੈ। ਇਹ ਵੀ ਸੰਯੋਗ ਦੇਖੋ ਕਿ ਇਸਦੇ ਠੀਕ ਬਾਅਦ ਰਾਈਜ਼ਿੰਗ ਇੰਡੀਆ ਸਮਿਟ ਵਿੱਚ ਇੱਕ ਅਜਿਹੇ ਵਿਸ਼ੇ ’ਤੇ ਬੋਲਣ ਦਾ ਮੌਕਾ ਮਿਲ ਰਿਹਾ ਹੈ, ਜੋ ਮੇਰੇ ਦਿਲ ਦੇ ਬਹੁਤ ਕਰੀਬ ਹੈ ।


    ਮੈਂ ਨੈੱਟਵਰਕ 18 ਟੀਮ ਨੂੰ ਇਹ ਵਿਸ਼ਾ - Beyond Politics: Defining National Priorities ਤੈਅ ਕਰਨ ਲਈ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ। ਦੁਨੀਆ ਦੇ ਸਭ ਤੋਂ ਵੱਡੇ ਲੋਕਤੰਤਰ ਵਿੱਚ, ਰਾਸ਼ਟਰ ਨਿਰਮਾਣ ਦੀ ਦਿਸ਼ਾ ਕੀ ਹੋਵੇ, ਇੱਕ ਰਾਸ਼ਟਰ ਦੇ ਤੌਰ ’ਤੇ ਸਾਡੀ ਪ੍ਰਾਥਮਿਕਤਾ ਕੀ ਹੋਵੇ, ਇਸ ’ਤੇ ਨਿਰੰਤਰ ਮੰਥਨ ਬਹੁਤ ਜ਼ਰੂਰੀ ਹੈ।


    ਹੁਣ ਜਦੋਂ ਮੈਂ ਮੀਡੀਆ ਦੇ ਸਾਥੀਆਂ ਵਿੱਚ ਹਾਂ ਤਾਂ ਇਸ ਚਰਚਾ ਨੂੰ ਅੱਗੇ ਵਧਾਉਣ ਲਈ ਤੁਹਾਡਾ ਪਸੰਦੀਦਾ ਤਰੀਕਾ ਵੀ ਅਪਣਾਵਾਂਗਾ। ਯਾਨੀ ਪਹਿਲਾਂ ਕੀ ਸੀ ਅਤੇ ਹੁਣ ਕੀ ਹੈ। ਇਸ ਨਾਲ ਤੁਹਾਨੂੰ ਵੀ ਸਪਸ਼ਟ ਹੋ ਜਾਵੇਗਾ ਕਿ ਪਹਿਲਾਂ ਕੀ ਪ੍ਰਾਥਮਿਕਤਾ ਸੀ, ਅਤੇ ਹੁਣ ਕੀ ਹੈ। ਇਸੇ ਨਾਲ ਇਹ ਵੀ ਪਤਾ ਚਲੇਗਾ ਕਿ ਰਾਜਨੀਤੀ ਤੋਂ ਅਲੱਗ ਹਟ ਕੇ ਜਦੋਂ ਰਾਸ਼ਟਰਨੀਤੀ ਨੂੰ ਪ੍ਰਾਥਮਿਕਤਾ ਦਿੱਤੀ ਜਾਂਦੀ ਹੈ, ਤਾਂ ਕਿਸ ਤਰ੍ਹਾਂ ਦੇ ਨਤੀਜੇ ਨਿਕਲਦੇ ਹਨ ।


    ਸਾਥੀਓ, ਸਾਲ 2014 ਤੋਂ ਪਹਿਲਾਂ ਦੇਸ਼ ਵਿੱਚ ਸਥਿਤੀ ਇਹ ਸੀ ਕਿ ਜੋ ਵਧਣਾ ਚਾਹੀਦਾ ਸੀ ਉਹ ਘਟ ਰਿਹਾ ਸੀ ਅਤੇ ਜੋ ਘਟਣਾ ਚਾਹੀਦਾ ਸੀ, ਉਹ ਵਧ ਰਿਹਾ ਸੀ ।


    ਹੁਣ ਜਿਵੇਂ, ਮਹਿੰਗਾਈ ਦੀ ਹੀ ਉਦਾਹਰਣ ਲਵੋ। ਸਾਨੂੰ ਸਾਰਿਆਂ ਨੂੰ ਪਤਾ ਹੈ ਕਿ ਮਹਿੰਗਾਈ ਦਰ ਨਿਯੰਤਰਣ ਵਿੱਚ ਰਹਿਣੀ ਚਾਹੀਦੀ ਹੈ। ਲੇਕਿਨ ਅਸਲੀਅਤ ਕੀ ਸੀ ? ਪਿਛਲੀ ਸਰਕਾਰ ਵਿੱਚ ਜ਼ਰੂਰੀ ਵਸਤਾਂ ਦੇ ਮੁੱਲ ਅਸਮਾਨ ਛੂ ਰਹੇ ਸਨ। ਮਹਿੰਗਾਈ ਸੁਰਸਾ ਦੀ ਤਰ੍ਹਾਂ ਮੂੰਹ ਖੋਲ੍ਹ ਰਹੀ ਸੀ ।


    ਤੁਹਾਨੂੰ ਸਾਰਿਆਂ ਨੂੰ, ਖ਼ਾਸ ਕਰਕੇ ਨਿਊਜ਼ਰੂਮ ਦੇ ਪ੍ਰੋਡਿਊਸਰਸ ਨੂੰ ਯਾਦ ਹੋਵੇਗਾ ਕਿ ਮਹਿੰਗਾਈ ਡਾਇਨ ਖਾਏ ਜਾਤ ਹੈ, ਤੁਹਾਨੂੰ ਕਿੰਨੀ ਵਾਰ ਆਪਣੇ ਸ਼ੋਜ਼ ਵਿੱਚ ਚਲਾਉਣਾ ਪੈਂਦਾ ਸੀ ।


    ਸਾਥੀਓ, ਆਪ ਨੇ ਤਦ ਖੂਬ ਰਿਪੋਰਟ ਕੀਤਾ ਸੀ ਕਿ ਮਹਿੰਗਾਈ ਦਰ 10 % ਦਾ ਅੰਕੜਾ ਵੀ ਪਾਰ ਕਰ ਗਈ ਸੀ। ਲੇਕਿਨ ਅੱਜ ਸਾਡੀ ਸਰਕਾਰ ਵਿੱਚ ਮਹਿੰਗਾਈ ਦਰ ਗਿਰ ਕੇ 2-4 % ਦੇ ਆਸ-ਪਾਸ ਰਹਿ ਗਈ ਹੈ। ਇਹ ਫਰਕ ਤਦ ਆਉਂਦਾ ਹੈ ਜਦੋਂ ਰਾਜਨੀਤੀ ਤੋਂ ਹਟ ਕੇ ਰਾਸ਼ਟਰਨੀਤੀ ਨੂੰ ਪ੍ਰਾਥਮਿਕਤਾ ਦਿੱਤੀ ਜਾਂਦੀ ਹੈ।


    ਸਾਥੀਓ, ਇਹੀ ਸਥਿਤੀ ਇਨਕਮ ਟੈਕਸ ਨੂੰ ਲੈ ਕੇ ਸੀ। ਮਿਡਲ ਕਲਾਸ ਛੁਟ ਲਈ ਨਿਰੰਤਰ ਅਵਾਜ਼ ਦਿੰਦੀ ਰਹਿੰਦੀ ਸੀ ਲੇਕਿਨ ਰਾਹਤ ਦੇ ਨਾਮ ’ਤੇ ਕਝ ਨਹੀਂ ਮਿਲਦਾ ਸੀ । ਸਾਡੀ ਸਰਕਾਰ ਨੇ ਇਨਕਮ ਟੈਕਸ ’ਤੇ ਛੁਟ ਦੀ ਸੀਮਾ ਪਹਿਲਾਂ ਢਾਈ ਲੱਖ ਰੁਪਏ ਤੱਕ ਦੀ, ਫਿਰ 5 ਲੱਖ ਤੱਕ ਦੀ ਆਮਦਨ ਲਈ ਟੈਕਸ ਨੂੰ 10 % ਤੋਂ ਘਟਾ ਕੇ 5 % ਕੀਤਾ ਅਤੇ ਇਸ ਵਾਰ ਤਾਂ 5 ਲੱਖ ਤੱਕ ਦੀ ਟੈਕਸੇਬਲ ਇਨਕਮ ਨੂੰ ਹੀ ਟੈਕਸ ਦੇ ਦਾਇਰੇ ਤੋਂ ਬਾਹਰ ਕਰ ਦਿੱਤਾ ਹੈ।


    ਸਾਥੀਓ, ਹੁਣ GDP Growth ਦੀ ਹੀ ਗੱਲ ਕਰਾਂ ਤਾਂ ਤੁਸੀਂ ਪਹਿਲਾਂ ਦੀ ਸਰਕਾਰ ਅਤੇ ਹੁਣ ਦੀ ਸਰਕਾਰ, ਪਹਿਲਾਂ ਦੀ ਪ੍ਰਾਥਮਿਕਤਾ ਅਤੇ ਹੁਣ ਦੀ ਪ੍ਰਾਥਮਿਕਤਾ ਦਾ ਫਰਕ, ਹੋਰ ਸਪਸ਼ਟਤਾ ਨਾਲ ਸਮਝ ਪਾਓਗੇ । ਤੁਹਾਨੂੰ ਪਤਾ ਹੋਵੇਗਾ ਕਿ ਅਟਲ ਜੀ ਦੀ ਸਰਕਾਰ ਨੇ ਸਾਲ 2004 ਵਿੱਚ ਯੂਪੀਏ ਨੂੰ 8 % ਵਿਕਾਸ ਦਰ ਵਾਲੀ ਅਰਥਵਿਵਸਥਾ ਸੌਂਪੀ ਸੀ। ਲੇਕਿਨ ਸਾਲ 2013-14 ਵਿੱਚ ਜਦੋਂ ਯੂਪੀਏ ਦੀ ਵਿਦਾਈ ਹੋ ਰਹੀ ਸੀ, ਤਦ ਵਿਕਾਸ ਦਰ 5 % ਦੇ ਕਰੀਬ ਪਹੁੰਚ ਗਈ ਸੀ ।


    2014 ਵਿੱਚ ਇੱਕ ਵਾਰ ਫਿਰ ਅਸੀਂ ਚੁਣੌਤੀ ਨੂੰ ਸਵੀਕਾਰ ਕੀਤਾ । ਅੱਜ ਇੱਕ ਵਾਰ ਫਿਰ GDP Growth Rate ਨੂੰ ਸਾਡੀ ਸਰਕਾਰ ਨੇ 7 ਤੋਂ 8 % ਦਰਮਿਆਨ ਪਹੁੰਚਾ ਦਿੱਤਾ ਹੈ। ਉਹ ਵਧੇ ਹੋਏ ਨੂੰ ਘਟਾ ਕੇ ਗਏ ਅਤੇ ਘਟੇ ਹੋਏ ਨੂੰ ਫਿਰ ਵਧਾ ਦਿੱਤਾ । ਇਹ ਸਾਡੀ ਪ੍ਰਾਥਮਿਕਤਾ ਹੈ।


    ਸਾਥੀਓ, ਇਹ ਹਾਲ ਭਾਰਤ ਦੀ Global Standing ਦਾ ਰਿਹਾ । ਅਸੀਂ ਸਾਰੇ ਪੜ੍ਹਦੇ ਆਏ ਹਾਂ ਕਿ ਇੱਕੀਸਵੀਂ ਸਦੀ ਭਾਰਤ ਦੀ ਸਦੀ ਹੈ। ਲੇਕਿਨ ਯੂਪੀਏ ਸਰਕਾਰ ਵਿੱਚ ਕੀ ਹੋਇਆ ? ਭਾਰਤ ਨੂੰ 2013 ਤੱਕ ਆਉਂਦੇ-ਆਉਂਦੇ ਦੁਨੀਆ ਦੇ ‘Fragile Five’ ਦੇਸ਼ਾਂ ਵਿੱਚ ਪਹੁੰਚਾ ਦਿੱਤਾ ਗਿਆ । ਅੱਜ ਇੱਕ ਵਾਰ ਫਿਰ ਸਰਕਾਰ ਨੇ ਦ੍ਰਿੜ੍ਹ ਆਤਮਵਿਸ਼ਵਾਸ ਅਤੇ ਸਵਾ ਸੌ ਕਰੋੜ ਦੇਸ਼ਵਾਸੀਆਂ ਦੇ ਮਿਹਨਤ ਦੇ ਬਲ ’ਤੇ ਭਾਰਤ ‘Fastest Growing Major Economy’ ਬਣ ਗਿਆ ਹੈ।


    ਸਾਥੀਓ, Ease of Doing Business ਦੀ ਰੈਂਕਿੰਗ ਵਿੱਚ ਵੀ ਪਿਛਲੀ ਸਰਕਾਰ ਨੇ ਜਾਂਦੇ-ਜਾਂਦੇ ਦੇਸ਼ ਦਾ ਨਾਮ ਡੁਬਾ ਦੇਣ ਵਿੱਚ ਕੋਈ ਕਸਰ ਨਹੀਂ ਛੱਡੀ ਸੀ। ਇਹ ਕਾਂਗਰਸੀ ਸੱਭਿਆਚਾਰ ਦਾ ਹੀ ਨਤੀਜਾ ਸੀ ਕਿ ਸਾਲ 2011 ਦੇ 132ਵੇਂ ਨੰਬਰ ਤੋਂ ਫਿਸਲ ਕੇ ਭਾਰਤ ਦੀ ਰੈਂਕਿੰਗ 2014 ਵਿੱਚ 142 ਤੱਕ ਚਲੀ ਗਈ । ਆਪ ਸੋਚੋ ਕਿ ਉਸ ਸਮੇਂ ਦੇਸ਼ ਵਿੱਚ ਬਿਜ਼ਨਸ ਦਾ ਕਿਸ ਤਰ੍ਹਾਂ ਦਾ ਵਾਤਾਵਰਣ ਬਣਾ ਦਿੱਤਾ ਗਿਆ ਸੀ । ਇਸ ਰੈਂਕਿੰਗ ਵਿੱਚ ਸੁਧਾਰ ਕਰਕੇ ਦੇਸ਼ ਨੂੰ 77ਵੇਂ ਸਥਾਨ ’ਤੇ ਪਹੁੰਚਾਉਣ ਦਾ ਕੰਮ ਸਾਡੀ ਸਰਕਾਰ ਨੇ ਕੀਤਾ ਹੈ।


    ਸਾਥੀਓ, ਪਿਛਲੀ ਸਰਕਾਰ ਦੌਰਾਨ ਈਜ਼ ਆਵ੍ ਡੂਇੰਗ ਬਿਜਨਸ ਵਿੱਚ ਦੇਸ਼ ਦੀ ਰੈਂਕਿੰਗ ਇਸ ਲਈ ਵੀ ਫਿਸਲ ਰਹੀ ਸੀ, ਕਿਉਂਕਿ ਭ੍ਰਿਸ਼ਟਾਚਾਰ ਦਾ ਗ੍ਰਾਫ਼ ਅਸਮਾਨ ਛੂ ਰਿਹਾ ਸੀ। ਸਪੈਕਟ੍ਰਮ ਤੋਂ ਲੈ ਕੇ submarine ਤੱਕ, ਅਤੇ Coal ਤੋਂ ਲੈ ਕੇ CWG ਤੱਕ ਕੁਝ ਵੀ ਭ੍ਰਿਸ਼ਟਾਚਾਰ ਤੋਂ ਛੁਟਿਆ ਨਹੀਂ ਸੀ। ਉਸ ਦੌਰ ਵਿੱਚ ਹਰ ਸੰਸਥਾ ਚਾਹੇ ਉਹ ਸੁਪਰੀਮ ਕੋਰਟ ਹੋਵੇ, CAG ਹੋਵੇ, ਮੀਡੀਆ ਹੋਵੇ, ਹਰ ਜਗ੍ਹਾ ਸਰਕਾਰੀ ਭ੍ਰਿਸ਼ਟਾਚਾਰ ਦੀਆਂ ਫਾਈਲਾਂ ਖੁੱਲ੍ਹੀਆਂ ਰਹੀਆਂ ਸਨ ।


    ਅੱਜ ਸਥਿਤੀ ਇਹ ਹੈ ਕਿ ਰਾਜਨੀਤਕ ਵਿਰੋਧ ਲਈ ਵਿਰੋਧੀ ਧਿਰ ਦੇ ਸਾਡੇ ਸਾਥੀ ਕੋਰਟ ਜਾਂਦੇ ਹਨ ਅਤੇ ਉੱਥੋਂ ਉਨ੍ਹਾਂ ਨੂੰ ਫਟਕਾਰ ਲਗਦੀ ਹੈ ਅਤੇ ਸਰਕਾਰ ਨੂੰ Appreciation ਮਿਲਦਾ ਹੈ। ਸਰਕਾਰੀ ਸੰਸਕਾਰਾਂ ਵਿੱਚ ਇਹ ਸਾਰਥਕ ਬਦਲਾਅ ਬੀਤੇ ਸਾਡੀ ਸਰਕਾਰ ਦੌਰਾਨ ਆਇਆ ਹੈ।


    ਭਾਈਓ ਅਤੇ ਭੈਣੋਂ, ਰਾਜਨੀਤੀ ਤੋਂ ਅਲੱਗ, ਸਾਡੀ ਸਰਕਾਰ ਦੀਆਂ ਪ੍ਰਾਥਮਿਕਤਾਵਾਂ ਕਿਵੇਂ ਅਲੱਗ ਰਹੀਆਂ, ਕਿਵੇਂ ਅਸੀਂ ਇੱਕ ਯੋਜਨਾ ਨਾਲ ਦੂਜੀ ਨੂੰ ਜੋੜਦੇ ਹੋਏ ਅੱਗੇ ਵਧ ਰਹੇ ਹਾਂ ਅਤੇ ਉਸ ਨਾਲ ਸਿਸਟਮ ਕਿਵੇਂ Smooth ਅਤੇ Transparent ਹੋ ਰਿਹਾ ਹੈ, ਇਸਦੀ ਇੱਕ ਹੋਰ ਉਦਾਹਰਣ ’ਤੇ ਮੈਂ ਤੁਹਾਡੇ ਨਾਲ ਵਿਸਤਾਰ ਨਾਲ ਗੱਲ ਕਰਨੀ ਚਾਹੁੰਦਾ ਹਾਂ ।


    ਤੁਹਾਨੂੰ ਯਾਦ ਹੋਵੇਗਾ ਕਿ ਜਦੋਂ ਅਸੀਂ ਚਾਰ ਸਾਲ ਪਹਿਲਾਂ ਜਨਧਨ ਯੋਜਨਾ ਸ਼ੁਰੂ ਕੀਤੀ ਸੀ, ਤਾਂ ਕਿੰਨ੍ਹਾ ਮਜ਼ਾਕ ਉਡਾਇਆ ਗਿਆ ਸੀ। ਕੁਝ ਲੋਕ ਕਹਿੰਦੇ ਸਨ ਕਿ ਗ਼ਰੀਬਾਂ ਦਾ ਬੈਂਕ ਖਾਤਾ ਖੁਲ੍ਹਵਾ ਕੇ ਅਸੀਂ ਕਿਹੜਾ ਤੀਰ ਮਾਰ ਲਿਆ। ਕਈ ਲੋਕਾਂ ਨੇ ਤਾਂ ਇੱਥੋਂ ਤੱਕ ਕਿਹਾ ਕਿ ਜਿਨ੍ਹਾਂ ਕੋਲ ਖਾਣ ਲਈ ਕੁਝ ਨਹੀਂ ਹੈ, ਉਹ ਬੈਂਕ ਵਿੱਚ ਖਾਤਾ ਖੁਲ੍ਹਵਾ ਕੇ ਕੀ ਕਰਨਗੇ ?


    ਅਜਿਹੀ ਹੀ ਮਾਨਸਿਕਤਾ ਦੀ ਵਜ੍ਹਾ ਨਾਲ ਸਾਡੇ ਦੇਸ਼ ਵਿੱਚ ਅਜ਼ਾਦੀ ਦੇ ਇੰਨੇ ਸਾਲਾਂ ਬਾਅਦ ਵੀ, ਅੱਧੇ ਤੋਂ ਜ਼ਿਆਦਾ ਲੋਕਾਂ ਦੇ ਕੋਲ ਬੈਂਕ ਖਾਤੇ ਨਹੀਂ ਸਨ । ਹੁਣ ਅੱਜ ਸਾਡੀ ਸਰਕਾਰ ਦੇ ਯਤਨਾਂ ਦੀ ਵਜ੍ਹਾ ਨਾਲ ਦੇਸ਼ ਵਿੱਚ 34 ਕਰੋੜ ਤੋਂ ਜ਼ਿਆਦਾ ਲੋਕਾਂ ਦੇ ਬੈਂਕ ਖਾਤੇ ਖੁੱਲ੍ਹੇ ਹਨ ।


    ਸਾਥੀਓ, ਜਨਧਨ ਅਕਾਊਂਟ ਖੁੱਲ੍ਹਣ ਦੇ ਬਾਅਦ ਅਸੀਂ ਉਨ੍ਹਾਂ ਨੂੰ ਆਧਾਰ ਨੰਬਰਾਂ ਨਾਲ ਜੋੜਿਆ, ਕੋਸ਼ਿਸ਼ ਕੀਤੀ, ਕਿ ਜ਼ਿਆਦਾ ਤੋਂ ਜ਼ਿਆਦਾ ਅਕਾਊਂਟ ਮੋਬਾਇਲ ਨਾਲ ਵੀ ਜੁੜ ਜਾਣ । ਇੱਧਰ ਅਸੀਂ ਦੇਸ਼ ਵਿੱਚ ਜਨਧਨ ਖਾਤੇ ਖੋਲ ਰਹੇ ਸਾਂ, ਉੱਧਰ ਉਨ੍ਹਾਂ ਸਰਕਾਰੀ ਯੋਜਨਾਵਾਂ ਨੂੰ ਵੀ ਖੰਘਾਲ੍ਹਿਆ ਜਾ ਰਿਹਾ ਸੀ, ਜਿਸ ਵਿੱਚ ਲਾਭਪਾਤਰੀਆਂ ਨੂੰ ਪੈਸੇ ਦਿੱਤੇ ਜਾਣ ਦਾ ਪ੍ਰਾਵਧਾਨ ਸੀ। ਪਹਿਲੇ ਇਹ ਪੈਸੇ, ਕਿਵੇਂ ਮਿਲਦੇ ਸਨ, ਕੌਣ ਵਿੱਚੋਂ ਉਨ੍ਹਾਂ ਨੂੰ ਪਚਾ ਜਾਂਦਾ ਸੀ, ਇਹ ਵੀ ਤੁਹਾਨੂੰ ਪਤਾ ਹੈ।


    ਭਾਈਓ ਅਤੇ ਭੈਣੋਂ, ਅਸੀਂ ਇੱਕ-ਇੱਕ ਕਰਕੇ ਯੋਜਨਾਵਾਂ ਖੰਘਾਲਦੇ ਗਏ ਅਤੇ ਉਨ੍ਹਾਂ ਨੂੰ ਜਨਧਨ ਖਾਤਿਆਂ ਨਾਲ ਜੋੜਦੇ ਗਏ। ਅੱਜ ਸਥਿਤੀ ਇਹ ਹੈ ਕਿ ਸਰਕਾਰ ਦੀਆਂ ਸਵਾ ਚਾਰ ਸੌ ਤੋਂ ਜ਼ਿਆਦਾ ਯੋਜਨਾਵਾਂ ਦਾ ਪੈਸਾ ਸਿੱਧੇ ਲਾਭਾਰਥੀਆਂ ਦੇ ਬੈਂਕ ਖਾਤਿਆਂ ਵਿੱਚ ਟਰਾਂਸਫਰ ਹੋ ਰਿਹਾ ਹੈ।


    ਸਾਡੀ ਸਰਕਾਰ ਦੌਰਾਨ ਕਰੀਬ-ਕਰੀਬ 6 ਲੱਖ ਕਰੋੜ ਰੁਪਏ ਕੇਂਦਰ ਸਰਕਾਰ ਨੇ ਸਿੱਧੇ ਲਾਭਪਾਤਰੀਆਂ ਦੇ ਖਾਤੇ ਵਿੱਚ ਭੇਜੇ ਹਨ। ਅਤੇ ਮੈਨੂੰ ਇਹ ਕਹਿੰਦੇ ਹੋਏ ਮਾਣ ਹੈ ਕਿ ਪਹਿਲੇ ਦੀ ਤਰ੍ਹਾਂ 100 ਵਿੱਚੋਂ ਸਿਰਫ਼ 15 ਪੈਸੇ ਨਹੀਂ, ਬਲਕਿ ਪੂਰੇ ਪੈਸੇ ਲਾਭਾਰਥੀਆਂ ਨੂੰ ਮਿਲ ਰਹੇ ਹਨ।


    ਸਰਕਾਰ ਦੇ ਇਨ੍ਹਾਂ ਪ੍ਰਭਾਵਾਂ ਦਾ ਭ੍ਰਿਸ਼ਟਾਚਾਰ ਅਤੇ ਕਾਲੇਧਨ ’ਤੇ ਕੀ ਪ੍ਰਭਾਵ ਪਿਆ ਹੈ, ਇਹ ਵੀ ਤੁਹਾਨੂੰ ਜਾਣਨਾ ਜ਼ਰੂਰੀ ਹੈ।


    ਸਾਥੀਓ, ਜਨਧਨ ਅਕਾਊਂਟ, ਆਧਾਰ ਅਤੇ ਮੋਬਾਇਲ ਨੂੰ ਜੋੜਨ ਦਾ ਨਤੀਜਾ ਇਹ ਹੋਇਆ ਕਿ ਇੱਕ ਦੇ ਬਾਅਦ ਇੱਕ ਕਰਕੇ ਕਾਗਜ਼ਾਂ ਵਿੱਚ ਦਬੇ ਹੋਏ ਫਰਜ਼ੀ ਨਾਮ ਸਾਹਮਣੇ ਆਉਣ ਲੱਗੇ। ਤੁਸੀਂ ਸੋਚੋ, ਅਗਰ ਤੁਹਾਡੇ ਗਰੁੱਪ ਵਿੱਚ ਜਾਂ ਚੈਨਲ ਵਿੱਚ 50 ਲੋਕ ਅਜਿਹੇ ਹੋ ਜਾਣ ਜਿਨ੍ਹਾਂ ਦੀ ਹਰ ਮਹੀਨੇ ਸੈਲਰੀ ਜਾ ਰਹੀ ਹੋਵੇ, ਲੇਕਿਨ ਉਹ ਹਕੀਕਤ ਵਿੱਚ ਹੈ ਹੀ ਨਹੀਂ, ਤਾਂ ਕੀ ਹੋਵੇਗਾ ।


    ਹੁਣ ਇੱਥੇ HR ਵਾਲੇ ਲੋਕ ਕਹਿਣਗੇ ਕਿ ਸਾਡੇ ਇੱਥੇ ਅਜਿਹਾ ਹੋ ਹੀ ਨਹੀਂ ਸਕਦਾ । ਲੇਕਿਨ ਸਾਥੀਓ, ਪਹਿਲਾਂ ਦੀਆਂ ਸਰਕਾਰਾਂ ਨੇ, ਦੇਸ਼ ਵਿੱਚ ਜੋ ਵਿਵਸਥਾ ਬਣਾ ਰੱਖੀ ਸੀ, ਉਸ ਵਿੱਚ ਇੱਕ-ਦੋ ਨਹੀਂ 8 ਕਰੋੜ ਅਜਿਹੇ ਫਰਜ਼ੀ ਨਾਮ ਸਨ, ਜਿਨ੍ਹਾਂ ਦੇ ਨਾਮ ’ਤੇ ਸਰਕਾਰੀ ਲਾਭ ਟਰਾਂਸਫਰ ਕੀਤਾ ਜਾ ਰਿਹਾ ਸੀ।


    ਸਾਥੀਓ, ਸਰਕਾਰ ਦੇ ਇਸ ਯਤਨ ਨਾਲ ਇੱਕ ਲੱਖ 10 ਹਜ਼ਾਰ ਕਰੋੜ ਰੁਪਏ ਤੋਂ ਜ਼ਿਆਦਾ ਗ਼ਲਤ ਹੱਥਾਂ ਵਿੱਚ ਜਾਣ ਤੋਂ ਬਚ ਰਹੇ ਹਨ। ਅਤੇ ਜਦੋਂ ਮੈਂ ਇਹ ਕਹਿੰਦਾਂ ਹਾਂ ਕਿ 1 ਲੱਖ 10 ਹਜ਼ਾਰ ਕਰੋੜ ਰੁਪਏ ਬਚ ਰਹੇ ਹਨ, ਤਾਂ ਇਹ ਵੀ ਸੋਚੋ ਕਿ ਪਹਿਲਾਂ ਇਹੀ ਪੈਸੇ ਕਿਸੇ ਹੋਰ ਕੇ ਕੋਲ ਜਾ ਵੀ ਤਾਂ ਰਹੇ ਸਨ ।


    ਸਾਲ ਦਰ ਸਾਲ ਇਹ ਪੈਸੇ ਉਨ੍ਹਾਂ ਵਿਚੋਲਿਆਂ ਦੇ ਕੋਲ ਜਾ ਰਹੇ ਸਨ, ਉਨ੍ਹਾਂ ਲੋਕਾਂ ਦੇ ਕੋਲ ਜਾ ਰਹੇ ਸਨ, ਜੋ ਇਸਦੇ ਹੱਕਦਾਰ ਨਹੀਂ ਸਨ। ਹੁਣ ਇਹ ਸਾਰੀ ਲੀਕੇਜ ਸਾਡੀ ਸਰਕਾਰ ਨੇ ਬੰਦ ਕਰ ਦਿੱਤੀ ਹੈ।


    ਸਾਥੀਓ, ਬੈਂਕ ਅਕਾਊਂਟ, Data ਅਤੇ ਟੈਕਨੋਲੋਜੀ ਦੀ ਇਹੀ ਤਾਕਤ ਅੱਜ ਦੁਨੀਆ ਦੀ ਸਭ ਤੋਂ ਵੱਡੀ ਵੈਲਫੇਅਰ ਸਕੀਮਸ ਦਾ ਮਜ਼ਬੂਤ ਅਧਾਰ ਬਣ ਰਹੀ ਹੈ।


    ਅੱਜ ਇਸ ਆਯੁਸ਼ਮਾਨ ਭਾਰਤ ਯੋਜਨਾ ਦੇ ਤਹਿਤ ਦੇਸ਼ ਦੇ ਲਗਭਗ 50 ਕਰੋੜ ਗ਼ਰੀਬਾਂ ਨੂੰ 5 ਲੱਖ ਰੁਪਏ ਤੱਕ ਦਾ ਮੁਫ਼ਤ ਇਲਾਜ ਦਿੱਤਾ ਜਾ ਰਿਹਾ ਹੈ, ਉਸ ਵਿੱਚ ਵੀ ਲੀਕੇਜ ਦੀ ਗੁੰਜਾਇਸ਼ ਨਹੀਂ ਹੈ। ਇਲਾਜ ਦਾ ਪੂਰਾ ਪੈਸਾ ਸਿੱਧੇ ਹਸਪਤਾਲ ਦੇ ਅਕਾਊਂਟ ਵਿੱਚ ਜਾਂਦਾ ਹੈ। ਜਿਸਦੇ ਲਾਭਾਰਥੀ ਆਧਾਰ ਨੰਬਰ ਨਾਲ ਲੈਸ ਹਨ ਅਤੇ ਉਨ੍ਹਾਂ ਦੀ ਚੋਣ 2015 ਵਿੱਚ ਪਬਲਿਸ਼ ਕੀਤੇ ਗਏ Socio-economic Survey ਦੇ ਅਧਾਰ ’ਤੇ ਕੀਤੀ ਗਈ ਹੈ।


    ਕਰੀਬ-ਕਰੀਬ ਹਰ ਵੈਲਫੇਅਰ ਸਕੀਮ ਲਈ ਇਹੀ ਤਰੀਕਾ ਅਪਣਾਇਆ ਜਾ ਰਿਹਾ ਹੈ, ਜਿਸ ਨਾਲ ਬੇਈਮਾਨੀ ਅਤੇ ਲੀਕੇਜ ਦੋਹਾਂ ’ਤੇ ਲਗਾਮ ਲੱਗੀ ਹੈ।


    ਤੁਹਾਡੀ ਜਾਣਕਾਰੀ ਵਿੱਚ ਹੈ ਕਿ ਕੱਲ੍ਹ ਦੀ ਸਾਡੀ ਸਰਕਾਰ ਨੇ ਪ੍ਰਧਾਨ ਮੰਤਰੀ ਕਿਸਾਨ ਸਨਮਾਨ ਨਿਧੀ ਯੋਜਨਾ ਦੀ ਸ਼ੁਰੂਆਤ ਕੀਤੀ ਹੈ। ਦੇਸ਼ ਦੇ ਲਗਭਗ 12 ਕਰੋੜ ਕਿਸਾਨ ਪਰਿਵਾਰਾਂ ਨੂੰ ਉਨ੍ਹਾਂ ਦੀਆਂ ਛੋਟੀਆਂ-ਛੋਟੀਆਂ ਜ਼ਰੂਰਤਾਂ ਪੂਰੀਆਂ ਕਰਨ ਲਈ, ਜਿਵੇਂ ਚਾਰਾ ਖਰੀਦਣ ਲਈ, ਬੀਜ ਖਰੀਦਣ ਲਈ, ਕੀਟਨਾਸ਼ਕ ਖਰੀਦਣ ਲਈ, ਖਾਦ ਖਰੀਦਣ ਲਈ ਸਰਕਾਰ ਸਾਲ ਭਰ ਵਿੱਚ ਲਗਭਗ 75 ਹਜ਼ਾਰ ਕਰੋੜ ਰੁਪਏ, ਸਿੱਧੇ ਕਿਸਾਨਾਂ ਦੇ ਖਾਤੇ ਵਿੱਚ ਟਰਾਂਸਫਰ ਕਰਨ ਜਾ ਰਹੀ ਹੈ। ਇਸ ਯੋਜਨਾ ਵਿੱਚ ਵੀ ਲੀਕੇਜ ਸੰਭਵ ਨਹੀਂ ਹੈ।


    ਹੁਣ ਸੋਚੋ, ਕਿਸੇ ਨੂੰ ਚਾਰਾ ਘੋਟਾਲਾ ਕਰਨਾ ਹੋਵੇ ਤਾਂ ਕਿਵੇਂ ਕਰੇਗਾ ? ਕਿਉਂਕਿ ਹੁਣ ਤਾਂ ਸਿੱਧੇ ਮੋਬਾਇਲ ’ਤੇ ਮੈਸੇਜ਼ ਆਉਂਦਾ ਹੈ, ਕੱਚੀ-ਪੱਕੀ ਪਰਚੀ ਦਾ ਤਾਂ ਸਾਰਾ ਇੰਤਜ਼ਾਮ ਹੀ ਮੋਦੀ ਨੇ ਖ਼ਤਮ ਕਰ ਦਿੱਤਾ ਹੈ। ਇਸ ਲਈ ਹੀ ਤਾਂ ਮੈਨੂੰ ਪਾਣੀ ਪੀ-ਪੀ ਕੇ ਗਾਲ੍ਹ ਕੱਢੀ ਜਾਂਦੀ ਹੈ !!!


    ਭਾਈਓ ਅਤੇ ਭੈਣੋਂ, ਜਿਸ-ਜਿਸ ਦੇ ਲਈ ਮੈਂ ਲੁੱਟ ਦੇ ਰਸਤੇ ਬੰਦ ਕੀਤੇ ਹਨ, ਉਹ ਮੈਨੂੰ ਅੱਜਕੱਲ੍ਹ ਇੰਨਾ ਸਨੇਹ ਦਿਖਾ ਰਿਹਾ ਹੈ ਕਿ ਪੁੱਛੋ ਮਤ। ਇੱਕ ਮੰਚ ’ਤੇ ਇਕੱਠੇ ਹੋ ਕੇ, ਇੰਨੀਆਂ ਗਾਲਾਂ ਸ਼ਾਇਦ ਹੀ ਕਿਸੇ ਨੂੰ ਦਿੱਤੀਆਂ ਗਈਆਂ ਹੋਣ ।


    ਸਾਥੀਓ, ਇਨ੍ਹਾਂ ਲਈ ਮੋਦੀ ਨੂੰ ਗਾਲ੍ਹਾਂ ਦੇਣਾ ਪ੍ਰਾਥਮਿਕਤਾ ਹੈ, ਮੇਰੇ ਲਈ ਪ੍ਰਾਥਮਿਕਤਾ ਹੈ ਕਿ ਦੇਸ਼ ਦਾ ਇਮਾਨਦਾਰ ਟੈਕਸਪੇਅਰ, ਜੋ ਇੰਨ੍ਹੀ ਮਿਹਨਤ ਕਰਦਾ ਹੈ, ਪਰਿਸ਼੍ਰਮ ਕਰਦਾ ਹੈ, ਉਸਦੇ ਵੱਲੋਂ ਸਰਕਾਰ ਨੂੰ ਮਿਲੀ ਇੱਕ-ਇੱਕ ਪਾਈ ਦਾ ਸਹੀ ਇਸਤੇਮਾਲ ਹੋਵੇ ।


    ਸਾਡੇ ਇੱਥੇ ਕਿਸ ਤਰ੍ਹਾਂ ਜਨਤਾ ਦੇ ਪੈਸੇ ਨੂੰ ਜਨਤਾ ਦਾ ਨਾ ਸਮਝਣ ਦੀ ਪਰੰਪਰਾ ਅਰਸੇ ਤੱਕ ਹਾਵੀ ਰਹੀ ਹੈ, ਤੁਸੀਂ ਵੀ ਜਾਣਦੇ ਹੋ । ਅਗਰ ਅਜਿਹਾ ਨਾ ਹੁੰਦਾ ਤਾਂ ਸੈਂਕੜੇ ਯੋਜਨਾਵਾਂ ਦਹਾਕਿਆਂ ਤੱਕ ਅਧੂਰੀਆਂ ਨਾ ਰਹਿੰਦੀਆਂ, ਅਟਕਦੀਆਂ-ਭਟਕਦੀਆਂ ਨਾ ਰਹਿੰਦੀਆਂ ।


    ਇਸ ਲਈ ਹੀ ਸਾਡੀ ਸਰਕਾਰ, ਯੋਜਨਾਵਾਂ ਵਿੱਚ ਦੇਰੀ ਨੂੰ ਅਪਰਾਧਿਕ ਲਾਪਰਵਾਹੀ ਨਾਲੋਂ ਘੱਟ ਨਹੀਂ ਮੰਨਦੀ । ਮੈਂ ਤੁਹਾਨੂੰ ਸਿਰਫ਼ 2-3 ਉਦਾਹਰਣਾਂ ਦਿੰਦਾ ਹਾਂ ਕਿ ਪਹਿਲੇ ਦੇ ਦਹਾਕਿਆਂ ਵਿੱਚ ਕਿਵੇਂ ਕੰਮ ਹੋਇਆ ਹੈ ਅਤੇ ਕਿਵੇਂ ਇਸਦਾ ਪ੍ਰਭਾਵ ਲੋਕਾਂ ਦੇ ਜੀਵਨ ’ਤੇ ਅਤੇ ਟੈਕਸਪੇਅਰ ਦੇ ਪੈਸੇ ’ਤੇ ਪਿਆ ਹੈ।


    ਸਾਥੀਓ, ਯੂਪੀ ਵਿੱਚ ਇੱਕ ਸਿੰਚਾਈ ਪ੍ਰੋਜੈਕਟ ਹੈ, ਬਾਣਸਾਗਰ ਦੇ ਨਾਮ ਨਾਲ। ਇਹ ਯੋਜਨਾ ਕਰੀਬ-ਕਰੀਬ 4 ਦਹਾਕੇ ਪਹਿਲਾਂ ਸ਼ੁਰੂ ਹੋਈ ਸੀ। ਉਸ ਸਮੇਂ ਅਨੁਮਾਨ ਲਗਾਇਆ ਗਿਆ ਸੀ ਕਿ 300 ਕਰੋੜ ਰੁਪਏ ਵਿੱਚ ਇਸ ਦਾ ਕੰਮ ਪੂਰਾ ਹੋ ਜਾਵੇਗਾ। ਲੇਕਿਨ ਇਹ ਲਟਕੀ ਰਹੀ, ਅਟਕੀ ਰਹੀ। 2014 ਵਿੱਚ ਸਾਡੀ ਸਰਕਾਰ ਬਣਨ ਤੋਂ ਬਾਅਦ ਇਸ ‘ਤੇ ਫਿਰ ਤੋਂ ਕੰਮ ਸ਼ੁਰੂ ਕਰਵਾਇਆ ਗਿਆ। ਤਦ ਤੱਕ ਇਸ ਦੀ ਲਾਗਤ ਰਾਸ਼ੀ ਵਧ ਕੇ 3 ਹਜ਼ਾਰ ਕਰੋੜ ਰੁਪਏ ਹੋ ਗਈ।


    ਅਜਿਹਾ ਤਾਂ ਸੀ ਨਹੀਂ ਕਿ ਪਹਿਲਾਂ ਦੀਆਂ ਸਰਕਾਰਾਂ ਨੂੰ ਕੋਈ ਕੰਮ ਕਰਨ ਤੋਂ ਰੋਕ ਰਿਹਾ ਸੀ, ਮਨਾ ਕਰ ਰਿਹਾ ਸੀ। ਤਦ 300 ਕਰੋੜ ਰੁਪਏ ਦੀ ਤੰਗੀ ਹੋਵੇ, ਇਹ ਵੀ ਮੈਂ ਨਹੀਂ ਮੰਨਦਾ। ਦਰਅਸਲ ਕੰਮ ਸਮੇਂ ‘ਤੇ ਪੂਰਾ ਹੋਵੇ, ਇਸ ਦੀ ਅੰਦਰ ਤੋਂ ਹੀ ਇੱਛਾ ਨਹੀਂ ਸੀ। ਸੋਚ ਇਹੀ ਸੀ ਕਿ ਠੀਕ ਹੈ, ਦੇਰ ਹੁੰਦੀ ਹੈ ਤਾਂ ਹੁੰਦੀ ਰਹੇ, ਮੇਰਾ ਕੀ ਨੁਕਸਾਨ ਹੈ।


    ਇੱਕ ਹੋਰ ਡੈਮ ਪ੍ਰੋਜੈਕਟ ਹੈ, ਝਾਰਖੰਡ ਦਾ ਮੰਡਲ ਡੈਮ। ਇਹ ਵੀ ਚਾਰ ਦਹਾਕੇ ਤੋਂ ਅਧੂਰਾ ਸੀ। ਜਦ ਇਸ ਦੀ ਸ਼ੁਰੂਆਤ ਕੀਤੀ ਗਈ ਤਾਂ ਇਸ ਦੀ ਲਾਗਤ ਸੀ ਸਿਰਫ 30 ਕਰੋੜ ਅਤੇ ਹੁਣ ਇਹ ਡੈਮ ਕਰੀਬ 2400 ਕਰੋੜ ਰੁਪਏ ਖਰਚ ਕੇ ਪੂਰਾ ਕੀਤਾ ਜਾ ਰਿਹਾ ਹੈ। ਯਾਨੀ ਇਹ ਪ੍ਰੋਜੈਕਟ ਲਟਕਣ ਦੀ 80 ਗੁਣਾ ਕੀਮਤ ਦੇਸ਼ ਦਾ ਇਮਾਨਦਾਰ ਕਰਦਾਤਾ ਚੁਕਾ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ, ਆਪ ਲੋਕ ਘੋਟਾਲੇ ਦੀਆਂ ਖ਼ਬਰਾਂ ਸੁਣਦੇ ਸੀ, ਤਾਂ ਅਲਰਟ ਹੋ ਜਾਂਦੇ ਸੀ । ਚੰਗੀ ਗੱਲ ਹੈ। ਲੇਕਿਨ ਦੇਸ਼ ਵਿੱਚ ਇਸ ਤਰ੍ਹਾਂ ਦੇ ਸੈਕੜੇ ਪ੍ਰੋਜੈਕਟਾਂ ਵਿੱਚ ਦੇਰੀ ਦੀ ਵਜਾ ਨਾਲ, ਦੇਸ਼ ਦੇ ਜੋ ਲੱਖਾਂ ਕਰੋੜ ਰੁਪਏ, ਤੁਹਾਡੇ ਜਿਹੇ ਇਮਾਨਦਾਰ ਕਰਦਾਤਾ ਦਾ ਜੋ ਪੈਸਾ ਲਗਾਤਾਰ ਬਰਬਾਦ ਹੋ ਰਿਹਾ ਸੀ, ਉਸ ਦੀ ਕਿਸ ਨੂੰ ਪਰਵਾਹ ਸੀ? ਇਸ ਪੈਸੇ ਨੂੰ ਸਨਮਾਨ ਦੇਣਾ ਸਾਡੀ ਸਰਕਾਰ ਦੀ ਪ੍ਰਾਥਮਿਕਤਾ ਸੀ ਅਤੇ ਇਸ ਲਈ ਹੀ ਸਰਕਾਰੀ ਵਿਵਸਥਾ ਵਿੱਚ ਲੇਟ-ਲਤੀਫੀ ਦੇ ਸੱਭਿਆਚਾਰ ਨੂੰ ਬਦਲਣ ਦਾ ਮੈਂ ਪਹਿਲੇ ਦਿਨ ਤੋਂ ਯਤਨ ਕੀਤਾ ਹੈ।


    ਮੈਂ ਇੱਕ-ਇੱਕ ਰਾਜ ਦੇ ਮੁੱਖ ਸਕੱਤਰ ਨੂੰ ਲੈ ਕੇ ਬੈਠਾ ਹਾਂ, ਇੱਕ-ਇੱਕ ਮੰਤਰਾਲੇ ਦੇ ਸਕੱਤਰ ਨੂੰ ਲੈ ਕੇ ਬੈਠਾ ਹਾਂ ਕਿ ਕੁਝ ਵੀ ਹੋਵੇ, ਲੇਕਿਨ ਯੋਜਨਾਵਾਂ ਵਿੱਚ ਦੇਰੀ ਨਹੀਂ ਹੋਣੀ ਚਾਹੀਦੀ, ਜਨਤਾ ਦਾ ਪੈਸਾ ਬਰਬਾਦ ਨਹੀਂ ਹੋਣਾ ਚਾਹੀਦਾ। ਸਾਥੀਓ, 12 ਲੱਖ ਕਰੋੜ ਰੁਪਏ ਤੋਂ ਜ਼ਿਆਦਾ ਦੀਆਂ ਪੁਰਾਣੀਆਂ ਯੋਜਨਾਵਾਂ ਦੀ ਸਮੀਖਿਆ ਮੈਂ ਖੁਦ ਕੀਤੀ ਹੈ।


    ਸਾਥੀਓ , ਜਿੰਨੇ ਵੀ ਪ੍ਰੋਜੈਕਟਸ ਦੀ ਪ੍ਰਗਤੀ ਦੇ ਮਾਧਿਅਮ ਨਾਲ ਸਮੀਖਿਆ ਕੀਤੀ ਗਈ, ਉਨ੍ਹਾਂ ਵਿੱਚੋਂ ਜ਼ਿਆਦਾਤਰ ਪੂਰਬੀ ਭਾਰਤ ਦੇ ਹਨ , ਨਾਰਥ ਈਸਟ ਦੇ ਹਨ। ਇਹ ਵੀ ਸਾਡੀ ਸਰਕਾਰ ਦੀ ਪ੍ਰਾਥਮਿਕਤਾ ਦਾ ਇੱਕ ਹੋਰ ਵੱਡਾ ਹਿੱਸਾ ਰਿਹਾ ਹੈ। ਪੂਰਬੀ ਭਾਰਤ ਨੂੰ ਨਵੇਂ ਭਾਰਤ ਦੇ ਵਿਕਾਸ ਦਾ ਗ੍ਰੋਥ ਇੰਜਣ ਬਣਾਉਣਾ , ਸਬਕਾ ਸਾਥ , ਸਬਕਾ ਵਿਕਾਸ ਦੇ ਸਾਡੇ ਵਿਜ਼ਨ ਦਾ ਮਹੱਤਵਪੂਰਨ ਪਹਿਲੂ ਹੈ।


    ਤੁਸੀਂ ਅਨੇਕ ਵਾਰ ਇਹ ਰਿਪੋਰਟ ਕੀਤੀ ਹੈ ਕਿ ਕਿਵੇਂ ਪੂਰਬੀ ਅਤੇ ਉੱਤਰ ਪੂਰਬੀ ਭਾਰਤ ਵਿੱਚ ਦਹਾਕਿਆਂ ਦੇ ਬਾਅਦ ਪਹਿਲੀ ਵਾਰ ਰੇਲ ਪਹੁੰਚੀ ਰਹੀ ਹੈ, ਪਹਿਲੀ ਵਾਰ ਏਅਰਪੋਰਟ ਬਣ ਰਿਹਾ ਹੈ, ਪਹਿਲੀ ਵਾਰ ਬਿਜਲੀ ਪਹੁੰਚ ਰਹੀ ਹੈ।


    ਸਾਥੀਓ, ਸਾਡਾ ਪੂਰਾ ਪ੍ਰਯਤਨ ਹੈ ਕਿ ਸਮਾਜ ਜਾਂ ਦੇਸ਼ ਦਾ ਉਹ ਹਰ ਵਰਗ, ਜੋ ਖੁਦ ਨੂੰ ਕਿਸੇ ਨਾ ਕਿਸੇ ਕਾਰਨ ਵੰਚਿਤ ਮਹਿਸੂਸ ਕਰ ਰਿਹਾ ਸੀ, ਉਸ ਦੇ ਕੋਲ ਪਹੁੰਚ ਜਾਈਏ, ਉਸ ਦੀ ਚਿੰਤਾ ਦੂਰ ਕਰਨ ਦਾ ਯਤਨ ਕੀਤਾ ਜਾਵੇ।


    ਸਧਾਰਨ ਵਰਗ ਦੇ ਗ਼ਰੀਬਾਂ ਨੂੰ 10% ਕਾਖਵਾਂਕਰਨ ਦਾ ਫ਼ੈਸਲਾ ਹੋਵੇ ਜਾਂ ਫਿਰ ਕਿਰਤੀਆਂ ਦੇ ਲਈ ਪੈਨਸ਼ਨ ਦੀ ਇਤਿਹਾਸਿਕ ਯੋਜਨਾ, ਘੁਮੰਤੂ ਭਾਈਚਾਰੇ ਦੇ ਲੋਕਾਂ ਲਈ ਵੈਲਫੇਅਰ ਡਿਵੈਲਪਮੈਂਟ ਬੋਰਡ ਬਣਾਉਣ ਦਾ ਫ਼ੈਸਲਾ ਹੋਵੇ ਜਾਂ ਫਿਰ ਦੇਸ਼ ਦੇ ਕਰੋੜਾਂ ਮਛੇਰਿਆਂ ਲਈ ਇੱਕ ਅਲੱਗ ਡਿਪਾਰਟਮੈਂਟ, ਅਸੀਂ ਸਬਕਾ ਸਾਥ-ਸਬਕਾ ਵਿਕਾਸ ਦੇ ਮੰਤਰ ‘ਤੇ ਕੰਮ ਰਹੇ ਹਾਂ।


    ਦੇਸ਼ ਦੇ ਹਰ ਵਿਅਕਤੀ, ਹਰ ਵਰਗ, ਹਰ ਕੋਨੇ ਤੱਕ ਵਿਕਾਸ ਅਤੇ ਵਿਸ਼ਵਾਸ ਦੀ ਰੋਸ਼ਨੀ ਪਹੁੰਚਾਉਣ ਦੀ ਸਾਡੀ ਪ੍ਰਾਥਮਿਕਤਾ ਹੀ ਨਿਊ ਇੰਡੀਆ ਦੇ ਨਵੇਂ ਆਤਮਵਿਸ਼ਵਾਸ ਦਾ ਕਾਰਨ ਬਣ ਰਹੀ ਹੈ।


    ਇਸ ਆਤਮਵਿਸ਼ਵਾਸ ਦੇ ਦਰਮਿਆਨ, ਮੈਂ ਤੁਹਾਡੇ ਨਾਲ ਉਸ ਵਿਸ਼ੇ ‘ਤੇ ਵੀ ਗੱਲ ਕਰਨਾ ਚਹਾਂਗਾ, ਜੋ ਤੁਹਾਡਾ ਬਹੁਤ ਫੇਵਰਿਟ ਵਿਸ਼ਾ ਰਿਹਾ ਹੈ। ਇਹ ਵਿਸ਼ਾ ਹੈ ਰੋਜ਼ਗਾਰ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਨੈੱਟਵਰਕ 18 ਵਿੱਚ ਸਾਲ 2014 ਦੇ ਬਾਅਦ ਤੋਂ ਇੱਕ ਵੀ ਵਿਅਕਤੀ ਨੂੰ ਨੌਕਰੀ ਨਹੀਂ ਮਿਲੀ ਹੈ? ਰਾਹੁਲ ਜੀ, ਇਹ ਜਾਣਕਾਰੀ ਸਹੀ ਹੈ ਨਾ?


    ਖ਼ੈਰ ਹੈਰਾਨ ਨਾ ਹੋਵੋ। ਮੈਂ ਜਵਾਬ ਦਾ ਸਵਾਲ ਦੱਸਣ ਦੀ ਕੋਸ਼ਿਸ਼ ਆਪ ਸਾਥੀਆਂ ਨੂੰ ਕਰ ਰਿਹਾ ਸੀ।


    ਭਾਈਓ ਅਤੇ ਭੈਣੋਂ,


    ਜ਼ਰਾ ਸੋਚੋ ਭਾਰਤ ਜਦ ਸਭ ਤੋਂ ਤੇਜ਼ੀ ਨਾਲ ਵਧਣ ਵਾਲੀ ਅਰਥਵਿਵਸਥਾ ਬਣ ਗਿਆ ਹੈ ਤਾਂ ਕੀ ਇਹ ਸੰਭਵ ਹੈ ਕਿ ਬਿਨਾ ਨੌਕਰੀ ਸਿਰਜਿਆਂ, ਇਹ ਹੋ ਜਾਵੇ?


    ਜਦ ਦੇਸ਼ ਵਿੱਚ ਐੱਫਡੀਆਈ All-Time High ਹੈ ਤਾਂ ਕੀ ਇਹ ਸੰਭਵ ਹੈ ਕਿ ਨੌਕਰੀਆਂ ਪੈਦਾ ਨਾ ਹੋ ਰਹੀਆਂ ਹੋਣ?


    ਜਦ ਕਈ ਅੰਤਰਰਾਸ਼ਟਰੀ ਰਿਪੋਰਟਾਂ ਕਹਿ ਰਹੀਆਂ ਹਨ ਕਿ ਭਾਰਤ ਸਭ ਤੋਂ ਤੇਜ਼ੀ ਨਾਲ ਗ਼ਰੀਬੀ ਹਟਾ ਰਿਹਾ ਹੈ ਤਾਂ ਕੀ ਇਹ ਸੰਭਵ ਹੈ ਕਿ ਬਿਨਾ ਨੌਕਰੀ ਦੇ ਲੋਕ ਗ਼ਰੀਬੀ ਤੋਂ ਬਾਹਰ ਆ ਰਹੇ ਹੋਣ?


    ਜ਼ਰਾ ਸੋਚੋ, ਜਦ ਦੇਸ਼ ਵਿੱਚ ਪਹਿਲਾਂ ਦੀ ਤੁਲਨਾ ਵਿੱਚ ਕਈ ਗੁਣਾ ਗਤੀ ਨਾਲ ਸੜਕ ਬਣਾਉਣ ਦਾ ਕੰਮ ਚਲ ਰਿਹਾ ਹੈ, ਰੇਲ ਮਾਰਗਾਂ ਦੇ ਵਿਸਤਾਰ ਦਾ ਕੰਮ ਹੋ ਰਿਹਾ ਹੈ।


    ਗ਼ਰੀਬਾਂ ਦੇ ਲਈ ਲੱਖਾਂ ਮਕਾਨ ਬਣਾਉਣ ਤੋਂ ਲੈ ਕੇ ਨਵੇਂ ਪੁਲ਼, ਨਵੇਂ ਬੰਨ੍ਹ, ਨਵੇਂ ਹਵਾਈ ਅੱਡੇ ਜਿਹੇ ਇਨਫਰਾਸਟ੍ਰਕਚਰ ਦੇ ਦੂਜੇ ਪ੍ਰੋਜੈਕਟ ‘ਤੇ ਰਿਕਾਰਡ ਕਾਰਜ ਹੋ ਰਿਹਾ ਹੈ। ਸੈਰ-ਸਪਾਟੇ ਦੇ ਖੇਤਰ ਵਿੱਚ ਨਿਵੇਸ਼ ਵਧ ਰਿਹਾ ਹੈ, ਤਾਂ ਕੀ ਇਹ ਸੰਭਵ ਹੈ ਕਿ ਇਨ੍ਹਾਂ ਸਾਰੀਆਂ ਗਤੀਵਿਧੀਆਂ ਨਾਲ ਰੋਜ਼ਗਾਰ ਪੈਦਾ ਨਹੀਂ ਹੋਏ ਹੋਣ?


    ਤੁਸੀਂ ਆਪਣੇ ਆਸ-ਪਾਸ ਦੇ ਮਾਹੌਲ ਵਿੱਚ ਡਾਕਟਰ, ਇੰਜੀਨੀਅਰ ਜਾਂ ਚਾਰਟਰਡ ਅਕਾਊਂਟੈਂਟ ਨੂੰ ਅੱਗੇ ਵਧਦੇ ਦੇਖਿਆ ਹੋਵੇਗਾ। ਇਨਕਮ ਟੈਕਸ ਡਿਪਾਰਟਮੈਂਟ ਦੇ ਅੰਕੜਿਆਂ ਦੇ ਅਨੁਸਾਰ, ਪਿਛਲੇ ਚਾਰ ਵਿੱਤੀ ਸਾਲਾਂ ਦੌਰਾਨ ਸਿਸਟਮ ਵਿੱਚ 6 ਲੱਖ Professionals ਜੁੜੇ। ਇਨ੍ਹਾਂ ਵਿੱਚ ਹਰੇਕ ਪ੍ਰੋਫੈਸ਼ਨਲ ਨੂੰ ਸਪੋਰਟ ਸਟਾਫ ਦੀ ਵੀ ਜ਼ਰੂਰਤ ਪਈ ਹੋਵੇਗੀ। ਅਜਿਹੇ ਵਿੱਚ ਅਸੀਂ ਅਨੁਮਾਨ ਲਗਾ ਸਕਦੇ ਹਾਂ ਕਿ ਇਨ੍ਹਾਂ ਪ੍ਰੋਫੈਨਲਸ ਨੇ ਪਿਛਲੇ 4 ਸਾਲਾਂ ਵਿੱਚ ਲੱਖਾਂ ਲੋਕਾਂ ਨੂੰ ਰੋਜ਼ਗਾਰ ਦਿੱਤਾ ਹੈ।


    ਸਾਲਾਂ ਵਿੱਚ ਟਰਾਂਸਪੋਰਟ ਸੈਕਟਰ ਵਿੱਚ ਜ਼ਬਰਦਸਤ ਬੂਮ ਆਇਆ ਹੈ। ਕਮਰਸ਼ੀਅਲ ਵਾਹਨਾਂ ਦੀ ਹੀ ਗੱਲ ਕਰੀਏ ਤਾਂ ਪਿਛਲੇ ਸਾਲ ਹੀ ਭਾਰਤ ਵਿੱਚ ਲਗਭਗ ਸਾਢੇ 7 ਲੱਖ ਗੱਡੀਆਂ ਵਿਕੀਆਂ ਹਨ। ਕੀ ਇਹ ਮੁਮਕਿਨ ਹੈ ਕਿ ਨੌਕਰੀਆਂ ਦੇ ਬਿਨਾ ਇੰਨੀਆਂ commercial ਗੱਡੀਆਂ ਵਿਕ ਰਹੀਆਂ ਹਨ?


    ਹੁਣ ਪ੍ਰਧਾਨ ਮੰਤਰੀ ਮੁਦਰਾ ਯੋਜਨਾ ਨੂੰ ਲੈ ਲਓ । ਮੈਂ ਮੀਡੀਆ ਵਿੱਚ ਹੀ ਇਸ ਨਾਲ ਜੁੜੀਆਂ ਇੱਕ ਤੋਂ ਵਧ ਕੇ ਇੱਕ ਪ੍ਰੇਰਿਤ ਕਰਨ ਵਾਲੀਆਂ ਕਹਾਣੀਆਂ ਦੇਖੀਆਂ ਹਨ। ਇਨ੍ਹਾਂ ਵਿੱਚੋਂ ਕਈ ਲਾਭਾਰਥੀਆਂ ਨੂੰ ਤਾਂ ਮੈਂ ਖੁਦ ਮਿਲਿਆ ਹਾਂ, ਉਨ੍ਹਾਂ ਦੀਆਂ ਸਫ਼ਲਤਾ ਦੀਆਂ ਕਹਾਣੀਆਂ ਮੈਂ ਖੁਦ ਜਾਣੀਆਂ ਹਨ। ਕਿਸ ਤਰ੍ਹਾਂ ਉਨ੍ਹਾਂ ਨੇ ਲੋਨ ਲੈ ਕੇ ਆਪਣਾ ਰੋਜ਼ਗਾਰ ਸ਼ੁਰੂ ਕੀਤਾ ਅਤੇ ਅੱਜ ਦਰਜਨਾਂ ਨੂੰ ਰੋਜ਼ਗਾਰ ਦੇ ਰਹੇ ਹਨ।


    ਸਾਥੀਓ, ਇਸ ਯੋਜਨਾ ਦੇ ਤਹਿਤ 15 ਕਰੋੜ ਤੋਂ ਜ਼ਿਆਦਾ ਉੱਦਮੀਆਂ ਨੂੰ 7 ਲੱਖ ਕਰੋੜ ਰੁਪਏ ਤੋਂ ਜ਼ਿਆਦਾ ਦਾ ਲੋਨ ਦਿੱਤਾ ਗਿਆ ਹੈ। ਤੁਹਾਨੂੰ ਜਾਣ ਕੇ ਹੈਰਾਨੀ ਹੋਵੇਗੀ ਕਿ ਇਨ੍ਹਾਂ ਵਿੱਚੋਂ 4 ਕਰੋੜ ਤੋਂ ਜ਼ਿਆਦਾ ਯੁਵਾ ਉੱਦਮੀ ਅਜਿਹੇ ਹਨ, ਜਿਨ੍ਹਾਂ ਨੇ ਆਪਣੇ ਬਿਜ਼ਨਸ ਦੇ ਲਈ ਪਹਿਲੀ ਵਾਰ ਲੋਨ ਲਿਆ ਹੈ। ਕੀ ਇਹ ਸੰਭਵ ਹੈ ਕਿ ਇੰਨੀ ਵੱਡੀ ਸੰਖਿਆ ਵਿੱਚ ਛੋਟੇ ਉੱਦਮੀਆਂ ਨੂੰ ਲੋਨ ਦਿੱਤਾ ਗਿਆ ਹੈ ਅਤੇ ਉਸ ਨਾਲ ਲੋਕਾਂ ਨੂੰ ਰੋਜ਼ਗਾਰ ਨਾ ਮਿਲਿਆ ਹੋਵੇ?


    ਸਾਥੀਓ , ਰੋਜ਼ਗਾਰ ਨੂੰ ਲੈ ਕੇ ਸਰਕਾਰ ਨੂੰ EPFO ਤੋਂ ਵੀ ਇੱਕ ਵਿਆਪਕ ਜਾਣਕਾਰੀ ਮਿਲਦੀ ਹੈ। ਜਿੱਥੋਂ ਤੱਕ EPFO ਦੀ ਗੱਲ ਹੈ ਤਾਂ ਕਰੋੜਾਂ ਲੋਕਾਂ ਦਾ ਪੈਸਾ ਕੱਟ ਰਿਹਾ ਹੈ , ਅੰਸ਼ਦਾਨ ਜਮਾ ਹੋ ਰਿਹਾ ਹੈ ਤਦ ਜਾ ਕੇ ਇਹ ਅੰਕੜੇ ਆਉਂਦੇ ਹਨ। ਅਜਿਹਾ ਨਹੀਂ ਹੈ ਕੀ ਹਜ਼ਾਰ - 10 ਹਜ਼ਾਰ ਲੋਕਾਂ ਦਾ ਸਰਵੇ ਕਰਕੇ ਅੰਕੜੇ ਦੱਸੇ ਜਾ ਰਹੇ ਹੋਣ। ਸਤੰਬਰ , 2017 ਤੋਂ ਨਵੰਬਰ , 2018 ਦਰਮਿਆਨ ਹਰ ਮਹੀਨੇ ਲਗਭਗ 5 ਲੱਖ subscribers, ਈਪੀਐੱਫਓ ਨਾਲ ਜੁੜੇ ਹਨ । ਇਸੇ ਪ੍ਰਕਾਰ Employee State Insurance Corporation ਯਾਨੀ ESIC ਨਾਲ ਹਰ ਮਹੀਨੇ ਕਰੀਬ 10 ਤੋਂ 11 ਲੱਖ subscribers ਜੁੜੇ ਹਨ ।


    ਅਗਰ ਅਸੀਂ ਇਸੇ EPFO ਦੇ ਅੰਕੜਿਆਂ ਤੋਂ 50% overlap ਵੀ ਮੰਨੀਏ, ਤਦ ਵੀ formal workforce ਵਿੱਚ ਹਰ ਮਹੀਨੇ ਲਗਭਗ 10 ਲੱਖ ਲੋਕ ਸ਼ਾਮਲ ਹੋਏ ਹਨ। ਯਾਨੀ 1 ਕਰੋੜ 20 ਲੱਖ ਨੌਕਰੀਆਂ ਪ੍ਰਤੀ ਸਾਲ।


    ਸਾਥੀਓ, ਬੀਤੇ 4 ਸਾਲਾਂ ਵਿੱਚ ਵਿਦੇਸ਼ੀ ਸੈਲਾਨੀਆਂ ਦੀ ਸੰਖਿਆ ਵਿੱਚ ਕਰੀਬ 45% ਦਾ ਇਤਿਹਾਸਕ ਵਾਧਾ ਹੋਇਆ ਹੈ। ਸੈਰ-ਸਪਾਟੇ ਨਾਲ ਹੋਣ ਵਾਲੀ ਵਿਦੇਸ਼ੀ ਮੁਦਰਾ ਦੀ ਕਮਾਈ ਵੀ ਬੀਤੇ 4 ਸਾਲਾਂ ਵਿੱਚ 50% ਵਧ ਗਈ ਹੈ। ਇੰਨਾ ਹੀ ਨਹੀਂ ਭਾਰਤ ਦੇ ਐਵੀਏਸ਼ਨ ਸੈਕਟਰ ਵਿੱਚ ਵੀ ਇਤਿਹਾਸਿਕ ਵਾਧਾ ਹੋਇਆ ਹੈ। ਪਿਛਲੇ ਸਾਲ 10 ਕਰੋੜ ਤੋਂ ਵੱਧ ਲੋਕਾਂ ਨੇ ਹਵਾਈ ਸਫ਼ਰ ਕੀਤਾ। ਕੀ ਇਨ੍ਹਾਂ ਸਭ ਨਾਲ ਰੋਜ਼ਗਾਰ ਦੇ ਅਵਸਰ ਸਿਰਜੇ ਗਏ ਹਨ?


    ਇਨ੍ਹਾਂ ਅੰਕੜਿਆਂ ਨਾਲੋਂ ਇਹ ਸਾਫ਼ ਪਤਾ ਚਲਦਾ ਹੈ ਕਿ ਦੇਸ਼ ਦੇ ਹਰ ਖੇਤਰ ਵਿੱਚ ਰੋਜ਼ਗਾਰ ਦੇ ਅਵਸਰ ਪੈਦਾ ਹੋਏ ਹਨ ਅਤੇ ਲੋਕਾਂ ਨੂੰ ਨੌਕਰੀਆਂ ਮਿਲੀਆਂ ਹਨ।


    ਹੋ ਸਕਦਾ ਹੈ ਕਿ ਕਈਆਂ ਨੂੰ ਮੋਦੀ ਦੀ ਗੱਲ ਨਾ ਮੰਨਣੀ ਹੋਵੇ। ਲੇਕਿਨ ਇਹ ਵੀ ਤਾਂ ਯਾਦ ਰੱਖੋ ਕਿ ਪੱਛਮੀ ਬੰਗਾਲ ਸਰਕਾਰ ਕਹਿ ਰਹੀ ਹੈ ਕਿ ਪਿਛਲੇ ਸਾਲ ਉਸ ਨੇ ਨੌ ਲੱਖ ਨੌਕਰੀਆਂ ਸਿਰਜੀਆਂ ਹਨ। ਅਤੇ 2012 ਤੋਂ 2016 ਤੱਕ 68 ਲੱਖ ਨੌਕਰੀਆਂ ਦਿੱਤੀਆਂ ਹਨ। ਕਰਨਾਟਕ ਸਰਕਾਰ ਕਹਿੰਦੀ ਹੈ ਕਿ ਪਿਛਲੇ ਪੰਜ ਸਾਲ ਵਿੱਚ 53 ਲੱਖ ਨੌਕਰੀਆਂ ਦਿੱਤੀਆਂ ਹਨ।


    ਕੀ ਇਹ ਸੰਭਵ ਹੈ ਕਿ ਪੱਛਮ ਬੰਗਾਲ ਅਤੇ ਕਰਨਾਟਕ ਵਿੱਚ ਨੌਕਰੀਆਂ ਦੇ ਅਵਸਰ ਬਣ ਰਹੇ ਹਨ ਲੇਕਿਨ ਭਾਰਤ ਵਿੱਚ ਨਹੀਂ ਬਣ ਰਹੇ?


    ਸਾਥੀਓ, ਰੋਜ਼ਗਾਰ ਨੂੰ ਲੈ ਕੇ ਮੈਂ ਮੰਨਦਾ ਹਾਂ ਕਿ ਹਾਲੇ ਵੀ ਦੇਸ਼ ਵਿੱਚ ਕਾਫੀ ਕੁਝ ਕਰਨਾ ਬਾਕੀ ਹੈ, ਲੇਕਿਨ ਜਿਸ ਦਿਸ਼ਾ ਵਿੱਚ ਅਤੇ ਜਿਸ ਤੇਜ਼ੀ ਨਾਲ ਅਸੀਂ ਅੱਗੇ ਵਧ ਰਹੇ ਹਾਂ, ਮੈਨੂੰ ਪੂਰਾ ਵਿਸ਼ਵਾਸ ਹੈ ਕਿ ਜੌਬਸ ਨੂੰ ਲੈ ਕੇ ਵੀ ਭਾਰਤ ਪੂਰੀ ਦੁਨੀਆ ਦੇ ਸਾਹਮਣੇ ਇੱਕ ਮਿਸਾਲ ਬਣ ਕੇ ਉੱਭਰੇਗਾ।


    ਸਾਥੀਓ, ਇਸ ਨਿਊ ਇੰਡੀਆ ਨੂੰ ਬਣਾਉਣ ਵਿੱਚ, ਸਸ਼ਕਤ ਕਰਨ ਵਿੱਚ ਮੀਡੀਆ ਦੀ, ਤੁਹਾਡੀ ਸਾਰਿਆਂ ਦੀ ਭੂਮਿਕਾ ਵੀ ਬਹੁਤ ਅਹਿਮ ਹੈ। ਸਰਕਾਰ ਦੀਆਂ, ਸਿਸਟਮ ਦੀਆਂ ਕਮੀਆਂ ਨੂੰ ਉਜਾਗਰ ਕਰਨਾ ਤੁਹਾਡਾ ਸੁਭਾਵਿਕ ਅਧਿਕਾਰ ਹੈ, ਲੇਕਿਨ ਦੇਸ਼ ਵਿੱਚ ਸਕਾਰਾਤਮਿਕਤਾ ਦੇ ਮਾਹੌਲ ਨੂੰ ਹੋਰ ਸਸ਼ਕਤ ਕਰਨਾ ਵੀ ਤੁਹਾਡੀ ਸਭ ਦੀ ਜ਼ਿੰਮੇਦਾਰੀ ਹੈ।


    ਮੈਂ ਤੁਹਾਡਾ ਧੰਨਵਾਦ ਕਰਦਾ ਹਾਂ ਕਿ ਤੁਸੀਂ ਆਪਣੀ ਸਕਾਰਾਤਮਕ ਭੂਮਿਕਾ ਨੂੰ ਜ਼ਿੰਮੇਦਾਰੀ ਦੇ ਨਾਲ ਨਿਭਾਇਆ ਵੀ ਹੈ। ਸਮਾਜ ਅਤੇ ਵਿਵਸਥਾ ਨਾਲ ਜੁੜੇ ਸੁਧਾਰਾਂ ਬਾਰੇ ਆਪਣੀ ਪੂਰੀ ਇਮਾਨਦਾਰੀ ਦੇ ਨਾਲ ਜਨ-ਜਾਗ੍ਰਿਤੀ ਦਾ ਕੰਮ ਕੀਤਾ ਹੈ।


    ਮੈਨੂੰ ਵਿਸ਼ਵਾਸ ਹੈ ਕਿ New India ਦੇ Rise ਵਿੱਚ ਤੁਹਾਡੀ ਇਹ ਭੂਮਿਕਾ ਹੋਰ ਸਸ਼ਕਤ ਰਹਿਣ ਵਾਲੀ ਹੈ ਅਤੇ ਮਜ਼ਬੂਤ ਹੋਣ ਵਾਲੀ ਹੈ।


    ਅੰਤ ਵਿੱਚ, ਆਪ ਸਾਰਿਆਂ ਨੂੰ ਇਸ ਸਮਿਟ ਦੇ ਆਯੋਜਨ ਲਈ ਅਤੇ ਇੱਥੇ ਮੈਨੂੰ ਫਿਰ ਸੱਦਣ ਲਈ ਬਹੁਤ-ਬਹੁਤ ਆਭਾਰ।


    ਧੰਨਵਾਦ !!!


    *****

    
    
    (Release ID: 1566512) Visitor Counter : 1