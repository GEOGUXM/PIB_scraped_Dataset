      ਵਿੱਤ ਮੰਤਰਾਲਾ

      ਪਿਛਲੇ ਪੰਜ ਵਰ੍ਹਿਆਂ ਦੌਰਾਨ ਮਜ਼ਦੂਰਾਂ ਦੀਆਂ ਨਿਊਨਤਮ ਉਜਰਤਾਂ ਵਿੱਚ ਸਭ ਤੋਂ ਜ਼ਿਆਦਾ 42% ਦਾ ਵਾਧਾ ਹੋਇਆ
      Posted On: 01 FEB 2019 1:29PM by PIB Chandigarh


    Highest Ever Growth Of 42% Recorded in Minimum Wages of Labours during last 5 years


    ਪਿਛਲੇ ਪੰਜ ਵਰ੍ਹਿਆਂ ਦੌਰਾਨ ਮਜ਼ਦੂਰਾਂ ਦੀਆਂ ਨਿਊਨਤਮ ਉਜਰਤਾਂ ਵਿੱਚ ਸਭ ਤੋਂ ਜ਼ਿਆਦਾ 42% ਦਾ ਵਾਧਾ ਹੋਇਆ


    ਪਿਛਲੇ ਪੰਜ ਵਰ੍ਹਿਆਂ ਦੌਰਾਨ ਸਾਰੀਆਂ ਸ਼੍ਰੇਣੀਆਂ ਦੇ ਮਜ਼ਦੂਰਾਂ ਦੀਆਂ ਨਿਊਨਤਮ ਉਜਰਤਾਂ ਵਿੱਚ ਵੀ 42% ਵਾਧਾ ਹੋਇਆ ਹੈ ਜੋ ਅੱਜ ਤੱਕ ਦਾ ਸਭ ਤੋਂ ਜ਼ਿਆਦਾ ਹੈ । ਕੇਂਦਰੀ ਵਿੱਤ‍, ਕਾਰਪੋਰੇਟ ਮਾਮਲੇ , ਰੇਲ ਅਤੇ ਕੋਲਾ ਮੰਤਰੀ, ਸ਼੍ਰੀ ਪੀਯੂਸ਼ ਗੋਇਲ ਨੇ ਅੱਜ ਸੰਸਦ ਵਿੱਚ ਅੰਤਰਿਮ ਬਜਟ 2019 - 20 ਪੇਸ਼ ਕਰਦਿਆਂ ਕਿਹਾ ਕਿ ਅਰਥਵਿਵਸਥਾ ਨੂੰ ਰਸਮੀ ਬਣਾਉਣ ਦੀ ਪ੍ਰਕਿਰਿਆ ਨੇ ਰੋਜ਼ਗਾਰ ਦੇ ਮੌਕਿਆਂ ਦਾ ਵਿਸਤਾਰ ਕੀਤਾ ਹੈ ਜੋ ਕਿ ਈਪੀਐੱਫਓ ਦੀ ਮੈਂਬਰਸ਼ਿਪ ਵਿੱਚ ਵੀ ਦਿਸਦਾ ਹੈ । ਦੋ ਵਰ੍ਹਿਆਂ ਵਿੱਚ ਲਗਭਗ 2 ਕਰੋੜ ਨੌਕਰੀਆਂ ਦੀ ਸਿਰਜਣ ਹੋਈ ਹੈ ਜਿਸ ਨਾਲ ਅਰਥਵਿਵਸਥਾ ਦੇ ਰਸਮੀ ਹੋਣ ਦਾ ਸੰਕੇਤ ਮਿਲਦਾ ਹੈ ।


    ਸ਼੍ਰੀ ਪੀਯੂਸ਼ ਗੋਇਲ ਨੇ ਕਿਹਾ ਕਿ 7ਵੇਂ ਕੇਂਦਰੀ ਤਨਖਾਹ ਕਮਿਸ਼ਨ ਦੀਆਂ ਸਿਫਾਰਿਸ਼ਾਂ ਨੂੰ ਲਾਗੂ ਕੀਤਾ ਹੈ ਅਤੇ ਨਿਊ ਪੈਨਸ਼ਨ ਸਕੀਮ ( ਐੱਨਪੀਐੱਸ ) ਨੂੰ ਹੋਰ ਉਦਾਰ ਕੀਤਾ ਗਿਆ ਹੈ । ਸਰਕਾਰ ਨੇ ਐੱਨਪੀਐੱਸ ਵਿੱਚ ਆਪਣੇ ਯੋਗਦਾਨ ਨੂੰ ਵਧਾ ਕੇ 10% ਤੋਂ 14% ਕਰ ਦਿੱਤਾ ਹੈ । ਗ੍ਰੈਚੁਟੀ ਦੇ ਭੁਗਤਾਨ ਦੀ ਸੀਮਾ ਨੂੰ 10 ਲੱਖ ਰੁਪਏ ਤੋਂ ਵਧਾ ਕੇ 20 ਲੱਖ ਰੁਪਏ ਕੀਤਾ ਗਿਆ ਹੈ । ਈਐੱਸਆਈਸੀ ਦੀ ਸੁਰੱਖਿਆ ਪਾਤਰਤਾ ਸੀਮਾ ਵੀ 15,000 ਰੁਪਏ ਪ੍ਰਤੀ ਮਹੀਨਾ ਤੋਂ ਵਧਾ ਕੇ 21,000 ਰੁਪਏ ਪ੍ਰਤੀ ਮਹੀਨਾ ਕਰ ਦਿੱਤੀ ਗਈ ਹੈ । ਸਾਰੇ ਮਜ਼ਦੂਰਾਂ ਦੀ ਨਿਊਨਤਮ ਪੈਨਸ਼ਨ ਪ੍ਰਤੀ ਮਹੀਨਾ 1,000 ਰੁਪਏ ਤੈਅ ਕੀਤੀ ਗਈ ਹੈ । ਸਰਵਿਸ ਦੇ ਦੌਰਾਨ ਕਿਸੇ ਕਰਮਚਾਰੀ ਦੀ ਮੌਤ ਹੋਣ ਦੀ ਸਥਿਤੀ ਵਿੱਚ ਈਪੀਐੱਫਓ ਵੱਲੋਂ ਰਾਸ਼ੀ 2.5 ਲੱਖ ਰੁਪਏ ਤੋਂ ਵਧਾ ਕੇ 6 ਲੱਖ ਰੁਪਏ ਤੱਕ ਸੁਨਿਸ਼ਚਿਤ ਕੀਤੀ ਗਈ ਹੈ । ਆਂਗਨਵਾੜੀ ਅਤੇ ਆਸ਼ਾ ਯੋਜਨਾ ਤਹਿਤ ਸਾਰੀਆਂ ਸ਼੍ਰੇਣੀਆਂ ਦੇ ਮਜ਼ਦੂਰਾਂ ਦੇ ਮਿਹਨਤਾਨੇ ਵਿੱਚ ਲਗਭਗ 50% ਦਾ ਵਾਧਾ ਹੋਇਆ ਹੈ ।


    *****


    ਜੀਜੀ/ਡੀਐੱਸਐੱਮ/ਆਰਐੱਮ/ਐੱਸਕੇ/ਆਈਏ

    
    
    (Release ID: 1562398) Visitor Counter : 3