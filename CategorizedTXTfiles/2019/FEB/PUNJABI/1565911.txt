      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਦਿੱਲੀ – ਗਾਜ਼ੀਆਬਾਦ - ਮੇਰਠ ਆਰਆਰਟੀਐੱਸ ਗਲਿਆਰੇ ਨੂੰ ਪ੍ਰਵਾਨਗੀ ਦਿੱਤੀ
      Posted On: 19 FEB 2019 11:42AM by PIB Chandigarh


    Cabinet approves Delhi-Ghaziabad-Meerut Corridor of RRTS


    ਮੰਤਰੀ ਮੰਡਲ ਨੇ ਦਿੱਲੀ – ਗਾਜ਼ੀਆਬਾਦ - ਮੇਰਠ ਆਰਆਰਟੀਐੱਸ ਗਲਿਆਰੇ ਨੂੰ ਪ੍ਰਵਾਨਗੀ ਦਿੱਤੀ


    ਕੇਂਦਰੀ ਮੰਤਰੀ ਮੰਡਲ ਨੇ ਨਿਮਨਲਿਖਤ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ :

      * 30 , 274 ਕਰੋੜ ਰੁਪਏ ਦੀ ਕੁੱਲ ਕੰਪਲੀਸ਼ਨ ਲਾਗਤ ‘ਤੇ 82.15 ਕਿਲੋਮੀਟਰ (68.03 ਕਿਲੋਮੀਟਰ ਐਲੀਵੇਟਿਡ ਅਤੇ 14.12 ਕਿਲੋਮੀਟਰ ਭੂਮੀਗਤ) ਦੂਰੀ ਨੂੰ ਕਵਰ ਕਰਨ ਵਾਲੇ ਰੀਜਨਲ ਰੈਪਿਡ ਟ੍ਰਾਂਜਿਟ ਸਿਸਟਮ (ਆਰਆਰਟੀਐੱਸ) ਦਾ ਨਿਰਮਾਣ ;
      * ਗ੍ਰਾਂਟ ਅਤੇ ਅਧੀਨਸਥ ਕਰਜ਼ੇ ( ਸਬਾਰਡੀਨੇਟ ਡੈਟ ) ਦੇ ਰੂਪ ਵਿੱਚ 5 , 634 ਕਰੋੜ ਰੁਪਏ ਦੀ ਕੇਂਦਰੀ ਵਿੱਤੀ ਸਹਾਇਤਾ ;
      * ਪ੍ਰੋਜੈਕਟ ਲਈ ਸੰਸਥਾਗਤ ਵਿਵਸਥਾ ਅਤੇ ਕਾਨੂੰਨੀ ਫਰੇਮਵਰਕ
      * ਪ੍ਰੋਜੈਕਟ ਦੀ ਪ੍ਰਵਾਨਗੀ ਦੀਆਂ ਸ਼ਰਤਾਂ

    ਪ੍ਰਮੁੱਖ ਵਿਸ਼ੇਸ਼ਤਾਵਾਂ:


    ਆਰਆਰਟੀਐੱਸ ਭਾਰਤ ਵਿੱਚ ਲਾਗੂ ਕੀਤੀ ਜਾਣ ਵਾਲੀ ਆਪਣੀ ਕਿਸਮ ਦੀ ਪਹਿਲੀ , ਰੇਲ ਅਧਾਰਤ , ਉੱਚ ਰਫਤਾਰ , ਖੇਤਰੀ ਟ੍ਰਾਂਜ਼ਿਟ ਪ੍ਰਣਾਲੀ ਹੈ । ਇੱਕ ਵਾਰ ਚਾਲੂ ਹੁੰਦੇ ਹੀ ਇਹ ਰਾਸ਼ਟਰੀ ਰਾਜਧਾਨੀ ਖੇਤਰ (ਐੱਨਸੀਆਰ) ਵਿੱਚ ਸਭ ਤੋਂ ਤੇਜ਼ , ਸਭ ਤੋਂ ਜ਼ਿਆਦਾ ਅਰਾਮਦਾਇਕ ਅਤੇ ਟ੍ਰਾਂਸਪੋਰਟ ਦਾ ਸਭ ਤੋਂ ਸੁਰੱਖਿਅਤ ਸਾਧਨ ਹੋਵੇਗੀ । ਇਸ ਪ੍ਰੋਜੈਕਟ ਵਿੱਚ ਹੋਰ ਸ਼ਹਿਰੀ ਟ੍ਰਾਂਸਪੋਰਟ ਪ੍ਰਣਾਲੀਆਂ ਨੂੰ ਦਕਸ਼ ਅਤੇ ਪ੍ਰਭਾਵਸ਼ਾਲੀ ਢੰਗ ਨਾਲ ਏਕੀਕ੍ਰਿਤ ਕੀਤਾ ਜਾਣਾ ਸ਼ਾਮਲ ਹੈ , ਜੋ ਕੇਵਲ ਡਿਜ਼ਾਈਨਿੰਗ , ਟੈਕਨੋਲੋਜੀ ਅਤੇ ਸੰਸਥਾਗਤ ਪ੍ਰਬੰਧਨ ਦੀਆਂ ਇਨੋਵੇਟਿਵ ਪੱਧਤੀਆਂ ਨੂੰ ਅਪਣਾਏ ਜਾਣ ਨਾਲ ਹੀ ਸੰਭਵ ਹੈ ।


    ਆਰਆਰਟੀਐੱਸ ਦਾ ਟੀਚਾ ਵਿਸਤ੍ਰਿਤ ਵਿਕਾਸ ਅਤੇ ਨਿਜੀ ਵਾਹਨਾਂ ਦੀ ਸੰਖਿਆ ਵਿੱਚ ਵਾਧੇ ਦੇ ਕਾਰਨ ਦਬਾਅ ਝੱਲ ਰਹੀ ਸ਼ਹਿਰੀ ਟ੍ਰਾਂਸਪੋਰਟ ਪ੍ਰਣਾਲੀ ਨੂੰ ਯਾਤਰਾ ਸਬੰਧੀ ਬੁਨਿਆਦੀ ਢਾਂਚੇ ਉਦਯੋਗਿਕ ਗਤੀਵਿਧੀਆਂ ਅਤੇ ਜਨਤਾ ਨੂੰ ਸੁਰੱਖਿਅਤ , ਭਰੋਸੇਯੋਗ , ਤੇਜ਼ ਅਤੇ ਅਰਾਮਦਾਇਕ ਜਨਤਕ ਟ੍ਰਾਂਸਪੋਰਟ ਉਪਲੱਬਧ ਕਰਵਾਉਣ ‘ਤੇ ਜ਼ੋਰ ਦਿੰਦਿਆਂ ਸੁਚਾਰੂ ਬਣਾਉਣਾ ਹੈ ।


    ਇਸ ਪ੍ਰੋਜੈਕਟ ਦਾ ਟੀਚਾ ਔਰਤਾਂ , ਬੱਚਿਆਂ ਅਤੇ ਸਮਾਜ ਦੇ ਕਮਜ਼ੋਰ ਵਰਗਾਂ ਦੀਆਂ ਜ਼ਰੂਰਤਾਂ ਦੇ ਪ੍ਰਤੀ ਸੰਵੇਦਨਸ਼ੀਲ ਬਣਦਿਆਂ ‘ ਸੰ ਪੂਰਨ ਪਹੁੰਚ ’ ਸੁਨਿਸ਼ਚਿਤ ਕਰਨਾ ਹੈ। ਸੁਰੱਖਿਅਤ ਅਤੇ ਅਰਾਮਦਾਇਕ ਜਨਤਕ ਟ੍ਰਾਂਸਪੋਰਟ ਕੇਵਲ ਜਨਤਕ ਟ੍ਰਾਂਸਪੋਰਟ ਦੀ ਖਿੱਚ ਵਧਾਉਣ ਲਈ ਹੀ ਮਹੱਤਵਪੂਰਨ ਨਹੀਂ ਹੈ , ਬਲਕਿ ਸਮਾਨ ਅਤੇ ਸਮਾਵੇਸ਼ੀ ਵਿਕਾਸ ਨੂੰ ਹੁਲਾਰਾ ਦੇਣ ਲਈ ਸਮਾਜ ਦੇ ਬੇਸਹਾਰਾ ਅਤੇ ਹਾਸ਼ੀਏ ' ਤੇ ਪਏ ਵਰਗਾਂ ਦੀ ਵਿਆਪਕ ਮੋਬਿਲਿਟੀ ਅਤੇ ਭਾਗੀਦਾਰੀ ਨੂੰ ਵਧਾਉਣ ਲਈ ਵੀ ਮਹੱਤਵਪੂਰਨ ਹੈ ।


    ਇਸ ਪ੍ਰੋਜੈਕਟ ਦੀ ਜ਼ਿੰਮੇਵਾਰੀ ਵਿਸ਼ੇਸ਼ ਉਦੇਸ਼ ਵਾਲੀਆਂ ਕੰਪਨੀਆਂ ( ਐੱਸਪੀਵੀ ) ਜਿਵੇਂ ਕਿ ਰਾਸ਼ਟਰੀ ਰਾਜਧਾਨੀ ਖੇਤਰ ਟ੍ਰਾਂਸਪੋਰਟ ਨਿਗਮ ( ਐੱਨਸੀਆਰਟੀਸੀ ) ਵੱਲੋਂ ਚੁੱਕੇ ਜਾਣ ਦਾ ਪ੍ਰਸਤਾਵ ਹੈ । ਅਜਿਹਾ ਕੇਂਦਰ ਅਤੇ ਰਾਜ ਸਰਕਾਰਾਂ ਦੇ ਸਮਾਨ ਯੋਗਦਾਨ ਸਮੇਤ ਸੰਯੁਕਤ ਮਲਕੀਅਤ ਵਿੱਚ , ਵਿੱਤ ਮੰਤਰਾਲੇ ਦੇ ਆਰਥਕ ਮਾਮਲਿਆਂ ਦੇ ਵਿਭਾਗ ਵੱਲੋਂ ਬਹੁਪੱਖੀ / ਦੋ ਪੱਖੀ ਏਜੰਸੀ ਤੋਂ ਕਰਜ਼ਾ ਲੈ ਕੇ , ਕਾਰਪੋਰੇਟ ਗਵਰਨੈਂਸ ਨੂੰ ਮਜ਼ਬੂਤ ਬਣਾਉਣ , ਪਾਰਦਰਸ਼ਿਤਾ ਅਤੇ ਸਾਰੇ ਹਿਤਧਾਰਕਾਂ ਦੀ ਭਾਗੀਦਾਰੀ ਵਧਾ ਕੇ ਉਨ੍ਹਾਂ ਦੀ ਜਵਾਬਦੇਹੀ ਸੁਨਿਸ਼ਚਿਤ ਕਰਨ ਲਈ ਆਮ ਤੌਰ ‘ਤੇ ਜੋ ਵੀ ਜ਼ਰੂਰੀ ਹੋਵੇ , ਕਈ ਰਸਮੀ ਕਾਰਵਾਈਆਂ (ਫਾਰਮੈਲਟੀਆਂ) , ਸੀਵੀਸੀ ਦਿਸ਼ਾ - ਨਿਰਦੇਸ਼ਾਂ ਅਤੇ ਡੀਪੀਈ ਦਿਸ਼ਾ ਨਿਰਦੇਸ਼ਾਂ ਦਾ ਅਨੁਸਰਣ ਕਰਦਿਆਂ ਅਤੇ ਵੈੱਬਸਾਈਟ ਆਦਿ ਜਨਤਕ ਖੇਤਰ ‘ਤੇ ਉਚਿਤ ਸੂਚਨਾ ਪ੍ਰਦਾਨ ਕਰਕੇ ਕੀਤਾ ਜਾਣਾ ਪ੍ਰਸਤਾਵਿਤ ਹੈ ।


    ਲਾਭ:


    ਆਰਆਰਟੀਐੱਸ ਦਾ ਲਾਗੂਕਰਨ ਰਾਸ਼ਟਰੀ ਰਾਜਧਾਨੀ ਖੇਤਰ ਵਿੱਚ ਭੀੜਭਾੜ , ਹਵਾ ਪ੍ਰਦੂਸ਼ਣ ਦੇ ਮਾਮਲਿਆਂ ਨੂੰ ਹੱਲ ਕਰਨ ਅਤੇ ਸੰਤੁਲਤ ਅਤੇ ਲਗਾਤਾਰ ਖੇਤਰੀ ਵਿਕਾਸ ਨੂੰ ਪ੍ਰੇਰਿਤ ਕਰਨ ਲਈ ਬੇਹੱਦ ਜ਼ਰੂਰੀ ਅਤਿਰਿਕਤ ਜਨਤਕ ਟ੍ਰਾਂਸਪੋਰਟ ਬੁਨਿਆਦੀ ਢਾਂਚਾ ਪ੍ਰਦਾਨ ਕਰੇਗਾ ।


    ***

    
    
    (Release ID: 1565911) Visitor Counter : 1
    
    
    
    
    

*