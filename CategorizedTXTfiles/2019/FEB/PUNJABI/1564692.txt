      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਅਧੀਨ ਮੀਡੀਆ ਯੂਨਿਟਾਂ ਦੀ ਪਹਿਲੀ ਸਲਾਨਾ ਕਾਨਫਰੰਸ ਆਯੋਜਿਤ
      Posted On: 13 FEB 2019 12:49PM by PIB Chandigarh


    First Annual Conference of Media Units under I&B Ministry organized


    I&B Ministry is among the most vital Ministries of Govt. of India: Col. Rathore


    IIS Officers must keep pace with modern technology in the ever evolving communication paradigm: Col. Rathore


    Use of regional languages in Government communication is critical: Col. Rathore


    Synergy amongst Media Units of I&B Ministry is essential for ensuring better outreach: Shri Amit Khare


    ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਅਧੀਨ ਮੀਡੀਆ ਯੂਨਿਟਾਂ ਦੀ ਪਹਿਲੀ ਸਲਾਨਾ ਕਾਨਫਰੰਸ ਆਯੋਜਿਤ


    ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਭਾਰਤ ਸਰਕਾਰ ਦੇ ਸਭ ਤੋਂ ਮਹੱਤਵਪੂਰਨ ਮੰਤਰਾਲਿਆਂ ਵਿੱਚੋਂ ਇੱਕ ਹੈ -ਕਰਨਲ ਰਾਠੌੜ


    ਸਦ ਵਿਗਸਦੀ ਸੰਚਾਰ ਰੂਪਾਵਾਲੀ ਵਿੱਚ ਆਈਆਈਐੱਸ ਅਫਸਰ ਆਧੁਨਿਕ ਟੈਕਨੋਲੋਜੀ ਨਾਲ ਜ਼ਰੂਰ ਕਦਮ ਨਾਲ ਕਦਮ ਮਿਲਾ ਕੇ ਰੱਖਣ- ਕਰਨਲ ਰਾਠੌੜ


    ਸਰਕਾਰੀ ਸੰਚਾਰ ਵਿੱਚ ਖੇਤਰੀ ਭਾਸ਼ਾਵਾਂ ਦੀ ਵਰਤੋਂ ਮਹੱਤਵਪੂਰਨ - ਕਰਨਲ ਰਾਠੌੜ


    ਬਿਹਤਰ ਆਊਟਰੀਚ ਸੁਨਿਸ਼ਚਿਤ ਕਰਨ ਲਈ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੀਆਂ ਮੀਡੀਆ ਯੂਨਿਟਾਂ ਵਿੱਚ ਤਾਲਮੇਲ ਜ਼ਰੂਰੀ - ਸ਼੍ਰੀ ਅਮਿਤ ਖਰੇ


    ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਅਧੀਨ ਕੰਮ ਕਰ ਰਹੀਆਂ ਮੀਡੀਆ ਯੂਨਿਟਾਂ ਦੀ ਪਹਿਲੀ ਸਲਾਨਾ ਕਾਨਫਰੰਸ ਅੱਜ ਨਵੀਂ ਦਿੱਲੀ ਦੇ ਵਿਗਿਆਨ ਭਵਨ ਵਿੱਚ ਹੋਈ । ਕੇਂਦਰੀ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਅਤੇ ਯੁਵਾ ਮਾਮਲੇ ਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ) ਕਰਨਲ ਰਾਜਯਵਰਧਨ ਰਾਠੋੜ ਨੇ ਇਸ ਦੀ ਪ੍ਰਧਾਨਗੀ ਕੀਤੀ ।


    ਕਾਨਫਰੰਸ ਦੌਰਾਨ ਮੀਡੀਆ ਯੂਨਿਟਾਂ ਦੀ ਕਾਰਗੁਜ਼ਾਰੀ ਦੀ ਸਮੀਖਿਆ ਕੀਤੀ ਗਈ । ਕਾਨਫਰੰਸ ਵਿੱਚ ਮੁੱਖ ਜ਼ੋਰ ਰੋਜ਼ ਮੱਗ (ਨਿੱਤ) ਦੇ ਕੰਮਕਾਜ ਵਿੱਚ ਮੀਡੀਆ ਯੂਨਿਟਾਂ ਦਰਮਿਆਨ ਤਾਲਮੇਲ ਯਕੀਨੀ ਬਣਾਉਣ ਉੱਤੇ ਦਿੱਤਾ ਗਿਆ । ਇਸ ਕਾਨਫਰੰਸ ਦੌਰਾਨ ਸੰਚਾਰ ਦੇ ਆਧੁਨਿਕ ਟੈਕਨੋਲੋਜੀਕਲ ਯੰਤਰਾਂ ਦੀ ਵਰਤੋਂ ਬਾਰੇ ਚਰਚਾ ਕੀਤੀ ਗਈ ।


    ਉਦਘਾਟਨੀ ਸੈਸ਼ਨ ਨੂੰ ਸੰਬੋਧਨ ਕਰਦਿਆਂ ਕਰਨਲ ਰਾਠੌੜ ਨੇ ਭਾਰਤੀ ਸੂਚਨਾ ਸੇਵਾ (ਆਈਆਈਐੱਸ) ਦੇ ਅਧਿਕਾਰੀਆਂ ਵੱਲੋਂ ਕੀਤੇ ਜਾ ਰਹੇ ਕੰਮ ਦੀ ਪ੍ਰਸ਼ੰਸਾ ਕੀਤੀ ਅਤੇ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲਾ ਦੇ ਮਹੱਤਵ ਉੱਤੇ ਜ਼ੋਰ ਦਿੱਤਾ ਅਤੇ ਕਿਹਾ ਕਿ ਇਹ ਭਾਰਤ ਸਰਕਾਰ ਦੇ ਸਭ ਤੋਂ ਮਹੱਤਵਪੂਰਨ ਮੰਤਰਾਲਿਆ ਵਿੱਚੋਂ ਇੱਕ ਹੈ । ਉਨ੍ਹਾਂ ਆਈਆਈਐੱਸ ਅਫਸਰਾਂ ਨੂੰ ਕਿਹਾ ਕਿ ਉਹ ਮਿਸ਼ਨ ਅਧਾਰ ‘ਤੇ ਕੰਮ ਕਰਨ ਤਾ ਕਿ ਕੰਮ ਵਿੱਚ ਉਤਕ੍ਰਿਸ਼ਟ ਬਣ ਸਕਣ । ਉਨ੍ਹਾਂ ਨੇ ਆਧੁਨਿਕ ਟੈਕਨੋਲੋਜੀ ਅਪਣਾਉਣ ਅਤੇ ਵਰਤਣ ਦੀ ਲੋੜ ਉੱਤੇ ਵੀ ਧਿਆਨ ਕੇਂਦ੍ਰਿਤ ਕੀਤਾ ਤਾ ਕਿ ਨਵੇਂ ਯੁੱਗ ਦੇ ਟੂਲਾਂ ਦੀ ਵਰਤੋਂ ਵਿਗਸਦੀ ਸੰਚਾਰ ਰੂਪਾਵਲੀ ਵਿੱਚ ਹੋ ਸਕੇ । ਮੰਤਰੀ ਨੇ ਕਿਹਾ ਕਿ ਮੀਡੀਆ ਯੂਨਿਟਾਂ ਦੇ ਕੰਮ ਦਾ ਲਿਟਮਸ ਟੈਸਟ ਮੁੱਢਲੇ ਪੱਧਰ ਤੱਕ ਜਾ ਕੇ ਅਤੇ ਨਾਲ ਹੀ ਸਰਕਾਰੀ ਸੰਚਾਰ ਵਿੱਚ ਖੇਤਰੀ ਭਾਸ਼ਾਵਾਂ ਦੀ ਵਰਤੋਂ ਨੂੰ ਉਤਸ਼ਾਹਿਤ ਕਰਕੇ ਕੀਤਾ ਜਾ ਸਕਦਾ ਹੈ । ਮੰਤਰੀ ਨੇ ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੇ ਤਾਜ਼ਾ ਫੈਸਲੇ ਦੀ ਸ਼ਲਾਘਾ ਕੀਤੀ ਜਿਸ ਵਿੱਚ ਆਈਆਈਐੱਸ ਪ੍ਰੋਬੇਸ਼ਨਰਾਂ ਦੀ ਟ੍ਰੇਨਿੰਗ ਵਿੱਚ ਵਿਦੇਸ਼ੀ ਟ੍ਰੇਨਿੰਗ ਤੱਤ ਨੂੰ ਸ਼ਾਮਲ ਕੀਤਾ ਗਿਆ ਹੈ । ਉਨ੍ਹਾਂ ਨੇ ਨਾਲ ਹੀ ਟ੍ਰੇਨਿੰਗ ਵਿੱਚ ਮੁੱਢਲੇ ਅਤੇ ਸਰਵਿਸ ਦੌਰਾਨ ਦੇ ਪੱਧਰ ਵਿੱਚ ਨਿਰੰਤਰ ਸੁਧਾਰ ਦੀ ਲੋੜ ਉੱਤੇ ਜ਼ੋਰ ਦਿੱਤਾ ।


    ਸੂਚਨਾ ਤੇ ਪ੍ਰਸਾਰਣ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਅਮਿਤ ਖਰੇ ਨੇ ਕਿਹਾ ਕਿ ਸਾਰੀਆਂ ਮੀਡੀਆ ਯੂਨਿਟਾਂ ਨੂੰ ਬਿਹਤਰ ਤਾਲਮੇਲ ਨਾਲ ਕੰਮ ਕਰਨਾ ਚਾਹੀਦਾ ਹੈ ਤਾ ਕਿ ਆਊਟਰੀਚ ਦੇ ਨਤੀਜਿਆਂ ਵਿੱਚ ਸੁਧਾਰ ਹੋ ਸਕੇ । ਉਨ੍ਹਾਂ ਨੇ ਬਦਲ ਰਹੀ ਟੈਕਨੋਲੋਜੀ ਦੀ ਵਰਤੋਂ ਨਾਲ ਤਾਲਮੇਲ ਰੱਖਣ ਦੀ ਅਹਿਮੀਅਤ ਦੱਸਦਿਆਂ ਨਤੀਜਾ ਅਧਾਰਤ ਕੰਮ ਕਰਨ ਦੀ ਲੋੜ ਉੱਤੇ ਜ਼ੋਰ ਦਿੱਤਾ ।


    ਕਾਨਫਰੰਸ ਵਿੱਚ ਦੇਸ਼ ਭਰ ਤੋਂ ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੀਆਂ ਕਈ ਮੀਡੀਆ ਯੂਨਿਟਾਂ ਵਿੱਚ ਕੰਮ ਕਰ ਰਹੇ 125 ਤੋਂ ਵੱਧ ਅਫਸਰਾਂ ਨੇ ਹਿੱਸਾ ਲਿਆ ।

    
    
    (Release ID: 1564692) Visitor Counter : 2