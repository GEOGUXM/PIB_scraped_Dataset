      ਮੰਤਰੀ ਮੰਡਲ

      ਫੇਮ ਇੰਡੀਆ ਯੋਜਨਾ ਦੇ ਦੂਜੇ ਫੇਜ਼ ਨੂੰ ਮੰਤਰੀ ਮੰਡਲ ਦੀ ਪ੍ਰਵਾਨਗੀ
      Posted On: 28 FEB 2019 11:53AM by PIB Chandigarh


    Cabinet approves Scheme for FAME India Phase II


    ਫੇਮ ਇੰਡੀਆ ਯੋਜਨਾ ਦੇ ਦੂਜੇ ਫੇਜ਼ ਨੂੰ ਮੰਤਰੀ ਮੰਡਲ ਦੀ ਪ੍ਰਵਾਨਗੀ


    

    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਦੇਸ਼ ਵਿੱਚ ਇਲੈਕਟ੍ਰਿਕ ਵਾਹਨਾਂ ਦੇ ਨਿਰਮਾਣ ਅਤੇ ਉਨ੍ਹਾਂ ਦੇ ਤੇਜ਼ੀ ਨਾਲ ਇਸਤੇਮਾਲ ਨੂੰ ਹੁਲਾਰਾ ਦੇਣ ਲਈ ਫੇਮ ਇੰਡੀਆ ਯੋਜਨਾ ਦੇ ਦੂਜੇ ਫੇਜ਼ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਕੁੱਲ 10,000 ਕਰੋੜ ਰੁਪਏ ਦੀ ਲਾਗਤ ਵਾਲੀ ਇਹ ਯੋਜਨਾ 1 ਅਪ੍ਰੈਲ, 2019 ਤੋਂ ਤਿੰਨ ਸਾਲਾਂ ਲਈ ਸ਼ੁਰੂ ਕੀਤੀ ਜਾਵੇਗੀ। ਇਹ ਯੋਜਨਾ ਮੌਜੂਦਾ ‘ਫੇਮ ਇੰਡੀਆ 1’ਦਾ ਵਿਸਤ੍ਰਿਤ ਰੂਪ ਹੈ। ‘ਫੇਮ ਇੰਡੀਆ 1’ ਯੋਜਨਾ 1 ਅਪ੍ਰੈਲ, 2015 ਨੂੰ ਲਾਗੂ ਕੀਤੀ ਗਈ ਸੀ।


    ਵਿੱਤੀ ਅਨੁਮਾਨਿਤ:


    ਫੇਮ ਇੰਡੀਆ ਯੋਜਨਾ ਦੇ ਦੂਜੇ ਫੇਜ਼ 2019-20 ਤੋਂ 2021-22 ਤੱਕ ਤਿੰਨ ਸਾਲਾਂ ਲਈ ਕੁੱਲ 10,000 ਕਰੋੜ ਰੁਪਏ ਦੀ ਜ਼ਰੂਰਤ ਹੋਵੇਗੀ।


    ਪ੍ਰਭਾਵ:


    ਇਸ ਯੋਜਨਾ ਦਾ ਮੁੱਖ ਉਦੇਸ਼ ਦੇਸ਼ ਵਿੱਚ ਇਲੈਕਟ੍ਰਿਕ ਅਤੇ ਹਾਈਬ੍ਰਿਡ ਵਾਹਨਾਂ ਦੇ ਤੇਜ਼ੀ ਨਾਲ ਇਸਤੇਮਾਲ ਨੂੰ ਹੁਲਾਰਾ ਦੇਣਾ ਹੈ। ਇਸ ਲਈ ਲੋਕਾਂ ਨੂੰ ਇਲੈਕਟ੍ਰਿਕ ਵਾਹਨਾਂ ਦੀ ਖਰੀਦ ਵਿੱਚ ਸ਼ੁਰੂਆਤੀ ਪੱਧਰ ‘ਤੇ ਪ੍ਰੋਤਸਾਹਨ ਰਾਸ਼ੀ ਦੇਣ ਅਤੇ ਅਜਿਹੇ ਵਾਹਨਾਂ ਦੀ ਚਾਰਜਿੰਗ ਕਰਨ ਲਈ ਢੁਕਵਾਂ ਬੁਨਿਆਦੀ ਢਾਂਚਾ ਵਿਕਸਿਤ ਕਰਨ ਹੈ । ਇਹ ਯੋਜਨਾ ਵਾਤਾਵਰਣ ਪ੍ਰਦੂਸ਼ਣ ਅਤੇ ਈਂਧਣ ਸੁਰੱਖਿਆ ਜਿਹੀਆਂ ਸਮੱਸਿਆਵਾਂ ਦਾ ਸਮਾਧਾਨ ਕਰੇਗੀ।


    ਵਿਵਰਣ:

              o ਬਿਜਲੀ ਨਾਲ ਚਲਣ ਵਾਲੀਆਂ ਜਨਤਕ ਆਵਾਜਾਈ ਸੇਵਾਵਾਂ ‘ਤੇ ਜ਼ੋਰ।
              o ਬਿਜਲੀ ਬੱਸਾਂ ਦੇ ਸੰਚਾਲਨ ‘ਤੇ ਹੋਣ ਵਾਲੇ ਖਰਚਿਆਂ ਲਈ ਮੰਗ ਅਧਾਰਿਤ ਪ੍ਰੋਤਸਾਹਨ ਰਾਸ਼ੀ, ਜਿਹੇ ਖਰਚੇ ਰਾਜ ਅਤੇ ਸ਼ਹਿਰੀ ਟਰਾਂਸਪੋਰਟ ਨਿਗਮਾਂ ਰਾਹੀਂ ਦਿੱਤੇ ਜਾਣਗੇ ।
              o ਮੁੱਖ ਤੌਰ ‘ਤੇ 3 ਵਾਟ ਅਤੇ 4 ਵਾਟ ਸ਼੍ਰੇਣੀ ਵਿੱਚ ਪ੍ਰੋਤਸਾਹਨ ਰਾਸ਼ੀ ਉਨ੍ਹਾਂ ਵਾਹਨਾਂ ‘ਤੇ ਲਾਗੂ ਹੋਵੇਗੀ ਜਿਨ੍ਹਾਂ ਦਾ ਇਸਤੇਮਾਲ ਜਨਤਕ ਟਰਾਂਸਪੋਰਟ ਲਈ ਹੁੰਦਾ ਹੈ ਜਾਂ ਕਮਰਸ਼ੀਅਲ ਮਕਸਦਾਂ ਲਈ ਰਜਿਸਟ੍ਰਡ ਹਨ।
              o 2 ਵਾਟ ਸ਼ੇਣੀ ਵਾਲੇ ਬਿਜਲੀ ਵਾਹਨਾਂ ਵਿੱਚ, ਫੋਕਸ ਪ੍ਰਾਈਵੇਟ ਵਾਹਨਾਂ ‘ਤੇ ਰਹੇਗਾ ।
              o ਇਸ ਯੋਜਨਾ ਰਾਹੀਂ 2 ਵਾਟ ਵਾਲੇ 10 ਲੱਖ, 3 ਵਾਟ ਵਾਲੇ 5 ਲੱਖ, 4 ਵਾਟ ਵਾਲੇ 55,000 ਇਲੈਕਟ੍ਰਿਕ ਵਾਹਨ ਅਤੇ 7000 ਬੱਸਾਂ ਨੂੰ ਵਿੱਤੀ ਪ੍ਰੋਤਸਾਹਨ ਰਾਸ਼ੀ ਦੇਣ ਦੀ ਯੋਜਨਾ ਹੈ।
              o ਨਵੀਨ ਟੈਕਨੋਲੋਜੀਆਂ ਨੂੰ ਵਾਧਾ ਦੇਣ ਲਈ ਪ੍ਰੋਤਸਾਹਨ ਰਾਸ਼ੀ ਦਾ ਲਾਭ ਕੇਵਲ ਉਨ੍ਹਾਂ ਵਾਹਨਾਂ ਨੂੰ ਦਿੱਤਾ ਜਾਵੇਗਾ। ਜਿਨ੍ਹਾਂ ਵਿੱਚ ਅਤਿਆਧੁਨਿਕ ਲਿਥੀਅਮ ਆਯੋਨ ( Lithium Ion ) ਜਾਂ ਅਜਿਹੀ ਹੀ ਹੋਰ ਨਵੀਂ ਤਕਨੀਕ ਵਾਲੀਆਂ ਬੈਟਰੀਆਂ ਲਗਾਈਆਂ ਗਈਆਂ ਹੋਣਗੀਆਂ ।
              o ਯੋਜਨਾ ਦੇ ਤਹਿਤ ਬਿਜਲੀ ਵਾਹਨਾਂ ਦੀ ਚਾਰਜਿੰਗ ਲਈ ਉਚਿਤ ਬੁਨਿਆਦੀ ਢਾਂਚਾ ਉਪਲੱਬਧ ਕਰਵਾਉਣ ਦਾ ਪ੍ਰਸਤਾਵ ਹੈ । ਇਸ ਤਹਿਤ ਮਹਾਨਗਰਾਂ, 10 ਲੱਖ ਤੋਂ ਜ਼ਿਆਦਾ ਦੀ ਅਬਾਦੀ ਵਾਲੇ ਸ਼ਹਿਰਾਂ, ਸਮਾਰਟ ਸ਼ਹਿਰਾਂ, ਛੋਟੇ ਸ਼ਹਿਰਾਂ ਅਤੇ ਪਹਾੜੀ ਰਾਜਾਂ ਦੇ ਸ਼ਹਿਰਾਂ ਵਿੱਚ ਤਿੰਨ ਕਿਲੋਮੀਟਰ ਦੇ ਅੰਤਰਾਲ ਵਿੱਚ 2700 ਚਾਰਜ ਸਟੇਸ਼ਨ ਬਣਾਉਣ ਦਾ ਪ੍ਰਸਤਾਵ ਹੈ।
              o ਵੱਡੇ ਸ਼ਹਿਰਾਂ ਨੂੰ ਜੋੜਨ ਵਾਲੇ ਪ੍ਰਮੁੱਖ ਰਾਜਮਾਰਗਾਂ ‘ਤੇ ਵੀ ਚਾਰਜ ਸਟੇਸ਼ਨ ਬਣਾਉਣ ਦੀ ਯੋਜਨਾ ਹੈ।
              o ਅਜਿਹੇ ਰਾਜਮਾਰਗ ‘ਤੇ 25 ਕਿਲੋਮੀਟਰ ਦੇ ਅੰਤਰਾਲ ‘ਤੇ ਦੋਵੇਂ ਪਾਸੇ ਹੀ ਅਜਿਹੇ ਚਾਰਜ ਸਟੇਸ਼ਨ ਲਗਾਉਣ ਦੀ ਯੋਜਨਾ ਹੈ।

    *******

    
    
    (Release ID: 1567434) Visitor Counter : 1
    
    
    
    
    

  
  
o