      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਦੇ ਯਾਦਗਾਰੀ ਚਿੰਨ੍ਹਾਂ ਦੀ ਨਿਲਾਮੀ ਸੰਪੰਨ ; ਲੋਕਾਂ ਨੇ ਜ਼ਬਰਦਸਤ ਉਤਸ਼ਾਹ ਦਿਖਾਇਆ ; ਨਿਲਾਮੀ ਤੋਂ ਪ੍ਰਾਪਤ ਰਕਮ ਦੀ ਵਰਤੋਂ ਨਮਾਮਿ ਗੰਗੇ ਦੇ ਨੇਕ ਕਾਰਜ ਲਈ ਕੀਤੀ ਜਾਵੇਗੀ
      Posted On: 10 FEB 2019 4:01PM by PIB Chandigarh


    Auctioning of PM’s mementoes concludes; tremendous response received from the people; amount received from the auction to be used to support the noble cause of Namami Gange


    ਪ੍ਰਧਾਨ ਮੰਤਰੀ ਦੇ ਯਾਦਗਾਰੀ ਚਿੰਨ੍ਹਾਂ ਦੀ ਨਿਲਾਮੀ ਸੰਪੰਨ ; ਲੋਕਾਂ ਨੇ ਜ਼ਬਰਦਸਤ ਉਤਸ਼ਾਹ ਦਿਖਾਇਆ ; ਨਿਲਾਮੀ ਤੋਂ ਪ੍ਰਾਪਤ ਰਕਮ ਦੀ ਵਰਤੋਂ ਨਮਾਮਿ ਗੰਗੇ ਦੇ ਨੇਕ ਕਾਰਜ ਲਈ ਕੀਤੀ ਜਾਵੇਗੀ


    ਪ੍ਰਧਾਨ ਮੰਤਰੀ , ਨਰੇਂਦਰ ਮੋਦੀ ਨੂੰ ਪ੍ਰਾਪਤ ਹੋਏ ਯਾਦਗਾਰੀ ਚਿੰਨ੍ਹਾਂ ਨੂੰ ਨਿਲਾਮ ਕਰਨ ਦੀ 15 ਦਿਨ ਲੰਬੀ ਪ੍ਰਕਿਰਿਆ ਸ਼ਨੀਵਾਰ ਸ਼ਾਮ ਨੂੰ ਸੰਪੰਨ ਹੋਈ।


    ਨਿਲਾਮੀ ਪ੍ਰਕਿਰਿਆ ਵਿੱਚ ਲੋਕਾਂ ਨੇ ਵੱਧ – ਚੜ੍ਹ ਕੇ ਹਿੱਸਾ ਲਿਆ। ਪ੍ਰਕਿਰਿਆ ਦੇ ਦੋ ਹਿੱਸੇ ਸਨ – ਰਾਸ਼ਟਰੀ ਆਧੁਨਿਕ ਕਲਾ ਮਿਊਜ਼ੀਅਮ ਵਿੱਚ ਦੋ ਦਿਨਾ ਨਿਲਾਮੀ ਅਤੇ ਵੈੱਬਸਾਈਟ pmmementos.gov.in ਰਾਹੀਂ ਈ-ਨਿਲਾਮੀ।


    ਇਸ ਦੌਰਾਨ 1800 ਯਾਦਗਾਰੀ ਚਿੰਨ੍ਹਾਂ ਦੀ ਸਫ਼ਲਤਾਪੂਰਵਕ ਨਿਲਾਮੀ ਕੀਤੀ ਗਈ।


    ਇਸ ਨਿਲਾਮੀ ਤੋਂ ਪ੍ਰਾਪਤ ਹੋਈ ਰਕਮ ਦੀ ਵਰਤੋਂ ਨਮਾਮਿ ਗੰਗੇ ਦੇ ਨੇਕ ਕਾਰਜ ਲਈ ਕੀਤੀ ਜਾਵੇਗੀ ।


    ਨਿਲਾਮੀ ਦੀਆਂ ਕੁਝ ਪ੍ਰਮੁੱਖ ਗੱਲਾਂ


    ਰਾਸ਼ਟਰੀ ਆਧੁਨਿਕ ਕਲਾ ਮਿਊਜ਼ੀਅਮ ਵਿੱਚ ਇੱਕ ਹੱਥ ਦੀ ਬਣੀ ਲੱਕੜ ਦੀ ਬਾਈਕ 5 ਲੱਖ ਰੁਪਏ ਵਿੱਚ ਵਿਕੀ। ਇੱਕ ਪੇਂਟਿੰਗ ਵੀ 5 ਲੱਖ ਰੁਪਏ ਵਿੱਚ ਵਿਕੀ। ਇਸ ਪੇਂਟਿੰਗ ਵਿੱਚ ਪ੍ਰਧਾਨ ਮੰਤਰੀ ਮੋਦੀ ਨੂੰ ਰੇਲਵੇ ਸਟੇਸ਼ਨ ‘ ਤੇ ਦਿਖਾਇਆ ਗਿਆ ਹੈ।


    ਈ - ਨਿਲਾਮੀ


    • ਭਗਵਾਨ ਸ਼ਿਵ ਦੀ ਇੱਕ ਛੋਟੀ ਮੂਰਤੀ ਦਾ ਅਧਾਰ ਮੁੱਲ 5000 ਰੁਪਏ ਸੀ। ਇਹ 10 ਲੱਖ ਰੁਪਏ ਵਿੱਚ ਵਿਕੀ।


    • ਲਕੜੀ ਦੇ ਬਣੇ ਅਸ਼ੋਕ ਸਤੰਭ ਦਾ ਅਧਾਰ ਮੁੱਲ 4000 ਰੁਪਏ ਸੀ ਜੋ 13 ਲੱਖ ਰੁਪਏ ਵਿੱਚ ਵਿਕਿਆ।


    • ਇੱਕ ਪਰੰਪਰਾਗਤ ‘ ਹੋਰਾਈ ’ ( ਅਸਾਮ ਰਾਜ ਪਰੰਪਰਾਗਤ ਪ੍ਰਤੀਕ – ਸਟੈਂਡ ਵਾਲੀ ਟ੍ਰੇ) ਦਾ ਅਧਾਰ ਮੁੱਲ 2000 ਰੁਪਏ ਸੀ। ਇਹ 12 ਲੱਖ ਰੁਪਏ ਵਿੱਚ ਵਿਕੀ।


    • ਐੱਸਜੀਪੀਸੀ , ਅੰਮ੍ਰਿਤਸਰ ਤੋਂ ਪ੍ਰਾਪਤ ਯਾਦਗਾਰੀ ਚਿੰਨ੍ਹ ‘ ਡਿਵਿਨਿਟੀ ’ ਦਾ ਅਧਾਰ ਮੁੱਲ 10000 ਰੁਪਏ ਸੀ ਜੋ 10.1 ਲੱਖ ਰੁਪਏ ਵਿੱਚ ਵਿਕਿਆ ।


    • ਗੌਤਮ ਬੁੱਧ ਦੀ ਇੱਕ ਛੋਟੀ ਮੂਰਤੀ ਦਾ ਅਧਾਰ ਮੁੱਲ 4000 ਰੁਪਏ ਸੀ ਜੋ 7 ਲੱਖ ਰੁਪਏ ਦੀ ਵਿਕੀ।


    • ਨੇਪਾਲ ਦੇ ਸਾਬਕਾ ਪ੍ਰਧਾਨ ਮੰਤਰੀ ਸੁਸ਼ੀਲ ਕੋਇਰਾਲਾ ਤੋਂ ਪ੍ਰਾਪਤ ਪਿੱਤਲ ਦੀ ਬਣੀ ਸ਼ੇਰ ਦੀ ਇੱਕ ਪਰੰਪਰਾਗਤ ਮੂਰਤੀ ਦੀ ਨਿਲਾਮੀ 5.20 ਲੱਖ ਰੁਪਏ ਵਿੱਚ ਹੋਈ।


    • ਚਾਂਦੀ ਦੇ ਇੱਕ ਕਲਸ਼ ਦਾ ਅਧਾਰ ਮੁੱਲ 10000 ਰੁਪਏ ਸੀ। ਇਸ ਦੀ ਨਿਲਾਮੀ 6 ਲੱਖ ਰੁਪਏ ਵਿੱਚ ਹੋਈ।


    ਹੋਰ ਯਾਦਗਾਰੀ ਚਿੰਨ੍ਹਾਂ ਦੀ ਨਿਲਾਮੀ ਵੀ ਅਧਾਰ ਮੁੱਲ ਤੋਂ ਕਈ ਗੁਣਾ ਜ਼ਿਆਦਾ ਕੀਮਤ ‘ਤੇ ਹੋਈ।


    ਪ੍ਰਧਾਨ ਮੰਤਰੀ , ਮੋਦੀ ਗੁਜਰਾਤ ਦੇ ਮੁੱਖ ਮੰਤਰੀ ਹੁੰਦੇ ਹੋਏ ਵੀ ਉਨ੍ਹਾਂ ਦੇ ਕਾਰਜਕਾਲ ਵਿੱਚ ਪ੍ਰਾਪਤ ਯਾਦਗਾਰੀ ਚਿੰਨ੍ਹਾਂ ਦੀ ਨਿਲਾਮੀ ਕਰਦੇ ਹੁੰਦੇ ਸਨ ਤਾਕਿ ਨਿਲਾਮੀ ਤੋਂ ਪ੍ਰਾਪਤ ਰਕਮ ਬਾਲੜੀ ਸਿੱਖਿਆ ਲਈ ਵਰਤੀ ਜਾ ਸਕੇ । ਉਸੇ ਪਿਰਤ ਨੂੰ ਜਾਰੀ ਰੱਖਦਿਆਂ, ਹੁਣ ਉਹ ਨਿਲਾਮੀ ਤੋਂ ਪ੍ਰਾਪਤ ਰਕਮ ਪਵਿੱਤਰ ਦਰਿਆ ਗੰਗਾ ਦੀ ਸਫਾਈ ਲਈ ਦੇਣਗੇ ।


    ****

    
    
    (Release ID: 1564566) Visitor Counter : 1