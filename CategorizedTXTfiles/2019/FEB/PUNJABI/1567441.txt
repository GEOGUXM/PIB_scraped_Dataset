      ਮੰਤਰੀ ਮੰਡਲ

      ਕਾਨਪੁਰ ਵਿੱਚ ਅਰਬਨ ਪਬਲਿਕ ਟਰਾਂਸਪੋਰਟ ਨੂੰ ਹੁਲਾਰਾ
      Posted On: 28 FEB 2019 11:58AM by PIB Chandigarh


    Boost to Urban Public Transport connectivity in Kanpur

    
    Cabinet approvesKanpur Metro Rail Project 14 Elevated and 8 underground Stations along 23.785 km IIT-Naubasta Corridor 4 Elevated and 4 underground Stations along 8.60 km in Agricultural University to Barra-8 corridor Rs.11076.48 Crore Project to be completed in 5 years


    ਕਾਨਪੁਰ ਵਿੱਚ ਅਰਬਨ ਪਬਲਿਕ ਟਰਾਂਸਪੋਰਟ ਨੂੰ ਹੁਲਾਰਾ

    
    
    ਮੰਤਰੀ ਮੰਡਲ ਨੇ ਕਾਨਪੁਰ ਮੈਟਰੋ ਰੇਲ ਪ੍ਰੋਜੈਕਟ ਨੂੰ ਪ੍ਰਵਾਨਗੀ ਦਿੱਤੀ


    23.785 ਕਿਲੋਮੀਟਰ ਲੰਮੇ ਆਈਆਈਟੀ- ਨੌਬਸਤਾ ਕੌਰੀਡੋਰ ਵਿੱਚ 14 ਐਲੀਵੇਟਿਡ ਅਤੇ 8 ਅੰਡਰਪਾਸ ਸਟੇਸ਼ਨ ਹੋਣਗੇ


    ਪ੍ਰੋਜੈਕਟ ਦੀ ਲਾਗਤ 11076.48 ਕਰੋੜ ਰੁਪਏ ਹੈ ਜੋ 5 ਸਾਲਾਂ ਵਿੱਚ ਪੂਰਾ ਹੋਵੇਗਾ ।


    ਪ੍ਰਧਾਨ ਮੰਤਰੀ,ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਕਾਨਪੁਰ ਮੈਟਰੋ ਰੇਲ ਪ੍ਰੋਜੈਕਟ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਸ ਪ੍ਰੋਜੈਕਟ ਵਿੱਚ ਦੋ ਕ ੌਰੀਡੋਰ ਹੋਣਗੇ ਜੋ ਕਾਨਪੁਰ ਦੇ ਪ੍ਰਮੁੱਖ ਸਥਾਨਾਂ ਅਤੇ ਕਲਸਟਰ ਖੇਤਰਾਂ ਨੂੰ ਜੋੜਨਗੇ। ਮੈਟਰੋ ਰੇਲ ਪ੍ਰਣਾਲੀ ਦੇ ਲਾਗੂ ਕਰਨ ਨਾਲ ਵਾਹਨਾਂ ਦੀ ਟ੍ਰੈਫਿਕ ਵਿੱਚ ਕਮੀ ਆਵੇਗੀ ਅਤੇ ਸੜਕ ਆਵਾਜਾਈ ਬਿਹਤਰ ਹੋਵੇਗੀ । ਯਾਤਰਾ ਦੀ ਮਿਆਦ ਅਤੇ ਲਾਗਤ ਵਿੱਚ ਕਮੀ ਆਵੇਗੀ ਅਤੇ ਪ੍ਰਦੂਸ਼ਣ ਵੀ ਘੱਟ ਹੋਵੇਗਾ । ਮੈਟਰੋ ਰੇਲ ਪ੍ਰਣਾਲੀ ਨਾਲ ਟਰਾਂਸਿਟ ਓਰੀਐਟਿਡ ਵਿਕਾਸ ਨੂੰ ਪ੍ਰੋਤਸਾਹਨ ਮਿਲੇਗਾ। ਇਸ ਨਾਲ ਮੈਟਰੋ ਕੌਰੀਡੋਰ ਦੇ ਨਜ਼ਦੀਕ ਰਿਹਾਇਸ਼ੀ ਅਤੇ ਵਪਾਰਕ ਪਰਿਸਰਾਂ ਦੇ ਨਿਰਮਾਣ ਵਿੱਚ ਤੇਜ਼ੀ ਆਵੇਗੀ ।


    ਵਿਸ਼ੇਸ਼ਤਾਵਾਂ


    ਕਾਨਪੁਰ ਮੈਟਰੋ ਰੇਲ ਪ੍ਰੋਜੈਕਟ ਦੇ ਹਾਈਲਾਈਟਸ (ਮੁੱਖ ਅੰਸ਼)-

     1. ਆਈਆਈਟੀ-ਨੌਬਸਤਾ ਕੌਰੀਡੋਰ ਦੀ ਲੰਬਾਈ 23.785 ਕਿਲੋਮੀਟਰ ਹੈ ਜੋ ਆਂਸ਼ਿਕ ਰੂਪ ਵਿੱਚ ਭੂਮੀ ਦੇ ਉੱਪਰ (ਐਲੀਵੇਟੇਡ) ਅਤੇ ਭੂਮੀ ਦੇ ਨੀਚੇ (ਭੂਮੀਗਤ) ਬਣਾਈ ਜਾਏਗੀ। ਇਸ ਦੇ ਕੁੱਲ 22 ਸਟੇਸ਼ਨ ਹੋਣਗੇ(14 ਭੂਮੀ ਦੇ ਉੱਪਰ ਅਤੇ 8 ਭੂਮੀਗਤ)

     1. ਖੇਤੀਬਾੜੀ ਯੂਨੀਵਰਸਿਟੀ ਤੋਂ ਬਾਰਾ 8 ਕੌਰੀਡੋਰ ਦੀ ਲੰਬਾਈ 8.60 ਕਿਲੋਮੀਟਰ ਹੈ ਅਤੇ ਇਸ ਵਿੱਚ 4 ਭੂਮੀ ਦੇ ਉਪਰ ਅਤੇ 4 ਭੂਮੀਗਤ ਸਟੇਸ਼ਨ ਹੋਣਗੇ।


     1. ਪ੍ਰੋਜੈਕਟ ਦੀ ਲਾਗਤ 11,076.48 ਕਰੋੜ ਰੁਪਏ ਹੈ। ਪ੍ਰੋਜੈਕਟ 5 ਸਾਲਾਂ ਵਿੱਚ ਪੂਰਾ ਹੋ ਜਾਵੇਗਾ।


    ਕਨੈਕਟੀਵਿਟੀ ਦੇ ਪ੍ਰਮੁੱਖ ਤੱਥ


    ਆਈਆਈਟੀ ਤੋਂ ਨੌਬਸਤਾ ਕਾਰੀਡੋਰ, ਸ਼ਹਿਰ ਵਿੱਚੋਂ ਹੋ ਕੇ ਗੁਜਰੇਗਾ । ਇਸ ਮਾਰਗ ਵਿੱਚ ਪ੍ਰਮੁੱਖ ਸਿੱਖਿਆ ਸੰਸਥਾਨ , ਰੇਲ ਸਟੇਸ਼ਨ ਅਤੇ ਬੱਸ-ਅੱਡੇ ਆਉਣਗੇ, ਜਿਵੇਂ ਕਿ ਆਈਆਈਟੀ ਕਾਨਪੁਰ, ਸੀਐੱਸਜੇਐੱਸ ਯੂਨੀਵਰਸਿਟੀ, ਜੀਐੱਸਵਾਈਐੱਮ ਮੈਡੀਕਲ ਕਾਲਜ, ਝਕਰਕਟੀ ਬਸ ਸਟੇਸ਼ਨ, ਕਾਨਪੁਰ ਸੈਟਰਲ ਰੇਲਵੇ ਸਟੇਸ਼ਨ ਆਦਿ।


    ਖੇਤੀਬਾੜੀ ਯੂਨੀਵਰਸਿਟੀ ਤੋਂ ਬਾਰਾ 8 ਕੌਰੀਡੋਰ-ਕਾਕਾਦੇਵ , ਗੋਵਿੰਦ ਨਗਰ ਜਿਹੇ ਸੰਘਣੀ ਅਬਾਦੀ ਵਾਲੇ ਖੇਤਰ ਵਿੱਚ ਅਸਾਨ ਕਨੈਕਟੀਵਿਟੀ ਦੀ ਸੁਵਿਧਾ ਪ੍ਰਦਾਨ ਕਰੇਗਾ।


    ਮੈਟਰੋ, ਸ਼ਹਿਰ ਦੇ ਨਿਵਾਸੀਆਂ, ਉਦਯੋਗਿਕ ਵਰਕਰਾਂ ਅਤੇ ਯਾਤਰੀਆਂ ਲਈ ਈਰੋ ਫਰੈਂਡਲੀ ਅਤੇ ਸਸਟੇਨੇਬਲ ਪਬਲਿਕ ਟਰਾਂਸਪੋਰਟ ਪ੍ਰਦਾਨ ਕਰੇਗੀ।


    ਵਪਾਰਕ ਪਰਿਚਾਲਨ ਤੋਂ ਬਾਅਦ ਕਾਨਪੁਰ ਮੈਟਰੋ ਰੇਲ ਪ੍ਰੋਜੈਕਟ ਤੋਂ ਪ੍ਰਤੱਖ ਜਾਂ ਅਪ੍ਰਤੱਖ ਰੂਪ ਵਿੱਚ ਲਗਭਗ 40 ਲੱਖ ਅਬਾਦੀ ਨੂੰ ਲਾਭ ਪਹੁੰਚੇਗਾ।


    ਪ੍ਰਸਤਾਵਿਤ ਕੌਰੀਡੋਰ ਨੂੰ ਵੱਖ-ਵੱਖ ਪੱਧਰਾ ‘ਤੇ ਰੇਲਵੇ ਸਟੇਸ਼ਨਾਂ ਨਾਲ ਜੋੜਿਆ ਜਾਵੇਗਾ ਅਤੇ ਇਸ ਵਿੱਚ ਬਸ , ਇੰਟਰਮੀਡੀਏਟ ਪਬਲਿਕ ਟਰਾਂਸਪੋਰਟ (ਆਈਪੀਟੀ) ਅਤੇ ਗ਼ੈਰ – ਮੋਟਰ ਟਰਾਂਸਪੋਰਟ (ਐੱਨਐੱਮਟੀ) ਦੇ ਫੀਡਰ ਨੈੱਟਵਰਕ ਦੀ ਸਹੂਲਤ ਉਪਲੱਬਧ ਕਰਵਾਈ ਜਾਵੇਗੀ । ਪ੍ਰੋਜੈਕਟ ਵਿੱਚ ਯਾਤਰੀ ਕਿਰਾਏ ਦੇ ਇਲਾਵਾ ਰੈਵਨਿਊ ਪ੍ਰਾਪਤ ਕਰਨ ਦੇ ਘਟਕ ਹੋਣਗੇ ਜਿਵੇਂ ਇਸ਼ਤਿਹਾਰ ਅਤੇ ਕਿਰਾਏ ਤੋਂ ਪ੍ਰਾਪਤ ਹੋਣ ਵਾਲਾ ਰੈਵਨਿਊ । ਇਸ ਦੇ ਇਲਾਵਾ ਟਰਾਂਜ਼ਿਟ ਓਰੀਐਂਟਿਡ ਡਿਵੈਲਪਮੈਂਟ (ਟੀਓਡੀ) ਅਤੇ ਵਿਕਾਸ ਸਬੰਧਤ ਅਧਿਕਾਰ ਦੇ ਟ੍ਰਾਂਸਫਰ (ਟੀਡੀਆਰ) ਦੇ ਮਾਧਿਅਮ ਨਾਲ ਮੁੱਲ ਅਧਾਰਤ ਵਿੱਤ ਪੋਸ਼ਣ ਦੀ ਸੁਵਿਧਾ ਪ੍ਰਾਪਤ ਹੋਵੇਗੀ ।


    ਮੈਟਰੋ ਰੇਲ ਕੌਰੀਡੋਰ ਦੇ ਆਸ-ਪਾਸ ਵਸੇ ਆਵਾਸੀ ਖੇਤਰਾਂ ਨੂੰ ਸਭ ਤੋਂ ਜ਼ਿਆਦਾ ਲਾਭ ਹੋਵੇਗਾ । ਕਿਉਂਕਿ ਇਨਾਂ ਖੇਤਰਾਂ ਵਿੱਚ ਰਹਿਣ ਵਾਲੇ ਲੋਕ ਅਸਾਨੀ ਨਾਲ ਸ਼ਹਿਰ ਦੇ ਵੱਖ-ਵੱਖ ਖੇਤਰਾਂ ਦੀ ਯਾਤਰਾ ਕਰ ਸਕਣਗੇ।


    ਪ੍ਰੋਜੈਕਟ ਵੇਰਵੇ


      * “ਲਖਨਊ ਮੈਟਰੋ ਰੇਲ ਕਾਰਪੋਰੇਸ਼ਨ” ਵਿੱਚ ਭਾਰਤ ਸਰਕਾਰ ਅਤੇ ਉੱਤਰ ਪ੍ਰਦੇਸ਼ ਸਰਕਾਰ ਦੀ 50:50 ਹਿੱਸੇਦਾਰੀ ਨਾਲ ਸੰਯੁਕਤ ਮਲਕੀਅਤ ਹੈ। ਇਸ ਪ੍ਰੋਜੈਕਟ ਦੇ ਲਾਗੂ ਕਰਨ ਲਈ ਇਸ ਉੱਦਮ ਨੂੰ ਪੁਨਗਠਿਤ ਕਰਕੇ “ਉੱਤਰ ਪ੍ਰਦੇਸ਼ ਮੈਟਰੋ ਰੇਲ ਕਾਰਪੋਰੇਸ਼ਨ” (ਯੂਪੀਐੱਮਆਰਸੀ) ਬਣਾਇਆ ਜਾਵੇਗਾ।

      * ਕਾਨਪੁਰ ਮੈਟਰੋ ਰੇਲ ਪ੍ਰੋਜੈਕਟ ਨੂੰ ਭਾਰਤ ਸਰਕਾਰ ਅਤੇ ਉੱਤਰ ਪ੍ਰਦੇਸ਼ ਸਰਕਾਰ ਸਮਾਨ ਅਨੁਪਾਤ ਵਿੱਚ ਵਿੱਤੀ ਸਹਾਇਤਾ ਉਪਲੱਬਧ ਕਰਾਵੇਗੀ । ਇਸ ਦੇ ਇਲਾਵਾ ਦੁਵੱਲੀਆਂ/ ਬੁਹ-ਪੱਖੀ ਅੰਤਰਰਾਸ਼ਟਰੀ ਵਿੱਤ ਏਜੇਂਸੀਆਂ ਦੇ ਮਾਧਿਅਮ ਨਾਲ ਘੱਟ ਵਿਆਜ ਦਰ ਵਾਲੇ ਕਰਜ਼ੇ ਪ੍ਰਾਪਤ ਕੀਤੇ ਜਾਣਗੇ

      * ਵਿੱਤੀ ਸਾਲ 2019-20 ਲਈ ਉੱਤਰ ਪ੍ਰਦੇਸ਼ ਸਰਕਾਰ ਨੇ ਇਸ ਪ੍ਰੋਜੈਕਟ ਲਈ 175 ਕਰੋੜ ਰੁਪਏ ਐਲੋਕੇਟ ਕੀਤੇ ਹਨ ।


      * ਇਸ ਪ੍ਰੋਜੈਕਟ ਨਾਲ ਸ਼ਹਿਰ ਨੂੰ ਕਿਫਾਇਤੀ, ਭਰੋਸੇਯੋਗ , ਸੁਰੱਖਿਅਤ ਅਤੇ ਨਿਰਵਿਖਨ , ਆਵਾਜਾਈ ਵਿਵਸਥਾ ਦੀ ਸੁਵਿਧਾ ਮਿਲੇਗੀ। ਇਸ ਨਾਲ ਪ੍ਰਦੂਸ਼ਣ, ਯਾਤਰਾ-ਅਵਧੀ, ਦੁਰਘਟਨਾਵਾਂ ਦੀ ਸੰਖਿਆ, ਊਰਜਾ-ਖਪਤ, ਆਦਿ ਵਿੱਚ ਕਮੀ ਆਵੇਗੀ ਅਤੇ ਇਹ ਟਿਕਾਊ ਵਿਕਾਸ ਲਈ ਭੂਮੀ ਦੀ ਵਰਤੋਂ ਅਤੇ ਸ਼ਹਿਰੀ ਵਿਸਤਾਰ ਨੂੰ ਵੀ ਨਿਯਮਿਤ ਕਰੇਗੀ।


    *****

    
    
    (Release ID: 1567441) Visitor Counter : 1
    
    
    
    
    

  
  
  
  
  
  
  
  
  
  
  
*