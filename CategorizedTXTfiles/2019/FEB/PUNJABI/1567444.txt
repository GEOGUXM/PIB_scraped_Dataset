      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਪੀਐੱਮ-ਕਿਸਾਨ ਯੋਜਨਾ ਤਹਿਤ ਦੂਜੀ ਕਿਸ਼ਤ ਲਈ ਆਧਾਰ ਸਬੰਧੀ ਸ਼ਰਤਾਂ ਵਿੱਚ ਢਿੱਲ ਦੇਣ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦਿੱਤੀ
      Posted On: 28 FEB 2019 12:01PM by PIB Chandigarh


    Cabinet approves Relaxation in Aadhaar related Conditions for Second Instalment under PM - KISAN scheme


    ਮੰਤਰੀ ਮੰਡਲ ਨੇ ਪੀਐੱਮ-ਕਿਸਾਨ ਯੋਜਨਾ ਤਹਿਤ ਦੂਜੀ ਕਿਸ਼ਤ ਲਈ ਆਧਾਰ ਸਬੰਧੀ ਸ਼ਰਤਾਂ ਵਿੱਚ ਢਿੱਲ ਦੇਣ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਕਿਸਾਨ ਸਨਮਾਨ ਨਿਧੀ (ਪੀਐੱਮ-ਕਿਸਾਨ) ਨਾਮ ਦੀ ਨਵੀਂ ਯੋਜਨਾ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਤਹਿਤ ਪੂਰੇ ਦੇਸ਼ ਵਿੱਚ 2 ਹੈਕਟੇਅਰ ਤੱਕ ਖੇਤੀ ਭੂਮੀ ਵਾਲੇ ਛੋਟੇ ਤੇ ਸੀਮਾਂਤ ਕਿਸਾਨ ਪਰਿਵਾਰਾਂ ਨੂੰ 6,000 ਰੁਪਏ ਹਰ ਸਾਲ ਦੇਣ ਦੀ ਵਿਵਸਥਾ ਹੈ। ਇਹ ਯੋਜਨਾ ਪ੍ਰਧਾਨ ਮੰਤਰੀ ਨੇ 24 ਫਰਵਰੀ , 2019 ਨੂੰ ਲਾਂਚ ਕੀਤੀ ਸੀ। ਇਹ ਰਕਮ 2,000 ਰੁਪਏ ਦੀਆਂ ਤਿੰਨ ਕਿਸ਼ਤਾਂ ਵਿੱਚ ਸਿੱਧੇ ਲਾਭਾਰਥੀਆਂ ਦੇ ਬੈਂਕ ਖਾਤਿਆਂ ਵਿੱਚ ਪ੍ਰਤੱਖ ਲਾਭ ਤਬਾਦਲੇ ਦੇ ਜਰੀਏ ਦਿੱਤੀ ਜਾਵੇਗੀ। ਪੂਰੇ ਦੇਸ਼ ਵਿੱਚ ਇੱਕ ਕਰੋੜ ਕਿਸਾਨ ਪਰਿਵਾਰਾਂ ਲਈ ਪਹਿਲੀ ਕਿਸ਼ਤ ਵਜੋਂ 2,000 ਕਰੋੜ ਰੁਪਏ ਜਾਰੀ ਕੀਤੇ ਗਏ ਹਨ। ਪਹਿਲੀ ਕਿਸ਼ਤ ਦੇ ਬਾਕੀ ਲਾਭਾਰਥੀਆਂ ਦੇ ਲਈ ਰਕਮ ਜਲਦੀ ਹੀ ਜਾਰੀ ਕੀਤੀ ਜਾਵੇਗੀ।


    ਯੋਜਨਾ ਦੀ ਦੂਜੀ ਕਿਸ਼ਤ 01 ਅਪ੍ਰੈਲ , 2019 ਤੋਂ ਜਾਰੀ ਕੀਤੀ ਜਾਵੇਗੀ। 01 ਫਰਵਰੀ , 2019 ਨੂੰ ਕੇਂਦਰੀ ਮੰਤਰੀ ਮੰਡਲ ਨੇ ਇਸ ਯੋਜਨਾ ਨੂੰ ਪ੍ਰਵਾਨਗੀ ਦਿੰਦੇ ਸਮੇਂ ਦੂਜੀ ਕਿਸ਼ਤ ਲਈ ਆਧਾਰ ਨੂੰ ਜ਼ਰੂਰੀ ਬਣਾਇਆ ਸੀ । ਹਾਲਾਕਿ ਦੂਜੀ ਕਿਸ਼ਤ ਲਈ 100% ਆਧਾਰ ਡੇਟਾ ਪ੍ਰਾਪਤ ਕਰਨਾ ਮੁਸ਼ਕਿਲ ਹੈ , ਕਿਉਂਕਿ ਇਸ ਦੇ ਲਈ ਬਾਇਉਮੀਟ੍ਰਿਕ ਪ੍ਰਮਾਣਨ ਦੀ ਜ਼ਰੂਰਤ ਹੈ। ਨਾਮਾਂ ਦੀ ਵਰਤੋਂ ਵਿੱਚ ਅੰਤਰ ਨਾਲ ਵੱਡੇ ਪੈਮਾਨੇ ‘ ਤੇ ਲਾਭਾਰਥੀਆਂ ਦੇ ਨਾਮ ਰੱਦ ਹੋ ਜਾਣਗੇ। ਲਾਭਾਰਥੀਆਂ ਦੇ ਆਧਾਰ ਵੇਰਵੇ ਨੂੰ ਪ੍ਰਮਾਣਤ ਕਰਨ ਦੇ ਕਾਰਨ ਦੂਸਰੀ ਕਿਸ਼ਤ ਨੂੰ ਜਾਰੀ ਕਰਨ ਵਿੱਚ ਦੇਰੀ ਹੋਵੇਗੀ। ਦੂਸਰੀ ਕਿਸ਼ਤ ਨੂੰ ਜਾਰੀ ਕਰਨ ਦੀ ਮਿਤੀ 01 ਅਪ੍ਰੈਲ , 2019 ਹੈ। ਦੇਰੀ ਨਾਲ ਕਿਸਾਨਾਂ ਵਿੱਚ ਅਸੰਤੋਸ਼ ਵਧੇਗਾ , ਇਸ ਲਈ ਆਧਾਰ ਸ਼ਰਤ ਵਿੱਚ ਢਿੱਲ ਦਿੱਤੀ ਗਈ ਹੈ। ਇਹ ਸ਼ਰਤ ਤੀਜੀ ਕਿਸ਼ਤ ਜਾਰੀ ਕਰਨ ਲਈ ਮੰਨਣਯੋਗ ਹੋਵੇਗੀ। ਦੂਜੀ ਕਿਸ਼ਤ ਦੇ ਲਈ ਕੇਵਲ ਆਧਾਰ ਸੰਖਿਆ ਨੂੰ ਹੀ ਸਹੀ ਮੰਨਿਆ ਜਾਵੇਗਾ। ਭੁਗਤਾਨ ਤੋਂ ਪਹਿਲਾਂ ਸਰਕਾਰ ਅੰਕੜਿਆਂ ਨੂੰ ਪ੍ਰਮਾਣਿਤ ਕਰਨ ਲਈ ਜ਼ਰੂਰੀ ਕਦਮ ਉਠਾਵੇਗੀ।


    *****

    
    
    (Release ID: 1567444) Visitor Counter : 1