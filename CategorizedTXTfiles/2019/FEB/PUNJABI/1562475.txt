      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਲੇਹ, ਲੱਦਾਖ ਦਾ ਦੌਰਾ ਕੀਤਾ
      Posted On: 03 FEB 2019 11:20AM by PIB Chandigarh


    PM Visits Leh, Ladakh


    ਪ੍ਰਧਾਨ ਮੰਤਰੀ ਨੇ ਲੇਹ , ਲੱਦਾਖ ਦਾ ਦੌਰਾ ਕੀਤਾ


    ਲੇਹ ਵਿੱਚ ਕੇਬੀਆਰ ਹਵਾਈ ਅੱਡੇ ਦੇ ਨਵੇਂ ਟਰਮੀਨਲ ਭਵਨ ਦਾ ਨੀਂਹ ਪੱਥਰ ਰੱਖਿਆ


    ਪ੍ਰਧਾਨ ਮੰਤਰੀ ਨੇ ਲੱਦਾਖ ਖੇਤਰ ਲਈ ਕਈ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਲੇਹ , ਜੰਮੂ ਅਤੇ ਸ਼੍ਰੀਨਗਰ ਦੀ ਆਪਣੀ ਇੱਕ ਦਿਨਾ ਯਾਤਰਾ ਦੇ ਪਹਿਲੇ ਪੜਾਅ ਵਿੱਚ ਅੱਜ ਲੱਦਾਖ ਪਹੁੰਚੇ। ਉਨ੍ਹਾਂ ਨੇ ਉੱਥੇ ਕਈ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ/ਨੀਂਹ ਪੱਥਰ ਰੱਖਿਆ।


    ਕੜਾਕੇ ਦੀ ਸਰਦੀ ਵਿੱਚ ਉੱਥੇ ਮੌਜੂਦ ਇਕੱਠ ਦੀ ਸ਼ਲਾਘਾ ਕਰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ , ‘ ਜੋ ਲੋਕ ਕਠਿਨ ਸਥਿਤੀਆਂ ਵਿੱਚ ਰਹਿੰਦੇ ਹਨ , ਉਹ ਹਰ ਮੁਸ਼ਕਿਲ ਨੂੰ ਚੁਣੌਤੀ ਦਿੰਦੇ ਹਨ। ਤੁਹਾਡਾ ਸਨੇਹ ਮੈਨੂੰ ਸਖ਼ਤ ਮਿਹਨਤ ਕਰਦੇ ਰਹਿਣ ਦੀ ਪ੍ਰੇਰਣਾ ਦਿੰਦਾ ਹੈ। ’


    ਉਨ੍ਹਾਂ ਨੇ ਲੱਦਾਖ ਯੂਨੀਵਰਸਿਟੀ ਦਾ ਉਦਘਾਟਨ ਕੀਤਾ ਅਤੇ ਕਿਹਾ , ‘ ਨੌਜਵਾਨ ਵਿਦਿਆਰਥੀ ਲੱਦਾਖ ਦੀ ਅਬਾਦੀ ਦਾ 40 % ਹਿੱਸਾ ਹਨ। ਇਸ ਖੇਤਰ ਵਿੱਚ ਯੂਨੀਵਰਸਿਟੀ ਦੀ ਲੰਬੇ ਸਮੇਂ ਤੋਂ ਮੰਗ ਰਹੀ ਹੈ। ਲੱਦਾਖ ਯੂਨੀਵਰਸਿਟੀ ਦੀ ਸ਼ੁਰੂਆਤ ਨਾਲ , ਇਹ ਮੰਗ ਪੂਰੀ ਹੋ ਜਾਵੇਗੀ। ’ ਇਹ ਯੂਨੀਵਰਸਿਟੀ ਲੇਹ , ਕਰਗਿਲ , ਨੁਬਰਾ , ਜ਼ਾਂਸਕਰ , ਦਰਾਸ ਅਤੇ ਖਲਤਸੀ ( Khaltsi) ਦੇ ਡਿਗਰੀ ਕਾਲਜਾਂ ਨਾਲ ਬਣੀ ਇੱਕ ਕਲਸਟਰ ਯੂਨੀਵਰਸਿਟੀ ਹੋਵੇਗੀ ਅਤੇ ਵਿਦਿਆਰਥੀਆਂ ਦੀ ਸੁਵਿਧਾ ਲਈ ਲੇਹ ਅਤੇ ਕਰਗਿਲ ਵਿੱਚ ਪ੍ਰਸ਼ਾਸਨਿਕ ਦਫ਼ਤਰ ਹੋਣਗੇ।


    ਪ੍ਰਧਾਨ ਮੰਤਰੀ ਨੇ ਦਾਤਾਂਗ ਪਿੰਡ ਕੋਲ ਦਾਹ ਵਿੱਚ 9 ਮੈਗਾਵਾਟ ਡੀਏਐੱਚ ਪਣਬਿਜਲੀ ਪ੍ਰੋਜੈਕਟ ਅਤੇ 220 ਕੇਵੀ ਸ੍ਰੀਨਗਰ-ਅਲਸਟੈਂਗ-ਦਰਾਸ-ਕਰਗਿਲ-ਲੇਹ ਟਰਾਂਸਮਿਸ਼ਨ ਪ੍ਰਣਾਲੀ ਦਾ ਉਦਘਾਟਨ ਕੀਤਾ। ਇਨ੍ਹਾਂ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ , ‘ ਅਸੀਂ ਦੇਰੀ ਕਰਨ ਦੇ ਸੱਭਿਆਚਾਰ ਨੂੰ ਪਿੱਛੇ ਛੱਡ ਦਿੱਤਾ ਹੈ। ’ ਉਨ੍ਹਾਂ ਨੇ ਕਿਹਾ ਕਿ ਉਨ੍ਹਾਂ ਦੀ ਸਰਕਾਰ ਇਹ ਯਕੀਨੀ ਬਣਾਵੇਗੀ ਕਿ ਉਨ੍ਹਾਂ ਵੱਲੋਂ ਨੀਂਹ ਪੱਥਰ ਰੱਖੇ ਗਏ ਸਾਰੇ ਪ੍ਰੋਜੈਕਟਾਂ ਦਾ ਉਨ੍ਹਾਂ ਵੱਲੋਂ ਹੀ ਉਦਘਾਟਨ ਕੀਤਾ ਜਾਵੇ।


    ਅੱਜ ਹੀ ਲੱਦਾਖ ਵਿੱਚ ਪੰਜ ਨਵੇਂ ਸੈਲਾਨੀ ਅਤੇ ਟਰੈਕਿੰਗ ਮਾਰਗ ਵੀ ਖੋਲ੍ਹੇ ਗਏ। ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਜਿਉਂ ਹੀ ਕੋਈ ਸ਼ਹਿਰ ਚੰਗੀ ਤਰ੍ਹਾਂ ਨਾਲ ਸੰਪਰਕ ਨਾਲ ਜੁੜ ਜਾਂਦਾ ਹੈ , ਆਰਥਿਕ ਰੂਪ ਤੋਂ ਵੀ ਜੀਵਨ ਅਸਾਨ ਹੋ ਜਾਂਦਾ ਹੈ। ਉਨ੍ਹਾਂ ਨੇ ਕਿਹਾ ਕਿ ਬਿਲਾਸਪੁਰ-ਮਨਾਲੀ-ਲੇਹ ਰੇਲ ਲਾਈਨ ਪੂਰੀ ਹੋਣ ਤੋਂ ਬਾਅਦ ਦਿੱਲੀ ਤੋਂ ਲੇਹ ਦੀ ਦੂਰੀ ਘੱਟ ਹੋ ਜਾਵੇਗੀ।


    ਪ੍ਰਧਾਨ ਮੰਤਰੀ ਨੇ ਲੇਹ ਵਿੱਚ ਇੱਕ ਤਖ਼ਤੀ ਤੋਂ ਪਰਦਾ ਹਟਾਕੇ ਕੁਸ਼ੋਕ ਬਕੁਲਾ ਰਿੰਮਪੋਛੇ (ਕੇਬੀਆਰ) ਹਵਾਈ ਅੱਡੇ ਦੇ ਨਵੇਂ ਟਰਮੀਨਲ ਭਵਨ ਦਾ ਨੀਂਹ ਪੱਥਰ ਰੱਖਿਆ। ਨਵਾਂ ਟਰਮੀਨਲ ਸਾਰੀਆਂ ਆਧੁਨਿਕ ਸੁਵਿਧਾਵਾਂ ਨਾਲ ਲੈਸ ਸੁਚਾਰੂ ਯਾਤਰੀ ਆਵਾਜਾਈ ਦੀ ਸੁਵਿਧਾ ਵੀ ਪ੍ਰਦਾਨ ਕਰੇਗਾ।


    ਉਨ੍ਹਾਂ ਨੇ ਇਹ ਵੀ ਕਿਹਾ ਕਿ ਇਨ੍ਹਾਂ ਪ੍ਰੋਜੈਕਟਾਂ ਦਾ ਨਤੀਜਾ ਬਿਜਲੀ ਦੀ ਬਿਹਤਰ ਉਪਲੱਧਬਤਾ , ਬਿਹਤਰ ਕਨੈਕਟੀਵਿਟੀ ਦੇ ਰੂਪ ਵਿੱਚ ਸਾਹਮਣੇ ਆਵੇਗਾ ਅਤੇ ਇਸ ਪ੍ਰਕਾਰ ਫਿਰ ਤੋਂ ਇਸ ਖੇਤਰ ਵਿੱਚ ਸੈਲਾਨੀਆਂ ਦੀ ਮੌਜੂਦਗੀ ਵਧ ਜਾਵੇਗੀ। ਇਹ ਕਈ ਪਿੰਡਾਂ ਲਈ ਬਿਹਤਰ ਆਜੀਵਕਾ ਦੇ ਅਵਸਰ ਵੀ ਖੋਲ੍ਹੇਗਾ।


    ਇਸਦੇ ਇਲਾਵਾ ਸੁਰੱਖਿਅਤ ਖੇਤਰ ਪਰਮਿਟ ਦੀ ਵੈਧਤਾ 15 ਦਿਨਾਂ ਤੱਕ ਲਈ ਵਧਾ ਦਿੱਤੀ ਗਈ ਹੈ। ਹੁਣ ਸੈਲਾਨੀ ਜ਼ਿਆਦਾ ਸਮੇਂ ਤੱਕ ਲੇਹ ਦੀ ਆਪਣੀ ਯਾਤਰਾ ਦਾ ਆਨੰਦ ਲੈ ਸਕਣਗੇ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਐੱਲਏਐੱਚਡੀਸੀ ਕਾਨੂੰਨ ਵਿੱਚ ਕੁਝ ਤਬਦੀਲੀਆਂ ਕੀਤੀਆਂ ਗਈਆਂ ਹਨ ਅਤੇ ਕੌਂਸਲ ਨੂੰ ਖਰਚ ਸਬੰਧੀ ਹੋਰ ਜ਼ਿਆਦਾ ਅਧਿਕਾਰ ਦਿੱਤੇ ਗਏ ਹਨ। ਉਨ੍ਹਾਂ ਕਿਹਾ ਕਿ ਹੁਣ ਖੁਦਮੁਖਤਿਆਰ ਕੌਂਸਲ ਖੇਤਰ ਦੇ ਵਿਕਾਸ ਲਈ ਭੇਜੀ ਗਈ ਰਕਮ ਜਾਰੀ ਕਰਦੀ ਹੈ।


    ਪ੍ਰਧਾਨ ਮੰਤਰੀ ਨੇ ਅੰਤਰਿਮ ਬਜਟ ਬਾਰੇ ਦੱਸਿਆ ਕਿ ਅਨੁਸੂਚਿਤ ਜਨਜਾਤੀਆਂ ਦੀ ਭਲਾਈ ਲਈ ਐਲੋਕੇਸ਼ਨ (ਵੰਡ) ਵਿੱਚ 30 % ਅਤੇ ਅਨੁਸੂਚਿਤ ਜਾਤੀਆਂ ਦੇ ਵਿਕਾਸ ਲਈ ਲਗਭਗ 35 % ਦਾ ਵਾਧਾ ਕੀਤਾ ਗਿਆ ਹੈ।

    
    
    (Release ID: 1562475) Visitor Counter : 3