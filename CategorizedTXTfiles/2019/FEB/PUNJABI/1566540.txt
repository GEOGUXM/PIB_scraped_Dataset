      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ 16ਵੀਂ ਲੋਕ ਸਭਾ ਦੀ ਅੰਤਿਮ ਬੈਠਕ ਨੂੰ ਸੰਬੋਧਨ ਕੀਤਾ
      Posted On: 13 FEB 2019 6:44PM by PIB Chandigarh


    PM addresses the last sitting of 16th Lok Sabha


    ਪ੍ਰਧਾਨ ਮੰਤਰੀ ਨੇ 16ਵੀਂ ਲੋਕ ਸਭਾ ਦੀ ਅੰਤਿਮ ਬੈਠਕ ਨੂੰ ਸੰਬੋਧਨ ਕੀਤਾ

    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ 16ਵੀਂ ਲੋਕ ਸਭਾ ਦੀ ਆਖਰੀ ਬੈਠਕ ਨੂੰ ਸੰਬੋਧਨ ਕੀਤਾ।


    ਉਨ੍ਹਾਂ ਨੇ ਸਦਨ ਦੀ ਕਾਰਵਾਈ ਦੇ ਸੰਚਾਲਨ ਵਿੱਚ ਸਪੀਕਰ, ਸ਼੍ਰੀਮਤੀ ਸੁਮਿੱਤਰਾ ਮਹਾਜਨ ਦੀ ਭੂਮਿਕਾ ਦੀ ਸ਼ਲਾਘਾ ਕੀਤੀ। ਪ੍ਰਧਾਨ ਮੰਤਰੀ ਨੇ 16ਵੀਂ ਲੋਕ ਸਭਾ ਦੇ ਕਾਰਜਕਾਲ ਦੌਰਾਨ ਸੰਸਦੀ ਮਾਮਲੇ ਮੰਤਰੀਆਂ ਦੀ ਭੂਮਿਕਾ ਦੀ ਵੀ ਸ਼ਲਾਘਾ ਕੀਤੀ । ਉਨ੍ਹਾਂ ਨੇ ਸਾਬਕਾ ਸੰਸਦੀ ਮਾਮਲੇ ਮੰਤਰੀ ਸਵਰਗੀ ਅਨੰਤ ਕੁਮਾਰ ਨੂੰ ਲੋਕ ਸਭਾ ਵਿੱਚ ਉਨ੍ਹਾਂ ਦੇ ਯੋਗਦਾਨ ਲਈ ਉਨ੍ਹਾਂ ਦੀਆਂ ਸੇਵਾਵਾਂ ਨੂੰ ਯਾਦ ਕੀਤਾ।


    ਸਦਨ ਨੂੰ ਸੰਬੋਧਨ ਕਰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਲਗਭਗ ਤਿੰਨ ਦਹਾਕੇ ਬਾਅਦ ਦੇਸ਼ ਵਿੱਚ ਪੂਰਨ ਬਹੁਮਤ ਦੀ ਸਰਕਾਰ ਆਈ। ਲੋਕ ਸਭਾ ਦੇ ਕਾਰਜ ਸੰਚਾਲਨ ਬਾਰੇ ਵਿੱਚ ਬੋਲਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ 17 ਸੈਸ਼ਨਾਂ ਵਿੱਚੋਂ ਕੁੱਲ 8 ਵਿੱਚੋ 100 % ਕਾਰਜ ਸੰਚਾਲਨ ਹੋਇਆ, ਜਦੋਂ ਕਿ ਕੁੱਲ ਕਾਰਜ ਸੰਚਾਲਨ 85% ਰਿਹਾ।


    ਮੈਂਬਰਾਂ ਦੀ ਤਾਰੀਫ ਕਰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਸੱਤਾ ਪੱਖ ਅਤੇ ਵਿਰੋਧੀ ਧਿਰ ਦੇ ਹਰ ਮੈਂਬਰ ਨੇ ਇਸ ਲੋਕ ਸਭਾ ਦੇ ਕਾਰਜਕਾਲ ਦੌਰਾਨ ਲੋਕਾਂ ਦੇ ਹਿਤ ਵਿੱਚ ਮਹੱਤਵਪੂਰਨ ਯੋਗਦਾਨ ਦਿੱਤਾ ਹੈ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਸ ਲੋਕ ਸਭਾ ਨੂੰ ਸਭ ਤੋਂ ਜ਼ਿਆਦਾ ਮਹਿਲਾ ਮੈਂਬਰਾਂ ਲਈ ਯਾਦ ਕੀਤਾ ਜਾਵੇਗਾ, ਜਿਸ ਵਿੱਚ 44 ਮਹਿਲਾਵਾਂ ਪਹਿਲੀ ਵਾਰ ਮੈਂਬਰ ਬਣਕੇ ਆਈਆਂ ਹਨ । ਮਹਿਲਾ ਮੈਂਬਰਾਂ ਦੀ ਭਾਗੀਦਾਰੀ ਨੂੰ ਸਵੀਕਾਰ ਕਰਦਿਆਂ , ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਪਹਿਲੀ ਵਾਰ ਮੰਤਰੀ ਮੰਡਲ ਵਿੱਚ ਅਧਿਕ ਸੰਖਿਆ ਵਿੱਚ ਮਹਿਲਾ ਮੰਤਰੀ ਹਨ ਅਤੇ ਸੁਰੱਖਿਆ ‘ਤੇ ਕੈਬਨਿਟ ਕਮੇਟੀ ਵਿੱਚ ਵੀ ਦੋ ਮਹਿਲਾ ਮੰਤਰੀ ਹਨ।


    ਪ੍ਰਧਾਨ ਮੰਤਰੀ ਨੇ ਕਿਹਾ, “ਭਾਰਤ ਦਾ ਆਤਮਵਿਸ਼ਵਾਸ ਆਪਣੇ ਉੱਚਤਮ ਪੱਧਰ ‘ਤੇ ਹੈ। ਮੈਂ ਇਸ ਨੂੰ ਬਹੁਤ ਸਕਾਰਾਤਮਕ ਸੰਕੇਤ ਮੰਨਦਾ ਹਾਂ ਕਿਉਂਕਿ ਅਜਿਹਾ ਵਿਸ਼ਵਾਸ ਵਿਕਾਸ ਨੂੰ ਗਤੀ ਪ੍ਰਦਾਨ ਕਰਦਾ ਹੈ।”


    ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਹੁਣ 6ਵੀਂ ਸਭ ਤੋਂ ਵੱਡੀ ਅਰਥਵਿਵਸਥਾ ਹੈ ਅਤੇ 5 ਟ੍ਰਿਲੀਅਨ ਡਾਲਰ ਦੀ ਅਰਥਵਿਵਸਥਾ ਬਣਨ ਦੇ ਕਰੀਬ ਹੈ।


    ਊਰਜਾ,ਡਿਜੀਟਲ ਟੈਕਨੋਲੋਜੀ, ਪੁਲਾੜ, ਨਿਰਮਾਣ ਦੇ ਵੱਖ-ਵੱਖ ਖੇਤਰਾਂ ਵਿੱਚ ਭਾਰਤ ਦੀਆਂ ਉਪਲੱਬਧੀਆਂ ਦਾ ਉਲੇਖ ਕਰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ, ਦੁਨੀਆ ਗਲੋਬਲ ਵਾਰਮਿੰਗ ‘ਤੇ ਚਰਚਾ ਕਰ ਰਹੀ ਹੈ ਅਤੇ ਭਾਰਤ ਨੇ ਇਸ ਖਤਰੇ ਨੂੰ ਘੱਟ ਕਰਨ ਲਈ ਅੰਤਰਰਾਸ਼ਟਰੀ ਸੌਰ ਗਠਬੰਧਨ ਦੇ ਰੂਪ ਵਿੱਚ ਇੱਕ ਪ੍ਰਯਤਨ ਕੀਤਾ”।


    ਪ੍ਰਧਾਨ ਮੰਤਰੀ ਨੇ ਕਿਹਾ, ਅੱਜ ਦੁਨੀਆ ਸਾਨੂੰ ਗੰਭੀਰਤਾ ਨਾਲ ਲੈਂਦੀ ਹੈ ਕਿਉਂਕਿ ਉਹ ਸਾਡੀ ਪੂਰਨ ਬਹੁਮਤ ਸਰਕਾਰ ਨੂੰ ਮਾਨਤਾ ਦਿੰਦੀ ਹੈ । ਇਸ ਦਾ ਸ਼੍ਰੇਅ (ਕ੍ਰੈਡਿਟ) 2014 ਵਿੱਚ ਨਾਗਰਿਕਾਂ ਵੱਲੋਂ ਦਿੱਤੇ ਗਏ ਜਨ ਆਦੇਸ਼ ਨੂੰ ਜਾਂਦਾ ਹੈ।


    ਭਾਰਤ ਦੀ ਵਿਦੇਸ਼ ਨੀਤੀ ‘ਤੇ ਬੋਲਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ, ਪਿਛਲੇ 5 ਸਾਲਾਂ ਵਿੱਚ ਭਾਰਤ ਨੇ ਮਨੁੱਖੀ ਕਾਰਜਾਂ ਵਿੱਚ ਅਹਿਮ ਭੂਮਿਕਾ ਨਿਭਾਈ ਹੈ, ਚਾਹੇ ਇਹ ਨੇਪਾਲ ਵਿੱਚ ਭੂਚਾਲ ਦੌਰਾਨ ਰਾਹਤ ਕਾਰਜ ਹੋਵੇ, ਮਾਲਦੀਵ ਵਿੱਚ ਜਲ ਸੰਕਟ ਹੋਵੇ ਜਾਂ ਯਮਨ ਵਿੱਚ ਨਾਗਰਿਕਾਂ ਨੂੰ ਬਚਾਉਣ ਦਾ ਕਾਰਜ ਹੋਵੇ। ਭਾਰਤ ਦੀ ਸੌਫਟ ਪਾਵਰ ਦਾ ਜ਼ਿਕਰ ਕਰਦਿਆਂ ਪ੍ਰਧਾਨ ਮੰਤਰੀ ਨੇ ਕਿਹਾ,ਯੋਗ ਨੂੰ ਅੱਜ ਵਿਸ਼ਵ ਪੱਧਰ ‘ਤੇ ਮਾਨਤਾ ਦਿੱਤੀ ਗਈ ਹੈ। ਕਈ ਦੇਸ਼ ਹੁਣ ਬਾਬਾ ਅੰਬੇਡਕਰ ਜਯੰਤੀ, ਮਹਾਤਮਾ ਗਾਂਧੀ ਜਯੰਤੀ ਮਨਾਉਂਦੇ ਹਨ।


    ਸਰਕਾਰ ਵੱਲੋਂ ਕੀਤੇ ਗਏ ਕਾਰਜਾਂ ਦਾ ਲੇਖਾ-ਜੋਖਾ ਦਿੰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਲਗਭਗ 219 ਬਿੱਲ ਲਿਆਂਦੇ ਗਏ, ਜਦਕਿ 203 ਬਿਲ ਪਾਸ ਕੀਤੇ ਗਏ।


    ਕਾਲੇ ਧਨ ਅਤੇ ਭ੍ਰਿਸ਼ਟਾਚਾਰ ਦੇ ਵਿਰੁੱਧ ਆਪਣੀ ਸਰਕਾਰ ਦੇ ਰੁਖ ਨੂੰ ਦੁਹਰਾਉਦੇ ਹੋਏ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਸ ਲੋਕ ਸਭਾ ਨੇ ਇਨਸੌਲਵੈਂਸੀ ਐਂਡ ਬੈਂਕਰਪਸੀ ਕੋਡ, ਭਗੌੜੇ ਆਰਥਿਕ ਅਪਰਾਧੀ ਐਕਟ ਵਰਗੇ ਸਖਤ ਕਾਨੂੰਨ ਪਾਸ ਕੀਤੇ ਹਨ ।


    ਪ੍ਰਧਾਨ ਮੰਤਰੀ ਨੇ ਕਿਹਾ, “ਇਹ ਉਹ ਲੋਕ ਸਭਾ ਹੈ ਜਿਸ ਨੇ ਜੀਐੱਸਟੀ ਪਾਸ ਕੀਤਾ। GST ਪ੍ਰਕਿਰਿਆ ਨੇ ਸਹਿਯੋਗ ਅਤੇ ਦੁਵੱਲੀ ਭਾਗੀਦਾਰੀ ਭਾਵਨਾ ਨੂੰ ਉਜਾਗਰ ਕੀਤਾ ਹੈ”।


    ਪ੍ਰਧਾਨ ਮੰਤਰੀ ਨੇ ਆਧਾਰ, ਈਡਬਲਿਊਐੱਸ ਲਈ 10% ਰਾਖਵੇਂਕਰਨ, ਜਣੇਪਾ ਲਾਭ ਸਹਿਤ ਸਰਕਾਰ ਦੀਆਂ ਹੋਰ ਪਹਿਲਾ ਬਾਰੇ ਵੀ ਦੱਸਿਆ । ਪ੍ਰਧਾਨ ਮੰਤਰੀ ਨੇ ਦੱਸਿਆ ਕਿ, ਇੱਕ ਵੱਡੀ ਪਹਿਲ ਦੇ ਰੂਪ ਵਿੱਚ, ਇਸ 16ਵੀਂ ਲੋਕ ਸਭਾ ਦੇ ਦੌਰਾਨ 1400 ਤੋਂ ਅਧਿਕ ਵਿਅਰਥ ਕਾਨੂੰਨਾਂ ਨੂੰ ਸਮਾਪਤ ਕੀਤਾ ਗਿਆ।


    ਉਨ੍ਹਾਂ ਨੇ 16ਵੀਂ ਲੋਕ ਸਭਾ ਦੇ ਦੌਰਾਨ ਸਦਨ ਦੇ ਸੁਚਾਰੂ ਸੰਚਾਲਨ, ਸਮਰਥਨ ਅਤੇ ਯੋਗਦਾਨ ਲਈ ਸਦਨ ਦੇ ਹਰੇਕ ਮੈਂਬਰ ਦਾ ਧੰਨਵਾਦ ਕਰਦਿਆਂ, ਆਪਣੇ ਸੰਬੋਧਨ ਨੂੰ ਸਮਾਪਤ ਕੀਤਾ।


    ***

    
    
    (Release ID: 1566540) Visitor Counter : 2