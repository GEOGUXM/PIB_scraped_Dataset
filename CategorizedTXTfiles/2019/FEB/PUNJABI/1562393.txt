      ਵਿੱਤ ਮੰਤਰਾਲਾ

      ਛੋਟੇ ਅਤੇ ਸੀਮਾਂਤ ਕਿਸਾਨਾਂ ਨੂੰ ਨਿਸ਼ਚਿਤ ਸਹਾਇਤਾ ਉਪਲੱਬਧ ਕਰਵਾਉਣ ਦੇ ਲਈ ਪ੍ਰਧਾਨ ਮੰਤਰੀ ਕਿਸਾਨ ਸੰਮਾਨ ਨਿਧੀ (Pradhan Mantri Kisan Samman Nidhi) ਦਾ ਐਲਾਨ ਕੀਤਾ ਗਿਆ
      Posted On: 01 FEB 2019 1:17PM by PIB Chandigarh


    Pradhan Mantri Kisan Samman Nidhi announced to provide assured income support to small and marginal farmers


    ਛੋਟੇ ਅਤੇ ਸੀਮਾਂਤ ਕਿਸਾਨਾਂ ਨੂੰ ਨਿਸ਼ਚਿਤ ਸਹਾਇਤਾ ਉਪਲੱਬਧ ਕਰਵਾਉਣ ਦੇ ਲਈ ਪ੍ਰਧਾਨ ਮੰਤਰੀ ਕਿਸਾਨ ਸੰਮਾਨ ਨਿਧੀ (Pradhan Mantri Kisan Samman Nidhi) ਦਾ ਐਲਾਨ ਕੀਤਾ ਗਿਆ
    
    Vulnerable landholding farmers having cultivable land upto 2 hectares to be provided direct income support of Rs. 6000 per year Around 12 Crore small and marginal farmer families are expected to benefit


    2 ਹੈਕਟੇਅਰ ਤੱਕ ਦੀ ਕਾਸ਼ਤਯੋਗ ਭੂਮੀ ਵਾਲੇ ਛੋਟੇ ਕਿਸਾਨਾਂ ਨੂੰ ਪ੍ਰਤੀ ਵਰ੍ਹੇ 6,000 ਰੁਪਏ ਪ੍ਰਤੱਖ ਆਮਦਨ ਸਹਾਇਤਾ ਉਪਲੱਬਧ ਕਰਵਾਈ ਜਾਵੇਗੀ, ਲਗਭਗ 12 ਕਰੋੜ ਛੋਟੇ ਅਤੇ ਸੀਮਾਂਤ ਕਿਸਾਨ ਪਰਿਵਾਰਾਂ ਨੂੰ ਲਾਭ ਹੋਣ ਦੀ ਉਮੀਦ


    ਕੇਂਦਰੀ ਵਿੱਤ, ਕਾਰਪੋਰੇਟ ਮਾਮਲੇ, ਰੇਲ ਅਤੇ ਕੋਲਾ ਮੰਤਰੀ, ਸ਼੍ਰੀ ਪੀਯੂਸ਼ ਗੋਇਲ ਨੇ ਅੱਜ ਸੰਸਦ ਵਿੱਚ ਅੰਤਰਿਮ ਬਜਟ 2019-20 ਪੇਸ਼ ਕਰਦਿਆਂ ਕਿਹਾ ਕਿ ਛੋਟੇ ਅਤੇ ਸੀਮਾਂਤ ਕਿਸਾਨਾਂ ਨੂੰ ਨਿਸ਼ਚਿਤ ਆਮਦਨ ਸਹਾਇਤਾ ਉਪਲੱਬਧ ਕਰਵਾਉਣ ਲਈ ਸਰਕਾਰ ਨੇ ਪ੍ਰਧਾਨ ਮੰਤਰੀ ਕਿਸਾਨ ਸੰਮਾਨ ਨਿਧੀ (ਪੀਐੱਮ-ਕਿਸਾਨ) ਦੀ ਸ਼ੁਰੂਆਤ ਕੀਤੀ ਹੈ। ਸ਼੍ਰੀ ਪੀਯੂਸ਼ ਗੋਇਲ ਨੇ ਕਿਹਾ ਕਿ ਇਸ ਯੋਜਨਾ ਤਹਿਤ 2 ਹੈਕਟੇਅਰ ਤੱਕ ਦੀ ਕਾਸ਼ਤਯੋਗ ਭੂਮੀ ਵਾਲੇ ਛੋਟੇ ਕਿਸਾਨ ਪਰਿਵਾਰਾਂ ਨੂੰ 6,000 ਰੁਪਏ ਪ੍ਰਤੀ ਵਰ੍ਹੇ ਦੀ ਦਰ ਨਾਲ ਪ੍ਰਤੱਖ ਆਮਦਨ ਸਹਾਇਤਾ ਉਪਲੱਬਧ ਕਰਵਾਈ ਜਾਵੇਗੀ। ਇਹ ਆਮਦਨ ਸਹਾਇਤਾ 2,000 ਰੁਪਏ ਹਰੇਕ ਦੀਆਂ ਤਿੰਨ ਬਰਾਬਰ ਕਿਸ਼ਤਾਂ ਵਿੱਚ ਲਾਭ ਲੈਣ ਵਾਲੇ ਹਰ ਕਿਸਾਨ ਦੇ ਬੈਂਕ ਖਾਤਿਆਂ ਵਿੱਚ ਸਿੱਧੇ ਹੀ ਟ੍ਰਾਂਸਫਰ ਕਰ ਦਿੱਤੀ ਜਾਵੇਗੀ। ਇਸ ਪ੍ਰੋਗਰਾਮ ਦਾ ਵਿੱਤ ਪੋਸ਼ਣ ਭਾਰਤ ਸਰਕਾਰ ਵੱਲੋਂ ਕੀਤਾ ਜਾਵੇਗਾ। ਇਸ ਪ੍ਰੋਗਰਾਮ ਨਾਲ ਲਗਭਗ 12 ਕਰੋੜ ਛੋਟੇ ਅਤੇ ਸੀਮਾਂਤ ਕਿਸਾਨ ਪਰਿਵਾਰਾਂ ਨੂੰ ਲਾਭ ਹੋਣ ਦੀ ਉਮੀਦ ਹੈ। ਇਹ ਪ੍ਰੋਗਰਾਮ 1 ਦਸੰਬਰ, 2018 ਤੋਂ ਲਾਗੂ ਕੀਤਾ ਜਾਵੇਗਾ ਅਤੇ 31 ਮਾਰਚ, 2019 ਤੱਕ ਦੀ ਮਿਆਦ ਦੇ ਲਈ ਪਹਿਲੀ ਕਿਸ਼ਤ ਦਾ ਇਸੇ ਵਰ੍ਹੇ ਦੇ ਦੌਰਾਨ ਭੁਗਤਾਨ ਕਰ ਦਿੱਤਾ ਜਾਵੇਗਾ। ਇਸ ਪ੍ਰੋਗਰਾਮ ’ਤੇ 75,000 ਕਰੋੜ ਰੁਪਏ ਦਾ ਸਲਾਨਾ ਖਰਚ ਆਵੇਗਾ। ਪੀਐੱਮ- ਕਿਸਾਨ (PM-KISAN) ਵਧੇਰੇ ਕਰਕੇ ਛੋਟੇ ਕਿਸਾਨ ਪਰਿਵਾਰਾਂ ਨੂੰ ਨਾ ਸਿਰਫ਼ ਨਿਸ਼ਚਿਤ ਪੂਰਕ ਆਮਦਨ ਉਪਲੱਬਧ ਕਰਵਾਏਗਾ ਬਲਕਿ ਵਿਸ਼ੇਸ਼ ਕਰਕੇ ਫਸਲ ਕਟਾਈ ਸੀਜ਼ਨ ਤੋਂ ਪਹਿਲਾਂ ਕਿਸਾਨਾਂ ਦੀਆਂ ਅਚਾਨਕ ਜ਼ਰੂਰਤਾਂ ਨੂੰ ਵੀ ਪੂਰਾ ਕਰਨ ਵਿੱਚ ਮਦਦ ਕਰੇਗਾ। ਪੀਐੱਮ-ਕਿਸਾਨ ਕਿਸਾਨਾਂ ਦੇ ਲਈ ਕਮਾਈ ਅਤੇ ਇੱਕ ਸਨਮਾਨਿਤ ਜੀਵਨ ਜੀਊਣ ਦਾ ਮਾਰਗ ਪੱਧਰਾ ਕਰੇਗਾ।


    ਰਾਸ਼ਟਰੀ ਗੋਕੁਲ ਮਿਸ਼ਨ


    ਮੰਤਰੀ ਨੇ ਪਸ਼ੂਪਾਲਣ ਦੇ ਸਬੰਧ ਵਿੱਚ ਕਿਹਾ ਕਿ ਮੈਂ ਇਸ ਵਰ੍ਹੇ ਵਿੱਚ ਹੀ ਰਾਸ਼ਟਰੀ ਗੋਕੁਲ ਮਿਸ਼ਨ ਲਈ ਐਲੋਕੇਸ਼ਨ ਵਧਾ ਕੇ 750 ਕਰੋੜ ਰੁਪਏ ਕਰ ਦਿੱਤੀ ਹੈ। ਮੈਂ “ਰਾਸ਼ਟਰੀਯ ਕਾਮਧੇਨੂ ਆਯੋਗ” ਦੀ ਸਥਾਪਨਾ ਦਾ ਐਲਾਨ ਕਰਦਾ ਹਾਂ। ਇਸ ਨਾਲ ਗਊ ਸੰਸਾਧਨਾਂ ਦੀ ਲਗਾਤਾਰ ਅਨੁਵੰਸ਼ਿਕ ਅੱਪਗ੍ਰੇਡੇਸ਼ਨ ਕਰਨ ਅਤੇ ਗਊਆਂ ਦਾ ਉਤਪਾਦਨ ਅਤੇ ਉਤਪਾਦਕਤਾ ਵਧਾਉਣ ਵਿੱਚ ਮਦਦ ਮਿਲੇਗੀ। ਇਹ ਆਯੋਗ ਗਊਆਂ ਲਈ ਕਾਨੂੰਨਾਂ ਅਤੇ ਭਲਾਈ ਯੋਜਨਾ ਨੂੰ ਪ੍ਰਭਾਵਸ਼ਾਲੀ ਰੂਪ ਵਿੱਚ ਲਾਗੂ ਕਰਨ ਦੀ ਵੀ ਦੇਖਭਾਲ ਕਰੇਗਾ।


    ਮੱਛੀ ਪਾਲਣ ਵਿਭਾਗ


    ਮੱਛੀ ਪਾਲਣ ਖੇਤਰ ਦੇ ਵਿਕਾਸ ਬਾਰੇ ਲਗਾਤਾਰ ਧਿਆਨ ਕੇਂਦਰਿਤ ਕਰਨ ਲਈ ਸਰਕਾਰ ਨੇ ਅਲੱਗ ਤੋਂ ਮੱਛੀ ਪਾਲਣ ਵਿਭਾਗ ਸਿਰਜਣ ਦਾ ਫੈਸਲਾ ਕੀਤਾ ਹੈ। ਸ਼੍ਰੀ ਗੋਇਲ ਨੇ ਕਿਹਾ ਕਿ ਪਿਛਲੇ ਬਜਟ ਵਿੱਚ ਸਾਡੀ ਸਰਕਾਰ ਨੇ ਪੁਸ਼ੂਪਾਲਕ ਅਤੇ ਮੱਛੀ ਪਾਲਕ ਕਿਸਾਨਾਂ ਲਈ ਵੀ ਕਿਸਾਨ ਕ੍ਰੈਡਿਟ ਕਾਰਡ ਯੋਜਨਾ (ਕੇਸੀਸੀ) ਦਾ ਵਿਸਤਾਰ ਕਰਨ ਦਾ ਐਲਾਨ ਕੀਤਾ ਸੀ। ਹੁਣ ਮੈਂ ਕਿਸਾਨ ਕ੍ਰੈਡਿਟ ਕਾਰਡ ਰਾਹੀਂ ਕਰਜ਼ੇ ਲੈ ਕੇ ਪੁਸ਼ੂ ਪਾਲਣ ਅਤੇ ਮੱਛੀ ਪਾਲਣ ਦੀਆਂ ਗਤੀਵਿਧੀਆਂ ਚਲਾ ਰਹੇ ਕਿਸਾਨਾਂ ਲਈ 2 % ਵਿਆਜ ਛੋਟ ਦਾ ਲਾਭ ਦੇਣ ਦਾ ਪ੍ਰਸਤਾਵ ਕਰਦਾ ਹਾਂ। ਇਸ ਦੇ ਇਲਾਵਾ ਕਰਜ਼ੇ ਦਾ ਸਮੇਂ ’ਤੇ ਪੁਨਰਭੁਗਤਾਨ ਕਰਨ ’ਤੇ ਉਨ੍ਹਾਂ ਨੂੰ 3% ਅਤਿਰਿਕਤ (ਵਾਧੂ) ਵਿਆਜ ਛੋਟ ਵੀ ਦਿੱਤੀ ਜਾਵੇਗੀ।


    ਫਸਲ ਕਰਜ਼


    ਕੁਦਰਤੀ ਆਫਤਾਂ (ਆਪਦਾਵਾਂ) ਆਉਣ ’ਤੇ ਕਿਸਾਨ ਆਮ ਤੌਰ ’ਤੇ ਆਪਣੇ ਫ਼ਸਲ ਕਰਜ਼ਿਆਂ ਦਾ ਭੁਗਤਾਨ ਕਰਨ ਵਿੱਚ ਅਸਮਰਥ ਹੋ ਜਾਂਦੇ ਹਨ। ਵਿੱਤ ਮੰਤਰੀ ਨੇ ਕਿਹਾ ਕਿ ਵਰਤਮਾਨ ਵਿੱਚ ਅਜਿਹੇ ਪ੍ਰਭਾਵਿਤ ਕਿਸਾਨਾਂ ਲਈ ਫਸਲ ਕਰਜ਼ਿਆਂ ਦਾ ਫਿਰ ਤੋਂ ਪ੍ਰੋਗਰਾਮ ਬਣਾਇਆ ਜਾ ਰਿਹਾ ਹੈ ਅਤੇ ਕਿਸਾਨਾਂ ਨੂੰ ਫਿਰ ਤੋਂ ਅਨੁਸੂਚਿਤ ਕਰਜ਼ਿਆਂ ਦੇ ਪਹਿਲੇ ਵਰ੍ਹੇ ਲਈ ਹੀ 2% ਵਿਆਜ ਛੋਟ ਦਾ ਲਾਭ ਮਿਲੇਗਾ। ਸਾਡੀ ਸਰਕਾਰ ਨੇ ਫੈਸਲਾ ਕੀਤਾ ਹੈ। ਕਿ ਕੁਦਰਤੀ ਆਫਤਾਂਵਾ ਤੋਂ ਬੁਰੀ ਤਰ੍ਹਾਂ ਪ੍ਰਭਾਵਿਤ ਸਾਰੇ ਕਿਸਾਨਾਂ ਨੂੰ ਜਿੱਥੇ ਸਹਾਇਤਾ ਰਾਸ਼ਟਰੀ ਆਪਦਾ ਰਾਹਤ ਕੋਸ਼ (ਐੱਨਡੀਆਰਐੱਫ) ਤੋਂ ਉਪਲੱਬਧ ਕਰਵਾਈ ਜਾ ਰਹੀ ਹੋਵੇ, 2 % ਵਿਆਜ ਛੋਟ ਦਾ ਲਾਭ ਉਪਲੱਬਧ ਕਰਵਾਇਆ ਜਾਵੇਗਾ ਅਤੇ ਉਨ੍ਹਾਂ ਦੇ ਕਰਜ਼ਿਆਂ ਦੀ ਫਿਰ ਤੋਂ ਅਨੁਸੂਚਿਤ ਪੂਰੀ ਅਵਧੀ ਲਈ 3% ਤੱਤਕਾਲ ਪੁਨਰ ਭੁਗਤਾਨ ਪ੍ਰੋਤਸਾਹਨ ਵੀ ਦਿੱਤਾ ਜਾਵੇਗਾ।


    ***


    ਜੀਜੀ/ਡੀਐੱਸਐੱਮ/ਏਪੀਐੱਸ/ਆਰਐੱਸ

    
    
    (Release ID: 1562393) Visitor Counter : 3