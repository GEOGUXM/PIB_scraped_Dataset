      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਅਹਿਮਦਾਬਾਦ ਮੈਟਰੋ ਰੇਲ ਪ੍ਰੋਜੈਕਟ ਦੇ ਪੜਾਅ - II ਨੂੰ ਪ੍ਰਵਾਨਗੀ ਦਿੱਤੀ
      Posted On: 19 FEB 2019 11:48AM by PIB Chandigarh


    Cabinet approves Ahmedabad Metro Rail Project Phase II
    
    Comprising two corridors viz. (i) Motera Stadium to Mahatma Mandir and (ii) GNLU to GIFT City


    ਮੰਤਰੀ ਮੰਡਲ ਨੇ ਅਹਿਮਦਾਬਾਦ ਮੈਟਰੋ ਰੇਲ ਪ੍ਰੋਜੈਕਟ ਦੇ ਪੜਾਅ - II ਨੂੰ ਪ੍ਰਵਾਨਗੀ ਦਿੱਤੀ


    ਇਸ ਵਿੱਚ ਦੋ ਕੌਰੀਡੋਰ (ਗਲਿਆਰੇ) ਹੋਣਗੇ - ( i) ਮੋਟੇਰਾ ਸਟੇਡੀਅਮ ਤੋਂ ਮਹਾਤਮਾ ਮੰਦਰ ਤੱਕ ਅਤੇ ( ii ) ਜੀਐੱਨਐੱਲਯੂ ਤੋਂ ਗਿਫਟ ਸਿਟੀ ਤੱਕ

    ਪ੍ਰਧਾਨ ਮੰਤਰੀ, ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਨਿਮਨਲਿਖਤ ਪ੍ਰਸਤਾਵਾਂ ਨੂੰ ਪ੍ਰਵਾਨਗੀ ਦਿੱਤੀ ਹੈ:

      * ਅਹਿਮਦਾਬਾਦ ਮੈਟਰੋ ਰੇਲ ਪ੍ਰੋਜੈਕਟ ਦੇ ਪੜਾਅ - II ਦਾ ਲਾਗੂਕਰਨ ਕੀਤਾ ਜਾਵੇਗਾ ਜਿਸ ਵਿੱਚ ਕੁੱਲ 28.254 ਕਿਲੋਮੀਟਰ ਦੀ ਲੰਬਾਈ ਦੇ ਦੋ ਕੌਰੀਡੋਰ (ਗਲਿਆਰੇ) ਹੋਣਗੇ । ਕੌਰੀਡੋਰ - 1 ਮੋਟੇਰਾ ਸਟੇਡੀਅਮ ਤੋਂ ਮਹਾਤਮਾ ਮੰਦਰ ਤੱਕ ਹੋਵੇਗਾ ਅਤੇ ਇਸ ਦੀ ਕੁੱਲ ਲੰਬਾਈ 22.838 ਕਿਲੋਮੀਟਰ ਹੋਵੇਗੀ । ਇਸੇ ਤਰ੍ਹਾਂ ਕੌਰੀਡੋਰ - 2 ਜੀਐੱਨਐੱਲਯੂ ਤੋਂ ਗਿਫਟ ਸਿਟੀ ਤੱਕ ਹੋਵੇਗਾ ਅਤੇ ਇਸ ਦੀ ਕੁੱਲ ਲੰਬਾਈ 5.416 ਕਿਲੋਮੀਟਰ ਹੋਵੇਗੀ । ਇਨ੍ਹਾਂ ਨੂੰ ਪੂਰਾ ਕਰਨ ‘ਤੇ ਕੁੱਲ 5384.17 ਕਰੋੜ ਰੁਪਏ ਦੀ ਲਾਗਤ ਆਵੇਗੀ ।
      * ਪ੍ਰੋਜੈਕਟ ਲਈ ਸੰਸਥਾਗਤ ਵਿਵਸਥਾ ਅਤੇ ਕਾਨੂੰਨੀ ਰੂਪ - ਰੇਖਾ ਤਿਆਰ ਕੀਤੀ ਜਾਵੇਗੀ ।
      * ਪ੍ਰੋਜੈਕਟ ਦੀ ਪ੍ਰਵਾਨਗੀ ਦੀਆਂ ਸ਼ਰਤਾਂ ।

    ਲਾਭ:


    ਇਸ ਪ੍ਰੋਜੈਕਟ ਦੇ ਲਾਗੂਕਰਨ ਲਈ ਅਹਿਮਦਾਬਾਦ ਅਤੇ ਗਾਂਧੀਨਗਰ ਵਿੱਚ ਹੋਰ ਜ਼ਰੂਰੀ ਜਨਤਕ ਟ੍ਰਾਂਸਪੋਰਟ ਬੁਨਿਆਦੀ ਢਾਂਚਾ ਸੁਲਭ ਕਰਵਾਇਆ ਜਾਵੇਗਾ ।


    ਮੁੱਖ ਵਿਸ਼ੇਸ਼ਤਾਵਾਂ –


    ਅਹਿਮਦਾਬਾਦ ਅਤੇ ਗਾਂਧੀਨਗਰ ਵਿੱਚ ਸ਼ਹਿਰੀ ਟ੍ਰਾਂਸਪੋਰਟ ਪ੍ਰਣਾਲੀ ਨੂੰ ਸਹੀ ਕੀਤਾ ਜਾਵੇਗਾ ਜੋ ਇੰਟੈਂਸਿਵ ਵਿਕਾਸ ਕਾਰਜਾਂ ਅਤੇ ਸ਼ਹਿਰ ਵਿੱਚ ਨਿਜੀ ਵਾਹਨਾਂ ਅਤੇ ਭਾਰੀ ਨਿਰਮਾਣ ਕਾਰਜਾਂ ਦੀ ਸੰਖਿਆ ਵਿੱਚ ਖਾਸੇ ਵਾਧੇ ਕਾਰਨ ਦਬਾਅ ਹੇਠ ਹੈ । ਇਸ ਵਜ੍ਹਾ ਕਰਕੇ ਯਾਤਰਾ ਨਾਲ ਸਬੰਧਤ ਬੁਨਿਆਦੀ ਢਾਂਚਾਗਤ ਸੁਵਿਧਾਵਾਂ ਅਤੇ ਉਦਯੋਗਿਕ ਗਤੀਵਿਧੀਆਂ ‘ਤੇ ਵੀ ਦਬਾਅ ਪੈ ਰਿਹਾ ਹੈ । ਇਸ ਤਹਿਤ ਲੋਕਾਂ ਨੂੰ ਸੁਰੱਖਿਅਤ , ਭਰੋਸੇਯੋਗ ਅਤੇ ਅਰਾਮਦਾਇਕ ਜਨਤਕ ਟ੍ਰਾਂਸਪੋਰਟ ਉਪਲੱਬਧ ਕਰਵਾਇਆ ਜਾਵੇਗਾ । ਮੈਟਰੋ ਰੇਲ ਪ੍ਰੋਜੈਕਟ ਆਪਣੇ - ਆਪ ਵਿੱਚ ਸ਼ਹਿਰੀ ਟ੍ਰਾਂਸਪੋਰਟ ਦੀ ਰਵਾਇਤੀ ਪ੍ਰਣਾਲੀ ਦੀ ਤੁਲਨਾ ਵਿੱਚ ਇੱਕ ਇਨੋਵੇਸ਼ਨ ਹੈ । ਇਸ ਪ੍ਰੋਜੈਕਟ ਵਿੱਚ ਦਕਸ਼ ਅਤੇ ਕਾਰਗਰ ਢੰਗ ਨਾਲ ਹੋਰ ਸ਼ਹਿਰੀ ਟ੍ਰਾਂਸਪੋਰਟ ਪ੍ਰਣਾਲੀਆਂ ਨਾਲ ਏਕੀਕਰਨ ਸ਼ਾਮਲ ਹੈ ਜੋ ਕੇਵਲ ਡਿਜ਼ਾਈਨਿੰਗ , ਟੈਕਨੋਲੋਜੀ ਅਤੇ ਸੰਸਥਾਗਤ ਪ੍ਰਬੰਧਨ ਦੇ ਇਨੋਵੇਟਿਵ ਤਰੀਕਿਆਂ ਨੂੰ ਅਪਣਾਉਣ ਨਾਲ ਹੀ ਸੰਭਵ ਹੈ ।

    
    
    (Release ID: 1565916) Visitor Counter : 1
    
    
    
    
    

  
  
  
  
*