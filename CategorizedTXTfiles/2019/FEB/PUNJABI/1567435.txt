      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਆਧਾਰ ਅਤੇ ਹੋਰ ਕਾਨੂੰਨਾਂ ਦੇ ਐਲਾਨ (ਸੋਧ) ਆਰਡੀਨੈਂਸ, 2019 ਨੂੰ ਪ੍ਰਵਾਨਗੀ ਦਿੱਤੀ
      Posted On: 28 FEB 2019 11:54AM by PIB Chandigarh


    Cabinet approves promulgation of Aadhaar and Other Laws (Amendment) Ordinance, 2019


    ਮੰਤਰੀ ਮੰਡਲ ਨੇ ਆਧਾਰ ਅਤੇ ਹੋਰ ਕਾਨੂੰਨਾਂ ਦੇ ਐਲਾਨ (ਸੋਧ) ਆਰਡੀਨੈਂਸ , 2019 ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਆਧਾਰ ਐਕਟ 2016, ਮਨੀ ਲਾਂਡਰਿੰਗ ਰੋਕਥਾਮ 2005 ਅਤੇ ਭਾਰਤੀ ਟੈਲੀਗ੍ਰਾਫ ਐਕਟ 1885 ਵਿੱਚ ਸੰਸ਼ੋਧਨ ਕਰਨ ਲਈ ਇੱਕ ਆਰਡੀਨੈਂਸ ਦੇ ਪ੍ਰਕਾਸ਼ਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਪ੍ਰਸਤਾਵਿਤ ਸੰਸ਼ੋਧਨ ਉਸੇ ਤਰਾਂ ਦੇ ਹੀ ਹਨ ਜਿਹੋ ਜਿਹੇ 4 ਜਨਵਰੀ, 2019 ਨੂੰ ਲੋਕ ਸਭਾ ਵੱਲੋਂ ਪਾਸ ਬਿਲ ਵਿੱਚ ਸ਼ਾਮਲ ਹਨ ।


    ਪ੍ਰਭਾਵ :


    ਇਹ ਸੰਸ਼ੋਧਨ ਯੂਆਈਡੀਏਆਈ ਨੂੰ ਜਨਹਿਤ ਦੀ ਸੇਵਾ ਕਰਨ ਅਤੇ ਆਧਾਰ ਦੀ ਦੁਰਵਰਤੋਂ ਨੂੰ ਸੀਮਤ ਕਰਨ ਲਈ ਅਧਿਕ ਮਜ਼ਬੂਤ ਤੰਤਰ ਦੀ ਸਥਾਪਨ ਕਰਨ ਵਿੱਚ ਸਮਰੱਥ ਬਣਾਉਣਗੇ । ਇਸ ਸੰਸ਼ੋਧਨ ਦੇ ਬਾਅਦ ਕਿਸੇ ਵੀ ਵਿਅਕਤੀ ਨੂੰ ਆਪਣੀ ਪਹਿਚਾਣ ਸਥਾਪਤ ਕਰਨ ਦੇ ਮਕਸਦ ਲਈ ਤਸਦੀਕ ਦੀ ਪ੍ਰਕਿਰਿਆ ਲਈ ਆਧਾਰ ਸੰਖਿਆ ਰੱਖਣ ਦਾ ਪ੍ਰਮਾਣ ਉਪਲੱਬਧ ਕਰਵਾਉਣ ਲਈ ਮਜ਼ਬੂਰ ਨਹੀਂ ਕੀਤਾ ਜਾਵੇਗਾ, ਜਦੋਂ ਤੱਕ ਕਿ ਸੰਸਦ ਵੱਲੋਂ ਬਣਾਏ ਗਏ ਕਿਸੇ ਕਾਨੂੰਨ ਵੱਲੋਂ ਅਜਿਹਾ ਕੋਈ ਪ੍ਰਾਵਧਾਨ ਨਹੀਂ ਕੀਤਾ ਜਾਂਦਾ ।


    ਇਨ੍ਹਾਂ ਸੰਸ਼ੋਧਨਾਂ ਦੀਆਂ ਮੁੱਖ ਵਿਸ਼ੇਸ਼ਤਾਵਾਂ ਇਸ ਪ੍ਰਕਾਰ ਹਨ -

      * ਆਧਾਰ ਨੰਬਰ ਧਾਰਕ ਦੀ ਸਹਿਮਤੀ ਨਾਲ ਆਫਲਾਈਨ ਤਸਦੀਕ ਦੇ ਪ੍ਰਮਾਣੀਕਰਨ ਰਾਹੀਂ ਭੌਤਿਕ ਜਾਂ ਇਲੈਕਟ੍ਰੌਨਿਕ ਰੂਪ ਵਿੱਚ ਆਧਾਰ ਸੰਖਿਆ ਦੀ ਸਵੈ-ਇੱਛਕ ਵਰਤੋਂ ਦਾ ਪ੍ਰਾਵਧਾਨ ਕਰਦਾ ਹੈ।
      * ਕਿਸੇ ਵਿਅਕਤੀ ਦੇ ਅਸਲੀ ਆਧਾਰ ਨੰਬਰ ਨੂੰ ਛੁਪਾਉਣ ਲਈ 12 ਸੰਖਿਆ ਦੇ ਆਧਾਰ ਨੰਬਰ ਅਤੇ ਇਸਦੀ ਵਿਕਲਪਿਕ ਵਰਚੂਅਲ ਪਹਿਚਾਣ ਦੀ ਵਰਤੋਂ ਦਾ ਪ੍ਰਾਵਧਾਨ ਕਰਦਾ ਹੈ।
      * ਉਨ੍ਹਾਂ ਬੱਚਿਆਂ ਨੂੰ, ਜੋ ਆਧਾਰ ਕਾਰਡਧਾਰੀ ਹਨ, 18 ਸਾਲ ਪੂਰੇ ਹੋ ਜਾਣ ’ਤੇ ਆਪਣਾ ਆਧਾਰ ਨੰਬਰ ਰੱਦ ਕਰਨ ਦੇ ਵਿਕਲਪ ਦਾ ਪ੍ਰਾਵਧਾਨ ਕਰਦਾ ਹੈ।
      * ਸੰਸਥਾਵਾਂ ਨੂੰ ਕੇਵਲ ਉਦੋਂ ਹੀ ਪ੍ਰਮਾਣੀਕਰਨ ਕਰਨ ਦੀ ਆਗਿਆ ਦਿੰਦਾ ਹੈ ਜਦੋਂ ਉਹ ਅਥਾਰਟੀ ਵੱਲੋਂ ਨਿਰਧਾਰਿਤ ਸੀਕਰੇਸੀ (ਗੋਪਨੀਅਤਾ) ਅਤੇ ਸੁਰੱਖਿਆ ਮਾਨਦੰਡਾਂ ਦੇ ਅਨੁਪਾਲਕ ਹੋਣ, ਅਤੇ ਪ੍ਰਮਾਣੀਕਰਨ ਦੀ ਆਗਿਆ ਸੰਸਦ ਵੱਲੋਂ ਬਣਾਏ ਗਏ ਕਿਸੇ ਕਾਨੂੰਨ ਦੇ ਤਹਿਤ ਦਿੱਤੀ ਜਾ ਸਕਦੀ ਹੈ ਜਾਂ ਉਹ ਕੇਂਦਰ ਸਰਕਾਰ ਵਲੋਂ ਦੇਸ਼ ਦੇ ਹਿਤ ਵਿੱਚ ਨਿਰਧਾਰਿਤ ਹੋਵੇ।
      * ਸਵੈ-ਇਛੁੱਕ ਆਧਾਰ ’ਤੇ ਪ੍ਰਮਾਣਿਕਤਾ ਲਈ ਆਧਾਰ ਸੰਖਿਆ ਦੀ ਵਰਤੋਂ ਦੀ ਆਗਿਆ ਦਿੰਦਾ ਹੈ ਜਿਵੇਂ ਕਿ ਭਾਰਤੀ ਟੈਲੀਗ੍ਰਾਫ ਐਕਟ 1885 ਅਤੇ ਮਨੀ ਲਾਂਡਰਿੰਗ ਰੋਕਥਾਮ ਐਕਟ 2002 ਦੇ ਤਹਿਤ ਕੇਵਾਈਸੀ ਦਸਤਾਵੇਜ਼ ਵਜੋਂ ਮਨਜ਼ੂਰ ਹੈ।
      * ਪ੍ਰਾਈਵੇਟ ਸੰਸਥਾਵਾਂ ਵੱਲੋਂ ਆਧਾਰ ਦੀ ਵਰਤੋਂ ਨਾਲ ਸਬੰਧਤ ਆਧਾਰ ਐਕਟ ਦੀ ਧਾਰਾ 57 ਨੂੰ ਖ਼ਤਮ ਕਰਨ ਦਾ ਪ੍ਰਸਤਾਵ ਰੱਖਦਾ ਹੈ।
      * ਯੂਨੀਕ ਆਈਡੈਂਟੀਫਿਕੇਸ਼ਨ ਅਥਾਰਿਟੀ ਆਵ੍ ਇੰਡੀਆ ਫੰਡ ਦੀ ਸਥਾਪਨਾ ਲਈ ਪ੍ਰਾਵਧਾਨ ਕਰਦਾ ਹੈ।
      * ਆਧਾਰ ਈਕੋਸਿਸਟਮ ਵਿੱਚ ਕੰਪਨੀਆਂ ਵੱਲੋਂ ਆਧਾਰ ਐਕਟ ਅਤੇ ਪ੍ਰਾਵਧਾਨਾਂ ਦੀ ਉਲੰਘਣਾ ਦੇ ਸਬੰਧ ਵਿੱਚ ਨਾਗਰਿਕ ਦੰਡ, ਅਦਾਲਤੀ ਹੁਕਮ ਅਤੇ ਸਬੰਧਤ ਅਪੀਲ ਦਾ ਪ੍ਰਾਵਧਾਨ ਕਰਦਾ ਹੈ।

    *****

    
    
    (Release ID: 1567435) Visitor Counter : 1
    
    
    
    
    

*