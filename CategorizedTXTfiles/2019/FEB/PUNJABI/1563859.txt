      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮਤਰੀ ਕੱਲ੍ਹ ਆਂਧਰਾ ਪ੍ਰਦੇਸ਼, ਤਮਿਲ ਨਾਡੂ ਅਤੇ ਕਰਨਾਟਕ ਦੀ ਯਾਤਰਾ ਕਰਨਗੇ
      Posted On: 09 FEB 2019 4:57PM by PIB Chandigarh


    PM to visit Andhra Pradesh, Tamil Nadu and Karnataka tomorrow


    Strategic Petroleum Reserve (SPR) facility in Visakhapatnam, Mangalore and Padur to be dedicated to the nation Foundation stone of IIT Dharwad and IIIT Dharwad to be laid PM to unveil various development projects


    ਪ੍ਰਧਾਨ ਮੰਤਰੀ ਕੱਲ੍ਹ ਆਂਧਰਾ ਪ੍ਰਦੇਸ਼, ਤਮਿਲ ਨਾਡੂ ਅਤੇ ਕਰਨਾਟਕ ਦੀ ਯਾਤਰਾ ਕਰਨਗੇ
    
    ਪ੍ਰਧਾਨ ਮੰਤਰੀ ਵਿਸਾਖਾਪਟਨਮ, ਮੰਗਲੌਰ ਅਤੇ ਪਡੂਰ ਵਿੱਚ ਰਣਨੀਤਕ (ਸਟ੍ਰੈਟਿਜਿਨ) ਪੈਟ੍ਰੋਲੀਅਮ ਰਿਜ਼ਰਵ (ਐੱਸਪੀਆਰ) ਸੁਵਿਧਾ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ, ਪ੍ਰਧਾਨ ਮੰਤਰੀ ਆਈਆਈਟੀ ਧਾਰਵਾੜ ਆਈਆਈਆਈਟੀ ਧਾਰਵਾੜ ਦਾ ਨੀਂਹ ਪੱਥਰ ਰੱਖਣਗੇ, ਪ੍ਰਧਾਨ ਮੰਤਰੀ ਕਈ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ


    ਪ੍ਰਧਾਨ ਮਤਰੀ, ਸ਼੍ਰੀ ਨਰੇਂਦਰ ਮੋਦੀ ਕੱਲ੍ਹ ਆਂਧਰਾ ਪ੍ਰਦੇਸ਼ ਦੇ ਗੁੰਟੂਰ, ਤਮਿਲ ਨਾਡੂ ਦੇ ਤਿਰੱਪੁਰ ਅਤੇ ਕਰਨਾਟਕ ਦੇ ਹੁਬਲੀ ਦਾ ਦੌਰਾ ਕਰਨਗੇ। ਉਹ ਇਨ੍ਹਾਂ ਰਾਜਾਂ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ।


    ਪ੍ਰਧਾਨ ਮੰਤਰੀ ਆਂਧਰਾ ਪ੍ਰਦੇਸ਼ ਵਿੱਚ


    ਪ੍ਰਧਾਨ ਮੰਤਰੀ ਦੀ ਪਹਿਲੀ ਮੰਜ਼ਿਲ ਆਂਧਰਾ ਪ੍ਰਦੇਸ਼ ਦਾ ਗੁੰਟੂਰ ਹੋਵੇਗੀ । ਉਹ ਇੱਥੇ ਯੇਟੂਕਰ ਬਾਈਪਾਸ ’ਤੇ ਕਈ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ।


    ਪ੍ਰਧਾਨ ਮੰਤਰੀ ਇੰਡੀਅਨ ਸਟ੍ਰੈਟੇਜਿਕ ਪੈਟ੍ਰੋਲੀਅਮ ਰਿਜ਼ਰਵ ਲਿਮਿਟਡ (ਆਈਐੱਸਪੀਆਰਐੱਲ) ਦੀ 1.33 ਐੱਮਐੱਮਟੀ ਸਮਰੱਥਾ ਵਾਲੀ ਰਣਨੀਤਕ (ਸਟ੍ਰੈਟੇਜਿਕ) ਪੈਟ੍ਰੋਲੀਅਮ ਰਿਜ਼ਰਵ (ਐੱਸਪੀਆਰ) ਸੁਵਿਧਾ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ। ਇਸ ਸੁਵਿਧਾ ਨਾਲ ਦੇਸ਼ ਦੀ ਊਰਜਾ ਸੁਰੱਖਿਆ ਬਿਹਤਰ ਹੋਵੇਗੀ।


    ਪ੍ਰਧਾਨ ਮੰਤਰੀ ਆਂਧਰਾ ਪ੍ਰਦੇਸ਼ ਦੇ ਕ੍ਰਿਸ਼ਣਾ-ਗੋਦਾਵਰੀ (ਕੇਜੀ) ਬੇਸਿਨ ਸਥਿਤ ਓਐੱਨਜੀਸੀ ਦੇ ਵਸ਼ਿਸ਼ਟ ਅਤੇ ਐੱਸ1 ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ।


    ਪ੍ਰਧਾਨ ਮੰਤਰੀ ਕ੍ਰਿਸ਼ਨਪਟਨਮ ਵਿੱਚ ਭਾਰਤ ਪੈਟਰੋਲੀਅਮ ਕਾਰਪੋਰੇਸ਼ਨ ਲਿਮਿਟਡ (ਬੀਪੀਸੀਐੱਲ) ਦੇ ਨਵੇਂ ਟਰਮੀਨਲ ਦਾ ਨੀਂਹ ਪੱਥਰ ਰੱਖਣਗੇ।


    ਇਨ੍ਹਾਂ ਪ੍ਰੋਜੈਕਟਾਂ ਨਾਲ ਆਂਧਰਾ ਪ੍ਰਦੇਸ਼ ਅਤੇ ਗੁਆਂਢੀ ਰਾਜਾਂ ਵਿੱਚ ਗੈਸ ਅਧਾਰਤ ਉਦਯੋਗਿਕ ਇਕਾਈਆਂ ਨੂੰ ਪ੍ਰੋਤਸਾਹਨ ਮਿਲੇਗਾ।


    ਇਸ ਦੇ ਬਾਅਦ ਪ੍ਰਧਾਨ ਮੰਤਰੀ ਤਮਿਲ ਨਾਡੂ ਦੇ ਤਿਰੁੱਪੁਰ ਜਾਣਗੇ।


    ਪ੍ਰਧਾਨ ਮੰਤਰੀ ਤਮਿਲ ਨਾਡੂ ਵਿੱਚ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਤਮਿਲਨਾਡੂ ਦੇ ਤਿਰੁੱਪੁਰ ਸਥਿਤ ਪੇਰੂਮਨਾਲੁਰ ( Perumanallur ) ਪਿੰਡ ਵਿੱਚ ਵੱਖ-ਵੱਖ ਵਿਕਾਸ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ।


    ਉਹ ਤਿਰੁੱਪੁਰ ਵਿੱਚ ਈਐੱਸਆਈਸੀ ਹਸਪਤਾਲ ਦਾ ਨੀਂਹ ਪੱਥਰ ਰੱਖਣਗੇ। ਅਤਿ-ਆਧੁਨਿਕ ਤੇ 100 ਬਿਸਤਰਿਆਂ ਵਾਲਾ ਇਹ ਹਸਪਤਾਲ ਤਿਰੁੱਪੁਰ ਅਤੇ ਨਿਕਟਵਰਤੀ ਖੇਤਰਾਂ ਦੇ ਇੱਕ ਲੱਖ ਮਜ਼ਦੂਰਾਂ ਅਤੇ ਉਨ੍ਹਾਂ ਦੇ ਪਰਿਵਾਰਕ ਮੈਂਬਰਾਂ ਦੇ ਇਲਾਜ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰੇਗਾ।


    ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਤ੍ਰਿਚੀ ਹਵਾਈ ਅੱਡੇ ’ਤੇ ਇੱਕ ਨਵੇਂ ਏਕੀਕ੍ਰਿਤ ਭਵਨ ਅਤੇ ਚੇਨਈ ਹਵਾਈ ਅੱਡੇ ਦੇ ਆਧੁਨਿਕੀਕਰਨ ਦਾ ਨੀਂਹ ਪੱਥਰ ਰੱਖਣਗੇ।


    ਪ੍ਰਧਾਨ ਮੰਤਰੀ ਚੇਨੱਈ ਵਿੱਚ ਈਐੱਸਆਈਸੀ ਹਸਪਤਾਲ ਨੂੰ ਲੋਕਅਰਪਣ ਕਰਨਗੇ। ਆਧੁਨਿਕ ਸੁਵਿਧਾਵਾਂ ਵਾਲਾ ਇਹ 470 ਬਿਸਤਰਿਆਂ ਵਾਲਾ ਹਸਪਤਾਲ ਸਾਰੇ ਵਿਭਾਗਾਂ ਵਿੱਚ ਕੁਆਲਿਟੀ ਇਲਾਜ ਸੁਵਿਧਾਵਾਂ ਪ੍ਰਦਾਨ ਕਰੇਗਾ।


    ਇਸ ਅਵਸਰ ’ਤੇ ਬੀਪੀਸੀਐੱਲ ਦੇ ਐਨੋਰ ਤੱਟੀ ਟਰਮੀਨਲ ਨੂੰ ਵੀ ਲੋਕਅਰਪਣ ਕੀਤਾ ਜਾਵੇਗਾ।


    ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਚੇਨਈ ਪੋਰਟ ਤੋਂ ਚੇਨੱਈ ਪੈਟ੍ਰੋਲੀਅਮ ਕਾਰਪੋਰੇਸ਼ਨ ਲਿਮਿਟਡ (ਸੀਪੀਸੀਐੱਲ) ਦੀ ਮਨਾਲੀ ਰਿਫਾਈਨਰੀ ਤੱਕ ਨਵੀਂ ਕਰੂਡ ਆਇਲ ਪਾਈਪ ਲਾਈਨ ਦਾ ਉਦਘਾਟਨ ਕਰਨਗੇ। ਇਸ ਪਾਈਪ ਲਾਈਨ ਵਿੱਚ ਸੁਰੱਖਿਆ ਦੇ ਬਿਹਤਰ ਪ੍ਰਬੰਧ ਕੀਤੇ ਗਏ ਹਨ। ਇਹ ਤਮਿਲ ਨਾਡੂ ਅਤੇ ਗੁਆਂਢੀ ਰਾਜਾਂ ਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰੇਗਾ।


    ਪ੍ਰਧਾਨ ਮੰਤਰੀ ਚੇਨਈ ਮੈਟਰੋ ਦੇ ਏਜੀ-ਡੀਐੱਮਐੱਸ ਮੈਟਰੋ ਸਟੇਸ਼ਨ ਅਤੇ ਵਾਸ਼ਰਮੈਨਪੈੱਟ ਮੈਟਰੋ ਸਟੇਸ਼ਨ ਦਰਮਿਆਨ ਨਵੀਂ ਲਾਈਨ ਦਾ ਉਦਘਾਟਨ ਕਰਨਗੇ। ਇਹ ਨਵੀਂ ਲਾਈਨ 10 ਕਿਲੋਮੀਟਰ ਲੰਮੀ ਹੈ ਅਤੇ ਚੇਨਈ ਮੈਟਰੋ ਦੇ ਪਹਿਲੇ ਫੇਜ਼ ਦਾ ਹਿੱਸਾ ਹੈ।


    ਇਸ ਦੇ ਬਾਅਦ ਪ੍ਰਧਾਨ ਮੰਤਰੀ ਕਰਨਾਟਕ ਦੇ ਹੁਬਲੀ ਲਈ ਰਵਾਨਾ ਹੋਣਗੇ ।


    ਪ੍ਰਧਾਨ ਮੰਤਰੀ ਕਰਨਾਟਕ ਵਿੱਚ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਆਪਣੀ ਯਾਤਰਾ ਦੇ ਅੰਤਿਮ ਗੇੜ ਵਿੱਚ ਹੁਬਲੀ, ਕਰਨਾਟਕ ਪਹੁੰਚਣਗੇ। ਉਹ ਹੁਬਲੀ ਦੇ ਗੱਬੂਰ ਵਿੱਚ ਕਈ ਪ੍ਰੋਜੈਕਟਾਂ ਦਾ ਉਦਘਾਟਨ ਕਰਨਗੇ।


    ਪ੍ਰਧਾਨ ਮੰਤਰੀ ਭਾਰਤੀ ਟੈਕਨੋਲੋਜੀ ਸੰਸਥਾਨ, ਧਾਰਵਾੜ ਅਤੇ ਭਾਰਤੀ ਸੂਚਨਾ ਟੈਕਨੋਲੋਜੀ ਸੰਸਥਾਨ, ਧਾਰਵਾੜ ਦਾ ਨੀਂਹ ਪੱਥਰ ਰੱਖਣਗੇ।


    ਇਸ ਅਵਸਰ ’ਤੇ ਧਾਰਵਾੜ ਵਿੱਚ ਨਗਰ ਗੈਸ ਵੰਡ ਪ੍ਰੋਜੈਕਟ ਲੋਕਅਰਪਣ ਹੋਵੇਗਾ। ਸਰਕਾਰ ਨੇ ਪੂਰੇ ਦੇਸ਼ ਵਿੱਚ ਸਿਟੀ ਗੈਸ ਡਿਸਟ੍ਰੀਬਿਊਸ਼ਨ ਪ੍ਰੋਜੈਕਟ ਦੇ ਵਿਸਤਾਰ ’ਤੇ ਵਿਸ਼ੇਸ਼ ਜੋਰ ਦਿੱਤਾ ਹੈ ਤਾ ਕਿ ਲੋਕਾਂ ਨੂੰ ਸਵੱਛ ਈਂਧਣ ਉਪਲੱਬਧ ਹੋ ਸਕੇ।


    ਦੇਸ਼ ਦੀ ਊਰਜਾ ਸੁਰੱਖਿਆ ਸੁਨਿਸ਼ਚਿਤ ਕਰਨ ਲਈ ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ 1.5 ਐੱਮਐੱਮਟੀ ਸਮਰੱਥਾ ਵਾਲੀ ਮੰਗਲੌਰ ਰਣਨੀਤਕ ਪੈਟ੍ਰੋਲੀਅਮ ਰਿਜ਼ਰਵ (ਐੱਸਪੀਆਰ) ਸੁਵਿਧਾ ਅਤੇ ਆਈਐੱਸਪੀਆਰਐੱਲ ਦੀ 2.5 ਐੱਮਐੱਮਟੀ ਪਡੂਰ ਐੱਸਪੀਆਰ ਸੁਵਿਧਾ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ।


    18 ਕਿਲੋਮੀਟਰ ਲੰਮੇ ਚਿਕਜਾਜੁਰ-ਮਾਯਾਕੋਂਡਾ ਸੈਕਸ਼ਨ ਦਾ ਦੋਹਰੀਕਰਨ ਇੱਕ ਹੋਰ ਆਕਰਸ਼ਣ ਹੋਵੇਗਾ। ਇਹ ਸੈਕਸ਼ਨ 190 ਕਿਲੋਮੀਟਰ ਲੰਮੇ ਹੁਬਲੀ-ਚਿਕਜਾਜੁਰ ਦੋਹਰੀਕਰਨ ਪ੍ਰੋਜੈਕਟ ਦਾ ਹਿੱਸਾ ਹੈ ਅਤੇ ਦੱਖਣੀ-ਪੱਛਮੀ ਰੇਲਵੇ ਦੇ ਬੰਗਲੁਰੂ-ਹੁਬਲੀ ਰੇਲਮਾਰਗ ’ਤੇ ਸਥਿਤ ਹੈ। ਬੰਗਲੁਰੂ ਨੂੰ ਹੁਬਲੀ, ਗੋਆ, ਪੁਣੇ ਅਤੇ ਮੁੰਬਈ ਨਾਲ ਜੋੜਨ ਵਾਲੇ ਇਸ ਮਹੱਤਵਪੂਰਨ ਰੂਟ ਦੇ ਦੋਹਰੀਕਰਨ ਨਾਲ ਰੇਲਮਾਰਗ ਦੀ ਸਮਰੱਥਾ ਵਿੱਚ ਵਾਧਾ ਹੋਵੇਗਾ ਅਤੇ ਰੇਲਾਂ ਦੀ ਆਵਾਜਾਈ ਤੇਜ਼ ਹੋਵੇਗੀ।


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 346 ਕਿਲੋਮੀਟਰ ਲੰਮੀ ਹੌਸਪੈੱਟ-ਹੁਬਲੀ-ਵਾਸਕੋਡੀਗਾਮਾ ਰੇਲ ਲਾਈਨ ਦੇ ਬਿਜਲੀਕਰਨ ਕਾਰਜ ਦਾ ਉਦਘਾਟਨ ਕਰਨਗੇ। ਇਸ ਨਾਲ ਯਾਤਰਾ ਸਮੇਂ ਅਤੇ ਗ੍ਰੀਨ ਹਾਊਸ ਗੈਸ ਦੀ ਨਿਕਾਸੀ ਵਿੱਚ ਕਮੀ ਆਵੇਗੀ।


    ਸਾਰਿਆਂ ਲਈ ਆਵਾਸ ਦੀ ਪ੍ਰਤੀਬੱਧਤਾ ਤਹਿਤ ਪ੍ਰਧਾਨ ਮੰਤਰੀ ਸ਼੍ਰੀ ਮੋਦੀ ਧਾਰਵਾੜ ਵਿੱਚ ਪੀਐੱਮਏਵਾਈ (ਯੂ) ਤਹਿਤ ਬਣਾਏ 2384 ਆਵਾਸਾਂ ਦੇ ਈ-ਗ੍ਰਿਹ ਪ੍ਰਵੇਸ਼ ਦੇ ਸਾਖੀ ਬਣਨਗੇ।


    *****

    
    
    (Release ID: 1563859) Visitor Counter : 1