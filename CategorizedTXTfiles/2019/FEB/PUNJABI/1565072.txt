      ਜਲ ਸੰਸਾਧਨ,ਦਰਿਆ ਵਿਕਾਸ ਅਤੇ ਗੰਗਾ ਕਾਇਆ-ਕਲਪ ਮੰਤਰਾਲਾ

      ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ 17 ਫਰਵਰੀ ਨੂੰ ਪਟਨਾ ਰਿਵਰ ਫਰੰਟ ਲੋਕਾਂ ਨੂੰ ਸਮਰਪਿਤ ਕਰਨਗੇ
      Posted On: 15 FEB 2019 5:49PM by PIB Chandigarh


    Prime Minister Narendra Modi to dedicate Patna River front to people on 17th February
    
    PM will also lay the foundation stone for many sewerage infrastructure projects in Bihar


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ 17 ਫਰਵਰੀ ਨੂੰ ਪਟਨਾ ਰਿਵਰ ਫਰੰਟ ਲੋਕਾਂ ਨੂੰ ਸਮਰਪਿਤ ਕਰਨਗੇ
    ਪ੍ਰਧਾਨ ਮੰਤਰੀ ਬਿਹਾਰ ਵਿੱਚ ਸੀਵਰੇਜ ਬੁਨਿਆਦੀ ਢਾਂਚਾ ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਵੀ ਰੱਖਣਗੇ


    ਨਿਰਮਲ ਗੰਗਾ ਵੱਲ ਇੱਕ ਹੋਰ ਮਹੱਤਵਪੂਰਨ ਕਦਮ ਵਧਾਉਂਦਿਆਂ, ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਬਿਹਾਰ ਵਿੱਚ ਪਟਨਾ, ਬਾੜ੍ਹ ( Barh ), ਸੁਲਤਾਨ ਗੰਜ ਅਤੇ ਨੌਗੁਛੀਆ ( Nauguchia ) ਵਿੱਚ ਸੀਵਰੇਜ ਦੇ ਬੁਨਿਆਦੀ ਢਾਂਚਾ ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਰੱਖਣਗੇ। ਪ੍ਰਧਾਨ ਮੰਤਰੀ ਪਟਨਾ, ਵਿੱਚ ਗੰਗਾ ਨਦੀ ਦੇ ਮੁਹਾਨੇ ‘ਤੇ ਬਣਾਏ ਗਏ 16 ਨਵੇਂ ਘਾਟ, ਬਿਜਲੀ ਦੇ ਸ਼ਮਸ਼ਾਨ ਘਾਟ ( crematorium ), 50.9 ਕਿਲੋਮੀਟਰ ਲੰਬਾ ਸੈਰ ਕਰਨ ਦਾ ਸਥਾਨ, ਸਮੁਦਾਇਕ ਤੇ ਸੱਭਿਆਚਾਰਕ ਕੇਂਦਰ, ਆਡੀਓ ਵਿਜੂਅਲ ਥਿਏਟਰ ਅਤੇ ਇੱਕ ਵਾਤਾਵਰਣ ਕੇਂਦਰ ਵੀ ਲੋਕਾਂ ਨੂੰ ਸਮਰਪਿਤ ਕਰਨਗੇ। ਇਨ੍ਹਾਂ ਦੇ ਨਿਰਮਾਣ ‘ਤੇ 243.27 ਕਰੋੜ ਰੁਪਏ ਖਰਚ ਹੋਏ ਹਨ। ਮੁੱਖ ਸਮਾਰੋਹ 17 ਫਰਵਰੀ ਨੂੰ ਦਿਨ ਵਿੱਚ 11:00 ਵਜੇ ਬੇਗੂਸਰਾਏ ਵਿੱਚ ਹੋਵੇਗਾ।


    ਪ੍ਰਧਾਨ ਮੰਤਰੀ ਜਿਨ੍ਹਾਂ ਸੀਵਰੇਜ ਦੇ ਬੁਨਿਆਦੀ ਢਾਂਚਾ ਦਾ ਨੀਂਹ ਪੱਥਰ ਰੱਖਣਗੇ ਉਨ੍ਹਾਂ ਵਿੱਚ ਪਟਨਾ ਵਿੱਚ ਕਰਮਾਲਿਚਕ ( Karmalichak ) ਵਿੱਚ 96.54 ਕਿਲੋਮੀਟਰ ਲੰਬੇ ਸੀਵਰੇਜ ਨੈੱਟਵਰਕ ਅਤੇ ਸੀਵਰੇਜ ਪੰਪਿੰਗ ਸਟੇਸ਼ਨ, 11 ਐੱਮਐੱਲਟੀ ਸੀਵਰੇਜ ਟਰੀਟਮੈਂਟ ਪਲਾਂਟ, ਬਾੜ੍ਹ ਵਿੱਚ ਸੀਵਰੇਜ ਦੇ ਤਿੰਨ ਵੱਡੇ ਨਾਲਿਆਂ ਦਾ ਪਾਣੀ ਨਦੀ ਵਿੱਚ ਡਿੱਗਣ ਤੋਂ ਰੋਕਣ ਅਤੇ ਉਨ੍ਹਾਂ ਦੇ ਵਹਾਅ ਦਾ ਰਸਤਾ ਬਦਲਣ ਲਈ ਤਿੰਨ ਐੱਸਪੀਐੱਸ, ਸੁਲਤਾਨਗੰਜ ਵਿੱਚ 10 ਐੱਮਐੱਲਡੀ ਸਮਰੱਥਾ ਵਾਲਾ ਮਲਜਲ ਸੋਧ ਸੁਯੰਤਰ, 4 ਐੱਸਪੀਐੱਸ ਅਤੇ ਪੰਜ ਗੰਦੇ ਨਾਲਿਆਂ ਨੂੰ ਬੰਦ ਕਰਨ ਅਤੇ ਉਨ੍ਹਾਂ ਦੇ ਵਹਾਅ ਦਾ ਰਸਤਾ ਬਦਲਣ ਅਤੇ ਨੌਗੁਛੀਆ ( Nauguchia ) ਵਿੱਚ 9 ਐੱਮਐੱਲਡੀ ਸਮਰੱਥਾ ਵਾਲੇ ਸੀਵਰੇਜ ਟਰੀਟਮੈਂਟ ਪਲਾਂਟ, 6 ਐੱਸਪੀਐੱਸ ਅਤੇ 9 ਗੰਦੇ ਨਾਲਿਆਂ ਨੂੰ ਨਦੀ ਵਿੱਚ ਵਹਿਣ ਤੋਂ ਰੋਕਣ ਅਤੇ ਉਨ੍ਹਾਂ ਦਾ ਵਹਾਅ ਬਦਲਣ ਦੇ ਪ੍ਰੋਜੈਕਟ ਸ਼ਾਮਲ ਹਨ । ਇਨ੍ਹਾਂ ਪ੍ਰੋਜੈਕਟਾਂ ‘ਤੇ 452.24 ਕਰੋੜ ਰੁਪਏ ਦਾ ਖਰਚ ਆਵੇਗਾ। ਇਨ੍ਹਾਂ ਦੇ ਬਣਨ ਨਾਲ 6.7 ਕਰੋੜ ਲੀਟਰ ਗੰਦਾ ਪਾਣੀ ਗੰਗਾ ਨਦੀ ਵਿੱਚ ਗਿਰਨ ਤੋਂ ਰੋਕਿਆ ਜਾ ਸਕੇਗਾ।


    ****

    
    
    (Release ID: 1565072) Visitor Counter : 1