      ਪ੍ਰਧਾਨ ਮੰਤਰੀ ਦਫਤਰ

      ਮਹਾਰਾਸ਼ਟਰ ਦੇ ਧੁਲੇ ਵਿਖੇ ਕਈ ਵਿਕਾਸ ਪ੍ਰੋਜੈਕਟਾਂ ਤੋਂ ਪਰਦਾ ਹਟਾਉਣ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ
      Posted On: 16 FEB 2019 7:14PM by PIB Chandigarh


    Text of PM’s Speech at the unveiling of various development projects at Dhule, Maharashtra


    ਮਹਾਰਾਸ਼ਟਰ ਦੇ ਧੁਲੇ ਵਿਖੇ ਕਈ ਵਿਕਾਸ ਪ੍ਰੋਜੈਕਟਾਂ ਤੋਂ ਪਰਦਾ ਹਟਾਉਣ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ ਪਾਠ


    ਮੰਚ ‘ਤੇ ਵਿਰਾਜਮਾਨ ਮਹਾਰਾਸ਼ਟਰ ਦੇ ਰਾਜਪਾਲ ਸ਼੍ਰੀਮਾਨ ਵਿੱਦਿਆਸਾਗਰ ਜੀ, ਮੁੱਖ ਮੰਤਰੀ ਸ਼੍ਰੀ ਦੇਵੇਂਦਰ ਜੀ, ਮੰਤਰੀ ਮੰਡਲ ਦੇ ਮੇਰੇ ਸਾਥੀ ਨਿਤਿਨ ਜੀ, ਡਾ. ਸੁਭਾਸ਼ ਭਾਮਰੇ ਜੀ, ਰਾਜ ਸਰਕਾਰ ਵਿੱਚ ਮੰਤਰੀ ਗਿਰੀਸ਼ ਮਹਾਜਨ ਜੀ, ਜੈ ਕੁਮਾਰ ਰਾਵਲ ਜੀ, ਮੰਚ ‘ਤੇ ਹਾਜ਼ਰ ਹੋਰ ਸਾਰੇ ਮਹਾਨੁਭਵ ਅਤੇ ਇੱਥੇ ਵੱਡੀ ਸੰਖਿਆ ਵਿੱਚ ਮੈਨੂੰ ਅਸ਼ੀਰਵਾਦ ਦੇਣ ਲਈ ਆਏ ਹੋਏ ਮੇਰੇ ਪਿਆਰੇ ਭਾਈਓ ਅਤੇ ਭੈਣੋਂ, ਮੈਨੂੰ ਦੱਸਿਆ ਗਿਆ ਕਿ ਇੰਨੀ ਗਰਮੀ ਵਿੱਚ ਦੋ-ਦੋ, ਤਿੰਨ-ਤਿੰਨ ਘੰਟੇ ਤੋਂ ਤੁਸੀਂ ਲੋਕ ਆ ਕੇ ਬੈਠੇ ਹੋ। ਮੈਂ ਤੁਹਾਡੀ ਇਸ ਤਪੱਸਿਆ ਨੂੰ ਪ੍ਰਣਾਮ ਕਰਦਾ ਹਾਂ।


    ਸਾਥੀਓ, ਅੱਜ ਇੱਕ ਅਜਿਹੇ ਸਮੇਂ ‘ਤੇ ਮੈਂ ਤੁਹਾਡੇ ਸਾਰਿਆਂ ਦਰਮਿਆਨ ਆਇਆ ਹਾਂ। ਜਦੋਂ ਪੁਲਵਾਮਾ ਵਿੱਚ ਸਾਡੇ ਜਵਾਨਾਂ ‘ਤੇ ਆਤੰਕਵਾਦੀਆਂ ਦੇ ਹਮਲੇ ਨੂੰ ਲੈ ਕੇ ਦੇਸ਼ ਆਕ੍ਰੋਸ਼ਿਤ (ਗੁੱਸੇ ਵਿੱਚ) ਹੈ। ਇੱਕ ਪਾਸੇ ਦੇਸ਼ ਗੁੱਸੇ ਵਿੱਚ ਹੈ ਤਾਂ ਦੂਸਰੇ ਪਾਸੇ ਹਰ ਅੱਖ ਨਮ ਹੈ। ਮਹਾਰਾਸ਼ਟਰ ਦੀ ਮਿੱਟੀ ਨੇ ਵੀ ਸਪੂਤਾਂ ਨੂੰ ਖੋਇਆ ਹੈ। ਖਾਨਦੇਸ਼ ਦੀ ਧਰਤੀ ਨਾਲ ਦੇਸ਼ ਦੇ ਸਾਰੇ ਬਹਾਦਰ ਸਪੂਤਾਂ ਨੂੰ ਅਤੇ ਉਨ੍ਹਾਂ ਨੂੰ ਜਨਮ ਦੇਣ ਵਾਲੀ ਹਰ ਮਾਂ ਨੂੰ ਮੈਂ ਆਦਰਪੂਰਵਕ ਨਮਨ ਕਰਦਾ ਹਾਂ।


    ਸਾਥੀਓ, ਸਾਡੇ ਸ਼ਹੀਦਾਂ ਨੇ, ਸਾਡੇ ਜਵਾਨਾਂ ਨੇ ਹਮੇਸ਼ਾ ਤੋਂ ਦੇਸ਼ ਨੂੰ ਨਿਰਸੁਆਰਥ ਭਾਵ ਨਾਲ ਆਪਣੀਆਂ ਸੇਵਾਵਾਂ ਦਿੱਤੀਆਂ ਹਨ। ਉਹ ਕੁਝ ਨਹੀਂ ਕਹਿੰਦੇ ਬਸ ਡਟੇ ਰਹਿੰਦੇ ਹਨ। ਇੱਕ ਦੇਸ਼ ਦੇ ਨਾਤੇ ਸਾਡਾ ਕੰਮ ਇੱਥੋਂ ਹੀ ਸ਼ੁਰੂ ਹੁੰਦਾ ਹੈ। ਜਿਨ੍ਹਾਂ ਨੇ ਆਪਣਾ ਸਭ ਕੁਝ ਨਿਛਾਵਰ ਕਰ ਦਿੱਤਾ ਉਨ੍ਹਾਂ ਦੇ ਪਰਿਵਾਰ ਦੇ ਨਾਲ ਅਸੀਂ ਹਮੇਸ਼ਾ ਖੜ੍ਹੇ ਰਹਾਂਗੇ। ਸਰਕਾਰ ਦੀ ਪ੍ਰਸ਼ਾਸਨ ਦੀ ਤਾਂ ਇਹ ਜ਼ਿੰਮੇਵਾਰੀ ਹੈ, ਲੇਕਿਨ ਇੱਕ ਨਾਗਰਿਕ ਦੇ ਤੌਰ ‘ਤੇ ਵੀ ਸਾਡੀ ਬਹੁਤ ਵੱਡੀ ਜ਼ਿੰਮੇਵਾਰੀ ਹੈ।


    ਸਾਥੀਓ, ਇਹ ਸੰਜਮ ਦਾ ਸਮਾਂ ਹੈ, ਸੰਵੇਦਨਸ਼ੀਲਤਾ ਦਾ ਸਮਾਂ ਹੈ, ਇਹ ਸੋਗ ਦਾ ਸਮਾਂ ਹੈ, ਲੇਕਿਨ ਹਰ ਪਰਿਵਾਰ ਨੂੰ ਮੈਂ ਇਹ ਭਰੋਸਾ ਦਿੰਦਾ ਹਾਂ, ਉਨ੍ਹਾਂ ਦੇ ਪਰਿਵਾਰਾਂ ਨੇ ਜੋ ਸੱਜਣ ਖੋਇਆ ਹੈ, ਤੁਹਾਡੀਆਂ ਅੱਖਾਂ ਵਿੱਚ ਜੋ ਹੰਝੂ ਹਨ, ਉਨ੍ਹਾਂ ਹੰਝੂਆਂ ਦਾ ਪੂਰਾ-ਪੂਰਾ ਜਵਾਬ ਲਿਆ ਜਾਵੇਗਾ। ਭਾਰਤ ਨਵੀਂ ਰੀਤੀ ਅਤੇ ਨਵੀਂ ਨੀਤੀ ਦਾ ਦੇਸ਼ ਹੈ। ਇਹ ਹੁਣ ਦੁਨੀਆ ਵੀ ਅਨੁਭਵ ਕਰੇਗੀ।


    ਸਾਡੇ ਬਹਾਦਰ ਸੁਰੱਖਿਆ ਬਲ, ਬੰਦੂਕ ਚਲਾਉਣ ਵਾਲਾ ਹੋਵੇ ਜਾਂ ਬੰਦੂਕ ਫੜਨ ਵਾਲਾ ਹੋਵੇ, ਬੰਬ ਦਾਗਣ ਵਾਲਾ ਹੋਵੇ ਜਾਂ ਫਿਰ ਬੰਬ ਦੇਣ ਵਾਲਾ ਹੋਵੇ, ਕਿਸੇ ਨੂੰ ਚੈਨ ਨਾਲ ਸੌਣ ਨਹੀਂ ਦੇਵਾਂਗੇ। ਭਾਰਤ ਦੀ ਇਹ ਨੀਤੀ ਰਹੀ ਹੈ ਕਿ ਅਸੀਂ ਕਿਸੇ ਨੂੰ ਛੱਡਦੇ ਨਹੀਂ ਲੇਕਿਨ ਮੈਂ ਫਿਰ ਸਾਫ ਕਰ ਦੇਵਾਂ ਕਿ ਨਵੇਂ ਭਾਰਤ ਨੂੰ ਕਿਸੇ ਨੇ ਛੇੜਿਆਂ ਤਾਂ ਉਹ ਛੇੜਦਾ ਵੀ ਨਹੀਂ ਹੈ। ਇਹ ਸਾਡੇ ਸੁਰੱਖਿਆ ਬਲਾਂ ਨੇ ਪਹਿਲਾਂ ਵੀ ਕਰ ਦਿਖਾਇਆ ਹੈ ਅਤੇ ਹੁਣ ਵੀ ਕੋਈ ਕਸਰ ਛੱਡੀ ਨਹੀਂ ਜਾਵੇਗੀ।


    ਭਾਈਓ ਅਤੇ ਭੈਣੋਂ, ਦੇਸ਼ ਦੀ ਸੁਰੱਖਿਆ ਹੋਵੇ ਜਾਂ ਫਿਰ ਦੇਸ਼ ਦੇ ਸਧਾਰਨ ਜਨ ਦਾ ਜਾਵਨ ਅਸਾਨ ਬਣਾਉਣ ਦਾ ਯਤਨ। ਸਰਕਾਰ ਨਿਰੰਤਰ ਆਪਣਾ ਕੰਮ ਕਰ ਰਹੀ ਹੈ। ਅੱਜ ਧੁਲੇ ਦੇ ਵਿਕਾਸ ਦੇ ਨਾਲ ਜੁੜੀ ਹਜ਼ਾਰਾਂ ਕਰੋੜ ਦੇ ਪ੍ਰੋਜੈਕਟਾਂ ਨੂੰ ਲੋਕਅਰਪਣ ਕੀਤਾ ਗਿਆ ਅਤੇ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਧੁਲੇ ਸ਼ਹਿਰ ਵਿੱਚ ਪਾਣੀ ਅਤੇ ਸੀਵਰ ਨਾਲ ਜੁੜੇ ਪ੍ਰੋਜੈਕਟਾਂ ਹੋਣ, ਕਿਸਾਨਾਂ ਦੇ ਲਈ ਸਿੰਚਾਈ ਨਾਲ ਜੁੜੇ ਪ੍ਰੋਜੈਕਟ ਹੋਣ ਫਿਰ ਧੁਲੇ ਦੀ ਕਨੈਕਟੀਵਿਟੀ ਨਾਲ ਜੁੜੇ ਪ੍ਰੋਜੈਕਟ ਵਿੱਚ ਤੁਹਾਨੂੰ ਸਾਰਿਆਂ ਨੂੰ ਇਨ੍ਹਾਂ ਅਨੇਕ ਯੋਜਨਾਵਾਂ ਦੇ ਲਈ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਭਾਈਓ ਅਤੇ ਭੈਣੋਂ, ਧੁਲੇ ਦੇ ਪਾਸ ਦੇਸ਼ ਦਾ ਇੱਕ ਮਹੱਤਵਪੂਰਨ ਉਦਯੋਗਿਕ ਨਗਰ ਬਣਨ ਦੀ ਪੂਰੀ ਸੰਭਾਵਨਾ ਹੈ। ਇਹ ਅਜਿਹੀ ਜਗਾ ‘ਤੇ ਸਥਿਤ ਹੈ ਜਿੱਥੋਂ ਦੇਸ਼ ਦੇ ਅਲੱਗ-ਅਲੱਗ ਸ਼ਹਿਰਾਂ ਵਿੱਚ ਵਪਾਰ ਦੀਆਂ ਅਨੇਕ ਸੰਭਾਵਨਾਵਾਂ ਹਨ। ਜਿੱਥੋਂ ਕਈ ਵੱਡੇ-ਵੱਡੇ National Highway ਲੰਘਦੇ ਹਨ ਅੱਜ ਇਸ ਕਨੈਕਟੀਵਿਟੀ ਨੂੰ ਅਸੀਂ ਹੋਰ ਸਸ਼ਕਤ ਕਰਦੇ ਹੋਏ ਦੋ ਨਵੀਆਂ ਰੇਲ ਲਾਈਨਾਂ ਦਾ ਨੀਂਹ ਪੱਥਰ ਰੱਖਿਆ ਹੈ। ਇੱਕ ਰੇਲ ਲਾਈਨ ਦੇ ਚੌੜੀਕਰਨ ਅਤੇ ਬਿਜਲੀਕਰਨ ਦਾ ਵੀ ਕੰਮ ਪੂਰਾ ਕੀਤਾ ਗਿਆ ਹੈ। ਇਸ ਦੇ ਇਲਾਵਾ ਤਿੰਨ ਨਵੀਂਆਂ ਟ੍ਰੇਨਾਂ ਨੂੰ ਵੀ ਅੱਜ ਹਰੀ ਝੰਡੀ ਦਿਖਾਈ ਗਈ ਹੈ।


    ਇੱਥੇ ਆਪ ਲੋਕ ਸ਼ਾਇਦ ਹੀ ਕੋਈ ਪਰਿਵਾਰ ਹੋਵੇਗਾ ਜਿਸ ਦੇ ਨਾਲ-ਨਾਲ ਸੂਰਤ ਦੇ ਨਾਲ ਆਉਣ-ਜਾਣ ਦਾ ਸਬੰਧ ਨਾ ਰਿਹਾ ਹੋਵੇ। ਹਰ ਕਿਸੇ ਦਾ ਸੂਰਤ ਨਾਲ ਨਾਤਾ ਰਿਹਾ ਹੈ। ਸ਼ਹਿਰ ਤੋਂ ਆਉਣਾ-ਜਾਣਾ, ਅੱਜ ਤੋਂ 25 ਸਾਲ ਪਹਿਲਾਂ ਦਾ ਜੋ ਸੂਰਤ ਸੀ ਉਸ ਨੂੰ ਯਾਦ ਕਰੋ। ਅੱਜ ਤੋਂ 25-30 ਸਾਲ ਮਹਿਲਾ ਦਾ ਜੋ ਸੂਰਤ ਸੀ ਉਸ ਨੂੰ ਯਾਦ ਕਰੋ 25-30 ਸਾਲ ਦਾ ਸੂਰਤ ਅੱਜ ਕਿੱਥੋਂ ਤੋਂ ਕਿੱਥੇ ਪਹੁੰਚ ਗਿਆ। ਮੈਂ ਧੁਲੇਵਾਸੀਆਂ ਨੂੰ ਕਹਿੰਦਾ ਹਾਂ, ਮੈਂ ਆਪਣੀਆਂ ਅੱਖਾਂ ਦੇ ਸਾਹਮਣੇ 30 ਸਾਲ ਬਾਅਦ ਦਾ ਧੁਲੇ ਦੇਖ ਰਿਹਾ ਹਾਂ। ਅਤੇ ਇਹ ਮੇਰੇ ਸ਼ਬਦ ਲਿਖ ਕੇ ਰੱਖੋ, ਹਰ ਧੁਲੇਵਾਸੀ ਲਿਖ ਕੇ ਰੱਖੋ। ਅੱਜ ਤੋਂ 30 ਸਾਲ ਬਾਅਦ ਇਹ ਧੁਲੇ ਸੂਰਤ ਦਾ ਮੁਕਾਬਲਾ ਕਰਦਾ ਹੋਵੇਗਾ ਇਹ ਲਿਖ ਕੇ ਰੱਖੋ ਤੁਸੀਂ। ਇੰਨੀ ਤਾਕਤ ਹੈ ਅਤੇ ਅੱਜ ਅਸੀਂ ਜੋ ਬੀਜ ਬੀਜੇ ਹਨ, ਇਹ 30 ਸਾਲ ਦੇ ਅੰਦਰ-ਅੰਦਰ ਵਿਕਾਸ ਦੇ ਅਜਿਹੇ ਵਟ ਬਿਰਖ ਬਣ ਜਾਣਗੇ ਕਿ ਧੁਲੇ ਸੂਰਤ ਦੇ ਮੁਕਾਬਲੇ ਦੀ ਤਾਕਤ ਨਾਲ ਖੜ੍ਹਾ ਹੋ ਗਿਆ ਹੋਵੇਗਾ ਅਤੇ ਮੇਰੇ ਲਈ ਉਹ ਵੱਡੇ ਮਾਣ ਦੀ ਗੱਲ ਹੋਵੇਗੀ।


    ਤੁਹਾਡੇ ਧੁਲੇਵਾਸੀਆਂ ਵਿੱਚ, ਤੁਹਾਨੂੰ ਵਿਸ਼ਵਾਸ ਹੈ ਕੀ? ਧੁਲੇ ਅੱਗੇ ਵਧ ਸਕਦਾ ਹੈ, ਧੁਲੇ ਸੂਰਤ ਬਣ ਸਕਦਾ ਹੈ, ਤੁਹਾਡੇ ਵਿੱਚ ਵਧਾਉਣ ਦੇ ਸੰਕਲਪ ਦੇ ਨਾਲ ਅੱਗੇ ਵਧਣਗੇ। ਭਾਵੀ 30 ਸਾਲ ਦੀ ਯੋਜਨਾ ਬਣਾ ਕੇ ਚੱਲੋਗੇ। ਜੇਕਰ ਤੁਸੀਂ ਚਲਣ ਨੂੰ ਤਿਆਰ ਹੋ ਤਾਂ ਮੈਂ ਵੀ ਕਦਮ ਨਾਲ ਕਦਮ ਮਿਲਾ ਕੇ ਤੁਹਾਡੇ ਨਾਲ ਚਲਣ ਲਈ ਤਿਆਰ ਹਾਂ।


    ਸਾਥੀਓ, ਅੱਜ ਧੁਲੇ ਨਾਲ ਨਰਦਾਨਾ ਨੂੰ ਜੋੜਨ ਵਾਲੀ ਰੇਲਵੇ ਲਾਈਨ ਦੇ ਪਹਿਲੇ ਫੇਜ਼ ਦੇ ਕੰਮ ਦੀ ਸ਼ੁਰੂਆਤ ਹੋਈ ਹੈ। ਭਵਿੱਖ ਵਿੱਚ ਇਹੀ ਲਾਈਨ ਮਨਵਾੜ ਨੂੰ ਇੰਦੌਰ ਨਾਲ ਜੋੜਨ ਵਿੱਚ ਮਦਦ ਕਰਨ ਵਾਲੀ ਹੈ। ਇਸ ਪੂਰੇ ਪ੍ਰੋਜੈਕਟ ‘ਤੇ ਕਰੀਬ ਨੌ ਹਜ਼ਾਰ ਕਰੋੜ ਰੁਪਏ ਖਰਚ ਹੋਣ ਦਾ ਅਨੁਮਾਨ ਹੈ। ਮਨਵਾੜ ਇੰਦੌਰ ਰੇਲ ਲਾਈਨ ਦੇ ਬਣ ਜਾਣ ‘ਤੇ ਇਸ ਦਾ ਫਾਇਦਾ ਇੰਦੌਰ ਅਤੇ ਮੁੰਬਈ ਦੇ ਨਾਲ-ਨਾਲ ਪੂਰੇ ਦੇਸ਼ ਨੂੰ ਹੋਣ ਵਾਲਾ ਹੈ।


    ਸਾਥੀਓ, ਇਸ ਦੇ ਇਲਾਵਾ ਅੱਜ ਮਨਵਾੜ ਨੂੰ ਜਲਗਾਓਂ ਨਾਲ ਜੋੜਨ ਵਾਲੀ ਨਵੀਂ ਰੇਲ ਲਾਈਨ ਦਾ ਵੀ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇਸ ਦੇ ਪੂਰਾ ਹੋਣ ‘ਤੇ ਲੋਕਾਂ ਦੀ ਸੁਵਿਧਾ ਤਾਂ ਵਧੇਗੀ ਹੀ, ਨੌਜਵਾਨਾਂ ਦੇ ਲਈ ਰੋਜ਼ਗਾਰ ਦੇ ਨਵੇਂ ਅਵਸਰ ਵੀ ਉਪਲੱਬਧ ਹੋਣਗੇ।


    ਸਾਥੀਓ, ਕਰੀਬ ਇੱਕ ਦਹਾਕੇ ਪਹਿਲਾਂ ਉਧਨਾ ਜਲਗਾਓਂ ਰੇਲ ਲਾਈਨ ਦੇ ਚੌੜੀਕਰਨ ਦੀ ਫਾਈਲ ਸ਼ੁਰੂ ਹੋਈ ਸੀ। ਜਿਸ ਨੂੰ ਹੁਣ ਜਾ ਕੇ ਪੂਰਾ ਕੀਤਾ ਜਾ ਸਕਿਆ ਹੈ। ਇਸ ਲਾਈਨ ਦੇ ਦੋਹਰੀਕਰਨ ਦਾ ਕੰਮ ਪੂਰਾ ਹੋ ਚੁੱਕਾ ਹੈ ਅਤੇ ਨਾਲ ਹੀ ਇਸ ਦਾ ਬਿਜਲੀਕਰਨ ਵੀ ਕੀਤਾ ਗਿਆ ਹੈ। ਅੱਜ ਇਹ ਲਾਈਨ ਰਾਸ਼ਟਰ ਨੂੰ ਸਮਰਪਿਤ ਕੀਤੀ ਗਈ ਹੈ।


    ਸਾਥੀਓ, ਇਸ ਰੂਟ ਦਾ ਪਹਿਲਾ ਫਾਇਦਾ ਤਾਂ ਇਹ ਹੋਇਆ ਹੈ ਕਿ ਤੁਹਾਨੂੰ ਅੱਜ ਹੀ ਉਧਨਾ-ਨੰਦੂਰਬਾਰ ਅਤੇ ਉਧਨਾ-ਪਾਲਸੀ ‘ਤੇ ਦੋ ਨਵੀਆਂ ਟ੍ਰੇਨਾਂ ਮਿਲ ਚੁੱਕੀਆਂ ਹਨ। ਦੋਵੇਂ ਟ੍ਰੇਨਾਂ ਨੂੰ ਥੋੜ੍ਹੀ ਦੇਰ ਪਹਿਲਾਂ ਹੀ ਹਰੀ ਝੰਡੀ ਦਿਖਾਈ ਗਈ ਅਤੇ ਉਹ ਚਲ ਪਈਆਂ। ਇਸ ਸਮੇਂ ਉਧਨਾ ਤੋਂ ਵੀ ਸਾਡੇ ਸਾਥੀ ਟੈਕਨੋਲੋਜੀ ਦੇ ਮਾਧਿਅਮ ਨਾਲ ਜੁੜੇ ਹੋਏ ਹਨ।


    ਮੈਂ ਇੱਥੇ ਧੁਲੇ ਤੋਂ ਆਪਣੇ ਉਨ੍ਹਾਂ ਸਾਥੀਆਂ ਨੂੰ ਵੀ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ ਉੱਥੇ ਵੀ ਇਸੇ ਤਰ੍ਹਾਂ ਦਾ ਵੱਡਾ ਜਮਾਵੜਾ ਹੋਇਆ ਹੈ। ਸਾਡੇ ਰੇਲ ਰਾਜ ਮੰਤਰੀ ਉੱਥੇ ਮੌਜੂਦ ਹਨ। ਸ਼੍ਰੀਮਾਨ ਰਾਜੇਨ ਗੋਹਾਈ ਜੀ, ਸਾਥੀਓ ਇਨ੍ਹਾਂ ਦੇ ਇਲਾਵਾ ਭੁਸਾਵਲ ਤੋਂ ਬਾਂਦ੍ਰਾ ਤੱਕ ਚਲਣ ਵਾਲੀ ਖਾਂਦੇਸ਼ ਐਕਸਪ੍ਰੈੱਸ ਟ੍ਰੇਨ ਨਾਲ ਮੁੰਬਈ ਅਤੇ ਸੂਰਤ ਤੋਂ ਧੁਲੇ ਦੀ ਕਨੈਕਟੀਵਿਟੀ ਹੋਰ ਮਜ਼ਬੂਤ ਹੋਵੇਗੀ।


    ਭਾਈਓ ਅਤੇ ਭੈਣੋਂ ਇੱਥੋਂ ਦਾ ਇੱਕ ਮਹੱਤਵਪੂਰਨ ਵਿਸ਼ਾ ਹੈ- ਪਾਣੀ, ਤਾਪੀ ਨਦੀ ਦੀ ਜਲਧਾਰਾ ਜਿਸ ਧੁਲੇ ਤੋਂ ਹੋ ਕੇ ਵਹਿੰਦੀ ਹੈ ਉਹ ਲੰਬੇ ਸਮੇਂ ਤੋਂ ਪਾਣੀ ਲਈ ਤਰਸਦਾ ਰਿਹਾ ਹੈ। ਪੀਣ ਦੇ ਪਾਣੀ ਅਤੇ ਸਿੰਚਾਈ ਦੇ ਲਈ ਪਾਣੀ ਦੋਵਾਂ ਚੁਣੌਤੀਆਂ ਨੂੰ ਘੱਟ ਕਰਨ ਲਈ ਅੱਜ ਬਹੁਤ ਵੱਡਾ ਯਤਨ ਹੋਇਆ ਹੈ। ਵਿਸ਼ੇਸ਼ ਕਰਕੇ ਧੁਲੇ ਸ਼ਹਿਰ ਵਿੱਚ ਪੀਣ ਦੇ ਪਾਣੀ ਦੀ ਸਮੱਸਿਆ ਨੂੰ ਹੱਲ ਕਰਨ ਲਈ ਕੇਂਦਰ ਸਰਕਾਰ ਨੇ AMRUT ਯੋਜਨਾ ਦੇ ਤਹਿਤ ਇੱਕ ਪ੍ਰੋਜੈਕਟ ਸ਼ੁਰੂ ਕੀਤਾ ਹੈ। ਇਸ ਦੇ ਇਲਾਵਾ ਇੱਥੇ ਜੋ ਸੀਵਰ ਸਿਸਟਮ ਬਣਨ ਵਾਲਾ ਹੈ ਉਸ ਨਾਲ ਵੀ ਸ਼ਹਿਰ ਨੂੰ ਸਵੱਛ ਰੱਖਣ ਵਿੱਚ ਮਦਦ ਮਿਲੇਗੀ।


    ਭਾਈਓ ਅਤੇ ਭੈਣੋਂ ਧੁਲੇ ਸਹਿਤ ਮਹਾਰਾਸ਼ਟਰ ਅਤੇ ਦੇਸ਼ ਦੇ ਅਨੇਕ ਹਿੱਸਿਆਂ ਵਿੱਚ ਸਿੰਚਾਈ ਦੀ ਸਥਿਤੀ ਵਿੱਚ ਸੁਧਾਰ ਦੇ ਲਈ ਪ੍ਰਧਾਨ ਮੰਤਰੀ ਕ੍ਰਿਸ਼ੀ ਸਿੰਚਾਈ ਯੋਜਨਾ ਬਣਾਈ ਗਈ। ਇਸ ਯੋਜਨਾ ਦੇ ਤਹਿਤ ਲੰਬੇ ਸਮੇਂ ਤੋਂ ਲਟਕੇ 99ਵੇਂ ਸਿੰਚਾਈ ਪ੍ਰੋਜੈਕਟਾਂ ਦੇ ਉੱਪਰ ਕੰਮ ਕੀਤਾ ਗਿਆ। ਜਿਨ੍ਹਾਂ ਵਿੱਚੋਂ 26 ਪ੍ਰੋਜੈਕਟ ਸਿਰਫ ਮਹਾਰਾਸ਼ਟਰ ਦੇ ਹਨ।


    ਭਾਈਓ ਅਤੇ ਭੈਮੋਂ, ਅੱਜ ਜਿਸ ਲੋਅਰ ਪਨਜਾਰਾ ਸਿੰਚਾਈ ਪ੍ਰੋਜੈਕਟ ਦਾ ਲੋਕਅਰਪਣ ਕੀਤਾ ਗਿਆ ਹੈ। ਉਹ ਇਨ੍ਹਾਂ 26 ਪ੍ਰੋਜੈਕਟਸ ਵਿੱਚੋਂ ਇੱਕ ਸੀ। ਇਸ ‘ਤੇ 35 ਸਾਲ ਪਹਿਲਾਂ ਕੰਮ ਸ਼ੁਰੂ ਹੋਇਆ ਸੀ ਅਤੇ ਤਦ ਇਸ ਨੂੰ 21 ਕਰੋੜ ਰੁਪਏ ਵਿੱਚ ਤਿਆਰ ਹੋਣਾ ਸੀ। ਅੱਜ ਇਹ ਪ੍ਰੋਜੈਕਟ ਸਾਢੇ ਪੰਜ ਸੌ ਕਰੋੜ ਤੋਂ ਜ਼ਿਆਦਾ ਖਰਚ ਕਰਕੇ ਪੂਰਾ ਕਰ ਦਿੱਤਾ ਗਿਆ ਹੈ।


    ਸਾਥੀਓ, ਮਹਾਰਾਸ਼ਟਰ ਵਿੱਚ ਪਾਣੀ ਦੀ ਕਮੀ ਅਤੇ ਇਸ ਨਾਲ ਹੋਣ ਵਾਲੇ ਸੋਕੇ ਤੋਂ ਮੁਕਤੀ ਦਿਵਾਉਣ ਦੇ ਲਈ ਕੇਂਦਰ ਸਰਕਾਰ ਹਰ ਸੰਭਵ ਯਤਨ ਕਰ ਰਹੀ ਹੈ। ਮਰਾਠਵਾੜਾ, ਬੀੜ ਅਤੇ ਮਹਾਰਾਸ਼ਟਰ ਦੇ ਦੂਸਰੇ ਸੋਕਾਗ੍ਰਸਤ ਇਲਾਕਿਆਂ ਦੇ ਲਈ ਵੀ 91ਵੇਂ ਸਿੰਚਾਈ ਪ੍ਰੋਜੈਕਟਾਂ ਨੂੰ ਵਿਸ਼ੇਸ਼ ਰੂਪ ਤੋਂ ਪ੍ਰਵਾਨਗੀ ਦਿੱਤੀ ਗਈ ਹੈ। ਲਗਭਗ 14 ਹਜ਼ਾਰ ਕਰੋੜ ਦੇ ਇਨ੍ਹਾਂ ਪ੍ਰੋਜੈਕਟਾਂ ਨੂੰ ਸਮਾਂ ਸੀਮਾ ਦੇ ਅੰਦਰ ਪੂਰਾ ਕਰਨ ਦੇ ਲਈ ਸਰਕਾਰ ਯਤਨ ਕਰ ਰਹੀ ਹੈ। ਜਦੋਂ ਇਹ ਪ੍ਰੋਜੈਕਟ ਪੂਰੇ ਹੋ ਜਾਣਗੇ ਤਾਂ ਇਨ੍ਹਾਂ ਨਾਲ ਪੌਣੇ ਚਾਰ ਲੱਖ ਹੈਕਟੇਅਰ ਤੋਂ ਵੀ ਜ਼ਿਆਦਾ ਭੂਮੀ ਨੂੰ ਸਿੰਚਾਈ ਦੇ ਦਾਇਰੇ ਵਿੱਚ ਲਿਆਂਦਾ ਜਾ ਸਕੇਗਾ।


    ਭਾਈਓ ਅਤੇ ਭੈਣੋਂ, ਸਿੰਚਾਈ ਅਤੇ ਰੇਲ ਦੇ ਇਨ੍ਹਾਂ ਪ੍ਰੋਜੈਕਟਾਂ ਨੂੰ ਜ਼ਮੀਨ ‘ਤੇ ਉਤਾਰਨ ਵਿੱਚ ਤੁਹਾਡੇ ਅਤੇ ਸਾਂਸਦ ਅਤੇ ਮੰਤਰੀ ਮੰਡਲ ਵਿੱਚ ਮੇਰੇ ਸਹਿਯੋਗੀ ਡਾ. ਸੁਭਾਸ਼ ਭਾਮਰੇ ਜੀ ਦਾ ਬਹੁਤ ਵੱਡਾ ਯੋਗਦਾਨ ਹੈ। ਉਹ ਜਦੋਂ ਵੀ ਮੈਨੂੰ ਮਿਲਦੇ ਸਨ। ਇੱਥੋਂ ਦੇ ਸੋਕਾਗ੍ਰਸਤ ਇਲਾਕਿਆਂ ਦੀ ਚਿੰਤਾ ਹਰ ਵਾਰ ਉਨ੍ਹਾਂ ਦੀਆਂ ਬਾਤਾਂ ਵਿੱਚ ਝਲਕਦੀ ਰਹੀ ਹੈ। ਸੁਲਵਾੜੇ ਜਾਮਫਲ ਕਾਨੂਲੀ ਸਿੰਚਾਈ ਯੋਜਨਾ ਦੇ ਲਈ ਉਹ ਲਗਾਤਾਰ ਪਿੱਛੇ ਲਗੇ ਰਹਿੰਦੇ ਸਨ।


    ਇਸ ਪ੍ਰੋਜੈਕਟ ਨੂੰ ਲੈ ਕੇ ਪਿਛਲੇ ਦੋ ਦਹਾਕਿਆਂ ਤੋਂ ਸਿਰਫ ਗੱਲਾਂ ਚਲ ਰਹੀਆਂ ਸਨ। 24 ਸੌ ਕਰੋੜ ਰੁਪਏ ਤੋਂ ਜ਼ਿਆਦਾ ਦੀ ਲਾਗਤ ਦੇ ਪ੍ਰੋਜੈਕਟ ਦਾ ਅੱਜ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇਸ ਪ੍ਰੋਜੈਕਟ ਵਿੱਚ ਤਾਪੀ ਨਦੀ ਤੋਂ ਪਾਣੀ ਲਿਆ ਕੇ ਇੱਥੋਂ ਦੇ ਅਨੇਕ ਪਿੰਡਾਂ ਨੂੰ ਸਿੰਚਾਈ ਦੇ ਦਾਇਰੇ ਵਿੱਚ ਲਿਆਂਦਾ ਜਾਵੇਗਾ। ਜਿਸ ਦਾ ਫਾਇਦਾ ਹਜ਼ਾਰਾਂ ਕਿਸਾਨਾਂ ਨੂੰ ਮਿਲੇਗਾ।


    ਸਾਥੀਓ, ਕਿਸਾਨਾਂ ਨੂੰ ਸਿੰਚਾਈ ਨਾਲ ਜੋੜਨਾ ਹੋਵੇ ਜਾਂ ਫਿਰ ਸੋਕੇ ਜਾਂ ਹੜ੍ਹ ਦੇ ਕਾਰਨ ਹੋਣ ਵਾਲੇ ਨੁਕਸਾਨ ਤੋਂ ਬਚਾਉਣਾ ਹੋਵੇ, ਕੇਂਦਰ ਸਰਕਾਰ ਨੇ ਸਾਫ ਨੀਯਤ ਦੇ ਨਾਲ ਕਿਸਾਨ ਹਿਤ ਵਿੱਚ ਕੰਮ ਕੀਤਾ ਹੈ।


    ਭਾਈਓ ਅਤੇ ਭੈਣੋਂ, ਕਿਸਾਨਾਂ ਅਤੇ ਪਸ਼ੂਪਾਲਕਾਂ ਨੂੰ ਸਸ਼ਕਤ ਕਰਨ ਲਈ ਇਸ ਬਜਟ ਵਿੱਚ ਵੀ ਕੇਂਦਰ ਸਰਕਾਰ ਨੇ ਵੱਡੀਆਂ ਯੋਜਨਾਵਾਂ ਦਾ ਐਲਾਨ ਕੀਤਾ ਹੈ। ਪ੍ਰਧਾਨ ਮੰਤਰੀ ਕਿਸਾਨ ਸਨਮਾਨ ਨਿਧੀ ਨਾਲ ਅਜਿਹੇ ਕਿਸਾਨਾਂ ਨੂੰ ਜਿਨ੍ਹਾਂ ਪਾਸ ਪੰਜ ਏਕੜ ਤੋਂ ਘੱਟ ਜ਼ਮੀਨ ਹੈ ਉਨ੍ਹਾਂ ਦੇ ਬੈਂਕ ਖਾਤਿਆਂ ਵਿੱਚ ਹਰ ਸਾਲ ਕੇਂਦਰ ਸਰਕਾਰ ਛੇ ਹਜ਼ਾਰ ਰੁਪਏ ਜਮਾ ਕਰੇਗੀ। ਇਸ ਨਾਲ ਮੇਰੇ ਕਿਸਾਨਾਂ ਨੂੰ ਸਮੇਂ ‘ਤੇ ਖਾਦ ਖਰਦੀਣ, ਬੀਜ ਖਰੀਦਣ, ਕੀਟਨਾਸ਼ਕ ਖਰੀਦਣ ਵਿੱਚ ਮਦਦ ਮਿਲੇਗੀ। ਸ਼ਾਹੂਕਾਰਾਂ ਤੋਂ ਉਨ੍ਹਾਂ ਨੂੰ ਵਿਆਜ ‘ਤੇ ਪੈਸਾ ਨਹੀਂ ਲੈਣਾ ਪਵੇਗਾ।


    ਸਾਥੀਓ, ਇਸ ਯੋਜਨਾ ਤਹਿਤ ਅਗਲੇ ਦਸ ਸਾਲ ਵਿੱਚ ਕਿਸਾਨਾਂ ਲਈ ਖਾਤਿਆਂ ਵਿੱਚ ਸਾਢੇ ਸੱਤ ਲੱਖ ਕਰੋੜ ਰੁਪਏ ਜਮਾ ਕੀਤੇ ਜਾਣਗੇ। ਇਸ ਦੇ ਇਲਾਵਾ ਇਹ ਵੀ ਤੈਅ ਕੀਤਾ ਗਿਆ ਹੈ ਕਿ ਪਸ਼ੂ ਪਾਲਕਾਂ ਨੂੰ ਵੀ ਹੁਣ ਫਸਲੀ ਕਰਜ਼ੇ ਦੀ ਤਰ੍ਹਾਂ ਕਿਸਾਨ ਕ੍ਰੈਡਿਟ ਕਾਰਡ ਤੋਂ ਕਰਜ਼ੇ ਦੀ ਸੁਵਿਧਾ ਮਿਲ ਸਕੇਗੀ। ਇਸ ਨਾਲ ਸਾਡੇ ਦੁੱਧ ਉਤਪਾਦਕਾਂ, ਡੇਅਰੀ ਉਦਯੋਗ ਨੂੰ ਬਹੁਤ ਵੱਡਾ ਲਾਭ ਮਿਲਣ ਵਾਲਾ ਹੈ ਅਤੇ ਪਿੰਡ ਵਿੱਚ ਜ਼ਿਆਦਾ ਆਮਦਨ ਆਉਣ ਵਾਲੀ ਹੈ।


    ਸਾਥੀਓ, ਪਿੰਡ ਨੂੰ ਲੈ ਕੇ ਤਾਂ ਧੁਲੇ ਦਾ ਆਪਣਾ ਇੱਕ ਸਮ੍ਰਿੱਧ ਇਤਿਹਾਸ ਰਿਹਾ ਹੈ। ਅੱਜ ਜਿੱਥੇ ਇਹ ਸਭਾ ਹੋ ਰਹੀ ਹੈ। ਇਹ ਗਊਮਾਤਾ ਦੀ ਹੀ ਜ਼ਮੀਨ ਹੈ। ਮਹਾਨ ਸੁਤੰਤਰਤਾ ਸੈਨਾਨੀ ਰਾਮੇਸ਼ਵਰਮ ਪ੍ਰਸਾਦ ਜੀ ਨੇ ਆਪਣੀ 14 ਏਕੜ ਜ਼ਮੀਨ ਗਊਸੇਵਾ ਦੇ ਲਈ ਸਮਰਪਿਤ ਕਰ ਦਿੱਤੀ ਸੀ। ਧੁਲੇ ਦੀ ਇਸੇ ਪਰੰਪਰਾ ਨੂੰ ਹੁਣ ਹੋਰ ਇੱਕ ਸ਼ਕਤੀ ਮਿਲਣ ਵਾਲੀ ਹੈ। ਕੇਂਦਰ ਸਰਕਾਰ ਨੇ ਇਸ ਬਜਟ ਵਿੱਚ ਗਊਮਾਤਾ ਅਤੇ ਗਊਅੰਸ਼ ਦੀ ਸੇਵਾ ਅਤੇ ਉਨ੍ਹਾਂ ਦੇ ਵਾਧੇ (ਸੰਵਰਧਨ) ਲਈ ਕਾਮਧੇਨੂ ਆਯੋਗ ਬਣਾਉਣ ਦਾ ਫ਼ੈਸਲਾ ਕੀਤਾ ਹੈ। ਇਹ ਆਯੋਗ ਪਸ਼ੂਧਨ ਨਾਲ ਸਾਡੇ ਪਿੰਡਾਂ ਦੇ ਸਸ਼ਕਤੀਕਰਨ ਦੀ ਦਿਸ਼ਾ ਵਿੱਚ ਅਹਿਮ ਰੋਲ ਨਿਭਾਏਗਾ।


    ਸਾਥੀਓ, ਪਿੰਡ ਹੋਵੇ, ਗ਼ਰੀਬ ਹੋਵੇ ਜਾਂ ਫਿਰ ਸਾਡਾ ਆਦਿਵਾਸੀ, ਕੇਂਦਰ ਦੀ ਸਰਕਾਰ ਅਤੇ ਮਹਾਰਾਸ਼ਟਰ ਦੀ ਸਰਕਾਰ ਪੂਰੀ ਸਮਰੱਥਾ ਨਾਲ ਕੰਮ ਕਰ ਰਹੀ ਹੈ। ਸਬਕਾ ਸਾਥ ਸਬਕਾ ਵਿਕਾਸ ਦੇ ਸੰਕਲਪ ਨੂੰ ਅਸੀਂ ਜ਼ਮੀਨ ‘ਤੇ ਉਤਾਰਨ ਵਿੱਚ ਜੁਟੇ ਹੋਏ ਹਾਂ। ਦੁਨੀਆ ਦੀ ਸਭ ਤੋਂ ਵੱਡੀ ਸਿਹਤ ਯੋਜਨਾ, ਆਯੁਸ਼ਮਾਨ ਭਾਰਤ ਯੋਜਨਾ ਦਾ ਮਹਾਰਾਸ਼ਟਰ ਦੇ ਗ਼ਰੀਬ, ਸ਼ੋਸ਼ਿਤ, ਵੰਚਿਤ ਅਤੇ ਆਦਿਵਾਸੀ ਪਰਿਵਾਰਾਂ ਨੂੰ ਬਹੁਤ ਵੱਡਾ ਲਾਭ ਹੋ ਰਿਹਾ ਹੈ। ਇਸ ਦੇ ਤਹਿਤ ਹੁਣ ਤੱਕ ਦੇਸ਼ ਵਿੱਚ 12 ਲੱਖ ਤੋਂ ਜ਼ਿਆਦਾ ਗ਼ਰੀਬ ਮਰੀਜ਼ਾਂ ਨੂੰ ਮੁਫ਼ਤ ਇਲਾਜ ਮਿਲ ਚੁੱਕਿਆ ਹੈ। ਜਿਸ ਵਿੱਚੋਂ ਮਹਾਰਾਸ਼ਟਰ ਦੇ 70 ਹਜ਼ਾਰ ਤੋਂ ਵੱਧ ਅਤੇ ਧੁਲੇ ਦੇ ਲਗਭਗ 1800 ਮਰੀਜ਼ਾਂ ਨੇ ਇਸ ਦਾ ਲਾਭ ਲਿਆ ਹੈ।


    ਹਰ ਵਰ੍ਹੇ 5 ਲੱਖ ਰੁਪਏ ਤੱਕ ਦਾ ਮੁਫਤ ਇਲਾਜ ਸੁਨਿਸ਼ਚਿਤ ਕਰਨ ਵਾਲੀ ਇਸ ਯੋਜਨਾ ਨਾਲ ਲੱਖਾਂ ਗ਼ਰੀਬਾਂ, ਵੰਚਿਤ ਆਦਿਵਾਸੀ ਪਰਿਵਾਰਾਂ ਵਿੱਚ ਇੱਕ ਨਵੀਂ ਉਮੀਦ ਜਾਗੀ ਹੈ। ਹੁਣੇ ਇੱਥੇ ਮੰਚ ‘ਤੇ ਆਉਣ ਤੋਂ ਪਹਿਲਾਂ ਮੈਂ ਇੱਥੇ ਆਯੁਸ਼ਮਾਨ ਭਾਰਤ ਯੋਜਨਾ ਦੇ ਜੋ ਲਾਭਾਰਥੀ ਹਨ ਉਨ੍ਹਾਂ ਵਿੱਚੋਂ ਕੁਝ ਲਾਭਾਰਥੀਆਂ ਨੂੰ ਮਿਲਣ ਦਾ ਮੈਨੂੰ ਅਵਸਰ ਮਿਲਿਆ। ਪਹਿਲਾ ਕਿਸ ਤਰ੍ਹਾਂ ਇਲਾਜ ਦਾ ਖਰਚ ਸੋਚ ਕੇ ਉਹ ਇਲਾਜ ਟਾਲ ਦਿੰਦੇ ਸਨ। ਬਿਮਾਰੀ ਝੱਲਦੇ ਸਨ। ਮੌਤ ਦਾ ਇੰਤਜਾਰ ਕਰਦੇ ਸਨ। ਲੇਕਿਨ ਪੈਸਿਆਂ ਦੇ ਅਭਾਵ ਵਿੱਚ ਇਲਾਜ ਨਹੀਂ ਕਰਵਾ ਸਕ ਰਹੇ ਸਨ। ਲੇਕਿਨ ਜਿਵੇਂ ਹੀ ਉਨ੍ਹਾਂ ਨੂੰ ਆਯੁਸ਼ਮਾਨ ਭਾਰਤ ਯੋਜਨਾ ਦਾ ਪਤਾ ਚਲਿਆ, ਉਨ੍ਹਾਂ ਉਸ ਦਾ ਲਾਭ ਲਿਆ। ਅਤੇ ਅੱਜ ਕਿਵੇਂ ਆਯੁਸ਼ਮਾਨ ਯੋਜਨਾ ਨੇ ਉਨ੍ਹਾਂ ਦੇ ਜੀਵਨ ਨੂੰ ਬਚਾਇਆ ਹੈ। ਇੱਕ ਨਵੇਂ ਸੁਪਨਿਆਂ ਦੇ ਨਾਲ ਅੱਜ ਉਨ੍ਹਾਂ ਨਾਲ ਮੈਂ ਜਦ ਗੱਲ ਕਰ ਰਿਹਾ ਸੀ ਤਾਂ ਉਨ੍ਹਾਂ ਦੀਆਂ ਅੱਖਾਂ ਵਿੱਚ ਉਹ ਚੇਤਨਾ ਨਜ਼ਰ ਆਉਂਦੀ ਸੀ। ਨਵੇਂ ਸੁਪਨੇ ਬੁਣ ਰਹੇ ਸਨ। ਮੈਂ ਸੱਚਮੁਚ ਵਿੱਚ ਉਨ੍ਹਾਂ ਦੀਆਂ ਬਾਤਾਂ ਸੁਣ ਕੇ ਮਨ ਨੂੰ ਇੰਨਾ ਸਮਾਧਾਨ ਹੋ ਰਿਹਾ ਸੀ। ਉਨ੍ਹਾਂ ਦੇ ਅਸ਼ੀਰਵਾਦ ਮੈਨੂੰ ਉਹ ਤਾਕਤ ਦੇ ਰਹੇ ਸਨ। ਕਿ ਮੈਂ ਇਸ ਦੇਸ਼ ਦੇ ਹਰ ਨਾਗਰਿਕ ਦੇ ਲਈ ਜਿੰਨਾ ਕਰ ਸਕਾਂ। ਕਦੇ ਕੋਈ ਕਮੀ ਨਾ ਰਹਿ ਜਾਵੇ।


    ਭਾਈਓ ਭੈਣੋਂ ਮੈਂ ਇੱਕ ਵਾਰ ਫਿਰ ਤੁਹਾਨੂੰ ਸਾਰਿਆਂ ਨੂੰ ਵਿਕਾਸ ਦੇ ਪ੍ਰੋਜੈਕਟਾਂ ਦੇ ਲਈ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ ਦੇ ਨਾਲ ਮੈਂ ਆਪਣੀ ਬਾਤ ਸਮਾਪਤ ਕਰਦਾ ਹਾਂ।


    ਤੁਸੀਂ ਦੋਵੇਂ ਮੁੱਠੀਆਂ ਬੰਦ ਕਰਕੇ ਪੂਰੀ ਤਾਕਤ ਨਾਲ ਮੇਰੇ ਨਾਲ ਬੋਲੇ,


    ਭਾਰਤ ਮਾਤਾ ਕੀ ਜੈ


    ਅਵਾਜ਼ ਪੂਰੇ ਖਾਨਦੇਸ਼ ਵਿੱਚ ਸੁਣਾਈ ਦੇਣੀ ਚਾਹੀਦੀ ਹੈ।


    ਭਾਰਤ ਮਾਤਾ ਕੀ ਜੈ,


    ਭਾਰਤ ਮਾਤਾ ਕੀ ਜੈ,


    ਭਾਰਤ ਮਾਤਾ ਕੀ ਜੈ,


    ਬਹੁਤ-ਬਹੁਤ ਧੰਨਵਾਦ ।


    *****

    
    
    (Release ID: 1566698) Visitor Counter : 1