      ਉਪ ਰਾਸ਼ਟਰਪਤੀ ਸਕੱਤਰੇਤ

      ਨੈਤਿਕ ਅਤੇ ਜ਼ਿੰਮੇਦਾਰ ਅਗਵਾਈ ਸਮੇਂ ਦੀ ਲੋੜ ਹੈ: ਉਪ ਰਾਸ਼ਟਰਪਤੀ
      Posted On: 06 FEB 2019 5:50PM by PIB Chandigarh


    Ethical and responsible leadership is the need of the hour: Vice President


    
    Clean Government, Clear Vision & Committed Leadership needed to transform the lives of people; Embrace technology, innovation to find solutions to new challenges emerging in modern world; Respecting the mandate of the people is important for a democracy to succeed; Interacts with students of Indian Institute of Democratic Leadership


    ਨੈਤਿਕ ਅਤੇ ਜ਼ਿੰਮੇਦਾਰ ਅਗਵਾਈ ਸਮੇਂ ਦੀ ਲੋੜ ਹੈ: ਉਪ ਰਾਸ਼ਟਰਪਤੀ
    
    ਲੋਕਾਂ ਦੇ ਜੀਵਨ ਵਿੱਚ ਬਦਲਾਅ ਲਿਆਉਣ ਦੇ ਲਈ ਇਮਾਨਦਾਰ ਸਰਕਾਰ, ਸਪਸ਼ਟ ਵਿਜ਼ਨ ਅਤੇ ਪ੍ਰਤੀਬੱਧ ਅਗਵਾਈ ਦੀ ਲੋੜ ਹੈ: ਆਧੁਨਿਕ ਵਿਸ਼ਵ ਵਿੱਚ ਉਭਰ ਰਹੀਆਂ ਨਵੀਆਂ-ਨਵੀਆਂ ਚੁਣੌਤੀਆਂ ਦਾ ਹੱਲ ਲੱਭਣ ਲਈ ਟੈਕਨੋਲੋਜੀ, ਇਨੋਵੇਸ਼ਨ ਨੂੰ ਅਪਣਾਓ; ਲੋਕਤੰਤਰ ਨੂੰ ਸਫਲ ਬਣਾਉਣ ਲਈ ਜਨਤਾ ਦੇ ਜਨ ਆਦੇਸ਼ ਦਾ ਸਨਮਾਨ ਕਰਨਾ ਜ਼ਰੂਰੀ ਹੈ; ਸ਼੍ਰੀ ਨਾਇਡੂ ਨੇ ਇੰਡੀਅਨ ਇੰਸਟੀਟਿਊਟ ਆਵ੍ ਡੈਮੋਕ੍ਰੇਟਿਕ ਲੀਡਰਸ਼ਿਪ ਦੇ ਵਿਦਿਆਰਥੀਆਂ ਨਾਲ ਗੱਲਬਾਤ ਕੀਤੀ


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਕਿਹਾ ਕਿ ਨੈਤਿਕ ਅਤੇ ਜ਼ਿੰਮੇਦਾਰ ਅਗਵਾਈ ਸਮੇਂ ਦੀ ਲੋੜ ਹੈ। ਉਨ੍ਹਾਂ ਨੇ ਕਿਹਾ ਕਿ ਜ਼ਮੀਨੀ ਹਕੀਕਤ ਨੂੰ ਸਮਝਣਾ, ਆਮ ਜਨਤਾ ਦੇ ਨਾਲ ਗੱਲਬਾਤ ਕਰਨਾ ਅਤੇ ਨੌਜਵਾਨਾਂ ਦੀਆਂ ਬਦਲਦੀਆਂ ਹੋਈਆਂ ਅਕਾਂਖਿਆਵਾਂ ਦਾ ਪਤਾ ਲਗਾਉਣਾ ਜਨਤਕ ਜੀਵਨ ਵਿੱਚ ਅਕਾਂਖਿਆ ਰੱਖਣ ਵਾਲੇ ਲੋਕਾਂ ਦੇ ਲਈ ਬਹੁਤ ਮਹੱਤਵਪੂਰਨ ਹੈ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਲੋਕਾਂ ਦੇ ਜੀਵਨ ਵਿੱਚ ਬਦਲਾਅ ਲਿਆਉਣ ਦੇ ਲਈ ਇੱਕ ਇਮਾਨਦਾਰ ਸਰਕਾਰ, ਸਪਸ਼ਟ ਵਿਜ਼ਨ ਅਤੇ ਪ੍ਰਤੀਬੱਧ ਅਗਵਾਈ ਦੀ ਜ਼ਰੂਰਤ ਹੈ। ਉਨ੍ਹਾਂ ਨੇ ਇੰਸਟੀਟਿਊਟ ਆਵ੍ ਡੈਮੋਕ੍ਰੈਟਿਕ ਲੀਡਰਸ਼ਿਪ ਵਰਗੀਆਂ ਯੂਨੀਵਰਸਿਟੀਆਂ, ਕਾਲਜਾਂ ਅਤੇ ਸੰਸਥਾਨਾਂ ਨੂੰ ਵਿਦਿਆਰਥੀਆਂ ਵਿੱਚ ਉਨ੍ਹਾਂ ਦੇ ਸਕੂਲ ਦੇ ਦਿਨਾਂ ਤੋਂ ਹੀ ਅਜਿਹੇ ਗੁਣਾਂ ਨੂੰ ਵਿਕਸਿਤ ਕਰਨ ਦੀ ਤਾਕੀਦ ਕੀਤੀ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਵਿਦਿਆਰਥੀਆਂ ਨੂੰ ਲੋਕਤਾਂਤਰਿਕ ਗਣਰਾਜ ਦੀ ਕਾਰਜ ਪ੍ਰਣਾਲੀ ਨੂੰ ਸਮਝਣ ਅਤੇ ਉਨ੍ਹਾਂ ਨੂੰ ਸੰਸਦੀ ਪ੍ਰਣਾਲੀ ਨਾਲ ਜਾਣੂ ਕਰਾਉਣਾ ਵੀ ਬਹੁਤ ਜ਼ਰੂਰੀ ਹੈ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਇੱਕ ਜਾਗਰੂਕ ਨਾਗਰਿਕ, ਇੱਕ ਜੀਵੰਤ ਅਤੇ ਜ਼ਿੰਮੇਦਾਰ ਸਮਾਜ, ਇੱਕ ਮਜ਼ਬੂਤ ਸੰਸਥਾਗਤ ਢਾਂਚਾ ਅਤੇ ਜ਼ਿੰਮੇਦਾਰ ਨੌਕਰਸ਼ਾਹੀ ਦੇਸ਼ ਨੂੰ ਭੁੱਖ ਤੋਂ ਮੁਕਤ ਬਣਾਉਣ, ਅੱਤਿਆਚਾਰਾਂ ਤੋਂ ਮੁਕਤ ਕਰਨ, ਅਸਮਾਨਤਾਵਾਂ ਤੋਂ ਮੁਕਤ ਕਰਨ ਅਤੇ ਜਾਤੀ, ਲਿੰਗ ਅਤੇ ਧਰਮ ਅਧਾਰਤ ਭੇਦਭਾਵ ਤੋਂ ਮੁਕਤ ਕਰਨ ਦੀ ਦਿਸ਼ਾ ਵਿੱਚ ਭਾਰਤ ਦਾ ਮਹੱਤਵਪੂਰਨ ਪ੍ਰਯਤਨ ਹੈ।


    ਉਪ ਰਾਸ਼ਟਰਪਤੀ ਨੇ ਦੇਸ਼ ਦੇ ਦੂਰ-ਦੁਰਾਡੇ ਹਿੱਸਿਆਂ ਵਿੱਚ ਰਹਿਣ ਵਾਲੇ ਅੰਤਮ ਵਿਅਕਤੀ ਨੂੰ ਵੀ ਕਿਸੇ ਪਰੇਸ਼ਾਨੀ ਤੋਂ ਮੁਕਤ ਸੇਵਾ ਸੁਨਿਸ਼ਚਿਤ ਕਰਨ ਦੇ ਲਈ ਸਾਡੀਆਂ ਸ਼ਾਸ਼ਨ ਪ੍ਰਣਾਲੀਆਂ ਵਿੱਚ ਟੈਕਨੋਲੋਜੀ ਨੂੰ ਸ਼ਾਮਲ ਕਰਨ ਵਾਲੀਆਂ ਪ੍ਰਣਾਲੀਆਂ ਨੂੰ ਮਜ਼ਬੂਤ ਬਣਾਉਣ ਦੀ ਜ਼ਰੂਰਤ ’ਤੇ ਜ਼ੋਰ ਦਿੱਤਾ। ਉਨ੍ਹਾਂ ਨੇ ਇੱਛਾ ਜਾਹਿਰ ਕੀਤੀ ਕਿ ਨੌਜਵਾਨ ਆਧੁਨਿਕ ਦੁਨੀਆ ਵਿੱਚ ਉੱਭਰ ਰਹੀਆਂ ਨਵੀਆਂ-ਨਵੀਆਂ ਚੁਣੌਤੀਆਂ ਦਾ ਹੱਲ ਲੱਭਣ ਲਈ ਟੈਕਨੋਲੋਜੀ ਅਤੇ ਇਨੋਵੇਸ਼ਨ ਨੂੰ ਅਪਣਾਉਣ ।


    ਉਨ੍ਹਾਂ ਨੇ ਨੌਜਵਾਨਾਂ ਨੂੰ ਆਪਣੇ ਦਿਮਾਗ ਨੂੰ ਲੋਕਤਾਂਤਰਿਕ ਬਣਾਉਣ ਲਈ ਕਿਹਾ, ਜੋ ਨਵੇਂ ਵਿਚਾਰਾਂ ਨੂੰ ਗ੍ਰਹਿਣ ਕਰਨ ਅਤੇ ਦੂਜਿਆਂ ਦੇ ਵਿਚਾਰਾਂ ਦੇ ਪ੍ਰਤੀ ਸਹਿਣਸ਼ੀਲ ਵੀ ਹੋਣ । ਲੋਕਤੰਤਰ ਨੂੰ ਸਫਲ ਬਣਾਉਣ ਦੇ ਲਈ ਜਨਤਾ ਦੇ ਜਨ ਆਦੇਸ਼ ਦਾ ਸਨਮਾਨ ਕਰਨਾ ਵੀ ਮਹੱਤਵਪੂਰਨ ਹੈ। ਸਾਨੂੰ ਇਸ ਦਾ ਸਨਮਾਨ ਕਰਨਾ ਸਿੱਖਣਾ ਚਾਹੀਦਾ ਹੈ।


    *****

    
    
    (Release ID: 1562896) Visitor Counter : 2