      ਪ੍ਰਧਾਨ ਮੰਤਰੀ ਦਫਤਰ

      ਬਿਹਾਰ ਦੇ ਬਰੌਨੀ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਉਦਘਾਟਨ ਕਰਨ ਅਤੇ ਨੀਂਹ ਪੱਥਰ ਰੱਖਣ ਦੇ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ - ਪਾਠ
      Posted On: 17 FEB 2019 1:48PM by PIB Chandigarh


    Text of PM’s speech at inauguration and foundation stone laying ceremony of various development projects at Barauni, Bihar


    ਬਿਹਾਰ ਦੇ ਬਰੌਨੀ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਉਦਘਾਟਨ ਕਰਨ ਅਤੇ ਨੀਂਹ ਪੱਥਰ ਰੱਖਣ ਦੇ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ - ਪਾਠ


    ਭਾਰਤ ਮਾਤਾ ਕੀ - ਜੈ


    ਭਾਰਤ ਮਾਤਾ ਕੀ - ਜੈ


    ਭਾਰਤ ਮਾਤਾ ਕੀ - ਜੈ


    ਮੰਚ ‘ਤੇ ਹਾਜ਼ਰ ਸਾਰੇ ਮਹਾਨੁਭਾਵ ਅਤੇ ਵਿਸ਼ਾਲ ਸੰਖਿਆ ਵਿੱਚ ਪਧਾਰੇ ਹੋਏ ਮੇਰੇ ਪਿਆਰੇ ਭਾਈਓ ਅਤੇ ਭੈਣੋ ।


    ਤੁਸੀਂ ਸਭ ਇੰਨੀ ਵੱਡੀ ਭਾਰੀ ਸੰਖਿਆ ਵਿੱਚ ਸਾਨੂੰ ਸਭ ਨੂੰ ਅਸ਼ੀਰਵਾਦ ਦੇਣ ਲਈ ਪਧਾਰੇ ਹੋ ਇਸ ਲਈ ਮੈਂ ਤੁਹਾਨੂੰ ਸਿਰ ਝੁਕਾ ਕੇ ਅਭਿਨੰਦਨ ਕਰਦਾ ਹਾਂ। ਮੈਂ ਦੇਖ ਰਿਹਾ ਹਾਂ ਕਿ ਪਟਨਾ ਤੋਂ ਵੀ ਵੀਡੀਓ ਰਾਹੀਂ ਕਈ ਲੋਕ ਜੁੜੇ ਹਨ । ਪਟਨਾ ਅਤੇ ਹਜਾਰੀਬਾਗ ਵਿੱਚ ਹੋ ਰਹੇ ਪ੍ਰੋਗਰਾਮ ਵਿੱਚ ਹਾਜ਼ਰ ਸਭ ਲੋਕਾਂ ਨੂੰ ਮੈਂ ਪ੍ਰਣਾਮ ਕਰਦਾ ਹਾਂ।


    ਸਾਥੀਓ, ਆਦਿ ਕੁੰਭਸਥਲੀ ਸਿਮਰਿਯਾ ਧਾਮ ਜਿੱਥੇ ਹੈ, ਬਿਹਾਰ ਕੇਸਰੀ ਸ਼੍ਰੀ ਕ੍ਰਿਸ਼ਣ ਸਿੰਘ ਨੇ ਜਿੱਥੇ ਸੱਤਿਆਗ੍ਰਹਿ ਕੀਤਾ, ਰਾਸ਼ਟਰ ਕਵੀ ਰਾਮਧਾਰੀ ਸਿੰਘ ਦਿਨਕਰ ਜਿਹੇ ਮਨੀਸ਼ੀ ਜਿਸ ਨੇ ਦੇਸ਼ ਨੂੰ ਦਿੱਤੇ, ਉਸ ਬੇਗੁਸਰਾਏ ਦੀ, ਬਿਹਾਰ ਦੀ ਪਵਿੱਤਰ ਮਿੱਟੀ ਨੂੰ ਮੈਂ ਪ੍ਰਣਾਮ ਕਰਦਾ ਹਾਂ। ਮੈਂ ਦੇਸ਼ ਲਈ ਆਪਣਾ ਬਲੀਦਾਨ ਦੇਣ ਵਾਲੇ ਪਟਨਾ ਦੇ ਸ਼ਹੀਦ ਕਾਂਸਟੇਬਲ ਸੰਜੈ ਕੁਮਾਰ ਸਿਨਹਾ ਅਤੇ ਭਾਗਲਪੁਰ ਦੇ ਸ਼ਹੀਦ ਰਤਨ ਕੁਮਾਰ ਠਾਕੁਰ ਨੂੰ ਵੀ ਸ਼ਰਧਾਂਜਲੀ ਦਿੰਦਾ ਹਾਂ। ਉਨ੍ਹਾਂ ਦੇ ਪਰਿਵਾਰਜਨਾਂ ਨਾਲ ਆਪਣੀਆਂ ਸੰਵੇਦਨਾਵਾਂ ਪ੍ਰਗਟ ਕਰਦਾ ਹਾਂ। ਅਤੇ ਮੈਂ ਅਨੁਭਵ ਕਰ ਰਿਹਾ ਹਾਂ ਤੁਹਾਡੇ ਅਤੇ ਦੇਸ਼ ਵਾਸੀਆਂ ਦੇ ਦਿਲ ਵਿੱਚ ਕਿੰਨੀ ਅੱਗ ਹੈ। ਜੋ ਅੱਗ ਤੁਹਾਡੇ ਦਿਲ ਵਿੱਚ ਹੈ, ਉਹੀ ਅੱਗ ਮੇਰੇ ਦਿਲ ਵਿੱਚ ਵੀ ਹੈ। ਅੱਜ ਜਨਨਾ ਕਰਪੂਰੀ ਠਾਕੁਰ ਜੀ ਦੀ ਪੁਣਯ ਤਿਥੀ (ਬਰਸੀ) ਵੀ ਹੈ। ਸਮਾਜਕ ਨਿਆਂ ਲਈ ਆਪਣਾ ਜੀਵਨ ਸਮਰਪਿਤ ਕਰਨ ਵਾਲੇ ਕਰਪੂਰੀ ਬਾਬੂ ਦਾ ਅਸ਼ੀਰਵਾਦ ਸਾਡੇ ਸਾਰਿਆਂ ‘ਤੇ ਹਮੇਸ਼ਾ ਬਣਿਆ ਰਹੇਗਾ, ਇਸ ਕਾਮਨਾ ਨਾਲ ਮੈਂ ਉਨ੍ਹਾਂ ਨੂੰ ਆਪਣੀ ਸ਼ਰਧਾਂਜਲੀ ਅਰਪਿਤ ਕਰਦਾ ਹਾਂ।


    ਸਾਥੀਓ, ਅੱਜ ਬਿਹਾਰ ਦੇ ਪੂਰਨ ਵਿਕਾਸ ਲਈ ਹਜ਼ਾਰਾਂ ਕਰੋੜ ਦੇ ਦਰਜਨਾਂ ਪ੍ਰੋਜੈਕਟਾਂ ਦਾ ਲੋਕਅਰਪਣ, ਉਦਘਾਟਨ ਅਤੇ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇਸ ਵਿੱਚ ਪਟਨਾ ਨੂੰ ਅਤੇ ਇਸ ਸ਼ਹਿਰ ਨੂੰ ਸਮਾਰਟ ਬਣਾਉਣ ਨਾਲ ਜੁੜੇ ਪ੍ਰੋਜੈਕਟ ਹਨ। ਬਿਹਾਰ ਦੇ ਉਦਯੋਗਿਕ ਵਿਕਾਸ ਅਤੇ ਨੌਜਵਾਨਾਂ ਲਈ ਰੋਜ਼ਗਾਰ ਨਾਲ ਜੁੜੇ ਪ੍ਰੋਜਕੈਟ ਹਨ ਅਤੇ ਬਿਹਾਰ ਦੇ ਹਰ ਵਿਅਕਤੀ ਲਈ ਸਿਹਤ ਸੁਵਿਧਾਵਾਂ ਵਧਾਉਣ ਵਾਲੇ ਪ੍ਰੋਜੈਕਟ ਵੀ ਇਸ ਵਿੱਚ ਸ਼ਾਮਲ ਹਨ। ਇਨ੍ਹਾਂ ਤਮਾਮ ਪ੍ਰੋਜੈਕਟਸ ਲਈ ਮੈਂ ਤੁਹਾਨੂੰ ਸਭਜਨਾਂ ਨੂੰ, ਨਿਤੀਸ਼ ਬਾਬੂ ਅਤੇ ਉਨ੍ਹਾਂ ਦੀ ਪੂਰੀ ਟੀਮ ਨੂੰ ਬਹੁਤ – ਬਹੁਤ ਵਧਾਈ ਦਿੰਦਾ ਹਾਂ। ਅੱਜ ਸਾਡੇ ਦਰਮਿਆਨ ਭੋਲਾ ਬਾਬੂ ਹੁੰਦੇ ਤਾਂ ਉਨ੍ਹਾਂ ਨੂੰ ਬਹੁਤ ਪ੍ਰੰਸਨਤਾ ਹੁੰਦੀ।


    ਸਾਥੀਓ, ਜਿਵੇਂ ਭਾਰਤ ਦੇ ਪੱਛਮੀ ਸਿਰੇ ‘ਤੇ ਆਰਥਕ ਗਤੀਵਿਧੀਆਂ ਹੁੰਦੀਆਂ ਹਨ, ਉਸ ਦੀ ਬਰਾਬਰੀ ਕਰਨ ਦੀ, ਬਲਕਿ ਮੈਂ ਕਹਾਂਗਾ ਕਿ ਉਸ ਤੋਂ ਵੀ ਅੱਗੇ ਨਿਕਲਣ ਦੀ ਤਾਕਤ ਸਾਡੇ ਬਿਹਾਰ ਅਤੇ ਪੂਰਬੀ ਭਾਰਤ ਵਿੱਚ ਹੈ। ਜਿਸ ਪ੍ਰਕਾਰ ਐੱਨਡੀਏ ਸਰਕਾਰ ਬਿਹਾਰ ਸਮੇਤ ਪੂਰਬੀ ਭਾਰਤ ਦੇ ਵਿਕਾਸ ਲਈ, ਆਧੁਨਿਕ infrastructure ਲਈ ਇੱਕ ਦੇ ਬਾਅਦ ਇੱਕ ਪ੍ਰੋਜੈਕਟ ਸ਼ੁਰੂ ਕਰ ਰਹੀ ਹੈ; ਉਹ ਦਿਨ ਦੂਰ ਨਹੀਂ ਹੈ ਜਦੋਂ ਇਹ ਖੇਤਰ ਦੇਸ਼ ਦੇ ਵਿਕਾਸ ਨੂੰ ਨਵੀਂ ਰਫਤਾਰ ਦੇਣ ਵਾਲਾ ਅਹਿਮ ਖੇਤਰ ਬਣ ਜਾਵੇਗਾ।


    ਭਾਈਓ ਅਤੇ ਭੈਣੋਂ, ਬਿਹਾਰ ਸਮੇਤ ਪੂਰਬੀ ਭਾਰਤ ਦਾ ਕਾਇਆਕਲਪ ਕਰਨ ਦੇ ਉਦੇਸ਼ ਨਾਲ ਸ਼ੁਰੂ ਕੀਤੇ ਗਏ ਕਈ ਪ੍ਰੋਜੈਕਟਾਂ ਵਿੱਚੋਂ ਇੱਕ ਪ੍ਰਧਾਨ ਮੰਤਰੀ ਊਰਜਾ ਗੰਗਾ ਯੋਜਨਾ ਵੀ ਹੈ। ਇਸ ਯੋਜਨਾ ਰਾਹੀਂ ਉੱਤਰ ਪ੍ਰਦੇਸ਼, ਬਿਹਾਰ, ਝਾਰਖੰਡ, ਪੱਛਮੀ ਬੰਗਾਲ ਅਤੇ ਉੜੀਸਾ ਨੂੰ ਗੈਸ ਪਾਈਪ ਲਾਈਨ ਨਾਲ ਜੋੜਿਆ ਜਾ ਰਿਹਾ ਹੈ। ਇਸ ਯੋਜਨਾ ਦੇ ਪਹਿਲੇ ਪੜਾਅ ਵਿੱਚ ਜਗਦੀਸ਼ਪੁਰ - ਹਲਦੀਆ ਪਾਈਪ ਲਾਈਨ ਦੇ ਪਟਨਾ – ਫੂਲਪੁਰ ਸੈਕਸ਼ਨ ਦਾ ਲੋਕਅਰਪਣ ਥੋੜ੍ਹੀ ਦੇਰ ਪਹਿਲਾਂ ਕੀਤਾ ਗਿਆ ਹੈ। ਤੁਹਾਨੂੰ ਯਾਦ ਹੋਵੇਗਾ ਕਿ ਲਗਭਗ ਸਾਢੇ ਤਿੰਨ ਸਾਲ ਪਹਿਲਾਂ, ਜੁਲਾਈ 2015 ਵਿੱਚ ਪਟਨਾ ਤੋਂ ਹੀ ਮੈਂ ਇਸ ਦਾ ਨੀਂਹ ਪੱਥਰ ਰੱਖਿਆ ਸੀ। ਗੈਸ ਪਾਈਪ ਲਾਈਨ ਦੀ ਸੁਵਿਧਾ ਨੂੰ ਅੱਗੇ ਵਧਾਉਦਿਆਂ ਹਲਦੀਆ – ਦੁਰਗਾਪੁਰ ਐੱਲਪੀਜੀ ਪਾਈਪ ਲਾਈਨ ਦਾ ਵੀ ਵਿਸਤਾਰ ਮੁਜੱਫਰਪੁਰ ਅਤੇ ਪਟਨਾ ਤੱਕ ਕੀਤਾ ਜਾ ਰਿਹਾ ਹੈ। ਜਿਸ ਦਾ ਨੀਂਹ ਪੱਥਰ ਵੀ ਅੱਜ ਰੱਖਿਆ ਗਿਆ ਹੈ।


    ਭਾਈਓ ਅਤੇ ਭੈਣੋਂ, ਇਸ ਪ੍ਰੋਜੈਕਟ ਨਾਲ ਤਿੰਨ ਵੱਡੇ ਕੰਮ ਇਕੱਠੇ ਹੋਣ ਜਾ ਰਹੇ ਹਨ। ਇਕ ਤਾਂ ਇੱਥੇ ਬਰੌਨੀ ਵਿੱਚ ਜੋ ਫਰਟੀਲਾਈਜ਼ਰ ਦਾ ਕਾਰਖਾਨਾ ਫਿਰ ਤੋਂ ਚਾਲੂ ਕੀਤਾ ਜਾ ਰਿਹਾ ਹੈ, ਉਸ ਨੂੰ ਗੈਸ ਉਪਲੱਬਧ ਹੋਵੇਗੀ; ਦੂਜਾ – ਪਟਨਾ ਵਿੱਚ ਪਾਈਪ ਰਾਹੀਂ ਘਰਾਂ ਵਿੱਚ ਗੈਸ ਦੇਣ ਦਾ ਕੰਮ ਹੋਵੇਗਾ। ਪੈਟਰੋਲ – ਡੀਜ਼ਲ ਦੀ ਜਗ੍ਹਾ ਸੀਐੱਨਜੀ ਨਾਲ ਗੱਡੀਆਂ ਚਲ ਸਕਣਗੀਆਂ। ਪਟਨਾ ਵਿੱਚ ਤਾਂ city gas distribution ਦੇ ਪਲਾਂਟ ਦਾ ਉਦਘਾਟਨ ਵੀ ਹੋ ਗਿਆ ਹੈ। ਇਸ ਨਾਲ ਇੱਥੇ ਹਜ਼ਾਰਾਂ ਪਰਿਵਾਰਾਂ ਨੂੰ ਹੁਣ ਪਾਈਪ ਵਾਲੀ ਗੈਸ ਚੁੱਲ੍ਹੇ ਤੱਕ ਪਹੁੰਚਣ ਵਾਲੀ ਹੈ। ਇਸ ਪ੍ਰੋਜੈਕਟ ਦਾ ਤੀਜਾ ਲਾਭ ਇਹ ਹੋਵੇਗਾ ਕਿ ਜਦੋਂ ਇੱਥੇ ਉਦਯੋਗਾਂ ਨੂੰ ਉਚਿਤ ਮਾਤਰਾ ਵਿੱਚ ਗੈਸ ਮਿਲੇਗੀ, ਉਸ ਨਾਲ g as based economy ਦਾ ਨਵਾਂ ecosystem ਵਿਕਸਿਤ ਹੋਵੇਗਾ, ਨੌਜਵਾਨਾਂ ਨੂੰ ਰੋਜ਼ਗਾਰ ਦੇ ਨਵੇਂ ਮੌਕੇ ਮਿਲਣਗੇ, ਯਾਨੀ ਇੱਕ ਪ੍ਰਕਾਰ ਨਾਲ ਊਰਜਾ ਗੰਗਾ ਪਰਿਯੋਜਨਾ ਇੱਥੋ ਦੇ ਲੋਕਾਂ ਅਤੇ ਵਿਸ਼ੇਸ਼ ਕਰਕੇ ਮੱਧ ਵਰਗ ਦੇ ਜੀਵਨ ਵਿੱਚ ਬਹੁਤ ਵੱਡਾ ਪਰਿਵਰਤਨ ਲਿਆਉਣ ਵਾਲੀ ਹੈ। ਸੀਐੱਨਜੀ ਦਾ ਵਿਸਤਾਰ ਹੋਣ ਨਾਲ ਗੱਡੀਆਂ ਚਲਾਉਣ ਵਾਲੇ ਲੋਕਾਂ ਦਾ ਖਰਚ ਘੱਟ ਹੋਵੇਗਾ ਅਤੇ ਪੈਟ੍ਰੋਲ – ਡੀਜਲ ‘ਤੇ ਲਗਣ ਵਾਲਾ ਕੁਝ ਪੈਸਾ ਵੀ ਬਚੇਗਾ। ਇਸ ਦੇ ਇਲਾਵਾ ਵਾਤਾਵਰਣ ‘ਤੇ ਵੀ ਸਕਾਰਾਤਮਕ ਪ੍ਰਭਾਵ ਪਵੇਗਾ।


    ਸਾਥੀਓ, ਬਰੌਨੀ ਨੂੰ ਇਹ ਖਾਦ ਕਾਰਖਾਨਾ ਤਾਂ ਇੱਥੋਂ ਦੀ ਹੀ ਸੰਤਾਨ ਅਤੇ ਇੱਥੋਂ ਦੇ ਪਹਿਲੇ ਮੁੱਖ ਮੰਤਰੀ ਡਾਕਟਰ ਸ਼੍ਰੀਕ੍ਰਿਸ਼ਣ ਸਿੰਘ ਨੂੰ ਇੱਕ ਪ੍ਰਕਾਰ ਨਾਲ ਸਾਡੀ ਨਮਰ ਸ਼ਰਧਾਂਜਲੀ ਹੈ। ਉਨ੍ਹਾਂ ਨੇ ਇਸ ਨੂੰ ਇੱਥੇ ਸਥਾਪਿਤ ਕਰਨ ਲਈ ਕਈ ਯਤਨ ਕੀਤੇ ਸਨ, ਲੇਕਿਨ ਟੈਕਨੋਲੋਜੀ ਪੁਰਾਣੀ ਪੈ ਜਾਣ ਦੇ ਕਾਰਨ ਇਹ ਬੰਦ ਹੋ ਗਿਆ। ਹੁਣ ਜਿੱਥੇ ਇੱਥੇ ਗੈਸ ਪਹੁੰਚਾਉਣ ਵਿੱਚ ਸਮਰੱਥ ਹੋਏ ਹਾਂ ਤਾਂ ਇਸ ਨੂੰ ਗੈਸ ਅਧਾਰਿਤ ਬਣਾ ਦਿੱਤਾ ਗਿਆ ਹੈ।


    ਭਾਈਓ ਅਤੇ ਭੈਣੋਂ, ਬਰੌਨੀ ਦੇ ਇਲਾਵਾ ਗੋਰਖਪੁਰ, ਸਿੰਦਰੀ ਅਤੇ ਉਡੀਸਾ ਦੇ ਤਾਲਚਰ ਵਿੱਚ ਵੀ ਅਜਿਹੇ ਕਾਰਖਾਨੇ ਨੂੰ ਪੁਨਰਜੀਵਤ ਕਰਨ ਦਾ ਕੰਮ ਤੇਜ਼ੀ ਨਾਲ ਚਲ ਰਿਹਾ ਹੈ। ਇਹ ਸਭ ਕੁਝ ਸੰਭਵ ਹੋ ਰਿਹਾ ਹੈ ਤਾਂ ਇਸ ਦੇ ਪਿੱਛੇ ਹੈ ਪ੍ਰਧਾਨ ਮੰਤਰੀ ਊਰਜਾ ਗੰਗਾ ਯੋਜਨਾ ।


    ਸਾਥੀਓ, ਇਨ੍ਹਾਂ ਤਮਾਮ ਖਾਦ ਕਾਰਖਾਨਿਆਂ ਨਾਲ ਇੱਥੋਂ ਦੇ ਕਿਸਾਨ ਭਾਈਆਂ ਨੂੰ ਕਾਫੀ ਖਾਦ ਤਾਂ ਮਿਲੇਗੀ ਹੀ, ਨੌਜਵਾਨਾਂ ਨੂੰ ਰੋਜ਼ਗਾਰ ਦੇ ਨਵੇਂ ਮੌਕੇ ਵੀ ਮਿਲਣਗੇ। ਆਪਣੇ ਕਿਸਾਨ ਭਾਈ – ਭੈਣਾਂ ਲਈ ਇਸ ਬਜਟ ਵਿੱਚ ਸਰਕਾਰ ਨੇ ਇੱਕ ਇਤਿਹਾਸਿਕ ਯੋਜਨਾ ਦਾ ਐਲਾਨ ਵੀ ਕੀਤਾ ਹੈ। ਪੀਐੱਮ ਕਿਸਾਨ ਸਨਮਾਨ ਯੋਜਨਾ ਤਹਿਤ ਅਗਲੇ 10 ਸਾਲਾਂ ਵਿੱਚ ਸਾਢੇ ਸੱਤ ਲੱਖ ਕਰੋੜ ਰੁਪਏ ਕਿਸਾਨਾਂ ਦੇ ਖਾਤੇ ਵਿੱਚ ਸਿੱਧੇ ਜਮਾ ਕੀਤੇ ਜਾਣਗੇ। ਇਸ ਦਾ ਬਹੁਤ ਵੱਡਾ ਲਾਭ ਬਿਹਾਰ ਦੇ ਵੀ ਕਿਸਾਨਾਂ ਨੂੰ ਹੋਵੇਗਾ। ਸੋਚੋ, ਜਦੋਂ ਇੰਨੀ ਵੱਡੀ ਰਕਮ ਦੇਸ਼ ਦੀ ਗ੍ਰਾਮੀਣ ਵਿਵਸਥਾ ਵਿੱਚ, ਗ੍ਰਾਮੀਣ ਅਰਥਵਿਵਸਥਾ ਵਿੱਚ ਸਿੱਧੀ ਪਹੁੰਚੇਗੀ, ਬਿਨਾ ਕਿਸੇ ਵਿਚੋਲੇ ਦੇ ਪਹੁੰਚੇਗੀ ਤਾਂ ਉਹ ਪਿੰਡ ਨੂੰ, ਪਿੰਡ ਵਿੱਚ ਰਹਿਣ ਵਾਲਿਆਂ ਨੂੰ ਕਿੰਨੀ ਵੱਡੀ ਤਾਕਤ ਦੇਵੇਗੀ।


    ਭਾਈਓ ਅਤੇ ਭੈਣੋਂ, ਜਦੋਂ ਕੋਈ ਉਦਯੋਗ ਲਗਦਾ ਹੈ ਤਾਂ ਆਸ – ਪਾਸ ਰੋਜ਼ਗਾਰ ਦਾ ਇੱਕ ਪੂਰਾ ਵਾਤਾਵਰਣ ਬਣ ਜਾਂਦਾ ਹੈ ਜਿਸ ਦਾ ਲਾਭ ਬਿਹਾਰ ਦੇ ਨਾਲ – ਨਾਲ ਪੂਰੇ ਪੂਰਬ ਭਾਰਤ ਨੂੰ ਹੋਵੇਗਾ। ਇਸ ਪ੍ਰਕਾਰ ਬਰੌਨੀ ਦੀ ਰਿਫਾਇਨਰੀ ਦੇ ਵਿਸਤਾਰੀਕਰਨ ਨਾਲ ਇੱਥੇ ਕੱਚੇ ਤੇਲ ਦੀ ਸੁਧਾਈ ਦੀ ਸਮਰੱਥਾ ਵਧੇਗੀ ਅਤੇ ਬਿਹਾਰ ਦੇ ਨਾਲ – ਨਾਲ ਨੇਪਾਲ ਤੱਕ ਪੈਟ੍ਰੋਲੀਅਮ ਨਾਲ ਜੁੜੀਆਂ ਚੀਜ਼ਾਂ ਅਸਾਨੀ ਨਾਲ ਉਪਲੱਬਧ ਹੋ ਸਕਣਗੀਆਂ ।


    ਸਾਥੀਓ, ਸਾਡੀ ਸਰਕਾਰ ਵੱਲੋਂ connectivity ‘ਤੇ ਵੀ ਵਿਸ਼ੇਸ਼ ਬਲ ਦਿੱਤਾ ਜਾ ਰਿਹਾ ਹੈ। ਅੱਜ ਇੱਥੇ ਰਾਂਚੀ – ਪਟਨਾ ਸਪਤਾਹਿਕ ਐਕਸਪ੍ਰੈੱਸ ਨੂੰ ਹਰੀ ਝੰਡੀ ਦਿਖਾਈ ਗਈ ਹੈ। ਇਸ ਦੇ ਇਲਾਵਾ ਬਰੌਨੀ – ਕੁਮੇਦਪੁਰ, ਮੁਜੱਫਰਪੁਰ – ਰਕਸੋਲ, ਫਤੁਹਾ – ਇਸਲਾਮਪੁਰ, ਬਿਹਾਰ ਸ਼ਰੀਫ ਦਨਿਯਾਵਾਨ ਰੇਲ ਲਾਈਨਾਂ ਦੇ ਬਿਜਲੀਕਰਨ ਦਾ ਕੰਮ ਪੂਰਾ ਹੋ ਚੁੱਕਿਆ ਹੈ।


    ਸਾਥੀਓ, ਰੇਲ ਦੇ ਨਾਲ - ਨਾਲ ਅਸੀਂ ਸ਼ਹਿਰਾਂ ਵਿੱਚ ਵੀ ਸਮਾਨ ਟ੍ਰੈਫਿਕ ਵਿਵਸਥਾਵਾਂ ਵਿਕਸਿਤ ਕਰ ਰਹੇ ਹਾਂ। ਮੈਂ ਪਟਨਾ ਵਾਸੀਆਂ ਨੂੰ ਬਹੁਤ – ਬਹੁਤ ਵਧਾਈ ਦਿੰਦਾ ਹਾਂ ਕਿਉਂਕਿ ਪਾਟਲੀਪੁੱਤਰ ਹੁਣ ਮੈਟਰੋ ਰੇਲ ਨਾਲ ਜੁੜਨ ਵਾਲਾ ਹੈ। 13 ਹਜ਼ਾਰ ਕਰੋੜ ਰੁਪਏ ਤੋਂ ਅਧਿਕ ਦੇ ਇਸ ਪ੍ਰੋਜੈਕਟ ਨੂੰ ਵਰਤਮਾਨ ਦੇ ਨਾਲ – ਨਾਲ ਭਵਿੱਖ ਦੀਆਂ ਜ਼ਰੂਰਤਾਂ ਨੂੰ ਧਿਆਨ ਵਿੱਚ ਰੱਖਦਿਆਂ ਵਿਕਸਿਤ ਕੀਤਾ ਜਾ ਰਿਹਾ ਹੈ। ਇਹ ਮੈਟਰੋ ਪ੍ਰੋਜੈਕਟ ਤੇਜ਼ੀ ਨਾਲ ਵਿਕਸਿਤ ਹੋ ਰਹੇ ਹਨ, ਪਟਨਾ ਸ਼ਹਿਰ ਨੂੰ ਹੋਰ ਬੁਲੰਦੀ ਦੇਵੇਗਾ, ਨਵੀਂ ਰਫਤਾਰ ਦੇਵੇਗਾ। ਇਸ ਦੇ ਨਾਲ – ਨਾਲ ਪਟਨਾ ਰਿਵਰ ਫਰੰਟ ਦੇ ਵਿਕਸਿਤ ਹੋਣ ਨਾਲ ਪਟਨਾ ਵਿੱਚ ਰਹਿਣ ਵਾਲੇ ਲੋਕ ਅਤੇ ਉੱਥੇ ਆਉਣ ਵਾਲੇ ਸੈਲਾਨੀਆਂ ਨੂੰ ਇੱਕ ਅਲੱਗ ਅਨੁਭਵ ਮਿਲਣ ਵਾਲਾ ਹੈ।


    ਸਾਥੀਓ, ਐੱਨਡੀਏ ਸਰਕਾਰ ਦੀ ਯੋਜਨਾ ਦਾ vision ਸਾਡੀ ਵਿਕਾਸ ਯਾਤਰਾ ਦੋ ਪਟੜੀਆਂ ‘ਤੇ ਇਕੱਠਿਆਂ ਚਲ ਰਹੀ ਹੈ। ਪਹਿਲੀ ਪਟੜੀ ਹੈ infrastructure ਨਾਲ ਜੁੜੀਆਂ ਯੋਜਨਾਵਾਂ – ਉਦਯੋਗਿਕ ਵਿਕਾਸ, ਲੋਕਾਂ ਨੂੰ ਆਧੁਨਿਕ ਸੁਵਿਧਾਵਾਂ; ਅਤੇ ਦੂਜੀ ਪਟੜੀ ਹੈ – ਉਨ੍ਹਾਂ ਵੰਚਿਤ , ਸ਼ੋਸ਼ਿਤਾਂ, ਪੀੜਿਤਾਂ ਦਾ ਜੀਵਨ ਅਸਾਨ ਬਣਾਉਣਾ, ਜੋ ਪਿਛਲੇ 70 ਸਾਲਾਂ ਤੋਂ ਬੇਮਿਸਾਲ ਸੁਵਿਧਾਵਾਂ ਲਈ ਸੰਘਰਸ਼ ਕਰ ਰਹੇ ਹਨ, ਉਨ੍ਹਾਂ ਸੁਵਿਧਾਵਾਂ ਤੋਂ ਵੰਚਿਤ ਹਨ। ਆਪਣੇ ਉਨ੍ਹਾਂ ਭਾਈ – ਭੈਣਾਂ ਲਈ ਪੱਕੇ ਘਰ ਬਣਾਉਣਾ, ਉਨ੍ਹਾਂ ਦੀ ਰਸੋਈ ਨੂੰ ਧੂੰਏਂ ਤੋਂ ਮੁਕਤ ਕਰਨਾ, ਗੈਸ ਕਨੈਕਸ਼ਨ ਦੇਣਾ, ਉਨ੍ਹਾਂ ਦੇ ਘਰਾਂ ਨੂੰ ਬਿਜਲੀ ਨਾਲ ਰੋਸ਼ਨ ਕਰਨਾ, ਪਖਾਨਿਆਂ ਦਾ ਨਿਰਮਾਣ, ਉਨ੍ਹਾਂ ਨੂੰ ਇਲਾਜ ਦੀ ਸੁਵਿਧਾ ਦੇਣੀ, ਦਵਾਈ ਦਾ ਖਰਚ ਬਚਾਉਣਾ, ਬੇਟਿਆਂ ਲਈ ਸਿੱਖਿਆ ਦੀ ਵਿਵਸਥਾ ਕਰਨਾ, ਅਜਿਹੀਆਂ ਕਈ ਯੋਜਨਾਵਾਂ ਸਾਡੀ ਸਰਕਾਰ ਨੇ ਚਲਾਈਆਂ ਹਨ। ਨਿਊ ਇੰਡੀਆ ਦਾ ਰਸਤਾ ਇਨ੍ਹਾਂ ਦੋ ਪਟੜੀਆਂ ਤੋਂ ਹੁੰਦੇ ਹੋਏ ਗੁਜਰਦਾ ਹੈ। ਕੇਂਦਰ ਸਰਕਾਰ ਦੀਆਂ ਆਵਾਸ ਯੋਜਨਾਵਾਂ ਤਹਿਤ ਬਿਹਾਰ ਵਿੱਚ ਗ਼ਰੀਬਾਂ ਲਈ 18 ਲੱਖ ਤੋਂ ਜ਼ਿਆਦਾ ਘਰ ਬਣ ਚੁੱਕੇ ਹਨ। ਇਸ ਵਿੱਚ 50 ਹਜ਼ਾਰ ਤੋਂ ਜ਼ਿਆਦਾ ਇੱਥੇ, ਬੇਗੁਸਰਾਏ ਵਿੱਚ ਬਣੇ ਹਨ।


    ਇਸੇ ਤਰ੍ਹਾਂ ਅਮਰੁਤ ਮਿਸ਼ਨ ਤਹਿਤ ਬਿਹਾਰ ਦੇ 27 ਸ਼ਹਿਰਾਂ ਜਿਵੇਂ – ਆਰਾ, ਹਾਜੀਪੁਰ, ਪਟਨਾ, ਸਾਸਾਰਾਮ, ਮੋਤੀਹਾਰੀ, ਭਾਗਲਪੁਰ, ਮੁੰਗੇਰ, ਸਿਵਾਨ ਨੂੰ ਆਧੁਨਿਕ ਸੁਵਿਧਾਵਾਂ ਨਾਲ ਜੋੜਿਆ ਜਾ ਰਿਹਾ ਹੈ। ਅੱਜ ਵੀ ਪਟਨਾ ਦੇ ਨਾਲ – ਨਾਲ ਬਿਹਾਰ ਦੇ ਦੂਜੇ ਸ਼ਹਿਰਾਂ ਲਈ ਵੀ ਪੀਣ ਦਾ ਪਾਣੀ, ਪਖਾਨਿਆਂ ਤੋਂ ਪਾਣੀ ਦੇ ਨਿਕਾਸ ਲਈ ਅਤੇ ਸਵੱਛਤਾ ਨਾਲ ਜੁੜੇ 22 ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇਸ ਪ੍ਰਕਾਰ, ਕਰਮਾਲੀਚਕ, ਬਾੜ, ਸੁਲਤਾਨਗੰਜ ਅਤੇ ਨੌਗਛੀਆ ਲਈ ਸੀਵਰੇਜ ਨੈੱਟਵਰਕ ਅਤੇ ਗੰਦੇ ਪਾਣੀ ਦੀ ਸਫਾਈ ਨਾਲ ਜੁੜੇ ਪਲਾਂਟ ਜਦੋਂ ਤਿਆਰ ਹੋ ਜਾਣਗੇ ਤਾਂ ਇਸ ਨਾਲ ਨਮਾਮਿ ਗੰਗੇ ਮਿਸ਼ਨ ਨੂੰ ਹੋਰ ਤਾਕਤ ਮਿਲੇਗੀ। ਸਾਡੇ ਇਹ ਸ਼ਹਿਰ ਵੀ ਸਾਫ – ਸੁਥਰੇ ਰਹਿਣਗੇ, ਇੱਥੋਂ ਦਾ ਪਾਣੀ ਸਵੱਛ ਰਹੇਗਾ।


    ਭਾਈਓ ਅਤੇ ਭੈਣੋਂ, ਗੈਸ ਅਧਾਰਤ ਅਰਥਵਿਵਸਥਾ ਹੋਵੇ , connectivity ਹੋਵੇ, smart city ਹੋਵੇ, ਗੰਗਾ ਜੀ ਦੀ ਸਫਾਈ ਦੀ ਗੱਲ ਹੋਵੇ, ਅਜਿਹੀਆਂ ਤਮਾਮ ਵਿਵਸਥਾਵਾਂ ਦੇ ਨਾਲ – ਨਾਲ ਐੱਨਡੀਏ ਸਰਕਾਰ ਨੇ ਗ਼ਰੀਬ ਅਤਿ ਮੱਧ ਵਰਗ ਦੀ ਸਿਹਤ ‘ਤੇ ਸਭ ਤੋਂ ਅਧਿਕ ਬਲ ਦਿੱਤਾ ਹੈ। ਬਿਹਾਰ ਵਿੱਚ ਸਿਹਤ ਸੇਵਾਵਾਂ ਦੀ ਦ੍ਰਿਸ਼ਟੀ ਨਾਲ ਅੱਜ ਇੱਕ ਇਤਿਹਾਸਿਕ ਦਿਵਸ ਹੈ। ਛਪਰਾ ਅਤੇ ਪੁਰਣੀਆ ਵਿੱਚ ਹੁਣ ਨਵੇਂ ਮੈਡੀਕਲ ਕਾਲਜ ਬਣਨ ਵਾਲੇ ਹਨ, ਉੱਥੇ ਭਾਗਲਪੁਰ ਅਤੇ ਗਯਾ ਦੇ ਮੈਡੀਕਲ ਕਾਲਜ ਨੂੰ ਅੱਪਗ੍ਰੇਡ ਕੀਤਾ ਜਾ ਰਿਹਾ ਹੈ। ਇਸ ਦੇ ਇਲਾਵਾ , ਬਿਹਾਰ ਵਿੱਚ ਪਟਨਾ ਏਮਸ ਦੇ ਇਲਾਵਾ ਇੱਕ ਹੋਰ ਏਮਸ ਬਣਨ ‘ਤੇ ਕੰਮ ਚਲ ਰਿਹਾ ਹੈ। ਇਨ੍ਹਾਂ ਸਾਰੀਆਂ ਸੁਵਿਧਾਵਾਂ ਦੇ ਵਿਕਸਿਤ ਹੋਣ ਤੋਂ ਬਾਅਦ ਬਿਹਾਰ ਦੇ ਲੋਕਾਂ ਨੂੰ ਗੰਭੀਰ ਬਿਮਾਰੀਆਂ ਦੇ ਇਲਾਜ ਲਈ ਬਾਹਰ ਜਾਣ ਦੀ ਜ਼ਰੂਰਤ ਘੱਟ ਹੋ ਜਾਵੇਗੀ।


    ਭਾਈਓ ਅਤੇ ਭੈਣੋਂ, ਮੈਂ ਗ਼ਰੀਬ ਦੇ ਉਸ ਦਰਦ ਨੂੰ ਸਮਝਦਾ ਹਾਂ ਜਦੋਂ ਉਹ ਆਪਣਾ ਇਲਾਜ ਇਸ ਲਈ ਨਹੀਂ ਕਰਵਾਉਂਦਾ ਕਿਉਂਕਿ ਉਸ ਨੂੰ ਘਰ ਚਲਾਉਣਾ ਹੁੰਦਾ ਹੈ, ਬੱਚਿਆਂ ਨੂੰ ਪੜ੍ਹਾਉਣਾ ਹੁੰਦਾ ਹੈ। ਇਸੇ ਸਥਿਤੀ ਵਿੱਚ ਉਸ ਦੀ ਬਿਮਾਰੀ ਹੋਰ ਗੰਭੀਰ ਹੁੰਦੀ ਚਲੀ ਜਾਂਦੀ ਹੈ। ਦੇਸ਼ ਦੇ ਹਰ ਗ਼ਰੀਬ ਨੂੰ ਇਸ ਚਿੰਤਾ ਤੋਂ ਕੱਢਣ ਲਈ ਹੀ ਐੱਨਡੀਏ ਸਰਕਾਰ ਨੇ ਆਯੁਸ਼ਮਾਨ ਭਾਰਤ ਯੋਜਨਾ ਪ੍ਰਧਾਨ ਮੰਤਰੀ ਸਵਾਸਥਯ ਯੋਜਨਾ ਸ਼ੁਰੂ ਕੀਤੀ ਗਈ ਹੈ। ਇਹ ਯੋਜਨਾ ਪੂਰੇ ਦੇਸ਼ ਦੇ ਲਗਭਗ 50 ਕਰੋੜ ਗ਼ਰੀਬ ਦੇ ਲਈ ਉਮੀਦ ਦੀ ਕਿਰਨ ਬਣ ਗਈ ਹੈ। ਇਸ ਵਿੱਚੋਂ ਪੰਜ ਕਰੋੜ ਤੋਂ ਜ਼ਿਆਦਾ ਲੋਕ, ਇਹ ਮੇਰੇ ਬਿਹਾਰ ਦੇ ਹਨ। ਹੁਣ ਤੱਕ ਇਸ ਯੋਜਨਾ ਨੂੰ 150 ਦਿਨ ਵੀ ਨਹੀਂ ਹੋਏ ਹਨ, ਇੰਨੇ ਘੱਟ ਸਮੇਂ ਵਿੱਚ ਹੀ ਦੇਸ਼ ਦੇ ਲਗਭਗ 12 ਲੱਖ ਗ਼ਰੀਬ ਭੈਣ- ਭਾਈਆਂ ਨੂੰ ਇਸ ਤੋਂ ਮੁਫਤ ਇਲਾਜ ਦੀ ਸੁਵਿਧਾ ਮਿਲ ਚੁੱਕੀ ਹੈ। ਇਸ ਵਿੱਚ ਬਿਹਾਰ ਦੇ ਵੀ ਸਾਢੇ 12 ਹਜ਼ਾਰ ਤੋਂ ਜ਼ਿਆਦਾ ਲੋਕਾਂ ਨੂੰ ਇਲਾਜ ਦਾ ਲਾਭ ਮਿਲਿਆ ਹੈ। ਹਾਲ ਹੀ ਵਿੱਚ ਸਾਡੀ ਸਰਕਾਰ ਨੇ ਸਧਾਰਨ ਵਰਗ ਦੇ ਗ਼ਰੀਬਾਂ ਲਈ ਆਰਥਿਕ ਅਧਾਰ ‘ਤੇ 10% ਰਾਖਵਾਂਕਰਨ ਦੀ ਵਿਵਸਥਾ ਕੀਤੀ ਹੈ। ਇਹ ਦੂਜੇ ਵਰਗ ਦੇ ਰਾਖਵਾਂਕਰਨ ਨੂੰ ਬਣਾਈ ਰੱਖਦਿਆਂ ਕੀਤਾ ਗਿਆ ਹੈ।


    ਸਾਥੀਓ, ਵਿਕਾਸ ਅਤੇ ਵਿਸ਼ਵਾਸ ਦੇ ਇਹ ਤਮਾਮ ਕਾਰਜ ਇਸ ਲਈ ਸੰਭਵ ਹੋ ਰਹੇ ਹਨ ਕਿਉਂਕਿ ਤੁਸੀਂ ਇੱਕ ਮਜ਼ਬੂਤ ਸਰਕਾਰ ਸਾਢੇ ਚਾਰ ਸਾਲ ਪਹਿਲਾਂ ਬਣਾਈ, ਜੋ ਪੂਰੀ ਸਮਰੱਥਾ ਨਾਲ, ਤੇਜ਼ੀ ਨਾਲ ਫ਼ੈਸਲੇ ਲੈ ਸਕਦੀ ਹੈ, ਫ਼ੈਸਲਿਆਂ ਨੂੰ ਜ਼ਮੀਨ ‘ਤੇ ਉਤਾਰ ਸਕਦੀ ਹੈ। ਅਤੇ ਇਸ ਲਈ ਇੱਕ ਵਾਰ ਫਿਰ ਤੁਹਾਨੂੰ ਸਭ ਨੂੰ ਸ਼ੁਭਕਾਮਨਾਵਾਂ ਦੇ ਨਾਲ ਇਸ ਵਿਕਾਸ ਦੀਆਂ ਯੋਜਨਾਵਾਂ ਨਵੇਂ ਬਿਹਾਰ ਦੀ ਪਹਿਚਾਣ ਬਣਾਉਣਗੀਆਂ, ਨੌਜਵਾਨਾਂ ਨੂੰ ਰੋਜ਼ਗਾਰ ਦੇਣਗੀਆਂ, ਕਿਸਾਨ ਨੂੰ ਤਾਕਤ ਦੇਣਗੀਆਂ, ਪਟਨਾ ਦੀ ਨਵੀਂ ਪਹਿਚਾਣ ਬਣੇਗੀ, ਆਰੋਗਯ ਦੀ ਦ੍ਰਿਸ਼ਟੀ ਤੋਂ ਸਵਸਥ ਬਿਹਾਰ ਦੇ ਸੁਪਨੇ ਪੂਰੇ ਹੋਣਗੇ। ਇਨ੍ਹਾਂ ਸਭ ਗੱਲਾਂ ਲਈ ਤੁਹਾਨੂੰ ਸਭ ਨੂੰ ਬਹੁਤ – ਬਹੁਤ ਸ਼ੁਭਕਾਮਨਾਵਾਂ । ਨਿਤੀਸ਼ ਬਾਬੂ ਅਤੇ ਉਨ੍ਹਾਂ ਦੀ ਪੂਰੀ ਟੀਮ ਨੂੰ ਬਹੁਤ – ਬਹੁਤ ਅਭਿਨੰਦਨ।


    ਬਹੁਤ – ਬਹੁਤ ਧੰਨਵਾਦ। ਮੇਰੇ ਨਾਲ ਜ਼ੋਰ ਨਾਲ ਬੋਲੋ -


    ਭਾਰਤ ਮਾਤਾ ਕੀ – ਜੈ


    ਭਾਰਤ ਮਾਤਾ ਕੀ – ਜੈ


    ਭਾਰਤ ਮਾਤਾ ਕੀ – ਜੈ


    ਬਹੁਤ – ਬਹੁਤ ਧੰਨਵਾਦ ।


    ***

    
    
    (Release ID: 1565933) Visitor Counter : 1