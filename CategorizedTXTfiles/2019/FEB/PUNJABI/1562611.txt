      ਰੇਲ ਮੰਤਰਾਲਾ

      ਪੂਰਬ ਮੱਧ ਰੇਲਵੇ ਦੇ ਸੋਨਪੁਰ ਡਿਵੀਜ਼ਨ ਦੇ ਸਹਦਈ ਬੁਜ਼ੁਰਗ ਵਿੱਚ ਰੇਲ ਦੁਰਘਟਨਾ
      Posted On: 03 FEB 2019 6:16PM by PIB Chandigarh

                                                                                                                                                                                                                                                                                                                                                                                                                       
Train Accident at Sahadai Buzurg in Sonpur Division of East Central Railway                                                                                                                                                                                                                                                                                                                                            
                                                                                                                                                                                                                                                                                                                                                                                                                       
11 Coaches of Train No. 12487 (Jogbani Anandvihar Terminal) Seemanchal Express derailed Hon’ble Minister of Railways & Coal announces ex gratia payment of Rs 5 Lakhs to deceased & Rs 1 Lakh to grievously injured & Rs 50000 to the minor injured Chairman, Railway Board, Member Engineering & DG (RPF) rushed to the accident site CRS Eastern Circle to probe the cause of accident Rescue operations is completed
                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                       
ਪੂਰਬ ਮੱਧ ਰੇਲਵੇ ਦੇ ਸੋਨਪੁਰ ਡਿਵੀਜ਼ਨ ਦੇ ਸਹਦਈ ਬੁਜ਼ੁਰਗ ਵਿੱਚ ਰੇਲ ਦੁਰਘਟਨਾ                                                                                                                                                                                                                                                                                                                                                        
                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                       
ਰੇਲ ਸੰਖਿਆ 12487 (ਜੋਗਬਨੀ ਆਨੰਦ ਵਿਹਾਰ ਟਰਮੀਨਲ) ਸੀਮਾਂਚਲ ਐਕਸਪ੍ਰੈੱਸ 11 ਡਿੱਬੇ ਪਟਰੀ ਤੋਂ ਉਤਰੇ ਰੇਲ, ਅਤੇ ਕੋਲਾ ਮੰਤਰੀ ਨੇ ਮ੍ਰਿਤਕਾਂ ਨੂੰ 5 ਲੱਖ ਰੁਪਏ ਦੀ ਮੁਆਵਜ਼ਾ ਰਾਸ਼ੀ ਦੇਣ ਦਾ ਐਲਾਨ ਕੀਤਾ ਰੇਲ ਬੋਰਡ ਦੇ ਪ੍ਰਧਾਨ, ਮੈਂਬਰ ਇੰਜੀਨੀਅਰਿੰਗ ਅਤੇ ਡਾਇਰੈਕਟਰ ਜਨਰਲ (ਆਰਪੀਐੱਫ) ਦੁਰਘਟਨਾ ਸਥਲ ’ਤੇ ਪਹੁੰਚੇ ਪੂਰਬੀ ਸਰਕਲ ਦੇ ਸੀਆਰਐੱਸ ਦੁਰਘਟਨਾ ਦੇ ਕਾਰਨਾਂ ਦੀ ਜਾਂਚ ਕਰਨਗੇ ਬਚਾਅ ਅਭਿਆਨ ਸੰਪੰਨ                                                                                     
                                                                                                                                                                                                                                                                                                                                                                                                                       
                                                                                                                                                                                                                                                                                                                                                                                                                       

    ਪੂਰਬ ਮੱਧ ਰੇਲਵੇ ਨੇ ਸੋਨਪੁਰ ਡਿਵੀਜ਼ਨ ਵਿੱਚ ਸਹਦਈ ਬੁਜ਼ੁਰਗ ਸਟੇਸ਼ਨ ’ਤੇ ਰੇਲ ਸੰਖਿਆ 12487 (ਜੋਗਬਨੀ ਆਨੰਦ ਵਿਹਾਰ ਟਰਮੀਨਲ) ਸੀਮਾਂਚਲ ਐਕਸਪ੍ਰੈੱਸ ਦੇ ਸੱਭ ਤੋਂ ਪਿਛਲੇ 11 ਡੱਬੇ ਅੱਜ ਪਟਰੀ ਤੋਂ ਉਤਰ ਗਏ। ਪਟਰੀ ਤੋਂ ਉਤਰੇ 11 ਡੱਬਿਆਂ ਵਿੱਚੋਂ 03 ਡੱਬਿਆਂ ਦੇ ਪਲਟ ਜਾਣ ਦੀ ਸੂਚਨਾ ਹੈ।


    ਰੇਲ ਅਤੇ ਕੋਲਾ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਨੇ ਹਰੇਕ ਮ੍ਰਿਤਕ ਦੇ ਪਰਿਵਾਰਾਂ ਨੂੰ 5 ਲੱਖ ਰੁਪਏ, ਗੰਭੀਰ ਰੂਪ ਨਾਲ ਜ਼ਖ਼ਮੀ ਵਿਅਕਤੀਆਂ ਨੂੰ 1 ਲੱਖ ਰੁਪਏ ਅਤੇ ਆਮ ਰੂਪ ਨਾਲ ਜ਼ਖ਼ਮੀ ਹੋਏ ਵਿਅਕਤੀਆਂ ਨੂੰ 50,000 ਰੁਪਏ ਦੀ ਮੁਆਵਜ਼ਾ ਰਾਸ਼ੀ ਦੇਣ ਦਾ ਐਲਾਨ ਕੀਤਾ ਹੈ।


    ਰੇਲਵੇ ਸੁਰੱਖਿਆ/ਪੂਰਬੀ ਸਰਕਲ ਦੇ ਕਮਿਸ਼ਨਰ ਇਸ ਦੁਰਘਟਨਾ ਦੀ ਜਾਂਚ ਕਰਨਗੇ ।


    ਇਸ ਮੰਦਭਾਗੀ ਘਟਨਾ ਵਿੱਚ 07 ਯਾਤਰੀਆਂ ਦੀ ਜਾਨ ਚਲੀ ਗਈ, 03 ਯਾਤਰੀ ਗੰਭੀਰ ਰੂਪ ਨਾਲ ਜ਼ਖ਼ਮੀ ਹੋ ਗਏ ਅਤੇ 27 ਯਾਤਰੀ ਇਸ ਭਿਆਨਕ ਦੁਰਘਟਨਾ ਵਿੱਚ ਸਧਾਰਨ ਰੂਪ ਨਾਲ ਜ਼ਖ਼ਮੀ ਹੋਏ ।


    ਇਸ ਦੁਰਘਟਨਾ ਦੀ ਖ਼ਬਰ ਮਿਲਦੇ ਹੀ ਰੇਲਵੇ ਬੋਰਡ ਦੇ ਪ੍ਰਧਾਨ ਸ਼੍ਰੀ ਵਿਨੋਦ ਕੁਮਾਰ ਯਾਦਵ, ਰੇਲਵੇ ਬੋਰਡ ਦੇ ਸੀਨੀਅਰ ਅਧਿਕਾਰੀ, ਮਹਾਪ੍ਰਬੰਧਕ, ਪੂਰਬ ਮੱਧ ਰੇਲਵੇ, ਡੀਆਰਐੱਮ ਸੋਨਪੁਰ ਅਤੇ ਹੋਰ ਸੀਨੀਅਰ ਅਧਿਕਾਰੀ ਦੁਰਘਟਨਾ ਸਥਲ ’ਤੇ ਪਹੁੰਚ ਗਏ ।


    ਰਾਹਤ ਦੇ ਉਪਾਅ :

      * ਐੱਸਪੀਏਆਰਐੱਮਈ (ਸਵੈ ਚਾਲਿਤ ਦੁਰਘਟਨਾ ਰਾਹਤ ਟ੍ਰੇਨ ਅਤੇ ਚਿਕਿਤਸਾ ਉਪਕਰਣ) ਅਤੇ ਦੁਰਘਟਨਾ ਰਾਹਤ ਰੇਲਗੱਡੀਆਂ (ਏਆਰਟੀ) ਦੁਰਘਟਨਾ ਸਥਲ ’ਤੇ ਪੁੱਜੀਆਂ ।
      * ਦੁਰਘਟਨਾ ਤੋਂ ਅਪ੍ਰਭਾਵਿਤ 12 ਡੱਬਿਆਂ ਨੂੰ ਯਾਤਰੀਆਂ ਦੇ ਨਾਲ ਹਟਾ ਦਿੱਤਾ ਗਿਆ ਹੈ ਅਤੇ ਦਾਨਾਪੁਰ ਲਿਜਾਇਆ ਗਿਆ ਹੈ ਜਿੱਥੇ ਹੋਰ ਡੱਬੇ ਜੋੜੇ ਜਾਣਗੇ ਅਤੇ ਆਨੰਦ ਵਿਹਾਰ ਟਰਮੀਨਲ ਲਈ ਵਿਸ਼ੇਸ਼ ਰੇਲਗੱਡੀ ਚਲਾਈ ਜਾਵੇਗੀ।
      * ਸਾਰੇ ਜ਼ਖ਼ਮੀ ਯਾਤਰੀਆਂ ਨੂੰ ਨੇੜੇ ਦੇ ਹਸਪਤਾਲ, ਜ਼ਿਲ੍ਹਾ ਹਸਪਤਾਲ ਅਤੇ ਰੇਲਵੇ ਹਸਪਤਾਲ ਲਿਜਾਇਆ ਗਿਆ ਹੈ।
      * ਦੁਰਘਟਨਾ ਸਥਲ ’ਤੇ ਡਾਕਟਰਾਂ ਦੀ ਕਾਫ਼ੀ ਸੰਖਿਆ ਉਪਲੱਬਧ ਹੈ। ਐਂਬੂਲੈਂਸਾਂ ਨੂੰ ਸੇਵਾ ਵਿੱਚ ਲਿਆਂਦਾ ਗਿਆ ਹੈ।
      * ਜ਼ਖ਼ਮੀ ਯਾਤਰੀਆਂ ਦੇ ਇਲਾਜ ਦੇ ਸਾਰੇ ਖਰਚੇ ਰੇਲਵੇ ਵੱਲੋਂ ਕੀਤੇ ਜਾਣਗੇ ।
      * ਯਾਤਰੀਆਂ ਲਈ ਦੁਰਘਟਨਾ ਸਥਲ, ਪਟਨਾ, ਹਾਜੀਪੁਰ ਅਤੇ ਹਸਪਤਾਲਾਂ ਵਿੱਚ ਭੋਜਨ ਦੀ ਕਾਫ਼ੀ ਵਿਵਸਥਾ ਕੀਤੀ ਗਈ ਹੈ। ਟੀਮਾਂ ਦੇ ਨਾਲ ਵਣਜ ਅਧਿਕਾਰੀਆਂ ਨੂੰ ਹਾਜੀਪੁਰ ਅਤੇ ਦਾਨਾਪੁਰ ਵਿੱਚ ਤੈਨਾਤ ਕੀਤਾ ਗਿਆ ਹੈ।
      * ਆਪਣੀ ਯਾਤਰਾ ਜਾਰੀ ਨਾ ਰੱਖਣ ਵਾਲੇ ਯਾਤਰੀਆਂ ਲਈ ਅਲੱਗ-ਅਲੱਗ ਸਟੇਸ਼ਨਾਂ ’ਤੇ ਰਿਫੰਡ ਦੀ ਵਿਵਸਥਾ ਸੁਨਿਸ਼ਚਿਤ ਕੀਤੀ ਗਈ ਹੈ।
      * ਬਚਾਅ ਅਭਿਆਨ ਸੰਪੰਨ ਹੋ ਗਿਆ ਹੈ।

    ******

    
    
    (Release ID: 1562611) Visitor Counter : 1
    
    
    
    
    

  
  
  
  
  
  
*