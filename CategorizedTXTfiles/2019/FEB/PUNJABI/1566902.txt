      ਪ੍ਰਧਾਨ ਮੰਤਰੀ ਦਫਤਰ

      ਦੁਨੀਆ ਦੀ ਸਭ ਤੋਂ ਵੱਡੀ ਭਗਵਦ ਗੀਤਾ ਦੇ ਪ੍ਰਕਾਸ਼ ਕਰਨ ਦੇ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ
      Posted On: 26 FEB 2019 2:47PM by PIB Chandigarh


    Text of PM’s speech at unveiling ceremony of world's largest Bhagavad Gita


    ਦੁਨੀਆ ਦੀ ਸਭ ਤੋਂ ਵੱਡੀ ਭਗਵਦ ਗੀਤਾ ਦੇ ਪ੍ਰਕਾਸ਼ ਕਰਨ ਦੇ ਸਮਾਰੋਹ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ


    ਹਰੇ ਕ੍ਰਿਸ਼ਨਾ - ਹਰੇ ਕ੍ਰਿਸ਼ਨਾ


    ਇਸਕਾਨ ਦੇ ਚੇਅਰਮੈਨ ਪੂਜਨੀਕ ਗੋਪਾਲ ਕ੍ਰਿਸ਼ਨ ਮਹਾਰਾਜ ਜੀ, ਮੰਤਰੀ ਮੰਡਲ ਦੇ ਮੇਰੇ ਸਾਥੀ ਸ਼੍ਰੀ ਮਹੇਸ਼ ਸ਼ਰਮਾ ਜੀ, ਸੰਸਦ ਵਿੱਚ ਮੇਰੇ ਸਹਿਯੋਗੀ ਸ਼੍ਰੀਮਤੀ ਮੀਨਾਕਸ਼ੀ ਲੇਖੀ ਜੀ, ਇਸਕਾਨ ਦੇ ਹੋਰ ਮਹੱਤਵਪੂਰਨ ਮੈਂਬਰ ਅਤੇ ਇੱਥੇ ਹਾਜ਼ਰ ਦੇਵੀਓ ਅਤੇ ਸੱਜਣੋ ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਇਸ ਪ੍ਰੋਗਰਾਮ ਵਿੱਚ ਅਮਰੀਕਾ, ਬ੍ਰਿਟੇਨ, ਰੂਸ, ਹੰਗਰੀ ਸਮੇਤ ਕਈ ਦੇਸ਼ਾਂ ਤੋਂ ਲੋਕ ਪਹੁੰਚੇ ਹਨ, ਤੁਹਾਡਾ ਸਾਰਿਆਂ ਦਾ ਵੀ ਬਹੁਤ-ਬਹੁਤ ਅਭਿਵਾਦਨ ।


    ਸਾਥੀਓ, ਅੱਜ ਦਾ ਦਿਨ ਬਹੁਤ ਵੀ ਮਹੱਤਵਪੂਰਨ ਹੈ । ਹਰੇ ਕ੍ਰਿਸ਼ਨਾ, ਹਰੇ ਕ੍ਰਿਸ਼ਨਾ । ਅੱਜ ਦਾ ਦਿਵਸ ਇਸ ਲਈ ਮਹੱਤਵਰੂਪਨ ਹੈ ਕਿ ਅੱਜ ਸਵੇਰੇ ਹੀ ਮੈਂ ਗਾਂਧੀ ਸ਼ਾਂਤੀ ਪੁਰਸਕਾਰਾਂ ਦੇ ਪ੍ਰੋਗਰਾਮ ਵਿੱਚ ਹਿੱਸਾ ਲਿਆ ਅਤੇ ਹੁਣੇ ਮੈਨੂੰ ਦਿੱਵਯਤਮ ਗ੍ਰੰਥ ਗੀਤਾ ਦੇ ਸ਼ਾਨਦਾਰ ਰੂਪ ਨੂੰ ਰਾਸ਼ਟਰ ਨੂੰ ਸਮਰਪਿਤ ਕਰਨ ਦਾ ਅਵਸਰ ਮਿਲ ਰਿਹਾ ਹੈ। ਇਹ ਮੌਕਾ ਮੇਰੇ ਲਈ ਹੋਰ ਵੀ ਖਾਸ ਹੈ ਕਿਉਂਕਿ ਮੈਂ ਉਸ ਜਗ੍ਹਾ ਖੜ੍ਹਾ ਹਾਂ, ਜਿੱਥੇ ਕਰੀਬ ਦੋ ਦਹਾਕੇ ਪਹਿਲਾਂ ਅਟਲ ਬਿਹਾਰੀ ਵਾਜਪੇਈ ਜੀ ਨੇ ਇਸ ਮੰਦਿਰ ਪਰਿਸਰ ਦਾ ਨੀਂਹ ਪੱਥਰ ਰੱਖਿਆ ਸੀ ।


    ਸਾਥੀਓ ਦੁਨੀਆ ਦੀ ਇਹ ਸ਼ਾਨਦਾਰ ਸ਼੍ਰੀਮਦਭਗਵਦ ਗੀਤਾ ਤਿੰਨ ਮੀਟਰ ਲੰਮੀ ਅਤੇ 800 ਕਿਲੋ ਦੀ ਹੈ। ਇਹ ਸਿਰਫ਼ ਆਪਣੇ ਅਕਾਰ ਦੀ ਵਜ੍ਹਾ ਨਾਲ ਹੀ ਖਾਸ ਨਹੀਂ ਹੈ’ ਅਸਲ ਵਿੱਚ ਇਹ ਸਦੀਆਂ ਤੱਕ ਦੁਨੀਆ ਨੂੰ ਦਿੱਤੇ ਗਏ ਮਹਾਨ ਭਾਰਤੀ ਗਿਆਨ ਦਾ ਪ੍ਰਤੀਕ ਬਣ ਕੇ ਪ੍ਰਤੀਚਿੰਨ੍ਹ ਬਣ ਕੇ ਰਹਿਣ ਵਾਲੀ ਹੈ। ਇਸ ਗੀਤਾ ਨੂੰ ਬਣਾਉਣ ਵਿੱਚ ਇਸਕਾਨ ਨਾਲ ਜੁੜੇ ਆਪ ਸਾਰਿਆਂ ਨੇ ਆਪਣੀ ਪੂਰੀ ਸਮਰੱਥਾ ਅਤੇ ਰਚਨਾਤਮਕਤਾ ਲਗਾ ਹੈ। ਇਹ ਗੀਤਾ ਭਗਵਾਨ ਸ਼੍ਰੀ ਕ੍ਰਿਸ਼ਨ ਅਤੇ ਸੁਆਮੀ ਪੂਰਵਾਰਧ ਦੇ ਸ਼ਰਧਾਲੂਆਂ ਦੀ ਭਗਤੀ ਅਤੇ ਸਮਰਪਣ ਦਾ ਪ੍ਰਤੀਕ ਹੈ। ਇਸ ਪ੍ਰਸ਼ੰਸਾਯੋਗ ਪ੍ਰਯਤਨ ਲਈ ਆਪ ਸਾਰੇ ਵਧਾਈ ਦੇ ਪਾਤਰ ਹੈ । ਇਸ ਨਾਲ ਭਾਰਤ ਦੇ ਪੁਰਾਤਨ ਅਤੇ ਦਿਵਯ ਗਿਆਨ ਦੀ ਪਰੰਪਰਾ ਵੱਲ ਵਿਸ਼ਵ ਦੀ ਰੁਚੀ ਹੋਰ ਅਧਿਕ ਵਧੇਗੀ ।


    ਸਾਥੀਓ, ਭਗਵਦਗੀਤਾ ਨੂੰ ਸਧਾਰਨ ਤੋਂ ਸਧਾਰਨ ਮਾਨਵੀ ਤੱਕ ਪਹੁੰਚਾਉਣ ਦੇ ਅਨੇਕ ਪ੍ਰਯਤਨ ਹੁਣ ਤੱਕ ਹੋ ਚੁੱਕੇ ਹਨ । ਸਭ ਤੋਂ ਛੋਟੀ ਗੀਤਾ ਤੋਂ ਲੈ ਕੇ ਸਭ ਤੋਂ ਵੱਡੀ ਗੀਤਾ ਤੱਕ- ਇਸ ਦਿਵਯ ਗਿਆਨ ਨੂੰ ਸਰਲ ਅਤੇ ਸੁਲਭ ਕਰਵਾਉਣ ਲਈ ਨਿਰੰਤਰ ਕੋਸ਼ਿਸ਼ਾਂ ਹੋਈਆਂ ਹਨ । ਦੇਸ਼-ਵਿਦੇਸ਼ ਦੀਆਂ ਅਨੇਕ ਭਾਸ਼ਾਵਾਂ ਵਿੱਚ ਭਗਵਦ-ਗੀਤਾ ਦਾ ਅਨੁਵਾਦ ਹੋ ਚੁਕਿਆ ਹੈ।


    ਸਾਥੀਓ, ਲੋਕਮਾਨਯ ਬਾਲ ਗੰਗਾਧਰ ਤਿਲਕ ਜੀ ਨੇ ਤਾਂ ਜੇਲ ਵਿੱਚ ਰਹਿ ਕੇ ਗੀਤਾ ਰਹੱਸਯ ਲਿਖਿਆ ਹੈ। ਇਸ ਵਿੱਚ ਲੋਕਮਾਨਯ ਤਿਲਕ ਨੇ ਭਗਵਾਨ ਸ਼੍ਰੀਕ੍ਰਿਸ਼ਨ ਦੇ ਨਿਸ਼ਕਾਮ ਕਰਮਯੋਗੀ ਦੀ ਬਹੁਤ ਸਰਲ ਵਿਆਖਿਆ ਕੀਤੀ ਹੈ। ਉਨ੍ਹਾਂ ਨੇ ਲਿਖਿਆ ਹੈ ਕਿ ਗੀਤਾ ਦੇ ਸੰਦੇਸ਼ ਦਾ ਪ੍ਰਭਾਵ ਕੇਵਲ ਦਾਰਸ਼ਨਿਕ ਜਾਂ ਵਿਦਵਾਨਾਂ ਦੀ ਚਰਚਾ ਤੱਕ ਸੀਮਿਤ ਨਹੀਂ ਹੈ ਬਲਕਿ ਆਚਾਰ-ਵਿਚਾਰ ਦੇ ਖੇਤਰ ਵਿੱਚ ਵੀ ਉਹ ਹਮੇਸ਼ਾ ਜਿਊਂਦਾ-ਜਾਗਦਾ ਪ੍ਰਤੀਤ ਹੁੰਦਾ ਹੈ। ਲੋਕਮਾਨਯ ਤਿਲਕ ਨੇ ਮਰਾਠੀ ਵਿੱਚ ਗੀਤਾ ਦੇ ਗਿਆਨ ਨੂੰ ਆਮ ਮਾਨਵੀ ਤੱਕ ਪਹੁੰਚਾਇਆ ਅਤੇ ਗੁਜਰਾਤੀ ਵਿੱਚ ਵੀ ਇਸਦਾ ਅਨੁਵਾਦ ਕਰਵਾਇਆ ।


    ਇਸੇ ਗੁਜਰਾਤੀ ਅਨੁਵਾਦ ਨੂੰ ਰਾਸ਼ਟਰਪਿਤਾ ਮਹਾਤਮਾ ਗਾਂਧੀ ਨੇ ਜੇਲ੍ਹ ਵਿੱਚ ਪੜ੍ਹਿਆ ਅਤੇ ਇਸ ਨਾਲ ਗਾਂਧੀ ਜੀ ਨੂੰ ਭਗਵਦਗੀਤਾ according to Gandhi ਨੂੰ ਲਿਖਣ ਵਿੱਚ ਬਹੁਤ ਅਧਿਕ ਮਦਦ ਮਿਲੀ। ਇਸ ਰਚਨਾ ਦੇ ਮਾਧਿਅਮ ਰਾਹੀਂ ਗਾਂਧੀ ਜੀ ਨੇ ਗੀਤਾ ਦਾ ਇੱਕ ਹੋਰ ਪੱਖ ਦੁਨੀਆ ਦੇ ਸਾਹਮਣੇ ਰੱਖਿਆ। ਗਾਂਧੀ ਜੀ ਦੀ ਇਹ ਪੁਸਤਕ ਮੈਂ ਅਮਰੀਕਾ ਦੇ ਸਾਬਕਾ ਰਾਸ਼ਟਰਪਤੀ ਸ਼੍ਰੀਮਾਨ ਬਰਾਕ ਓਬਾਮਾ ਜੀ ਨੂੰ ਵੀ ਉਪਹਾਰ ਵਜੋਂ ਦਿੱਤੀ ਸੀ ।


    ਸਾਥੀਓ, ਸ਼੍ਰੀਮਦਭਗਵਦਗੀਤਾ ਭਾਰਤ ਦਾ ਦੁਨੀਆ ਨੂੰ ਸੱਭ ਤੋਂ ਪ੍ਰੇਰਕ ਉਪਹਾਰ ਹੈ। ਗੀਤਾ ਪੂਰੇ ਵਿਸ਼ਵ ਦੀ ਧਰੋਹਰ (ਵਿਰਾਸਤ)ਹੈ। ਗੀਤਾ ਹਜ਼ਾਰਾਂ ਸਾਲ ਤੋਂ ਪ੍ਰਾਸੰਗਿਕ ਹੈ। ਵਿਸ਼ਵ ਦੇ ਨੇਤਾਵਾਂ ਤੋਂ ਲੈ ਕੇ ਆਮ ਮਾਨਵੀ ਤੱਕ’ ਸਾਰਿਆਂ ਨੂੰ ਗੀਤਾ ਨੇ ਲੋਕਹਿਤ ਵਿੱਚ ਕਰਮ ਕਰਨ ਦਾ ਮਾਰਗ ਦਿਖਾਇਆ ਹੈ। ਭਾਰਤ ਦੇ ਕਰੀਬ-ਕਰੀਬ ਹਰ ਘਰ ਵਿੱਚ ਤਾਂ ਕਿਸੇ ਨਾ ਕਿਸੇ ਰੂਪ ਵਿੱਚ ਭਗਵਦਗੀਤਾ ਵਿਰਾਜਮਾਨ ਹੈ ਹੀ, ਦੁਨੀਆ ਭਰ ਦੀ ਅਨੇਕ ਮਹਾਨ ਵਿਭੂਤੀਆਂ ਵੀ ਇਸਦੀ ਦਿੱਵਯਤਾ ਨਾਲ ਅਣਛੋਹੀ ਨਹੀਂ ਰਹਿ ਸਕੀ ਹੈ। ਗਿਆਨ ਤੋਂ ਲੈ ਕੇ ਵਿਗਿਆਨ ਤੱਕ ਹਰ ਖੇਤਰ ਦੇ ਅਨੇਕ ਲੋਕਾਂ ਦੀ ਪ੍ਰੇਰਣਾ ਕੁਰੂਕਸ਼ੇਤਰ ਦੇ ਮੈਦਾਨ ’ਤੇ ਕਹੀ(ਆਖੀ) ਗਈ ਇਹ ਅਮਰਵਾਣੀ ਹੈ।


    ਸਾਥੀਓ , ਮਸ਼ਹੂਰ ਜਰਮਨ philosopher Schopenhauer ਨੇ ਲਿਖਿਆ ਸੀ- ਗੀਤਾ ਅਤੇ ਉਪਨਿਸ਼ਦ ਦੇ ਅਧਿਐਨ ਤੋਂ ਅਧਿਕ ਹਿਤਕਰ ਸੰਪੂਰਨ ਵਿਸ਼ਵ ਵਿੱਚ ਕੋਈ ਅਧਿਐਨ ਨਹੀਂ ਹੈ , ਜਿਸਨੇ ਮੇਰੇ ਜੀਵਨ ਨੂੰ ਸ਼ਾਂਤੀ ਨਾਲ ਜਾਣੂ ਕਰਵਾਇਆ ਅਤੇ ਮੇਰੀ ਮੌਤ ਨੂੰ ਵੀ ਅਨੰਤ ਸ਼ਾਂਤੀ ਦਾ ਭਰੋਸਾ ਦਿੱਤਾ । ਇਹ ਗੱਲਾਂ ਉਨ੍ਹਾਂ ਨੇ ਉਸ ਦੌਰ ਵਿੱਚ ਕਹੀਆਂ ਜਦੋਂ ਸਾਡਾ ਦੇਸ਼ ਗੁਲਾਮੀ ਦੀਆਂ ਬੇੜੀਆਂ ਵਿੱਚ ਜਕੜਿਆ ਹੋਇਆ ਸੀ , ਸਾਡਾ ਸੱਭਿਆਚਾਰ , ਸਾਡੀ ਪਰੰਪਰਾ ਨੂੰ ਵੀ ਕੁਚਲਣ ਦੇ ਅਨੇਕ ਪ੍ਰਯਤਨ ਕੀਤੇ ਜਾ ਰਹੇ ਸਨ , ਭਾਰਤੀ ਦਰਸ਼ਨ ਨੂੰ ਨੀਵਾਂ ਦਿਖਾਉਣ ਦੇ ਭਰਪੂਰ ਪ੍ਰਯਤਨ ਚੱਲ ਰਹੇ ਸਨ ।


    ਸਾਥੀਓ , ਦੁਨੀਆ ਨੂੰ ਭਾਰਤ ਦੇ ਇਸ ਪੁਰਾਤਨ ਗਿਆਨ ਨਾਲ , ਪਵਿੱਤਰਤਾ ਤੋਂ ਜਾਣੂ ਕਰਵਾਉਣ ਦਾ ਇੱਕ ਵੱਡਾ ਪ੍ਰਯਤਨ ਮੰਚ ’ਤੇ ਵਿਰਾਜਮਾਨ ਵਿਭੂਤੀਆਂ ਨੇ ਕੀਤਾ ਹੈ ਅਤੇ ਮੇਰੇ ਸਾਹਮਣੇ ਮੌਜੂਦ ਅਨੇਕ ਵਿਦਵਾਨਾਂ ਅਤੇ ਭਗਤਾਂ ਨੇ ਵੀ ਕੀਤਾ ਹੈ। ਸ਼੍ਰੀਮਦ-ਭਗਤੀ ਵੇਦਾਂਤ ਸੁਆਮੀ ਪ੍ਰਭੁਨਾਥ ਜੀ ਨੇ ਤਾਂ ਖ਼ੁਦ ਨੂੰ ਭਗਵਦ-ਗੀਤਾ ਲਈ ਸਮਰਪਿਤ ਕਰ ਦਿੱਤਾ ਸੀ । ਜਿਸ ਤਰ੍ਹਾਂ ਗਾਂਧੀ-ਜੀ ਲਈ ਗੀਤਾ ਅਤੇ ਸੱਤਿਆਗ੍ਰਹਿ ਜੀਵਨ ਦਾ ਅਹਿਮ ਹਿੱਸਾ ਰਿਹਾ ਹੈ , ਉਸੇ ਤਰ੍ਹਾਂ ਸੁਆਮੀ ਜੀ ਲਈ ਵੀ ਮਾਨਵਤਾ ਦੀ ਸੇਵਾ ਦੇ ਇਹ ਦੋ ਮਾਰਗ ਹਮੇਸ਼ਾ ਪਿਆਰੇ ਰਹੇ ।


    ਇਹੀ ਕਾਰਨ ਹੈ ਕਿ ਉਨ੍ਹਾਂ ਨੇ ਪਹਿਲਾਂ ਗਾਂਧੀ-ਜੀ ਦੀ ਅਗਵਾਈ ਹੇਠ ਭਾਰਤ ਛੱਡੋ ਅੰਦੋਲਨ ਵਿੱਚ ਹਿੱਸਾ ਵੀ ਲਿਆ ਸੀ ਅਤੇ ਦੇਸ਼ ਦੇ ਅਜ਼ਾਦ ਹੋਣ ਤੋਂ ਬਾਅਦ ਉਹ ਮਾਨਵ-ਮੁਕਤੀ ਦੀ ਅਲਖ ਜਗਾਉਣ ਲਈ ਦੁਨੀਆ ਦੇ ਦੌਰੇ ’ਤੇ ਨਿਕਲ ਗਏ । ਆਪਣੀ ਮਜ਼ਬੂਤ ਇੱਛਾਸ਼ਕਤੀ ਤੋਂ ਹਰ ਤਰ੍ਹਾਂ ਦੀਆਂ ਚੁਣੌਤੀਆਂ ਦਾ ਸਾਹਮਣਾ ਕਰਦਿਆਂ ਉਨ੍ਹਾਂ ਨੇ ਇਸਕਾਨ ਜਿਹਾ ਇੱਕ ਅਭਿਆਨ ਛੇੜਿਆ ਜੋ ਅੱਜ ਭਗਵਾਨ ਸ਼੍ਰੀਕ੍ਰਿਸ਼ਨ ਦੇ ਦਿਖਾਏ ਮਾਰਗ ਤੋਂ ਦੁਨੀਆ ਨੂੰ ਜਾਣੂ ਕਰਵਾਉਣ ਵਿੱਚ ਜੁਟਿਆ ਹੋਇਆ ਹੈ ।


    ਸਾਥੀਓ , ਗੀਤਾ ਧਰਮਗ੍ਰੰਥ ਤਾਂ ਹੈ , ਪਰ ਇਹ ਜੀਵਨ ਗ੍ਰੰਥ ਵੀ ਹੈ। ਅਸੀਂ ਕਿਸੇ ਵੀ ਦੇਸ਼ ਦੇ ਹੋਈਏ , ਕਿਸੇ ਵੀ ਪੰਥ ਦੇ ਮੰਨਣ ਵਾਲੇ ਹੋਈਏ , ਪਰ ਹਰ ਦਿਨ ਸਮੱਸਿਆਵਾਂ ਘੇਰਦੀਆਂ ਰਹਿੰਦੀਆਂ ਹਨ । ਅਸੀਂ ਜਦੋਂ ਵੀ ਵੀਰ ਅਰਜੁਨ ਦੀ ਤਰ੍ਹਾਂ ਅਨਿਰਣੈ ਦੇ ਦੋਰਾਹੇ ’ਤੇ ਖੜ੍ਹੇ ਹੁੰਦੇ ਹਾਂ ਤਾਂ ਸ਼੍ਰੀਮਦਭਗਵਦਗੀਤਾ ਸਾਨੂੰ ਸੇਵਾ ਅਤੇ ਸਮਰਪਣ ਦੇ ਰਸਤੇ ਇਨ੍ਹਾਂ ਸਮੱਸਿਆਵਾਂ ਦੇ ਹੱਲ ਦਿਖਾਉਂਦੀ ਹੈ। ਅਗਰ ਤੁਸੀਂ ਇੱਕ ਵਿਦਿਆਰਥੀ ਹੋ ਅਤੇ ਅਨਿਰਣੈ ਦੀ ਸਥਿਤੀ ਵਿੱਚ ਹੋ , ਤੁਸੀਂ ਕਿਸੇ ਦੇਸ਼ ਦੇ ਰਾਸ਼ਟਰ ਪ੍ਰਮੁੱਖ ਹੋ ਜਾਂ ਫਿਰ ਮੁਕਤੀ ਦੀ ਕਾਮਨਾ ਰੱਖਣ ਵਾਲੇ ਆਪ ਯੋਗੀ ਹੋ ; ਤੁਹਾਨੂੰ ਆਪਣੇ ਹਰ ਪ੍ਰਸ਼ਨ ਦਾ ਉੱਤਰ ਸ਼੍ਰੀਮਦਭਗਵਦਗੀਤਾ ਵਿੱਚ ਮਿਲ ਜਾਵੇਗਾ ।


    ਮੈਂ ਤਾਂ ਮੰਨਦਾ ਹਾਂ ਕਿ ਗੀਤਾ ਮਾਨਵ ਜੀਵਨ ਦੀ ਸੱਭ ਤੋਂ ਵੱਡੀ manual book ਹੈ। ਜੀਵਨ ਦੀ ਹਰ ਸਮੱਸਿਆ ਦਾ ਹੱਲ ਗੀਤਾ ਵਿੱਚ ਕਿਤੇ ਨਾ ਕਿਤੇ ਮਿਲ ਜਾਂਦਾ ਹੈ। ਆਪ ਪ੍ਰਭੂ ਨੇ ਤਾਂ ਸਪਸ਼ਟ ਕਿਹਾ ਹੈ-


    परित्राणाय साधूनां विनाशाय च दुष्‍कृताम्


    ਪਰਿਤ੍ਰਾਣਾਯ ਸਾਧੂਨਾਂ ਵਿਨਾਸ਼ਾਯ ਚ ਦੁਸ਼ਕ੍ਰਿਤਾਮ੍


    धर्मसंस्‍थापनार्थाय संभवामि युगे-युगे।।


    ਧਰਮਸੰਸਥਾਪਨਾਰਥਾਯ ਸੰਭਵਾਮਿ ਯੁਗੇ-ਯੁਗੇ ।।


    ਮਤਲਬ ਦੁਸ਼ਟਾਂ ਤੋਂ, ਮਾਨਵਤਾ ਦੇ ਦੁਸ਼ਮਣਾਂ ਤੋਂ ਧਰਤੀ ਨੂੰ ਬਚਾਉਣ ਲਈ ਪ੍ਰਭੂ ਦੀ ਸ਼ਕਤੀ ਸਾਡੇ ਨਾਲ ਹਮੇਸ਼ਾ ਰਹਿੰਦੀ ਹੈ। ਇਹੀ ਸੰਦੇਸ਼ ਅਸੀਂ ਪੂਰੀ ਪ੍ਰਮਾਣਿਕਤਾ ਦੇ ਨਾਲ ਦੁਸ਼ਟ ਆਤਮਾਵਾਂ, ਅਸੁਰਾਂ ਨੂੰ ਦੇਣ ਦਾ ਪ੍ਰਯਤਨ ਕਰ ਰਹੇ ਹਾਂ ।


    ਭਾਈਓ ਅਤੇ ਭੈਣੋਂ , ਪ੍ਰਭੂ ਜਦੋਂ ਕਹਿੰਦੇ ਹਨ ਕਿ ਕਿਉਂ ਵਿਅਰਥ ਚਿੰਤਾ ਕਰਦੇ ਹੋ , ਕਿਸ ਤੋਂ ਵਿਅਰਥ ਡਰਦੇ ਹੋ , ਕੌਣ ਤੁਹਾਨੂੰ ਮਾਰ ਸਕਦਾ ਹੈ , ਤੁਸੀਂ ਕੀ ਲੈ ਕੇ ਆਏ ਸੀ ਅਤੇ ਕੀ ਲੈ ਕੇ ਜਾਓਗੇ - ਤਾਂ ਆਪਣੇ-ਆਪ ਵਿੱਚ ਖ਼ੁਦ ਨੂੰ ਜਨ ਸੇਵਾ ਅਤੇ ਰਾਸ਼ਟਰ ਸੇਵਾ ਲਈ ਸਮਰਪਿਤ ਹੋਣ ਦੀ ਪ੍ਰੇਰਣਾ ਆਪਣੇ - ਆਪ ਮਿਲ ਜਾਂਦੀ ਹੈ ।


    ਸਾਥੀਓ , ਅਸੀਂ ਇਹ ਪ੍ਰਯਤਨ ਕੀਤਾ ਹੈ ਕਿ ਸਰਕਾਰ ਦੇ ਹਰ ਫ਼ੈਸਲੇ , ਹਰ ਨੀਤੀ ਦੇ ਮੂਲ ਵਿੱਚ ਨਿਆ ਹੋਵੇ, ਸਮਭਾਵ ਹੋਵੇ , ਸਮਤਾ ਦਾ ਸਾਰ ਹੋਵੇ । ਸਬਕਾ ਸਾਥ - ਸਬਕਾ ਵਿਕਾਸ ਦਾ ਮੰਤਰ ਇਸੇ ਭਾਵਨਾ ਦਾ ਨਤੀਜਾ ਹੈ ਅਤੇ ਸਾਡੀ ਹਰ ਯੋਜਨਾ , ਹਰ ਨਿਰਣਾ ਇਸੇ ਭਾਵ ਨੂੰ ਦਰਸਾਉਂਦਾ ਵੀ ਹੈ । ਚਾਹੇ ਉਹ ਭ੍ਰਿਸ਼ਟ ਆਚਰਣ ਦੇ ਵਿਰੁੱਧ ਚੁੱਕੇ ਗਏ ਕਦਮ ਹੋਣ ਜਾਂ ਫਿਰ ਗ਼ਰੀਬ ਭਲਾਈ ਨਾਲ ਜੁੜੇ ਇਹ ਸਾਡੇ ਨਿਰਤੰਰ ਕਾਰਜ । ਇਹ ਸਾਡਾ ਨਿਰੰਤਰ ਪ੍ਰਯਤਨ ਰਿਹਾ ਹੈ ਕਿ ਆਪਣੇ-ਪਰਾਏ ਦੇ ਚੱਕਰ ਤੋਂ ਰਾਜਨੀਤੀ ਨੂੰ ਬਾਹਰ ਕੱਢਿਆ ਜਾਵੇ ।


    ਸਾਥੀਓ , ਸਾਡੀ ਸਰਕਾਰ ਦਾ ਹਮੇਸ਼ਾ ਤੋਂ ਇਹ ਦ੍ਰਿੜ੍ਹ ਵਿਸ਼ਵਾਸ ਰਿਹਾ ਹੈ ਕਿ ਭਾਰਤੀ ਸੱਭਿਆਚਾਰ , ਭਾਰਤੀ ਕਦਰਾਂ-ਕੀਮਤਾਂ , ਭਾਰਤੀ ਪਰੰਪਰਾ ਵਿੱਚ ਦੁਨੀਆ ਦੀਆਂ ਅਨੇਕ ਸਮੱਸਿਆਵਾਂ ਦਾ ਸਮਾਧਾਨ ਹੈ। ਹਿੰਸਾ ਹੋਵੇ , ਪਰਿਵਾਰਾਂ ਦੇ ਸੰਕਟ ਹੋਣ , ਵਾਤਾਵਰਣ ਨਾਲ ਜੁੜੀ ਸਮੱਸਿਆ ਹੋਵੇ ; ਅਜਿਹੀ ਹਰ ਚੁਣੌਤੀ ਜਿਸ ਨਾਲ ਦੁਨੀਆ ਅੱਜ ਜੂਝ ਰਹੀ ਹੈ , ਉਸਦਾ ਸਮਾਧਾਨ ਭਾਰਤੀ ਦਰਸ਼ਨ ਵਿੱਚ ਹੈ। ਯੋਗ ਅਤੇ ਆਯੁਰਵੇਦ ਦੀ ਮੁਹਿੰਮ ਨੂੰ ਵਿਸ਼ਵਭਰ ਵਿੱਚ ਪਹਿਚਾਣ ਅਤੇ ਉਸ ਵਿੱਚ ਜੁਟੇ ਆਪ ਜਿਹੇ ਸੰਸਥਾਨ ਅਤੇ ਦੇਸ਼ ਦੇ ਅਨੇਕ ਸੰਤਾਂ ਦੀ ਤਪੱਸਿਆ ਨੂੰ ਸਾਡੀ ਸਰਕਾਰ ਨੇ ਬੁਲੰਦ ਅਵਾਜ ਦਿੱਤੀ ਹੈ। ਜਿਸਦੇ ਨਤੀਜੇ ਵਜੋਂ ਅੱਜ Health and Wellness ਲਈ ਵਿਸ਼ਵ ਤੇਜ਼ੀ ਨਾਲ ਯੋਗ ਅਤੇ ਆਯੁਰਵੇਦ ਵੱਲ ਆਕਰਸ਼ਿਤ ਹੋ ਰਿਹਾ ਹੈ ।


    ਸਾਥੀਓ, ਮੇਰਾ ਇਹ ਵੀ ਮੰਨਣਾ ਹੈ ਕਿ ਯੋਗ ਆਯੁਰਵੇਦ ਤੋਂ ਲੈ ਕੇ ਸਾਡੇ ਪ੍ਰਾਚੀਨ ਗਿਆਨ ਅਤੇ ਵਿਗਿਆਨ ਨਾਲ ਹਾਲੇ ਦੁਨੀਆ ਦੀ ਸਹੀ ਮਾਇਨੇ ਵਿੱਚ ਜਾਣ-ਪਛਾਣ ਹੋਣੀ ਕਾਫ਼ੀ ਬਾਕੀ ਹੈ। ਸਰਬਸ੍ਰੇਸ਼ਠ ਹਾਲੇ ਦੁਨੀਆ ਦੇ ਸਾਹਮਣੇ ਆਉਣਾ ਬਾਕੀ ਹੈ।


    ਮੇਰੀ ਆਪ ਸਾਰਿਆਂ ਨੂੰ, ਸਾਡੇ ਪੁਰਾਤਨ ਗਿਆਨ-ਵਿਗਿਆਨ ਨਾਲ ਜੁੜੇ ਤਮਾਮ ਕਰਮਯੋਗੀਆਂ ਨੂੰ ਇਹ ਤਾਕੀਦ ਰਹੇਗੀ ਕਿ ਉਹ ਆਪਣੇ ਪ੍ਰਯਤਨਾਂ ਨੂੰ ਹੋਰ ਗਤੀ ਦੇਣ ਅਤੇ ਨਵੀਂ ਪੀੜ੍ਹੀ ਨੂੰ ਵੀ ਰਿਸਰਚ ਨਾਲ ਜੋੜਣ । ਸਰਕਾਰ ਤੁਹਾਡੀ ਮਦਦ ਲਈ ਹਮੇਸ਼ਾ ਤਿਆਰ ਹੈ।


    ਇੱਕ ਵਾਰ ਫਿਰ ਇਸਕਾਨ ਨਾਲ ਜੁੜੇ ਹਰ ਭਗਤ ਨੂੰ, ਹਰ ਭਾਰਤਵਾਸੀ ਨੂੰ, ਮਾਨਵਤਾ ਵਿੱਚ ਵਿਸ਼ਵਾਸ ਰੱਖਣ ਵਾਲੇ ਦੁਨੀਆ ਦੇ ਹਰ ਵਿਅਕਤੀ ਨੂੰ ਇਸ ਦਿੱਵਯ ਭਗਵਦ-ਗੀਤਾ ਲਈ ਮੇਰੇ ਵੱਲੋਂ ਬਹੁਤ-ਬਹੁਤ ਵਧਾਈ ।


    ਤੁਸੀਂ ਮੈਨੂੰ ਇੱਥੇ ਸੱਦਿਆ, ਇਸ ਪਵਿੱਤਰ ਅਵਸਰ ਦਾ ਭਾਗੀਦਾਰ ਬਣਾਇਆ । ਇਸਦੇ ਲਈ ਮੈਂ ਆਪ ਸਾਰਿਆਂ ਦਾ ਬਹੁਤ-ਬਹੁਤ ਆਭਾਰੀ ਹਾਂ ।


    ਬਹੁਤ-ਬਹੁਤ ਧੰਨਵਾਦ, ਹਰੇ ਕ੍ਰਿਸ਼ਨਾ ।


    ***

    
    
    (Release ID: 1566902) Visitor Counter : 1