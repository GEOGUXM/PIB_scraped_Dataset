      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਭਾਰਤ ਅਤੇ ਨਾਰਵੇ ਦਰਮਿਆਨ ਗ਼ੈਰ- ਦਖਲਅੰਦਾਜ਼ੀ ਵਾਲੇ ਭੂ-ਵਿਗਿਆਨਿਕ ਸਰਵੇਖਣ ਅਤੇ ਜਾਂਚ ਪੜਤਾਲਾਂ ਦੇ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 28 FEB 2019 11:51AM by PIB Chandigarh


    Cabinet approves MoU between India and Norway for undertaking non-intrusive Geological Surveys and Investigations


    ਮੰਤਰੀ ਮੰਡਲ ਨੇ ਭਾਰਤ ਅਤੇ ਨਾਰਵੇ ਦਰਮਿਆਨ ਗ਼ੈਰ- ਦਖਲਅੰਦਾਜ਼ੀ ਵਾਲੇ ਭੂ-ਵਿਗਿਆਨਿਕ ਸਰਵੇਖਣ ਅਤੇ ਜਾਂਚ ਪੜਤਾਲਾਂ ਦੇ ਸਹਿਮਤੀ ਪੱਤਰ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਭਾਰਤ ਅਤੇ ਨਾਰਵੇ ਦਰਮਿਆਨ ਗ਼ੈਰ-ਦਖ਼ਲਅੰਦਾਜ਼ੀ ਵਾਲੇ ਭੂ-ਵਿਗਿਆਨਿਕ ਸਰਵੇਖਣ ਅਤੇ ਜਾਂਚ ਪੜਤਾਲਾਂ ਲਈ ਇੱਕ ਸਹਿਮਤੀ ਪੱਤਰ ’ਤੇ ਹਸਤਾਖ਼ਰ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਸਹਿਮਤੀ ਪੱਤਰ ’ਤੇ 6 ਸਤੰਬਰ , 2018 ਨੂੰ ਹਸਤਾਖ਼ਰ ਹੋਏ ਸਨ ।


    ਲਾਭ


    ਇਹ ਸਹਿਮਤੀ ਪੱਤਰ ਰਾਸ਼ਟਰੀ ਰਾਜਮਾਰਗ ਅਤੇ ਬੁਨਿਆਦੀ ਢਾਂਚਾ ਵਿਕਾਸ ਨਿਗਮ ਲਿਮਿਟਡ (ਐੱਨਐੱਚਆਈਡੀਸੀਐੱਲ) ਅਤੇ ਨਾਰਵੇ ਭੂ-ਤਕਨੀਕੀ ਸੰਸਥਾਨ (ਐੱਨਜੀਆਈ) ਦਰਮਿਆਨ ਸਹਿਯੋਗ ਨਾਲ ਦੇਸ਼ ਵਿੱਚ ਸੜਕ ਬੁਨਿਆਦੀ ਢਾਂਚਾ ਪ੍ਰੋਜੈਕਟਾਂ ਵਿੱਚ ਸੁਧਾਰ ਲਿਆਉਣ ਅਤੇ ਹੋਰ ਵਿਕਾਸ ਲਈ ਆਪਸੀ ਸਹਿਮਤੀ ਅਤੇ ਸਹਾਇਕ ਗਤੀਵਿਧੀਆਂ ’ਤੇ ਕੰਮ ਕਰਨ, ਵਿਸ਼ੇਸ਼ ਕਰਕੇ ਪੂਰਬ-ਉੱਤਰ ਰਾਜਾਂ ਲਈ ਇੱਕ ਤੰਤਰ (ਮੈਕੇਨਿਜ਼ਮ) ਦੀ ਸੁਵਿਧਾ ਪ੍ਰਦਾਨ ਕਰਨ ਲਈ ਕੀਤਾ ਗਿਆ ਹੈ । ਏਅਰਬੌਰਨ ਇਲੈਕਟ੍ਰੋਮੈਗਨੈਟਿਕ (ਏਈਐੱਮ) ਸਰਵੇਖਣ ਵਰਗੀਆਂ ਨਿਰਵਿਘਨ ਰਿਮੋਟ ਸੈਂਸਿੰਗ ਤਕਨੀਕਾਂ ਅਤੇ ਹੌਰੀਜ਼ੌਂਟਲ ਡਾਇਰੈਕਸ਼ਨਲ ਕੋਰਿੰਗ ਵਰਗੀ ਇੰਟਰੂਸਿਵ ( intrusive ) ਤਕਨੀਕ ਲਾਗੂ ਕਰਨ ਲਈ ਵਿਆਪਕ ਭੂਵਿਗਿਆਨਿਕ ਜਾਂਚ - ਪੜਤਾਲਾਂ ਦੇ ਸੰਦਰਭ ਵਿੱਚ ਇਹ ਪ੍ਰਸਤਾਵ ਇਨੋਵੇਟਿਵ ਹੈ ਕਿਉਂਕਿ ਇਸ ਨਾਲ ਨਿਰਮਾਣ ਦੌਰਾਨ ਭੂਵਿਗਿਆਨਿਕ ਅਸਚਰਜਾਂ ਨਾਲ ਜੁੜੇ ਜੋਖਮ ਘਟਾਏ ਜਾ ਸਕਣਗੇ।


    ਇਹ ਸਭ ਤੋਂ ਕੁਸ਼ਲ ਅਤੇ ਨਵੀਨਤਮ ਤਕਨੀਕ ਹੈ ਜੋ ਦੁਨੀਆ ਦੇ ਕੁਝ ਪ੍ਰਮੁੱਖ ਦੇਸ਼ਾਂ ਵਿੱਚ ਹੀ ਭੂ-ਭੌਤਿਕੀ ਜਾਂਚ ਲਈ ਉਪਲੱਬਧ ਹੈ । ਇਸ ਤਰ੍ਹਾਂ ਦੇ ਗ਼ੈਰ-ਦਖ਼ਲਅੰਦਾਜ਼ੀ ਵਾਲੇ ਭੂ-ਵਿਗਿਆਨਿਕ ਸਰਵੇਖਣ ਦਾ ਉਪਯੋਗ ਪਹਿਲੀ ਵਾਰ ਭਾਰਤ ਵਿੱਚ ਕੀਤਾ ਜਾ ਰਿਹਾ ਹੈ । ਇਸ ਤਰ੍ਹਾਂ ਦੀ ਤਕਨੀਕ ਦੁਨੀਆ ਭਰ ਵਿੱਚ ਬਹੁਤ ਘੱਟ ਕੰਪਨੀਆਂ/ਸੰਸਥਾਨਾਂ ਵੱਲੋਂ ਪ੍ਰਦਾਨ ਕੀਤੀ ਜਾ ਰਹੀ ਹੈ , ਇਨ੍ਹਾਂ ਵਿੱਚੋਂ ਐੱਨਜੀਆਈ ਵੀ ਇੱਕ ਹੈ ।


    ਐੱਨਜੀਆਈ , ਓਸਲੋ ਨੂੰ ਭੂ-ਤਕਨੀਕੀ ਜਾਂਚ ਅਤੇ ਭੂ-ਭੌਤਿਕੀ ਨਕਸ਼ੇ ਵਿੱਚ ਅਨੁਭਵ ਪ੍ਰਾਪਤ ਹੈ ਅਤੇ ਇਸਨੂੰ ਪ੍ਰਮੁੱਖ ਰੂਪ ਨਾਲ ਜਿਓਟੈਕਨੀਕਲ ਸੰਸਥਾਨ ਵਜੋਂ ਸਥਾਪਤ ਕਰਨ ਨਾਲ ਸੁਰੰਗ ਨਿਰਮਾਣ ਲਈ ਜਿਓਟੈਕਨੀਕਲ ਇਨਵੈਸਟੀਗੈਸ਼ਨ ਵਿੱਚ ਬਹੁਤ ਮਦਦ ਮਿਲ ਸਕਦੀ ਹੈ। ਇਸ ਨੂੰ ਬਰਫ਼ਾਨੀ ਤੋਦਿਆਂ ਤੋਂ ਬਚਾਅ ਅਤੇ ਢਲਾਨ ਸੁਰੱਖਿਆ ਕਾਰਜਾਂ ਦੀ ਖੋਜ ਅਤੇ ਵਿਕਾਸ ਅਤੇ ਹੋਰ ਸਬੰਧਤ ਖੇਤਰਾਂ ਵਿੱਚ ਮੁਹਾਰਤ ਹਾਸਲ ਹੈ ਅਤੇ ਨਾਲ ਹੀ ਕੁਦਰਤੀ ਆਪਦਾਵਾਂ ਨਾਲ ਹੋਣ ਵਾਲੇ ਵਾਤਾਵਰਣ ਦੇ ਨੁਕਸਾਨ ਅਤੇ ਜੀਵਨ ਦੇ ਬਚਾਅ ਸਬੰਧੀ ਗਿਆਨ ਪ੍ਰਾਪਤ ਹੈ। ਐੱਨਜੀਆਈ ਦੇ ਨਾਲ ਸਹਿਮਤੀ ਪੱਤਰ ਰਾਹੀਂ ਇਹ ਸਾਨੂੰ ਰਣਨੀਤਕ ਸੁਰੰਗਾਂ ਦੇ ਨਿਰਮਾਣ ਦੇ ਪ੍ਰੋਜੈਕਟਾਂ ਦੇ ਸਬੰਧ ਵਿੱਚ ਵਿਸਤ੍ਰਿਤ ਪ੍ਰੋਜੈਕਟ ਰਿਪੋਰਟ ਤਿਆਰ ਕਰਨ ਦੇ ਸਮਰੱਥ ਬਣਾਏਗਾ ।


    *******

    
    
    (Release ID: 1567432) Visitor Counter : 1