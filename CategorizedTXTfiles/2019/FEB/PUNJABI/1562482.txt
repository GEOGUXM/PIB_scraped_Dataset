      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ 3 ਫ਼ਰਵਰੀ 2019 ਨੂੰ ਜੰਮੂ, ਸ੍ਰੀਨਗਰ ਅਤੇ ਲੇਹ ਦਾ ਦੌਰਾ ਕਰਨਗੇ
      Posted On: 02 FEB 2019 11:34AM by PIB Chandigarh


    Prime Minister to visit Jammu, Srinagar and Leh on 3 Feb 2019


    PM to lay foundation stone of New AIIMS at Vijaypur in Jammu and Awantipora in Pulwam Foundation stone of 624 MW Kiru Hydroelectric project in Kishtwar to be laid by the PM Foundation stone of the new terminal building of KBR Airport in Leh to be laid by the PM PM to lay foundation stones / dedicate to the nation various development projects in Jammu and Kashmir


    ਪ੍ਰਧਾਨ ਮੰਤਰੀ 3 ਫ਼ਰਵਰੀ 2019 ਨੂੰ ਜੰਮੂ , ਸ੍ਰੀਨਗਰ ਅਤੇ ਲੇਹ ਦਾ ਦੌਰਾ ਕਰਨਗੇ


    ਪ੍ਰਧਾਨ ਮੰਤਰੀ ਜੰਮੂ ਦੇ ਵਿਜੈਪੁਰ ਅਤੇ ਪੁਲਵਾਮਾ ਵਿੱਚ ਅਵੰਤੀਪੁਰਾ ਵਿਖੇ ਨਵੇਂ ਏਮਸ ਦਾ ਨੀਂਹ ਪੱਥਰ ਰੱਖਣਗੇ


    ਪ੍ਰਧਾਨ ਮੰਤਰੀ ਕਿਸ਼ਤਵਾੜ ਵਿੱਚ 624 ਮੈਗਾਵਾਟ ਦੇ ਕਿਰੂ ਪਣ-ਬਿਜਲੀ ਪ੍ਰੋਜੈਕਟ ਦਾ ਨੀਂਹ ਪੱਥਰ ਰੱਖਣਗੇ


    ਪ੍ਰਧਾਨ ਮੰਤਰੀ ਲੇਹ ਵਿੱਚ ਕੇਬੀਆਰ ਹਵਾਈ ਅੱਡੇ ਦੇ ਨਵੇਂ ਟਰਮੀਨਲ ਭਵਨ ਦਾ ਨੀਂਹ ਪੱਥਰ ਰੱਖਣਗੇ


    ਪ੍ਰਧਾਨ ਮੰਤਰੀ ਜੰਮੂ ਅਤੇ ਕਸ਼ਮੀਰ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਨੀਂਹ ਪੱਥਰ ਰੱਖਣਗੇ / ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ


    ਪ੍ਰਧਾਨ ਮੰਤਰੀ 3 ਫ਼ਰਵਰੀ , 2019 ਨੂੰ ਜੰਮੂ , ਸ੍ਰੀਨਗਰ ਅਤੇ ਲੇਹ ਜਾਣਗੇ । ਉਹ ਉੱਥੇ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਨੀਂਹ ਪੱਥਰ ਰੱਖਣਗੇ ਜਾਂ ਉਦਘਾਟਨ ਕਰਨਗੇ । ਉਹ ਸ੍ਰੀਨਗਰ ਵਿੱਚ ਡਲ ਝੀਲ ਵੀ ਜਾਣਗੇ ।


    ਪ੍ਰਧਾਨ ਮੰਤਰੀ ਏਮਸ ਵਿਜੈਪੁਰ ਅਤੇ ਏਮਸ ਅਵੰਤੀਪੁਰਾ ਦਾ ਨੀਂਹ ਪੱਥਰ ਰੱਖਣਗੇ । ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਵਿੱਚ ਕੇਂਦਰੀ ਮੰਤਰੀ ਮੰਡਲ ਨੇ ਕਸ਼ਮੀਰ ਵਿੱਚ ਪੁਲਵਾਮਾ ਦੇ ਅਵੰਤੀਪੁਰਾ ਵਿੱਚ ਅਤੇ ਜੰਮੂ ਦੇ ਵਿਜੈਪੁਰ ਵਿਖੇ ਏਮਸ ਦੀ ਸਥਾਪਨਾ ਨੂੰ ਪ੍ਰਵਾਨਗੀ ਦਿੱਤੀ ਸੀ । ਨਵੇਂ ਏਮਸ ਦੀ ਸਥਾਪਨਾ ਨਾਲ ਇਸ ਖੇਤਰ ਵਿੱਚ ਸਿਹਤ ਸੰਭਾਲ ਸਹੂਲਤਾਂ , ਸਿਹਤ ਸਿੱਖਿਆ ਅਤੇ ਸਿਖਲਾਈ ਵਿੱਚ ਬਦਲਾਅ ਹੋਵੇਗਾ ।


    ਪ੍ਰਧਾਨ ਮੰਤਰੀ ਜੰਮੂ ਵਿਖੇ ਇੰਡੀਅਨ ਇੰਸਟੀਟਿਊਟ ਆਵ੍ ਮਾਸ ਕਮਿਊਨੀਕੇਸ਼ਨ ਦੇ ਉੱਤਰੀ ਰੀਜਨਲ ਸੈਂਟਰ ਕੈਂਪਸ ਦੀ ਉਸਾਰੀ ਲਈ ਨੀਂਹ ਪੱਥਰ ਵੀ ਰੱਖਣਗੇ |


    ਪ੍ਰਧਾਨ ਮੰਤਰੀ ਲੱਦਾਖ ਯੂਨੀਵਰਸਿਟੀ ਲਾਂਚ ਕਰਨਗੇ। ਇਹ ਲੱਦਾਖ ਐਕਟ 2018 ਤਹਿਤ ਲੱਦਾਖ ਖੇਤਰ ਵਿੱਚ ਸਥਾਪਤ ਕੀਤੀ ਪਹਿਲੀ ਯੂਨੀਵਰਸਿਟੀ ਹੋਵੇਗੀ । ਇਹ ਲੇਹ , ਕਰਗਿਲ , ਨੁਬਰਾ , ਜ਼ਾਂਸਕਰ , ਦਰਾਸ ਅਤੇ ਖਲਤਸੀ ( Khaltsi ) ਦੇ ਡਿਗਰੀ ਕਾਲਜਾਂ ਦੀ ਇੱਕ ਸਮੂਹ ਯੂਨੀਵਰਸਿਟੀ ਹੋਵੇਗੀ । ਲੇਹ ਅਤੇ ਕਰਗਿਲ ਵਿਖੇ ਯੂਨੀਵਰਸਿਟੀ ਦੇ ਪ੍ਰਸ਼ਾਸਕੀ ਦਫ਼ਤਰ ਹੋਣਗੇ ।


    ਪ੍ਰਧਾਨ ਮੰਤਰੀ ਰਾਸ਼ਟਰੀਯ ਉੱਚਤਰ ਸਿਕਸ਼ਾ ਅਭਿਯਾਨ (ਰੂਸਾ) ਤਹਿਤ ਡਿਜੀਟਲ ਤਰੀਕੇ ਨਾਲ ਕਈ ਪ੍ਰੋਜੈਕਟ ਲਾਂਚ ਕਰਨਗੇ ।


    ਪ੍ਰਧਾਨ ਮੰਤਰੀ ਬਟਨ ਦਬਾ ਕੇ :


    ਦੇਸ਼ ਦੇ 54 ਨਵੇਂ ਮਾਡਲ ਡਿਗਰੀ ਕਾਲਜਾਂ , 11 ਪ੍ਰੋਫੈਸ਼ਨਲ ਕਾਲਜਾਂ ਅਤੇ ਪਹਿਲੀ ਮਹਿਲਾ ਯੂਨੀਵਰਸਿਟੀ ਦੇ ਨੀਂਹ ਪੱਥਰ ਰੱਖਣਗੇ ।


    ਦੇਸ਼ ਵਿੱਚ 16 ਮਾਡਲ ਡਿਗਰੀ ਕਾਲਜਾਂ , 66 ਉੱਦਮਤਾ , ਇਨੋਵੇਸ਼ਨ ਅਤੇ ਕਰੀਅਰ ਹੱਬਾਂ ਦਾ ਉਦਘਾਟਨ ਕਰਨਗੇ ।


    ਜੰਮੂ ਅਤੇ ਕਸ਼ਮੀਰ ਵਿੱਚ ਕਿਸ਼ਤਵਾੜ , ਕੁਪਵਾੜਾ ਅਤੇ ਬਾਰਾਮੂਲਾ ਵਿਖੇ 3 ਮਾਡਲ ਡਿਗਰੀ ਕਾਲਜਾਂ ਦਾ ਨੀਂਹ ਪੱਥਰ ਰੱਖਣਗੇ ।


    ਜੰਮੂ ਯੂਨੀਵਰਸਿਟੀ ਵਿੱਚ ਉੱਦਮਤਾ , ਇਨੋਵੇਸ਼ਨ ਅਤੇ ਕਰੀਅਰ हर् ਹੱਬਾਂ ਦਾ ਨੀਂਹ ਪੱਥਰ ਰੱਖਣਗੇ ।


    ਪ੍ਰਧਾਨ ਮੰਤਰੀ ਯੂਨੀਵਰਸਿਟੀ ਇੰਸਟੀਟਿਊਟ ਆਵ੍ ਇੰਜੀਨੀਅਰਿੰਗ ਐਂਡ ਟੈਕਨੋਲੋਜੀ , ਕਠੂਆ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ। ਉਸ ਤੋਂ ਬਾਅਦ ਉਹ ਕਸ਼ਮੀਰ ਘਾਟੀ ਵਿੱਚ ਪ੍ਰਵਾਸੀ ਕਾਮਿਆਂ ਲਈ ਟ੍ਰਾਂਜਿਟ ਰਿਹਾਇਸ਼ ਦੀ ਉਸਾਰੀ ਲਈ ਨੀਂਹ ਪੱਥਰ ਰੱਖਣਗੇ । ਪ੍ਰਧਾਨ ਮੰਤਰੀ ਸੌਭਾਗਯ ਸਕੀਮ ਤਹਿਤ ਜੰਮੂ ਅਤੇ ਕਸ਼ਮੀਰ ਰਾਜ ਦੇ ਘਰਾਂ ਵਿੱਚ 100% ਬਿਜਲੀ ਮੁਹੱਈਆ ਕਰਵਾਉਣ ਦਾ ਐਲਾਨ ਕਰਨਗੇ ।


    ਪ੍ਰਧਾਨ ਮੰਤਰੀ ਕਿਸ਼ਤਵਾੜ ਵਿੱਚ 624 ਮੈਗਾਵਾਟ ਦੇ ਕਿਰੂ ਪਣ-ਬਿਜਲੀ ਪ੍ਰੋਜੈਕਟ ਦਾ ਨੀਂਹ ਪੱਥਰ ਰੱਖਣਗੇ । ਇਹ ਚਨਾਬ ਦਰਿਆ ਦਾ ਇੱਕ ਪ੍ਰੋਜੈਕਟ ਹੈ ਅਤੇ ਇੱਕ ਵਾਰ ਪੂਰਾ ਹੋਣ ’ ਤੇ ਇਸ ਪ੍ਰੋਜੈਕਟ ਤੋਂ ਸਲਾਨਾ 2272 ਮਿਲੀਅਨ ਯੂਨਿਟ ਬਿਜਲੀ ਪੈਦਾ ਹੋਵੇਗੀ ।


    ਪ੍ਰਧਾਨ ਮੰਤਰੀ 9 ਮੈਗਾ ਵਾਟ ਦੇ ਡਾਹ ਪਣ-ਬਿਜਲੀ ਪ੍ਰੋਜੈਕਟ ਦਾ ਉਦਘਾਟਨ ਕਰਨਗੇ । ਪਿੰਡ ਦਤਾਂਗ ਦੇ ਨਜ਼ਦੀਕ ਡਾਹ ਵਿੱਚ ਸਥਿਤ ਇਹ ਪ੍ਰੋਜੈਕਟ ਜੰਮੂ ਅਤੇ ਕਸ਼ਮੀਰ ਰਾਜ ਬਿਜਲੀ ਵਿਕਾਸ ਨਿਗਮ ਲਿਮਿਟੇਡ ਦੀ ਇੱਕ ਰਨ-ਆਵ੍-ਦੀ-ਰਿਵਰ ਸਕੀਮ ਹੈ । ਪ੍ਰਧਾਨ ਮੰਤਰੀ , 220 ਕੇਵੀ ਸ਼੍ਰੀਨਗਰ-ਅਲੂਸਟੈਂਗ-ਦਰਾਸ-ਕਰਗਿਲ-ਲੇਹ ਟਰਾਂਸਮਿਸ਼ਨ ਸਿਸਟਮ ਨੂੰ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ । ਇਸ ਸ਼ਾਨਦਾਰ ਪ੍ਰੋਜੈਕਟ ਦਾ ਨੀਂਹ ਪੱਥਰ ਵੀ ਅਗਸਤ 2014 ਵਿੱਚ ਉਨ੍ਹਾਂ ਵੱਲੋਂ ਰੱਖਿਆ ਗਿਆ ਸੀ । ਪ੍ਰਧਾਨ ਮੰਤਰੀ ਦੁਆਰਾ 400 ਕੇਵੀ ਡੀ/ਸੀ ਜਲੰਧਰ - ਸਾਂਬਾ – ਰਾਜੌਰੀ – ਸ਼ੋਪੀਆਂ - ਅਮਰਗੜ੍ਹ (ਸੋਪੋਰ) ਟਰਾਂਸਮਿਸ਼ਨ ਲੇਨ ਰਾਸ਼ਟਰ ਨੂੰ ਸਮਰਪਿਤ ਕੀਤੀ ਜਾਵੇਗੀ । ਇਸ ਪ੍ਰੋਜੈਕਟ ਨੇ ਜੰਮੂ ਅਤੇ ਕਸ਼ਮੀਰ ਵਿੱਚ ਗ੍ਰਿੱਡ ਸੰਪਰਕ ਵਿੱਚ ਵਾਧਾ ਕੀਤਾ ਹੈ ।


    ਪ੍ਰਧਾਨ ਮੰਤਰੀ , ਸਜਵਾਲ ਵਿੱਚ ਚਨਾਬ ਦਰਿਆ ਉੱਤੇ 16,40 ਮੀਟਰ ਲੰਬੇ ਡਬਲ ਲੇਨ ਪੁਲ਼ ਦਾ ਨੀਂਹ ਪੱਥਰ ਰੱਖਣਗੇ । ਇਹ ਪ੍ਰੋਜੈਕਟ ਸਜਵਾਲ ਅਤੇ ਇੰਦਰੀ ਪੱਟੀਆਂ ( Indri Pattian ) ਦੀ ਅਬਾਦੀ ਲਈ ਇੱਕ ਬਦਲਵਾਂ ਰੂਟ ਮੁਹੱਈਆ ਕਰੇਗਾ । ਇਸ ਪੁਲ਼ ਦੇ ਮੁਕੰਮਲ ਹੋਣ ਨਾਲ , ਸਜਵਾਲ ਅਤੇ ਇੰਦਰੀ ਪੱਟੀਆਂ ਵਿਚਲੀ ਦੂਰੀ 47 ਕਿਲੋਮੀਟਰ ਤੋਂ ਘਟ ਕੇ 5 ਕਿਲੋਮੀਟਰ ਰਹਿ ਜਾਵੇਗੀ ।


    ਪ੍ਰਧਾਨ ਮੰਤਰੀ ਨੈਸ਼ਨਲ ਰਿਵਰ ਕੰਜ਼ਰਵੇਸ਼ਨ ਪਲਾਨ (ਐੱਨਆਰਸੀਪੀ) ਤਹਿਤ ਦੇਵਿਕਾ ਅਤੇ ਤਵੀ ਦਰਿਆ ਦੇ ਪ੍ਰਦੂਸ਼ਣ ਨੂੰ ਘੱਟ ਕਰਨ ਦੇ ਉਦੇਸ਼ ਨਾਲ ਪ੍ਰੋਜੈਕਟ ਦਾ ਨੀਂਹ ਪੱਥਰ ਰੱਖਣਗੇ । ਮੁਕੰਮਲ ਹੋਣ ’ ਤੇ , ਇਸ ਪ੍ਰੋਜੈਕਟ ਦਾ ਇੱਕ ਸਾਰਥਕ ਅਤੇ ਸਿੱਧਾ ਲਾਭਕਾਰੀ ਪ੍ਰਭਾਵ ਹੋਵੇਗਾ ਜਿਸ ਨਾਲ ਦੋ ਦਰਿਆਵਾਂ ਦੇ ਪ੍ਰਦੂਸ਼ਣ ਵਿੱਚ ਕਮੀ ਆਵੇਗੀ ਅਤੇ ਉਨ੍ਹਾਂ ਦੀ ਪਾਣੀ ਦੀ ਗੁਣਵੱਤਾ ਵਿੱਚ ਸੁਧਾਰ ਹੋਵੇਗਾ ।


    ਪ੍ਰਧਾਨ ਮੰਤਰੀ , ਲੇਹ ਦੇ ਕੁਸ਼ੋਕ ਬਾਕੂਲਾ ਰਿੰਮੋਚੇ (ਕੇਬੀਆਰ) ਹਵਾਈ ਅੱਡੇ ਦੇ ਨਵੇਂ ਟਰਮੀਨਲ ਭਵਨ ਦਾ ਨੀਂਹ ਪੱਥਰ ਰੱਖਣਗੇ । ਨਵਾਂ ਟਰਮੀਨਲ ਮਾਡਿਊਲਰ , ਊਰਜਾ ਕੁਸ਼ਲ ਅਤੇ ਸਵੈ-ਨਿਰਭਰ 18,985 ਵਰਗ ਮੀਟਰ ਦਾ ਇੱਕ ਭਵਨ ਹੋਵੇਗਾ |


    ਪ੍ਰਧਾਨ ਮੰਤਰੀ ਫਿਰ ਲੱਦਾਖ਼ ਵਿੱਚ ਨਵੇਂ ਸੈਲਾਨੀ ਅਤੇ ਟ੍ਰੈਕਿੰਗ ਰੂਟਾਂ ਨੂੰ ਖੋਲ੍ਹਣਗੇ । ਇਹ ਲੱਦਾਖ਼ ਵਿੱਚ ਸੈਰ-ਸਪਾਟੇ ਦੀਆਂ ਕਈ ਗਤੀਵਿਧੀਆਂ ਦੀ ਪੇਸ਼ਕਸ਼ ਕਰੇਗਾ ਅਤੇ ਇਸ ਸਦਕਾ ਵਧੇਰੇ ਸੈਲਾਨੀ ਆਉਣਗੇ । ਇਹ ਕਈ ਪਿੰਡਾਂ ਲਈ ਬਿਹਤਰ ਜੀਵਨ ਨਿਰਬਾਹ ਦੇ ਮੌਕੇ ਵੀ ਖੋਲ੍ਹੇਗਾ ।


    ਪ੍ਰਧਾਨ ਮੰਤਰੀ ਦੁਆਰਾ ਗ੍ਰਾਮੀਣ ਬੀਪੀਓ , ਬੰਦੀਪੁਰਾ ਲਈ ਸੁਵਿਧਾਵਾਂ ਦਾ ਉਦਘਾਟਨ ਕੀਤਾ ਜਾਵੇਗਾ । ਇਸ ਨਾਲ ਬੰਦੀਪੁਰਾ ਅਤੇ ਗੁਆਂਢੀ ਜ਼ਿਲ੍ਹਿਆਂ ਵਿੱਚ ਨੌਜਵਾਨਾਂ ਲਈ ਰੋਜ਼ਗਾਰ ਦੇ ਮੌਕੇ ਵਧਣਗੇ । ਪ੍ਰਧਾਨ ਮੰਤਰੀ ਸਫੋਰਾ , ਗੰਦਰਬਲ ਵਿਖੇ ਮਲਟੀਪਰਪਜ਼ ਇਨਡੋਰ ਖੇਡ ਸੁਵਿਧਾ ਦਾ ਉਦਘਾਟਨ ਕਰਨਗੇ । ਇਨਡੋਰ ਸਪੋਰਟਸ ਦੀ ਸਹੂਲਤ ਜ਼ਿਲ੍ਹਾ ਗੰਦਰਬਲ ਦੇ ਨੌਜਵਾਨਾਂ ਲਈ ਇੱਕ ਅਨਮੋਲ ਸੰਪਤੀ ਹੋਵੇਗੀ , ਜਿੱਥੇ ਉਨ੍ਹਾਂ ਨੂੰ ਇਨਡੋਰ ਖੇਡਾਂ ਖੇਡਣ ਦਾ ਮੌਕਾ ਮਿਲੇਗਾ ।


    ਸ੍ਰੀਨਗਰ ਵਿੱਚ ਪ੍ਰਧਾਨ ਮੰਤਰੀ ਅਸਾਮ , ਗੁਜਰਾਤ , ਹਰਿਆਣਾ , ਓਡੀਸ਼ਾ , ਮਹਾਰਾਸ਼ਟਰ ਅਤੇ ਤੇਲੰਗਾਨਾ ਦੇ ਵਿਦਿਆਰਥੀਆਂ ਨਾਲ ਗੱਲਬਾਤ ਕਰਨਗੇ । ਉਹ ਨਵੇਂ ਚੁਣੇ ਸਰਪੰਚਾਂ ਨਾਲ ਵੀ ਗੱਲਬਾਤ ਕਰਨਗੇ ।


    ਪ੍ਰਧਾਨ ਮੰਤਰੀ ਨੇ ਜੰਮੂ , ਸ੍ਰੀਨਗਰ ਅਤੇ ਲੇਹ ਦਾ ਦੌਰਾ ਪਹਿਲਾਂ 19 ਮਈ , 2018 ਨੂੰ ਕੀਤਾ ਸੀ ਅਤੇ ਰਾਜ ਵਿੱਚ ਕਈ ਬੁਨਿਆਦੀ ਢਾਂਚੇ ਦੇ ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਰੱਖਿਆ ਸੀ ।


    ***

    
    
    (Release ID: 1562482) Visitor Counter : 1