      ਵਿੱਤ ਮੰਤਰਾਲਾ

      5 ਲੱਖ ਰੁਪਏ ਤੱਕ ਦੀ ਆਮਦਨ ’ਤੇ ਟੈਕਸ ਵਿੱਚ ਪੂਰੀ ਛੋਟ; ਵਧੇਰੇ ਮਿਆਰੀ ਸਟੈਂਡਰਡ ਦਾ ਪ੍ਰਸਤਾਵ
      Posted On: 01 FEB 2019 1:15PM by PIB Chandigarh


    Income upto Rs 5 Lakh to get full tax rebate; higher standard deduction proposed


    5 ਲੱਖ ਰੁਪਏ ਤੱਕ ਦੀ ਆਮਦਨ ’ਤੇ ਟੈਕਸ ਵਿੱਚ ਪੂਰੀ ਛੋਟ; ਵਧੇਰੇ ਮਿਆਰੀ ਸਟੈਂਡਰਡ ਦਾ ਪ੍ਰਸਤਾਵ
    
    Relief of over Rs 23,000 crore to estimated 3 Crore small and middle class tax-payers TDS threshhold on interests on small savings raised Boost to housing and real estate sector FM announces a slew of tax reliefs for middle class and small tax payers


    ਕਰੀਬ 3 ਕਰੋੜ ਲਘੁ ਅਤੇ ਮੱਧ ਵਰਗ ਦੇ ਕਰਦਾਤਿਆਂ ਨੂੰ 23,000 ਕਰੋੜ ਰੁਪਏ ਤੋਂ ਜ਼ਿਆਦਾ ਦੀ ਰਾਹਤ। ਛੋਟੀਆਂ ਬੱਚਤਾਂ ’ਤੇ ਮਿਲਣ ਵਾਲੇ ਵਿਆਜ ’ਤੇ ਟੀਡੀਐੱਸ ਸੀਮਾ ਵਧਾਈ। ਆਵਾਸ ਅਤੇ ਰੀਅਲ ਅਸਟੇਟ ਖੇਤਰ ਨੂੰ ਹੁਲਾਰਾ ਵਿੱਤ ਮੰਤਰੀ ਨੇ ਮੱਧ ਵਰਗ ਅਤੇ ਛੋਟੇ ਕਰਦਾਤਿਆਂ ਲਈ ਟੈਕਸਾਂ ਵਿੱਚ ਰਾਹਤ ਦਾ ਐਲਾਨ ਕੀਤਾ


    ਕੇਂਦਰੀ ਵਿੱਤ, ਕਾਰਪੋਰੇਟ ਮਾਮਲੇ, ਰੇਲ ਅਤੇ ਕੋਲਾ ਮੰਤਰੀ, ਸ਼੍ਰੀ ਪੀਯੂਸ਼ ਗੋਇਲ ਨੇ ਅੱਜ ਕਿਹਾ ਕਿ 5 ਲੱਖ ਰੁਪਏ ਤੱਕ ਦੀ ਸਲਾਨਾ ਆਮਦਨ ਵਾਲੇ ਕਰਦਾਤਿਆਂ ਨੂੰ ਹੁਣ ਟੈਕਸ ਵਿੱਚ ਪੂਰੀ ਛੋਟ ਮਿਲੇਗੀ ਅਤੇ ਉਨ੍ਹਾਂ ਨੂੰ ਕੋਈ ਆਮਦਨ ਟੈਕਸ ਨਹੀਂ ਦੇਣਾ ਹੋਵੇਗਾ। ਸੰਸਦ ਵਿੱਚ ਵਰ੍ਹੇ 2019-20 ਦਾ ਅੰਤਰਿਮ ਬਜਟ ਪੇਸ਼ ਕਰਦਿਆਂ ਸ਼੍ਰੀ ਗੋਇਲ ਨੇ ਕਿਹਾ, ‘ ਪਿਛਲੇ ਸਾਢੇ ਚਾਰ ਵਰ੍ਹਿਆਂ ਦੌਰਾਨ ਸਾਡੇ ਵੱਲੋਂ ਕੀਤੇ ਗਏ ਪ੍ਰਮੁੱਖ ਟੈਕਸ ਸੁਧਾਰਾਂ ਦੇ ਕਾਰਨ, ਟੈਕਸ ਕਲੈਕਸ਼ਨ ਅਤੇ ਟੈਕਸ ਅਧਾਰ ਵਿੱਚ ਮਹੱਤਵਪੂਰਨ ਵਾਧਾ ਦੇਖਣ ਨੂੰ ਮਿਲਿਆ ਹੈ, ਜਿਸ ਨਾਲ ਸਧਾਰਨ ਟੈਕਸੇਸ਼ਨ ਉੱਚ-ਅਨੁਪਾਲਨ ਵਿਵਸਥਾ ਕਾਇਮ ਹੋਈ ਹੈ। ਇਸ ਲਈ ਇਹ ਉਚਿਤ ਹੋਵੇਗਾ ਕਿ ਟੈਕਸ ਸੁਧਾਰਾਂ ਨਾਲ ਹੋਏ ਕੁਝ ਫਾਇਦਿਆਂ ਨੂੰ ਮੱਧ ਵਰਗ ਦੇ ਕਰਦਾਤਿਆਂ ਤੱਕ ਪਹੁੰਚਾ ਦਿੱਤਾ ਜਾਵੇ’।


    ਵਿੱਤ ਮੰਤਰੀ ਨੇ ਕਿਹਾ ਕਿ ਇਸ ਦੇ ਨਤੀਜੇ ਵਜੋਂ ਜਿਨ੍ਹਾਂ ਲੋਕਾਂ ਦੀ ਕੁੱਲ ਆਮਦਨੀ 6.50 ਲੱਖ ਰੁਪਏ ਤੱਕ ਹੈ, ਉਨ੍ਹਾਂ ਨੂੰ ਵੀ ਕਿਸੇ ਤਰ੍ਹਾਂ ਦੇ ਆਮਦਨ ਟੈਕਸ ਦੇ ਭੁਗਤਾਨ ਦੀ ਜ਼ਰੂਰਤ ਨਹੀਂ ਪਵੇਗੀ, ਜੇਕਰ ਇਹ ਭਵਿੱਖ ਨਿਧੀ, ਵਿਸ਼ੇਸ਼ ਬੱਚਤਾਂ, ਬੀਮਾ ਆਦਿ ਵਿੱਚ ਨਿਵੇਸ਼ ਕਰ ਲੈਂਦੇ ਹਨ। ਨਾਲ ਹੀ ਦੋ ਲੱਖ ਰੁਪਏ ਤੱਕ ਦੇ ਆਵਾਸ ਕਰਜ਼ ਦੇ ਵਿਆਜ, ਸਿੱਖਿਆ ਕਰਜ਼ੇ ’ਤੇ ਵਿਆਜ, ਰਾਸ਼ਟਰੀ ਪੈਂਸ਼ਨ ਯੋਜਨਾ ਵਿੱਚ ਯੋਗਦਾਨ, ਚਿਕਿਤਸਾ ਬੀਮਾ, ਸੀਨੀਅਰ ਨਾਗਰਿਕਾਂ ਦੇ ਇਲਾਜ ’ਤੇ ਹੋਣ ਵਾਲੇ ਖਰਚ ਆਦਿ ਵਰਗੀਆਂ ਵਾਧੂ ਕਟੌਤੀਆਂ ਦੇ ਨਾਲ ਉੱਚ ਆਮਦਨ ਵਾਲੇ ਵਿਅਕਤੀਆਂ ਨੂੰ ਵੀ ਕੋਈ ਟੈਕਸ ਨਹੀਂ ਦੇਣਾ ਹੋਵੇਗਾ, ਇਸ ਨਾਲ ਸਵੈ ਨਿਯੋਜਿਤ, ਛੋਟੇ ਕਾਰੋਬਾਰ, ਛੋਟੇ ਵਪਾਰੀਆਂ, ਵੇਤਨ ਭੋਗੀਆਂ, ਪੈਂਸਨਰਾਂ ਅਤੇ ਸੀਨੀਅਰ ਨਾਗਰਿਕਾਂ ਸਹਿਤ ਮੱਧ ਵਰਗ ਦੇ ਕਰੀਬ 3 ਕਰੋੜ ਕਰਦਾਤਿਆਂ ਨੂੰ ਟੈਕਸਾਂ ਵਿੱਚ 18,500 ਕਰੋੜ ਰੁਪਏ ਦਾ ਲਾਭ ਹੋਵੇਗਾ।


    ਸਟੈਂਡਰਡ ਕਟੌਤੀ ਵਿੱਚ ਵਾਧਾ


    ਵਿੱਤ ਮੰਤਰੀ ਨੇ ਕਿਹਾ ਕਿ ਵੇਤਨ-ਭੋਗੀਆਂ ਲਈ, ਸਟੈਂਡਰਡ ਕਟੌਤੀ ਨੂੰ ਵਰਤਮਾਨ 40,000 ਰੁਪਏ ਤੋਂ ਵਧਾ ਕੇ 50,000 ਰੁਪਏ ਕੀਤਾ ਜਾ ਰਿਹਾ ਹੈ। ਉਨ੍ਹਾਂ ਕਿਹਾ ਕਿ ਇਸ ਨਾਲ 3 ਕਰੋੜ ਵੇਤਨ ਭੋਗੀਆਂ ਅਤੇ ਪੈਸ਼ਨ ਧਾਰਕਾਂ ਨੂੰ 4,700 ਕਰੋੜ ਰੁਪਏ ਦਾ ਵਾਧੂ ਟੈਕਸ ਲਾਭ ਹੋਵੇਗਾ।


    ਟੀਡੀਐੱਸ ਸੀਮਾ ਵਿੱਚ ਵਾਧਾ


    ਬੈਂਕ/ਡਾਕਘਰ ਵਿੱਚ ਜਮ੍ਹਾ ਰਾਸ਼ੀ ’ਤੇ ਮਿਲਣ ਵਾਲੇ ਵਿਆਜ ’ਤੇ ਟੀਡੀਐੱਸ ਸੀਮਾ ਨੂੰ 10,000 ਰੁਪਏ ਤੋਂ ਵਧਾਕੇ 40,000 ਰੁਪਏ ਕਰਵਾਉਣ ਦਾ ਪ੍ਰਸਤਾਵ ਕੀਤਾ ਗਿਆ ਹੈ। ਸ਼੍ਰੀ ਗੋਇਲ ਨੇ ਕਿਹਾ ਕਿ ਇਸ ਨਾਲ ਛੋਟੀਆਂ ਬੱਚਤਾਂ ਵਾਲਿਆਂ ਅਤੇ ਗ਼ੈਰ-ਕੰਮਕਾਜੀ ਲੋਕਾਂ ਨੂੰ ਲਾਭ ਹੋਵੇਗਾ। ਉਨ੍ਹਾਂ ਕਿਹਾ ਕਿ ਛੋਟੇ ਕਰਦਾਤਿਆਂ ਨੂੰ ਰਾਹਤ ਦੇਣ ਲਈ ਕਿਰਾਏ ’ਤੇ ਟੈਕਸ ਕਟੌਤੀ ਲਈ ਟੀਡੀਐੱਸ ਸੀਮਾ ਨੂੰ 1,80,000 ਰੁਪਏ ਤੋਂ ਵਧਾ ਕੇ 2,40,000 ਰੁਪਏ ਤੱਕ ਕਰਨ ਦਾ ਪ੍ਰਸਤਾਵ ਹੈ।


    ਰਿਹਾਇਸ਼ੀ ਮਕਾਨਾਂ ਨੂੰ ਜ਼ਿਆਦਾ ਰਾਹਤ


    ਵਿੱਤ ਮੰਤਰੀ ਨੇ ਕਿਹਾ ਕਿ ਆਪਣੇ ਕਬਜ਼ੇ ਵਾਲੇ ਦੂਜੇ ਮਕਾਨ ਦੇ ਅਨੁਮਾਨਿਤ ਕਿਰਾਏ ’ਤੇ ਲਗਣ ਵਾਲੇ ਆਮਦਨ ਟੈਕਸ ਲੈਵੀ ਵਿੱਚ ਛੋਟ ਦਾ ਪ੍ਰਸਤਾਵ ਕੀਤਾ ਗਿਆ ਹੈ। ਉਨ੍ਹਾਂ ਨੇ ਕਿਹਾ ਕਿ ਵਰਤਮਾਨ ਵਿੱਚ ਅਗਰ ਇੱਕ ਵਿਅਕਤੀ ਕੋਲ ਇੱਕ ਤੋਂ ਜ਼ਿਆਦਾ ਆਪਣਾ ਘਰ ਹੈ ਤਾਂ ਉਸ ਨੂੰ ਅਨੁਮਾਨਿਤ ਕਿਰਾਏ ’ਤੇ ਆਮਦਨ ਟੈਕਸ ਦਾ ਭੁਗਤਾਨ ਕਰਨਾ ਹੁੰਦਾ ਹੈ। ਆਪਣੀ ਨੌਕਰੀ ਦੌਰਾਨ ਬੱਚਿਆਂ ਦੀ ਸਿੱਖਿਆ ਅਤੇ ਮਾਤਾ-ਪਿਤਾ ਦੀ ਦੇਖਭਾਲ ਲਈ ਦੋ ਸਥਾਨਾਂ ’ਤੇ ਪਰਿਵਾਰ ਰੱਖਣ ਦੇ ਕਾਰਨ ਮੱਧ ਵਰਗੀ ਪਰਿਵਾਰਾਂ ਨੂੰ ਹੋਣ ਵਾਲੀਆਂ ਕਠਿਨਾਈਆਂ ਨੂੰ ਦੇਖਦਿਆਂ ਸ਼੍ਰੀ ਗੋਇਲ ਨੇ ਇਸ ਰਾਹਤ ਦਾ ਐਲਾਨ ਕੀਤਾ ।


    ਵਿੱਤ ਮੰਤਰੀ ਨੇ 2 ਕਰੋੜ ਰੁਪਏ ਤੱਕ ਦੇ ਪੂੰਜੀਗਤ ਲਾਭਾਂ ਨੂੰ ਪ੍ਰਾਪਤ ਕਰਨ ਵਾਲੇ ਇੱਕ ਟੈਕਸ ਦੇਣ ਵਾਲੇ ਦੇ ਇੱਕ ਰਿਹਾਇਸ਼ੀ ਮਕਾਨ ਤੋਂ ਦੂਜੇ ਰਿਹਾਇਸ਼ੀ ਮਕਾਨ ਵਿੱਚ ਨਿਵੇਸ਼ ਲਈ ਆਮਦਨ ਟੈਕਸ ਐਕਟ ਦੀ ਧਾਰਾ 54 ਤਹਿਤ ਪੂੰਜੀਗਤ ਲਾਭਾਂ ਵਿੱਚ ਵਾਧੇ ਦਾ ਪ੍ਰਸਤਾਵ ਕੀਤਾ ਹੈ। ਹਾਲਾਂਕਿ ਇਸ ਲਾਭ ਨੂੰ ਜੀਵਨ ਵਿੱਚ ਇੱਕ ਵਾਰ ਹੀ ਪ੍ਰਾਪਤ ਕੀਤਾ ਜਾ ਸਕਦਾ ਹੈ। ਸਸਤੇ ਆਵਾਸ ਤਹਿਤ ਅਤੇ ਜ਼ਿਆਦਾ ਆਵਾਸ ਉਪਲੱਬਧ ਕਰਵਾਉਣ ਲਈ ਆਮਦਨ ਟੈਕਸ ਐਕਟ ਦੀ ਧਾਰਾ 80- ਆਈਬੀਏ ਤਹਿਤ ਲਾਭਾਂ ਨੂੰ ਇੱਕ ਹੋਰ ਵਰ੍ਹੇ ਲਈ ਵਿਸਤਾਰਿਤ ਕੀਤਾ ਜਾ ਰਿਹਾ ਹੈ, ਭਾਵ ਇਹ 31 ਮਾਰਚ 2020 ਤੱਕ ਪ੍ਰਵਾਨਿਤ ਆਵਾਸੀ ਪ੍ਰੋਜੈਕਟ ’ਤੇ ਲਾਗੂ ਹੋਵੇਗਾ। ਰੀਅਲ ਅਸਟੇਟ ਖੇਤਰ ’ਤੇ ਵਿਸ਼ੇਸ਼ ਧਿਆਨ ਦਿੰਦਿਆਂ ਵਿੱਤ ਮੰਤਰੀ ਨੇ ਬਿਨਾ ਵਿਕੇ ਹੋਏ ਮਕਾਨਾਂ/ਫਲੈਟਾਂ ਦੇ ਅਨੁਮਾਨਿਤ ਕਿਰਾਏ ’ਤੇ ਟੈਕਸ-ਲੈਵੀ ਤੋਂ ਛੋਟ ਦੀ ਅਵਧੀ ਨੂੰ ਪ੍ਰੋਜੈਕਟ ਦੇ ਪੂਰੇ ਹੋਣ ਦੇ ਵਰ੍ਹੇ ਦੇ ਅੰਤਮ ਸਮੇਂ ਦੇ ਇੱਕ ਵਰ੍ਹੇ ਤੋਂ ਵਧਾ ਕੇ ਦੋ ਵਰ੍ਹੇ ਤੱਕ ਕਰਨ ਦਾ ਪ੍ਰਸਤਾਵ ਕੀਤਾ ਹੈ।


    ਜੀਜੀ/ਡੀਐੱਸਐੱਮ/ਆਰਐੱਮ/ਆਰਸੀਜੇ/ਡੀਐੱਮ

    
    
    (Release ID: 1562392) Visitor Counter : 2