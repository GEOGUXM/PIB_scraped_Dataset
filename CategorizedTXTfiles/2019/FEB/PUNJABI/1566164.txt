      ਪ੍ਰਧਾਨ ਮੰਤਰੀ ਦਫਤਰ

      ਵਾਰਾਣਸੀ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਤੋਂ ਪਰਦਾ ਹਟਾਉਣ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ
      Posted On: 19 FEB 2019 9:44AM by PIB Chandigarh


    Text of PM’s address at the unveiling of various development projects in Varanasi


    ਵਾਰਾਣਸੀ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਤੋਂ ਪਰਦਾ ਹਟਾਉਣ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ


    ਮੇਰੇ ਪਿਆਰੇ ਭਾਈਓ ਅਤੇ ਭੈਣੋ ,


    ਸਭ ਤੋਂ ਪਹਿਲਾਂ ਮੈਂ ਪੁਲਵਾਮਾ ਵਿੱਚ ਹੋਏ ਆਤੰਕੀ ਹਮਲੇ ਵਿੱਚ ਸ਼ਹੀਦ, ਵਾਰਾਣਸੀ ਦੇ ਵੀਰ ਸਪੂਤ ਭਾਈ ਰਮੇਸ਼ ਯਾਦਵ ਜੀ ਨੂੰ ਆਦਰਪੂਰਵਕ ਆਪਣੀ ਸ਼ਰਧਾਂਜਲੀ ਅਰਪਿਤ ਕਰਦਾ ਹਾਂ। ਇਸ ਘੜੀ ਵਿੱਚ ਉਨ੍ਹਾਂ ਦੇ ਪਰਿਵਾਰ ਦੇ ਨਾਲ ਕਾਸ਼ੀ ਦਾ ਹਰ ਵਿਅਕਤੀ ਹੈ , ਦੇਸ਼ ਦਾ ਹਰ ਨਾਗਰਿਕ ਹੈ। ਕਾਸ਼ੀ ਦੀ ਇਸ ਧਰਤੀ ਨਾਲ ਦੇਸ਼ ਦਾ ਪ੍ਰਧਾਨ ਸੇਵਕ ਹੋਣ ਦੇ ਨਾਤੇ , ਉੱਤਰ ਪ੍ਰਦੇਸ਼ ਦਾ ਪ੍ਰਤੀਨਿਧੀ ਹੋਣ ਦੇ ਨਾਤੇ , ਮੈਂ ਤੁਹਾਡੀਆਂ ਸਭ ਦੀਆਂ ਭਾਵਨਾਵਾਂ ਦਾ ਵੀ ਪ੍ਰਤੀਨਿਧੀ ਹਾਂ। ਰਾਸ਼ਟਰ ਰੱਖਿਆ ਲਈ ਆਪਣੇ ਸਵਜਨ (ਸੱਜਣ) ਨੂੰ ਨਿਛਾਵਰ ਕਰਨ ਵਾਲੇ ਹਰ ਪਰਿਵਾਰ ਦਾ ਕਰਜ਼ ਸਾਡੇ ਸਾਰਿਆਂ ‘ ਤੇ ਹਮੇਸ਼ਾ-ਹਮੇਸ਼ਾ ਦੇ ਲਈ ਰਹੇਗਾ। ਉਨ੍ਹਾਂ ਦੇ ਇਸ ਕਰਜ਼ ਨੂੰ ਚੁਕਾਉਣ ਦੀ ਸ਼ਕਤੀ ਸਾਨੂੰ ਸਾਰਿਆਂ ਨੂੰ ਮਿਲੇ, ਇਹ ਅਸ਼ੀਰਵਾਦ ਮੈਂ ਬਾਬਾ ਵਿਸ਼ਵਨਾਥ ਤੋਂ , ਮਾਂ ਗੰਗੇ ਤੋਂ ਅਤੇ ਤੁਸੀਂ ਸਭ ਭਾਈਆਂ-ਭੈਣਾਂ ਤੋਂ ਅਸ਼ੀਰਵਾਦ ਮੰਗਣ ਆਇਆ ਹਾਂ।


    ਅੱਜ ਸਵਰਾਜ , ਸੁਤੰਤਰਤਾ , ਆਤਮਨਿਰਭਰਤਾ ਅਤੇ ਵੀਰਤਾ ਦੇ ਪ੍ਰਤੀਕ ਛਤਰਪਤੀ ਸ਼ਿਵਾਜੀ ਮਹਾਰਾਜ ਦੀ ਜਯੰਤੀ ਵੀ ਹੈ। ਮੈਂ ਪੂਰੇ ਰਾਸ਼ਟਰ ਨੂੰ ਸ਼ੁਭਕਾਮਨਾਵਾਂ ਦਿੰਦਾ ਹਾਂ। ਛਤਰਪਤੀ ਸ਼ਿਵਾਜੀ ਮਹਾਰਾਜ ਨੇ ਆਪਣੇ ਸੁਸ਼ਾਸਨ ਨਾਲ ਸਾਨੂੰ ਉਹ ਪਥ ਦਿਖਾਇਆ ਸੀ ਜਿਸ ‘ ਤੇ ਚਲ ਕੇ ਅਸੀਂ ਇੱਕ ਸਸ਼ਕਤ ਰਾਸ਼ਟਰ ਬਣਾ ਸਕਦੇ ਹਾਂ।


    ਸਾਥੀਓ , ਇਸ ਕੜੀ ਵਿੱਚ ਅੱਜ ਵਾਰਾਣਸੀ ਵਿੱਚ 3 ਹਜ਼ਾਰ ਕਰੋੜ ਰੁਪਏ ਤੋਂ ਅਧਿਕ ਦੇ ਪ੍ਰੋਜੈਕਟਾਂ ਦਾ ਲੋਕਅਰਪਣ , ਉਦਘਾਟਨ ਹੋਇਆ ਅਤੇ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇੱਥੇ ਆਉਣ ਤੋਂ ਪਹਿਲਾਂ ਮੈਂ ਤਿੰਨ ਪ੍ਰੋਗਰਾਮਾਂ ਵਿੱਚ ਗਿਆ ਸੀ। ਸਭ ਤੋਂ ਪਹਿਲਾਂ ਮੈਂ ਡੀਐੱਲਡਬਲਿਊ ਮੈਦਾਨ ‘ ਤੇ ਰੇਲਵੇ ਨਾਲ ਜੁੜੀ ਇੱਕ ਵੱਡੀ ਉਪਲੱਬਧੀ ਦਾ ਸਾਖੀ ਬਣਿਆ। ਫਿਰ ਸੰਤ ਰਵਿਦਾਸ ਜੀ ਦੇ ਮੰਦਿਰ ਵਿੱਚ ਦਰਸ਼ਨ ਦੇ ਬਾਅਦ ਜਨਮ ਸਥਾਨ ਦੇ ਵਿਸਤਾਰ ਦੇ ਪ੍ਰੋਜੈਕਟ ਦਾ ਨੀਂਹ ਪੱਥਰ ਰੱਖਿਆ ਅਤੇ ਉਸ ਦੇ ਬਾਅਦ ਬੀਐੱਚਯੂ ਵਿੱਚ ਸਿਹਤ ਅਤੇ ਸਿੱਖਿਆ ਨਾਲ ਜੁੜੇ ਪ੍ਰੋਜੈਕਟ ਦਾ ਲੋਕਅਰਪਣ ਅਤੇ ਨੀਂਹ ਪੱਥਰ ਰੱਖਿਆ। ਹੁਣ ਇੱਥੇ ਵੀ ਸਧਾਰਨ ਮਾਨਵੀ ਦੇ ਜੀਵਨ ਨੂੰ ਸਰਲ ਅਤੇ ਸੁਗਮ ਬਣਾਉਣ ਵਾਲੇ ਅਨੇਕ ਪ੍ਰੋਜੈਕਟਾਂ ਦਾ ਉਦਘਾਟਨ ਅਤੇ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇਨ੍ਹਾਂ ਸਾਰੀਆਂ ਸੁਵਿਧਾਵਾਂ ਦੇ ਲਈ ਮੇਰੀ ਕਾਸ਼ੀ ਦੇ ਸਾਰੇ ਭਾਈਆਂ ਭੈਣਾਂ ਨੂੰ ਬਹੁਤ-ਬਹੁਤ ਵਧਾਈ।


    ਭਾਈਓ ਅਤੇ ਭੈਣੋ , ਕਾਸ਼ੀ ਨੂੰ ਨਵੇਂ ਭਾਰਤ ਦੀ ਨਵੀਂ ਊਰਜਾ ਦਾ ਮਹੱਤਵਪੂਰਨ ਕੇਂਦਰ ਬਣਾਉਣ ਵੱਲ ਅੱਜ ਇੱਕ ਹੋਰ ਪੜਾਅ ਪਾਰ ਕਰਨ ਦੇ ਲਈ ਅਸੀਂ ਸਫ਼ਲ ਹੋਏ ਹਾਂ। ਥੋੜ੍ਹੀ ਦੇਰ ਪਹਿਲਾਂ ਹੀ ਇੱਕ ਅਜਿਹੇ ਇੰਜਣ ਨੂੰ ਹਰੀ ਝੰਡੀ ਦਿਖਾਉਣ ਦਾ ਅਵਸਰ ਮੈਨੂੰ ਮਿਲਿਆ ਹੈ ਜੋ ਪਹਿਲਾਂ ਤੋਂ ਚਲਦਾ ਸੀ। ਹੁਣ ਉਹੀ ਇੰਜਣ ਬਿਜਲੀ ਨਾਲ ਚਲਿਆ ਕਰੇਗਾ। ਇਹ ਹੀ ਨਹੀਂ ਨਵੇਂ ਇੰਜਣ ਦੀ ਤਾਕਤ ਵੀ ਦੋ ਪੁਰਾਣੇ ਡੀਜ਼ਲ ਇੰਜਣਾਂ ਦੀ ਤਾਕਤ ਤੋਂ ਵੀ ਜ਼ਿਆਦਾ ਹੋਵੇਗੀ , ਮਤਲਬ ਡਬਲ ਹੋ ਜਾਵੇਗੀ ਅਤੇ ਇਹ ਕੰਮ ਡੀਐੱਲਡਬਲਿਊ ਵਿੱਚ ਪਹਿਲੀ ਵਾਰ ਹੋਇਆ ਹੈ। ਅਤੇ ਭਾਰਤ ਹੀ ਨਹੀਂ , ਪੂਰੀ ਦੁਨੀਆ ਵਿੱਚ ਵੀ ਅਜਿਹਾ ਪ੍ਰਯੋਗ ਪਹਿਲਾਂ ਕਦੇ ਨਹੀਂ ਹੋਇਆ ਹੈ।


    ਸਾਥੀਓ , ਮੇਕ ਇਨ ਇੰਡੀਆ ਦੇ ਤਹਿਤ ਕੀਤੇ ਗਏ ਇਸ ਕੰਮ ਨੇ ਇੱਕ ਵਾਰ ਫਿਰ ਦੁਨੀਆ ਵਿੱਚ ਭਾਰਤੀ ਵਿਗਿਆਨਕ ਅਤੇ ਇੰਜੀਨੀਅਰਿੰਗ ਸਮਰੱਥਾ ਦਾ ਲੋਹਾ ਮਨਵਾਇਆ ਹੈ। ਇਸ ਪ੍ਰਯੋਗ ਦੇ ਸਫ਼ਲ ਹੋ ਜਾਣ ਦੇ ਬਾਅਦ ਭਾਰਤੀ ਰੇਲਵੇ ਨੂੰ ਹੋਰ ਸਸ਼ਕਤ ਬਣਾਉਣ , ਸਮਰੱਥਾ ਅਤੇ ਰਫ਼ਤਾਰ ਵਧਾਉਣ ਵਿੱਚ ਬਹੁਤ ਵੱਡੀ ਮਦਦ ਮਿਲੇਗੀ। ਇਸ ਵੱਡੀ ਉਪਲੱਬਧੀ ਦੇ ਲਈ ਮੈਂ ਡਿਜ਼ਾਈਨ ਤੋਂ ਲੈ ਕੇ ਮੈਨੂਫੈਕਚਰਿੰਗ ਤੱਕ ਜੁੜੇ ਹਰ ਵਿਅਕਤੀ , ਪੂਰੀ ਟੀਮ ਦੇ ਸਾਰੇ ਲੋਕਾਂ ਨੂੰ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ। ਅਤੇ ਇਹ ਮਹੱਤਵਪੂਰਨ ਕੰਮ ਮੇਰੀ ਕਾਸ਼ੀ ਦੀ ਧਰਤੀ ‘ ਤੇ ਹੋਇਆ ਹੈ , ਤੁਹਾਡੇ ਦਰਮਿਆਨ ਹੋਇਆ ਹੈ।


    ਸਾਥੀਓ , ਭਾਰਤੀ ਰੇਲ ਦੀ ਸੂਰਤ ਅਤੇ ਸੀਰਤ ਬਦਲਣ ਵਾਲੇ ਅਨੇਕ ਕਦਮ ਬੀਤੇ ਸਾਢੇ ਚਾਰ ਸਾਲਾਂ ਵਿੱਚ ਉਠਾਏ ਗਏ ਹਨ। ਦਿੱਲੀ ਤੋਂ ਕਾਸ਼ੀ ਦਰਮਿਆਨ ਚਲ ਰਹੀ ਦੇਸ਼ ਵਿੱਚ ਬਣੀ ਪਹਿਲੀ ਸੈਮੀ ਹਾਈਸਪੀਡ ਟ੍ਰੇਨ ਵੰਦੇ ਭਾਰਤ ਐਕਸਪ੍ਰੈੱਸ ਇਸ ਦਾ ਇੱਕ ਹੋਰ ਬਹੁਤ ਵੱਡਾ ਉਦਾਹਰਣ ਹੈ। ਇਸ ਟ੍ਰੇਨ ਨੂੰ ਲੈ ਕੇ ਅਨੇਕ ਚਿੱਠੀਆਂ ਮੇਰੇ ਕੋਲ ਆਈਆਂ ਹਨ। ਦੇਸ਼ ਦੇ ਲੋਕਾਂ ਵਿੱਚ ਇੱਕ ਉਤਸ਼ਾਹ ਹੈ , ਗੌਰਵ ਦਾ ਭਾਵ ਹੈ ਕਿ ਇੰਨੇ ਦਹਾਕਿਆਂ ਬਾਅਦ ਹੀ ਸਹੀ, ਭਾਰਤ ਨੂੰ ਇੱਕ ਵਿਸ਼ਵੀ ਪੱਧਰੀ ਟ੍ਰੇਨ ਮਿਲੀ ਹੈ। ਲੇਕਿਨ ਇਸ ਟ੍ਰੇਨ ਨੂੰ ਕੁਝ ਲੋਕਾਂ ਰਾਹੀਂ ਜਿਸ ਤਰ੍ਹਾਂ ਨਿਸ਼ਾਨਾ ਬਣਾਇਆ ਜਾ ਰਿਹਾ ਹੈ , ਉਸ ਦਾ ਮਜ਼ਾਕ ਉਡਾਇਆ ਜਾ ਰਿਹਾ ਹੈ। ਇਹ ਬਹੁਤ ਦੁਖਦਾਈ ਹੈ।


    ਮੈਨੂੰ ਜੋ ਚਿੱਠੀਆਂ ਮਿਲ ਰਹੀਆਂ ਹਨ , ਉਨ੍ਹਾਂ ਵਿੱਚ ਲੋਕ ਬਹੁਤ ਜ਼ਿਆਦਾ ਆਹਤ ਹਨ। ਇਸ ਨੂੰ ਦੇਖ ਕੇ ਦੇਸ਼ ਦੇ ਹਰ ਇੰਜੀਨਿਅਰ ਦਾ , ਹਰ ਟੈਕਨੀਸ਼ੀਅਨ ਦਾ ਅਪਮਾਨ ਦੱਸ ਰਹੇ ਹਨ। ਭਾਰਤ ਦਾ ਮਜ਼ਾਕ ਉਡਾਉਣ ਦੀ ਮਾਨਸਿਕਤਾ ਨਾਲ ਘਿਰੇ ਅਜਿਹੇ ਲੋਕਾਂ ਨਾਲ ਦੇਸ਼ ਦੇ ਹਰੇਕ ਨਾਗਰਿਕ ਨੂੰ ਦੇਸ਼ , ਦੇ ਹਰ ਨੌਜੁਆਨ ਨੂੰ ਚੁਕੰਨੇ ਰਹਿਣਾ ਜ਼ਰੂਰੀ ਹੈ। ਕਾਸ਼ੀ ਦੇ ਮੇਰੇ ਪਿਆਰੇ ਭਾਈਓ ਭੈਣੋ ਦੱਸੋ...... ਇਹ ਵੰਦੇ ਭਾਰਤ ਟ੍ਰੇਨ ਬਣਾਉਣ ਵਾਲੇ ਇੰਜੀਨਿਅਰਾਂ ਦੇ ਲਈ ਸਾਨੂੰ ਮਾਣ ਹੋ ਰਿਹਾ ਹੈ ਕਿ ਨਹੀਂ ਹੋ ਰਿਹਾ ਹੈ। ਸਾਡਾ ਮੱਥਾ ਉੱਚਾ ਹੋ ਰਿਹਾ ਹੈ ਕਿ ਨਹੀਂ ਹੋ ਰਿਹਾ ਹੈ। ਕੀ ਇੰਜੀਨਿਅਰਾਂ ਨੂੰ ਅਪਮਾਨਿਤ ਕਰਨਾ ਉਚਿਤ ਹੈ ਕੀ ?.... ਟੈਕਨੀਸ਼ੀਅਨਾਂ ਨੂੰ ਅਪਮਾਨਿਤ ਕਰਨਾ ਉਚਿਤ ਹੈ ਕੀ ?.... ਦਿਨ-ਰਾਤ ਦੇਸ਼ ਲਈ ਕੰਮ ਕਰਨ ਵਾਲੇ ਲੋਕਾਂ ਦਾ ਮਜ਼ਾਕ ਉਡਾਉਣਾ ਉਚਿਤ ਹੈ ਕੀ ?..... ਕੀ ਅਜਿਹਾ ਮਜ਼ਾਕ ਉਡਾਉਣ ਵਾਲਿਆਂ ਨੂੰ ਮੁਆਫ ਕੀਤਾ ਜਾ ਸਕਦਾ ਹੈ। ਸਹੀ ਸਮੇਂ ‘ ਤੇ ਸਹੀ ਸਜਾ ਮਿਲਣੀ ਚਾਹੀਦੀ ਹੈ ਕਿ ਨਹੀਂ ਮਿਲਣੀ ਚਾਹੀਦੀ ?


    ਭਾਈਓ ਭੈਣੋਂ, ਅਜਿਹੇ ਦੌਰ ਵਿੱਚ ਜਦੋਂ ਤੁਸੀਂ ਸਾਰੇ ਰਾਸ਼ਟਰ ਨਿਰਮਾਣ ਦੇ ਲਈ , ਦੇਸ਼ ਵਿੱਚ ਕੁਝ ਨਵਾਂ ਕਰਨ ਦੇ ਲਈ ਜੀ-ਜਾਨ ਨਾਲ ਜੁਟੇ ਹੋ ਉਸ ਸਮੇਂ ਵਿੱਚ ਤੁਹਾਨੂੰ ਇਹੀ ਤਾਕੀਦ ਕਰਾਂਗਾ ਕਿ ਨਕਾਰਾਤਮਿਕਤਾ ਨਾਲ ਘਿਰੇ ਇਨ੍ਹਾਂ ਲੋਕਾਂ ਦੀਆਂ ਇਨ੍ਹਾਂ ਹਰਕਤਾਂ ਤੋਂ ਨਿਰਾਸ਼ ਹੋਣ ਦੀ ਜ਼ਰੂਰਤ ਨਹੀਂ ਹੈ।


    ਮੈਂ ਚੇਨਈ ਰੇਲ ਕੋਚ ਫੈਕਟਰੀਆਂ ਦੇ ਇੰਜੀਨੀਅਰਾਂ , ਟੈਕਨੀਸ਼ੀਅਨਾਂ , ਹਰ ਕਰਮਚਾਰੀ ਨੂੰ ਵੀ ਕਹਾਂਗਾ ਕਿ ਭਾਰਤ ਨੂੰ ਤੁਹਾਡੇ ਸਭ ‘ ਤੇ ਬਹੁਤ ਮਾਣ ਹੈ। ਮੈਂ ਉਨ੍ਹਾਂ ਦੀ ਮਿਹਨਤ ਨੂੰ ਪ੍ਰਣਾਮ ਕਰਦਾ ਹਾਂ , ਉਨ੍ਹਾਂ ਨੂੰ ਨਮਨ ਕਰਦਾ ਹਾਂ। ਤੁਹਾਡੇ ਜਿਹੇ ਇੰਜੀਨੀਅਰ ਪ੍ਰੋਫੈਸ਼ਨਲਸ ਹੀ ਕੱਲ੍ਹ ਭਾਰਤ ਵਿੱਚ ਬੁਲੇਟ ਟ੍ਰੇਨ ਵੀ ਬਣਾਉਣਗੇ ਅਤੇ ਸਫ਼ਲਤਾਪੂਰਵਕ ਚਲਾਉਣਗੇ ਵੀ।


    ਰੇਲਵੇ ਦੇ ਸਾਰੇ ਇੰਜੀਨੀਅਰਾਂ, ਕਰਮਚਾਰੀਆਂ, ਇਸ ਨਾਲ ਜੁੜੇ ਇੱਕ-ਇੱਕ ਮਜ਼ਦੂਰ ਦੀ ਮਿਹਨਤ ਦਾ ਨਤੀਜਾ ਹੈ ਕਿ ਅੱਜ ਰੇਲ ਪਟੜੀਆਂ ਵਿਛਾਉਣ ਦਾ ਕੰਮ, ਦੋਹਰੀਕਰਨ ਜਾਂ ਫਿਰ ਬਿਜਲੀਕਰਨ ਦਾ ਕੰਮ ਪਹਿਲੇ ਤੋਂ ਦੋ ਗੁਣੀ ਰਫ਼ਤਾਰ ਨਾਲ ਹੋ ਰਿਹਾ ਹੈ। ਇਸੇ ਕੜੀ ਵਿੱਚ ਪ੍ਰਯਾਗਰਾਜ ਅਤੇ ਬਨਾਰਸ ਦਰਮਿਆਨ 123 ਕਿਮੀ ਦੇ ਸੈਕਸ਼ਨ ਦੇ ਬਿਜਲੀਕਰਨ, ਉਸ ਦਾ ਕੰਮ ਵੀ ਪੂਰਾ ਹੋਇਆ ਹੈ। ਇਨ੍ਹਾਂ ਦੇ ਇਲਾਵਾ ਮੰਡੁਆਡੀਹ, ਵਾਰਾਣਸੀ ਸ਼ਹਿਰ, ਲੋਹਤਾ-ਭਦੋਹੀ ਅਤੇ ਭਦੋਹੀ- ਜੰਘਈ ਰੇਲ ਲਾਈਨ ਦਾ ਦੋਹਰੀਕਰਨ ਕੀਤਾ ਹੈ। ਰੇਲ ਲਾਈਨਾਂ ਦੇ ਨਾਲ-ਨਾਲ ਸਟੇਸ਼ਨਾਂ ’ਤੇ ਵੀ ਆਧੁਨਿਕ ਸੁਵਿਧਾਵਾਂ ਦਾ ਬੇਮਿਸਾਲ ਵਿਕਾਸ ਤੁਸੀਂ ਸਾਰੇ ਅਨੁਭਵ ਕਰ ਰਹੇ ਹੋ ।


    ਭਾਈਓ ਅਤੇ ਭੈਣੋਂ ਰੇਲਵੇ ਦੇ ਨਾਲ-ਨਾਲ ਸੜਕਾਂ ਦੇ ਅਨੇਕ ਪ੍ਰੋਜੈਕਟਾਂ ’ਤੇ ਵੀ ਕੰਮ ਜਾਂ ਤਾਂ ਪੂਰਾ ਹੋ ਚੁਕਿਆ ਹੈ ਜਾਂ ਫਿਰ ਅੱਜ ਉਸਦੀ ਸ਼ੁਰੂਆਤ ਹੋ ਰਹੀ ਹੈ। ਪੰਚਕੋਸ਼ੀ ਮਾਰਗ ਵੀ ਹੁਣ ਨਵੇਂ ਰੂਪ ਵਿੱਚ ਸੇਵਾ ਲਈ ਸਮਰਪਿਤ ਹੈ। ਸੜਕ ਅਤੇ ਰੇਲਵੇ ਨਾਲ ਜੁੜੇ ਇਹ ਜਿੰਨੇ ਵੀ ਕੰਮ ਬਨਾਰਸ ਜਾਂ ਉਸਦੇ ਆਸ-ਪਾਸ ਦੇ ਖੇਤਰਾਂ ਵਿੱਚ ਹੋ ਰਹੇ ਹਨ। ਇਸ ਨਾਲ ਆਵਾਜਾਈ ਤਾਂ ਅਸਾਨ ਹੋ ਹੀ ਰਹੀ ਹੈ ਨਾਲ ਹੀ ਕਿਸਾਨਾਂ ਨੂੰ, ਵਪਾਰੀਆਂ ਨੂੰ ਵੀ ਲਾਭ ਮਿਲ ਰਿਹਾ ਹੈ। ਬਨਾਰਸ ਵਿੱਚ, ਪੂਰਵਾਂਚਲ ਵਿੱਚ ਨਵੇਂ-ਨਵੇਂ ਉੱਦਮਾਂ ਲਈ ਰਸਤੇ ਖੁੱਲ੍ਹ ਰਹੇ ਹਨ।


    ਸਾਥੀਓ, ਬਨਾਰਸ ਹਿੰਦੂ ਯੂਨੀਵਰਸਿਟੀ ਨੂੰ ਵੀ ਮਹਾਮਨਾ ਦੇ ਸੁਪਨਿਆਂ ਦੇ ਮੁਤਾਬਕ ਸਿੱਖਿਆ ਅਤੇ ਸਿਹਤ ਦਾ ਸਭ ਤੋਂ ਮਹੱਤਵਪੂਰਨ ਕੇਂਦਰ ਬਣਾਉਣ ਵੱਲ ਅਸੀਂ ਅੱਗੇ ਵਧ ਰਹੇ ਹਾਂ। ਥੋੜ੍ਹੀ ਦੇਰ ਪਹਿਲਾਂ ਹੀ ਬੀਐੱਚਯੂ ਦੇ ਗੌਰਵਮਈ ਸੌ ਸਾਲ ਦੇ ਇਤਿਹਾਸ ਦੇ ਸਨਮਾਨ ਵਿੱਚ ਇੱਕ ਡਾਕ ਟਿਕਟ ਜਾਰੀ ਕੀਤਾ ਗਿਆ ਹੈ। ਇਸ ਦੇ ਇਲਾਵਾ ਅੱਜ ਬੀਐੱਚਯੂ ਵਿੱਚ ਦੋ ਵੱਡੇ ਸੈਂਟਰਸ ਕੇਂਦਰੀ ਖੋਜ ਅਤੇ ਬੀਐੱਚਯੂ ਆਈਆਈਟੀ ਵਿੱਚ ਸੁਪਰ ਕੰਪਿਊਟਿੰਗ ਸੈਂਟਰ ਦੀ ਸੁਵਿਧਾ ਵੀ ਸ਼ੁਰੂ ਹੋਈ ਹੈ।


    ਸੁਪਰ ਕੰਪਿਊਟਿੰਗ ਸੈਂਟਰ ਪਰਮ ਸ਼ਿਵਾਏ ਦੀ ਸ਼ੁਰੂਆਤ ਨਾਲ ਨੈਸ਼ਨਲ ਸੁਪਰ ਕੰਪਿਊਟਿੰਗ ਸੈਂਟਰ ਨੂੰ ਗਤੀ ਮਿਲੇਗੀ। ਇੱਕ ਤਰ੍ਹਾਂ ਨਾਲ ਭਵਿੱਖ ਦੀ ਤਕਨੀਕ ਐਂਡ ਰਿਸਰਚ ਡੈਵਲਪਮੈਂਟ ਵਿੱਚ ਵੀ ਬਾਬਾ ਦੀ ਪਵਿੱਤਰ ਭੂਮੀ ਦੇਸ਼ ਨੂੰ ਹੁਣ ਦਿਸ਼ਾ ਦੇਣ ਵਾਲੀ ਹੈ।


    ਸਾਥੀਓ, ਇਸਦੇ ਇਲਾਵਾ ਅੱਜ ਜਿਨ੍ਹਾਂ ਦੋ ਬਹੁਤ ਵੱਡੇ ਕੈਂਸਰ ਹਸਪਤਾਲਾਂ ਦਾ ਲੋਕਾਰਪਣ ਹੋਇਆ ਹੈ ਉਨ੍ਹਾਂ ਵਿੱਚ ਇੱਕ ਬੀਐੱਚਯੂ ਵਿੱਚ ਹੈ ਅਤੇ ਦੂਜਾ ਲਹਿਰਤਾਰਾ ਵਿੱਚ ਬਣਿਆ ਹੈ। ਬੀਐੱਚਯੂ ਦਾ ਕੈਂਸਰ ਹਸਪਤਾਲ ਤਾਂ ਸਿਰਫ਼ ਦਸ ਮਹੀਨਿਆਂ ਵਿੱਚ ਹੀ ਤਿਆਰ ਕੀਤਾ ਗਿਆ ਹੈ। ਰਿਕਾਰਡ ਟਾਈਮ ਹੈ ਇਹ... ਇਹ ਦੋਵੇਂ ਹਸਪਤਾਲ ਮਿਲ ਕੇ ਕੰਮ ਕਰਨਗੇ। ਲਹਿਰਤਾਰਾ ਵਿੱਚ ਜੋ ਹਸਪਤਾਲ ਬਣਿਆ ਹੈ ਉੱਥੇ ਕੈਂਸਰ ਦੇ ਇਲਾਜ ਦੀ ਸਭ ਤੋਂ ਆਧੁਨਿਕ ਮਸ਼ੀਨ ਵਿੱਚ ਇੱਕ ਭਾਭਾਟ੍ਰੋਨ ਨੂੰ ਵੀ ਸਥਾਪਿਤ ਕੀਤਾ ਗਿਆ ਹੈ।


    ਸਾਥੀਓ, ਇਸ ਖੇਤਰ ਵਿੱਚ ਅਤੇ ਖ਼ਾਸ ਕਰਕੇ ਪੂਰਵਾਂਚਲ ਵਿੱਚ ਕੈਂਸਰ ਦੇ ਮਰੀਜ਼ਾਂ ਨੂੰ ਉਚਿਤ ਇਲਾਜ ਦੇ ਅਭਾਵ ਵਿੱਚ ਦੂਜੇ ਵੱਡੇ ਸ਼ਹਿਰਾਂ ਵਿੱਚ ਜਾਣ ਲਈ ਮਜਬੂਰ ਹੋਣਾ ਪੈਂਦਾ ਸੀ। ਹੁਣ ਵਾਰਾਣਸੀ ਵਿੱਚ ਹੀ ਕੈਂਸਰ ਦਾ ਆਧੁਨਿਕ ਇਲਾਜ ਸੰਭਵ ਹੋ ਸਕੇਗਾ । ਇਸਦਾ ਲਾਭ ਯੂਪੀ ਦੇ ਨਾਲ-ਨਾਲ ਬਿਹਾਰ, ਝਾਰਖੰਡ, ਮੱਧ ਪ੍ਰਦੇਸ਼ ਅਤੇ ਛੱਤੀਸਗੜ੍ਹ ਦੇ ਮਰੀਜ਼ਾਂ ਨੂੰ ਵੀ ਮਿਲ ਸਕੇਗਾ ।


    ਭਾਈਓ ਅਤੇ ਭੈਣੋਂ, ਅੱਜ ਪਾਂਡੇਪੁਰ ਵਿੱਚ ਮਜ਼ਦੂਰਾਂ ਅਤੇ ਕਰਮਚਾਰੀ ਸਾਥੀਆਂ ਲਈ 150 ਬੈੱਡ ਦੇ ਈਐੱਸਆਈਸੀ ਹਸਪਤਾਲ ਅਤੇ ਇੱਕ ਹੈਲਥ ਐਂਡ ਵੈਲਨੈੱਸ ਸੈਂਟਰ ਦਾ ਵੀ ਲੋਕਾਰਪਣ ਕੀਤਾ ਗਿਆ ਹੈ। ਆਧੁਨਿਕ ਇਲਾਜ ਦੀਆਂ ਇਹ ਸਾਰੀਆਂ ਸੁਵਿਧਾਵਾਂ ਉਨ੍ਹਾਂ ਗ਼ਰੀਬ ਪਰਿਵਾਰਾਂ ਲਈ ਹੋਰ ਵੀ ਅਹਿਮ ਸਿੱਧ ਹੋਣ ਵਾਲੀਆਂ ਹਨ ਜਿਨ੍ਹਾਂ ਨੂੰ ਆਯੁਸ਼ਮਾਨ ਭਾਰਤ ਯੋਜਨਾ ਤਹਿਤ ਹਰ ਸਾਲ 5 ਲੱਖ ਰੁਪਏ ਤੱਕ ਦੇ ਮੁਫ਼ਤ ਇਲਾਜ ਦੀ ਸੁਵਿਧਾ ਸੁਨਿਸ਼ਚਿਤ ਹੋਈ ਹੈ। ਯੂਪੀ ਵਿੱਚ ਅਜਿਹੇ ਲਗਭਗ 1 ਕਰੋੜ 20 ਲੱਖ ਪਰਿਵਾਰ ਹਨ ਜਿਨ੍ਹਾਂ ਵਿੱਚੋਂ 38 ਹਜ਼ਾਰ ਮਰੀਜ਼ਾਂ ਨੂੰ ਮੁਫ਼ਤ ਇਲਾਜ ਮਿਲ ਵੀ ਚੁੱਕਾ ਹੈ।


    ਹਾਲੇ ਯੋਜਨਾ ਨੂੰ 150 ਦਿਨ ਹੀ ਹੋਏ ਹਨ। ਥੋੜ੍ਹੀ ਦੇਰ ਪਹਿਲਾਂ ਮੈਂ ਅਜਿਹੇ ਅਨੇਕ ਲਾਭਾਰਥੀਆਂ ਨੂੰ ਮਿਲਿਆ ਵੀ ਹਾਂ। ਪੈਸੇ ਦੇ ਅਭਾਵ ਵਿੱਚ ਉਹ ਜੀਵਨ ਦੀ ਉਮੀਦ ਛੱਡ ਚੁੱਕੇ ਸਨ। ਲੇਕਿਨ ਹੁਣ ਉਹ ਆਪਣਾ ਉੱਤਮ ਇਲਾਜ ਕਰਵਾ ਪਾ ਰਹੇ ਹਨ, ਆਯੁਸ਼ਮਾਨ ਹੋ ਪਾ ਰਹੇ ਹਨ। ਤੁਹਾਡਾ ਇਹ ਪ੍ਰਧਾਨ ਸੇਵਕ ਪੂਰੀ ਇਮਾਨਦਾਰੀ ਨਾਲ ਤੁਹਾਡੀ ਸੇਵਾ ਕਰਨ ਵਿੱਚ ਜੁਟਿਆ ਹੈ।


    ਇੱਥੇ ਕੁਝ ਦੇਰ ਬਾਅਦ ਮੈਂ ਅਨੇਕ ਦਿੱਵਯਾਂਗਜਨਾਂ ਨੂੰ ਮਿਲ ਕੇ ਉਨ੍ਹਾਂ ਨੂੰ ਜ਼ਰੂਰੀ ਉਪਕਰਨ ਵੀ ਸੌਂਪਣ ਵਾਲਾ ਹਾਂ। ਵੈਸੇ ਜਦੋਂ ਮੈਂ ਥੋੜ੍ਹੀ ਦੇਰ ਪਹਿਲਾਂ ਵਾਰਾਣਸੀ ਪਹੁੰਚਿਆ ਸੀ ਤਾਂ ਡੀਐੱਲਡਬਲਿਊ ਵਿਖੇ ਮੇਰੀ ਮੁਲਾਕਾਤ ਕੁਝ ਦਿੱਵਯਾਂਗ ਸਾਥੀਆਂ ਨਾਲ ਹੋਈ ਸੀ। ਅਲੱਗ-ਅਲੱਗ ਪ੍ਰਤਿਭਾਵਾਂ ਦੇ ਧਨੀ ਇਨ੍ਹਾਂ ਸਾਥੀਆਂ ਨਾਲ ਕਾਫ਼ੀ ਦੇਰ ਤੱਕ ਮੇਰੀ ਗੱਲਬਾਤ ਹੋਈ ਹੈ। ਕੋਈ ਪੇਂਟਿੰਗ ਕਰਦਾ ਸੀ, ਕੋਈ ਪੈਰਾ ਓਲੰਪਿਕ ਐਥਲੀਟ ਸੀ, ਕੋਈ ਰਾਸ਼ਟਰੀ ਪੱਧਰ ਦਾ ਸ਼ੂਟਰ। ਇੱਕ ਬੱਚਾ ਤਾਂ ਮਿਮਿਕ੍ਰੀ ਵਿੱਚ ਬਹੁਤ ਮਾਹਰ ਸੀ। ਮੈਂ ਉਨ੍ਹਾਂ ਦੇ ਉੱਜਵਲ ਭਵਿੱਖ ਅਤੇ ਚੰਗੀ ਸਿਹਤ ਦੀ ਕਾਮਨਾ ਕਰਦਾ ਹਾਂ।


    ਭਾਈਓ ਅਤੇ ਭੈਣੋਂ, ਸਿਹਤ ਦੇ ਨਾਲ-ਨਾਲ ਕਾਸ਼ੀ ਅਤੇ ਆਸ-ਪਾਸ ਦੇ ਖੇਤਰਾਂ ਦੇ ਕਾਇਆਕਲਪ ਦਾ ਕੰਮ ਵੀ ਨਿਰੰਤਰ ਜਾਰੀ ਹੈ । ਸੈਰ-ਸਪਾਟਾ ਨੂੰ ਹੁਲਾਰਾ ਦੇਣ ਵਾਲੇ ਪ੍ਰੋਜੈਕਟ ਹੋਣ ਜਾਂ ਫਿਰ ਕਾਸ਼ੀ ਸਮਾਰਟ ਸਿਟੀ ਨਾਲ ਜੁੜਿਆ ਇੰਟੀਗ੍ਰੇਟੇਡ ਕਮਾਂਡ ਸੈਂਟਰ, ਇਹ ਸਾਰੀਆਂ ਸੁਵਿਧਾਵਾਂ ਬਨਾਰਸ ਦੀ ਤਸਵੀਰ ਬਦਲਣ ਵਾਲੀਆਂ ਹਨ। ਉੱਥੇ ਹੀ ਗੋਈਠਹਾਂ ਦਾ ਸੀਵਰੇਜ ਟ੍ਰੀਟਮੈਂਟ ਪਲਾਂਟ, ਬਣਨ ਨਾਲ ਵਰੁਣਾ ਦੇ ਰਸਤੇ ਗੰਗਾ ਜੀ ਵੱਲ ਗੰਦਗੀ ਨਹੀਂ ਜਾ ਸਕੇਗੀ । ਇਸ ਨਾਲ ਗੰਗਾ ਜੀ ਦੀ ਸਵੱਛਤਾ ਅਤੇ ਨਿਰਮਲਤਾ ਦੇ ਸਾਡੇ ਅਭਿਆਨ ਨੂੰ ਹੋਰ ਤਾਕਤ ਮਿਲਣ ਵਾਲੀ ਹੈ। ਮਾਂ ਗੰਗਾ ਨੂੰ ਨਿਰਮਲ ਬਣਾਉਣ ਲਈ ਤੁਸੀਂ ਸਾਰਿਆਂ ਨੇ ਕਾਸ਼ੀਵਾਸੀਆਂ ਨੇ ਜੋ ਪ੍ਰਯਤਨ ਕੀਤੇ ਹਨ ਉਨ੍ਹਾਂ ਦੀ ਪ੍ਰਸ਼ੰਸਾ ਅੱਜ ਪੂਰੀ ਦੁਨੀਆ ਕਰ ਰਹੀ ਹੈ।


    ਸਾਥੀਓ, ਕਾਸ਼ੀ ਸਮਾਰਟ ਵੀ ਬਣੇਗੀ ਅਤੇ ਆਪਣੇ ਸੰਸਕਾਰਾਂ ਨੂੰ ਕਾਇਮ ਵੀ ਰੱਖੇਗੀ। ਬਾਬਾ ਵਿਸ਼ਵਨਾਥ ਦੇ ਪਰਿਸਰ ਦੀ ਦਿਵਯਤਾ ਨੂੰ ਸ਼ਾਨਦਾਰ ਸਰੂਪ ਦੇਣ ਦਾ ਕੰਮ ਵੀ ਤੇਜ਼ ਗਤੀ ਨਾਲ ਚਲ ਰਿਹਾ ਹੈ। ਕਾਸ਼ੀ ਦੇ ਗੌਰਵ ਨਾਲ ਜੁੜੇ ਮਾਨਮਹਿਲ ਵਿੱਚ ਵਰਚੂਅਲ ਮਿਊਜ਼ੀਅਮ ਵੀ ਹੁਣ ਇੱਥੇ ਆਉਣ ਵਾਲੇ ਯਾਤਰੀਆਂ ਲਈ ਨਵਾਂ ਅਨੁਭਵ ਦੇਣ ਵਾਲਾ ਹੈ। ਇਸ ਵਰਚੂਅਲ ਮਿਊਜ਼ੀਅਮ ਵਿੱਚ ਕਾਸ਼ੀ ਦੀ ਕਲਾ ਸੱਭਿਆਚਾਰਕ ਵਿਰਾਸਤ ਨੂੰ ਬਚਾਉਣ ਲਈ ਪ੍ਰੋਜੈਕਟ ਲਗਾਏ ਗਏ ਹਨ।


    ਸਾਥੀਓ, ਦੇਸ਼ ਦੇ ਪਸ਼ੂਧਨ ਨੂੰ ਸਵਸਥ ਅਤੇ ਬਿਹਤਰ ਬਣਾਉਣ ਲਈ ਸਾਡੀ ਸਰਕਾਰ ਵੱਲੋਂ ਰਾਸ਼ਟਰੀਯ ਗੋਕੁਲ ਮਿਸ਼ਨ ਸ਼ੁਰੂ ਕੀਤਾ ਗਿਆ ਸੀ। ਇਸ ਵਾਰ ਬਜਟ ਵਿੱਚ ਇਸਨੂੰ ਵਿਸਤਾਰ ਦਿੰਦਿਆਂ ਰਾਸ਼ਟਰੀਯ ਕਾਮਧੇਨੂ ਆਯੋਗ ਬਣਾਉਣ ਦਾ ਫੈਸਲਾ ਲਿਆ ਗਿਆ ਹੈ। ਇਹ ਆਯੋਗ ਗੌਮਾਤਾ ਦੀ ਦੇਖਭਾਲ ਅਤੇ ਉਨ੍ਹਾਂ ਨਾਲ ਜੁੜੇ ਨਿਯਮਾਂ ਕਾਇਦਿਆਂ ਨੂੰ ਪ੍ਰਭਾਵੀ ਤਰੀਕੇ ਨਾਲ ਲਾਗੂ ਕਰਨ ਦਾ ਕੰਮ ਕਰੇਗਾ ।


    ਇੱਥੇ ਬਨਾਰਸ ਵਿੱਚ ਵੀ ਦੋ ਕਾਨਹਾਂ ਸੈਂਟਰ ਬਣਨ ਵਾਲੇ ਹਨ ਜਿਨ੍ਹਾਂ ਦਾ ਨੀਂਹ ਪੱਥਰ ਅੱਜ ਰੱਖਿਆ ਗਿਆ ਹੈ। ਇਹ ਦੋਵੇਂ ਸੈਂਟਰ ਗੌਮਾਤਾ ਸੇਵਾ ਦੇ ਸਾਡੇ ਭਾਵ ਨੂੰ ਹੋਰ ਮਜ਼ਬੂਤ ਕਰਨਗੇ ।


    ਭਾਈਓ ਅਤੇ ਭੈਣੋਂ, ਮਛਲੀ ਪਾਲਣ ਨਾਲ ਜੁੜੇ ਲੋਕਾਂ ਲਈ ਵੀ ਸਰਕਾਰ ਨੇ ਮਹੱਤਵਪੂਰਨ ਕਦਮ ਉਠਾਇਆ ਹੈ। ਇਸ ਬਜਟ ਵਿੱਚ ਸਰਕਾਰ ਨੇ ਐਲਾਨ ਕੀਤਾ ਹੈ ਕਿ ਮੱਛੀ ਪਾਲਣ ਨਾਲ ਜੁੜੇ ਹਰ ਪਹਿਲੂ ’ਤੇ ਧਿਆਨ ਦੇਣ ਲਈ ਅਲੱਗ ਤੋਂ ਇੱਕ ਡਿਪਾਰਟਮੈਂਟ ਬਣਾਇਆ ਜਾਵੇਗਾ। ਮੱਛੀ ਪਾਲਣ ਲਈ 7 ਹਜ਼ਾਰ ਕਰੋੜ ਰੁਪਏ ਦੇ ਫੰਡ ਅਤੇ ਕਿਸਾਨ ਕ੍ਰੈਡਿਟ ਕਾਰਡ ਤੇ ਲੋਨ ਦੀ ਵਿਵਸਥਾ ਸਰਕਾਰ ਪਹਿਲਾਂ ਹੀ ਕਰ ਚੁੱਕੀ ਹੈ ।


    ਸਾਥੀਓ, ਸਾਡੀ ਸਰਕਾਰ ਦੇਸ਼ ਦੇ ਵਿਕਾਸ ਨੂੰ ਦੋ ਪਟੜੀਆਂ ’ਤੇ ਇੱਕ ਸਾਥ ਅੱਗੇ ਵਧਾ ਰਹੀ ਹੈ। ਪਹਿਲੀ ਪਟੜੀ ਹੈ ਬੁਨਿਆਦੀ ਢਾਂਚਾ ਜਿਵੇਂ ਕਿ ਹਾਈਵੇ, ਰੇਲਵੇ, ਏਅਰਵੇ, ਬਿਜਲੀ, ਇੰਟਰਨੈੱਟ ਜਿਹੀਆਂ ਸੁਵਿਧਾਵਾਂ ਦਾ ਵਿਕਾਸ ਅਤੇ ਦੂਜੀ ਪਟੜੀ ਗ਼ਰੀਬ, ਕਿਸਾਨ, ਕਰਮਚਾਰੀ, ਮੱਧ ਵਰਗ ਦਾ ਜੀਵਨ, ਮਾਵਾਂ ਅਤੇ ਭੈਣਾਂ ਦਾ ਸਨਮਾਨ......... ਇਹ ਸਭ ਅਸਾਨ ਬਣਾਉਣ ਦੀ ਦਿਸ਼ਾ ਵਿੱਚ ਅਸੀਂ ਕੰਮ ਕਰ ਰਹੇ ਹਾਂ। ਇਨ੍ਹਾਂ ਦੋਹਾਂ ’ਤੇ ਨਾਲ ਚਲਦੇ ਹੋਏ ਇਸ ਵਾਰ ਕੇਂਦਰ ਸਰਕਾਰ ਨੇ ਜੋ ਬਜਟ ਪੇਸ਼ ਕੀਤਾ ਹੈ ਉਸ ਵਿੱਚ ਵੀ ਅਨੇਕ ਯੋਜਨਾਵਾਂ ਦਾ ਐਲਾਨ ਕੀਤਾ ਗਿਆ ਹੈ। ਅਜਿਹੇ ਕਿਸਾਨ ਪਰਿਵਾਰ, ਜਿਨ੍ਹਾਂ ਦੇ ਕੋਲ ਪੰਜ ਏਕੜ ਤੋਂ ਘੱਟ ਜ਼ਮੀਨ ਹੈ ਉਨ੍ਹਾਂ ਦੇ ਲਈ ਪੀਐੱਮ ਕਿਸਾਨ ਸਨਮਾਨ ਨਿਧੀ ਨਾਮ ਦੀ ਯੋਜਨਾ ਬਣਾਈ ਗਈ ਹੈ।


    ਤੁਸੀਂ ਦੇਖਿਆ ਹੋਵੇਗਾ ਕਿ ਪਹਿਲੇ..... ਅਤੇ ਮੈਂ ਚਾਹਾਂਗਾ ਕਾਸ਼ੀਵਾਸੀ ਇਸ ਗੱਲ ਨੂੰ ਭਲੀ-ਭਾਂਤੀ ਜ਼ਰਾ ਸਮਝਣ ਤਾਕਿ ਤੁਸੀਂ ਝੂਠ ਫੈਲਾਉਣ ਵਾਲਿਆਂ ਨੂੰ, ਗੁਮਰਾਹ ਕਰਨ ਵਾਲਿਆਂ ਨੂੰ ਮੂੰਹ ਤੋੜ ਜਵਾਬ ਦੇ ਸਕੋ। ਜਵਾਬ ਦੇਵੋਗੇ.....ਜਵਾਬ ਦੇਵੋਗੇ.....ਪੱਕਾ ਦੇਵੋਗੇ.....ਹੁਣ ਸੁਣੋ, ਤੁਸੀਂ ਦੇਖਿਆ ਹੋਵੇਗਾ ਕਿ ਪਹਿਲੇ ਦਸ ਸਾਲ ਦੇ ਬਾਅਦ, ਦਸ ਸਾਲ ਵਿੱਚ ਇੱਕ ਵਾਰ ਕਰਜ਼ਮਾਫੀ ਦਾ ਢਿੰਡੋਰਾ ਪਿਟਿਆ ਜਾਂਦਾ ਸੀ ਅਤੇ ਸਿਰਫ਼ 50-55 ਹਜ਼ਾਰ ਕਰੋੜ ਰੁਪਏ ਦੀ ਕਰਜ਼ਮਾਫੀ ਕੀਤੀ ਜਾਂਦੀ ਸੀ। ਅਤੇ ਉਸ ਵਿੱਚ ਇੱਕ ਪਿੰਡ ਵਿੱਚ ਅਗਰ ਸੌ ਕਿਸਾਨ ਹਨ ਤਾਂ ਕਿਤੇ 20 ਨੂੰ ਲਾਭ ਮਿਲਦਾ ਹੀ, ਕਿਤੇ 25 ਨੂੰ ਲਾਭ ਮਿਲਦਾ ਸੀ । ਉਸ ਤੋਂ ਜ਼ਿਆਦਾ ਲੋਕਾਂ ਨੂੰ ਲਾਭ ਨਹੀਂ ਮਿਲਦਾ ਸੀ। ਹੁਣ ਜੋ ਯੋਜਨਾ ਅਸੀਂ ਬਣਾਈ ਹੈ ਇਸ ਨਾਲ ਦਸ ਸਾਲ ਵਿੱਚ ਸਾਢੇ ਸੱਤ ਲੱਖ ਕਰੋੜ ਰੁਪਏ....ਕਿਤੇ 50-50 ਹਜ਼ਾਰ ਅਤੇ ਕਿਤੇ ਸਾਢੇ ਸੱਤ ਲੱਖ ਕਰੋੜ ਰੁਪਏ...... ਸਿੱਧਾ ਕਿਸਾਨਾਂ ਦੇ ਖਾਤੇ ਵਿੱਚ ਜਮਾ ਹੋਣਗੇ ।


    ਇਸ ਨਾਲ ਯੂਪੀ ਦੇ ਲਗਭਗ ਸਵਾ ਦੋ ਕਰੋੜ ਗ਼ਰੀਬ ਕਿਸਾਨ ਪਰਿਵਾਰਾਂ ਨੂੰ ਸਿੱਧਾ ਲਾਭ ਮਿਲਣ ਵਾਲਾ ਹੈ। ਇਸ ਪੈਸੇ ਦਾ ਉਪਯੋਗ ਹੁਣ ਕਿਸਾਨ ਪਰਿਵਾਰ ਬੀਜ, ਖਾਦ, ਕੀਟਨਾਸ਼ਕ ਜਿਹੀਆਂ ਜ਼ਰੂਰਤਾਂ ਲਈ ਕਰ ਸਕੇਗਾ । ਹੁਣ ਉਸਨੂੰ ਸ਼ਾਹੁਕਾਰ ਦੇ ਪਾਸੋਂ ਮਹਿੰਗੇ ਵਿਆਜ ਵਾਲੀ ਰਕਮ ਤੋਂ ਪੈਸੇ ਨਹੀਂ ਲੈਣੇ ਪੈਣਗੇ ।


    ਭਾਈਓ ਅਤੇ ਭੈਣੋਂ ਦੇਸ਼ ਵਿਕਾਸ ਦੀਆਂ ਇਨ੍ਹਾਂ ਦੋ ਪਟੜੀਆਂ ’ਤੇ ਤੇਜ਼ ਗਤੀ ਨਾਲ ਤਾਂ ਹੀ ਦੌੜ ,ਸਕ ਰਿਹਾ ਹੈ ਜਦੋਂ ਕਾਸ਼ੀ ਨੇ, ਉੱਤਰ ਪ੍ਰਦੇਸ਼ ਨੇ, ਪੂਰੇ ਦੇਸ਼ ਨੇ ਇੱਕ ਮਜ਼ਬੂਤ ਸਰਕਾਰ ਲਈ....ਪੂਰੇ ਬਹੁਮਤ ਵਾਲੀ ਸਰਕਾਰ ਲਈ ਪਿਛਲੀਆਂ ਚੋਣਾਂ ਵਿੱਚ ਵੋਟ ਦਿੱਤੀ ਸੀ, ਜਨਮਤ ਦਿੱਤਾ ਸੀ।


    ਆਪ ਇੱਥੇ ਬਨਾਰਸ ਵਿੱਚ ਵੀ ਦੇਖ ਰਹੇ ਹੋ ਕਿ ਜਿਨ੍ਹਾਂ ਯੋਜਨਾਵਾਂ ਦਾ ਮੈਂ ਨੀਂਹ ਪੱਥਰ ਰੱਖਿਆ ਸੀ ਉਨ੍ਹਾਂ ਨੂੰ ਤੈਅ ਸਮੇਂ ’ਤੇ ਪੂਰਾ ਕਰਕੇ ਤੁਹਾਨੂੰ ਸਮਰਪਿਤ ਵੀ ਕੀਤਾ ਜਾ ਰਿਹਾ ਹੈ। ਹੁਣ ਜਦੋਂ ਨਵੇਂ ਭਾਰਤ ਦਾ ਨਿਰਮਾਣ ਕਰਨ ਅਸੀਂ ਨਿਕਲੇ ਹਾਂ ਤਾਂ ਇਸ ਵਿਸ਼ਵਾਸ ਨੂੰ ਹੋਰ ਮਜ਼ਬੂਤ ਕਰਨ ਦਾ ਕੰਮ ਵੀ ਯੂਪੀ ਤੋਂ ਹੋਵੇਗਾ ਇਸੇ ਆਤਮਵਿਸ਼ਵਾਸ ਨਾਲ ਤੁਹਾਨੂੰ ਫਿਰ ਇਨ੍ਹਾਂ ਤਮਾਮ ਸੁਵਿਧਾਵਾਂ ਲਈ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ। ਤੁਸੀਂ ਬਹੁਤ ਭਾਰੀ ਸੰਖਿਆ ਵਿੱਚ ਸਾਨੂੰ ਅਸ਼ੀਰਵਾਦ ਦੇਣ ਲਈ ਆਏ, ਇਸ ਦੇ ਲਈ ਵੀ ਮੈਂ ਤੁਹਾਡਾ ਬਹੁਤ-ਬਹੁਤ ਆਭਾਰ ਪ੍ਰਗਟ ਕਰਦਾ ਹਾਂ।


    ਆਪ ਦੋਵੇਂ ਮੁੱਠੀਆਂ ਬੰਦ ਕਰਕੇ ਪੂਰੀ ਤਾਕਤ ਨਾਲ ਮੇਰੇ ਨਾਲ ਬੋਲੋ ,


    ਭਾਰਤ ਮਾਤਾ ਕੀ ਜੈ ,


    ਭਾਰਤ ਮਾਤਾ ਕੀ ਜੈ ,


    ਭਾਰਤ ਮਾਤਾ ਕੀ ਜੈ ,


    ਬਹੁਤ-ਬਹੁਤ ਧੰਨਵਾਦ।


    *****

    
    
    (Release ID: 1566164) Visitor Counter : 1