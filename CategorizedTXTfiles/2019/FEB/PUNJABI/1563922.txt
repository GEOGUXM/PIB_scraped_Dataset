      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਕਰਨਾਟਕ ਵਿੱਚ ਹੁਬਲੀ ਦੀ ਯਾਤਰਾ ਕੀਤੀ
      Posted On: 10 FEB 2019 6:47PM by PIB Chandigarh


    PM visits Hubli in Karnataka


    
    Dedicates 1.5MMT Mangalore SPR and 2.5 MMT Padur SPR, to the nation Lays Foundation Stone of IIT Dharwad and IIIT Dharwad Witnesses e-Griha Pravesh of 2350 beneficiaries under PMAY(U) PM unveils several development Projects


    ਪ੍ਰਧਾਨ ਮੰਤਰੀ ਨੇ ਕਰਨਾਟਕ ਵਿੱਚ ਹੁਬਲੀ ਦੀ ਯਾਤਰਾ ਕੀਤੀ


    ਪ੍ਰਧਾਨ ਮੰਤਰੀ ਨੇ 1.5 ਐੱਮਐੱਮਟੀ ਸਮਰੱਥਾ ਵਾਲੇ ਮੰਗਲੌਰ ਐੱਸਪੀਆਰ ਅਤੇ 2.5 ਐੱਮਐੱਮਟੀ ਸਮਰੱਥਾ ਵਾਲੇ ਪਡੂਰ ਐੱਸਪੀਆਰ ਰਾਸ਼ਟਰ ਨੂੰ ਸਮਰਪਿਤ ਕੀਤੇ ਪ੍ਰਧਾਨ ਮੰਤਰੀ ਐੱਮਏਵਾਈ (ਯੂ) ਯੋਜਨਾ ਤਹਿਤ 2350 ਲਾਭਾਰਥੀਆਂ ਦੇ ਈ-ਗ੍ਰਿਹ ਪ੍ਰਵੇਸ਼ ਦੇ ਸਾਖੀ ਬਣੇ, ਪ੍ਰਧਾਨ ਮੰਤਰੀ ਨੇ ਕਈ ਵਿਕਾਸ ਪ੍ਰੋਜੈਕਟਾਂ ਤੋਂ ਪਰਦਾ ਹਟਾਇਆ


    ਆਂਧਰਾ ਪ੍ਰਦੇਸ਼, ਤਮਿਲ ਨਾਡੂ ਅਤੇ ਕਰਨਾਟਕ ਦੇ ਆਪਣੇ ਦੌਰੇ ਦੇ ਅੰਤਮ ਗੇੜ ਵਿੱਚ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਅੱਜ ਕਰਨਾਟਕ ਦੇ ਹੁਬਲੀ ਪਹੁੰਚੇ। ਉਨ੍ਹਾਂ ਨੇ ਗੱਬੂਰ, ਹੁਬਲੀ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਤੋਂ ਪਰਦਾ ਹਟਾਇਆ।


    ਪ੍ਰਧਾਨ ਮੰਤਰੀ ਨੇ ਇੱਕ ਤਖ਼ਤੀ ਤੋਂ ਪਰਦਾ ਹਟਾ ਕੇ ਭਾਰਤੀ ਟੈਕਨੋਲੋਜੀ ਸੰਸਥਾਨ, ਧਾਰਵਾੜ ਅਤੇ ਭਾਰਤੀ ਸੂਚਨਾ ਟੈਕਨੋਲੋਜੀ ਸੰਸਥਾਨ, ਧਾਰਵਾੜ ਦਾ ਨੀਂਹ ਪੱਥਰ ਰੱਖਿਆ।


    ਇਸ ਅਵਸਰ ’ਤੇ ਧਾਰਵਾੜ ਵਿੱਚ ਸਿਟੀ ਗੈਸ ਡਿਸਟ੍ਰੀਬਿਊਸ਼ਨ ਪ੍ਰੋਜੈਕਟ ਰਾਸ਼ਟਰ ਨੂੰ ਸਮਰਪਿਤ ਕੀਤਾ ਗਿਆ। ਸਰਕਾਰ ਸਿਟੀ ਗੈਸ ਡਿਸਟ੍ਰੀਬਿਊਸ਼ਨ ਨੈੱਟਵਰਕ ਦਾ ਵਿਸਤਾਰ ਕਰਨਾ ਚਾਹੁੰਦੀ ਹੈ ਤਾਂ ਕਿ ਪੂਰੇ ਦੇਸ਼ ਵਿੱਚ ਨਾਗਰਿਕਾਂ ਨੂੰ ਸਵੱਛ ਈਂਧਣ ਉਪਲੱਬਧ ਹੋ ਸਕੇ।


    ਊਰਜਾ ਸੁਰੱਖਿਆ ਸੁਨਿਸ਼ਚਿਤ ਕਰਵਾਉਣ ਲਈ 1.5 ਐੱਮਐੱਮਟੀ ਸਮਰੱਥਾ ਵਾਲੇ ਮੰਗਲੌਰ ਐੱਸਪੀਆਰ ਅਤੇ ਆਈਐੱਸਪੀਆਰਐੱਲ ਦੇ 2.5 ਐੱਮਐੱਮਟੀ ਸਮਰੱਥਾ ਵਾਲੇ ਪਡੂਰ ਐੱਸਪੀਆਰ ਰਾਸ਼ਟਰ ਨੂੰ ਸਮਰਪਿਤ ਕੀਤੇ ਗਏ।


    ਪ੍ਰਧਾਨ ਮੰਤਰੀ ਮੋਦੀ ਨੇ 18 ਕਿਲੋਮੀਟਰ ਲੰਮੀ ਚਿਕਜਾਜੁਰ-ਮਾਇਆਕੋਂਡਾ( Chikjajur-Mayakonda ) ਸੈਕਸ਼ਨ ਦਾ ਦੋਹਰੀ ਕਰਨ ਵੀ ਸਮਰਪਿਤ ਕੀਤਾ। ਇਹ ਸੈਕਸ਼ਨ 190 ਕਿਲੋਮੀਟਰ ਲੰਮੇ ਹੁਬਲੀ-ਚਿਕਜਾਜੁਰ ਦੋਹਰੀਕਰਨ ਪ੍ਰੋਜੈਕਟ ਦਾ ਹਿੱਸਾ ਹੈ ਅਤੇ ਦੱਖਣੀ – ਪੱਛਮੀ ਰੇਲਵੇ ਦੇ ਬੰਗਲੁਰੂ-ਹੁਬਲੀ ਰੇਲਮਾਰਗ ’ਤੇ ਸਥਿਤ ਹੈ। ਬੰਗਲੁਰੂ ਨੂੰ ਹੁਬਲੀ, ਬੇਲਾਗਾਵੀ, ਗੋਆ, ਪੁਣੇ ਅਤੇ ਮੁੰਬਈ ਨਾਲ ਜੋੜਨ ਵਾਲੇ ਇਸ ਮਹੱਤਵਪੂਰਨ ਰੂਟ ਦੇ ਦੋਹਰੀਕਰਨ ਨਾਲ ਰੇਲਮਾਰਗ ਦੀ ਸਮਰੱਥਾ ਵਿੱਚ ਵਿਸਤਾਰ ਹੋਵੇਗਾ ਅਤੇ ਰੇਲਾਂ ਦੀ ਆਵਾਜਾਈ ਤੇਜ਼ ਹੋਵੇਗੀ।


    ਸਾਰਿਆਂ ਲਈ ਆਵਾਸ ਦੀ ਆਪਣੀ ਪ੍ਰਤੀਬੱਧਤਾ ਅਨੁਰੂਪ ਪ੍ਰਧਾਨ ਮੰਤਰੀ, ਐੱਮਏਵਾਈ (ਯੂ) ਯੋਜਨਾ ਤਹਿਤ ਪ੍ਰਧਾਨ ਮੰਤਰੀ 2350 ਲਾਭਾਰਥੀਆਂ ਦੇ ਈ-ਗ੍ਰਿਹ ਪ੍ਰਵੇਸ਼ ਦੇ ਸਾਖੀ ਬਣੇ।


    *****

    
    
    (Release ID: 1563922) Visitor Counter : 3