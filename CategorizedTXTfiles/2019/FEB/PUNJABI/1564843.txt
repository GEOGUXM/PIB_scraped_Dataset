      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਪ੍ਰਧਾਨ ਮੰਤਰੀ ਸ਼੍ਰਮ ਯੋਗੀ ਮਾਨ-ਧਨ (ਪੀਐੱਮ-ਐੱਸਵਾਈਐੱਮ) ਯੋਜਨਾ 15 ਫਰਵਰੀ ਤੋਂ ਲਾਗੂ
      Posted On: 15 FEB 2019 11:57AM by PIB Chandigarh


    Pradhan Mantri Shram Yogi Maan-Dhan (Pm- Sym) to be Implemented from February 15


    ਪ੍ਰਧਾਨ ਮੰਤਰੀ ਸ਼੍ਰਮ ਯੋਗੀ ਮਾਨ-ਧਨ (ਪੀਐੱਮ-ਐੱਸਵਾਈਐੱਮ) ਯੋਜਨਾ 15 ਫਰਵਰੀ ਤੋਂ ਲਾਗੂ


    ਕਿਰਤ ਅਤੇ ਰੋਜ਼ਗਾਰ ਮੰਤਰਾਲੇ ਕੱਲ੍ਹ ਭਾਵ 15-02-2019 ਨੂੰ ਪ੍ਰਧਾਨ ਮੰਤਰੀ ਸ਼੍ਰਮ ਯੋਗੀ ਮਾਨ-ਧਨ (ਪੀਐੱਮ-ਐੱਸਵਾਈਐੱਮ) ਯੋਜਨਾ ਲਾਂਚ ਕਰੇਗੀ । ਅੰਤਰਿਮ ਬਜਟ ਵਿੱਚ ਐਲਾਨੀ ਇਸ ਯੋਜਨਾ ਨੂੰ ਮੰਤਰਾਲੇ ਨੇ ਹਾਲ ਹੀ ਵਿੱਚ ਅਧਿਸੂਚਿਤ ਕੀਤਾ ਹੈ। ਦੇਸ਼ ਦੇ ਅਸੰਗਠਿਤ ਖੇਤਰ ਵਿੱਚ 42 ਕਰੋੜ ਵਰਕਰ ਕੰਮ ਕਰਦੇ ਹਨ।


    ਇਸ ਯੋਜਨਾ ਦੇ ਪਾਤਰ, 18-40 ਵਰ੍ਹੇ ਦੀ ਉਮਰ ਸਮੂਹ ਦੇ ਘਰ ਤੋਂ ਕੰਮ ਕਰਨ ਵਾਲੇ ਵਰਕਰ, ਸਟ੍ਰੀਟ ਵੈਂਡਰ, ਮਿਡ ਡੇ ਮੀਲ ਵਰਕਰ, ਸਿਰ ’ਤੇ ਬੋਝ ਢੋਣ ਵਾਲੇ ਵਰਕਰ, ਇੱਟ-ਭੱਠਾ ਮਜ਼ਦੂਰ, ਮੋਚੀ, ਕਚਰਾ ਉਠਾਉਣ ਵਾਲੇ, ਘਰੇਲੂ ਵਰਕਰ, ਧੋਬੀ, ਰਿਕਸ਼ਾ ਚਾਲਕ, ਭੂਮੀਹੀਣ ਮਜ਼ਦੂਰ, ਖੇਤੀਹਰ ਮਜ਼ਦੂਰ, ਨਿਰਮਾਣ ਮਜ਼ਦੂਰ, ਬੀੜੀ ਮਜ਼ਦੂਰ, ਹੈਂਡਲੂਮ ਵਰਕਰ, ਚਮੜਾ ਮਜ਼ਦੂਰ, ਆਡੀਓ-ਵੀਡੀਓ ਵਰਕਰ ਅਤੇ ਇਸੇ ਤਰ੍ਹਾਂ ਦੇ ਹੋਰ ਪੇਸ਼ਿਆਂ ਦੇ ਵਰਕਰ ਹੋਣਗੇ, ਜਿਨ੍ਹਾਂ ਦੀ ਮਾਸਿਕ ਆਮਦਨ 15,000 ਰੁਪਏ ਪ੍ਰਤੀ ਮਹੀਨਾ ਜਾਂ ਉਸ ਤੋਂ ਘੱਟ ਹੈ। ਯੋਗ ਵਿਅਕਤੀ ਨਵੀਂ ਪੈਂਸ਼ਨ ਯੋਜਨਾ (ਐੱਨਪੀਐੱਸ), ਕਰਮਚਾਰੀ ਰਾਜ ਬੀਮਾ ਨਿਗਮ (ਈਐੱਸਆਈਸੀ) ਯੋਜਨਾ ਜਾਂ ਕਰਮਚਾਰੀ ਭਵਿੱਖ ਨਿਧੀ ਸੰਗਠਨ (ਈਪੀਐੱਫਓ) ਦੇ ਲਾਭ ਦੇ ਤਹਿਤ ਕਵਰ ਨਹੀਂ ਹੋਣੇ ਜਾਣੇ ਚਾਹੀਦੇ ਅਤੇ ਉਨ੍ਹਾਂ ਨੂੰ ਆਮਦਨ ਕਰ ਦਾਤਾ ਨਹੀਂ ਹੋਣਾ ਚਾਹੀਦਾ।


    ਪੀਐੱਮ-ਐੱਸਵਾਈਐੱਮ ਦੀਆਂ ਪ੍ਰਮੁੱਖ ਵਿਸ਼ੇਸ਼ਤਾਵਾਂ ਹੇਠ ਲਿਖੀਆਂ ਹਨ:


    ਨਿਊਨਤਮ ਨਿਸ਼ਚਿਤ ਪੈਂਸ਼ਨ: ਪੀਐੱਮ-ਐੱਸਵਾਈਐੱਮ ਤਹਿਤ ਹਰੇਕ ਉਪਭੋਗਤਾ ਨੂੰ 60 ਵਰ੍ਹੇ ਦੀ ਉਮਰ ਪੂਰੀ ਹੋਣ ਦੇ ਬਾਅਦ ਪ੍ਰਤੀ ਮਹੀਨੇ 3,000 ਰੁਪਏ ਨਿਊਨਤਮ ਨਿਸ਼ਚਿਤ ਪੈਂਸਨ ਮਿਲੇਗੀ।

      * ਪਰਿਵਾਰ ਪੈਂਸ਼ਨ: ਜੇਕਰ ਪੈਂਸ਼ਨ ਪ੍ਰਾਪਤੀ ਦੇ ਦੌਰਾਨ ਹਰੇਕ ਉਪਭੋਗਤਾ ਦੀ ਮੌਤ ਹੁੰਦੀ ਹੈ ਤਾਂ ਪਰਿਵਾਰ-ਪੈਂਸ਼ਨ ਦੇ ਰੂਪ ਵਿੱਚ ਲਾਭਾਰਥੀ ਨੂੰ ਮਿਲਣ ਵਾਲੀ ਪੈਂਸ਼ਨ ਦਾ 50% ਲਾਭਾਰਥੀ ਦੇ ਜੀਵਨਸਾਥੀ ਨੂੰ ਮਿਲੇਗਾ। ਪਰਿਵਾਰ ਪੈਂਸ਼ਨ ਸਿਰਫ਼ ਜੀਵਨਸਾਥੀ ਦੇ ਮਾਮਲੇ ਵਿੱਚ ਲਾਗੂ ਹੁੰਦੀ ਹੈ।

     1. ਜੇਕਰ ਲਾਭਾਰਥੀਆਂ ਨੇ ਨਿਯਮਿਤ ਅੰਸ਼ਦਾਨ ਦਿੱਤਾ ਹੈ ਅਤੇ ਕਿਸੇ ਕਾਰਨ ਕਰਕੇ ਉਸ ਦੀ ਮੌਤ (60 ਵਰ੍ਹੇ ਦੀ ਉਮਰ ਤੋਂ ਪਹਿਲਾਂ) ਹੋ ਜਾਂਦੀ ਹੈ ਤਾਂ ਲਾਭਾਰਥੀ ਦਾ ਜੀਵਨਸਾਥੀ ਯੋਜਨਾ ਵਿੱਚ ਸ਼ਾਮਲ ਹੋ ਕੇ ਨਿਯਮਿਤ ਅੰਸ਼ਦਾਨ ਕਰਕੇ ਯੋਜਨਾ ਨੂੰ ਜਾਰੀ ਰੱਖ ਸਕਦਾ ਹੈ ਜਾਂ ਯੋਜਨਾ ਤੋਂ ਬਾਹਰ ਨਿਕਲਣ ਅਤੇ ਵਾਪਸੀ ਦੀਆਂ ਵਿਵਸਥਾਵਾਂ ਦੇ ਅਨੁਸਾਰ ਯੋਜਨਾ ਤੋਂ ਬਾਹਰ ਨਿਕਲ ਸਕਦਾ ਹੈ।


    ਹਰੇਕ ਉਪਭੋਗਤਾ ਵੱਲੋਂ ਅੰਸ਼ਦਾਨ: ਹਰੇਕ ਉਪਭੋਗਤਾ ਦਾ ਅੰਸ਼ਦਾਨ ਉਸ ਦੇ ਬੱਚਤ ਬੈਂਖ ਖਾਤੇ/ਜਨਧਨ ਖਾਤੇ ਤੋਂ ”ਆਟੋ ਡੇਬਿਟ” ਸੁਵਿਧਾ ਰਾਹੀਂ ਕੀਤਾ ਜਾਵੇਗਾ। ਪੀਐੱਮ-ਐੱਸਵਾਈਐੱਮ ਯੋਜਨਾ ਵਿੱਚ ਸ਼ਾਮਲ ਹੋਣ ਦੀ ਉਮਰ ਤੋਂ 60 ਵਰ੍ਹੇ ਦੀ ਉਮਰ ਤੱਕ ਹਰੇਕ ਉਪਭੋਗਤਾ ਨੂੰ ਨਿਰਧਾਰਿਤ ਯੋਗਦਾਨ ਰਾਸ਼ੀ ਦੇਣੀ ਹੋਵੇਗੀ। ਹੇਠ ਸਾਰਣੀ ਵਿੱਚ ਪ੍ਰਵੇਸ਼ ਉਮਰ, ਵਿਸ਼ੇਸ਼ ਮਾਸਿਕ ਯੋਗਦਾਨ ਦਾ ਵੇਰਵਾ ਦਿੱਤਾ ਗਿਆ ਹੈ:

                                                                                                                                                 
ਪ੍ਰਵੇਸ਼ ਉਮਰ  ਯੋਜਨਾ ਪੂਰੀ ਹੋਣ ਦੇ ਸਮੇਂ ਉਮਰ  ਮੈਂਬਰ ਦਾ ਮਾਸਿਕ ਅੰਸ਼ਦਾਨ (ਰੁਪਏ ਵਿੱਚ)  ਕੇਂਦਰ ਸਰਕਾਰ ਦਾ ਮਾਸਿਕ ਅੰਸ਼ਦਾਨ (ਰੁਪਏ ਵਿੱਚ)  ਕੁੱਲ ਮਾਸਿਕ ਅੰਸ਼ਦਾਨ (ਰੁਪਏ ਵਿੱਚ)
                                                                                                                                                 
                                                                                                                                                 
                                                                                                                                                 
(1)         (2)                         (3)                                (4)                                      (5)= (3)+(4)                 
                                                                                                                                                 
                                                                                                                                                 
                                                                                                                                                 
18          60                          55                                 55                                       110                          
                                                                                                                                                 
                                                                                                                                                 
                                                                                                                                                 
19          60                          58                                 58                                       116                          
                                                                                                                                                 
                                                                                                                                                 
                                                                                                                                                 
20          60                          61                                 61                                       122                          
                                                                                                                                                 
                                                                                                                                                 
                                                                                                                                                 
21          60                          64                                 64                                       128                          
                                                                                                                                                 
                                                                                                                                                 
                                                                                                                                                 
22          60                          68                                 68                                       136                          
                                                                                                                                                 
                                                                                                                                                 
                                                                                                                                                 
23          60                          72                                 72                                       144                          
                                                                                                                                                 
                                                                                                                                                 
                                                                                                                                                 
24          60                          76                                 76                                       152                          
                                                                                                                                                 
                                                                                                                                                 
                                                                                                                                                 
25          60                          80                                 80                                       160                          
                                                                                                                                                 
                                                                                                                                                 
                                                                                                                                                 
26          60                          85                                 85                                       170                          
                                                                                                                                                 
                                                                                                                                                 
                                                                                                                                                 
27          60                          90                                 90                                       180                          
                                                                                                                                                 
                                                                                                                                                 
                                                                                                                                                 
28          60                          95                                 95                                       190                          
                                                                                                                                                 
                                                                                                                                                 
                                                                                                                                                 
29          60                          100                                100                                      200                          
                                                                                                                                                 
                                                                                                                                                 
                                                                                                                                                 
30          60                          105                                105                                      210                          
                                                                                                                                                 
                                                                                                                                                 
                                                                                                                                                 
31          60                          110                                110                                      220                          
                                                                                                                                                 
                                                                                                                                                 
                                                                                                                                                 
32          60                          120                                120                                      240                          
                                                                                                                                                 
                                                                                                                                                 
                                                                                                                                                 
33          60                          130                                130                                      260                          
                                                                                                                                                 
                                                                                                                                                 
                                                                                                                                                 
34          60                          140                                140                                      280                          
                                                                                                                                                 
                                                                                                                                                 
                                                                                                                                                 
35          60                          150                                150                                      300                          
                                                                                                                                                 
                                                                                                                                                 
                                                                                                                                                 
36          60                          160                                160                                      320                          
                                                                                                                                                 
                                                                                                                                                 
                                                                                                                                                 
37          60                          170                                170                                      340                          
                                                                                                                                                 
                                                                                                                                                 
                                                                                                                                                 
38          60                          180                                180                                      360                          
                                                                                                                                                 
                                                                                                                                                 
                                                                                                                                                 
39          60                          190                                190                                      380                          
                                                                                                                                                 
                                                                                                                                                 
                                                                                                                                                 
40          60                          200                                200                                      400                          
                                                                                                                                                 
                                                                                                                                                 

    ਕੇਂਦਰ ਸਰਕਾਰ ਵੱਲੋਂ ਬਰਾਬਰ ਦਾ ਅੰਸ਼ਦਾਨ : ਪੀਐੱਮ-ਐੱਸਵਾਈਐੱਮ 50:50 ਦੇ ਅਨੁਪਾਤ ਅਧਾਰ ’ਤੇ ਸਵੈਇੱਛੁਕ ਅਤੇ ਅੰਸ਼ਦਾਈ ਪੈਂਸ਼ਨ ਯੋਜਨਾ ਹੈ, ਜਿਸ ਵਿੱਚ ਨਿਰਧਾਰਤ ਉਮਰ ਅਨੁਸਾਰ ਵਿਸ਼ੇਸ਼ ਅੰਸ਼ਦਾਨ ਲਾਭਾਰਥੀ ਵੱਲੋਂ ਕੀਤਾ ਜਾਵੇਗਾ ਅਤੇ ਸਾਰਣੀ ਦੇ ਅਨੁਸਾਰ ਬਰਾਬਰ ਦਾ ਅੰਸ਼ਦਾਨ ਕੇਂਦਰ ਸਰਕਾਰ ਵੱਲੋਂ ਕੀਤਾ ਜਾਵੇਗਾ। ਉਦਾਹਰਣ ਦੇ ਤੌਰ ’ਤੇ ਜੇਕਰ ਕੋਈ ਵਿਅਕਤੀ 29 ਵਰ੍ਹੇ ਦੀ ਉਮਰ ਦਾ ਹੁੰਦਾ ਹੈ ਤਾਂ ਉਸ ਨੂੰ 60 ਵਰ੍ਹੇ ਦੀ ਉਮਰ ਤੱਕ ਪ੍ਰਤੀ ਮਹੀਨੇ 100 ਰੁਪਏ ਦਾ ਅੰਸ਼ਦਾਨ ਕਰਨਾ ਹੋਵੇਗਾ। ਕੇਂਦਰ ਸਰਕਾਰ ਵੱਲੋਂ ਬਰਾਬਰ ਦਾ ਭਾਵ 100 ਰੁਪਏ ਦਾ ਅੰਸ਼ਦਾਨ ਕੀਤਾ ਜਾਵੇਗਾ।


    ਪੀਐੱਮ-ਐੱਸਵਾਈਐੱਮ ਯੋਜਨਾ ਤਹਿਤ ਨਾਮਾਂਕਨ:


    ਉਪਭੋਗਤਾ ਦੇ ਕੋਲ ਮੋਬਾਈਲ ਫੋਨ, ਬੱਚਤ ਬੈਂਕ ਖਾਤਾ ਅਤੇ ਆਧਾਰ ਸੰਖਿਆ ਹੋਣਾ ਜ਼ਰੂਰੀ ਹੈ। ਯੋਗ ਉਪਭੋਗਤਾ ਨਜ਼ਦੀਕੀ ਸੀਐੱਸਸੀ ਜਾ ਕੇ ਆਧਾਰ ਨੰਬਰ ਅਤੇ ਬੱਚਤ ਬੈਂਕ ਖਾਤਾ/ਜਨਧਨ ਖਾਤਾ ਨੰਬਰ ਨੂੰ ਸਵੈਪ੍ਰਮਾਣਿਤ ਕਰਕੇ ਪੀਐੱਮ-ਐੱਸਵਾਈਐੱਮ ਦੇ ਲਈ ਸੂਚੀਬੱਧ ਕਰਾ ਸਕਦੇ ਹਨ।


    ਬਾਅਦ ਵਿੱਚ ਉਪਭੋਗਤਾ ਨੂੰ ਪੀਐੱਮ-ਐੱਸਵਾਈਐੱਮ ਵੈੱਬ ਪੋਰਟਲ ’ਤੇ ਜਾਣ ਅਤੇ ਮੋਬਾਈਲ ਐਪ ਡਾਊਨਲੋਡ ਕਰਨ ਦੀ ਸੁਵਿਧਾ ਦਿੱਤੀ ਜਾਵੇਗੀ ਅਤੇ ਉਪਭੋਗਤਾ ਆਧਾਰ ਨੰਬਰ/ਸਵੈ ਪ੍ਰਮਾਣਿਤ ਅਧਾਰ ’ਤੇ ਬੱਚਤ ਬੈਂਕ ਖਾਤੇ / ਜਨਧਨ ਖਾਤੇ ਦਾ ਇਸਤੇਮਾਲ ਕਰਦੇ ਹੋਏ ਆਪਣਾ ਰਜਿਸਟਰੇਸ਼ਨ ਕਰਾ ਸਕਦੇ ਹਨ।


    ਨਾਮਾਂਕਨ (ਐਲਰੋਲਮੈਂਟ) ਏਜੰਸੀਆਂ: ਨਾਮਾਂਕਨ ਕਾਰਜ ਕਮਿਊਨਿਟੀ ਸਰਵਿਸ ਸੈਂਟਰਾਂ (ਸੀਐੱਸਸੀ) ਵੱਲੋਂ ਚਲਾਇਆ ਜਾਵੇਗਾ। ਅਸੰਗਠਿਤ ਵਰਕਰ ਆਧਾਰ ਕਾਰਡ ਅਤੇ ਬੱਚਤ ਬੈਂਕ ਖਾਤੇ, ਪਾਸਬੁੱਕ/ਜਨਧਨ ਖਾਤੇ ਦੇ ਨਾਲ ਨਜ਼ਦੀਕੀ ਸੀਐੱਸਸੀ ਜਾ ਕੇ ਯੋਜਨਾ ਦੇ ਲਈ ਆਪਣੀ ਰਜਿਸਟਰੇਸ਼ਨ ਕਰਵਾ ਸਕਦੇ ਹਨ। ਪਹਿਲੇ ਮਹੀਨੇ ਦੀ ਅੰਸ਼ਵਾਨ ਰਾਸ਼ੀ ਦਾ ਭੁਗਤਾਨ ਨਕਦ ਰੂਪ ਵਿੱਚ ਹੋਵੇਗਾ ਅਤੇ ਇਸ ਦੀ ਰਸੀਦ ਦਿੱਤੀ ਜਾਵੇਗੀ।


    ਸਹਾਇਤਾ ਕੇਂਦਰ: ਐੱਲਆਈਸੀ ਦੇ ਸਾਰੇ ਸ਼ਾਖਾ ਦਫ਼ਤਰਾਂ, ਈਐੱਸਆਈਸੀ/ਈਪੀਐੱਫਓ ਦੇ ਦਫ਼ਤਰਾਂ ਅਤੇ ਕੇਂਦਰ ਅਤੇ ਰਾਜ ਸਰਕਾਰਾਂ ਦੇ ਸਾਰੇ ਕਿਰਤ ਦਫ਼ਤਰਾਂ ਵੱਲੋਂ ਅਸੰਗਠਿਤ ਵਰਕਰਾਂ ਨੂੰ ਯੋਜਨਾ, ਉਸ ਦੇ ਲਾਭਾਂ ਅਤੇ ਪ੍ਰਕਿਰਿਆਵਾਂ ਬਾਰੇ ਦੱਸਿਆ ਜਾਵੇਗਾ।


    ਇਸ ਸਬੰਧ ਵਿੱਚ ਐੱਲਆਈਸੀ, ਈਐੱਸਆਈਸੀ, ਈਪੀਐੱਫਓ ਦੇ ਸਾਰੇ ਦਫ਼ਤਰਾਂ ਅਤੇ ਕੇਂਦਰ ਅਤੇ ਰਾਜ ਸਰਕਾਰਾਂ ਦੇ ਸਾਰੇ ਕਿਰਤ ਦਫ਼ਤਰਾਂ ਵੱਲੋਂ ਹੇਠ ਲਿਖੇ ਪ੍ਰਬੰਧ ਕੀਤੇ ਜਾਣਗੇ:

     1. ਐੱਲਆਈਸੀ, ਈਪੀਐੱਫਓ/ਈਐੱਸਆਈਸੀ ਦੇ ਸਾਰੇ ਦਫ਼ਤਰਾਂ ਅਤੇ ਕੇਂਦਰ ਅਤੇ ਰਾਜਾਂ ਦੇ ਕਿਰਤ ਦਫ਼ਤਰ ਅਸੰਗਠਿਤ ਵਰਕਰਾਂ ਦੀ ਸਹਾਇਤਾ ਦੇ ਲਈ ਸਹਾਇਤਾ ਕੇਂਦਰ ਬਣਾਉਣਗੇ ਯੋਜਨਾ ਦੀਆਂ ਵਿਸ਼ੇਸ਼ਤਾਵਾਂ ਦੀ ਜਾਣਕਾਰੀ ਦੇ ਬਾਰੇ ਨਿਰਦੇਸ਼ਿਤ ਕਰਨਗੇ ਅਤੇ ਵਰਕਰਾਂ ਨੂੰ ਨਜ਼ਦੀਕੀ ਸੀਐੱਸਸੀ ਭੇਜਣਗੇ।
     2. ਹਰੇਕ ਸਹਾਇਤਾ ਡੇਸਕ ’ਤੇ ਘੱਟ ਤੋਂ ਘੱਟ ਇੱਕ ਕਰਮਚਾਰੀ ਹੋਵੇਗਾ।
     3. ਸਹਾਇਤਾ ਡੈਸਕ ਮੁੱਖ ਦੁਆਰ ’ਤੇ ਹੋਵੇਗਾ ਅਤੇ ਡੈਸਕ ਦੇ ਕੋਲ ਅਸੰਗਠਿਤ ਮਜ਼ਦੂਰ ਨੂੰ ਜਾਣਕਾਰੀ ਦੇਣ ਦੇ ਲਈ ਹਿੰਦੀ ਅਤੇ ਖੇਤਰੀ ਭਾਸ਼ਾਵਾਂ ਵਿੱਚ ਲੋੜੀਂਦੀ ਸੰਖਿਆ ਵਿੱਚ ਵੇਰਵਾ ਪੁਸਤਿਕਾ ਹੋਵੇਗੀ।
     4. ਅਸੰਗਠਿਤ ਵਰਕਰ, ਆਧਾਰ ਕਾਰਡ, ਬੱਚਤ ਬੈਂਕ ਖਾਤਾ/ਜਨਧਨ ਖਾਤਾ ਅਤੇ ਮੋਬਾਈਲ ਫੋਨ ਦੇ ਨਾਲ ਸੀਐੱਸਸੀ ਜਾਣਗੇ।
     5. ਸਹਾਇਤਾ ਡੈਸਕ ਦੇ ਕੋਲ਼ ਵਰਕਰਾਂ ਦੇ ਬੈਠਣ ਦੀਆਂ ਅਤੇ ਹੋਰ ਜ਼ਰੂਰੀ ਸੁਵਿਧਾਵਾਂ ਹੋਣਗੀਆਂ।
     6. ਯੋਜਨਾ ਦੇ ਬਾਰ ਅਸੰਗਠਿਤ ਵਰਕਰਾਂ ਦੀ ਸਹਾਇਤਾ ਲਈ ਹੋਰ ਉਪਾਅ।

    ਫੰਡ ਪ੍ਰਬੰਧਨ : ਪੀਐੱਮ-ਐੱਸਵਾਈਐੱਮ ਕੇਂਦਰ ਦੀ ਯੋਜਨਾ ਹੈ, ਜਿਸ ਦਾ ਸੰਚਾਲਨ ਕਿਰਤ ਅਤੇ ਰੋਜ਼ਗਾਰ ਮੰਤਰਾਲੇ ਵੱਲੋਂ ਕੀਤਾ ਜਾਵੇਗਾ ਅਤੇ ਭਾਰਤੀ ਜੀਵਨ ਬੀਮਾ ਨਿਗਮ ਅਤੇ ਸੀਐੱਸਸੀ ਦੇ ਰਾਹੀਂ ਲਾਗੂ ਕੀਤਾ ਜਾਵੇਗਾ। ਐੱਲਆਈਸੀ ਪੈਨਸ਼ਨ ਫੰਡ ਮੈਨੇਜਰ ਹੋਵੇਗੀ ਅਤੇ ਪੈਨਸ਼ਨ ਭੁਗਤਾਨ ਦੇ ਲਈ ਉੱਤਰਦਾਈ ਹੋਵੇਗੀ। ਪੀਐੱਮ-ਐੱਸਵਾਈਐੱਮ, ਪੈਂਸ਼ਨ ਯੋਜਨਾ ਤਹਿਤ ਏਕੀਕ੍ਰਿਤ ਰਾਸ਼ੀ ਦਾ ਨਿਵੇਸ਼ ਭਾਰਤ ਸਰਕਾਰ ਵੱਲੋਂ ਨਿਰਦੇਸ਼ਿਤ ਨਿਵੇਸ਼ ਤਰੀਕਿਆਂ ਦੇ ਅਨੁਸਾਰ ਕੀਤਾ ਜਾਵੇਗਾ।


    ਯੋਜਨਾ ਵਿੱਚੋਂ ਬਾਹਰ ਨਿਕਲਣਾ ਅਤੇ ਵਾਪਸੀ: ਅਸੰਗਠਿਤ ਮਜਦੂਰਾਂ ਦੇ ਰੋਜ਼ਗਾਰ ਦੇ ਅਨਿਸ਼ਚਿਤ ਸੁਭਾਅ ਨੂੰ ਦੇਖਦਿਆਂ ਯੋਜਨਾ ਤੋਂ ਬਾਹਰ ਨਿਕਲਣ ਦੀ ਵਿਵਸਥਾ ਲਚੀਲੀ ਰੱਖੀ ਗਈ ਹੈ। ਯੋਜਨਾ ਤੋਂ ਬਾਹਰ ਨਿਕਲਣ ਦੀ ਵਿਵਸਥਾ ਹੇਠ ਲਿਖੀ ਹੈ:

      * ਜੇਕਰ ਉਪਭੋਗਤਾ 10 ਵਰ੍ਹੇ ਤੋਂ ਘੱਟ ਦੀ ਮਿਆਦ ਵਿੱਚ ਯੋਜਨਾ ਤੋਂ ਬਾਹਰ ਨਿਕਲਦਾ ਹੈ ਤਾਂ ਉਸ ਨੂੰ ਸਿਰਫ਼ ਲਾਭਾਰਥੀ ਦੇ ਅੰਸ਼ਦਾਨ ਦੇ ਹਿੱਸੇ ਨੂੰ ਬੱਚਤ ਬੈਂਕ ਵਿਆਜ ਦਰ ਦੇ ਨਾਲ ਦਿੱਤਾ ਜਾਵੇਗਾ।
      * ਜੇਕਰ ਗ੍ਰਾਹਕ 10 ਵਰ੍ਹਿਆਂ ਜਾ ਉਸ ਤੋਂ ਜ਼ਿਆਦਾ ਦੀ ਮਿਆਦ ਦੇ ਬਾਅਦ ਲੇਕਿਨ 60 ਵਰ੍ਹੇ ਦੀ ਉਮਰ ਹੋਣ ਤੋਂ ਪਹਿਲਾਂ ਯੋਜਨਾ ਤੋਂ ਬਾਹਰ ਨਿਕਲਦਾ ਹੈ ਤਾਂ ਉਸ ਨੂੰ ਲਾਭਪਾਤਰੀ ਦੇ ਯੋਗਦਾਨ ਦੇ ਹਿੱਸੇ ਦੇ ਨਾਲ ਫੰਡ ਵੱਲੋਂ ਕਮਾਏ ਸੰਚਿਤ ਵਿਆਜ ਦੇ ਨਾਲ ਜਾਂ ਬੱਚਤ ਬੈਂਕ ਵਿਆਜ, ਦਰ ਜੋ ਵੀ ਜ਼ਿਆਦਾ ਹੋਵੇ, ਦੇ ਨਾਲ ਦਿੱਤਾ ਜਾਵੇਗਾ।
      * ਜੇਕਰ ਲਾਭਾਰਥੀ ਨੇ ਨਿਯਮਿਤ ਅੰਸ਼ਦਾਨ ਦਿੱਤਾ ਹੈ ਅਤੇ ਕਿਸੇ ਕਾਰਣ ਕਰਕੇ ਉਸ ਦੀ ਮੌਤ ਹੋ ਜਾਂਦੀ ਹੈ ਤਾਂ ਉਸ ਦਾ ਜੀਵਨਸਾਥੀ ਨਿਯਮਿਤ ਅੰਸ਼ਦਾਨ ਕਰਕੇ ਇਸ ਯੋਜਨਾ ਨੂੰ ਅੱਗੇ ਜਾਰੀ ਰੱਖ ਸਕਦਾ ਹੈ। ਜਾਂ ਫੰਡ ਰਾਹੀਂ ਇਕੱਠਾ ਵਾਸਤਵਿਕ ਵਿਆਜ ਜਾਂ ਬੱਚਤ ਬੈਂਕ ਵਿਆਜ ਦਰ, ਜੋ ਵੀ ਜ਼ਿਆਦਾ ਹੋਵੇ, ਦੇ ਨਾਲ ਲਾਭਾਰਥੀ ਦਾ ਅੰਸ਼ਦਾਨ ਯੋਜਨਾ ਤੋਂ ਬਾਹਰ ਨਿਕਲ ਸਕਦਾ ਹੈ।
      * ਜੇਕਰ ਲਾਭਾਰਥੀ ਨੇ ਨਿਯਮਿਤ ਅੰਸ਼ਦਾਨ ਦਿੱਤਾ ਹੈ ਅਤੇ 60 ਵਰ੍ਹੇ ਦੀ ਉਮਰ ਤੋਂ ਪਹਿਲਾਂ ਕਿਸੇ ਕਾਰਣ ਕਰਕੇ ਸਥਾਈ ਰੂਪ ਨਾਲ ਦਿੱਵਯਾਂਗ ਹੋ ਜਾਂਦਾ ਹੈ ਅਤੇ ਯੋਜਨਾ ਤਹਿਤ ਅੰਸ਼ਦਾਨ ਕਰਨ ਵਿੱਚ ਅਸਮਰੱਥ ਹੁੰਦਾ ਹੈ ਤਾਂ ਉਸ ਦਾ ਜੀਵਨਸਾਥੀ ਨਿਯਮਿਤ ਅੰਸ਼ਦਾਨ ਕਰਕੇ ਇਸ ਯੋਜਨਾ ਨੂੰ ਜਾਰੀ ਰੱਖ ਸਕਦਾ ਹੈ। ਜਾਂ ਫੰਡ ਰਾਹੀਂ ਇਕੱਠਾ ਵਾਸਤਵਿਕ ਵਿਆਜ ਜਾਂ ਬੱਚਤ ਬੈਂਕ ਵਿਆਜ ਦਰ, ਜੋ ਵੀ ਜ਼ਿਆਦਾ ਹੋਵੇ, ਦੇ ਨਾਲ ਲਾਭਾਰਥੀ ਦਾ ਅੰਸ਼ਦਾਨ ਯੋਜਨਾ ਤੋਂ ਬਾਹਰ ਨਿਕਲ ਸਕਦਾ ਹੈ।
      * ਉਪਭੋਗਤਾ ਅਤੇ ਉਸ ਦੇ ਜੀਵਨਸਾਥੀ ਦੋਵਾਂ ਦੀ ਮੌਤ ਦੇ ਬਾਅਦ ਸੰਪੂਰਨ ਰਾਸ਼ੀ ਫੰਡ ਵਿੱਚ ਜਮ੍ਹਾਂ ਕਰਵਾ ਦਿੱਤੀ ਜਾਵੇਗੀ।
      * ਐੱਨਐੱਸਐੱਸਬੀ ਦੀ ਸਲਾਹ ’ਤੇ ਸਰਕਾਰ ਵੱਲੋਂ ਤੈਅ ਯੋਜਨਾ ਤੋਂ ਬਾਹਰ ਨਿਕਲਣ ਦਾ ਕੋਈ ਹੋਰ ਪ੍ਰਾਵਧਾਨ ।

    ਯੋਗਦਾਨ ਵਿੱਚ ਉਕਾਈ:


    ਜੇਕਰ ਉਪਭੋਗਤਾ ਨੇ ਨਿਰੰਤਰ ਰੂਪ ਨਾਲ ਆਪਣੇ ਅੰਸ਼ਦਾਨ ਦਾ ਭੁਗਤਾਨ ਨਹੀਂ ਕੀਤਾ ਹੈ ਤਾਂ ਉਸ ਨੂੰ ਸਰਕਾਰ ਵੱਲੋਂ ਨਿਰਧਾਰਤ ਜੁਰਮਾਨਾ ਰਾਸ਼ੀ ਦੇ ਨਾਲ ਪੂਰੀ ਬਕਾਇਆ ਰਾਸ਼ੀ ਦਾ ਭੁਗਤਾਨ ਕਰਕੇ ਅੰਸ਼ਦਾਨ ਨੂੰ ਨਿਯਮਿਤ ਕਰਨ ਦੀ ਇਜ਼ਾਜਤ ਹੋਵੇਗੀ।


    ਪੈਨਸ਼ਨ ਭੁਗਤਾਨ:


    18-40 ਵਰ੍ਹੇ ਦੀ ਪ੍ਰਵੇਸ਼ ਉਮਰ ’ਤੇ ਯੋਜਨਾ ਵਿੱਚ ਸ਼ਾਮਲ ਹੋਣ ਨਾਲ 60 ਵਰ੍ਹੇ ਦੀ ਉਮਰ ਦੀ ਪ੍ਰਾਪਤੀ ਤੱਕ ਲਾਭਾਰਥੀਆਂ ਨੂੰ ਅੰਸ਼ਦਾਨ ਕਰਨਾ ਹੋਵੇਗਾ। 60 ਵਰ੍ਹੇ ਦੀ ਉਮਰ ਦੀ ਪ੍ਰਾਪਤੀ ’ਤੇ ਉਪਭੋਗਤਾ ਨੂੰ ਪਰਿਵਾਰ ਪੈਨਸ਼ਨ ਲਾਭ ਦੇ ਨਾਲ ਪ੍ਰਤੀ ਮਹੀਨੇ 3000 ਰੁਪਏ ਦੀ ਨਿਸ਼ਚਿਤ ਮਾਸਿਕ ਪੈਨਸ਼ਨ ਪ੍ਰਾਪਤ ਹੋਵੇਗੀ ।


    ਸ਼ੱਕਾ ਅਤੇ ਸਪੱਸ਼ਟੀਕਰਣ: ਯੋਜਨਾ ਨੂੰ ਲੈ ਕੇ ਕਿਸੇ ਤਰ੍ਹਾਂ ਦੀ ਸ਼ੰਕਾ ਦੀ ਸਥਿਤੀ ਵਿੱਚ ਜੇਐੱਸ ਐਂਡ ਡੀਜੀਐੱਲਡਬਲਿਊ ਵੱਲੋਂ ਕੀਤਾ ਗਿਆ ਸਪਸ਼ਟੀਕਰਣ ਅੰਤਮ ਹੋਵੇਗਾ।


    *****

    
    
    (Release ID: 1564843) Visitor Counter : 5
    
    
    
    
    

        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
*