      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਹਿਮਾਚਲ ਪ੍ਰਦੇਸ਼ ਦੇ ਸਭ ਤੋਂ ਪਹਿਲੇ ਮੈਗਾ ਫੂਡ ਪਾਰਕ – ਕ੍ਰੀਮਿਕਾ ਫੂਡ ਪਾਰਕ ਦਾ ਉਦਘਾਟਨ ਕੀਤਾ
      Posted On: 10 FEB 2019 4:14PM by PIB Chandigarh


    Ministry of Food Processing Industries10-February, 2019 13:48 IST


    Union Minister Smt Harsimrat Kaur Badal inaugurates Cremica Food Park, the1st Mega Food Park of Himachal Pradesh


    ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਹਿਮਾਚਲ ਪ੍ਰਦੇਸ਼ ਦੇ ਸਭ ਤੋਂ ਪਹਿਲੇ ਮੈਗਾ ਫੂਡ ਪਾਰਕ – ਕ੍ਰੀਮਿਕਾ ਫੂਡ ਪਾਰਕ ਦਾ ਉਦਘਾਟਨ ਕੀਤਾ


    ਕੇਂਦਰੀ ਫੂਡ ਪ੍ਰੋਸੈੱਸਿੰਗ ਉਦਯੋਗ ਮੰਤਰੀ, ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਵੀਡੀਓ ਕਾਨਫਰੰਸ ਰਾਹੀਂ ਕ੍ਰੀਮਿਕਾ ਮੈਗਾ ਫੂਡ ਪਾਰਕ ਪ੍ਰਾਈਵੇਟ ਲਿਮਿਟਡ ਦਾ ਉਦਘਾਟਨ ਕੀਤਾ। ਇਹ ਪਾਰਕ ਹਿਮਾਚਲ ਪ੍ਰਦੇਸ਼ ਦੇ ਊਨਾ ਜ਼ਿਲ੍ਹੇ ਦੇ ਪਿੰਡ ਸਿੰਘਾਨ ਵਿੱਚ ਸਥਿਤ ਹੈ। ਇਹ ਹਿਮਾਚਲ ਪ੍ਰਦੇਸ਼ ਰਾਜ ਵਿੱਚ ਸੰਚਾਲਿਤ ਪਹਿਲਾ ਮੈਗਾ ਫੂਡ ਪਾਰਕ ਹੈ। ਹਿਮਾਚਲ ਪ੍ਰਦੇਸ਼ ਦੇ ਮੁੱਖ ਮੰਤਰੀ ਸ਼੍ਰੀ ਜੈਰਾਮ ਠਾਕੁਰ, ਹਮੀਰਪੁਰ ਤੋਂ ਲੋਕ ਸਭਾ ਸਾਂਸਦ, ਸ਼੍ਰੀ ਅਨੁਰਾਗ ਸਿੰਘ ਠਾਕੁਰ ਦੀ ਮੌਜੂਦਗੀ ਵਿੱਚ ਉਦਘਾਟਨ ਸੰਪੰਨ ਹੋਇਆ।


    ਇਹ ਪਾਰਕ ਹਿਮਾਚਲ ਪ੍ਰਦੇਸ਼ ਵਿੱਚ ਫੂਡ ਪ੍ਰੋਸੈੱਸਿੰਗ ਖੇਤਰ ਦੇ ਵਿਕਾਸ ਨੂੰ ਗਤੀ ਦੇਵੇਗੀ । ਕ੍ਰੀਮਿਕਾ ਮੈਗਾ ਫੂਡ ਪਾਰਕ ਨਾਲ ਊਨਾ ਜ਼ਿਲ੍ਹੇ ਅਤੇ ਆਸ-ਪਾਸ ਦੇ ਜ਼ਿਲ੍ਹਿਆਂ ਕਾਂਗੜਾ, ਹਮੀਰਪੁਰ ਅਤੇ ਬਿਲਾਸਪੁਰ ਦੇ ਲੋਕਾਂ ਨੂੰ ਲਾਭ ਹੋਵੇਗਾ। ਇਹ ਮੈਗਾ ਫੂਡ ਪਾਰਕ 107.34 ਕਰੋੜ ਰੁਪਏ ਦੀ ਲਾਗਤ ਨਾਲ 52.40 ਏਕੜ ਭੂਮੀ ‘ਤੇ ਸਥਾਪਤ ਕੀਤਾ ਹੈ। ਇਸ ਮੈਗਾ ਫੂਡ ਪਾਰਕ ਦੇ ਸੈਂਟ੍ਰਲ ਪ੍ਰੋਸੈੱਸਿੰਗ ਸੈਂਟਰ ( ਸੀਪੀਸੀ) ਵਿੱਚ ਡਿਵੈਲਪਰ ਵੱਲੋਂ ਬਣਾਈਆਂ ਜਾ ਰਹੀਆਂ ਸੁਵਿਧਾਵਾਂ ਵਿੱਚ ਥੋਕ-ਪੈਕੇਜਿੰਗ ( 24 ਮੀਟ੍ਰਿਕ ਟਨ / ਘੰਟਾ), ਫ੍ਰੋਜ਼ਨ ਸਟੋਰੇਜ ( 1000 ਮੀਟ੍ਰਿਕ ਟਨ), ਡੀਪ ਫ੍ਰੀਜ਼, ਡ੍ਰਾਈ ਵੇਅਰਹਾਊਸ, ਕਿਊਸੀ ਲੈਬੋਰੇਟਰੀ ਦੇ ਨਾਲ ਮਲਟੀ – ਕ੍ਰੋਪ ਪਲਪਿੰਗ ਲਾਈਨ ਅਤੇ ਹੋਰ ਫੂਡ ਪ੍ਰੋਸੈੱਸਿੰਗ ਸੁਵਿਧਾਵਾਂ ਸ਼ਾਮਲ ਹਨ। ਪਾਰਕ ਵਿੱਚ ਉੱਦਮੀਆਂ ਅਤੇ 3 ਪੀਪੀਸੀ ਵੱਲੋਂ ਸੋਲਨ, ਮੰਡੀ, ਅਤੇ ਕਾਂਗੜਾ ਵਿੱਚ ਦਫ਼ਤਰ ਅਤੇ ਹੋਰ ਉਪਯੋਗਾਂ ਲਈ ਇੱਕ ਸਧਾਰਨ ਪ੍ਰਸ਼ਾਸਨਿਕ ਭਵਨ ਹੈ ਅਤੇ ਖੇਤਾਂ ਦੇ ਪਾਸ ਪ੍ਰਾਇਮਰੀ ਪ੍ਰੋਸੈੱਸਿੰਗ ਅਤੇ ਭੰਡਾਰਨ ਲਈ ਸੁਵਿਧਾਵਾਂ ਹਨ।


    ਇਸ ਮੌਕੇ ‘ਤੇ ਸ਼੍ਰੀਮਤੀ ਬਾਦਲ ਨੇ ਕਿਹਾ ਕਿ ਮੈਗਾ ਫੂਡ ਪਾਰਕ ਵਿੱਚ 25-30 ਫੂਡ ਪ੍ਰੋਸੈੱਸਿੰਗ ਇਕਾਈਆਂ ਵਿੱਚ ਲਗਭਗ 250 ਕਰੋੜ ਰੁਪਏ ਦੇ ਅਧਿਕ ਨਿਵੇਸ਼ ਦਾ ਲਾਭ ਹੋਵੇਗਾ ਅਤੇ ਲਗਭਗ 450-500 ਕਰੋੜ ਰੁਪਏ ਮੁੱਲ ਦਾ ਸਲਾਨਾ ਕਾਰੋਬਾਰ ਹੋਵੇਗਾ। ਇਹ ਪਾਰਕ 5,000 ਵਿਅਕਤੀਆਂ ਨੂੰ ਪ੍ਰਤੱਖ ਅਤੇ ਅਪ੍ਰਤੱਖ ਰੋਜ਼ਗਾਰ ਪ੍ਰਦਾਨ ਕਰੇਗਾ ਅਤੇ ਲਗਭਗ 25,000 ਕਿਸਾਨਾਂ ਨੂੰ ਲਾਭ ਮਿਲੇਗਾ।


    ਸ਼੍ਰੀਮਤੀ ਬਾਦਲ ਨੇ ਕਿਹਾ ਕਿ ਪਾਰਕ ਵਿੱਚ ਬਣਾਏ ਗਏ ਫੂਡ ਪ੍ਰੋਸੈੱਸਿੰਗ ਦੇ ਅਧੁਨਿਕ ਬੁਨਿਆਦੀ ਢਾਂਚੇ ਨਾਲ ਹਿਮਾਚਲ ਪ੍ਰਦੇਸ਼ ਅਤੇ ਆਸਪਾਸ ਦੇ ਖੇਤਰਾਂ ਦੇ ਕਿਸਾਨਾਂ, ਉਤਪਾਦਕਾਂ, ਪ੍ਰੋਸੈੱਸਰਾਂ ਅਤੇ ਉਪਭੋਗਤਾਵਾਂ ਨੂੰ ਕਾਫੀ ਲਾਭ ਹੋਵੇਗਾ ਅਤੇ ਹਿਮਾਚਲ ਪ੍ਰਦੇਸ਼ ਰਾਜ ਵਿੱਚ ਫੂਡ ਪ੍ਰੋਸੈੱਸਿੰਗ ਖੇਤਰ ਦੇ ਵਿਕਾਸ ਨੂੰ ਹੁਲਾਰਾ ਮਿਲੇਗਾ।


    ਸ਼੍ਰੀਮਤੀ ਬਾਦਲ ਨੇ ਇਹ ਵੀ ਕਿਹਾ ਕਿ ਵਰਤਮਾਨ ਸਰਕਾਰ ਇੱਕ ਅਜਿਹਾ ਵਾਤਾਵਰਣ ਪ੍ਰਦਾਨ ਕਰਨ ਲਈ ਪੂਰੀ ਤਰ੍ਹਾਂ ਨਾਲ ਪ੍ਰਤੀਬੱਧ ਹੈ, ਜੋ ਭਾਰਤ ਵਿੱਚ ਉੱਦਮ ਸ਼ੁਰੂ ਕਰਨ ਅਤੇ ਭਾਰਤ ਨੂੰ ਇੱਕ ਲਚੀਲੀ ਫੂਡ ਅਰਥਵਿਵਸਥਾ ਅਤੇ ਫੂਡ ਫੈਕਟਰੀ ਆਵ੍ ਦ ਵਰਲਡ ਬਣਾਉਣ ਲਈ ਇਛੁੱਕ ਨਿਵੇਸ਼ਕਾਂ ਲਈ ਸਹਿਜ, ਪਾਰਦਰਸ਼ੀ ਅਤੇ ਅਸਾਨ ਹੋਵੇ। ਸਰਕਾਰ ਨੇ ਫੂਡ ਪ੍ਰੋਸੈੱਸਿੰਗ ਨੂੰ ‘ਮੇਕ ਇਨ ਇੰਡੀਆ’ ਦਾ ਇੱਕ ਪ੍ਰਮੁੱਖ ਖੇਤਰ ਬਣਾ ਦਿੱਤਾ ਹੈ।


    ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਮੈਗਾ ਫੂਡ ਪਾਰਕ ਸਥਾਪਤ ਕਰਨ ਵਿੱਚ ਸਮਰਥਨ ਦੇ ਲਈ ਮੁੱਖ ਮੰਤਰੀ ਅਤੇ ਰਾਜ ਸਰਕਾਰ ਦਾ ਧੰਨਵਾਦ ਕੀਤਾ।

    
    
    (Release ID: 1564568) Visitor Counter : 1