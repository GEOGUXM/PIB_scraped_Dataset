      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਮੱਧ ਪ੍ਰਦੇਸ਼ ਦੇ ਗਵਾਲੀਅਰ ਵਿੱਚ ਦਿੱਵਯਾਂਗਜਨਾਂ ਲਈ ਸਪੋਰਟਸ ਸੈਂਟਰ ਸਥਾਪਤ ਕਰਨ ਪ੍ਰਵਾਨਗੀ ਦਿੱਤੀ
      Posted On: 28 FEB 2019 11:47AM by PIB Chandigarh


    Cabinet approves Setting up Centre for Disability Sports at Gwalior in Madhya Pradesh


    ਮੰਤਰੀ ਮੰਡਲ ਨੇ ਮੱਧ ਪ੍ਰਦੇਸ਼ ਦੇ ਗਵਾਲੀਅਰ ਵਿੱਚ ਦਿੱਵਯਾਂਗਜਨਾਂ ਲਈ ਸਪੋਰਟਸ ਸੈਂਟਰ ਸਥਾਪਤ ਕਰਨ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ, ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਮੱਧ ਪ੍ਰਦੇਸ਼ ਦੇ ਗਵਾਲੀਅਰ ਵਿੱਚ ਦਿੱਵਯਾਂਗਜਨਾਂ ਲਈ ਸਪੋਰਟਸ ਸੈਂਟਰ ਸਥਾਪਤ ਕਰਨ ਦੇ ਪ੍ਰਸਤਾਵ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਸ ਨੂੰ ਸੋਸਾਇਟੀ ਰਜਿਸਟ੍ਰੇਸ਼ਨ ਐਕਟ, 1860 ਦੇ ਤਹਿਤ ਰਜਿਸਟਡ ਕੀਤਾ ਜਾਵੇਗਾ । ਇਸਦਾ ਨਾਮ ਦਿੱਵਯਾਂਗਜਨ ਸਪੋਰਟਸ ਸੈਂਟਰ, ਗਵਾਲੀਅਰ ਹੋਵੇਗਾ । ਇਸ ਕੇਂਦਰ ਨੂੰ ਲਗਭਗ 170.99 ਕਰੋੜ ਰੁਪਏ ਦੀ ਲਾਗਤ ਨਾਲ ਪੰਜ ਸਾਲ ਵਿੱਚ ਬਣਾਇਆ ਜਾਵੇਗਾ ।


    ਪ੍ਰਭਾਵ :


    ਇਸ ਕੇਂਦਰ ਵੱਲੋਂ ਖੇਡਾਂ ਲਈ ਬਿਹਤਰ ਬੁਨਿਆਦੀ ਢਾਂਚਾ ਤਿਆਰ ਕੀਤੇ ਜਾਣ ਨਾਲ ਵੱਖ-ਵੱਖ ਖੇਡਾਂ ਵਿੱਚ ਦਿੱਵਯਾਂਗਜਨਾਂ ਦੀ ਪ੍ਰਭਾਵਸ਼ਾਲੀ ਸ਼ਮੂਲੀਅਤ ਸੁਨਿਸ਼ਚਿਤ ਹੋਵੇਗੀ ਅਤੇ ਉਹ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਪੱਧਰ ’ਤੇ ਮੁਕਾਬਲੇ ਲਈ ਅਧਿਕ ਸਮਰੱਥ ਹੋਣਗੇ । ਇਸ ਕੇਂਦਰ ਦੀ ਸਥਾਪਨਾ ਨਾਲ ਦਿੱਵਯਾਂਗਜਨਾਂ ਦੇ ਮਨ ਵਿੱਚ ਸਹਿਜਤਾ ਨਾਲ ਸਮਾਜ ਦੀ ਮੁੱਖ ਧਾਰਾ ਨਾਲ ਜੁੜਨ ਦੀ ਭਾਵਨਾ ਪੈਦਾ ਹੋਵੇਗੀ ।


    ਵੇਰਵਾ :


    ਇਸ ਕੇਂਦਰ ਦੇ ਪ੍ਰਬੰਧਨ ਅਤੇ ਦੇਖ-ਰੇਖ ਲਈ ਇੱਕ ਗਵਰਨਿੰਗ ਸੰਸਥਾ ਹੋਵੇਗੀ, ਜਿਸਦੇ ਮੈਂਬਰ 12 ਤੋਂ ਅਧਿਕ ਨਹੀਂ ਹੋਣਗੇ । ਇਨ੍ਹਾਂ ਵਿੱਚੋਂ ਕੁਝ ਅਹੁਦੇ ਦੇ ਨਾਤੇ ਮੈਂਬਰ ਦੇ ਤੌਰ ’ਤੇ ਕੰਮ ਕਰਨਗੇ । ਇਨ੍ਹਾਂ ਦੇ ਇਲਾਵਾ ਰਾਸ਼ਟਰੀ ਪੱਧਰ ਦੀਆਂ ਸਪੋਰਟਸ ਫੈਡਰੇਸ਼ਨਾਂ ਦੇ ਮਾਹਰ ਅਤੇ ਪੈਰਾ ਗੇਮਸ ਦੇ ਮਾਹਿਰ ਵੀ ਮੈਂਬਰ ਹੋਣਗੇ ।


    *******

    
    
    (Release ID: 1567428) Visitor Counter : 1