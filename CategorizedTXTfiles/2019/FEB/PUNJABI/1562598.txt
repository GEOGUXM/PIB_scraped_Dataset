      ਯੁਵਾ ਮਾਮਲੇ ਤੇ ਖੇਡ ਮੰਤਰਾਲਾ

      ਵਿੱਦਿਅਕ ਅਦਾਰਿਆਂ ਵਿੱਚ ਐੱਨਐੱਸਐੱਸ
      Posted On: 04 FEB 2019 5:58PM by PIB Chandigarh


    NSS in E ducational Institutes


    ਵਿੱਦਿਅਕ ਅਦਾਰਿਆਂ ਵਿੱਚ ਐੱਨਐੱਸਐੱਸ


    ਐੱਨਐੱਸਐੱਸ ਦਾ ਉਦੇਸ਼ ਨੌਜਵਾਨ ਵਿਦਿਆਰਥੀਆਂ ਨੂੰ ਜਨਤਕ ਸੇਵਾ ਪ੍ਰਦਾਨ ਕਰਨ ਦਾ ਮੰਚ ਅਤੇ ਤਜਰਬਾ ਮੁਹੱਈਆ ਕਰਵਾਉਣਾ ਹੈ , ਜੋ ਕਿ ਉਨ੍ਹਾਂ ਵਿੱਚ ਚਰਿੱਤਰ ਅਤੇ ਸ਼ਖਸੀਅਤ ਦਾ ਵਿਕਾਸ ਕਰਦੇ ਹਨ । ਐੱਨਐੱਸਐੱਸ ਅਧੀਨ ਵਿਦਿਆਰਥੀਆਂ/ਵਲੰਟੀਅਰਾਂ ਲਈ ਮੁਹੱਈਆ ਕਰਵਾਈਆਂ ਜਾਂਦੀਆਂ ਸਰਗਰਮੀਆਂ ਦਾ ਵੇਰਵਾ ਹੇਠ ਲਿਖੇ ਅਨੁਸਾਰ ਹੈ -


    1. ਨਿਯਮਿਤ ਸਰਗਰਮੀਆਂ


    ਕਾਲਜ/ ਸਕੂਲ ਵਿੱਚ ਹਰ ਐੱਨਐੱਸਐੱਸ ਯੂਨਿਟ ਵਿੱਚ ਆਮ ਤੌਰ ਤੇ 100 ਵਲੰਟੀਅਰ ਹੁੰਦੇ ਹਨ ਜੋ ਕਿ ਗੋਦ ਲਏ ਪਿੰਡਾਂ , ਕਾਲਜਾਂ /ਸਕੂਲ ਕੈਂਪਸਾਂ ਅਤੇ ਸ਼ਹਿਰੀ ਝੁੱਗੀਆਂ ਝੋਂਪੜੀਆਂ ਵਿੱਚ ਵੱਖ-ਵੱਖ ਪ੍ਰੋਗਰਾਮ ਆਯੋਜਿਤ ਕਰਦੇ ਹਨ । ਐੱਨਐੱਸਐੱਸ ਅਧੀਨ ਆਯੋਜਿਤ ਕੀਤੀਆਂ ਜਾਣ ਵਾਲੀਆਂ ਕੁੱਝ ਸਰਗਰਮੀਆਂ ਹੇਠ ਲਿਖੇ ਅਨੁਸਾਰ ਹਨ --


    * ਸਿੱਖਿਆ


    * ਸਿਹਤ , ਪਰਿਵਾਰ ਕਲਿਆਣ ਅਤੇ ਪੌਸ਼ਟਿਕਤਾ


    * ਵਾਤਾਵਰਣ ਸੰਭਾਲ , ਸਮਾਜ ਸੇਵਾ ਦੇ ਪ੍ਰੋਗਰਾਮ


    * ਮਹਿਲਾਵਾਂ ਦੀ ਸਥਿਤੀ ਸੁਧਾਰਨ ਲਈ ਪ੍ਰੋਗਰਾਮ


    * ਕੁਦਰਤੀ ਆਫਤਾਂ ਦੌਰਾਨ ਰਾਹਤ ਅਤੇ ਮੁੜ ਵਸੇਬਾ


    * ਉਤਪਾਦਨ ਅਧਾਰਤ ਪ੍ਰੋਗਰਾਮ ਵਗੈਰਾ


    2. ਵਿਸ਼ੇਸ਼ ਕੈਂਪਿੰਗ


    ਗੋਦ ਲਏ ਗਏ ਪਿੰਡਾਂ /ਝੁੱਗੀ ਝੋਂਪੜੀ ਵਾਲੇ ਇਲਾਕਿਆਂ ਵਿੱਚ 7 ਦਿਨ ਦੀ ਮਿਆਦ ਦਾ ਵਿਸ਼ੇਸ਼ ਕੈਂਪ ਲਗਾਇਆ ਜਾਂਦਾ ਹੈ । ਇਸ ਵਿੱਚ ਵਿਦਿਆਰਥੀਆਂ ਨੂੰ ਇਕੱਠੇ ਰਹਿਣ , ਸਾਂਝਾ ਤਜਰਬਾ ਹਾਸਲ ਕਰਨ ਅਤੇ ਭਾਈਚਾਰਕ ਸਾਂਝ ਰੱਖਣ, ਉਨ੍ਹਾਂ ਦੇ ਜੀਵਨ ਢੰਗ , ਉਨ੍ਹਾਂ ਦੀਆਂ ਸਮੱਸਿਆਵਾਂ , ਚੁਣੌਤੀਆਂ ਅਤੇ ਸਮਾਜਿਕ ਸੀਮਾਵਾਂ ਬਾਰੇ ਨਿਰੰਤਰ ਗੱਲਬਾਤ ਕਰਨ ਦੇ ਵਿਲੱਖਣ ਮੌਕੇ ਪ੍ਰਦਾਨ ਕੀਤੇ ਜਾਂਦੇ ਹਨ ।


    ਇਸ ਤੋਂ ਇਲਾਵਾ ਐੱਨਐੱਸਐੱਸ ਵਲੰਟੀਅਰ ਹੇਠ ਲਿਖੇ ਅਨੁਸਾਰ ਵੱਖ-ਵੱਖ ਸਰਕਾਰੀ ਫਲੈਗਸ਼ਿਪ ਪ੍ਰੋਗਰਾਮਾਂ ਵਿੱਚ ਸਰਗਰਮ ਰਹਿੰਦੇ ਹਨ:


    * ਸਵੱਛ ਭਾਰਤ ਅਭਿਯਾਨ ਅਧੀਨ ਸਵੱਛਤਾ ਮੁਹਿੰਮ


    * ਉੱਜਵਲਾ ਯੋਜਨਾ


    * ਪ੍ਰਧਾਨ ਮੰਤਰੀ ਜਨ ਧਨ ਯੋਜਨਾ


    * ਪ੍ਰਧਾਨ ਮੰਤਰੀ ਜੀਵਨ ਬੀਮਾ ਯੋਜਨਾ


    * ਡਿਜੀਟਲ ਸਾਖ਼ਰਤਾ ਬਾਰੇ ਕੰਮ


    * ਕੈਸ਼ਲੈਸ ਇੰਡੀਆ ਬਾਰੇ ਕੰਮ ਆਦਿ ।


    ਹੋਰ ਸਰਗਰਮੀਆਂ/ ਪ੍ਰੋਗਰਾਮ


    * ਨੈਸ਼ਨਲ ਅਡਵੈਂਚਰ ਪ੍ਰੋਗਰਾਮ


    * ਨੈਸ਼ਨਲ ਇੰਟੀਗ੍ਰੇਸ਼ਨ ਕੈਂਪ (ਐੱਨਆਈਸੀ)


    * ਨੈਸ਼ਨਲ ਯੂਥ ਫੈਸਟੀਵਲ (ਐੱਨਵਾਈਐੱਫ)


    * ਗਣਤੰਤਰ ਦਿਵਸ ਤੋਂ ਪੂਰਵ ਦੇ ਅਤੇ ਗਣਤੰਤਰ ਦਿਵਸ ਪਰੇਡ ਕੈਂਪਸ ।


    ਐੱਨਐੱਸਐੱਸ ਇੱਕ ਸਵੈਇੱਛਕ ਸਕੀਮ ਹੈ ਅਤੇ ਇਸ ਨੂੰ ਲਾਜ਼ਮੀ ਬਣਾਉਣ ਦੀ ਕੋਈ ਯੋਜਨਾ ਨਹੀਂ ।


    ਇਹ ਜਾਣਕਾਰੀ ਯੁਵਾ ਮਾਮਲਿਆਂ ਅਤੇ ਖੇਡ ਰਾਜ ਮੰਤਰੀ (ਸੁਤੰਤਰ ਚਾਰਜ) ਕਰਨਲ (ਰਿਟਾਇਰਡ)ਰਾਜਯਵਰਧਨ ਰਾਠੌਰ (ਰਿਟਾਇਰਡ) ਨੇ ਰਾਜ ਸਭਾ ਵਿੱਚ ਇਕ ਸਵਾਲ ਦੇ ਲਿਖਤ ਜਵਾਬ ਵਿੱਚ ਦਿੱਤੀ ।

    
    
    (Release ID: 1562598) Visitor Counter : 5