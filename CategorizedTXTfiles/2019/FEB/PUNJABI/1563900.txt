      ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰਾਲਾ

      ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਉੱਤਰ ਪ੍ਰਦੇਸ਼ ਦੇ ਮਥੁਰਾ ਜ਼ਿਲੇ ਵਿੱਚ ਮੈਗਾ ਫੂਡ ਪਾਰਕ ਦਾ ਨੀਂਹ ਪੱਥਰ ਰੱਖਿਆ
      Posted On: 09 FEB 2019 6:21PM by PIB Chandigarh


    Union Minister Smt Harsimrat Kaur Badal lays Foundation Stone of Mega Food Park at Mathura District in Uttar Pradesh


    ਕੇਂਦਰੀ ਮੰਤਰੀ ਸ਼੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਉੱਤਰ ਪ੍ਰਦੇਸ਼ ਦੇ ਮਥੁਰਾ ਜ਼ਿਲੇ ਵਿੱਚ ਮੈਗਾ ਫੂਡ ਪਾਰਕ ਦਾ ਨੀਂਹ ਪੱਥਰ ਰੱਖਿਆ


    ਕੇਂਦਰੀ ਫੂਡ ਪ੍ਰੋਸੈਸਿੰਗ ਉਦਯੋਗ ਮੰਤਰੀ ਸ੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਅੱਜ ਉੱਤਰ ਪ੍ਰਦੇਸ਼ ਦੇ ਮਥੁਰਾ ਵਿਚ ਬਾਦਾਵਾਲ , ਛਟਾ-ਬਰਸਾਨਾ( Chhata-Barsana ) ਰੋਡ ਸਥਿਤ ਮੈਸਰਜ਼ ਨੰਦਵਨ ਮੈਗਾ ਫੂਡ ਪਾਰਕ ਪ੍ਰਾਈਵੇਟ ਲਿਮਿਟਡ ਦਾ ਨੀਂਹ ਪੱਥਰ ਰੱਖਿਆ । ਇਸ ਮੌਕੇ ਉੱਤਰ ਪ੍ਰਦੇਸ਼ ਦੇ ਮਥੁਰਾ ਤੋਂ ਸਾਂਸਦ ਸ਼੍ਰੀਮਤੀ ਹੇਮਾ ਮਾਲਿਨੀ , ਉੱਤਰ ਪ੍ਰਦੇਸ਼ ਸਰਕਾਰ ਦੇ ਡੇਅਰੀ ਵਿਕਾਸ ਮੰਤਰੀ ਲਕਸ਼ਮੀ ਨਰਾਇਣ ਚੌਧਰੀ ਅਤੇ ਵਾਲਮਾਰਟ ਇੰਡੀਆ ਦੇ ਪ੍ਰਧਾਨ ਅਤੇ ਮੁੱਖ ਕਾਰਜਕਾਰੀ ਅਫ਼ਸਰ (ਸੀਈਓ) ਕ੍ਰਿਸ਼ ਅਈਅਰ ਵੀ ਮੌਜੂਦ ਸਨ ।


    ਇਹ ਮੈਗਾ ਫੂਡ ਪਾਰਕ 57.41 ਏਕੜ ਜ਼ਮੀਨ ਵਿਚ 120.77 ਕਰੋੜ ਰੁਪਏ ਦੀ ਲਾਗਤ ਨਾਲ ਸਥਾਪਿਤ ਕੀਤਾ ਜਾ ਰਹੀ ਹੈ । ਇਸ ਉਦੇਸ਼ ਲਈ ਭਾਰਤ ਸਰਕਾਰ ਨੇ 50 ਕਰੋੜ ਰੁਪਏ ਦੀ ਵਿੱਤੀ ਸਹਾਇਤਾ ਪ੍ਰਵਾਨ ਕੀਤੀ ਹੈ । ਮੈਸਰਜ਼ ਨੰਦਵਨ ਮੈਗਾ ਫੂਡ ਪਾਰਕ ਪ੍ਰਾਈਵੇਟ ਲਿਮਟਿਡ ਦੇ ਸੈਂਟਰਲ ਪ੍ਰੋਸੈਸਿੰਗ ਸੈਂਟਰ (ਸੀ ਪੀ ਸੀ) ਵਲੋਂ ਇਸ ਸਹੂਲਤ ਦੀ ਸਥਾਪਨਾ ਮੈਗਾ ਫੂਡ ਪਾਰਕ ਵਿੱਚ ਕੀਤੀ ਜਾ ਰਹੀ ਹੈ । ਇਸ ਵਿਚ ਮਲਟੀਪਰਪਜ਼ ਕੋਲਡ ਸਟੋਰੇਜ-2000 ਐੱਮਟੀ , ਵਿਅਕਤੀਗਤ ਤੌਰ ‘ਤੇ ਕੁਇੱਕ ਫਰੋਜ਼ਨ (ਆਈ ਕਿਊ ਐਫ) ਫਰੋਜ਼ਨ ਸਟੋਰੇਜ -2 ਐਮ ਟੀ/ਐੱਚਆਰ ਸਮੇਤ ਅਤੇ 4000 ਐੱਮ ਟੀ ਡ੍ਰਾਈ ਵੇਅਰਹਾਊਸ-10000 ਐੱਮਟੀ , ਰਾਅ ਮਿਲਕ ਪੈਕੇਜਿੰਗ ਲਾਈਨ-2 ਐੱਲਐੱਲਪੀਡੀ ਅਤੇ ਦਾਲ਼ਾਂ ਅਤੇ ਅਨਾਜ ਪੈਕੇਜਿੰਗ ਲਾਈਨ-2 ਐੱਮ ਟੀ ਅਤੇ ਫੂਡ ਟੈਸਟਿੰਗ ਲੈਬਾਰਟਰੀ ਸ਼ਾਮਲ ਹਨ । ਇਸ ਤੋਂ ਇਲਾਵਾ ਪ੍ਰਮੁੱਖ ਪ੍ਰਮੋਟਰ ਵੱਲੋਂ 24.13 ਕਰੋੜ ਰੁਪਏ ਦੇ ਨਿਵੇਸ਼ ਨਾਲ ਡੇਅਰੀ ਪ੍ਰੋਸੈਸਿੰਗ ਲਈ ਇੱਕ ਐਂਕਰ ਯੂਨਿਟ ਕਾਇਮ ਕੀਤੀ ਜਾਵੇਗੀ , ਜਿਸ ਦੀ ਸਮਰੱਥਾ 500 ਟੀਪੀਡੀ ਹੋਵੇਗੀ । ਪਾਰਕ ਵਿੱਚ ਇੱਕ ਕਾਮਨ ਪ੍ਰਸ਼ਾਸਕੀ ਇਮਾਰਤ, ਦਫਤਰ ਅਤੇ ਉੱਦਮੀਆਂ ਦੇ ਹੋਰ ਉਪਯੋਗਾਂ ਲਈ ਹੈ ਅਤੇ 5 ਪੀ ਪੀ ਸੀ ਅਲੀਗੜ੍ਹ , ਮਥੁਰਾ , ਕਾਂਸੀਰਾਮ ਰਾਮ ਨਗਰ , ਭਰਤਪੁਰ ਅਤੇ ਆਗਰਾ ਵਿੱਚ ਹਨ , ਜਿਨ੍ਹਾਂ ਵਿੱਚ ਫਾਰਮਾਂ ਨੇੜੇ ਪ੍ਰਾਇਮਰੀ ਪ੍ਰੋਸੈਸਿੰਗ ਅਤੇ ਸਟੋਰੇਜ ਦੀਆਂ ਸੁਵਿਧਾਵਾਂ ਹਨ।


    ਇਸ ਮੌਕੇ ' ਤੇ ਬੋਲਦਿਆਂ , ਸ਼੍ਰੀਮਤੀ ਬਾਦਲ ਨੇ ਕਿਹਾ ਕਿ ਮੈਗਾ ਫੂਡ ਪਾਰਕ ਵਿਚ ਤਕਰੀਬਨ 250 ਕਰੋੜ ਰੁਪਏ ਦਾ ਨਿਵੇਸ਼ 25-30 ਫੂਡ ਪ੍ਰੋਸੈਸਿੰਗ ਯੂਨਿਟਾਂ ਵਿੱਚ ਕੀਤਾ ਜਾਵੇਗਾ ਜਿਸ ਤੋਂ ਸਲਾਨਾ 450-500 ਕਰੋੜ ਰੁਪਏ ਦਾ ਕਾਰੋਬਾਰ ਹੋਵੇਗਾ । ਪਾਰਕ ਵਿਚ ਪ੍ਰਤੱਖ ਅਤੇ ਅਪ੍ਰਤੱਖ ਤੌਰ ‘ਤੇ 5000 ਵਿਅਕਤੀਆਂ ਨੂੰ ਰੋਜ਼ਗਾਰ ਮਿਲੇਗਾ ਅਤੇ ਸੀਪੀਸੀ ਅਤੇ ਪੀਪੀਸੀ ਦੇ ਕੈਚਮੈਂਟ ਇਲਾਕਿਆਂ ਵਿੱਚ ਕਰੀਬ 25000 ਕਿਸਾਨਾਂ ਨੂੰ ਲਾਭ ਹੋਵੇਗਾ ।


    ਮੰਤਰੀ ਨੇ ਕਿਹਾ ਕਿ ਪਾਰਕ ਵਿੱਚ ਫੂਡ ਪ੍ਰੋਸੈਸਿੰਗ ਲਈ ਤਿਆਰ ਕੀਤਾ ਗਿਆ ਆਧੁਨਿਕ ਬੁਨਿਆਦੀ ਢਾਂਚਾ ਕਿਸਾਨਾਂ , ਉਤਪਾਦਕਾਂ , ਪ੍ਰੋਸੈਸਰਾਂ ਅਤੇ ਉੱਤਰ ਪ੍ਰਦੇਸ਼ ਅਤੇ ਨਾਲ ਲਗਦੇ ਖੇਤਰਾਂ ਦੇ ਖਪਤਕਾਰਾਂ ਨੂੰ ਬੇਹੱਦ ਲਾਭ ਦੇਵੇਗਾ ਅਤੇ ਉੱਤਰ ਪ੍ਰਦੇਸ਼ ਰਾਜ ਵਿੱਚ ਫੂਡ ਪ੍ਰਾਸੈਸਿੰਗ ਸੈਕਟਰ ਦੇ ਵਿਕਾਸ ਲਈ ਇੱਕ ਵੱਡਾ ਹੁਲਾਰਾ ਸਾਬਤ ਹੋਵੇਗਾ. ।


    ਸ੍ਰੀਮਤੀ ਹਰਸਿਮਰਤ ਕੌਰ ਬਾਦਲ ਨੇ ਮੁੱਖ ਮੰਤਰੀ ਅਤੇ ਰਾਜ ਸਰਕਾਰ ਦਾ ਮੈਗਾਫੂਡ ਪਾਰਕ ਦੀ ਸਥਾਪਨਾ ਲਈ ਮੁਹੱਈਆ ਕਰਵਾਈ ਗਈ ਮਦਦ ਵਾਸਤੇ ਧੰਨਵਾਦ ਕੀਤਾ ।

    
    
    (Release ID: 1563900) Visitor Counter : 1