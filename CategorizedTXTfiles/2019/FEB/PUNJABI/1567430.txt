      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਹਰਿਆਣਾ ਦੇ ਮਨੇਠੀ ਵਿੱਚ ਨਵੇਂ ਏਮਸ ਦੀ ਸਥਾਪਨਾ ਨੂੰ ਪ੍ਰਵਾਗਨੀ ਦਿੱਤੀ
      Posted On: 28 FEB 2019 11:49AM by PIB Chandigarh


    Cabinet approves Setting up of New AIIMS at Manethi, Haryana


    ਮੰਤਰੀ ਮੰਡਲ ਨੇ ਹਰਿਆਣਾ ਦੇ ਮਨੇਠੀ ਵਿੱਚ ਨਵੇਂ ਏਮਸ ਦੀ ਸਥਾਪਨਾ ਨੂੰ ਪ੍ਰਵਾਗਨੀ ਦਿੱਤੀ


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਨਿਮਨਲਿਖਿਤ ਪ੍ਰਸਤਾਵਾਂ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ:


    (ਏ) ਹਰਿਆਣਾ ਦੇ ਰੇਵਾੜੀ ਜ਼ਿਲ੍ਹੇ ਦੇ ਮਨੇਠੀ ਵਿੱਚ 1299 ਕਰੋੜ ਰੁਪਏ ਦੀ ਲਾਗਤ ਨਾਲ ਆਲ ਇੰਡੀਆ ਇੰਸਟੀਟਿਊਟ ਆਵ੍ ਮੈਡੀਕਲ ਸਾਇੰਸਿਜ਼ (ਏਮਸ) ਦੀ ਸਥਾਪਨਾ ; ਅਤੇ


    (ਬੀ) ਇਸ ਏਮਸ ਲਈ 2,25,000 ਰੁਪਏ (ਨਿਰਧਾਰਿਤ) ਬੇਸਿਕ ਵੇਤਨਮਾਨ+ ਐੱਨਪੀਏ ਵਿੱਚ ਡਾਇਰੈਕਟਰ ਦੇ ਇੱਕ ਪਦ ਦੀ ਸਿਰਜਣਾ (ਲੇਕਿਨ ਵੇਤਨ+ਐੱਨਪੀਏ 2,37,500 ਰੁਪਏ ਤੋਂ ਜ਼ਿਆਦਾ ਨਹੀਂ ਹੋਵੇਗਾ) ।


    ਪ੍ਰਮੁੱਖ ਵਿਸ਼ੇਸ਼ਤਾਵਾਂ:

      * ਨਵੇਂ ਏਮਸ ਵਿੱਚ 100 ਅੰਡਰ ਗ੍ਰੈਜੂਏਟ (ਐੱਮਬੀਬੀਐੱਸ) ਸੀਟਾਂ ਅਤੇ 60 ਬੀਐੱਸਸੀ (ਨਰਸਿੰਗ) ਸੀਟਾਂ ਜੋੜੀਆਂ ਜਾਣਗੀਆਂ ।
      * ਨਵੇਂ ਏਸਮ ਵਿੱਚ 15-20 ਸੁਪਰ ਸਪੈਸ਼ਲਿਟੀ ਵਿਭਾਗ ਹੋਣਗੇ।
      * ਨਵੇਂ ਏਮਸ ਵਿੱਚ ਲਗਭਗ 750 ਬਿਸਤਰਿਆਂ ਦਾ ਹਸਪਤਾਲ ਹੋਵੇਗਾ।
      * ਵਰਤਮਾਨ ਫੰਕਸ਼ਨਲ ਏਮਸ ਡਾਟਾ ਅਨੁਸਾਰ ਹਰੇਕ ਨਵੇਂ ਏਮਸ ਵਿੱਚ ਪ੍ਰਤੀ ਦਿਨ 1500 ਓਪੀਡੀ ਰੋਗੀਆਂ ਦੀ ਚਿਕਿਤਸਾ ਹੋਵੇਗੀ ਅਤੇ ਹਰ ਮਹੀਨੇ ਹਸਪਤਾਲ ਵਿੱਚ ਦਾਖਲ ਲਗਭਗ 1000 ਰੋਗੀਆਂ ਨੂੰ ਚਿਕਿਤਸਾ ਸੇਵਾ ਪ੍ਰਦਾਨ ਕੀਤੀ ਜਾਵੇਗੀ।

    ਵਿਵਰਣ:


    ਨਵੇਂ ਏਮਸ ਦੀ ਸਥਾਪਨਾ ਵਿੱਚ ਏਮਸ ਨਵੀਂ ਦਿੱਲੀ ਅਤੇ ਪੀਐੱਮਐੱਸਐੱਸਵਾਈ ਫੇਜ਼-1 ਦੇ ਅਨੁਸਾਰ ਸ਼ੁਰੂ ਕੀਤੇ ਗਏ 6 ਨਵੇਂ ਏਮਸ ਦੀ ਤਰਜ ‘ਤੇ ਹਸਪਤਾਲ, ਮੈਡੀਕਲ ਅਤੇ ਨਰਸਿੰਗ ਕੋਰਸਾਂ ਲਈ ਸਿੱਖਿਆ ਬਲਾਕ, ਰਿਹਾਇਸ਼ੀ ਕੰਪਲੈਕਸ ਨਿਰਮਾਣ ਅਤੇ ਸਬੰਧਤ ਸੁਵਿਧਾਵਾਂ/ਸੇਵਾਵਾਂ ਸ਼ਾਮਲ ਹਨ। ਇਸ ਦਾ ਉਦੇਸ਼ ਖੇਤਰ ਵਿੱਚ ਗੁਣਵੱਤਾ ਭਰਪੂਰ ਤੀਸਰੀ ਪੱਧਰ ਦੀ ਸਿਹਤ ਸੰਭਾਲ਼, ਮੈਡੀਕਲ ਸਿੱਖਿਆ, ਨਰਸਿੰਗ ਸਿੱਖਿਆ ਅਤੇ ਖੋਜ ਸੁਵਿਧਾ ਉਪਲੱਬਧ ਕਰਵਾਉਣ ਲਈ ਰਾਸ਼ਟਰੀ ਮਹੱਤਵ ਦੇ ਸੰਸਥਾਨ ਦੇ ਰੂਪ ਵਿੱਚ ਨਵਾਂ ਏਮਸ ਸਥਾਪਿਤ ਕਰਨਾ ਹੈ।


    ਪ੍ਰਸਤਾਵਿਤ ਸੰਸਥਾਨ ਵਿੱਚ 750 ਬਿਸਤਾਰਿਆਂ ਦਾ ਇੱਕ ਹਸਪਤਾਲ ਹੋਵੇਗਾ , ਜਿਸ ਵਿੱਚ ਐਮਰਜੈਂਸੀ ਮੈਡੀਕਲ/ ਟਰਾਮਾ ਬੈੱਡ , ਆਯੁਸ਼ ਬੈੱਡ , ਪ੍ਰਾਈਵੇਟ ਬੈੱਡ ਅਤੇ ਆਈਸੀਯੂ ਸਪੈਸ਼ਲਿਟੀ ਅਤੇ ਸੁਪਰ ਸਪੈਸ਼ਲਿਟੀ ਬੈੱਡ ਸ਼ਾਮਲ ਹੋਣਗੇ।


    ਇਸ ਤੋਂ ਇਲਾਵਾ , ਇੱਕ ਮੈਡੀਕਲ ਕਾਲਜ , ਆਯੁਸ਼ ਬਲਾਕ , ਆਡੀਟੋਰੀਅਮ , ਨਾਈਟ ਸ਼ੈਲਟਰ , ਗੈਸਟ ਹਾਊਸ , ਹੋਸਟਲ ਅਤੇ ਰਿਹਾਇਸ਼ੀ ਸੁਵਿਧਾਵਾਂ ਹੋਣਗੀਆਂ। ਨਵੇਂ ਏਮਸ ਦੀ ਸਥਾਪਨਾ ਨਾਲ ਪੂੰਜੀਗਤ ਅਸਾਸਿਆਂ ਦੀ ਸਿਰਜਣਾ ਹੋਵੇਗੀ । ਇਸ ਏਮਸ ਦੀ ਦੇਖਭਾਲ਼ ਲਈ 6 ਨਵੇਂ ਏਮਸ ਦੀ ਤਰਜ ‘ਤੇ ਲੋੜੀਂਦੀ ਵਿਸ਼ੇਸ਼ ਮੈਨਪਾਵਰ ਦੀ ਸਿਰਜਣਾ ਕੀਤੀ ਜਾਵੇਗੀ । ਇਨ੍ਹਾਂ ਸੰਸਥਾਵਾਂ ‘ਤੇ ਹੋਣ ਵਾਲੇ ਖਰਚ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਦੇ ਪੀਐੱਮਐੱਸਐੱਸਵਾਈ ਦੇ ਯੋਜਨਾ ਬਜਟ ਮਦ ਤੋਂ ਦਿੱਤੀ ਜਾਣ ਵਾਲੀ ਅਨੁਦਾਨ ਸਹਾਇਤਾ ਤੋਂ ਪੂਰੇ ਕੀਤੇ ਜਾਣਗੇ ।


    ਲਾਭ:

      * ਨਵੇਂ ਏਮਸ ਦੀ ਸਥਾਪਨਾ ਤੋਂ ਨਾ ਕੇਵਲ ਸਿਹਤ ਸਿੱਖਿਆ ਅਤੇ ਸਿਖਲਾਈ ਵਿੱਚ ਪਰਿਵਰਤਨ ਹੋਵੇਗਾ ਬਲਕਿ ਖੇਤਰ ਵਿੱਚ ਸਿਹਤ ਸੇਵਾ ਪੇਸ਼ੇਵਰਾਂ ਕਮੀ ਦੀ ਸਮੱਸਿਆ ਵੀ ਹੱਲ ਹੋਵੇਗੀ।
      * ਨਵੇਂ ਏਮਸ ਦੀ ਸਥਾਪਨਾ ਤੋਂ ਦੂਹਰਾ ਉਦੇਸ਼ ਪੂਰਾ ਹੋਵੇਗਾ। ਅਬਾਦੀ ਨੂੰ ਜਿੱਥੇ ਸੁਪਰ ਸਪੈਸ਼ਲਿਟੀ ਸਿਹਤ ਸੇਵਾ ਪ੍ਰਦਾਨ ਕੀਤੀ ਜਾਵੇਗੀ ਉੱਥੇ ਡਾਕਟਰਾਂ ਅਤੇ ਹੋਰ ਸਿਹਤ ਕਰਮਚਾਰੀਆਂ ਦਾ ਵੱਡਾ ਪੂਲ ਤਿਆਰ ਹੋਵੇਗਾ, ਜਿਸ ਨੂੰ ਰਾਸ਼ਟਰੀ ਸਿਹਤ ਮਿਸ਼ਨ (ਐੱਨਐੱਚਐੱਮ) ਤਹਿਤ ਤਿਆਰ ਕੀਤੀਆਂ ਜਾ ਰਹੀਆਂ ਪ੍ਰਾਈਮਰੀ ਅਤੇ ਸੈਕੰਡਰੀ ਪੱਧਰ ਦੇ ਸੰਸਥਾਨਾਂ/ਸੁਵਿਧਾਵਾਂ ਵਿੱਚ ਉਪਲੱਬਧ ਕਰਵਾਇਆ ਜਾ ਸਕਦਾ ਹੈ। ਨਵੇਂ ਏਮਸ ਦਾ ਸੰਚਾਲਨ ਅਤੇ ਦੇਖਭਾਲ਼ ਦਾ ਖਰਚ ਪੂਰੀ ਤਰ੍ਹਾਂ ਕੇਂਦਰ ਸਰਕਾਰ ਉਠਾਵੇਗੀ ।

    ਰੋਜ਼ਗਾਰ ਸਿਰਜਣਾ:


    ਨਵੇਂ ਏਮਸ ਦੀ ਸਥਾਪਨਾ ਨਾਲ ਹਰੇਕ ਏਮਸ ਵਿੱਚ ਵੱਖ-ਵੱਖ ਫੈਕਲਟੀ ਅਤੇ ਗ਼ੈਰ-ਫੈਕਲਟੀ ਪਦਾਂ ‘ਤੇ ਲਗਭਗ 3000 ਲੋਕਾਂ ਨੂੰ ਰੋਜ਼ਗਾਰ ਮਿਲੇਗਾ। ਇਸ ਤੋਂ ਇਲਾਵਾ, ਨਵੇਂ ਏਮਸ ਦੇ ਆਸਪਾਸ ਦੇ ਖੇਤਰਾਂ ਵਿੱਚ ਸ਼ਾਪਿੰਗ ਸੈਂਟਰ, ਕੰਟੀਨਾਂ ਆਦਿ ਅਜਿਹੀਆਂ ਸੁਵਿਧਾਵਾਂ ਅਤੇ ਸੇਵਾਵਾਂ ਕਾਰਨ ਅਪ੍ਰਤੱਖ ਰੋਜ਼ਗਾਰਾਂ ਦੀ ਸਿਰਜਣਾ ਹੋਵੇਗੀ । ਨਵੇਂ ਏਮਸ ਲਈ ਭੌਤਿਕ ਬੁਨਿਆਦੀ ਢਾਂਚੇ ਦੀ ਸਿਰਜਣਾ ਲਈ ਨਿਰਮਾਣ ਫੇਜ਼ ਵਿੱਚ ਵੀ ਵੱਡੀ ਸੰਖਿਆ ਵਿੱਚ ਲੋਕਾਂ ਨੂੰ ਰੋਜ਼ਗਾਰ ਮਿਲੇਗਾ।


    *******

    
    
    (Release ID: 1567430) Visitor Counter : 1
    
    
    
    
    

*