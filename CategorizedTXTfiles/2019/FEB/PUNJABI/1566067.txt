      ਪ੍ਰਧਾਨ ਮੰਤਰੀ ਦਫਤਰ

      ਮੰਤਰੀ ਮੰਡਲ ਨੇ ਕੰਪਨੀ ਆਰਡੀਨੈਂਸ (ਦੂਸਰਾ ਸੰਸ਼ੋਧਨ), 2019 ਨੂੰ ਅਧਿਸੂਚਿਤ ਕਰਨ ਦੀ ਪ੍ਰਵਾਨਗੀ ਦਿੱਤੀ
      Posted On: 19 FEB 2019 4:06PM by PIB Chandigarh


    Cabinet approves Promulgation of the Companies (Second Amendment) Ordinance 2019


    ਮੰਤਰੀ ਮੰਡਲ ਨੇ ਕੰਪਨੀ ਆਰਡੀਨੈਂਸ (ਦੂਸਰਾ ਸੰਸ਼ੋਧਨ) , 2019 ਨੂੰ ਅਧਿਸੂਚਿਤ ਕਰਨ ਦੀ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਕੰਪਨੀ ਆਰਡੀਨੈਂਸ (ਦੂਜੀ ਸੋਧ) , 2019 ਨੂੰ ਅਧਿਸੂਚਿਤ ਕਰਨ ਅਤੇ ਸੰਸਦ ਵਿੱਚ ਇਸ ਆਰਡੀਨੈਂਸ ਦੇ ਸਥਾਨ ‘ਤੇ ਪ੍ਰਤੀਸਥਾਪਨ ਬਿਲ ਲਿਆਉਣ ਦੀ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਹ, ਕੰਪਨੀ ਐਕਟ 2013 ਤਹਿਤ ਅਪਰਾਧਾਂ ਦੀ ਸਮੀਖਿਆ ਕਰਨ ਵਾਲੀ ਕਮੇਟੀ ਦੇ ਸੁਝਾਅ ‘ਤੇ ਅਧਾਰਤ ਹੈ ਤਾਕਿ ਕੰਪਨੀ ਐਕਟ 2013 ਵਿੱਚ ਵਰਣਿਤ ਕਾਰਪੋਰੇਟ ਪ੍ਰਸ਼ਾਸਨ ਅਤੇ ਅਨੁਪਾਲਣ ਰੂਪ-ਰੇਖਾ ਦੇ ਮਹੱਤਵਪੂਰਨ ਅੰਤਰਾਂ / ਕਮੀਆਂ ਨੂੰ ਸਮਾਪਤ ਕੀਤਾ ਜਾ ਸਕੇ ਅਤੇ ਕਾਨੂੰਨ ਦਾ ਪਾਲਣ ਕਰਨ ਵਾਲੇ ਉੱਦਮੀਆਂ ਨੂੰ ਵਪਾਰ ਵਿੱਚ ਅਸਾਨੀ ਦੀ ਸੁਵਿਧਾ ਪ੍ਰਦਾਨ ਕੀਤੀ ਜਾ ਸਕੇ । ਇਸ ਨਾਲ ਕਾਨੂੰਨ ਦਾ ਪਾਲਣ ਕਰਨ ਵਾਲਿਆਂ ਨੂੰ ਪ੍ਰੋਤਸਾਹਨ ਮਿਲੇਗਾ ਅਤੇ ਉਲੰਘਣ ਕਰਨ ਵਾਲਿਆਂ ਨੂੰ ਗੰਭੀਰ ਸਜ਼ਾ ਭੁਗਤਣੀ ਹੋਵੇਗੀ ।


    ਵੇਰਵਾ :


    ਕੰਪਨੀ ( ਸੋਧ ) ਬਿਲ 2018 ( ਜਿਸ ਨੂੰ ਬਾਅਦ ਵਿੱਚ ਕੰਪਨੀ (ਸੋਧ) ਬਿਲ , 2019 ਦਾ ਨਾਮ ਦਿੱਤਾ ਗਿਆ ) ਨੂੰ 20 ਦਸੰਬਰ , 2018 ਨੂੰ ਲੋਕ ਸਭਾ ਵਿੱਚ ਪੇਸ਼ ਕੀਤਾ ਗਿਆ । ਚਾਰ ਜਨਵਰੀ , 2019 ਨੂੰ ਲੋਕ ਸਭਾ ਨੇ ਇਸ ‘ਤੇ ਵਿਚਾਰ ਕੀਤਾ ਅਤੇ ਇਸ ਨੂੰ ਪਾਸ ਕੀਤਾ । ਬਿਲ ਨੂੰ ਰਾਜ ਸਭਾ ਵਿੱਚ ਭੇਜਿਆ ਗਿਆ ਪਰ ਸਰਦ ਰੁੱਤ ਸੈਸ਼ਨ ਜਾਂ ਬਜਟ ਸੈਸ਼ਨ ਦੌਰਾਨ ਉੱਪਰਲੇ ਸਦਨ ਵਿੱਚ ਇਸ ‘ਤੇ ਵਿਚਾਰ ਨਹੀਂ ਹੋ ਸਕਿਆ ਅਤੇ ਇਹ ਪਾਸ ਵੀ ਨਹੀਂ ਹੋਇਆ ।


    ਕੁੱਲ 29 ਧਾਰਾਵਾਂ ਦੀ ਸੋਧ ਹੋਈ ਅਤੇ ਪਹਿਲੇ ਆਰਡੀਨੈਂਸ ਰਾਹੀਂ ਦੋ ਨਵੀਆਂ ਧਾਰਾਵਾਂ ਜੋੜੀਆਂ ਗਈਆਂ ਜਿਨ੍ਹਾਂ ਨੂੰ 2 ਨਵੰਬਰ , 2018 ( 2018 ਦਾ ਆਰਡੀਨੈਂਸ 9 ) ਅਤੇ 12 ਜਨਵਰੀ , 2019 ( 2019 ਦਾ ਆਰਡੀਨੈਂਸ 3 ) ਨੂੰ ਅਧਿਸੂਚਿਤ ਕੀਤਾ ਗਿਆ ।


    ਸੋਧਾਂ ਵਿੱਚ ਟੈਕਨੋਲੋਜੀ ਅਤੇ ਪ੍ਰਕਿਰਿਆ ਸਬੰਧੀ ਛੋਟੀਆਂ ਗਲਤੀਆਂ ਲਈ ਸਿਵਲ ਸਜ਼ਾ ਦਾ ਪ੍ਰਾਵਧਾਨ ਹੈ । ਇਸ ਨਾਲ ਕਾਰਪੋਰੇਟ ਪ੍ਰਸ਼ਾਸਨ ਅਤੇ ਅਨੁਪਾਲਨ ਰੂਪ ਰੇਖਾ ਤਹਿਤ ਬਹੁਤ ਸਾਰੇ ਮਾਮਲਿਆਂ ਦੀਆਂ ਕਮੀਆਂ ਨੂੰ ਦੂਰ ਕੀਤਾ ਜਾਵੇਗਾ ਜਿਵੇਂ ਕਿ : -

      * (ਏ) 16 ਛੋਟੇ ਅਪਰਾਧਾਂ ਨੂੰ ਮੁੜ ਸ਼੍ਰੇਣੀਬੱਧ ਕਰਨਾ ਅਤੇ ਇਸ ਨੂੰ ਪੂਰੀ ਤਰ੍ਹਾਂ ਸਿਵਲ ਅਪਰਾਧ ਦੀ ਸ਼੍ਰੇਣੀ ਵਿੱਚ ਰੱਖਣਾ । ਇਸ ਨਾਲ ਵਿਸ਼ੇਸ਼ ਅਦਾਲਤਾਂ ਦੇ ਮਾਮਲਿਆਂ ਦੀ ਸੰਖਿਆ ਵਿੱਚ ਕਮੀ ਆਵੇਗੀ ।
      * (ਬੀ) ਐੱਨਸੀਐੱਲਟੀ ਦੇ ਕੁਝ ਰੋਜ਼ਮੱਰਾ ਕਾਰਜਾਂ ਨੂੰ ਕੇਂਦਰ ਸਰਕਾਰ ਨੂੰ ਟ੍ਰਾਂਸਫਰ ਕਰਨਾ ਜਿਵੇਂ ਕਿ ਵਿੱਤ ਸਾਲ ਵਿੱਚ ਬਦਲਾਅ ਲਈ ਬਿਨੈਪੱਤਰ ਅਤੇ ਜਨਤਕ ਖੇਤਰ ਦੀ ਕੰਪਨੀ ਨੂੰ ਨਿਜੀ ਕੰਪਨੀ ਵਿੱਚ ਬਦਲਣਾ ।
      * (ਸੀ) ਰਜਿਸਟ੍ਰਡ ਦਫ਼ਤਰ ਨੂੰ ਸੰਚਾਲਿਤ ਨਾ ਕਰ ਸਕਣ ਅਤੇ ਵਪਾਰ ਦੀ ਰਿਪੋਰਟਿੰਗ ਨਾ ਕਰ ਸਕਣ ਦੀ ਸਥਿਤੀ ਵਿੱਚ ਉਨ੍ਹਾਂ ਦੇ ਨਾਮ ਕੰਪਨੀ ਰਜਿਸਟਰ ਤੋਂ ਹਟਾ ਦਿੱਤੇ ਜਾਣਗੇ ।
      * (ਡੀ) ਆਰਥਕ ਦੰਡ ਲਗਾਉਣ ਅਤੇ ਇਸ ਨੂੰ ਸੋਸ਼ੰਧਿਤ ਕਰਨ ਲਈ ਸਖਤ ਪ੍ਰਾਵਧਾਨਾਂ ਦੇ ਨਾਲ ਨਿਸ਼ਚਿਤ ਅਵਧੀ ਨੂੰ ਘੱਟ ਕਰਨਾ ।

    ਡਾਇਰੈਕਟਰਸ਼ਿਪ ਦੀ ਅਧਿਕਤਮ ਸੀਮਾ ਦੇ ਉਲੰਘਣ ਨੂੰ ਅਯੋਗਤਾ ਦਾ ਅਧਾਰ ਬਣਾਉਣਾ ।


    ਪ੍ਰਭਾਵ :


    ਇ ਨ੍ਹਾਂ ਸੋਧਾਂ ਨਾਲ ਕਾਰਪੋਰੇਟ ਜਗਤ ਨੂੰ ਕਾਨੂੰਨਾਂ ਦਾ ਪਾਲਣ ਕਰਨ ਵਿੱਚ ਅਸਾਨੀ ਹੋਵੇਗੀ , ਵਿਸ਼ੇਸ਼ ਅਦਾਲਤਾਂ ਵਿੱਚ ਮਾਮਲਿਆਂ ਦੀ ਸੰਖਿਆ ਵਿੱਚ ਕਮੀ ਆਵੇਗੀ , ਐੱਨਸੀਐੱਲਟੀ ‘ਤੇ ਕੰਮ ਦਾ ਬੋਝ ਘੱਟ ਹੋਵੇਗਾ ਅਤੇ ਇਸ ਦਾ ਉਚਿਤ ਲਾਗੂਕਰਨ ਹੋਵੇਗਾ । ਵਰਤਮਾਨ ਵਿੱਚ ਕੁੱਲ 40 , 000 ਲੰਬਿਤ ਮਾਮਲਿਆਂ ਵਿੱਚੋਂ 60% ਪ੍ਰਕਿਰਿ‍ਆਗਤ ਤਰੁੱਟੀਆਂ ‘ਤੇ ਅਧਾਰਤ ਹਨ । ਇਨ੍ਹਾਂ ਨੂੰ ਵਿਭਾਗ ਦੀ ਅੰਦਰੂਨੀ ਵਿਵਸਥਾ ਵਿੱਚ ਟ੍ਰਾਂਸਫਰ ਕੀਤਾ ਜਾਵੇਗਾ ਅਤੇ ਉੱਦਮਾਂ ਨੂੰ ਕਾਨੂੰਨ ਪਾਲਣ ਲਈ ਪ੍ਰੋਤਸਾਹਿਤ ਕੀਤਾ ਜਾਵੇਗਾ । ਇਨ੍ਹਾਂ ਸੰਸ਼ੋਧਨਾਂ ਰਾਹੀਂ ਐੱਨਸੀਐੱਲਟੀ ਦੇ ਪਾਸ ਲੰਬਿਤ ਮਾਮਲਿਆਂ ਦੀ ਸੰਖਿਆ ਵਿੱਚ ਕਮੀ ਆਵੇਗੀ । ਵਿਸ਼ੇਸ਼ ਅਦਾਲਤਾਂ ਤੋਂ ਮਾਮਲਿਆਂ ਨੂੰ ਵਾਪਸ ਲੈ ਲਿਆ ਜਾਵੇਗਾ । ਇਸ ਦੇ ਲਈ ਆਮ ਮਾਫੀ ਦੀ ਯੋਜਨਾ ਲਿਆਂਦੀ ਜਾਵੇਗੀ । ਪ੍ਰਕਿਰਿਆ ਨਾਲ ਜੁੜੇ ਅਪਰਾਧਾਂ ਨੂੰ ਅਪਰਾਧਕ ਮੁਕੱਦਮੇ ਦੇ ਸਥਾਨ ‘ਤੇ ਸਿਵਲ ਦੇਣਦਾਰੀਆਂ ਦੀ ਸ਼੍ਰੇਣੀ ਵਿੱਚ ਰੱਖਿਆ ਜਾਵੇਗਾ ।


    ਉਪਲੱਬਧ ਅੰਕੜਿਆਂ ਅਨੁਸਾਰ ਪ੍ਰਕਿਰਿਆਗਤ ਤਰੁੱਟੀਆਂ ਨਾਲ ਸਬੰਧਤ ਮਾਮਲੇ ਵਿੱਤੀ ਵੇਰਵਾ ਜਮਾ ਨਾ ਕਰਨ ਨਹੀਂ ਕਰਨੇ ਅਤੇ ਸਲਾਨਾ ਲੇਖਾ - ਜੋਖਾ ਪੇਸ਼ ਨਾ ਕਰਨ ਵਰਗੀਆਂ ਗਲਤੀਆਂ ‘ਤੇ ਅਧਾਰਤ ਹਨ । ਇਹ ਅਨੁਭਵ ਕੀਤਾ ਗਿਆ ਕਿ ਜਦੋਂ ਅਜਿਹੇ ਮਾਮਲਿਆਂ ਦੀ ਫਿਰ ਤੋਂ ਸੂਚੀ ਬਣਾਈ ਜਾਂਦੀ ਹੈ ਅਤੇ ਵਿਭਾਗ ਤਹਿਤ ਜੁਰਮਾਨਾ ਅਦਾਇਗੀ ਦੇ ਨਾਲ ਇਸ ਨੂੰ ਸੁਲਝਾਉਣ ਦਾ ਯਤਨ ਕੀਤਾ ਜਾਂਦਾ ਹੈ ਤਾਂ ਵਿਸ਼ੇਸ਼ ਅਦਾਲਤਾਂ ਵਿੱਚ ਲੰਬਿਤ ਮਾਮਲਿਆਂ ਦੀ ਸੰਖਿਆ ਵਿੱਚ ਤੇਜ਼ੀ ਨਾਲ ਕਮੀ ਆਵੇਗੀ । ਇਸ ਨਾਲ ਅਧਿਕ ਗੰਭੀਰ ਮਾਮਲਿਆਂ ਦੀ ਸੁਣਵਾਈ ਵਿੱਚ ਪ੍ਰਭਾਵਸ਼ਾਲੀ ਅਤੇ ਤੇਜ਼ ਪ੍ਰਗਤੀ ਹੋਵੇਗੀ । ਇਸ ਨਾਲ ਕੰਪਨੀ ਰਜਿਸਟ੍ਰਾਰਾਂ ਨੂੰ ਵੀ ਗੰਭੀਰ ਮਾਮਲਿਆਂ ‘ਤੇ ਪ੍ਰਭਾਵਸ਼ਾਲੀ ਢੰਗ ਨਾਲ ਕਾਰਜ ਕਰਨ ਦੀ ਸੁਵਿਧਾ ਮਿਲੇਗੀ । ਇਹ ਵੀ ਪ੍ਰਸਤਾਵ ਦਿੱਤਾ ਗਿਆ ਹੈ ਕਿ ਕਾਨੂੰਨਾਂ ਵਿੱਚ ਸੋਧ ਨਾਲ ਇਹ ਸੁਨਿਸ਼ਚਿਤ ਹੋ ਸਕੇ ਕਿ ਨਿਆਂ ਅਧਿਕਾਰੀ ( ਕੰਪਨੀ ਰਜਿਸਟ੍ਰਾਰ ) ਇੱਕ ਨਿਸ਼ਚਿਤ ਸਮਾਂ ਸੀਮਾ ਵਿੱਚ ਮਾਮਲਿਆਂ ਦੀ ਸੁ‍ਣਵਾਈ ਕਰਕੇ ਫ਼ੈਸਲਾ ਦੇਣ । ਇਸ ਦਾ ਕੋਠਰਤਾ ਨਾਲ ਪਾਲਣ ਹੋਣਾ ਚਾਹੀਦਾ ਹੈ ।


    ***

    
    
    (Release ID: 1566067) Visitor Counter : 1
    
    
    
    
    

*