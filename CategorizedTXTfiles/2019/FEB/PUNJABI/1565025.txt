      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਹਰਿਆਣਾ ਦੇ ਗਨੌਰ ਵਿੱਚ ਚੌਥੇ ਐਗਰੀ ਲੀਡਰਸ਼ਿਪ ਸਮਿਟ ਦੇ ਸਮਾਪਨ ਸਮਾਰੋਹ ਨੂੰ ਸੰਬੋਧਨ ਕੀਤਾ
      Posted On: 17 FEB 2019 3:57PM by PIB Chandigarh


    President of India Addresses Closing Ceremony of Fourth Agri Leadership Summit in Ganaur, Haryana


    ਰਾਸ਼ਟਰਪਤੀ ਨੇ ਹਰਿਆਣਾ ਦੇ ਗਨੌਰ ਵਿੱਚ ਚੌਥੇ ਐਗਰੀ ਲੀਡਰਸ਼ਿਪ ਸਮਿਟ ਦੇ ਸਮਾਪਨ ਸਮਾਰੋਹ ਨੂੰ ਸੰਬੋਧਨ ਕੀਤਾ


    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਅੱਜ (17 ਫਰਵਰੀ , 2019 ਨੂੰ) ਸੋਨੀਪਤ ਦੇ ਗਨੌਰ ਵਿੱਚ ਹਰਿਆਣਾ ਸਰਕਾਰ ਵੱਲੋਂ ਆਯੋਜਿਤ ਚੌਥੇ ਐਗਰੀ ਲੀਡਰਸ਼ਿਪ ਸਮਿਟ ਦੇ ਸਮਾਪਨ ਸਮਾਰੋਹ ਵਿੱਚ ਸ਼ਾਮਲ ਹੋਏ ਅਤੇ ਉਸ ਨੂੰ ਸੰਬੋਧਨ ਕੀਤਾ । ਉਨ੍ਹਾਂ ਨੇ ਹਰਿਆਣਾ ਕਿਸਾਨ ਰਤਨ ਪੁਰਸਕਾਰ ਅਤੇ ਹਰਿਆਣਾ ਕ੍ਰਿਸ਼ੀ ਰਤਨ ਪੁਰਸਕਾਰ ਵੀ ਪ੍ਰਦਾਨ ਕੀਤੇ ।


    ਇਸ ਮੌਕੇ ‘ਤੇ, ਰਾਸ਼ਟਰਪਤੀ ਨੇ ਕਿਹਾ, ''ਤਿੰਨ ਦਿਨ ਪਹਿਲਾਂ, ਸਾਡੇ ਕੁਝ ਬਹਾਦਰ ਜਵਾਨ ਜੰਮੂ-ਕਸ਼ਮੀਰ ਵਿੱਚ ਇੱਕ ਆਤੰਕੀ ਹਮਲੇ ਵਿੱਚ ਸ਼ਹੀਦ ਹੋ ਗਏ । ਹਰੇਕ ਭਾਰਤਵਾਸੀ ਦੇ ਨਾਲ ਮੈਂ ਵੀ ਇਸ ਵਹਿਸ਼ੀ ਅਪਰਾਧ ਦੀ ਨਿੰਦਾ ਕਰਦਾ ਹਾਂ । ਪੂਰਾ ਦੇਸ਼ ਸੋਗ ਵਿੱਚ ਡੁੱਬੇ ਪਰਿਵਾਰਾਂ ਨਾਲ ਸੋਗ ਮਨਾ ਰਿਹਾ ਹੈ । ਦੇਸ਼ ਵੱਲੋਂ ਮੈਂ ਸਾਡੇ ਬਹਾਦਰ ਜਵਾਨਾਂ ਅਤੇ ਸੁਰੱਖਿਆ ਦਲਾਂ ਪ੍ਰਤੀ ਕ੍ਰਿਤੱਗਤਾ ਪ੍ਰਗਟ ਕਰਦਾ ਹਾਂ । ''


    ਰਾਸ਼ਟਰਪਤੀ ਨੇ ਨੋਟ ਕੀਤਾ ਕਿ ਹਰਿਆਣਾ ਦੇ ਲੋਕ ਅਤੇ ਸਰਕਾਰ ਈਜ਼ ਆਵ੍ ਡੂਇੰਗ ਬਿਜ਼ਨਸ ਵਿੱਚ ਵਾਧਾ ਕਰਨ ਅਤੇ ਸ਼ਿਸ਼ੂ ਲਿੰਗ ਅਨੁਪਾਤ ਜਿਹੇ ਸਮਾਜਕ ਸੰਕੇਤਾਂ ਵਿੱਚ ਸੁਧਾਰ ਲਿਆਉਣ ਸਮੇਤ ਰਾਜ ਦੇ ਸਮੁੱਚੇ ਵਿਕਾਸ ਲਈ ਯਤਨ ਕਰ ਰਹੇ ਹਨ । ਖੇਤੀ ਵਿੱਚ ਆਧੁਨਿਕ , 21ਵੀਂ ਸਦੀ ਦੀ ਟੈਕਨੋਲੋਜੀ ਉੱਤੇ ਅਮਲ ਕਰਨਾ ਇਸੇ ਪ੍ਰਕ੍ਰਿਆ ਦਾ ਹਿੱਸਾ ਹੈ । ਰਾਸ਼ਟਰਪਤੀ ਨੇ ਕਿਹਾ ਕਿ ਕਿਸਾਨਾਂ ਨੂੰ ਅਜਿਹੇ ਸਹਿਯੋਗਾਂ ਤੋਂ ਲਾਭ ਹੋਵੇਗਾ । ਉਨ੍ਹਾਂ ਨੇ ਖੇਤੀਬਾੜੀ ਨੂੰ ਇੱਕ ਵਿਆਪਕ ਉੱਦਮਸ਼ੀਲ ਸੰਦਰਭ ਵਿੱਚ ਦੇਖਣ ਅਤੇ ਰਵਾਇਤੀ ਖੇਤੀਬਾੜੀ ਨੂੰ ਖੇਤੀ ਕੀਮਤ ਲੜੀ ਨਾਲ ਜੋੜਨ ਦੀ ਅਪੀਲ ਕੀਤੀ ।


    ਰਾਸ਼ਟਰਪਤੀ ਨੇ ਇਸ ਗੱਲ ਦੀ ਵੀ ਸ਼ਲਾਘਾ ਕੀਤੀ ਕਿ ਹਰਿਆਣਾ ਵਿੱਚ ਕਿਸਾਨ ਰਾਜ ਸਰਕਾਰ ਦੀ ਮਦਦ ਨਾਲ ਪਰਾਲ਼ੀ ਅਤੇ ਫਸਲ ਦੀ ਰਹਿੰਦ ਖੂਹੰਦ ਦਾ ਪ੍ਰਬੰਧ ਕਰਨ ਦੀਆਂ ਨਵੀਆਂ ਪ੍ਰਣਾਲੀਆਂ ਨੂੰ ਅਪਣਾ ਰਹੇ ਹਨ । ਉਨ੍ਹਾਂ ਭਰੋਸਾ ਦਿਵਾਇਆ ਕਿ ਕਿਸਾਨ ਪਰਾਲ਼ੀ ਸਾੜਨ ਤੋਂ ਪੈਦਾ ਹੋਣ ਵਾਲੇ ਪ੍ਰਦੂਸ਼ਣ ਦੀ ਸਮੱਸਿਆ ਦਾ ਹੱਲ ਲੱਭਣ ਵਿੱਚ ਵੀ ਸਹਾਈ ਹੋਣਗੇ ।


    Click here to see President’s Speech


    ***

    
    
    (Release ID: 1565025) Visitor Counter : 4