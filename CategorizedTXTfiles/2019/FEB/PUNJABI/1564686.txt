      ਕਿਰਤ ਤੇ ਰੋਜ਼ਗਾਰ ਮੰਤਰਾਲਾ

      ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਹਰਿਆਣਾ ਦੇ ਫਰੀਦਾਬਾਦ ਵਿੱਚ ਸਥਿਤ ਈਐੱਸਆਈਸੀ ਮੈਡੀਕਲ ਕਾਲਜ ਅਤੇ 510 ਬਿਸਤਰਿਆਂ ਦਾ ਹਸਪਤਾਲ ਰਾਸ਼ਟਰ ਨੂੰ ਸਮਰਪਿਤ ਕੀਤਾ
      Posted On: 12 FEB 2019 12:44PM by PIB Chandigarh


    Prime Minister Shri Narendra Modi Dedicated ESIC Medical College and 510 Bedded Hospital, Faridabad (Haryana) to the Nation


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਹਰਿਆਣਾ ਦੇ ਫਰੀਦਾਬਾਦ ਵਿੱਚ ਸਥਿਤ ਈਐੱਸਆਈਸੀ ਮੈਡੀਕਲ ਕਾਲਜ ਅਤੇ 510 ਬਿਸਤਰਿਆਂ ਦਾ ਹਸਪਤਾਲ ਰਾਸ਼ਟਰ ਨੂੰ ਸਮਰਪਿਤ ਕੀਤਾ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਕਿਹਾ ਕਿ ਕੇਂਦਰ ਸਰਕਾਰ ਦੇਸ਼ ਦੇ ਹਰੇਕ ਨਾਗਰਿਕ ਨੂੰ ਗੁਣਵੱਤਾਪੂਰਨ ਮੈਡੀਕਲ ਕੇਅਰ ਪ੍ਰਦਾਨ ਕਰਨ ਲਈ ਕਾਰਜ ਕਰ ਰਹੀ ਹੈ। ਫਰੀਦਾਬਾਦ ਵਿੱਚ ਈਐੱਸਆਈਸੀ ਮੈਡੀਕਲ ਕਾਲਜ ਅਤੇ 510 ਬਿਸਤਰਿਆਂ ਵਾਲਾ ਹਸਪਤਾਲ ਰਾਸ਼ਟਰ ਨੂੰ ਸਮਰਪਿਤ ਕਰਦਿਆਂ, ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਇਹ ਮੈਡੀਕਲ ਕਾਲਜ ਇਸ ਖੇਤਰ ਦੇ ਵਰਕਰਾਂ ਅਤੇ ਉਨ੍ਹਾਂ ਦੇ ਪਰਿਵਾਰਾਂ ਦੇ ਮੈਂਬਰਾਂ ਨੂੰ ਮੈਡੀਕਲ ਸੁਵਿਧਾਵਾਂ ਪ੍ਰਦਾਨ ਕਰੇਗਾ।


    ਫਰੀਦਾਬਾਦ ਵਿੱਚ ਈਐੱਸਆਈਸੀ ਮੈਡੀਕਲ ਕਾਲਜ ਅਤੇ 510 ਬਿਸਤਰਿਆਂ ਵਾਲੇ ਹਸਪਤਾਲ ਦਾ ਨਿਰਮਾਣ 30 ਏਕੜ ਦੇ ਵਿਸ਼ਾਲ ਖੇਤਰ ਵਿੱਚ ਕਰੀਬ 595 ਕਰੋੜ ਰੁਪਏ ਦੀ ਲਾਗਤ ਨਾਲ ਕੀਤਾ ਗਿਆ ਹੈ। ਇਹ ਹਸਪਤਾਲ ਆਧੁਨਿਕ ਉਪਕਰਣਾਂ ਨਾਲ ਲੈਸ ਹੈ ਅਤੇ ਈਐੱਸਆਈ ਕਾਨੂੰਨ ਤਹਿਤ ਇੱਥੇ ਸਾਰੇ ਸਪੈਸ਼ਲਿਟੀਜ਼ ਮੈਡੀਕਲ ਸੇਵਾਵਾਂ ਦੀਆਂ ਖੇਤਰਾਂ ਵਿੱਚ ਸੁਵਿਧਾਵਾਂ ਉਪਲੱਬਧ ਹਨ । ਹਸਪਤਾਲ ਵਿੱਚ ਜਿਵੇਂ ਕੈਜੁਅਲਟੀ/ਐਮਰਜੈਂਸੀ, ਓਪੀਡੀ, ਵਾਰਡ, ਮੌਡਿਊਲਰ ਅਪਰੇਸ਼ਨ ਥਿਏਟਰ, ਆਈਸੀਯੂ, ਡਾਇਲਿਸਿਸ, ਬਲੱਡ ਬੈਂਕ, ਰੇਡੀਓ ਡਾਇਗਨੌਸਟਿਕਸ ਆਦਿ ਜਿਹੀਆਂ ਸੇਵਾਵਾਂ/ਸੁਵਿਧਾਵਾਂ ਉਪਲੱਬਧ ਹਨ । ਕਾਲਜ ਵਿੱਚ ਲੜਕਿਆਂ ਅਤੇ ਲੜਕੀਆਂ ਲਈ ਹੋਸਟਲ ਕੈਂਪਸ ਹੈ ਅਤੇ ਡਾਕਟਰਾਂ/ਨਰਸਾਂ/ਕਰਮਚਾਰੀਆਂ ਲਈ ਆਵਾਸ ਦੀ ਸੁਵਿਧਾ ਵੀ ਹੈ। ਇਸ ਦੇ ਇਲਾਵਾ ਕਾਲਜ ਵਿੱਚ ਇਨਡੋਰ ਅਤੇ ਆਊਟਡੋਰ ਖੇਡ ਸੁਵਿਧਾਵਾਂ ਵੀ ਹਨ।


    ਮੈਡੀਕਲ ਕਾਲਜ ਅਤੇ ਹਸਪਤਾਲ ਨੂੰ ਪ੍ਰਧਾਨ ਮੰਤਰੀ ਵੱਲੋਂ ਰਾਸ਼ਟਰ ਨੂੰ ਸਮਰਪਿਤ ਕਰਨ ਦੇ ਪ੍ਰੋਗਰਾਮ ਵਿੱਚ ਸਮਾਜਕ ਨਿਆਂ ਅਤੇ ਸਸ਼ਕਤੀਕਰਨ ਰਾਜ ਮੰਤਰੀ ਸ਼੍ਰੀ ਕ੍ਰਿਸ਼ਨਪਾਲ ਗੁਰਜਰ ਅਤੇ ਹਰਿਆਣਾ ਦੇ ਉਦਯੋਗ, ਵਾਤਾਵਰਣ ਅਤੇ ਉਦਯੋਗਿਕ ਸਿਖਲਾਈ ਮੰਤਰੀ, ਸ਼੍ਰੀ ਵਿਪੁਲ ਗੋਇਲ ਵੀ ਸ਼ਾਮਲ ਹੋਏ। ਇਸ ਅਵਸਰ ’ਤੇ ਹਰਿਆਣਾ ਦੇ ਰਾਜਪਾਲ ਸ਼੍ਰੀ ਸੱਤਿਆਦੇਵ ਨਾਰਾਇਣ ਆਰੀਆ, ਹਰਿਆਣਾ ਦੇ ਮੁੱਖ ਮੰਤਰੀ ਸ਼੍ਰੀ ਮਨੋਹਰ ਲਾਲ, ਕੇਂਦਰੀ ਪੇਅਜਲ ਅਤੇ ਸਵੱਛਤਾ ਮੰਤਰੀ, ਸੁਸ਼੍ਰੀ ਉਮਾ ਭਾਰਤੀ ਅਤੇ ਹਰਿਆਣਾ ਦੀ ਉਦਯੋਗ ਮੰਤਰੀ ਸ਼੍ਰੀਮਤੀ ਕਵਿਤਾ ਜੈਨ ਵੀ ਹਾਜ਼ਰ ਸਨ।


    ਕਰਮਚਾਰੀ ਰਾਜ ਬੀਮਾ ਨਿਗਮ (ਈਐੱਸਆਈਸੀ) ਰੋਜ਼ਗਾਰ ਦੌਰਾਨ ਕੰਮ ਕਰਦੇ ਹੋਏ ਸੱਟ ਲਗਣ, ਬਿਮਾਰੀ, ਮੌਤ ਆਦਿ ਜਿਹੇ ਜ਼ਰੂਰਤ ਦੇ ਸਮਿਆਂ ਵਿੱਚ ਕਿਫਾਇਤੀ ਮੈਡੀਕਲ ਕੇਅਰ ਅਤੇ ਕਈ ਤਰ੍ਹਾਂ ਦੇ ਨਕਦ ਲਾਭਾਂ ਜਿਹੇ ਵਿਆਪਕ ਸਮਾਜਕ ਸੁਰੱਖਿਆ ਲਾਭ ਪ੍ਰਦਾਨ ਕਰਨ ਵਾਲਾ ਮੋਹਰੀ ਸਮਾਜਕ ਸੁਰੱਖਿਆ ਸੰਗਠਨ ਹੈ।


    *****

    
    
    (Release ID: 1564686) Visitor Counter : 1