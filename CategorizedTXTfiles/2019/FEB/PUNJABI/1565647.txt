      ਸੈਰ ਸਪਾਟਾ ਮੰਤਰਾਲਾ

      ਮੰਤਰੀ ਮੰਡਲ ਨੇ ਸਵਦੇਸ਼ ਦਰਸ਼ਨ ਯੋਜਨਾ : ਦੇਸ਼ ਵਿੱਚ ਥੀਮ-ਅਧਾਰਤ ਸੈਰ-ਸਪਾਟਾ ਸਰਕਿਟਾਂ ਦੇ ਏਕੀਕ੍ਰਿਤ ਵਿਕਾਸ ਨੂੰ ਪ੍ਰਵਾਨਗੀ ਦਿੱਤੀ
      Posted On: 19 FEB 2019 6:55PM by PIB Chandigarh


    Cabinet approves Swadesh Darshan Scheme: Integrated Development of Theme-based Tourist Circuits in the country


    ਮੰਤਰੀ ਮੰਡਲ ਨੇ ਸਵਦੇਸ਼ ਦਰਸ਼ਨ ਯੋਜਨਾ : ਦੇਸ਼ ਵਿੱਚ ਥੀਮ-ਅਧਾਰਤ ਸੈਰ-ਸਪਾਟਾ ਸਰਕਿਟਾਂ ਦੇ ਏਕੀਕ੍ਰਿਤ ਵਿਕਾਸ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ, ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਦੀ ਬੈਠਕ ਵਿੱਚ ਅੱਜ ਹੇਠ ਲਿਖੇ ਪ੍ਰਸਤਾਵਾਂ ਨੂੰ ਪ੍ਰਵਾਨਗੀ ਦਿੱਤੀ ਗਈ ਹੈ :


    1. 14 ਵੇਂ ਵਿੱਤ ਆਯੋਗ ਦੀ ਅਵਧੀ ਅਤੇ ਉਸ ਤੋਂ ਬਾਅਦ ਸਵਦੇਸ਼ ਦਰਸ਼ਨ ਯੋਜਨਾ ਜਾਰੀ ਰਹੇਗੀ ;


    2. ਦਸੰਬਰ 2019 ਵਿੱਚ ਪੂਰੇ ਹੋ ਰਹੇ 60 ਮੌਜੂਦਾ ਪ੍ਰੋਜੈਕਟਾਂ ਲਈ 2055.96 ਕਰੋੜ ਰੁਪਏ ਦੀ ਰਾਸ਼ੀ ਅਤੇ


    3. 6 ਪ੍ਰੋਜੈਕਟਾਂ, ਜਿਨ੍ਹਾਂ ਲਈ ਕਾਫ਼ੀ ਰਕਮ ਜਾਰੀ ਕੀਤੀ ਜਾ ਚੁੱਕੀ ਹੈ ਅਤੇ ਜੋ ਸਤੰਬਰ 2020 ਵਿੱਚ ਪੂਰੇ ਹੋਣਗੇ, ਲਈ 324.09 ਕਰੋੜ ਰੁਪਏ ਦੀ ਰਕਮ।


    ਵੇਰਵਾ :


    ਸਵਦੇਸ਼ ਦਰਸ਼ਨ ਯੋਜਨਾ-ਥੀਮ-ਅਧਾਰਤ ਸੈਰ-ਸਪਾਟਾ ਸਰਕਿਟਾਂ ਦਾ ਏਕੀਕ੍ਰਿਤ ਵਿਕਾਸ ਦੇਸ਼ ਵਿੱਚ ਸੈਰ-ਸਪਾਟਾ ਸਬੰਧੀ ਬੁਨਿਆਦੀ ਢਾਂਚੇ ਦੇ ਵਿਕਾਸ ਲਈ ਸੈਰ-ਸਪਾਟਾ ਮੰਤਰਾਲੇ ਦੀ ਇੱਕ ਪ੍ਰਮੁੱਖ ਯੋਜਨਾ ਹੈ। ਇਸ ਯੋਜਨਾ ਦੇ ਉਦੇਸ਼ ਹੇਠ ਲਿਖੇ ਹਨ :

     1. ਸੈਰ ਸਪਾਟੇ ਨੂੰ ਆਰਥਕ ਪ੍ਰਗਤੀ ਅਤੇ ਰੋਜ਼ਗਾਰ ਸਿਰਜਣ ਦੇ ਪ੍ਰਮੁੱਖ ਮਾਧਿਅਮ ਦੇ ਰੂਪ ਵਿੱਚ ਸਥਾਪਤ ਕਰਨਾ ;
     2. ਸੈਰ-ਸਪਾਟੇ ਦੀਆਂ ਸੰਭਾਵਨਾਵਾਂ ਵਾਲੇ ਸਰਕਿਟਾਂ ਦਾ ਯੋਜਨਾਬੱਧ ਅਤੇ ਪ੍ਰਾਥਮਿਕਤਾ ਨਾਲ ਵਿਕਾਸ ਕਰਨਾ ;
     3. ਚੋਣਵੇਂ ਖੇਤਰਾਂ ਵਿੱਚ ਆਜੀਵਿਕਾ ਦੇ ਸਾਧਨਾਂ ਦਾ ਸਿਰਜਣ ਕਰਨ ਲਈ ਦੇਸ਼ ਦੀਆਂ ਸੱਭਿਆਚਾਰਕ ਕਦਰਾਂ-ਕੀਮਤਾਂ ਅਤੇ ਵਿਰਾਸਤ ਨੂੰ ਪ੍ਰੋਤਸਾਹਨ ਦੇਣਾ ;
     4. ਸਰਕਿਟ /ਮੰਜ਼ਿਲਾਂ ਵਿੱਚ ਵਿਸ਼ਵ ਪੱਧਰੀ ਬੁਨਿਆਦੀ ਸੁਵਿਧਾਵਾਂ ਦਾ ਨਿਰੰਤਰ ਢੰਗ ਨਾਲ ਵਿਕਾਸ ਕਰਦਿਆਂ ਉੱਥੋਂ ਦੇ ਸੈਰ-ਸਪਾਟਾ ਸਬੰਧੀ ਆਕਰਸ਼ਣ ਨੂੰ ਹੁਲਾਰਾ ਦੇਣਾ ;
     5. ਕਮਿਊਨਿਟੀ ਅਧਾਰਤ ਵਿਕਾਸ ਅਤੇ ਗ਼ਰੀਬ ਸਮਰਥਕ ਸੈਰ-ਸਪਾਟਾ ਦ੍ਰਿਸ਼ਟੀਕੋਣ ਦਾ ਸਮਰਥਨ ਕਰਨਾ ;
     6. ਸਥਾਨਕ ਭਾਈਚਾਰਿਆਂ ਵਿਚਕਾਰ ਆਮਦਨ ਦੇ ਸ੍ਰੋਤਾਂ ਵਿੱਚ ਵਾਧਾ ਕਰਨਾ, ਜੀਵਨ ਦੇ ਪੱਧਰ ਵਿੱਚ ਸੁਧਾਰ ਅਤੇ ਖੇਤਰ ਦੇ ਸਮੁੱਚੇ ਵਿਕਾਸ ਦੇ ਸੰਦਰਭ ਵਿੱਚ ਸੈਰ-ਸਪਾਟੇ ਦੇ ਮਹੱਤਵ ਬਾਰੇ ਜਾਗਰੂਕਤਾ ਫੈਲਾਉਣਾ ;
     7. ਸਥਾਨਕ ਭਾਈਚਾਰਿਆਂ ਦੇ ਸਰਗਰਮ ਯੋਗਦਾਨ ਰਾਹੀਂ ਰੋਜ਼ਗਾਰ ਸਿਰਜਣਾ ;
     8. ਰੋਜ਼ਗਾਰ ਦੇ ਸਾਧਨਾਂ ਦੇ ਸਿਰਜਣਾ ਅਤੇ ਆਰਥਕ ਵਿਕਾਸ ਵਿੱਚ ਸੈਰ-ਸਪਾਟੇ ਦੀ ਸਮਰੱਥਾ ਦਾ ਉਦਯੋਗ ਕਰਨਾ ;
     9. ਥੀਮ ਅਧਾਰਤ ਸਰਕਿਟਾਂ ਦੇ ਵਿਕਾਸ ਰਾਹੀਂ ਦੇਸ਼ ਦੇ ਹਰੇਕ ਖੇਤਰ ਵਿੱਚ ਮੌਜੂਦ ਸਮਰਥਾਵਾਂ ਅਤੇ ਉਪਲੱਬਧ ਬੁਨਿਆਦੀ ਢਾਂਚਾ ਸੁਵਿਧਾਵਾਂ, ਰਾਸ਼ਟਰੀ ਸੱਭਿਆਚਾਰ ਅਤੇ ਮਜ਼ਬੂਤ ਵਿਸ਼ੇਸ਼ਤਾਵਾਂ ਦੇ ਸੰਦਰਭ ਵਿੱਚ ਸਹੂਲਤਾਂ ਦਾ ਪੂਰਾ ਇਸਤੇਮਾਲ ਕਰਨਾ ।

    ਸਵਦੇਸ਼ ਦਰਸ਼ਨ ਯੋਜਨਾ ਦੇ ਜ਼ਰੀਏ ਸੈਰ-ਸਪਾਟਾ ਮੰਤਰਾਲਾ ਦੇਸ਼ ਵਿੱਚ ਮਹੱਤਵਪੂਰਨ ਸੈਰ-ਸਪਾਟਾ ਬੁਨਿਆਦੀ ਢਾਂਚੇ ਅਵਸੰਰਚਨਾ ਦਾ ਨਿਰੰਤਰ ਅਤੇ ਸਮਾਵੇਸ਼ੀ ਢੰਗ ਨਾਲ ਵਿਸਤਾਰ ਕਰ ਰਿਹਾ ਹੈ ਤਾਕਿ ਭਾਰਤ ਨੂੰ ਵਿਸ਼ਵ ਪੱਧਰੀ ਸੈਰ-ਸਪਾਟਾ ਮੰਜ਼ਿਲ ਬਣਾਇਆ ਜਾ ਸਕੇ। ਇਸ ਯੋਜਨਾ ਤਹਿਤ ਅਜਿਹੀਆਂ ਜਨਤਕ ਸੁਵਿਧਾਵਾਂ ਨੂੰ ਵਿਕਸਿਤ ਕਰਨ ’ਤੇ ਧਿਆਨ ਕੇਂਦਰਿਤ ਕੀਤਾ ਜਾ ਰਿਹਾ ਹੈ ਜਿੱਥੇ ਨਿਜੀ ਖੇਤਰ ਨਿਵੇਸ਼ ਕਰਨ ਦਾ ਇਛੁੱਕ ਨਹੀਂ ਹੈ, ਇਨ੍ਹਾਂ ਵਿੱਚ ਲਾਸਟ ਮਾਈਲ ਕਨੈਕਟੀਵਿਟੀ, ਟੂਰਿਸਟ ਰਿਸੈਪਸ਼ਨ ਸੈਂਟਰਸ, ਸੜਕ ਕਿਨਾਰੇ ਸੁਵਿਧਾਵਾਂ, ਠੋਸ ਕਚਰਾ ਪ੍ਰਬੰਧਨ, ਰੋਸ਼ਨੀ ਦਾ ਪ੍ਰਬੰਧ, ਲੈਂਡਸਕੇਪਿੰਗ, ਪਾਰਕਿੰਗ ਆਦਿ ਦੀਆਂ ਸੁਵਿਧਾਵਾਂ ਸ਼ਾਮਲ ਹਨ ।


    ****

    
    
    (Release ID: 1565647) Visitor Counter : 2
    
    
    
    
    

9.