      ਪ੍ਰਧਾਨ ਮੰਤਰੀ ਦਫਤਰ

      ਅਰੁਣਾਚਲ ਪ੍ਰਦੇਸ਼ ਦੇ ਈਟਾਨਗਰ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਉਦਘਾਟਨ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 09 FEB 2019 2:43PM by PIB Chandigarh


    Text of PM’s Speech at the inauguration of several development projects in Itanagar, Arunachal Pradesh


    ਅਰੁਣਾਚਲ ਪ੍ਰਦੇਸ਼ ਦੇ ਈਟਾਨਗਰ ਵਿੱਚ ਕਈ ਵਿਕਾਸ ਪ੍ਰੋਜੈਕਟਾਂ ਦੇ ਉਦਘਾਟਨ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ


    ਮੇਰੇ ਪਿਆਰੇ ਭਾਈਓ ਅਤੇ ਭੈਣੋਂ।


    ਚੜ੍ਹਦਾ ਹੋਇਆ ਸੂਰਜ ਊਰਜਾ , ਉਮੀਦ ਅਤੇ ਅਕਾਂਖਿਆਵਾਂ ਦਾ ਪ੍ਰਤੀਕ ਹੁੰਦਾ ਹੈ। ਅਰੁਣਾਚਲ ਦਾ ਤਾਂ ਨਾਮ ਹੀ ਸੂਰਜ ਦਾ ਹੀ ਨਾਮ ਹੈ। ਇਹ ਚੜ੍ਹਦੇ ਹੋਏ ਸੂਰਜ ਦੀ ਭੂਮੀ ਹੈ। ਇਸ ਵਜ੍ਹਾ ਕਾਰਨ ਇਹ ਭੂਮੀ ਪੂਰੇ ਦੇਸ਼ ਦੇ ਵਿਸ਼ਵਾਸ ਦਾ ਪ੍ਰਤੀਕ ਵੀ ਹੈ। ਅਰੁਣਾਚਲ ਸਾਡੇ ਵਿਸ਼ਵਾਸ ਨੂੰ ਤਾਕਤ ਦਿੰਦਾ ਹੈ , ਸਾਡੇ ਸੰਕਲਪ ਨੂੰ ਹੋਰ ਸਮਰੱਥ ਬਣਾਉਂਦਾ ਹੈ। ਬੀਤੇ 55 ਮਹੀਨੇ ਵਿੱਚ ਅਨੇਕ ਵਾਰ ਮੈਂ ਆਪ ਸਾਰਿਆਂ ਦਰਮਿਆਨ ਆਇਆ ਹਾਂ। ਉਸ ਦਾ ਇੱਕ ਕਾਰਨ ਤੁਹਾਡੇ (ਆਪ) ਸਭ ਦੇ ਅਸ਼ੀਰਵਾਦ ਦੀ ਇੱਛਾ ਤਾਂ ਹੈ ਹੀ ਨਾਲ ਹੀ ਦੇਸ਼ ਲਈ ਲਗਾਤਾਰ ਨਵੀਂ ਊਰਜਾ ਅਤੇ ਤਾਜ਼ਗੀ ਨਾਲ ਕੰਮ ਕਰਨ ਦੀ ਪ੍ਰੇਰਣਾ ਮਿਲੇ, ਇਸ ਲਈ ਵੀ ਅਰੁਣਾਚਲ ਪ੍ਰਦੇਸ਼ ਆਉਣਾ ਮੈਨੂੰ ਬਹੁਤ ਸੁਖਦ ਲਗਦਾ ਹੈ। ਅਤੇ ਹਰ ਨਾਗਰਿਕ ਜਦੋਂ ਮਿਲਦਾ ਹੈ , ਜੈ ਹਿੰਦ ਬੋਲ ਕੇ greet ਕਰਦਾ ਹੈ। ਐਸਾ ਮਨ ਨੂੰ ਆਨੰਦ ਮਿਲਦਾ ਹੈ , ਇਤਨੀ ਊਰਜਾ ਮਿਲਦੀ ਹੈ ਅਤੇ ਇਹ ਜੈ ਹਿੰਦ ਨੂੰ ਜ਼ਿੰਦਗੀ ਦਾ ਹਿੱਸਾ ਬਣਾਉਣ ਵਾਲੀ ਧਰਤੀ ਨੂੰ ਮੈਂ ਅੱਜ ਫਿਰ ਇੱਕ ਵਾਰ ਨਮਨ ਕਰਦਾ ਹਾਂ।


    ਸਾਥੀਓ , ਬੀਤੇ 55 ਮਹੀਨੇ ਤੋਂ ਕੇਂਦਰ ਦੀ ਐੱਨਡੀਏ ਸਰਕਾਰ ਅਤੇ ਇੱਥੇ ਸਾਡੇ ਮਿੱਤਰ ਖਾਂਡੂ ਜੀ ਦੀ ਅਗਵਾਈ ਹੇਠ ਚਲ ਰਹੀ ਬੀਜੇਪੀ ਦੀ ਸਰਕਾਰ ਅਰੁਣਾਚਲ ਨੂੰ ਸਸ਼ਕਤ ਕਰਨ ਲਈ ਆਪ ਸਭ ਲੋਕਾਂ ਦੇ ਜੀਵਨ ਨੂੰ ਅਸਾਨ ਬਣਾਉਣ ਲਈ ਪੂਰੀ ਨਿਸ਼ਠਾ , ਪੂਰੀ ਇਮਾਨਦਾਰੀ ਨਾਲ ਜੁਟੀ ਹੋਈ ਹੈ। ਅੱਜ ਵੀ ਮੈਨੂੰ ਅਰੁਣਾਚਲ ਪ੍ਰਦੇਸ਼ ਨੂੰ ਮਜ਼ਬੂਤੀ ਦੇਣ ਵਾਲੇ 4 ਹਜ਼ਾਰ ਕਰੋੜ ਰੁਪਏ ਤੋਂ ਵੀ ਜ਼ਿਆਦਾ ਰੁਪਏ ਦੇ ਪ੍ਰੋਜੈਕਟਾਂ ਦਾ ਨੀਂਹ ਪੱਥਰ ਰੱਖਣ ਅਤੇ ਲੋਕਅਰਪਣ ਕਰਨ ਦਾ ਅਵਸਰ ਮਿਲਿਆ ਹੈ।


    ਇਨ੍ਹਾਂ ਪ੍ਰੋਜੈਕਟਾਂ ਦੇ ਇਲਾਵਾ ਤੁਹਾਡੇ ਪ੍ਰਦੇਸ਼ ਵਿੱਚ ਕਰੀਬ 13 ਹਜ਼ਾਰ ਕਰੋੜ ਦੇ ਪ੍ਰੋਜੈਕਟਾਂ ‘ ਤੇ ਤੇਜ਼ੀ ਨਾਲ ਕੰਮ ਚੱਲ ਰਿਹਾ ਹੈ। ਅੱਜ ਦੇ ਪ੍ਰੋਜੈਕਟਾਂ ਨਾਲ ਅਰੁਣਾਚਲ ਪ੍ਰਦੇਸ਼ ਦੀ connectivity ਤਾਂ ਸੁਧਰੇਗੀ ਹੀ, ਰਾਜ ਦੇ Power Sector ਨੂੰ ਵੀ ਮਜ਼ਬੂਤੀ ਮਿਲੇਗੀ। ਇਸ ਪ੍ਰੋਜੈਕਟ ਨਾਲ ਜਿੱਥੇ , ਇੱਕ ਰਾਜ ਦੀਆਂ ਸਿਹਤ ਸੇਵਾਵਾਂ ਦੀ ਸਿਹਤ ਬਿਹਤਰ ਹੋਵੇਗੀ , ਤਾਂ ਉੱਥੇ ਹੀ ਦੂਜੇ ਪਾਸੇ ਅਰੁਣਾਚਲ ਦੇ ਸੱਭਿਆਚਾਰ ਨੂੰ ਵੀ ਹੁਲਾਰਾ ਮਿਲੇਗਾ। ਇਨ੍ਹਾਂ ਸਾਰੇ ਪ੍ਰੋਜੈਕਟਾਂ ਲਈ ਆਪ ਸਾਰਿਆਂ ਨੂੰ ਬਹੁਤ-ਬਹੁਤ ਵਧਾਈ ਹੈ।


    ਭਾਈਓ ਅਤੇ ਭੈਣੋਂ , ਅੱਜ ਅਜ਼ਾਦੀ ਦੇ ਬਾਅਦ ਇੱਕ ਹੀ ਪਾਰਟੀ ਦੇ 55 ਸਾਲਾਂ ਨੂੰ ਇੱਕ ਤਰਫ ਰੱਖੋ ਅਤੇ ਦੂਜੀ ਤਰਫ ਕੇਂਦਰ ਵਿੱਚ ਸਾਡੇ ਬੀਤੇ 55 ਮਹੀਨਿਆਂ ਨੂੰ ਰੱਖ ਕੇ ਤੁਲਨਾ ਕਰੋ। ਅਰੁਣਾਚਲ ਅਤੇ ਪੂਰੇ ਨਾਰਥ ਈਸਟ ਦੇ ਲਈ ਕੀ ਕੰਮ ਹੋਏ ਹਨ , ਇਸ ਦੀ ਤਸਵੀਰ ਤੁਹਾਡੇ ਸਾਹਮਣੇ ਸਾਫ਼ ਹੋ ਜਾਵੇਗੀ।


    ਅਰੁਣਾਚਲ ਪਾਸ ਤਾਂ ਸਮ੍ਰਿੱਧ ਜਲ ਸੰਪਦਾ ਹੈ। ਇੱਥੇ ਬਿਜਲੀ ਪੈਦਾ ਕਰਨ ਦੀ ਲਾਮਿਸਾਲ ਸਮਰੱਥਾ ਹੈ , ਲੇਕਿਨ ਵਿਕਾਸ ਉਸ ਗਤੀ ਨਾਲ ਨਹੀਂ ਹੋ ਰਿਹਾ ਸੀ , ਜਿਵੇਂ ਹੋਣਾ ਚਾਹੀਦਾ ਸੀ। ਇਹ ਦੇਸ਼ ਦੀ ਸੁਰੱਖਿਆ ਨਾਲ ਜੁੜਿਆ ਇੱਕ ਮਹੱਤਵਪੂਰਨ ਖੇਤਰ ਰਿਹਾ ਹੈ। strategic ਲਿਹਾਜ਼ ਨਾਲ ਅਹਿਮ ਖੇਤਰ ਰਿਹਾ ਹੈ। ਫਿਰ ਵੀ ਇੱਥੇ ਜ਼ਰੂਰੀ ਸੁਵਿਧਾਵਾਂ ਦਾ ਨਿਰਮਾਣ ਨਹੀਂ ਹੋਇਆ ਹੈ। ਸਥਿਤੀ ਇਹ ਸੀ ਕਿ ਨਾ ਤਾਂ ਇੱਥੋਂ ਦੇ ਨੌਜਵਾਨਾਂ ਦੀ ਪਰਵਾਹ ਕੀਤੀ ਗਈ ਅਤੇ ਨਾ ਹੀ ਸੀਮਾ ‘ਤੇ ਡਟੇ ਜਵਾਨਾਂ ਦੀ।


    ਸਾਥੀਓ , ਪਹਿਲਾਂ ਦੀਆਂ ਸਰਕਾਰਾਂ ਨੇ ਇਸ ਗੱਲ ਉੱਤੇ ਘੱਟ ਹੀ ਧਿਆਨ ਦਿੱਤਾ ਕਿ ਇਸ ਖੇਤਰ ਨੂੰ ਨਜ਼ਰ ਅੰਦਾਜ ਕਰਨ ਨਾਲ ਇੱਥੋਂ ਦੇ ਲੋਕਾਂ ਨੂੰ ਕਿਤਨੀ ਪਰੇਸ਼ਾਨੀ ਅਤੇ ਤਕਲੀਫ ਹੁੰਦੀ ਹੈ। ਦੇਸ਼ ਨੂੰ..... ਅਤੇ ਤੁਸੀਂ ਦੇਖਦੇ ਹੋ ਦਹਾਕਿਆਂ ਤੋਂ ਮੰਗ ਹੋ ਰਹੀ ਸੀ ਕਿ ਅਰੁਣਾਚਲ ਪ੍ਰਦੇਸ਼ ਸਮੇਤ ਇੱਥੋਂ ਦੇ ਤਮਾਮ ਖੇਤਰਾਂ ਵਿੱਚ ਆਧੁਨਿਕ Infrastructure ਦੀ ਜ਼ਰੂਰਤ ਹੈ , ਲੇਕਿਨ ਪਹਿਲਾਂ ਵਾਲਿਆਂ ਨੇ ਇਸ ਦੀ ਵੀ ਪਰਵਾਹ ਨਹੀਂ ਕੀਤੀ। ਸਾਥੀਓ , ਇਸ ਸਰਕਾਰ ਵੱਲੋਂ ਇਸ ਸਥਿਤੀ ਨੂੰ ਬਦਲਣ ਦੀ ਲਗਾਤਾਰ ਕੋਸ਼ਿਸ਼ ਕੀਤੀ ਜਾ ਰਹੀ ਹੈ। ਮੈਂ ਵਾਰ-ਵਾਰ ਕਹਿੰਦਾ ਆਇਆ ਹਾਂ ਕਿ New India ਉਦੋਂ ਆਪਣੀ ਪੂਰੀ ਸ਼ਕਤੀ ਨਾਲ ਵਿਕਸਿਤ ਹੋ ਸਕੇਗਾ ਜਦੋਂ ਪੂਰਬੀ ਭਾਰਤ North East ਦਾ ਤੇਜ਼ ਗਤੀ ਨਾਲ ਵਿਕਾਸ ਹੋਵੇਗਾ। ਇਹ ਵਿਕਾਸ ਸੰਸਾਧਨਾਂ ਦਾ ਵੀ ਹੈ ਅਤੇ ਸੱਭਿਆਚਾਰ ਦੇ ਗੌਰਵ ਦਾ ਵੀ ਹੈ। ਇਹ ਵਿਕਾਸ ਵੱਖ-ਵੱਖ ਖੇਤਰਾਂ ਨੂੰ ਜੋੜਨ ਦਾ ਵੀ ਹੈ ਅਤੇ ਜਨ-ਜਨ ਨੂੰ ਵੀ ਜੋੜਨ ਦਾ ਹੈ।


    ਭਾਈਓ ਅਤੇ ਭੈਣੋਂ , ਸਬਕਾ ਸਾਥ , ਸਬਕਾ ਵਿਕਾਸ ਇਸ ਮੰਤਰ ‘ ਤੇ ਚਲਦਿਆਂ ਬੀਤੇ 55 ਮਹੀਨੇ ਵਿੱਚ ਅਰੁਣਾਚਲ ਅਤੇ ਉੱਤਰ ਪੂਰਬ ਦੇ ਵਿਕਾਸ ਲਈ ਨਾ ਤਾਂ ਕਦੇ ਫੰਡ ਦੀ ਕਮੀ ਆਉਣ ਦਿੱਤੀ ਗਈ ਅਤੇ ਨਾ ਹੀ ਇੱਛਾ ਸ਼ਕਤੀ ਦੀ ਕਮੀ ਆਈ ਹੈ। ਬੀਤੇ ਸਾਲਾਂ ਵਿੱਚ ਰਾਜਾਂ ਨੂੰ 44 ਹਜ਼ਾਰ ਕਰੋੜ ਰੁਪਏ ਦਾ ਫੰਡ ਦਿੱਤਾ ਗਿਆ , ਜੋ ਪਿਛਲੀ ਸਰਕਾਰ ਦੀ ਤੁਲਨਾ ਵਿੱਚ ਲਗਭਗ ਡਬਲ ਹੈ ਡਬਲ। ਇਸ ਦੇ ਇਲਾਵਾ ਕੇਂਦਰ ਸਰਕਾਰ ਇੱਥੇ ਹਜ਼ਾਰਾਂ ਕਰੋੜ ਦੇ ਹੋਰ ਪ੍ਰੋਜੈਕਟ ‘ ਤੇ ਵੀ ਕੰਮ ਕਰ ਰਹੀ ਹੈ। ਵਿਕਾਸ ਦੀ ਇਸੇ ਕੜੀ ਵਿੱਚ ਅੱਜ ਅਰੁਣਾਚਲ ਵਿੱਚ ਇੱਕੋ ਵੇਲੇ ਦੋ ਏਅਰਪੋਰਟਾਂ ਦਾ ਉਦਘਾਟਨ ਕੀਤਾ ਅਤੇ ਨੀਂਹ ਪੱਥਰ ਰੱਖਿਆ ਜਾ ਰਿਹਾ ਹੈ। ਸ਼ਾਇਦ ਇਹ ਪਹਿਲੀ ਵਾਰ ਹੈ ਕਿ ਭਾਰਤ ਵਿੱਚ ਕਿਸੇ ਵੀ ਰਾਜ ਵਿੱਚ ਇੱਕ ਏਅਰਪੋਰਟ ‘ ਤੇ ਕੰਮ ਪੂਰਾ ਹੋਇਆ ਹੋਵੇ ਅਤੇ ਦੂਜੇ ਪਾਸੇ ਕੰਮ ਸ਼ੁਰੂ ਹੋਇਆ ਹੋਵੇ। ਅਰੁਣਾਚਲ ਪ੍ਰਦੇਸ਼ ਲਈ ਤਾਂ ਇਹ ਹੋਰ ਵੀ ਅਹਿਮ ਅਵਸਰ ਹੈ ਕਿਉਂਕਿ ਅਜ਼ਾਦੀ ਦੇ ਇੰਨੇ ਸਾਲਾਂ ਤੱਕ ਇੱਥੇ ਇੱਕ ਵੀ ਅਜਿਹਾ ਏਅਰਪੋਰਟ ਨਹੀਂ ਸੀ ਜਿੱਥੇ ਨਿਯਮਿਤ ਰੂਪ ਨਾਲ ਵੱਡੇ ਯਾਤਰੀ ਜਹਾਜ਼ ਉਤਰ ਸਕਣ । ਗੁਵਾਹਾਟੀ ਤੱਕ ਏਅਰਪੋਰਟ ਦੀ connectivity ਸੀ ਅਤੇ ਉੱਥੋਂ ਜਾਂ ਤਾਂ ਸੜਕ ਦੇ ਰਸਤੇ ਆਪ ਨੂੰ ਆਉਣਾ-ਜਾਣਾ ਹੁੰਦਾ ਸੀ , ਜਾਂ ਫਿਰ ਮਜਬੂਰੀ ਵਿੱਚ , ਜਾਂ emergency ਵਿੱਚ ਹੈਲੀਕਾਪਟਰ ਦਾ ਸਹਾਰਾ ਲੈਣਾ ਪੈਂਦਾ ਸੀ।


    ਸਾਥੀਓ , ਅੱਜ ਤੋਂ ਤੇਜੂ ਏਅਰਪੋਰਟ ਸਧਾਰਨ ਜਨਤਾ ਨਾਲ ਜੁੜੀਆਂ ਯਾਤਰੀ ਸੇਵਾਵਾਂ ਦੇਣ ਲਈ ਤਿਆਰ ਹੈ। ਤੇਜੂ ਹਵਾਈ ਅੱਡੇ ਨੂੰ ਲਗਭਗ 50 ਸਾਲ ਪਹਿਲਾਂ ਬਣਾਇਆ ਗਿਆ ਸੀ ਅਤੇ ਉਸ ਦੇ ਬਾਅਦ ਕਿਸੇ ਨੇ ਇਹ ਨਹੀਂ ਸੋਚਿਆ ਕਿ ਇਸ ਦੀ ਵਰਤੋਂ ਇੱਥੋਂ ਦੇ ਲੋਕਾਂ ਨੂੰ ਦੇਸ਼ ਨਾਲ ਜੋੜਨ ਲਈ ਵੀ ਕੀਤੀ ਜਾ ਸਕਦੀ ਹੈ। ਸਾਡੀ ਸਰਕਾਰ ਨੇ ਇਸ ਛੋਟੇ ਏਅਰਪੋਰਟ ਦਾ ਕਰੀਬ ਸਵਾ ਸੌ ਕਰੋੜ ਰੁਪਿਆ ਖਰਚ ਕਰਕੇ ਵਿਸਤਾਰ ਕੀਤਾ। ਇੱਥੋਂ ਲਈ ਆਧੁਨਿਕ ਸੁਵਿਧਾਵਾਂ ਜੁਟਾਈਆਂ। ਹੁਣ ਇਸ ਦੇ ਬਾਅਦ ਅਰੁਣਾਚਲ ਪ੍ਰਦੇਸ਼ ਦੀ air connectivity ਗੁਵਾਹਾਟੀ , ਜੋਰਹਾਰਟ ਅਤੇ ਵਾਲੋਂਗ ਨਾਲ ਹੋ ਜਾਵੇਗੀ। ਅਤੇ ਇਹ ਵੀ ਮੈਂ ਦੱਸਾਂ , ਅਰੁਣਾਚਲ ਪ੍ਰਦੇਸ਼ ਕੁਦਰਤੀ ਇੰਨਾ ਜ਼ਿਆਦਾ ਸਮ੍ਰਿੱਧ ਹੈ ਅਗਰ ਦਿੱਲੀ ਅਤੇ ਵੱਡੇ ਸ਼ਹਿਰ ਦੇ ਲੋਕਾਂ ਨੂੰ ਇੱਥੇ ਦੇ ਭਿੰਨ-ਭਿੰਨ colour ਦੇ ਪੁਸ਼ਪ , ਤਾਜੇ ਫੁੱਲ ਅਗਰ ਦੇਖਣ ਨੂੰ ਵੀ ਮਿਲ ਜਾਣ ਨਾ ਤਾਂ ਵੀ ਸ਼ਾਇਦ ਦਿਨ ਭਰ ਉਹ ਉਹੀ ਦੇਖਦੇ ਰਹਿਣਗੇ।


    ਹੁਣ ਇਹ ਹਵਾਈ ਅੱਡੇ ਬਣਨ ਨਾਲ ਅਸੀਂ ਕੁਝ ਹੀ ਘੰਟਿਆਂ ਵਿੱਚ ਇੱਥੋਂ ਫਲ-ਫੁੱਲ ਹਿੰਦੁਸਤਾਨ ਦੀਆਂ ਵੱਡੀਆਂ ਮਾਰਕੀਟਾਂ ਵਿੱਚ ਲੈ ਜਾ ਸਕਦੇ ਹਾਂ , ਮੇਰਾ ਕਿਸਾਨ ਕਮਾਈ ਕਰ ਸਕਦਾ ਹੈ।


    ਸਾਥੀਓ , ਕੁਝ ਮਹੀਨੇ ਪਹਿਲਾਂ ਹੀ ਅਰੁਣਾਚਲ ਲਈ commercial flight ਸ਼ੁਰੂ ਕੀਤੀ ਗਈ ਸੀ। ਹੁਣ ਇਸ ਏਅਰਪੋਰਟ ਦੇ ਵਿਸਤਾਰ ਨਾਲ ਤੁਹਾਨੂੰ ਦੋਹਰਾ ਲਾਭ ਹੋਣ ਵਾਲਾ ਹੈ। ਸਰਕਾਰ ਦੀ ਕੋਸ਼ਿਸ਼ ਹੈ ਕਿ ਉਡਾਨ ਯੋਜਨਾ ਤਹਿਤ ਬਹੁਤ ਹੀ ਸਸਤੀ ਹਵਾਈ ਯਾਤਰਾ ਦਾ ਹੋਰ ਜ਼ਿਆਦਾ ਫਾਇਦਾ ਅਰੁਣਾਚਲ ਪ੍ਰਦੇਸ਼ ਦੇ ਆਪ ਸਾਰਿਆਂ ਨੂੰ ਮਿਲ ਸਕੇ। ਸਾਥੀਓ , ਕਰੀਬ ਇੱਕ ਹਜ਼ਾਰ ਕਰੋੜ ਰੁਪਏ ਦੀ ਲਾਗਤ ਨਾਲ Hollongigreenfield airport ਦਾ ਨੀਂਹ ਪੱਥਰ ਅੱਜ ਰੱਖਿਆ ਹੈ। ਕੁਝ ਮਹੀਨੇ ਪਹਿਲਾਂ ਹੀ ਦੇਸ਼ ਦੇ 100ਵੇਂ ਅਤੇ North East ਦੇ ਪਹਿਲੇ greenfield ਪਾਕਯੋਂਗ airport ਦਾ ਲੋਕਅਰਪਣ ਕਰਨ ਦਾ ਸੁਭਾਗ ਮੈਨੂੰ ਮਿਲਿਆ ਸੀ। ਮੈਂ ਤੁਹਾਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ ਕਿ North East ਦੇ ਇਸ ਦੂਜੇ greenfield airport ਦਾ ਉਦਘਾਟਨ ਵੀ ਸਮੇਂ ਸਿਰ ਹੀ ਕਰਨ ਦੀ ਕੋਸ਼ਿਸ਼ ਕੀਤੀ ਜਾਵੇਗੀ। ਅਤੇ ਤੁਸੀਂ ਜਾਣਦੇ ਹੋ ਕਿ ਜਿਸ ਦਾ ਨੀਂਹ ਪੱਥਰ ਅਸੀਂ ਰੱਖਦੇ ਹਾਂ ਉਦਘਾਟਨ ਵੀ ਅਸੀਂ ਹੀ ਕਰਦੇ ਹਾਂ।


    ਸਾਥੀਓ , ਏਅਰਵੇ ਦੇ ਨਾਲ-ਨਾਲ ਰੋਡ ਵੇ ਅਤੇ ਰੇਲਵੇ ਨਾਲ ਵੀ ਅਰੁਣਾਚਲ ਦੀ ਭਾਰਤ ਨਾਲ connectivity ਮਜ਼ਬੂਤ ਕੀਤੀ ਜਾ ਰਹੀ ਹੈ। ਲਗਭਗ ਸੱਤ ਕਰੋੜ ਰੁਪਏ ਦੀ ਲਾਗਤ ਨਾਲ ਬਣਨ ਵਾਲੀ---- ਸੁਰੰਗ ਨੂੰ ਵੀ ਜਲਦੀ ਤੋਂ ਜਲਦੀ ਤਿਆਰ ਕਰਨ ਦੀ ਕੋਸ਼ਿਸ਼ ਕੀਤੀ ਜਾਵੇਗੀ। ਜਦੋਂ ਇਹ ਸੁਰੰਗ ਬਣ ਜਾਵੇਗੀ ਤਾਂ ਬਾਲੀਪਾੜਾ ਤੋਂ ਤਵਾਂਗ ਤੱਕ ਪਹੁੰਚਣਾ ਅਸਾਨ ਹੋ ਜਾਵੇਗਾ। ਸਾਲ ਭਰ ਹਰ ਮੌਸਮ ਵਿੱਚ ਤੁਹਾਡੇ ਆਉਣ-ਜਾਣ ਦੀ ਸਮੱਸਿਆ ਦਾ ਹੱਲ ਹੋ ਸਕੇਗਾ। ਹਾਲ ਹੀ ਵਿੱਚ ਬ੍ਰਹਮਪੁਤਰ , ਪ੍ਰਦੇਸ਼ ਦੇ ਸਭ ਤੋਂ ਵੱਡੇ ਰੇਲ ਰੋਡ ਬ੍ਰਿਜ ਬੋਗੀਬਿਲ ਪੁਲ਼ ਦਾ ਵੀ ਲੋਕਅਰਪਣ ਕੀਤਾ ਜਾ ਚੁੱਕਿਆ ਹੈ। ਇਸ ਨਾਲ ਵੀ ਅਰੁਣਾਚਲ ਪ੍ਰਦੇਸ਼ ਦੇ ਅਨੇਕ ਖੇਤਰਾਂ ਨੂੰ ਬਹੁਤ ਲਾਭ ਮਿਲ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ , ਅਰੁਣਾਚਲ ਪ੍ਰਦੇਸ਼ ਵਿੱਚ connectivity ਚਾਹੇ ਪਿੰਡ ਦੀ ਹੋਵੇ , ਸ਼ਹਿਰ ਦੀ ਹੋਵੇ ਜਾਂ ਫਿਰ ਦੇਸ਼ ਦੇ ਦੂਜੇ ਹਿੱਸਿਆਂ ਤੋਂ ਕੇਂਦਰ ਸਰਕਾਰ ਹਜ਼ਾਰਾਂ , ਕਰੋੜਾਂ ਰੁਪਏ ਦੇ ਪ੍ਰੋਜੈਕਟਸ ਉੱਤੇ ਅੱਜ ਕੰਮ ਕਰ ਰਹੀ ਹੈ। ਇਸ ਵਿੱਚ ਲਗਭਗ 50 ਹਜ਼ਾਰ ਕਰੋੜ ਰੁਪਏ ਖਰਚ ਕਰਕੇ ਨਵੇਂ National Highway ਤਾਂ ਬਣਾਏ ਹੀ ਜਾ ਰਹੇ ਹਨ , ਬੀਤੇ ਦੋ ਵਰ੍ਹਿਆਂ ਵਿੱਚ ਹੀ ਲਗਭਗ ਇੱਕ ਹਜ਼ਾਰ ਪਿੰਡਾਂ ਨੂੰ ਵੀ ਸੜਕਾਂ ਨਾਲ ਜੋੜਿਆ ਗਿਆ ਹੈ। ਲਗਭਗ 4 ਹਜ਼ਾਰ ਕਰੋੜ ਰੁਪਏ ਦੀ ਲਾਗਤ ਨਾਲ ਬਣ ਰਹੇ ਟਰਾਂਸ ਅਰੁਣਾਚਲ ਹਾਈਵੇ, ਉਸ ਉੱਤੇ ਵੀ ਬਹੁਤ ਤੇਜ਼ੀ ਨਾਲ ਕੰਮ ਚਲ ਰਿਹਾ ਹੈ।


    ਸਾਥੀਓ, ਸੜਕ ਸੰਪਰਕ ਦੇ ਇਲਾਵਾ ਰੇਲਵੇ ਨੂੰ ਲੈ ਕੇ ਵੀ ਲਾਮਿਸਾਲ ਕੰਮ ਅਰੁਣਾਚਲ ਪ੍ਰਦੇਸ਼ ਵਿੱਚ ਕੀਤਾ ਜਾ ਰਿਹਾ ਹੈ। North East ਦੇ ਹਰ ਰਾਜ ਦੀ ਰਾਜਧਾਨੀ ਨੂੰ ਰੇਲਵੇ ਨਾਲ ਜੋੜਨ ਦੇ ਅਭਿਆਨ ਤਹਿਤ ਈਟਾਨਗਰ ਵੀ ਰੇਲਵੇ ਨਾਲ ਜੁੜ ਚੁੱਕਿਆ ਹੈ। ਨਾਹਰਲਾਂਗੁਨ ਅਤੇ ਦਿੱਲੀ ਦਰਮਿਆਨ ਚਲਣ ਵਾਲੀ ਅਰੁਣਾਚਲ AC express ਹੁਣ ਹਫ਼ਤੇ ਵਿੱਚ ਦੋ ਵਾਰ ਚਲਦੀ ਹੈ। ਇਸ ਦੇ ਇਲਾਵਾ ਪੂਰੇ ਅਰੁਣਾਚਲ ਪ੍ਰਦੇਸ਼ ਵਿੱਚ ਰੇਲਵੇ ਨੈੱਟਵਰਕ ਦਾ ਵਿਸਤਾਰ ਕਰਨ ਲਈ ਸੱਤ ਥਾਂਵਾਂ ’ਤੇ ਸਰਵੇ ਦਾ ਕੰਮ ਚਾਲੂ ਕੀਤਾ ਗਿਆ ਹੈ। ਇਸ ਵਿੱਚ ਤਿੰਨ ਥਾਂਵਾਂ ’ਤੇ ਸਰਵੇ ਦਾ ਕੰਮ ਪੂਰਾ ਵੀ ਹੋ ਚੁੱਕਿਆ ਹੈ। ਤਵਾਂਗ ਨੂੰ ਵੀ ਰੇਲ ਨੈੱਟਵਰਕ ਨਾਲ ਜੋੜਨ ਦੀ ਵੱਡੀ ਯੋਜਨਾ ’ਤੇ ਤੇਜ਼ੀ ਨਾਲ ਕੰਮ ਚਲ ਰਿਹਾ ਹੈ।


    ਭਾਈਓ ਅਤੇ ਭੈਣੋਂ, ਰੇਲਵੇ, ਏਅਰਵੇ ਦੇ ਨਾਲ-ਨਾਲ ਬਿਜਲੀ ਦੀ connectivity ਵੀ ਅਹਿਮ ਹੈ। ਅੱਜ ਮੈਂ ਅਰੁਣਾਚਲ ਪ੍ਰਦੇਸ਼ ਨੂੰ ਸੌਭਾਗਯ ਯੋਜਨਾ ਤਹਿਤ ਕਰੀਬ-ਕਰੀਬ ਹਰ ਪਰਿਵਾਰ ਤੱਕ ਬਿਜਲੀ ਪਹੁੰਚਾਉਣ ਵਾਲਾ ਰਾਜ ਬਣਨ ਲਈ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ ਮੁੱਖ ਮੰਤਰੀ ਜੀ ਨੂੰ ਵਧਾਈ ਦਿੰਦਾ ਹਾਂ, ਉਨ੍ਹਾਂ ਦੀ ਪੂਰੀ ਟੀਮ ਨੂੰ ਵਧਾਈ ਦਿੰਦਾ ਹਾਂ। ਅੱਜ ਅਰੁਣਾਚਲ ਨੇ ਜੋ ਹਾਸਲ ਕੀਤਾ ਹੈ ਉਹ ਬਹੁਤ ਹੀ ਜਲਦੀ ਪੂਰੇ ਦੇਸ਼ ਵਿੱਚ ਵੀ ਹਾਸਲ ਹੋਣ ਵਾਲਾ ਹੈ। ਸੌਭਾਗਯ ਯੋਜਨਾ ਤਹਿਤ ਬੀਤੇ ਇੱਕ-ਡੇਢ ਸਾਲ ਵਿੱਚ ਹੀ ਦੇਸ਼ ਵਿੱਚ ਕਰੀਬ ਢਾਈ ਕਰੋੜ ਪਰਿਵਾਰਾਂ ਦੇ ਘਰਾਂ, ਉਨ੍ਹਾਂ ਘਰਾਂ ਤੋਂ ਹਨੇਰੇ ਨੂੰ ਮਿਟਾਇਆ ਗਿਆ ਹੈ, ਦੂਰ ਕੀਤਾ ਜਾ ਚੁੱਕਿਆ ਹੈ। ਮੁਫ਼ਤ ਵਿੱਚ ਬਿਜਲੀ ਦਾ ਕਨੈਕਸ਼ਨ ਦਿੱਤਾ ਜਾ ਚੁੱਕਿਆ ਹੈ।


    ਸਾਥੀਓ, ਹਰ ਘਰ ਤੱਕ ਬਿਜਲੀ ਪਹੁੰਚਾਉਣ ਦੇ ਨਾਲ-ਨਾਲ ਉਚਿਤ ਮਾਤਰਾ ਵਿੱਚ ਬਿਜਲੀ ਵੀ ਪਹੁੰਚੇ ਇਸ ਦੇ ਲਈ ਵੀ ਸਾਡੀ ਸਰਕਾਰ power generation ’ਤੇ ਵੀ ਬਲ ਦੇ ਰਹੀ ਹੈ। ਅੱਜ ਇੱਕ 110 MW Pare Hydroelectric Plant ਦਾ ਉਦਘਾਟਨ ਕੀਤਾ ਹੈ, ਉਸ ਨਾਲ ਅਰੁਣਾਚਲ ਨੂੰ ਤਾ ਬਿਜਲੀ ਮਿਲੇਗੀ ਹੀ, North East ਦੇ ਦੂਜੇ ਰਾਜਾਂ ਨੂੰ ਵੀ ਲਾਭ ਹੋਵੇਗਾ । ਉੱਥੇ ਹੀ, ਇੱਥੇ transmission system ਨੂੰ ਸੁਧਾਰਨ ਦੇ ਲਈ ਲਗਭਗ ਤਿੰਨ ਹਜ਼ਾਰ ਕਰੋੜ ਰੁਪਏ ਦਾ ਕੰਮ ਵੀ ਅੱਜ ਤੋਂ ਸ਼ੁਰੂ ਹੋਇਆ ਹੈ। ਇਸ ਨਾਲ ਰਾਜ ਦੇ ਦੂਰ-ਦਰਾਜ ਦੇ ਇਲਾਕਿਆਂ ਨੂੰ ਬਿਜਲੀ ਮਿਲ ਸਕੇਗੀ। ਨਾਲ ਹੀ, ਇੱਕ ਹੋਰ ਵੱਡਾ ਕੰਮ ਇਹ ਹੋਵੇਗਾ ਕਿ ਇੱਥੋਂ ਦੀ ਬਿਜਲੀ ਵਿਵਸਥਾ ਗ੍ਰਿੱਡ ਨਾਲ ਜੁੜ ਜਾਵੇਗੀ। ਸਾਥੀਓ, connectivity ਅਤੇ ਬਿਜਲੀ ਜਿਹੀਆਂ ਬੁਨਿਆਦੀ ਸੁਵਿਧਾਵਾਂ ਜਦੋਂ ਕਿਸੇ ਰਾਜ ਵਿੱਚ ਬਣਦੀਆਂ ਹਨ ਤਾਂ ਉੱਥੇ ਸਧਾਰਨ ਮਾਨਵ ਦਾ ਤਾਂ ਜੀਵਨ ਅਸਾਨ ਹੁੰਦਾ ਹੀ ਹੈ, ਸੈਰ-ਸਪਾਟੇ ਨੂੰ ਵੀ ਬਲ ਮਿਲਦਾ ਹੈ। ਸੈਰ-ਸਪਾਟਾ ਤਾਂ ਇੱਕ ਅਜਿਹਾ ਸੈਕਟਰ ਹੈ, ਜਿੱਥੇ ਹਰ ਕੋਈ ਕਮਾਉਂਦਾ ਹੈ। ਗਾਈਡ ਕਮਾਉਂਦਾ ਹੈ, ਹੋਟਲ ਵਾਲਾ ਕਮਾਉਂਦਾ ਹੈ, ਟੈਕਸੀ ਵਾਲਾ ਕਮਾਉਂਦਾ ਹੈ, ਦੁਕਾਨਦਾਰ ਕਮਾਉਂਦਾ ਹੈ, ਖਿਡੌਣਿਆਂ ਵਾਲਾ ਕਮਾਉਂਦਾ ਹੈ,ਫੁੱਲਾਂ ਵਾਲਾ ਕਮਾਉਂਦਾ ਹੈ ਅਤੇ ਚਾਹ ਵਾਲਾ ਵੀ ਕਮਾਉਂਦਾ ਹੈ।


    ਕੱਲ੍ਹ ਮੈਂ ਇੱਕ ਟਵੀਟ ਕੀਤਾ ਸੀ North East ਦੀ ਸੁੰਦਰਤਾ ਦੇ ਸੰਦਰਭ ਵਿੱਚ, North East ਦੇ ਟੂਰਿਜ਼ਮ ਦੀਆਂ ਸੰਭਾਵਨਾਵਾਂ ਦੇ ਸੰਦਰਭ ਵਿੱਚ, ਅਤੇ ਮੈਂ ਲੋਕਾਂ ਨੂੰ request ਕੀਤੀ ਸੀ ਕਿ ਤੁਸੀਂ ਅਗਰ North East ਗਏ ਹੋ ਤਾਂ ਉੱਥੋਂ ਦੇ ਅਨੁਭਵ ਦੀ ਇੱਕ ਫੋਟੋ ਸ਼ੇਅਰ ਕਰੋ। ਮੈਂ ਹੈਰਾਨ ਹਾਂ ਕੁਝ ਹੀ ਸੈਕੰਡ ਵਿੱਚ ਹਜ਼ਾਰਾਂ ਲੋਕਾਂ ਨੇ ਟਵੀਟ ’ਤੇ ਕਿਹਾ ਕਿ ਉਹ North East ਗਏ ਸਨ ਕੀ ਅਨੁਭਵ ਹੋਇਆ, ਆਪਣੀ ਫੋਟੋ ਟਵੀਟ ਕਰ ਦਿੱਤੀ। ਟੂਰਿਜ਼ਮ ਨੂੰ, ਪ੍ਰਮੋਸ਼ਨ ਨੂੰ ਕਿਵੇਂ ਵਧਾਇਆ ਜਾ ਸਕਦਾ ਹੈ ਅਤੇ ਜਿਸ ਤਰ੍ਹਾਂ ਨਾਲ ਦੇਸ਼ਵਾਸੀਆਂ ਨੇ, ਭਾਵ ਵਿਦੇਸ਼ਾਂ ਤੋਂ ਵੀ, ਵਿਦੇਸ਼ਾਂ ਤੋਂ ਵੀ ਲੋਕਾਂ ਨੇ ਟਵੀਟ ਕੀਤਾ। ਤੁਸੀਂ ਵੀ ਅਗਰ ਉਸ ਹੈਸ਼ ਟੈਗ ’ਤੇ ਜਾ ਕੇ ਦੇਖੋਗੇ, ਤੁਸੀਂ ਵੀ ਹੈਰਾਨ ਹੋ ਜਾਵੋਗੇ ਕਿ ਕਿਵੇਂ ਦੇਸ਼ ਅਤੇ ਦੁਨੀਆ ਤੁਹਾਡੇ ਪ੍ਰਤੀ ਮਾਣ ਦਾ ਅਨੁਭਵ ਕਰਦੀ ਹੈ।


    ਅਰੁਣਾਚਲ ਦੇ ਲਈ ਨਾ ਤਾਂ ਕੁਦਰਤ ਨੇ ਕੋਈ ਕਮੀ ਛੱਡੀ ਹੈ ਅਤੇ ਨਾ ਹੀ ਅਧਿਆਤਮ ਅਤੇ ਆਸਥਾ ਨਾਲ ਜੁੜੇ ਸਥਾਨਾਂ ਦੀ ਇੱਥੇ ਕਮੀ ਹੈ। ਨਵੇਂ ਏਅਰਪੋਰਟ ਬਣਨ ਨਾਲ, ਨਵੀਂ ਰੇਲ ਲਾਈਨ ਵਿਛਣ ਨਾਲ ਇੱਥੇ ਦੇਸ਼-ਵਿਦੇਸ਼ ਦੇ ਟੂਰਿਸਟਾਂ ਦੀ ਸੰਖਿਆ ਵੀ ਵਧੇਗੀ। ਇਸ ਨਾਲ ਇੱਥੋਂ ਦੇ ਨੌਜਵਾਨਾਂ ਲਈ ਰੋਜ਼ਗਾਰ ਦੇ ਅਨੇਕ ਨਵੇਂ ਅਵਸਰ ਬਣਨਗੇ ਅਤੇ ਅਰੁਣਾਚਲ ਦੀ ਅਰਥਵਿਵਸਥਾ ਨੂੰ ਵੀ ਤਾਕਤ ਮਿਲੇਗੀ।


    ਭਾਈਓ ਅਤੇ ਭੈਣੋਂ, ਕੇਂਦਰ ਸਰਕਾਰ ਦੇਸ਼ ਦੇ ਹਰ ਖੇਤਰ ਦੇ ਸੱਭਿਆਚਾਰ, ਭਾਸ਼ਾ, ਖਾਨ-ਪਾਨ, ਰਹਿਣ-ਸਹਿਣ ਨੂੰ ਸੁਰੱਖਿਅਤ ਅਤੇ ਸੰਰੱਖਿਅਤ ਕਰਨ ਅਤੇ ਉਨ੍ਹਾਂ ਦਾ ਹੋਰ ਵਿਕਾਸ ਕਰਨ ਲਈ ਪ੍ਰਤੀਬੱਧ ਹੈ । ਇਹ ਵਿਭਿੰਨਤਾ, ਇਹ ਭਾਰਤ ਦਾ ਅਨਮੋਲ ਖਜ਼ਾਨਾ ਹੈ, ਇਹ ਸਾਡਾ ਗੌਰਵ ਹੈ ਅਤੇ ਭਾਜਪਾ ਦੀ ਤਾਂ ਵਿਚਾਰਧਾਰਾ ਵਿੱਚ ਹੀ ਭਾਰਤ ਦੇ ਸੱਭਿਆਚਾਰ ਪ੍ਰਤੀ ਸਾਡੀ ਮਜਬੂਤ ਤਾਕੀਦ ਹੈ। ਇਹੀ ਕਾਰਨ ਹੈ ਕਿ ਸਾਡੀ ਸਰਕਾਰ ਨੇ ਅਰੁਣਾਚਲ ਦੇ ਸੱਭਿਆਚਾਰ ਨੂੰ ਤਾਕਤ ਦੇਣ ਲਈ ਇੱਥੋਂ ਦੇ ਆਪਣੇ 24 ਘੰਟੇ ਦੇ ਟੀਵੀ ਚੈਨਲ ਅਰੁਣ ਪ੍ਰਭਾ ਨੂੰ launch ਕੀਤਾ ਹੈ। ਤੁਹਾਡੇ ਇਸ ਚੈਨਲ ਦੇ ਲਈ ਇੱਥੇ ਸਾਰੀਆਂ ਆਧੁਨਿਕ ਸੁਵਿਧਾਵਾਂ ਮੁਹੱਈਆ ਕਰਵਾਈਆਂ ਜਾਣਗੀਆਂ। ਇਸ ਚੈਨਲ ਦੀ ਵਜ੍ਹਾ ਨਾਲ ਹੁਣ ਰਾਜ ਦੇ ਦੂਰ-ਦਰਾਜ ਵਾਲੇ ਇਲਾਕਿਆਂ ਦੀਆਂ ਖ਼ਬਰਾਂ ਵੀ ਤੁਹਾਡੇ ਤੱਕ ਹੋਰ ਜਲਦੀ ਪਹੁੰਚਿਆ ਕਰਨਗੀਆਂ। ਮੈਨੂੰ ਉਮੀਦ ਹੈ ਕਿ ਇਹ ਚੈਨਲ ਇੱਥੋਂ ਦੇ ਸੱਭਿਆਚਾਰ, ਇੱਥੋਂ ਦੀ ਪਰੰਪਰਾ ਦਾ ਇੱਕ ਸ਼ਾਨਦਾਰ ਵਾਹਕ ਬਣੇਗਾ। ਪੂਰੇ ਦੇਸ਼ ਦੇ ਲੋਕਾਂ ਨੂੰ ਅਰੁਣਾਚਲ ਦੀ ਸੁੰਦਰਤਾ ਤੋਂ ਜਾਣੂ ਕਰਵਾਏਗਾ। ਇਸੇ ਤਰ੍ਹਾਂ ਜੋਟੇ ਵਿੱਚ ਬਣਨ ਵਾਲੇ film and television institute ਨਾਲ ਇੱਥੋਂ ਦੇ ਨੌਜਵਾਨਾਂ ਨੂੰ ਨਵੇਂ ਅਵਸਰ ਮਿਲਣਗੇ ਹੀ, ਇੱਥੋਂ ਦੇ ਸੱਭਿਆਚਾਰ ਨੂੰ ਇੱਕ ਬਿਹਤਰ ਪ੍ਰਗਟਾਅ ਵੀ ਮਿਲੇਗਾ ।


    ਭਾਈਓ ਅਤੇ ਭੈਣੋਂ, ਸਾਡੀ ਸਰਕਾਰ ਵਿਕਾਸ ਦੀ ਪੰਚ ਧਾਰਾ ਭਾਵ ਬੱਚਿਆਂ ਦੀ ਪੜ੍ਹਾਈ, ਨੌਜਵਾਨਾਂ ਦੀ ਕਮਾਈ, ਬਜ਼ੁਰਗਾਂ ਨੂੰ ਦਵਾਈ, ਕਿਸਾਨ ਨੂੰ ਸਿੰਚਾਈ ਅਤੇ ਜਨ-ਜਨ ਦੀ ਸੁਣਵਾਈ ਸੁਨਿਸ਼ਚਿਤ ਕਰਨ ਲਈ ਕੰਮ ਕਰ ਰਹੀ ਹੈ। ਵਿਸ਼ੇਸ਼ ਤੌਰ ’ਤੇ ਖੇਡ ਸੈਕਟਰ ਵਿੱਚ ਦੇਸ਼ ਦੇ ਹਰ ਵਿਅਕਤੀ ਤੱਕ ਸਸਤੀਆਂ ਅਤੇ ਉੱਤਮ ਸਿਹਤ ਸੇਵਾਵਾਂ ਪਹੁੰਚਾਉਣ ਲਈ ਦੇਸ਼ ਵਿੱਚ ਇਤਿਹਾਸਿਕ ਕੰਮ ਹੋ ਰਿਹਾ ਹੈ। ਆਯੁਸ਼ਮਾਨ ਭਾਰਤ ਯੋਜਨਾ ਤਹਿਤ Health and wellness centres ਬਣਾਏ ਜਾ ਰਹੇ ਹਨ ਅਤੇ ਗੰਭੀਰ ਬਿਮਾਰੀਆਂ ਦਾ ਵੱਡੇ ਹਸਪਤਾਲਾਂ ਵਿੱਚ ਗ਼ਰੀਬਾਂ ਲਈ ਮੁਫ਼ਤ ਇਲਾਜ ਸੁਨਿਸ਼ਚਿਤ ਕੀਤਾ ਜਾ ਰਿਹਾ ਹੈ।


    ਸਾਥੀਓ, ਅੱਜ ਇੱਥੇ ਜੋ 50 Health and wellness centres ਦਾ ਉਦਘਾਟਨ ਹੋਇਆ ਹੈ ਉਸ ਨਾਲ ਦੂਰ-ਦਰਾਜ ਦੇ ਖੇਤਰਾਂ ਵਿੱਚ ਚੰਗੀਆਂ ਸਿਹਤ ਸੁਵਿਧਾਵਾਂ ਤਾਂ ਮਿਲ ਹੀ ਸਕਣਗੀਆਂ ਨਾਲ ਹੀ ਗੰਭੀਰ ਬਿਮਾਰੀਆਂ ਦੀ ਪਹਿਚਾਣ ਸ਼ੁਰੂਆਤੀ ਦੌਰ ਵਿੱਚ ਹੀ ਹੋ ਸਕੇਗੀ। ਵਿਸ਼ੇਸ਼ ਤੌਰ ’ਤੇ ਗਰਭਵਤੀ ਔਰਤਾਂ ਅਤੇ emergency ਜਿਹੀਆਂ ਸਥਿਤੀਆਂ ਲਈ ਇਹ Health and wellness centre ਬਹੁਤ ਕੰਮ ਆਉਣ ਵਾਲਾ ਹੈ।


    ਸਾਥੀਓ, ਅਰੁਣਾਚਲ ਪ੍ਰਦੇਸ਼ ਦੇ ਗ਼ਰੀਬ ਪਰਿਵਾਰਾਂ ਨੂੰ ਵੀ ਬਾਕੀ ਦੇਸ਼ ਦੀ ਤਰ੍ਹਾਂ ਹੀ ਆਯੁਸ਼ਮਾਨ ਭਾਰਤ PMJAY ਭਾਵ Modicare ਦਾ ਲਾਭ ਮਿਲ ਰਿਹਾ ਹੈ। ਇਸ ਯੋਜਨਾ ਤਹਿਤ ਗੰਭੀਰ ਬਿਮਾਰੀਆਂ ਦੀ ਸਥਿਤੀ ਵਿੱਚ ਗ਼ਰੀਬ ਪਰਿਵਾਰਾਂ ਨੂੰ ਪੰਜ ਲੱਖ ਰੁਪਏ ਤੱਕ ਦਾ ਮੁਫ਼ਤ ਇਲਾਜ ਉਪਲੱਬਧ ਕਰਵਾਇਆ ਜਾ ਰਿਹਾ ਹੈ। ਅਜੇ ਇਸ ਯੋਜਨਾ ਨੂੰ ਡੇਢ ਸੌ ਦਿਨ ਵੀ ਨਹੀਂ ਹੋਏ ਹਨ। ਲਗਭਗ 11 ਲੱਖ ਲੋਕਾਂ ਨੂੰ ਦੇਸ਼ ਭਰ ਵਿੱਚ ਇਲਾਜ ਦਾ ਲਾਭ ਮਿਲ ਚੁੱਕਿਆ ਹੈ। ਮੈਨੂੰ ਜਾਣਕਾਰੀ ਦਿੱਤੀ ਗਈ ਹੈ ਕਿ PemaKhandu ਜੀ ਦੀ ਸਰਕਾਰ ਇਨ੍ਹਾਂ ਪ੍ਰਯਤਨਾਂ ਨੂੰ ਹੋਰ ਵਿਸਤਾਰ ਦੇਣ ਵਿੱਚ ਜੁਟੀ ਹੋਈ ਹੈ।


    ਸਾਥੀਓ, ਸਧਾਰਨ ਮਾਨਵ ਦੀ ਸਿਹਤ ਦੇ ਨਾਲ-ਨਾਲ ਦੇਸ਼ ਦੇ ਕਿਸਾਨ ਦੀ ਸਿਹਤ ਨੂੰ ਆਰਥਕ ਤਾਕਤ ਦੇਣ ਲਈ ਵੀ ਇਸ ਸਾਲ ਦੇ ਬਜਟ ਵਿੱਚ ਕਿਸਾਨਾਂ ਲਈ ਬਹੁਤ ਵੱਡੀ ਯੋਜਨਾ ਲਿਆਂਦੀ ਗਈ ਹੈ। ਪੀਐੱਮ ਕਿਸਾਨ ਸੰਮਾਨ ਨਿਧੀ। ਇਸ ਪੀਐੱਮ ਕਿਸਾਨ ਸੰਮਾਨ ਨਿਧੀ ਤਹਿਤ ਹਰ ਉਸ ਕਿਸਾਨ ਪਰਿਵਾਰ ਨੂੰ ਜਿਸ ਪਾਸ ਪੰਜ ਏਕੜ ਜਾਂ ਉਸ ਤੋਂ ਘੱਟ ਜ਼ਮੀਨ ਹੈ ਹਰ ਵਰ੍ਹੇ ਉਸ ਦੇ ਬੈਂਕ ਖਾਤੇ ਵਿੱਚ ਛੇ ਹਜਾਰ ਰੁਪਏ ਦਿੱਲੀ ਤੋਂ ਕੇਂਦਰ ਸਰਕਾਰ ਉਸ ਦੇ ਖਾਤੇ ਵਿੱਚ ਸਿੱਧੀ ਜਮ੍ਹਾ ਕਰਵਾਏਗੀ। ਅਤੇ ਇਹ ਹਰ ਵਰ੍ਹੇ ਹੋਵੇਗਾ। ਸਾਲ ਵਿੱਚ ਤਿੰਨ ਵਾਰ ਦੋ-ਦੋ ਹਜਾਰ ਰੁਪਏ ਪਹੁੰਚਾਏ ਜਾਣਗੇ, ਤਾਕਿ ਖੇਤੀ ਨਾਲ ਉਸ ਨੂੰ ਜੋੜਿਆ ਜਾ ਸਕੇ। ਇਸ ਨਾਲ ਅਰੁਣਾਚਲ ਪ੍ਰਦੇਸ਼ ਦੇ ਵੀ ਅਨੇਕ ਕਿਸਾਨਾਂ ਨੂੰ ਲਾਭ ਮਿਲੇਗਾ।


    ਭਾਈਓ ਅਤੇ ਭੈਣੋਂ, ਖੇਤੀ ਨੂੰ ਤਾਂ ਅਸੀਂ ਸ਼ਕਤੀ ਦੇਣ ਦਾ ਪ੍ਰਯਤਨ ਕਰ ਹੀ ਰਹੇ ਹਾਂ, ਨਾਲ ਹੀ organic ਖੇਤੀ ਨੂੰ ਵੀ ਹੁਲਾਰਾ ਦੇ ਰਹੇ ਹਾਂ। ਮੈਨੂੰ ਦੱਸਿਆ ਗਿਆ ਹੈ ਕਿ ਇੱਥੋਂ ਦੀ ਸਰਕਾਰ ਇਸ ਦਿਸ਼ਾ ਵਿੱਚ ਬਹੁਤ ਤੇਜ਼ੀ ਨਾਲ ਕੰਮ ਕਰ ਰਹੀ ਹੈ। ਅਤੇ ਮੈਂ ਤੁਹਾਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ ਕਿ ਕੇਂਦਰ ਵੱਲੋਂ ਜੋ ਵੀ ਮਦਦ ਤੁਹਾਨੂੰ ਚਾਹੀਦੀ ਹੈ ਉਹ ਮਦਦ ਪੂਰੀ ਤਰ੍ਹਾਂ ਉਪਲੱਬਧ ਕਰਵਾਈ ਜਾਵੇਗੀ।


    ਭਾਈਓ ਅਤੇ ਭੈਣੋਂ, ਅਰੁਣਾਚਲ ਪ੍ਰਦੇਸ਼ ਦੇਸ਼ ਦਾ ਅਭਿਮਾਨ ਹੈ, ਇਹ ਭਾਰਤ ਦੇ ਵਿਕਾਸ ਦਾ, ਭਾਰਤ ਦੀ ਸੁਰੱਖਿਆ ਦਾ Gate way ਵੀ ਹੈ। ਇਸ Gate way ਨੂੰ ਸ਼ਕਤੀ ਦੇਣ ਦਾ ਕੰਮ ਭਾਜਪਾ ਦੀਆਂ ਸਰਕਾਰਾਂ ਕਰਦੀਆਂ ਰਹਿਣਗੀਆਂ । ਆਪ ਸਾਰਿਆਂ ਦੇ ਅਸ਼ੀਰਵਾਦ ਨਾਲ ਤੁਹਾਡਾ ਇਹ ਪ੍ਰਧਾਨ ਸੇਵਕ ਅਰੁਣਾਚਲ ਸਹਿਤ ਇਸ ਪੂਰੇ ਖੇਤਰ ਨੂੰ ਵਿਕਾਸ ਦਾ ਅੰਚਲ ਬਣਾਉਣ ਵਿੱਚ ਜੁਟਿਆ ਹੋਇਆ ਹੈ। ਇੱਕ ਵਾਰ ਫਿਰ ਅੱਜ ਸ਼ੁਰੂ ਹੋਏ ਪ੍ਰੋਜੈਕਟਾਂ ਲਈ ਮੈਂ ਸਾਰੇ ਅਰੁਣਾਚਲ ਦੇ ਮੇਰੇ ਪਿਆਰੇ ਭਾਈਆਂ-ਭੈਣਾਂ ਨੂੰ ਬਹੁਤ ਵਧਾਈ ਦਿੰਦਾ ਹਾਂ। ਜੈ ਹਿੰਦ ਦਾ ਨਾਅਰਾ ਜਿਨ੍ਹਾਂ ਦੀ ਜ਼ੁਬਾਨ ’ਤੇ ਹਰ ਪਲ ਰਹਿੰਦਾ ਹੈ ਅਜਿਹੇ ਮੇਰੇ ਅਰੁਣਾਚਲ ਵਾਸੀ ਮੇਰੇ ਨਾਲ ਬੋਲੋ -


    ਜੈ ਹਿੰਦ... ਜੈ ਹਿੰਦ....


    ਜੈ ਹਿੰਦ... ਜੈ ਹਿੰਦ....


    ਜੈ ਹਿੰਦ... ਜੈ ਹਿੰਦ....


    ਬਹੁਤ-ਬਹੁਤ ਧੰਨਵਾਦ।


    ***

    
    
    (Release ID: 1563992) Visitor Counter : 1