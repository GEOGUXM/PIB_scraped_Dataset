      কেন্দ্রীয়মন্ত্রিসভা

      কোম্পানি (দ্বিতীয় সংশোধনী) অধ্যাদেশ, ২০১৯ জারি করার প্রস্তাব মন্ত্রিসভায় অনুমোদিত
      Posted On: 20 FEB 2019 1:22PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে কোম্পানি (দ্বিতীয় সংশোধনী) অধ্যাদেশ, ১০১৯ জারি করার প্রস্তাব অনুমোদিত হল। সংসদে এই অধ্যাদেশটির পরিবর্তে একটি বিল আনার সিদ্ধান্তও অনুমোদন করা হয়েছে। ২০১৩-র কোম্পানি আইন অনুসারে, অপরাধ বিষয়ে পর্যালোচনা সংক্রান্ত কমিটির সুপারিশ অনুসারে, এই অধ্যাদেশের সংশোধনীটি আনার সিদ্ধান্ত নেওয়া হয়েছে। এর ফলে, যথাযথভাবে আইন মেনে যেসব কর্পোরেট সংস্থা কাজ করে, তাদের ব্যবসার সুবিধা বৃদ্ধি পাবে। অন্যদিকে, আইন লঙ্ঘনকারীদের জন্য কঠোর শাস্তির সংস্থানও এই অধ্যাদেশটিতে রয়েছে। ২০১৮-র কোম্পানি (সংশোধনী) বিলটি, ২০১৮-র ২০শে ডিসেম্বর লোকসভায় পেশ করা হয়। এ বছরের ৪ জানুয়ারি বিলটি লোকসভায় পেশ এবং পরে রাজ্যসভায় পাঠানো হয়। কিন্তু সংসদের শীতকালীন বা বাজেট অধিবেশনে উচ্চকক্ষে এটি বিবেচনা করা যায়নি বা অনুমোদিত হয়নি।


    এরপরই বিলটির ২৯টি সেকশন সংশোধন এবং দুটি নতুন সেকশন অন্তর্ভুক্ত করে আগেকার অধ্যাদেশটিকে সংশোধন করার সিদ্ধান্ত নেওয়া হয়। নতুন এই সংশোধনীতে ১৬টি মামুলি অপরাধকে ‘সিভিল ডিফল্ট’ হিসেবে বিবেচনা করার কথা বলা হয়েছে। এছাড়া, বেশ কিছু ক্ষেত্রে আইন লঙ্ঘন ও এই ক্ষেত্রে অপরাধের ধারণাও পরিবর্তন করা হয়েছে। এছাড়া, কিছু ক্ষেত্রে এ সংক্রান্ত আইন লঙ্ঘনের ঘটনা জাতীয় কোম্পানি ল’ ট্রাইব্যুনাল থেকে সরাসরি কেন্দ্রিয় সরকারের কাছে পাঠানোর কথাও এই সংশোধনীতে বলা হয়েছে।


    CG/PB/DM

    
    
    (Release ID: 1565424) Visitor Counter : 8
    
    
      Read this release in: English