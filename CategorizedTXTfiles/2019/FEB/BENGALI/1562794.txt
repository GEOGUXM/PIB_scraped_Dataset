      স্বাস্থ্যওপরিবারকল্যাণমন্ত্রক

      দেশ থেকে যক্ষ্মা দূরীকরণ
      Posted On: 05 FEB 2019 1:14PM by PIB Kolkata


    নয়াদিল্লি, ৫ ফেব্রুয়ারি, ২০১৯


    ২০১৫-১৬-র ন্যাশনাল ড্রাগ রেজিস্ট্যান্স সার্ভে অনুযায়ী, বিভিন্ন ধরণের যক্ষ্মার মধ্যে দেশে এমডিআর-টিবি আক্রান্তের সংখ্যা ৬.২ শতাংশ, যা বিশ্ব গড়ের প্রায় সমতুল। দেশ থেকে ২০২৫-এর মধ্যে যক্ষ্মা নিবারণে সরকার একাধিক পদক্ষেপ নিয়েছে। এর মধ্যে রয়েছে – যক্ষ্মা রোগীর আগাম পরীক্ষানিরীক্ষা, দ্রুত রোগ নিবারণ চিকিৎসা প্রদান, রোগীর দেহে যক্ষ্মা প্রতিরোধ ক্ষমতা চিহ্নিতকরণ প্রভৃতি। ২০১৭-র ডিসেম্বর মাস থেকে ড্রাগ রেজিস্ট্যান্স টিবি কর্মসূচি সংক্রান্ত সংশোধিত নীতি-নির্দেশিকাগুলি রূপায়ণ করা হচ্ছে। এছাড়াও, আগাম রোগ নির্ণয়ে পরীক্ষানিরীক্ষা সহ অন্যান্য প্রয়োজনীয় পরিকাঠামোর সম্প্রসারণ ঘটানো হচ্ছে। যক্ষ্মা নির্ণয়ের ক্ষেত্রে দেশে ১,১৮০টি সিবিএনএএটি কেন্দ্র, ৮৯টি কালচার অ্যান্ড ড্রাগ সাসেপটিবিলিটি পরীক্ষাগার চালু রয়েছে।


    রাজ্যসভায় আজ এক প্রশ্নের লিখিত জবাবে একথা জানান স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে।


    CG/BD/DM/….5 th Feb,2019

    
    
    (Release ID: 1562794) Visitor Counter : 20