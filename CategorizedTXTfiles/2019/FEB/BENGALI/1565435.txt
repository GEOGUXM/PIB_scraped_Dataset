      কেন্দ্রীয়মন্ত্রিসভা

      ছাত্রছাত্রীদের আন্তর্জাতিক মূল্যায়ন কর্মসূচিতে ভারতের প্রস্তাবিত অংশগ্রহণের চুক্তিতে মন্ত্রিসভার সায়
      Posted On: 20 FEB 2019 2:21PM by PIB Kolkata


    নয়াদিল্লি, ২০ ফেব্রুয়ারি , ২০১৯


    ভারত ও অর্থনৈতিক সহযোগিতা ও উন্নয়ন সংগঠন (ওইসিডি)-এর মধ্যে প্রোগ্রাম ফর ইন্টারন্যাশনাল স্টুডেন্টস অ্যাসেসমেন্ট (পিআইএসএ) বা আন্তর্জাতিক ছাত্রছাত্রীদের মূল্যায়ন কর্মসূচিতে অংশগ্রহণের জন্য হওয়া চুক্তি অনুমোদন করেছে কেন্দ্রীয় মন্ত্রিসভা। প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত মন্ত্রিসভার বৈঠকে এই চুক্তিতে কর্মপরবর্তী অনুমোদন দেওয়া হয়। ওইসিডি আগামী ২০২১ সালে এই কর্মসূচি রূপায়ণ করবে। চুক্তিটি গত ২৮শে জানুয়ারী স্বাক্ষরিত হয়।


    পিসা কর্মসূচিতে অংশগ্রহণ করলে বিদ্যালয়ের পরীক্ষা গ্রহণ পদ্ধতিতে যোগ্যতা ভিত্তিক সংস্কার চালু করা এবং মুখস্ত করার ব্যবস্হা থেকে সরে আসা সম্ভব হবে। সেন্ট্রাল বোর্ড অফ সেকেন্ডারি এডুকেশন (সিবিএসসি) এবং ন্যাশনাল কাউন্সিল ফর এডুকেশন রিসার্চ অ্যান্ড ট্রেনিং (এনসিইআরটি) এই প্রক্রিয়ায় সামিল হবে এবং প্রকৃত মূল্যায়ণ সম্ভব হবে।


    প্রসঙ্গত, পিআইএসএ একটি যোগ্যতা ভিত্তিক মূল্যায়ন পদ্ধতির মাধ্যমে পাঠ্য বিষয় ভিত্তিক মূল্যায়নের পরিবর্তে, ছাত্রছাত্রীরা আধুনিক সমাজে পুরোপুরিভাবে অংশগ্রহণে প্রয়োজনীয় মূল বিষয়গুলিতে দক্ষতা অর্জন করতে সক্ষম কিনা তা দেখা হয়ে থাকে। এই পদ্ধতি ভারতীয় ছাত্রছাত্রীদের স্বীকৃতি এনে দেবে ও গ্রহণযোগ্যতা বাড়াবে এবং তাদেরকে একবিংশ শতাব্দীতে বিশ্বজনীন অর্থনীতির অংশ হয়ে উঠতে তৈরী করবে। কেন্দ্রীয় বিদ্যালয় সংগঠন, নবোদয় বিদ্যালয় সমিতি এবং চন্ডীগড়ে কেন্দ্রশাসিত অঞ্চলের স্কুলগুলি এই পদ্ধতিতে অংশ নেবে। ৮০টিরও বেশি দেশ, যার মধ্যে ৪৪টি মধ্যবর্গীয় আয়ের দেশ যেমন ব্রাজিল, চীন, থাইল্যান্ড, ইন্দোনেশিয়া, মালয়েশিয়া ও ভিয়েতনাম পিআইএসএ-তে অংশ নিয়েছে।


    CG/SC/NS

    
    
    (Release ID: 1565435) Visitor Counter : 20
    
    
      Read this release in: English