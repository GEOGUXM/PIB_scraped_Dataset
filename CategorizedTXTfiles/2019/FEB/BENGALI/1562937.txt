      রেলমন্ত্রক

      উত্তরবঙ্গে রেল বৈদ্যুতিকীকরণের কাজ দ্রুত রূপায়ণ করতে পর্যালোচনা বৈঠক
      Posted On: 06 FEB 2019 8:34PM by PIB Kolkata


    কলকাতা, ০৬ ফেব্রুয়ারি, ২০১ ৯


    নর্দান ফ্রন্ট রেলওয়ে বা উত্তর-পূর্ব সীমান্ত রেলের বৈদ্যুতিকীকরণের কাজ পুরোদমে চলছে। এই কাজ বিভিন্ন পর্যায়ে থাকলেও আশা করা যায় যে, এই বছরই বৈদ্যুতিকীকরণের কাজের একটি বড় অংশ সম্পূর্ণ হয়ে যাবে। এর প্রেক্ষিতে গত ১৬ জানুয়ারি একটি পর্যালোচনা বৈঠক হয়। যেখানে উপস্থিত ছিলেন এই রেলের জেনারেল ম্যানেজার শ্রী সঞ্জীব রায়, সিওআরই - র জেনারেল ম্যানেজার শ্রী রতন লাল, কাটিহার, আলিপুরদুয়ার, রাঙিয়া এবং লাম্বডিং শাখার বিভিন্ন ডিভিশনাল রেলের ম্যানেজার এবং রেলওয়ে বিকাশ নিগম লিমিটেড ও সিওআরই – র অন্যান্য পদস্থ আধিকারিকরা। এই বৈঠকে রেলের বৈদ্যুতিকীকরণের বিভিন্ন দিকগুলি নিয়ে আলাপ-আলোচনা হয়, যাতে এই কাজ বাধাবিপত্তি কাটিয়ে দ্রুত রূপায়ণ করা সম্ভব হয়।


    উল্লেখ্য, উত্তর-পূর্ব সীমান্ত রেলের বিভিন্ন শাখায় বৈদ্যুতিকীকরণের কাজ শেষ করার যে লক্ষ্যমাত্রা রাখা হয়েছে, তার মধ্যে রয়েছে – ক) গুঞ্জরিয়া থেকে নিউ জলপাইগুড়ি (১৬০ কিলোমিটার) পর্যন্ত বৈদ্যুতিকীকরণের কাজ শেষ করতে হবে আগামী ৩১ মার্চের মধ্যে। খ) নিউ জলপাইগুড়ি থেকে রানীনগর জলপাইগুড়ি (১০২ কিলোমিটার) পর্যন্ত এই কাজ শেষ করতে হবে আগামী ৩১ মার্চের মধ্যে। গ) রানীনগর জলপাইগুড়ি থেকে ফালাকাটা পর্যন্ত (৮০ কিলোমিটার) বৈদ্যুতিকীকরণের কাজ শেষ করতে হবে আগামী ৩১ মার্চের মধ্যে। ঘ) ফালাকাটা থেকে নিউ কোচবিহার (৮০ কিলোমিটার) পর্যন্ত বৈদ্যুতিকীকরণের কাজ শেষ করতে হবে আগামী ৩১ মার্চের মধ্যে।


    এরই পাশাপাশি, নিউ জলপাইগুড়ি স্টেশন ইয়ার্ড (৪৯ কিলোমিটার) – এ বৈদ্যুতিকীকরণের কাজ শেষ করতে হবে আগামী ৩১ জুনের মধ্যে।


    CG/SSS/SB……06_February_2019...…(288).


    

    
    (Release ID: 1562937) Visitor Counter : 49