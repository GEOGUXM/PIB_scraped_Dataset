      সংস্কৃতিমন্ত্রক

      সাহিত্য অকাদেমি আয়োজিত সভার বিশিষ্ট লেখক অতীন বন্দ্যোপাধ্যায়-এর স্মৃতির প্রতি শ্রদ্ধাঞ্জলি অর্পণ
      Posted On: 15 FEB 2019 11:19AM by PIB Kolkata


    কলকাতা, ১৪ ফেব্রুয়ারি , ২০১৯


    সাহিত্য অকাদেমি সদ্যপ্রয়াত লেখক অতীন বন্দ্যোপাধ্যায়-এর স্মৃতির উদ্দেশ্যে আজ একটি শ্রদ্ধাঞ্জলি অর্পণ সভার আয়োজন করে। অনুষ্ঠানের শুরুতে সাহিত্য অকাদেমির আঞ্চলিক সচিব ডঃ দেবেন্দ্র কুমার দেবেশ তাঁর সংক্ষিপ্ত ভাষণে প্রয়াত লেখক অতীন বন্দ্যোপাধ্যায়ের জীবন ও সাহিত্যকর্ম সম্পর্কে আলোকপাত করেন। সাহিত্য অকাদেমির বাংলা উপদেশক পর্ষদের আহ্বায়ক ড. সুবোধ সরকার অতীন বন্দ্যোপাধ্যায়ের সঙ্গে তাঁর সম্পর্ক ও ব্যক্তিগত অনুভূতির কথা দর্শকদের সামনে তুলে ধরেন। বিভিন্ন বক্তা অতীন বন্দ্যোপাধ্যায়ের জীবন ও সাহিত্য নিয়ে বক্তব্য রাখেন। তাঁরা বর্তমান প্রজন্মের লেখকদের ওপর অতীন বন্দ্যোপাধ্যায়ের লেখার প্রভাব নিয়েও আলোচনা করেন। এর পরে উপস্হিত সকলে অতীন বন্দ্যোপাধ্যায়ের স্মৃতির উদ্দেশ্যে এক মিনিটের জন্য নীরবতা পালন করেন। অনুষ্ঠানের সমাপ্তিতে সাহিত্য অকাদেমির পূর্বাঞ্চলীয় দপ্তরের কার্যক্রম আধিকারিক ড. মিহির কুমার সাহু সকলকে ধন্যবাদ জানান।


    CG/NS

    
    
    (Release ID: 1564679) Visitor Counter : 65