      কেন্দ্রীয়মন্ত্রিসভা

      বাণিজ্যিক ভিসা প্রদানের ক্ষেত্রে পারস্পরিক সুবিধা দান সংক্রান্ত বিষয়ে ভারত ও মরক্কোর মধ্যে স্বাক্ষরিত সমঝোতাপত্রে মন্ত্রিসভার সায়
      Posted On: 20 FEB 2019 5:46PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে আজ ভারত ও মরক্কোর মধ্যে বাণিজ্যিক ভিসা প্রদানের ক্ষেত্রে পারস্পরিক সুবিধা দানের বিষয়ে স্বাক্ষরিত সমঝোতাপত্রে কর্মপরবর্তী অনুমোদন মিলেছে। মন্ত্রিসভার এই সিদ্ধান্তের ফলে দুই দেশের নাগরিকদের জন্য একে অপরের দেশে বাণিজ্যিক স্বার্থে যাতায়াতের ক্ষেত্রে একাধিক ভিসা দেবার ব্যবস্থা চালু হবে। সেই সঙ্গে, বাণিজ্যিক চুক্তি, শিল্প স্থাপন বা বাণিজ্যিক কর্মসূচি গ্রহণ, শিল্পসামগ্রী ক্রয়-বিক্রয় অথবা অন্যান্য বাণিজ্য বা বিনিয়োগের সঙ্গে যুক্ত কাজকর্ম পরিচালনায় সুবিধা মিলবে। এ ধরণের বাণিজ্যিক ভিসা সাধারণত সাত দিনের মধ্যে, এক বছরের মেয়াদকালের জন্য দেওয়া হয়ে থাকে। তবে, ভিসা প্রদানের ক্ষেত্রে যদি তথ্য বা নথিপত্র যাচাইয়ের প্রয়োজনীয়তা দেখা দেয়, সেক্ষেত্রে উভয় পক্ষই আবেদনকারীর সঙ্গে যোগাযোগ করতে পারবে।


    CG/BD/SB

    
    
    (Release ID: 1565596) Visitor Counter : 12
    
    
      Read this release in: English