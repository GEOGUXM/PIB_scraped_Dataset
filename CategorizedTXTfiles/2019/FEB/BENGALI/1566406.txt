      যুবওক্রীড়াবিষয়কমন্ত্রক

      জাতীয় যুব সংসদ উৎসবের জাতীয় স্তরের ফাইনালের উদ্বোধন করলেন কর্নেল রাজ্যবর্ধন রাঠোর (অবসরপ্রাপ্ত)
      
      যুবকদের নিজ নিজ শক্তিকে চিহ্নিত করে একটি নতুন ভারত গড়ে তোলার আহ্বান জানান মন্ত্রী

      Posted On: 26 FEB 2019 6:29PM by PIB Kolkata

    নয়াদিল্লি, ২৬ ফেব্রুয়ারি , ২০১৯


    কেন্দ্রীয় যুব ও ক্রীড়া এবং তথ্য ও সম্প্রচার প্রতিমন্ত্রী (স্বাধীন দায়িত্বপ্রাপ্ত) কর্নেল রাজ্যবর্ধন রাঠোর (অবসরপ্রাপ্ত) আজ নতুন দিল্লীর ডঃ আম্বেদকর আন্তর্জাতিক কেন্দ্রে জাতীয় যুব সংসদ উৎসবের জাতীয় স্তরের ফাইনালের উদ্বোধন করেন। প্রধানমন্ত্রী শ্রী নরেন্দ্র মোদী আগামী ২৭ ফেব্রুয়ারি বিজ্ঞান ভবনে আনুষ্ঠানিকভাবে বিজেতাদের জাতীয় যুব সংসদ উৎসব ২০১৯ পুরস্কার প্রদান করবেন।


    অনুষ্ঠানে কর্নেল রাঠোর রাজ্য স্তরের বিজয়ী যুবক-যুবতীদের অভ্যর্থনা জানিয়ে কর্নেল রাঠোর দেশের যুব সম্প্রদায়কে নিজ নিজ শক্তিকে চিহ্নিত করে একটি নতুন ভারত গড়ে তোলার আহ্বান জানান। তিনি বলেন, যুবক-যুবতীরা ভারতের জনসংখ্যার একটি বিশাল অংশ এবং এই কমবয়সীদের সকলেই কিছু না কিছু বিশেষ গুন রয়েছে। এখন প্রয়োজন হচ্ছে সেই বিশেষ গুনগুলি চিহ্নিত করে তার বিকাশ ঘটানো। তিনি বলেন, জাতীয় যুব সংসদ উৎসবে অংশ নিতে দেশের বিভিন্ন প্রান্ত থেকে, বিভিন্ন সংস্কৃতি ও বিভিন্ন সামাজিক অবস্হান থেকে যুবক-যুবতী অংশ নেন। কিন্তু তাদের সকলেরই একটি পরিচয় এবং সেটি হল তারা ভারতীয় এবং ভারতের তিরঙ্গাকে সকলেই সম্মান করেন। মন্ত্রী বলেন, বৈচিত্র্য ভারতকে আরও সুন্দর ও শক্তিশালী করে তোলে। পুলওয়ামায় নিরাপত্তা রর্ক্ষীদের ওপর কাপুরুষের মতো আক্রমনের প্রসঙ্গ টেনে শ্রী রাঠোর বলেন, শহীদরা বিভিন্ন রাজ্য, জাতি ও ধর্মের মানুষ কিন্তু সকলেই দেশ মাতার জন্য সর্বোচ্চ আত্মত্যাগ করেছেন। শ্রী রাঠোর দেশের নিরাপত্তাবাহিনীগুলির ত্যাগ, নিয়মানুবর্তিতা, নিষ্ঠা ও দায়িত্ববোধের গুনগুলি দেশের যুবক-যুবতীদের গ্রহণ করে নিজেদের জীবনে প্রয়োগের আহ্বান জানান। তিনি বলেন, ২৫ কোটিরও বেশি ভারতীয় যুবক-যুবতী ডিজিটাল ইন্ডিয়ার মাধ্যমে যুক্ত রয়েছেন, এবং তারা সকলে ডিজিটাল মাধ্যমে ঐক্যের বার্তা প্রচার করতে পারেন। নিজেদের মধ্যে ভেদাভেদ ও মতের অমিল থাকলেও ঐক্য কখনই দেশকে বিপদের মুখে পড়তে দেবে না বলে শ্রী রাঠোর উল্লেখ করেন। ভারতের উন্নয়নের কাজ এগিয়ে যাবে আমরা যদি নিজেদের ভেদাভেদ ভুলে একত্রিতভাবে কাজ করি তাহলে, বলেন মন্ত্রী। গতকাল প্রধানমন্ত্রীর হাতে জাতীয় যুদ্ধ স্মারকের উদ্বোধনের প্রসঙ্গ টেনে কর্নেল রাঠোর বলেন, যারা বীর সেনানীদের মনে রাখেন, তারা কখনই পিছিয়ে পড়েন না।


    প্রধানমন্ত্রী তাঁর মন কি বাত ভাষণে দেশের যুব সম্প্রদায়ের জন্য প্রতিটি জেলায় যুব সংসদ আয়োজনের চিন্তা-ভাবনা ব্যক্ত করেছেন। এটি দেশের নবীন প্রজন্মকে নতুন ভারত সম্বন্ধে ভাবনা-চিন্তার সুযোগ দেবে এবং ২০২২-এর মধ্যে এই লক্ষ্যপূরণের জন্য পন্হা-পদ্ধতি ও পরিকল্পনা গ্রহণে সাহায্য করবে। গত ১২ই জানুয়ারি ২২ তম জাতীয় যুব উৎসবে তিনি এই বিষয়টি আবারও উত্থাপন করেছিলেন।


    ন্যাশনাল সার্ভিস স্কিম বা এনএসএস এবং নেহরু যুবকেন্দ্র সংগঠন (এনওয়াইকেএস) যৌথভাবে “ নতুন ভারতের আওয়াজ হয়ে উঠুন ” ও “ সমাধান সূত্র বার করে নীতি নির্ধারণে অংশ নিন ” শীর্ষক বিষয়ে জাতীয় যুব সংসদ উৎসব ২০১৯-এর আয়োজন করেছে। ১৮-২৫ বছর বয়সী যুবক-যুবতীদের জেলা, রাজ্য ও জাতীয় স্তরে অংশ নিতে আমন্ত্রণ জানানো হয়েছিল। গত ২৪-২৮ জানুয়ারি দেশজুড়ে ৪৭১টি জেলায় এই প্রতিযোগিতার আয়োজন করা হয়। ৫-৭ ফেব্রুয়ারীর মধ্যে ২৮টি রাজ্যস্তরে যুব সংসদের আয়োজোন থেকে ৫৬ জন প্রাথীকে ফাইনালে অংশগ্রহণের জন্য মনোনয়ন করা হয়। বিজয়ীদের যথাক্রমে ২ লক্ষ, দেড় লক্ষ ও ১ লক্ষ টাকার পুরস্কার এবং একটি শংসাপত্র প্রদান করবেন প্রধানমন্ত্রী শ্রী নরেন্দ্র মোদী। ৫০ হাজার যুবক-যুবতী বিভিন্ন স্তরে যুব সংসদ উৎসবে অংশ নিয়েছেন।


    CG/SC/NS

    
    
    (Release ID: 1566406) Visitor Counter : 116
    
    
      Read this release in: English