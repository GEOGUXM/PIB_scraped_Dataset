      কৃষিমন্ত্রক

      ২০১৮-১৯-এ প্রধান শস্যসমূহের দ্বিতীয় আগাম উৎপাদন হিসেব প্রকাশিত
      Posted On: 28 FEB 2019 4:08PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    কেন্দ্রীয় কৃষি, সহযোগিতা ও কৃষককল্যাণ দপ্তর ২০১৮-১৯-এর প্রধান শস্যসমূহের দ্বিতীয় আগাম উৎপাদন হিসেব আজ প্রকাশ করেছে। গত জুন থেকে সেপ্টেম্বর পর্যন্ত বর্ষার মরশুমে দেশে সার্বিক বৃষ্টিপাতের পরিমাণ দীর্ঘমেয়াদি গড়ের তুলনায় ৯ শতাংশ কম ছিল। অবশ্য, উত্তর-পশ্চিম ভারত, মধ্য ভারত ও দাক্ষিণাত্যে আলোচ্য সময়ে সামগ্রিকভাবে স্বাভাবিক বৃষ্টিপাত হয়েছে। প্রধান শস্যসমূহ উৎপাদনকারী অধিকাংশ রাজ্যেই বর্ষার মরশুমে স্বাভাবিক বৃষ্টিপাত হয়েছে। সেই অনুসারে, ২০১৮-১৯ কৃষিবর্ষে অধিকাংশ শস্যের উৎপাদন স্বাভাবিক উৎপাদনের তুলনায় বেশি হবে বলে অনুমান করা হয়েছে।


    দ্বিতীয় আগাম হিসাব অনুযায়ী, ২০১৮-১৯-এ প্রধান শস্যসমূহের আনুমানিক উৎপাদন নিম্নরূপ :


    খাদ্যশস্য – ২৮ কোটি ১৩ লক্ষ ৭০ হাজার টন।


    ধান – ১১ কোটি ৫৬ লক্ষ টন (রেকর্ড উৎপাদন)


    মোটা জাতীয় দানাশস্য – ৪ কোটি ২৬ লক্ষ ৪০ হাজার টন


    ভুট্টা – ২ কোটি ৭৮ লক্ষ টন


    ডালশস্য – ২ কোটি ৪০ লক্ষ ২০ হাজার টন


    অড়হর – ৩৬ লক্ষ ৮০ হাজার টন


    ছোলা – ১ কোটি ৩ লক্ষ ২০ হাজার টন


    তৈলবীজ – ৩ কোটি ১৫ লক্ষ টন


    সোয়াবিন – ১ কোটি ৩৬ লক্ষ ৯০ হাজার টন


    সরিষা – ৮৪ লক্ষ টন


    চিনে বাদাম – ৬৯ লক্ষ ৭০ হাজার টন


    তুলো – ৩ কোটি ৯০ হাজার বেল (১ বেল = ১৭০ কিলোগ্রাম)


    পাট ও মেস্তা - ১ কোটি ৭০ হাজার বেল ( ১ বেল = ১৮০ কিলোগ্রাম)


    আখ – ৩৮ কোটি ৮ লক্ষ ৩০ হাজার টন


    ২০১৮-১৯-এর দ্বিতীয় আগাম হিসেব অনুযায়ী দেশে খাদ্যশস্যের উৎপাদন পরিমাণ ২৮ কোটি ১৩ লক্ষ ৭০ হাজার টন হিসেব করা হয়েছে। এই উৎপাদন ২০১৭-১৮-র দ্বিতীয় আগাম হিসেবের তুলনায় ৩৮ লক্ষ ৯০ হাজার টন বেশি। একইভাবে, ধানের উৎপাদন এবার রেকর্ড ১১ কোটি ৫৬ লক্ষ টনে পৌঁছবে বলে অনুমান করা হয়েছে, যা গতবারের হিসেবের তুলনায় ৪৫ লক্ষ ৯০ হাজার টন বেশি। এমনকি, ধান উৎপাদনের আগাম এই হিসাব বিগত পাঁচ বছরের গড় উৎপাদনের তুলনায় ৭৮ লক্ষ টন বেশি। এছাড়াও, গমের উৎপাদন গতবারের তুলনায় ২০ লক্ষ ১০ হাজার টন বেড়ে ৯ কোটি ৯১ লক্ষ ২০ হাজার টনে পৌঁছবে বলে অনুমান করা হয়েছে। এমনকি, এবারের গম উৎপাদনের পরিমাণ গড় উৎপাদন ৯ কোটি ৪৬ লক্ষ ১০ হাজার টনের তুলনায় ৪৫ লক্ষ ১০ হাজার টন বেশি।


    বিভিন্ন ধরণের ডালশস্যের উৎপাদন ২০১৮-১৯-এ ২ কোটি ৪০ লক্ষ ২০ হাজার টন হিসাব করা হয়েছে। এই উৎপাদন পরিমাণ অবশ্য গত বছরের দ্বিতীয় আগাম উৎপাদনের পরিমাণ ২ কোটি ৩৯ লক্ষ ৫০ হাজার টনের তুলনায় কেবল ৮ হাজার টন বেশি। অবশ্য, বিগত পাঁচ বছরের গড় উৎপাদন ২ কোটি ২ লক্ষ ৬০ হাজার টনের তুলনায় এবারের উৎপাদন ৩৭ লক্ষ ৭০ হাজার টন বেশি। ২০১৮-১৯-এর দ্বিতীয় আগাম হিসাব অনুযায়ী, তৈলবীজ, আখ ও তুলোর উৎপাদনও বাড়বে বলে অনুমান করা হয়েছে।


    CG/BD/DM

    
    
    (Release ID: 1566628) Visitor Counter : 190
    
    
      Read this release in: English