      স্বরাষ্ট্র মন্ত্রক

      প্লাস্টিক নির্মিত জাতীয় পতাকা ব্যবহার বর্জনের ব্যাপারে কেন্দ্রীয় স্বরাষ্ট্র মন্ত্রকের পরামর্শ
      Posted On: 05 FEB 2019 12:43PM by PIB Kolkata


    কলকাতা, ০৫ ফেব্রুয়ারি, ২০১ ৯


    ভারতের জাতীয় পতাকা দেশের মানুষের আশা-আকাঙ্খার প্রতিফলন ঘটায়। তাই, সকলের কাছেই জাতীয় পতাকা অত্যন্ত সম্মানের প্রতীক । এমনকি , জাতীয় পতাকার প্রতি রয়েছে সর্বজনীন অনুরাগ ও শ্রদ্ধাও । সেই সঙ্গে , জাতীয় পতাকা সততারও প্রতিফলন। এসব সত্ত্বেও প্রায়শই জাতীয় পতাকার ব্যবহারের ক্ষেত্রে সাধারণ মানুষ তথা বিভিন্ন সংগঠনের মধ্যে সচেতনতার অভাব লক্ষ্য করা গেছে। মন্ত্রকের নজরে এসেছে যে, গুরুত্বপূর্ণ জাতীয়, সাংস্কৃতিক ও ক্রীড়ানুষ্ঠানগুলিতে কাগজের জাতীয় পতাকার পরিবর্তে প্লাস্টিক নির্মিত পতাকার ব্যবহার হচ্ছে। উল্লেখ করা যেতে পারে যে, প্লাস্টিক নির্মিত পতাকা কাগজের পতাকার মতো জৈবিক উপায়ে পচনশীল নয়। এমনকি, এই ধরণের পতাকা দীর্ঘস্থায়ী হয়, যা সহজে নষ্ট করে দেওয়া যায় না। এছাড়া, প্লাস্টিক নির্মিত পতাকার সঙ্গে মর্যাদার বিষয়টিও জড়িত রয়েছে। এই সকল বিষয়গুলি বাস্তবিক সমস্যার কারণ হয়ে উঠেছে। তাই, মন্ত্রকের পক্ষ থেকে বিভিন্ন অনুষ্ঠানে প্লাস্টিক নির্মিত জাতীয় পতাকার পরিবর্তে কাগজের জাতীয় পতাকা ব্যবহারের পরামর্শ দেওয়া হয়েছে। ভারতের জাতীয় পতাকাবিধি ২০০২ অনুযায়ী, যে কোনও ধরণের অনুষ্ঠানে কাগজ নির্মিত জাতীয় পতাকার ব্যবহার বাধ্যতামূলক। অনুষ্ঠান শেষে, মর্যাদার সঙ্গে গোপন স্থানে এই ধরণের পতাকা বিনষ্ট করে ফেলার সংস্থানও এই বিধিতে রয়েছে।


    CG/BD/SB……05_February_2019...…(191).


    

    
    (Release ID: 1562780) Visitor Counter : 3