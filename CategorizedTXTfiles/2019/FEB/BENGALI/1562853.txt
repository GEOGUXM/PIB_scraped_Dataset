      প্রতিরক্ষামন্ত্রক

      জাতীয় সমর শিক্ষার্থী বাহিনীর পশ্চিমবঙ্গ ও সিকিম শাখার ক্যাডেটদের রাজ্যপালের পদক দিয়ে সম্মানীত করা হ’ল
      Posted On: 06 FEB 2019 4:46PM by PIB Kolkata


    কলকাতা, ০৬ ফেব্রুয়ারি, ২০১ ৯


    জাতীয় সমর শিক্ষার্থী বাহিনী (এনসিসি)-র পশ্চিমবঙ্গ ও সিকিম শাখার ৫৫ জন ক্যাডেটকে রাজ্যপালের পদক দিয়ে সম্মানীত করা হয়েছে। রাজভবনে আজ এক অনুষ্ঠানে রাজ্যপাল কেশরী নাথ ত্রিপাঠী ক্যাডেটদের পদক দিয়ে সম্মানীত করেন। সেনাবাহিনী, নৌ-বাহিনী ও বিমানবাহিনীর নির্বাচিত এই ৫৫ জন ক্যাডেট ২০১৮-১৯ – এ বিভিন্ন ক্ষেত্রে অসামান্য অবদান রেখেছেন। রাজ্যপাল শ্রী ত্রিপাঠী পশ্চিমবঙ্গের যুবসম্প্রদায়ের প্রশিক্ষণ ও ব্যক্তিত্ব গঠনে গুরুত্বপূর্ণ ভূমিকা পালনের জন্য এনসিসি-র প্রশংসা করেন।


    রাজ্যপালের পদকে সম্মানীত এই ক্যাডেটদের সাফল্যের কথা স্মরণ করে এনসিসি-র পশ্চিমবঙ্গ ও সিকিম শাখার অতিরিক্ত মহানির্দেশক মেজর জেনারেল শ্রী কে টি শ্রীকুমার বলেন, বিভিন্ন সরকারি প্রকল্প ও কর্মসূচি, যেমন – ডিজিটাল ইন্ডিয়া, বেটি বাঁচাও-বেটি পড়াও, স্বচ্ছতা অভিযানের মতো উদ্যোগগুলির বার্তা ছড়িয়ে দিতে এনসিসি গুরুত্বপূর্ণ ভূমিকা পালন করেছে। এনসিসি-র প্রশিক্ষণের জন্য কলকাতা সহ বিভিন্ন জেলায় জমি ও অন্যান্য সহায়তা প্রদানে মেজর জেনারেল শ্রীকুমার পশ্চিমবঙ্গ সরকার-কে ধন্যবাদ দেন। অনুষ্ঠানে উচ্চ শিক্ষা, বিজ্ঞান ও জৈব প্রযুক্তি দপ্তরের অতিরিক্ত মুখ্য সচিব ডঃ আর এস শুক্লা সহ রাজ্যপালের অতিরিক্ত মুখ্যসচিব শ্রী সতীশ চন্দ্র তিওয়ারি প্রমুখ উপস্থিত ছিলেন।


    CG/BD/SB……06_February_2019...…(188).


    

    
    (Release ID: 1562853) Visitor Counter : 26