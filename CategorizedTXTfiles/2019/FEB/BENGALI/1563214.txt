      কেন্দ্রীয়মন্ত্রিসভা

      কেন্দ্রীয় মন্ত্রিসভা পশ্চিমবঙ্গের জলপাইগুড়িতে কলকাতা হাইকোর্টের সার্কিট বেঞ্চ স্থাপনের প্রস্তাব অনুমোদন করেছে
      Posted On: 06 FEB 2019 3:36PM by PIB Kolkata


    নয়াদিল্লি , ০৬ ফেব্রুয়ারি, ২০১ ৯


    প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে পশ্চিমবঙ্গের জলপাইগুড়ি শহরে কলকাতা হাইকোর্টের একটি সার্কিট বেঞ্চ স্থাপনের প্রস্তাব অনুমোদিত হয়েছে। উত্তরবঙ্গের চারটি জেলা, দার্জিলিং, কালিম্পং, জলপাইগুড়ি এবং কুচবিহারের এক্তিয়ার থাকবে এই বেঞ্চের হাতে।


    ১৯৮৮ সালের কলকাতা হাইকোর্টের সব বিচারপতিকে নিয়ে গঠিত বেঞ্চ এই সার্কিট বেঞ্চ স্থাপনের সিদ্ধান্ত নিয়েছিল। এরই প্রেক্ষিতে ২০০৬ – এর ১৬ই জুন মন্ত্রিসভা জলপাইগুড়িতে সার্কিট বেঞ্চ স্থাপনের প্রস্তাব অনুমোদন করে। ২০১৮-র ৩০ আগস্ট কলকাতা হাইকোর্টের প্রধান বিচারপতির নেতৃত্বে বিচারপতিদের এক প্রতিনিধিদল জলপাইগুড়ি সফরে যান এবং প্রস্তাবিত বেঞ্চের জন্য পরিকাঠামোগত সুবিধার বিষয়টি সরেজমিনে খতিয়ে দেখেন।


    CG/PB/SB……06_February_2019...…(142).....(Release ID : 1562966 )


    

    
    (Release ID: 1563214) Visitor Counter : 15