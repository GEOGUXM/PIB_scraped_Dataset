      রেলমন্ত্রক

      দক্ষিণ-পূর্ব রেলের প্রধান কয়েকটি তৃতীয় এবং চতুর্থ লাইন প্রকল্প
      Posted On: 05 FEB 2019 12:52PM by PIB Kolkata


    কলকাতা, ০৫ ফেব্রুয়ারি, ২০১ ৯


    রেল ট্রেন চলাচলকে আরও দ্রুত ও সহজ করে তুলতে দক্ষিণ – পূর্ব বেশ কয়েকটি তৃতীয় ও চতুর্থ লাইন নির্মাণের প্রকল্প হাতে নিয়েছে। সাঁতরাগাছি থেকে ঝাড়সুগুড়া (৫০৭ কিলোমিটার)-র মধ্যে তৃতীয় ও চতুর্থ লাইন নির্মাণের কাজ দ্রুতগতিতে এগিয়ে চলেছে। পাশকুড়া থেকে খড়্গপুরের মধ্যে তৃতীয় লাইনের পাশাপাশি, সাঁতরাগাছি থেকে টিকিয়াপাড়ার মধ্যে চতুর্থ লাইন পাতার কাজ সম্প্রতি সম্পূর্ণ হয়েছে।


    ২০১৫ – ১৬ বর্ষে খড়্গপুর থেকে আদিত্যপুর (১৩২ কিলোমিটার) পর্যন্ত তৃতীয় লাইন পাতার কাজ অনুমোদন করা হয়েছিল। রেল বিকাশ নিগমের উদ্যোগে পরিচালিত এই কাজে গতি আনতে ঝাড়গ্রাম, ঘাটশিলা এবং টাটানগর এলাকায় রেলের জমিকে জবরদখল মুক্ত করা হয়েছে। ২০১৯ – ২০ অর্থবর্ষে এই প্রকল্পের জন্য ২২৪ কোটি টাকা দেওয়া হয়েছে। টাটানগর থেকে রাউরকেল্লা (১৬৩ কিলোমিটার)-র মধ্যে তৃতীয় লাইন পাতার অঙ্গ হিসাবে আদিত্যপুর থেকে রাজখারসোয়ান (৩৭.৬ কিলোমিটার) - এর মধ্যে কাজটি সম্পূর্ণ হয়েছে। অন্যদিকে, রাজখারসোয়ান থেকে চক্রধরপুর (২০ কিলোমিটার) – এর মধ্যে তৃতীয় লাইন পাতার কাজ চূড়ান্ত পর্যায়ে রয়েছে এবং চলতি বছরে এর জন্য ১৫ কোটি টাকা দেওয়া হয়েছে।


    দক্ষিণ – পূর্ব রেলের খড়্গপুর স্টেশনটি হাওড়া – মুম্বাই – ট্রাঙ্ক রুটের সঙ্গে ইস্ট কোস্ট লাইনের গুরুত্বপূর্ণ জংশন হিসাবে বিবেচিত হয়। খড়্গপুর থেকে ভদ্রকের মধ্যে ১৭৮.৫ কিলোমিটার দীর্ঘ লাইনটি দক্ষিণ – পূর্ব রেলের আওতায় পড়ে। এর মধ্যে হিজলি থেকে নারায়ণগড় (২০ কিলোমিটার) অংশের তৃতীয় লাইন কাজ সম্পূর্ণ হয়েছে এবং বাকি অংশের কাজ চলছে। ২০১৯ – ২০ অর্থবর্ষের বাজেটে খড়্গপুর থেকে নারায়ণগড় পর্যন্ত তৃতীয় লাইনের কাজ সম্পূর্ণ করার জন্য ২০ কোটি টাকা বরাদ্দ করা হয়েছে।


    CG/PB/SB……05_February_2019...…(249).


    

    
    (Release ID: 1562786) Visitor Counter : 33