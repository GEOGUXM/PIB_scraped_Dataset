      অর্থমন্ত্রক

      যাযাবর ও অর্ধ যাযাবর সম্প্রদায়ের চিহ্নিতকরণের কাজ শেষ করতে নীতি আয়োগের অধীনে কমিটি গঠন
      Posted On: 02 FEB 2019 2:47PM by PIB Kolkata


    নয়াদিল্লি, ০২ ফেব্রুয়ারি, ২০১৯


    শ্রেণীবদ্ধ নয় এমন যাযাবর ও অর্ধ যাযাবর সম্প্রদায়ের চিহ্নিতকরণের কাজ শেষ করতে নীতি আয়োগের অধীনে একটি কমিটি গঠন করা হবে । সংসদে শুক্রবার ২০১৯– ২০’র অন্তর্বর্তী বাজেট পেশ করে কেন্দ্রীয় অর্থ তথা কর্পোরেট বিষয়ক মন্ত্রী শ্রী পীযূষ গোয়েল জানান, এই ধরণের যাযাবর ও অর্ধ যাযাবর সম্প্রদায়ের মানুষের কল্যাণে তথা সার্বিক উন্নয়নের লক্ষ্যে কেন্দ্রীয় সামাজিক ন্যায়-বিচার ও ক্ষমতায়ন মন্ত্রকের অধীনে একটি কল্যাণ পর্ষদ গঠন করা হবে । সাধারণভাবে ধরা-ছোঁয়ার বাইরে থাকা এই সম্প্রদায়ের মানুষের কল্যাণে বিশেষ যে সমস্ত কৌশল গ্রহণ করা হবে, তার রূপায়ণের বিষয়টি ঐ পর্ষদ দেখভাল করবে ।


    শ্রী গোয়েল আরও বলেন, দেশের সবচেয়ে বঞ্চিত মানুষের কাছে পৌঁছতেও যেতে সরকার অঙ্গীকারবদ্ধ । এই লক্ষ্য পূরণে সরকার যাযাবর ও অর্ধ যাযাবর শ্রেণীর কল্যাণে বিশেষ গুরুত্ব দেওয়ার সিদ্ধান্ত নিয়েছে । এর পেছনে কারণ, এই শ্রেণীর মানুষজন সাধারণভাবে ধরা-ছোঁয়ার বাইরে, এদের কম দেখা যায়, এমনকি, এরা এক স্থানে দীর্ঘ সময় থাকেও না । জীবন-জীবিকার খোঁজে এরা এক স্থান অন্যত্র ঘুরে বেড়ায় । যাযাবর ও অর্ধ যাযাবর সম্প্রদায়ের চিহ্নিতকরণ তথা তালিকা প্রস্তুত করতে রেঙ্কে কমিশন ও ইডেট কমিশনের কাজের ভুয়সী প্রশংসাও করেন অর্থমন্ত্রী ।


    CG/BD/SB

    
    
    (Release ID: 1562411) Visitor Counter : 31
    
    
      Read this release in: English