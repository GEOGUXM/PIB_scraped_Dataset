      প্রধানমন্ত্রীরদপ্তর

      প্রয়াগরাজে স্বচ্ছ কুম্ভ, স্বচ্ছ আভার অনুষ্ঠানে প্রধানমন্ত্রী ভাষণ
      Posted On: 25 FEB 2019 3:34PM by PIB Kolkata


    নয়াদিল্লি, ২৪ ফেব্রুয়ারি , ২০১৯


    প্রধানমন্ত্রী শ্রী নরেন্দ্র মোদী আজ প্রয়াগরাজে অনুষ্ঠিত ‘ স্বচ্ছ কুম্ভ, স্বচ্ছ আভার ’ অনুষ্ঠানে ভাষণ দেন। প্রয়াগরাজে পৌঁছে পবিত্র সঙ্গমে গঙ্গার জলে স্নান করে কিছু সাফাইকর্মীর চরণ বন্দনা করে, কুম্ভকে পরিচ্ছন্ন রাখার যে অসাধারণ প্রচেষ্টা ওই সাফাইকর্মীরা চালিয়েছেন তাকে সম্মাননা জানান।


    কুম্ভ স্নানের জন্য প্রয়াগরাজে যেসব পূণ্যার্থী আসেন, তাঁদের জন্য সর্বোত্তম ব্যবস্হা নিশ্চিত করতে যাঁরা প্রয়াসী হয়েছেন, তাঁদেরকে কর্মযোগী আখ্যা দেন প্রধানমন্ত্রী। এই প্রেক্ষিতে এনডিআরএফ, মাঝি, স্হানীয় জনগণ এবং সাফাইকর্মীদের উল্লেখ করেন শ্রী মোদী। তিনি আরও বলেন, বিগত কিছু সপ্তাহে কুম্ভে ২১ কোটিরও বেশি মানুষ সফর করেন। সেখানে সাফাইকর্মীরা দেখিয়েছেন কোন কিছুই অসম্ভব নয়। শ্রী মোদী বলেন, এবছর কুম্ভ যে প্রশংসা অর্জন করতে পেয়েছে তারজন্য এই সাফাইকর্মীদের অবদান অনস্বীকার্য। প্রধানমন্ত্রীর এও অভিমত, তিনি যে সময় কিছু কিছু সাফাইকর্মীর চরণ বন্দনা করেন, সেই বিশেষ মুহূর্তটি চিরকাল স্মরণীয় হয়ে থাকবে।


    প্রধানমন্ত্রী বলেন, স্বচ্ছ সেবা সম্মান কোষ যেটির আজ ঘোষণা করা হল, সেটি সাফাইকর্মী ও তাদের পরিবারকে প্রয়োজনের সময় সাহায্য করতে পারবে।


    শ্রী মোদী এও বলেন, স্বচ্ছ ভারত অভিযান দ্রুতগতিতে এগিয়ে চলেছে। তাঁর অভিমত, এবছর ২ অক্টোবর মহাত্মা গান্ধীর ১৫০-তম জন্মবার্ষিকীর আগেই দেশ উন্মুক্ত স্হানে শৌচ-মুক্ত দেশ হয়ে উঠতে পারবে।


    প্রধানমন্ত্রী বলেন, এবছর গঙ্গা নদীর পরিচ্ছন্নতা আলোচনার একটি বিশেষ অঙ্গ। কেন্দ্রীয় সরকার এবং নমামী গঙ্গের প্রচেষ্টার পরিণাম-ই এটি। তিনি বলেন, যেসব নালা গঙ্গা নদীতে পড়ছে সেগুলি আবর্জনাময় হওয়ায় এবছর সেগুলিতে যথাযথ নিকাশী ব্যবস্হা গড়ে তোলা হয়েছে। এ প্রসঙ্গে কয়েকদিন আগে তিনি যে ১,৩০ কোটি টাকা মূল্যের সিওল শান্তি পুরস্কারে ভূষিত হয়েছেন সেটির প্রসঙ্গও উত্থাপন করেন। তিনি বলেন, এই অর্থ তিনি নমামী গঙ্গে মিশনে দান করবেন। প্রধানমন্ত্রী হিসেবে তিনি যেসব উপহার পেয়েছেন সেগুলিরও নিলাম করা হয়েছে বলে শ্রী মোদী জানান এবং বলেন এই নিলামের ফলে যে অর্থ এসেছে তা নমামী গঙ্গেতে দান করা হয়েছে।


    কুম্ভে যেসব মাঝিরা অক্লান্ত পরিশ্রম করেছেন তাঁদেরও অভিনন্দন জানান প্রধানমন্ত্রী। তিনি বলেন, স্বাধীনতার পরে এই প্রথম পূণ্যার্থীরা অক্ষয় বট প্রত্যক্ষ করতে পেরেছেন।


    প্রধানমন্ত্রী তাঁর স্বপ্নের কুম্ভ চরিতার্থ করতে পেরে এই কুম্ভের সঙ্গে যুক্ত প্রত্যেককে ধন্যবাদ জানান। এই কুম্ভ ছিল আধুনিকতা, ধর্ম বিশ্বাস এবং আধ্যাত্মিকতার এক অসাধারণ মিশেল। প্রধানমন্ত্রী এই উপলক্ষে উত্তরপ্রদেশের পুলিশ প্রশাসনের ভূমিকারও প্রশংসা করেন। তিনি বলেন, এবছর কুম্ভে যে ব্যবস্হা করা হয়েছে তার মধ্যে রয়েছে গুতুত্বপূর্ণ পরিকাঠমোর বিকাশ, যেটি শহরকে সাহায্য করবে এর পরেও।


    SSS/NS

    
    
    (Release ID: 1566210) Visitor Counter : 48
    
    
      Read this release in: English