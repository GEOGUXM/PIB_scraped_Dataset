      প্রধানমন্ত্রীরদপ্তর

      প্রধানমন্ত্রী আগামীকাল মহারাষ্ট্র সফর করবেন
      
      নান্দেদ-এ একলব্য আদর্শ আবাসিক বিদ্যালয় জাতির উদ্দেশ্যে উসর্গ করবেন
      
      অজনি-পুনে ট্রেন এবং ভুসওয়াল-বান্দ্রা খান্দেশ এক্সপ্রেস ট্রেনের যাত্রা সূচনা করবেন

      Posted On: 15 FEB 2019 9:38PM by PIB Kolkata

    নয়াদিল্লি, ১৫ ফেব্রুয়ারি , ২০১৯


    প্রধানমন্ত্রী শ্রী নরেন্দ্র মোদী আগামীকাল ১৬ ফেব্রুয়ারি মহারাষ্ট্রের যভৎমল এবং ধুলে সফর করবেন। তিনি রাজ্যের একগুচ্ছ উন্নয়নমূলক প্রকল্পের সূচনা করবেন।


    যভৎমল -এ সফরকালে তিনি নান্দেদ-এ একটি একলব্য আদর্শ আবাসিক স্কুলের উদ্বোধন করবেন। এছাড়া প্রধানমন্ত্রী আবাস যোজনা (পিএমএওয়াই)-এর আওতায় ই-গৃহপ্রবেশ প্রকল্পে নির্বাচিত কয়েকজন সুবিধাপ্রাপকের হাতে বাড়ির চাবি তুলে দেবেন। অন্যদিকে ভিডিও লিঙ্কের মাধ্যমে প্রধানমন্ত্রী অজনি (নাগপুর)-পুনে ট্রেনের যাত্রা সূচনা করবেন। কেন্দ্রীয় সড়ক তহবিলের নির্মীয়মান কয়েকটি সড়ক নির্মাণ প্রকল্পের ভিত্তিপ্রস্তরও স্হাপন করবেন। এছাড়া মহারাষ্ট্র রাজ্য গ্রামীণ জীবন জীবিকা মিশনের অধীনে মহিলা স্বনির্ভর গোষ্ঠীগুলিকে শংসাপত্র / চেক প্রদান করবেন।


    ধুলে -তে প্রধানমন্ত্রী পিএমকেএসওয়াই কর্মসূচির অধীনে লোয়ার পানাজারা মিডিয়াম প্রকল্পের উদ্বোধন করবেন। এই প্রকল্প থেকে ধুলে জেলার ২১টি গ্রামের ৭৫৮৫ হেক্টর জমিতে সেচের সুবিধা দেওয়া সম্ভব হবে। প্রধানমন্ত্রী এদিন সুলওয়াড়ে জামফল কানোলি উত্তোলন সেচ প্রকল্পের ভিত্তিপ্রস্তর স্হাপন করবেন। এই প্রকল্প রূপায়িত হলে তাপি নদী থেকে বর্ষার মরশুমে প্রায় ১২৪ দিন জল তুলে তা থেকে জেলার ১০০টি গ্রামের ৩৩ হাজার ৩৬৭ হেক্টর জমিতে সেচের ব্যবস্হা করা সম্ভব হবে।


    প্রধানমন্ত্রী এদিন ধুলে শহরে অম্রুত প্রকল্পের আওতায় একটি জল সরবরাহের ব্যবস্হার ভিত্তিপ্রস্তর স্হাপন করবেন। অন্যদিকে ধুলে থেকে নারদানা এবং জলগাঁও থেকে মন্মাড পর্যন্ত তৃতীয় রেলপথের ভিত্তিপ্রস্তর স্হাপন করবেন। এছাড়াও ভিডিও লিঙ্কের মাধ্যমে তিনি ভুসওয়াল-বান্দ্রা খান্দেশ এক্সপ্রেস ট্রেনের যাত্রা সূচনা করবেন। প্রধানমন্ত্রী এদিন জলগাঁও থেকে উধানার মধ্যে ডবল লাইন এবং বৈদ্যুতিকীকরণের সূচনা করবেন।


    CG/PB/NS

    
    
    (Release ID: 1564838) Visitor Counter : 116
    
    
      Read this release in: English