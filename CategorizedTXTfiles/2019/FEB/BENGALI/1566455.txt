      প্রধানমন্ত্রীরদপ্তর

      প্রধানমন্ত্রী ইসকন – এর নতুন দিল্লিতে গীতা আরাধনা মহোৎসবে যোগদান করেছেন
      Posted On: 27 FEB 2019 12:36PM by PIB Kolkata


    নয়াদিল্লি, ২৬ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদী আজ নতুন দিল্লিতে ইসকন – এর গ্লোরি অফ ইন্ডিয়া কালচার সেন্টারে গীতা আরাধনা মহোৎসবে যোগদান করেন।


    শ্রী মোদী ইসকন ভক্তদের নির্মিত বিশালাকৃতি একটি ভগবত গীতার আবরণ উন্মোচন করেন। ৮০০ কিলোগ্রাম ওজনের এই গীতার পরিমাপ ২.৮ মিটার।


    এই উপলক্ষে এক সভায় প্রধানমন্ত্রী বলেন, এই মহান গীতার আবরণ উন্মোচন করা প্রকৃতই সৌভাগ্যের বিষয়। তিনি বলেন, এই অনন্য পুস্তক বিশ্বের কাছে ভারতের জ্ঞানের প্রতীক।


    প্রধানমন্ত্রী এ প্রসঙ্গে লোকমান্য তিলক রচিত ‘গীতা রহস্য’র কথা উল্লেখ করেন। লোকমান্য তিলক কারাবাসের সময়ে এই বইটি লিখেছিলেন। যেখানে তিনি ভগবান শ্রীকৃষ্ণের নিষ্কাম কর্ম প্রসঙ্গে সহজ ব্যাখ্যা করেছিলেন। শ্রী মোদী মহাত্মা গান্ধী রচিত ‘ভগবত গীতা অ্যাকর্ডিং টু গান্ধী’ বইটির কথা উল্লেখ করেন। এ প্রসঙ্গে তিনি জানান, এই বইয়ের একটি কপি প্রাক্তন মার্কিন রাষ্ট্রপতি মিঃ বারাক ওবামা-কে তিনি উপহার দিয়েছিলেন।


    প্রধানমন্ত্রী বিশ্ব জুড়ে এই মহাকাব্য প্রচারের জন্য শ্রীল ভক্তিবেদান্ত প্রভুপাদজীর ভূমিকার প্রশংসা করেন।


    প্রধানমন্ত্রী বলেন, আমাদের জীবনে সঙ্কটের সময়ে ভগবত গীতা পথপ্রদর্শকের কাজ করে। এই প্রসঙ্গে গীতার একটি বাণীর কথাও তিনি উল্লেখ করেন, যেখানে বলা আছে – ‘যখন আমরা মানবতার শত্রুর বিরুদ্ধে লড়াই করি, তখন পুণ্যশক্তি আমাদের সঙ্গে থাকে’। তিনি বলেন, গীতা জনগণ ও জাতির জন্য কাজ করতে উদ্বুদ্ধ করে।


    প্রধানমন্ত্রী বলেন, মানবতার নানা সমস্যার সমাধান ভারতীয় মূল্যবোধ এবং সংস্কৃতির থেকে পাওয়া যায়। এ প্রসঙ্গে তিনি যোগ এবং আয়ুর্বেদের কথাও উল্লেখ করেন।


    CG/CB/SB

    
    
    (Release ID: 1566455) Visitor Counter : 315
    
    
      Read this release in: English