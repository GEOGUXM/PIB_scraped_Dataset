      মন্ত্রিসভারঅর্থনৈতিকবিষয়সংক্রান্তকমিটি

      ২০২২-এর মধ্যে ছাদের ওপর মোট ৪০ হাজার মেগাওয়াট সৌর বিদ্যুৎ উৎপাদনের লক্ষ্যে সৌর বিদ্যুৎ প্রকল্পের দ্বিতীয় পর্যায়ের কাজে মন্ত্রিসভার সায়
      Posted On: 20 FEB 2019 6:03PM by PIB Kolkata


    নয়াদিল্লি, ২০ ফেব্রুয়ারি , ২০১৯


    ২০২২-এর মধ্যে মোট ছাদের ওপর ৪০ হাজার মেগাওয়াট সৌর বিদ্যুৎ উৎপাদনের লক্ষ্যে গ্রীডযুক্ত ছাদের ওপর সৌর বিদ্যুৎ প্রকল্পের দ্বিতীয় পর্যায়ের কর্মসূচীর প্রস্তাব কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি অনুমোদন করেছে। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে স্হির হয়েছে মোট ১১,৮১৪ কোটি টাকার কেন্দ্রীয় আর্থিক সহায়তায় এই প্রকল্পটি রূপায়িত করা হবে।


    এই কর্মসূচির দ্বিতীয় পর্যায়ে কিছু পরিবর্তন আনা হয়েছে যাতে আবাসন ক্ষেত্রে ছাদের ওপর ৩ কিলোওয়াট পর্যন্ত সৌর বিদ্যুৎ উৎপাদনের ব্যবস্হাপনার জন্য ৪০ শতাংশ কেন্দ্রীয় আর্থিক সহায়তা এবং ৩ থেকে ১০ কিলোওয়াট পর্যন্ত সৌর বিদ্যুৎ উৎপাদনের ব্যবস্হাপনার জন্য ২০ শতাংশ কেন্দ্রীয় আর্থিক সহায়তা প্রদানের সংস্হান রাখা হয়েছে। গোষ্ঠীবদ্ধ আবাসন প্রতিষ্ঠান বা আবাসিক কল্যাণ সমিতিগুলিতে জন্য বিদ্যুৎ সরবরাহের উদ্দেশে সকলের ছাদের ওপর সৌর বিদ্যুৎ ব্যবস্হার জন্য কেন্দ্রীয় আর্থিক সহায়তার পরিমান হবে ২০ শতাংশ। তবে সেখানে এক একটি আবাসনের ক্ষেত্রে এই আর্থিক সহায়তা সর্বাধিক ১০ কিলোওয়াট অবধি বিদ্যুৎ সংযোগের জন্য দেওয়া হবে। অন্যান্য ক্ষেত্র, যেমন- প্রাতিষ্ঠানিক, শিক্ষাগত, সামাজিক, সরকারি, বাণিজ্যিক বা শিল্পক্ষেত্রে ছাদের ওপর সৌর বিদ্যুৎ সংযোগের জন্য কোনোরকম কেন্দ্রীয় আর্থিক সহায়তা প্রদান করা হবে না।


    কর্মসূচির দ্বিতীয় পর্যায়ে বিদ্যুৎ বন্টন সংস্হাগুলিকে এই কাজে আরও বেশি করে যুক্ত করার ওপর গুরুত্ব আরোপ করা হবে। ছাদের ওপর সৌর বিদ্যুৎ উৎপাদন ব্যবস্হা স্হাপনকারী সংস্হাগুলির কাজের ভিত্তিতে তাদেরকে উৎসাহভাতা প্রদান করা হবে। এই প্রকল্প রূপায়ণের জন্য বন্টন সংস্হা এবং তাদের স্হানীয় দপ্তরগুলিকে নোডাল কার্যালয় করা হবে।


    এই প্রকল্প রূপায়ণের ফলে কার্বন-ডাই অক্সাইড নির্গমণ কমবে, যা পরিবেশকেও ভাল রাখবে। এছাড়া এই কর্মসূচির ফলে কর্মসংস্হানের সুযোগ বাড়বে। স্বরোজগারের সুযোগ বৃদ্ধির পাশাপাশি ২০২২-এর মধ্যে বহু দক্ষ ও অদক্ষ কর্মীর কাজের সুযোগ বাড়বে।


    CG/SC/NS

    
    
    (Release ID: 1565617) Visitor Counter : 28
    
    
      Read this release in: English