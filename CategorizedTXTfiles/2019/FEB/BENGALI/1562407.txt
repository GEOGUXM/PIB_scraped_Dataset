      অর্থমন্ত্রক

      ক্ষুদ্র ও মাঝারি শিল্প সংস্থাগুলিকে শক্তিশালী করতে সরকারের একাধিক পদক্ষেপ
      Posted On: 02 FEB 2019 2:41PM by PIB Kolkata


    নয়াদিল্লি, ০২ ফেব্রুয়ারি, ২০১৯


    মাঝারি, ক্ষুদ্র ও অতিক্ষুদ্র শিল্প সংস্থাগুলিকে শক্তিশালী করতে সরকার একাধিক পদক্ষেপ নিয়েছে । এই সংস্থাগুলির স্বার্থে ৫৯ মিনিটে ১ কোটি টাকা পর্যন্ত ঋণ সহায়তা প্রদানে একটি প্রকল্প চালু করা হয়েছে । এই ধরণের সংস্থাগুলিকে ১ কোটি টাকা পর্যন্ত ঋণের ক্ষেত্রে ২ শতাংশ সুদ ছাড় দেওয়া হচ্ছে । সংসদে শুক্রবার ২০১৯ – ২০’র অন্তর্বর্তী বাজেট পেশ করে কেন্দ্রীয় অর্থ তথা কর্পোরেট বিষয়ক মন্ত্রী শ্রী পীযূষ গোয়েল আরও জানান, সমস্ত কেন্দ্রীয় রাষ্ট্রায়ত্ত সংস্থাকে তাদের মোট সংগ্রহের অন্তত ২৫ শতাংশ ক্ষুদ্র ও মাঝারি শিল্পগুলি থেকে করতে হবে । এছাড়াও, মহিলা পরিচালিত ক্ষুদ্র ও মাঝারি শিল্প সংস্থাগুলি থেকে রাষ্ট্রায়ত্ত সংস্থাগুলিতে ৩ শতাংশ পণ্যসামগ্রী সংগ্রহ করতে হবে বলে স্থির হয়েছে ।


    গভর্নমেন্ট ই-মার্কেট প্লেস উদ্যোগের বিভিন্ন সাফল্যের কথা উল্লেখ করে শ্রী গোয়েল জানান, এই ব্যবস্থার আওতায় ১৭ হাজার ৫০০ কোটি টাকারও বেশি লেনদেন হয়েছে । এর ফলে, গড়ে ২৫ থেকে ২৮ শতাংশ অর্থ সাশ্রয় হয়েছে । উল্লেখ করা যেতে পারে, কেন্দ্রীয় সরকার দু’বছর আগে গভর্নমেন্ট ই-মার্কেট প্লেস উদ্যোগ শুরু করে । উদ্দেশ্য ছিল – সরকারি সংগ্রহ ব্যবস্থাকে আরও স্বচ্ছ ও সুদক্ষ করে তোলা । সমস্ত কেন্দ্রীয় রাষ্ট্রায়ত্ত সংস্থা গভর্নমেন্ট ই-মার্কেট উদ্যোগের আওতায় এসেছে এবং এই প্ল্যাটফর্মের সুযোগ-সুবিধা পাচ্ছে ।


    CG/BD/SB

    
    
    (Release ID: 1562407) Visitor Counter : 11
    
    
      Read this release in: English