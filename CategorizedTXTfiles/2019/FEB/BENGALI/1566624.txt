      ইস্পাতমন্ত্রক

      সুসংহত ইস্পাত প্লান্টে কাজের শ্রেষ্ঠত্বের জন্য ২৫তম প্রধানমন্ত্রী পুরস্কার প্রদান করবেন ইস্পাত মন্ত্রী
      Posted On: 28 FEB 2019 3:45PM by PIB Kolkata


    নয়াদিল্লি, ২৮ ফেব্রুয়ারি , ২০১৯


    কেন্দ্রীয় ইস্পাত মন্ত্রী চৌধুরী বীরেন্দ্র সিং আগামীকাল (০১ মার্চ) ২০১৬-১৭ বর্ষে সুসংহত ইস্পাত প্লান্টে শ্রেষ্ঠ কাজের জন্য নতুন দিল্লীতে ‘ ২৫-তম প্রধানমন্ত্রী পুরস্কার ’ প্রদান করবেন।


    ইস্পাত মন্ত্রকের এই পুরস্কারের মধ্যে রয়েছে প্রধানমন্ত্রী ট্রফি, ইস্পাত মন্ত্রী ট্রফি এবং শংসাপত্র। ১৯৯২-৯৩ সাল থেকে ইস্পাত মন্ত্রক শ্রেষ্ঠ কাজের জন্য এই পুরস্কার প্রদান শুরু করে, যা ২০১৬-১৭ বর্ষে ২৫ বছর পূর্ণ করেছে।


    ৪টি ভাগে এই পুরস্কার প্রদান করা হবে :


    · প্রতিযোগিতায় অংশগ্রহণকারী সমস্ত প্ল্যান্টের মধ্যে যে প্ল্যান্টের কাজ শ্রেষ্ঠ, তাকে প্রধানমন্ত্রী ট্রফি এবং ২ কোটি টাকা পুরস্কার প্রদান করা হবে।


    · প্রতিযোগিতায় দ্বিতীয় স্হানাধিকারিকে ইস্পাত মন্ত্রী ট্রফি এবং ১ কোটি টাকার পুরস্কার প্রদান করা হবে।


    · অন্য বিভাগে পুরস্কারের মধ্যে থাকছে ‘ সর্বোচ্চ উন্নয়ন কৃতজ্ঞতা শংসাপত্র ’ এবং ’ থিম বেসড অ্যাওয়ার্ড ’ ।


    এই পুরস্কার প্রদানের উদ্দেশ্যই হল, জাতীয় অর্থনীতিতে সুসংহত ইস্পাত প্লান্টের কাজকে আরও বেশি উ ৎ সাহ প্রদান, যা মূলধনী সম্পদ এবং দক্ষ শ্রমিক বৃদ্ধিতে সাহায্য করবে। এই পুরস্কার আরও বেশি উ ৎ সাহ প্রদান করবে ইস্পাত প্ল্যান্টের দক্ষতা ও গুণমান সমৃদ্ধিতে। গত দু বছরে ভারতের যে সমস্ত ইস্পাত প্ল্যান্টগুলি এক মিলিয়ন টনেরও বেশি লৌহ আকরিক এবং কাঁচা ইস্পাত তৈরি করতে সক্ষম হয়েছে তারাই এই প্রতিযোগিতায় অংশগ্রহণ করেছে।


    প্লান্টগুলির দক্ষতা বিচার করবে বিচারকমন্ডলী। এই বিচারকমন্ডলীর মধ্যে রয়েছে বিশিষ্ট প্রযুক্তিবিদ, ব্যবস্হাপনা বিশেষজ্ঞ, শ্রমিক সংগঠন, অর্থনীতিবিদ, লোহা এবং ইস্পাত গ্রাহকরা।


    CG/SS/NS

    
    
    (Release ID: 1566624) Visitor Counter : 29
    
    
      Read this release in: English