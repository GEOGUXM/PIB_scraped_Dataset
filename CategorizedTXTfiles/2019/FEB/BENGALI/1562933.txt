      স্বরাষ্ট্র মন্ত্রক

      ভারতীয় ইন্ডিয়ান ওশন রিম অ্যাসোসিয়েশনের বিপর্যয় ঝুঁকি নিয়ন্ত্রণ সংক্রান্ত সভা সমাপ্ত গুরুত্বপূর্ণ কাজের পরিকল্পনা গ্রহণ করেছে
      Posted On: 06 FEB 2019 8:29PM by PIB Kolkata


    নয়াদিল্লি, ৬ ফেব্রুয়ারি, ২০১৯


    ইন্ডিয়ান ওশন রিম অ্যাসোসিয়েশন বা আইওআরএ-র বিপর্যয় ঝুঁকি নিয়ন্ত্রণ সংক্রান্ত গোষ্ঠীর দু’দিনের সম্মেলনের আজ (৬ ফেব্রুয়ারি) নতুন দিল্লিতে সমাপ্ত হয়েছে। বিপর্যয় মোকাবিলার ক্ষেত্রে সহযোগিতার বৃদ্ধির জন্য ভারত মহাসাগরের উপকূলবর্তী দেশগুলির সহযোগিতা প্রতিষ্ঠান বা আইওআরএ-ভুক্ত দেশগুলিকে নিয়ে এই সম্মেলনের আয়োজন করা হয়। এই দু’দিনের কর্মশিবিরের আয়োজনে কেন্দ্রীয় বিদেশ মন্ত্রকের সঙ্গে স্বরাষ্ট্র মন্ত্রক, জাতীয় বিপর্যয় নিয়ন্ত্রণ কর্তৃপক্ষ, জাতীয় বিপর্যয় মোকাবিলা বাহিনী ও আইওআরএ সহযোগিতা করেছে। আইওআরএ একটি আন্তঃসরকারি প্রতিষ্ঠান, যার ২২টি সদস্য দেশ ও আলোচনার ক্ষেত্রে অংশীদার নয়টি দেশের মধ্যে একাধিক বিপর্যয়প্রবণ দেশ রয়েছে। বিপর্যয় মোকাবিলা নিয়ন্ত্রণ এই সংস্থার কাজের একটি গুরুত্বপূর্ণ দিক এবং আইওআরএ-এর ২০১৭-২১ কর্মপরিকল্পনায় সদস্য দেশগুলিতে বিপর্যয় মোকাবিলা ব্যবস্থাকে মজবুত করার লক্ষ্য গ্রহণ করা হয়েছে। বিপর্যয় মোকাবিলা নিয়ন্ত্রণ সংক্রান্ত একটি খসড়া কর্মপরিকল্পনা তৈরি করেছে অংশগ্রহণকারী দেশগুলি এবং এই সংক্রান্ত একটি কোর গ্রুপ স্থাপনের প্রয়োজনীয়তার ওপর আলাপ-আলোচনা হয়েছে। বিপর্যয় মোকাবিলার ক্ষেত্রে সহযোগিতা বৃদ্ধি, যার মধ্যে রয়েছে বিপর্যয় মোকাবিলা কর্মীবাহিনীকে কাজে লাগানো এবং বিপর্যস্ত দেশগুলিকে ত্রাণসামগ্রী পাঠানোর মতো বিষয়গুলি নিয়ে আলোচনা করা হয়েছে। এছাড়া, তথ্য বিনিময়, সেরা কর্মপদ্ধতির পারস্পরিক আদান-প্রদান, তথ্য ও আগাম সতর্কতা সংক্রান্ত প্রযুক্তি নিয়েও আলাপ-আলোচনা হয়।


    ভারত সহ আটটি সদস্য দেশের ৩৬ জন প্রতিনিধি এবং আইওআরএ-এর সচিবালয়ের পক্ষ থেকেও সম্মেলনকে অংশ নেওয়া হয়। এছাড়া, স্বরাষ্ট্র মন্ত্রক, বিদেশ মন্ত্রক, জাতীয় বিপর্যয় মোকাবিলা কর্তৃপক্ষ ও জাতীয় বিপর্যয় মোকাবিলা বাহিনীর উচ্চপদস্থ আধিকারিকরাও সভায় যোগ দেন।


    CG/SC/DM/….6th Feb,2019

    
    
    (Release ID: 1562933) Visitor Counter : 2