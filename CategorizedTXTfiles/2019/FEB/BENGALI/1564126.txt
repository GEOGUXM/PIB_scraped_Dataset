      স্বরাষ্ট্র মন্ত্রক

      সীমান্ত এলাকা নিয়ন্ত্রণে মহাকাশ প্রযুক্তির ব্যবহার
      Posted On: 12 FEB 2019 6:58PM by PIB Kolkata


    নয়াদিল্লি, ১২ ফেব্রুয়ারি , ২০১৯


    সীমান্ত পরিচালন ব্যবস্হা জোরদার করার উদ্দেশে মহাকাশ ব্যবহারের জায়গা চিহ্নিত করতে কেন্দ্রীয় সরকার সীমান্ত নিয়ন্ত্রণ বিভাগের যুগ্ম সচিব-এর নেতৃত্বে সীমান্ত প্রহরী বাহিনীগুলি ও ভারতের মহাকাশ গবেষনা সংস্হা বা ইসরোর সদস্যদের নিয়ে একটি টাস্ক ফোর্স গঠন করেছে।


    এই টাস্ক ফোর্স সীমান্ত প্রহরী বাহিনীগুলি, ইসরো, জাতীয় নিরাপত্তা পর্ষদ সচিবালয় (এনএসসিএস) ও প্রতিরক্ষা মন্ত্রক সহ বিভিন্ন পক্ষের সঙ্গে আলোচনার ভিত্তিতে পর রিপোর্ট চূড়ান্ত করেছে। মহাকাশ প্রযুক্তি প্রয়োগের জন্য বিস্তারিতভাবে যে ক্ষেত্রগুলিকে চিহ্নিত করা হয়েছে, তারমধ্যে রয়েছে- দ্বীপাঞ্চলের উন্নয়ন ও নিরাপত্তা, সীমান্ত এলাকার নজরদারি, যোগাযোগ ব্যবস্হা ও নৌচালনা, জিআইএস ও অপারেশনস প্ল্যানিং সিস্টেম, সীমান্ত এলাকায় পরিকাঠামোর নজরদারি। পর্যায়ক্রমে রিপোর্টটি রূপায়ণের জন্য স্বল্পমেয়াদী, মধ্যমেয়াদী ও দীর্ঘমেয়াদী পরিকল্পনাও গ্রহণ করা হয়েছে। স্বল্পমেয়াদ অর্থা ৎ এক বছরের মধ্যে ১৩০ কোটি টাকা ব্যয় করে প্রত্যেকটি কেন্দ্রীয় সশস্ত্র বাহিনীর নেটওয়ার্ক পরিকাঠামো গঠন ও কম্পিউটিং-এর প্রয়োজন পূরণ, উপগ্রহভিত্তিক যোগাযোগ ব্যবস্হার জন্য ট্রান্সপন্ডার ভাড়া করা ও বাহিনীগুলির কাজের জন্য উপগ্রহ থেকে তথ্য জোগাড়ের ব্যবস্হা স্হাপন করা হবে। তিন বছরের মধ্যমেয়াদী পরিকল্পনায় ৮০ কোটি টাকা ব্যয় করে কেন্দ্রীয় স্বরাষ্ট্র বিষয়ক মন্ত্রকের পরিকাঠামো ও মজুত করার ক্ষমতা তৈরি এবং সশস্ত্র বাহিনীগুলির ক্ষমতা সম্প্রসারণ করা হবে। ইসরোর মাধ্যমে স্বরাষ্ট্র মন্ত্রকের নিজস্ব ব্যবহারে জন্য একটি উপগ্রহ উ ৎ ক্ষেপন এবং উপগ্রহ থেকে তথ্য জোগাড়ের জন্য ব্যবস্হা করাও মধ্যমেয়াদী পরিকল্পনার মধ্যে রয়েছে। ৫ বছরের দীর্ঘমেয়াদী পরিকল্পনায় ৭০ কোটি টাকা ব্যয় করে প্রয়োজন অনুযায়ী অতিরিক্ত উপগ্রহ স্হাপন করা হবে।


    এই প্রকল্পে দ্বীপাঞ্চল ও সীমান্ত অঞ্চলের নিরাপত্তা জোরদার করতে প্রত্যন্ত এলাকায় দায়িত্বরত সীমান্ত প্রহরী ও অভ্যন্তরীন নিরাপত্তা বাহিনীর নিরীক্ষণ, যোগাযোগ ও নৌচালনার ক্ষমতা জোরদার করা হবে। এরফলে সীমান্ত ও দ্বীপাঞ্চলের পরিকাঠামো উন্নয়ন সংক্রান্ত পরিকল্পনা ও নজরদারির কাজ করতে স্বরাষ্ট্র মন্ত্রকের সঙ্গে সহায়তা করা হবে। আজ লোকসভায় প্রশ্নের জবাবে এই তথ্য জানান কেন্দ্রীয় স্বরাষ্ট্র বিষয়ক প্রতিমন্ত্রী শ্রী কিরেন রিজিজু।


    CG/SC /NS/… 12 February, 201 9 …245


    

    
    (Release ID: 1564126) Visitor Counter : 7