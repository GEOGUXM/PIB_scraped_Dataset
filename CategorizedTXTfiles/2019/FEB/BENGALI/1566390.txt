      যুবওক্রীড়াবিষয়কমন্ত্রক

      সমাজ গঠনে যুবসম্প্রদায়ের ভূমিকা নিয়ে নেহরু যুব কেন্দ্রের তিনদিনের কর্মশালার উদ্বোধন হল আজ
      Posted On: 26 FEB 2019 5:54PM by PIB Kolkata


    বারাকপুর, ২৬ ফেব্রুয়ারি, ২০১৯


    কেন্দ্রীয় যুব বিষয়ক এবং ক্রীড়া মন্ত্রকের অন্তর্গত নেহরু যুব কেন্দ্র সংগঠনের পক্ষ থেকে আজ উত্তর ২৪ পরগনার বারাকপুরের অন্তর্গত মণিরামপুর কেন্দ্রীয় মৎস্য গবেষণা কেন্দ্রে ‘সমাজ গঠনের ক্ষেত্রে যুব সম্প্রদায়ের অগ্রণী ভূমিকা’ শীর্ষক তিনদিনের কর্মশালার আয়োজন করা হয়েছে। আজ কর্মশালার উদ্বোধন করেন নেহরু যুব কেন্দ্রের রাজ্য অধিকর্তা শ্রী নবীন কুমার নায়েক।


    অনুষ্ঠানে শ্রী নায়েক বলেন, এই কর্মশালায় আগত শিক্ষার্থীদের কেন্দ্র ও রাজ্য সরকারের বিভিন্ন প্রকল্পগুলি সম্পর্কে বিস্তারিত জানানো হবে। এইসব প্রকল্পগুলির মাধ্যমে কিভাবে কর্মসংস্থান হতে পারে সে সম্পর্কেও আলোকপাত করা হবে কর্মশালায়। পাশাপাশি, কিভাবে সমাজের বিকাশে এবং বিভিন্ন কল্যাণমূলক কাজকর্মে যুবসম্প্রদায় নেতৃত্ব দিতে পারে সে বিষয়েও আলোচনা করা হবে এই কর্মশালায়।


    পশ্চিমবঙ্গের বিভিন্ন জেলা থেকে মোট ৪০ জন যুবক-যুবতী এবং বিভিন্ন যুব সংস্থার প্রতিনিধিরা এই কর্মশালায় অংশ নিচ্ছেন। কর্মশালাটি চলবে আগামী ২৮ ফেব্রুয়ারি পর্যন্ত।


    CG/SSS/DM

    
    
    (Release ID: 1566390) Visitor Counter : 71
    
    
      Read this release in: English