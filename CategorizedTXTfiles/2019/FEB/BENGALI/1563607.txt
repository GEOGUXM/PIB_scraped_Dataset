      তথ্যওসম্প্রচারমন্ত্রক

      প্রধানমন্ত্রী আগামীকাল অরুণাচল প্রদেশের জন্য দূরদর্শনের উপগ্রহ চ্যানেল ‘ডিডি অরুণপ্রভা’র উদ্বোধন করতে চলেছেন অরুণাচল প্রদেশে ফিল্ম অ্যান্ড অ্যান্ড টেলিভিশন ইন্সটিটিউটের স্থায়ী ক্যাম্পাসের ভিত্তিপ্রস্তর স্থাপন করবেন
      Posted On: 08 FEB 2019 6:56PM by PIB Kolkata


    নয়াদিল্লি , ০৮ ফেব্রুয়ারি, ২০১ ৯


    প্রধানমন্ত্রী শ্রী নরেন্দ্র মোদী আগামীকাল অরুণাচল প্রদেশের জন্য একটি ২৪ X ৭ সময়ের দূরদর্শনের উপগ্রহ চ্যানেল ‘ডিডি অরুণপ্রভা’র সূচনা করবেন। এছাড়া, তিনি ঐ রাজ্যের ফিল্ম অ্যান্ড টেলিভিশন ইন্সটিটিউটের একটি স্থায়ী ক্যাম্পাসেরও ভিত্তিপ্রস্তর স্থাপন করবেন।


    ইটানগরের আইজি পার্কে, দূরদর্শনের ২৪তম উপগ্রহ চ্যানেলটিতে একটি উপগ্রহ-ভিত্তিক ডিজিটাল সংবাদ সংগ্রহ ব্যবস্থা সহ অত্যাধুনিক সম্প্রচার ব্যবস্থা থাকবে। প্রত্যন্ত অঞ্চল থেকেও প্রয়োজনে সরাসরি অনুষ্ঠান সম্প্রচারে এগুলি ব্যবহার করা যাবে। এই চ্যানেলে স্থানীয় সংস্কৃতির সমৃদ্ধ ঐতিহ্য ও বৈচিত্র্য তুলে ধরা হবে। এখানে সংবাদ, ভ্রমণ কাহিনী, পৌরাণিক কাহিনী, তথ্যচিত্র, টেলি ম্যাগাজিন, টেলিফিল্ম এবং দৈনিক রিয়ালিটি শো সম্প্রচার করা হবে।


    প্রধানমন্ত্রী পাপুম পারে এলাকার জোলাং – রাকাপ (জোতে) ফিল্ম অ্যান্ড টেলিভিশন ইন্সটিটিউটের স্থায়ী চত্বরের ভিত্তিপ্রস্তর স্থাপন করবেন। পুণে ও কলকাতার পর এটিই হবে দেশের তৃতীয় চলচ্চিত্র ও টেলিভিশন সংস্থা। উত্তর-পূর্বাঞ্চলের প্রতিভাবান যুবক-যুবতীরা এই ইন্সটিটিউটের মাধ্যমে চলচ্চিত্র ও টেলিভিশন জগতে এই ইন্সটিটিউটের মাধ্যমে প্রবেশাধিকার পাবেন। রাজধানী ইটানগর থেকে ২০ কিলোমিটার দূরে অবস্থিত এই ইন্সটিটিউটের স্থায়ী ক্যাম্পাস নির্মাণের জন্য মোট ২০৪.৩২ কোটি টাকা ব্যয় হবে। দু’বছরের মধ্যে নির্মাণ কাজ সম্পূর্ণ হবে।


    CG/PB/SB……08_February_2019...…(239).....(Release ID : 156 3548 )


    

    
    (Release ID: 1563607) Visitor Counter : 69