      শ্রমওকর্মসংস্থানমন্ত্রক

      প্রধানমন্ত্রী শ্রম যোগী মান-ধন (পিএম-এসওয়াইএম) যোজনা ১৫ই ফেব্রুয়ারি থেকে রূপায়ণ করা হবে
      Posted On: 15 FEB 2019 6:29PM by PIB Kolkata


    নয়াদিল্লি, ১৫ ফেব্রুয়ারি , ২০১৯


    কেন্দ্রীয় শ্রম ও কর্মসংস্হান মন্ত্রক আজ ১৫ই ফেব্রুয়ারি থেকে প্রধানমন্ত্রী শ্রম যোগী মান-ধন (পিএম-এসওয়াইএম) প্রকল্প চালু করেছে। অন্তর্বতী বাজেটে প্রকল্পটি ঘোষনার পর সম্প্রতি এবিষয়ে বিজ্ঞপ্তি জারি করা হয়েছে। দেশের প্রায় ৪২ কোটি শ্রমিক অসংগঠিত ক্ষেত্রের সঙ্গে যুক্ত রয়েছেন।


    অসংগঠিত ক্ষেত্রে কর্মীরা, যাদের বেশিরভাগ গৃহকর্মী, ফেরিওয়ালা, দুপুরের খাবার প্রস্তুতকারী, ইঁটভাটার কর্মী, মুচি, কাগজ কুড়ানী, ধোপা, রিক্সাচালক, জমিহীন কৃষিক্ষেত্রের শ্রমিক, স্বনিযুক্ত কর্মী, নির্মাণকর্মী, বিড়ি শ্রমিক, হস্তচালিত তাঁত শ্রমিক, চর্ম ক্ষেত্রের শ্রমিক, অডিও-ভিস্যুয়াল ক্ষেত্রের শ্রমিক ও এই ধরনের অন্যান্য পেশা যাতে মাসিক ১৫ হাজার টাকা বা তার কম বেতন পান এবং ১৮-৪০ বছরের বয়স সীমার মধ্যে রয়েছেন, তারা এই প্রকল্পের সুবিধা নিতে পারবেন। তবে এই কর্মী ও শ্রমিকরা নিউ পেনশন স্কিম (এনপিএস) বা এমপ্লয়িজ স্টেট ইনসিওরেন্স কর্পোরেশন (ইএসআইসি) প্রকল্পের আওতায় থাকলে পিএম-এসওয়াইএম প্রকল্পের সুবিধা পাবেন না। এছাড়া আয়কর দাতারাও এই প্রকল্পের আওতায় আসবেন না।

      * ন্যূনতম মাসিক পেনশন - পিএম-এসওয়াইএম প্রকল্পের গুরুত্বপূর্ণ বৈশিষ্ট্য হল, ৬০ বছর বয়সের পর এই প্রকল্পের গ্রাহক মাসিক ন্যূনতম ৩ হাজার টাকা নিশ্চিত পেনশন পাবেন।
      * পারিবারিক পেনশন - পেনশন চলাকালীন গ্রাহকের কোন কারণে মৃত্যু হলে, তাঁর স্ত্রী / স্বামী ৫০ শতাংশ হারে পারিবারিক পেনশন পাবেন। কোনও গ্রাহক ৬০ বছর বয়স পর্যন্ত পেনশন ফান্ডে নিয়মিত টাকা জমা দিয়ে থাকলে এবং যেকোন কারণে ৬০ বছর বয়সের আগেই মৃত্যু হলে, তাঁর স্ত্রী বা স্বামী এই প্রকল্প চালিয়ে যেতে অথবা ছেড়ে দিতে পারবেন।
      * গ্রাহকের প্রদত্ত অর্থ- এই প্রকল্পের জন্য প্রদেয় অর্থ, সংশ্লিষ্ট গ্রাহকের (৬০ বছর বয়স পর্যন্ত) সেভিংস বা জন-ধন ব্যাঙ্ক অ্যাকাউন্ট থেকে স্বংয়ক্রিয়ভাবে কেটে নেওয়া হবে।
                                                                                                                                              
প্রকল্পে প্রবেশের বয়ঃসীমা  প্রকল্প নিবৃত্তির বয়স  গ্রাহকের মাসিক প্রদেয় (টাকা)  কেন্দ্রীয় সরকারের মাসিক প্রদেয় (টাকা)  মোট মাসিক জমা পড়া টাকা
                                                                                                                                              
                                                                                                                                              
                                                                                                                                              
১৮                         ৬০                     ৫৫                            ৫৫                                     ১১০                    
                                                                                                                                              
                                                                                                                                              
                                                                                                                                              
১৯                         ৬০                     ৫৮                            ৫৮                                     ১১৬                    
                                                                                                                                              
                                                                                                                                              
                                                                                                                                              
২০                         ৬০                     ৬১                            ৬১                                     ১২২                    
                                                                                                                                              
                                                                                                                                              
                                                                                                                                              
২১                         ৬০                     ৬৪                            ৬৪                                     ১২৮                    
                                                                                                                                              
                                                                                                                                              
                                                                                                                                              
২২                         ৬০                     ৬৮                            ৬৮                                     ১৩৬                    
                                                                                                                                              
                                                                                                                                              
                                                                                                                                              
২৩                         ৬০                     ৭২                            ৭২                                     ১৪৪                    
                                                                                                                                              
                                                                                                                                              
                                                                                                                                              
২৪                         ৬০                     ৭৬                            ৭৬                                     ১৫২                    
                                                                                                                                              
                                                                                                                                              
                                                                                                                                              
২৫                         ৬০                     ৮০                            ৮০                                     ১৬০                    
                                                                                                                                              
                                                                                                                                              
                                                                                                                                              
২৬                         ৬০                     ৮৫                            ৮৫                                     ১৭০                    
                                                                                                                                              
                                                                                                                                              
                                                                                                                                              
২৭                         ৬০                     ৯০                            ৯০                                     ১৮০                    
                                                                                                                                              
                                                                                                                                              
                                                                                                                                              
২৮                         ৬০                     ৯৫                            ৯৫                                     ১৯০                    
                                                                                                                                              
                                                                                                                                              
                                                                                                                                              
২৯                         ৬০                     ১০০                           ১০০                                    ২০০                    
                                                                                                                                              
                                                                                                                                              
                                                                                                                                              
৩০                         ৬০                     ১০৫                           ১০৫                                    ২১০                    
                                                                                                                                              
                                                                                                                                              
                                                                                                                                              
৩১                         ৬০                     ১১০                           ১১০                                    ২২০                    
                                                                                                                                              
                                                                                                                                              
                                                                                                                                              
৩২                         ৬০                     ১২০                           ১২০                                    ২৪০                    
                                                                                                                                              
                                                                                                                                              
                                                                                                                                              
৩৩                         ৬০                     ১৩০                           ১৩০                                    ২৬০                    
                                                                                                                                              
                                                                                                                                              
                                                                                                                                              
৩৪                         ৬০                     ১৪০                           ১৪০                                    ২৮০                    
                                                                                                                                              
                                                                                                                                              
                                                                                                                                              
৩৫                         ৬০                     ১৫০                           ১৫০                                    ৩০০                    
                                                                                                                                              
                                                                                                                                              
                                                                                                                                              
৩৬                         ৬০                     ১৬০                           ১৬০                                    ৩২০                    
                                                                                                                                              
                                                                                                                                              
                                                                                                                                              
৩৭                         ৬০                     ১৭০                           ১৭০                                    ৩৪০                    
                                                                                                                                              
                                                                                                                                              
                                                                                                                                              
৩৮                         ৬০                     ১৮০                           ১৮০                                    ৩৬০                    
                                                                                                                                              
                                                                                                                                              
                                                                                                                                              
৩৯                         ৬০                     ১৯০                           ১৯০                                    ৩৮০                    
                                                                                                                                              
                                                                                                                                              
                                                                                                                                              
৪০                         ৬০                     ২০০                           ২০০                                    ৪০০                    
                                                                                                                                              
                                                                                                                                              

      * সমপরিমান অর্থ কেন্দ্রীয় সরকারের পক্ষ থেকেও গ্রাহকের পিএমএইওয়াইএম পেনশন তহবিলে জমা করা হবে। এই প্রকল্পে নাম নথিভুক্তিকরণের জন্য গ্রাহককে একটি মোবাইল নম্বর, সেভিংস ব্যাঙ্কের খাতা ও আধার নম্বর জানাতে হবে। যোগ্য গ্রাহকরা নিকটবর্তী যেকোন কমন সার্ভিসেস সেন্টারে গিয়ে এই প্রকল্পে স্ব-প্রত্যয়নের ভিত্তিতে নাম নথিভুক্ত করতে পারবেন। এলআইসি-র প্রত্যেকটি শাখা দপ্তর, ইএসআইসি / ইপিএফও এবং কেন্দ্রীয় ও রাজ্য সরকারের প্রত্যেকটি শ্রম দপ্তর থেকে অসংগঠিত ক্ষেত্রের কর্মীদের এই প্রকল্প ও প্রকল্পের সুযোগ-সুবিধা এবং পদ্ধতিগুলি সম্বন্ধে বিস্তারিত জানা যাবে।

      * কোনও গ্রাহক যদি এই প্রকল্প থেকে ১০ বছরের মধ্যে নাম তুলে নিতে চান, তাহলে তাকে কেবলমাত্র তার জমা করা অর্থ, সেভিংস ব্যাঙ্কের হারে সুদ সমেত ফেরত দেওয়া হবে। প্রকল্পে যোগদানের ১০ বছর পর থেকে ৬০ বছর বয়স পূর্ণ হওয়া পর্যন্ত সময়কালের মধ্যে প্রকল্প থেকে নাম তুলে নিতে চাইলে, সুবিধাভোগীকে সেভিংস ব্যাঙ্কের হারে সুদ কিংবা তহবিলে জমাকৃত সুদের মধ্যে যেটি বেশি, সেই সমেত তার জমা করা অর্থ ফেরত দেওয়া হবে। প্রকল্পের মেয়াদকালে সুবিধাভোগীর কোনও কারণে মৃত্যু হলে, তাঁর স্ত্রী বা স্বামী একইরকমভাবে নিয়মিত অর্থ জমা করে প্রকল্পের সুবিধা ভোগ করতে পারবেন। তবে তিনি প্রকল্প থেকে নাম তুলেও নিতে পারেন। ৬০ বছর বয়স পূর্ণ হওয়ার পূর্বে কোনও গ্রাহক যদি অক্ষম হয়ে পড়েন এবং প্রকল্পের টাকা জমা দিতে না পারেন, তাহলে তাঁর স্বামী বা স্ত্রী নিয়মিত অর্থ জমা করে প্রকল্পের সুবিধা ভোগ করতে পারেন এবং চাইলে প্রকল্প থেকে নামও তুলে নিতে পারবেন। গ্রাহক এবং তার স্বামী বা স্ত্রীর মৃত্যু ঘটলে সমগ্র জমাকৃত অর্থ তহবিলে ফেরত যাবে।
      * এছাড়া সময়মতো টাকা জমা দিতে কোনও কারনে ব্যর্থ হলে গ্রাহক, সরকারি নিয়ম অনুযায়ী ধার্য জরিমানা সহ বাকি থাকা অর্থ জমা দিয়ে প্রকল্প চালিয়ে যেতে পারেন। প্রকল্প সম্বন্ধে কোনও সংশয় থাকলে, শ্রম কল্যাণের মহানির্দেশক ও যুগ্ম সচিবের প্রদত্ত তথ্য চূড়ান্ত হিসেবে গ্রহন করা হবে।

    CG/SC /NS/… 15 February, 201 9 …


    

    
    (Release ID: 1564780) Visitor Counter : 1411
    
    
    
    
    

        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
*