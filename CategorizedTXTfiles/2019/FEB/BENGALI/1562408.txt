      অর্থমন্ত্রক

      শ্রমিকদের ন্যূনতম মজুরিতে বিগত পাঁচ বছরে রেকর্ড ৪২ শতাংশ বৃদ্ধি
      Posted On: 02 FEB 2019 2:42PM by PIB Kolkata


    নয়াদিল্লি, ০২ ফেব্রুয়ারি, ২০১৯


    সমস্ত শ্রেণীর শ্রমিকদের কল্যাণে তাঁদের ন্যূনতম মজুরি বিগত পাঁচ বছরে রেকর্ড ৪২ শতাংশ বৃদ্ধি করা হয়েছে, যা এখনও পর্যন্ত মজুরি হারের ক্ষেত্রে সর্বোচ্চ । সংসদে শুক্রবার ২০১৯ – ২০’র অন্তর্বর্তী বাজেট পেশ করে কেন্দ্রীয় অর্থ তথা কর্পোরেট বিষয়ক মন্ত্রী শ্রী পীযূষ গোয়েল জানান, আর্থিক বিকাশ এবং অর্থ ব্যবস্থার পুনর্গঠনের ফলে কর্মসংস্থানের সুযোগ-সুবিধা বেড়েছে । কর্মচারী ভবিষ্যনিধি তহবিল সংগঠনের সদস্য সংখ্যা বৃদ্ধিতে কর্মসংস্থানের সুযোগ-সুবিধা বৃদ্ধি পাওয়ার বিষয়টি প্রতিফলিত হয়েছে । বিগত দুই বছরে সংগঠনের সদস্য সংখ্যা প্রায় ২ কোটি বেড়েছে, যা অর্থ ব্যবস্থার পুনর্গঠন ও কর্মসংস্থানের সুযোগ সৃষ্টির বিষয়টিকে সুস্পষ্ট করেছে ।


    শ্রী গোয়েল আরও জানান, সপ্তম বেতন কমিশনের সুপারিশগুলি কার্যকর এবং নতুন পেনশন প্রকল্পের আরও উদারীকরণ করা হয়েছে । নতুন পেনশন প্রকল্পে সরকারের প্রদেয় অংশের পরিমাণ ১০ শতাংশ থেকে বাড়িয়ে ১৪ শতাংশ করা হয়েছে । গ্র্যাচ্যুয়িটি প্রদানের ঊর্ধ্বসীমা ১০ লক্ষ থেকে বাড়িয়ে ২০ লক্ষ টাকা করা হয়েছে । কর্মচারী রাজ্য বিমার সুবিধা এখন থেকে মাসিক ২১ হাজার টাকা বেতনভুক কর্মীদেরও দেওয়ার প্রস্তাব রয়েছে । আগে এই সুবিধা ১৫ হাজার টাকা মাসিক বেতনভুক কর্মীরা পেতেন । সমস্ত শ্রেণীর শ্রমিক কল্যাণে তাঁদের ন্যূনতম পেনশন মাসিক হাজার টাকা স্থির করা হয়েছে । কর্মরত অবস্থায় কোনও শ্রমিকের মৃত্যু ঘটলে কর্মচারী ভবিষ্যনিধি তহবিল সংগঠনের পক্ষ থেকে এককালীন অনুদান আড়াই লক্ষ টাকা থেকে বাড়িয়ে ৬ লক্ষ টাকা করা হয়েছে । এমনকি, অঙ্গনওয়াড়ি ও আশা প্রকল্পের আওতায় সমস্ত শ্রেণীর শ্রমিকদের সাম্মানিক প্রায় ৫০ শতাংশ বাড়ানো হয়েছে বলেও শ্রী গোয়েল জানান ।


    CG/BD/SB

    
    
    (Release ID: 1562408) Visitor Counter : 25
    
    
      Read this release in: English