      ভারীশিল্পএবংরাষ্ট্রায়ত্তসংস্থাবিষয়কমন্ত্রক

      আইআইটি খড়্গপুরে আধুনিক উৎপাদন প্রযুক্তির উৎকর্ষ কেন্দ্র শিল্প গবেষণা ও উদ্ভাবন ইউনিট খোলা হবে
      Posted On: 04 FEB 2019 12:19PM by PIB Kolkata


    কলকাতা, ০৩ ফেব্রুয়ারি ২০১৯


    উৎপাদন ক্ষেত্রের বিকাশের জন্য আইআইটি খড়্গপুরের আধুনিক উৎপাদন প্রযুক্তির উৎকর্ষ কেন্দ্রে একটি গবেষণা ও উদ্ভাবনের ইউনিট খোলা হবে । কেন্দ্রীয় ভারী শিল্প ও সরকারি উদ্যোগ প্রতিমন্ত্রী শ্রী বাবুল সুপ্রিয় আজ খড়্গপুরে সাংবাদিকদের জানান, এই ব্যবস্থাপনা সাধারণ মানুষের উন্নয়নসাধনের কেন্দ্রবিন্দুতে রয়েছে । তিনি বলেন যে, শিল্পের বিকাশের জন্য গড়ে তোলা বিভিন্ন ব্যবস্থাপনা উৎকর্ষ কেন্দ্রের সঙ্গে সাধারণ মানুষের সংযোগ স্থাপনের ক্ষেত্রে ভরকেন্দ্রের ভূমিকা পালন করবে । মন্ত্রী জোর দিয়ে বলেন যে, শিল্প গবেষণা ও উদ্ভাবন কেন্দ্রটি অতিক্ষুদ্র, ক্ষুদ্র ও মাঝারি উদ্যোগ এবং স্টার্ট আপ সংস্থাগুলিকে নতুন নতুন উদ্যোগ গ্রহণে উৎসাহ যোগাবে । তিনি বলেন যে, এই কেন্দ্রটি কেন্দ্রীয় সরকারের ‘মেক ইন ইন্ডিয়া’ উদ্যোগকে এগিয়ে নিয়ে যাবে ।


    শ্রী বাবুল সুপ্রিয় বলেন যে, আইআইটি খড়্গপুর বিজ্ঞান ও প্রযুক্তির ক্ষেত্রে অত্যাধুনিক গবেষণার জন্য সুনাম অর্জন করেছে । সেই জন্য, আইআইটি খড়্গপুর কর্তৃপক্ষকে অভিনন্দন জানিয়ে শ্রী সুপ্রিয় বলেন, এই উৎকর্ষ কেন্দ্রটি যথাযথ স্থানে খোলা হয়েছে । উন্নতমানের উৎপাদন প্রযুক্তির ক্ষেত্রে শিল্প জগতের চাহিদা অনুযায়ী বিভিন্ন বিষয়ে প্রশিক্ষণ প্রদানে কাজ করেছে এই প্রতিষ্ঠানটি । এছাড়া, শিল্প জগৎ ও সাধারণ মানুষকে সাশ্রয়ী মূল্য ও সহজলভ্য প্রযুক্তি প্রদানও করেছে আইআইটি খড়্গপুর । এর ফলে, অত্যাধুনিক প্রযুক্তির একটি ভ্যালুচেন গড়ে তোলা এবং কর্মসংস্থানেরও সুযোগ বৃদ্ধি করে শিল্প ক্ষেত্রে উল্লেখযোগ্য পরিবর্তন আনতে উৎসাহ প্রদান করা হবে বলে মন্ত্রী জানান ।


    আইআইটি নির্দেশক অধ্যাপক পার্থ প্রতিম চক্রবর্তী বলেন, রোবোটিক্স ও উন্নতমানের প্রযুক্তিই শিল্প ক্ষেত্রে বিকাশ ও প্রগতি আনতে সহায় হবে । এই উৎকর্ষ কেন্দ্র উৎপাদন ক্ষেত্রের বিভিন্ন প্রযুক্তিগত সমস্যার জন্য সমাধানসূত্রের সন্ধান করা হবে ।


    SC/SB

    
    
    (Release ID: 1562486) Visitor Counter : 28
    
    
      Read this release in: English