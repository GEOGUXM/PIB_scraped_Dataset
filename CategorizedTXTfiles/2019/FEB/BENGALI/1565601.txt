      কেন্দ্রীয়মন্ত্রিসভা

      স্বদেশ দর্শন প্রকল্প চালিয়ে যাওয়ার প্রস্তাবে কেন্দ্রীয় মন্ত্রিসভার অনুমোদন
      Posted On: 20 FEB 2019 5:49PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে আজ স্বদেশ দর্শন প্রকল্প চতুর্দশ অর্থ কমিশনের সময়কাল ও তার পরবর্তী সময়েও চালিয়ে যাওয়ার প্রস্তাবে অনুমোদন দিয়েছে। প্রকল্পের অধীনে বর্তমানে চালু ৬০টি প্রকল্পের নির্মাণ কাজে ২ হাজার ৫৫ কোটি ৯৬ লক্ষ টাকা খরচ ধরা হয়েছে। আগামী ডিসেম্বর মাস নাগাদ প্রকল্পগুলির কাজ শেষ হবে বলে আশা করা হচ্ছে। এছাড়াও, ৬টি প্রকল্পের জন্য ৩২৪ কোটি ৯ লক্ষ টাকার তহবিল মঞ্জুর করা হয়েছে। আগামী বছরের সেপ্টেম্বর মাস নাগাদ এই ৬টি প্রকল্পের কাজ শেষ হবে বলে আশা করা হচ্ছে।


    উল্লেখ করা যেতে পারে, দেশের পর্যটন পরিকাঠামোর মানোন্নয়নে কেন্দ্রীয় পর্যটন দপ্তর পর্যটন কেন্দ্রগুলির সুসংবদ্ধ উন্নয়নের লক্ষ্যে এক ফ্ল্যাগশিপ কর্মসূচি হিসাবে স্বদেশ দর্শন প্রকল্প গ্রহণ করেছে। উদ্দেশ্য হ’ল – আর্থিক বিকাশ ও কর্মসংস্থানের চালিকাশক্তি হিসাবে পর্যটনকে গুরুত্ব দেওয়া এবং সুপরিকল্পিত উপায়ে পর্যটনের সম্ভাবনাময় স্থানগুলির সার্বিক মানোন্নয়ন। এছাড়াও, দেশের সংস্কৃতি ও ঐতিহ্যের প্রসার ঘটিয়ে সুনির্দিষ্ট এলাকাগুলিতে জীবন-জীবিকার ব্যবস্থা করা । বিশ্ব মানের পরিকাঠামো গড়ে তুলে সুস্থায়ী পদ্ধতিতে আরও বেশি সংখ্যক পর্যটককে আকৃষ্ট করা। স্থানীয় মানুষজনকে পর্যটনের সঙ্গে সামিল করে কর্মসংস্থানের সুযোগ সৃষ্টি করার সংস্থানও এই প্রস্তাবে রয়েছে ।


    CG/BD/SB

    
    
    (Release ID: 1565601) Visitor Counter : 45
    
    
      Read this release in: English