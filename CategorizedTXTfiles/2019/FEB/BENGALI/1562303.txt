      অর্থমন্ত্রক

      কালো টাকার বিরুদ্ধে পদক্ষেপের ফলে ১ লক্ষ ৩০ হাজার কোটি টাকার সমতুল অঘোষিত অর্থ করযোগ্য হয়েছে
      Posted On: 01 FEB 2019 6:15PM by PIB Kolkata


    নয়াদিল্লি, ১ ফেব্রুয়ারি, ২০১৯


    গত সাড়ে চার বছর ধরে সরকার কালো টাকা প্রতিরোধ আইন, পলাতক অর্থনৈতিক অপরাধী আইন এবং বিমুদ্রাকরণের মতো বিভিন্ন ধরণের পদক্ষেপের ফলে প্রায় ১ লক্ষ ৩০ হাজার কোটি টাকার সমতুল অঘোষিত অর্থ করযোগ্য হয়েছে। এইসব পদক্ষেপের ফলে প্রায় ৫০ হাজার কোটি টাকার সম্পত্তি বাজেয়াপ্ত করা সম্ভব হয়েছে এবং বিশাল পরিমাণ নগদ অর্থের মালিকদের আয়ের সূত্র ঘোষণায় বাধ্য করা হয়েছে। সংসদে আজ ২০১৯-২০ অর্থবর্ষের অন্তর্বর্তী বাজেট পেশ করে কেন্দ্রীয় অর্থমন্ত্রী শ্রী পীযূষ গোয়েল বলেন, আমাদের সরকার দেশ থেকে কালো টাকার অভিশাপ দূর করতে অঙ্গীকারবদ্ধ। তিনি বলেন, এই সময়কালে ৬,৯০০ কোটি টাকার বেনামি সম্পত্তি এবং ১,৬০০ কোটি টাকার বিদেশি সম্পত্তি বাজেয়াপ্ত করা হয়েছে। ৩ লক্ষ ৩৮ হাজার ভুয়ো শেল কোম্পানিকে চিহ্নিত করে তাদের রেজিস্ট্রেশন বাতিল করা হয়েছে। ২০১৭-১৮ অর্থবর্ষে প্রত্যক্ষ কর সংগ্রহ ১৮ শতাংশ বৃদ্ধি পেয়েছে এবং আয়কর রিটার্ন দাখিলকারীর সংখ্যাও ১ কোটি ৬ লক্ষ বেড়েছে। তিনি বলেন, প্রধানত বিমুদ্রাকরণের উদ্যোগের ফলেই এই পরিস্থিতির সৃষ্টি হয়েছে।


    CG/PB/DM

    
    
    (Release ID: 1562303) Visitor Counter : 12
    
    
      Read this release in: English