      কেন্দ্রীয়মন্ত্রিসভা

      প্রবাসী ভারতীয় বিবাহ নিবন্ধীকরণ বিল, ২০১৯ প্রণয়নে মন্ত্রিসভার অনুমোদন
      Posted On: 14 FEB 2019 2:12PM by PIB Kolkata


    নয়াদিল্লি, ১৩ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে বুধবার কেন্দ্রীয় মন্ত্রিসভার বৈঠকে প্রবাসী ভারতীয় বিবাহ নিবন্ধীকরণ বিল, ২০১৯ প্রণয়নের অনুমোদন মিলেছে। এই বিল কার্যকর হলে ভারতীয় নাগরিকদের সুরক্ষা আরও বাড়বে বিশেষ করে প্রবাসী ভারতীয়দের সঙ্গে বিবাহিত মহিলাদের ওপর তাঁদের স্বামীদের অত্যাচার রোধ করা সম্ভব হবে। একই সঙ্গে, সমগ্র বৈবাহিক ব্যবস্থায় আরও স্বচ্ছতা আসবে।


    এই বিলের আইনি কাঠামোতেও সংশোধনের সংস্থান থাকছে, যার ফলে স্ত্রীর ওপর প্রবাসী ভারতীয় স্বামীর নির্যাতন রোধ করা সম্ভব হবে। একইভাবে, প্রবাসী ভারতীয়দের সঙ্গে বিবাহ সূত্রে আবদ্ধ ভারতীয় নাগরিকদের শোষণের বিরুদ্ধে সুরক্ষা প্রদান করবে। বিলটি পাশ হলে বিবাহ সূত্রে আবদ্ধ প্রবাসী ভারতীয়দের ভারতে বা বিদেশস্থিত ভারতীয় মিশনে নাম নিবন্ধীকরণ করতে হবে। এছাড়াও, ১৯৬৭ সালের পাসপোর্ট আইনে এবং ১৯৭৩-র ফৌজদারি বিধিতে প্রয়োজনীয় সংশোধন আনা হবে। এই বিল কার্যকর হলে প্রবাসী ভারতীয়দের সঙ্গে বিবাহ সূত্রে আবদ্ধ ভারতীয় মহিলারা বিশেষভাবে উপকৃত হবেন।


    CG/BD/SB

    
    
    (Release ID: 1564489) Visitor Counter : 3
    
    
      Read this release in: English