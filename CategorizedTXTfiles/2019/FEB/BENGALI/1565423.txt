      মন্ত্রিসভারঅর্থনৈতিকবিষয়সংক্রান্তকমিটি

      কয়লা খনি বন্টনের এবং বিশেষ ক্ষেত্রে কয়লা ব্যবহারের পদ্ধতি কেন্দ্রীয় মন্ত্রিসভায় অনুমোদিত
      Posted On: 20 FEB 2019 1:15PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটির বৈঠকে কোল মাইন্‌স (স্পেশাল প্রভিশন্‌স) অ্যাক্ট, ২০১৫ এবং দ্য মাইন্‌স অ্যান্ড মিনারেল্‌স (ডেভেলপমেন্ট অ্যান্ড রেগুলেশন) অ্যাক্ট, ১৯৫৭ অনুসারে বিশেষ বিশেষ ক্ষেত্রে কয়লা ব্যবহারের জন্য কয়লা খনি বন্টন এবং নিজস্ব কাজে ব্যবহার করার জন্য অতিরিক্ত মূল্য প্রদানের ভিত্তিতে একটি পদ্ধতি অনুমোদিত হয়েছে।


    নতুন এই পদ্ধতি অনুসারে, বিশেষ ধরণের কাজে ব্যবহারের জন্য অথবা নিজস্ব কাজে ব্যবহারের জন্য যেসব খনি বন্টন করা হয়েছে, তাদের উৎপাদিত কয়লার ন্যূনতম ৭৫ শতাংশ নিজেদের ব্যবহার এবং বাকি ২৫ শতাংশ খোলা বাজারে বিক্রির অনুমোদন দেওয়া হবে। এই ধরণের খনি নিলামের ক্ষেত্রে যে ব্যক্তি সর্বোচ্চ হারে নিলামে জয়ী হবেন, তাঁকে খোলাবাজারে প্রকৃত বিক্রির পরিমাণের ক্ষেত্রে নিলামে ঘোষিত অর্থের ওপর টন প্রতি ১৫ শতাংশ হারে অর্থ দিতে হবে। ২০১৫ সালের কোল মাইন্‌স (স্পেশাল প্রভিশন্‌স) অ্যাক্ট-এর অধীনে কয়লা খনি নিলাম ও বন্টনের ক্ষেত্রে উৎসাহের অভাব দূর করতে নতুন এই পদ্ধতি বিশেষভাবে সহায়ক হবে। এছাড়া, কোন কারণে ব্যবসায় মন্দা এবং অর্থনৈতিক পরিস্থিতিতে শ্লথতা দেখা দিলে, নতুন এই পদ্ধতি কিছুটা স্থিতিশীল পরিস্থিতি ফিরিয়ে আনতে সহায়ক হবে। এছাড়া, কয়লা খনি বন্টনের ক্ষেত্রে নিলাম প্রক্রিয়াতেও প্রতিযোগিতা বৃদ্ধিতে নতুন এই পদ্ধতি গুরুত্বপূর্ণ ভূমিকা নেবে।


    CG/PB/DM

    
    
    (Release ID: 1565423) Visitor Counter : 5
    
    
      Read this release in: English