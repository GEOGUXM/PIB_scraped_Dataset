      স্বাস্থ্যওপরিবারকল্যাণমন্ত্রক

      প্রধানমন্ত্রী জন আরোগ্য যোজনার সুফলভোগী
      Posted On: 12 FEB 2019 6:06PM by PIB Kolkata


    নয়াদিল্লি , ১ ২ ফেব্রুয়ারি, ২০১ ৯


    প্রধানমন্ত্রী জন আরোগ্য যোজনার আওতায় হাসপাতালে চিকিৎসাধীন সুফলভোগীর সংখ্যা ছিল গত ৬ ফেব্রুয়ারি পর্যন্ত ১০ লক্ষ ৯৪ হাজার ২৫৪ জন। রাজ্যসভায় আজ প্রশ্নোত্তরপর্বে এক লিখিত জবাবে এই তথ্য দিয়ে স্বাস্থ্য ও পরিবার কল্যাণ প্রতিমন্ত্রী শ্রী অশ্বনী কুমার চৌবে আরও জানান, আলোচ্য তারিখ পর্যন্ত এই যোজনায় পশ্চিমবঙ্গে উপকৃত মানুষের সংখ্যা ১৭ হাজার ৬৩৬। রাজ্যে এই যোজনার অধীন স্বীকৃত হাসপাতালের সংখ্যা ১ হাজার ২৪০। যোজনার আওতায় পশ্চিমবঙ্গে ১৪ হাজার ৭৭৭ জন দাবিদাওয়া জমা করেছেন।


    তিনি আরও জানান, যোজনার আওতায় সারা দেশে নথিভুক্ত হাসপাতালের সংখ্যা ১৪ হাজার ৭২৮। এর মধ্যে ৭ হাজার ৩০০ হাসপাতাল বেসরকারি। নতুন হাসপাতাল নথিভুক্তকরণের নীতি-নির্দেশিকা রাজ্যগুলির কাছে পাঠিয়ে দেওয়া হয়েছে। রাজ্য স্বাস্থ্য এজেন্সিগুলি হাসপাতালে নথিভুক্তিকরণের ক্ষেত্রে প্রধান দায়িত্ব পালন করে থাকে। সংশ্লিষ্ট রাজ্যের সুনির্দিষ্ট কিছু প্রয়োজনীয়তার ভিত্তিতেই হাসপাতালগুলি নথিভুক্তকরণের কাজ করা হয়ে থাকে বলে শ্রী চৌবে জানান।


    CG/BD/SB……12_February_2019...…(318).....(Release ID : 156 4017 )


    

    
    (Release ID: 1564103) Visitor Counter : 23