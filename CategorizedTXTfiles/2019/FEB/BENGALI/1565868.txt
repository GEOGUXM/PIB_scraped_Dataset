      প্রতিরক্ষামন্ত্রক

      ভারত ইলেক্ট্রনিক্স লিমিটেড বাতাস থেকে বিশুদ্ধ পানীয় জল উৎপাদনের একটি যন্ত্র বাজারে এনেছে
      Posted On: 21 FEB 2019 6:24PM by PIB Kolkata


    নয়াদিল্লি, ২১ ফেব্রুয়ারি, ২০১৯


    রাষ্ট্রায়ত্ত প্রতিরক্ষা সংস্থা ভারত ইলেক্ট্রনিক্স লিমিটেড (বিইএল)-এর উদ্যোগে বাতাস থেকে বিশুদ্ধ পানীয় জল সংগ্রহে একটি জেনারেটর আজ (২১শে ফেব্রুয়ারি) ‘এরো ইন্ডিয়া, ২০১৯’-এ প্রদর্শন করা হচ্ছে। নবরত্ন এই প্রতিরক্ষা সংস্থা কর্তৃক তৈরি এই জেনারেটরটির উদ্বোধন করেন ভারতের সেনাবাহিনীর প্রধান জেনারেল বিপিন রাওয়াত। অনুষ্ঠানে, বিইএল-এর চেয়ারম্যান তথা ম্যানেজিং ডিরেক্টর শ্রী এম ভি গৌতমও উপস্থিত ছিলেন। বিইএল নির্মিত এই জেনারেটর থেকে পরিবেশের আর্দ্রতাকে কাজে লাগিয়ে সরাসরি বাতাস থেকে বিশুদ্ধ পানীয় জল উৎপাদন করা সম্ভব। যেহেতু, এমন দিন আর খুব দূরে নয়, যখন পৃথিবীর মধ্যে সবচেয়ে দামি জিনিস হিসেবে জলকে গণ্য করা হবে। অন্যদিকে, ভূগর্ভস্থ জলের ভাণ্ডারও যেভাবে দ্রুত ক্ষয়প্রাপ্ত হচ্ছে, তারই প্রেক্ষিতে বিইএল-এর এই যন্ত্রটি আগামীদিনে বিশেষ গুরুত্বপূর্ণ ভূমিকা নিতে পারে। এই যন্ত্র থেকে দৈনিক ৩০ লিটার, ১০০ লিটার, ৫০০ লিটার অথবা ১,০০০ লিটার পর্যন্ত জল পাওয়া সম্ভব। যন্ত্রটিকে এক জায়গায় রাখা যাবে এবং প্রয়োজনে অন্য জায়গায় সরিয়ে নিয়ে যাওয়াও সম্ভব। স্বাস্থ্যকেন্দ্র, স্কুল, কলেজ, অফিস, রেল স্টেশন, বাস স্ট্যান্ড, বিমানবন্দর, সমুদ্র বন্দর, সামরিক ছাউনি ও আবাসন এবং প্রত্যন্ত এলাকায় এই যন্ত্র ব্যবহার করে জল সরবরাহ করা যাবে।


    CG/PB/DM

    
    
    (Release ID: 1565868) Visitor Counter : 60
    
    
      Read this release in: English