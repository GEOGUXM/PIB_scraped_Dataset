      সংস্কৃতিমন্ত্রক

      পশ্চিমবঙ্গ থেকে দু’জন ২০১৭’র সঙ্গীত নাটক অ্যাকাডেমি পুরস্কার পাচ্ছেন পুরস্কার প্রদান অনুষ্ঠান আগামীকাল
      Posted On: 05 FEB 2019 12:48PM by PIB Kolkata


    নয়াদিল্লি , ০৫ ফেব্রুয়ারি, ২০১ ৯


    রাষ্ট্রপতি শ্রী রাম নাথ কোবিন্দ আগামীকাল রাষ্ট্রপতি ভবনে এক বিশেষ অনুষ্ঠানে ২০১৭’র সম্মানজনক সঙ্গীত নাটক অ্যাকাডেমি পুরস্কার প্রদান করবেন। সঙ্গীত, নৃত্য, রঙ্গমঞ্চ বা থিয়েটার, লোকসঙ্গীত বা আদিবাসী সঙ্গীত অথবা পরম্পরাগত সঙ্গীত, নৃত্য বা থিয়েটার সহ পুতুল নাচ এবং উক্ত ক্ষেত্রগুলিতে সার্বিক অবদানের স্বীকৃতি-স্বরূপ এই পুরস্কার দেওয়া হয়ে থাকে। মোট ৪২ জন ২০১৭’র সঙ্গীত নাটক অ্যাকাডেমি পুরস্কারের জন্য মনোনীত হয়েছেন। সঙ্গীত নাটক অ্যাকাডেমির সাধারণ পরিষদের বৈঠকে ৪২ জন শিল্পীকে এই পুরস্কার প্রদানের সিদ্ধান্ত নেওয়া হয়। এর মধ্যে একটি যৌথ পুরস্কারও রয়েছে।


    পশ্চিমবঙ্গ থেকে লোকসঙ্গীত (বাউল) ক্ষেত্রে অসামান্য অবদানের স্বীকৃতি-স্বরূপ পার্ব্বতী বাউল সঙ্গীত নাটক অ্যাকাডেমি পুরস্কার পাচ্ছেন। এছাড়াও, পুতুল নাচের ক্ষেত্রে বিশেষ পারদর্শিতার জন্য সুদীপ গুপ্ত এই পুরস্কারের জন্য নির্বাচিত হয়েছেন।


    সঙ্গীতের ক্ষেত্রে বিশেষ অবদানের জন্য এবার ১১ জন বিশিষ্ট শিল্পী এই পুরস্কার প্রাপকের তালিকায় রয়েছে। নৃত্যের জন্য সঙ্গীত নাটক অ্যাকাডেমি পুরস্কার ৯ জন শিল্পী। এছাড়াও, রঙ্গ মঞ্চ বা থিয়েটারের ক্ষেত্রে বিশেষ অবদানের স্বীকৃতি-স্বরূপ ৯ জনকে এই পুরস্কার প্রদানের সিদ্ধান্ত নেওয়া হয়। লোকসঙ্গীত বা আদিবাসী সঙ্গীত অথবা পরম্পরাগত সঙ্গীত, নৃত্য বা থিয়েটার সহ পুতুল নাচ বিভাগে পুরস্কার-প্রাপকের সংখ্যা ১০।


    উল্লেখ করা যেতে পারে, ১৯৫২ সাল থেকে সঙ্গীত নাটক অ্যাকাডেমি পুরস্কার প্রদান করা হচ্ছে। সঙ্গীত নাটক ক্ষেত্রে অসামান্য অবদান ও উৎকর্ষতার স্বীকৃতি-স্বরূপ এই পুরস্কার দেওয়া হয়ে থাকে। পুরস্কার-স্বরূপ নগদ ১ লক্ষ টাকা, তাম্রপত্র ও উত্তরীয় দেওয়া হয়।


    CG/BD/SB……05_February_2019...…(256).....(Release ID : 1562667 )


    

    
    (Release ID: 1562783) Visitor Counter : 229