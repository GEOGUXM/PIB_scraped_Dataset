      স্বাস্থ্যওপরিবারকল্যাণমন্ত্রক

      প্রধানমন্ত্রী জন আরোগ্য যোজনার আওতায় নগদ বিহীন স্বাস্থ্য পরিষেবা
      Posted On: 12 FEB 2019 6:05PM by PIB Kolkata


    নয়াদিল্লি , ১ ২ ফেব্রুয়ারি, ২০১ ৯


    আয়ুষ্মান ভারত – প্রধানমন্ত্রী জন আরোগ্য যোজনা গত ২৩ সেপ্টেম্বর শুরু হয়। কেন্দ্রীয় সহায়তাপুষ্ট এই প্রকল্পটির তহবিল সংস্থান সরকার করে থাকে। তবে, অর্থ মন্ত্রকের নীতি-নির্দেশিকা অনুযায়ী কেন্দ্র ও রাজ্য সরকারগুলি তহবিল যোগান দিয়ে থাকে। এই প্রকল্পের আওতায় প্রত্যেক পরিবার চিকিৎসা পরিষেবার ক্ষেত্রে ৫ লক্ষ টাকা পর্যন্ত আর্থিক সুবিধা পেয়ে থাকেন। দরিদ্র ও দুঃস্থ প্রায় ১০ কোটি ৭৪ লক্ষ পরিবার এই সুবিধা পাচ্ছেন।


    রাজ্যসভায় আজ প্রশ্নোত্তর পর্বে এক লিখিত জবাবে এই তথ্য দেন স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে। তিনি আরও জানান, আর্থ-সামাজিক জাতি গণনার ভিত্তিতে যোগ্য পরিবারগুলিকে এই প্রকল্পের সুযোগ-সুবিধা প্রদানের জন্য চিহ্নিত করা হয়েছে। প্রকল্পের পন্থা-পদ্ধতি রূপায়ণের ক্ষেত্রে রাজ্যগুলির ওপর কোনও শর্ত আরোপ করা হয়নি। এই প্রকল্প তারা সরাসরি বা বিমা সংস্থার মাধ্যমে রূপায়িত করতে পারেন। প্রকল্পের সুযোগ-সুবিধা প্রদানে পারিবারিক সদস্য সংখ্যায় কোনও সীমা নেই। তবে, শিশুকন্যা ও প্রবীণ নাগরিকদেরকে এই প্রকল্পে সামিল করায় বিশেষ গুরুত্ব দেওয়া হয়। তিনি আরও জানান, জাতীয় স্তরে এই প্রকল্প রূপায়ণের জন্য জাতীয় স্বাস্থ্য কর্তৃপক্ষ গঠন করা হচ্ছে। প্রকল্পটি রূপায়ণের জন্য ৩৩টি রাজ্য ও কেন্দ্রশাসিত অঞ্চলের সঙ্গে কর্তৃপক্ষের সমঝোতাপত্র স্বাক্ষরিত হয়েছে। সুবিধাভোগীরা প্রকল্পের মাধ্যমে প্রায় ১ হাজার ৩৯৩টি ক্ষেত্রে চিকিৎসার সুযোগ-সুবিধা পাচ্ছেন বলেও শ্রী চৌবে জানান।


    CG/BD/SB……12_February_2019...…(318).....(Release ID : 156 4018 )


    

    
    (Release ID: 1564101) Visitor Counter : 26