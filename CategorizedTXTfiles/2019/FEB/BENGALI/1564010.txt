      প্রধানমন্ত্রীরদপ্তর

      প্রধানমন্ত্রীর কর্ণাটকের হুবলি সফর ১.৫ এমএমটি-র ম্যাঙ্গালোরের এবং ২.৫ এমএমটি পাদুরের পেট্রোলিয়াম মজুতভাণ্ডার জাতির উদ্দেশে উৎসর্গ, ধারওয়াড়ে আইআইটি ও আইআইআইটি-র ভিত্তিপ্রস্তর স্থাপন, প্রধানমন্ত্রী আবাস যোজনার (শহরাঞ্চল) ২,৩৫০ জন সুবিধাভোগীর ই-গৃহপ্রবেশ প্রত্যক্ষ এবং একাধিক উন্নয়নমূলক প্রকল্পের শিলান্যাস করলেন প্রধানমন্ত্রী
      Posted On: 10 FEB 2019 3:40PM by PIB Kolkata


    নয়াদিল্লি, ১০ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদী আজ (১০ই ফেব্রুয়ারি) তাঁর অন্ধ্রপ্রদেশ, তামিলনাড়ু ও কর্ণাটকের একদিনের সফরের শেষ গন্তব্য কর্ণাটকের হুবলিতে পৌঁছলেন। হুবলির গাব্বুরে তিনি একাধিক উন্নয়নমূলক প্রকল্পের শিলান্যাস করেন।


    প্রধানমন্ত্রী ফলক উন্মোচনের মাধ্যমে ধারওয়াড়ে ইন্ডিয়ান ইনস্টিটিউট অফ টেকনলজি (আইআইটি) এবং ইন্ডিয়ান ইনস্টিটিউট অফ ইনফরমেশন টেকনলজির (আইআইআইটি) শিলান্যাস করেন।


    এই উপলক্ষে ধারওয়াড়ের সিটি গ্যাস বন্টন প্রকল্পটিকে জাতির উদ্দেশে উৎসর্গ করেন প্রধানমন্ত্রী। নাগরিকদের কাছে স্বচ্ছ পরিচ্ছন্ন জ্বালানি আরও বেশি পরিমাণে পৌঁছে দিতে সারা দেশে সিটি গ্যাস বন্টন নেটওয়ার্কের সম্প্রসারণের ওপর সরকার গুরুত্ব আরোপ করেছে।


    শক্তি নিরাপত্তা নিশ্চিত করতে আইএসপিআরএল-এর ম্যাঙ্গালোরে ১.৫ এমএমটি এবং পাদুরে ২.৫ এমএমটি ক্ষমতাসম্পন্ন পেট্রোলের মজুতভাণ্ডার জাতির উদ্দেশে উৎসর্গ করেন প্রধানমন্ত্রী।


    প্রধানমন্ত্রী মোদী চিকজাজুর-মায়াকোন্ডা সেকশনের ১৮ কিলোমিটার দীর্ঘ রেল লাইন ডবল করার প্রকল্পটিকেও জাতির উদ্দেশে উৎসর্গ করেন। এই সেকশনটি দক্ষিণ-পশ্চিম রেলের বেঙ্গালুরু-হুব্বালি রুটের ওপর অবস্থিত ১৯০ কিলোমিটার লম্বা হুবলি-চিকজাজুর রেল লাইন ডবল করার প্রকল্পের একটি অংশ। এই রেললাইনটি ডবল করলে বেঙ্গালুরু থেকে হুব্বালি, বেলাগাভি, গোয়া, পুণে ও মুম্বাই-এর মধ্যে সংযোগ স্থাপনকারী এই গুরুত্বপূর্ণ রুটের ক্ষমতা বৃদ্ধি করবে। এর ফলে, এই রুটে ট্রেন চলাচল গতি পাবে।


    সকলের জন্য গৃহ নির্মাণ সংক্রান্ত প্রধানমন্ত্রীর প্রতিশ্রুতি অনুযায়ী তিনি ধারওয়াড়ে প্রধানমন্ত্রী আবাস যোজনা (শহরাঞ্চল) প্রকল্পের আওতায় নির্মিত ২,৩৫০টি আবাসনের ই-গৃহ প্রবেশ অনুষ্ঠান প্রত্যক্ষ করেন।


    CG/SC/DM/…12th Feb, 2019


    

    
    (Release ID: 1564010) Visitor Counter : 4