      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভা গ্রিড সংযুক্ত বারো হাজার মেগাওয়াট ক্ষমতাসম্পন্ন সৌরবিদ্যুৎ প্রকল্প স্থাপনের প্রস্তাব অনুমোদন করেছে
      Posted On: 06 FEB 2019 1:11PM by PIB Kolkata


    নয়াদিল্লি, ৬ ফেব্রুয়ারি, ২০১৯


    কেন্দ্রীয় মন্ত্রিসভার অর্থনৈতিক বিষয় সংক্রান্ত কমিটি প্রধানমন্ত্রী নরেন্দ্র মোদীর পৌরহিত্যে এক বৈঠকে নতুন এবং পুনর্নবীকরণযোগ্য শক্তি মন্ত্রকে ১২,০০০ মেগাওয়াট ক্ষমতার গ্রিড সংক্রান্ত সৌরবিদ্যুৎ প্রকল্প স্থাপনের প্রস্তাব অনুমোদন করেছে। সরকার, রাজ্য ও কেন্দ্রীয় পর্যায়ের সরকারি সংস্থা তাদের নিজেদের ব্যবহারের জন্য ৮,৫৮০ কোটি টাকার আর্থিক সহায়তায় এই প্রকল্পগুলি গড়ে তুলবে। ২০১৯-২০ থেকে ২০২২-২৩ – এই চার বছরের মধ্যে ১২,০০০ মেগাওয়াটের সৌরবিদ্যুতের গ্রিড সংযুক্ত এই প্রকল্পগুলি গড়ে তোলা হবে। এতে দেশে উৎপাদিত আলোক সংবেদী কোষ এবং মডিউল ব্যবহার বাধ্যতামূলক করে তোলা হয়েছে। এই প্রকল্পগুলিতে মোট ৪৮,০০০ কোটি টাকার লগ্নির সম্ভাবনা তৈরি হবে এবং ৬০,০০০ মানুষের জন্য কর্মসংস্থানের ব্যবস্থা হবে। এছাড়া, পরবর্তী ২৫ বছরের জন্য প্রায় ১৮,০০০ মানুষ এতে কাজ করবেন। অন্যদিকে, প্রকল্পের প্রয়োজনীয় যন্ত্রপাতি উৎপাদন ও অন্যান্য কাজে ১ লক্ষ ২০ হাজার মানুষের অতিরিক্ত কর্মসংস্থান হবে বলে মনে করা হচ্ছে।


    CG/PB/DM/….7th Feb,2019

    
    
    (Release ID: 1563145) Visitor Counter : 2