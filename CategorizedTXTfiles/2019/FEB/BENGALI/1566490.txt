      প্রধানমন্ত্রীরদপ্তর

      প্রধানমন্ত্রী জাতীয় যুব সংসদ উৎসব ২০১৯ পুরস্কার প্রদান করলেন
      Posted On: 27 FEB 2019 3:53PM by PIB Kolkata


    নয়াদিল্লি, ২৭ ফেব্রুয়ারি , ২০১৯


    প্রধানমন্ত্রী শ্রী নরেন্দ্র মোদী আজ নতুন দিল্লীর বিজ্ঞান ভবনে আয়োজিত জাতীয় যুব সংসদ উৎসব ২০১৯-এর সমাপ্তি অনুষ্ঠানে যোগ দেন। এই উপলক্ষ্যে তিনি বিজয়ীদের হাতে শংসাপত্র তুলে দেন। অনুষ্ঠানে প্রধানমন্ত্রী খেলো ইন্ডিয়া অ্যাপটিরও সূচনা করেন।


    জাতীয় যুব সংসদ উৎসব ২০১৯-এর অংশগ্রহণকারী ও বিজয়ীদের অভিনন্দন জানিয়ে প্রধানমন্ত্রী তাদের নিষ্ঠা ও প্রবল ইচ্ছাশক্তির প্রশংসা করেন। যুব সমাজকে তিনি নতুন ভারতের ভাবমূর্তির সঙ্গে যুক্ত হওয়ার পরামর্শ দেন। এ প্রসঙ্গে শ্রী মোদী জাতি ও সমাজের সার্বিক উন্নয়নের স্বার্থে বৃহত্তর ভূমিকা গ্রহণের জন্য যুব সম্প্রদায়কে প্রস্তুত থাকতে বলেন।


    সমাজের সার্বিক কল্যাণে প্রধানমন্ত্রী দেশের যুব সম্প্রদায়কে যোগাযোগের ক্ষমতা আরও বাড়িয়ে তোলার পরামর্শ দেন। যুব সমাজকে তিনি প্রাসঙ্গিক বিভিন্ন বিষয় নিয়ে আলোচনা ও তর্ক-বিতর্কের পরামর্শ দেন। যুব সমাজের নতুন ধ্যানধারণা এবং সতেজতা তাদের আরও ভালভাবে নতুন নতুন চ্যালেঞ্জ মোকাবিলা করতে সাহায্য করবে বলে শ্রী মোদী অভিমত প্রকাশ করেন।


    জাতীয় যুব সংসদ উৎসব যুব সম্প্রদায়ের মানসিকতাকে সঠিক দিশা এবং রূপদান করবে, সেইসঙ্গে উপযুক্ত আলাপ-আলোচনার মঞ্চ তৈরী করবে বলেও প্রধানমন্ত্রী আশা প্রকাশ করেন। তিনি বলেন, এ ধরণের উৎসব যাঁরা ভবিষ্যতে সাংসদ হয়ে উঠতে চান তাদেরও সাহায্য করবে।


    এর আগে পুরস্কারজয়ীরা তাঁদের চিন্তা-ভাবনা প্রধানমন্ত্রীর সাথে ভাগ করে নোওয়ার সুযোগ পান। প্রধানমন্ত্রীও তাঁদের সঙ্গে মত-বিনিময় করেন।


    ন্যাশনাল সার্ভিস স্কিম এবং নেহরু যুব সংগঠন য়ৌথভাবে জাতীয় যুব সংসদ উৎসব ২০১৯-এর আয়োজন করেন। এবারের উৎসবের মূল ভাবনা- নতুন ভারতের কন্ঠ হয়ে উঠুন এবং সমাধানসূত্র খুঁজে বের করুন এবং নীতিগত ক্ষেত্রে ভূমিকা নিন।


    CG/BD/NS

    
    
    (Release ID: 1566490) Visitor Counter : 36
    
    
      Read this release in: English