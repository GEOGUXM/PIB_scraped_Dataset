      প্রধানমন্ত্রীরদপ্তর

      প্রধানমন্ত্রী আগামীকাল হরিয়ানার কুরুক্ষেত্র সফর করবেন একাধিক উন্নয়নমূলক প্রকল্পের সূচনা করবেন শ্রী মোদী ঝাঁঝরের ভাদসায় জাতীয় ক্ন্যান্সার প্রতিষ্ঠান জাতির উদ্দেশ উৎসর্গ করবেন পঞ্চকুলায় জাতীয় আর্য়ুবেদ প্রতিষ্ঠানের শিলান্যাস করবেন তিনি
      Posted On: 11 FEB 2019 4:42PM by PIB Kolkata


    নয়াদিল্লি, ১১ ফেব্রুয়ারি , ২০১৯


    প্রধানমন্ত্রী শ্রী নরেন্দ্র মোদী আগামীকাল হরিয়ানার কুরুক্ষেত্র সফর করবেন। স্বচ্ছ শক্তি- ২০১৯ শীর্ষক এক অনুষ্ঠানেও তিনি যোগ দেবেন। হরিয়ানার জন্য একাধিক উন্নয়নমূলক প্রকল্পের উদ্বোধন ও শিলান্যাসেরও কর্মসূচি রয়েছে তাঁর।


    স্বচ্ছ শক্তি ২০১৯


    প্রধানমন্ত্রী শ্রী মোদী স্বচ্ছ শক্তি ২০১৯ শীর্ষক এক অনুষ্ঠানে যোগ দেবেন এবং এই উপলক্ষ্যে প্রাপকদের পুরস্কার প্রদান করবেন। এরপর প্রধানমন্ত্রী কুরুক্ষেত্রে আয়োজিত স্বচ্ছ সুন্দর শৌচালয় প্রদর্শনী ঘুরে দেখবেন এবং এক জনসভায় ভাষণ দেবেন।


    জাতীয় স্তরের স্বচ্ছ শক্তি ২০১৯- সারা দেশের মহিলা গ্রাম পঞ্চায়েত সদস্য ও প্রধানদের এক অভিনব অনুষ্ঠান। এ বছরের অনুষ্ঠানে ১৫ হাজারের বেশি মহিলা যোগ দেবেন বলে আশা করা হচ্ছে। মহিলাদের প্রকৃত ক্ষমতায়নই এ ধরনের অনুষ্ঠান আয়োজনের অন্যতম উদ্দেশ্য।


    প্রধানমন্ত্রী শ্রী মোদী আন্তর্জাতিক মহিলা দিবস উদযাপন উপলক্ষ্যে গুজরাটের গান্ধীনগরে ২০১৭তে প্রথমবার স্বচ্ছ শক্তি অনুষ্ঠানের সূচনা করেছিলেন। উত্তরপ্রদেশের লক্ষ্ণৌতে ২০১৮য় দ্বিতীয় অনুষ্ঠানের আয়োজন করা হয়। কুরুক্ষেত্রে এবার আয়োজিত এটি তৃতীয় অনুষ্ঠান।


    উন্নয়নমূলক প্রকল্প


    ঝাঁঝরের ভাদসায় জাতীয় ক্যান্সার প্রতিষ্ঠান জাতির উদ্দেশে উৎসর্গীকরণ


    ঝাঁঝরে বর্তমান এইমস ক্যাম্পাসে জাতীয় স্তরের অত্যাধুনিক পরিষেবা সম্বলিত এই ক্যান্সার প্রতিষ্ঠানটি গড়ে তোলা হচ্ছে। ৭০০ শয্যা বিশিষ্ট এই চিকিৎসা প্রতিষ্ঠানে বিভিন্ন ধরনের ক্যান্সার চিকিৎসার সুযোগ-সুবিধা থাকছে। চিকিৎসকদের হস্টেলের পাশাপাশি রোগীর আত্মীয়-স্বজনদের জন্য থাকার ব্যবস্হা গড়ে তোলা হবে। জাতীয় স্তরের এই প্রতিষ্ঠানটিতে ক্যান্সার সম্পর্কিত বিভিন্ন গবেষনামূলক কাজ পরিচালিত হবে। দেশের আঞ্চলিক ক্যান্সার প্রতিষ্ঠানগুলির সঙ্গে এই প্রতিষ্ঠানের যোগসূত্র গড়ে তোলা হবে। ঝাঁঝরের এই ক্যান্সার প্রতিষ্ঠানটি দেশের অগ্রণী ক্যান্সার চিকিসাৎকেন্দ্র হয়ে ওঠার দরুন এখানে সংশ্লিষ্ট ক্ষেত্রে গবেষনা ও উন্নয়নমূলক কাজে বিশেষ গুরুত্ব দেওয়া হবে। মলিক্যুলার বায়োলজি, জিওনমিক্স, প্রোটেটিয়োমিক্স, ক্যান্সার এপিডেমিওলজি, রেডিয়েশন বায়োলজি এবং ক্যান্সার ভ্যাকসিনের মতো প্রায়োগিক গবেষনার যাবতীয় কাজ এখানে পরিচালিত হবে।


    ফরিদাবাদে ইএসআইসি মেডিক্যাল কলেজ ও হাসপাতালের উদ্বোধন


    ফরিদাবাদের এই হাসপাতালটি উত্তর ভারতে ইএসআইসি – র প্রথম চিকিৎসা প্রতিষ্ঠান। ৫১০ শয্যা বিশিষ্ট অত্যাধুনিক এই হাসপাতালটিতে যাবতীয় চিকিৎসার সুযোগ-সুবিধা রয়েছে। কর্মচারি রাজ্য বিমা নিগম (ইএসআইসি) তার গ্রাহকদের বিমার সুযোগ-সুবিধা প্রদান করে থাকে। শ্রমিক শ্রেণীর মানুষ ও তাদের নির্ভরশীল ব্যক্তিরা এই বীমার সযোগ-সুবিধা পেয়ে থাকেন।


    পঞ্চকুলায় জাতীয় আর্য়ুবেদ প্রতিষ্ঠানের শিলান্যাস


    পঞ্চকুলার শ্রী মাতা মনসা দেবী মন্দির চত্ত্বরে এই আর্য়ুবেদ প্রতিষ্ঠানটি গড়ে তোলা হচ্ছে। আর্য়ুবেদ চিকিৎসা তথা সংশ্লিষ্ট ক্ষেত্রে শিক্ষা ও গবেষনার কাজে এটি জাতীয় স্তরের প্রতিষ্ঠান হয়ে উঠবে। প্রতিষ্ঠানের নির্মাণকাজ শেষ হলে হরিয়ানা ও আশপাশের রাজ্যগুলির বহু সাধারণ মানুষ উপকৃত হবেন।


    কুরুক্ষেত্রে শ্রীকৃষ্ণ আয়ুষ বিশ্ববিদ্যালয়ের শিলান্যাস


    পরম্পরাগত ভারতীয় চিকিৎসা পদ্ধতির সঙ্গে যুক্ত এটি হরিয়ানার প্রথম বিশ্ববিদ্যালয় হয়ে উঠতে চলেছে। দেশের মধ্যে এটিই প্রথম এ ধরনের বিশ্ববিদ্যালয়।


    পানীপথে ‘ পানীপথের যুদ্ধের সঙ্গে সম্পর্কিত সংগ্রহালয়ের ’ শিল্যান্যাস


    ঐতিহাসিক পানীপথের যুদ্ধে অংশ নেওয়া বীর সেনানীদের সম্মান জানাতেই এই সংগ্রহালয় গড়ে তোলা হচ্ছে। দেশ গঠনে যে সব বীর সেনানী অমূল্য অবদান রেখেছেন, সেইসব হারিয়ে যাওয়া বীর ব্যক্তিত্বদের সম্মান জানাতে কেন্দ্রীয় সরকারের উদ্যোগের অঙ্গ হিসাবে এই সংগ্রহালয়টি গড়ে তোলার পরিকল্পনা নেওয়া হয়েছে।


    কার্নালে পন্ডিত দীনদয়াল উপাধ্যায় স্বাস্হ্য বিজ্ঞান বিশ্ববিদ্যালয়ের শিলান্যাস


    প্রধানমন্ত্রী শ্রী মোদী কার্নালে পন্ডিত দীনদয়াল উপাধ্যায় স্বাস্হ্য বিজ্ঞান বিশ্ববিদ্যালয়ের শিলান্যাস করবেন।


    হরিয়ানায় এ ধরনের বিশ্ববিদ্যালয় স্হাপনের ফলে স্বাস্হ্য, শিক্ষা ও সাংস্কৃতিক ক্ষেত্রের প্রসার ঘটবে বলে আশা করা হচ্ছে।


    CG/BD /NS/… 12 February , 201 9 …


    

    
    (Release ID: 1564035) Visitor Counter : 1