      প্রধানমন্ত্রীরদপ্তর

      পুলওয়ামায় জঙ্গি হামলার প্রেক্ষিতে প্রধানমন্ত্রীর বিবৃতি
      
      পুলওয়ামার জঙ্গি হামলার সঙ্গে যুক্ত ষড়যন্ত্রকারীদের উপযুক্ত শাস্তি দেওয়া হবে : প্রধানমন্ত্রী
      
      জঙ্গি হামলার ষড়যন্ত্রকারী এবং জঙ্গিদের সহায়তা ও মদতদাতাদেরকে এই ভুলের জন্য বড় মূল্য দিতে হবে বলে প্রধানমন্ত্রী সতর্ক করে দিলেন
      
      নিরাপত্তা বাহিনীগুলিকে উপযুক্ত ব্যবস্হা গ্রহণে অবাধ ক্ষমতা দেওয়া হয়েছে : প্রধানমন্ত্রী
      
      ভারতে অস্হিরতা তৈরি করা যাবে এই ভ্রম থেকে পাকিস্তানকে দুরে থাকার ব্যাপারে সতর্ক করলেন মোদী
      
      ভারতীয় সেনানীদের সাহসিকতা ও বীরত্বের প্রশংসা করলেন প্রধানমন্ত্রী

      Posted On: 15 FEB 2019 9:34PM by PIB Kolkata

    নয়াদিল্লি, ১৫ ফেব্রুয়ারি , ২০১৯


    প্রধানমন্ত্রী শ্রী নরেন্দ্র মোদী বলেছেন, পুলওয়ামার জঙ্গি হামলার সঙ্গে যুক্ত ষড়যন্ত্রকারীদের উপযুক্ত শাস্তি দেওয়া হবে। এই হামলার পিছনে যারা জঙ্গিদের মদত ও সহায়তা দিয়েছেন, তাদের সতর্ক করে প্রধানমন্ত্রী বলেন, এজন্য তাদের বড় মূল্য দিতে হবে। নিরাপত্তা বাহিনীগুলিকে জঙ্গি দমনের ক্ষেত্রে উপযুক্ত ব্যবস্হা গ্রহণে অবাধ ক্ষমতা দেওয়া হয়েছে জানিয়ে প্রধানমন্ত্রী ভারতে অস্হিরতা তৈরি করার ভ্রম থেকে পাকিস্তানকে দুরে থাকার ব্যাপারেও হুঁশিয়ারী দেন।


    শ্রী মোদী আজ নতুন দিল্লী রেল স্টেশন থেক নতুন দিল্লী ও বারাণসীর মধ্যে বন্দে ভারত এক্সপ্রেসের যাত্রা সূচনার পূর্বে এক জনসভায় ভাষণ দিচ্ছিলেন।


    এই উপলক্ষ্যে প্রধানমন্ত্রী আরও বলেন, ‘ পুলওয়ামার জঙ্গি হামলায় শহীদ সেনানীদের শ্রদ্ধা জানাই। বীর ও সাহসী এই সেনানীরা দেশের জন্য নিজেদের জীবন উৎসর্গ করেছেন। নিকট আত্মীয়-পরিজনকে হারানো পরিবারগুলিকে দুঃখের এই মুহূর্তে আমার আন্তরিক সমবেদনা।


    আমি জানি সর্বত্রই গভীর ক্ষোভ ও রাগের সঞ্চার হয়েছে। পুলওয়ামায় যা ঘটেছে তা দেখে আপনাদের রক্ত ফুটছে। এই পরিস্হিতিতে যোগ্য জবাব দেওয়ার প্রত্যাশা তৈরি হয়েছে, যা অত্যন্ত স্বাভাবিক।


    আমরা নিরাপত্তা বাহিনীগুলিকে পূর্ণ স্বাধীনতা দিয়েছি। আমাদের নিরাপত্তা বাহিনীগুলির সাহসিকতা ও বীরত্বে আমাদের পূর্ণ আস্হা রয়েছে। আমি আশাবাদী যে, দেশাত্ববোধের মানসিকতা সাধারণ মানুষকে আমাদের গোয়েন্দা সংস্হাগুলিকে সঠিক তথ্য প্রদানে প্রেরণা জোগাবে, যাতে আমরা সন্ত্রাসবাদকে নির্মূল করার লক্ষ্যে যাবতীয় প্রয়াসকে আরও সুসংবদ্ধ করতে পারি।


    জঙ্গি সংগঠন এবং তাদের মদতদাতা ও সমর্থনকারীদের আমি বলতে চাই যে, পুলওয়ামার ঘটনায় তারা বড় ভুল করেছে। এই ভুলের জন্য তাদের উপযুক্ত মাশুল দিতে হবে।


    আমি দেশবাসীক আশ্বস্ত করে বলতে চাই, যারা এই হামলার পিছনে রয়েছে এবং যারা ষড়যন্ত্র করেছে, তাদের উপযুক্ত শাস্তি দেওয়া হবে।


    এই পরিস্হিতিতে যারা আমাদের সমালোচনা করছেন আমি তাদের মানসিক অবস্হা বুঝি। সমালোচনা করার পূর্ণ অধিকার তাঁদের রয়েছে। অবশ্য, সকল বন্ধুর কাছে আমার অনুরোধ এই যে, অত্যন্ত সংবেদনশীল ও আবেগঘন এই পরিস্হিতিতে সমগ্র দেশ সন্ত্রাসের বিরুদ্ধে লড়াইয়ে পাশে রয়েছে। এরকম পরিস্হিতির কথা বিবেচনায় রেখে আমাদের রাজনীতির উর্ধে উঠে সমবেত কন্ঠে সওয়াল করা উচিত। সমগ্র বিশ্বের কাছে এই বার্তাটি পৌঁছে দেওয়া প্রয়োজন যে, সন্ত্রাসের বিরুদ্ধে লড়াইয়ে আমরা এক জাতি এবং আমাদের মতামতও এক। এই যুদ্ধে আমাদের জয়ী হতেই হবে।


    আমাদের এক প্রতিবেশী বিশ্ব সমুদায়ের কাছ থেকে ইতিমধ্যেই পৃথক হয়ে গেছে। জঙ্গি হামলা ঘটিয়ে ভারতের মনোবল ভেঙে দেওয়া যাবে, প্রতিবেশী দেশটি এমনই এক বিভ্রান্তিতে রয়েছে। আমি স্পষ্ট বলতে চাই যে, ভারতে অস্হিরতা তৈরির লক্ষে দিবা স্বপ্ন দেখা তাদের বন্ধ করতে হবে। আমাদের এই প্রতিবেশী দেশটি আর্থিক দিক থেকেও হতাশাজনক অবস্হায় রয়েছে।


    তাদের এটা অবশ্যই জানা উচিত, যেকোন ধরনের পূর্ব পরিকল্পিত জঙ্গি হানার প্রচেষ্টাই ব্যর্থ হতে বাধ্য।


    সময়ের সঙ্গে সঙ্গে এটা বার বার প্রমাণিত হয়েছে যে, যারাই সন্ত্রাসে মদত দেওয়ার পথ অনুসরণ করেছে, তারা নিজেরাই ধ্বংস হয়ে গেছে। আমরা যে পন্হা অবলম্বন করেছি তা অগ্রগতি ও উন্নয়নের।


    ১৩০ কোটি ভারতীয় যেকোন ধরনের জঙ্গি হামলার সমুচিত জবাব দেবে। বিশ্বের বহু বড় দেশ এই জঙ্গি হামলার কড়া নিন্দা করেছে, ভারতের পাশে দাঁড়িয়েছে এবং আমাদের প্রতি সমর্থন প্রকাশ করেছে। এই দেশগুলির প্রতি আমি কৃতজ্ঞ এবং সন্ত্রাসবাদের বিরুদ্ধে আন্তর্জাতিক পর্যায়ে লড়াই তাদের সকলকে হাতে হাত রেখে কাজ করার আবেদন জানাই। সন্ত্রাসবাদের ভীতি তখনই দুর করা যাবে যখন এর বিরুদ্ধে লড়াইয়ে দেশগুলি একত্রিত হবে।


    বন্ধুগন, পুলওয়ামা জঙ্গি হামলার পর আমরা অত্যন্ত শোকাহত এবং আমাদের মধ্যে গভীর ক্ষোভের সঞ্চার হয়েছে। এ সত্ত্বেও আমি আপনাদের বলতে চাই, সমগ্র জাতির এ ধরনের হামলা কড়া হাতে দমন করবে। ভারতকে ভয় দেখিয়ে বসে আনা যাবে না। আমাদের সাহসী সেনানীরা তাদের জীবন উৎসর্গ করেছেন। শহীদ সেনানীরা দুটি স্বপ্ন নিয়ে বাঁচেন এবং তা হল দেশের সুরক্ষা তথা জাতির সমৃদ্ধি। আমি আমাদের শহীদ সেনানীদের বিনম্র শ্রদ্ধা জানাই, তাদের আর্শিবাদ প্রার্থনা করি এবং আপনাদের আশ্বস্ত করতে চাই যে, দেশের স্বার্থে যারা জীবন উৎসর্গ করেছেন তাদের স্বপ্ন পূরণে আমরা কোনও রকম আপস করবো না। শহীদদের প্রতি আমাদের শ্রদ্ধার প্রতীক হিসাবে উন্নয়নের পথে আরো গতি সঞ্চার করতে আমাদের কঠোর পরিশ্রম অব্যাহত থাকবে।


    বন্দে মা তরম এক্সপ্রেস ট্রেনটি চালু করার পিছনে প্রত্যেক ইঞ্জিনিয়ার, কর্মী ও নকশা প্রণয়নের সঙ্গে যুক্ত সংশ্লিষ্ট সকলকে আমার অভিন্দন। চেন্নাই-এ তৈরি এই ট্রেনটি নতুন দিল্লী থেকে বারাণসীর মধ্যে আজ তার যাত্রা সূচনা করছে। এটাই “ এক ভারত, শ্রেষ্ঠ ভারত ” তথা বন্দে ভারতের মূল শক্তি ’ ।


    CG/BD/NS

    
    
    (Release ID: 1564836) Visitor Counter : 237
    
    
      Read this release in: English