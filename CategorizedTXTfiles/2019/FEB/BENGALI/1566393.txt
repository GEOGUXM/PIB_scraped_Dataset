      বিদেশমন্ত্রক

      ক্যানিং টাউন ফেরিঘাটে ডাকঘর পাসপোর্ট সেবাকেন্দ্র শুরু হচ্ছে
      Posted On: 26 FEB 2019 6:08PM by PIB Kolkata


    কলকাতা, ২৬ ফেব্রুয়ারি , ২০১৯


    দক্ষিণ ২৪ পরগনার ক্যানিং টাউন ফেরিঘাটের উপ-ডাকঘরে আগামী ৫ই মার্চ পাসপোর্ট সেবাকেন্দ্র চালু হচ্ছে।


    পাসপোর্টের জন্য অনলাইনে আবেদনকারীদের আবেদন সংক্রান্ত রেফারেন্স নম্বর সহ প্রয়োজনীয় বিভিন্ন নথিপত্রের (সচিত্র পরিচয়পত্র, ঠিকানার প্রমাণপত্র, জন্ম শংসাপত্র) প্রকৃত ও প্রত্যয়িত নকল কপি নিয়ে আসার অনুরোধ জানানো হচ্ছে।


    আঞ্চলিক পার্সপোর্ট কার্যালয়ের ওয়েবসাইট ( www.passportindia.gov.in ) থেকে নথিপত্র সংক্রান্ত বিশদ বিবরণ পাওয়া যাবে।


    আগামী ৫ তারিখ থেকে ৪০জন আবেদনকারীর সঙ্গে পাসপোর্ট সংক্রান্ত বিষয়ে সাক্ষাৎ করা হবে। আগামী ৩ তারিখ পাসপোর্ট কার্যালয়ের ওয়েবসাইটে বেলা ৩.৩০ মিনিট থেকে সাক্ষাৎকারীদের নাম প্রকাশ করা হবে। আবেদনকারীরা পাসপোর্ট মাসুল অনলাইনে জমা করবেন। অনলাইনে আবেদনের ভিত্তিতে যারা সাক্ষাতের সময় পেয়েছেন, কেবল তাঁদের সঙ্গেই দেখা করা হবে। অন্য কোনভাবে সাক্ষাতের জন্য সুযোগ দেওয়া হবে না।


    CG/BD/NS

    
    
    (Release ID: 1566393) Visitor Counter : 17