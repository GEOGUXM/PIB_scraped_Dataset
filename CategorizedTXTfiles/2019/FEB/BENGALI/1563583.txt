      প্রধানমন্ত্রীরদপ্তর

      প্রধানমন্ত্রী পশ্চিমবঙ্গের জলপাইগুড়ি সফর করেছেন জাতীয় সড়কের ফালাকাটা থেকে সলসলাবাড়ির মধ্যে চার লেন করার কাজের ভিত্তিপ্রস্তর স্থাপন করেছেন জলপাইগুড়িতে কলকাতা হাইকোর্টের সার্কিট বেঞ্চের উদ্বোধন করেছেন
      Posted On: 08 FEB 2019 6:02PM by PIB Kolkata


    নয়াদিল্লি , ০৮ ফেব্রুয়ারি, ২০১ ৯


    প্রধানমন্ত্রী শ্রী নরেন্দ্র মোদী আজ পশ্চিমবঙ্গের জলপাইগুড়ি সফর করেছেন। তিনি ৩১ ডি জাতীয় সড়কের ফালাকাটা থেকে সলসলাবাড়ির মধ্যে চার লেন করার কাজের ভিত্তিপ্রস্তর স্থাপন করেন এবং জলপাইগুড়ি সফরে কলকাতা হাইকোর্টের সার্কিট বেঞ্চেরও উদ্বোধন করেন।


    জাতীয় সড়ক উন্নয়ন প্রকল্পের দ্বিতীয় পর্যায়ে ৪১.৭ কিলোমিটার দীর্ঘ ফালাকাটা থেকে সলসলাবাড়ির এই অংশটিকে পূর্ব – পশ্চিম করিডরের অংশ হিসাবে উন্নয়নের সিদ্ধান্ত নেওয়া হয়। এই জাতীয় সড়কটি উত্তর – পূর্বাঞ্চলের সংযোগকারী এক গুরুত্বপূর্ণ সড়ক হিসাবে বিবেচিত হয়। এই প্রকল্পটি আড়াই বছরের মধ্যে সম্পূর্ণ হবে। ‘বিল্ড - অপারেট – ট্রান্সফার’ বা নির্মাণ, কার্যকর এবং হস্তান্তরের ভিত্তিতে এই কাজটি সম্পন্ন হবে। এরফলে, সলসলাবাড়ি ও আলিপুর দুয়ার থেকে শিলিগুড়ির মধ্যে দূরত্ব প্রায় ৫০ কিলোমিটার কমে যাবে।


    এদিকে জলপাইগুড়িতে কলকাতা হাইকোর্টের সার্কিট বেঞ্চ, দার্জিলিং, কালিম্পং, জলপাইগুড়ি ও কুচবিহার, উত্তরবঙ্গের এই চারটি জেলার মানুষের জন্য দ্রুত বিচারের ব্যবস্থা করবে। এই চারটি জেলার অধিবাসীদের এখন থেকে ৬০০ কিলোমিটার দূরে কলকাতা হাইকোর্টে যাতায়াতের পরিবর্তে ১০০ কিলোমিটারেরও কম দূরত্বে বিচারের জন্য যাতায়াত করতে হবে।


    CG/PB/SB……08_February_2019...…(226).....(Release ID : 156 3551 )


    

    
    (Release ID: 1563583) Visitor Counter : 41