      বিদেশমন্ত্রক

      সামসি, কাকদ্বীপ, জিয়াগঞ্জ ও ঘাটালে ডাকঘর পাসপোর্ট সেবাকেন্দ্র চালু হতে চলেছে
      Posted On: 21 FEB 2019 12:11PM by PIB Kolkata


    কলকাতা, ২০ ফেব্রুয়ারি , ২০১৯


    সামসি ও কাকদ্বীপে যথাক্রমে আগামী ২৭ ফেব্রুয়ারি ও পয়লা মার্চ ডাকঘর পাসপোর্ট সেবাকেন্দ্র চালু হবে। এছাড়া আগামী ২৭ তারিখ থেকে ঘাটাল ও জিয়াগঞ্জে ডাকঘর পাসপোর্ট সেবাকেন্দ্রগুলিতে কাজ শুরু হবে। সামসির স্টেশনরোডে দেশবন্ধু পাড়ার ডাকঘর, ঘাটালে কোন্নগরের মুখ্য ডাকঘর, জিয়াগঞ্জে হাতিবাগানে উপ-ডাকঘর এবং কাকদ্বীপে এরিয়া হেড কোয়ার্টারের উপ-ডাকঘরে নির্ধারিত তারিখ থেকে প্রতিদিন ৪০জন করে আবেদনকারিকে পাসপোর্টের জন্য সাক্ষাৎকারে ডাকা হবে। আবেদনকারিদেরকে অনলাইন অ্যাপ্লিকেশন রেফারেন্স নাম্বার সহ পরিচয়পত্র, ঠিকানা ও জন্ম তারিখের প্রমাণপত্র আসল ও স্বপ্রত্যয়িত কপি সাক্ষাৎকারের সময় নিয়ে যেতে হবে। প্রয়োজনীয় নথিপত্রের বিস্তারিত তথ্য www.passportindia.gov.in ওয়েবসাইটে পাওয়া যাবে। সাক্ষাৎকারের তালিকা এই ওয়েবসাইটটিতেই প্রকাশ করা হবে। সামসি, ঘাটাল ও জিয়াগঞ্জের ডাকঘর পাসপোর্ট সেবাকেন্দ্রে সাক্ষাৎকারের সময়সূচি ২৫ তারিখ বেলা সাড়ে ৩টে থেকে দেওয়া হবে। কাকদ্বীপের সাক্ষাৎকারের সময়সূচি ২৭ তারিখে বেলা সাড়ে ৩টি থেকে প্রকাশ করা হবে। আঞ্চলিক পাসপোর্ট দপ্তরের পক্ষ থেকে এখবর জানানো হয়েছে। কেবল অনলাইনে আবেদনকারীদেরকেই উপরোক্ত দিনগুলিতে সাক্ষাৎকারের জন্য ডাকা হবে।


    CG/SC/NS

    
    
    (Release ID: 1565738) Visitor Counter : 30
    
    
      Read this release in: English