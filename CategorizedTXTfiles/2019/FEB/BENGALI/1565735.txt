      পেট্রোলিয়ামওপ্রাকৃতিকগ্যাসমন্ত্রক

      কলকাতায় ইন্ডিয়ান অয়েলের পূর্বাঞ্চলীয় কার্যালয়ে আয়োজিত অখিল ভারতীয় কবি সম্মেলন “কভি কবি”
      Posted On: 20 FEB 2019 7:24PM by PIB Kolkata


    কলকাতা, ২০ ফেব্রুয়ারি, ২০১৯


    কলকাতায় ইন্ডিয়ান অয়েলের পূর্বাঞ্চলীয় কার্যালয়ে ১৮ই ফেব্রুয়ারি, ২০১৯ তারিখে অখিল ভারতীয় কবি সম্মেলন “কভি কবি”র আয়োজন করা হয়। এই কবি সম্মেলনের উদ্বোধন করেন রাজ্যপাল শ্রী কেশরীনাথ ত্রিপাঠি। অনুষ্ঠানের সূচনায় উপস্থিত সকলে পুলওয়ামার শহীদদের উদ্দেশে এক মিনিট নীরবতা পালন করে তাঁদের শ্রদ্ধাঞ্জলি জানান।


    মঙ্গলদ্বীপ প্রজ্জ্বলন এবং গায়ত্রী মন্ত্র উচ্চারণের মাধ্যমে অনুষ্ঠানের সূচনা করা হয়। রাজ্যপাল এবং বিশিষ্ট আমন্ত্রিত কবিদের স্বাগত জানানোর পর ইন্ডিয়ান অয়েলের কার্যকরী নির্দেশক (আঞ্চলিক) শ্রী অমিত কুমার বসু তাঁর স্বাগত ভাষণে বলেন, রাষ্ট্রপিতা মহাত্মা গান্ধীর সার্ধশত জন্মবার্ষিকী উপলক্ষে কেন্দ্রীয় সরকার বর্ষব্যাপী বিভিন্ন অনুষ্ঠান আয়োজনের সিদ্ধান্ত নিয়েছে।


    এবারের অনুষ্ঠানর মূল ভাবনা ছিল বীর সৈনিক, দেশভক্তি এবং নারীশক্তি বিষয়ক। প্রথম কবিতা পড়েন ডঃ বুদ্ধিনাথ মিশ্র। তিনি বীর সৈনিকদের নিয়ে লেখা কবিতা পাঠ করেন। তারপর, ডঃ নরেশ কাত্যায়ন কবিতা পাঠ করেন।


    শ্রীমতী রশ্মি শাক্য তাঁর কবিতায় সমাজে ‘বেটি বাঁচাও, বেটি পড়াও’ কর্মসুচির গুরুত্ব তুলে ধরেন। ডঃ শ্লেষ গৌতম এবং শ্রী সুনীল কুমার তং তাঁদের ব্যঙ্গ কবিতার মাধ্যমে সমাজের কুসংস্কারের প্রতি করাঘাত করেন।


    CG/SB/DM

    
    
    (Release ID: 1565735) Visitor Counter : 155