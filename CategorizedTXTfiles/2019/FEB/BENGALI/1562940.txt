      স্বরাষ্ট্র মন্ত্রক

      কেন্দ্রীয় সশস্ত্র পুলিশ বাহিনীতে ৭৬,৫০০ শূন্যপদে নিয়োগের জন্য বিশাল অভিযান
      Posted On: 06 FEB 2019 8:38PM by PIB Kolkata


    নয়াদিল্লি , ০৬ ফেব্রুয়ারি, ২০১ ৯


    স্বরাষ্ট্র মন্ত্রক দেশের কেন্দ্রীয় সশস্ত্র পুলিশ বাহিনীতে ৭৬,৫৭৮টি শূন্যপদে কর্মী নিয়োগের জন্য এক বিশাল অভিযানের সূচনা করেছে। এই শূন্যপদগুলির মধ্যে ৫৪,৯৫৩টি শূন্যপদ জেনারেল ডিউটি কন্সটেবলের। এই পদগুলির জন্য স্টাফ সিলেকশন কমিশনের মাধ্যমে সরাসরি নিয়োগ করা হবে। এর জন্য কমিশন ১১ই ফেব্রুয়ারি থেকে ১১ই মার্চ পর্যন্ত এক মাসের জন্য একটি কম্প্যুটার-ভিত্তিক লিখিত পরীক্ষা গ্রহণ করবে।


    বিএসএফ, এসএসবি, আইটিবিপি ও আসাম রাইফেলস্‌ ছাড়াও সিআইএসএফ এবং অন্যান্য কেন্দ্রীয় সশস্ত্র বাহিনীর জন্য এই নিয়োগ করা হবে। মোট শূন্যপদের মধ্যে ৭,৬৪৬টি শূন্যপদ মহিলাদের জন্য এবং বাকি ৪৭,৩০৭টি শূন্যপদ হবে পুরুষদের জন্য। ১০৭৩টি শূন্যপদ হবে সাব-ইন্সপেক্টর পর্যায়ের। এই পদগুলির জন্য ১২ই মার্চ থেকে ১৬ই মার্চ পর্যন্ত স্টাফ সিলেকশন কমিশনের পক্ষ থেকে লিখিত পরীক্ষা গ্রহণ করা হবে।


    এছাড়া, অ্যাসিস্ট্যান্ট কমান্ডান্ট পর্যায়ের ৪৬৬টি শূন্যপদে সরাসরি নিয়োগের জন্য ইউপিএসসি-র মাধ্যমে পরীক্ষা নেওয়া হবে। প্রাথমিকভাবে চিহ্নিত প্রার্থীদের জন্য শারীরিক ও মেডিকেল পরীক্ষা ২৫ ফেব্রুয়ারি থেকে শুরু হবে। এছাড়াও, পদোন্নতি-ভিত্তিক ২০,০৮৬টি পদেও নিয়োগের উদ্যোগ নেওয়া হয়েছে।


    CG/PB/SB……06_February_2019...…(191).....(Release ID : 1562901 )


    

    
    (Release ID: 1562940) Visitor Counter : 12