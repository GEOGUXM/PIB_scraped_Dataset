      প্রধানমন্ত্রীরদপ্তর

      বেনারসে বেনারস হিন্দু ইউনিভার্সিটি ঘুরে দেখলেন প্রধানমন্ত্রী; উন্মোচন করলেন মদন মোহন মালব্যর মূর্তি এবং বিভিন্ন প্রকল্পের উদ্বোধন-ও করলেন
      Posted On: 19 FEB 2019 7:23PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদী আজ বেনারসের বেনারস হিন্দু ইউনিভার্সিটি ঘুরে দেখেন। তিনি পণ্ডিত মদন মোহন মালব্যর মূর্তি ছাড়াও বেনারসের ঘাটগুলিতে অনেকগুলি দেওয়াল চিত্র উন্মোচন করেন। শ্রী মোদী পণ্ডিত মদন মোহন মালব্যর মূর্তিতে পুষ্পার্ঘ্য-ও অর্পণ করেন।


    উত্তর প্রদেশের রাজ্যপাল শ্রী রাম নায়েক, মুখ্যমন্ত্রী শ্রী যোগী আদিত্যনাথ এবং অন্যান্য বিশিষ্ট ব্যক্তিবর্গ সেখানে উপস্থিত ছিলেন।


    প্রধানমন্ত্রী পণ্ডিত মদন মোহন মালব্য ক্যান্সার হাসপাতাল এবং ভাবা ক্যান্সার হাসপাতালের উদ্বোধন করেন লাহারতারায়। উত্তর প্রদেশ ও পার্শ্ববর্তী রাজ্য – মধ্যপ্রদেশ, ছত্তিশগড়, ঝাড়খন্ড ও বিহার থেকে অসুস্থ মানুষ সুসংহত চিকিৎসার জন্য এই হাসপাতালগুলিতে আসতে পারবেন।


    শ্রী মোদী এছাড়াও নতুন ভাবাট্রনটি জাতির উদ্দেশে উৎসর্গ করেন।


    প্রধানমন্ত্রী হাসপাতাল দুটির ডে কেয়ার ইউনিট এবং বহির্বিভাগ ঘুরে দেখেন। তিনি রোগীদের সঙ্গে কথাবার্তা বলেন। একই সঙ্গে তিনি পিএমজেএওয়াই – আয়ুষ্মান ভারতের সুফলভোগীদের সঙ্গেও কথাবার্তা বলেন।


    CG/SSS/SB

    
    
    (Release ID: 1565264) Visitor Counter : 48
    
    
      Read this release in: English