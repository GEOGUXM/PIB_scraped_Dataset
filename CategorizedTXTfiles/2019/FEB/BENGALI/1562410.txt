      অর্থমন্ত্রক

      কেন্দ্রীয় সরকারের আগামী দশকের দৃষ্টিভঙ্গীর প্রকাশ
      Posted On: 02 FEB 2019 2:45PM by PIB Kolkata


    নয়াদিল্লি, ০২ ফেব্রুয়ারি, ২০১৯


    কেন্দ্রীয় সরকার আগামী দশকের জন্য এক দৃষ্টিভঙ্গী গ্রহণ করেছে, যেখানে আগামী ২০৩০ সাল পর্যন্ত সর্বাধিক গুরুত্বপূর্ণ ১০টি বিষয়কে রাখা হয়েছে । “সুসংহত এই ১০টি নীতি-পরিকল্পনার মাধ্যমে আমরা এমন এক ভারত গড়ে তুলব, যেখানে দারিদ্র্য, অপুষ্টি ও নিরক্ষরতার কোনও ছাপ থাকবে না । এই দশকে ভারত হয়ে উঠবে এক আধুনিক, প্রযুক্তি-চালিত, উচ্চ বিকাশশীল তথা সুষম ও স্বচ্ছ সমাজ” । সংসদে শুক্রবার ২০১৯ -২০’র অন্তর্বর্তী বাজেট পেশ করে সরকারের এই পরিকল্পনার কথা জানান কেন্দ্রীয় অর্থ তথা কর্পোরেট বিষয়ক মন্ত্রী শ্রী পীযূষ গোয়েল ।


    তিনি আরও জানান, ভারত আগামী পাঁচ বছরে ৫ ট্রিলিয়ন মার্কিন ডলারের অর্থনীতি হয়ে উঠবে । এর পর, ভারতের লক্ষ্য ১০ ট্রিলিয়ন অর্থনীতি হয়ে ওঠা ।


    সরকার আগামী দশকের জন্য নীতি সম্বলিত দৃষ্টিভঙ্গী গ্রহণ করেছে, তা নিম্নরূপ –


    1. সামাজিক পরিকাঠামোর পাশাপাশি, বাস্তবিক পরিকাঠামো গড়ে তোলা এবং সহজে জীবনযাপনের সুবিধা প্রদান করা ।


    2. অসংখ্য স্টার্ট আপ এবং লক্ষ লক্ষ কর্মসংস্থানের সুযোগ নিয়ে যুবদের নেতৃত্বে ডিজিটাল ভারত গড়ে তোলা ।


    3. বৈদ্যুতিন যানবাহন সহ পুনর্নবীকরণযোগ্য ক্ষেত্রে গুরুত্ব দিয়ে পরিবহণ ব্যবস্থায় আমূল পরিবর্তন ঘটিয়ে দূষণ মুক্ত ভারত গড়ে তোলা ।


    4. ব্যাপক কর্মসংস্থানের সুযোগ-সুবিধা সৃষ্টি করতে আধুনিক ডিজিটাল প্রযুক্তি ব্যবহারের মাধ্যমে গ্রামাঞ্চলে শিল্পের বিকাশ ঘটানো ।


    5. সমস্ত ভারতীয়কে নিরাপদ পানীয় জল সরবরাহ করার পাশাপাশি, ক্ষুদ্র সেচ ব্যবস্থার মাধ্যমে জলের সুদক্ষ ব্যবহার ।


    ২


    6. সাগরমালা কর্মসূচিতে অগ্রগতির পাশাপাশি, ভারতের উন্নয়ন ও বিকাশে উপকূল ও সমুদ্রের জল শক্তি যোগাচ্ছে ।


    7. আমাদের মহাকাশ কর্মসূচি গগনায়নের লক্ষ্য ভারতকে কৃত্রিম উপগ্রহ উৎক্ষেপণের ক্ষেত্রে বিশ্বের উৎক্ষেপণ কেন্দ্র হিসাবে গড়ে তোলা । এছাড়া, ২০২২ সালের মধ্যে মহাকাশে একজন ভারতীয় নভশ্চর পাঠানো ।


    8. খাদ্য উৎপাদনের দিক থেকে ভারতকে আত্মনির্ভর করে তোলা, অবশিষ্ট বিশ্বের চাহিদা মেটাতে খাদ্য রপ্তানি করা এবং জৈব সারের পূর্ণ সদ্ব্যবহারে শস্য উৎপাদন করা ।


    9. মহিলাদের অধিকার ও তাঁদের সুরক্ষা তথা ক্ষমতায়নে গুরুত্ব দিয়ে আয়ুষ্মান ভারত কর্মসূচির মাধ্যমে এক স্বাস্থ্যকর ভারত গড়ে তোলা ।


    10. এক অতিসক্রিয় ও দায়িত্বশীল আমলাতান্ত্রিক কাঠামোর মাধ্যমে ন্যূনতম সরকার ও সর্বাধিক প্রশাসনিক ব্যবস্থার দেশ হিসাবে ভারত’কে পরিণত করা ।


    CG/BD/SB

    
    
    (Release ID: 1562410) Visitor Counter : 16
    
    
      Read this release in: English