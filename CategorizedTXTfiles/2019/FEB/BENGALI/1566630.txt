      সড়কপরিবহণওমহাসড়কমন্ত্রক

      দিল্লি-মুম্বাই এক্সপ্রেসওয়ের সঙ্গে রিং রোড-ডিএনডি জংশনকে জুড়তে ছ’লেনবিশিষ্ট জাতীয় মহাসড়ক প্রকল্পের শিলান্যাস আগামীকাল
      Posted On: 28 FEB 2019 4:09PM by PIB Kolkata


    নয়াদিল্লি, ২৮ ফেব্রুয়ারি, ২০১৯


    কেন্দ্রীয় সড়ক পরিবহণ ও জাতীয় মহাসড়ক মন্ত্রী শ্রী নীতিন গড়করি আগামীকাল (১ মার্চ) দিল্লিতে এক অনুষ্ঠানে কালিন্দীকুঞ্জ-মিঠাপুর সড়কে ছ’লেনবিশিষ্ট জাতীয় মহাসড়ক প্রকল্পের শিলান্যাস করবেন। ছ’লেনবিশিষ্ট ৫৯ কিলোমিটার দীর্ঘ এই মহাসড়কটি শুরু হবে রিং রোড-ডিএনডি জংশন থেকে। এরপর, এই মহাসড়কটি কালিন্দী বাইপাস ও ফরিদাবাদ-বল্লভগড় বাইপাস অতিক্রম করে দিল্লি-মুম্বাই এক্সপ্রেসওয়ের সংযোগ স্থলে মিলিত হবে। প্রকল্প রূপায়ণে খরচ ধরা হয়েছে ৩,৫৮০ কোটি টাকা।


    ছ’লেনবিশিষ্ট ৫৯ কিলোমিটার দীর্ঘ এই মহাসড়কটির ২৯ কিলোমিটার অংশে দু’দিকেই তিনটি করে লেন থাকবে। এছাড়াও, এই মহাসড়কটি দিল্লি মেট্রো লাইনের চারটি জায়গায় দুটি লেভেল ক্রসিং সহ প্রায় ৭.৫ কিলোমিটার উড়ালপুল হিসেবে গড়ে তোলা হবে। প্রকল্পের কাজ শেষ হলে দিল্লি সহ আশ্রম-বদরপুর-ফরিদাবাদ-বল্লভগড় অঞ্চলে যানজট কমবে এবং সেইসঙ্গে, যান দূষণের পরিমাণও বহুলাংশে হ্রাস পাবে বলে আশা করা হচ্ছে। জাতীয় রাজধানী অঞ্চল দিল্লিতে যানজট সমস্যা দূর করতে আরও যে ৯টি প্রকল্প রূপায়ণের কাজ চলছে, এই মহাসড়ক প্রকল্পটি হবে তার অতিরিক্ত।


    CG/BD/DM

    
    
    (Release ID: 1566630) Visitor Counter : 27
    
    
      Read this release in: English