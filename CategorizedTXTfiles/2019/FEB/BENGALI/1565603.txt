      কেন্দ্রীয়মন্ত্রিসভা

      দেশে তেল ও প্রাকৃতিক গ্যাসের অনুসন্ধান ও উৎপাদন বাড়াতে অনুসন্ধান ও লাইসেন্স প্রদান নীতিতে সংশোধনের প্রস্তাবে মন্ত্রিসভার অনুমোদন
      Posted On: 20 FEB 2019 5:52PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে আজ দেশে তেল ও প্রাকৃতিক গ্যাসের অনুসন্ধান ও উৎপাদন বাড়াতে অনুসন্ধান ও লাইসেন্স প্রদান সংক্রান্ত নীতি-কাঠামোয় সংশোধনের প্রস্তাব অনুমোদিত হয়েছে। এই নীতির উদ্দেশ্য হ’ল – তেল ও প্রাকৃতিক গ্যাসের অনুসন্ধান তথা উৎপাদনে নতুন লগ্নি টানা; খোঁজ চালানো হয়নি, এমন অঞ্চলগুলিতে তেল ও প্রাকৃতিক গ্যাসের অনুসন্ধানমূলক কাজকর্ম আরও জোরদার করা তথা উৎপাদন অঞ্চলগুলিতে বর্তমান নীতির আরও উদারীকরণ। তেল ও গ্যাসের দেশীয় উৎপাদন হ্রাস পাওয়া, আমদানির ওপর নির্ভরশীলতা বৃদ্ধি তথা অনুসন্ধান ও উৎপাদন ক্ষেত্রে বিনিয়োগের পরিমাণ হ্রাস পাওয়ার বিষয়টিকে বিবেচনায় রেখে সংশ্লিষ্ট নীতিতে আরও সংশোধনের প্রয়োজন দেখা দিচ্ছিল। এই প্রেক্ষিতেই অনুসন্ধান ও লাইসেন্স প্রদান নীতিতে মন্ত্রিসভা সংশোধনের সিদ্ধান্ত নেওয়া হয়েছে। এই নীতিতে ৪টি গুরুত্বপূর্ণ বিষয়ে সংশোধনের ওপর অগ্রাধিকার দেওয়া হয়েছে। এগুলি হ’ল – তেল ও প্রাকৃতিক গ্যাস পাওয়ার প্রত্যাশা নেই, এমন এলাকাগুলিতেও অনুসন্ধানে জোর দেওয়া । বাণিজ্যিক উৎপাদন হয় না, এমন তেল ও প্রাকৃতিক গ্যাসের সঞ্চিত ভাণ্ডারগুলির নিলামের জন্য দরপত্র আহ্বান। গ্যাস উৎপাদন, বিপণন ও মূল্য নির্ধারণে আরও উৎসাহ প্রদান। দেশীয় তেল ও প্রাকৃতিক গ্যাস ভাণ্ডারগুলি থেকে অতিরিক্ত হারে উৎপাদন এবং রাষ্ট্রায়ত্ত তেল ও প্রাকৃতিক গ্যাস সংস্থাগুলির অধীন ক্ষেত্রগুলি থেকে উৎপাদন পরিমাণ বাড়ানো। এই নীতির ফলে অনুসন্ধানমূলক কাজকর্মে স্বচ্ছতা আসবে, বিনিয়োগ বৃদ্ধি পাবে। সেই সঙ্গে, তেল ও প্রাকৃতিক গ্যাসের অনুসন্ধান ও উৎপাদন বাড়াতে এক প্রতিযোগিতামূলক নীতি-ব্যবস্থা গড়ে তোলা সম্ভব। দেশীয় তেল ও প্রাকৃতিক গ্যাসের উৎপাদন বৃদ্ধি পেলে আমদানির ওপর নির্ভরশীলতা কমবে এবং জ্বালানি নিরাপত্তা বৃদ্ধি পাবে। এমনকি, আমদানি খাতে যে বিপুল পরিমাণ বিদেশি মুদ্রা ব্যয় হয়, তা বহুলাংশে সাশ্রয় করা সম্ভব হবে।


    CG/BD/SB

    
    
    (Release ID: 1565603) Visitor Counter : 40
    
    
      Read this release in: English