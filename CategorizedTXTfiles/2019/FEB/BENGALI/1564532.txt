      কেন্দ্রীয়মন্ত্রিসভা

      পাটনায় গণ-পরিবহণ ও যোগাযোগ ব্যবস্থার অগ্রগতি
      
      পাটনা মেট্রো রেল প্রকল্পে মন্ত্রিসভার অনুমোদন
      
      পাটনায় মেট্রো রেলের দুটি করিডর ১৩,৩৬৫ কোটি ৭৭ লক্ষ টাকা ব্যয়ে পাঁচ বছরে সম্পন্ন করা হবে

      Posted On: 14 FEB 2019 3:35PM by PIB Kolkata

    নয়াদিল্লি, ১৩ ফেব্রুয়ারি, ২০১৯


    প্রধানমন্ত্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে ১৩,৩৬৫ কোটি ৭৭ লক্ষ টাকা ব্যয়ে পাটনা মেট্রো রেলর দুটি করিডর – দানাপুর থেকে মিঠাপুর এবং পাটনা রেল স্টেশন থেকে নতুন আইএসবিটি পর্যন্ত প্রকল্প রূপায়ণের প্রস্তাবে অনুমোদন দেওয়া হয়েছে।


    পাটনায় মেট্রো রেল প্রকল্পটির কাজ পাঁচ বছরে সম্পূর্ণ করা হবে। দানাপুর ক্যান্টনমেন্ট থেকে মিঠাপুর পর্যন্ত করিডরটি পাটনা শহরের ঘন জনবসতিপূর্ণ এলাকা - রাজাবাজার, সচিবালয়, হাইকোর্ট, আইন বিশ্ববিদ্যালয় রেল স্টেশনকে যুক্ত করবে। অন্যদিকে, পাটনা জংশন থেকে আইএসবিটি করিডরটি গান্ধী ময়দান, পিএমসিএইচ, পাটনা বিশ্ববিদ্যালয়, রাজেন্দ্র নগর, মহাত্মা গান্ধী সেতু, ট্রান্সপোর্ট নগর ও আইএসবিটি-কে সংযুক্ত করবে। দানাপুর থেকে মিঠাপুর, এই ১৬.৯৪ কিলোমিটার দীর্ঘ করিডরটির বেশির ভাগই মাটির নিচ দিয়ে যাবে। এই করিডরটিতে ১১টি স্টেশন থাকবে। অন্যদিকে, পাটনা স্টেশন থেকে নতুন আইএসবিটি-র ১৪.৪৫ কিলোমিটার দীর্ঘ করিডরের বেশির ভাগ অংশই মাটির ওপর থাকবে। এই করিডরে ১২টি স্টেশন থাকবে।


    অনুমোদিত করিডর দুটি অন্যান্য পরিবহণ ব্যবস্থার সঙ্গে যেমন রেল স্টেশন এবং আইএসবিটি স্টেশনের সঙ্গে যুক্ত থাকবে।


    CG/SC/DM

    
    
    (Release ID: 1564532) Visitor Counter : 161
    
    
      Read this release in: English