      শ্রমওকর্মসংস্থানমন্ত্রক

      খনিতে মহিলাদের কর্মসংস্থানের ক্ষেত্রে শ্রম মন্ত্রকের বিজ্ঞপ্তি জারি
      
      এখন থেকে মহিলারা খনিতে কর্মসংস্থানের সমান সুযোগ পাবেন

      Posted On: 04 FEB 2019 6:51PM by PIB Kolkata

    নয়াদিল্লি, ০৪ ফেব্রুয়ারি, ২০১৯


    এখন থেকে মহিলারা খনিতে কর্মসংস্থানের সমান সুযোগ পাবেন । ১৯৫২ সালের খনি আইনের ৮৩ (১) ধারাতে উল্লিখিত ক্ষমতা প্রয়োগ করে কেন্দ্রীয় সরকার মহিলাদের খনিতে কর্মসংস্থানের সুযোগ করে দিচ্ছে । উক্ত আইনের ৪৬ নম্বর ধারায় মহিলাদের খনিতে কর্মসংস্থান সংক্রান্ত কিছু বিধিনিষেধ ছিল, যা বাতিল করা হয়েছে । খনিতে মহিলাদের কর্মসংস্থানের ক্ষেত্রে বেশ কিছু নীতি-নির্দেশিকা জারি করা হয়েছে । বিজ্ঞপ্তিতে বলা হয়েছে, খনি মালিকরা নির্দিষ্ট সময়াকালের জন্য মহিলাদের খনি এলাকায় যেমন ওপেনকাস্টে (সন্ধ্যা ৭টা থেকে সকাল ৬টা পর্যন্ত) বা খনির মধ্যে (সকাল ৬টা থেকে সন্ধ্যা ৭টা পর্যন্ত) কাজে নিয়োগের কথা বলা হয়েছে । তিনজন বা তার বেশিজন মহিলাকে এক সঙ্গে খনিতে কাজের জন্য পাঠানো যাবে । এছাড়া, মহিলা কর্মীদের লিখিত মত আদায় করেই তাঁদের এই কাজে পাঠানো হবে । মহিলাদের খনিতে কাজ করার প্রয়োজনীয় নিরাপত্তা, সুরক্ষা ও স্বাস্থ্যের ওপর নজর রেখেই ব্যবস্থা গ্রহণ করতেও বলা হয়েছে । খনি আইন প্রসঙ্গে মহিলাদের ১৯৫২ সালের খনি আইনে সন্ধ্যা ৭টা থেকে ভোর ৬টা পর্যন্ত মহিলাদের কাজের অনুমতি দেওয়া হ’ত না । সংশ্লিষ্ট বিভিন্ন পক্ষের কাছ থেকে মহিলাদের খনিতে কাজের সমান সুযোগ দেওয়ার অনুরোধ পাওয়ায় এই পদক্ষেপ গ্রহণ করা হয়েছে । স্বরাষ্ট্র, মহিলা ও শিশু বিকাশ, খনি, কয়লা এবং পেট্রোলিয়াম ও প্রাকৃতিক গ্যাস মন্ত্রকের সঙ্গে আলোচনার ভিত্তিতেই করে শ্রম ও কর্মসংস্থান মন্ত্রক এইও পদক্ষেপ গ্রহণ করেছে ।


    CG/SC/SB

    
    
    (Release ID: 1562617) Visitor Counter : 29
    
    
      Read this release in: English