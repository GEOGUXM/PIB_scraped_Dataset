      রেলমন্ত্রক

      স্বচ্ছতা ও দায়বদ্ধতা প্রসারের জন্য রেল দৃষ্টি ড্যাসবোর্ডের উদ্বোধন করলেন শ্রী পীযূষ গোয়েল
      Posted On: 26 FEB 2019 6:14PM by PIB Kolkata


    নয়াদিল্লি, ২৬ ফেব্রুয়ারি , ২০১৯


    ভারতীয় রেলে স্বচ্ছতা ও দায়বদ্ধতা বজায় রাখতে এবং ডিজিটাল মাধ্যমে রেলের সমস্ত উদ্যোগকে তুলে ধরতে ‘ রেল দৃষ্টি ’ ড্যাসবোর্ডের উদ্বোধন করলেন কেন্দ্রীয় রেল ও কয়লা মন্ত্রী শ্রী পীযূষ গোয়েল। বিভিন্ন সূত্র থেকে প্রাপ্ত তথ্য একটি মঞ্চে তুলে ধরতে এবং রেলের বিভিন্ন গুরুত্বপূর্ণ হিসেব নির্দেশ ও অন্যান্য তথ্য দেশের প্রত্যেকটি নাগরিকের কাছে পৌঁছে দিতে এটি চালু করা হয়েছে। ডেস্কটপ বা ল্যাপটপ কিংবা মোবাইল ফোন বা ট্যাবলেটের মাধ্যমে এই ড্যাসবোর্ডটি দেখা যাবে। এই বিশেষ অ্যাপ্লিকেশনটি সহজে মোবাইলে ব্যবহারের উপযোগী করে তৈরী করা হয়েছে। রেল দৃষ্টি ড্যাসবোর্ডের ইউআরএল-টি হল “ raildrishti.cris.org.in ” । সোমবার এই বিশেষ পরিষেবার সূচনা অনুষ্ঠানে রেল বোর্ডের চেয়ারম্যান শ্রী ভি কে যাদব, সিআরআইএস-এর এমডি ও সংস্হার অন্যান্য উচ্চপদস্হ আধিকারিকরা উপস্হিত ছিলেন।


    অনুষ্ঠানে শ্রী পীযূষ গোয়েল বলেন, প্রধানমন্ত্রী শ্রী নরেন্দ্র মোদীর সুদক্ষ নেতৃত্বে কেন্দ্রীয় সরকার ভারতের জনসাধারণের ওপর বিশেষ গুরুত্ব দিচ্ছে এবং সরকারের সঙ্গে সম্পর্কিত সব কৃষক, যুব সম্প্রদায়, দরিদ্র, মধ্যবিত্ত ব্যক্তিবর্গ সহ প্রতিটি মানুষের কাছে দায়বদ্ধ হয়ে উঠেছে। ভারতের ইতিহাসে এই সরকারই প্রথম প্রত্যেক বছর জনসাধারণের সামনে নিজেদের কাজের মূল্যায়ন পেশ করেছে। তিনি আরও বলেন, কেন্দ্রীয় সরকার সবরকম তথ্য জানানোর জন্য সংবাদ মাধ্যম ও ডিজিটাল মঞ্চকে ব্যবহার করেছে। সরকার প্রত্যেকটি মন্ত্রকে কাজকর্মে স্বচ্ছতা আনার প্রয়াসও গ্রহণ করেছে। মন্ত্রী গান্ধীজিকে উদ্ধৃত করে বলেন, “ আমি গণতন্ত্র বলতে এমন একটা কিছু বুঝি যা দুর্বলকে সবলের সমান সুযোগ দেয়। ” রেল দৃষ্টি ড্যাসবোর্ডটি রেলের চলতি প্রকল্পগুলি সম্বন্ধে দেশের সাধারণ মানুষকে তথ্য প্রদানের জন্য চালু করা হয়েছে বলে মন্ত্রী জানান। ভারতীয় রেলের বিভিন্ন ক্ষেত্রে কিরকম ভাবে রূপান্তর আনা হচ্ছে রেলযাত্রীরা তা এই ড্যাসবোর্ডের মাধ্যমে জানতে পারবেন। ড্যাসবোর্ডের মাধ্যমে সকলে রেল সংক্রান্ত সবরকম তথ্য যেকোন সময়েই দেখতে পাবেন, বলে শ্রী গোয়েল উল্লেখ করেন।


    তিনি ‘ রেল দৃষ্টি ’ ওয়েবসাইটটিকে সহজতর ও ব্যবহার-বান্ধব করে তোলার উপদেশ দেন।


    রেল দৃষ্টি ড্যাসবোর্ডে সমস্ত তথ্য ১৫টি বিভাগে পাওয়া যাবে। বিভাগগুলি হল- এক নজরে, পরিষেবা, চলমান ট্রেন, আইআরসিটিসি রান্নাঘর, অভিযোগ, সাফল্য, স্টেশনগুলির ছবি, ঐতিহ্য, শ্রমিক কল্যাণ, বিল, পণ্য বহন থেকে আয়, ফ্রেট লোডিং / আনলোডিং, যাত্রী পরিষেবা থেকে আয়, ব্যয় ও সুগম- পণ্য-বহন সংক্রান্ত তথ্যের অ্যাপ।


    CG/SC/NS

    
    
    (Release ID: 1566396) Visitor Counter : 74
    
    
      Read this release in: English