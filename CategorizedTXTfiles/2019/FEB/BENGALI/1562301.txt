      অর্থমন্ত্রক

      কর সংগ্রহের পরিমাণ ২০১৩-১৪ বর্ষের ৬.৩৮ লক্ষ কোটি টাকা থেকে বেড়ে বর্তমানে ১২ লক্ষ কোটি টাকা হয়েছে
      Posted On: 01 FEB 2019 6:13PM by PIB Kolkata


    নয়াদিল্লি, ১ ফেব্রুয়ারি, ২০১৯


    সরকার, সাধারণ মানুষ এবং মধ্যবিত্তদের জন্য করের হার হ্রাস করেছে এবং আয়কর বিভাগ ও করদাতাদের মধ্যে পারস্পরিক যোগাযোগকে সহজতর করেছে। এর ফলে, দেশ জুড়ে কর সংগ্রহের ক্ষেত্রে গতি এসেছে। ২০১৩-১৪ অর্থবর্ষের ৬.৩৮ লক্ষ কর সংগৃহীত হয়েছিল। বর্তমান বছরে এই পরিমাণ বেড়ে ১২ লক্ষ কোটি টাকা হয়েছে। আয়কর রিটার্ন ফাইলের সংখ্যাও উল্লেখযোগ্য হারে বৃদ্ধি পেয়েছে। রিটার্ন দাখিলারীর সংখ্যা ৩.৭৯ কোটি থেকে ৮০ শতাংশ বেড়ে ৬.৮৫ কোটি হয়েছে। সংসদে ২০১৯-২০ বর্ষে অন্তর্বর্তী বাজেট পেশ করে কেন্দ্রীয় অর্থমন্ত্রী শ্রী পীযূষ গোয়েল বলেন, সৎ করদাতারা যেভাবে সরকারের ওপর বিশ্বাস রেখেছেন তার জন্য তাঁদেরকে আমরা ধন্যবাদ জানাই। তাঁদেরই করের অর্থে দেশের দরিদ্র মানুষের সেবার উদ্যোগ নেওয়া হয়েছে এবং উন্নত পরিকাঠামো গড়ে তোলার ব্যবস্থা করা হয়েছে।


    আয়কর দপ্তর বর্তমানে অনলাইনের তাদের সব ধরণের কাজকর্ম পরিচালনা করে থাকে। শ্রী পীযূষ গোয়েল বলেন, উন্নত প্রযুক্তি ব্যবহার করে আয়কর দপ্তরের কাজকে সহজ এবং করদাতা-বান্ধব করে তোলা হয়েছে। ২৪ ঘন্টার মধ্যে সব ধরণের রিটার্ন প্রসেসিং করা হচ্ছে এবং প্রায় সঙ্গে সঙ্গে রিফান্ডেরও ব্যবস্থা করা হচ্ছে। তিনি জানান, আগামী দু’বছরের মধ্যে সব ধরণের রিটার্নের পরীক্ষা এবং অ্যাসেসমেন্ট ও স্ক্রুটিনি বৈদ্যুতিন পদ্ধতিতে করার ব্যবস্থা হবে। এই সময় করদাতা এবং কর আধিকারিকদের মধ্যে দৈনন্দিন মুখোমুখী যোগাযোগের আর কোন প্রয়োজন থাকবে না।আয়কর ছাড়ের ক্ষেত্রে ন্যূনতম ছাড়ের সীমা ২ লক্ষ টাকা থেকে বাড়িয়ে ২.৫ লক্ষ টাকা করা হয়েছে। ৩ লক্ষ টাকা পর্যন্ত আয়সম্পন্ন কোন ব্যক্তিকে আর কর দিতে হবে না। ২.৫ লক্ষ থেকে ৫ লক্ষ টাকা পর্যন্ত করের স্ল্যাবে করের হার ১০ শতাংশ থেকে কমিয়ে ৫ শতাংশ করা হয়েছে। বেতনভোগীদের জন্য স্ট্যান্ডার্ড ডিডাকশন বাড়িয়ে ৪০ হাজার টাকা করা হয়েছে। ৮০সি ধারা অনুসারে, সঞ্চয়ের ক্ষেত্রে ছাড়ের ঊর্ধ্বসীমা ১ লক্ষ টাকা থেকে বাড়িয়ে ১ লক্ষ ৫০ হাজার টাকা করা হয়েছে।


    CG/PB/DM

    
    
    (Release ID: 1562301) Visitor Counter : 12
    
    
      Read this release in: English