      রাষ্ট্রপতিরসচিবালয়

      রাষ্ট্রপতি গান্ধী শান্তি পুরস্কার প্রদান করলেন
      Posted On: 26 FEB 2019 3:36PM by PIB Kolkata


    নয়াদিল্লি, ২৬ ফেব্রুয়ারি, ২০১৯


    রাষ্ট্রপতি শ্রী রামনাথ কোবিন্দ আজ (২৬ ফেব্রুয়ারি) প্রধানমন্ত্রী শ্রী নরেন্দ্র মোদীর উপস্থিতিতে রাষ্ট্রপতি ভবনে ২০১৫, ২০১৬, ২০১৭ এবং ২০১৮-র গান্ধী শান্তি পুরস্কার প্রদান করলেন।


    ২০১৫-র জন্য গান্ধী শান্তি পুরস্কার দেওয়া হল কন্যাকুমারীর বিবেকানন্দ কেন্দ্রকে। ২০১৬-র জন্য যৌথভাবে এই পুরস্কার দেওয়া হল অক্ষয় পাত্র ফাউন্ডেশন এবং সুলভ ইন্টারন্যাশনালকে। ২০১৭-র জন্য একাল অভিযান ট্রাস্টকে এবং ২০১৮-র জন্য শ্রী ইয়োহেই সাসাকাওয়াকে এই পুরস্কার দিলেন রাষ্ট্রপতি।


    পুরস্কার প্রদান করে রাষ্ট্রপতি বলেন, গান্ধীজীর চিন্তাভাবনা বা মীমাংসার মাধ্যমে বন্ধন থেকে মানুষের মুক্তির ভাবাদর্শ বা দর্শন আমাদের যুগের বেশ কিছু মহান ব্যক্তিকে প্রভাবিত করেছে। গান্ধীজীর ভাবাদর্শ গ্রহণ করেছেন মার্কিন যুক্তরাষ্ট্রের মার্টিন লুথার কিং জুনিয়র, দক্ষিণ আফ্রিকার নেলসন ম্যান্ডেলা এবং পোল্যান্ডের লেখ ওয়ালেসা। গান্ধীজী এবং তাঁর ভাবধারা সমকালীন মানব ইতিহাসে এবং অত্যাচারিত ও নিপীড়িত মানুষের সমস্যা সমাধানের ক্ষেত্রে অত্যন্ত মূল্যবান বলে রাষ্ট্রপতি মন্তব্য করেন।


    শ্রী কোবিন্দ এও বলেন, গান্ধীজীর ভাবাদর্শ একুশ শতকের চিন্তাভাবনাগুলির ক্ষেত্রেও সমান প্রাসঙ্গিক। রাষ্ট্রপতির বক্তব্য অনুযায়ী, প্রকৃতি ও উদ্ভিদের জগতের সঙ্গে সামঞ্জস্য রেখে বাঁচার যে দৃষ্টিভঙ্গি গান্ধীজীর ছিল তার উৎপত্তি সম্ভবত আমাদের সময়ের সমস্যাসমূহ। রাষ্ট্রসঙ্ঘ যে ধারাবাহিক উন্নয়নের লক্ষ্যমাত্রা গ্রহণ করেছে তা বস্তুত গান্ধীজীর দর্শনকেই সমর্থন করে বলে শ্রী কোবিন্দ মন্তব্য করেন। তিনি আরও বলেন, আধুনিক স্বাস্থ্যবিধির সর্বজনীনতার লক্ষ্যে স্বচ্ছ ভারত মিশনের উৎপত্তি বা আন্তর্জাতিক সৌর জোটে ভারতের গুরুত্বপূর্ণ ভূমিকাও গান্ধীজীর ভাবাদর্শের প্রতিফলন।


    পুরস্কারপ্রাপকদের সম্পর্কে বক্তব্য রাখতে গিয়ে রাষ্ট্রপতি বলেন, সারা দেশে স্ব-সহায়তা, ধারাবাহিকতা এবং বিকাশ, বিশেষ করে, উপজাতি সম্প্রদায়ভুক্ত এলাকার বিকাশ ত্বরান্বিত করতে বিশেষ পদক্ষেপ করেছে বিবেকানন্দ কেন্দ্র। গ্রামীণ বিকাশ, প্রাকৃতিক সম্পদ ব্যবহার, শিক্ষা এবং স্বাস্থ্যক্ষেত্রে এই কেন্দ্র যোগ্যতা অর্জন করেছে। অক্ষয় পাত্র ফাউন্ডেশন সম্পর্কে বক্তব্য রাখতে গিয়ে শ্রী কোবিন্দ বলেন, ক্ষুধার হাহাকার সরিয়ে, পুষ্টি বৃদ্ধির প্রয়োজনে যথেষ্ট কাজ করে জ্ঞানার্জন করেছে অক্ষয় পাত্র ফাউন্ডেশন। বিদ্যালয়ের ছাত্রছাত্রীদের উৎকর্ষ মানের খাদ্য যোগান দিতে আধুনিক প্রযুক্তির সন্ধান দিয়েছে এই সংস্থা। রাষ্ট্রপতি বলেন, সুলভ ইন্টারন্যাশনাল এবং এই সংস্থার জনক বিন্দেশ্বর পাঠক স্বাস্থ্যবিধির প্রবর্তক। একাল অভিযান ট্রাস্ট সম্পর্কে বক্তব্য রাখতে গিয়ে শ্রী কোবিন্দ বলেন, দেশের ২২ লক্ষ শিশু, যাদের ৫২ শতাংশই কন্যা-শিশু, তাদের শিক্ষার সন্ধান দিয়েছে এই সংস্থা। দেশ থেকে কুষ্ঠ নির্মূল করতে আমাদের যথেষ্ট সাহায্য করেছেন শ্রী ইয়োহেই সাসাকাওয়া বলে পরিশেষে মন্তব্য করেন শ্রী কোবিন্দ।


    SSS/DM

    
    
    (Release ID: 1566351) Visitor Counter : 72
    
    
      Read this release in: English