      জলসম্পদমন্ত্রক

      খসড়া জাতীয় গঙ্গানদী বিল, ২০১৮
      Posted On: 05 FEB 2019 12:45PM by PIB Kolkata


    নয়াদিল্লি , ০৫ ফেব্রুয়ারি, ২০১ ৯


    জাতীয় গঙ্গানদী (পুনরুজ্জীবন, রক্ষা ও নিয়ন্ত্রণ) বিল, ২০১৮-র খসড়াতে সরকারের সশস্ত্র বাহিনী হিসাবে গঙ্গা রক্ষা বাহিনী প্রতিষ্ঠার কথা বলা হয়েছে।


    আইনের ধারা অনুযায়ী বিশেষ অপরাধের ক্ষেত্রে গঙ্গা রক্ষা বাহিনীকে অভিযুক্তকে গ্রেফতার করে নিকটবর্তী থানায় নিয়ে যাওয়ার ক্ষমতা দেওয়ার প্রস্তাব রাখা হয়েছে। প্রস্তাবিত আইনে আধিকারিকদের অভিযোগ দাখিল করার ক্ষমতা থাকবে, যার ভিত্তিতে আদালত অপরাধের বিচার করবে।


    খসড়া আইনে ‘গঙ্গানদী পুনরুজ্জীবন, রক্ষা ও নিয়ন্ত্রণের জন্য জাতীয় পর্ষদ’ বা সংক্ষেপে জাতীয় গঙ্গা পর্ষদকে গঙ্গানদীর ওপর বাঁধ তৈরি, আশেপাশের পাহাড় অঞ্চলের জঙ্গল পরিষ্কার, জলবিদ্যুৎ প্রকল্পের মতো কর্মসূচি রূপায়ণের প্রভাব মূল্যায়নেরর ক্ষমতা প্রদান করা হচ্ছে। আজ রাজ্যসভায় লিখিতভাবে এই তথ্য জানান কেন্দ্রীয় জলসম্পদ, নদী বিকাশ ও গঙ্গা পুনরুজ্জীবন প্রতিমন্ত্রী ডঃ সত্যপাল সিং।


    CG/SC/SB……05_February_2019...…(144).....(Release ID : 1562547 )


    

    
    (Release ID: 1562781) Visitor Counter : 4