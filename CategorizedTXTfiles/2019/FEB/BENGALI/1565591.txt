      কেন্দ্রীয়মন্ত্রিসভা

      মহাকাশ দপ্তরে নতুন একটি সংস্থা গঠনে মন্ত্রিসভার সায়
      Posted On: 20 FEB 2019 5:40PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে আজ মহাকাশ দপ্তরের অধীনে নতুন একটি সংস্থা গঠনের প্রস্তাব মঞ্জুর করেছে। ভারতীয় মহাকাশ গবেষণা সংগঠনের বিভিন্ন কেন্দ্র এবং মহাকাশ দপ্তরের বিভিন্ন ইউনিট গবেষণা ও উন্নয়নমূলক যে সমস্ত কাজকর্ম পরিচালনা করে থাকে, তার বাণিজ্যিক সম্ভাবনা খুঁজে বের করতেই এই সিদ্ধান্ত।


    মন্ত্রিসভার এই সিদ্ধান্তের ফলে ইসরোর কর্মসূচিগুলির বাণিজ্যিক সম্ভাবনা খুঁজে বের করতে একাধিক উপায় বেরিয়ে আসবে। এই কর্মসূচিগুলির মধ্যে রয়েছে – শিল্প সংস্থাকে ছোট আকারের উপগ্রহ নির্মাণ সংক্রান্ত প্রযুক্তি হস্তান্তর। এক্ষেত্রে নতুন গঠিত সংস্থাটি মহাকাশ দপ্তর বা ইসরোর কাছ থেকে লাইসেন্স সংক্রান্ত ছাড়পত্র নেবে। বেসরকারি ক্ষেত্রের সহায়তায় ছোট মাপের উপগ্রহ উৎক্ষেপণ যান নির্মাণ। শিল্প সংস্থার মাধ্যমে পোলার স্যাটেলাইট উৎক্ষেপণ যান নির্মাণ। প্রস্তাবে ইসরোর বিভিন্ন কেন্দ্র ও মহাকাশ দপ্তরের বিভিন্ন ইউনিটের পক্ষ থেকে আবিষ্কৃত প্রযুক্তির হস্তান্তর এবং দেশ-বিদেশে প্রযুক্তি ও পণ্যসামগ্রীর বিপণন প্রভৃতির সংস্থান রয়েছে।


    CG/BD/SB

    
    
    (Release ID: 1565591) Visitor Counter : 25
    
    
      Read this release in: English