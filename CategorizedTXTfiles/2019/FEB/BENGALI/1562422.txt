      যোগাযোগওতথ্যপ্রযুক্তিমন্ত্রক

      ট্রাইয়ের নির্দেশে টেলিভিশন দর্শকদের জন্য ২০১৯-এর ১ ফেব্রুয়ারি থেকে এক নতুন যুগের সূচনা হল
      Posted On: 02 FEB 2019 4:38PM by PIB Kolkata


    কলকাতা, ২ ফেব্রুয়ারি, ২০১৯


    ভারতের টেলিকম নিয়ন্ত্রণ কর্তৃপক্ষ (ট্রাই) ২০১৭-র মার্চে সম্প্রচার এবং কেব্‌ল পরিষেবার জন্য একটি নতুন নিয়ন্ত্রণ কাঠামোর বিজ্ঞপ্তি জারি করে। ২০১৮-র ৩ জুলাই এটি কার্যকর করার জন্য সময়সূচি জানানো হয়। এই সময়সূচি অনুসারে সমস্ত পরিষেবা প্রদানকারীকে ২০১৮-র ২৮ ডিসেম্বরের মধ্যে নতুন ব্যবস্থা চালু করার নির্দেশ দেওয়া হয়। তবে, গ্রাহকদের সুবিধার কথা ভেবে কর্তৃপক্ষ এই সময়সীমা ২০১৯-এর ৩১ জানুয়ারি পর্যন্ত বৃদ্ধি করে। নতুন এই ব্যবস্থায় কেব্‌ল টেলিভিশনের গ্রাহকরা তাঁদের ইচ্ছেমতো নির্দিষ্ট চ্যানেল দেখতে পারবেন এবং সংশ্লিষ্ট চ্যানেলগুলির জন্য মাসিক চাঁদা দিতে হবে। যদিও অনেক গ্রাহক নতুন এই ব্যবস্থায় যাওয়ার জন্য লিখিতভাবে তাঁদের অপশন জানিয়েছেন, তবুও এখনও বেশ কিছু গ্রাহক এই কাজ করে উঠতে পারেননি। এইসব গ্রাহকদের কথা ভেবে পরিষেবা প্রদানকারীদের যত তাড়াতাড়ি সম্ভব সমস্ত গ্রাহককে নতুন ব্যবস্থায় নিয়ে আসার জন্য তাঁদের সঙ্গে যোগাযোগের নির্দেশ দেওয়া হয়েছে।


    নতুন এই ব্যবস্থায় প্রত্যেক গ্রাহককে প্রথম ১০০টি নিঃশুল্ক চ্যানেলের জন্য ১৩০ টাকা করে নেটওয়ার্ক ক্যাপাসিটি ফি দিতে হবে। অতিরিক্ত ২৫টি চ্যানেলের জন্য আরও ২০ টাকা করে দিতে হবে। তবে, কোন পরিষেবা প্রদানকারী দ্বিতীয় কেব্‌ল সংযোগের জন্য, ইচ্ছা করলে এর থেকেও কম নেটওয়ার্ক ক্যাপাসিটি ফি নিতে পারবেন। গ্রাহকরা চ্যানেল নির্বাচনের ক্ষেত্রে স্বাধীনভাবে সিদ্ধান্ত নিতে পারবেন। এ বিষয়ে কোন পরিষবা প্রদানকারী গ্রাহকদের স্বার্থ-বিরোধী কোন সিদ্ধান্ত নিলে ট্রাইয়ের কল সেন্টারে ০১২০-৬৮৯৮৬৮৯ নম্বরে ফোন করে অথবা das@trai.gov.in ঠিকানায় ই-মেল করে অভিযোগ জানাতে পারেন। কলকাতা হাইকোর্টে বিষয়টি নিয়ে যে মামলা দায়ের করা হয়েছিল, তার ভিত্তিতে আদালতের স্থগিতাদেশ ট্রাইয়ের আবেদনের প্রেক্ষিতে প্রত্যাহার করে নেওয়া হয়েছে। যেসব গ্রাহক এখনও চ্যানেল পরিষেবা সংক্রান্ত তাঁদের অপশন বা পছন্দের ব্যাপারে জানাননি, তাঁদের অবিলম্বে স্থানীয় পরিষেবা প্রদানকারীদের সঙ্গে যোগাযোগ করে ব্যবস্থা গ্রহণের জন্য আহ্বান জানানো হচ্ছে। এখানে উল্লেখ করা যায় যে গ্রাহকরা তাঁদের ইচ্ছানুসারে এক মাসের মধ্যে পছন্দের চ্যানেল অদল-বদল করতে পারবেন।


    এ বিষয়ে কোন ব্যাখ্যা জানতে চাইলে নিম্নলিখিত ঠিকানায় যোগাযোগ করা যেতে পারে।


    (ক) শ্রী অনিল কুমার ভরদ্বাজ, উপদেষ্টা-II (বিঅ্যান্ডসিএস), ট্রাই – ০১১-২৩২৩৭৯২২, ই-মেল – advbcs-2@trai.gov.in


    (খ) শ্রী অরবিন্দ কুমার, উপদেষ্টা-I/III, (বিঅ্যান্ডসিএস), ট্রাই – ০১১-২৩২২০২০৯, ই-মেল – arvind@ gov.in ।


    CG/PB/DM

    
    
    (Release ID: 1562422) Visitor Counter : 44