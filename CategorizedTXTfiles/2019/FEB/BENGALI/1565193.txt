      সংস্কৃতিমন্ত্রক

      প্রবাসী মঞ্চ অনুষ্ঠান আয়োজন করল সাহিত্য অ্যাকাডেমি
      Posted On: 19 FEB 2019 3:07PM by PIB Kolkata


    কলকাতা, ১৯ ফেব্রুয়ারি, ২০১৯


    সাহিত্য অ্যাকাডেমি তার প্রবাসী মঞ্চ অনুষ্ঠানে গতকাল (১৮ই ফেব্রুয়ারি, ২০১৯) আমেরিকাবাসী কবি গৌতম দত্তের কবিতা পাঠের আয়োজন করে। শ্রী দত্তের গুরুত্বপূর্ণ কাব্যগ্রন্থগুলির মধ্যে রয়েছে ‘যোদ্ধা ঘুমিয়ে আছে’ , ‘বরফে হলুদ ফুল’ , ‘দুই কবি মুখোমুখী’ , ‘গৃহযুদ্ধের দলিল’ প্রভৃতি। বিশিষ্ট কবি এবং সাহিত্য অ্যাকাডেমির বাংলা উপদেষ্টা পর্ষদের আহ্বায়ক ডঃ সুবোধ সরকার দর্শকদের সঙ্গে শ্রী দত্তের পরিচয় করিয়ে দেন।


    সাহিত্য অ্যাকাডেমির আঞ্চলিক সচিব ডঃ দেবেন্দ্র কুমার অনুষ্ঠান সম্পর্কে স্বল্প কথায় জানান।


    শ্রী দত্ত অনুষ্ঠানে ‘প্রতিদিনই ২১শে ফেব্রুয়ারি’ , ‘অ্যাঞ্জেলিকা মুভি হল’ , ‘দেবদূত’ , ‘একটু পা চালিয়ে’ সহ ১৬টি কবিতা পাঠ করেন। তাঁর কবিতার প্রতিপাদ্য বিষয় হল – পরিবার, সমসাময়িক সমাজের ওঠা-পড়া, সম্পর্ক ইত্যাদি। তিনি বিশিষ্ট সাহিত্যিক সুনীল গঙ্গোপাধ্যায় ও সুভাষ মুখোপাধ্যায়কে নিয়েও কবিতা পাঠ করেন। তিনি এরপর দর্শকদের প্রশ্নেরও জবাব দেন।


    প্রসঙ্গত, কবি সুনীল গঙ্গোপাধ্যায় ও শ্রী দত্ত যৌথভাবে ১০০ বছরের আফ্রিকান-আমেরিকান কবিদের সঙ্কলন – ‘আমি আমার মৃত্যুর পর স্বাধীনতা চাই না’ র সম্পাদনা করেছিলেন।


    CG/SSS/DM

    
    
    (Release ID: 1565193) Visitor Counter : 90
    
    
      Read this release in: English