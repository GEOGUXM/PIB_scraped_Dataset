      অর্থমন্ত্রক

      ২০১৯-২০ অন্তর্বর্তী বাজেটের উল্লেখযোগ্য কিছু বৈশিষ্ট্য
      Posted On: 01 FEB 2019 7:53PM by PIB Kolkata


    নয়াদিল্লি, ০১ ফেব্রুয়ারি, ২০১৯


    কেন্দ্রীয় অর্থ ও কর্পোরেট বিষয়ক তথা রেল ও কয়লা মন্ত্রী শ্রী পীযূষ গোয়েল আজ সংসদে ২০১৯ – ২০ অর্থবর্ষের জন্য যে অন্তর্বর্তী বাজেট পেশ করেছেন, তার উল্লেখযোগ্য কিছু বৈশিষ্ট্য নিম্নরূপ –


    নতুন ঘোষণাসমূহ


    কৃষকসমাজ


    Ø প্রধানমন্ত্রী – কিষাণ কর্মসূচির আওতায় ১২ কোটি ক্ষুদ্র ও প্রান্তিক চাষীদের বার্ষিক ৬ হাজার টাকা আয়ের সংস্থান সুনিশ্চিত করার প্রস্তাব ।


    Ø ২০১৮ -১৯ – এর সংশোধিত হিসাবে অতিরিক্ত ২০ হাজার কোটি টাকার পাশাপাশি, ২০১৯ – ২০ অর্থবর্ষের জন্য ৭৫ হাজার কোটি টাকা বরাদ্দ ।


    Ø রাষ্ট্রীয় গোকূল মিশনের জন্য বরাদ্দের পরিমাণ বাড়িয়ে ৭৫০ কোটি টাকা ।


    Ø গবাদি পশুর জেনেটিক মানোন্নয়নের জন্য রাষ্ট্রীয় কামধেনু আয়োগ স্থাপনের প্রস্তাব ।


    Ø দেড় কোটি মৎস্যজীবীর কল্যাণে পৃথক মৎস্য দপ্তর স্থাপনের প্রস্তাব ।


    Ø গবাদি পশুপালন ও মৎস্যচাষ ক্ষেত্রের জন্য কৃষকদের ২ শতাংশ সুদ ছাড় । সময় মতো ঋণ পরিশোধের ক্ষেত্রে অতিরিক্ত ৩ শতাংশ সুদ ছাড়ের সুবিধা ।


    Ø বিপর্যয়ের সময়ে ঋণ পরিশোধের অর্থ ও মেয়াদকালে ২ শতাংশ সুদ ছাড় ।


    শ্রমিক শ্রেণী


    Ø প্রধানমন্ত্রী শ্রম যোগী মনধন প্রকল্পের আওতায় অসংগঠিত ক্ষেত্রের সঙ্গে যুক্ত ১০ কোটি শ্রমিককে নির্দিষ্ট মাসিক পেনশন প্রদানের প্রস্তাব ।


    Ø ৬০ বছর বয়সের বেশি ব্যক্তিদের প্রতি মাসে ১০০ বা ৫৫ টাকা প্রদানের ক্ষেত্রে মাসিক ৩ হাজার টাকা দেওয়ার প্রস্তাব ।


    স্বাস্থ্যক্ষেত্র


    Ø ২২তম এইম্‌স প্রতিষ্ঠানটি হরিয়ানায় স্থাপন করা হবে ।


    এমজিনারেগা


    Ø ২০১৯ – ২০ ’ র বাজেট প্রস্তাবে এমজিনারেগার জন্য ৬০ হাজার কোটি টাকা বরাদ্দ ।


    প্রত্যক্ষ কর ক্ষেত্রে প্রস্তাব


    Ø ৫ লক্ষ টাকা পর্যন্ত আয়ের ক্ষেত্রে আয়করে ছাড় ।


    Ø মধ্যবিত্ত শ্রেণীর ৩ কোটি করদাতার জন্য ২৩ হাজার কোটি টাকার বেশি কর ছাড় ।


    Ø স্ট্যান্ডার্ড ডিডাকশনের পরিমাণ ৪০ হাজার টাকা থেকে বাড়িয়ে ৫০ হাজার টাকা করা ।


    Ø ব্যাঙ্ক ও ডাকঘরগুলিতে জমাকৃত অর্থ থেকে প্রাপ্ত সুদের ওপর টিডিএস বা উৎসমূলে কাটা করের সীমা ১০ হাজার টাকা থেকে বাড়িয়ে ৪০ হাজার টাকা করার প্রস্তাব ।


    Ø আয়করের বর্তমান হার একই থাকছে ।


    Ø নিজে বসবাস করছেন এমন দ্বিতীয় বাড়ির ভাড়ার ক্ষেত্রে কর ছাড়ের প্রস্তাব ।


    Ø আবাসন ও রিয়েল এস্টেট ক্ষেত্রের বিকাশে – ভাড়ার ক্ষেত্রে কর ছাড়ের জন্য টিডিএস সীমা ১ লক্ষ ৮০ হাজার টাকা থেকে বাড়িয়ে ২ লক্ষ ৪০ হাজার টাকা করা ।


    Ø ২ কোটি টাকা পর্যন্ত মূলধনী লাভের ক্ষেত্রে সুবিধা প্রদানের বিষয়টিকে, বর্তমানের একটি বাসযোগ্য বাড়িতে লগ্নির জায়গায় ২টি বাড়ির ক্ষেত্রে বর্ধিত করা হয়েছে ।


    Ø আয়কর আইনের ৮০ – আইবিএ ধারা অনুযায়ী সুলভ আবাসনের ক্ষেত্রে করের সুযোগ-সুবিধা ২০২০ সালের ৩১ মার্চ পর্যন্ত বৃদ্ধির প্রস্তাব ।


    Ø অবিক্রিত আবাসনগুলির ভাড়ার হারে কর ছাড়ের সীমা এক বছর থেকে বাড়িয়ে দুই বছর করার প্রস্তাব ।


    রাজকোষ ঘাটতি সংক্রান্ত কর্মসূচি


    Ø ২০১৯ – ২০ ’ তে রাজকোষ ঘাটতি জিডিপি-র ৩.৪ শতাংশের মধ্যে রাখার প্রস্তাব ।


    Ø ২০২০ – ২১ – এর মধ্যে রাজকোষ ঘাটতি ৩ শতাংশে বজায় রাখার লক্ষ্যমাত্রা ।


    Ø ২০১৮ – ১৯ – এর সংশোধিত হিসাবে রাজকোষ ঘাটতি ৩.৪ শতাংশে নেমে এসেছে, যা ৭ বছর আগে প্রায় ৬ শতাংশ ছিল ।


    Ø ২০১৯ – ২০ ’ র বাজেট হিসাবে মোট ব্যয়ের পরিমাণ ১৩ শতাংশের বেশি বাড়িয়ে ২৭ লক্ষ ৮৪ হাজার ২০০ কোটি টাকা করার প্রস্তাব ।


    Ø ২০১৯ – ২০ ’ র বাজেট হিসাবে মূলধনী ব্যয়ের পরিমাণ ৩ লক্ষ ৩৬ হাজার ২৯২ কোটি টাকা ।


    Ø ২০১৯ – ২০ ’ র বাজেট বরাদ্দে কেন্দ্রীয় সহায়তাপুষ্ট প্রকল্পগুলির জন্য বরাদ্দের পরিমাণ বাড়িয়ে ৩ লক্ষ ২৭ হাজার ৬৭৯ কোটি টাকা করা ।


    Ø ২০১৯ – ২০ ’ র বাজেটে জাতীয় শিক্ষা মিশন খাতে বরাদ্দের পরিমাণ প্রায় ২০ শতাংশ বাড়িয়ে ৩৮ হাজার ৫৭২ কোটি টাকা করার প্রস্তাব ।


    Ø ২০১৯ – ২০ ’ র বাজেটে আইসিডিএস ক্ষেত্রে বরাদ্দের পরিমাণ ১৮ শতাংশ বাড়িয়ে ২৭ হাজার ৫৮৪ কোটি টাকা করার প্রস্তাব দেওয়া হয়েছে ।


    Ø তপশিলি জাতি ও তপশিলি উপজাতির জন্য বরাদ্দের পরিমাণে উল্লেখযোগ্য বৃদ্ধি – ১) তপশিলি জাতির জন্য বরাদ্দের পরিমাণ ২০১৮ – ১৯ – এর বাজেট বরাদ্দ পরিমাণ ৫৬ হাজার ৬১৯ কোটি টাকা থেকে ৩৫.৬ শতাংশ বাড়িয়ে ২০১৯ – ২০ ’ র বাজেটে ৭৬ হাজার ৮০১ কোটি টাকা করার প্রস্তাব । ২) তপশিলি উপজাতির জন্য বরাদ্দের পরিমাণ ২০১৮ – ১৯ – এর বাজেট বরাদ্দের পরিমাণ ৩৯ হাজার ১৩৫ কোটি টাকা থেকে ২৮ শতাংশ বাড়িয়ে ২০১৯ – ২০ ’ র বাজেটে ৫০ হাজার ৮৬ কোটি টাকা করার প্রস্তাব ।


    Ø ৮০ হাজার কোটি টাকার বিলগ্নিকরণের লক্ষ্য অর্জনে সরকার প্রত্যয়ী ।


    Ø রাজকোষ ঘাটতি আরও সুসংহত করার পাশাপাশি, ঋণের বোঝা কমানোর ওপরও গুরুত্ব ।


    দরিদ্র ও পিছিয়ে পড়া শ্রেণী


    Ø দেশের সম্পদের প্রথম অধিকার গরিব মানুষের : অর্থমন্ত্রী


    Ø দরিদ্র মানুষের জন্য ১০ শতাংশ সংরক্ষণের সুবিধা প্রদানে শিক্ষা প্রতিষ্ঠানগুলিতে ২৫ শতাংশ অতিরিক্ত আসন ।


    Ø শহরাঞ্চল ও গ্রামাঞ্চালের ফারাক মেটাতে এবং গ্রামগুলিতে জীবনযাত্রার মানোন্নয়নে সুনির্দিষ্ট পরিমাণ খরচের লক্ষ্যমাত্রা ।


    Ø আগ্রহী সমস্ত পরিবারকে ২০১৯ – এর মার্চ মাসের মধ্যে বিদ্যুৎ সংযোগ প্রদান ।


    উত্তর – পূর্ব


    Ø ২০১৮ – ১৯ – এর বাজেট বরাদ্দের তুলনায় ২০১৯ – ২০ ’ র বাজেটে বরাদ্দের পরিমাণ ২১ শতাংশ বাড়িয়ে ৫৮ হাজার ১৬৬ কোটি টাকা করা হচ্ছে ।


    Ø সম্প্রতি অরুণাচল প্রদেশও বিমান যোগাযোগ ব্যবস্থার মানচিত্রে জায়গা করে নিয়েছে ।


    Ø এই প্রথমবার মেঘালয়, ত্রিপুরা ও মিজোরাম ভারতীয় রেল মানচিত্রে জায়গা পেয়েছে ।


    Ø ব্রহ্মপুত্র নদে নৌ-দিশা নির্দেশক ব্যবস্থায় উন্নতির ফলে কন্টেনার বাহী পণ্য পরিবহণে উন্নতি ঘটেছে ।


    বঞ্চিত শ্রেণী


    Ø যাযাবর ও অর্ধ-যাযাবর উপজাতির মানুষকে চিহ্নিত করার জন্য নীতি আয়োগের অধীন এক নতুন কমিটি গঠনের প্রস্তাব ।


    Ø যাযাবর ও অর্ধ-যাযাবর উপজাতির মানুষের সার্বিক উন্নয়ন ও কল্যাণের জন্য কেন্দ্রীয় সামাজিক ন্যায়-বিচার ও ক্ষমতায়ন মন্ত্রকের আওতায় নতুন উন্নয়ন পর্ষদ গঠনের প্রস্তাব ।


    প্রতিরক্ষা


    Ø এই প্রথমবার প্রতিরক্ষা খাতে বাজেট বরাদ্দ ৩ লক্ষ কোটি টাকা ছাড়াতে চলেছে ।


    রেল


    Ø ২০১৯ – ২০’র বাজেটে ৬৪ হাজার ৫৮৭ কোটি টাকা মূলধনী সহায়তা দেওয়ার প্রস্তাব ।


    Ø যাবতীয় মূলধনী ব্যয় বাবদ খরচ ধরা হয়েছে ১ লক্ষ ৫৮ হাজার ৬৫৮ কোটি টাকা ।


    Ø ২০১৭ – ১৮’তে অপারেটিং রেশিও বেড়ে ৯৮.৪ শতাংশে পৌঁছবে বলে আশা করা হচ্ছে ।


    বিনোদন শিল্প


    Ø ভারতীয় চলচ্চিত্র নির্মাতাদের জন্য একক জানালাবিশিষ্ট অনুমোদন ব্যবস্থার পাশাপাশি, দৃশ্যায়নের ক্ষেত্রেও সুবিধাদানের প্রস্তাব ।


    Ø সেলফ্‌ডিক্লিয়ারেশন বা স্বঘোষিত ব্যবস্থার ওপর বিশ্বাস যোগ্যতা বাড়াতে নিয়ন্ত্রণমূলক ব্যবস্থা ।


    Ø সিনেমাটোগ্রাফ আইন অনুযায়ী পাইরেসি দমনে অ্যান্টি-ক্যামকোডিং ব্যবস্থার প্রবর্তন ।


    অতিক্ষুদ্র, ক্ষুদ্র ও মাঝারি শিল্পোদ্যোগ এবং ব্যবসায়ী মহল


    Ø জিএসটি নথিভুক্ত ক্ষুদ্র ও মাঝারি শিল্প সংস্থাগুলির জন্য ১ কোটি টাকার ঋণের ক্ষেত্রে ২ শতাংশ সুদ ছাড় ।


    Ø রাষ্ট্রায়ত্ত সংস্থাগুলিকে তাদের মোট সংগ্রহের অন্তত ৩ শতাংশ মহিলা পরিচালিত ক্ষুদ্র ও মাঝারি শিল্প সংস্থাগুলি থেকে গ্রহণ করতে হবে ।


    Ø ডিআইপিপি-র নাম পাল্টে ডিপার্টমেন্ট ফর প্রোমোশন অফ ইন্ডাস্ট্রিজ অ্যান্ড ইন্টারন্যাল ট্রেড করা হয়েছে ।


    ডিজিটাল গ্রাম


    Ø সরকার আগামী পাঁচ বছরে ১ লক্ষ গ্রামকে ডিজিটাল গ্রামে রূপান্তরিত করার লক্ষ্যমাত্রা নিয়েছে ।


    Ø কৃত্রিম বুদ্ধিমত্তা সংক্রান্ত জাতীয় কর্মসূচিকে এগিয়ে নিয়ে যেতে একটি নতুন জাতীয় কৃত্রিম বুদ্ধিমত্তা পোর্টালের প্রস্তাব ।


    ২০১৪ থেকে ২০১৯ পর্যন্ত সময়ের সাফল্য


    Ø বিগত পাঁচ বছরে বিশ্ব অর্থনীতিতে ভারত এক উজ্জ্বলতম স্থান অধিকার করেছে ।


    Ø ২০১৪ – ১৯ পর্যন্ত ম্যাক্রো অর্থনীতির ক্ষেত্রে দেশের সেরা সময় ।


    Ø ভারত এখন বিশ্বে ষষ্ঠ বৃহত্তম অর্থনীতি । ২০১৩ – ১৪’তে ভারত ছিল একাদশতম স্থানে ।


    Ø ২০১৪ – ১৯ পর্যন্ত সময়ে জাতীয় গড় আয়ের বার্ষিক অগ্রগতি ১৯৯১ সালের পর যে কোনও সরকারের মেয়াদের তুলনায় বেশি ।


    Ø মুদ্রাস্ফীতির গড় হার কমে ৪.৬ শতাংশে পৌঁছেছে, যা অন্য যে কোনও সরকারের শাসনকালের তুলনায় কম ।


    Ø ২০১৮’র ডিসেম্বরে মুদ্রাস্ফীতির হার কমে ২.১৯ শতাংশ হয়েছে ।


    Ø রাজকোষ ঘাটতি ২০১৮ – ১৯ – এ কমে হয়েছে ৩.৪ শতাংশ । সাত বছর আগে এই হার ছিল প্রায় ৬ শতাংশ ।


    Ø বিগত পাঁচ বছরে ভারতে প্রত্যক্ষ বিদেশি বিনিয়োগের পরিমাণ ২৩৯ বিলিয়ন মার্কিন ডলার ।


    Ø ভারত পুনরায় অগ্রগতির মূল পথে ফিরে এসেছে এবং সমৃদ্ধ ও বিকাশের লক্ষ্যে এগিয়ে চলেছে : অর্থমন্ত্রী ।


    Ø বিশ্বে ভারত এখন দ্রুততম বিকাশশীল অর্থনীতি ।


    Ø মুদ্রাস্ফীতির হার দুই অঙ্কে পৌঁছনো রোধ করা গেছে এবং রাজকোষ ক্ষেত্রে সমতা বজায় রাখা হয়েছে ।


    Ø প্রত্যক্ষ বিদেশি বিনিয়োগ নীতির উদারীকরণ করা হয়েছে । অধিকাংশ ক্ষেত্রে সরাসরি প্রত্যক্ষ বিনিয়োগের অনুমতি রয়েছে ।


    কৃষক সমাজ


    Ø ২২টি শস্যের সবকটিতে ন্যূনতম ৫০ শতাংশ সহায়ক মূল্য স্থির করা হয়েছে ।


    Ø বিগত পাঁচ বছরে সুদ ছাড় দ্বিগুণ করা হয়েছে ।


    Ø কৃষি ক্ষেত্রে মৃত্তিকা স্বাস্থ্য কার্ড, নিমের প্রলেপযুক্ত ইউরিয়া ব্যবহারে আমূল পরিবর্তন এসেছে ।


    শ্রমিক শ্রেণী


    Ø কর্মসংস্থানের সুযোগ-সুবিধা বেড়েছে; কর্মচারী ভবিষ্যনিধি তহবিল সংগঠনের সদস্য সংখ্যা বেড়ে ২ কোটিতে পৌঁছেছে ।


    Ø শেষ পাঁচ বছরে বিভিন্ন শ্রেণীর শ্রমিকদের ন্যূনতম আয় ৪২ শতাংশ বেড়েছে ।


    দরিদ্র ও অনগ্রসর শ্রেণী


    Ø শিক্ষা প্রতিষ্ঠান ও সরকারি চাকরিতে দরিদ্রদের জন্য ১০ শতাংশ সংরক্ষণ ।


    Ø সৌভাগ্য যোজনার আওতায় প্রতিটি পরিবারকে বিনামূল্যে বিদ্যুৎ সংযোগ ।


    Ø প্রায় ৫০ কোটি মানুষের জন্য বিশ্বের বৃহত্তম স্বাস্থ্য পরিচর্যা কর্মসূচি আয়ুষ্মান ভারতের সূচনা ।


    Ø সবচেয়ে পিছিয়ে পড়া ১১৫টি জেলার সার্বিক উন্নয়নের জন্য উন্নয়নকামী জেলা কর্মসূচি ।


    Ø দরিদ্র ও মধ্যবিত্ত শ্রেণীর মানুষকে সুলভ মূল্যে খাদ্যশস্য প্রদানে ২০১৮ -১৯ – এ ১ লক্ষ ৭০ হাজার কোটি টাকা খরচ ।


    Ø বেসরকারি ক্ষেত্রের সহযোগিতায় মিশন মোড ভিত্তিতে ১৪৩ কোটি এলইডি বাল্ব বিতরণ ।


    Ø এলইডি বাল্ব ব্যবহারের ফলে বিদ্যুৎ মাশুলে দরিদ্র ও মধ্যবিত্ত শ্রেণীর মানুষের বার্ষিক ৫০ হাজার কোটি টাকার সাশ্রয় ।


    Ø আয়ুষ্মান ভারত কর্মসূচির আওতায় নিখরচায় চিকিৎসার সুযোগ-সুবিধা পেয়ে ১০ লক্ষ রোগী উপকৃত হয়েছেন ।


    Ø জনঔষধি কেন্দ্রগুলির মাধ্যমে দরিদ্র ও মধ্যবিত্ত শ্রেণীর মানুষদের সুলভে ওষুধপত্র সরবরাহ করা হচ্ছে ।


    Ø ২১টি নতুন এইম্‌স প্রতিষ্ঠানের মধ্যে ১৪টি প্রতিষ্ঠানে কাজকর্ম শুরু হয়েছে ।


    Ø প্রধানমন্ত্রী গ্রাম সড়ক যোজনার আওতায় গ্রামীণ সড়ক নির্মাণের গতি তিন গুণ বেড়েছে ।


    Ø ১৭ লক্ষ ৮৪ হাজার জনপদের মধ্যে ১৫ লক্ষ ৮০ হাজার জনপদ পাকা সড়কের সঙ্গে যুক্ত হয়েছে ।


    Ø ২০১৯ – ২০’র বাজেটে প্রধানমন্ত্রী গ্রাম সড়ক যোজনায় বরাদ্দ ২০১৮ – ১৯ – এর ১৫ হাজার ৫০০ কোটি টাকা থেকে বাড়িয়ে ১৯ হাজার কোটি টাকা করা হয়েছে ।


    Ø ২০১৪ – ১৮ পর্যন্ত প্রধানমন্ত্রী আবাস যোজনায় ১ কোটি ৫৩ লক্ষ বাড়ি নির্মাণ করা হয়েছে ।


    মহিলাদের উন্নয়ন থেকে মহিলা-কেন্দ্রিক উন্নয়ন


    Ø উজ্জ্বলা যোজনার আওতায় বিনামূল্যে ৬ কোটি রান্নার গ্যাসের সংযোগ দেওয়া হয়েছে; আগামী বছর এই সংখ্যা ৮ কোটিতে পৌঁছবে ।


    Ø মুদ্রা যোজনার আওতায় মোট ঋণ সহায়তার ৭০ শতাংশই পেয়েছেন মহিলারা ।


    Ø প্রধানমন্ত্রী মাতৃ বন্দনার আওতায় গর্ভবতী মহিলাদের জন্য আর্থিক সহায়তা ।


    যুবসম্প্রদায়


    Ø প্রধানমন্ত্রী কৌশল বিকাশ যোজনার আওতায় ১ কোটির বেশি যুবক-যুবতীকে প্রশিক্ষণ দেওয়া হয়েছে ।


    Ø মুদ্রা, স্ট্যান্ড আপ এবং স্টার্ট আপ ইন্ডিয়া কর্মসূচির মাধ্যমে স্বনিযুক্তি বেড়েছে ।


    ক্ষুদ্র, অতিক্ষুদ্র ও মাঝারি শিল্পোদ্যোগ এবং ব্যবসায়ী মহল


    Ø এক ঘন্টারও কম সময়ে ১ কোটি টাকা পর্যন্ত ঋণ পাওয়ার সুবিধা ।


    Ø গভর্মেন্ট ই-মার্কেট প্লেস ব্যবস্থার মাধ্যমে গড় অর্থ সাশ্রয়ের পরিমাণ ২৫ থেকে ২৮ শতাংশ ।


    আয়কর


    Ø কর সংগ্রহের পরিমাণ ২০১৩ – ১৪’র ৬.৩৮ লক্ষ কোটি টাকা থেকে প্রায় দ্বিগুণ বেড়ে এ বছর ১২ লক্ষ কোটি টাকায় পৌঁছেছে ।


    Ø কর মান্যতা ৮০ শতাংশ বৃদ্ধি পেয়েছে – বিগত পাঁচ বছরে তা বেড়েছে ৩ কোটি ৭৯ লক্ষ থেকে ৬ কোটি ৮৫ লক্ষ ।


    Ø কর প্রশাসন ব্যবস্থাকে আরও সুবিন্যস্ত করা হয়েছে । গত বছর দাখিল করা ৯৯.৫৪ শতাংশ আয়কর রিটার্নকে মান্যতা দেওয়া হয়েছে ।


    Ø মধ্যবিত্ত শ্রেণীর মানুষ আগে যে সমস্ত সুযোগ-সুবিধা পেতেন –


    ১) মৌলিক ছাড়ের সীমা ২ লক্ষ টাকা থেকে বাড়িয়ে ২ লক্ষ ৫০ হাজার টাকা করা হয়েছে ।


    ২) ২ লক্ষ ৫০ হাজার টাকা থেকে ৫ লক্ষ টাকা পর্যন্ত কর ধাপের ক্ষেত্রে কর হার ১০ শতাংশ থেকে ৫ শতাংশ কমানো হয়েছে ।


    ৩) বেতনভুক শ্রেণীর মানুষের জন্য ৪০ হাজার টাকা স্ট্যান্ডার্ড ডিডাকশন চালু হয়েছে ।


    ৪) আয়কর আইনের ৮০ (সি) ধারার আওতায় অর্থ সঞ্চয়ের ক্ষেত্রে কর ছাড় বাড়িয়ে ১ লক্ষ টাকা থেকে ১ লক্ষ ৫০ হাজার টাকা করা হয়েছে ।


    ৫) নিজে বসবাস করছেন এমন গৃহ সম্পত্তির ক্ষেত্রে সুদ ছাড় দেড় লক্ষ টাকা থেকে বাড়িয়ে ২ লক্ষ টাকা করা হয়েছে ।


    ৬) ছোট ব্যবসা ও স্টার্ট আপগুলিকে ইতিমধ্যেই বিশেষ সুবিধা ও আর্থিক উৎসাহ দেওয়া হয়েছে ।


    ৭) প্রায় ৯০ শতাংশ সংস্থার কর হার কমিয়ে ২৫ শতাংশ করা হয়েছে ।


    জিএসটি


    Ø পণ্য ও পরিষেবা কর (জিএসটি) ভারতকে অভিন্ন বাজারে পরিণত করেছে ।


    Ø জিএসটি-র ফলে করমান্যতার পাশাপাশি, কর সংগ্রহ বেড়েছে এবং ব্যবসায়িক কাজকর্মও সহজ হয়েছে ।


    Ø আন্তঃরাজ্য পণ্য পরিচালনা আরও দ্রুততর ও সুদক্ষ হয়েছে । এমনকি, বাধা-বিপত্তিও কমেছে ।


    Ø জিএসটি-র ফলে অধিকাংশ অত্যাবশ্যকীয় পণ্য শূন্য থেকে ৫ শতাংশ কর ধাপের আওতায় এসেছে ।


    Ø ছোট ব্যবসায়ীদের জন্য জিএসটি বাবদ ছাড়ের পরিমাণ দ্বিগুণ বেড়ে ২০ লক্ষ টাকা থেকে ৪০ লক্ষ টাকা হয়েছে ।


    Ø দেড় কোটি টাকা পর্যন্ত লেনদেন হয়, এমন ছোট ব্যবসার ক্ষেত্রে ১ শতাংশ হারে কর প্রদান এবং বছরে একবার রিটার্ন দাখিলের সুবিধা ।


    Ø ৫০ লক্ষ টাকা লেনদেন হয় এমন ছোট পরিষেবা প্রদানকারীদের কম্পোজিশন স্কিমের সুবিধা নিতে পারবেন এবং ১৮ শতাংশের পরিবর্তে ৬ শতাংশ জিএসটি প্রদান করবে ।


    Ø জিএসটি বাবদ রাজস্ব সংগ্রহের পরিমাণ উৎসাহব্যঞ্জক । চলতি বছরে প্রতি মাসে গড় কর সংগ্রহের পরিমাণ ৯৭ হাজার ১০০ কোটি টাকা, যা আগে ছিল মাসিক ৮৯ হাজার ৭০০ কোটি টাকা ।


    পরিকাঠামো


    Ø অসামরিক বিমান পরিবহণ – উড়ান প্রকল্প ।


    Ø বর্তমানে চালু বিমানবন্দরের সংখ্যা ১০০ ছাড়িয়েছে ।


    Ø সর্বশেষ চালু বিমানবন্দর সিকিমের প্যাকিয়ং ।


    Ø বিগত পাঁচ বছরে দেশীয় যাত্রী সংখ্যা দ্বিগুণ হয়েছে ।


    সড়ক


    Ø মহাসড়ক নির্মাণের দিক থেকে ভারত বিশ্বের দ্রুত গতির দেশ ।


    Ø প্রত্যেক দিন ২৭ কিলোমিটার মহাসড়ক তৈরি হচ্ছে ।


    Ø থমকে থাকা প্রকল্পগুলির কাজ শেষ করা হচ্ছে ।


    জলপথ


    Ø উপকূলবর্তী এলাকা বরাবর ফ্ল্যাগশিপ কর্মসূচি সাগরমালা ।


    Ø এই প্রথমবার অভ্যন্তরীণ জলপথে কলকাতা থেকে বারাণসী পর্যন্ত কন্টেনারবাহী পণ্য পরিবহণ হয়েছে ।


    রেল


    Ø রেলের ইতিহাসে সবচেয়ে নিরাপদ বর্ষ এটি ।


    Ø ব্রডগেজ রেল লাইনে সমস্ত প্রহরী বিহীন লেভেল ক্রসিং তুলে দেওয়া হয়েছে ।


    Ø সম্পূর্ণ দেশীয় প্রযুক্তিতে নির্মিত সেমি হাইস্পীড ট্রেন ‘বন্দে ভারত’ এক্সপ্রেস চালু করা হয়েছে ।


    জলবায়ু পরিবর্তন


    Ø আন্তর্জাতিক সৌর জোট গঠন ।


    Ø পুনর্নবীকরণযোগ্য শক্তি উৎপাদন বৃদ্ধি ।


    Ø প্রথম চুক্তি-ভিত্তিক আন্তর্জাতিক আন্তঃসরকারি সংগঠনের সদর দপ্তর ভারতে গড়ে উঠেছে ।


    Ø বিগত পাঁচ বছরে সৌর বিদ্যুৎ উৎপাদন ক্ষমতা ১০ গুণ বেড়েছে ।


    Ø এখন নতুন নতুন ক্ষেত্রে লক্ষ লক্ষ কর্মসংস্থান হচ্ছে ।


    ভারতে ডিজিটাল বিপ্লব


    Ø নাগরিকদের বিভিন্ন পরিষেবা প্রদানে ৩ লক্ষের বেশি অভিন্ন পরিষেবা কেন্দ্র ।


    Ø মোবাইল ডেটা ব্যবহারের দিক থেকে ভারত এখন বিশ্বের অগ্রণী দেশ ।


    Ø বিগত পাঁচ বছরে মাসিক মোবাইল ডেটা ব্যবহার ৫০ গুণ বেড়েছে ।


    Ø ‘মেক ইন ইন্ডিয়া’ কর্মসূচির আওতায় মোবাইল এবং মোবাইল সাজ-সরঞ্জাম নির্মাতার সংখ্যা ২ থেকে বেড়ে ২৬৮ হয়েছে । সেই সঙ্গে, বিপুল কর্মসংস্থানের সুযোগ সৃষ্টি করেছে ।


    জন ধন – আধার – মোবাইল এবং প্রত্যক্ষ সুবিধা হস্তান্তর


    Ø বিগত পাঁচ বছরে প্রায় ৩৪ কোটি জন ধন ব্যাঙ্ক অ্যাকাউন্ট খোলা হয়েছে ।


    Ø আধারের ব্যবহার এখন সর্বজনীন


    Ø মধ্যসত্তভোগীদের প্রভাব দূর করে সরকারি কর্মসূচি ও প্রকল্পগুলির সুযোগ-সুবিধা দরিদ্র ও মধ্যবিত্ত শ্রেণীর মানুষের ব্যাঙ্ক অ্যাকাউন্টে সরাসরি পৌঁছে দেওয়ার বিষয়টি সুনিশ্চিত করা হয়েছে ।


    সীমাশুল্ক ও সীমান্ত পারের বাণিজ্য


    Ø ৩৬টি মূলধনী পণ্যসামগ্রীর ওপর সীমাশুল্ক প্রত্যাহার করা হয়েছে ।


    Ø আমদানি ও রপ্তানি সংক্রান্ত লেনদেন প্রক্রিয়া ডিজিটাল পদ্ধতিতে উন্নীত করা হয়েছে ।


    Ø পণ্য পরিবহণ ক্ষেত্রের উন্নতিতে আরএফআইডি প্রযুক্তি প্রয়োগ করা হচ্ছে ।


    দুর্নীতির বিরুদ্ধে পদক্ষেপ


    Ø সরকার দুর্নীতি দমনের অঙ্গীকার পালন করে চলেছে এবং স্বচ্ছতার এক নতুন যুগের সূচনা করেছে : অর্থমন্ত্রী ।


    Ø রিয়েল এস্টেট ক্ষেত্রে রেরা ও বেনামী লেনদেন বর্জন আইন স্বচ্ছতা নিয়ে এসেছে ।


    Ø ২০১৮-র ফেরার অর্থনৈতিক অপরাধী আইন আর্থিক অপরাধীদের গ্রেপ্তারে সহায়তা করেছে ।


    Ø কয়লা ও স্পেকট্রাম বন্টনে স্বচ্ছতা সুনিশ্চিত করতে সরকার প্রয়োজনীয় ব্যবস্থা নিয়েছে ।


    কালো টাকার বিরুদ্ধে অভিযান


    Ø কালো টাকা বিরোধী আইন, ফেরার অর্থনৈতিক অপরাধী আইন এবং বিমুদ্রাকরণ আইনের মতো উদ্যোগের মাধ্যমে ১ লক্ষ ৩০ হাজার কোটি টাকার মতো বেহিসাবি আয়কে করের আওতায় নিয়ে আসা হয়েছে ।


    Ø ৬ হাজার ৯০০ কোটি টাকার বেনামী সম্পত্তি বাজেয়াপ্ত করা হয়েছে ।


    Ø প্রত্যক্ষ কর সংগ্রহ ১৮ শতাংশ বৃদ্ধি পেয়েছে ।


    ব্যাঙ্কিং ক্ষেত্রে সংস্কার তথা ঋণ পরিশোধে অক্ষমতা ও দেউলিয়া বিধি


    Ø অনুৎপাদক সম্পদ উদ্ধারের ক্ষেত্রে ঋণ পরিশোধে অক্ষমতা ও দেউলিয়া বিধি এক অনুকূল বাতাবরণ গড়ে তুলেছে ।


    Ø ফোন ব্যাঙ্কিং – এর রীতিনীতি সরকার বন্ধ করে দিয়েছে ।


    Ø সরকার ব্যাঙ্কিং ক্ষেত্রে স্বীকৃতি প্রদান, দৃঢ় সংকল্প গ্রহণ, পুনর্মূলধন যোগান এবং সংস্কারের মতো উদ্যোগ গ্রহণ করেছে ।


    Ø ক্লিন ব্যাঙ্কিং বা ব্যাঙ্কিং পরিষেবায় স্বচ্ছতা সুনিশ্চিত করতে সরকার একাধিক ব্যবস্থা রূপায়ণ করেছে ।


    Ø ব্যাঙ্ক ও ঋণ দাতাদের স্বার্থে সরকার ইতিমধ্যেই ৩ লক্ষ কোটি টাকা উদ্ধার করেছে ।


    Ø রাষ্ট্রায়ত্ত ক্ষেত্রে ব্যাঙ্কগুলিকে পুনর্মূলধন যোগানোর জন্য সরকার ২ লক্ষ ৬০ হাজার কোটি টাকা বিনিয়োগ করেছে ।


    পরিস্কার-পরিচ্ছন্নতা


    Ø গান্ধীজীকে তাঁর জন্মের সার্ধ শতবার্ষিকীতে শ্রদ্ধা জানাতে সরকার স্বচ্ছ ভারত মিশন শুরু করেছে ।


    Ø স্বচ্ছ ভারত মিশনকে জাতীয় আন্দোলনে রূপদান করার জন্য অর্থমন্ত্রী ১৩০ কোটি ভারতীয়কে ধন্যবাদ জানিয়েছেন ।


    Ø ভারতে গ্রামীণ অনাময়তার পরিধি বেড়ে ৯৮ শতাংশ ।


    Ø ৫ লক্ষ ৪৫ হাজার গ্রামকে প্রকাশ্য স্থানে শৌচমুক্ত হিসাবে ঘোষণা করা হয়েছে ।


    প্রতিরক্ষা


    Ø ‘এক পদ এক পেনশন’ উদ্যোগের রূপায়ণ পুরোদমে চলছে, ইতিমধ্যেই ৩৫ হাজার কোটি টাকা বন্টন করা হয়েছে ।


    Ø সেনা জওয়ানদের বেতন বৃদ্ধি করা হয়েছে ।


    অন্যান্য সাফল্য


    Ø অনুৎপাদক সম্পদের ক্ষেত্রে সরকার যথাযথ ব্যবস্থা নিয়েছে ।


    Ø স্বচ্ছ ভারত মিশন বিশ্বের বৃহত্তম আচার-আচরণগত পরিবর্তন কর্মসূচি হয়ে উঠেছে ।


    ২০১৯ – ২০’র অন্তর্ববর্তী বাজেটের মূল বার্তা


    Ø ২০২২ সাল নাগদ এক নতুন ভারতের স্বপ্ন বাস্তবায়নে অগ্রসর হচ্ছি ।


    Ø সকলের জন্য শৌচাগার, জল ও বিদ্যুতের সুবিধা সহ পরিচ্ছন্ন ও স্বাস্থ্যকর ভারত গড়ে তোলা ।


    Ø এমন এক ভারত গড়ে তোলা, যেখানে কৃষকদের আয় দ্বিগুণ হবে ।


    Ø যুবসম্প্রদায় ও মহিলাদেরকে তাঁদের স্বপ্ন পূরণে উপযুক্ত সুযোগ-সুবিধা প্রদান ।


    Ø সন্ত্রাসবাদ, সাম্প্রদায়িকতাবাদ, জাতিভেদ, দুর্নীতিমুক্ত এক ভারত গড়ে তোলা ।


    আগামী দশকের পরিকল্পনা


    Ø বিগত পাঁচ বছরে ভারতের বিকাশ ও অগ্রগতি-কেন্দ্রিক উন্নয়নে জোর দেওয়া হয়েছে ।


    Ø আগামী পাঁচ বছরে ভারত ৫ ট্রিলিয়ন ডলার অর্থনীতির দেশ হয়ে উঠবে ।


    Ø এই পাঁচ বছর পর আগামী আট বছরে ভারতের লক্ষ্য ১০ ট্রিলিয়ন ডলার অর্থনীতির দেশ হয়ে ওঠা ।


    ২০৩০ সালের মধ্যে এক নতুন ভারত গড়ে তোলার লক্ষ্যে ১০টি পরিকল্পনা


    ভারত এক আধুনিক, প্রযুক্তি-চালিত, উচ্চ গতিশীল, সুসম এবং স্বচ্ছ সমাজ হয়ে উঠবে ।


    1. সামাজিক পরিকাঠামোর পাশাপাশি, বাস্তবিক পরিকাঠামো গড়ে তোলা এবং সহজে জীবনযাপনের সুবিধা প্রদান করা ।


    2. ডিজিটাল ভারত গড়ে তুলতে যুবদের নেতৃত্বে ডিজিটাইস গভর্নমেন্ট ব্যবস্থা গড়ে তোলা ।


    3. বৈদ্যুতিন যানবাহন সহ পুনর্নবীকরণযোগ্য ক্ষেত্রে গুরুত্ব দিয়ে পরিবহণ ব্যবস্থায় আমূল পরিবর্তন ঘটিয়ে দূষণ মুক্ত ভারত গড়ে তোলা ।


    4. ব্যাপক কর্মসংস্থানের সুযোগ-সুবিধা সৃষ্টি করতে আধুনিক ডিজিটাল প্রযুক্তি ব্যবহারের মাধ্যমে গ্রামাঞ্চলে শিল্পের বিকাশ ঘটানো ।


    5. সমস্ত ভারতীয়কে নিরাপদ পানীয় জল সরবরাহ করার পাশাপাশি, ক্ষুদ্র সেচ ব্যবস্থার মাধ্যমে জলের সুদক্ষ ব্যবহার ।


    6. সাগরমালা কর্মসূচিতে অগ্রগতির পাশাপাশি, ভারতের উন্নয়ন ও বিকাশে উপকূল ও সমুদ্রের জল শক্তি যোগাচ্ছে ।


    7. আমাদের মহাকাশ কর্মসূচি গগনায়নের লক্ষ্য ভারতকে কৃত্রিম উপগ্রহ উৎক্ষেপণের ক্ষেত্রে বিশ্বের উৎক্ষেপণ কেন্দ্র হিসাবে গড়ে তোলা । এছাড়া, ২০২২ সালের মধ্যে মহাকাশে একজন ভারতীয় নভশ্চর পাঠানো ।


    8. খাদ্য উৎপাদনের দিক থেকে ভারতকে আত্মনির্ভর করে তোলা, অবশিষ্ট বিশ্বের চাহিদা মেটাতে খাদ্য রপ্তানি করা এবং জৈব সারের পূর্ণ সদ্ব্যবহারে শস্য উৎপাদন করা ।


    9. মহিলাদের অধিকার ও তাঁদের সুরক্ষা তথা ক্ষমতায়নে গুরুত্ব দিয়ে আয়ুষ্মান ভারত কর্মসূচির মাধ্যমে এক স্বাস্থ্যকর ভারত গড়ে তোলা ।


    10. এক অতিসক্রিয় ও দায়িত্বশীল আমলাতান্ত্রিক কাঠামোর মাধ্যমে ন্যূনতম সরকার ও সর্বাধিক প্রশাসনিক ব্যবস্থার দেশ হিসাবে ভারত’কে পরিণত করা ।


    CG/BD/SB

    
    
    (Release ID: 1562351) Visitor Counter : 728
    
    
      Read this release in: English