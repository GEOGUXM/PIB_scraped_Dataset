      রেলমন্ত্রক

      আইআইটি খড়্গপুর এবং দক্ষিণ-পূর্ব রেল হাসপাতালের মধ্যে চিকিৎসা গবেষণা, শিক্ষা এবং রোগী পরিষেবা বিষয়ে সহযোগিতা সংক্রান্ত একটি সমঝোতা স্বাক্ষরিত হয়েছে
      Posted On: 06 FEB 2019 8:36PM by PIB Kolkata


    কলকাতা, ০৬ ফেব্রুয়ারি, ২০১ ৯


    এই সমঝোতার ফলে আইআইটি খড়্গপুরের চিকিৎসা বিজ্ঞান ও প্রযুক্তির শিক্ষক ও ছাত্ররা, দক্ষিণ-পূর্ব রেল হাসপাতালের আউটডোর ও ইন্ডোর ওয়ার্ড, ক্লিনিক ও গবেষণাগারগুলিতে প্রবেশাধিকার পাবেন। এর ফলে, ছাত্রছাত্রীদের সঙ্গে রোগীদের যোগাযোগ, তাঁদের পরীক্ষা সংক্রান্ত কাজকর্ম, পাঠদানের সুবিধা পাওয়া যাবে। চিকিৎসা প্রযুক্তির গবেষণা ও উন্নয়নে এটি সহায়ক ভূমিকা নেবে। দুই সংস্থা একে অপরকে ডায়াগোনেস্টিক পরিষেবা প্রদানের ক্ষেত্রে সাহায্য করবে এবং যৌথ গবেষণামূলক প্রকল্প রূপায়ণ করবে।


    আইআইটি খড়্গপুরের, স্কুল অফ মেডিকেল কলেজ অ্যান্ড টেকনোলজির প্রধান অধ্যাপক সুমন চক্রবর্তী বলেছেন, আইআইটি-র মেডিকেল শাখা যেসব চিকিৎসা সংক্রান্ত প্রযুক্তি উদ্ভাবন করেছে, তার স্বীকৃতি বিশেষভাবে গুরুত্বপূর্ণ এবং তার জন্য রোগী সংক্রান্ত পর্যাপ্ত পরিমাণে তথ্য প্রয়োজন। এই ধরণের স্বীকৃতির জন্য দক্ষিণ-পূর্ব রেল হাসপাতালের মতো একটি বড় হাসপাতালের প্রয়োজন। তাই, এই হাসপাতালের সঙ্গে সহযোগিতামূলক কাজের উদ্যোগ নেওয়া হয়েছে। অধ্যাপক চক্রবর্তীর সঙ্গে একমত হয়ে দক্ষিণ-পূর্ব রেলের খড়্গপুর ডিভিশনের ডিআরএম শ্রী কে আর কে রেড্ডি বলেছেন, রেল হাসপাতালও আইআইটি খড়্গপুরের প্রযুক্তিগত উদ্ভাবনের ফলে উপকৃত হবে। কারণ, রেল হাসপাতালে চিকিৎসাবিদ্যা শিক্ষা ও গবেষণার জন্য একটি স্নাতকোত্তর পর্যায়ের ইন্সটিটিউট স্থাপনের চেষ্টা চালানো হচ্ছে।


    দুই প্রতিষ্ঠানের মধ্যে শিক্ষক, পেশাদার চিকিৎসা কর্মী, চিকিৎসক, গবেষক এবং ছাত্রছাত্রী বিনিময়ের ব্যবস্থা থাকবে। আইআইটি খড়্গপুর, দক্ষিণ-পূর্ব রেলের রেল হাসপাতাল চত্বরের মধ্যে বিভিন্ন ধরণের চিকিৎসা শাখার স্নাতকোত্তর প্রশিক্ষণের ব্যবস্থা করবে। আইআইটি খড়্গপুরের পক্ষ থেকে চিকিৎসা গবেষণা ও শিক্ষার জন্য জোর দিতে ৪০০ শয্যার যে সুপার স্পেশালিটি হাসপাতাল গড়ে তোলার উদ্যোগ নেওয়া হয়েছে, দুই প্রতিষ্ঠানের মধ্যে সমঝোতা স্বাক্ষরের অন্যতম কারণ হিসাবে তা দেখা যেতে পারে। আইআইটি খড়্গপুরের স্কুল অফ মেডিকেল সায়েন্স অ্যান্ড টেকনোলজিতে বিভিন্ন ধরণের গবেষণা ও চিকিৎসা প্রযুক্তির উন্নয়ন বিষয়ে কাজ চলছে। এছাড়া, ভারত সরকারের বৈজ্ঞানিক ও শিল্প গবেষণা বিভাগের সহায়তায় আইআইটি খড়্গপুর একটি অভিন্ন গবেষণা ও প্রযুক্তি উন্নয়ন হাব গড়ে তোলার উদ্যোগ নিয়েছে। এখান থেকে অতিক্কভুদ্র, ক্ষুদ্র ও মাঝারি শিল্পোদ্যোগের জন্য প্রযুক্তি হস্তান্তরের ব্যবস্থা করা হবে। এই সমঝোতার ফলে দক্ষিণ-পূর্ব রেল হাসপাতালের সমস্ত রোগীদের জন্য জরুরি-ভিত্তিতে চিকিৎসা পরিষেবা ও হাসপাতালে ভর্তি করে চিকিৎসার ব্যবস্থা হবে।


    CG/PB/SB……06_February_2019...…(345).


    

    
    (Release ID: 1562938) Visitor Counter : 25