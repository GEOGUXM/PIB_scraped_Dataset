      জাহাজচলাচলমন্ত্রক

      মেয়ার্স্ক লাইন প্রথমবার আগামীকাল গঙ্গাবক্ষে বারাণসী থেকে কলকাতা যাত্রা করবে একাধিক বৃহৎ সংস্থা জাতীয় জলপথ – ১ ব্যবহারের জন্য অপেক্ষা করছে
      Posted On: 12 FEB 2019 6:04PM by PIB Kolkata


    নয়াদিল্লি , ১ ২ ফেব্রুয়ারি, ২০১ ৯


    পৃথিবীর বৃহত্তম কন্টেনার শিপিং সংস্থা মেয়ার্স্ক লাইন আজ জাতীয় জলপথ – ১ দিয়ে গঙ্গাবক্ষে ১৬টি কন্টেনার বারাণসী থেকে কলকাতায় পরিবহণ করবে। মেয়ার্স্ক সারা বিশ্বে বার্ষিক ১২ মিলিয়ন কন্টেনার পরিবহণ করে থাকে। সংস্থাটি ভারতের অভ্যন্তরীণ জলপথে এই প্রথমবার জাহাজ পরিবহণ করছে।


    ইতিমধ্যে পেপসিকো, ইমামি অ্যাগ্রোটেক, ইফকো ফার্টিলাইজার্স এবং ডাবর ইন্ডিয়ার মতো সংস্থা ইতিমধ্যে গঙ্গানদীর ওপর দিয়ে কন্টেনার পাঠিয়েছে। মেয়ার্স্ক একইভাবে কন্টেনার পরিবহণ করবে। মেয়ার্স্কের মাধ্যমে বিভিন্ন শিল্পাঞ্চল থেকে পণ্য সরাসরি বাংলাদেশে ্পৌঁছে যাবে এবং বঙ্গোপসাগরের ওপর দিয়ে পৃথিবীর অন্যত্র তা নিয়ে যাওয়া হবে ।


    ১২ই নভেম্বর, ২০১৮ তারিখে প্রধানমন্ত্রী শ্রী নরেন্দ্র মোদী বারাণসীতে গঙ্গানদী (জাতীয় জলপথ – ১)-র ওপর নির্মিত দেশের প্রথম নদীপথের মাল্টি-মোডাল টার্মিনালটিকে জাতির উদ্দেশে উৎসর্গ করেন। একই দিনে তিনি জাতীয় জলপথ – ১-এর ওপর দিয়ে কলকাতা থেকে বারাণসীতে পৌঁছনো আগত দেশের প্রথম পণ্যবাহী জাহাজটিকে স্বাগত জানান এবং তার পর থেকে জাতীয় জলপথ – ১ – এর ওপর দিয়ে বাণিজ্যিক জাহাজ পরিবহণ চালু হয়। পণ্যবাহী জাহাজের মাধ্যমে পরিবহণের বেশ কিছু সুবিধা রয়েছে, যেমন – ব্যয় সাশ্রয় হয়, সহজ পরিবহণযোগ্য, ক্ষয়ক্ষতি কম হয় এবং পরিবেশ দূষণও কম হয়। সরকার জাতীয় জলপথ – ১ (গঙ্গানদী)-কে জলমার্গ বিকাশ প্রকল্পের আওতায় হলদিয়া থেকে বারাণসী (১,৩৯০ কিলোমিটার) পর্যন্ত বিশ্ব ব্যাঙ্কের প্রযুক্তি ও আর্থিক সহায়তার মাধ্যমে ৫ হাজার ৩৬৯ কোটি টাকা আনুমানিক ব্যয়ে গড়ে তুলছে। এই প্রকল্প রূপায়ণের ফলে ১,৫০০ – ২,০০০ ডিডব্লিউটি ক্ষমতাসম্পন্ন জাহাজগুলির বাণিজ্যিক পরিবহণ সম্ভব হবে।


    প্রসঙ্গত, জাহাজা পরিবহণ মন্ত্রী শ্রী নীতিন গড়করি গত আগস্ট, ২০১৬-তে মারুতি গাড়ি পরিবহণকারী বারাণসী থেকে হলদিয়াগামী একটি জাহাজের যাত্রা করান । অন্যান্য জাতীয় জলপথে এরকম পরীক্ষামূলক পরিবহণ কর্মসূচি চলছে। জাতীয় জলপথ – ১, ভারত – বাংলাদেশ প্রোটোকল রুট ও জাতীয় জলপথ – ২ (ব্রহ্মপুত্র) দিয়ে ১৫টি পণ্যবাহী জাহাজ ইতিমধ্যে চলাচল করেছে।


    CG/SC/SB……12_February_2019...…(318).....(Release ID : 1563844 )


    

    
    (Release ID: 1564099) Visitor Counter : 44