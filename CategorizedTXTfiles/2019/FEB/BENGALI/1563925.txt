      বস্ত্রমন্ত্রক

      তন্তুবায় সেবা কেন্দ্রের আধিকারিকরা শান্তিপুরের তন্তুবায়ীদের মুদ্রা ঋণ মঞ্জুরিপত্র এবং হ্যান্ডলুম মার্ক শংসাপত্র প্রদান করল
      Posted On: 11 FEB 2019 6:50PM by PIB Kolkata


    শান্তিপুর, নদীয়া , ১১ ফেব্রুয়ারি ২০১ ৯


    কেন্দ্রীয় সরকার দেশের ১০৪টি জেলার হস্ত-চালিত তাঁতশিল্পীদের নানাবিধ সহায়তার জন্য এগিয়ে এসেছে। কেন্দ্রীয় বস্ত্র মন্ত্রকের অন্তর্গত তন্তুবায় সেবা কেন্দ্র (উইভার্স সার্ভিস সেন্টার) – এর পক্ষ থেকে নদীয়া জেলার হস্ত-চালিত তাঁতশিল্পীদের সঙ্গে ১০০ দিনব্যাপী সহযোগিতামূলক সম্পর্ক স্থাপনের প্রক্রিয়া চালু করে তাঁত শিল্পীদের বিভিন্নভাবে সহায়তার হাত বাড়িয়ে দিয়েছে। এজন্য দপ্তরের তরফ থেকে বিশেষ কর্মসূচি নেওয়া হয়েছে। এর মধ্যে অন্যতম, তাঁতশিল্পীদের বাড়ি বাড়ি সমীক্ষা চালিয়ে কোন্‌ কোন্‌ জায়গায় ঘাটতি রয়েছে, তা খতিয়ে দেখা। এই সমীক্ষা চালিয়ে বিভিন্ন শিল্পীদের কিভাবে সহায়তা দেওয়া যায়, সে নিয়েও তন্তুবায় সেবা কেন্দ্রের আধিকারিকরা চিন্তাভাবনা করছেন।


    আজ এই উপলক্ষে নদীয়ার ফুলিয়া’তে এক অনুষ্ঠানে তাঁতশিল্পীদের হাতে মুদ্রা ঋণের মঞ্জুরিপত্র, পরিচয়পত্র, হ্যান্ডলুম মার্ক শংসাপত্র এবং ভর্তুকিতে কাপড়ের সুতো কেনার জন্য ইয়ার্ন পাসবুক তুলে দেওয়া হয়। এই অনুষ্ঠানটি উদ্বোধন করেন জাতীয় পুরস্কারপ্রাপ্ত তাঁতশিল্পী শ্রী রামানন্দ বসাক।


    অনুষ্ঠানে তন্তুবায় সেবা কেন্দ্রের উপ-অধিকর্তা শ্রী তপন শর্মা কেন্দ্রীয় সরকারের বিভিন্ন সহায়তামূলক প্রকল্পগুলির কথা তাঁতশিল্পীদের জানান।


    উল্লেখ্য, ঠিক একই রকমের একটি কর্মসূচি আজ মুর্শিদাবাদের বহরমপুরেও আয়োজিত হয়।


    SSS/SB……11_February_2019...…(84).


    

    
    (Release ID: 1563925) Visitor Counter : 31