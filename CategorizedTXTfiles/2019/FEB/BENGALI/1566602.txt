      অর্থমন্ত্রক

      ভারত ও জাপানের মধ্যে দ্বিপাক্ষিক লেনদেন চুক্তি স্বাক্ষরিত
      
      এই চুক্তির ফলে ভারত ৭৫ বিলিয়ন মার্কিন ডলার অর্থ সহায়তা পাবে

      Posted On: 28 FEB 2019 1:38PM by PIB Kolkata

    নয়াদিল্লি, ২৮ ফেব্রুয়ারি , ২০১৯


    ভারত ও জাপানের মধ্যে দ্বিপাক্ষিক লেনদেন বিষয়ে ভারতীয় রিজার্ভ ব্যাঙ্ক এবং ব্যাঙ্ক অফ জাপানের মধ্যে চুক্তি স্বাক্ষর প্রক্রিয়া সম্পন্ন হয়েছে। উল্লেখ করা যেতে পারে যে, গত বছরের ২৯শে অক্টোবর প্রধানমন্ত্রী শ্রী নরেন্দ্র মোদীর টোকিও সফরকালে দুই দেশের মধ্যে দ্বিপাক্ষিক লেনদেন চুক্তি স্বাক্ষরের বিষয়ে বোঝাপড়া হয়। এই চুক্তি স্বাক্ষরের ফলে ভারত সেদেশের কাছ থেকে ৭৫ বিলিয়ন মার্কিন ডলার আর্থিক সহায়তা পাবে। এর আগে ভারত সেদেশের কাছ থেকে ৫০ বিলিয়ন মার্কিন ডলার অর্থ সহায়তা পেত। কেন্দ্রীয় মন্ত্রিসভার গত ১০ই জানুয়ারী অনুষ্ঠিত বৈঠকে দুই দেশের মধ্যে দ্বিপাক্ষিক এই লেনদেন চুক্তি স্বাক্ষরের বিষয়টি অনুমোদিত হয়।


    দুই দেশের মধ্যে স্বাক্ষরিত এই চুক্তিটি আজ (২৮ ফেব্রুয়ারি) থেকেই কার্যকর হচ্ছে। দেশীয় মুদ্রা ব্যবস্হায় বৈদেশিক বাণিজ্যের হিসেব বা স্বল্প মেয়াদি লিক্যুইডিটির পরিমাণ যথাযথ হারে বজায় রাখতে ভারত ঐ চুক্তি অনুযায়ী ৭৫ বিলিয়ন মার্কিন ডলার অর্থ সহায়তা পাবে। বর্তমানে ভারতের বৈদেশিক মুদ্রা বিনিময় ভান্ডার সন্তোষজনক অবস্হায় রয়েছে। সেহেতু এই চুক্তির ফলে ভারত যে কোন সময় বৈদেশিক মুদ্রা বিনিময় ভান্ডার ব্যবহারের ক্ষেত্রে সুবিধা পাবে।


    কেন্দ্রীয় সরকার দ্বিপাক্ষিক বিনিয়ম চুক্তি স্বাক্ষরের বিষয়টি কার্যকর হওয়ায় তাকে স্বাগত জানিয়েছে এবং এজন্য জাপানের প্রতি কৃতজ্ঞতা প্রকাশ করেছে। দুই দেশের মধ্যে মজবুত সম্পর্ক এবং কৌশলগত অংশীদারিত্বকে আরও এগিয়ে নিয়ে যাওয়ার অঙ্গিকার এই চুক্তির মাধ্যমে প্রতিফলিত হয়। এমনকি, দ্বিপাক্ষিক আর্থিক সহযোগিতা সংক্রান্ত এই চুক্তিটি ভারত ও জাপানের মধ্যে নিবিড় অর্থনৈতিক সম্পর্ককে আরও প্রসারিত করবে।


    CG/BD/NS

    
    
    (Release ID: 1566602) Visitor Counter : 120
    
    
      Read this release in: English