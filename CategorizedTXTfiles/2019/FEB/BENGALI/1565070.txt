      রাষ্ট্রপতিরসচিবালয়

      ২০১৪, ২০১৫ এবং ২০১৬-র সাংস্কৃতিক সমন্বয় সংক্রান্ত পুরস্কার টেগোর অ্যাওয়ার্ড ফর কালচারাল হারমনি প্রদান করলেন রাষ্ট্রপতি
      Posted On: 18 FEB 2019 5:46PM by PIB Kolkata


    নয়াদিল্লি, ১৮ ফেব্রুয়ারি , ২০১৯


    নতুন দিল্লীতে আজ এক অনুষ্ঠানে, রাষ্ট্রপতি শ্রী রামনাথ কোবিন্দ ২০১৪, ২০১৫ এবং ২০১৬-র সাংস্কৃতিক সমন্বয় সংক্রান্ত টেগোর অ্যাওয়ার্ড ফর কালচারাল হারমনি প্রদান করেন। ২০১৪-র জন্য এই পুরস্কার পান বিশিষ্ট মনিপুরী নৃত্য শিল্পী শ্রী রাজকুমার সিংহজিৎ সিং। ২০১৫-য় বাংলাদেশের সাংস্কৃতিক সংস্হা ছায়ানটকে ‘ টেগোর অ্যাওয়ার্ড ’ -এ সম্মানিত করা হয়। ২০১৬র জন্য এই পুরস্কার দেওয়া হয় বিখ্যাত ভাস্কর শ্রী রাম ভানজী সুতারকে।


    অনুষ্ঠানে রাষ্ট্রপতি বলেন, ভারতের সাংস্কৃতিক ঐতিহ্যের উদযাপনের একটি অঙ্গ এই পুরস্কার প্রদান সে সাহিত্যই হোক বা গান-বাজনা, শিল্পকলা হোক বা নাটক আবার ভাস্কর্য হোক বা হস্তশিল্প। আমাদের দেশের প্রত্যেক অঞ্চলেরই স্বতন্ত্র সাংস্কৃতিক পরিচয় রয়েছে। অথচ, মূলত এটি এমনই এক সংস্কৃতি যা বিভাজন করেনা বরং তা ভারতের প্রত্যেককে ঐক্যবদ্ধ করে রাখে এবং মানবতাকে রক্ষা করে।


    পুরস্কার প্রাপকদের অবদান সম্পর্কে বলতে গিয়ে রাষ্ট্রপতি বলেন, মনিপুরী নৃত্যশৈলীর একজন বিশিষ্ট শিল্পী শ্রী রাজকুমার সিংহজিৎ সিং। তিনি কেবল মনিপুরী নৃত্যের মতো প্রাচীন শিল্পকলার সঙ্গে আধুনিকতার মেলবন্ধনই ঘটাননি, তিনি দেশের অন্যান্য প্রান্তের সঙ্গেও সেতুবন্ধন ঘটিয়েছেন এই নৃত্যশৈলীর মাধ্যমে। বাংলাদেশে রবীন্দ্রনাথ ঠাকুরের দর্শন ছড়িয়ে দিতে অগ্রণী ভূমিকা নিয়েছে ছায়ানটের মতো বিশিষ্ট সংস্হা। শ্রী কোবিন্দ আরও বলেন, শ্রী রাম ভানজী সুতার হলেন এমন এক পন্ডিত ভাস্কর যিনি এমন একটি শিল্পকলার সঙ্গে যুক্ত যার ভিত্তিতে রয়েছে বহু বছরের প্রাচীন ঐতিহ্য। বর্তমানে তিনি ‘ স্ট্যাচু অফ ইউনিটি ’ গড়ে তোলার জন্য সুপরিচিত।


    অনুষ্ঠানে অন্যান্য গণ্যমান্য অতিথিদের মধ্যে উপস্হিত ছিলেন প্রধানমন্ত্রী শ্রী নরেন্দ্র মোদী এবং স্বাধীন দায়িত্বপ্রাপ্ত সংস্কৃতি প্রতিমন্ত্রী ডাঃ মহেশ শর্মা।


    CG/SSS/NS

    
    
    (Release ID: 1565070) Visitor Counter : 53
    
    
      Read this release in: English