      কেন্দ্রীয়মন্ত্রিসভা

      নবগঠিত মৎস্যচাষ দপ্তরে সচিব ও যুগ্মসচিব পর্যায়ের একটি করে পদ তৈরিতে মন্ত্রিসভার অনুমোদন
      Posted On: 20 FEB 2019 5:38PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে মৎস্যচাষ দপ্তরে সচিব ও যুগ্মসচিব পর্যায়ে একটি করে পদ সৃষ্টির সিদ্ধান্ত গৃহীত হয়েছে। নবগঠিত এই দপ্তরের কাজকর্ম সুষ্ঠু ও সুচারুভাবে পরিচালনার জন্য এই পদ দুটি তৈরির সিদ্ধান্ত হয়। পদ দুটিতে স্থায়ী-ভিত্তিতে সচিব ও যুগ্মসচিব নিয়োগ করা হবে। সচিব পদের বেতনক্রম ২ লক্ষ ২৫ হাজার টাকা এবং যুগ্মসচিব পদে বেতনক্রম হবে ১ লক্ষ ৪৪ হাজার ২০০ টাকা থেকে ২ লক্ষ ১৮ হাজার ২০০ টাকা পর্যন্ত।


    মন্ত্রিসভার এই সিদ্ধান্তের ফলে, মৎস্যচাষ ক্ষেত্রের বিকাশে মৎস্য দপ্তর একাধিক প্রকল্প গ্রহণ ও তার ওপর নজরদারি চালাতে পারবে। একই সঙ্গে, বিপুল সংখ্যক মৎস্যচাষীর কল্যাণ হবে ও তাদের স্বার্থ সুরক্ষিত থাকবে।


    CG/BD/SB

    
    
    (Release ID: 1565590) Visitor Counter : 14
    
    
      Read this release in: English