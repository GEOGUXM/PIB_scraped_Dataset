      বিজ্ঞানওপ্রযুক্তিমন্ত্রক

      ‘গান্ধী এবং বিজ্ঞান’ শীর্ষক প্রদর্শনীর উদ্বোধন করলেন বিজ্ঞান ও প্রযুক্তির প্রখ্যাত ঐতিহাসিক আশীষ লাহিড়ী
      Posted On: 28 FEB 2019 10:24PM by PIB Kolkata


    কলকাতা, ২৮ ফেব্রুয়ারি, ২০১৯


    জাতীয় বিজ্ঞান দিবস উপলক্ষ্যে এবং গান্ধীজীর জন্ম স্বার্ধশতবর্ষকে স্মরণে রেখে সায়েন্স সিটিতে আজ ‘গান্ধীজী এবং বিজ্ঞান’ শীর্ষক এক প্রদর্শনীর উদ্বোধন করেন বিজ্ঞান ও প্রযুক্তির প্রখ্যাত ঐতিহাসিক শ্রী আশীষ লাহিড়ী।


    মহাত্মা গান্ধীর বিজ্ঞান ও প্রযুক্তির ওপর চিন্তাভাবনাকে সামনে রেখেই এই প্রদর্শনীর আয়োজন করা হয়েছে।


    এই প্রদর্শনীতে চারটি বিভাগ রয়েছে- গান্ধী এবং বিজ্ঞান-প্রযুক্তি উদ্ভাবন, বিজ্ঞান ও প্রযুক্তির ওপর গান্ধীজীর ভাবনা, গান্ধী, সঠিক প্রযুক্তি এবং ধারাবাহিক উন্নয়ন, গান্ধী এবং সমসাময়িক ভারতীয় বিজ্ঞান।


    সায়েন্স সিটির মহানির্দেশক শ্রী সুব্রত চৌধুরী জানান, এই প্রদর্শনীর উপ-বিভাগে রয়েছে শিল্পায়নের ওপর গান্ধীজীর ভাবনা, বিজ্ঞানের আধুনিক যন্ত্রাংশ, চিকিৎসা বিজ্ঞান, ধারাবাহিক বিকাশের জন্য যথাযথ প্রযুক্তির ব্যবহার, প্রকৃতি এবং পরিবেশ, শিক্ষা ইত্যাদি।


    পরীক্ষা, উদ্ভাবন এবং গান্ধীজীর উদ্ভাবনের দর্শনের প্রতীক হিসেবে চড়কা এই প্রদর্শনীতে জায়গা পেয়েছে। ১০০ বছর আগে এই ভাবনার দ্বারা অনুপ্রাণিত হয়ে ওষুধ প্রস্তুতকারক সংস্হা বেঙ্গল কেমিক্যাল প্রতিষ্ঠা করেছিলেন আচার্য প্রফুল্ল চন্দ্র রায়।


    শ্রী আশীষ লাহিড়ী ‘গান্ধী এবং বিজ্ঞান’ শীর্ষক বিষয়ের ওপর বক্তব্য রাখেন। অনুষ্ঠানে বিভিন্ন ক্লাসের ছাত্রছাত্রীদের নিয়ে বসে আঁকো প্রতিযোগিতার আয়োজন করা হয়। ভারতে বিজ্ঞান ও প্রযুক্তির ওপর ক্যুইজ এবং আলোচনা সভার আয়োজন করা হয়। কলকাতার বিভিন্ন স্কুলের ছাত্রছাত্রীরা এতে অংশগ্রহণ করে। সায়েন্স সিটিতে আয়োজিত এই প্রদর্শনীটি চলবে আগামী ১ মাস ধরে।


    CG/SS/NS

    
    
    (Release ID: 1566773) Visitor Counter : 497
    
    
      Read this release in: English