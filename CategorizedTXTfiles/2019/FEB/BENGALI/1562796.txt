      ক্রেতা, খাদ্যএবংগণবন্টনমন্ত্রক

      ই-বাণিজ্য
      Posted On: 05 FEB 2019 1:18PM by PIB Kolkata


    নয়াদিল্লি, ৫ ফেব্রুয়ারি, ২০১৯


    ২০১৭-১৮-র অর্থনৈতিক সমীক্ষা অনুযায়ী, ভারতে ই-বাণিজ্যিক বাজারের পরিমাণ ৩,৩০০ কোটি মার্কিন ডলার। ২০১৬-১৭-তে ই-বাণিজ্য বাজার ১৯.১ শতাংশ বৃদ্ধি পেয়েছে। ন্যাসকমের এক প্রতিবেদন অনুযায়ী, ২০১৭-১৮-তে ভারতীয় ই-বাজারের পরিমাণ ১৭ শতাংশ বেড়ে ৩,৮৫০ কোটি মার্কিন ডলারে পৌঁছয়। জাতীয় গ্রাহক হেল্পলাইনে ই-বাণিজ্য সংক্রান্ত বিভিন্ন অভিযোগ গ্রাহক বিষয়ক দপ্তর উপভোক্তাদের কাছ থেকে পেয়ে থাকে। প্রাপ্ত অভিযোগগুলি সমাধানের জন্য বিশেষ সফটওয়্যার ব্যবস্থার মাধ্যমে সংশ্লিষ্ট সংস্থাগুলির কাছে পাঠিয়ে দেওয়া হয়। গ্রাহকরা সংশ্লিষ্ট সংস্থার সমাধানে যদি সন্তুষ্ট না হন, তাহলে তাঁরা গ্রাহক ফোরামেও অভিযোগ দাখিল করতে পারেন। উপযুক্ত ব্যবস্থা গ্রহণ করে এবং ক্ষতিপূরণ সহ গ্রাহক সন্তুষ্টির লক্ষ্যে এই ফোরামকে প্রয়োজনীয় ক্ষমতা দেওয়া হয়েছে।


    লোকসভায় আজ এই তথ্য দেন গ্রাহক বিষয়ক, খাদ্য ও গণবন্টন প্রতিমন্ত্রী শ্রী সি আর চৌধুরি।


    CG/BD/DM/….5 th Feb,2019

    
    
    (Release ID: 1562796) Visitor Counter : 17