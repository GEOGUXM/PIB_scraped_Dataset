      কেন্দ্রীয়মন্ত্রিসভা

      তালিকা বহির্ভূত যাযাবর ও অর্ধ-যাযাবর সম্প্রদায়ের মানুষের জন্য উন্নয়ন ও কল্যাণ পর্ষদ গঠনের প্রস্তাবে মন্ত্রিসভার সায়
      Posted On: 20 FEB 2019 5:53PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে আজ তালিকা বহির্ভূত যাযাবর ও অর্ধ-যাযাবর সম্প্রদায়ের মানুষের জন্য উন্নয়ন ও কল্যাণ পর্ষদ গঠনের প্রস্তাব মঞ্জুর করা হয়েছে।


    এনডিএ সরকার দেশের সর্বাধিক বঞ্চিত মানুষের কল্যাণে অঙ্গীকারবদ্ধ। বঞ্চিত ও পিছিয়ে পড়া শ্রেণীর মানুষের মধ্যে তালিকা বহির্ভূত যাযাবর ও অর্ধ-যাযাবর সম্প্রদায়ের মানুষেরাও রয়েছেন। এই শ্রেণীর মানুষের কাছে পৌঁছে যাওয়া অত্যন্ত কঠিন কাজ। কারণ, এরা এক জায়গায় বেশি সময় থাকেন না এবং এদের দেখা পাওয়াও দুষ্কর।


    এই সমস্ত বিষয়গুলি বিবেচনায় রেখে সরকার নীতি আয়োগের ভাইস চেয়ারম্যানের নেতৃত্বে একটি কমিটি গঠন করেছে। উদ্দেশ্য হ’ল – তালিকা বহির্ভূত যাযাবর ও অর্ধ-যাযাবর সম্প্রদায়গুলিকে দ্রুত চিহ্নিতকরণের কাজ শেষ করা। উল্লেখ করা যেতে পারে, ২০১৪’র জুলাই মাসে তালিকা বহির্ভূত যাযাবর শ্রেণীর মানুষের রাজ্য-ভিত্তিক তালিকা প্রস্তুত করার জন্য একটি কমিটি গঠন করা হয়। কমিটি ২০১৫’র ৯ জানুয়ারি এই কাজ শুরু করে। গত ৮ই জানুয়ারি ঐ কমিটির রিপোর্ট জমা পড়েছে।


    কমিটির সুপারিশে এই ধরণের মানুষের জন্য একটি স্থায়ী কমিশন গঠনের প্রস্তাব দেওয়া হয়। এই প্রেক্ষিতে সরকার সামাজিক ন্যায় বিচার ও ক্ষমতায়ন মন্ত্রকের অধীনে ১৮৬০ সালের সোশ্যাইটিস রেজিস্ট্রেশন আইনের আওতায় একটি উন্নয়ন ও কল্যাণ পর্ষদ গঠনের সিদ্ধান্ত নেয়।

    CG/BD/SB

    
    
    (Release ID: 1565605) Visitor Counter : 37
    
    
      Read this release in: English