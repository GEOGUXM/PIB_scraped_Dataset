      মন্ত্রিসভারঅর্থনৈতিকবিষয়সংক্রান্তকমিটি

      কিষাণ উর্জা সুরক্ষা এবং উত্থান মহাভিযান চালু করার বিষয়টিতে অনুমোদন দিল কেন্দ্রীয় মন্ত্রিসভা
      Posted On: 20 FEB 2019 7:22PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার অর্থনৈতিক বিষয়ক ক্যাবিনেট কমিটি কিষাণ উর্জা সুরক্ষা এবং উত্থান মহাভিযানের প্রস্তাব অনুমোদন করেছে। কৃষকদের আর্থিক এবং জলের নিরাপত্তা সুনিশ্চিত করতেই এই উদ্যোগ।


    প্রস্তাবিত এই প্রকল্পে তিনটি পদক্ষেপের মধ্যে রয়েছে –


    ক) ১০ হাজার মেগাওয়াটের ডিসেন্ট্রালাইজড্‌ গ্রাউন্ড মাউন্টেড গ্রিড কানেকটেড পুনর্নবীকরণযোগ্য বিদ্যুৎ কেন্দ্র স্থাপন করার ব্যবস্থা।


    খ) ১৭.৫০ লক্ষ সৌর কৃষি পাম্পের ব্যবস্থা করা।


    গ) ১০ লক্ষ গ্রিড সংযুক্ত কৃষি পাম্পের সৌরশক্তিকরণ।


    এই তিনটি পদক্ষেপের মাধ্যমে আগামী ২০২২ সালের মধ্যে ২৫,৭৫০ মেগাওয়াটসম্পন্ন সৌরশক্তি বৃদ্ধির লক্ষ্যমাত্রা রয়েছে। এই প্রকল্পে কেন্দ্রের মোট আর্থিক সহায়তার পরিমাণ ৩৪,৪২২ কোটি টাকা।


    প্রথম পদক্ষেপে, পৃথক পৃথক কৃষক বা সমবায় বা পঞ্চায়েত কিংবা কৃষক সংস্থা তাদের কৃষিযোগ্য বা অনুর্বর জমিতে ৫০০ কিলোওয়াট থেকে ২ মেগাওয়াট ক্ষমতাসম্পন্ন পুনর্নবীকরণযোগ্য বিদ্যুৎ কেন্দ্র স্থাপনের সুযোগ পাবে। এখান থেকে উৎপাদিত বিদ্যুৎ কিনতে পারবে ডিসকম।


    দ্বিতীয় পদক্ষেপে কৃষকরা ব্যক্তিগতভাবে ৭.৫ অশ্বশক্তির পাম্প বসানোর জন্য আর্থিক সহায়তা পাবেন।


    তৃতীয় পদক্ষেপ অনুযায়ী কৃষকরা ব্যক্তিগতভাবে ৭.৫ অশ্বশক্তির পাম্পগুলির সৌরশক্তিকরণেও সহায়তা পাবেন।


    এই প্রকল্পটি রূপায়িত হলে পরিবেশে সদর্থক প্রভাব পড়বে। প্রকল্পটির তিন ধরণের কর্মসূচির ফলে বছরে ২৭ মিলিয়ন টন কার্বন ডাই অক্সাইড নিঃসরণ বাঁচাবে। প্রকল্পটি কার্যকর হলে কর্মসংস্থানেরও বিপুল সম্ভাবনা সৃষ্টি হবে।


    CG/SSS/SB

    
    
    (Release ID: 1565771) Visitor Counter : 22
    
    
      Read this release in: English