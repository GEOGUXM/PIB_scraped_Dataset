      অর্থমন্ত্রক

      নয়াদিল্লি, ১ ফেব্রুয়ারি, ২০১৯ মুদ্রা যোজনার অধীনে সারা দেশে ১৫ কোটি ৫৬ লক্ষ ঋণদাতাকে ৭ লক্ষ ২৩ হাজার কোটি টাকা ঋণ দেওয়া হয়েছে। আজ সংসদে ২০১৯-২০ অর্থবর্ষের অন্তর্বর্তী বাজেট পেশ করে কেন্দ্রীয় অর্থ ও কর্পোরেট বিষয়ক মন্ত্রী শ্রী পীযূষ গোয়েল বলেন, ভারত বিশ্বের মধ্যে সর্ববৃহৎ যুব জনসংখ্যার দেশ। প্রধানমন্ত্রী কৌশল বিকাশ যোজনার মাধ্যমে ১ কোটিরও বেশি যুবককে প্রশিক্ষণ দিয়ে জীবনজীবিকার উপযুক্ত করে তোলা হয়েছে। স্বনিযুক্তি কর্মসূচির মাধ্যমে মুদ্রা, স্টার্ট-আপ ইন্ডিয়া এবং স্ট্যান্ড-আপ ইন্ডিয়ার মতো কর্মসূচিতে দেশের যুবশক্তিকে কাজে লাগানো উদ্যোগ নেওয়া হয়েছে। আমাদের দেশের কর্মপ্রার্থীরা নিয়োগকারীতে পরিণত হয়েছে। ভারত বিশ্বের মধ্যে দ্বিতীয় বৃহত্তম স্টার্ট-আপ কেন্দ্র হিসেবে উঠে আসছে। আমাদের যুবকদের কঠোর পরিশ্রম এবং অভিনব ধারণার জন্য সরকার গর্বিত। শ্রী গোয়েল বলেন, কৃত্রিম মেধা এবং এই সংক্রান্ত প্রযুক্তির সুবিধাকে মানুষের কাছে নিয়ে যেতে সরকার কৃত্রিম মেধা সংক্রান্ত একটি জাতীয় কর্মসূচির বিষয়ে চিন্তাভাবনা করছে। কৃত্রিম মেধা বিষয়ক জাতীয় কেন্দ্র স্থাপন এবং একটি উৎকর্ষ কেন্দ্র গড়ে তোলার মাধ্যমে এই কাজকে উৎসাহ
      Posted On: 01 FEB 2019 7:06PM by PIB Kolkata


    নয়াদিল্লি, ১ ফেব্রুয়ারি, ২০১৯


    সরকার অসংগঠিত ক্ষেত্রে কর্মরত ১৫ হাজার টাকা পর্যন্ত মাসিক আয়ের শ্রমিকদের জন্য পেনশনের ব্যবস্থা করতে ‘প্রধানমন্ত্রী শ্রমযোগী মানধন’ নামে একটি কর্মসূচি চালু করার প্রস্তাব করেছে। আজ সংসদে ২০১৯-২০ অর্থবর্ষের অন্তর্বর্তী বাজেট পেশ করে কেন্দ্রীয় অর্থ এবং কর্পোরেট বিষয়ক মন্ত্রী শ্রী পীযূষ গোয়েল বলেন যে ভারতের জাতীয় আয়ের অর্ধেক আসে রাস্তার হকার, রিক্সাচালক, নির্মাণ কর্মী, কৃষি শ্রমিক, বিড়ি শ্রমিক, চর্মশিল্পের মতো অসংগঠিত ক্ষেত্রে কর্মরত ৪২ কোটি মানুষের ঘাম ও শ্রমের বিনিময়ে। সরকার তাঁদের বৃদ্ধ বয়সে সামাজিক সুরক্ষার জন্য ব্যবস্থা করতে চায়। তাই, আয়ুষ্মান ভারত, প্রধানমন্ত্রী জীবনজ্যোতি বিমা যোজনা এবং প্রধানমন্ত্রী সুরক্ষা বিমা যোজনার মতো কর্মসূচিতে প্রদত্ত সুবিধা ছাড়াও সরকার তাঁদের পেনশনের জন্য একটি বড় ধরণের পরিকল্পনা গ্রহণের প্রস্তাব করেছে। ‘প্রধানমন্ত্রী শ্রমযোগী মানধন’ নামে এই কর্মসূচিতে ১৫ হাজার টাকা পর্যন্ত মাসিক বেতনে অসংগঠিত ক্ষেত্রে কর্মরত শ্রমিকদের পেনশনের ব্যবস্থা করা হবে।


    শ্রী গোয়েল বলেন, এই যোজনার অধীনে কর্মরত অবস্থায় খুব সামান্য পরিমাণ মাসিক অর্থের বিনিময়ে ৬০ বছর বয়সের পর থেকে তাঁদের জন্য মাসিক ৩ হাজার টাকা পেনশনের ব্যবস্থা করা হবে। অসংগঠিত ক্ষেত্রের কোন কর্মী ২৯ বছর বয়সে এই যোজনায় যুক্ত হলে ৬০ বছর পর্যন্ত তাঁকে প্রতি মাসে ১০০ টাকা করে দিয়ে হবে। অন্যদিকে, ১৮ বছর বয়সের কোন কর্মী এই যোজনায় যুক্ত হলে তাঁকে মাসে মাত্র ৫৫ টাকা করে দিতে হবে। সরকার সমপরিমাণ অর্থ প্রতি মাসে শ্রমিকদের পেনশন অ্যাকাউন্টে জমা দেবেন। এই কর্মসূচি রূপায়ণের ফলে অসংগঠিত ক্ষেত্রের ১০ কোটি শ্রমজীবী মানুষ আগামী পাঁচ বছরে উপকৃত হবেন বলে মনে করা হচ্ছে। এটি বিশ্বের মধ্যে সর্ববৃহৎ পেনশন প্রকল্প হিসেবে চিহ্নিত হতে চলেছে। এই কর্মসূচির জন্য ৫০০ কোটি টাকা বরাদ্দ করা হয়েছে। প্রয়োজন হলে এর অতিরিক্ত অর্থও দেওয়া হবে। এই বছর থেকেই কর্মসূচিটি রূপায়ণ করা হবে বলে অর্থমন্ত্রী জানান।


    CG/PB/DM

    
    
    (Release ID: 1562329) Visitor Counter : 233
    
    
      Read this release in: English