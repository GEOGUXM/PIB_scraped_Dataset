      সংস্কৃতিমন্ত্রক

      আন্তর্জাতিক মাতৃভাষা দিবস উপলক্ষ্যে সাহিত্য অকাদেমি আয়োজিত বহুভাষিক কবি সম্মেলন
      Posted On: 22 FEB 2019 1:45PM by PIB Kolkata


    কলকাতা, ২১ ফেব্রুয়ারি , ২০১৯


    আন্তর্জাতিক মাতৃভাষা দিবস উপলক্ষ্যে সাহিত্য অকাদেমি তাঁর পূর্বাঞ্চলিয় দপ্তরে আজ ২১ ফেব্রুয়ারি ২০১৯, এক বহুভাষিক কবি সম্মেলনের আয়োজন করে। অনুষ্ঠানের শুরুতে সাহিত্য অকাদেমির আঞ্চলিক সচিব ডঃ দেবেন্দ্র কুমার দেবেশ তাঁর সংক্ষিপ্ত ভাষণে আমন্ত্রিত অতিথি ও দর্শকদের স্বাগত জানান। বিশিষ্ট অসমীয়া কবি সিদ্ধার্থ শঙ্কর কলিতা, বোড়ো কবি ফুকন বসুমাতারী, চাকমা কবি চাকমা অসীম রায়, খাসী কবি মিনিময় লাল্লু, হিন্দী কবি একান্ত শ্রীবাস্তব, মৈথিলী কবি বিদ্যানন্দ ঝা, মণিপুরী কবি ওকেন্দ্র খুন্ডংবম, নেপালী কবি যুবা বরাল ‘ অনন্ত ’ , ওড়িয়া কবি হেমন্ত মহান্তি, সাঁওতালী কবি পাঁচু গোপাল হেমব্রম এবং উর্দু জরীনা জারীন তাঁদের রচিত কয়েকটি করে কবিতা পাঠ করেন। শ্রোতাদের সুবিধার্থে কয়েকজন কবি ইংরেজী ও হিন্দী অনুবাদে তাঁদের কবিতা পড়ে শোনান। অধিকাংশ কবিতাই প্রকৃতি, ভাষা, সমাজ ও প্রাসঙ্গিক বিভিন্ন বিষয় ভিত্তিক। সদ্যপ্রয়াত বিশিষ্ট হিন্দী সাহিত্য সমালোচক এবং সাহিত্য অকাদেমির ফেলো নামওয়র সিং এবং বিশিষ্ট সাহিত্য সমালোচক অশ্রুকুমার সিকদারের স্মৃতির প্রতি শ্রদ্ধা জানাতে এক মিনিট নিরবতা পালন করা হয়।


    CG/NS

    
    
    (Release ID: 1565932) Visitor Counter : 105
    
    
      Read this release in: English