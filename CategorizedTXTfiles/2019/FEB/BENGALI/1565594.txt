      কেন্দ্রীয়মন্ত্রিসভা

      কেন্দ্রীয় সরকারি কর্মচারী ও পেনশন-প্রাপকদের জন্য ৩ শতাংশ মহার্ঘ্যভাতা প্রদানে মন্ত্রিসভার সায়
      Posted On: 20 FEB 2019 5:43PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে অনুষ্ঠিত কেন্দ্রীয় মন্ত্রিসভার বৈঠকে কেন্দ্রীয় সরকারি কর্মচারী ও পেনশন-প্রাপকদের অতিরিক্ত ৩ শতাংশ মহার্ঘ্যভাতা দেবার বিষয়টি অনুমোদিত হয়েছে। বর্তমানে ৯ শতাংশ হারে ভাতা দেওয়া হয়ে থাকে, এই ৩ শতাংশ হবে তার অতিরিক্ত। মূল্য বৃদ্ধির সঙ্গে সঙ্গতি রাখতেই অতিরিক্ত ৩ শতাংশ হারে মহার্ঘ্য ভাতা প্রদানের সিদ্ধান্ত নেওয়া হয়েছে। সপ্তম কেন্দ্রীয় বেতন কমিশনের সুপারিশের ভিত্তিতেই মহার্ঘ্য ভাতার এই বৃদ্ধি। ২০১৯-২০ অর্থবর্ষে (২০১৯ – এর জানুয়ারি থেকে ২০২০-র ফেব্রুয়ারি পর্যন্ত ১৪ মাসে) কর্মচারী ও পেনশন-প্রাপকদের মহার্ঘ্য ভাতা ও মহার্ঘ্য ত্রাণ খাতে সরকারের যথাক্রমে ৯ হাজার ১৬৮ কোটি ১২ লক্ষ টাকা এবং ১০ হাজার ৬৯৬ কোটি ১৪ লক্ষ টাকা খরচ হবে। ৩ শতাংশ মহার্ঘ্য ভাতা প্রদানের এই সিদ্ধান্ত গত পয়লা জানুয়ারি থেকে কার্যকর হচ্ছে। মন্ত্রিসভার এই সিদ্ধান্তের ফলে ৪৮ লক্ষ ৪১ হাজার কর্মচারী এবং ৬২ লক্ষ ৩ হাজার পেনশন-প্রাপক উপকৃত হবেন।


    CG/BD/SB

    
    
    (Release ID: 1565594) Visitor Counter : 19
    
    
      Read this release in: English