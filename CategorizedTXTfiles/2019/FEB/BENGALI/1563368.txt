      প্রধানমন্ত্রীরদপ্তর

      প্রধানমন্ত্রী আগামীকাল পশ্চিমবঙ্গের জলপাইগুড়ি জেলায় ১৯৩৮ কোটি টাকা ব্যয়ে একটি জাতীয় সড়ক প্রকল্পের ভিত্তিপ্রস্তর স্হাপন করবেন
      Posted On: 07 FEB 2019 5:51PM by PIB Kolkata


    নয়াদিল্লি, ০৭ ফেব্রুয়ারি , ২০১৯


    প্রধানমন্ত্রী শ্রী নরেন্দ্র মোদী আগামীকাল পশ্চিমবঙ্গের জলপাইগুড়িতে ৩১-ডি জাতীয় সড়কের ফালাকাটা থেকে সালসালাবাড়ি পর্যন্ত অংশের চার লেনের কাজের ভিত্তিপ্রস্তর স্হাপন করবেন। ৪১.৭ কিলোমিটার দীর্ঘ জাতীয় সড়কের নির্ধারিত ঐ অংশে, চার লেনের এই প্রকল্পের জন্য ১৯৩৮ কোটি টাকা ব্যয় ধরা হয়েছে। এটির কাজ সম্পূর্ণ হলে সালসালাবাড়ি এবং আলিপুরদুয়ার থেকে শিলিগুড়ির দূরত্ব প্রায় ৫০ কিলোমিটার কমে যাবে। এরফলে এই অঞ্চলের উৎপাদিত চা এবং অন্যান্য কৃষিপণ্য আরও ভালোভাবে পরিবহণ ও বাজারজাত করা সম্ভব হবে। একইসঙ্গে ঐ অঞ্চলে পর্যটনেরও বিকাশ ঘটবে। এর ফলে রাজ্যের আর্থ-সামাজিক উন্নয়ন ত্বরান্বিত হবে এবং স্হানীয় মানুষের জন্য কর্মসংস্হানের সুযোগ তৈরি হবে। জাতীয় সড়কের এই অংশটিতে তিনটি রেলের ওভারব্রীজ, দুটি ফ্লাইওভার, তিনটি আন্ডারপাস, আটটি বড় সেতু এবং ১৭টি ছোট সেতু থাকবে।


    CG/PB /NS/… 07 February , 201 9 … 272


    

    
    (Release ID: 1563368) Visitor Counter : 26