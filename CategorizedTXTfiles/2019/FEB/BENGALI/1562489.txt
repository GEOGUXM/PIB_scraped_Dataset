      প্রধানমন্ত্রীরদপ্তর

      লেহ্‌, লাদাখ সফরে প্রধানমন্ত্রী
      
      লেহ্‌তে কেবিআর বিমানবন্দরের নতুন টার্মিনাল বিল্ডিং – এর ভিত্তিপ্রস্তর স্থাপন
      
      লাদাখ অঞ্চলে একাধিক উন্নয়নমূলক প্রকল্পের উদ্বোধন করলেন প্রধানমন্ত্রী

      Posted On: 04 FEB 2019 12:22PM by PIB Kolkata

    নয়াদিল্লি , ০৩ ফেব্রুয়ারি, ২০১ ৯


    প্রধানমন্ত্রী শ্রী নরেন্দ্র মোদী আজ (তেসরা ফেব্রুয়ারি, ২০১৯) জম্মু ও কাশ্মীরের লাদাখের লেহ্‌- তে একদিনের সফরে পৌঁছেছেন । সেখানে তিনি একাধিক উন্নয়নমূলক প্রকল্পের উদ্বোধন/ভিত্তিপ্রস্তর স্থাপন করেছেন ।


    হিমশীতল আবহাওয়া থাকা সত্ত্বেও অনুষ্ঠানস্থলে আসার জন্য প্রধানমন্ত্রী উপস্থিত জনসাধারণের প্রশংসা করে বলেন, “যাঁরা কঠিন পরিস্থিতিতে বাস করেন, তাঁরা সবরকম অসুবিধার মোকাবিলা করে থাকেন । আপনাদের ভালোবাসা আমাকে পরিশ্রম করতে উৎসাহ যোগায়” ।


    লাদাখ বিশ্ববিদ্যালয়ের উদ্বোধন করে প্রধানমন্ত্রী বলেন, “লাদাখের জনসংখ্যার ৪০ শতাংশ হলেন কমবয়সী পড়ুয়া । এই অঞ্চলে একটি বিশ্ববিদ্যালয় স্থাপনের চাহিদা বহুদিনের । লাদাখ বিশ্ববিদ্যালয় স্থাপন হলে এই চাহিদা পূরণ হবে ” । লেহ্‌, কারগিল, নুগরা, যানস্কর, দ্রাস ও খালসির স্নাতক কলেজগুলিকে নিয়ে এই বিশ্ববিদ্যালয়টি স্থাপন করা হবে এবং ছাত্রছাত্রীদের সুবিধার্থে বিশ্ববিদ্যালয়ের প্রশাসনিক দপ্তর লেহ্‌ও কারগিলে খোলা হবে ।


    প্রধানমন্ত্রী দাতং গ্রামের কাছে দাহ্‌তে ৯ মেগাওয়াটের দাহ্‌জলবিদ্যুৎ প্রকল্প এবং ২২০ কেভি শ্রীনগর – আলুস্টেং – দ্রাস – কারগিল – লেহ্‌বিদ্যুৎ সংবহন ব্যবস্থার উদ্বোধন করেন । এই প্রকল্পগুলি উদ্বোধন করাকালীন প্রধানমন্ত্রী বলেন, “আমরা দেরী করার সংস্কৃতিকে বর্জন করেছি” । তিনি আরও বলেন যে, তাঁর সরকার নিশ্চিত করবে যাতে যেসব প্রকল্পের ভিত্তিপ্রস্তর তিনি স্থাপন করেছেন, সেগুলির উদ্বোধন যাতে তিনিই করেন, তা তাঁর সরকার নিশ্চিত করবে ।


    আজ লাদাখে পাঁচটি নতুন পর্যটন ও ট্রেকিং রুটও খোলা হয়েছে । প্রধানমন্ত্রী বলেন যে, একটি শহরের যোগাযোগ ব্যবস্থা উন্নত হলে সেখানে জীবনযাপন আর্থিকভাবে সহজ হয় । তিনি আরও বলেন, বিলাসপুর – মানালি – লেহ্‌রেল লাইনের কাজ সম্পন্ন হলে, দিল্লি থেকে লেহ্‌র যাত্রাপথের দূরত্বও কমে যাবে ।


    প্রধানমন্ত্রী লেহ্‌তে কুশক বাকুলা রিমপোচি (কেবিআর) বিমানবন্দরের নতুন টার্মিনাল বিল্ডিং – এর শিলান্যাস করেন । এই নতুন টার্মিনালটি সবরকম আধুনিক ব্যবস্থাপনার মাধ্যমে যাত্রীদের অবাধ চলাচল সম্ভব করে তুলবে ।


    প্রধানমন্ত্রী আরও বলেন, এই প্রকল্পগুলির ফলে উন্নত বিদ্যুৎ ব্যবস্থা সংযোগ ও যোগাযোগ ব্যবস্থা গড়ে উঠবে এবং এই অঞ্চলে পর্যটকদের আনাগোণা বৃদ্ধি পাবে । এর ফলে, বহু গ্রামে আরও উন্নত জীবন-জীবিকার সুযোগ আসবে ।


    এছাড়া, সংরক্ষিত এলাকা পারমিটের মেয়াদকাল বাড়িয়ে ১৫ দিন করা হয়েছে । এখন পর্যটকরা আরও বেশি সময় ধরে লেহ্‌ভ্রমণ উপভোগ করতে পারবেন ।


    প্রধানমন্ত্রী বলেন যে, এলএএইচডিসি আইনে কিছু সংশোধন করা হয়েছে এবং পর্ষদকে ব্যয় সংক্রান্ত বিষয়ে আরও বেশি ক্ষমতা দেওয়া হয়েছে । এখন এই স্বশাসিত পর্ষদ অঞ্চলের বিকাশের জন্য তহবিলের অর্থ প্রদান করে বলেও প্রধানমন্ত্রী জানান ।


    অন্তর্বর্তী বাজেটের বিষয়ে প্রধানমন্ত্রী বলেন যে, তপশিলি উপজাতিদের কল্যাণার্থে বরাদ্দের পরিমাণ ৩০ শতাংশ বৃদ্ধি পেয়েছে এবং দলিতদের উন্নয়নের জন্য ৩৫ শতাংশ অর্থ বরাদ্দ বাড়ানো হয়েছে ।


    SC/SB

    
    
    (Release ID: 1562489) Visitor Counter : 32
    
    
      Read this release in: English