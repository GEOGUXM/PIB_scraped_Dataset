      বৈদ্যুতিন ও তথ্যপ্রযুক্তি মন্ত্রক

      নবরূপে সুসজ্জিত শিলিগুড়ি জংশন স্টেশন জাতির উদ্দেশে উৎসর্গ
      Posted On: 28 FEB 2019 7:02PM by PIB Kolkata


    কলকাতা, ২৮ ফেব্রুয়ারি, ২০১৯


    কেন্দ্রীয় ইলেক্ট্রনিক্স ও তথ্যপ্রযুক্তি দপ্তরের প্রতিমন্ত্রী শ্রী এস এস আলুওয়ালিয়া আজ (২৮ ফেব্রুয়ারি) নবরূপে সুসজ্জিত শিলিগুড়ি জংশন স্টেশন জাতির উদ্দেশে উৎসর্গ করেন। এই উপলক্ষে স্টেশনে আয়োজিত এক অনুষ্ঠানে শিলিগুড়ি মহকুমা পরিষদের সভাধিপতি শ্রী তাপস সরকার, কাটিহারের ডিভিশনাল রেলওয়ে ম্যানেজার শ্রী সি পি গুপ্তা সহ বিশিষ্ট ব্যক্তিবর্গ উপস্থিত ছিলেন। মন্ত্রী, শিলিগুড়ি টাউন, নকশালবাড়ি এবং বাগডোগরা স্টেশনের নব-নির্মিত প্ল্যাটফর্মেরও উদ্বোধন করেন। রেলের উন্নয়নের ক্ষেত্রে কর্মীদের অবদানের স্বীকৃতিতে শিলিগুড়ি টাউন স্টেশনের নতুন প্ল্যাটফর্ম এবং ফুট ওভারব্রিজটি উদ্বোধন করেন যথাক্রমে প্রবীণতম কুলি শ্রী জওহর রায় এবং প্রবীণতম সাফাই কর্মচারী শ্রীমতী গোদাবরী।


    অনুষ্ঠানে মন্ত্রী তাঁর ভাষণে বলেন, শিলিগুড়ি জংশন স্টেশন থেকে দার্জিলিং মেল চালু করা সহ গোরক্ষপুর, পাটনা ও কলকাতার সঙ্গে জন-শতাব্দী এক্সপ্রেসের মাধ্যমে যোগাযোগ স্থাপনের দাবি পূরণের চেষ্টা করা হবে।


    অনুষ্ঠানের সূচনায় জম্মু-কাশ্মীরে সম্প্রতি সন্ত্রাসবাদী হামলায় নিহত শহীদ জওয়ানদের স্মৃতিতে এক মিনিট নীরবতা পালন করা হয়।


    CG/PB/DM

    
    
    (Release ID: 1566846) Visitor Counter : 2