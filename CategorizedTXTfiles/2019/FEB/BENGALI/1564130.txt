      রেলমন্ত্রক

      প্রকল্প উৎকৃষ্ট-এর অর্ন্তগত আলিপুরদুয়ার থেকে অসমের সিলঘাটগামী রাজ্য রানী এক্সপ্রেস ট্রেনটি পুনর্বিন্যাস করা হল
      Posted On: 12 FEB 2019 7:01PM by PIB Kolkata


    কলকাতা, ১২ ফেব্রুয়ারি , ২০১৯


    নর্থ ইস্ট ফ্রন্টিয়ার রেলওয়ে বা উত্তরপূর্ব সীমান্ত রেলের অর্ন্তগত রাজ্য রানী এক্সপ্রেস ট্রেনটি দেশের প্রথম ইন্টারসিটি এক্সপ্রেস ট্রেন প্রকল্প উৎকৃষ্ট-এর আওতায় যেটির সম্পূর্ণ রূপান্তর ঘটানো হয়েছে। এই ট্রেনটি উত্তরবঙ্গের আলিপুরদুয়ার থেকে অসমের নগাঁও জেলার অর্ন্তগত শিলঘাট পর্যন্ত চলে। যাত্রাপথে এই ট্রেনটি ধুবরি শহরটিকেও ছুঁয়ে যায়। আলিপুরদুয়ার জংশন থেকে শিলঘাট পর্যন্ত ৫৫৮.৮২ কিলোমিটার যাত্রাপথে ২৯টি স্টেশন পড়ে। গত ৯ ফেব্রুয়ারি পুনর্বিন্যস্ত রাজ্য রাজী এক্সপ্রেস ট্রেনটির উদ্বোধন করেন উত্তরপূর্ব সীমান্ত রেলেরই এক চতুর্থ শ্রেণীর কর্মচারী। সেখানে উপস্হিত ছিলেন আলিপুরদুয়ার ডিভিশনের ডিভিশনাল রেলওয়ে ম্যানেজার শ্রী চন্দ্র বীর রমন এবং অন্যান্য আধিকারিকরা।


    উল্লেখ্য, রেলের কামরাগুলির সুযোগ-সুবিধা বাড়িয়ে, এগুলিকে আরো যাত্রী বান্ধব করো তোলার জন্য উত্তরপূর্ব সীমান্ত রেলের এক্সপ্রেস ও মেলট্রেন মিলিয়ে মোট ১০টি ট্রেনকে চিহ্নিত করা হয়েছে। পুনর্বিন্যাস কর্মসূচির প্রথম পর্বে ভারতীয় রেলের ১৪০টি ট্রেনের এ ধরণের রূপান্তর ঘটানো হবে।


    প্রকল্প উৎকৃষ্ট-এর আওতায় পুনর্বিন্যাস্ত সকল ট্রেনের কামরাগুলির সঙ্গে পরিবেশবান্ধব শৌচালয় সংযুক্ত করা হবে যেটি জলের ব্যাবহারই শুধু কমাতে সাহায্য করবে না, শৌচালয়ের দুর্গন্ধও নাশ করবে। বাতানুকুল কামরাগুলিতে এলইডি প্যানেল লাইট, জলের বোতল রাখার নতুন হাতল, অন্ধ মানুষদের জন্য ব্রেল চিহ্ন এবং নতুন ধরণের অগ্নি নির্বাপক ব্যবস্হা রাখা হচ্ছে।


    একইসঙ্গে, প্রথম শ্রেণীর বাতানুকূল কামরাগুলিতে থাকছে এলইডি প্যানেল ফোটো ফ্রেম, বড় বড় আয়না, ওডোনিল রাখার পাত্র, দুর্গন্ধ নাশক নতুন ধরনের ব্যবস্হা প্রভৃতি।


    ট্রেনের প্রত্যেকটি কামরাতেই থাকছে এলইডি লাইটের ব্যবস্হা। এ ধরনের লাইট রাখার ব্যবস্হা করা হয়েছে দরজা সংলগ্ন এলাকাতেও এবং শৌচালয়গুলিতে।


    CG/SSS /NS/… 12 February , 201 9 …247


    

    
    (Release ID: 1564130) Visitor Counter : 102