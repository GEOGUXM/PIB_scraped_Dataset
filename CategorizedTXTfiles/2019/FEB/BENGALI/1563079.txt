      পানীয়জলওস্বাস্থ্যব্যবস্থামন্ত্রক

      স্বাস্থ্যবিধি বজায় রাখার প্রচেষ্টা অব্যাহত রাখতে ‘দরওয়াজা বন্ধ’ – দ্বিতীয় অধ্যায়ে ফের এলেন অমিতাভ বচ্চন
      Posted On: 06 FEB 2019 11:28AM by PIB Kolkata


    নয়াদিল্লি, ৬ ফেব্রুয়ারি, ২০১৯


    স্বচ্ছ ভারত মিশন গ্রামীণও আজ ‘দরওয়াজা বন্ধ’-এর দ্বিতীয় অধ্যায়ের অভিযানের সূচনা করেছে। বিশিষ্ট অভিনেতা অমিতাভ বচ্চনের উদ্যোগে দেশের প্রতিটি গ্রামকে উন্মুক্ত শৌচ-মুক্ত গ্রাম হিসেবে গড়ে তোলার প্রয়াসে এই অভিনব পন্থায় দ্বিতীয় অধ্যায়ের সূচনা করা হয়। কেন্দ্রীয় পানীয় জল এবং স্বাস্থ্যবিধি মন্ত্রকের অভিযানটির আনুষ্ঠানিকভাবে সূচনা করা হল মুম্বাইত। মহারাষ্ট্রের জল সরবরাহ ও স্বাস্থ্যবিধি মন্ত্রী শ্রী বাবনরাও লোনিকার পানীয় জল এবং স্বাস্থ্যবিধি মন্ত্রকের সচিব শ্রী পরমেশ্বরণ আইয়ার, অন্যান্য গণ্যমান্য অতিথিবর্গ এবং এই মিশনের উন্নয়ন সংক্রান্ত বিভিন্ন পক্ষ সেখানে উপস্থিত ছিলেন। মহারাষ্ট্রের জেলা পরিষদের সদস্যরাও ঐ অনুষ্ঠানে অংশ নেন। প্রসঙ্গত ‘দরওয়াজা বন্ধ’ – দ্বিতীয় অধ্যায়ের অভিযানটিকে সহযোগিতা করছে বিশ্ব ব্যাঙ্ক এবং এই অভিযানটির আনুষ্ঠানিক সূচনার সঙ্গে সঙ্গে সারা দেশেই এই অভিযানটি চালু হয়ে যায়।


    শ্রী বচ্চন এই প্রেক্ষিতে এই অভিযানের বিকাশ সম্পর্কে বিভিন্ন তথ্য জানান। একইসঙ্গে, তিনি জানান এই অভিযানে কিভাবে শৌচালয় ব্যবহার করতে হবে সে বিষয়েও তথ্য দেওয়া হয়েছে। তিনি বলেন, এই অভিযানে জানানো হয়েছে সকল পরিস্থিতিতেই শৌচালয় কিভাবে ব্যবহার করতে হবে।


    এই প্রেক্ষিতে তিনি স্বচ্ছ ভারত অভিযানকে অভিনন্দনও জানান, কারণ এই অভিযানই দেশকে উন্মুক্ত শৌচকর্ম থেকে বিরত থাকার ব্যাপারে মুখ্য ভূমিকায় ছিল। এ প্রসঙ্গে তিনি তাঁর পিতা হরিবংশ রাই বচ্চনের একটি পদ্যের অনুকরণে উচ্চারণ করেন, “স্বচ্ছ তন, স্বচ্ছ মন, স্বচ্ছ ভারত, সেরা পরিচয়।”


    অনুষ্ঠানে কেন্দ্রীয় পানীয় জল এবং স্বাস্থ্যবিধি মন্ত্রকের সচিব শ্রী পরমেশ্বরণ আইয়ার বলেন, এখনও পর্যন্ত ৫০ কোটিরও বেশি মানুষ উন্মুক্ত স্থানে শৌচকর্ম থেকে নিজেদের বিরত করতে পেরেছেন। ইতিমধ্যে ৫.৫ লক্ষ গ্রামকে উন্মুক্ত স্থানে শৌচমুক্ত গ্রাম হিসেবে ঘোষণা করা গিয়েছে। তিনি বলেন, এই কর্মসুচি নেওয়ার ফলে দেশের মানুষের আচরণে পরিবর্তন আনা সম্ভব হয়েছে, শৌচালয় ব্যবহার করার প্রবণতা বেড়েছে দেশের জনমানসে মধ্যে সামাজিক এবং গ্রামীণ স্তরে। তিনি এ প্রেক্ষিতে শ্রী বচ্চনকে স্বচ্ছ ভারত মিশন গ্রামীণকে সহযোগিতা করার জন্য অসংখ্য ধন্যবাদ জানান। তিনি বলেন, ‘দরওয়াজা বন্ধ’ – দ্বিতীয় অধ্যায়টি মানুষের আচরণে যাতে পরিবর্তন আসে তাতেই গুরুত্ব আরোপ করা হয়েছে। একইসঙ্গে শৌচালয় ব্যবহার যাতে প্রত্যেকেই করেন, সে বিষয়েও প্রয়োজনীয় উপদেশ দেওয়া হয়েছে।


    CG/SSS/DM/….6th Feb,2019

    
    
    (Release ID: 1563079) Visitor Counter : 3