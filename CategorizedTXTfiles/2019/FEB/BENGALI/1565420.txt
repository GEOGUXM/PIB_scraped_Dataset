      কেন্দ্রীয়মন্ত্রিসভা

      কেন্দ্রীয় মন্ত্রিসভা জাতীয় ইলেক্ট্রনিক্স নীতির প্রস্তাব অনুমোদন করেছে
      Posted On: 20 FEB 2019 1:14PM by PIB Kolkata


    নয়াদিল্লি, ১৯ ফেব্রুয়ারি, ২০১৯


    কেন্দ্রীয় ইলেক্ট্রনিক্স এবং তথ্যপ্রযুক্তি মন্ত্রক জাতীয় ইলেক্ট্রনিক্স নীতি, ২০১৯ (এনপিই ২০১৯)-এর যে প্রস্তাব দিয়েছে, কেন্দ্রীয় মন্ত্রিসভা তাতে অনুমোদন দিয়েছে। প্রস্তাবিত এই নীতিতে ভারতকে ইলেক্ট্রনিক্স সিস্টেম ডিজাইন এবং উৎপাদনের ক্ষেত্রে একটি আন্তর্জাতিক হাব হিসেবে গড়ে তোলার কথা ভাবা হয়েছে।


    প্রস্তাবিত এই নীতির প্রধান বৈশিষ্ট্যগুলি হল –


    i. বিশ্বব্যাপী প্রতিযোগিতামূলক ইলেক্ট্রনিক্স সিস্টেম ডিজাইন এবং উৎপাদন ক্ষেত্রের জন্য উপযুক্ত পরিবেশ গড়ে তোলা এবং দেশের অভ্যন্তরে ইলেক্ট্রনিক্স দ্রব্য উৎপাদন ও রপ্তানিকে উৎসাহিত করা।


    ii. গুরুত্বপূর্ণ ইলেক্ট্রনিক্স যন্ত্রাংশ উৎপাদনের কাজে সহায়তা এবং উৎসাহ প্রদান।


    iii. সেমি-কন্ডাক্টর ব্যবস্থা এবং ডিসপ্লে ফ্যাব্রিকেশনের মতো যে সব অত্যাধুনিক ক্ষেত্রে প্রচুর পরিমাণ বিনিয়োগ হয়, সেইসব মেগা প্রকল্পের জন্য বিশেষ উৎসাহদান প্যাকেজ প্রদান।


    iv. ইলেক্ট্রনিক্স দ্রব্য ও যন্ত্রাংশ উৎপাদনের ক্ষেত্রে নতুন ইউনিট স্থাপন এবং পুরনো ইউনিটগুলির সম্প্রসারণের জন্য উপযুক্ত প্রকল্প এবং উৎসাহদান ব্যবস্থা।


    v. ইলেক্ট্রনিক্স ক্ষেত্রে গবেষণা ও উন্নয়নের ব্যবস্থা করা। ইন্টারনেট অফ থিংস, কৃত্রিম মেধা, মেশিন লার্নিং, ভার্চ্যুয়াল রিয়েলিটি, ড্রোন প্রযুক্তি, রোবোটিক্স, অ্যাডিটিভ ম্যানুফ্যাকচারিং, ফোটোনিক্স, ন্যানো-ভিত্তিক যন্ত্রপাতি প্রভৃতির ক্ষেত্রে উপরোক্ত অত্যাধুনিক প্রযুক্তি প্রয়োগের উদ্যোগ গ্রহণ।


    vi. এই ক্ষেত্রে কর্মরত শ্রমিকদের দক্ষতা উন্নয়নের ব্যবস্থা করা।


    vii. ফ্যাবলেস চিপ ডিজাইন ইন্ডাস্ট্রি, মেডিকেল ইলেক্ট্রনিক্স ডিভাইসেস ইন্ডাস্ট্রি, অটোমোটিভ ইলেক্ট্রনিক্স ইন্ডাস্ট্রি, পাওয়ার ইলেক্ট্রনিক্স ফর মবিলিটি এবং স্ট্র্যাটেজিক ইলেক্ট্রনিক্স ইন্ডাস্ট্রির মতো ক্ষেত্রে বিশেষ গুরুত্ব প্রদান।


    viii. ইলেক্ট্রনিক্স সিস্টেম ডিজাইন এবং উৎপাদনের ক্ষেত্রে মেধাসম্পদ সৃষ্টি এবং সংগ্রহকে উৎসাহ দিতে বিশেষ সভরেন পেটেন্ট ফান্ড বা মেধাস্বত্ত্ব তহবিল গড়ে তোলা।


    ix. জাতীয় পর্যায়ে সাইবার নিরাপত্তা সুনিশ্চিত করতে বিশেষ ধরণের ইলেক্ট্রনিক্স ভ্যালু চেনের উদ্যোগকে উৎসাহিত করা।


    ২০১২ সালে আমাদের দেশে ইলেক্ট্রনিক্স সংক্রান্ত যে জাতীয় নীতি ঘোষণা করা হয়েছিল তা সুষ্ঠুভাবে রূপায়ণের ফলেই আমাদের দেশে ইলেক্ট্রনিক্স ক্ষেত্রের সুসংহত বিকাশ সম্ভব হয়েছে। এই ভিত্তির ওপর দাঁড়িয়েই ২০১৯ সালের জাতীয় ইলেক্ট্রনিক্স সংক্রান্ত নীতি এই ক্ষেত্রে আরও অগ্রগতির সম্ভাবনাকে উজ্জ্বল করবে। ২০১৯-এর ইলেক্ট্রনিক্স সংক্রান্ত জাতীয় নীতি কার্যকর হলে, ২০১২-র ইলেক্ট্রনিক্স জাতীয় নীতির আর কোন কার্যকারিতা থাকবে না।


    CG/PB/DM

    
    
    (Release ID: 1565420) Visitor Counter : 10
    
    
      Read this release in: English