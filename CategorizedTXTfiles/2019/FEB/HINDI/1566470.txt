      संचार एवं सूचना प्रौद्योगिकी मंत्रालय

      ईटीए छूट पर प्रेस विज्ञप्ति
      Posted On: 26 FEB 2019 5:43PM by PIB Delhi


    घरेलू बाजार और निर्यात के लिए नवीनतम और उच्च टेक्नोलोजी के उत्पादों द्वारा ‘मेक इन इंडिया’ को प्रोत्साहित करने तथा घरेलू अनुसंधान और विकास की गतिविधियों, नवाचार को बढ़ावा देने के लिए दूर संचार विभाग ने लाइसेंस छूट सीमा में ‘इक्यूपमेंट टाइप एप्रूवल (ईटीए)’ यानी उपकरण प्रकार स्वीकृति की आवश्यकता के बिना प्रोटो टाइप, नवीन उत्पादों तथा परीक्षण और मापन उपकरण में आयात के तौर-तरीकों को उदार बनाने का निर्देश जारी किया है।


    इसके अतिरिक्त, दूर संचार विभाग ने उपर्युक्त श्रेणियों के अंतर्गत वाणिज्यिक/तैयार उत्पाद आयात के लिए स्व-प्रमाणन के माध्यम से ईटीए को सहज बनाया है, नियामक व्यवस्था को सरल बनाया है और परिपालन के साथ-साथ कारोबारी लागत कम करना सुनिश्चित किया है। इन कदमों से उपभोक्ता वायरलेस उत्पादों के नियमन में कारोबारी सुगम्यता बढ़ेगी और मंजूरियों के लिए समय सीमा कम होगी।


    लाइसेंस छूट सीमा में आने वाले उत्पादों का आयात करने के लिए दूर संचार विभाग से उपकरण प्रकार स्वीकृति पूर्व आवश्यकता रही है। यह उल्लेख आवश्यक है कि राष्ट्रीय फ्रिकिवेंसी निर्धारण योजना 2018 ने 5 जीएचजेड बैंड से 605एमएचजेड में लाइसेंस छूट स्पेक्रट्र्म बढ़ाने का क्रांतिकारी कदम उठाया है जिससे लाइसेंस छूट सीमा में वाई-फाई सेवा में की तैनाती, उपभोक्ता उत्पादों तथा विभिन्न एप्लिकेशनों के लिए उपकरणों को बढ़ावा मिला है।


    ***


    आर.के.मीणा/एएम/एजी/सीएल

    
    
    (Release ID: 1566470) Visitor Counter : 65
    
    
      Read this release in: English , Urdu