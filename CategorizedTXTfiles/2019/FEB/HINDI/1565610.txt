      प्रधानमंत्री कार्यालय

      प्रधानमंत्री कल झारखंड का दौरा करेंगे
      
      हजारीबाग़, दुमका एवं पलामू में चिकित्सा महाविद्यालयों का उद्घाटन करेंगे
      
      हजारीबाग़ के आचार्य विनोबा भावे विश्वविद्यालय में आदिवासी अध्ययन केंद्र की आधारशिला रखी जाएगी
      
      अनेक विकास परियोजनाओं की शुरुआत करेंगे
      
      प्रधानमंत्री जन आरोग्य योजना – आयुष्मान भारत के लाभार्थियों से बातचीत करेंगे

      Posted On: 16 FEB 2019 7:23PM by PIB Delhi

    प्रधानमंत्री श्री नरेंद्र मोदी कल दिनांक 17 फरवरी को हजारीबाग एवं रांची का दौरा करेंगे । वह स्वास्थ्य, शिक्षा, जलापूर्ति एवं स्वच्छता से संबंधित अनेक परियोजनाओं की शुरुआत करेंगे । यह आशा है कि इन अनेक परियोजनाओं से झारखंड की आदिवासी जनता लाभान्वित होगी ।


    हजारीबाग में प्रधानमंत्री निम्न परियोजनाओं की शुरुआत करेंगेः


    प्रधानमंत्री क्रमशः हजारीबाग, दुमका एवं पलामू में तीन चिकित्सा महाविद्यालयों का शुभारंभ करेंगे । वह हजारीबाग, दुमका, पलामू एवं जमशेदपुर में 500 बिस्तरों वाले चार चिकित्सालयों की आधारशिला रखेंगे ।


    प्रधानमंत्री रामगढ़ एवं हजारीबाग ज़िलों में चार ग्रामीण जलापूर्ति योजनाओं का शुभारंभ करेंगे । वह इन दो ज़िलों में अतिरिक्त ग्रामीण जलापूर्ति योजनाओं एवं हजारीबाग में एक शहरी जलापूर्ति योजना की आधारशिला रखेंगे ।


    प्रधानमंत्री नमामि गंगे पहल के अंतर्गत साहिबगंज अवजल शोधन संयंत्र, एवं मधूसूदन घाट का उद्घाटन करेंगे ।


    प्रधानमंत्री द्वारा रामगढ़ में एक महिला अभियांत्रिकी महाविद्यालय के भवन का उद्घाटन भी किया जाएगा ।


    प्रधानमंत्री द्वारा विशेष रूप से असुरक्षित आदिवासी समूहों के निवास वाले क्षेत्रों में जलापूर्ति परियोजनाओं की आधारशिला भी रखी जाएगी ।


    प्रधानमंत्री हजारीबाग में आचार्य विनोबा भावे विश्वविद्यालय में आदिवासी अध्ययन केंद्र की आधारशिला भी रखेंगे ।


    प्रधानमंत्री किसानों के लिये प्रत्यक्ष लाभ हस्तांतरण (डीबीटी) योजना के शुभारंभ पर चयनित लाभार्थियों में राष्ट्रीय कृषि बाज़ार (इ-नाम) के अंतर्गत मोबाइल फोन खरीदने के लिये चेक भी वितरित करेंगे ।


    सरकारी विद्यालयों में विद्यार्थियों के पोषण स्तर में वृद्धि हेतु प्रारंभ गिफ्ट मिल्क योजना को मनाने के लिये प्रधानमंत्री चयनित स्कूली छात्रों को पैक किये हुए दूध का वितरण भी करेंगे ।


    प्रधानमंत्री नरेंद्र मोदी रांची में प्रधानमंत्री जन आरोग्य योजना- आयुष्मान भारत के लाभार्थियों से बातचीत भी करेंगे ।


    *****


    आरकेमीणा/अर्चना/एबी/सीएस


    

    
    (Release ID: 1565610) Visitor Counter : 14
    
    
      Read this release in: Assamese , English , Urdu , Marathi , Gujarati , Tamil , Kannada