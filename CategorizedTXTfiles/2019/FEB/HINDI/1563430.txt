      पेट्रोलियम एवं प्राकृतिक गैस मंत्रालय

      पीएमयूवाई को सफल बनाने में विभिन्‍न हितधारकों की भूमिका पर उत्‍सव के लिए उज्‍ज्वला उत्‍सव मनाया गया
      
      कैलाश खेर द्वारा संकलित पीएमयूवाई गान-उज्‍जवला भारत उज्‍जवला- जारी
      Posted On: 07 FEB 2019 6:50PM by PIB Delhi


    तेल उद्योग ने आज उज्‍ज्‍वला उत्‍सव मनाया। यह उत्‍सव प्रधानमंत्री उज्‍ज्‍वला योजना (पीएमयूवाई) को आपार रूप से सफल बनाने वाले सभी हितधारको-जिला नोडल अधिकारियों , नीति निर्माताओं, वितरकों और लाभार्थियों की भूमिका की सराहना के लिए मनाया गया।


    इसका आयोजन पेट्रोलियम तथा प्राकृतिक गैस मंत्रालय के तत्‍वाधान में पीएमयूवाई में अग्रिम मोर्चे के कर्मियों के शानदार योगदान को सम्‍मानित करने के लिए किया गया।


    इस अवसर पर जाने-माने गायक पद्मश्री कैलाश खेर द्वारा संकलित और विकसित पीएमयूवाई गान - उज्‍ज्‍वला भारत उज्‍ज्‍वला - लांच किया गया। पीएमयूवाई गान एमेजॉन, एप्‍पल, हंगामा, विंग, गुगल प्‍ले तथा अन्‍य ऑनलाइन म्‍युजिक प्‍लेटफॉर्मों पर उपलब्‍ध है। इस गान का उद्देश्‍य उज्‍जवला संदेश को देश के घर-घर में पहुंचाना है।


    तीन राज्‍यों में एलपीजी फैलाव की संख्‍या प्राप्‍त करने में तीन शीर्ष कार्य प्रदर्शन करने वालों को मान्‍यता दी गई है और संबंधित तेल विपणन कंपनी के प्रभारी अधिकारियों को केन्‍द्रीय पेट्रोलियम तथा प्राकृतिक गैस, कौशल विकास और उद्यमिता मंत्री श्री धर्मेंद्र प्रधान, पेट्रोलियम तथा प्राकृतिक गैस मंत्रालय के सचिव डॉ. एम.एम.कुट्टी तथा तीन तेल विपणन कंपनियों के अध्‍यक्ष और प्रबंध निदेशकों द्वारा सम्‍मानित किये गये। ग्राम स्‍वराज अभियान तथा पूरे देश में 50,000 से अधिक गांवों में विस्‍तारित ग्राम स्‍वराज अभियान में सराहनीय कार्य के लिए शीर्ष 24 जिला नोडल अधिकारियों को भी सम्‍मानित किया गया।


    ****


    आर.के.मीणा/एएम/एजी/जीआरएस - 262

    
    
    (Release ID: 1563430) Visitor Counter : 225
    
    
      Read this release in: English