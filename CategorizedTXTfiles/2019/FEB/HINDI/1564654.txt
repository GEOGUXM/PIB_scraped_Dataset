      रक्षा मंत्रालय

      वाइस एडमिरल एस.एन. घोरमाड़े, एवीएसएम, एनएम ने पूर्वी नौसेना कमान के चीफ ऑफ स्टाफ का पदभार संभाला
      Posted On: 14 FEB 2019 5:42PM by PIB Delhi


    वाइस एडमिरल एस.एन. घोरमाड़े, एवीएसएम, एनएम ने आज 14 फरवरी, 2019 को विशाखापट्टनम में पूर्वी नौसेना कमान के चीफ ऑफ स्टाफ का पदभार ग्रहण किया। फ्लैग ऑफिसर 01 जनवरी, 1984 को भारतीय नौसेना में कमीशन हुए थे। वह राष्ट्रीय रक्षा अकादमी (एनडीए), खड़कवासला, पुणे, नेवल वार कॉलेज, न्यूपोर्ट, रोड आइलैंड में यूनाइटेड स्टेट, नेवल स्टाफ कॉलेज तथा नेवल वार कॉलेज मुंबई के स्नातक हैं। नौसेना के अंदर नेवीगेशन तथा दिशा के क्षेत्र में विशेषज्ञता के अतिरिक्त वाइस एडमिरल एस.एन. घोरमाड़े ने मुंबई विश्वविद्यालय से रक्षा तथा रणनीतिक अध्ययन में एम फिल और मद्रास विश्वविद्यालय से एमएससी, रक्षा और रणनीतिक अध्ययन तथा सिंबायोसिस इंस्टीट्यूट ऑफ बिजनेस मैनेजमेंट (पुणे विश्वविद्यालय) से कार्मिक प्रबंधन में स्नातकोत्तर उपाधि प्राप्त की है।


    उन्हें 35 वर्षों से अधिक की अपनी सेवा में संचालन तथा स्टाफ नियुक्तियों का विशाल अनुभव है। उनकी संचालन नियुक्तियों में निर्दिष्ट मिसाइल युद्धपोत आईएनएस ब्रह्मपुत्र, सबमैरिन बचाव, पोत आईएनएस निरीक्षक तथा सुरंगभेदी आईएनएस एल्लेपी का कमान तथा निर्देशित मिसाइल पोत आईएनएस गंगा का सेकेंड इन कमान शामिल है। उनकी महत्वपूर्ण स्टाफ नियुक्तियों में प्रधान निदेशक कार्मिक, डायरेक्टर नेवल प्लान तथा विभिन्न नौसेना मुख्यालयों में ज्वाइंट डायरेक्टर नेवल प्लान, विदेश मंत्रालय में निदेशक (सैन्य कार्य), लोकल वर्कअप टीम (पश्चिम) नवीगेशन डायरेक्शन स्कूल तथा राष्ट्रीय रक्षा अकादमी में इंस्ट्रक्टर शामिल हैं। 2012 में फ्लैग रैंक में पदोन्नत होने पर फ्लैग ऑफिसर ने कार्मिक (मानव संसाधन विकास) के सहायक प्रमुख का पदभार संभाला। फिर वह कर्नाटक नौसेना एरिया में फ्लैग ऑफिसर कमांडिंग बने और उसके बाद महाराष्ट्र नौसेना एरिया में फ्लैग ऑफिसर कमांडिंग नियुक्त हुए। चीफ ऑफ स्टाफ का पदभार संभालने से पहले वह महानिदेशक नौसेना संचालन के पद पर थे।


    फ्लैग ऑफिसर को 26 जनवरी, 2017 को राष्ट्रपति द्वारा अतिविशिष्ट सेवा पदक और 2007 में नौसेना पदक से सम्मानित किया गया। उन्हें नौसेना प्रमुख द्वारा 2000 में प्रशस्ति पत्र दिया गया।


    ***


    आर.के.मीणा/अर्चना/एजी/एमएस


    

    
    (Release ID: 1564654) Visitor Counter : 143
    
    
      Read this release in: English , Urdu