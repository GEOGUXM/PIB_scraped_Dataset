      शिक्षा मंत्रालय

      कैबिनेट ने शैक्षणिक योग्‍यता की पारस्‍परिक मान्‍यता के लिए भारत और मोरक्‍को के बीच सहमति पत्र को मंजूरी दी
      Posted On: 19 FEB 2019 9:21PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने शैक्षणिक योग्‍यता की पारस्‍परिक मान्‍यता की सुविधा के लिए भारत और मोरक्‍को के बीच सहमति पत्र (एमओयू) को पूर्वव्‍यापी मंजूरी दे दी है। इस एमओयू पर 22 जनवरी, 2019 को हस्‍ताक्षर किए गए थे।


    लाभ :


    इस एमओयू से शिक्षा एवं मानव संसाधन विकास के क्षेत्र में भारत और मोरक्‍को के बीच सहयोग का और ज्‍यादा विस्‍तारीकरण व सुदृढ़ीकरण होगा। इस एमओयू के जरिए शिक्षा के क्षेत्र में सहयोग होने से अनुभवों को साझा करना संभव हो पाएगा, जिससे विभिन्‍न लक्षित समूहों की जरूरतों की पूर्ति करने वाले प्‍लेटफॉर्म को बेहतर किया जा सकेगा। इसके अलावा, इस सहयोग से ‘भारत में अध्‍ययन’ कार्यक्रम के तहत भारत आने वाले मोरक्‍को के विद्यार्थियों की संख्‍या बढ़ने की आशा है।


    ***


    अतुल कुमार तिवारी/आर.के.मीणा/एएम/आरआरएस/वाईबी-12

    
    
    (Release ID: 1565329) Visitor Counter : 19