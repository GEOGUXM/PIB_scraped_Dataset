      इस्‍पात मंत्रालय

      इस्पात मंत्रालय ने कनाडा में हिफाजत संबंधी जांच में भाग लिया
      Posted On: 12 FEB 2019 3:33PM by PIB Delhi


    अपर सचिव, इस्पात की अगुवाई में एक प्रतिनिधिमंडल स्टेनलेस स्टील वायर (एसएसडब्ल्यू) और ऊर्जा ट्यूबलर उत्पादों (ईटीपी) के बारे में हिफाजत (सेफगार्ड) या सुरक्षा संबंधी जांच में भाग लेने के लिए हाल ही में कनाडा के दौरे पर था।


    कनाडा ने इस्पात की सात उत्पाद श्रेणियों के आयात के खिलाफ शुल्क दर कोटा के रूप में हिफाजत या सुरक्षा संबंधी अनंतिम उपाय किये हैं। कनाडा ने हिफाजत संबंधी जांच शुरू भी कर दी है और इसके साथ ही उसने इच्छुक पक्षों से अपनी दलीलें पेश करने का अनुरोध किया है। चूंकि दो उत्पाद श्रेणियों यथा एसएसडब्ल्यू और ईटीपी में भारतीय निर्यातकों की व्यापक हिस्सेदारी है, इसलिए इस्पात मंत्रालय ने जांच में भाग लेने का फैसला किया।


    कोरिया, थाईलैंड, मेक्सिको, रोमानिया और ब्राजील की सरकारों ने भी ईटीपी की हिफाजत संबंधी जांच में अपनी-अपनी मौखिक दलीलें पेश की हैं।


    यह उम्मीद की जा रही है कि न्यायाधिकरण (ट्रिब्यूनल) 3 अप्रैल, 2019 को अपनी सिफारिशों के साथ रिपोर्ट पेश कर देगा।


    ****


    आर.के.मीणा/अर्चना/आरआरएस/एमएम – 333


    

    
    (Release ID: 1564034) Visitor Counter : 193
    
    
      Read this release in: English , Urdu