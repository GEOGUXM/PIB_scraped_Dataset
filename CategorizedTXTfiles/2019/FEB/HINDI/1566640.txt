      वाणिज्‍य एवं उद्योग मंत्रालय

      भारत-कोरिया स्टार्ट-अप हब का शुभारंभ
      Posted On: 28 FEB 2019 1:23PM by PIB Delhi


    इन्वेस्ट इंडिया और कोरियाई उद्योग और वाणिज्य मंडल (केसीसीआई) की ओर से 21 फरवरी, 2019 को भारत-कोरिया व्यापार संगोष्ठी का आयोजन किया गया। इसका उद्देश्य कोरियाई कारोबारी समुदाय को भारत में मिली सफलता के लिए बधाई देना तथा उन्हें देश में और अधिक कारोबार के अवसर दिलाना था।


    प्रधानमंत्री श्री नरेन्द्र मोदी ने भारत और कोरिया गणराज्य के बीच द्विपक्षीय संबंधों को और मजबूत बनाने के लिए कारोबारी समूह को संबोधित किया था। इस अवसर पर सीजे ग्रुप, हुंडई, यंगोन कॉरपोरेशन, सेमसंग, एलजी, लॉटे ग्रुप, एसके ग्रुप और ह्योसंग सहित 400 से अधिक कोरियाई कम्पनियां और उद्योगपति उपस्थित थे।


    दोनों देशों के बीच द्विपक्षीय संबंधों को मजबूत बनाने के लिए प्रधानमंत्री ने इस अवसर पर इंडिया-कोरिया स्टार्ट-अप हब और स्टार्ट-अप ग्रैंड चैलेंज का शुभारंभ किया। इंडिया-कोरिया स्टार्ट-अप हब इंडिया डिजिटल प्लेटफॉर्म पर शुरू किया गया है। इसमें तीन लाख से अधिक स्टार्ट-अप्स और आकांक्षी उद्यमियों ने पंजीकरण कराया है। यह हब भारत और विश्व के अन्य देशों के बीच नवाचार साझा करने और संसाधन वाले बाजारों तक पहुंच का रास्ता उपलब्ध कराएगा।


    स्टार्ट-अप ग्रैंड चैलेंज भारत और कोरिया के स्टार्ट-अप्स के बीच उद्यमिता कौशल का मार्ग प्रशस्त करेगा, ताकि वे विश्व के सामने मौजूद चुनौतियों का समाधान तलाशने के लिए मिलकर काम कर सके। ये मुख्य रूप से वित्तीय साख, आर्थिक भविष्यवाणियों, धोखाधड़ी की पहचान, साइबर सुरक्षा और स्वास्थ्य सेवाओं पर अपना ध्यान केन्द्रित करेंगे।


    स्टार्ट-अप्स ग्रैंड चैलेंज के लिए आवेदन www.startupindia.gov.in/korea किया जा सकता है।


    ****


    आर.के.मीणा/एएम/एमएस/डीके-604

    
    
    (Release ID: 1566640) Visitor Counter : 204
    
    
      Read this release in: English , Urdu