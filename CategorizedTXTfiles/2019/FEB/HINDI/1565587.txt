      पृथ्‍वी विज्ञान मंत्रालय

      अगले 48 घंटे के दौरान उत्तर-पश्चिम भारत पर पश्चिमी विक्षोभ का प्रभाव
      Posted On: 20 FEB 2019 4:04PM by PIB Delhi


      मौसम की स्थितियों का विश्लेषण


      अगले 48 घंटे के दौरान पाकिस्तान और उसके आसपास के क्षेत्रों के ऊपर मध्य तथा ऊपरी वायुमंडल में उत्पन्न पश्चिमी विक्षोभ तथा इसके कारण उत्तर-पश्चिम राजस्थान एवं इससे लगे हरियाणा तथा पंजाब के क्षेत्रों के ऊपरी वायुमंडल में उत्पन्न चक्रवात के कारण उत्तर-पश्चिम भारत प्रभावित रहेगा। इस माह के दौरान उत्तर-पश्चिम भारत को प्रभावित करने वाला यह छठा पश्चिमी विक्षोभ है।


      अगले 48 घंटे के दौरान मौसम पूर्वानुमान


      · कल तक जम्मू-कश्मीर, हिमाचल प्रदेश और उत्तराखंड में व्यापक तौर पर बारिश/ ओलावृष्टि हो सकती है।


      · पंजाब, हरियाणा, चंडीगढ़ और पश्चिमी उत्तर प्रदेश में दूर-दूर तक हल्की से मध्यम बारिश/ गरज के साथ छींटे पड़ने की संभावना है।


      · राजस्थान और पूर्वी उत्तर प्रदेश में छिट-पुट बारिश/ गरज के साथ छींटे पड़ने की संभावना है।


      मौसम संबंधी चेतावनी


      · जम्मू-कश्मीर के कुछ स्थानों पर तथा हिमाचल प्रदेश और उत्तराखंड के अलग-अलग स्थानों पर 20 और 21 फरवरी को भारी बारिश/ ओलावृष्टि हो सकती है। इन राज्यों में 20 और 21 फरवरी को अलग-अलग स्थानों पर गरज के साथ छींटे पड़ने तथा ओलावृष्टि होने की संभावना है।


      अगले 48 घंटे के दौरान पंजाब के कई स्थानों और हरियाणा, चंडीगढ़, पश्चिमी उत्तर प्रदेश और राजस्थान में अलग-अलग स्थानों में गरज के साथ छींटे पड़ने, ओलावृष्टि होने, बिजली चमकने और तेज हवा चलने की आसार हैं।


      दिल्ली/ एनसीआर के लिए पूर्वानुमान


      कल तक हल्की से मध्यम बारिश/ गरज सहित छींटे पड़ने और ओलावृष्टि, बिजली चमकने और तेज हवाएं चलने की काफी संभावना है।


      ***


      आरकेमीणा/अर्चना/एसकेएस/सीएस


    

    
    (Release ID: 1565587) Visitor Counter : 195
    
    
      Read this release in: English , Urdu