      राष्ट्रपति सचिवालय

      ‘टाटा बिल्डिंग इंडिया स्कूल एस्से कम्पटीशन’ के विजेताओं ने राष्ट्रपति से मुलाकात की
      Posted On: 14 FEB 2019 6:49PM by PIB Delhi


    देशव्यापी ‘ टाटा बिल्डिंग इंडिया स्कूल एस्से कम्पटीशन ’ 2016-17 के विजेताओं ने आज राष्ट्रपति भवन में राष्ट्रपति श्री रामनाथ कोविंद से मुलाकात की।


    इस अवसर पर राष्ट्रपति ने स्कूल निबंध प्रतियोगिता के विजेताओं को बधाई दी। उन्होंने कहा कि देशभर के 8500 से अधिक स्कूलों के लगभग 40 लाख बच्चों ने 13 भाषाओं में राष्ट्र निर्माण से संबंधित निबंध लिखे। उन्होंने कहा कि 78 विजेताओं में 53 लड़कियां हैं।


    राष्ट्रपति ने कहा कि बच्चों ने ग्लोबल वॉर्मिंग पर निबंध लिखे और यह भी बताया कि हम में से प्रत्येक जलवायु परिवर्तन का मुकाबला कैसे करें और किस तरह प्राकृतिक पर्यावरण की सुरक्षा की जाए। उन्होंने कहा कि यह विषय उस चुनौती से संबंधित है, जो मानव जाति के सामने मौजूद सबसे बड़ी चुनौतियों में शामिल है। उन्होंने कहा कि इतने सारे बच्चे ग्लोबल वॉर्मिंग और जलवायु परिवर्तन पर निबंध लिख रहे हैं, जिससे पता चलता है कि यह पीढ़ी अपने ग्रह और पर्यावरण के प्रति कितनी जागरूक है।


    ***


    आर.के.मीणा/अर्चना/एकेपी/सीएस


    

    
    (Release ID: 1564650) Visitor Counter : 208
    
    
      Read this release in: English , Urdu