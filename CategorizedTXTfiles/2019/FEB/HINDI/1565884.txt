      नीति आयोग

      नीति आयोग द्वारा भारतीय बैंकिंग का भविष्य और प्रौद्योगिकी की भूमिका के बारे में एक सम्मेलन का सीएसओआई, चाणक्यपुरी में आयोजन किया जाएगा
      
      नीति आयोग आर्थिक प्रगति और कल्याण के लिए फाउंडेशन (पीजीआरओडब्ल्यू फाउंडेशन) के साथ मिलकर भारतीय बैंकिंग के भविष्य के बारे में सम्मेलन की मेजबानी कर रहा है
      
      Posted On: 21 FEB 2019 6:16PM by PIB Delhi


    नीति आयोग के उपाध्यक्ष डॉ. राजीव कुमार इस आयोजन का उद्घाटन करेंगे। अन्य प्रतिष्ठित वक्ताओं में वित्त मंत्रालय की वित्तीय सेवाएं विभाग के सचिव श्री राजीव कुमार, भारत सरकार के मुख्य आर्थिक सलाहकार डॉ. के.वी. सुब्रमण्यन, आईएमएफ के वरिष्ठ रेजिडेंट प्रतिनिधि डॉ. एंड्रियास बाउर, विश्व बैंक के शीर्ष वित्तीय क्षेत्र विशेषज्ञ डॉ. मारियस विस्मांता, पंजाब नेशनल बैंक के प्रबंध निदेशक श्री सुनील महता, रिजर्व बैंक इन्फॉरमेशन टेक्नोलोजी प्राइवेट लिमिटेड के सीईओ श्री नंद कुमार सरवडे और ईजीआरओडब्ल्यू फाउंडेशन के चेयरमैन डॉ. अरविंद विरमानी शामिल हैं।


    इस सम्मेलन का उद्देश्य भारत में बैंकिंग क्षेत्र के बारे में संभाषण को बढ़ाना और उसे ऊंचा उठाना है। इससे भारतीय अर्थव्यवस्था की बढ़ती कैडिट जरूरतों को बेहतर समर्थन देने के लिए भारतीय बैंकिंग क्षेत्र के सतत विकास के बारे में जानकारी देने की परख विकसित करने में मदद मिलेगी। सुबह के सत्र में नीति और बैंकिग उद्योग के विशेषज्ञों के साथ पैनल वार्ता का आयोजन किया जाएगा। दोपहर में दो सत्रों का आयोजन किया जाएगा, जिसमें चुनिंदा शोध पत्र प्रस्तुत किए जाएंगे। इसके बाद समापन सत्र होगा जिसमें भारतीय बैंकिंग में प्रौद्योगिकी की भूमिका के बारे में एक प्रस्तुति दी जाएगी। इस आयोजन में नीति निर्माताओं, शिक्षाविदों, अनुसंधानकर्ताओं, पेशेवरों और विभिन्न बैंकों, विश्वविद्यालयों और संस्थानों के छात्रों सहित 200 से अधिक घरेलू और अंतर्राष्ट्रीय प्रतिभागियों के भाग लेने की उम्मीद है।


    ***


    आरकेमीणा/एएम/आईपीएस/सीएल-491
    

    
    (Release ID: 1565884) Visitor Counter : 250
    
    
      Read this release in: English , Urdu