      रक्षा मंत्रालय

      एयरो इंडिया 2019 में डीआरडीओ की भागीदारी पर से पर्दा उठने वाला है
      Posted On: 16 FEB 2019 7:37PM by PIB Delhi


    एयरो इंडिया 2019 का 12 वां संस्करण , अंतर्राष्ट्रीय अंतरिक्ष प्रौद्योगिकी और रक्षा प्रदर्शनी का आयोजन 20 से 24 फरवरी 2019 के दौरान येलाहंका , बेंगलुरु में आयोजित किया जा रहा है। द्विवार्षिक रूप से आयोजित होने वाले इस मेगा प्रदर्शनी में इसने पहले से ही दुनिया की नजरों में एक प्रमुख अंतरिक्ष प्रौद्योगिकी प्रदर्शनी के रूप में वैश्विक स्तर पर अपने लिए एक जगह बना ली है।


    रक्षा अनुसंधान एवं विकास संगठन (डीआरडीओ) भी इस मेगा प्रदर्शनी में बड़े पैमाने पर भागीदारी कर रहा है और इनडोर , आउटडोर और लाइव डिस्प्ले के सभी प्रारूपों में लगभग 250 पद्धति , प्रौद्योगिकी , कामकाजी मॉडल और नवाचार का प्रदर्शन करने जा रहा है। इसमें अंतरिक्ष प्रौद्योगिकी और वैमानिकी से जुड़ी हुई डीआरडीओ की विभिन्न प्रौद्योगिकी समूहों के अंतर्गत 24 से अधिक प्रयोगशालाएं अपने उत्पादों और अपनी उपलब्धियों का प्रदर्शन कर रही हैं। इसमें भाग लेने वाले समुह हैं - एरोनॉटिकल सिस्टम , मिसाइल , आर्मामेंट्स और कॉम्बैट इंजीनियरिंग , इलेक्ट्रॉनिक्स और कम्युनिकेशन सिस्टम , माइक्रो इलेक्ट्रॉनिक्स डिवाइस और कम्प्यूटेशनल सिस्टम , नौसेना सिस्टम और मैटेरियल्स और जीवन विज्ञान।


    इनडोर पवेलियन में, एलसीए-तेजस मॉडलों के प्रकारों , एयरफोर्स मार्क-1 , मीडियम वेट फाइटर , नेवल प्रकारों और ट्रेनर प्रकारों का भी प्रदर्शन किया जा रहा है। इसके अलावा ट्विन इंजन स्टील्थ विमान के विकसित मॉडल अर्थात् एएमसीए ( एडवांस मीडियम कॉम्बैट एयरक्राफ्ट) का प्रदर्शन भी ऑडियो-विजुअल प्रभाव के साथ किया जा रहा है। डीआरडीओ, लड़ाकु विमान सिमुलेटर डिजाइन और डेवलपमेंट के साथ-साथ 360 डिग्री इमर्सिव वर्चुअल एक्सपीरियंस कियोस्क के क्षेत्र में भी अपनी प्रमाणिक विशेषज्ञता का प्रदर्शन कर रहा है और इन दोनों सुविधाओं से आनंददायक अनुभूति की प्राप्ति होगी।


    इसके अलावा डीआरडीओ एलसीए तेजस विमान के आभासी डिज़ाइन , निर्माण और सर्विसिंग का आभासी प्रदर्शन कर रहा है , जो कि दर्शकों को वास्तविक जीवन का अनुभव प्रदान करेगा।


    आउटडोर डिस्प्ले में, लाइट कॉम्बैट एयरक्राफ्ट (एलएसी ) तेजस , लिमिटेड सीरीज प्रोडक्शन वर्जन एयरक्राफ्ट और रूस्तम - 2, 1:1 साइज के रूप में शामिल हैं। इसके अलावा , डीआरडीओ अपने प्रमाणित उत्पादों के मॉडल के साथ-साथ प्रतिष्ठित भारतीय खेमे में स्टील्थ सुविधाओं के साथ भविष्य के उन्नत लड़ाकू विमानों का भी प्रदर्शन कर रहा है। मिसाइल प्रणालियों में किए गए प्रगतियों पर विशेष ध्यान दिलाने के लिए, डीआरडीओ द्वारा विकसित मिसाइलों के मॉडलों का प्रदर्शन किया जाएगा, जिनमें एस्ट्रा , क्यूआरएसएएम , एमआरएसएएम और ब्रह्मोस शामिल है। इसके अलावा आगामी एमडब्लूएफ (मीडियम वेट फाइटर) के मॉडल का पहली बार अनावरण किया जा रहा है।


    एयरो शो में, डीआरडीओ की भागीदारी का मुख्य आकर्षण 45 वीं स्क्वाड्रन द्वारा एलसीए तेजस का हवाई प्रदर्शन और एयरबोर्न अर्ली वार्निंग एंड कंट्रोल सिस्टम (एईडब्लू एंड सी ) का उड़ान प्रदर्शन शामिल है।


    इस प्रदर्शनी में भाग लेने वाले छात्रों और युवा उद्यमियों को लाभ पहुंचाने के लिए डीआरडीओ द्वारा वैज्ञानिकों , प्रौद्योगिकीविदों और परीक्षण पायलटों के साथ बातचीत की भी योजना बनाई गई है। अंतरिक्ष प्रौद्योगिकी के क्षेत्र में डीआरडीओ की महिला वैज्ञानिकों द्वारा हासिल की गई उपलब्धियों को प्रदर्शित करने के लिए, 3 फरवरी 2019 को एक विशेष कार्यक्रम का आयोजन भी किया जा रहा है।


    एयरो इंडिया 2019 के प्रारंभ के रूप में , बेंगलुरु में 18-19 फरवरी 2019 के दौरान, डीआरडीओ द्वारा एरोनॉटिकल सोसाइटी ऑफ इंडिया (एईएसआई) के सहयोग से 12 वें एयरो इंडिया इंटरनेशनल सेमिनार का आयोजन किया जा रहा है। इस वर्ष, इस समारोह का विषय " अंतरिक्ष प्रौद्योगिकी में उभरते फ्रंटियर्स" है। इस सेमिनार का वैश्विक महत्व है और यह दुनिया भर के सर्वश्रेष्ठ क्षेत्र के सभी प्रतिभागी पेशेवरों को एक साथ लाकर सर्वश्रेष्ठ मंच प्रदान करती है। संगोष्ठी में अनुसंधान और विकास , शैक्षणिक समुदाय और उद्योगों के 1,000 से ज्यादा प्रतिनिधि हिस्सा ले रहे हैं। भारत और विदेश को मिलाकर लगभग 39 वक्ताओं ने नवप्रवर्तक विचारों की शुरूआत और सहयोगी परियोजनाओं के लिए गुंजाइश बनाने के लिए वार्ताओं की शुरुआत कर रहे है। इनमें कनाडा , फ्रांस , जर्मनी , रूस , ब्रिटेन और अमेरिका आदि के वक्ता शामिल हैं।


    डीआरडीओ की एयरो इंडिया - 2019 में भागीदारी निश्चित रूप से सहयोग के लिए एक मंच प्रदान करने के साथ ही स्वदेशी रक्षा उत्पादों के निर्यात को बढ़ावा देने के लिए नए अवसरों में बढ़ावा लेकर आएगी।


    डीआरडीओ, हमारे देश की क्षमताओं को सबसे पहले प्राप्त करने और जीवंत डीआरडीओ समुदाय के गौरव को साझा करने का अवसर प्राप्त करने के लिए अपने समारोह में सभी लोगों का स्वागत कर रहा है।


    ***


    आर.के.मीणा/अर्चना / एएल

    
    
    (Release ID: 1565154) Visitor Counter : 36
    
    
      Read this release in: English