      आवास एवं शहरी कार्य मंत्रालय

      शहरी समृद्धि उत्सव का शुभारंभ
      Posted On: 05 FEB 2019 1:42PM by PIB Delhi


    शहरी समृद्धि उत्सव, आवास एवं शहरी मामलों के मंत्रालय की एक पहल है, जिसका लक्ष्य दीनदयाल अंत्योदय मिशन-राष्ट्रीय शहरी आजीविका मिशन (डीएवाई-एनयूएलएम) के लाभ सबसे कमजोर वर्गों तक पहुंचाना है। यह आयोजन अपनी पहलों को प्रदर्शित करता है तथा सरकार की अन्य योजनाओं तक स्व सहायता समूहों (एसएचजी) के सदस्यों की पहुंच सुगम बनाता है। देश भर में इसका शुभारंभ इस सप्ताह के आरंभ में किया गया।


    शहरी समृद्धि उत्सव के पहले दिन देशभर में महिला स्व सहायता समूहों की अगुवाई वाली रैलियों के साथ हुई। ये रैलियां शहरों में रहने वाले गरीब समुदायों में डीएवाई-एनयूएलएम के बारे में जागरूकता फैलाती हैं। बहुत से राज्यों द्वारा रोजगार मेलों तथा महिला उद्यमियों द्वारा निर्मित उत्पादों की बिक्री के लिए मेलों का आयोजन किया गया और ये आयोजन अगले दो हफ्तों तक जारी रहेंगे।


    

    SHG RALLY IN SONEPAT, HARYANA SHG RALLY IN SIHPUI, MIZORAM


    SHG PRODUCTS MELA, SIKKAM SHG PRODUCTS MELA, TAMIL NADU


    शहरी समृद्धि उत्सव के माध्यम से शहरों के स्व सहायता समूहों के सदस्यों को राष्ट्रीय स्तर की सरकारी योजनाओं अर्थात स्वच्छ भारत मिशन (यू), प्रधानमंत्री आवास योजना (यू), प्रधानमंत्री उज्ज्वला योजना. प्रधानमंत्री जनधन योजना, प्रधानमंत्री सुरक्षा बीमा योजना, प्रधानमंत्री जीवन ज्योति योजना तथा राष्ट्रीय पोषण मिशन से जोड़ा जा रहा है।


    अगले दो हफ्ते तक राज्यों द्वारा कई अन्य गतिविधियों जैसे कॉलेजों द्वारा बेघरों के आश्रय स्थलों को गोद लेना, स्वच्छाग्राहियों के औपचारिक एसएचजी का गठन, वित्तीय समावेशन शिविरों, रोजगार मेलों आदि का भी संचालन किया जाएगा। समस्त राज्यों में शहरी समृद्धि उत्सव के अंतर्गत संचालित इन गतिविधियों की दिशा में हुई प्रगति साथ ही साथ इनसे जुड़ी तस्वीरों और मीडिया लेखों तक के लिए एक समर्पित पोर्टल shehrisamridhiutsav.com. के जरिए पहुंच बनाई जा सकती है।


    शहरी समृद्धि उत्सव का मुख्य आर्कषण नई दिल्ली में आयोजित किया जाने वाला नेशनल एक्जीबिशन कम सेल ऑफ एसएचजी प्रोडक्ट्स एंड नेशनल स्ट्रीट फूड फेस्टिवल है। इसके तहत मध्य दिल्ली में 23 राज्यों के 200 स्व सहायता समूहों द्वारा निर्मित हथकरघा, हस्तशिल्प, स्नैक्स और अन्य स्थानीय उत्पादों वाले 100 से ज्यादा मंडप लगाये जा रहे हैं। 20 से ज्यादा राज्यों के स्ट्रीट फूड वेंडर्स के 40 मंडपों में स्थानीय व्यंजन प्रदर्शित किये जाएंगे। शाम के समय एक सांस्कृतिक कार्यक्रम का आयोजन किया जाएगा जिसमें युवाओं के लिए लोकप्रिय बैंड प्रस्तुति देंगे। यह आयोजन मध्य दिल्ली में राजपथ लॉन में 8 से 17 फरवरी 2019 तक आयोजित किया जाएगा। यह जनता के लिए दोपहर 12 बजे से रात 10 बजे तक खुला रहेगा।


    ***


    आर.के.मीणा/एएम / आरके/एमएम- 1562670

    
    
    (Release ID: 1562676) Visitor Counter : 733
    
    
      Read this release in: English