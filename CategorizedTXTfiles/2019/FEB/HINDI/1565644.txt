      इलेक्ट्रानिक्स एवं आईटी मंत्रालय

      श्री रविशंकर प्रसाद ‘विविध 2019’ का उद्घाटन करेंगे
      Posted On: 20 FEB 2019 3:17PM by PIB Delhi


    राष्ट्रीय सूचना विज्ञान केंद्र (एनआईसी) द्वारा 21 एवं 22 फरवरी, 2019 को जिला सूचना विज्ञान अधिकारियों (डीआईओ) की बैठक आयोजित की जाएगी जिसकी थीम ‘विविध -विजन इनसाइट एंड वॉयसेज एज इंडिया गोज डिजिटल’ है। इस बैठक का आयोजन डीआईओ के साथ संवाद करने और उनके अनुभवों एवं योगदान को साझा करने की पहल के रूप में किया जा रहा है। दरअसल, इन्हें राज्यों में जमीनी स्तर पर डिजिटल बदलाव लाने वालों के रूप में माना जाता है।


    इलेक्ट्रॉनिक्स एवं आईटी, विधि और न्याय मंत्री श्री रविशंकर प्रसाद एनआईसी टेकगव पुरस्कार और स्वच्छता पुरस्कार प्रदान करने के साथ इस आयोजन का शुभारंभ करेंगे। श्री रविशंकर प्रसाद इस अवसर पर निम्नलिखित अन्य पहलों का भी शुभारंभ/विमोचन करेंगेः

      * डिजिटल इंडिया से जुड़े संग्रह का विमोचन करेंगे।
      * ‘डिजिधन मित्र चैटबॉट’ को लांच करेंगे।
      * प्रौद्योगिकी इन्क्यूबेशन और उद्यमियों का विकास 2.0 स्कीम का शुभारंभ करेंगे।
      * निम्नलिखित चीजों पर उत्कृष्टता केंद्र का शुभारंभ करेंगेः
      * आईओटी ओपन लैब, एसटीपीआई बेंगलुरू
      * ईएसडीएम इन्क्यूबेशन, एसटीपीआई भुवनेश्वर
      * उभरती प्रौद्योगिकियां, नैस्कॉम गांधीनगर
      * उभरती प्रौद्योगिकियां, नैस्कॉम विशाखापत्तनम

    ‘ विविध’ का शुभारंभ वर्ष 2017 में एक वार्षिक आयोजन के रूप में हुआ था, जिसका उद्देश्य प्रौद्योगिकी के क्षेत्र में एनआईसी के अधिकारियों का सशक्तिकरण करना है। विगत वर्षों से इस परंपरा को जारी रखने के साथ ही ‘विविध 2019’ एनआईसी के लिए एक उल्लेखनीय आयोजन होगा। इस वर्ष भी ‘ विविध’ आपस में संवाद करने और ज्ञान साझा करने के साथ-साथ एकजुट करने वाला व्यापक प्लेटफॉर्म उपलब्ध कराएगा।


    इस बैठक में एसआईसी और केंद्र एवं राज्य सरकारों के अन्य वरिष्ठ अधिकारीगण भी भाग लेंगे।


    राष्ट्रीय बैठक के दौरान विभिन्न तकनीकी सत्रों के दौरान अनेक प्रासंगिक विषयों को कवर किया जाएगा जिनमें उभरती प्रौद्योगिकियां (आर्टिफिशियल इंटेलिजेंस, मशीन लर्निंग एवं बिग डेटा एनालाइटिक्स), साइबर से जुड़े खतरे एवं इससे निपटने के उपाय(बदलते डिजिटलीकरण प्रतिमान एवं सुरक्षा पर इसका असर), उद्यम स्तर के एप्लीकेशन्स इत्यादि शामिल हैं।


    एनआईसी टेकगव पुरस्कार


    एनआईसी टेकगव एक प्रतिस्पर्धी प्लेटफॉर्म है जो देश भर के विभिन्न राज्यों और जिलों में कार्यरत एनआईसी अधिकारियों को उभरती प्रौद्योगिकियों को तेजी से सीखने का अनूठा अवसर प्रदान करता है।


    ***


    आर.के.मीणा / अर्चना/आरआरएस/सीएल- 464


    

    
    (Release ID: 1565644) Visitor Counter : 288
    
    
      Read this release in: English , Urdu
    
    
    

*