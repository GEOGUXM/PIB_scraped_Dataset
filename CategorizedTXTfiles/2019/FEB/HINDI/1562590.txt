      संस्‍कृति मंत्रालय

      20वें भारत रंगमहोत्‍सव का कल नई दिल्‍ली में उद्घाटन किया
      Posted On: 02 FEB 2019 5:36PM by PIB Delhi


      केन्‍द्रीय संस्‍कृति राज्‍य मंत्री (स्‍वतंत्र प्रभार) डॉ. महेश शर्मा ने कल 01 फरवरी , 2019 को नई दिल्‍ली में राष्‍ट्रव्‍यापी थिएटर स्‍पेक्‍टेकल का उद्घाटन किया। एनएसडी सोसायटी के कार्यकारी अध्‍यक्ष डॉ. अर्जुन देव चरण ने इस कार्यक्रम की अध्‍यक्षता की। संस्‍कृति मंत्रालय के अन्‍य वरिष्‍ठ अधिकारी कमानी सभागार में आयोजित एक कार्यक्रम में उपस्थित थे। यह कार्यक्रम 21 दिनों तक चलेगा। उद्घाटन समारोह में प्रख्‍यात नृत्‍यांगना एवं थिएटर कलाकार राज्‍यसभा सदस्‍य डॉ. सोनल मानसिंह, जाने – माने थिएटर निदेशक और एनएसडी पूर्व निदेशक प्रो. रामगोपाल बजाज सम्‍मानित अतिथि के रूप में उपस्थित थे। सामाजिक न्‍याय एवं अधिकारिता राज्‍य मंत्री श्री रामदास अठावले भी विशेष अतिथि के रूप में उपस्थित थे।


      भारतीय अंतरराष्‍ट्रीय थिएटर महोत्‍सव के रूप में भारत रंग महोत्‍सव का 20वां आयोजन नेशनल स्‍कूल ऑफ ड्रामा (एनएसडी) द्वारा आयोजन किया जा रहा है। एनएसडी विश्‍व के अग्रणी प्रशिक्षण संस्‍थानों में शामिल है। यह भारत सरकार के संस्‍कृति मंत्रालय के तहत एक स्‍वायत संस्‍थान है। 20वें भारत रंगमहोत्‍सव में 111 राष्‍ट्रीय और अंतरराष्‍ट्रीय नाटकों को शामिल किया जा रहा है , जिसमें लोक और अन्‍य पारंपरिक मंचन, आमंत्रित नाटक और एनएसडी के छात्रों द्वारा तैयार किये गये नाटक शामिल हैं।


      इस अवसर पर केन्‍द्रीय संस्‍कृति (स्‍वतंत्र प्रभार) , पर्यावरण, वन एवं जलवायु परिवर्तन राज्‍य मंत्री डॉ. महेश शर्मा ने कहा, ‘अपना देश उसकी सराहना करता है, जिसने समाज को कुछ दिया है। संस्‍कृति और कला द्वारा इस देश के 132 करोड़ लोग एक साथ बंधे हैं। हमारे प्रधानमंत्री ने एक बार मुझसे कहा था कि समृद्ध विरासत और संस्‍कृति हमारी शक्ति है। हमारी कला हमारा जीवन है। हमें मानवता के लिए कला की शक्ति का इस्‍तेमाल करना चाहिए। थिएटर ओलंपिक से एक नई पहचान कायम करने में मदद मिलेगी और भारत रंगमहोत्‍सव के अन्‍य महानगरों तक फैलने से उसे सुदृढ़ करने में मदद मिली। मैं अध्‍यक्ष और निदेशक से अनुरोध करता हूँ कि वे 20-25 प्रतिशत ऐसे लोगों को आमंत्रित करें जो नए और युवा हैं।’


      नेशनल स्‍कूल ऑफ ड्रामा के प्रभारी निदेशक श्री सुरेश शर्मा ने उद्घाटन समारोह में अतिथियों का स्‍वागत किया और अंतरराष्‍ट्रीय एवं राष्‍ट्रीय थिएटर से जुड़ी हस्तियों की उपस्थिति के लिए उन्‍हें धन्‍यवाद दिया। उन्‍होंने नई दिल्‍ली और 5 अन्‍य महानगरों में आयोजित महोत्‍सव और ‘ लिविंग लिजेंड ’ और ‘मास्‍टर क्‍लास’ जैसे अन्‍य कार्यक्रमों के मंचन के समय अनेक नाटकों के बारे में विस्‍तृत चर्चा की।


      उद्घाटन समारोह के बाद श्री आमोद भट्ट द्वारा निर्देशित और रंगपूर्वा ग्रुप , मुम्‍बई द्वारा प्रस्‍तुत स्‍व. श्री बी. वी. करंत की रचनाओं पर आधारित ‘करंत के रंग’ नामक एक 50 मिनट की संगीतमय प्रस्‍तु‍ति की गई। श्री करंत कन्‍नड और हिन्‍दी भाषाओं में आधुनिक भारतीय रंगमंच के एक जाने – माने निदेशक, अभिनेता और संगीतकार थे। उन्‍होंने ‘जोकूमारा स्‍वामी’, ‘संक्रांति’, ‘हूचू कुडूरे’ और ‘ओडीपस’ जैसे अनुकरणीय नाटकों का मंचन किया, जिसने भाषा गीत, संगीत आदि से जुड़े पहलुओं का स्‍पर्श किया। श्री करंत द्वारा संगीत के सृजन में लकड़ी, पत्‍थर आदि जैसे अपारंपरिक उपकरणों का इस्‍तेमाल करना तथा समसामायिक, शास्‍त्रीय और लोक संगीत के मिश्रण की उनकी क्षमता से उनकी मौलिकता और स्‍टाइल का पता चला। श्री करंत 1962 के बैच में नेशनल सकूल ऑफ ड्रामा के छात्र थे और बाद में इसके निदेशक बने।


      *****


      आर . के.मीणा/एएम/एसकेएस/एस-192

    
    
    (Release ID: 1562590) Visitor Counter : 256
    
    
      Read this release in: English