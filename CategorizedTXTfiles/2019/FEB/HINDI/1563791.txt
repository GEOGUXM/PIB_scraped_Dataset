      प्रधानमंत्री कार्यालय

      प्रधानमंत्री ने तमिलनाडु के तिरूपुर की यात्रा की
      
      प्रधानमंत्री ने तिरूपुर में ईएसआईसी अस्‍पताल का शिलान्‍यास किया
      
      चेन्‍नई मेट्रो के पहले चरण के कुल 45 किलोमीटर पर संचालन प्रारंभ
      
      प्रधानमंत्री ने विभिन्‍न विकास परियोजनाओं का अनावरण किया
      Posted On: 10 FEB 2019 4:04PM by PIB Delhi


      प्रधानमंत्री श्री नरेन्‍द्र मोदी ने तमिलनाडु के तिरूपुर की यात्रा की और वहां विभिन्‍न विकास परियोजनाओं का अनावरण किया।


      प्रधानमंत्री ने तिरूपुर के पेरूमन्‍नलूर गांव में विभिन्‍न विकास परियोजनाओं का अनावरण किया।


      प्रधानमंत्री श्री मोदी ने तिरूपुर में कर्मचारी राज्‍य बीमा निगम (ईएसआईसी) के मल्‍टी स्‍पेशियलिटी अस्‍पताल का शिलान्‍यास किया। आधुनिक सुविधाओं से युक्‍त 100 बिस्‍तरों वाला यह अस्‍पताल तिरूपुर और उसके आसपास के क्षेत्रों में रहने वाले एक लाख कर्मचारियों तथा उनके परिजनों की चिकित्‍सा जरूरतों को पूरा करेगा। पहले इन कर्मचारियों को शहर के दो ईएसआईसी प्राथमिक स्‍वास्‍थ्‍य केंद्रों पर निर्भर रहना पड़ता था और विशेष चिकित्‍सा सुविधाओं के लिए 50 किलोमीटर दूर ईएसआईसी अस्‍पताल , कोयम्‍बटूर जाना पड़ता था।


      प्रधानमंत्री ने चेन्‍नई में ईएसआईसी अस्‍पताल का लोकार्पण किया। 470 बिसतरों वाले इस आधुनिक अस्‍पताल में सभी प्रकार की चिकित्‍सा सुविधाएं उपलब्‍ध हैं।


      प्रधानमंत्री श्री मोदी ने त्रिची हवाई अड्डे में नए एकीकृत भवन तथा चेन्‍नई हवाई अड्डे के आधुनिकीकरण का शिलान्‍यास किया।


      त्रिची हवाई अड्डे के इस नए एकीकृत भवन से प्रतिवर्ष 3.63 लाख यात्रियों का संचालन किया जा सकता है।व्‍यस्‍त समय में प्रति घंटे 2900 यात्रियों का संचालन किया जा सकता है और इसमें विस्‍तार की भी संभावना है। ई-गेट , बॉयोमेट्रिक आधारित यात्री पहचान प्रणाली आदि के साथ चेन्‍नई हवाई अड्डे का आधुनिकी‍करण किया जाएगा।


      इस अवसर पर भारत पेट्रोलियम के एन्‍नोर तटीय टर्मिनल का लोकार्पण हुआ। यह तोंडियारपेट सुविधा का विकल्‍प होगा और क्षमता में इससे बड़ा होगा। इस टर्मिनल से उत्‍पादों को कोच्चि तट से भेजा जा सकेगा। सड़क मार्ग की तुलना में परिवहन खर्च में कमी आएगी।


      प्रधानमंत्री श्री मोदी ने चेन्‍नई पोर्ट से चेन्‍नई पेट्रोलियम कॉरपोरेशन लिमिटेड की मनाली रिफाइनरी की नई तेल पाइप लाइन का उद्घाटन किया। इस पाइप लाइन में सुरक्षा के विशेष प्रबंध किए गए हैं और यह तमिलनाडु तथा पड़ोसी राज्‍यों की आवश्‍यकताओं को पूरा करेगा।


      प्रधानमंत्री श्री नरेन्‍द्र मोदी ने चेन्‍नई मेट्रो की नई रेल लाइन एजी-डीएमएस मेट्रो स्‍टेशन तथा वासरमैनपेट मेट्रो स्‍टेशन का उद्घाटन किया। 10 किलोमीटर का यह रेलखंड चेन्‍नई मेट्रो के चरण-1 का हिस्‍सा है। इस नई रेल लाइन के बाद चरण-1 की कुल 45 किलोमीटर पर संचालन प्रारंभ हो गया है।


      अपनी यात्रा के अंतिम चरण के तहत प्रधानमंत्री श्री मोदी ने आज हुबली के लिए प्रस्‍थान किया।


      आर.के.मीणा/एएम/जेके/एसके – 300

    
    
    (Release ID: 1563791) Visitor Counter : 49
    
    
      Read this release in: Assamese , English , Marathi , Gujarati , Tamil , Kannada