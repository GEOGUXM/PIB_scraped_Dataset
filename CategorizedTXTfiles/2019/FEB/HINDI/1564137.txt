      श्रम और रोजगार मंत्रालय

      प्रधानमंत्री श्री नरेन्‍द्र मोदी ने फरीदाबाद में ईएसआईसी मेडिकल कॉलेज और 510 बिस्‍तरों वाला अस्‍पताल राष्‍ट्र को समर्पित किया
      Posted On: 12 FEB 2019 6:30PM by PIB Delhi


    प्रधानमंत्री श्री नरेन्‍द्र मोदी ने कहा है कि केन्‍द्र सरकार देश के प्रत्‍येक नागरिक को गुणवत्‍तापूर्ण चिकित्‍सा सेवा प्रदान करने के लिए कार्य कर रही है। फरीदाबाद में ईएसआईसी मेडिकल कॉलेज और 510 बिस्‍तरों वाला अस्‍पताल राष्‍ट्र को समर्पित करते हुए प्रधानमंत्री ने कहा कि यह मेडिकल कॉलेज इस क्षेत्र के कामगारों और उनके परिवार के सदस्‍यों को चिकित्‍सा सुविधाएं प्रदान करेगा।


    फरीदाबाद में ईएसआईसी मेडिकल कॉलेज और 510 बिस्‍तरों वाले अस्‍पताल का निर्माण 30 एकड़ के विशाल क्षेत्र में करीब 595 करोड़ रुपये की लागत से किया गया है। यह अस्‍पताल आधुनिक उपकरणों से लैस है और ईएसआई कानून के अंतर्गत यहां सभी क्षेत्रों में विशेषज्ञता सेवा सुविधा उपलब्‍ध है। अस्‍पताल में सेवाएं/सुविधाएं जैसे कैजुअल्‍टी / इमरजेंसी , ओपीडी , वार्ड , मोडयूलर ऑपरेशन थियेटर , आईसीयू , डायलिसिस , रक्‍त बैंक , रेडियो डायग्‍नोस्टिक्‍स आदि उपलब्‍ध हैं। कॉलेज में लड़कों और लड़कियों के लिए छात्रावास परिसर है और डॉक्‍टरों/नर्सों/कर्मचारियों के लिए आवास की सुविधा भी है। इसके अलावा कॉलेज में इनइडोर और आउटडोर खेल सुविधाएं भी हैं।


    मेडिकल कॉलेज और अस्‍पताल को प्रधानमंत्री द्वारा राष्‍ट्र को समर्पित करने के कार्यक्रम में सामाजिक न्‍याय और अधिकारिता राज्‍य मंत्री श्री कृष्‍णपाल गुर्जर और हरियाणा के उद्योग , पर्यावरण और औद्योगिक प्रशिक्षण मंत्री विपुल गोयल भी शामिल हुए। इस अवसर पर हरियाणा के राज्‍यपाल सत्‍यदेव नारायण आर्य , मुख्‍यमंत्री मनोहर लाल , केन्‍द्रीय पेयजल और स्‍वच्‍छता मंत्री सुश्री उमा भारती और हरियाणा की उद्योग मंत्री श्रीमती कविता जैन भी उपस्थित थीं।


    कर्मचारी राज्‍य बीमा निगम (ईएसआईसी) एक अग्रणी सामाजिक सुरक्षा संगठन है , जो समग्र सामाजिक सुरक्षा लाभ जैसे सस्‍ती चिकित्‍सा सेवा और कर्मचारी के चोट लगने , बीमार होने , मृत्‍यु आदि जैसी जरूरतों के समय नकद लाभ प्रदान करती है।


    ****


    आर.के.मीणा/एएम/केपी/वाईबी-


    

    
    (Release ID: 1564137) Visitor Counter : 106
    
    
      Read this release in: English , Marathi