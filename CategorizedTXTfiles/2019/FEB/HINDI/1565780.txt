      इलेक्ट्रानिक्स एवं आईटी मंत्रालय

      डिजिटल भारत, सक्षम भारतः डिजिटल भारत पर दस्तावेज जारी
      Posted On: 21 FEB 2019 2:41PM by PIB Delhi


    इलेक्ट्रॉनिक्स एवं सूचना प्रौद्योगिकी तथा विधि एवं न्याय मंत्री श्री रविशंकर प्रसाद ने आज नई दिल्ली में ‘ डिजिटल भारत, सक्षम भारत ’ संबधी एक दस्तावेज जारी किया।


    इस दस्तावेज का उद्देश्य जनता में डिजिटल भारत की कामयाबी के बारे में प्रचार करना और जानकारी देना है। दस्तावेज को दो भागों में बांटा गया है- भारत की डिजिटल रूपरेखा तथा राज्यों और केन्द्रशासित प्रदेशों की डिजिटल रूपरेखा। भारत की डिजिटल रूपरेखा में डिजिटल भारत कार्यक्रम के कार्यान्वयन का तुलनात्मक अध्ययन और गहन विश्लेषण पेश किया गया है। दस्तावेज में बताया गया है कि डिजिटल भारत कार्यक्रम से जनजीवन में कितना बदलाव आया है। इसके तहत नागरिकों के लिए विभिन्न सरकारी सेवाओं को प्राप्त करने में आसानी पैदा की गई है और पारदर्शिता तथा उत्तरदायित्व में इजाफा हुआ है। राज्यों/केन्द्रशासित प्रदेशों की डिजिटल रूपरेखा में इस कार्यक्रम के तहत विभिन्न पहलों के कार्यान्वयन की जानकारी उपलब्ध है।


    ***


    आर.के.मीणा /अर्चना/एकेपी/एमएस- 480

    
    
    (Release ID: 1565780) Visitor Counter : 269
    
    
      Read this release in: Marathi , English , Urdu , Bengali