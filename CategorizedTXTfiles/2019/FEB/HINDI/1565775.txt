      गृह मंत्रालय

      गृहमंत्रालय ने केन्‍द्रीय सशस्‍त्र पुलिस बलों के सभी जवानों के लिए विमान यात्रा को मंजूरी दी
      Posted On: 21 FEB 2019 2:20PM by PIB Delhi


    केन्‍द्रीय सशस्‍त्र पुलिस बलों के सभी जवान अब दिल्‍ली-श्रीनगर , श्रीनगर-दिल्‍ली , जम्‍मू– श्रीनगर और श्रीनगर से जम्‍मू विमान से आ जा सकेंगे। गृहमंत्रालय ने आज एक अहम फैसला लेते हुए इसकी मंजूरी दे दी। सरकार के इस फैसले से केन्‍द्रीय सशस्‍त्र पुलिस बलों के कांस्‍टेबल से लेकर हेड कांस्‍टेबल और एएसआई रैंक तक के करीब 7 , 80 , 000 कर्मियों को तुरंत फायदा होगा। अब तक इस श्रेणी के कर्मी विमान यात्रा के हकदार नहीं थे। नयी व्‍यवस्‍था का लाभ पुलिस बलों को ड्यूटी पर जाने के लिए या फिर जम्‍मू कश्‍मीर से छुट्टी पर अपने घर आने और फिर वापस ड्यूटी पर जाने के लिए भी मिलेगा। यह सुविधा उन्‍हें पहले से उपलब्‍ध कराई गई विमान यात्रा सुविधा के अतिरिक्‍त होगी। गृहमंत्रालय ने जवानों के यात्रा समय में कमी लाने के इरादे से यह व्‍यवस्‍था की है। .


    केन्‍द्रीय सशस्‍त्र पुलिस बलों के जवानों के लिए जम्‍मू कश्‍मीर में विमान यात्रा सुविधा पहले केवल जम्‍मू-श्रीनगर-जम्‍मू सेक्‍टर के लिए ही उपलब्‍ध करायी गयी थी जिसका दिसंबर 2017 में विस्‍तार कर इसे दिल्‍ली-जम्‍मू , जम्‍मू-श्रीनगर , श्रीनगर-जम्‍मू और जम्‍मू –दिल्‍ली सेक्‍टर तक के लिए भी बढ़ा दिया गया था। दिंसबर 2018 में जवानों के लिए विमान यात्रा की संख्‍या भी बढ़ाई गई थी। इसके अलावा उन्‍हें भारतीय वायुसेना की ओर से जब भी आवश्‍यकता हो मदद का प्रावधान भी है।


    .


    ******


    आर.के.मीणा/एएम/एमएस/जीआरएस- 479
    

    

    
    (Release ID: 1565775) Visitor Counter : 649
    
    
      Read this release in: English , Urdu , Marathi , Bengali