      इस्‍पात मंत्रालय

      इस्पात मंत्री एकीकृत इस्पात संयंत्रों के प्रदर्शन में उत्कृष्टता के लिए 25वीं प्रधानमंत्री ट्रॉफी प्रदान करेंगे
      Posted On: 28 FEB 2019 1:50PM by PIB Delhi


    केंद्रीय इस्पात मंत्री चौधरी बीरेन्द्र सिंह 1 मार्च, 2019 को नई दिल्ली में वर्ष 2016-17 के लिए एकीकृत इस्पात संयंत्रों के प्रदर्शन में उत्कृष्टता के लिए 25वीं प्रधानमंत्री ट्रॉफी प्रदान करेंगे।


    इस्पात मंत्रालय ने प्रधानमंत्री ट्रॉफी, इस्पात मंत्री की ट्रॉफी और प्रशस्ति प्रमाण पत्र देने की योजना बनाई है। प्रदर्शन में उत्कृष्टता के लिए एकीकृत इस्पात संयंत्रों को पुरस्कार देने की योजना वर्ष 1992-93 में शुरू की गई थी। वर्ष 2016-17 इस लिहाज से आकलन का 25वां वर्ष था।


    पुरस्कारों की चार श्रेणियां हैं :


    · 2 करोड़ रुपये की पुरस्कार राशि के साथ प्रधानमंत्री ट्रॉफी एक ऐसे संयंत्र को दी जाती है जिसका प्रदर्शन सभी प्रतिभागी संयंत्रों में सर्वोत्तम होता है।


    · 1 करोड़ रुपये की पुरस्कार राशि के साथ इस्पात मंत्री की ट्रॉफी द्वितीय सर्वोत्तम समग्र प्रदर्शन करने वाले संयंत्र को दी जाती है।


    · पुरस्कारों की अन्य श्रेणियों में “अधिकतम सुधार के लिए प्रशस्ति प्रमाण पत्र” और “थीम आधारित पुरस्कार” शामिल हैं।


    इन संयंत्रों के प्रदर्शन का आकलन जजों के एक पैनल द्वारा किया जाता है। जाने-माने तकनीकीविदों, प्रबंधन विशेषज्ञों, व्यापार यूनियन लीडरों, अर्थशास्त्रियों और लोहे एवं इस्पात के उपभोक्ताओं में से इस पैनल के सदस्य चयनित किये जाते हैं।


    ****


    आरकेमीणा/एएम/आरआरएस/सीएस-607

    
    
    (Release ID: 1566661) Visitor Counter : 157
    
    
      Read this release in: English , Urdu , Marathi , Bengali