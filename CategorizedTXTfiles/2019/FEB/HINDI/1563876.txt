      उप राष्ट्रपति सचिवालय

      उपराष्‍ट्रपति ने राजनीतिक दलों से साझा एजेंडे पर सहमत होने का आग्रह किया
      
      प्रतिस्‍पर्धात्‍मक लोकप्रियतावाद देश के लिए अच्‍छा नहीं;
      
      उपराष्‍ट्रपति ने राजनीतिक दलों, व्‍यापार निकायों और मीडिया संगठनों से आचार संहिता विकसित करने का आग्रह किया;
      
      प्रत्‍येक समूह को सकारात्‍कता मा‍नसिकता के साथ लोकतंत्र को मजबूत बनाने का प्रयास करना चाहिए;
      
      ‘द हडल 2019’ कार्यक्रम को संबोधित किया

      Posted On: 10 FEB 2019 2:34PM by PIB Delhi

    उपराष्‍ट्रपति श्री एम वेंकैया नायडु ने देश की प्रगति और सुरक्षा से संबंधित प्रमुख मुद्दों पर सभी राजनीतिक दलों को एक साझा एजेंडे पर सहमत होने का आग्रह किया। उन्‍होंने कहा कि इसके लिए सभी राजनीतिक दलों को संकीर्ण मानसिकता से ऊपर उठने की आवश्‍यकता है।


    ‘ द हिन्‍दू ’ द्वारा आयोजित ‘ द हडल 2019 ’ कार्यक्रम में ‘’ भारत : हमारे अवसर और चुनौतियां ’’ विषय पर अपने विचार प्रकट करते हुए उपराष्‍ट्रपति ने आज बेंगलूरू में कहा कि भारत सबसे तेज गति से विकसित होने वाली अर्थव्‍यवस्‍था है और आने वाले 10 -15 वर्षों में यह दुनिया की तीसरी सबसे बड़ी अर्थव्‍यवस्‍था बन जाएगी।


    उन्‍होंने कहा कि अवसर हमारे समक्ष है और हमें इसका लाभ उठाना चाहिए। समावेशी विकास , कृषि संकट , कृषि को लाभप्रद बनाने , गरीबी और निरक्षरता को समाप्‍त करने , वंचित और कमजोर समुदायों को सशक्‍त बनाने , लैंगिक और जाति भेद को समाप्‍त करने , भ्रष्‍टाचार के खिलाफ लड़ाई करने , शहरी ग्रामीण अंतर को कम करने और देश की एकता व अखंडता को सुरक्षित करने आदि के संबंध में सभी राजनीतिक दलों को सहमति की राजनीति अपनानी चाहिए।


    श्री नायडु ने कहा कि सभी राजनीतिक दलों , व्यापार निकायों और मीडिया संगठनों को आचार संहिता विकसित करना चाहिए। उन्‍होंने संसद और विधानसभाओं की कार्यवाहियों में बाधाओं को लेकर चिंता व्‍यक्‍त की। उन्‍होंने कहा कि राजनीतिक पार्टियों को बड़े-बड़े वायदे नहीं करने चाहिए। प्रतिस्पर्धात्माक लोकप्रियतावाद देश के लिए अच्छा नहीं है।


    श्री नायडु ने कहा कि देश की 65 प्रतिशत आबादी 35 वर्ष से कम उम्र की हैं। निजी क्षेत्र को अपनी सीएसआर गतिविधियों के तहत कौशल भारत कार्यक्रम को बढ़ावा देना चाहिए।


    इस अवसर पर हिन्‍दू समूह के प्रकाशक श्री एन रवि , द हिन्‍दू के संपादक श्री मुकुंद पद्मनाभन और अन्‍य गणमान्‍य व्‍यक्ति उपस्थित थे।


    आर.के.मीणा/एएम/जेके/एसके – 315

    
    
    (Release ID: 1563876) Visitor Counter : 54
    
    
      Read this release in: English