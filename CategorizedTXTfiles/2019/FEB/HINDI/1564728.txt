      उपभोक्‍ता कार्य, खाद्य एवं सार्वजनिक वितरण मंत्रालय

      केंद्रीय उपभोक्‍ता मामले, खाद्य एवं सार्वजनिक वितरण मंत्री श्री रामविलास पासवान ने स्‍वच्‍छता पखवाड़ा 16-28 फरवरी, 2019 मनाने के लिए मंत्रालय के सभी अधिकारियों और कर्मचारियों को स्‍वच्‍छता शपथ दिलाई
      Posted On: 15 FEB 2019 1:52PM by PIB Delhi


    


    अनुकरणीय उदाहरण प्रस्‍तुत करते हुए केंद्रीय उपभोक्‍ता मामले , खाद्य एवं सार्वजनिक वितरण मंत्री श्री रामविलास पासवान ने कृषि भवन के बाहर साफ सफाई की।


    केंद्रीय उपभोक्‍ता मामले , खाद्य एवं सार्वजनिक वितरण मंत्री श्री रामविलास पासवान ने नई दिल्‍ली में आज मंत्रालय के सभी अधिकारियों और कर्मचारियों को 16-28 फरवरी , 2019 तक चलने वाले स्‍वच्‍छता पखवाड़े के लिए स्‍वच्‍छता शपथ दिलाई। श्री पासवान ने सचिव , उपभोक्‍ता मामले , श्री अविनाश के. श्रीवास्‍तव और सचिव , खाद्य एवं सार्वजनिक आपूर्ति विभाग , श्री रविकांत के साथ कृषि भवन के बाहर साफ-सफाई भी की।


    श्री पासवान ने मंत्रालय के सभी अधिकारियों और कर्मचारियों से अपील की कि वे पूरे दिल से इस राष्‍ट्र व्‍यापी स्‍वच्‍छता अभियान में शामिल हों और इसे कामयाब बनायें। श्री पासवान ने अपने मंत्रालय के अधिकारियों से यह भी अपील की कि वे इस अभियान के साथ जुड़ें और अपने घरों , कार्यालयों , पास-पड़ोस , कस्‍बों और शहरों को स्‍वच्‍छ रखें। स्‍वच्‍छता पखवाड़े और शपथ का लक्ष्‍य महात्‍मा गांधी के ऐसा भारत बनाने के स्‍वप्‍न को साकार करना है , जो न केवल स्‍वतंत्र हो , बल्कि स्‍वच्‍छ एवं विकसित भी हो। श्री पासवान ने कहा कि देश को स्‍वच्छ बनाकर भारत माता की सेवा करना हमारा कर्तव्‍य है। उन्‍होंने कहा कि हर व्‍यक्ति को प्रतिवर्ष 100 घंटे , यानी सप्‍ताह में दो घंटे का समय स्‍वच्‍छता के लिए स्‍वयंसेवी कार्यों को समर्पित करना चाहिए।


    पखवाड़े का आयोजन अधिकारियों और साथ ही साथ आम जनता को लगातार साफ-सफाई और स्‍वच्‍छता बरकरार रखने की आवश्‍यकता के महत्‍व के बारे में जागरूक बनाने के लिए किया जा रहा है। यह आयोजन व्‍यक्तिगत और पर्यावरण की स्‍वच्‍छता से संबंधित अस्‍वच्‍छ तौर-तरीकों को त्‍यागने के लिए आम जनता के व्‍यवहार में तब्‍दीली लाने के भारत सरकार और राज्‍यों के व्‍यापक प्रयासों के समर्थन में किया जा रहा है।


    पखवाड़े के दौरान मंत्रालय और उससे संबंधित विभाग और कार्यालय स्‍वच्‍छता को बढ़ावा देने के लिए विविध कार्यकलाप करेंगे , जिनमें कार्यालय स्‍थल और आस-पास के सार्वजनिक स्‍थानों की समग्र स्‍वच्‍छता की स्थितियों में सुधार , कार्यालयों में उचित शौचालयों , पेयजल आपूर्ति का प्रावधान , खाद्यान्‍नों की गुणवत्‍ता के बारे में जागरूकता फैलाना आदि शामिल हैं।


    श्री पासवान ने कश्‍मीर के पुलवामा में सीआरपीएफ के जवानों पर हुए हमले की निंदा भी की। उन्‍होंने कहा कि हमारे बहादुर जवानों को बलिदान व्‍यर्थ नहीं जायेगा। उन्‍होंने जांबाज शहीदों के परिवारों के साथ एकजुटता व्‍यक्‍त की। शहीदों के सम्‍मान में दो मिनट का मौन भी रखा गया।


    *****


    आर . के.मीणा/एएम/आरके/एसएस -386


    

    
    (Release ID: 1564728) Visitor Counter : 217
    
    
      Read this release in: English , Urdu