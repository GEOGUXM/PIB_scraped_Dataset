      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने विशिष्‍ट उद्देश्‍य या अपनी खपत के लिए कोयला खान (विशेष प्रावधान अधिनियम 2015 और खान और खनिज (विकास एवं नियमन) अधिनियम 1957 के तहत खुले बाजार में आरओएन के आधार पर वास्‍तविक उत्‍पादन का 25 प्रतिशत कोयला बेचने के लिए कोयला खानों को आवंटन करने की अनुमति की प्रणाली की मंजूरी दी है
      
      निर्दिष्‍ट उपयोग या अपनी खपत के लिए कोयला खानों के संभावित बोलीदाताओं और आवंटियों को छूट
      
      
      नीलामी/आवंटन की भविष्‍य की ट्रांचों को आकर्षक और वाणिज्यिक रूप से व्‍यवहारिक बनाने के लिए प्रतिस्‍पर्धा को बढ़ाना जिससे सरकार को अधिक राजस्‍व प्राप्‍त हो
      
      
      नीलामी और आवंटन की पूर्व ट्रांचों के दौरान बोलीदाताओं से प्रतिक्रिया की कमी के मुद्दे को दूर करना
      
      
      अधिक निवेश से प्रत्‍यक्ष और अप्रत्‍यक्ष रोजगार का सृजन होगा
      
      Posted On: 19 FEB 2019 9:31PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में मंत्रिमडल की आर्थिक मामलों की समिति ने विशिष्‍ट उद्देश्‍य या अपनी खपत के लिए कोयला खान (विशेष प्रावधान अधिनियम 2015 और खान और खनिज (विकास एवं नियमन) अधिनियम 1957 के तहत खुले बाजार में आरओएन के आधार पर वास्‍तविक उत्‍पादन का 25 प्रतिशत कोयला बेचने के लिए कोयला खानों को आवंटन करने की अनुमति की प्रणाली की मंजूरी दी है।


    इस नई प्रणाली में यह प्रावधान है कि निर्दिष्‍ट उपयोग या अपनी खपत के लिए निर्धारित कोयला खानों के मामले में आवंटी को निर्दिष्‍ट उपयोग संयंत्र में अपने वार्षिक उत्‍पादन (आरओएम आधार पर) उत्‍पादन का न्‍यूनतम 75 प्रतिशत उपयोग करने का अधिकार है। उसे 25 प्रतिशत तक खुले बाजार में बेचने की भी अनुमति है। नीलामी के मामलों में सफल बोलीदाता को खुले बाजार में बिके कोयले की पर मात्रा के लिए प्रति टन आधार पर उसके अंतिम बोली मूल्‍य का 15 प्रतिशत अतिरिक्‍त प्रीमियम भुगतान करने की जरूरत होगी। यह अतिरिक्‍त प्रीमियम अंतिम बोली मूल्‍य के अलावा होगा। आवंटनों के मामले में सफल आवंटी को खुले बाजार में बिके कोयले की वास्‍तविक परमात्रा के लिए 15 प्रतिशत आरक्षित मूल्‍य का अतिरिक्‍त वार्षिक मूल्‍य अदा करने की जरूरत होगी। यह अतिरिक्‍त आरक्षित मूल्‍य के अलावा होगा। इस कार्यप्रणाली में कोयला खान (विशेष प्रावधान) अधिनियम 2015 के तहत नीलामियों /आवंटन की पूर्व ट्रांचों के दौरान बोलीदाताओं की प्रतिक्रिया की कमी के मुद्दों से निपटने का प्रयास किया गया है।


    यह कार्य प्रणाली आर्थिक स्थिति, व्‍यापार चक्र, एंड यूज संयंत्र आवश्‍यकता आदि में परिवर्तन होने के मामले में आवंटी को विशेष छूट देगी। यह भी उम्‍मीद है कि नीलामी और आवंटन की वर्तमान और भविष्‍य की ट्रांचों को आकर्षक और व्‍यापारिक रूप से व्‍यवहारिक बनाया जायेगा जिससे नीलामी प्रक्रिया में प्रतियोगिता बढ़ेगी।


    इससे प्रतियोगिता और अधिक निवेश बढ़ने की उम्‍मीद है इसे कोयले के क्षेत्रों और विशेष रूप से खनन क्षेत्र में प्रत्‍यक्ष और अप्रत्‍यक्ष रोजगार का सृजन होगा और इन क्षेत्रों के आर्थिक विकास पर प्रभाव पड़ेगा।


    पृष्‍ठभूमि :


    वर्तमान में विशिष्‍ट उपयोग या अपनी खपत के लिए कोयला खानों के आवंटियों खुला बाजार में कोयला बेचने की अनुमति नहीं है। मौजूदा परिस्थितियों के अनुसार निविदा दस्‍तावेज की शर्तों में बोलीदाता की जरूरत से अधिक कोयला निकाले जाने पर उसे सीआईएल को सीआईएल द्वारा ऐसे अधिसूचित मूल्‍य से 15 प्रतिशत कम मूल्‍य (ऐसे कोयले के संबंध में सीआईएल के रख-रखाव व्‍यय को ध्‍यान में रखते हुए) पर सप्‍लाई करने की जरूरत होगी। इसके अलावा ऐसी बिक्री खान से वार्षिक कोयला उत्‍पादन से 50 प्रतिशत से अधिक नहीं होनी चाहिए।


    अतुल कुमार तिवारी/एएम/आईपीएस/एस

    
    
    (Release ID: 1565345) Visitor Counter : 92