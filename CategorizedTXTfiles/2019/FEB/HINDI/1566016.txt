      रक्षा मंत्रालय

      एचएएल ने केंद्रीय लोक निर्माण विभाग के साथ समझौता ज्ञापन पर हस्ताक्षर किए
      Posted On: 22 FEB 2019 5:52PM by PIB Delhi


    बैंगलुरु में चल रहे एयरो इंडिया में टुमाकुरू स्थित ग्रीनफील्ड हेलिकॉप्टर फैक्ट्री में बुनियादी ढांचा विकास कार्यों के दूसरे चरण के कार्यों को निष्पादन करने के लिए हिन्दुस्तान एरोनोटिक्स लिमिटेड (एचएएल) ने आज केंद्रीय लोक निर्माण विभाग (सीपीडब्ल्यूडी) के साथ समझौता ज्ञापन पर हस्ताक्षर किए। इस समझौता ज्ञापन पर हेलिकॉप्टर परिसर के मुख्य कार्यकारी अधिकारी श्री जीवीएस भास्कर और मुख्य परियोजना प्रबंधक एचएएल परियोजना क्षेत्र तथा सीपीडब्ल्यूडी की ओर से श्री राजेश जैन ने एचएएल के अध्यक्ष एवं प्रबंध निदेशक श्री आर माधवन की उपस्थिति में हस्ताक्षर किए गए। चरण 2 के कार्यों में संरचनात्मक असेम्बली के लिए बुनियादी ढांचे का विकास और टुमाकुरू में हेलिकॉप्टर को सुविधाओं से लैस करना शामिल है। यह परियोजना चरणबद्ध रूप से पूरी की जाएगी।


    इस अवसर पर ईडी हेलिकॉप्टर डिवीजन श्री वी नटराजन, महाप्रबंधक हेलिकॉप्टर डिवीजन श्री अंबुवेलन, एडीजी, सीपीडब्ल्यूडी श्री आर. के सोनी, सीई सीपीडब्ल्यूडी श्री एस एन रायवेरे भी उपस्थित थे। नई हेलिकॉप्टर फैक्ट्री टुमाकुरू के 615 एकड़ के ग्रीनफील्ड कैंपस में लगाई जा रही है। यह 3 से 12 टन श्रेणी के हेलिकॉप्टरों की पूरी श्रृंखला के निर्माण के लिए पूरी तरह आत्मनिर्भर होगी। इसमें अति आधुनिक विनिर्माण संरचनात्मक असेम्बली, फाइनल असेंबली-लाइन सुविधाएं , हेली-रनवे , एयरोड्रम , कर्मचारियों के लिए आवासीय टाउनशिप , मनोरंजक सुविधाएं , अच्छी तरह से सुसज्जित प्रशिक्षण और विकास केंद्र शामिल होंगे।


    ***


    आर.के.मीणा/एएम/आईपीएस/सीएस

    
    
    (Release ID: 1566016) Visitor Counter : 167
    
    
      Read this release in: English , Urdu