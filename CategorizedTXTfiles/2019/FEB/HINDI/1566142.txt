      सूक्ष्‍म, लघु एवं मध्‍यम उद्यम मंत्रालय

      अधिकारविहीन खंडों के महिला उद्यमियों के सशक्तिकरण पर एमएसएमई की पहली कॉन्क्लेव कल मुंबई में
      Posted On: 24 FEB 2019 5:13PM by PIB Delhi


    सूक्ष्म, लघु और मध्यम उद्यम मंत्रालय, एमएसएमई, "महिला उद्यमियों का सशक्तिकरण 2019, अधिकारविहीन खंडों के महिला उद्यमियों का वित्तपोषण और उन्हें सक्षम बनाने," पर कल मुंबई में एक कॉन्क्लेव का आयोजन करेगा। यह अधिकारविहीन खंडों के महिला उद्यमियों को सशक्त बनाने और विभिन्न व्यापार अवसरों और व्यवसाय करने में उनकी प्रगति और सफलता में सक्षम बनाने से संबंधित अपनी तरह का पहला कॉन्क्लेव प्रयास है। इस कॉन्क्लेव का आयोजन एमएसएमई मंत्रालय के राष्ट्रीय एससी-एसटी हब पहल के तहत किया जा रहा है, जिसे एससी / एसटी उद्यमियों के लिए एक सहायक पारिस्थितिकी तंत्र विकसित करने के लिए लक्षित किया गया है। एक स्थायी व्यवसाय की स्थापना करने तथा उसे चलाने में एससी-एसटी महिला उद्यमी को सक्षम करने के लिए वित्तपोषण की सुविधा, जोखिम और विकास मंत्र का आकलन करने के मुद्दों पर कल दिन भर चलने वाले कार्यक्रम के दौरान चर्चा की जाएगी।


    एमएसएमई राज्यमंत्री (स्वतंत्र प्रभार) श्री गिरिराज सिंह कॉन्क्लेव का उद्घाटन करेंगे। पथ प्रदर्शक महिला उद्यमियों और प्रेरणादायी महिला अचीवर्स को वर्ष 2018 के उद्यमी महिला पुरस्कारों से सम्मानित किया जाएगा। बैंकों द्वारा स्टैंड अप इंडिया पहल के तहत महिला उद्यमियों को ऋण संवितरण संबंधी चेक या मंजूरी पत्र भी वितरित किए जाएंगे।


    विचार-विमर्श में बैंकर, निवेशक और महिला उद्यमियों के साथ एमएसएमई मंत्रालय के वरिष्ठ अधिकारी भाग लेंगे।


    ***


    आर.के.मीणा/एएम/एसकेजे/एनके-528

    
    
    (Release ID: 1566142) Visitor Counter : 210