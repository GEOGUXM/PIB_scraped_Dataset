      कोयला मंत्रालय

      सीसीईए ने कोयले और लिग्नारइट के अन्वेाषण की केन्द्री य क्षेत्र की योजना को 2017-18 और 2019-2020 से तीन वर्ष की अवधि के लिए जारी रखने की मंजूरी दी
      
      परियोजना पर 1875 करोड़ रुपये का अनुमानित व्य य

      Posted On: 06 FEB 2019 10:01PM by PIB Delhi

    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडल समिति ने 1875 करोड़ रुपये के अनुमानित व्‍यय के साथ ‘’ कोयले और लिग्‍नाइट के अन्‍वेषण ’’ की योजना को जारी रखने के प्रस्‍ताव को मंजूरी दे दी है।


    मंजूर की गई योजना के अंतर्गत 24 , 41 , 500 मीटर की खुदाई और 3575 लाईन किलोमीटर (एलकेएम) के भू-भौतिक सर्वेक्षण की व्‍यवस्‍था की गई है ताकि तीन वर्ष की अवधि के दौरान कोयला संसाधनों के अनुमान और प्रूव (हाइड्रोकार्बन संसाधनों के उद्गम का पता लगाने) के लिए सीबीएम/शैल गैस अध्‍ययन और संबद्ध अध्‍ययनों के साथ कोयला और लिग्‍नाइट के गैर सीआईएल ब्‍लॉक में संवर्धन सम्‍बन्‍धी (क्षेत्रीय) अन्‍वेषण और विस्‍तृत खुदाई की जा सके।


    योजना के अंतर्गत बुनियादी तौर पर करीब 7 अरब टन संसाधन होंगे और 11 अरब टन संसाधन प्रूव्‍ड (हाइड्रोकार्बन संसाधन के उद्गम) होंगे।


    कोयले और लिग्‍नाइट का अन्‍वेषण देश में उपलब्‍ध संसाधनों का अनुमान लगाने और हाइड्रोकार्बन संसाधनों के उद्गम का पता लगाने के लिए आवश्‍यक है। देश में कोयले और लिग्‍नाइट का अन्‍वेषण दो विस्‍तृत चरणों में कराया जाता है: ( i ) क्षेत्रीय अन्‍वेषण और ( ii ) विस्‍तृत खुदाई। क्षेत्रीय अन्‍वेषण द्वारा कोयले और लिग्‍नाइट की सीमा के पूर्व संकेत मिलते हैं जिन्‍हें ‘’ सूचक ’’ और ‘’ अनुमानित ’’ संसाधनों में श्रेणीबद्ध किया जाता है। क्षेत्रीय अन्‍वेषण द्वारा पहचाने गए प्रमुख क्षेत्रों को दूसरी अवस्‍था में विस्‍तृत अन्‍वेषण के लिए लिया जाता है जिसमें ‘ प्रूव्‍ड ’ श्रेणी के संसाधनों को लाने के लिए गहन खुदाई की जाती है।


    ‘’ कोयला और लिग्‍नाइट योजना का अन्‍वेषण ’’ केन्‍द्रीय क्षेत्र की निरन्‍तर जारी रहने वाली योजना है। पिछली योजनाओं और कार्य क्षेत्र को संशोधित नहीं किया गया है। कोयले और लिग्‍नाइट की योजना 12वीं योजना के बाद भी जारी रहनी चाहिए , ताकि देश के राष्‍ट्रीय कोयला/लिग्‍नाइट स्‍टॉक के लिए अतिरिक्‍त कोयला संसाधन जुटाए जा सकें।


    अतुल कुमार तिवारी/आरकेमीणा/एएम/के पी


    

    
    (Release ID: 1563012) Visitor Counter : 45