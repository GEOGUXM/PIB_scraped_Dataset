      मंत्रिमण्‍डल

      मंत्रिमंडल ने अनियमित जमा योजना अध्यादेश, 2019 पर प्रतिबंध की घोषणा को मंजूरी दी
      Posted On: 19 FEB 2019 9:24PM by PIB Delhi


      प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने अनियमित जमा योजना अध्यादेश , 2019 पर प्रतिबंध की घोषणा को अपनी मंजूरी दे दी है।


      लाभ :


      प्रस्तावित अध्यादेश से देश में लालची संचालकों द्वारा अवैध रूप से धनराशि जमा कराने से जुड़ी त्रासदी से शीघ्रतापूर्वक निपटा जा सकेगा। ऐसे संचालक फिलहाल नियामक संबंधी कमियों तथा सख्त प्रशासनिक उपायों के अभाव का फायदा लेते हुए गरीब और सीधे-साधे लोगों की कड़ी मेहनत से अर्जित धनराशि की ठगी कर लेते हैं। कुल मिलाकर, अनियमित जमा योजनाओं पर प्रतिबंध लगाने तथा अवैध तरीके से जमाराशि जुटाने के मामले में दंड तथा धन वापसी के लिए पर्याप्त प्रावधान होने से पीड़ित लोगों को राहत मिलेगी।


      *****


      अतुल कुमार तिवारी/अर्चना/एसकेएस/सीएस


    

    
    (Release ID: 1565516) Visitor Counter : 53
    
    
      Read this release in: Assamese , English , Urdu , Marathi , Bengali , Gujarati , Tamil , Telugu , Kannada