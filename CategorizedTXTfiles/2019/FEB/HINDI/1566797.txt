      संचार एवं सूचना प्रौद्योगिकी मंत्रालय

      कैबिनेट ने 5000 करोड़ रुपये से भी अधिक के विदेशी निवेश के साथ-साथ मेसर्स वोडाफोन आइडिया लिमिटेड के राइट्स इश्यू के जरिये 25,000 करोड़ रुपये तक को मंजूरी दी
      Posted On: 28 FEB 2019 10:58PM by PIB Delhi


    प्रधानमंत्री श्री नरेन्द्र मोदी की अध्यक्षता में आर्थिक मामलों पर कैबिनेट समिति (सीसीईए) ने 5000 करोड़ रुपये से भी अधिक के प्रत्यक्ष विदेशी निवेश के लिए एफडीआई प्रस्ताव के साथ-साथ इक्विटी शेयरों का राइट्स इश्यू और/अथवा कंपनी के पात्र शेयरधारकों को इक्विटी से जुड़ी अन्य प्रतिभूतियों को जारी कर प्रस्तावित इक्विटी जुटाने के एक हिस्से के रूप में मेसर्स वोडाफोन आइडिया लिमिटेड (वीआईएल) में 25000 करोड़ रुपये तक को मंजूरी दी है। सीसीईए ने इसके साथ ही वीआईएल की सहायक कंपनियों में अप्रत्यक्ष विदेशी निवेश में उन प्रस्तावित बदलावों को भी ध्यान में रखने को मंजूरी दी है, जो इक्विटी जुटाने की कवायद के तहत अनिवासी भारतीयों द्वारा इक्विटी शेयरों को खरीदने पर नजर आयेंगे।


    बिंदु–वार विवरण :


    1. मेसर्स वोडाफोन आइडिया लिमिटेड (वीआईएल) कंपनी अधिनियम, 1956 के तहत गठित एक सार्वजनिक सूचीबद्ध कंपनी है।


    2. कंपनी के इक्विटी शेयर नेशनल स्टॉक एक्सचेंज ऑफ इंडिया लिमिटेड और बॉम्बे स्टॉक एक्सचेंज लिमिटेड में सूचीबद्ध हैं।


    3. कंपनी दूरसंचार विभाग द्वारा स्वीकृत विभिन्न लाइसेंसों के अनुसार दूरसंचार सेवाएं मुहैया कराने के कारोबार में संलग्न है।


    4. कंपनी को वर्तमान में 100 प्रतिशत तक की विदेशी इक्विटी भागीदारी के लिए एफडीआई मंजूरी प्राप्त है।


    5. प्रत्यक्ष विदेशी निवेश (एफडीआई) 5000 करोड़ रुपये से अधिक होगा और इक्विटी शेयरों का राइट्स इश्यू और/अथवा इक्विटी से जुड़ी अन्य प्रतिभूतियों (अनिवार्य परिवर्तनीय डिबेंचर भी शामिल, लेकिन इन्हीं तक सीमित नहीं) को जारी कर प्रस्तावित इक्विटी जुटाने के एक हिस्से के रूप में 25000 करोड़ रुपये तक होगा।


    6. इस मंजूरी से वीआईएल की सहायक कंपनियों में अप्रत्यक्ष विदेशी निवेश में बदलाव होगा, जो इक्विटी जुटाने की कवायद के तहत अनिवासी भारतीयों द्वारा इक्विटी शेयरों को खरीदने पर नजर आयेंगे।


    प्रभाव :


    भारत में विदेशी निवेश की आवक से आर्थिक विकास की गति तेज होगी और इसके साथ ही नवाचार को बढ़ावा मिलेगा।


    पृष्ठभूमि :


    दूरसंचार सेवा क्षेत्र में 100 प्रतिशत तक एफडीआई की अनुमति है, जिसके तहत 49 प्रतिशत एफडीआई स्वतः रूट या मंजूरी और 49 प्रतिशत से अधिक एफडीआई सरकारी मंजूरी के जरिये संभव है। इसके तहत लाइसेंसधारक के साथ-साथ निवेशकों को भी उन लाइसेंसिंग एवं सुरक्षा शर्तों का पालन करना होगा जिन्हें दूरसंचार विभाग (डॉट) द्वारा समय-समय पर अधिसूचित किया जाता है। इसके अलावा, कंपनी में 100 प्रतिशत एफडीआई की मंजूरी दी गई है। हालांकि, वर्तमान एफडीआई नीति एवं प्रक्रिया के मद्देनजर 5000 करोड़ रुपये से ज्यादा के प्रत्यक्ष विदेशी निवेश (एफडीआई) के लिए सरकार से मंजूरी लेना आवश्यक है, भले ही पहले से ही स्वीकृत विदेशी/एनआरआई इक्विटी के प्रतिशत में कोई भी बदलाव न हो।


    तदनुसार, 5000 करोड़ रुपये से भी अधिक के प्रत्यक्ष विदेशी निवेश के साथ-साथ मेसर्स वोडाफोन आइडिया लिमिटेड (वीआईएल) में 25,000 करोड़ रुपये तक को मंजूरी दी गई है। इसके साथ ही वीआईएल की सहायक कंपनियों में अप्रत्यक्ष विदेशी निवेश में उन प्रस्तावित बदलावों को भी ध्यान में रखने को मंजूरी दी गई है, जो इक्विटी जुटाने की कवायद के तहत अनिवासी भारतीयों द्वारा इक्विटी शेयरों को खरीदने पर नजर आयेंगे।


    ***


    अतुल कुमार तिवारी/आर.के.मीणा/एएम/आरआरएस/सीएस-6

    
    
    (Release ID: 1566797) Visitor Counter : 20