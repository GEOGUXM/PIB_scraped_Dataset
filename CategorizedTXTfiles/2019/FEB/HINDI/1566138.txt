      सड़क परिवहन एवं राजमार्ग मंत्रालय

      श्री नितिन गडकरी 24 फरवरी को हिमाचल प्रदेश के कांगड़ा में सात राजमार्ग परियोजनाओं का शिलान्यास करेंगे
      Posted On: 23 FEB 2019 4:29PM by PIB Delhi


    केंद्रीय सड़क परिवहन और राजमार्ग, जहाजरानी और जल संसाधन, नदी विकास और गंगा संरक्षण मंत्री श्री नितिन गडकरी रविवार को हिमाचल प्रदेश के कांगड़ा में 4419 करोड़ रुपये की लागत से राष्ट्रीय राजमार्ग परियोजनाओं की आधारशिला रखेंगे। उनके साथ मुख्यमंत्री श्री जयराम ठाकुर, केंद्रीय मंत्री श्री जे पी नड्डा और पूर्व मुख्यमंत्री श्री शांता कुमार भी होंगे।


    इन परियोजनाओं में 1572.9 करोड़ रुपये की लागत से राजमार्ग-154 के सिहुनी खंड में 37.03 किमी लंबी पंजाब-हिमाचल प्रदेश सीमा की चार-लेनिंग, 1356 करोड़ रूपये की लागत से राजमार्ग -707 के 104.6 किमी लंबी पाओंटा साहिब -गूमा-फेडुजपुरी खंड का निर्माण,1334 करोड़ रूपये की लागत से राजमार्ग 70 के 109.45 किलोमीटर लंबे हमीरपुर- मंडी खंड का निर्माण,51.09 करोड़ रूपये की लागत से राजमार्ग 503ए के 15.75 किलोमीटर लंबे उना से भीरू खंड का निर्माण 46.13 करोड़ रूपये की लागत से राजमार्ग 503 के 23.105 लंबे मताउर-धर्मशाला- मैकलोडगंज खंड का निर्माण 30 करोड़ रूपये की लागत से राजमार्ग 7 के सात किलोमीटर लंबे पाओंटा साहिब खंड की चार-लेनिंग और 29.07 करोड़ रूपये की लागत से राजमार्ग -305 के 94 किलोमीटर लंबे सेंज- लोहरी-अन्नी-जालोरी-बंजर-आउट खंड पर रिटेनिंग दीवार एवं क्रैश बैरियर का प्रतिष्ठापन शामिल है।


    इन परियोजनाओं से अधिक पर्यटन, सुरक्षित यात्रा, कम यात्रा समय, राजमार्गों के सौंदर्यीकरण, आर्थिक गतिविधियों और रोजगार तथा सदाबहार सड़कों के माध्यम से स्थानीय आबादी को लाभ मिलने की संभावना है।


    ***


    आर.के.मीणा/एएम/एसकेजे/एनके-527

    
    
    (Release ID: 1566138) Visitor Counter : 89