      रक्षा मंत्रालय

      भारतीय वायुसेना हेतु हल्के लड़ाकू विमान तेजस एमके-आई को अंतिम परिचालन अनुशास्ति
      Posted On: 20 FEB 2019 11:22AM by PIB Delhi


    दिनांक 20 फरवरी 2019 का दिन भारतीय वायुसेना के लिये हल्के लड़ाकू विमान (एलसीए) तेज़स एमके-आई की यात्रा में एक महत्वपूर्ण दिवस है जब इस विमान को रक्षा सचिव (शोध एवं विकास) एवं रक्षा अनुसंधान एवं विकास संगठन (डीआरडीओ) के अध्यक्ष डॉक्टर जी सथीथ रेड्डी द्वारा अंतिम परिचालन अनुशास्ति (एफओसी) प्राप्त होने की औपचारिक घोषणा की गई । इस दिन रक्षा सचिव श्री संजय मित्रा एवं हिंदुस्तान एयरोनॉटिक्स लिमिटेड (एचएएल) के प्रबंध निदेशक श्री आर माधवन की उपस्थिति मेंवायुसेना प्रमुख एयर चीफ मार्शल बीएस धनोआ को फाइनल ऑपरेशनल क्लीयरेंस(एफओसी) प्रमाण पत्र तथा रिलीज़ टू सर्विस डॉक्यूमेंट (आरएसडी) सौंपने की प्रक्रिया भी संपन्न हुई ।


    आरंभिक परिचालन अनुशास्ति (आईओसी) में प्रमुख क्षमताओं-दृश्य सीमा से परे मिसाइल दाग़ने की क्षमता, हवा से हवा में ईंधन भरने की क्षमता, हवा से ज़मीन पर प्रहार करने वाले शस्त्र एवं अधिकतम गति व भार के सापेक्ष सामरिक क्षमताओं का विस्तार - का परिवर्धन अंतिम परिचालन अनुशास्ति (एफओसी) में होता है।


    रिलीज़ टू सर्विस डॉक्यूमेंट (आरएसडी)वह क्षमताएं, विशेषताएं एवं तकनीकें मुहैया कराता है जो भारतीय वायुसेना में सम्मिलित होते समयएफओसी स्तर के विमान में होती हैं । आईओसी स्तर के विमान में प्रमुख परिवर्तनों को शामिल कर विमान का उत्पादन करने के लिये एफओसी स्तर के विमान की खासियतें पहले ही हिंदुस्तान एयरोनॉटिक्स लिमिटेड (एचएएल) को सौंप दी गई हैं ।


    विमान की आरंभिकपरिचालन अनुशास्ति (आईओसी) 2013 में हुईथी एवं आईओसी स्तर के विमान जुलाई 2016 में भारतीय वायुसेना में शामिल कर लिये गए थे । भारतीय वायुसेना की स्क्वैड्रन ने तब से इस विमान पर सफलतापूर्वक 1500 से अधिक उड़ानें भर ली हैं । यह विमान की डिज़ाइन तैयार करने, विकास एवं उत्पादन में लगी सभी एजेंसियों जैसे एयरोनॉटिकल डेवेलपमेंट एजेंसी (एडीए), डिज़ाइन संस्था के रूप में डीआरडीओ की स्वायत्त सोसाइटी एवं विमान के निर्माण के लिये हिंदुस्तान एयरोनॉटिक्स लिमिटेड (एचएएल) के लिये एक गर्व भरा दिन है । रक्षा अनुसंधान एवं विकास संगठन (डीआरडीओ) की अनेकप्रयोगशालाएं जैसे एडीइ, जीटीआरइ, एलआरडीइ, सीइएमआईएलएसी इत्यादि तथा साथ ही अन्य संस्थाएं जैसे बीइएल, सीएसआईआर, डीजी-एक्यूए, तथा निजी क्षेत्र की संस्थाओं ने हल्के लड़ाकू विमान (एलसीए) की यात्रा में योगदान दिया है ।


    ***


    आर.के.मीणा/एएम/एबी

    
    
    (Release ID: 1566053) Visitor Counter : 82