      राष्ट्रपति सचिवालय

      राष्‍ट्रपति ने अर्जेंटीना के राष्‍ट्रपति का स्‍वागत किया और कहा भारत का परिवर्तनकारी विकास और अर्जेंटीना की क्षमताओं से नए अवसरों का निर्माण हो रहा है
      Posted On: 18 FEB 2019 9:00PM by PIB Delhi


      राष्‍ट्रपति श्री रामनाथ कोविंद ने आज राष्‍ट्रपति भवन में अर्जेंटीना गणराज्‍य के राष्‍ट्रपति श्री मौरिसियो मैक्री की आगवानी की। राष्‍ट्रपति ने उनके सम्‍मान में रात्रिभोज का भी आयोजन किया।


      राष्‍ट्रपति श्री मैक्री का भारत में स्‍वागत करते हुए राष्‍ट्रपति ने कहा कि उनकी यात्रा ऐसे समय में हो रही है जब भारत और अर्जेंटीना अपने राजनयिक संबंधों की स्‍थापना का 70वां वर्षगांठ मना रहे हैं।


      राष्‍ट्रपति ने कहा कि हमारे आर्थिक सहयोग में असीम संभावनाएं हैं। वर्तमान में द्विपक्षीय व्‍यापार लगभग तीन बिलियन डॉलर का है परंतु यह क्षमताओं को सही रूप में नहीं दिखाता है। विभिन्‍न भारतीय कंपनियों ने विशेषकर आईटी और वाहन निर्माण के क्षेत्र में अर्जेंटीना में निवेश किया है। कृषि एक अन्‍य क्षेत्र है जिसमें हम एक साथ मिलकर कार्य कर सकते हैं।


      रात्रिभोज के दौरान राष्‍ट्रपति श्री रामनाथ कोविंद ने कहा कि व्‍यापार और प्रौद्योगिकी , कृषि और अंर्टाकटिक विज्ञान , इंटरनेट और उपग्रह आदि के क्षेत्र में भारत का परिवर्तनकारी विकास और अर्जेंटीना की क्षमताएं नए द्विपक्षीय अवसरों का निर्माण कर रही हैं। वैश्विक शासन के क्षेत्र में हम लोग साथ मिलकर कार्य कर रहे हैं। इस संदर्भ में अगले महीने भारत, ‘ब्‍यूनस आयर्स कार्य योजना की समीक्षा’ में योगदान देगा।


      ***


      आर.के.मीणा / एएम/जेके/वीके-440


    

    
    (Release ID: 1565169) Visitor Counter : 109
    
    
      Read this release in: English , Urdu