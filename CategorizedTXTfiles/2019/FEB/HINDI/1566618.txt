      आयुष

      आयुष मंत्री कल गाजियाबाद में राष्‍ट्रीय यूनानी औषधि संस्‍थान की आधारशिला रखेंगे
      Posted On: 28 FEB 2019 1:35PM by PIB Delhi


    केन्द्रीय आयुष राज्‍य मंत्री (स्‍वतंत्र प्रभार) श्री श्रीपद येसो नाईक कल गाजियाबाद में राष्‍ट्रीय यूनानी औषधि संस्‍थान (एनआईयूएम) की आधारशिला रखेंगे। इस अवसर पर केन्‍द्रीय विदेश राज्‍य मंत्री जनरल वी.के. सिंह भी मौजूद रहेंगे।


    एनआईयूएम , गाजियाबाद वर्तमान एनआईयूएम , बंगलुरू का विस्‍तार है , जिसे करीब 300 करोड़ रूपये की लागत से 10 एकड़ भूमि में बनाया जायेगा। 200 बिस्‍तरों वाला अस्‍पताल बन जाने के बाद एनआईयूएम , गाजियाबाद उत्‍तरी भारत के सबसे बड़े यूनानी औषधि संस्‍थानों में से एक होगा। स्‍वास्‍थ्‍य सेनायें प्रदान करने के अलावा , एनआईयूएम में गुणवत्‍तापूर्ण अनुसंधान और स्‍नातकोत्‍तर तथा पीएचडी स्‍तरों पर शिक्षा की सुविधा होगी। एनआईयूएम , गाजियाबाद स्‍थापित करने के लिए भूमि भारत सरकार के आवास और शहरी मामलों के मंत्रालय द्वारा प्रदान की गई है।


    इस अवसर पर राज्‍य सभा सांसद श्री अनिल अग्रवाल , श्री विजयपाल सिंह तोमर , उत्‍तर प्रदेश के आयूष राज्‍य मंत्री (स्‍वतंत्र प्रभार) श्री धरम सिंह सैनी , साहिबाबाद के विधायक श्री सुनील कुमार शर्मा , मुरादनगर के विधायक अजीत पाल त्‍यागी , लोनी के विधायक श्री नंदकिशोर , मोदी नगर की विधायक श्रीमती मंजू शिवाच तथा आयूष मंत्रालय के सचिव वैद्य राजेश कोटेचा भी उपस्थित रहेंगे।


    आरकेमीणा/एएम/केपी/एसएस-

    
    
    (Release ID: 1566618) Visitor Counter : 163
    
    
      Read this release in: Marathi , English , Urdu