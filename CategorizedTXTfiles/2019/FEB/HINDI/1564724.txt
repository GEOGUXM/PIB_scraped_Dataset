      पोत परिवहन मंत्रालय

      भारतीय नाविकों का रोजगार इस साल बेमिसाल 35 फीसदी बढ़ा
      
      ऑन-बोर्ड प्रशिक्षण के लिए छात्रों की संख्या भी 37 फीसदी बढ़ी

      Posted On: 15 FEB 2019 1:10PM by PIB Delhi

    शिपिंग क्षेत्र में भारतीय नाविकों के इस साल भारतीय और विदेशी जहाजों पर रोजगार के मामले में 35 फीसदी की बेमिसाल बढ़ोतरी दर्ज की गई। यह आंकड़ा 2017 में 1,54,349 से बढ़कर 2018 में 2,08,799 हो गया है। इसके साथ ही ऑन-बोर्ड प्रशिक्षण के लिए छात्रों की संख्या लगभग 37 फीसदी की उछाल के साथ पिछले साल 14,307 से बढ़कर इस साल 19,545 हो गई है।


    भारतीय जहाजों में रोजगार पाने वालों नाविकों की संख्या पिछले साल 22,103 से बढ़कर इस साल 27,364 हो गई है, जबकि इसी अवधि के लिए विदेशी जहाजों में नाविकों के रोजगार की संख्या 60,194 से बढ़कर 72,337 हो गई है। रोजगार पाने वालों की कुल संख्या 2017 में 60,194 थी जो बढ़कर 2018 में 72,337 हो गई, जबकि इसी अवधि के दौरान रेटिंग की संख्या भी बढ़कर 75,052 से बढ़कर 1,09,108 हो गई। भारतीय नाविकों की संख्या भी 2013 में 1,03,835 से बढ़कर 2015 में 1,26,945 हो गई थी।


    भारतीय नाविकों की संख्या में यह बढ़ोतरी पिछले चार वर्षों के दौरान सरकार द्वारा उठाए गए कदमों की एक श्रृंखला की वजह से संभव हो पाई है, जिसमें मैरीटाईम प्रशिक्षण के मानकों में सुधार ऑन-बोर्ड प्रशिक्षण के अवसर में वृद्धि, परीक्षा एवं प्रमाणन व्यवस्था में सुधार और आसान व्यापार का सुविधा दिया जाना शामिल है।


    वर्ष 2016 में अधिकारियों के लिए प्रशिक्षण पाठ्यक्रम और रेटिंग्स में संशोधन न सिर्फ वैश्विक मानकों को पूरा करने के लिए किया गया, बल्कि विदेशी नियोक्ताओं की उम्मीदों पर खरा उतरना भी इसका उद्देश्य था। निजी क्षेत्र में काम कर रहें प्रशिक्षण संस्थानों की गुणवत्ता का विभिन्न मानकों जैसे बुनियादी ढांचा, दाखिला दिए गए छात्रों की गुणवत्ता, संस्थान के प्राध्यापकों की गुणवत्ता, शिक्षणशास्त्र, परीक्षा में प्रदर्शन, ऑन-बोर्ड प्रशिक्षण और छात्रों का नियोजन आदि का आकलन करने के लिए ‘ समग्र निरीक्षण कार्यक्रम ’ (सीआईपी) की व्यवस्था तैयार की गई।


    इन संस्थानों के लिए पाठ्यक्रम को उन्नत बनाने हेतु ई-लर्निंग मॉड्यूल तैयार किया गया और इसे भारतीय नाविकों को निःशुल्क उपलब्ध कराया गया ताकि वे परीक्षा में शामिल होने से पहले अपनी जानकारी और कौशल को उन्नत कर सकें। मानव संसाधन की आपूर्ति में बढ़ोतरी सुनिश्चित करने के लिए नए प्रशिक्षण संस्थानों की स्थापना या मौजूदा प्रशिक्षण संस्थानों की क्षमता में विस्तार करने पर लगे 15 वर्ष पुराने प्रतिबंध को कुछ सुनिश्चित शर्तों के साथ हटा दिया गया।


    भारत ने मर्चेंट नेवी के लिए क्लास रूम प्रशिक्षण की क्षमता काफी बढ़ा ली है, लेकिन इसके लिए पंजीकृत छात्रों को ऑन-बोर्ड जहाज प्रशिक्षण उपलब्ध कराना अब भी दुष्कर कार्य बना हुआ है।

                            
ऑन-बोर्ड प्रशिक्षण का आंकड़ा
                            
                            
                                                                      
क्रं.स.                       पद विवरण                    2017   2018 
                                                                      
                                                                      
                                                                      
1                             डेक कैडेट ( नॉटिकल )        5469   5895 
                                                                      
                                                                      
                                                                      
2                             ईंजन कैडेट ( इंजीनियरिंग )  4120   5682 
                                                                      
                                                                      
                                                                      
3                             प्रशिक्षु डेक रेटिंग्स      2440   4560 
                                                                      
                                                                      
                                                                      
4                             प्रशिक्षु सैलून रेटिंग्स    1044   1273 
                                                                      
                                                                      
                                                                      
5                             प्रशिक्षु ईंजन रेटिंग्स     1234   2135 
                                                                      
                                                                      
                                                                      
                              कुल                         14307  19545
                                                                      
                                                                      

    ऑन-बोर्ड जहाज प्रशिक्षण का मौका बढ़ाने के लिए ये फैसला लिया गया कि समुद्र तट से कुछ दूर जहाज पर भी अधिकारियों और रेटिंग्स को ऑन-बोर्ड प्रशिक्षण दिया जाए। इस कदम से लगभग 4000 प्रशिक्षुओं को अतिरिक्त मौका मिला।

                                    
भारतीय नाविकों की आपूर्ति में वृद्धि
                                    
                                    
                                                                                    
पद                                    2013    2014    2015    2016    2017    2018  
                                                                                    
                                                                                    
                                                                                    
नॉटिकल अफसर                           26742   28805   30520   33346   34417   40897 
                                                                                    
                                                                                    
                                                                                    
नॉटिकल रेटिंग्स                       36910   44548   49144   56916   63520   97703 
                                                                                    
                                                                                    
                                                                                    
इंजीनियरिंग अफसर                      26995   28968   31377   35230   36760   44388 
                                                                                    
                                                                                    
                                                                                    
इंजीनियरिंग रेटिंग्स                  13188   14769   15904   18448   19652   25811 
                                                                                    
                                                                                    
                                                                                    
कुल अफसर                              53737   57773   61897   68576   71177   85285 
                                                                                    
                                                                                    
                                                                                    
कुल रेटिंग्स                          50098   59317   65048   75364   83172   123514
                                                                                    
                                                                                    
                                                                                    
कुल                                   103835  117090  126945  143940  154349  208799
                                                                                    
                                                                                    

    जहाजों पर रोजगार की पूर्व शर्त के रूप में आवश्यक भारतीय कन्टीन्यूअस डिस्चार्ज सर्टिफिकेट (सीडीसी) हासिल करने के लिए नियामकों में कुछ छूट दी गई। 2017 में नई उदार सीडीसी व्यवस्था शुरू हुई, जिसके तहत 14 दिन का बुनियादी मैरीटाईम पाठ्यक्रम पूरा करने वाला 10वीं पास कोई भी नागरिक भारतीय सीडीसी हासिल कर सकता है। इससे पहले सीडीसी हासिल करने के लिए कम से कम 6 महीने का प्रशिक्षण पूरा करना होता था। नौचालन में अनुभव रखने वाले कई नाविक भारतीय सीडीसी हासिल करने में सफल रहे हैं। वर्ष 2018-19 के दौरान नए नियम के तहत 70,000 से अधिक सीडीसी जारी किए गए।


    ***


    आर.के.मीणा/एएम/एके/डीके - 384


    

    
    (Release ID: 1564724) Visitor Counter : 188
    
    
      Read this release in: English , Urdu , Marathi