      उप राष्ट्रपति सचिवालय

      विकास और कल्याणकारी काम जमीन तक पहुंचने चाहिएः उप राष्ट्रपति
      
      विकास जनता और प्रकृति केंद्रित होना चाहिए;
      
      पांच ‘पी’ पीपुल, प्रॉसपैरिटी, प्लैनेट, पीस और पार्टनरशीप पर जोर दिया जाना चाहिए
      
      उपराष्ट्रपति ने विकास पर चर्चा-अंतरराष्ट्रीय कॉन्फ्रेंस को संबोधित किया
      
      
      
      
      
      Posted On: 09 FEB 2019 3:36PM by PIB Delhi


    भारत के उप राष्ट्रपति श्री एम. वेंकैया नायडू ने कहा है कि विकास और कल्याणकारी काम जमीनी स्तर तक जाना चाहिए और इस बात पर जोर दिया कि पर्यावरणीय स्थिरता और विकास पारस्परिक रूप से अनन्य नहीं हैं। हैदराबाद में आज अंग्रेजी और विदेशी भाषा विश्वविद्यालय ( EFLU), रिसर्च फॉर रिसर्जेंस फाउंडेशन ( RFRF) और अन्य संगठनों के सह-मेजबानी में आयोजित ' विकास पर चर्चा ' विषय पर अंतर्राष्ट्रीय सम्मेलन में बोलते हुए उन्होंने कहा कि विकास जनता और प्रकृति केंद्रित होना चाहिए।


    यह बताते हुए कि लगभग 18-20 प्रतिशत आबादी अभी भी गरीबी रेखा से नीचे जीवन यापन कर रही है , उन्होंने उपराष्ट्रपति ने कहा कि गरीबी उन्मूलन सरकार , गैर सरकारी संगठनों और निजी क्षेत्र की सर्वोच्च प्राथमिकता होनी चाहिए। उन्होंने कहा , " हमें अपने प्रयासों में गरीब से गरीब लोगों की जरूरतों के प्रति संवेदनशील और मिलनसार होना चाहिए"।


    श्री नायडू ने कहा कि भारतीय जीवन पद्धति ने पारंपरिक रूप से एक एकीकृत दृष्टिकोण अपनाया है, जहां मानव प्रकृति के साथ तालमेल बिठाता है । उन्होंने कहा कि हमारी शिक्षा प्रणाली को सतत विकास की अवधारणा को बढ़ावा देना चाहिए जो प्रकृति को मानव जाति की प्रगति के केंद्र में रखता है।


    यह देखते हुए कि प्रत्येक विकास परियोजना को लेकर समग्र रूप से विचार किया जाना चाहिए , उपराष्ट्रपति ने कहा कि सतत विकास लक्ष्यों के नवीनतम वैश्विक सूत्रीकरण में पांच पीएस: पीपुल , प्रॉसपैरिटी , प्लैनेट , पीस और पार्टनरशीप पर जोर दिया गया है। उन्होंने कहा कि इस लाइन और विकास पर समग्र , एकीकृत नजरिया अपनाने की जरूरत है।


    विकास की अवधारणा को जीडीपी , उपभोग , मानव विकास , आय स्तर , गरीबी में कमी , सामाजिक विकास और पश्चिमीकरण जैसे कई शब्दों से जोड़ा गया , उन्होंने कहा कि समावेशी आर्थिक विकास हमारे विकास के लिए केंद्रीय होना चाहिए। ग्रामीण क्षेत्रों में रहने वाले लोगों को विकास की प्रक्रिया में एक अभिन्न अंग बनाना नीति निर्माताओं और योजनाकारों का उद्देश्य होना चाहिए।


    उपराष्ट्रपति ने कृषि को व्यवहारिक बनाने , कृषि आय में सुधार , शहरी ग्रामीण विभाजन को कम करने , गरीबी उन्मूलन , जलवायु परिवर्तन से निपटने , प्रौद्योगिकी का विकास करने , महिलाओं को सशक्त बनाने और विकास की गति को बनाए रखने के लिए रोजगार सृजन करने का आह्वान किया। श्री नायडू ने कहा कि भारत जैसे विकासशील राष्ट्र के लिए , आर्थिक विकास की गति को बनाए रखना और लोगों की समृद्धि और भलाई के लिए अपने प्रयासों को आगे बढ़ाने के लिए समय की आवश्यकता है। ”


    उन्होंने कहा कि कृषि को आधुनिक बनाने में निवेश को बढ़ावा देना , ग्रामीण आजीविका की मुख्यधारा बनाना और ग्रामीण आबादी के लिए बाजार के रास्ते बनाना समान विकास सुनिश्चित करने में मदद करेगा।


    उप राष्टपति ने कहा कि देश तेजी से प्रगति हासिल कर सकता है और शहरी और ग्रामीण दोनों लोगों के जीवन में बदलाव ला सकता है , जब हम सामूहिक रूप से गरीबी , अशिक्षा , जाति और लिंग भेदभाव को खत्म करने का प्रयास करेंगे , साथ ही काले धन और आतंकवाद के दोहरे खतरे भी होंगे।


    इससे पहले , उपराष्ट्रपति ने अंग्रेजी और विदेशी भाषा विश्वविद्यालय , हैदराबाद के हीरक जयंती समारोह को चिह्नित करने के लिए तोरण और पट्टिका का अनावरण किया।


    इस अवसर पर चेयरपर्सन , रिसर्च फॉर रिसर्जेंस फाउंडेशन , डॉ. सचिदानंद जोशी , प्रख्यात शिक्षाविद् , श्री अनिरुद्ध देशपांडे , कुलपति , अंग्रेजी और विदेशी भाषा विश्वविद्यालय , हैदराबाद , प्रो ई. सुरेश कुमार , हैदराबाद विश्वविद्यालय के कुलपति प्रोफेसर पी. अप्पा राव , निदेशक , राष्ट्रीय पोषण संस्थान , डॉ. हेमलता , सचिव , रिसर्च फॉर रिसर्जेंस फाउंडेशन , डॉ. अरविंद जोश और अन्य गणमान्य व्यक्ति उपस्थित थे।


    जय हिंद ! "


    *****


    
    
    आर.के.मीणा/अर्चना/वीएस-


    

    
    (Release ID: 1564865) Visitor Counter : 18
    
    
      Read this release in: English