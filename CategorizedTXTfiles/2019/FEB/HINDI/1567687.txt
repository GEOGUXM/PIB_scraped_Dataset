      प्रधानमंत्री कार्यालय

      प्रधानमंत्री 1 मार्च, 2019 को तमिलनाडु में कन्याकुमारी जाएंगे
      Posted On: 28 FEB 2019 7:11PM by PIB Delhi


    प्रधानमंत्री श्री नरेन्द्र मोदी 1 मार्च, 2019 को तमिलनाडु में कन्याकुमारी का दौरा करेंगे। वे वहां कन्याकुमारी और तमिलनाडु के लिए कई विकास परियोजनाओं का अनावरण करेंगे। यह परियोजनाएं पूरे तमिलनाडु में रेल और सड़क संपर्क बढ़ाने में महत्वपूर्ण भूमिका निभाएंगी।


    रेलवे


    प्रधानमंत्री कन्याकुमारी में विभिन्न रेल परियोजनाओं का शुभारंभ करेंगे। इनमें शामिल हैं-


    * मदुरै से चेन्नई तक तेजस एक्सप्रेस को रवाना करना।


    तेजस एक्सप्रेस से मदुरै और चेन्नई के बीच सीधी और तेज संर्पकता होगी।


    आधुनिक सुविधाओं से लैस तेजस एक्सप्रेस से इस खंड के यात्रियों को दिन के समय काफी लाभ मिलेगा।


    यह दूसरी तेजस एक्सप्रेस सेवा होगी। इसकी पहली सेवा मुंबई से करमाली तक शुरू की गई थी।


    * रामेश्वरम और धनुषकोडी के बीच रेल संपर्कता बहाल करने के कार्य का शिलान्‍यास।


    रामेश्वरम और धनुषकोडी तमिलनाडु के प्रमुख तीर्थ और पर्यटन स्थल हैं।


    धनुषकोडी रेलवे स्टेशन 1964 में रामेश्वरम चक्रवात में नष्ट हो गया था और तब से ऐसा ही पड़ा हुआ है।


    इस क्षेत्र में रेल संपर्कता बहाल होने से पर्यटन क्षेत्र को काफी बढ़ावा मिलेगा और इस क्षेत्र में आने वाले हजारों तीर्थयात्रियों को लाभ होगा।


    * पम्बन पुल के जीर्णोद्धार कार्य की आधारशिला रखना (पंबन मार्ग सेतु पार पुल)


    पम्बन पुल के जरिए मुख्य भूमि और रामेश्वरम द्वीप के बीच रेल संपर्कता उपलब्‍ध होती है।


    वर्तमान पुल 104 वर्ष पुराना है। पुराने के स्‍थान पर नया पुल वर्तमान रेल पुल के समानांतर बनाया जाएगा।


    इस पुल से रामेश्वरम क्षेत्र की पर्यटन क्षमता बढ़ेगी।


    सड़क परिवहन


    प्रधानमंत्री पट्टिका का अनावरण कर कन्याकुमारी में विभिन्न सड़क परिवहन परियोजनाओं का भी शुभारंभ करेंगे।


    राष्‍ट्रीय राजमार्ग (एनएच)- 87 के मदुरै-रामनाथपुरम खंड़ को 2/4 लेन बनाने के कार्य को राष्‍ट्र को समर्पित करेंगे।


    यह खंड तमिलनाडु के तीन जिलों- मदुरै, शिवगंगा और मारतंडम जंक्शन पर फ्लाईओवर तथा कन्याकुमारी जिले में एनएच - 47 के पार्वतीपुरम जंक्शन को कवर करता है। एनएच-44 के पनागुड़ी से कन्याकुमारी तक के खंड़ को चार लेन का बनाना।


    एनएच - 785 के मदुरै- चेट्टीकुलम खंड को चार लेन बनाने के कार्य का शिलान्‍यास।


    एनएच -785 के चेट्टीकुलम-नाथम खंड को चार लेन का बनाना और कन्याकुमारी में सड़क सुरक्षा पार्क और परिवहन संग्रहालय का शुभारम्‍भ।


    इन ढ़ांचागत सड़क परियोजनाओं से तमिलनाडु के विभिन्न क्षेत्रों में सड़क संपर्क सुदृढ़ होगा। इनसे यात्रियों के लिए सुरक्षित और तेज यात्रा सुनिश्चित होगी। प्रधानमंत्री कन्याकुमारी में सभा को भी संबोधित करेंगे।


    ****


    आर.के.मीणा/एएम/एमके-
    

    
    (Release ID: 1567687) Visitor Counter : 12
    
    
      Read this release in: Assamese , English , Urdu , Marathi , Gujarati , Tamil