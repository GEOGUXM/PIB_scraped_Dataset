      राष्ट्रपति सचिवालय

      राष्‍ट्रपति ने गुरु रविदास जयंती के अवसर पर लोगों को बधाई दी
      Posted On: 18 FEB 2019 5:42PM by PIB Delhi


    राष्‍ट्रपति श्री रामनाथ कोविंद ने गुरु रविदास जयंती के अवसर पर देशवासियों को बधाई दी है। एक संदेश में राष्‍ट्रपति ने कहा, ‘‘गुरु रविदास जयंती के पवित्र अवसर पर मैं देशवासियों को बधाई और शुभकामनाएं देता हूं।’’


    गुरु रविदास उन लोगों में थे जिन्‍होंने उत्तर भारत में भक्ति आंदोलन का नेतृत्‍व किया। उन्‍होंने लोगों को शान्ति, सौहार्द और भातृत्‍व का संदेश दिया। उन्‍होंने लोगों को भेदभाव की बुराइयों के प्रति जागरूक बनाया और लोगों से भेदभाव को समाप्‍त करने का आग्रह किया।


    इस महान आध्‍यात्मिक संत की जयंती के अवसर पर हमें उनके उपदेशों का अनुसरण करना चाहिए और मानवता व सामाजिक समानता को मजूबत करने का प्रयास करना चाहिए।


    ***


    आर.के.मीणा/एएम/जेके/वीके-441

    
    
    (Release ID: 1565198) Visitor Counter : 52
    
    
      Read this release in: English , Urdu