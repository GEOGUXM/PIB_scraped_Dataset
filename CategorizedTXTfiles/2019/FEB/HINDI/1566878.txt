      कार्मिक, लोक शिकायत एवं पेंशन मंत्रालय

      डॉ. जितेंद्र सिंह ने राष्ट्रीय ई-गवर्नेंस पुरस्कार, 2019 प्रदान किया
      
      6 श्रेणियों में 14 पुरस्कारों को प्रदान किया गया

      Posted On: 27 FEB 2019 6:49PM by PIB Delhi

    पूर्वोत्तर क्षेत्र विकास मंत्रालय में केन्‍द्रीय राज्‍य मंत्री (स्‍वतंत्र प्रभार) , प्रधानमंत्री कार्यालय, कार्मिक, लोक शिकायत एवं पेंशन, परमाणु ऊर्जा विभाग और अंतरिक्ष विभाग में राज्‍य मंत्री, डॉ. जितेंद्र सिंह ने आज यहां प्रशासनिक सुधार और लोक शिकायत विभाग (डीएआरपीजी ), कार्मिक, लोक शिकायत एवं पेंशन मंत्रालय द्वारा आयोजित एक समारोह में राष्ट्रीय ई-गवर्नेंस पुरस्कार, 2019 को प्रदान किया। ई-गवर्नेंस पहल के परिपालन में उत्कृष्टता की पहचान करने और उसको बढ़ावा देने के उद्देश्य से, भारत सरकार द्वारा प्रत्येक वर्ष ई-गवर्नेंस के लिए राष्ट्रीय पुरस्कार प्रदान किया जाता है। ई-गवर्नेंस के क्षेत्र में उपलब्धियों की पहचान करने के लिए 6 श्रेणियों में कुल 14 पुरस्कारों का वितरण किया गया, प्रत्येक श्रेणी में स्वर्ण और रजत पुरस्कार भी शामिल थे। श्रेणी- I के अंतर्गत, एक विशेष ज्‍यूरी पुरस्‍कार, आईआरसीटीसी रेल कनेक्‍ट मोबाइल ऐप को प्रदान किया गया।


    इस अवसर पर बोलते हुए , डॉ. जितेंद्र सिंह ने कहा कि प्रधानमंत्री श्री नरेंद्र मोदी के नेतृत्व में सरकार ने "अधिकतम शासन, न्यूनतम सरकार" देने की प्रतिबद्धता के साथ काम किया है और सरकार अपनी इस प्रतिबद्धता को बहुत हद तक पूरा करने में सक्षम रही है। उन्होंने कहा कि विभिन्न योजनाओं के कामकाजों को डिजिटलीकरण करने पर सरकार का विशेष ध्यान है और पुरस्कार विजेताओं ने इस दिशा में एक सफल प्रयास किया है। मंत्री ने पुरस्कार विजेताओं के इन प्रयासों की सराहना करते हुए उनको बधाई दी। उन्होंने कहा कि डीएआरपीजी द्वारा देश के विभिन्न हिस्सों में आयोजित किए गए क्षेत्रीय सम्मेलनों से यह संकेत मिलता है कि कार्मिक मंत्रालय ने इन सम्मेलनों को दिल्ली से बाहर ले जाकर देश के विभिन्न स्थानों तक पहुंचा दिया है। डीएआरपीजी मंत्रालय ने कई स्थानों पर इन सम्मेलनों का आयोजन किया है जिसमें गुवाहाटी, जम्मू, नागपुर, चंडीगढ़, विशाखापत्तनम, जयपुर, हैदराबाद जैसे कई जगह शामिल हैं।


    मंत्री ने कहा कि विभाग को चार वर्ष पुर्व मिलने वाली लगभग 2 लाख शिकायतों की तुलना में इस वर्ष लगभग 16 लाख शिकायतें प्राप्त हुई है। उन्होंने कहा कि यह, सरकार के बेहतर और तेज प्रतिक्रिया के कारण संभव हो सका है। उन्होंने राज्य सरकारों से यह आह्वान किया कि वे डीएआरपीजी द्वारा विकसित सर्वोत्तम परंपराओं का पालन करें और नागरिकों को तुरंत प्रतिक्रिया देने के लिए अपनी शिकायत निवारण प्रणाली को सक्रिय बनाएं।


    मंत्री ने इस बात पर भी संतोष व्यक्त किया कि विभाग द्वारा अब लगभग 99 प्रतिशत शिकायतों का निपटारा किया जा रहा है। उन्होंने कुछ अन्य सरकारी फैसलों जैसे कि स्व-सत्यापन , सरकार के निचले स्तर के पदों पर साक्षात्कार की छुट का प्रावधान, अनुभव पुरस्कार की शुरूआत, न्यूनतम पेंशन राशि में वृद्धि, पेंशन पोर्टल और एम्प्लॉइज ऑनलाइन (ईओ) ऐप आदि का भी जिक्र किया। उन्होंने कहा कि इस प्रकार के उपायों से नागरिकों के जीवन को सरल बनाने में मदद मिलता है और यह सरकार का अपने देश के युवाओं पर अपनाए जा रहे विश्वास को दर्शाता है। डॉ. जितेंद्र सिंह ने प्रधानमंत्री एक्सीलेंस अवार्ड के प्रारूप में किए गए क्रांतिकारी बदलावों के बारे में भी बताया, जहां पर सरकार के फ्लैगशिप योजनाओं को कार्यान्वित करने में अपना सर्वश्रेष्ठ प्रदर्शन दिखाने के लिए युवा नौकरशाहों की बीच प्रतिस्पर्धा होती है।


    इस अवसर पर , डॉ. जितेंद्र सिंह ने ई-गवर्नेंस की उत्कृष्टता पर एक सार-संग्रह और एक पुस्तिका भी जारी किया। इस आयोजन में एक प्रदर्शनी भी शामिल था, जिसमें सर्वोत्तम परंपराओं, अभिनव तकनीकों और आईसीटी समाधानों का प्रदर्शन किया गया।


    सचिव, पेंशन और पेंशनभोगी कल्याण विभाग तथा प्रशासनिक सुधार और लोक शिकायत विभाग , श्री के.वी. इयेपन ने कहा कि सर्वोत्तम कार्यों को पुरस्कृत करने से प्रतिभागियो और पूरे देश को पारस्परिक रूप से सीखने का मौका मिलता है। उन्होंने कहा कि इस वर्ष का विषय "डिजिटल इंडिया: सक्सेस टू एक्सीलेंस" है। उन्होंने कहा कि इसके द्वारा हमें बेहतर सुशासन प्राप्त करने में मदद मिलेगी।


    अतिरिक्त सचिव , श्री वी श्रीनिवास ने कहा कि पुरस्कारों का चयन 3 महीने की लंबी प्रक्रिया के बाद किया गया है, जहाँ पर 6 श्रेणियों में 411 नामांकन प्राप्त करने के बाद, प्रथम चक्र के लिए 256 प्रतियोगियों का नाम संक्षिप्त सूची में लाया गया। जिसके बाद, स्पॉट अध्ययन के लिए 100 नामांकनों की सिफारिश की गई और जूरी के सामने प्रस्तुतिकरण के लिए 46 का चयन किया गया, जिसमें से 14 पुरस्कारों को 6 श्रेणियों में प्रदान किया गया है।


    इस आयोजन में कुछ सम्मानित प्रयासों पर एक अनुभव सहभागी सत्र और प्रस्तुतियाँ भी शामिल की गई जैसे: आईआरसीटीसी रेल कनेक्ट मोबाइल ऐप , उमंग, एम.डी.डी.ए. ईआरपी, पुनर्वास, हैलो डॉक्टर 555, तमिलनाडु राज्य के लिए पवन ऊर्जा पूर्वानुमान सेवाएं और भिवानी नगरपालिका क्षेत्र के लिए अल्ट्रा रेजोल्यूशन यूएवी पर आधारित जियो आईसीटी से युक्त संपत्ति कर प्रबंधन प्रणाली।


    रेल कनेक्ट मोबाइल ऐप के प्रस्तुतिकरण के दौरान , यह बताया गया कि इसने बड़ी मात्रा में औसत दैनिक मोबाइल बुकिंग में योगदान दिया है, जिसके परिणामस्वरूप राजस्व में बढ़ोत्तरी हुई है। इस प्रस्तुतिकरण में औसत दैनिक डाउनलोड, औसत दैनिक लॉगिन और रेलवे ग्राहक देखभाल सेवाओं के डेटा को शामिल किया गया। अन्य प्रस्तुति उमंग पर केंद्रित थी, जिसका मतलब युनिफाइड मोबाइल एप्लिकेशन फॉर न्यु एज होता है, जिसके बारे में बताया गया कि यह कई सरकारी सेवाओं में उपयोग किया जाने वाला एक मोबाइल ऐप है। यह ऐप 13 भाषाओं में उपलब्ध है। इसमें शिक्षा, स्वास्थ्य,कौशल परिवहन, आयकर और आवास से संबंधित कई सेवाएँ उपलब्ध है। तमिलनाडु राज्य के लिए पवन ऊर्जा पूर्वानुमान सेवाओं के बारे में बोलते हुए, महानिदेशक, नेशनल इंस्टीट्यूट ऑफ विंड एनर्जी ने कहा कि पूर्वानुमान के माध्यम से यह हमें उत्पादन कार्यक्रम के परिचालन की योजना बनाने और ग्रिड का प्रबंधन करने में सक्षम बनाता है। उन्होंने इंट्रा-डे मॉड्यूल और मिश्रित भौतिक सांख्यिकीय दृष्टिकोण के बारे में भी बात की। उन्होंने कहा कि यह संस्थान, एक संसाधन डेटा विश्लेषण पोर्टल बनाने की प्रक्रिया में है। भिवानी के जिलाधिकारी ने अल्ट्रा रेजोल्यूशन यूएवी पर आधारित जियो आईसीटी से युक्त संपत्ति कर प्रबंधन प्रणाली पर प्रस्तुति दिया। उन्होंने श्रेणी वार रूप से, संपत्ति कर का वितरण, एकल खिड़की के माध्यम से वेब-सक्षम समाधान और संपत्ति कर के आधार पर इसके प्रभाव के बारे में बात की। पुर्णवास के बारे में बात करते हुए, श्रीकाकुलम जिले के एडीएम ने कहा कि इस परियोजना का उद्देश्य प्रस्तावित परमाणु ऊर्जा संयंत्र के लिए भूमि अधिग्रहण से संबंधित सभी गतिविधियों को कम्प्यूटीकृत करना है। उन्होंने डिजिटल भुगतान के माध्यम से पारदर्शी रूप से मुआवजे का भुगतान और वितरण के बारे में भी बात किया।


    राष्ट्रीय ई-गवर्नेंस पुरस्कार सरकारी विभागों द्वारा किए जाने वाले, सरकार से सरकार (जी से जी ), सरकार से नागरिक (जी से सी), सरकार से व्यवसाय (जी से वी) सर्वोत्तम पहलों को मान्यता प्रदान करता है। यह स्टार्ट अप, शैक्षणिक अनुसंधान संस्थानों के पहलों के साथ-साथ उभरती हुई तकनीकों को अपनाने की पहल को भी मान्यता प्रदान करता है। विकास को प्रोत्साहन देने के लिए, नागरिक केंद्रित सेवाओं और प्रौद्योगिकी के इस्तेमाल पर ध्यान केंद्रित किया गया है।


    पुरस्कारों का विवरण निम्न प्रकार है:

                                                                                              
श्रेणी I – डिजिटल ट्रांसफ़ॉर्मेशन में पुनः अभियांत्रिकरण के लिए सरकारी प्रक्रिया में विशिष्टता
                                                                                              
                                                                                              
                                                                                                                                                                                                                                              
पुरस्कार                                                                                        पुरस्कृत परियोजना                                                                                                                             
                                                                                                                                                                                                                                              
                                                                                                                                                                                                                                              
                                                                                                                                                                                                                                              
स्वर्ण                                                                                          डिजिटल भूमि (भूमि प्रबंधन की व्यापक प्रणाली)                                                                                                  
                                                                                                                                                                                                                                              
                                                                                                                                                                                                                                              
                                                                                                बोर्ड ऑफ रेवेन्यू , उत्तर प्रदेश                                                                                                              
                                                                                                                                                                                                                                              
                                                                                                                                                                                                                                              
                                                                                                                                                                                                                                              
रजत                                                                                             खानिज ऑनलाइन                                                                                                                                  
                                                                                                                                                                                                                                              
                                                                                                                                                                                                                                              
                                                                                                खनिज संसाधन विभाग , छत्तीसगढ़ सरकार                                                                                                           
                                                                                                                                                                                                                                              
                                                                                                                                                                                                                                              
                                                                                                                                                                                                                                              
विशेष जूरी पुरस्कार                                                                             आईआरसीटीसी रेल कनेक्‍ट मोबाइल ऐप                                                                                                              
                                                                                                                                                                                                                                              
                                                                                                                                                                                                                                              
                                                                                                भारतीय रेलवे खानपान और पर्यटन निगम ( आईआरसीटीसी ), भारत सरकार                                                                                 
                                                                                                                                                                                                                                              
                                                                                                                                                                                                                                              
                                                                                              
श्रेणी II – नागरिक आधारित सेवा प्रदान करने में विशिष्टता                                      
                                                                                              
                                                                                              
                                                                                                                                                                                                                                              
स्वर्ण                                                                                          उमंग                                                                                                                                          
                                                                                                                                                                                                                                              
                                                                                                                                                                                                                                              
                                                                                                राष्ट्रीय ई-गवर्नेंस प्रभाग , इलेक्ट्रॉनिक्स और सूचना प्रौद्योगिकी मंत्रालय, भारत सरकार                                                       
                                                                                                                                                                                                                                              
                                                                                                                                                                                                                                              
                                                                                                                                                                                                                                              
रजत                                                                                             महारेरा                                                                                                                                       
                                                                                                                                                                                                                                              
                                                                                                                                                                                                                                              
                                                                                                महाराष्ट्र रियल एस्टेट नियामक प्राधिकरण , महाराष्ट्र सरकार                                                                                    
                                                                                                                                                                                                                                              
                                                                                                                                                                                                                                              
                                                                                                                                                                                                                                              
रजत                                                                                             नेशनल स्कालर्शिप पोर्टल 2.0                                                                                                                   
                                                                                                                                                                                                                                              
                                                                                                                                                                                                                                              
                                                                                                राष्ट्रीय सूचना विज्ञान केंद्र , नई दिल्ली                                                                                                    
                                                                                                                                                                                                                                              
                                                                                                                                                                                                                                              
                                                                                              
श्रेणी III – ई-गवर्नेंस में जिला स्तर पर पहल करने में विशिष्टता                               
                                                                                              
                                                                                              
                                                                                                                                                                                                                                              
स्वर्ण                                                                                          एम.डी.डी.ए. ईआरपी                                                                                                                             
                                                                                                                                                                                                                                              
                                                                                                                                                                                                                                              
                                                                                                मसूरी देहरादून विकास प्राधिकरण , देहरादून, उत्तराखंड                                                                                          
                                                                                                                                                                                                                                              
                                                                                                                                                                                                                                              
                                                                                                                                                                                                                                              
रजत                                                                                             हैलो डॉक्टर- 555                                                                                                                              
                                                                                                                                                                                                                                              
                                                                                                                                                                                                                                              
                                                                                                जिलाधिकारी कार्यालय , नई टिहरी गढ़वाल, उत्तराखंड                                                                                              
                                                                                                                                                                                                                                              
                                                                                                                                                                                                                                              
                                                                                                                                                                                                                                              
स्वर्ण                                                                                          पुनर्वास                                                                                                                                      
                                                                                                                                                                                                                                              
                                                                                                                                                                                                                                              
                                                                                                श्रीकाकुलम जिला प्रशासन , आंध्र प्रदेश                                                                                                        
                                                                                                                                                                                                                                              
                                                                                                                                                                                                                                              
                                                                                              
श्रेणी IV – शैक्षणिक/ अनुसंधान संस्थानों द्वारा नागरिक आधारित सेवाओं में शोध के लिए           
                                                                                              
                                                                                              
                                                                                                                                                                                                                                              
स्वर्ण                                                                                          तमिलनाडु राज्य में पवन ऊर्जा पूर्वानुमान सेवाएं                                                                                               
                                                                                                                                                                                                                                              
                                                                                                                                                                                                                                              
                                                                                                राष्ट्रीय पवन ऊर्जा संस्थान , नवीन एवं अक्षय उर्जा मंत्रालय, भारत सरकार                                                                       
                                                                                                                                                                                                                                              
                                                                                                                                                                                                                                              
                                                                                                                                                                                                                                              
रजत                                                                                             आरएनटीसीपी के अंतर्गत, भारत के जनजातीय आबादी के बीच टीबी नियंत्रण का विस्तार और सुदृढ़ीकरण के लिए लक्षित मध्यवर्तन                            
                                                                                                                                                                                                                                              
                                                                                                                                                                                                                                              
                                                                                                कुष्ठ और अन्य माइकोबैक्टीरियल रोगों के लिए राष्ट्रीय जालमा संस्थान , स्वास्थ्य अनुसंधान विभाग, स्वास्थ्य और परिवार कल्याण मंत्रालय, भारत सरकार
                                                                                                                                                                                                                                              
                                                                                                                                                                                                                                              
                                                                                                                                                                                                                                              
                                                                                                                                                                                                                                              
                                                                                              
श्रेणी V – स्टार्ट अप के माध्यम से ई-गवर्नेंस में आईसीटी का अभिनव उपयोग                       
                                                                                              
                                                                                              
                                                                                                                                                                                                                                              
रजत                                                                                             www.chemical4construction.com                                                                                                                 
                                                                                                                                                                                                                                              
                                                                                                                                                                                                                                              
                                                                                                गिरिबाला क्रिएटिव वेंचर्स प्राइवेट लिमिटेड , गुजरात                                                                                           
                                                                                                                                                                                                                                              
                                                                                                                                                                                                                                              
                                                                                              
श्रेणी VI – उभरती प्रौद्योगिकियों को ग्रहण करने में उत्कृष्टता                                
                                                                                              
                                                                                              
                                                                                                                                                                                                                                              
स्वर्ण                                                                                          भिवानी नगरपालिका क्षेत्र के लिए अल्ट्रा रेजोल्यूशन यूएवी पर आधारित जियो आईसीटी से युक्त संपत्ति कर प्रबंधन प्रणाली                            
                                                                                                                                                                                                                                              
                                                                                                                                                                                                                                              
                                                                                                जिला प्रशासन भिवानी , हरियाणा                                                                                                                 
                                                                                                                                                                                                                                              
                                                                                                                                                                                                                                              
                                                                                                                                                                                                                                              
रजत                                                                                             आईस्टार्ट राजस्थान                                                                                                                            
                                                                                                                                                                                                                                              
                                                                                                                                                                                                                                              
                                                                                                सूचना प्रौद्योगिकी और संचार विभाग , राजस्थान सरकार                                                                                            
                                                                                                                                                                                                                                              
                                                                                                                                                                                                                                              

    LINK OF CITATIONS FOR NATIONAL E-GOVERNANCE AWARD WINNER, 2019.


    
    ****


    अतुल कुमार तिवारी/आर.के.मीणा/एएम/एएल-

    
    
    (Release ID: 1566878) Visitor Counter : 28