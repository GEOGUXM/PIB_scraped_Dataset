      प्रधानमंत्री कार्यालय

      प्रधानमंत्री कल उत्तराखंड के रुद्रपुर का दौरा करेंगे
      
      प्रधानमंत्री एकीकृत सहकारी विकास परियोजना का शुभारंभ करेंगे
      Posted On: 13 FEB 2019 7:46PM by PIB Delhi


    प्रधानमंत्री श्री नरेंद्र मोदी 14 फरवरी 2019 को उत्तराखंड के रुद्रपुर का दौरा करेंगे। यात्रा के दौरान , वे राज्य एकीकृत सहकारी विकास परियोजना का शुभारंभ करेंगे और दीन दयाल उपाध्याय किसान कल्याण योजना के चयनित लाभार्थियों को ऋण चेक वितरित करेंगे।


    एकीकृत सहकारी विकास परियोजना का उद्देश्य सहकारी , फार्म और संबद्ध क्षेत्रों को बढ़ावा देकर उत्तराखंड में ग्रामीण अर्थव्यवस्था में व्यापक सुधार लाना है। इस योजना से फार्म और संबद्ध गतिविधियों में कार्यरत लोगों को पर्याप्त सहायता प्रदान कर उत्तराखंड की पहाड़ियों से जबरन पलायन को रोकने में मदद मिलेगी। प्रधानमंत्री इस परियोजना के तहत पहली किस्त के रूप में उत्तराखंड के मुख्यमंत्री को 100 करोड़ रुपये का चेक भी सौंपेंगे , जिसे राष्ट्रीय सहकारी विकास सहयोग द्वारा राज्य सरकार को अंतरित किया जाएगा।


    प्रधानमंत्री , दीन दयाल उपाध्याय किसान कल्याण योजना के चयनित लाभार्थियों को ऋण चेक भी वितरित करेंगे। उत्तराखंड सरकार की इस योजना के तहत , किसानों को 2 प्रतिशत की बहुत कम ब्याज दर पर एक लाख रुपये तक का बहुउद्देश्यीय ऋण उपलब्ध कराया जाएगा। यह योजना 2022 तक राज्य में किसानों की आय को दोगुना करने के लक्ष्य की दिशा में एक महत्वपूर्ण कदम है।


    इससे पहले प्रधानमंत्री ने उत्तराखंड के हरसिल में भारतीय सेना और आईटीबीपी के जवानों के साथ दिवाली मनाने के लिए 7 नवंबर , 2018 को तथा देहरादून में ‘ डेस्टिनेशन उत्तराखंड: इन्वेस्टर्स समिट 2018 ’ को संबोधित करने के लिएर 7 अक्टूबर , 2018 को उत्तराखंड का दौरा किया था।


    ***


    एकेटी / एके/जीबीपी

    
    
    (Release ID: 1565157) Visitor Counter : 25
    
    
      Read this release in: Assamese , English , Urdu , Marathi , Gujarati , Tamil , Kannada