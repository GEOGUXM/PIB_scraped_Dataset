      संस्‍कृति मंत्रालय

      प्रयागराज कुंभ में कल संपन्न होगा चौथा शाही स्नान
      Posted On: 09 FEB 2019 6:20PM by PIB Delhi


    प्रयागराज कुंभ में अखाड़ों का तीसरा और अंतिम शाही स्नान कल वसंत पंचमी के पावन मौके पर संपन्न होगा। तल रहे कुंभ समारोह में यह चौथा शाही स्नान होगा। इश अवसर पर दो करोड़ से ज्यादा श्रद्धालु डुबकी लगायेंगे। श्रद्धालुओं के लिए मेला प्रशासन ने 8 किलोमीटर के दायरे में 40 घाटों का निर्माण कराया है। सुरक्षा के पुख्ता प्रबंध किए गए हैं। इस अवसर पर भारी भीड़ को देखते हुए केंद्रीय अर्धसैनिक बलों की अतिरिक्त टुक़ड़ियों को तैनात किया गया है। गंगा और यमुना पर बने दो पुल यातायात के लिए बंद कर दिए जाएंगे और यमुना पर केवल एक पुराने पुल को यातायात के लिए खोल दिया जाएगा। एक से पांच नंबर तक के पांच पैंटून पुल भी जनता के लिए बंद हो जाएंगे और 7 तथा 19 नंबर के पैंटून पुल केवल प्रशासनिक उपयोग के लिए होंगे।श्रद्धालुओं की भीड़ को नियंत्रित करने के लिए सार्वजनिक पता प्रणाली के साथ अतिरिक्त वॉच टॉवर बनाए गए हैं। मेला प्रशासन ने कहा है कि इलाहाबाद उच्च न्यायालय के आदेश के अनुसार स्नान घाटों की 100 फीट के दायरे में फोटोग्राफी की अनुमति नहीं दी जाएगी। अदालत ने यह भी निर्देश दिया है कि स्नान कर रही महिलाओं की तस्वीरें नहीं प्रकाशित की जाएं।प्रयागराज में सभी शैक्षणिक संस्थान आज से तीन दिनों के लिए बंद कर दिए गए हैं।


    मेला प्रशासन ने मेला क्षेत्र में एक स्थान पर भक्तों की किसी भी मण्डली को जमा होने से रोकने के लिए संवेदनशील स्थानों पर मजिस्ट्रेट और पुलिस अधिकारियों को भी तैनात किया है।


    ***


    आर.के.मीणा / अर्चना/पीकेपी –

    
    
    (Release ID: 1563984) Visitor Counter : 15
    
    
      Read this release in: English