      वित्‍त मंत्रालय

      जम्मू-कश्मीर में आतंकी संगठनों को वित्तीय मदद देने वाली गतिविधियों पर आयकर विभाग की कार्रवाई
      Posted On: 27 FEB 2019 8:39PM by PIB Delhi


    आयकर विभाग ने जम्मू-कश्मीर में कथित रूप से आतंकवादी गतिविधियों को वित्तीय मदद पहुंचाने वाले राष्ट्र विरोधी एक संगठन के मुखिया और उसके सहयोगियों के खिलाफ आज कार्रवाई की। इसके तहत राष्ट्रीय राजधानी सहित कश्मीर घाटी में चार स्थानों पर छापे मारे गए। इस दौरान आयकर विभाग को होटल और कुछ अन्य स्थानों पर गैर-कानूनी तरीके से बड़ी मात्रा में अवैध तरीके से पैसे के लेन-देन के बारे में पुख्ता सबूत मिले हैं।


    तलाशी अभियान के दौरान आयकर विभाग को आयकर चोरी करने वाले संगठन के मुखिया के आवास को नए तरीके से बनाए जाने पर बड़ी मात्रा में खर्च किए गए अघोषित पैसे की जानकारी भी मिली है। आयकर विभाग के अनुसार मकान के रंग-रोगन और पुनर्निर्माण पर काफी नगदी खर्च किए जाने के बावजूद आयकर चोरी करने वाले व्यक्ति और उसके परिवार वालों ने कभी कोई आयकर रिटर्न दाखिल नहीं किया, जो इन लोगों के खिलाफ जानबूझकर कर नहीं चुकाने के आरोप को सही साबित करने का पुख्ता सबूत है।


    तलाशी के दौरान आयकर विभाग ने तीन हार्ड-डिस्क भी जब्त किए हैं। कर चोरी करने वालों के खिलाफ इस हार्ड-डिस्क से कई और अहम सबूत मिलने की उम्मीद है। यह छापेमारी कश्मीर घाटी में अलगाववादी और आतंकी तत्वों को गैर-कानूनी तरीके से वित्तीय मदद पहुंचाने की गतिविधियों पर लगाम लगाने के लिए आयकर विभाग द्वारा की गई ठोस कार्रवाई का हिस्सा है।


    ****


    आर.के.मीणा/एएम/एमएस/डीके-602

    
    
    (Release ID: 1566620) Visitor Counter : 59
    
    
      Read this release in: English , Marathi