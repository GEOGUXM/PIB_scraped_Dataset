      उप राष्ट्रपति सचिवालय

      एक दयालु विश्‍व के निमार्ण से अधिक महत्‍वपूर्ण कुछ और नहीं है: नायडू
      
      स्‍कूल और कॉलेज के छात्रों के लिए एनसीसी और एनएसएस में शामिल होना अनिवार्य बनाया जाना चाहिए
      
      बालजनसंख्‍यम जैस सामाजिक संगठन बच्‍चों को परोपकार जैसे महान उद्देश्‍यों के लिए एकजुट करते हैं
      
      बालजनसंख्‍यम के 90 वें स्‍थापना दिवस समारोह का उद्धाटन किया

      Posted On: 02 FEB 2019 6:55PM by PIB Delhi

    उपराष्‍ट्रपति एम वेंकैया नायडू ने कहा है कि एक दयालु विश्‍व के निमार्ण से अधिक महत्‍वपूर्ण और कुछ नहीं है। श्री नायडू ने आज केरल के कोट्टयम में अखिल केरल बालजनसंख्‍यम के 90 वें स्‍थापना दिवस समारोह के उद्घाटन अवसर पर कहा कि ' सेवा और मिलबांटकर जीना ' भारतीय दर्शन का मूल है। बालजनसंख्‍यम के पांच लाख से ज्‍यादा सदस्‍य हैं और यह एशिया में छात्रों का सबसे बड़ा सामाजिक संगठन है।


    श्री नायडू ने बच्‍चों को ज्यादा संवेदनशील और दयालु बनाने के लिए संगठन के कार्यों की सराहना करते हुए इस पहल के लिए मलयाला मनोरमा को बधाई दी और कहा कि संगठन परोपकार के मूल मंत्र के साथ पिछले नौ दशक से अपनी सेवाएं दे रहा है।


    उपराष्‍ट्रपति ने कहा कि‍ जनसेवा के अपने कार्यों की वजह से बालजनसंख्‍यम को राष्‍ट्रपिता महात्‍मा गांधी का भी आर्शिवाद प्राप्‍त हुआ था। संगठन के ह्दयपूर्वम साख्‍यम अभियान के जरिए सैकड़ों बीमार बच्‍चों के दिल का आपरेशन निशुल्‍क किया गया है।


    श्री नायडू ने कहा कि दूसरों की सेवा और मिलबांट कर जीना भारतीय दर्शन का मूल है। यही वजह है कि भारतीय पूरे विश्‍व को अपना कुटुम्‍ब मानते हैं। उन्‍होंने कहा कि ऐसा कोई भी संगठन जो निस्‍वार्थ सेवा भाव से जुड़ा है हर किसी में मानवीय गुणों को प्रोत्‍साहित करता है जो एक टिकाऊ और शांतिपूर्ण विश्‍व के निर्माण का आधार है।


    उन्‍होंने कहा कि ऐसे समय में जबकि समाज बंटता जा रहा है और लोग एक दूसरे से जुड़ने के लिए प्रौद्योगिकी पर ज्‍यादा निर्भर होते जा रहे हैं , लोगों के बीच सीधे संपर्क का महत्‍व और भी अधिक हो गया है। उपराष्‍ट्रपति ने कहा कि छात्रों मानवीय गुणों का संचार करने के लिए उनका एनसीसी और एनएसएस जैसे संगठनों में शामिल होना अनिवार्य बनाया जाना चाहिए।


    उपराष्‍ट्रपति ने केरल की अपनी यात्रा को बहुत सुखद बताते हुए कहा कि यह ऐसा राज्‍य है जिसने साक्षरता के बल पर विकास और प्रगति की कहानी लिखी है। उन्‍होंने इस अवसर पर मीडिया के क्षेत्र में महत्‍वपूर्ण योगदान के लिए कोट्टयम शहर का विशेष रूप से उल्‍लेख किया।


    श्री नायडू ने इस अवसर पर मीडिया की भूमिका और उसके बदलते कलेवर का भी जिक्र किया और कहा कि पत्रकारिता एक महान पेशा है ऐसे में स्‍वतंत्रता और निष्‍पक्षता के इसके मूल सिद्धांतों को बचाए रखा जाना चाहिए।


    इस अवसर पर केरल के राज्‍यपाल न्‍यायमूर्ति पी सथशिवम , कई मंत्री और सांसद तथा विधायक भी उपस्थित थे।


    ****


    आरकेमीणा/एएम/मधुलिका-


    

    
    (Release ID: 1562622) Visitor Counter : 48
    
    
      Read this release in: English