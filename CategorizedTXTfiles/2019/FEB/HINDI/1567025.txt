      मंत्रिमण्‍डल

      कैबिनेट को मौसम और जलवायु विज्ञान के क्षेत्र में भारत और ब्रिटेन के बीच सहयोग के लिए समझौता ज्ञापन से अवगत कराया गया
      Posted On: 28 FEB 2019 10:30PM by PIB Delhi


    प्रधानमंत्री श्री नरेन्‍द्र मोदी की अध्यक्षता में केंद्रीय मंत्रिमंडल को मौसम और जलवायु विज्ञान के क्षेत्र में भारत और ब्रिटेन के बीच सहयोग के लिए समझौता ज्ञापन से अवगत कराया गया। समझौता ज्ञापन पर 28 जनवरी , 2019 को हस्‍ताक्षर हुए थे। इसके तहत भारत और यूके के बीच मौसम और जलवायु विज्ञान के क्षेत्र में सेवा भागीदारी के लिए एक कार्यान्‍वयन समझौते पर भी हस्‍ताक्षर किये जाएंगे।


    लाभ


    प्रस्‍ताव में मेट ऑफिस , ब्रिटेन (यूकेएमओ) द्वारा हस्‍ताक्षर किये जाने से भारत को लाभ मिलेगा। भारतीय संदर्भ में जलवायु विज्ञान और सेवाएं , क्षमता निर्माण , परस्‍पर सहायोग कार्यक्रम , प्रौद्योगिकी विकास , कठोर मौसम , वायु प्रदूषण अध्‍ययन , जल विज्ञान जैसी वैज्ञानिक चुनौतियों पर कार्य करने के लिए एक तंत्र को सक्षम बनाया जाएगा। समझौता ज्ञापन न्‍याय संगत और समावेश की भावना को मजबूत करता है। दोनों देशों के परस्‍पर हित के क्षेत्र में सर्वोत्‍तम अभ्‍यासों को साझा करने का उल्‍लेख किया गया है और मौसम व जलवायु विज्ञान के क्षेत्र में संयुक्‍त गतिवि‍धियों के अवसरों की पहचान करने की बात कही गई है। यह सामाजिक लाभ के लिए उच्‍चस्‍तरीय शोध का भी अवसर प्रदान करेगा।


    *****


    आर.के.मीणा/एएम/जेके/जीआरएस

    
    
    (Release ID: 1567025) Visitor Counter : 17
    
    
      Read this release in: Assamese , English , Urdu , Marathi , Bengali , Tamil