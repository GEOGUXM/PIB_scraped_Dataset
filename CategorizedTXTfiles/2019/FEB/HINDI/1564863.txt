      उप राष्ट्रपति सचिवालय

      फोटो अभिव्यक्ति और सूचना के सर्वश्रेष्ठ माध्यमों में से एक हैं: उपराष्‍ट्रपति
      
      फोटोग्राफी हमारी भावनाएं व्‍यक्‍त करने की शक्तिशाली भाषा है;
      
      5वीं द्वि-वार्षिक फोटो प्रदर्शनी - द बिग पिक्चर का उद्घाटन किया

      Posted On: 14 FEB 2019 7:49PM by PIB Delhi

    उपराष्ट्रपति श्री एम. वेंकैया नायडू ने कहा है कि फोटो अभिव्यक्ति और सूचना के सर्वश्रेष्ठ माध्‍यम में से एक हैं। वे आज यहां वर्किंग न्यूज कैमरापर्सन एसोसिएशन द्वारा आयोजित 5 वीं द्वि-वार्षिक फोटो प्रदर्शनी - द बिग पिक्चर का उद्घाटन करने के बाद सभा को संबोधित कर रहे थे।


    उपराष्ट्रपति ने कहा कि तस्वीरों के माध्यम से फोटोजर्नलिस्ट हमें उनके द्वारा कवर की गई असंख्य घटनाओं का प्रामाणिक वृत्‍तांत उपलब्‍ध कराते हैं। उन्होंने कहा कि एक प्रसिद्ध मुहावरे के अनुसार "एक तस्वीर एक हजार शब्दों के बराबर होती है"। उन्होंने कहा कि वास्तव में कुछ समाचार फोटो पूरी कहानी को व्यक्त करते हैं , इसलिए इस प्रदर्शनी का शीर्षक ‘ द बिग पिक्‍चर ’ एकदम उपयुक्त है।


    श्री नायडू ने कहा कि अपने सबसे अच्छे रूप में फोटोग्राफी एक ऐसी शक्तिशाली भाषा है , जो हमारी भावनाओं को व्‍यक्‍त करती है। उन्होंने कहा कि फोटोग्राफी न केवल एक संचार उपकरण है , बल्कि जागरूकता फैलाने का एक प्रभावी माध्यम भी है। उन्होंने कहा कि इससे हम अपनी कहानी बयां कर सकते हैं और दूसरों को हमारे आसपास की दुनिया दिखा सकते हैं।


    उपराष्ट्रपति ने ' द बिग पिक्‍चर 2018-19' के आयोजन के लिए प्रिंट और इलेक्ट्रॉनिक विज़ुअल मीडिया में कार्यरत पत्रकारों के राष्ट्रीय निकाय ऑल इंडिया वर्किंग न्यूज़ कैमरामैन्‍स एसोसिएशन (डब्ल्यूएनसीए) की सराहना की। यह डब्ल्यूएनसीए के सदस्‍यों के कार्यों की पांचवीं फोटो-प्रदर्शनी है।


    ***


    आर.के.मीणा/अर्चना/एमके-
    
    

    
    (Release ID: 1564863) Visitor Counter : 30
    
    
      Read this release in: English , Urdu