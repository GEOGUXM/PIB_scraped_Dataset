      कार्मिक, लोक शिकायत एवं पेंशन मंत्रालय

      केंद्र सरकार के पेंशनरों के लिए आज चेन्नई में जागरूकता कार्यशाला आयोजित
      Posted On: 23 FEB 2019 4:26PM by PIB Delhi


    केंद्र सरकार के पेंशनरों के लिए आज चेन्नई में जागरूकता कार्यशाला आयोजित गई। यह कार्यशाला पेंशन और पेंशनर कल्याण विभाग द्वारा आयोजित की गई थी। इस कार्यशाला में लगभग 150 पेंशनरों ने भाग लिया। भारत सरकार के पेंशन और पेंशनर कल्याण विभाग के संयुक्त सचिव श्री संजीव नारायण माथुर ने कार्यशाला का उद्घाटन किया।


    श्री संजीव ने अपने उद्घाटन भाषण में कहा कि विभाग पेंशनरों के कल्याण के लिए पूरे देश में जागरूकता कार्यशालाएं आयोजित कर रहा है और पेंशनरों के लिए शिकायत निवारण के लिए जल्द ही आईवीआरएस सुविधा शुरू की जाएगी। उन्होंने यह भी कहा कि पिछले साल सितंबर में आयोजित पेंशन अदालत में 9300 से अधिक शिकायतों का मौके पर निपटान किया गया था। उन्होंने डिजिटल लाइफ सर्टिफिकेट पर वृत चित्र फिल्म का जिक्र किया और पेंशनरों से स्पष्टीकरण पर नजर रखने का अनुरोध किया।


    कार्यशाला में आयोजित सत्रों में सेवानिवृत्ति के बाद के लाभ, सीजीएचएस सुविधाएं, निवेश विकल्प और वरिष्ठ नागरिकों के लिए उपलब्ध आयकर लाभ शामिल थे। सत्रों ने पेंशनरों के हकों और अन्य लाभों की विस्तृत जानकारी प्रदान की। उन्होंने भविष्य सॉफ्टवेयर के बारे में भी जानकारी प्राप्त की जो भारत सरकार के सभी नागरिक मंत्रालयों / विभागों द्वारा पेंशन मामलों की प्रोसेसिंग के लिए एक समान ऑनलाइन मंच है। यह प्रणाली अब क्रमशः अपने ऑनलाइन मॉड्यूल, पीएफएमएस और पीएआरएएस के माध्यम से पीएओ और सीपीएओ के साथ एकीकृत है।


    ***


    आर.के.मीणा/एएम/एसकेजे/एनके-525

    
    
    (Release ID: 1566136) Visitor Counter : 62