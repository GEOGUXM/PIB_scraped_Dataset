      गृह मंत्रालय

      बीपीआरएंडडी राष्‍ट्रीय पुलिस मिशन के सूक्ष्‍म अभियानों पर आधारित दूसरा राष्‍ट्रीय सम्‍मेलन आयोजित करेगा
      Posted On: 06 FEB 2019 4:42PM by PIB Delhi


    पुलिस अनुसंधान एवं विकास ब्‍यूरो (बीपीआरएंडडी) कल नई दिल्‍ली में राष्‍ट्रीय पुलिस मिशन के सूक्ष्‍म अभियानों पर आधारित दूसरा राष्‍ट्रीय सम्‍मेलन आयोजित करेगा। दो दिन तक चलने वाले इस सम्‍मेलन में जमीनी स्‍तर पर कौशल और दक्षता के मुद्दों , पुलिस विभाग में नजरिये के बदलाव, महिला-पुरूष आधार संवेदनशीलता, प्रौद्योगिकी का दोहन और समुदाय आधारित पुलिस नीति के बारे में विचार-विमर्श किया जायेगा। जम्‍मू-कश्‍मीर के पूर्व राज्‍यपाल श्री एन.एन. वोहरा इस सम्‍मेलन का उद्घाटन करेंगे।


    राष्‍ट्रीय पुलिस मिशन (एनपीएम) ने अब तक 35 परियोजनाएं विकसित की है। उनमें से कुछ प्रमुख हैं – पारदर्शी भर्ती प्रक्रिया , पुलिस-समुदाय आधारित नीति, छात्र पुलिस कैडेट कार्यक्रम, बी-ट्रैक, डायल 100, साइबरडोम, मुकदमा - पूर्व परामर्श फोरम और कारागारों तथा कैदियों के आंतरिक प्रबंधन के लिए नियमों एवं प्रक्रियाओं का कार्यान्‍वयन , आदि।


    एनपीएम के अधिवेश तक पहुंचने के उद्देश्‍य से बीपीआरएंडडी के तहत 8 सूक्ष्‍म मिशन कार्यरत हैं। बीपीआरएंडडी प्रतिवर्ष राष्‍ट्रीय पुलिस मिशन पर आधारित सम्‍मेलन आयोजित करता है।


    ****


    आर.के.मीणा/अर्चना/एसकेएस/एसएस -227

    
    
    (Release ID: 1562879) Visitor Counter : 165
    
    
      Read this release in: English