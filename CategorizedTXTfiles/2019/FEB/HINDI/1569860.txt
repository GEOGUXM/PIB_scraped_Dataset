      सांख्यिकी एवं कार्यक्रम कार्यान्‍वयन मंत्रालय

      2018-19 की तीसरी तिमाही (अक्टूबर-दिसम्बर) के लिए जीडीपी के अनुमान
      
      चालू वित्त वर्ष की तीसरी तिमाही में स्थिर मूल्यों पर जीडीपी वृद्धि दर 6.6 प्रतिशत आंकी गई

      Posted On: 28 FEB 2019 5:30PM by PIB Delhi

    सांख्यिकी एवं कार्यक्रम क्रियान्‍वयन मंत्रालय के केन्‍द्रीय सांख्यिकी कार्यालय (सीएसओ) ने चालू वित्‍त वर्ष यानी 2018-19 की तीसरी तिमाही (अक्‍टूबर-दिसम्‍बर) के लिए सकल घरेलू उत्पाद (जीडीपी) के अनुमान स्थिर मूल्यों (2011-12) और वर्तमान मूल्यों दोनों पर ही जारी कर दिए हैं। इसके साथ ही सीएसओ ने वित्‍त वर्ष 2018-19 के लिए स्थिर मूल्‍यों (2011-12) और वर्तमान मूल्यों पर राष्‍ट्रीय आय के दूसरे अग्रिम अनुमान भी जारी कर दिये हैं। इन अनुमानों से जुड़ी मुख्‍य बातों का उल्‍लेख नीचे किया गया है:


    वित्‍त वर्ष 2018-19 की तीसरी तिमाही में स्थिर मूल्‍यों (2011-12) पर जीडीपी यानी सकल घरेलू उत्‍पाद 35.00 लाख करोड़ रुपये रहने का अनुमान लगाया गया है, जबकि वित्‍त वर्ष 2017-18 की तीसरी तिमाही में यह 32.85 लाख करोड़ रुपये आंका गया था। इस तरह यह वित्‍त वर्ष 2018-19 की तीसरी तिमाही के दौरान 6.6 प्रतिशत की जीडीपी वृद्धि दर को दर्शाता है। वित्‍त वर्ष 2018-19 की पहली और दूसरी तिमाहियों के दौरान जीडीपी वृद्धि दर क्रमश: 8.0 और 7.0 प्रतिशत आंकी गई थी।


    स्थिर मूल्यों (2011-12) और वर्तमान मूल्यों दोनों पर ही वित्‍त वर्ष 2018-19 और इसकी पहली, दूसरी और तीसरी तिमाहियों की वृद्धि दर का उल्‍लेख नीचे किया गया है:

                                          
जीडीपी वृद्धि दरें (प्रतिशत में)          
                                          
                                          
                                                                                  
                                            स्थिर मूल्‍य (2011-12)  वर्तमान मूल्‍य
                                                                                  
                                                                                  
                                                                                  
वार्षिक 2018-19 ( दूसरे अग्रिम अनुमान )     7.0                     11.5          
                                                                                  
                                                                                  
                                                                                  
पहली तिमाही 2018-19 ( अप्रैल-जून )          8.0                     12.6          
                                                                                  
                                                                                  
                                                                                  
दूसरी तिमाही 2018-19 ( जुलाई-सितम्‍बर )     7.0                     11.9          
                                                                                  
                                                                                  
                                                                                  
तीसरी तिमाही 2018-19 ( अक्‍टूबर-दिसम्‍बर )  6.6                     11.0          
                                                                                  
                                                                                  

    राष्‍ट्रीय आय , 2018-19 के दूसरे अग्रिम अनुमान


    स्थिर मूल्‍यों ( 2011-12) पर अनुमान


    जीडीपी


    वर्ष 201 8 -1 9 में स्थिर ( 2011-12) मूल्‍यों पर सकल घरेलू उत्‍पाद (जीडीपी) के बढ़कर 141 .00 लाख करोड़ रुपये हो जाने का अनुमान लगाया गया है , जबकि वर्ष 2017 - 18 के प्रथम संशोधित अनुमान में यह 131.80 लाख करोड़ रुपये आंका गया था। वित्‍त वर्ष 2018-19 में जीडीपी वृद्धि दर 7.0 प्रतिशत रहने का अनुमान लगाया गया है, जबकि वित्‍त वर्ष 2017-18 में यह वृद्धि दर 7.2 प्रतिशत आंकी गई थी।


    मूल स्थिर मूल्‍यों (2011-12) पर वास्‍तविक जीवीए (सकल मूल्‍य वर्द्धित) के बढ़कर वित्‍त वर्ष 2018-19 में 129.26 लाख करोड़ रुपये हो जाने का आकलन किया गया है, जबकि वित्‍त वर्ष 2017-18 में इसे 121.04 लाख करोड़ रुपये आंका गया था। वित्‍त वर्ष 2018-19 में मूल या बुनियादी मूल्‍यों पर वास्‍तविक जीवीए वृद्धि दर 6.8 प्रतिशत रहने का अनुमान लगाया गया है, जबकि वित्‍त वर्ष 2017-18 में यह 6.9 प्रतिशत दर्ज की गई थी।


    जिन क्षेत्रों या सेक्‍टरों द्वारा 7.0 फीसदी से ज्‍यादा की वृद्धि दर दर्ज किये जाने का अनुमान लगाया गया है उनमें ‘ निर्माण’, ‘लोक प्रशासन, रक्षा एवं अन्य सेवाएं’, विनिर्माण, ‘ विद्युत , गैस , जलापूर्ति एवं अन्‍य उपयोगी सेवाएं’ और ‘ वित्‍तीय , अचल संपत्‍ति एवं प्रोफेशनल सेवाएं ’ शामिल हैं। ‘ कृषि , वानिकी एवं मत्‍स्‍य पालन ’, ‘ खनन एवं उत्‍खनन ’, ‘ व्‍यापार , होटल , परिवहन , संचार एवं प्रसारण से जुड़ी सेवाओं’ की वृद्धि दर क्रमश: 2.7, 1.2 और 6.8 प्रतिशत रहने का अनुमान लगाया गया है।


    वर्ष 2018-19 की तीसरी तिमाही में जीवीए और व्‍यय से जुड़ी विस्‍तृत जानकारी पाने के लिए अंग्रेजी का अनुलग्‍नक यहां क्लिक करें


    ***


    आर.के.मीणा/एएम/आरआरएस/एस-816

    
    
    (Release ID: 1569860) Visitor Counter : 16
    
    
      Read this release in: English