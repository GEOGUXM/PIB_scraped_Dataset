      रक्षा मंत्रालय

      सेना प्रमुख और भारत सरकार के प्रमुख वैज्ञानिक सलाहकार द्वारा एलसीए तेजस की उड़ान यात्रा
      Posted On: 21 FEB 2019 8:47PM by PIB Delhi


    सेना प्रमुख श्री जनरल बिपिन रावत को बेंगलुरु में एयरो इंडिया 2019 के दौरान एयरक्राफ्ट की परिचालन क्षमताओं का प्रदर्शन करने के लिए आज डीआरडीओ के लाइट कॉम्बैट एयरक्राफ्ट (एलसीए) के प्रशिक्षण संस्करण में यात्रा कराई गई। एयरोनॉटिकल डेवलपमेंट एजेंसी (एडीए), बेंगलुरु के नेशनल फ्लाइट टेस्ट सेंटर (एनएफटीसी) के प्रमुख एयर वाइस मार्शल एन तिवारी इस विमान के पायलट थे। इस अवसर पर लेजर डेजिगनेशन पोड (एलडीपी) का उपयोग करते हुए पिन-प्वाइंट हमला करने की क्षमताओं का प्रदर्शन करने के लिए तेजस को मध्यम ऊंचाई पर उड़ाया गया।


    सेना प्रमुख के सामने इस एयरक्राफ्ट की पैंतरेबाजी और राडार क्षमताओं का प्रदर्शन किया गया। सॉर्टी के बाद सेना प्रमुख ने काफी संतोष व्यक्त करते हुए कहा कि अगर तेजस में भारतीय वायु सेना मालसूची लगा दी जाए तो यह एक मूल्यवान संपत्ति बन जाएगा। भारत सरकार के प्रमुख वैज्ञानिक सलाहकार प्रोफेसर के. विजय राघवन के लिए एलसीए ट्रेनर में आगाही सॉर्टी का आयोजन किया और विमान को एनएफटीसी के टेस्ट पाइलट ग्रुप कैप्टन एस गुनासेकरन ने उड़ाया। यह 30 मिनट की हैंडलिंग सॉर्टी थी जिसके दौरान प्रोफेसर विजय राघवन ने इस विमान के नियंत्रणों का अनुभव किया और कुछ समय के लिए युद्धाभ्यास किया।


    एलसीए तेजस एमके- I प्रमाणपत्र का फाइनल ऑपरेशनल क्लीयरेंस (एफओसी) रक्षा अनुसंधान एवं विकास विभाग के सचिव, डीआरडीओ के अध्यक्ष और महानिदेशक एडीए डॉ. जी सतीश रेड्डी ने वायु सेना प्रमुख एयरचीफ मार्शल बी एस धनोआ को 20 फरवरी, 2019 को सौंपा। इस अवसर पर रक्षा सचिव श्री संजय मित्रा और हिन्दुस्तान एयरोनोटिक्स लिमिडिट के अध्यक्ष एवं प्रबंध निदेशक श्री आर माधवन भी उपस्थित थे।


    ***


    आर.के.मीणा/एएम/आईपीएस/सीएस

    
    
    (Release ID: 1565960) Visitor Counter : 64
    
    
      Read this release in: English