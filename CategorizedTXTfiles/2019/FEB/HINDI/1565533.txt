      वित्‍त मंत्रालय

      कैबिनेट ने केंद्र सरकार के कर्मचारियों को महंगाई भत्ते और पेंशनभोगियों को महंगाई राहत की एक अतिरिक्त किस्त जारी करने को मंजूरी दी, यह 1 जनवरी, 2019 से प्रभावी
      Posted On: 19 FEB 2019 9:23PM by PIB Delhi


      प्रधानमंत्री श्री नरेन्द्र मोदी की अध्यक्षता में केंद्रीय मंत्रिमंडल ने केंद्र सरकार के कर्मचारियों को महंगाई भत्ते (डीए) और पेंशनभोगियों को महंगाई राहत (डीआर) की एक अतिरिक्त किस्त जारी करने को अपनी मंजूरी दे दी है जो 1 जनवरी, 2019 से प्रभावी होगी। यह मूल वेतन/पेंशन के 9 प्रतिशत की मौजूदा दर से 3 प्रतिशत अधिक है। महंगाई की भरपाई करने के उद्देश्य से यह निर्णय लिया गया है। यह वृद्धि स्वीकार्य फॉर्मूले के अनुरूप है, जो सातवें केंद्रीय वेतन आयोग (सीपीसी) की सिफारिशों पर आधारित है। डीए और डीआर दोनों में वृद्धि के कारण हर वर्ष राजकोष पर संयुक्त भार 9168.12 करोड़ रुपये का पड़ेगा। इस वजह से वित्त वर्ष 2019-20 (जनवरी 2019 से लेकर फरवरी 2020 तक के 14 महीनों की अवधि) के दौरान राजकोष पर संयुक्त भार 10696.14 करोड़ रुपये का पड़ेगा। इससे केंद्र सरकार के लगभग 48.41 लाख कर्मचारी और 62.03 लाख पेंशनभोगी लाभान्वित होंगे।


      ***


      अतुल कुमार तिवारी/आर.के.मीणा / अर्चना/आरआरएस/सीएल- 456


    

    
    (Release ID: 1565533) Visitor Counter : 18
    
    
      Read this release in: English , Tamil , Kannada