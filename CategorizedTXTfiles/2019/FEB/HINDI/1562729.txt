      उप राष्ट्रपति सचिवालय

      उच्‍च शिक्षा में समानता को सुरक्षा करना और बढ़ावा देना हमारे लिए आवश्‍यक है : उपराष्‍ट्रपति
      
      सोच, कर्म और मन से सभी शिक्षकों का संपूर्ण विकास होना शिक्षा का लक्ष्‍य हो
      
      उच्‍च शैक्षि‍क संस्‍थाओं में अनुसंधान और नवाचार को बढ़ावा देने के लिए हमें अनुकूल वातावरण तैयार करना चाहिए
      
      हमारे बच्‍चों को मिलने वाली शिक्षा की गुणवत्ता पर हमें अच्‍छी तरह ध्‍यान देना चाहिए
      
      भारत जीवन में बदलाव लाने वाली डिजिटल क्रांति से गुजर रहा है ; प्रौद्योगिकी से शासन में लोगों की भागीदारी बढ़ी है
      
      सेक्रेड हार्ट कॉलेज, तेवारा, एर्नाकुलम के प्‍लेटिनम जुबली समारोह का उद्घाटन किया
      
      स्‍कूलों के लिए विद्याधनम ट्रस्‍ट द्वारा दान में प्राप्‍त किंडल ई-रीडर वितरित किए
      Posted On: 01 FEB 2019 8:01PM by PIB Delhi


      उपराष्‍ट्रपति श्री एम. वेंकैया नायडू ने सेक्रेड हार्ट कॉलेज , तेवारा , कोच्चि , केरल के प्‍लेटिनम जुबली समारोह में उपस्थित लोगों को आज संबोधित करते हुए कहा कि उच्‍च शिक्षा में समानता कायम रखना और उसे बढ़ावा देना हमारे लिए आवश्‍यक है। साथ ही , हमें इसमें महिलाओं , अल्‍पसंख्‍यकों और दिव्‍यांगों के समावेशन को सुनिश्चित करते हुए उनकी उच्‍च शिक्षा के लिए एक बाधामुक्‍त वातावरण तैयार करने पर जोर देना चाहिए।


      इस अवसर पर उपराष्‍ट्रपति ने संस्‍थान , इसके कर्मचारी और छात्रों को बधाई दी और आशा व्‍यक्‍त करते हुए कहा कि इस संस्‍थान द्वारा प्राप्‍त अनुभव संपदा से बहुत से युवाओं को बुद्धि और ज्ञान प्राप्‍ति‍ में मदद मिलेगी।


      श्री नायडू ने शिक्षा के क्षेत्र में अनेक योगदानों को लेकर कार्मेलाइट्स ऑफ मैरी इम्‍माकुलेट (सीएमआई) की सराहना की , जो इसके संस्‍थापक स्‍वप्‍नदृष्‍टा संत कुरियाकोस चावरा के ज्ञानवान नेतृत्‍व में संभव हुआ। उपराष्‍ट्रपति ने कहा कि संत कुरियाकोस चावरा समाज से अलग-थलग जीवन को पवित्र नहीं मानते थे। वे सकारात्‍मक तरीके से समाज से लगाव को पवित्र मानते थे।


      शिक्षा को रोजगार के साथ-साथ ज्ञान प्राप्ति और ज्ञानवृद्धि तथा सशक्तिकरण बताते हुए , श्री नायडू ने कहा कि सोच , कर्म और मन से सभी शिक्षकों का संपूर्ण विकास ही शिक्षा का लक्ष्‍य होना चाहिए। उन्‍होंने कहा कि इसे जानकारी , कौशल और नजरिया प्रदान करना चाहिए , जो 21वीं सदी के लिए आवश्‍यक है।


      एक विश्‍वगुरु के रूप में भारत की चर्चा करते हुए , उपराष्‍ट्रपति ने कहा कि विश्‍व भर से छात्र और ज्ञान प्राप्ति के इच्‍छुक व्‍यक्ति ज्ञान और बुद्धि की खोज में नालंदा एवं तक्षशिला के हमारे महान विश्‍वविद्यालयों में आते थे। उन्‍होंने कहा कि व्‍यक्ति एवं समाज , दोनों की उन्‍नति और विकास के लिए शिक्षा एक आधार है।


      शिक्षा के सच्‍चे धर्म का वर्णन करते हुए , उपराष्‍ट्रपति ने कहा कि शिक्षा एक प्रक्रिया है जिसके द्वारा चरित्र का निर्माण होता है , दिमाग की शक्ति बढ़ती है और हमारी बौद्धिकता तीव्र होती है। श्री नायडू ने कहा कि शिक्षा वह क्षमता है जो भेदभाव और जातिवाद जैसी गलत सामाजिक परंपराओं से मुक्ति दिलाती है।


      आर्थिक संकेतकों और आधारभू‍त सुविधाओं के रूप में बेहतर कार्य करने के लिए केरल की सराहना करते हुए , उपराष्‍ट्रपति ने कहा कि केरल के लोगों ने ही इस राज्‍य को बेजोड़ बनाया है। केरल की जीवन प्रत्‍याशा के आंकड़े , शैक्षिक उपलब्धियों और स्‍त्री–पुरूष अनुपात की चर्चा करते हुए , श्री नायडू ने कहा कि केरल की प्रग‍ति अनुकरणीय है। उन्‍होंने कहा कि केरल सभी धर्मों का समान रूप से स्‍वागत करने वाला एक अनोखा राज्‍य है।


      केरल के राज्‍यपाल न्‍यायमूर्ति (सेवानिवृत्त) श्री पी. सदाशिवम , कोच्चि की मेयर सुश्री सौमि‍नी जैन , सांसद श्री के वी थॉमस , विधायक श्री हिबी इडेन और अन्‍य गणमान्‍य व्‍यक्ति इस अवसर पर उपस्थित थे।


      ***


      आर.के.मीणा/एएम/एसकेएस/वीके-2 12


    

    
    (Release ID: 1562729) Visitor Counter : 57
    
    
      Read this release in: English