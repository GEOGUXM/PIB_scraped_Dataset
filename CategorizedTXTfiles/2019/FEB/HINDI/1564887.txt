      पर्यटन मंत्रालय

      श्री के जे अल्‍फोंस कल केरल में ‘इको सर्किट: पठनमथिट्टा-गवी-वागामोन-थेक्‍कडी’ परियोजना का उद्घाटन करेंगे
      Posted On: 16 FEB 2019 6:30PM by PIB Delhi


    केंद्रीय पर्यटन मंत्री श्री के.जे. अल्फोंस पर्यटन मंत्रालय की स्वदेश दर्शन योजना के तहत केरल सरकार के पर्यटन मंत्री श्री के. सुरेंद्रन की उपस्थिति में 17 फरवरी 2019 को केरल के वागामोन में इको सर्किट का विकास : पठनमथिट्टा - गवी - वागामोन - थेक्कडी परियोजना का उद्घाटन करेंगे।


    दिसंबर 2015 में 76.55 करोड़ रुपये की इस इको सर्किट परियोजना को मंजूरी दी गई थी। इस परियोजना के तहत किए गए प्रमुख कार्यों में वागामन में इको एडवेंचर टूरिज्म पार्क , कदमानीट्टा में सांस्कृतिक केंद्र , पीरुमेदु , इडुक्की में इको लॉग हट्स , पाइन वैली फॉरेस्ट में एप्रोच रोड , पग डंडियां , रेन शेल्टर , थेक्कडी , कुमिली , मझियार बांध , पेनस्टॉक और काकी डैम शामिल हैं।


    स्वदेश दर्शन योजना पर्यटन मंत्रालय की प्रमुख योजनाओं में से एक है , जो देश में योजनाबद्ध और प्राथमिकता के साथ विषयगत सर्किटों का विकास करती है। इस योजना के तहत सरकार जहां एक ओर आगंतुकों को बेहतर अनुभव और सुविधाएं प्रदान करने के उद्देश्य से देश में गुणवत्तापूर्ण बुनियादी ढांचे के विकास पर ध्यान केंद्रित कर रही है और वहीं दूसरी ओर आर्थिक विकास को प्रोत्‍साहन दे रही है।


    यह योजना 2014-15 में शुरू की गई थी और अब तक मंत्रालय ने 30 राज्यों और केंद्रशासित प्रदेशों के लिए 6131.88 करोड़ रुपए की लागत वाली 77 परियोजनाओं को मंजूरी दी है। चालू वित्त वर्ष के दौरान 30 परियोजनाएं/परियोजनाओं के प्रमुख घटकों के पूरा होने की संभावना है , जिनमें से मणिपुर , मेघालय , नागालैंड , अरुणाचल प्रदेश , आंध्र प्रदेश , मध्य प्रदेश , छत्तीसगढ़ , केरल और सिक्किम राज्यों को कवर करने वाली 1024.49 करोड़ रुपये की 12 परियोजनाओं का पहले ही उद्घाटन किया जा चुका है।


    पर्यटन मंत्रालय ने राज्य की पर्यटन क्षमता की पहचान करते हुए स्वदेश दर्शन और प्रसाद योजनाओं के तहत केरल राज्य में 550 करोड़ की अनुमानित राशि के साथ 7 परियोजनाओं को मंजूरी दी है।


    ***


    आर . के.मीणा/एएम/आरके/एसएस-4 10


    

    

    
    (Release ID: 1564887) Visitor Counter : 594
    
    
      Read this release in: English