      सड़क परिवहन एवं राजमार्ग मंत्रालय

      श्री नितिन गडकरी कल अयोध्‍या में 7195 करोड़ रुपये की 5 राष्‍ट्रीय राजमार्ग परियोजनाओं की आधारशिला रखेंगे
      
      परियोजना में राम वनगमन मार्ग के सेक्‍शन तथा अयोध्‍या का 84 कोसी परिक्रमा शामिल
      
      श्री गडकरी कल प्रयागराज में जल विकास मार्ग के अंतर्गत परियोजनाओं का उद्घाटन भी करेंगे

      Posted On: 07 FEB 2019 4:42PM by PIB Delhi

    केन्‍द्रीय सड़क परिवहन तथा राजमार्ग , जहाजरानी, जल संसाधन, नदी विकास और गंगा संरक्षण मंत्री श्री नितिन गडकरी कल अयोध्‍या में 7195 करोड़ रुपये की 632 किलोमीटर लंबी पांच राष्‍ट्रीय राजमार्ग परियोजनाओं की आधारशिला रखेंगे।


    इन परियोजनाओं में 55 करोड़ रुपये की लागत से लखनऊ-अयोध्‍या राजमार्ग के अयोध्‍या सेक्‍शन का सौन्‍दर्यकरण, 1081 करोड़ रुपये की लागत से अयोध्‍या–वाराणसी राजमार्ग के अयोध्‍या-अकबरपुर सेक्‍शन को चार लेन का बनाना, 1289 करोड़ रुपये की लागत से 46 किलोमीटर का चार लेन का अयोध्‍या रिंग रोड़ निर्माण 478 करोड़ रुपये की लागत से राम वनगमन मार्ग के 44 किलोमीटर के मोहनगंज-श्रींगवेरपुर का निर्माण, 896 करोड़ रुपये की लागत से अयोध्‍या के 84 कोसी परिक्रमा मार्ग के 91 किलोमीटर के बीकापुर-रूदौली-मुरतिहनघाट का निर्माण शामिल हैं। राम वनगमन मार्ग परियोजना अयोध्‍या से चित्रकूट तक 262 किलोमीटर का है और इसे 2020 करोड़ रुपये की लागत से बनाया जाएगा। अयोध्‍या का 84 कोसी परिक्रमा मार्ग 275 किलोमीटर लंबी परियोजना है, जिसकी अनुमानित लागत 2750 करोड़ रुपये है।


    इन परियोजनाओं से अयोध्‍या से चित्रकूट और अंबेडकर नगर सीधे जुड़ जाएंगे। 84 कोसी मार्ग अयोध्‍या के आसपास तीर्थयात्रियों की आवाजाही में सहायता देगा। अयोध्‍या रिंग रोड से शहर में यातायात भीड़भाड़ कम होगी और प्रदूषण में भी कमी आएगी। परियोजनाएं तीर्थ यात्रा में भी सहायक होंगी और अयोध्‍या तथा वाराणसी क्षेत्र में पर्यटन को प्रोत्‍साहन देंगी, जिससे क्षेत्र के लोगों की सामाजिक-आर्थिक स्थिति में सुधार होगा।


    श्री गडकरी कल प्रयागराज भी जाएंगे। श्री गडकरी वहां फरक्‍का और पटना के बीच राष्‍ट्रीय जल मार्ग-1 (गंगा नदी) पर नदी सूचना प्रणाली के दूसरे चरण का उद्घाटन करेंगे और फरक्‍का में नये नेवीगेशन लॉक का शुभारंभ करेंगे, इससे गंगा नदी में हिल्‍सा मछली प्रजनन में मदद मिलेगी और नदी की पारिस्थितिकी प्रणाली को संरक्षित रखने में सहायता मिलेगी। श्री गडकरी कुंभ मेला में स्‍वच्‍छ गंगा के लिए राष्‍ट्रीय मिशन द्वारा लगाई गई प्रदर्शनी भी देखने जाएंगे।


    ****


    आर.के.मीणा/एएम/एजी/जीआरएस - 254

    
    
    (Release ID: 1563354) Visitor Counter : 239
    
    
      Read this release in: English , Urdu