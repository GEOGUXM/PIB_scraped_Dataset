      रक्षा मंत्रालय

      एयरो इंडिया के पार्किंग क्षेत्र में लगी आग अब नियंत्रण में
      Posted On: 23 FEB 2019 3:29PM by PIB Delhi


    आज सुबह लगभग 11­­­­­:55 बजे मिनट पर एक दुर्भाग्यपूर्ण घटना घटी, जिसमें एयरो इंडिया 2019 के आयोजन स्थल के बाहर एक पार्किंग क्षेत्र में आग लग गई। पार्किंग क्षेत्र राजमार्ग के दूसरी तरफ एयरो इंडिया स्थल से दूर स्थित है। सभी उपलब्ध अग्निशमन सेवाओं, रैपिड एक्शन फोर्स और एनडीआरएफ की टीमों को तुरंत एकत्रित किया गया। हवाई आकलन के लिए भारतीय वायुसेना के एक हेलीकॉप्टर ने तुरंत उडान भरी, आग पर काबू पाने के लिए प्रभावी निर्देश उबलब्ध कराने के जरिये हेलीकॉप्टर ने मदद की। 12 से अधिक अग्निशमन वाहनों को तैनात कर आग पर काबू पाया गया। आग लगने के कारण का तत्काल पता नहीं चल पाया है। एयर शो और एयरो इंडिया के स्थान इस आग की दुर्घटना से अप्रभावित रहे। हालांकि, किसी भी तरह की जान-माल की हानि नहीं हुई, लेकिन मौजूदा अनुमान के अनुसार, इस दुर्घटना में लगभग 150 वाहन जल गए / क्षतिग्रस्त हो गए। वाहनों के नुकसान के विवरण का पता लगाया जा रहा है। दोपहर के समय एयर डिशप्ले प्रदर्शन समय पर जारी रहा। आग के कारणों की जांच के लिए अदालती जांच के आदेश दिया गया है।


    ***


    आर.के.मीणा/एएम/एसकेजे/एनके-523

    
    
    (Release ID: 1566134) Visitor Counter : 48