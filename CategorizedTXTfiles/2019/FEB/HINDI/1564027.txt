      सूचना और प्रसारण मंत्रालय

      सूचना और प्रसारण मंत्रालय मीडिया इकाइयों का पहला वार्षिक सम्‍मेलन आयोजित करेगा
      Posted On: 12 FEB 2019 3:40PM by PIB Delhi


    सूचना और प्रसारण मंत्रालय 13 फरवरी , 2019 को नई दिल्‍ली के विज्ञान भवन में मी‍डिया इकाइयों का पहला सम्‍मेलन आयोजित कर रहा है। सम्‍मेलन के उद्घाटन सत्र की अध्‍यक्षता केन्‍द्रीय सूचना और प्रसारण तथा युवा मामले और खेल राज्‍य मंत्री (स्‍वतंत्र प्रभार) कर्नल राज्‍यवर्धन राठौड़ करेंगे।


    सम्‍मेलन का उद्देश्‍य विभिन्‍न मीडिया इकाइयों के अंतर्गत कार्य कर रहे भारतीय सूचना सेवा के अधिकारियों को अखिल भारतीय स्‍तर पर एक स्‍थान पर लाने के लिए एक मंच प्रदान करना है , जहां वे उभरते हुए संचार प्रतिमानों के बारे में चर्चा कर सकें। इस सम्‍मेलन के जरिए मंत्रालय का उद्देश्‍य मीडिया इकाइयों के बीच मिलकर कार्य करने की भावना को मजबूत करना है , ताकि अंतिम मील तक जानकारी पहुंचाई जा सके। सम्‍मेलन में इसके अलावा संचार में नई प्रौद्योगिकी के इस्‍तेमाल के बारे में भी चर्चा होगी।


    सम्‍मेलन में भाग लेने वाले प्रतिनिधि लक्षित श्रोता समूहों तक पहुंचने के लिए सोशल मीडिया के इस्‍तेमाल के तरीकों पर भी चर्चा करेंगे और भौगोलिक तथा सांस्‍कृतिक बाधाओं के सम्‍बन्‍ध में संचार की पहुंच को बढ़ाने के बारे में भी बातचीत करेंगे।


    ****


    आर.के.मीणा/एएम/केपी/वाईबी- 334


    

    
    (Release ID: 1564027) Visitor Counter : 203
    
    
      Read this release in: English , Urdu , Marathi , Gujarati , Malayalam