      पोत परिवहन मंत्रालय

      भारतीय अंतर्देशीय जलमार्ग प्राधिकरण ने राष्ट्रीय जलमार्ग के विस्तार पर उपलब्ध गहराई के बारे में वास्तविक जानकारी के लिए पोर्टल प्रारंभ किया
      
      इस जानकारी से जहाजों की आवाजाही के लिए बेहतर नियोजन में मदद करेगी
      Posted On: 15 FEB 2019 4:02PM by PIB Delhi


    राष्ट्रीय जलमार्गों के इष्टतम उपयोग को सुनिश्चित करने की दिशा में कदम आगे बढ़ाते हुए , भारतीय अंतर्देशीय जलमार्ग प्राधिकरण (आईडब्‍ल्‍यूएआई) ने आज यहां एक नए पोर्टल एलएडीआईएस - न्यूनतम उपलब्ध गहराई सूचना प्रणाली का शुभारंभ किया।


    एलएडीआईएस - यह सुनिश्चित करेगा कि - न्यूनतम उपलब्ध गहराइयों के बारे में वास्तविक आंकड़ों को जहाज/नौका और मालवाहक जहाजों के मालिकों को प्रसारित किया जाए, ताकि वे राष्‍ट्रीय जलमार्गों पर अधिक नियोजित तरीके से परिवहन कर सकें। जहाजों के निर्बाध आवागमन के लिए जलमार्ग की एक सुनिश्चित गहराई आवश्यक है। यदि विभिन्न राष्‍ट्रीय जलमार्गों के विस्तार पर न्यूनतम उपलब्ध गहराइयों (एलएडी) के संबंध में वास्तविक जानकारी उपलब्ध कराई जाती है, तो यह आवाजाही के उपयुक्‍त समय के बारे में मार्गदर्शन करके ट्रांसपोर्टर्स की मदद करेगा।


    इस पोर्टल को आईडब्‍ल्‍यूएआई की वेबसाइट www.iwai.nic.in पर होस्ट किया जा रहा है। इसे आंतरिक स्‍तर पर विकसित किया गया है। प्रारंभ में एलएडी से संबंधित जानकारी राष्‍ट्रीय राजमार्ग-1,राष्‍ट्रीय राजमार्ग-2, इंडो-बंगलादेश प्रोटोकॉल मार्ग और राष्‍ट्रीय राजमार्ग-3 के लिए सर्वेक्षण की तारीख सहित उपलब्ध होगी। इस सुविधा का विस्तार अन्य राष्‍ट्रीय राजमार्गों में भी किया जाएगा।


    पोर्टल में एलएडी का विवरण लगातार राष्‍ट्रीय राजमार्ग पर चलने वाले आईडब्‍ल्‍यूएआई के सर्वेक्षण पोतों से संबंधित सर्वेक्षणकर्ताओं और क्षेत्रीय प्रभारी द्वारा फीड किया जाएगा।


    आईडब्‍ल्‍यूएआई ने एलएडीआईएस को राष्ट्रीय जलमार्ग पर चलने वाले अंतर्देशीय जहाजों के दैनंदिन संचालन को सुगम बनाने तथा सेवा और संचालन में किसी भी प्रकार की बाधा से बचने के लिए डिज़ाइन किया है। यह राष्ट्रीय जलमार्गों पर निर्बाध परिचालन के लिए सूचना के आदान-प्रदान की विश्वसनीयता और दक्षता को बढ़ाएगा , इसके अलावा जहाजों की आवाजाही के दौरान होने वाली समस्याओं के बारे में भी पूर्वानुमान व्‍यक्‍त करेगा।


    पोत संचालक/मालवाहक जहाजों के मालिक अपनी समुद्री यात्रा की योजना पूरी तरह से आईडब्‍ल्‍यूएआई की वेबसाइट पर उपलब्ध जलमार्ग संबंधी जानकारी (हाइड्रोग्राफिक सर्वेक्षण रिपोर्ट , नदी नोटिस आदि) के अनुसार को तैयार करेंगे।


    *****


    आर .के.मीणा/एएम/आरके/एसएस -393

    
    
    (Release ID: 1564766) Visitor Counter : 888
    
    
      Read this release in: English , Urdu