      आर्थिक मामलों की मंत्रिमण्‍डलीय समिति (सीसीईए)

      कैबिनेट ने ‘एशियाई विकास बैंक से सहायता प्राप्त पूर्वोत्तर राज्य सड़क निवेश कार्यक्रम’ अर्थात ‘पूर्वोत्तर सड़क क्षेत्र विकास योजना’ की संशोधित लागत को स्वीकृति दी
      Posted On: 28 FEB 2019 10:38PM by PIB Delhi


    प्रधानमंत्री श्री नरेन्द्र मोदी की अध्यक्षता में आर्थिक मामलों पर कैबिनेट समिति (सीसीईए) ने ‘एडीबी से सहायता प्राप्त पूर्वोत्तर राज्य सड़क निवेश कार्यक्रम (एनईएसआरआईपी)’ नामक परियोजना प्रस्ताव की संशोधित लागत के लिए पूर्वोत्तर क्षेत्र विकास मंत्रालय से प्राप्त प्रस्ताव को मंजूरी दे दी है। यह केंद्र द्वारा प्रायोजित एक योजना है जिसे 1353.83 करोड़ रुपये की पिछली स्वीकृत लागत के बजाय 2144.56 करोड़ रुपये की संशोधित लागत के साथ 5 वर्षों की अवधि में कार्यान्वित किया गया। यह परियोजना असम, मणिपुर, मेघालय, मिजोरम, सिक्किम एवं त्रिपुरा जैसे पूर्वोत्तर राज्यों में 433.7 किलोमीटर लम्बी सड़कों (स्टेट रोड) का निर्माण/ उन्नयन/ सुधार करने से जुड़ी है। इसके साथ ही परियोजना की अवधि को अगस्त, 2022 तक बढ़ाने को भी मंजूरी दी गई है। एशियाई विकास बैंक (एडीबी) दो किस्तों में 200 मिलियन अमेरिकी डॉलर की ऋण सहायता मुहैया करा रहा है।


    एडीबी द्वारा अक्टूबर, 2005 में सड़क संबंधी सर्वेक्षण कराया गया था जिसे यह पता चला था कि लगभग 70 प्रतिशत सड़कें खराब हालत में हैं। एडीबी ने विस्तृत परियोजना रिपोर्ट (डीपीआर) तैयार करने के लिए एसएमईसी इंटरनेशनल पीटीवाई लिमिटेड की सेवाएं लीं। यह रिपोर्ट वर्ष 2008 में पेश की गई। ‘एनईएसआरआईपी’ नामक योजना को सीसीईए ने 19 मई, 2011 को मंजूरी दी थी जिसका कार्यान्वयन 5 वर्षों के अंदर किया जाना तय हुआ।


    पूर्वोत्तर क्षेत्र विकास मंत्रालय कार्यान्वयन एजेंसी है और उसे ही एडीबी एवं प्रतिभागी राज्यों के साथ समग्र समन्वय स्थापित करने और परियोजना की प्रगति की निगरानी करने की जिम्मेदारी सौंपी गई है। परियोजना से जुड़े प्रत्येक राज्य में पूर्वोत्तर क्षेत्र विकास मंत्रालय के अंतर्गत केंद्रीय स्तर की एक संचालन समिति एवं आंतरिक परियोजना प्रबंधन इकाई (आईपीएमयू) और राज्य स्तरीय संचालन समिति एवं परियोजना प्रबंधन इकाइयों (पीआईयू) की स्थापना की गई है। प्रत्येक राज्य में पीआईयू को परियोजना के दैनिक कार्यान्वयन और सड़क विकास कार्यक्रम तथा संस्थागत विकास एवं क्षमता निर्माण (आईडीसीबी) पहलों में समन्वय स्थापित करने की प्राथमिक जिम्मेदारी सौंपी गई है। पीआईयू में इंजीनियरिंग से जुड़े परियोजना प्रबंधन कार्यों, खरीद, अनुबंध प्रबंधन, पर्यावरणीय नियोजन एवं प्रबंधन, सामाजिक विश्लेषण व प्रबंधन, पुनर्वास संबंधी नियोजन एवं कार्यान्वयन, सड़क रखरखाव, सड़क सुरक्षा और लेखांकन के कार्य करने वाले विभिन्न कर्मी (स्टॉफ) शामिल हैं। पीआईयू को अपने परिचालन में निर्माण व पर्यवेक्षण सलाहकारों द्वारा आवश्यक सहयोग दिया जाता है।


    इस परियोजना को मूर्त रूप दे दिये जाने पर निम्नलिखित कार्य संभव होंगे :


    1. पूर्वोत्तर क्षेत्र में सड़कों की कनेक्टिविटी बेहतर होगी, जिसे उन्नत राज्य राजमार्गों अथवा जिला सड़कों के जरिये सुगम्य होने वाले जिला/ब्लॉक मुख्यालयों की संख्या के आधार पर मापा जाएगा।


    2. परियोजना से जुड़ी सड़कों पर सफर करने में अपेक्षाकृत कम समय लगेगा।


    3. परियोजना से जुड़ी सड़कों पर परिवहन लागत घट जाएगी जिसे सार्वजनिक परिवहन से संबंधित यात्री किरायों और माल ढुलाई दरों के आधार पर मापा जाएगा।


    4. पूर्वोत्तर के दूरदराज के क्षेत्रों से कनेक्टिविटी संभव हो जाएगी जिससे बागवानी, वन उपजों और पर्यटन के क्षेत्र में कारोबार के लिए नए अवसर प्राप्त होंगे।


    5. विशेषकर परियोजना से जुड़े क्षेत्र के साथ-साथ पूरे देश में लोगों का बेहतर सामाजिक-आर्थिक विकास संभव होगा।


    परियोजना से जुड़ी सड़कों के आसपास (10 किलोमीटर के भीतर) रहने वाले अनुमानित 4.8 मिलियन लोग प्रत्यक्ष रूप से लाभान्वित होंगे। वहीं, अन्य लोग परिवहन से जुड़े किरायों में कमी होने, आवाजाही की रफ्तार बढ़ जाने इत्यादि से लाभान्वित होंगे।


    चिन्हित परियोजना सड़कों (रोड एवं पुल संबंधी कार्य) की सूची

                                                                                                                             
क्र. सं.  सड़क कोड  से  तक  दूरी (किलोमीटर में)  पिछली निर्माण लागत (करोड़ रुपये में)  संशोधित निर्माण लागत (करोड़ रुपये में)
                                                                                                                             
                                                                                                                             
        
किस्त-1 
        
        

    असम

                                                                                               
1  एएस 11     बिलासीपारा, धुबरी जिला  फकीराग्राम (एनएच 31), कोकराझार जिला  16.2  113.77  149.67
                                                                                               
                                                                                               
                                                                               
2  एएस 37 सी  बारपेटा, बारपेटा जिला   कलिताकुची, कामरूप जिला               58.5
                                                                               
                                                                               

    मेघालय

                                                                                                         
3  एमएलएन 01  ग्रोबाडा, पश्चिम गारो पहाड़ी जिला  डालू (एनएच-51) पश्चिमी गारो पहाड़ी  93.4  147.47  187.82
                                                                                                         
                                                                                                         

    सिक्किम

                                                                                                  
4  एसके 01  मेल्ली (एनएच-31), दक्षिणी सिक्किम  नयाबाजार, दक्षिणी सिक्किम जिला  9.5   62.92  121.22
                                                                                                  
                                                                                                  
                                                                                   
5  एसके 02  नयाबाजार दक्षिणी सिक्किम           नामची, दक्षिणी सिक्किम          19.7
                                                                                   
                                                                                   

    किस्त-2


    असम

                                                       
6  एएस 02  तामुलपुर      पनेरी     43    223.13  323.01
                                                       
                                                       
                                       
7  एएस 03  पनेरी         उदलगुड़ी  18.6
                                       
                                       
                                       
8  एएस 02  5 प्रमुख पुल            1.08
                                       
                                       
   एवं 03                              
                                       
                                       

    मणिपुर

                                                                                                         
9   एमएन 06  तुपुल (एनएच-53) तमेंगलांग जिला  बिष्णुपुर (एनएच-150), बिष्णुपुर जिला  50.8     209.7  388.04
                                                                                                         
                                                                                                         
                                                                                          
9ए  एमएन 06  थोउबल (एनएच-39), थोउबल जिला     कासोम खुलेन, उखरूल जिला               47.0125
                                                                                          
                                                                                          

    मिजोरम

                                                                                    
10  एमजेड 02  सरछिप (एनएच-45), सरछिप जिला  बुआरपुई, लुंगलेई जिला  55  123.07  213.57
                                                                                    
                                                                                    

    त्रिपुरा

                                                                                             
11  टीआर 02  उदयपुर (एनएच-44), दक्षिणी त्रिपुरा  मेलाघर, पश्चिमी त्रिपुरा  20.3  47.01  91.97
                                                                                             
                                                                                             
                                                      
उप-योग (किस्त-1)             197.3     324.16  458.71 
                                                      
                                                      
                                                      
उप-योग (किस्त-2)             236.0125  602.91  1016.59
                                                      
                                                      
                                                      
कुल योग (किस्त-1 + किस्त-2)  433.3125  927.07  1475.3 
                                                      
                                                      

    ***


    अतुल कुमार तिवारी/आर.के.मीणा/एएम/आरआरएस/सीएस-6

    
    
    (Release ID: 1566779) Visitor Counter : 74