      राष्ट्रपति सचिवालय

      राष्‍ट्रपति ने गन्‍नौर, हरियाणा में चौथे कृषि नेतृत्‍व सम्‍मेलन के समापन समारोह को संबोधित किया
      Posted On: 17 FEB 2019 1:40PM by PIB Delhi


    राष्‍ट्रपति श्री रामनाथ कोविन्‍द आज (17 फरवरी 2019) गन्‍नौर, सोनीपत में हरियाणा सरकार द्वारा आयोजित चौथे कृषि नेतृत्‍व सम्‍मेलन के समापन समारोह में उपस्थित हुए तथा उसे संबोधित किया।


    इस अवसर पर राष्‍ट्रपति ने कहा ‘‘आज से तीन दिन पहले हमारे कुछ बहादुर जवान जम्‍मू एवं कश्‍मीर में एक आतंकी हमले में शहीद हो गए। प्रत्‍येक भारतवासी के साथ मैं भी इस जघन्‍य अपराध की निन्‍दा करता हूं। पूरा देश शोक संतप्‍त परिवारों के साथ शोक मना रहा है। देश की तरफ से मैं हमारे बहादुर जवानों और सुरक्षा बलों के प्रति कृतज्ञता व्‍यक्‍त करता हूं।’’


    राष्‍ट्रपति ने नोट किया कि हरियाणा के लोग और सरकार व्‍यवसाय करने में सरलता में वृद्धि करने तथा शिशु लिंग अनुपात जैसे सामाजिक संकेतकों में सुधार लाने सहित राज्‍य के समग्र विकास के लिए प्रयास कर रही है। कृषि में आधुनिक, 21वीं शताब्‍दी की प्रौद्योगिकियों का अनुसरण इसी प्रक्रिया का हिस्‍सा है। राष्‍ट्रपति ने कहा कि किसान ऐसे सहयोगों से लाभान्वित होंगे। उन्‍होंने कृषि को एक व्‍यापक उद्यमशील परिपेक्ष्‍य में देखने तथा पारंपरिक कृषि को कृषि मूल्‍य श्रृंखला के साथ जोड़ने की अपील की।


    राष्‍ट्रपति ने इस बात की भी सराहना की कि हरियाणा में किसान राज्‍य सरकार की मदद से ठूंठ एवं फसल अवशेष को प्रबंधित करने की नई पद्धतियों का अंगीकरण कर रहे हैं। उन्‍होंने विश्‍वास जताया कि किसान ठूंठ जलाने से उत्‍पन होने वाले प्रदूषण की समस्‍या का समाधान ढूंढ़ने में भी सहायक होंगे।


    राष्‍ट्रपति का भाषण देखने के लिए यहां क्लिक करें।


    ***


    आर.के.मीणा/अर्चना/एसकेजे/एसएस- 411


    

    
    (Release ID: 1564905) Visitor Counter : 277
    
    
      Read this release in: English , Urdu