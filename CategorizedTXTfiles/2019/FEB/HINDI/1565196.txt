      संघ लोक सेवा आयोग

      भारत सरकार में वरिष्ठ पदों पर लैटरल (सीधी) भर्ती
      Posted On: 19 FEB 2019 1:52PM by PIB Delhi


    कार्मिक और प्रशिक्षण विभाग (डीओपीटी) ने भारत सरकार के दस अलग-अलग मंत्रालयों / विभागों में संयुक्त सचिव स्तर पर सरकार में शामिल होकर राष्ट्र निर्माण में योगदान देने के इच्छुक प्रतिभाशाली और समर्पित भारतीय नागरिकों से 10 जून 2018 को आवेदन पत्र आमंत्रित किए थे।


    इस बारे में आवेदन करने वाले उम्‍मीदवारों में से उपर्युक्‍त उम्‍मीदवारों के चयन का कार्य 29 अक्‍टूबर, 2018 को संघ लोक सेवा आयोग (यूपीएससी) को सौपा गया था। यूपीएससी ने 11.12.18 को एक विस्‍तृत आवेदन प्रपत्र (डीएएफ) जारी किया जिसकी जमा करने की अंतिम तिथि 01 जनवरी, 2019 थी। इस प्रकार कार्मिक और प्रशिक्षण विभाग के विज्ञापन के संदर्भ में आवेदन करने वाले सभी उम्‍मीदवारों की विस्‍तृत जानकारी एकत्र की गई।


    उम्मीदवारों द्वारा जमा किये गये विस्तृत आवेदन पत्र (डीएएफ) के आधार पर, संघ लोक सेवा आयोग ने विचारणीय पदों के लिए साक्षात्कार हेतु बुलाने के लिए उम्मीदवारों की संक्षिप्‍त सूची बनायी। संक्षिप्‍त सूची बनाने और संक्षिप्‍त सूची / अनंतिम रूप से संक्षिप्‍त सूची बनाये गये उम्‍मीदवारों के लिए अपनाए गए मानकों को आयोग की आधिकारिक वेबसाइट (www.upsc.gov.in) पर 15.02.2019 को सार्वजनिक रूप से उपलब्ध कराया गया है।


    ***


    आरकेमीणा/एएम/आईपीएस/एस-444

    
    
    (Release ID: 1565196) Visitor Counter : 272
    
    
      Read this release in: English , Urdu