      आर्थिक मामलों की मंत्रिमण्‍डलीय समिति (सीसीईए)

      मंत्रिमंडल ने भारत सरकार के प्रति‍ष्‍ठान सतलुज जल विकास निगम (एसजेवीएन) द्वारा अरुण-3 जल विद्युत परियोजना (नेपाल भाग) के ट्रांसमिशन घटक में निवेश प्रस्‍ताव को मंजूरी दी
      Posted On: 28 FEB 2019 10:34PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में मंत्रिमंडल की आर्थिक समिति ने अरुण-3 जल विद्युत परियोजना (नेपाल भाग) के ट्रांसमिशन घटक के लिए जून, 2017 के मूल्‍य स्‍तर पर 1236.13 करोड़ रुपये की अनुमानित लागत से निवेश को अपनी स्‍वीकृति दे दी है।


    वर्तमान स्‍वीकृति 400 किलोवाट डी/सी डिडिंग (नेपाल में)- बथनाहा (अंतरराष्‍ट्रीय सीमा) वाया धलकेबर (नेपाल में) ट्रांसमिशन लाइन के लिए हैा यह ट्रांसमिशन लाइन 217 किलोवाट की है और नेपाल में अरुण-3 एचईपी से बिजली निकालने के लिए है। यह नेपाल के भूभाग के अंदर है।


    परियोजना के ट्रांसमिशन घटक के निर्माण से लगभग 400 व्‍यक्तियों को रोजगार मिलेगा।


    यह परियोजना नेपाल के साथ आर्थिक संपर्क को मजबूत बनाने के लिए भारत को अधिशेष विद्युत प्रदान करेगी। इस परियोजना से बिजली नेपाल के धलकेबर से भारत में मुजफ्फरपुर भेजी जाएगी।


    पृष्‍ठभूमि


    अरुण-3 जल विद्युत परियोजना (900 मेगावॉट) पूर्वी नेपाल के सनखुवासभा जिले में अरुण नदी पर है। इस परियोजना के अंतर्गत 70 मीटर ऊंचा गुरुत्‍व बांध और 11.74 किलोमीटर का हेड रेस सुरंग (एचआरटी) भूमिगत पावर हाउस के साथ नदी के बाएं किनारे पर बनाया जाएगा और प्रत्‍येक 4 इकाइयां 225 मेगावाट विद्युत उत्‍पादन करेंगी।


    एसजेवीएन लिमिटेड को यह परियोजना अंतरराष्‍ट्रीय स्‍पर्धी बोली में प्राप्‍त हुई। नेपाल सरकार और एसजेवीएन लिमिटेड ने परियोजना के लिए मार्च 2008 में समझौता ज्ञापन पर हस्‍ताक्षर किया था। यह समझौता ज्ञापन 30 वर्ष की अवधि के लिए बिल्‍ड ओन ऑपरेट तथा ट्रांसफर (बीओओटी) के आधार पर किया गया था । 30 वर्ष की अवधि में 5 वर्ष की निर्माण अवधि शामिल है। परियोजना विकास समझौता (पीडीए) पर नवंबर 2014 में हस्‍ताक्षर किए गए। इस समझौता में 25 वर्षों की संपूर्ण रियायत अवधि के लिए नेपाल को नि:शुल्‍क 21.9 प्रतिशत विद्युत प्रदान करने का प्रावधान है।


    प्रधानमंत्री श्री नरेन्‍द्र मोदी की अध्‍यक्षता में फरवरी, 2017 में मंत्रिमंडल की आर्थिक समिति की बैठक में अरुण-3 एचईपी (900मेगावॉट) के उत्‍पादन घटक के लिए मई, 2015 के मूल्‍य स्‍तर पर 5723.72 करोड़ रुपये लागत की परियोजना के लिए निवेश प्रस्‍ताव को मंजूरी दी गई थी।


    ***


    अतुल कुमार तिवारी/आर.के.मीणा/एएम/एजी/एनआर

    
    
    (Release ID: 1566777) Visitor Counter : 96