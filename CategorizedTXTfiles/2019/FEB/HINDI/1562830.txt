      सूचना और प्रसारण मंत्रालय

      अंतरिम बजट 2019-20 में मनोरंजन उद्योग के लिए प्रमुख पहलों की घोषणा
      Posted On: 01 FEB 2019 6:48PM by PIB Delhi


    केंद्रीय वित्तमंत्री श्री पीयूष गोयल ने आज अंतरिम बजट 2019-20 में सरकार द्वारा मनोरंजन उद्योग के लिए की गई प्रमुख पहलों की घोषणा की।


    मनोरंजन उद्योग को प्रमुख रोजगार सृजनकर्ता बताकर उसकी प्रशंसा करते हुए श्री गोयल ने घोषणा की कि फिल्मों की शूटिंग आसानी से करने के लिए एकल खिड़की मंजूरी प्रणाली की सुविधा, जो अब तक केवल विदेशी फिल्मकारों को उपलब्ध थी, वह अब भारतीय फिल्मकारों को भी उपलब्ध कराई जाएगी। नियामक प्रावधान स्व-नियमन पर ज्यादा निर्भर करेंगे।


    उन्होंने घोषणा की कि पायरेसी की बुराई पर काबू पाने के लिए सरकार सिनेमेटोग्राफ अधिनियम में एंटी-कैमकार्डिंग प्रावधान लाएगी।


    मनोरंजन उद्योग ने एकल खिड़की मंजूरी प्रणाली की घोषणा को पर्यटन को बढ़ावा देने की क्षमता वाला महत्वपूर्ण कदम करार देते हुए उसकी सराहना की है। साथ ही एंटी-कैमकार्डिंग उपायों से उद्योग की प्रगति में मदद मिलेगी। मनोरंजन उद्योग ने रोजगार सृजन के क्षेत्र में उसके योगदान को वित्त मंत्री द्वारा सराहे जाने पर भी प्रसन्नता व्यक्त की है।


    ***


    आर.के.मीणा/एएम / आरके /सीएस


    

    
    (Release ID: 1562830) Visitor Counter : 19
    
    
      Read this release in: English