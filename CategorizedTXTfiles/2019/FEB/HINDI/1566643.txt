      सड़क परिवहन एवं राजमार्ग मंत्रालय

      प्रधानमंत्री श्री नरेन्‍द्र मोदी तमिलनाडु में 2995 करोड़ रूपये की परियोजनाएं राष्‍ट्र को समर्पित करेंगे और राजमार्ग परियोजनाओं की आधारशिला रखेंगे
      Posted On: 28 FEB 2019 3:25PM by PIB Delhi


    प्रधानमंत्री श्री नरेन्‍द्र मोदी कल कन्‍याकुमारी में 2995 करोड़ रूपये की पांच परियोजनाएं राष्‍ट्र को समर्पित करेंगे और राष्‍ट्रीय राजमार्ग परियोजनाओं की आधारशिला रखेंगे। प्रधानमंत्री वहां एक सड़क सुरक्षा पार्क और परिवहन संग्रहालय की भी शुरूआत करेंगे।


    प्रधानमंत्री मदुरै , शिवगंगा और रामनाथपुरम जिलों में एनएच-87 ( पुराना एनएच-49) के मदुरै-रामनाथपुरम सेक्‍शन के दो/चार लेन वाले राजमार्ग , कन्‍याकुमारी जिले में एनएच-47 के मार्थनदम और पार्वतीपुरम जंक्‍शन पर एक फ्लाईओवर , और एनएच-44 (पुराना एनएच-7) के पनगुड़ी से कन्‍याकुमारी सेक्‍शन और कन्‍याकुमारी जिले के नारीकुलम टेंक पर चार लेन वाले राजमार्ग को राष्‍ट्र को समर्पित करेंगे।


    श्री मोदी मदुरै और डींडीगल जिलों में एनएच-785 के मदुरै-चेट्टीकुलम-नाथम सेक्‍शन पर चार लेन के राजमार्ग की आधारशिला रखेंगे।


    इन परियोजनाओं से स्‍थानीय जनता को लाभ मिलेगा। इससे प्रदूषण कम होगा , तेज और सुरक्षित यात्रा हो सकेगी , यात्रा का समय बचेगा और ईंधन की बचत होगी।


    आरकेमीणा/एएम/केपी/एसएस-


    

    
    (Release ID: 1566643) Visitor Counter : 110
    
    
      Read this release in: English , Urdu , Marathi , Tamil