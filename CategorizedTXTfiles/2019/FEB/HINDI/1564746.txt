      प्रधानमंत्री कार्यालय

      प्रधानमंत्री कल महाराष्ट्र के दौरे पर जाएंगे
      
      प्रधानमंत्री नांदेड़ में एकलव्य आदर्श आवासीय विद्यालय राष्ट्र को समर्पित करेंगे
      
      प्रधानमंत्री कल अजनी-पुणे ट्रेन और भुसावल-बांद्रा खंदेश एक्सप्रेस ट्रेन को हरी झंडी दिखाएंगे
      
      प्रधानमंत्री पीएमकेएसवाई के तहत लोअर पंजारा मीडियम प्रोजेक्ट का उद्घाटन करेंगे
      
      जलगांव-उढ़ाना दोहरीकरण और विद्युतीकरण रेल परियोजना का उद्घाटन होगा

      Posted On: 15 FEB 2019 3:38PM by PIB Delhi

    प्रधानमंत्री श्री नरेन्द्र मोदी 16 फरवरी, 2019 को महाराष्ट्र के यवतमाल और धुले के दौरे पर जाएंगे। वे राज्य में कई परियोजनाओं का अनावरण करेंगे।


    यवतमाल


    प्रधानमंत्री कल नांदेड़ में एकलव्य आदर्श आवासीय विद्यालय का उद्घाटन करेंगे। आधुनिक सुविधाओं से संपन्न इस विद्यालय की कुल क्षमता 420 रखने की है। इससे जनजातीय छात्रों के बीच शिक्षा का स्तर सुधारने में मदद मिलेगी और यह उनकी सम्पूर्ण प्रगाति एवं व्यक्तित्व विकास का माहौल उपलब्ध कराएगा। प्रधानमंत्री कल प्रधानमंत्री आवास योजना के तहत बने मकानों के चयनित लाभार्थियों को ई-गृह प्रवेश की कुंजी सौपेंगे।


    प्रधानमंत्री वीडियो लिंक के जरिए अजनी (नागपुर)-पुणे ट्रेन को हरी झंडी दिखाएगे। इस ट्रेन में 3-टियर वातानुकूलित कोच होंगे और यह नागपुर एवं पुणे के बीच रात्रि सेवा उपलब्ध कराएगी। प्रधानमंत्री बटन दबाकर केन्द्रीय सड़क कोष (सीआरएफ) के तहत बनने वाली सड़कों की आधारशिला रखेगे।


    प्रधानमंत्री महाराष्ट्र राज्य ग्रामीण आजीविका मिशन (एमएसआरएलएम) के तहत महिला स्वयं सहायता समूहों को प्रमाण पत्र/चेक देंगे। वित्तीय समावेशन के उद्देश्य के साथ एमएसआरएलएम सामाजिक बदलाव का काम करता है जिससे घर-घर वित्तीय सेवाओं के जरिए कृषि और गैर-कृषि आजीविका के अवसर सुनिश्चित करने में मदद मिलती है।


    धुले


    प्रधानमंत्री यवतमाल के बाद कल धुले पहुंचेंगे जहां वे पीएमकेएसवाई के तहत लोअर पंजारा मीडियम प्रोजेक्ट का उद्घाटन करेंगे। यह परियोजना 2016-17 में प्रधानमंत्री कृषि सिंचन योजना (पीएमकेएसवाई) में शामिल किया गया था। इसकी कुल जल संचय क्षमता 109.31 एमक्यूम है जिससे धुले जिले में 21 गांवों की 7,585 हेक्टेयर जमीन को सिंचाई की सुविधा मिल पाएगी।


    प्रधानमंत्री सुलवाड़े जामफल कनोली लिफ्ट सिंचाई योजना की आधारशिला रखेंगे। इस योजना के तहत 124 दिनों के मानसून मौसम में तापी नदी से बाढ़ के 9.24 टीएमसी पानी को हटाया जा सकेगा। इससे धुले जिले में लगभग 100 गांवों की 33,367 हेक्टेयर जमीन को सिंचाई मिलने का अनुमान है।


    प्रधानमंत्री अमृत योजना के तहत धुले शहर जलापूर्ति योजना की आधारशिला रखेंगे। इससे औद्योगिक और वाणिज्यिक विकास के लिए जल की उपलब्धता सुनिश्चित होगी।


    प्रधानमंत्री धुले-नरदाना रेल मार्ग और जलगांव-मनमाड तीसरा रेल मार्ग की आधारशिला रखेंगे। प्रधानमंत्री वीडियो लिंक के जरिए भुसावल-बांद्रा खंदेश एक्सप्रेस ट्रेन को हरी झंडी दिखाएंगे। यह रात्रि सेवा देने वाली ट्रेन है जो मुम्बई-भुसावल को सीधे जोड़ेगी। यह ट्रेन सप्ताह में तीन दिन चलेगी।


    प्रधानमंत्री जलगांव-उढ़ाना दोहरीकरण और विद्युतीकरण रेल परियोजना का उद्घाटन करेंगे। इस परियोजना से यात्रियों और सामानों की ढुलाई की क्षमता बढ़ेगी। यह नन्दुरबार, व्यारा, धरनगांव और इस खंड के अन्य स्थानों के विकास में प्रेरक की भूमिका निभाएगा।


    ***


    आर.के.मीणा/एएम/एके/डीके – 389

    
    
    (Release ID: 1564746) Visitor Counter : 325
    
    
      Read this release in: Assamese , English , Urdu , Marathi , Bengali , Gujarati , Tamil , Kannada , Malayalam