      संस्‍कृति मंत्रालय

      अखाड़ों का अंतिम शाही स्नान कल प्रयागराज कुंभ में संपन्न हुआ
      Posted On: 11 FEB 2019 3:26PM by PIB Delhi


    बसंत पंचमी के अवसर पर कल प्रयागराज कुंभ के स्नान घाटों पर लाखों श्रद्धालुओं ने डुबकी लगाई। यह कुंभ का चौथा शाही स्‍नान था। स्नान देर शाम तक चलता रहा। अखाड़ों का तीसरा और अंतिम शाही स्नान मुख्य आकर्षण रहा। अखाड़ों के जुलूस क्षेत्र में लोगों का प्रवेश रोकने के लिए भारी सुरक्षा व्यवस्था की गई थी।


    मेला प्रशासन ने दावा किया है कि बसंत पंचमी के अवसर पर लगभग दो करोड़ श्रद्धालुओं ने पवित्र डुबकी लगाई।


    प्रयागराज शहर के संगम के रास्ते में स्थानीय निवासियों ने अधिकांश इलाकों में श्रद्धालुओं को जलपान और भोजन उपलब्ध कराने के लिए अनेक लंगरों का आयोजन किया। इस स्नान पर्व के समापन के साथ मेला क्षेत्र से अखाड़ों की रवानगी शुरू हो जाएगी। माघी पूर्णिमा के अवसर पर प्रयागराज कुंभ का अगला स्नान पर्व 19 फरवरी को होगा।


    ****


    आर .के.मीणा/एएम/आईपीएस/वाईबी- 308

    
    
    (Release ID: 1563826) Visitor Counter : 107
    
    
      Read this release in: English