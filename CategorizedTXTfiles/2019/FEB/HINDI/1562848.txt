      विद्युत मंत्रालय

      विद्युत मंत्री ने बजट को ऐतिहासिक, जनता के अनुकूल और प्रगतिशील करार दिया
      
      वित्‍त मंत्री ने करदाताओं का आभार प्रकट करते हुए कहा, ‘’ आपके कर ने गरीबों के लिए बिजली के कनेक्‍शन्‍स का भुगतान किया’’
      
      एलईडी बल्‍ब के साथ उपभोक्‍ताओं को बिजली के बिलों में प्र‍ति वर्ष 50,000 करोड़ रुपये की बचत हुई

      Posted On: 01 FEB 2019 5:24PM by PIB Delhi

      केंद्रीय विद्युत और नवीन एवं नवीकरणीय ऊर्जा राज्यमंत्री (स्वतंत्र प्रभार)श्री आर. के. सिंह ने आज नई दिल्ली में कहा, “ अंतरिम बजट 2019-20 ऐतिहासिक , जनता के अनुकूल और प्रगतिशील है। यह समस्त जरूरतमंद वर्गों को सहायता प्रदान करता है साथ ही वित्तीय विवेक को भी बरकरार रखता है। ” उन्होंने आशा व्यक्त की कि बजट हर चेहरे पर मुस्कान लाने में समर्थ होगा।


      वित्त मंत्री के बजट भाषण में विद्युतीकरण के क्षेत्र में भारत को मिली सफलता का विशेष उल्लेख किया गया। उन्होंने कहा , “ वर्ष 2014 तक लगभग 2.5 करोड़ परिवार बिजली के बिना 18वीं सदी जैसा जीवन बिताने को विवश थे। ‘ सौभाग्य योजना ’ के अंतर्गत हमने लगभग हर एक परिवार को निशुल्क बिजली कनेक्शन उपलब्ध कराया है। मार्च, 2019 तक समस्त इच्छुक परिवारों को बिजली का कनेक्शन मिल जाएगा। ”


      उन्होंने करदाताओं का भी आभार प्रकट करते हुए कहा , ‘’ आपके कर ने पीढियों से अंधेरे में जिंदगी बिता रहे गरीबों के लिए बिजली के कनेक्शन्स का भुगतान किया। ’’


      उजाला योजना पर टिप्पणी करते हुए वित्त मंत्री ने कहा कि सरकार और निजी क्षेत्र के मिले-जुले प्रयासों से 143 करोड़ एलईडी बल्ब बेचे जा चुके हैं और इसके परिणामस्वरूप निर्धन और मध्य वर्गीय परिवारों के बिजली के बिलों में प्रति वर्ष लगभग 50,000 करोड़ रुपये की बचत हुई है।


      उन्होंने भारत को प्रदूषण मुक्त राष्ट्र बनाने के लिए इलेक्ट्रिक वाहनों और नवीकरणीय ऊर्जा पर भी बल दिया। वित्त मंत्री ने स्वच्छ ऊर्जा के प्रति भारत की प्रतिबद्धता का उल्लेख करते हुए अंतर्राष्ट्रीय सौर गठबंधन का उदाहरण प्रस्तुत करते हुए कहा, “ भारत की सौर ऊर्जा सृजन की संस्थापित क्षमता पिछले 5 वर्षों में 10 गुना से ज्यादा बढ़ गई है। यह क्षेत्र अब नवीन किस्म के रोजगार के लाखों साधनों का सृजन कर रहा है। ”


      ***


      आर.के.मीणा/एएम / आरके/सीएस

    
    
    (Release ID: 1562848) Visitor Counter : 15
    
    
      Read this release in: English