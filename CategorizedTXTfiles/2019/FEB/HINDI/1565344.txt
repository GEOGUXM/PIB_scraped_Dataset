      मंत्रिमण्‍डल

      मंत्रिमंडल ने सारंगपुर,चंडीगढ़ में पीजीआईएमईआर, चंडीगढ़ को 50.76 एकड़ भूमि हस्‍तांतरित करने को मंजूरी दी
      Posted On: 19 FEB 2019 9:31PM by PIB Delhi


    प्रधानमंत्री श्री नरेन्द्र मोदी की अध्‍यक्षता में केंद्रीय मंत्रिमंडल ने स्‍नातकोत्‍तर चिकित्‍सा शिक्षा एवं अनुसंधान संस्‍थान (पीजीआईएमईआर), चंडीगढ़ को सारंगपुर,चंडीगढ़ में 50.76 एकड़ भूमि हस्‍तांतरित करने को मंजूरी दी है।


    इससे ओपीडी मरीजों की जांच, गंभीर रोगियों का इलाज निर्धारित करने और उन पर अधिक से अधिक ध्‍यान देने में मदद मिलेगी। लर्निंग रिसोर्स सेंटर(एलआरसी) और बहु-स्‍तरीय पार्किंग स्‍थापित करने के अलावा कैंसर प्रबंधन अनुसंधान और दर्द निवारक देखभाल सुविधा एक छत के नीचे उपलब्‍ध कराई जायेगी।


    नई ओपीडी सुविधा शुरू करने, अभिघात केंद्र (ट्रोमा सेंटर), कैंसर देखभाल और एलआरसी के स्‍थानांतरण से आम आदमी को सर्जरी के लिए कम प्रतीक्षा करनी पड़ेगी। आपातकालीन सेवाएं अधिक दक्षता से उपलब्‍ध होंगी और आम आदमी के लिए ढ़ांचागत चिकित्‍सीय सुविधाओं में काफी सुधार होगा।


    इससे पीजीआईएमईआर, चंडीगढ़ में आने वाले गरीब से गरीब मरीज लाभान्वित होंगे। स्‍वास्‍थ्‍य सेवाएं और तृतीयक देखभाल अधिक प्रभावी तरीके से होगी।


    ***


    अतुल कुमार तिवारी/एएम/एमके

    
    
    (Release ID: 1565344) Visitor Counter : 76