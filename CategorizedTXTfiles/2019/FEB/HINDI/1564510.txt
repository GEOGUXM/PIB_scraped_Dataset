      पर्यटन मंत्रालय

      केंद्रीय मंत्रिमंडल ने पर्यटन के क्षेत्र में सहयोग के लिए भारत और सऊदी अरब के बीच समझौता ज्ञापन को मंजूरी दी
      Posted On: 13 FEB 2019 2:43PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने पर्यटन के क्षेत्र में सहयोग बढ़ाने के लिए आज पर्यटन मंत्रालय और सऊदी अरब के पर्यटन और राष्‍ट्रीय धरोहर आयोग के बीच समझौता ज्ञापन ेको मंजूरी दे दी।


    समझौता ज्ञापन के मुख्‍य उद्देश्‍य इस प्रकार हैं :


    ए) पर्यटन विकास होटल , पयर्टक स्‍थलों और पर्यटन से जुड़ी सुविधाएं, पर्यटन से जुड़े आंकड़े, दोनों देशों में पर्यटन पर आयोजित प्रदर्शनियां और पर्यटन से जुड़ी अन्‍य गतिविधियां, पर्यटन विकास,नियोजन और निवेश, लाइसेंश प्रणाली, पर्यटन सुविधाओं का परिचालन और विपणन, कृषि पर्यटन और रेगिस्‍तानी क्षेत्रों में पर्यटन से जुड़ी सूचनाओं और अनुभवों का आदान-प्रदान।


    बी) दोनों पक्षों के बीच पर्यटन से जुड़ी फिल्‍मों , मीडिया प्रकाशनों को साझा करना और अपने विशेषज्ञों और पर्यटन से जुड़े मीडिया प्रतिनिधियों की एक दूसरे के यहां यात्रा को बढ़ावा देना।


    सी) दोनों देशों के बीच पर्यटन के क्षेत्र में मौजूद निवेश की संभावनाओं की जानकारी देना तथा पर्यटन से जुड़ी परियोजनाओं में परस्‍पर निवेश को बढ़ावा देना।


    डी) प्रदर्शनियां , सम्‍मेलन और संगोष्ठियां आयोजित कर पर्यटन से जुड़े कार्यक्रमों को संयुक्‍त रूप से बढ़ावा देना।


    ई) दोनों देशों के बीच पर्यटन के क्षेत्र में निजी और सरकारी शिक्षण और प्रशिक्षण सुविधाओं को बढ़ावा देना।


    एफ) पर्यटन और उससे जुड़ी सलाहकार सेवाओं के क्षेत्र में नये अनुभवों और प्रौद्योगिकी का आदान-प्रदान करना।


    जी) पर्यटन से जुड़े अंतरराष्‍ट्रीय संगठनों के साथ सहयोग और समन्‍वय।


    पृष्‍ठभूमि:


    भारत और सऊदी अरब के बीच मजबूत दीर्घकालिक आर्थिक और राजनीतिक संबंध रहे हैं। पर्यटन के क्षेत्र में भी परस्‍पर संबंधों को सुदृढ़ बनाने के लिए दोनों देशों ने समझौता ज्ञापन पर हस्‍ताक्षर किए हैं।


    सऊदी अरब भारत के लिए पर्यटन के क्षेत्र में असीम संभावनाओं वाला देश है। सउदी अरब के साथ समझौता ज्ञापन पर हस्‍ताक्षर से सऊदी अरब से भारत आने वाले विदेशी सैलानियों में बढ़ोतरी की संभावना है।


    आर .के.मीणा/एएम/मधुलिका/एनआर

    
    
    (Release ID: 1564510) Visitor Counter : 16