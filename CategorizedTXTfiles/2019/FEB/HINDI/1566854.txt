      मंत्रिमण्‍डल

      मंत्रिमंडल ने दिव्‍यांजन मुख्‍य आयुक्‍त की सहायता के लिए दिव्‍यांगजन अधिकार (आरपीडब्‍ल्‍यूडी) अधिनियम, 2016 की धारा 74 (2) के तहत केंद्र सरकार में दिव्‍यांगजन आयुक्‍त के दो पद सृजित करने को मंजूरी दी
      Posted On: 28 FEB 2019 11:45PM by PIB Delhi


    प्रधानमंत्री श्री नरेंद्र मोदी की अध्‍यक्षता में केंद्रीय मंत्रिमंडल ने दिव्‍यांगजन अधिकार (आरपीडब्‍ल्‍यूडी) अधिनियम , 2016 के प्रावधानों के तहत मुख्‍य दिव्‍यांजन आयुक्‍त (सीसीपीडी) के कार्यालय में आयुक्‍त के दो पद सृजित करने के प्रस्‍ताव को मंजूरी दे दी। इन दो पदों में से एक आयुक्‍त दिव्‍यांगजन होगा।


    दोनों आयुक्‍त मुख्‍य दिव्‍यांजन आयुक्‍त को उल्लिखित अधिनियम के प्रावधानों के अनुसार उनके संवैधानिक कार्य करने में सहायता करेंगे। इससे सीसीपीडी कार्यालय दिव्‍यांगजनों की शिकायतों पर तेजी से ध्‍यान दे पाएगा और दिव्‍यांगजन अधिकार (आरपीडब्‍ल्‍यूडी) अधिनियम , 2016 के कार्यान्‍वयन की निगरानी व्‍यवस्‍था सुदृढ़ होगी।


    ***


    अतुल कुमार तिवारी/आर.के.मीणा/एएम/एमके-

    
    
    (Release ID: 1566854) Visitor Counter : 62