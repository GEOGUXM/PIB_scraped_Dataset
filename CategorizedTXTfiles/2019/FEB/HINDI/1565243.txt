      नीति आयोग

      नीति आयोग स्‍थानीय खाद्य प्रणालियों से स्‍वस्‍थ आहार को बढ़ावा देने के लिए राष्‍ट्रीय कार्यशाला का आयोजन कर रहा है
      Posted On: 19 FEB 2019 4:56PM by PIB Delhi


    नीति आयोग नेशनल सेंटर ऑफ एक्सीलेंस एंड एडवांस्ड रिसर्च ऑन डाइट्स (एनसीईएआर-डी), लेडी इरविन कॉलेज और यूनिसेफ इंडिया के सहयोग से देश में पोषण योजना के तहत चुनिंदा जिलों में आहार विविधता की समस्याओं की आम समझ का पता लगाने के लिए दो दिवसीय राष्ट्रीय कार्यशाला का आयोजन कर रहा है।


    इस कार्यशाला में पोषण अभियान - जन आन्दोलन के हिस्से के रूप में स्वस्थ आहार को बढ़ावा देने के लिए राज्य सरकार और पोषण / कृषि कॉलेजों के मध्‍य व्यवस्थित रूप से मिलकर काम करने के लिए एक संभावित क्षेत्रवार कार्ययोजना के बारे में प्रयास किया जाएगा।


    इस कार्यशाला में पैन-इंडिया कृषि और खाद्य प्रौद्योगिकी संस्थानों द्वारा विकसित 250 से अधिक सर्वोत्तम प्रक्रियाओं, नवाचारों और स्थानीय खाद्य उत्पादों की प्रदर्शनी भी शामिल होगी। इसके अलावा महत्‍वाकांक्षी जिला कार्यक्रम और पोषण अभियान के मध्‍य समावेश को शामिल करते हुए इस कार्यशाला में इन जिलों में राज्य सरकारों और शिक्षाविदों के बीच संस्थागत सहयोग तैयार करने का प्रयास किया जाएगा।


    इस कार्यशाला के उद्घाटन सत्र को नीति आयोग के सदस्‍य डॉ. विनोद पॉल, नीति आयोग के सीईओ श्री अमिताभ कांत, स्वास्थ्य और परिवार कल्याण मंत्रालय की सचिव सुश्री प्रीति सूदन, सचिव, (डीएआरई) और महानिदेशक आईसीएआर, डॉ. त्रिलोचन महापात्रा और महिला और बाल विकास मंत्रालय के सचिव श्री राकेश श्रीवास्तव और ग्रामीण विकास मंत्रालय के सचिव डॉ. अमरजीत सिन्हा भी संबोधित करेंगे।


    ***


    आरकेमीणा/एएम/आईपीएस/एस-452

    
    
    (Release ID: 1565243) Visitor Counter : 134
    
    
      Read this release in: English