      सूचना और प्रसारण मंत्रालय

      रणवीर सिंह और आलिया भट्ट ने बर्लिनेल 2019 में भारतीय पैविलियन का दौरा किया, आईएफएफआई 2019 की विवरणिका जारी
      
      आईएफएफआई की 50वीं वर्षगांठ में भाग लेने के लिए उत्‍सुक हैं अंतर्राष्ट्रीय महोत्सव प्रमुख
      
      Posted On: 09 FEB 2019 11:33AM by PIB Delhi


    श्री रणवीर सिंह , सुश्री आलिया भट्ट , सुश्री जोया अख्तर और श्री रितेश सिधवानी सहित आगामी फिल्म ' गली बॉय ' की पूरी टीम बर्लिन अंतर्राष्ट्रीय फिल्म महोत्सव (बर्लिनेल) 2019 में भारतीय पैविलियन का दौरा किया। उन्‍होंने आईएफएफए 2019 की विवरणिका जारी की और भारतीय प्रतिनिधिमंडल द्वारा आईएफएफए स्वर्ण जयंती समारोह के लिए इसी साल के अंत में होने वाले कार्यक्रमों से अवगत कराया गया।


    बर्लिन में भारतीय प्रतिनिधिमंडल ने फिल्म उद्योग के आधा दर्जन से अधिक फिल्म महोत्सव प्रमुखों और प्रमुख वरिष्ठ अधिकारियों के साथ मुलाकात की। लोकार्नो फिल्म फेस्टिवल की प्रमुख एवं डिप्‍टी आर्टिस्टिक डायरेक्‍टर सुश्री नादिया द्रेस्ति को पायरेसी पर अंकुश लगाने और फिल्‍मांकन में सुगमता को बढ़ावा देने के लिए भारत सरकार की कई नीतिगत पहलों के बारे में अवगत कराया गया। आईएफएफआई 2019 के लिए लोकार्नो फिल्म फेस्टिवल की पहुंच सुनिश्चित करने के लिए प्रतिनिधिमंडल ने उनसे मदद मांगी। सुश्री द्रेस्ति ने कहा कि उन्होंने पिछले साल गोवा में आयोजित आईएफएफआई का दौरा किया था और आईएफएफआई 2019 के लिए उनकी सक्रिय भागीदारी रहेगी।


    भारतीय प्रतिनिधिमंडल ने इंडो-जर्मन फिल्म्स के प्रमुख श्री स्टीफन ओटेनब्रुक से भी मुलाकात की और आईएफएफआई 2019 में जर्मन की व्‍यापक उपस्थिति एवं सहयोग की संभावनाओं के बारे में चर्चा की।


    भारतीय प्रतिनिधिमंडल ने दक्षिण कोरिया के बीआईएफएएन ( बुकॉन इंटरनेशनल फैंटास्टिक फिल्म फेस्टिवल) के अधिकारी श्री फ्रेडरिक डब्ल्यू किम , एशिया में फिल्‍म एवं टीवी के लिए मार्केटप्‍लेस टीआईएफएफसीओएम , टोक्‍यो की अधिकारी सुश्री युको यामादा , इजराइल के संस्‍कृति एवं खेल मंत्रालय के तहत फिल्‍म डिपार्टमेंट एंड काउंसिल की निदेशक सुश्री एटी कोहेन , इजराइल सिनेमा प्रोजेक्‍ट - राबिनोविच फाउंडेशन की प्रबंधक ( अंतर्राष्‍ट्रीय संबंध ) सुश्री ओस्‍नैटबुकोफ्जर आदि से भी मुलाकात की।


    इजराइल के प्रतिनिधिमंडल ने भारतीय पैविलियन का दौरा किया और इंडो-इजराइली को-प्रोडक्‍शन संधि के तहत एक भारतीय निर्माता के साथ फिल्म बनाने की इच्‍छा जताई। प्रतिनिधियों ने आईएफएफआई 2019 के लिए कहीं अधिक व्यापक एवं सक्रिय सहयोग के बारे में बात की।


    बर्लिन में भारतीय पैविलियन का आयोजन सूचना और प्रसारण मंत्रालय द्वारा भारतीय उद्योग परिसंघ के साथ मिलकर किया गया है। बर्लिनेल 2019 में 75 से अधिक भारतीय फिल्म कंपनियां भाग ले रही हैं।


    ***


    आरके मीणा/एएम/एसकेसी

    
    
    (Release ID: 1564199) Visitor Counter : 17
    
    
      Read this release in: English