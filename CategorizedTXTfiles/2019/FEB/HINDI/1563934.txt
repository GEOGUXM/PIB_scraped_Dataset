      वित्‍त मंत्रालय

      संशोधित सीमाशुल्क ब्रोकर लाइसेंसिंग विनियमन 2018 के नियम 6 के तहत कम्प्यूटर आधारित परीक्षा देश के सभी निर्धारित केन्द्रों पर 15 मार्च, 2019 को आयोजित की जाएगी
      Posted On: 11 FEB 2019 6:50PM by PIB Delhi


    सीमाशुल्‍क ब्रोकर लाइसेंस के लिए कम्‍पयूटर आधारित परीक्षा देश के सभी निर्धारित केन्‍द्रों पर 15 मार्च 2019 को आयोजित की जाएगी। इसके लिए सीमा शुल्‍क तथा केन्‍द्रीय उत्‍पाद शुल्‍क निरीक्षण महानिदेशालय की ओर से 27 मार्च 2018 को जारी नोटिस तथा 11 दिसंबर 2018 के अनुलग्‍नग के तहत आवेदन मांगे गए हैं। केन्‍द्रीय अप्रत्‍यक्ष कर और सीमा शुल्‍क बोर्ड की ओर से 6 फरवरी 2019 को जारी अधिसूचना नंबर 8/2019 के अनुसार राष्‍ट्रीय सीमाशुल्‍क अकादमी को ये परिक्षा लेने के लिए अधिकृत किया गया है।


    यह परीक्षा कम्‍प्‍यूटर आधारित होगी जिसमें बुहविकल्‍पीय प्रश्‍न पूछे जाएंगे। परीक्षा की अवधि तीन घंटे की होगी। यह सुबह दस बजकर तीन मिनट से शुरू होकर एक बजकर तीस मिनट पर खत्‍म होगी। परीक्षा में कुल 150 प्रश्‍न पूछे जाएंगे जिनमें से प्रत्‍येक के लिए दो अंक होंगे। परीक्षा में उत्‍तीर्ण होने के लिए कमसे कम परीक्षार्थी को 180 अंक हासिल करना जरूरी है। परीक्षा में नेगेटिव मार्किंग नहीं होगी। परीक्षा का पाठ्यक्रम सीमा शुल्‍क ब्रोकर लाइसेंस विनियमन 2018 के नियम 6 के अनुरूप हैं।


    परीक्षार्थियों की सहूलियत के लिए सीबीआईसी और एनएसीआईएन की वेबसाइट पर 20 फरवरी 2019 से एक डमी प्रश्‍न प्रत्र उपलब्‍ध कराया जाएगा। वेब साइट पर एडमिड कार्ड डाउनलोड के लिए भी लिंक होगा। परीक्षार्थियों को परीक्षा के 15 दिन पहले उनके ईमेल पर एडमिट कार्ड भेज दिए जाएंगे। उनकी सुविधा के लिए परीक्षा केन्‍द्रों और परीक्षा से संबंधित सभी जानकारियां भी वेबसाइट पर उपलब्‍ध करायी जाएंगी।


    ***


    आर.के.मीणा/एएम / मधुलिका / एमएस


    

    
    (Release ID: 1563934) Visitor Counter : 70
    
    
      Read this release in: English