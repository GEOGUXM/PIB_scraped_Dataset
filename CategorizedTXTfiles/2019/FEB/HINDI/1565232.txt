      प्रधानमंत्री कार्यालय

      प्रधानमंत्री ने वाराणसी में बनारस हिन्‍दू विश्‍ववियालय का दौरा किया : मदन मोहन मालवीय की प्रतिमा का अनावरण किया और अनेक परियोजनाओं का उद्घाटन किया
      Posted On: 19 FEB 2019 4:46PM by PIB Delhi


    प्रधानमंत्री श्री नरेन्‍द्र मोदी ने आज वाराणसी में बनारस हिन्‍दू विश्‍वविद्यालय का दौरा किया। उन्‍होंने वाराणसी घाटों के भित्तिचित्रों के साथ पंडित मदन मोहन मालवीय की प्रतिमा का अनावरण किया। श्री मोदी ने पंडित मदन मोहन मालवीय की प्रतिमा पर पुष्‍पांजलि अर्पित की। उत्‍तर प्रदेश के राज्‍यपाल श्री राम नाइक , उत्‍तर प्रदेश के मुख्‍यमंत्री श्री योगी आदित्‍यनाथ और अन्‍य गणमान्‍य व्‍यक्ति भी इस अवसर पर उपस्थित थे।


    उन्‍होंने पंडित मदन मोहन मालवीय कैंसर अस्‍पताल और भाभा कैंसर अस्‍पताल , लहर तारा का उद्घाटन किया। ये अस्‍पताल उत्‍तर प्रदेश और आस-पास के राज्‍यों मध्‍य प्रदेश, छत्‍तीसगढ़, झारखंड और बिहार के मरीजों को बेहतर इलाज उपलब्‍ध करायेंगे।


    प्रधानमंत्री ने उच्‍च प्रौद्योगिकी से युक्‍त पहले न्‍यू भाभाट्रोन को राष्‍ट्र को समर्पित किया। उन्‍होंने डे केयर यूनिट और ओपीडी का दौरा किया और मरीजों के साथ बातचीत की। प्रधानमंत्री ने पीएमकेवाई – आयुष्‍मान भारत के लाभार्थियों के साथ भी बातचीत की।


    ***


    आरकेमीणा/एएम/आईपीएस/एस- 451

    
    
    (Release ID: 1565232) Visitor Counter : 162
    
    
      Read this release in: Assamese , English , Urdu , Marathi , Bengali , Gujarati , Tamil , Kannada , Malayalam