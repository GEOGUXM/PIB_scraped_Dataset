      कृषि एवं किसान कल्‍याण मंत्रालय

      कृषि, सहयोग एवं किसान कल्याण विभाग ने वर्ष 2018-19 के लिए प्रमुख फसलों के उत्पादन के द्वितीय अग्रिम अनुमान जारी किए
      
      वर्ष 2018-19 के दौरान देश में कुल खाद्यान्न उत्पादन 281.37 मिलियन टन होने का अऩुमान
      
      वर्ष 2018-19 के दौरान चावल का कुल उत्पादन रिकॉर्ड 115.60 मिलियन टन होने का अनुमान

      Posted On: 28 FEB 2019 1:06PM by PIB Delhi

    कृषि , सहयोग एवं किसान कल्याण विभाग ने आज वर्ष 2018-19 के लिए प्रमुख फसलों के उत्पादन के द्वितीय अग्रिम अनुमान जारी कर दिए। मानसून सीजन (जून-सितंबर 2018) के दौरान देश में कुल वर्षा लम्बी अवधि के औसत (एलपीए) से 9 प्रतिशत कम रही है। इस अवधि के दौरान उत्तर-पश्चिम भारत, मध्य भारत और दक्षिण प्रायद्वीप में कुल वर्षा समग्र रूप से सामान्य रही है। ज्यादातर प्रमुख फसल उत्पादक राज्यों में मानसून के दौरान सामान्य वर्षा हुई है। तदनुसार, कृषि वर्ष 2018-19 के दौरान ज्यादातर फसलों का उत्पादन उनकी सामान्य पैदावार से अधिक रहने का अनुमान लगाया गया है। आने वाले समय में और ज्यादा सटीक सूचनाएं प्राप्त होने पर इन अनुमानों में संशोधन किए जायेंगे।


    द्वितीय अग्रिम अनुमानों के मुताबिक वर्ष 2018-19 के दौरान प्रमुख फसलों के अनुमानित उत्पादन का विवरण नीचे दिया गया है :


    · खाद्यान्न – 281.37 मिलियन टन


    · चावल – 115.60 मिलियन टन


    · पौष्टिक /मोटे अनाज– 42.64 मिलियन टन


    · मक्का – 27.80 मिलियन टन


    · दलहन – 24.02 मिलियन टन


    · अरहर – 3.68 मिलियन टन


    · चना – 10.32 मिलियन टन


    · तिलहन – 31.50 मिलियन टन


    · सोयाबीन – 13.69 मिलियन टन


    · रेपसीड एवं सरसों – 8.40 मिलियन टन


    · मूंगफली – 6.97 मिलियन टन


    · कपास – 30.09 मिलियन गांठें (प्रत्येक 170 किलोग्राम)


    · जूट एवं मेस्ता -10.07 मिलियन गांठें (प्रत्येक 180 किलोग्राम )


    · गन्ना – 380.83 मिलियन टन


    वर्ष 2018-19 के लिए द्वितीय अग्रिम अनुमानों के मुताबिक, देश में कुल खाद्यान्न उत्पादन 281.37 मिलियन टन होने का अऩुमान लगाया गया है। यह वर्ष 2017-18 के द्वितीय अग्रिम अनुमान के 277.49 मिलियन टन के खाद्यान्न उत्पादन की तुलना में 3.89 मिलियन टन अधिक है। इसके अलावा, इस दौरान खादयान्न उत्पादन पिछले पांच वर्षों (2013-14 से लेकर 2017-18 तक) में हुए औसत उत्पादन से 15.63 मिलियन टन अधिक है।


    वर्ष 2018-19 के दौरान चावल का कुल उत्पादन रिकॉर्ड 115.60 मिलियन टन होने का अनुमान लगाया गया है। यह वर्ष 2017-18 के द्वितीय अग्रिम अनुमान के 111.01 मिलियन टन के उत्पादन की तुलना में 4.59 मिलियन टन अधिक है। यही नहीं, इस दौरान चावल का उत्पादन पिछले पांच वर्षों में हुए 107.80 मिलियन टन के औसत उत्पादन से 7.80 मिलियन टन अधिक है।


    वर्ष 2018-19 के दौरान गेहूं का कुल उत्पादन 99.12 मिलियन टन होने का अनुमान लगाया गया है। यह वर्ष 2017-18 के द्वितीय अग्रिम अनुमान के 97.11 मिलियन टन के उत्पादन की तुलना में 2.01 मिलियन टन अधिक है। यही नहीं, इस दौरान गेहूं का उत्पादन पिछले पांच वर्षों में हुए 94.61 मिलियन टन के औसत उत्पादन से 4.51 मिलियन टन ज्यादा है।


    वर्ष 2018-19 के दौरान पौष्टिक/मोटे अनाजों का कुल उत्पादन 42.64 मिलियन टन होने का अनुमान लगाया गया है। यह वर्ष 2017-18 के द्वितीय अग्रिम अनुमान के 45.42 मिलियन टन के उत्पादन की तुलना में 2.78 मिलियन टन कम है। यही नहीं, इस दौरान पौष्टिक/मोटे अनाजों का उत्पादन पिछले पांच वर्षों के औसत उत्पादन की तुलना में 0.45 मिलियन टन कम है।


    वर्ष 2018-19 के दौरान दालों का कुल उत्पादन 24.02 मिलियन टन होने का अनुमान लगाया गया है। यह वर्ष 2017-18 के द्वितीय अग्रिम अनुमान के 23.95 मिलियन टन के उत्पादन की तुलना में 0.08 मिलियन टन अधिक है। यही नहीं, इस दौरान दालों का उत्पादन पिछले पांच वर्षों में हुए 20.26 मिलियन टन के औसत उत्पादन से 3.77 मिलियन टन ज्यादा है।


    वर्ष 2018-19 के दौरान तिलहन का कुल उत्पादन 31.50 मिलियन टन होने का अनुमान लगाया गया है। यह वर्ष 2017-18 के द्वितीय अग्रिम अनुमान के 29.88 मिलियन टन के उत्पादन की तुलना में 1.62 मिलियन टन अधिक है। यही नहीं, इस दौरान दालों का उत्पादन पिछले पांच वर्षों के औसत उत्पादन से भी 1.85 मिलियन टन अधिक है।


    वर्ष 2018-19 के दौरान गन्ने का कुल उत्पादन 380.83 मिलियन टन होने का अनुमान लगाया गया है। यह वर्ष 2017-18 के द्वितीय अग्रिम अनुमान के उत्पादन की तुलना में 27.61 मिलियन टन अधिक है। यही नहीं, इस दौरान गन्ने का उत्पादन पिछले पांच वर्षों के 349.78 मिलियन टन के औसत उत्पादन से भी 31.05 मिलियन टन अधिक है।


    वर्ष 2018-19 के दौरान कपास का उत्पादन 30.09 मिलियन गांठ (प्रत्येक 170 किलोग्राम) होने का अनुमान लगाया गया है जो वर्ष 2017-18 के द्वितीय अग्रिम अनुमान के 33.92 मिलियन गांठों के उत्पादन की तुलना में कम है। वर्ष 2018-19 के दौरान जूट एवं मेस्ता का उत्पादन 10.07 मिलियन गांठ (प्रत्येक 180 किलोग्राम) होने का अनुमान लगाया गया है।


    फसल पैदावार के विस्तृत आंकड़े जानने के लिए कृपया अंग्रेजी का अनुलग्नक यहां क्लिक करें


    ****


    आरकेमीणा/एएम/आरआरएस/सीएस-609

    
    
    (Release ID: 1566641) Visitor Counter : 3332
    
    
      Read this release in: Bengali , English , Urdu , Marathi