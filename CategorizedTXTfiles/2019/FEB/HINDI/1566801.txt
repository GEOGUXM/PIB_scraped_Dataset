      वित्‍त मंत्रालय

      मंत्रिमंडल ने रणनीतिक बिक्री के माध्यम से एकल प्रक्रिया में कमराजार पोर्ट लिमिटेड में भारत सरकार के 100 प्रतिशत इक्विटी शेयरों का चेन्नई पोर्ट ट्रस्ट में रणनीतिक विनिवेश करने की सैद्धांतिक मंजूरी दी
      Posted On: 28 FEB 2019 11:03PM by PIB Delhi


    प्रधानमंत्री श्री नरेन्द्र मोदी की अध्यक्षता में मंत्रिमंडल की आर्थिक मामलों की समिति ने ‘आर्म्स लेंग्थ’ (लेनदेन की दोनों पार्टिया समान और स्वतंत्र हैं) सिद्धांत का अनुपालन करते हुए एकल चरण प्रक्रिया में कमराजार पोर्ट लिमिटेड (केपीएल) में भारत सरकार के 100 प्रतिशत इक्विटी शेयरों का चेन्नई पोर्ट ट्रस्ट (सीएचपीटी) में रणनीतिक विनिवेश करने के लिए सैद्धांतिक रूप से मंजूरी दी है।


    वर्तमान में भारत सरकार और चेन्नई पोर्ट ट्रस्ट के पास कमराजार पोर्ट लिमिटेड में क्रमशः 67 प्रतिशत और 33 प्रतिशत शेयर हैं। जैसा कि नीति आयोग द्वारा सिफारिश की गई है, मूल्यांकन की अपनाई जाने वाली विधियों में बट्टागत नकद प्रवाह, परिसम्पत्ति मूल्यांकन और आपेक्षिक मूल्यांकन शामिल हैं।


    इससे बंदरगाहों में क्षमता सृजन का दोहराव रोकने में मदद मिलेगी। दोनों बंदरगाहों में बेहतर मानव संसाधन प्रबंधन से दोनों ही बंदरगाहों की क्षमता में बढ़ोतरी होगी। केपीएल का रणनीतिक विनिवेश लेनदेन के लिए नियुक्त सलाहकारों की मदद से दोनों कंपनियों द्वारा उचित तत्परता की प्रक्रियाओं का आयोजन करके किया जाएगा।


    यह मंजूरी इस पृष्ठभूमि में दी गई है कि चेन्नई पोर्ट ट्रस्ट और कमराजार पोर्ट लिमिटेड अधिकतम व्यापार रणनीति तैयार करके समर्पित कार्गो रूपरेखा को परिभाषित करके केंद्रीत क्षेत्रों के बारे में स्पष्ट नीति तैयार करने में समर्थ होंगे।


    ***


    अतुल कुमार तिवारी/आरकेमीणा/एएम/आईपीएस/सीएल

    
    
    (Release ID: 1566801) Visitor Counter : 11