      उप राष्ट्रपति सचिवालय

      उचित व्यवस्था के जरिए छात्र रोजगार खोजने के बजाय रोजगार का सृजन करें: उपराष्ट्रपति
      
      नीति निर्माताओं, योजनाकारों और सिविल सोसायटी को ग्रामीण विकास पर जोर देना चाहिए
      
      हमारी शिक्षा प्रणाली को पारंपरिक ज्ञान, शिल्पों और कलाओं पर विशेष ध्यान देना चाहिए
      
      ग्रामीण विकास के लिए इंटरनेट की पहुंच और डिजिटल प्रोद्योगिकी के विस्तार का पूरा उपयोग हो
      
      शिक्षा में शहरी-ग्रामीण अंतराल को समाप्त करने की अत्यावश्यकता
      
      किसानों को विविधता अपनाने के लिए प्रोत्साहित करते हुए कृषि को लाभकारी बनाने की आवश्यकता
      
      उपराष्ट्रपति ने डॉ. डी. रामा नायडू विगनन ग्रामीण विकास संस्थान के छात्रों से बातचीत की
      Posted On: 03 FEB 2019 6:33PM by PIB Delhi


      उपराष्ट्रपति श्री एम वैंकेया नायडू ने कहा है कि उचित व्यवस्था के जरिए छात्र रोजगार खोजने के बजाय रोजगार का सृजन करें। वे आज हैदराबाद में डॉ. डी. रामा नायडू विगनन ज्योति ग्रामीण विकास संस्थान के छात्रों और विगनन ज्योति सोसाइटी के सदस्यों को संबोधित कर रहे थे।


      श्री नायडू ने कहा कि विगनन ज्योति सोसाइटी का गठन परमार्थ की दृष्टि से कुछ उद्यमियों ने मिलकर किया। उनका यह कार्य बहुत सराहनीय है। शिक्षा पर अपने विचार रखते हुए उन्होंने कहा कि शिक्षा में शहरी-ग्रामीण अंतराल को समाप्त करने की अत्यावश्यकता है। उन्होंने कहा कि शिक्षा में नैतिकता और मूल्यों का समावेश किया जाना चाहिए।


      श्री नायडू ने कहा कि मेडक जिले में स्थित यह संस्थान बहुत अनोखा है और सभी राज्य सरकारों को इस तरह के उत्कृष्ट संस्थान खोलने चाहिए ताकि किसानों को प्रशिक्षण दिया जा सके और उनका कौशल विकास हो सके।


      इस अवसर पर तेलंगाना के गृहमंत्री श्री मोहम्मद महमूद अली और अन्य विशिष्ट जन उपस्थित थे।


      *****


      आर.के.मीणा/एकेपी/एमएम


    

    
    (Release ID: 1562554) Visitor Counter : 92
    
    
      Read this release in: English