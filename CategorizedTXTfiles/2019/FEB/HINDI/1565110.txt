      वाणिज्‍य एवं उद्योग मंत्रालय

      श्री सुरेश प्रभु ने भारत-अर्जेंटीना व्यापार मंच को संबोधित किया
      Posted On: 18 FEB 2019 7:11PM by PIB Delhi


    केंद्रीय वाणिज्य , उद्योग और नागर विमानन मंत्री , श्री सुरेश प्रभु ने कहा कि भारत अर्जेंटीना के साथ द्विपक्षीय संबंधों को मजबूत बनाने का इच्छुक है। यह लैटिन अमेरिकी क्षेत्र में भारत का एक प्रमुख व्यापारिक भागीदार है। आज नई दिल्ली में भारत-अर्जेंटीना व्यापार मंच को संबोधित करते हुए उन्‍होंने कहा कि दोनों देश एक दूसरे के पूरक हैं और दोनों देश उपलब्‍ध अप्रयुक्त क्षमता का उपयोग करके द्विपक्षीय व्यापार और आर्थिक संबंधों को मौजूदा स्तर से उच्च स्तर पर ले जाने की जरूरत को मान्‍यता देते हैं।


    
    श्री सुरेश प्रभु ने कहा कि भारत 2025 तक 5 ट्रिलियन अमरीकी डॉलर की अर्थव्यवस्था बनने के अपने प्रयासों में अर्जेंटीना के साथ साझेदारी करना चाहता है। वाणिज्य और उद्योग मंत्रालय ने 12 सेक्टरों की पहचान की है ताकि सेवा क्षेत्र का योगदान 3 ट्रिलियन डॉलर तक बढ़ाया जा सके।


    श्री प्रभु ने बताया कि अर्जेंटीना कृषि के क्षेत्र में एक प्रमुख स्‍थान रखता है और भारत फसल कटाई से पहले और बाद के नुकसान को कम करने में अर्जेंटीना की विशेषज्ञता का लाभ उठा सकता है। उन्‍होंने कहा कि भारत और अर्जेंटीना कृषि पर जलवायु प्रभाव को कम करने के लिए मिल-जुलकर काम कर सकते हैं।


    ***


    आरकेमीणा/एएम/आईपीएस/एस-439
    

    
    (Release ID: 1565110) Visitor Counter : 154
    
    
      Read this release in: English , Urdu