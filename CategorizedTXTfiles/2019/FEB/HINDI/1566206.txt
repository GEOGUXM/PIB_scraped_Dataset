      राष्ट्रपति सचिवालय

      राष्‍ट्रपति ने लखनऊ में अपोलेमेडिक्‍स सुपर स्‍पेशिएलिटि अस्‍पताल का उद्घाटन किया
      Posted On: 24 FEB 2019 7:55PM by PIB Delhi


    राष्ट्रपति श्री रामनाथ कोविंद ने आज लखनऊ में अपोलेमेडिक्स सुपर स्पेशिएलिटि अस्पताल का उद्घाटन किया।


    इस अवसर पर राष्‍ट्रपति ने देश में विशेषकर उत्‍तर प्रदेश में गुणवत्‍ता संपन्‍न तथा किफायती स्‍वास्‍थ्‍य सेवा के महत्‍व पर बल दिया। उन्‍होंने परंपरागत संक्रामक और संक्रमणकारी बीमारियों की चुनौतियों में सफलता की चर्चा की और कहा कि देश में बीमारियों के तौरतीरके बदल रहे हैं , जिससे गैर संक्रमणकारी और जीवन शैली से जुड़ी बीमारियों हो रही है। राष्‍ट्रपति ने इस संदर्भ में 2018 में लांच किए गए आयुष्‍मान भारत कार्यक्रम का जिक्र किया और कहा कि यह कार्यक्रम लोगों विशेषकर वंचित नागरिकों को चिकित्‍सा सुविधा उपलब्‍ध कराए। राष्‍ट्रपति ने कहा कि सभी के लिए गुणवत्‍ता संपन्‍न्‍ स्‍वास्‍थ्‍य साझा लक्ष्‍य है। इसलिए उन्‍हें प्रसन्‍नता है कि सरकार सिविल सोसायटी निजी और धर्मादा संगठन तथा अन्‍य हितधारक मिलजुलकर काम कर रहे हैं। राष्‍ट्रपति ने विश्‍वास व्‍यक्‍त किया कि अपोलोमेडिक्‍स सुपर स्‍पेशिएलिटी अस्‍पताल राज्‍य तथा क्षेत्र के लोगों को उचित मूल्‍य पर अत्‍याधुनिक चिकित्‍सा सुविधा उपलब्‍ध कराए।


    राष्‍ट्रपति के भाषण के लिए यहां क्लिक करें -


    ****


    आर.के.मीणा/एएम/एजी/एसकेपी -535

    
    
    (Release ID: 1566206) Visitor Counter : 86
    
    
      Read this release in: English , Urdu