      पूर्वोत्‍तर क्षेत्र विकास मंत्रालय

      ऑल मणिपुर दलित डेवलपमेंट एसोसिएशन का शिष्टमंडल डॉ. जितेन्द्र सिंह से मिला
      
      सभी राज्यों का एक समान विकास केन्द्र सरकार की प्राथमिकताः डॉ. जितेन्द्र सिंह

      Posted On: 14 FEB 2019 3:21PM by PIB Delhi

    ऑल मणिपुर दलित डेवलपमेंट एसोसिएशन का एक शिष्टमंडल श्री टी.एम. राजेन अयंगबा के नेतृत्व में आज नई दिल्ली में केन्द्रीय पूर्वोत्तर क्षेत्र विकास राज्य मंत्री (स्वतंत्र प्रभार), प्रधानमंत्री कार्यालय में राज्य मंत्री, कार्मिक लोक शिकायत तथा पेंशन, परमाणु ऊर्जा तथा अंतरिक्ष राज्य मंत्री डॉ. जितेन्द्र सिंह से मिला। शिष्टमंडल ने आर्थिक और सामाजिक सशक्तिकरण के विषयों पर बातचीत की। इन विषयों में रोजगार और शिक्षा तथा पर्वतीय क्षेत्रों में रहने वाले लोगों का जीवन स्तर शामिल हैं।


    डॉ. जितेन्द्र सिंह ने कहा कि प्रधानमंत्री श्री नरेन्द्र मोदी के नेतृत्व में सरकार की प्राथमिकता सभी राज्यों का एक समान विकास है। उन्होंने कहा कि सरकार ने पूर्वोत्तर क्षेत्र के विकास के लिए अनेक कदम उठाए हैं। पिछले चार वर्षों में पूर्वोत्तर क्षेत्र में विकास परियोजनाओं को प्रारंभ करने के लिए प्रधानमंत्री अनेक बार पूर्वोत्तर क्षेत्र आए हैं। इन प्रयासों से पूर्वोत्तर राज्यों में शांति और विकास में तेजी आई है। श्री जितेन्द्र सिंह ने कहा कि पूर्वोत्तर क्षेत्र के लिए इंफाल (मणिपुर) में सरकार द्वारा घोषित पर्वतीय क्षेत्र विकास कार्यक्रम (एचएडीपी) की घोषणा की गई है। इसे राज्य के पर्वतीय जिलों में पायलट आधार पर प्रारंभ किया जाएगा। उन्होंने कहा कि सरकार की प्राथमिकता पूर्वोत्तर क्षेत्र के राज्यों को देश के अधिक विकसित राज्यों के बराबर लाना है।


    पूर्वोत्तर क्षेत्र विकास राज्य मंत्री ने शिष्टमंडल को आश्वासन दिया कि वह उनके ज्ञापन को आवश्यक कार्रवाई के लिए संबंधित मंत्रालय को भेजेंगे।


    ***


    आर.के.मीणा/अर्चना/एजी/एमएस


    

    
    (Release ID: 1564569) Visitor Counter : 162
    
    
      Read this release in: English , Urdu