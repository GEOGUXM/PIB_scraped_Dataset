      जल संसाधन, नदी विकास एवं गंगा संरक्षण मंत्रालय

      श्री नितिन गडकरी ने हरिद्धार के चंडी घाट पर 5894 करोड़ रूपए की परियोजना का उद्घाटन और शिलान्‍यास किया
      Posted On: 22 FEB 2019 11:33AM by PIB Delhi


    केन्‍द्रीय सड़क परिवहन , राजमार्ग एंव जहाजरानी तथा जंल संसाधन , नदी विकास और गंगा संरक्षण मंत्री श्री नितिन गडकरी ने कल हरिद्धार के चंडी घाट में 5894 करोड रूपए की परियोजनाओं का उद्घाटन और शिलान्‍यास किया।


    इन परियोजनाओं में राष्‍ट्रीय स्‍वच्‍छ गंगा मिशन के तहत उत्‍तराखंड राज्‍य में 18 पंपिंग स्‍टेशनों के साथ ही छह नए सीवर शोधन संयंत्रों (एसटीपी) का निर्माण शामिल है। चंडी घाट उत्‍तराखंड के उन 36 अन्‍य घाटों में से एक है जिनका निर्माण कार्य पूरा हो चुका है। ये घाट और एसटीपी , जलमल शोधन प्रबंधन , घाट और शवदाहगृहों के निर्माण , रिवर फ्रंट विकास कार्यो , वनारोपण , जैव निस्‍तारण , ग्रामीण क्षेत्रों में साफ सफाई और नदी तलछट सफाई कार्यो से जुड़ी 1354.33 करोड़ रुपये की उन परियोजनाओं का हिस्सा है जो पूरा होने के विभिन्न चरणों में हैं।


    श्री गडकरी ने 5555 करोड़ रुपये की सात राष्ट्रीय राजमार्ग परियोजनाओं की आधारशिला भी रखी। इसमें हरिद्वार रिंग रोड के निर्माण के लिए विस्तृत परियोजना तैयार करना, तथा राज्य में अन्य कार्यों के साथ ही हरिद्वार-देहरादून राष्ट्रीय राजमार्ग पर रूका हुआ निर्माण कार्य पूरा करना शामिल हैं। इस अवसर पर श्री गडकरी ने बाण गंगा और सोनाली नदियों की संरक्षण योजनाओं की भी घोषणा की।


    उन्होंने इस मौके पर इकबालपुर नहर निर्माण कार्य का भी उद्घाटन किया। इस नहर से 33 हजार हेक्टर कृषि भूमि की सिंचाई की जा सकेगी।


    केंद्रीय मंत्री ‘उत्तराखंड में चंडीघाट और अन्य घाटों का निर्माण’ शीर्षक से एक पुस्तक का विमोचन भी किया। इस अवसर उन्होंने कहा कि 700 मीटर लंबे चंडीघाट में एक समय में 10000 लोग आ सकते है। उन्होंने कहा कि देहरादून और हल्द्वानी में रिंग रोड बनाए जाने पर सरकार विचार कर रही है। उन्होंने राज्य सरकार से कचरे से कनक बनाने और वाहनों में जैव इंधन के इस्तेमाल को बढ़ावा देने को कहा। श्री गडकरी ने कहा कि चार धाम राजमार्ग विकास परियोजना पूरी हो जाने पर ऋषिकेश से बद्रीनाथ, केदारनाथ, गंगोत्री और यमुनोत्री के लिए सभी मौसम में यात्रा करना आसान हो जाएगा। उत्तराखंड में 900 किलोमीटर वाली इस राजमार्ग परियोजना पर 12000 करोड़ रुपये की लागत आएगी।


    ***


    
    
    आर.के.मीणा/एएम/एमएस/सीएल-500

    
    
    (Release ID: 1565942) Visitor Counter : 218
    
    
      Read this release in: English , Marathi