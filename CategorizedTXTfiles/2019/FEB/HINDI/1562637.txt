      रेल मंत्रालय

      धनबाद-चंद्रपुरा सेक्‍शन के कुसुंदा-सोनारदीह को रेल यातायात के लिए खोला जाएगा
      Posted On: 04 FEB 2019 7:53PM by PIB Delhi


    पूर्वी मध्‍य रेलवे के धनबाद डिवीजन की धनबाद-चंद्रपुरा रेलवे लाइन झरिया कोयला क्षेत्र से गुजरती है। खान सुरक्षा महानिदेशक ( डीजीएमएस ) की रिपोर्ट पर 15.06 .2017 को इस लाइन पर यात्री और मालगाडि़यों का परिचालन रोक दिया गया था। बाद में डीजीएमएस के प्रमाण पत्र पर धनबाद-कुसुंदा , सोनारदीह-चंद्रपुरा और कटरासगढ़-निश्चितपुर लिंक लाइन को जून से नवम्‍बर , 2017 के बीच यातायात के लिए खोल दिया गया था।


    डीजीएमएस के साथ संयुक्‍त निरीक्षण के बाद हाल ही में रेलवे सुरक्षा के मुख्‍य आयुक्‍त ने कुसुंदा-सोनारदीह के बीच शेष सेक्‍शन को मालगाडि़यों और यात्री ट्रेनों के लिए फिर से खोलने की अनुमति दे दी। इस लाइन की मरम्‍मत और पुनर्सुधार की आवश्‍यकता है। इन कार्यों के पूरा होने के बाद इस सेक्‍शन को पूर्वी मध्‍य रेलवे द्वारा यातायात के लिए खोल दिया जाएगा।


    ****


    आर.के.मीणा/एएम/केपी/वाईबी


    

    
    (Release ID: 1562637) Visitor Counter : 119
    
    
      Read this release in: English