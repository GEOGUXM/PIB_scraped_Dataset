      संस्‍कृति मंत्रालय

      भारत के राष्ट्रपति ने 18 फरवरी 2019 को राष्ट्रीय राजधानी में सांस्कृतिक सद्भाव के लिए टैगोर पुरस्कार प्रदान करेंगे
      
      प्रधानमंत्री ने पुरस्कार पाने वालों को सम्मानित करेंगे
      
      Posted On: 17 FEB 2019 6:16PM by PIB Delhi


    भारत के राष्ट्रपति सांस्कृतिक सद्भाव के लिए श्री राजकुमार सिंघजीत सिंह, छायानौत (बांग्लादेश का एक सांस्कृतिक संगठन) और श्री राम सुतार वनजी वर्ष 2014 , 2015 और 2016 के लिए टैगोर पुरस्कार प्रदान करेंगे। यह सम्मान समारोह 18.02.2019 को प्रवासी भारतीय केंद्र , नई दिल्ली में आयोजित होगा। प्रधानमंत्री श्री नरेंद्र मोदी भी इस अवसर पर मौजूद रहेंगे और पुरस्कार विजेताओं को सम्मानित करेंगे।


    सांस्कृतिक सद्भाव के मूल्यों को बढ़ावा देने के लिए 2012 में गुरुदेव रवींद्रनाथ टैगोर की 150वीं जयंती के स्मारक के रूप में भारत सरकार ने टैगोर अवॉर्ड की शुरुआत की। इसका मकसद उनके कार्यों और विचारों के साथ बड़े पैमाने पर मानवता के लिए गुरुदेव रवींद्रनाथ टैगोर द्वारा किए गए योगदान को मान्यता देना है।


    यह पुरस्कार प्रतिवर्ष प्रदान किया जाता है। इसके तहत एक करोड़ रुपये (विदेशी मुद्रा में परिवर्तनीय) , प्रशस्ति पत्र , एक पट्टिका और साथ ही एक उत्कृष्ट पारंपरिक हस्तकला/हथकरघा वस्तु प्रदान किया जाता है। आवश्यक होने पर पुरस्कार को दो व्यक्तियों/संस्थानों के बीच विभाजित किया जा सकता है और इसका निर्णय जूरी करती है।


    टैगोर पुरस्कार की प्रक्रिया संहिता के अध्याय VII के पैरा 2 के अनुसार जूरी में निम्नलिखित व्यक्ति शामिल हैं: -

                                                                                                                                           
1.  भारत के प्रधानमंत्री                                                                                           अध्यक्ष ( पद के अनुसार )
                                                                                                                                           
                                                                                                                                           
                                                                                                                                           
2.  भारत के मुख्य न्यायाधीश                                                                                        सदस्य ( पद के अनुसार )  
                                                                                                                                           
                                                                                                                                           
                                                                                                                                           
3.  लोकसभा में विपक्ष का नेता या जहां विपक्ष का ऐसा कोई नेता नहीं है , तो उस सदन में सबसे बड़े विपक्षी दल का नेता  सदस्य ( पद के अनुसार )  
                                                                                                                                           
                                                                                                                                           
                                                                                                                                           
4.  प्रतिष्ठित व्यक्ति                                                                                             नामित सदस्य             
                                                                                                                                           
                                                                                                                                           
                                                                                                                                           
                                                                                                                                           
                                                                                                                                           
5.  प्रतिष्ठित व्यक्ति                                                                                             नामित सदस्य             
                                                                                                                                           
                                                                                                                                           
                                                                                                                                           
                                                                                                                                           

    भारत के प्रधानमंत्री ने सांस्कृतिक सद्भाव के लिए टैगोर अवार्ड जूरी के सदस्य के रूप में अर्थात निर्णायक मंडल में सदस्य के रूप में श्री एन. गोपालस्वामी और डॉ. विनय सहस्रबुद्धे , संसद सदस्य (राज्य सभा) और भारतीय सांस्कृतिक संबंध परिषद के अध्यक्ष को यानी तीन साल की ( 16.07.2018 से 15.07.2021) अवधि के लिए नामित किया था।


    यह वार्षिक पुरस्कार व्यक्तियों , संघों , संस्थाओं या संगठनों को सांस्कृतिक सद्भाव के मूल्यों को बढ़ावा देने के लिए उनके उत्कृष्ट योगदान के लिए दिया जाता है। यह पुरस्कार राष्ट्रीयता , नस्ल , भाषा , जाति , पंथ या लिंग की परवाह किए बिना सभी व्यक्तियों के लिए खुला है। आम तौर पर , नामांकन से पहले दस वर्षों के दौरान किए गए योगदान पर विचार किया जाता है। पुराने योगदान पर भी विचार किया जा सकता है यदि उनका महत्व हाल ही में स्पष्ट हो गया हो। लिखित कार्य विचार करने योग्य तभी माना जाएगा जब वह पिछले 10 वर्षों में प्रकाशित किया गया हो। किसी मृत के काम को इस पुरस्कार के योग्य नहीं माना जाता है। हालांकि उनकी मृत्यु प्रस्तावित प्रक्रिया संहिता में निर्धारित तरीके से जूरी को प्रस्तुत किए जाने के बाद हुई है , तब मरणोपरांत पुरस्कार दिया जा सकता है।


    संस्कृति मंत्रालय , भारत सरकार प्रक्रिया संहिता के अध्याय चार के पैरा I के प्रावधानों के अनुसार व्यक्तियों/संगठनों की श्रेणियों से नामांकन आमंत्रित करती है।


    प्रथम टैगोर पुरस्कार- 2012 भारतीय सितार वादक पंडित रविशंकर और दूसरा पुरस्कार-2013 को जुबिन मेहता को प्रदान किया गया था।


    श्री राजकुमार सिंघजीत सिंह , छायानौत (बांग्लादेश का एक सांस्कृतिक संगठन) ; और श्री राम सुतार वनजी को वर्ष 2014 , 2015 और 2018 के लिए चुना गया है।


    *****


    आरकेमीणा/अर्चना/वीएस/सीएस

    
    
    (Release ID: 1565621) Visitor Counter : 28
    
    
      Read this release in: English