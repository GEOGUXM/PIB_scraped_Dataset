      गृह मंत्रालय

      सरकार निर्धारित समय में एनआरसी प्रक्रिया पूरी करने के लिए संकल्पबद्ध है : श्री राजनाथ सिंह
      Posted On: 05 FEB 2019 6:50PM by PIB Delhi


    केन्‍द्रीय गृह मंत्री श्री राजनाथ सिंह ने कहा कि सरकार निर्धारित समय में एनआरसी प्रक्रिया पूरी करने के लिए संकल्‍पबद्ध है। उन्‍होंने कहा कि यह सुनिश्चित किया जाएगा कि अंतिम एनआरसी में किसी भारतीय राष्‍ट्रीय का नाम न छूटे और न ही किसी विदेशी व्‍यक्ति का नाम शामिल किया जाए।


    आज यहां एक बयान में उन्‍होंने कहा कि प्रधानमंत्री श्री नरेन्‍द्र मोदी के नेतृत्‍व में सरकार ने एनआरसी प्रक्रिया को आगे बढ़ाया है। 1985 में असम समझौते पर हस्‍ताक्षर के बाद केन्‍द्र तथा असम सरकार ने एनआरसी का काम पूरा किया है और इसे अंतिम चरण तक पहुंचाया है यह कार्य पिछले 30 वर्षों से अधिक समय से लंबित था। गृह मंत्री ने कहा कि 30 जुलाई, 2018 को तैयार एनआरसी प्रारूप को प्रकाशित किया गया और उसके बाद 31 दिसम्‍बर, 2018 तक दावों तथा आपत्तियों की प्रक्रिया भी पूरी कर ली गई है।


    श्री राजनाथ सिंह ने कहा कि गृह मंत्रालय ने एनआरसी का कार्य समय सीमा में तथा निष्‍पक्ष रूप से पूरा करने के लिए राज्‍य सरकार को आवश्‍यक धन और संसाधन उपलब्‍ध कराया है। एनआरसी कार्य की विशालता को देखते हुए राज्‍य में कानून और व्‍यवस्‍था बनाये रखने के लिए पिछले डेढ़ वर्षों में आवश्‍यक संख्‍या में केंद्रीय सशक्‍त बल तैनात किये गये हैं।


    *****


    आर . के.मीणा/एएम/एजी/एस- 220

    
    
    (Release ID: 1562768) Visitor Counter : 143
    
    
      Read this release in: English