      प्रधानमंत्री कार्यालय

      प्रधानमंत्री आज पश्चिम बंगाल में जलपाईगुड़ी पहुंचे
      
      प्रधानमंत्री ने जलपाईगुड़ी में राष्ट्रीय राजमार्ग पर फालाकाटा-सलसलाबाड़ी सेक्शन को चार लेन का बनाने की परियोजना की आधारशिला रखी
      
      जलपाईगुड़ी में कलकत्ता उच्च न्यायालय के नये सर्किट बेंच का उद्घाटन भी किया

      Posted On: 08 FEB 2019 4:46PM by PIB Delhi

    प्रधानमंत्री श्री नरेन्द्र मोदी ने आज जलपाईगुड़ी का दौरा किया, जहां उन्होंने राष्ट्रीय राजमार्ग-31डी पर फालाकाटा-सलसलाबाड़ी सेक्शन के बीच चार लेन की सड़क परियोजना की आधारशिला रखी और कलकत्ता उच्च न्यायालय के नये सर्किट बेंच का उद्घाटन किया।


    41.7 किलोमीटर लंबा फालाकाटा-सलसलाबाड़ी सेक्शन राष्ट्रीय राजमार्ग विकास परियोजना के दूसरे चरण के तहत परिकल्पित पूर्वी-पश्चिमी गलियारे का हिस्सा है। पूर्वोत्तर क्षेत्र के लिए यह संपर्क का प्रमुख जरिया है। यह परियोजना डिजाइन, निर्माण, वित्त परिचालन और हस्तांतरण (डीबीएफओटी) के आधार पर ढ़ाई वर्षों में पूरी होगी। इसके पूरे हो जाने से सलसलाबाड़ी और अलीपुर दुआर से सिलीगुड़ी के बीच सड़क मार्ग की दूरी करीब 50 किलोमीटर घट जाएगी।


    जलपाईगुड़ी में कलकत्ता उच्च न्यायालय का नया सर्किट पीठ उत्तरी बंगाल के दार्जिलिंग, कालिम्पोंग, जलपाईगुड़ी और कूच बिहार के लोगों को न्यायिक सेवाएं जल्दी मिल सकेंगी। इन चार जिलों के लोगों को अब 600 किलोमीटर की यात्रा कर कलकत्ता उच्च न्यायालय नहीं जाना पड़ेगा, बल्कि महज 100 किलोमीटर की दूरी तय करके वे न्यायालय के सर्किट पीठ पहुंच सकेंगे।


    ***


    आर.के.मीणा/एएम / मधुलिका / एमएस

    
    
    (Release ID: 1563568) Visitor Counter : 197
    
    
      Read this release in: Assamese , English , Urdu , Marathi , Gujarati , Tamil , Malayalam