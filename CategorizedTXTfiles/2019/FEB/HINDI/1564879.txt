      नीति आयोग

      उच्‍च स्‍तरीय शिष्‍टमंडल सऊदी अरब का दौरा करेगा
      
      विचार विमर्श के दौरान सामरिक साझेदारी को मजबूत बनाने के तरीकों पर चर्चा होगी
      
      Posted On: 15 FEB 2019 7:26PM by PIB Delhi


    नीति आयोग के मुख्‍य कार्यकारी अधिकारी (सीईओ) श्री अमिताभ कां‍त के नेतृत्‍व में एक उच्‍च स्‍तरीय शिष्‍टमण्‍डल 16 से 17 फरवरी 2019 तक सऊदी अरब का दौरा करेगा। यह शिष्‍टमण्‍डल रियाद में सऊदी सेंटर फॉर इंटरनेशनल स्‍ट्रेटेजिक पार्टनशिप्‍स (एससीआईएसपी) के साथ व्‍यापक विचार-विमर्श में भाग लेगा।


    शिष्‍टमंडल का यह दौरा सऊदी अरब के शहजादे , मंत्रिपरिषद के उपाध्‍यक्ष और सऊदी अरब के रक्षामंत्री मोहम्‍मद बिन सलमान बिन अब्‍दुलअजीज अल सौद की आसन्‍न भारत यात्रा से पहले हो रहा है।


    इस शिष्‍टमंडल में आवास और शहरी मामलों के मंत्रालय , इलैक्‍ट्रॉनिक्‍स और सूचना प्रौद्योगिकी मंत्रालय , पर्यटन मंत्रालय और वाणिज्‍य एवं उद्योग मंत्रालय के वरिष्‍ठ अधिकारी शामिल होंगे। इसमें प्रमुख भारतीय कंपनियों के सीईओ भी शामिल होंगे।


    सऊदी अरब के नेतृत्‍व के साथ विचार-विमर्श के दौरान भारत निवेश के लिए प्रस्‍तुत किए जाने वाले आर्थिक अवसरों को दर्शाएगा तथा भारत-सऊदी अरब सामरिक साझेदारी के आर्थिक स्‍तंभ को और ज्‍यादा मजबूत बनाने के रास्‍तों का पता लगाया जाएगा।


    भारत-सऊदी अरब का द्विपक्षीय व्यापार अप्रैल से नवंबर 2018 के दौरान 23.24 बिलियन अमरीकी डॉलर तक पहुंच गया , और 19-20 फरवरी को सऊदी अरब के शहजादे की यात्रा के बाद यह और अधिक ऊंचाइयों तक पहुंचाने के लिए तैयार है । ऐसा प्रधानमंत्री श्री नरेंद्र मोदी की अप्रैल 2016 की सऊदी अरब की बेहद सफल यात्रा के बाद होने जा रहा है।


    अपनी आगामी यात्रा के दौरान , सऊदी अरब के शहजादे राष्ट्रपति और उपराष्ट्रपति से मुलाकात करेंगे तथा आपसी हितों के व्‍यापक मामलों पर द्विपक्षीय वार्ता में भी भाग लेंगे।


    ****


    आर . के.मीणा/एएम/आरके/एसएस-407


    

    

    
    (Release ID: 1564879) Visitor Counter : 73
    
    
      Read this release in: English