      राष्ट्रपति सचिवालय

      मोनाको के राजकुमार अल्बर्ट द्वितीय ने राष्‍ट्रपति श्री रामनाथ कोविंद से भेंट की
      Posted On: 05 FEB 2019 2:15PM by PIB Delhi


    मोनाको के राजकुमार अल्बर्ट द्वितीय ने आज (5 फरवरी, 2019) राष्‍ट्रपति भवन में राष्ट्रपति श्री रामनाथ कोविंद से भेंट की।


    राष्‍ट्रपति ने भारत में राजकुमार अल्बर्ट द्वितीय के आगमन का स्‍वागत करते हुए कहा कि भारत और मोनाको के बीच सदैव विश्‍वास , मित्रता एवं पारस्‍परिक लाभप्रद सहयोग रहा है। वर्तमान दौरे का उद्देश्‍य आपसी संबंधों को नई ऊंचाइयों पर ले जाने की दिशा में विशेष जोर देना है।


    राष्‍ट्रपति ने कहा कि भारत और मोनाको के बीच संबंध सही दिशा में अग्रसर हैं। हालांकि, आपस में मिलकर अब भी बहुत कुछ करने की गुंजाइश है। उन्‍होंने कहा कि नवीकरणीय ऊर्जा, जलवायु परिवर्तन और पर्यावरण से जुड़े मुद्दों पर दोनों देशों के विचार काफी मिलते-जुलते हैं। राष्‍ट्रपति ने कहा कि द्विपक्षीय सहयोग के लिए हमें इन क्षेत्रों को निश्चित तौर पर प्राथमिकता प्रदान करनी चाहिए। उन्‍होंने कहा कि भारत दुनिया की सबसे तेजी से बढ़ती प्रमुख अर्थव्‍यवस्‍था है। यही नहीं, मोनाको की प्रौद्योगिकी और निवेश कंपनियां भारत की विकास गाथा से काफी हद तक लाभान्वित हो सकती हैं।


    बाद में राष्‍ट्रपति ने राजकुमार अल्बर्ट द्वितीय और उनके साथ आए प्रतिनिधिमंडल के लिए आयोजित भोज की मेजबानी की।


    ***


    आर.के.मीणा/एएम/आरआरएस/वाईबी – 210

    
    
    (Release ID: 1562684) Visitor Counter : 248
    
    
      Read this release in: English , Malayalam