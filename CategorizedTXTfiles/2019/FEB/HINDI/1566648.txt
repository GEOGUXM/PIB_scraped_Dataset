      गृह मंत्रालय

      गृहमंत्री ने आंध्र प्रदेश, मणिपुर, झारखंड और राजस्‍थान को केन्‍द्रीय मदद के लिए उच्‍च स्‍तरीय बैठक की अध्‍यक्षता की
      Posted On: 28 FEB 2019 4:21PM by PIB Delhi


    केन्द्रीय गृह मंत्री श्री राजनाथ सिंह की अध्यक्षता में आज यहां हुई एक उच्च स्तरीय बैठक में राष्ट्रीय आपदा मोचन कोष (एनडीआरएफ) से चार राज्यों, आंध्र प्रदेश, मणिपुर, झारखंड और राजस्थान को 1604.15 करोड़ रुपये की केन्द्रीय मदद को मंजूरी दी गई। इसमें आंध्र प्रदेश को चक्रवाती तूफान पैथई से हुए नुकसान के लिए 82.65 करोड़ रुपये, मणिपुर को बाढ़ और भू-स्खलन की क्षति के लिए 42.46 करोड़ रुपये तथा झारखंड और राजस्थान को सूखे से निपटने के लिए क्रमशः 272.42 करोड़ रुपये तथा 1206.62 करोड़ रुपये मंजूर किए गए।


    बैठक में केन्द्र की ओर से चारों राज्यों को यह राशि 2018-19 में बाढ़, सूखे और चक्रवाती तूफान से हुए नुकसान से निपटने के लिए अतिरिक्त मदद के रूप में दी गई है।


    बैठक में केन्द्रीय वित्त मंत्री श्री अरुण जेटली, कृषि मंत्री श्री राधा मोहन सिंह और गृह मंत्रालय, वित्त मंत्रालय, कृषि मंत्रालय तथा नीति आयोग के वरिष्ठ अधिकारी भी उपस्थित थे।


    ****


    आर.के.मीणा/एएम/एमएस/डीके-614

    
    
    (Release ID: 1566648) Visitor Counter : 140
    
    
      Read this release in: English , Urdu