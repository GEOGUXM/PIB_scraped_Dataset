      स्‍वास्‍थ्‍य एवं परिवार कल्‍याण मंत्रालय

      मंत्रिमंडल ने गैर-संचारी रोगों और ई-स्‍वास्‍थ्‍य के लिए विशेष अत्‍याधुनिक चिकित्‍सा सेवा कार्यक्रमों के लिए वित्‍तीय सहायता मंजूर की
      Posted On: 28 FEB 2019 10:50PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में आर्थिक मामलों की मंत्रिमंडल समिति ने 2551.15 करोड़ रूपये के व्‍यय से 2020 तक गैर-संचारी रोगों और ई-स्‍वास्‍थ्‍य के लिए निम्‍नलिखित वि शेष अत्‍याधुनिक चिकित्‍सा सेवा कार्यक्रमों के कार्यान्‍वयन को जारी रखने की मंजूरी दे दी है :


    ए) वि शेष अत्‍याधुनिक कैंसर चिकित्‍सा योजना को मजबूती प्रदान करना


    बी) बुजुर्गों की चिकित्‍सा के लिए राष्‍ट्रीय कार्यक्रम


    सी) ट्रॉमा और जलने से घायलों की रोकथाम और प्रबंधन का राष्‍ट्रीय कार्यक्रम


    डी) तम्‍बाकू नियंत्रण और मादक पदार्थों का सेवन करने वालों के उपचार के लिए राष्‍ट्रीय कार्यक्रम


    ई) राष्‍ट्रीय मानसिक स्‍वास्‍थ्‍य कार्यक्रम


    एफ) राष्‍ट्रीय नेत्रहीनता और दृष्टिदोष नियंत्रण के लिए राष्‍ट्रीय कार्यक्रम


    जी) ई-स्‍वास्‍थ्‍य और टेली मेडीसिन सेवाओं को मजबूत बनाने का कार्यक्रम


    प्रभाव:


    इन कार्यक्रमों के अंतर्गत निम्‍न पर ध्‍यान केन्द्रित किया जायेगा :-


    · इन कार्यक्रमों के लिए वि शेष तरह की आधुनिक चिकित्‍सा के स्‍तर पर आवश्‍यक बुनियादी ढांचा तैयार करना


    · उत्‍कृष्‍टता केन्‍द्रों का गठन जो मानक तय करने के लिए संस्‍थान के रूप में कार्य कर सकें और इन क्षेत्रों में अनुसंधान कर सकें


    · देश के लिए इन कार्यक्रमों में प्रशिक्षित मानवश्रम सृजित करने में मदद


    लाभ :


    इन कार्यक्रमों के अंतर्गत विशेष आधुनिक चिकित्‍सा को और मजबूत बनाया जाएगा, ताकि मरीजों के बढ़ते बोझ से निपटा जा सके।


    रोजगार सृजन :


    कार्यक्रम का उद्देश्‍य बुनियादी ढांचा और मानव संसाधनों के संबंध में क्षमता निर्माण के जरिये इलाज के लिए विशेष आधुनिक चिकित्‍सा सुविधाओं को मजबूती प्रदान करना है।


    उद्देश्‍य :


    आधुनिक चिकित्‍सा सुविधाओं को मजबूत बनाने वाले इस कार्यक्रम का उद्देश्‍य कैंसर के निदान और इलाज, बुजुर्गों की देखभाल, ट्रॉमा और जलने से घायलों, मादक पदार्थों पर निर्भरता, मानसिक स्‍वास्‍थ्‍य और अंधापन तथा दृष्टिदोष जैसे क्षेत्रों में आधुनिक चिकित्‍सा सुविधाएं देने के लिए सहायता प्रदान करना है।


    परियोजना का विवरण :


    उपरोक्‍त क्षेत्रों में आधुनिक चिकित्‍सा सुविधाओं को मजबूत बनाने के लिए सरकार के हस्‍तक्षेप का उद्देश्‍य बुनियादी ढांचा विकास के लिए समर्थन के जरिये गुणवत्‍तापूर्ण और सस्‍ती स्‍वास्‍थ्‍य सेवाओं तक लोगों की पहुंच को बेहतर बनाना है।


    कैंसर के निदान और इलाज, बुजूर्गों की देखभाल, ट्रॉमा और जलने से घायलों, मादक पदार्थों पर निर्भरता, मानसिक स्‍वास्‍थ्‍य और अंधापन तथा दृष्टिदोष जैसे क्षेत्रों में अनेक आधुनिक चिकित्‍सा सुविधाएं देने के लिए एक निश्चित समय पर मंजूरी दी गई। देश के विभिन्‍न भागों में इस तरह की कार्यरत सुविधाओं की उपलब्‍धता सुनिश्चित करने की आवश्‍यकता को ध्‍यान में रखकर इन सुविधाओं को जारी रखा जायेगा। इसके अलावा चार नये राज्‍य कैंसर संस्‍थानों को भी सहायता दी जायेगी। मंत्रिमंडल ने पीजीआईएमईआर, चंडीगढ़ में 250 बिस्‍तरों वाले बुजुर्गों की देखभाल और पुनर्वास केन्‍द्र की स्‍थापना को भी मंजूरी दे दी।


    पृष्‍ठभूमि :


    गैर-संचारी रोगों और ई-स्‍वास्‍थ्‍य के लिए आधुनिक चिकित्‍सा सुविधाओं को मजबूत बनाने का कार्यक्रम स्‍वास्‍थ्‍य और परिवार कल्‍याण विभाग, स्‍वास्‍थ्‍य और परिवार कल्‍याण मंत्रालय के वर्तमान में चल रहे कार्यक्रम का हिस्‍सा है, जिन्‍हें जिला स्‍तर तक विभिन्‍न क्रियाकलापों के कार्यान्‍वयन के लिए विभाग के वर्तमान कार्यक्रमों/योजनाओं से जोड़ा गया है। प्राथमिक और गौण स्‍वास्‍थ्‍य सेवाओं की जरूरतें राष्‍ट्रीय स्‍वास्‍थ्‍य मिशन के अंतर्गत पूरी की जाती है, आधुनिक चिकित्‍सा सुविधाओं को आधुनिक चिकित्‍सा योजनाओं के जरिये हाथ में लिया जायेगा।


    अतुल तिवारी/आरकेमीणा/एएम/केपी/एसएस-

    
    
    (Release ID: 1566792) Visitor Counter : 50