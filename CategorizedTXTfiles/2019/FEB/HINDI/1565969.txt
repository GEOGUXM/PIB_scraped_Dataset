      रक्षा मंत्रालय

      बीईएल ने हेलिकॉप्टर सेटकॉम सोल्यूशंस के लिए ह्यूजेस इंडिया के साथ टीम बनाने के अनुबंध पर हस्ताक्षर किए
      Posted On: 21 FEB 2019 6:24PM by PIB Delhi


    रक्षा विभाग का नवरत्न सार्वजनिक क्षेत्र उपक्रम, भारत इलेक्ट्रॉनिक्स लिमिटेड (बीईएल) और ह्यूजेस इंडिया ने एयरो इंडिया 2019 बैंगलुरू में रक्षा मंत्रालय, भारत सरकार के अधीन हेलिकॉप्टरों के लिए सैटेलाइट संचार सोल्यूशंस के डिजाइन, विकास, आपूर्ति, स्थापना,एकीकरण और कमीशनिंग के लिए टीम बनाने का अनुबंध किया है। बीईएल की मार्किटिंग निदेशक सुश्री आनन्दी रामलिंगम और ह्यूजेस इंडिया के अध्यक्ष श्री पार्थो बनर्जी ने निदेशक (अन्य यूनिटें) बीईएल श्री नटराज कृष्णप्पा की उपस्थिति में समझौता ज्ञापन पर हस्ताक्षर किये।


    यह अनुबंध इसरो के कू बैंड उपग्रहों का उपयोग करके वास्तविक समय और सुनिश्चित संचार के लिए हेलिकॉप्टर आधारित उपग्रह संचार जुड़ाव से रक्षा मंत्रालय के रणनीतिक उपयोगकर्ताओं को सक्षम बनाएगा। इस अनबंध के माध्यम से बीईएल और ह्यूजेस इंडिया इन एकीकृत और उन्नत हेलिकॉप्टर समाधानों को विकसित करने में अपनी-अपनी अति आधुनिक प्रौद्योगिकियों और क्षमताओं का उपयोग करने में सहयोग कर रहे हैं।


    बीईएल एक नवरत्न सार्वजनिक क्षेत्र उपक्रम है जिसे रडार और वेपन सिस्टम , नेटवर्क सेंट्रिक सिस्टम और संचार प्रणालियों, इलेक्ट्रॉनिक वारफेयर एंड एवियोनिक्स, नौसेना प्रणालियों, इलेक्ट्रो-ऑप्टिक्स उत्पादों, टैंक इलेक्ट्रॉनिक्स और गन सिस्टम्स, सैटकॉम सिस्टम, होमलैंड सिक्योरिटी एंड स्मार्ट सिटी सॉल्यूशंस, रणनीतिक घटकों और सिलेक्ट सिविलियन प्रोडक्ट्स के डिजाइन, विकास, इंजीनियरिंग और निर्माण में विशेषज्ञता हासिल है।


    ह्यूजेस नेटवर्क सिस्टम्स , एलएलसी, यूएसए (ह्यूजेस) की बहुसंख्यक स्वामित्व वाली एक सहायक कंपनी है। ह्यूजेस ब्रॉडबैंड उपग्रह नेटवर्क और सेवाओं का दुनिया का सबसे बड़ा प्रदाता है। ह्यूजेस इंडिया भारत में सबसे बड़ा उपग्रह सेवा ऑपरेटर है, जो व्यवसायों और सरकारों के लिए ब्रॉडबैंड नेटवर्किंग तकनीकों, समाधानों और सेवाओं की एक व्यापक श्रेणी उपलब्ध कराता है।


    ***


    आर.के.मीणा/एएम/आईपीएस/सीएस

    
    
    (Release ID: 1565969) Visitor Counter : 44
    
    
      Read this release in: English