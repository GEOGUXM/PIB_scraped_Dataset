      वाणिज्‍य एवं उद्योग मंत्रालय

      आर्थिक सहयोग के लिए भारत-इटली संयुक्त आयोग की 20वीं बैठक प्रारंभ
      Posted On: 26 FEB 2019 2:06PM by PIB Delhi


    आर्थिक सहयोग के लिए भारत-इटली संयुक्त आयोग (जेसीईसी) की 20वीं बैठक आज नई दिल्ली में शुरू हुई। जेसीईसी द्विपक्षीय व्यापार संबंध में संस्थागत व्यवस्था है। इसकी बैठक दोनों देशों के वाणिज्य और उद्योग मंत्री स्तर पर होती है। दो दिन की इस बैठक की सह-अध्यक्षता केन्द्रीय वाणिज्य और उद्योग मंत्री श्री सुरेश प्रभु और इटली के उप-आर्थिक विकास मंत्री श्री मिसेल गेरासी कर रहे हैं।


    भारत और इटली मशीन, आधारभूत संरचना, इंजीनियरिंग, डिजिकरण सहित आईसीटी, कृषि तथा बौद्धिक संपदा अधिकार जैसे क्षेत्रों में संवाद और सहयोग के माध्यम से द्विपक्षीय आर्थिक और व्यापार संबंधों को बढाने के प्रति आशान्वित है।


    भारत और इटली जेसीईसी की 19वीं बैठक 11 से 12 मई, 2017 को रोम में हुई थी। रोम बैठक में मशीनरी, ऊर्जा, लघु और मझौले उद्यम, फार्मा, चमड़ा तथा निवेश में पारस्परिक सहयोग पर चर्चा की गई थी।


    ****


    आर.के.मीणा/एएम/एजी/एमएस

    
    
    (Release ID: 1566365) Visitor Counter : 172
    
    
      Read this release in: English , Urdu , Marathi