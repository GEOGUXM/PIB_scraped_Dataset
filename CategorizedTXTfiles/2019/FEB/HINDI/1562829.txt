      रक्षा मंत्रालय

      रक्षा बजट 2019-20
      Posted On: 01 FEB 2019 8:41PM by PIB Delhi


    वित्‍त मंत्री ने आज संसद में वित्‍त वर्ष 2019-20 के लिए कुल 27,84,200 करोड़ रुपये का अंतरिम बजट पेश किया। इनमें से 3,18,931.22 करोड़ रुपये रक्षा बजट (रक्षा पेंशन के अतिरिक्‍त) के रूप में हैं। 2019-20 के बजट अनुमान में 1,12,079.57 करोड़ रुपये की धनराशि रक्षा पेंशन के लिए निर्धारित की गई है। वित्‍त वर्ष 2019-20 के लिए रक्षा पेंशन समेत कुल रक्षा बजट केन्‍द्र सरकार के कुल परिव्‍यय का 15.48 प्रतिशत है।


    2018-19 की तुलना में 3,18,931.22 करोड़ रुपये का रक्षा बजट, बजट अनुमान (2,95,511.41 करोड़ रुपये) से 7.93 प्रतिशत तथा संशोधित अनुमान (2,98,418.72 करोड़ रुपये) से 6.87 प्रतिशत अधिक है।


    वित्‍त वर्ष 2019-20 के लिए 3,18,931.22 करोड़ रुपये के बजट आवंटन में रक्षा मंत्रालय के संगठनों/विभागों एवं रक्षा सेवाओं के लिए 2,10,682.42 करोड़ रुपये का राजस्‍व परिव्‍यय तथा 1,08,248.80 करोड़ रुपये का पूंजीगत परिव्‍यय निर्धारित किया गया है। 1,08,248.80 करोड़ रुपये के पूंजीगत परिव्‍यय में आधुनिकीकरण के लिए किया जाने वाला व्‍यय भी शामिल है। रक्षा मंत्रालय का पूंजीगत आवंटन 2019-20 (बजट अनुमान) के लिए केन्‍द्र सरकार के कुल पूंजीगत परिव्‍यय 3,36,293.00 करोड़ रुपये का 32.19 प्रतिशत है।


    *****


    आर . के.मीणा/एएम/जेके/वाईबी- 232


    

    
    (Release ID: 1562829) Visitor Counter : 93
    
    
      Read this release in: English