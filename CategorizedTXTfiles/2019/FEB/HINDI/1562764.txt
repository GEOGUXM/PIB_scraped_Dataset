      उप राष्ट्रपति सचिवालय

      राज्य सभा की सांसद डॉ. सोनल मानसिंह द्वारा “संकल्प से सिद्धि” विषय पर नृत्य प्रस्तुति
      
      देश के निर्माण का संकल्प देश की हर पीढ़ी के हर नागरिक के पुरूषार्थ द्वारा सिद्व होगा – उपराष्ट्रपति
      
      Posted On: 05 FEB 2019 7:18PM by PIB Delhi


    राज्य सभा की नामांकित सदस्या सुविख्यात नृत्यांगना डॉ. सोनल मानसिंह ने आज संसद भवन ग्रंथालय स्थित बालयोगी सभागार में, राज्य सभा सचिवालय द्वारा आयोजित एक समारोह में “संकल्प से सिद्धि” थीम पर नृत्य प्रस्तुत किया।


    समारोह का उद्घाटन करते हुए उपराष्ट्रपति और राज्य सभा से सभापति श्री एम. वेंकैया नायडु ने कहा कि “संकल्प से सिद्धि” का मंत्र हमारे प्रधानमंत्री श्री नरेन्द्र मोदी ने दिया है। उन्होंने कहा कि देश निर्माण का संकल्प देश की हर पीढ़ी के हर नागरिक के पुरूषार्थ द्वारा सिद्व हो सकेगा। उन्होंने आह्वाहन किया कि हर नागरिक अपने निजी स्तर पर और सामुदायिक स्तर पर देश निर्माण के इस यज्ञ में अपने पुरूषार्थ का सहयोग दे।


    उन्होंने कहा कि अपनी प्रस्तुति में डॉ. सोनल मानसिंह ने “स्वच्छता” के संस्कार को विचार, व्यवहार और वाणी की शुचिता से जोड़ा है - समाज, समुदाय और परिवार में सौहार्द स्थापित करने के लिए और अपने व्यक्तित्व के विकास के लिए ये गुण प्रासंगिक हैं।


    पद्म विभूषण से अलंकृत डॉ. सोनल मानसिंह को जुलाई 2018 में संस्कृति और कला क्षेत्र में योगदान के लिए राज्य सभा में नामांकित किया गया।


    ***


    AKT/BK/MS/RK

    
    
    (Release ID: 1562764) Visitor Counter : 269