      संस्‍कृति मंत्रालय

      राष्‍ट्रपति 2017 के लिए संगीत नाटक अकादमी पुरस्‍कार प्रदान करेंगे
      Posted On: 05 FEB 2019 12:41PM by PIB Delhi


      राष्‍ट्रपति श्री रामनाथ कोविंद कल राष्‍ट्रपति भवन में विशेष अलंकरण समारोह में प्रतिष्ठित संगीत नाटक अकादमी पुरस्‍कार , 2017 प्रदान करेंगे।


      संगीत नाटक अकादमी की सामान्‍य परिषद , भारत सरकार के संस्‍कृति मंत्रालय की स्‍वायत्र संस्‍था राष्‍ट्रीय संगीत , नृत्‍य और नाटय अकादमी ने 8 जून , 2018 को इम्‍फाल (मणिपुर) में अपनी बैठक में संगीत , नृत्‍य , थिएटर , पारंपरिक / लोक / जनजातीय , संगीत / नृत्‍य / थिएटर / कठपुतली कला तथा कला के क्षेत्र में समग्र योगदान / छात्रवृत्ति के क्षेत्रों में 42 कलाकारों का चयन संगीत नाटक अकादमी पुरस्‍कार 2017 के लिए किया था। 42 कलाकारों में एक संयुक्‍त पुरस्‍कार विजेता हैं।


      संगीत के क्षेत्र में अकादमी पुरस्‍कार 2017 के लिए 11 जाने माने कलाकार- कलाकार चुने गये हैं। ये कलाकार हैं – ललित जे राव – हिन्‍दुस्‍तानी गायन , उमाकांत गुन्‍देचा और रमाकांत गुन्‍देचा (गुन्‍देचा बंधु) (संयुक्‍त पुरस्‍कार) – हिन्‍दुस्‍तानी गायन , योगेश समसी हिन्‍दुस्‍तानी वाद्य – तबला , राजेन्‍द्र प्रसन्ना – हिन्‍दुस्‍तानी वाद्य – शहनाई / बांसुरी , एम.एस. शीला – कर्नाटक गायन , सुमा सुधीन्‍द्र – कर्नाटक वाद्य – वीणा , तिरूवरूर वैद्यनाथन – कर्नाटक वाद्य – मृदंगम , शशांक सुब्रमणयम – कर्नाटक वाद्य – बांसुरी , मधुरानी – सुगम संगीत , हेमंती शुक्‍ला – सुगम संगीत , गुरनाम सिंह –– गुरबानी हैं।


      नृत्‍य के क्षेत्र में अकादमी पुरस्‍कार 2017 के लिए निम्‍नलिखित 9 प्रमुख कलाकार चुने गये हैं : - रमा वैद्यनाथम – भरतनाट्यम , शोभा कोसर – कथक , मदंबी सुब्रमणयन – कथकली , एल.एन. ओइनाम ओंगबी धोनी देवी – मणिपुरी , दीपिका रेड्डी कुचिपुड़ी , सुजाता महापात्र – ओडिशी , रामकृष्‍ण तालुकदार – सतरिया , जनमेजय साईबाबू – छाउ , आशित देसाई – नृत्‍य संगीत।


      थिएटर (नाट्य कला) के क्षेत्र में अकादमी पुरस्‍कार 2017 के लिए 9 प्रमुख कलाकार चुने गये हैं – अभिराम भदकमकर – नाट्य लेखन , सुनील शानबाग – निर्देशन , बापी बोस – निर्देशन , हेमा सिंह – अभिनय , दीपक तिवारी – अभिनय , अनिल टिक्‍कू – अभिनय , नुरूद्दीन अहमद – स्‍टेज क्राफ्ट , अवतार साहनी – लाइटिंग , शोउगरकपम हेमंत सिंह – सुमंग लीला , मणिपुर।


      पारंपरिक / लोक / जनजातीय संगीत / नृत्‍य थिएटर तथा कठपुतली कला के क्षेत्र में अकादमी पुरस्‍कार 2017 के लिए 10 कलाकार चुने गये हैं। ये कलाकार हैं – अनवर खान , मंगनियार – लोकसंगीत राजस्‍‍थान , प्रकाश खंडगे – लोक कला महाराष्‍ट्र , जगन्‍नाथ बयान – पारंपरिक संगीत – खोल असम , रामचन्‍द्र मांझी – लोक संगीत बिहार , राकेश तिवारी – लोक नाट्य छत्‍तीसगढ , पार्वती बाउल , बाउल संगीत पश्चिम बंगाल , सर्बजीत कौर – लोक संगीत पंजाब , केसी रुनरेमसंगी लोक संगीत मिजोरम , मुकुन्‍द नायक – लोक संगीत झारखंड , सुदीप गुप्‍ता – कठपुतली कला पश्चिम बंगाल।


      विजय वर्मा तथा संध्‍यापुरेचा कला के क्षेत्र में समग्र योगदान/ छात्रवृत्ति के क्षेत्र में अकादमी परस्कार 2017 के लिए चुने गये हैं।


      अकादमी पुरस्‍कार 1952 से दिये जा रहे हैं। यह सम्‍मान न केवल उत्‍कृष्‍टता और उपलब्धि के उच्‍च मानकों के संकेतक हैं बल्कि व्‍यक्तिगत कार्य / योगदान को मान्‍यता देते हैं। अकादमी पुरस्‍कार में तामपत्र तथा अंगवस्‍त्रम के अतिरिक्‍त एक लाख रूपये दिये जाते हैं।


      *****


      आर . के.मीणा/एएम/एजी/एस- 208


    

    
    (Release ID: 1562675) Visitor Counter : 609
    
    
      Read this release in: English , Marathi