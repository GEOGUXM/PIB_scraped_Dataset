      स्‍वास्‍थ्‍य एवं परिवार कल्‍याण मंत्रालय

      मंत्रिमंडल ने तमिलनाडु के कुन्नुर में वायरल वैक्सिन निर्माण की नई इकाई की स्थापना के लिए पास्चर इंस्टीट्यूट ऑफ इंडिया के लिए 30 एकड़ भूमि के आबंटन को मंजूरी दी
      Posted On: 13 FEB 2019 9:35PM by PIB Delhi


    प्रधानमंत्री श्री नरेन्द्र मोदी की अध्यक्षता में मंत्रिमंडल ने तमिलनाडु के कुन्नुर में वायरल वैक्सिन निर्माण की नई इकाई की स्थापना के लिए पास्चर इंस्टीट्यूट ऑफ इंडिया (पीआईआई) के लिए 30 एकड़ भूमि के आबंटन को अपनी मंजूरी दे दी है।


    इस परियोजना के तहत पीआईआई, कुन्नूर में वायरल वैक्सिन (जैसे टीसीए खसरा- रोधी टीका, जापानी इंसेफ्लाइटिस टीका आदि) और एंटी सीरा (जैसे सर्प विष रोधी और एंटी रैबिज सीरा) का उत्पादन किया जाएगा।


    स्वास्थ्य एवं परिवार कल्याण मंत्रालय द्वारा इस परियोजना के लिए इस्तेमाल में आने वाली भूमि का ‘ लैंड यूज ’ बदल कर ‘ औद्योगिक ’ से ‘ संस्थागत ’ भी किया जाएगा।


    लाभ :


    भूमि के आबंटन से बच्चों के लिए जीवन रक्षक टीकों के उत्पादन को बढ़ावा मिलने के साथ-साथ देश में टीकाकरण सुरक्षा कायम होने, टीकाकरण पर लागत घटाने और आयात के विकल्पों को घटाने में मदद मिलेगी। फिलहाल इनका आयात किया जाता है।


    ***


    अतुल कुमार तिवारी/आर.के.मीणा/अर्चना/ एसकेएस / सीएस


    

    
    (Release ID: 1564365) Visitor Counter : 42