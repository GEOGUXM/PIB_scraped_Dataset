      उप राष्ट्रपति सचिवालय

      पूर्व राष्‍ट्रपति श्री प्रणब मुखर्जी, उपराष्‍ट्रपति के भाषणों का एक संकलन 15 फरवरी को जारी करेंगे
      
      अनेक गणमान्‍य व्‍यक्ति इस अवसर की शोभा बढ़ायेंगे

      Posted On: 13 FEB 2019 5:26PM by PIB Delhi

    पूर्व राष्‍ट्रपति प्रणब मुखर्जी , उपराष्‍ट्रपति श्री एम वैंकेया नायडू के भाषणों का एक संकलन ‘’ सलेक्‍टेड स्‍पीचिस: वोलयूम-1 ’’ 15 फरवरी को नई दिल्‍ली के विज्ञान भवन में शाम 5 बजे जारी करेंगे।


    इस पुस्‍तक में श्री वैंकेया नायडू के 11 अगस्‍त , 2017 को कार्यभार संभालने के बाद 400 से अधिक कार्यक्रमों दिए गए चुनिंदा भाषणों को शामिल किया गया है। इनमें उनकी दूरदर्शिता और देश के सामने मौजूद अनेक मुद्दों के बारे में उनके दृष्टिकोण की झलक मिलती है। इस दौरान उपराष्‍ट्रपति ने कृषि , युवा और शिक्षा , विज्ञान और प्रोद्योगिकी और संस्‍कृति पर ध्‍यान केन्द्रित किया है।


    इस पुस्‍तक में उनके 92 भाषण हैं और उन्‍हें 6 विस्‍तृत वर्गों – ‘विधायिका के कामकाज’, ‘राष्‍ट्र और राष्‍ट्रवाद’, ‘राज्‍य व्‍यवस्‍था और शासन’, ‘आर्थिक विकास’, ‘मीडिया’ तथा ‘भारत और विश्‍व‘।


    इस अवसर पर राज्‍यसभा में विपक्ष के नेता श्री गुलाम नबी आजाद , युवा और खेल तथा सूचना और प्रसारण (स्‍वतंत्र प्रभार) राज्‍यमंत्री कर्नल राज्‍यवर्धन सिंह राठौर, राज्‍यसभा के उप सभाप‍ति श्री हरिवंश तथा अन्‍य गणमान्‍य व्‍यक्ति मौजूद रहेंगे।


    इस पुस्‍तक का प्रकाशन सूचना और प्रसारण मंत्रालय ने किया है।


    आर.के.मीणा/एएम/केपी/आरएन


    

    
    (Release ID: 1564299) Visitor Counter : 126
    
    
      Read this release in: English , Urdu