      नीति आयोग

      नीति आयोग के उच्चस्तरीय प्रतिनिधिमंडल ने रियाद का दौरा किया
      
      सऊदी अरब के साथ मजबूत सामरिक भागीदारी पर चर्चा
      
      विस्तार के लिए 40 निवेश क्षेत्रों, व्यापार और इसके अवसरों की पहचान की गई है
      
      इन्वेस्ट इंडिया ग्रिड को सऊदी अरब में लॉन्च किया गया

      Posted On: 17 FEB 2019 9:30PM by PIB Delhi

    नीति आयोग के सीईओ श्री अमिताभ कांत के नेतृत्व एक उच्च स्तरीय प्रतिनिधिमंडल ने 16-17 फरवरी 2019 को सऊदी अरब का दौरा किया। प्रतिनिधिमंडल में शामिल प्रमुख भारतीय सीईओ ने रियाद में सऊदी मंत्रालयों से मंत्री स्तर के 12 प्रतिनिधियों और सऊदी सेंटर फॉर इंटरनेशनल स्ट्रेटेजिक पार्टनरशिप (एससीआईएसपी) के साथ व्यापक चर्चा में भाग लिया।


    इस प्रतिनिधिमंडल में सऊदी अरब में भारत के राजदूत अहमद जावेद, भारतीय सीईओ की टीम के साथ नीति आयोग के अतिरिक्त सचिव यदुवेंद्र माथुर; पर्यटन मंत्रालय के महानिदेशक सत्यजीत राजन, आवास और शहरी मामलों के मंत्रालय में अतिरिक्त सचिव शिव दास मीणा और इलेक्ट्रॉनिक्स और सूचना प्रौद्योगिकी मंत्रालय के अतिरिक्त सचिव पंकज कुमार और वाणिज्य मंत्रालय, इन्वेस्ट इंडिया के अतिरिक्त सचिव केशव चंद्र शामिल थे। इसके अलावा आईटी, कंस्ट्रक्शन, एनर्जी, मोबाइल एंड कम्युनिकेशंस, हॉस्पिटैलिटी, सॉवरिन फंड्स आदि के प्रमुख सार्वजनिक और निजी क्षेत्रों से जुड़े बड़ी संख्या में भारतीय सीईओ ने इस विचार-विमर्श में भाग लिया। भारतीय दूतावास से मिशन के उप प्रमुख डॉ. सुहेल अजाज खान भी बैठक में शामिल हुए।


    सऊदी पक्ष का प्रतिनिधित्व आवास मंत्रालय, संस्कृति मंत्रालय, ऊर्जा मंत्रालय, उद्योग और खनिज संसाधन, सउदी औद्योगिक विकास निधि, मौदीन, सालीक, एसपीआईएमएसीओ, सऊदी अरब सामान्य निवेश प्राधिकरण, सऊदी अरब प्राधिकरण आदि के वरिष्ठ अधिकारियों द्वारा किया गया था। भारत की तरफ से श्री अमिताभ कांत और सऊदी अरब के एससीआईएसपी सीईओ डॉ फैसल अल सुगैर के नेतृत्व में नीति आयोग- एससीआईएसपी की कार्यशाला आयोजित की गई जिसमें ऊर्जा, खाद्य प्रसंस्करण, फार्मास्यूटिकल्स, बुनियादी ढांचा, खनन, आईसीटी, पर्यटन, रक्षा आदि जैसे क्षेत्रों में संयुक्त सहयोग और सहयोग के संभावित अवसरों को लेकर व्यापक चर्चा की गई। इस कार्यशाला के दौरान, इन्वेस्ट इंडिया ग्रिड को सऊदी अरब में लॉन्च किया गया। इन्वेस्ट इंडिया भारत में सऊदी निवेश की सुविधा के लिए एक समर्पित टीम का गठन कर रहा है। नीति आयोग और एससीआईएसपी भारत-सऊदी अरब सामरिक भागीदारी को निरंतर गति प्रदान करने पर सहमत हुए। इससे इतर नीति आयोग के सीईओ ने सऊदी अरब के वित्त मंत्री मोहम्मद अल जादान से द्विपक्षीय संबंधों और पारस्परिक हितों के अन्य मुद्दों को मजबूत करने के तौर-तरीकों पर चर्चा की। छह कार्य समूहों ने विस्तार के लिए विशाल क्षमता के साथ 40 निवेश , व्यापार और इसके अवसरों की पहचान की है।


    यह यात्रा, क्राउन प्रिंस एचआरएच मोहम्मद बिन सलमान बिन अब्दुलअज़ीज़ अल सऊद और मंत्रिपरिषद के उपाध्यक्ष और सऊदी अरब के रक्षा मंत्री की 19 और 20 फरवरी, 2019 को भारत की राजकीय यात्रा के मद्देनजर महत्व रखती है।


    भारत-सऊदी अरब के बीच अप्रैल से नवंबर 2018 के दौरान द्विपक्षीय व्यापार 23.24 बिलियन अमरीकी डॉलर तक पहुंच गया। दोनों देश 19-20 फरवरी के बीच क्राउन प्रिंस की यात्रा को अधिक से अधिक प्रासंगिक बनाने को तैयार हैं। क्राउन प्रिंस की यह यात्रा प्रधानमंत्री श्री नरेंद्र मोदी की सऊदी की सफल यात्रा और अप्रैल 2016 में अरब और अर्जेंटीना में जी-20 शिखर सम्मेलन में भारतीय प्रधान मंत्री और क्राउन प्रिंस के बीच हालिया द्विपक्षीय बैठक के बाद हो रही है।


    *****


    आरकेमीणा/अर्चना/वीएस/सीएस

    
    
    (Release ID: 1565630) Visitor Counter : 20
    
    
      Read this release in: English , Urdu