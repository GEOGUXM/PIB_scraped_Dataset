      सड़क परिवहन एवं राजमार्ग मंत्रालय

      श्री नितिन गडकरी ने फगवाड़ा में सड़क परियोजना की आधारशिला रखी
      Posted On: 25 FEB 2019 6:50PM by PIB Delhi


    केंद्रीय सड़क परिवहन एवं राजमार्ग , जहाजरानी और जल संसाधन तथा नदी विकास और गंगा कायाकल्प मंत्री, श्री नितिन गडकरी ने आज पंजाब के कपूरथला जिले के फगवाड़ा शहर में एनएच - 44 पर एक एलिवेटेड संरचना और वाहन अंडरपास (वीयूपी ) की आधारशिला रखी। छह लेन वाली इस परियोजना की लंबाई 2.555 किलोमीटर है और इसकी अनुमानित लागत 165 करोड़ रुपये है। यह परियोजना स्थानीय सड़क प्रयोगकर्ताओं के लिए सुरक्षा और सुविधा प्रदान करेगी। यह सड़क, भीड़ को कम करके, सड़क दुर्घटनाओं और प्रदूषण में भी कमी लाने में सक्षम होगी।


    इस अवसर पर फगवाड़ा में एक जनसभा को संबोधित करते हुए , श्री नितिन गडकरी ने कहा कि उनके मंत्रालय का ध्यान भ्रष्टाचार मुक्त , पारदर्शी और अच्छी गुणवत्ता वाले कामों पर केंद्रित है और किसी भी सड़क का अनुबंध प्राप्त करने के लिए किसी को भी दिल्ली


    आने की जरूरत नहीं है क्योंकि सारी प्रणाली ऑनलाइन उपलब्ध है। उन्होंने कहा कि वर्तमान समय में, पंजाब में एक लाख करोड़ रुपये की परियोजनाओं पर काम चल रहा हैं , जिसमें 60 हजार करोड़ रुपये की सड़क परियोजनाएँ और 40 हजार करोड़ रुपये की सिंचाई परियोजनाएँ शामिल हैं। श्री गडकरी ने कहा कि केंद्र सरकार, कंक्रीट वाली सड़कों के निर्माण पर बल दे रही है क्योंकि उनका जीवन काल ज्यादा होता है। मंत्री ने कहा कि फगवाड़ा में एलिवेटेड संरचना और वाहन अंडरपास के निर्माण की मांग इस इलाके के लोगों के लिए बहुत समय से लंबित थी , जिसे आज पूरा किया जा रहा है। उन्होंने कहा कि इस परियोजना का काम अगले महीने में शुरू कर दिया जाएगा और जिसे एक साल में पूरा कर लिया जाएगा।


    श्री नितिन गडकरी ने कहा कि वर्ष 2014 तक, पंजाब में राष्ट्रीय राजमार्गों की लंबाई 1739 किलोमीटर थी, जो कि 2018 में बढ़कर 3 , 778 किलोमीटर हो गई है। उन्होंने कहा कि इस राज्य में 2014 से लेकर अब तक 21 बड़ी परियोजनाओं को पूरा कर लिया गया है , जिनकी कुल लागत 10 , 500 करोड़ रुपये है और जिसके अंतर्गत 1 , 250 किलोमीटर राष्ट्रीय राजमार्ग का निर्माण किया गया है। मंत्री ने कहा कि 13 , 400 करोड़ रुपये की लागत वाले, 845 किलोमीटर लंबे राष्ट्रीय राजमार्ग पर काम चल रहा है और इसको 2019- 2020 तक पूरा कर लिया जाएगा। उन्होंने यह घोषणा किया कि सेतु भारतम योजना के अंतर्गत, बरनाला , नांगल , बठिंडा , अमृतसर , फिरोजपुर , फरीदकोट , जलालाबाद और कोटकपुरा में 10 रेलवे ओवर ब्रिजों का निर्माण किया जाएगा।


    रावी , सतलज और व्यास नदियों में बहने वाले भारत के हिस्से के पानी को पाकिस्तान में बहने पर रोक लगाने पर बोलते हुए, नितिन गडकरी ने कहा कि इस प्रकार की संधि आपसी समझ , प्रेम और मधुर संबंधों पर आधारित थी। आतंकवाद का समर्थन करके , पाकिस्तान इस प्रतिबद्धता को पूरा नहीं कर रहा है। भारत सरकार पूर्वी नदियों में बहने वाले भारत के हिस्से के पानी को पाकिस्तान में नहीं जाने देगी। उन्होंने कहा कि इन पानी को पंजाब , हरियाणा और राजस्थान की तरफ मोड़ने पर काम किया जा रहा है।


    पंजाब में विभिन्न सड़कों और सिंचाई परियोजनाओं के कार्यान्वयन के लिए, केंद्रीय सामाजिक न्याय और अधिकारिता राज्य मंत्री, श्री विजय सांपला ने केंद्रीय मंत्री नितिन गडकरी को धन्यवाद दिया। उन्होंने कहा कि इस क्षेत्र में एनएच पर यह एक बहुत बड़ी बाधा थी , जिस समस्या का समाधान अब फगवाड़ा शहर में एलिवेटेड रोड के निर्माण के पूरा होने के साथ ही प्राप्त कर लिया जाएगा।


    पंजाब के लोक निर्माण मंत्री, श्री विजय इंदर सिंगला ने केंद्रीय मंत्री को इस एलिवेटेड रोड की आधारशिला रखने के लिए धन्यवाद दिया और कहा कि इस एनएच पर करीब ऐसे छह बिंदु हैं जिसे भी पूरा किया जा सकता है। इस अवसर पर, राज्यसभा सांसद श्वेत मलिक भी मौजूद थे।


    इससे पहले , जीएनए विश्वविद्यालय फगवाड़ा में छात्रों के साथ बातचीत करते हुए , केंद्रीय मंत्री श्री नितिन गडकरी ने जैव ईंधन के क्षेत्र में अनुसंधान पर बल दिया। उन्होंने कहा कि छात्र राष्ट्र के भविष्य हैं और निश्चित रूप से उनका नवाचार सामान्य लोगों के लिए मददगार साबित होगा। श्री नितिन गडकरी ने कहा कि सरकार, मेक इन इंडिया और मेड इन इंडिया पर बल दे रही है तथा प्रत्येक व्यक्ति को इनका फायदा उठाना चाहिए।


    आर.के.मीणा/एएम/एएल –


    

    
    (Release ID: 1566485) Visitor Counter : 14
    
    
      Read this release in: English