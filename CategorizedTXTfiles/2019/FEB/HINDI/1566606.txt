      सड़क परिवहन एवं राजमार्ग मंत्रालय

      श्री नितिन गडकरी दिल्‍ली -मुंबई एक्‍सप्रेस वे को रिंग रोड –डीएनडी जंक्‍शन से जोड़ने वाली छह लेन की राष्‍ट्रीय राजमार्ग परियोजना का शिलान्‍यास करेंगे
      
      इस परियोजना से आश्रम-बदरपुर-फरीदाबाद-बल्‍लभगढ़ क्षेत्र में यातायात में आने वाली रुकावट से राहत मिलेगी
      Posted On: 28 FEB 2019 12:58PM by PIB Delhi


    केंद्रीय सड़क परिवहन और राष्ट्रीय राजमार्ग तथा जहाजरानी, जल संसाधन, नदी विकास और गंगा संरक्षण मंत्री श्री नितिन गडकरी कल नयी दिल्‍ली में कालिंदी कुंज-मीठापुर रोड पर छह लेन वाली राष्‍ट्रीय राजमार्ग परियोजना की आधारशिला रखेंगे।


    59 किलोमीटर से अधिक लंबा यह राष्‍ट्रीय राजमार्ग रिंग रोड-डीएनडी से शुरू होकर केएमपी पर दिल्ली-मुम्बई एक्सप्रेस वे पर खत्म होगा। इस परियोजना पर 3580 करोड़ रुपये की अनुमानित लागत आएगी।


    इस परियोजना के तहत राजमार्ग के दोनों ओर 29 किलोमीटर तक 3+3 लेन का सर्विस रोड तथा 7.350 किलोमीटर लंबा एलिवेटेड सेक्‍शन और मेट्रो लाइन के चार स्थानों पर दो लेवल क्रॉसिंग, 18 नए भूमिगत मार्ग और 9 अंतरपरिवर्तनीय मार्ग बनाए जाएंगे। इस परियोजना से आश्रम-बदरपुर-फरीदाबाद-बल्लभगढ़ क्षेत्र में यातायात में रूकावट कम होगी। इससे वाहनों से होने वाला प्रदूषण भी घटेगा।


    यह परियोजना दिल्ली राष्ट्रीय राजधानी क्षेत्र को यातायात जाम से राहत दिलाने के लिए शुरु की जा चुकी 9 अन्य परियोजनाओं के अतिरिक्त हैं। इन परियोजनाओं में 280 करोड़ रुपये की लागत से बनाया जा रहा धौला कुआं से हवाई अड्डे तक 40 प्रतिशत तैयार हो चुका 3 किलोमीटर लंबा बिना सिग्नल वाला मार्ग , 2000 करोड़ रुपये की लागत से गुरूग्राम-सोहना रोड पर निर्माणाधीन 22 किलोमीटर लंबा 6 लेन का एलिवेटेड कॉरिडोर , 2300 करोड़ रूपए की लागत से करीब 48 प्रतिशत पूरा हो चुका मुकरबा चौक से पानीपत तक आठ लेन वाला राजमार्ग, 9500 करोड़ रुपये के लागत से निर्माणाधीन 8 लेन वाला 29 किलोमीटर लंबा द्वारका एक्सप्रेस वे, 5900 करोड़ रुपये की लागत से बनाया जा रहा दिल्ली-मेरठ एक्सप्रेस वे का दूसरा, तीसरा और चौथा पैकेज, (दूसरे पैकेज का 36 प्रतिशत तीसरे का 76 प्रतिशत और चौथे पैकेज का 32 प्रतिशत काम पूरा हो चुका है), 1200 करोड़ रुपये की लागत से निर्माणाधीन शामली-सहारनपुर से खेकरा ईपीए जंकशन के बीच (एनएच 709 बी) पर 124 किलोमीटर लंबे मार्ग को चार लेन का बनाना, 1000 करोड़ रुपये की लागत से द्वारका /एनएच 08 को वसंत कुंज- नेल्सन मंडेला रोड से जोड़ने के लिए रंगपुरी बाईपास का निर्माण , भारतमाला योजना के तहत 4000 करोड़ रूपए की लागत से 75 किलोमीटर शहरी सड़क विस्‍तार योजना के हिस्‍से के रूप में तीसरे रिंग रोड का निर्माण और 2600 करोड़ रूपए की लागत से अक्षरधाम एनएच 24 जंक्‍शन से भगतपुर रोड पर ईपीएफ जंक्‍श्‍न को जोड़ने के लिए 31.3 किलोमीटर लंबे छह लेन की सड़का निर्माण शामिल है।


    ***


    आरकेमीणा/एएम/एमएस/सीएल-

    

    
    (Release ID: 1566606) Visitor Counter : 329
    
    
      Read this release in: English , Urdu , Marathi , Bengali