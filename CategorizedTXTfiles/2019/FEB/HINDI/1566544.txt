      विदेश मंत्रालय

      सरकारी प्रवक्ता का बयान
      Posted On: 27 FEB 2019 6:13PM by PIB Delhi


    भारत ने कल पाकिस्तान में जैश-ए-मोहम्मद (जेईएम) के ट्रैनिंग कैम्प के खिलाफ आतंकवाद निरोधी (सीटी) कार्रवाई के बारे में जानकारी दी थी। यह कार्रवाई विश्वसनीय साक्ष्यों पर आधारित थी कि जेईएम और भी हमले करने की तैयारी में है। इस आतंकवाद निरोधी कार्रवाई के खिलाफ पाकिस्तान ने आज सुबह भारत के सैन्य प्रतिष्ठानों को टारगेट करते हुए अपने एयरफोर्स का इस्तेमाल किया। उच्च स्तर की मुस्तैदी और चौकसी के कारण पाकिस्तान के इस प्रयास को सफलतापूर्वक विफल कर दिया गया।


    पाकिस्तान एयरफोर्स का पता लगते ही भारतीय वायु सेना ने तुरंत जवाबी कार्रवाई की। इस कार्रवाई में भारतीय वायु सेना के मिग-21 बाइसन द्वारा पाकिस्तान एयरफोर्स के एक फाइटर एयरक्राफ्ट को मार गिराया गया। थल सेना के सैनिकों ने पाकिस्तानी एयरक्राफ्ट को हवा से गिरते हुए देखा, जो अंततः पाकिस्तानी क्षेत्र में गिरा। इस लड़ाई में दुर्भाग्य से हमने एक मिग-21 विमान खो दिया है। हमारा एक पायलट लापता है। पाकिस्तान ने दावा किया है कि पायलट उनके कब्जे में है। हम इन तथ्यों की जांच कर रहे हैं।


    ****


    आर.के.मीणा / एएम / जेके/डीके - 596


    

    
    (Release ID: 1566544) Visitor Counter : 211
    
    
      Read this release in: Urdu , English , Marathi