      गृह मंत्रालय

      आपदा जोखिम प्रबंधन पर इंडियन ओशन रिम एसोसियेशन की बैठक कल से
      Posted On: 04 FEB 2019 4:06PM by PIB Delhi


    आपदा जोखिम प्रबंधन (डीआरएम) पर इंडियन ओशन रिम एसोसियेशन (आईओआरए) की बैठक नई दिल्ली में 5-6 फरवरी 2019 को होगी। गृहमंत्रालय ने विदेश मंत्रालय और राष्ट्रीय आपदा प्रबंधन प्राधिकरण (एनडीएमए) के सहयोग से इसका आयोजन किया है।


    इंडियन ओशन रिम एसोसियेशन एक अंतर-सरकारी संगठन है और उसमें 22 सदस्य तथा 9 संवाद साझीदार शामिल हैं। इनमें से कई ऐसे देश हैं, जहां प्रायः आपदा की स्थिति उत्पन्न होती रहती है। डीआरएम इस संगठन के प्राथमिक क्षेत्रों में शामिल है और उसकी कार्य योजना (2017-2021) का उद्देश्य आईओआरए देशों में आपदा प्रबंधन में सुधार लाना है।


    दो दिन चलने वाली बैठक में कई विषयों पर चर्चा होगी और डीआरएम की योजना के मसौदे पर विचार किया जाएगा। योजना के तहत आपसी सहमति से तय किये गये लक्ष्य को आगे ले जाने के लिए डीआरएम कोर ग्रुप की स्थापना की आवश्यकता पर भी चर्चा की जाएगी।


    आर.के.मीणा/एकेपी/एमएम

    
    
    (Release ID: 1562569) Visitor Counter : 330
    
    
      Read this release in: English , Marathi