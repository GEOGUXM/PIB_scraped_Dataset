      सूचना और प्रसारण मंत्रालय

      जम्‍मू-कश्‍मीर में हाल में हुए आतंकवादी हमले के मद्देनजर मीडिया के लिए एडवाइजरी जारी
      Posted On: 14 FEB 2019 8:59PM by PIB Delhi


      सरकार ने जम्‍मू-कश्‍मीर में हाल में हुए आतंकवादी हमले के मद्देनजर सभी निजी सैटेलाइट टीवी चैनलों से अनुरोध किया है कि वह आतंकवादी हमलों की घटनाओं से जुड़े समाचार देते समय इस बारे में जारी दिशा-निर्देशों का पालन करें। सरकार की ओर से जारी एडवाइजरी इस प्रकार है: -


      अतीत में विभिन्न अवसरों पर , सूचना और प्रसारण मंत्रालय निजी सैटेलाइट टीवी चैनलों के लिए प्रसारण सामग्री के संबंध में केबल टेलीविजन नेटवर्क (विनियमन) अधिनियम , 1995 तहत निर्धारित कार्यक्रम और विज्ञापन संहिता और उसके नियमों का सख्‍ती से पालन करने का परामर्श जारी कर चुका है।


      हाल में हुए आतंकवादी हमले के मद्देनजर टीवी चैनलों को सलाह दी गयी है वह अपने प्रसारण में ऐसी सामग्रियों को लेकर खास रूप से ऐहतियात बरतें:

      
      (i)  जिनमें कानून व्‍यवस्‍था के खिलाफ हिंसा को बढ़ावा देने या उसे भड़काने की आशंका शामिल हो या फिर जो राष्‍ट्र विरोधी दृष्टिकोण को बढ़ावा देती हों या 
      
      (ii)  इनमें राष्ट्रीय अखंडता को प्रभावित करने वाली कोई भी चीज़ शामिल हो। इसके साथ ही यह सुनिश्चित किया जाए कि ऐसी कोई भी सामग्री प्रसारित न हो जो इस बारे में तय संहिता का उल्‍लघंन करती हो। 

      सभी निजी सैटलाइट टीवी चैलनों से उपरोक्‍त दिशानिर्देशों का सख्‍ती से पालन करने का अनुरोध किया जाता है।


      ***


      आर.के.मीणा/अर्चना/मधुलिका/सुजीत- 385

    
    
    (Release ID: 1564717) Visitor Counter : 110
    
    
      Read this release in: English , Marathi