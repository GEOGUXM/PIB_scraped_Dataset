      प्रधानमंत्री कार्यालय

      प्रधानमंत्री कल बिहार में बरौनी का दौरा करेंगे
      
      प्रधानमंत्री पटना मेट्रो रेल परियोजना की आधारशिला रखेंगे
      
      प्रधानमंत्री पटना नगर गैस वितरण परियोजना का शुभारंभ करेंगे
      
      नदी मुहाना विकास के प्रथम चरण का उद्घाटन किया जाएगा
      
      बरौनी परिशोधन संयत्र विस्तार का संस्थापन किया जाना है
      
      प्रधानमंत्री छपरा एवं पूर्णिया में चिकित्सा महाविद्यालय का अनावरण करेंगे तथा अनेक दूसरी परियोजनाओं का शुभारंभ करेंगे

      Posted On: 16 FEB 2019 7:17PM by PIB Delhi

    प्रधानमंत्री श्री नरेंद्र मोदी कल दिनांक 17 फरवरी 2019 को बिहार की यात्रा करेंगे । वह बरौनी में पहुंचेंगे जहां वह बिहार के लिये विकास की अनेक परियोजनाओं की श्रृंखला का शुभारंभ करेंगे ।


    इन परियोजनाओं से विशेषकर पटना शहर एवं आसपास के क्षेत्रों में कनेक्टिविटी में बढ़ोतरी होगी । इन परियोजनाओं से शहर एवं इस क्षेत्र में ऊर्जा की उपलब्धता में विशेष वृद्धि होगी । परियोजनाओं से ऊर्वरक उत्पादन एवं बिहार में चिकित्सा एवं स्वच्छता की सुविधाओं में बहुत लाभ मिलेगा ।


    क्षेत्रवार परियोजना का विवरण निम्न है -


    शहरी विकास एवं स्वच्छता


    प्रधानमंत्री पटना मेट्रो रेल परियोजना की आधारशिला रखेंगे जिससे परिवहन संबंधी कनेक्टिविटी में वृद्धि होगी एवं पटना तथा इससे पटना व आसपास के क्षेत्रों में रहने वाले लोगों का जीवन आसान होने में भी योगदान प्राप्त होगा ।


    पटना में नदी मुहाना विकास के प्रथम चरण का प्रधानमंत्री द्वारा उद्घाटन किया जाएगा ।


    प्रधानमंत्री द्वारा 96.54 किलोमीटर तक फैले कर्मालिचक मलप्रवाह नेटवर्क की आधारशिला रखी जाएगी ।


    प्रधानमंत्री द्वारा बाढ़, सुल्तानगंज एवं नौगचिया में अवजल शोधन संयत्र से संबंधित कार्य की शुरुआत की जाएगी । वह विभिन्न स्थानों पर 22 अमृत परियोजनाओं की आधारशिला भी रखेंगे ।


    रेलवे


    प्रधानमंत्री निम्न क्षेत्रों में रेलवे लाइनों के विद्युतीकरण का उद्घाटन भी करेंगे:


    · बरौनी-कुमेदपुर


    · मुज़फ्फरपुर-रक्सौल


    · फतुहा-इस्लामपुर


    · बिहारशरीफ-दनियावन


    इस अवसर पर रांची-पटना साप्ताहिक एक्सप्रेस का उद्घाटन भी किया जाएगा ।


    तेल एवं गैस


    प्रधानमंत्री मोदी जगदीशपुर-वाराणसी प्राकृतिक गैस पाइपलाइन के फूलपुर से पटना खंड का उद्घाटन भी करेंगे । वह पटना शहर गैस वितरण परियोजना का शुभारंभ भी करेंगे ।


    इस अवसर पर बरौनी रिफायनरी विस्तार परियोजना के 90 एमएमटी एवीयू की आधारशिला भी रखी जाएगी ।


    प्रधानमंत्री दुर्गापुर से मुज़फ्फरपुर एवं पटना तक पारादीप-हल्दिया-दुर्गापुर एलपीजी पाइपलाइन के उन्नयन के लिये आधारशिला भी रखेंगे ।


    वह बरौनी रिफाइनरी में एटीएफ हाइड्रोट्रीटिंग एकक (आईएनडीजेइटी) की आधारशिला भी रखेंगे ।


    इन परियोजनाओं से शहर एवं इस क्षेत्र में ऊर्जा की उपलब्धता में सार्थक वृद्धि होगी ।


    स्वास्थ्य


    प्रधानमंत्री सारन, छपरा एवं पूर्णिया में चिकित्सा महाविद्यालय की आधारशिला भी रखेंगे ।


    प्रधानमंत्री भागलपुर एवं गया में सरकारी चिकित्सा महाविद्यालयों के नवीनीकरण की आधारशिला भी रखेंगे ।


    ऊर्वरक


    प्रधानमंत्री बरौनी में अमोनिया-यूरिया ऊर्वरक परिसर की आधारशिला भी रखेंगे ।


    बरौनी से प्रधानमंत्री झारखंड जाएंगे जहां वह हजारीबाग़ एवं रांची का दौरा करेंगे ।


    आरकेमीणा/अर्चना/एबी/सीएस


    

    
    (Release ID: 1565613) Visitor Counter : 14
    
    
      Read this release in: Assamese , English , Urdu , Marathi , Gujarati , Tamil , Kannada