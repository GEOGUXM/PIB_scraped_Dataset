      संघ लोक सेवा आयोग

      इंजीनियरी सेवा परीक्षा, 2019
      Posted On: 28 FEB 2019 4:44PM by PIB Delhi


    संघ लोक सेवा आयोग द्वारा 06 जनवरी, 2019 को आयोजित इंजीनियरी सेवा (प्रारंभिक) परीक्षा, 2019 के लिखित भाग के परिणाम के आधार पर, निम्नलिखित अनुक्रमांक वाले उम्मीदवारों ने इंजीनियरी सेवा (प्रधान) परीक्षा, 2019 के लिए अर्हता प्राप्त कर ली है। यह परिणाम, संघ लोक सेवा आयोग की वेबसाइट https://upsc.gov.in पर भी उपलब्ध है।


    2. परीक्षा के प्रत्येक चरण में इन सभी उम्मीदवारों की उम्मीदवारी पूरी तरह अनंतिम है तथा निर्धारित पात्रता शर्तों को पूरा किए जाने के अध्यधीन है । अर्हक घोषित किए गए उम्मीदवारों को दिनांक 30 जून, 2019 को आयोजित की जाने वाली इंजीनियरी सेवा (प्रधान) परीक्षा, 2019 में भाग लेना होगा। अर्हक उम्मीदवारों को यह भी सलाह दी जाती है कि रेल मंत्रालय द्वारा जारी इंजीनियरी सेवा परीक्षा, 2019 की नियमावली तथा आयोग द्वारा जारी दिनांक- 26.09.2018 के परीक्षा नोटिस सं. 01/ 2019 का संदर्भ लें जो आयोग की वेबसाइट पर उपलब्ध है। उम्मीदवार इंजीनियरी सेवा (प्रधान) परीक्षा, 2019 के प्रारंभ होने से लगभग 3 सप्ताह पूर्व आयोग की वेबसाइट से ई-प्रवेश पत्र डाउनलोड कर सकते हैं। उम्मीदवारों को यह भी सूचित किया जाता है कि इंजीनियरी सेवा (प्रारंभिक) परीक्षा, 2019 से संबंधित अंक तथा कट ऑफ अंक इंजीनियरी सेवा परीक्षा, 2019 की संपूर्ण प्रक्रिया के समापन अर्थात् इंजीनियरी सेवा परीक्षा, 2019 के अंतिम परिणाम की घोषणा के उपरांत ही आयोग की वेबसाइट अर्थात् https://upsc.gov.in पर अपलोड किए जाएंगे। किन्ही भी परिस्थितियों में, इंजीनियरी सेवा (प्रधान) परीक्षा, 2019 के लिए केंद्र/ विषय में परिवर्तन के किसी भी अनुरोध पर विचार नहीं किया जाएगा


    3. संघ लोक सेवा आयोग के परिसर में एक सुविधा काउंटर स्थित है । उम्मीदवार अपनी परीक्षा / परिणाम से संबंधित किसी भी प्रकार की जानकारी / स्पष्‍टीकरण इस काउंटर से व्यक्तिगत रूप से अथवा दूरभाष सं0 ( 011) 23388088/ 23385271/ 23381125/ 23098543 पर कार्य दिवसों में प्रात : 10.00 से सायं 5.00 बजे के बीच प्राप्त कर सकते हैं ।


      संघ लोक सेवा आयोग के परीक्षा हाल परिसर में मोबाइल फोन वर्जित है ।


    पूरी सूची देखने के लिए यहां क्लिक करें


    ****


    आर.के.मीणा/एएम-


    

    
    (Release ID: 1566689) Visitor Counter : 221
    
    
      Read this release in: English , Urdu