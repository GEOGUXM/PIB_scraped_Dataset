      पेट्रोलियम एवं प्राकृतिक गैस मंत्रालय

      तेल रिफाइनरी के वास्ते परियोजना प्रबंधन परामर्श के लिए ईआईएल और मंगोलिया के बीच हुआ एमओयू
      Posted On: 10 FEB 2019 3:46PM by PIB Delhi


    ग्रेटर नोएडा, उत्तर प्रदेश में हुए पेट्रोटेक-2019 के इतर आज पेट्रोलियम और प्राकृतिक गैस मंत्रालय के अंतर्गत आने वाले एक पीएसयू इंजीनियर्स इंडिया लिमिटेड और मंगोलिया सरकार ने मंगोल रिफाइनरी स्टेट ओन्ड एलएलसी के बीच एक समझौता (एमओयू) हुआ। यह एमओयू ईआईएल द्वारा मंगोलिया में एक तेल रिफाइनरी संयंत्र के निर्माण के लिए परियोजना प्रबंधन परामर्श सेवाएं देने के वास्ते किया गया है। मंगोलिया सरकार भारत सरकार के लाइन ऑफ क्रेडिट (एलओसी) के अंतर्गत सैनशांद प्रांत में 1.5 एमएमटीपीए क्षमता की क्रूड ऑयल रिफाइनरी की स्थापना पर काम कर रही है। ईआईएल इस परियोजना के लिए विस्तृत व्यवहार्यता अध्ययन कर चुकी है। यह परियोजना के लिए पूर्व पात्रता हासिल कर चुकी है और मंगोल रिफाइनरी को परियोजना प्रबंधन परामर्श सेवाएं देने के वास्ते चुनी जा चुकी है। इस एमओयू पर पेट्रोलियम और प्राकृतिक गैस एवं कौशल विकास व उद्यमिता मंत्री धर्मेंद्र प्रधान और मंगोलिया के मंत्री की मौजूदगी में मंगोल रिफाइनरी स्टेट ओन्ड एलएलसी की कार्यकारी निदेशक डॉ. अल्तांत्सेज डैशदावा और ईआईएल के निदेशक (वाणिज्यिक) श्री आर. के. सब्बरवाल ने हस्ताक्षर किए।


    

    आरकेमीणा / एएम / एमपी

    
    
    (Release ID: 1563962) Visitor Counter : 22
    
    
      Read this release in: English , Urdu