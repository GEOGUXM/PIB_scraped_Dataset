      वाणिज्‍य एवं उद्योग मंत्रालय

      भोपाल और जोरहाट में एनआईटी का उद्घाटन
      Posted On: 25 FEB 2019 5:29PM by PIB Delhi


    केन्‍द्रीय वाणिज्य एवं उद्योग और नागरिक उड्डयन मंत्री श्री सुरेश प्रभु ने 22 फरवरी 2019 को नई दिल्ली से वीडियो कॉन्फ्रेंस के माध्यम से मध्य प्रदेश के भोपाल और असम के जोरहाट में राष्ट्रीय डिजाइन संस्थान (एनआईडी) का उद्घाटन किया। दोनों संस्थान वाणिज्य और उद्योग मंत्रालय के उद्योग संवर्धन एवं आंतरिक व्यापार विभाग (डीपीआईआईटी ) के अंतर्गत स्‍वायत्‍त संस्‍थान हैं ।


    सरकार के कई क्षेत्रों , नीतियों , और "मेक इन इंडिया" , " स्किल इंडिया" , " डिजिटल इंडिया" , " स्टार्टअप इंडिया" और "स्मार्ट सिटी इनिशिएटिव्‍स" जैसी योजनाओं में डिजाइन और नवोन्‍मेष को प्रमुख महत्‍व मिलने के साथ ही डिजाइन शिक्षा को बढ़ावा देना आवश्‍यक हो गया है। राष्‍ट्रीय डिजाइन नीति 2007 में डिजाइन कार्यक्रमों को बढ़ावा देने के लिए एनआईडी अहमदाबाद की तर्ज पर देश के अन्‍य भागों में भी डिजाइन संस्‍थानों की स्‍थापना किये जाने की सिफारिश की गई थी। 434 करोड़ रुपये के कुल परिव्‍यय के साथ चार नए एनआईडी आंध्र प्रदेश (अमरावती) , असम (जोरहाट) , मध्य प्रदेश (भोपाल) और हरियाणा (कुरुक्षेत्र) में स्थापित किए गए हैं।


    देश के विभिन्न क्षेत्रों में नए एनआईडी स्थापित करने से डिजाइन में अत्यधिक कुशल मानवशक्ति तैयार करने में मदद मिलेगी , जो शिल्प , हथकरघा , ग्रामीण प्रौद्योगिकी , लघु , मध्यम और बड़े उद्यमों के लिए टिकाऊ डिजाइन हस्तक्षेप तथा क्षमता , क्षमता और संस्थान निर्माण के लिए आउटरीच कार्यक्रम प्रदान करके प्रत्यक्ष और परोक्ष दोनों तरह से रोजगार के अवसरों का सृजन करेंगे।


    श्री सुरेश प्रभु ने उद्घाटन सत्र में कहा कि देश के लिए वैश्विक मूल्य श्रृंखला का हिस्सा बनना महत्वपूर्ण है , विशेष रूप से डिजाइन की अवस्‍था में , जहां अधिकतम मूल्य वृद्धि होती है। उन्होंने कहा कि नए एनआईडी देश में डिजाइनरों की आवश्यकता को पूरा करेंगे और उन्हें रोजगार के अवसरों से रूबरू कराएंगे , जो देश को उच्च सामाजिक-आर्थिक विकास की ओर ले जाएगा।


    उन्होंने कहा कि भारत के पूर्वोत्‍तर क्षेत्र में राष्ट्रीय स्तर के प्रथम डिजाइन संस्थान के रूप में असम के जोरहाट में एनआईडी की स्थापना से पूर्वोत्‍तर की युवा रचनात्मक प्रतिभाओं और डिजाइन के क्षेत्र में दिलचस्‍पी रखने वालों को महत्‍वपूर्ण अवसर मिलेंगे।


    एनआईडी भोपाल जुलाई , 2019 से औद्योगिक डिजानइ, संचार डिजाइन और सिलेसिलाए कपड़े एवं वस्‍त्र डिजाइन विषय में चार साल के अंडर ग्रेज्‍युवेट पाठयक्रमों में 60 छात्रों के साथ अपनी अकादमिक यात्रा की शुरूआत करेगा। इन पाठ्यक्रमों में प्रवेश के लिए जनवरी 2019 में लिखित परीक्षा हुई थी।


    यह परिसर 30 एकड़ में फैला है और बेहतरीन सुविधाओं और प्रौद्योगिकी से संपन्‍न है। यहां उपलब्‍ध कुछ अत्‍याधुनिक सुविधाओं में डिजाइन स्‍टूडियो , कार्यशालाएं, आईटी सेंटर, पुस्‍तकालय, संसाधन केन्‍द्र, ऑडिटोरियम , एम्फीथिएटर , स्पोर्ट्स कॉम्प्लेक्स , व्यायामशाला और छात्रावास शामिल हैं। यह संस्थान देश में डिजाइन आधारित शिक्षा में सुधार लाने तथा उद्योग में डिजाइन अनुसंधान आधारित नवाचार दृष्टिकोण शुरू करने का इच्‍छुक है।


    एनआईडी जोरहाट डिजिटल और स्‍वदेशी प्रौद्योगिकि‍यों दोनों में सामाजिक , स्‍वास्‍थ्‍य, आजीविका तथा जीवन शैली के क्षेत्रों में रचनात्‍मक और नवोन्‍मेष पर ध्‍यान केन्द्रित करते हुए डिजाइन शिक्षा की परिकल्‍पना करता है। 30 एकड़ क्षेत्र में फैला यह परिसर स्‍टूडियो, आईटी लैब वर्कशॉप्‍स, पुस्‍तकालय, 200 से ज्‍यादा छात्रों की क्षमता वाले छात्रावासों से संपन्‍न होगा।


    ***


    आर.के.मीणा/एएम/आरके/वाईबी -

    
    
    (Release ID: 1566279) Visitor Counter : 221
    
    
      Read this release in: English