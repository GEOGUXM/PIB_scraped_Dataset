      गृह मंत्रालय

      मंत्रिमंडल ने लापता और शोषित बच्‍चों के बारे में ऑन लाइन खबरों तक पहुंचने के लिए भारत और अमरीका के बीच समझौता ज्ञापन को मंजूरी दी
      Posted On: 28 FEB 2019 11:42PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने लापता और शोषित बच्चों के बारे में ऑन लाइन खबरों तक पहुंचने के लिए भारत और अमरीका के बीच समझौता ज्ञापन को मंजूरी दे दी है। समझौता ज्ञापन पर भारत की ओर से राष्‍ट्रीय अपराध रिकॉर्ड ब्‍यूरो (एनसीआरबी) और अमरीका की ओर से नेशनल सेन्‍टर फॉर मिसिंग एंड एक्‍सप्‍लायटेड चिल्‍ड्रन (एनसीएमईसी) ने हस्‍ताक्षर किये।


    लाभ :


    समझौता ज्ञापन एनसीएमईसी , अमरीका के पास उपलब्‍ध एक लाख से अधिक ऑन लाइन रिपोर्टों तक पहुंच और भारत में कानून प्रवर्तन एजेंसियों को अधिकार प्रदान करेगा। इससे बाल अश्‍लील साहित्‍य और बच्‍चों के यौन उत्‍पीड़न संबंधी सामग्री के बारे में जानकारी के आदान - प्रदान के लिए एक नये तंत्र की स्‍थापना का मार्ग प्रशस्‍त होगा और अपराधियों के खिलाफ कानूनी कार्रवाई की जा सकेगी। यह कानून प्रवर्तन एजेंसियों को बाल अश्‍लील साहित्‍य और बच्‍चों यौन उत्‍पीड़न संबंधी सामग्री को साइबर स्‍पेस से हटाने का अधिकार प्रदान करेगा , जिससे मानव प्रतिष्‍ठा बढ़ेगी।


    अतुल तिवारी/आरकेमीणा/एएम/केपी/एसएस-

    
    
    (Release ID: 1566824) Visitor Counter : 34