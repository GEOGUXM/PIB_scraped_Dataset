      श्रम और रोजगार मंत्रालय

      राष्ट्रीय न्यूनतम मजदूरी पर विशेषज्ञ समिति ने रिपोर्ट सौंपी
      Posted On: 14 FEB 2019 5:24PM by PIB Delhi


    श्रम और रोजगार मंत्रालय ने राष्ट्रीय न्यूनतम मजदूरी तय करने के संबंध में समीक्षा करने और उसकी पद्धति सुझाने के लिए वीवी गिरि राष्ट्रीय श्रम संस्थान के फैलो डॉ. अनूप सतपथी की अध्यक्षता में 17 जनवरी, 2017 को एक विशेषज्ञ समिति का गठन किया था। समिति ने इस संबंध में श्रम और रोजगार मंत्रालय के सचिव के जरिये 14 फरवरी, 2019 को अपनी रिपोर्ट सौंप दी है। रिपोर्ट को मंत्रालय की वेबसाइट www.labour.gov.in पर उपलब्ध करा दिया गया है, ताकि समस्त हितधारकों और सामाजिक साझेदारों के साथ परामर्श करने के उपरांत उसे मंजूर किया जा सके।


    माननीय उच्चतम न्यायालय के आदेश और भारतीय चिकित्सा अनुसंधान परिषद द्वारा पोषण आवश्यकताओं को आधार बनाकर विशेषज्ञ समिति ने आवश्यकता आधारित राष्ट्रीय न्यूनतम मजदूरी 375 रुपये प्रति दिन (9,750 रुपये प्रति माह) तय करने का सुझाव दिया है, जो जुलाई, 2018 के अनुरूप है। समिति ने अतिरिक्त हाउस रेंट भत्ते की भी सिफारिश की है जो शहरी मजदूरों के संबंध में औसतन 55 रुपये प्रति दिन (1,430 रुपये प्रति माह) तय की गयी है।


    समग्र सूचकांक पर आधारित और क्षेत्रवार राष्ट्रीय न्यूनतम मजदूरी का ब्यौरा इस प्रकार है –
                                                                                                                               
क्षेत्र I                क्षेत्र II               क्षेत्र III               क्षेत्र IV                क्षेत्र V                
                                                                                                                               
                                                                                                                               
                                                                                                                               
असम,                     आंध्र प्रदेश,            गुजरात,                   दिल्ली,                   अरुणाचल प्रदेश,          
                                                                                                                               
                                                                                                                               
बिहार,                   तेलंगाना,                कर्नाटक,                  गोवा,                     मणिपुर,                  
                                                                                                                               
                                                                                                                               
झारखंड,                  छत्तीसगढ़,               केरल,                     हरियाणा,                  मेघालय,                  
                                                                                                                               
                                                                                                                               
मध्य प्रदेश,             राजस्थान, जम्मू-कश्मीर,  महाराष्ट्र,               हिमाचल प्रदेश,            नगालैंड, सिक्किम,        
                                                                                                                               
                                                                                                                               
ओडिशा,                   और                       और                        और                        मिजोरम                   
                                                                                                                               
                                                                                                                               
उत्तर प्रदेश, और         उत्तराखंड                तमिलनाडु                  पंजाब                     और                       
                                                                                                                               
                                                                                                                               
पश्चिम बंगाल                                                                                          त्रिपुरा                 
                                                                                                                               
                                                                                                                               
                                                                                                                               
342 रुपये प्रति दिन      380 रुपये प्रति दिन      414 रुपये प्रति दिन       447 रुपये प्रति दिन       386 रुपये प्रति दिन      
                                                                                                                               
                                                                                                                               
                                                                                                                               
(8,892 रुपये प्रति माह)  (9880 रुपये प्रति माह)   (10,764 रुपये प्रति माह)  (11,622 रुपये प्रति माह)  (10, 036 रुपये प्रति माह)
                                                                                                                               
                                                                                                                               

    समिति ने यह भी सुझाव दिया है कि हर पांच साल में एनएसएसओ-सीईएस आंकड़ों के आधार पर खपत बास्केट की समीक्षा की जाए और हर 6 महीने के उपभोक्ता मूल्य सूचकांक के अनुसार बुनियादी न्यूनतम मजदूरी को दुरुस्त बनाया जाए, जो जीवन यापन के खर्च में होने वाले बदलावों के अनुरूप हो।


    ***


    आर.के.मीणा/अर्चना/एकेपी/सीएस

    
    
    (Release ID: 1564636) Visitor Counter : 975
    
    
      Read this release in: English , Urdu