      उपभोक्‍ता कार्य, खाद्य एवं सार्वजनिक वितरण मंत्रालय

      उपभोक्ता मामलों, खाद्य और सार्वजनिक वितरण मंत्री श्री रामविलास पासवान ने बजट की सराहना करते हुए उसे अभूतपूर्व बताया
      
      बजट बहुत संतुलित है और गांव, गरीब और किसान को अपना हक मिलेगाः श्री रामविलास पासवान

      Posted On: 01 FEB 2019 3:41PM by PIB Delhi

    

    उपभोक्ता मामलों , खाद्य और सार्वजनिक वितरण मंत्री श्री रामविलास पासवान ने आज संसद में पेश बजट की सराहना करते हुए उसे अभूतपूर्व बताया। बजट प्रस्तुत करने के बाद मीडिया को संबोधित करते हुए श्री पासवान ने कहा कि यह सबका साथ-सबका विकास बजट है। इसमें सभी वर्गों की बेहतरी का प्रावधान किया गया है। उन्होंने कहा कि बजट में सामाजिक सेक्टर पर विशेष फोकस किया गया है। श्री पासवान ने कहा कि बजट बहुत संतुलित है और गांव, गरीब और किसान को अपना हक मिलेगा। उन्होंने कहा कि प्रधानमंत्री श्री नरेन्द्र मोदी के नेतृत्व वाली सरकार अर्थव्यवस्था के सभी वर्गों का पूरा ध्यान रख रही है।


    मंत्री महोदय ने कहा कि बजट से सभी को बहुत लाभ होगा, क्योंकि अर्थव्यवस्था के सभी क्षेत्रों को समुचित रूप से इसके दायरे में रखा गया है तथा प्रमुख योजनाओं के आवंटन में इजाफा किया गया है। उन्होंने जोर देकर कहा कि बजट से अनुसूचित जाति / अनुसूचित जनजाति समुदायों को भारी लाभ होगा। उन्होंने कहा कि अनुसूचित जातियों और अनुसूचित जनजातियों के लिए आवंटन में आमूल सुधार करके उसमें क्रमशः 35 प्रतिशत और 28 प्रतिशत का इजाफा किया गया है।


    ****


    आर.के.मीणा/एएम/एकेपी/एमएम

    
    
    (Release ID: 1562257) Visitor Counter : 148
    
    
      Read this release in: English