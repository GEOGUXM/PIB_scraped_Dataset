      आयुष

      आयुष मंत्री ने आयुष औषधियों की ऑनलाइन लाइसेंस प्रणाली के लिए ई-औषधि पोर्टल की शुरूआत की
      Posted On: 13 FEB 2019 5:32PM by PIB Delhi


    आयुष राज्यमंत्री (स्वतंत्र प्रभार) श्री श्रीपद येसो नाइक ने आज नई दिल्ली में आयुर्वेद, सिद्ध, यूनानी और होम्योपैथी औषधियों की ऑनलाइन लाइसेंस प्रणाली के लिए ई-औषधि नामक पोर्टल की शुरूआत की। उपस्थित लोगों को संबोधित करते हुए, श्री नाइक ने कहा कि इस ई-औषधि पोर्टल का लक्ष्य पारदर्शिता बढ़ाना, सूचना प्रबंधन सुविधा में सुधार लाना, डाटा के इस्तेमाल में सुधार लाना और उत्तरदायित्व बढ़ाना है। श्री नाइक ने कहा कि इस पोर्टल के माध्यम से आवेदनों की प्रक्रिया के लिए समय सीमा तथा प्रक्रिया के प्रत्येक चरण में एसएमएस और ई-मेल के जरिये जानकारी दी जाएगी। उन्होंने कहा कि आयुष मंत्रालय की इस पहल से ई-गवर्नेंस, कारोबारी सुगमता और मेक इन इंडिया की दिशा में हमारी सरकार की प्रतिबद्धता का पता चलता है।


    इस अवसर पर आयुष मंत्रालय में सचिव श्री वैद्य राजेश कोटेचा ने कहा कि आयुष मंत्रालय चिकित्सकों, निर्माताओं और उपभोक्ताओं की समस्याओं के समाधान की दिशा में प्रयासरत है। श्री कोटेचा ने कहा कि यह नया ई-पोर्टल आयुर्वेद, यूनानी, सिद्ध और होम्योपैथी ऑटोमेटेड ड्रग हेल्प इनिसियेटिव के लिए एक मूल आधार है। उन्होंने कहा कि यह पोर्टल लाइसेंस प्रदाता अधिकारी, निर्माताओं और उपभोक्ताओं के लिए मददगार होने के साथ-साथ लाइसेंसशुदा निर्माताओं तथा उनके उत्पादों, रद्द की गई और नकली औषधियों के बारे में जानकारी, शिकायतों के लिए संबंधित अधिकारी के संपर्क सूत्र भी तत्काल उपलब्ध कराएगा।


    ***


    आर.के.मीणा/अर्चना/एसकेएस/सीएस

    
    
    (Release ID: 1564290) Visitor Counter : 359
    
    
      Read this release in: English , Urdu , Marathi