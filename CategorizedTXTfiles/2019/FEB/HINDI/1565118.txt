      फाइनेंस कमीशन

      वित्त आयोग के सदस्यों ने तेलंगाना के व्यापार संघों और उद्योग निकायों के साथ बैठक की
      Posted On: 18 FEB 2019 5:33PM by PIB Delhi


    15वें वित्त आयोग के सदस्यों ने तेलंगाना राज्य के व्यापार संघों और उद्योग निकायों के साथ लंबी बैठक की। इस अवसर पर ईटीएपीसीसीआई, सीआईआई, टीआईएफ के प्रतिनिधिगण भी उपस्थित थे।


    वित्त आयोग ने यह बात रेखांकित की कि तृतीयक क्षेत्र तेलंगाना के जीएसवीए (वर्तमान मूल्य) में सबसे अधिक योगदान करता है। आईटी और इस पर आधारित इकाइयां (यूनिट) इस दिशा में मुख्य योगदान कर रही हैं। देश के आईटी निर्यात में तेलंगाना राज्य की हिस्सेदारी 10 प्रतिशत से भी अधिक है।


    तेलंगाना के जीएसवीए (वर्तमान मूल्य) में द्वितीयक क्षेत्र की हिस्सेदारी सभी दक्षिणी राज्यों में सबसे कम है।

                                                                                                                                                                                 
सेक्टर                                                                                                                          तेलंगाना  आंध्र प्रदेश  तमिलनाडु  कर्नाटक  केरल *
                                                                                                                                                                                 
                                                                                                                                                                                 
                                                                                                                                                                                 
प्राथमिक                                                                                                                        17.54     37.01         13.07     11.64    13.06 
                                                                                                                                                                                 
                                                                                                                                                                                 
                                                                                                                                                                                 
द्वितीयक                                                                                                                        18.66     19.44         33.57     22.08    24.35 
                                                                                                                                                                                 
                                                                                                                                                                                 
                                                                                                                                                                                 
तृतीयक                                                                                                                          63.80     43.55         53.36     66.27    62.59 
                                                                                                                                                                                 
                                                                                                                                                                                 
                                                                                                                              
नोट : केरल को छोड़ सभी राज्यों के लिए डेटा वर्ष 2017-18 से संबंधित है। (केरल के लिए वर्ष 2016-17 के डेटा का उपयोग किया गया है)
                                                                                                                              
                                                                                                                              

    तेलंगाना राज्य के विनिर्माण क्षेत्र में मुख्यतः दवा उद्योग, गैर-धात्विक खनिज उत्पाद (सीमेंट, ग्रेनाइट इत्यादि), विद्युत उपकरण और खाद्य प्रसंस्करण उद्योग शामिल हैं।


    “कारोबार में सुगमता रैंकिंग, 2018” में 98.28 प्रतिशत के स्कोर के साथ तेलंगाना को दूसरी रैंकिंग प्रदान की गई है। तेलंगाना इस मामले में आंध्र प्रदेश से केवल 0.02 प्रतिशत कम है। इस सूचकांक में आंध्र प्रदेश को प्रथम रैंकिंग प्रदान की गई है।


    ***


    आर.के.मीणा/अर्चना/आरआरएस/एमएस-437


    

    
    (Release ID: 1565118) Visitor Counter : 73
    
    
      Read this release in: English