      প্ৰধানমন্ত্ৰীৰ কাৰ্যালয়

      কাইলৈ প্ৰয়াগৰাজৰ কুম্ভ ভ্ৰমণ কৰিব প্ৰধানমন্ত্ৰীয়ে
      Posted On: 23 FEB 2019 4:30PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে কাইলৈ প্ৰয়াগৰাজৰ কুম্ভ ভ্ৰমণ কৰিব। কুম্ভত তেওঁ খোৱাপানী আৰু অনাময় মন্ত্ৰালয়ৰ দ্বাৰা আয়োজন কৰা স্বচ্ছ কুম্ভ, স্বচ্ছ আভাৰ শীৰ্ষক অনুষ্ঠানত অংশগ্ৰহণ কৰিব।


    প্ৰধানমন্ত্ৰীয়ে একাংশ চাফাই কৰ্মচাৰী, স্বচ্ছাগ্ৰহী, আৰক্ষী জোৱান আৰু নাবিকক স্বচ্ছ কুম্ভ, স্বচ্ছ আভাৰ বঁটা প্ৰদান কৰিব। তদুপৰি, স্বচ্ছ সেৱা সন্মানৰ দ্বাৰা উপকৃত লোকসকলৰ নাম ডিজিটেল মাধ্যমত ঘোষণা কৰা হ ’ ব।


    ইয়াৰ পাছতে প্ৰধানমন্ত্ৰীয়ে সমবেত ৰাইজক উদ্দেশ্যি ভাষণ আগবঢ়াব।


    প্ৰধানমন্ত্ৰীয়ে ত্ৰিবেণী সংগমত স্নানো কৰিব। তেওঁ প্ৰয়াগৰাজত চাফাই কৰ্মচাৰীসকলৰ সৈতে বাৰ্তালাপো কৰিব।


    চলিত বৰ্ষত আয়োজিত কুম্ভত পৰিষ্কাৰ-পৰিচ্ছন্নতা আৰু স্বচ্ছ ভাৰত প্ৰচেষ্টাৱলীৰ প্ৰতি অভূতপূৰ্ব গুৰুত্ব প্ৰদান কৰা হৈছে। প্ৰধানমন্ত্ৰীৰ দ্বাৰা স্বচ্ছ কুম্ভ, স্বচ্ছ আভাৰ বঁটাৰ সন্মান সেইসকলক দিয়া হ ’ ব, যিসকলে এক স্বচ্ছ কুম্ভ সুনিশ্চিত কৰাৰ ক্ষেত্ৰত গুৰুত্বপূৰ্ণ ভূমিকা পালন কৰিছে।


    *****


    AKT/KP/DB

    
    
    (Release ID: 1566099) Visitor Counter : 5
    
    
      Read this release in: English , Urdu , Marathi , Hindi , Gujarati , Tamil , Kannada