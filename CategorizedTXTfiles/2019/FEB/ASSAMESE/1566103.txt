      প্ৰধানমন্ত্ৰীৰ কাৰ্যালয়

      বাৰাণসীত বিভিন্ন উন্নয়নমূলক প্ৰকল্পৰ মুকলি অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 19 FEB 2019 6:00PM by PIB Guwahati


    মোৰ মৰমৰ ভাতৃ আৰু ভগ্নীসকল ,


    পোন প্ৰথমে মই পুলৱামাৰ সন্ত্ৰাসবাদীৰ আক্ৰমণত শ্বহীদ হোৱা বাৰাণসীৰ বীৰ সুপুত্ৰ ভাই ৰমেশ যাদৱজীক আদৰপূৰ্বক শ্ৰদ্ধাঞ্জলি জ্ঞাপন কৰিছো৷ এই সময়ত তেওঁৰ পৰিয়ালৰ সৈতে কাশীৰ প্ৰতিজন ব্যক্তি আছে , দেশৰ প্ৰতিজন নাগৰিক আছে৷ কাশীৰ এই ভূমিৰ পৰা দেশৰ প্ৰধান সেৱক হোৱাৰ পৰিপ্ৰেক্ষিতত , উত্তৰ প্ৰদেশৰ প্ৰতিনিধি হোৱাৰ পৰিপ্ৰেক্ষিতত মই আপোনালোক সকলোৰে ভাৱনাসমূহৰো প্ৰতিনিধি হয়৷ ৰাষ্ট্ৰৰ ৰক্ষাৰ বাবে , নিজৰ স্বজনক ত্যাগ কৰা প্ৰতিটো পৰিয়ালৰ ওচৰত আমি সদায়েই ঋণী হৈ থাকিম৷ তেওঁলোকৰ এই ঋণ পৰিশোধ কৰাৰ শক্তি যাতে পাওঁ তাৰবাবে মই বাবা বিশ্বনাথ , মা গংগা আৰু আপোনালোক ভাই - ভনীৰ পৰা আশীৰ্বাদ খুজিবলৈ আহিছো৷


    আজি স্বৰাজ , স্বতন্ত্ৰতা , স্বাৱলম্বন আৰু শৌৰ্যৰ প্ৰতীক ছত্ৰপতি শিৱাজী মহাৰাজৰো জয়ন্তী৷ মই সমগ্ৰ ৰাষ্ট্ৰকে শুভকামনা যাচিছো৷ ছত্ৰপতি শিৱাজী মহাৰাজে নিজৰ সুশাসনৰ পৰা আমাক পথ প্ৰদৰ্শিত কৰিছিল যাৰ দ্বাৰা আমি এক সশক্ত ৰাষ্ট্ৰ নিৰ্মাণ কৰিব পাৰিম৷


    বন্ধুসকল , আজি বাৰাণসীত ৩ হাজাৰ কোটি টকাতকৈও অধিক ব্যয়েৰে নিৰ্মিত প্ৰকল্পৰ লোকাৰ্পণ আৰু আধাৰশিলা স্থাপন কৰা হৈছে৷ ইয়ালৈ অহাৰ পূৰ্বে মই তিনিটা কাৰ্যসূচীলৈ গৈছিলো৷ পোন প্ৰথমে মই ডিএলডব্লিউ খেলপথাৰত ৰে ’ লৱেৰ সৈতে জড়িত এক বৃহৎ অভিজ্ঞতাৰ সাক্ষী হ ’ লো৷ তাৰ পিছত সন্ত ৰবিদাসজীৰ মন্দিৰ দৰ্শন কৰাৰ পিছত তেওঁ জন্মস্থানৰ প্ৰসাৰণৰ প্ৰকল্পৰ আধাৰশিলা স্থাপন কৰিলো আৰু ইয়াৰ পিছত বিএইচইউত স্বাস্থ্য আৰু শিক্ষাৰ সৈতে জড়িত প্ৰকল্পৰ লোকাৰ্পণ আৰু আধাৰশিলা স্থাপন কৰিলো৷ এতিয়া ইয়াতো জনসাধাৰণৰ জীৱন সৰল আৰু সহজ কৰি তোলা অনেক প্ৰকল্পৰ উদঘাটন আৰু আধাৰশিলা স্থাপন কৰা হৈছে৷ এই সকলো সুবিধাৰ বাবে মোৰ কাশীৰ ভাই - ভনীসকলক অশেষ অভিনন্দন জনাইছো৷


    ভাই আৰু ভনীসকল , কাশীক নতুন ভাৰতৰ নতুন শক্তিৰ গুৰুত্বপূৰ্ণ কেন্দ্ৰ হিচাপে গঢ়ি তোলাৰ ক্ষেত্ৰত আজি আন এক পৰ্যায় অতিক্ৰম কৰাত আমি সফল হৈছো৷ কিছু দেৰী পূৰ্বে এনেকুৱা এটা ইঞ্জিনক সেউজীয়া পতাকা প্ৰদৰ্শন কৰাৰ অৱকাশ লাভ কৰিলো৷ ই প্ৰথমে ডিজেলৰ দ্বাৰা চালিত হৈছিল , এতিয়া সেই ইঞ্জিন বিদ্যুতৰ জৰিয়তে চলিব৷ এয়াই নহয় , এই নতুন ইঞ্জিনৰ শক্তিও পুৰণি ডিজেল ইঞ্জিনতকৈও অধিক হ ’ ব , অৰ্থাৎ দুগুণ হ ’ ব আৰু এই কাম ডিএলডব্লিউত প্ৰথমবাৰলৈ হৈছে৷ আৰু ভাৰতেই নহয় , সমগ্ৰ বিশ্বতেই এনেধৰণৰ প্ৰয়াস প্ৰথমবাৰলৈ হৈছে৷


    বন্ধুসকল , মেক ইন ইণ্ডিয়াৰ অধীনত সম্পন্ন হোৱা কামে পুনৰবাৰ বিশ্বত ভাৰতীয় বৈজ্ঞানিক আৰু অভিযন্তাৰ শক্তিক পৰিচিত কৰিছে৷ এই প্ৰয়োগ সফল হোৱাৰ পিছত ভাৰতীয় ৰে ’ লৱেক সৱলীকৰণ কৰাৰ বাবে , ক্ষমতা আৰু গতি বৃদ্ধি কৰাত বৃহৎ সহায়ক হ ’ ব৷ এই বৃহৎ অভিজ্ঞতাৰ বাবে ডিজাইনৰ পৰা আৰম্ভ কৰি নিৰ্মাণলৈ জড়িত প্ৰতিজন ব্যক্তিক , সমগ্ৰ দলটোক মই অশেষ অভিনন্দন জ্ঞাপন কৰিছো৷ আৰু এই গুৰুত্বপূৰ্ণ কাম মোৰ কাশীৰ ভূমিৰ পৰা হৈছে , আপোনালোকৰ মাজত হৈছে৷


    বন্ধুসকল , ভাৰতীয় ৰে ’ লৰ চেহেৰা আৰু অভ্যাস পৰিৱৰ্তন কৰাৰ বাবে বিভিন্ন পদক্ষেপ যোৱা চাৰে চাৰি বছৰত গ্ৰহণ কৰা হৈছে৷ দিল্লীৰ পৰা কাশীলৈ দেশত প্ৰথমবাৰলৈ নিৰ্মিত ছেমি হাইস্পীড ৰে ’ ল বন্দে ভাৰত এক্সপ্ৰেছ ইয়াৰ এক অত্যুত্তম উদাহৰণ৷ এই ৰে ’ লক লৈ অনেক পত্ৰ মোলৈ আহিছে৷ দেশৰ জনতাৰ মাজত উৎসাহৰ সৃষ্টি হৈছে , গৌৰৱৰ উদয় হৈছে কিয়নো ইমান দশকৰ পিছতেই হওক , ভাৰতে এনে এক বিশ্বস্তৰীয় ৰে ’ ল লাভ কৰিছে৷ কিন্তু এই ৰে ’ লক লৈও কিছুমান লোকে যিধৰণৰ নিৰাশাৰ বাৰ্তা প্ৰচাৰ কৰিছে , ইয়াৰ ঠাট্টা কৰিছে , এয়া দুখজনক কথা৷


    মই যি পত্ৰ লাভ কৰিছো তাতে অধিক সংখ্যক লোকেই দুখ প্ৰকাশ কৰিছে কিয়নো দেশৰ প্ৰতিজন অভিযন্তা , প্ৰতিজন প্ৰযুক্তিবিদৰ অপমান কৰা হৈছে৷ ভাৰতক ঠাট্টা কৰাৰ মানসিকতাৰে পূৰ্ণ এনেকুৱা লোকৰ পৰা দেশৰ প্ৰত্যেকজন নাগৰিক , দেশৰ প্ৰত্যেকজন তৰুণ সতৰ্ক থকাটো আৱশ্যক৷ কাশীৰ মোৰ মৰমৰ ভাই - ভনীসকল … এই বন্দে ভাৰত ৰে ’ ল নিৰ্মাণ কৰা অভিযন্তাসকলৰ বাবে আমাৰ গৌৰৱ হৈছে নে নাই হোৱা ? আমাৰ শিৰ উচ্চ হৈছে নে নাই হোৱা ? অভিযন্তাসকলক অপমানিত কৰা উচিত হৈছে নে ?... প্ৰযুক্তিবিদসকলক অপমানিত কৰা উচিত হৈছে নে ?... দিনে - ৰাতিয়ে দেশৰ বাবে কাম কৰা লোকসকলক ঠাট্টা কৰাটো উচিত হৈছে নে ?... এনেকুৱা ঠাট্টা কৰা ব্যক্তিসকলক ক্ষমা কৰিব পাৰিনে ? উচিত সময়ত শাস্তি প্ৰদান কৰিব লাগে নে নালাগে ?


    ভাই আৰু ভনীসকল , এনে সময়ত যেতিয়া আপোনালোক ৰাষ্ট্ৰৰ নিৰ্মাণৰ বাবে , দেশত নতুন কিবা এটা কৰাৰ বাবে মনে - প্ৰাণে জড়িত হৈ পৰিব তেতিয়া সেই সময়ত মই আপোনালোকক এই ঋণাত্মক মানসিকতাৰে পূৰ্ণ লোকৰ পৰা নিৰাশ নহ ’ বলৈ আগ্ৰহ প্ৰকাশ কৰিম৷


    মই চেন্নাই ৰে ’ ল দবা উদ্যোগৰ অভিযন্তা , প্ৰযুক্তিবিদ , প্ৰতিজন কৰ্মচাৰীকে ক ’ ব বিচাৰিম যে ভাৰতে আপোনালোকক লৈ গৰ্ব কৰে৷ মই তেওঁলোকৰ পৰিশ্ৰমক প্ৰণাম কৰিছো , নমস্কাৰ জনাইছো৷ আপোনালোকৰ দৰে অভিযন্তাই কাইলৈ ভাৰতত বুলেট ৰে ’ ল নিৰ্মাণ কৰিব আৰু সফলতাৰে চলাবও৷


    ৰে ’ লৱেৰ সকলো অভিযন্তা , কৰ্মচাৰী তথা ইয়াৰ সৈতে জড়িত একোজন শ্ৰমিকৰ পৰিশ্ৰমৰ ফলতেই আজি ৰে ’ লৰ চিৰি বহোৱাৰ কাম , দ্বৈতকৰণৰ কাম অথবা বৈদ্যুতিকীকৰণৰ কাম পূৰ্বতকৈও দুগুণ গতিৰে হ ’ ব ধৰিছে৷ এইবাৰ প্ৰয়াগৰাজ আৰু বাৰাণসীৰ মাজত ১২৩ কিলোমিটাৰৰ বৈদ্যুতিকীকৰণৰ কামো সম্পূৰ্ণ হৈছে৷ ইয়াৰোপৰি মণ্ডুৱাডীহ বাৰাণসী চহৰ , লোহতা - ভদোহী আৰু ভদোবী - জংঘই ৰে ’ ল লাইনৰ দ্বৈতকৰণৰ কাম কৰা হৈছে৷ ৰে ’ ল লাইনৰ সৈতে ষ্টেচনসমূহতো আধুনিক সুবিধাৰ অভুতপূৰ্ব বিকাশ আপোনালোক সকলোৱে অনুভৱ কৰিবলৈ পাৰিছে৷


    ভাতৃ আৰু ভগ্নীসকল , ৰে ’ লৱেৰ সৈতে পথসমূহৰো অনেক প্ৰকল্পৰ কাম হয়তোবা পূৰণ হৈছে অথবা আজি ইয়াৰ আৰম্ভণি হৈছে৷ পঞ্চকোশী পথৰো আজি নতুন ৰূপত সেৱাৰ বাবে সমৰ্পিত কৰা হৈছে৷ পথ আৰু ৰে ’ লৱেৰ সৈতে জড়িত যিমানবোৰ কাম বাৰাণসী অথবা ইয়াৰ নিকটৱৰ্তী চহৰসমূহত হৈ আছে , ইয়াৰ দ্বাৰা পৰিবহণ ব্যৱস্থা সূচল হোৱাৰ লগতে কৃষক , ব্যৱসায়ীও উপকৃত হ ’ ব৷ বাৰাণসীত , পূৰ্বাঞ্চলত নতুন নতুন উদ্যমৰ পথ মুকলি হৈছে৷


    বন্ধুসকল , বাৰাণসী হিন্দু বিশ্ববিদ্যালয়কো শিক্ষা আৰু স্বাস্থ্যৰ সবাতোকৈ গুৰুত্বপূৰ্ণ কেন্দ্ৰ হিচাপে গঢ়ি তোলাৰ দিশত অগ্ৰসৰ হৈছে৷ কিছুদেৰী পূৰ্বে বিএইচইউৰ গৌৰৱময় এশ বছৰীয়া ইতিহাসৰ সন্মানত ডাক টিকট জাৰি কৰা হৈছে৷ ইয়াৰোপৰি আজি বিএইচইউত দুটা বৃহৎ কেন্দ্ৰ কেন্দ্ৰীয় অন্বেষণ কেন্দ্ৰ আৰু বিএইচইউ আইআইটিত ছুপাৰ কম্পিউটাৰিং কেন্দ্ৰৰ সুবিধাও মুকলি কৰা হৈছে৷


    ছুপাৰ কম্পিউটিং কেন্দ্ৰ পৰম শিৱায়ৰ মুকলিৰ জৰিয়তে ৰাষ্ট্ৰীয় ছুপাৰ কম্পিউটিং কেন্দ্ৰই গতি লাভ কৰিব৷ এক প্ৰকাৰে ভৱিষ্যতৰ প্ৰযুক্তি আৰু গৱেষণা বিকাশত বাবাৰ এই পবিত্ৰ ভূমিয়ে দেশক নতুন পথ প্ৰদৰ্শিত কৰিব৷


    বন্ধুসকল , ইয়াৰোপৰি আজি যি দুখন কৰ্কট চিকিৎসালয়ৰ লোকাৰ্পণ কৰা হৈছে , তাৰে এখন বিএইচইউত আছে আৰু দ্বিতীয়খন লহৰতাৰাত আছে৷ বিএইচইউৰ কৰ্কট চিকিৎসালয় কেৱল দহ মাহতেই নিৰ্মাণ কৰা হৈছে৷ অভিলেখ সময় এয়া … এই দুয়োখন চিকিৎসালয়ে একত্ৰিতভাৱে কাম কৰিব৷ লহৰতাৰাত যি চিকিৎসালয় নিৰ্মাণ হৈছে তাৰে কৰ্কটৰ চিকিৎসাৰ এক আধুনিক যন্ত্ৰ ভাভাট্ৰ ’ নো ইয়াত স্থাপিত কৰা হৈছে৷


    বন্ধুসকল , এই ক্ষেত্ৰত আৰু বিশেষকৈ পূৰ্বাঞ্চলত কৰ্কট ৰোগীয়ে উপযুক্ত চিকিৎসাৰ অভাৱত আন ডাঙৰ চহৰলৈ যাবলৈ বাধ্য হৈছিল৷ এতিয়া বাৰাণসীতেই কৰ্কটৰ আধুনিক চিকিৎসা সম্ভৱ হ ’ ব৷ ইয়াৰ লাভ উত্তৰ প্ৰদেশৰ সৈতে বিহাৰ , ঝাৰখণ্ড , মধ্যপ্ৰদেশ আৰু ছট্টিশগড়ৰ ৰোগীয়েও পাব৷


    ভাতৃ আৰু ভগ্নীসকল , আজি পাণ্ডেপুৰত মজদুৰ আৰু শ্ৰমিক বন্ধুসকলৰ বাবে ১৫০খন বিচনাযুক্ত ইএছআইচি চিকিৎসালয় আৰু এখন স্বাস্থ্য তথা কল্যাণমূলক কেন্দ্ৰৰ লোকাৰ্পণ কৰা হৈছে৷ আধুনিক চিকিৎসাৰ এই সকলো সুবিধা সেই দুখীয়া পৰিয়ালসকলৰ বাবে গুৰুত্বপূৰ্ণ বিবেচিত হ ’ ব যিসকলে আয়ুষ্মান ভাৰত যোজনাৰ অধীনত প্ৰতি বছৰে ৫ লাখ টকাৰ বিনামূলীয়া সুবিধা লাভ কৰিব৷ উত্তৰ প্ৰদেশত প্ৰায় ১ কোটি ২০ লাখ পৰিয়াল আছে য ’ ত ৩৮ হাজাৰ ৰোগীয়ে বিনামূলীয়া চিকিৎসা সেৱা লাভ কৰিছে৷


    এতিয়া এই যোজনাৰ ১৫০ দিন পূৰণ হৈছে৷ কিছুদেৰী পূৰ্বে মই এনে অনেক হিতাধিকাৰীসকলৰ সৈতে সাক্ষাৎ কৰিছো৷ টকাৰ অভাৱত যিসকলে জীৱনৰ আশা ত্যাগ কৰিছিল৷ কিন্তু এতিয়া তেওঁলোকে নিজৰ উত্তম চিকিৎসাৰ সুবিধা লাভ কৰিছে , আয়ুষ্মান হৈছে৷ আপোনালোকৰ এই প্ৰধান সেৱক সম্পূৰ্ণ ন্যায়েৰে সৈতে আপোনালোকৰ সেৱাত জড়িত হৈ পৰিছে৷


    ইয়াত কিছুদেৰীৰ পিছত অনেক দিব্যাংগজনক সাক্ষাৎ কৰি তেওঁলোকক প্ৰযোজনীয় উপকৰণ প্ৰদান কৰিব৷ অৱশ্যে যেতিয়া মই কিছুদেৰী পূৰ্বে বাৰাণসীত উপস্থিত হৈছিলো তেতিয়া ডিএলডব্লিউত কিছুসংখ্যক দিব্যাংগৰ সৈতে মোৰ সাক্ষাৎ হৈছিল৷ বিভিন্ন প্ৰতিভাৰে বিকশিত এই বন্ধুসকলৰ সৈতে মই বহুদেৰী কথা পাতিছিলো৷ কোনোবাই ছবি আঁকিছিল , কোনোবা পেৰা অলিম্পিক এথলীট আছিল , কোনোবা আছিল ৰাষ্ট্ৰীয় পৰ্যায়ৰ শ্বুটাৰ৷ এগৰাকী শিশু মিমিক্ৰিতো ওস্তাদ আছিল৷ মই তেওঁলোকৰ উজ্বল ভৱিষ্যত আৰু সুস্বাস্থ্যৰ কামনা কৰিছো৷


    ভাতৃ আৰু ভগ্নীসকল , স্বাস্থ্যৰ সৈতে কাশী আৰু তাৰ নিকটৱৰ্তী ক্ষেত্ৰৰ কায়াকল্পৰ কামো নিৰন্তৰভাৱে কৰি থকা হৈছে৷ পৰ্যটনৰ প্ৰসাৰৰ বিভিন্ন প্ৰকল্পই হওক অথবা কাশী স্মাৰ্ট চিটীৰ সৈতে জড়িত সংবদ্ধ কমাণ্ড কেন্দ্ৰই হওক , এইসকলো সুবিধাই বাৰাণসীৰ ছবি সলনি কৰিব৷ ঠিক সেইদৰে গৌইঠহাৰ নৰ্দমা ব্যৱস্থাকৰণ প্ৰকল্প নিৰ্মাণৰ দ্বাৰা বৰুণাৰ পথেৰে গংগাজীলৈ দুষিত পদাৰ্থ নিষ্কাশিত হ ’ ব নোৱাৰিব৷ ইয়াৰ দ্বাৰা আমাৰ গংগাজীৰ স্বচ্ছতা আৰু নিৰ্মল অভিযানো ফলপ্ৰসূ হ ’ ব৷ মা গংগাক নিৰ্মল কৰি তোলাৰ বাবে আপোনালোক কাশীবাসীয়ে যি প্ৰয়াস কৰিছে তাৰ প্ৰশংসা আজি সমগ্ৰ বিশ্বই কৰিছে৷


    বন্ধুসকল , কাশী স্মাৰ্টো হ ’ ব আৰু নিজৰ সংস্কাৰো বৰ্তাই ৰাখিব৷ বাবা বিশ্বনাথৰ পৰিসৰৰ দিব্যতাক ভব্য স্বৰূপ প্ৰদান কৰাৰ কামো ক্ষীপ্ৰ গতিত হ ’ বলৈ ধৰিছে৷ কাশীৰ গৌৰৱৰ সৈতে জড়িত মানমহলৰ ভাৰ্চুৱেল সংগ্ৰহালয়েও ইয়ালৈ অহা পৰ্যটকক নতুন অভিজ্ঞতা প্ৰদান কৰিব৷ এই ভাৰ্চুৱেল সংগ্ৰহালয়ত কাশীৰ কলা সাংস্কৃতিৰ ঐতিহ্যক সংৰক্ষণ কৰাৰ প্ৰকল্প ৰূপায়ণ কৰা হৈছে৷


    বন্ধুসকল , দেশৰ পশুধনৰ সুস্থ্য আৰু উন্নত কৰাৰ বাবে আমাৰ চৰকাৰে ৰাষ্ট্ৰীয় গোকুল অভিযান আৰম্ভ কৰিছে৷ এইবাৰৰ বাজেটত ইয়াৰ প্ৰসাৰণ কৰি ৰাষ্ট্ৰীয় কামধেনু আয়োগ গঠনৰ সিদ্ধান্ত লোৱা হৈছে৷ এই আয়োগে গোমাতাৰ কল্যাণ আৰু ইয়াৰ সৈতে জড়িত নিয়ম - নীতিক প্ৰভাৱী ধৰণে প্ৰণয়ন কৰাৰ কাম কৰিব৷


    ইয়াত বাৰাণসীতো দুটা কানহা কেন্দ্ৰ গঠন হ ’ ব যাৰ আজি আধাৰশিলা স্থাপন কৰা হৈছে৷ এই দুয়োটা কেন্দ্ৰই গোমাতাৰ প্ৰতি থকা আমাৰ সেৱাৰ ভাব অধিক শক্তিশালী কৰিব৷


    ভাতৃ আৰু ভগ্নীসকল , মীন পালনৰ সৈতে জড়িত লোকসকলৰ বাবে চৰকাৰে গুৰুত্বপূৰ্ণ পদক্ষেপ গ্ৰহণ কৰিছে৷ এই বাজেটত চৰকাৰে এইবুলি ঘোষণা কৰিছে যে মীন পালনৰ সৈতে জড়িত প্ৰতিটো পদক্ষেপক গুৰুত্ব প্ৰদান কৰাৰ বাবে এক পৃথক বিভাগ প্ৰস্তুত কৰা হ ’ ব৷ মীন পালনৰ বাবে ৭ হাজাৰ কোটি টকাৰ পুঁজি আৰু কৃষক ক্ৰেডিট কাৰ্ডৰ জৰিয়তে গ্ৰহণ কৰা ঋণৰ ব্যৱস্থাও চৰকাৰে পূৰ্বৰ তুলনাত সৰল কৰি তুলিছে৷


    বন্ধুসকল , আমাৰ চৰকাৰে দেশৰ বিকাশক দুটা চিৰিৰে আগুৱাই লৈ গৈ আছে৷ প্ৰথম চিৰিত আছে আন্তঃগাঁথনি যেনে ৰাষ্ট্ৰীয় ঘাইপথ , ৰে ’ লৱে , বিমানপথ , বিদ্যুৎ , ইণ্টাৰনেট আদি আৰু আনটো চিৰিত আছে দুখীয়া , কৃষক , শ্ৰমিক , মধ্যবিত্তসকলৰ জীৱন , মাতৃ আৰু ভগ্নীসকলৰ সন্মান …. এই সকলোবোৰ সৰলীকৰণ কৰাৰ দিশত আমি কাম কৰি আছো৷ এই পদক্ষেপসমূহৰ বাবে এইবাৰ কেন্দ্ৰ চৰকাৰে যি বাজেট প্ৰস্তুত কৰিছে তাতেও অনেক বৃহৎ যোজনাৰ ঘোষণা কৰা হৈছে৷ যিসকল কৃষক পৰিয়ালৰ পাঁচ কঠাতকৈ কম ভূমি আছে তেওঁলোকৰ বাবে প্ৰধানমন্ত্ৰী কৃষক সন্মান নিধি নামৰ যোজনা প্ৰস্তুত কৰা হৈছে৷


    আপোনালোকে বোধহয় লক্ষ্য কৰিছে যে পূৰ্বতে … আৰু মই বিচাৰিম যে কাশীবাসীয়ে ইয়াক ভালদৰে বুজি লওক যাতে মিছা কথা প্ৰচাৰ কৰা লোকসকলক , বিভ্ৰান্ত কৰা লোকসকলক ভালকৈ উত্তৰ দিব পাৰে৷ উত্তৰ দিব …. উত্তৰ দিব … নিশ্চয় উত্তৰ দিব … এতিয়া শুনক , আপোনালোকে দেখিছে যে পূৰ্বে দহ বছৰ আগেয়ে , দহ বছৰত ঋণ ৰেহাইৰ যি ঢোল পিটা হৈছিল আৰু কেৱল ৫০ - ৫৫ হাজাৰ কোটি টকাৰহে ঋণ ৰেহাই দিয়া হৈছিল৷ আৰু তাতো একোখন গাঁৱত যদি এশ গৰাকী কৃষক আছিল , তাৰে ২০ জন উপকৃত হৈছিল , ক ’ ৰবাত ২৫ জন উপকৃত হৈছিল৷ অধিকাংশ লোকেই ইয়াৰ লাভ পোৱা নাছিল৷ এতিয়া যি যোজনা আমি প্ৰস্তুত কৰিছো তাৰ দ্বাৰা দহ বছৰত চাৰে সাত লাখ কোটি টকা …. ক ’ ত ৫০ - ৫৫ হাজাৰ আৰু ক ’ ত চাৰে সাত লাখ কোটি টকা …. প্ৰত্যক্ষভাৱে কৃষকৰ একাউণ্টত জমা হ ’ ব৷


    ইয়াৰ দ্বাৰা প্ৰায় দুই কোটি দুখীয়া কৃষক পৰিয়ালে প্ৰত্যক্ষভাৱে লাভান্বিত হ ’ ব৷ এই টকাৰ প্ৰয়োগ এতিয়া কৃষক পৰিয়ালে বীজ , সাৰ আৰু কীটনাশকৰ দৰে সামগ্ৰী ক্ৰয়ত ব্যৱহাৰ কৰিব পাৰিব৷ এতিয়া তেওঁলোকে মহাজনৰ পৰা উচ্চ সুতৰ হাৰত টকা ল ’ ব নালাগিব৷


    ভাতৃ আৰু ভগ্নীসকল , দেশৰ বিকাশ এই দুয়োটা চিৰি ক্ষীপ্ৰ গতিত আগবাঢ়িছে কিয়নো কাশীয়ে , উত্তৰ প্ৰদেশে , সমগ্ৰ দেশে এক শক্তিশালী চৰকাৰৰ বাবে .. সম্পূৰ্ণ বহুমতৰ চৰকাৰৰ বাবে যোৱা নিৰ্বাচনত ভোট দিছিল , জনমত প্ৰদান কৰিছিল৷


    আপোনালোক ইয়াত বাৰাণসীতো প্ৰত্যক্ষ কৰিছে যে যি যোজনাৰ মই আধাৰশিলা স্থাপন কৰিছিলো , সেয়া সম্পূৰ্ণ কৰি আপোনালোকক সমৰ্পিতও কৰিছো৷ এতিয়া যি নতুন ভাৰতৰ নিৰ্মাণ কৰাৰ বাবে আমি আগবাঢ়িছো , এই বিশ্বাসক আৰু অধিক শক্তিশালী কৰাৰ কামো উত্তৰ প্ৰদেশৰ পৰাই হ ’ ব আৰু এই আত্মবিশ্বাসৰ সৈতে এই সকলোবোৰ সুবিধাৰ বাবে আপোনালোকক অশেষ অভিনন্দন জ্ঞাপন কৰিছো৷ আপোনালোকে বৃহৎ সংখ্যাত ইয়ালৈ মোক আশীৰ্বাদ দিয়াৰ বাবে উপস্থিত হৈছে , ইয়াৰ বাবেও মই আপোনালোকক অশেষ ধন্যবাদ জ্ঞাপন কৰিছো৷


    আপোনালোকে দুয়োখন হাতৰ মুঠি বন্ধ কৰি সম্পূৰ্ণ শক্তিৰে মোৰ সৈতে কওক ,


    ভাৰত মাতাৰ জয় ,


    ভাৰত মাতাৰ জয় ,


    ভাৰত মাতাৰ জয় ,


    অশেষ ধন্যবাদ৷


    अतुल कुमार तिवारी / कंचन पतियाल / ममता . /MANN

    
    
    (Release ID: 1566103) Visitor Counter : 3
    
    
      Read this release in: English , Bengali , Tamil