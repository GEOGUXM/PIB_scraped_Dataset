      প্ৰধানমন্ত্ৰীৰ কাৰ্যালয়

      প্ৰধানমন্ত্ৰীৰ উপহাৰৰ নিলাম সম্পন্নঃ জনসাধাৰণৰ পৰা ব্যাপক সঁহাৰিঃ নিলামৰ পৰা লাভ কৰা ধন নমামী গংগে আঁচনিত ব্যৱহৃত হ’ব
      Posted On: 10 FEB 2019 9:36AM by PIB Guwahati


    প্ৰধানমন্ত্ৰী নৰেন্দ্ৰ মোদীয়ে এইপৰ্যন্ত লাভ কৰা বিভিন্ন উপহাৰসমূহৰ নিলাম প্ৰক্ৰিয়া শনিবাৰে সন্ধিয়া সামৰণি পৰে৷


    নিলাম প্ৰক্ৰিয়াই দেশৰ জনসাধাৰণৰ পৰা ব্যাপক সঁহাৰি লাভ কৰে৷ দুটা পৰ্যায়ত এই প্ৰক্ৰিয়া সম্পন্ন হয়৷ এটা হ ’ল নেচনেল গেলেৰী অৱ ম’ডাৰ্ণ আৰ্টত আয়োজিত দুদিনীয়া নিলাম আৰু pmmementos.gov.in ৱেৱছাইটৰ জৰিয়তে ই -নিলাম৷


    এই সময়ছোৱাত প্ৰধানমন্ত্ৰীৰ ১৮০০ স্মৃতিচিহ্ন নিলাম হয়৷


    নিলামৰ পৰা লাভ কৰা ধন নমামী গংগে আঁচনিৰ দৰে মহৎ কামত ব্যৱহাৰ কৰা হ ’ব৷


    নিলামৰ কেইটামান গুৰুত্বপূৰ্ণ দিশঃ


    নেচনেল গেলেৰী অৱ ম ’ডাৰ্ণ আৰ্টত আয়োজিত দুদিনীয়া নিলামত হস্তনিৰ্মিত কাঠৰ বাইকে ৫ লাখ টকা লাভ কৰে৷ একেই পৰিমাণৰ ধন লাভ কৰে প্ৰধানমন্ত্ৰী নৰেন্দ্ৰ মোদীক অংকন কৰা এখন বিশেষ পেইণ্টিঙে৷


    ই -নিলামত চমকপ্ৰদ মূল্য লাভ কৰা কেইটামান উপহাৰ—

      * ৫ হাজাৰ টকা মূল্যৰ ভগৱান শিৱৰ এটি মূৰ্তিয়ে নিলামত ১০ লাখ দৰ লাভ কৰে৷ ভিত্তিমূল্যতকৈ ই হ ’ল ২০ গুণ অধিক৷
      * ৪ হাজাৰ টকাৰ ভিত্তিমূল্যৰ কাঠেৰে নিৰ্মিত অশোক স্তম্ভৰ এটি ৰেপ্লিকা ১৩ লাখত বিক্ৰী হয়৷
      * অসমৰ মাজুলীৰ এটি পৰম্পৰাগত শৰাইৰ মূল্য নিলামত ১২ লাখ টকা হয়৷ ইয়াৰ ভিত্তিমূল্য আছিল ২০০০টকা৷
      * অমৃতশৰৰ এছজিপিচিৰ পৰা লাভ কৰা এটি বিশেষ উপহাৰে ১০ .১ লাখ টকা লাভ কৰে৷ ইয়াৰ ভিত্তিমূল্য আছিল ১০হাজাৰ টকা৷
      * ৪হাজাৰ টকাৰ ভিত্তিমূল্যৰ গৌতম বুদ্ধৰ এটি মূৰ্তিয়ে নিলামত ৭ লাখ লাভ কৰে৷
      * প্ৰধানমন্ত্ৰী মোদীক নেপালৰ প্ৰধানমন্ত্ৰী শ্ৰী সুশীল কৈৰালাই আগবঢ়োৱা এটি বাঘৰ পৰম্পৰাগত পিতলৰ মূৰ্তিৰ মূল্য নিলামত ৫ .২০ লাখ স্পৰ্শ কৰে৷
      * ১০ হাজাৰ টকা ভিত্তিমূল্যৰ এটি ৰূপৰ কলহে ৬লাখ টকা লাভ কৰে৷

    আন বহুতো স্মৃতিচিহ্নই নিলামত ভিত্তিমূল্যতকৈ বহুগুণে অধিক মূল্য লাভ কৰে৷


    প্ৰধানমন্ত্ৰী মোদীয়ে আনকি গুজৰাটৰ মুখ্যমন্ত্ৰী হৈ থাকোতেও এইদৰে উপহাৰৰ নিলাম কৰিছিল৷ উক্ত ধন কন্যা শিশুৰ শিক্ষাৰ নামত ব্যয় কৰা হৈছিল৷ একেই অভ্যাস অব্যাহত ৰাখি প্ৰধানমন্ত্ৰীয়ে পবিত্ৰ গংগা নদীৰ স্বচ্ছতাৰ বাবে উপহাৰৰ সামগ্ৰীসমূহ নিলাম কৰে৷


    ****


    AKT/KP/MS

    
    
    (Release ID: 1564418) Visitor Counter : 3
    
    
      Read this release in: English , Urdu , Hindi , Gujarati , Tamil , Kannada
    
    
    

*