      কেবিনেট

      কোম্পানী (দ্বিতীয় সংশোধনী) অধ্যাদেশ ২০১৯ ঘোষণাত কেবিনেটৰ অনুমোদন
      Posted On: 19 FEB 2019 8:53PM by PIB Guwahati


    প্ৰধানমন্ত্রী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্রীয় কেবিনেট বৈঠকত কোম্পানী ( দ্বিতীয় সংশোধনী ) অধ্যাদেশ , ১০১৯ জাৰি কৰাৰ প্ৰস্তাৱ অনুমোদন জনায়৷ সংসদত এই অধ্যাদেশখনিৰ পৰিৱর্তে এখন বিধেয়ক উত্থাপনৰ ক্ষেত্ৰত লোৱা সিদ্ধান্তটো কেবিনেটে অনুমোদন জনায় । ২০১৩ৰ কোম্পানী আইন অনুসৰি অপৰাধ সন্দৰ্ভত পর্যালোচনা সম্পৰ্কীয় কমিটীৰ পৰামৰ্শৰ ভিত্তিত এই অধ্যাদেশৰ সংশোধনী কৰাৰ সিদ্ধান্ত গ্ৰহণ কৰা হৈছে । ইয়াৰ ফলত সঠিকভাৱে আইন মানি যিবোৰ কর্পোৰেট সংস্থাই কাম কৰে তেওঁলোকৰ ব্যৱসায়ৰ সুবিধা বৃদ্ধি পাব । আনহাতে , এই অধ্যাদেশত আইন উলংঘা কৰাসকলৰ বাবে কঠোৰ শাস্তিৰো ব্যৱস্থা কৰা হৈছে।


    সবিশেষঃ


    ২০১৮ৰ ২০ ডিচেম্বৰত লোকসভাত কোম্পানী ( সংশোধনী ) বিধেয়ক , ২০১৮ৰ উত্থাপন কৰা হয়। চলিত বছৰৰ ৪ জানুৱাৰীত বিধেয়কখনি লোকসভাত উত্থাপন কৰাৰ পাছত ৰাজ্যসভালৈ পঠোৱা হয়। কিন্তু সংসদৰ শীতকালীন অধিৱেশন অথবা বাজেট অধিৱেশনত উচ্চ সদনত এই বিধেয়কখনি বিবেচনা নকৰাৰ লগতে অনুমোদনো লাভ নকৰিলে ।


    ইয়াৰ পাছত বিধেয়কখনিৰ ২৯টা অধ্যায় সংশোধন আৰু দুটি নতুন শাখা সংযোজন কৰি পূৰ্বৰ অধ্যাদেশৰ সংশোধন কৰাৰ সিদ্ধান্ত গ্ৰহণ কৰা হয়।


    ক৷ নতুন এই সংশোধনীত ১৬টা সাধাৰণ অপৰাধক ‘ চিভিল ডিফল্ট ’ হিচাপে বিবেচনা কৰাৰ কথা কোৱা হৈছে।


    খ৷ কিছুমান ক্ষেত্রত আইন উলংঘা আৰু এই ক্ষেত্রত অপৰাধৰ ধাৰণাও পৰিৱর্তন কৰা হৈছে।


    গ৷ তদুপৰি , আন কেতবোৰ ক্ষেত্রত এই সম্পৰ্কীয় আইন উলংঘাৰ ঘটনা ৰাষ্ট্ৰীয় কোম্পানী আইন ন্যায়াধীকৰণৰ পৰা তাৎক্ষণিকভাৱে কেন্দ্রীয় চৰকাৰৰ ওচৰলৈ পঠোৱাৰ কথাও এই সংশোধনীত উল্লেখ কৰা হৈছে৷


    ****


    AKT/SH /DB

    
    
    (Release ID: 1565773) Visitor Counter : 4
    
    
      Read this release in: Tamil , English , Urdu , Marathi , Bengali , Gujarati , Telugu , Kannada