      প্ৰধানমন্ত্ৰীৰ কাৰ্যালয়

      
      সংসদত প্ৰাক্তন প্ৰধানমন্ত্ৰী শ্ৰী অটল বিহাৰী বাজপেয়ীজীৰ প’ট্ৰেইট মুকলি কৰি প্ৰধানমন্ত্ৰীৰ শ্ৰদ্ধাঞ্জলি জ্ঞাপন
      অটলজী আছিল জনতাৰ ধ্বনি, প্ৰধানমন্ত্ৰীয়ে এইদৰে কয়
      Posted On: 12 FEB 2019 12:45PM by PIB Guwahati


    আজি সংসদৰ চেণ্ট্ৰেল হ ’ লত ভাৰতৰ ৰাষ্ট্ৰপতি শ্ৰী ৰাম নাথ কোৱিন্দে প্ৰাক্তন প্ৰধানমন্ত্ৰী শ্ৰী অটল বিহাৰী বাজপেয়ীৰ এখন পৰ্ট্ৰেইট মুকলি কৰে৷


    এই অনুষ্ঠানত উপ ৰাষ্ট্ৰপতি শ্ৰী এম ভেংকয়া নাইডু , প্ৰধানমন্ত্ৰী শ্ৰী নৰেন্দ্ৰ মোদী , লোকসভাৰ অধ্যক্ষ শ্ৰীমতী সুমিত্ৰা মহাজন আৰু বিভিন্ন প্ৰতিনিধিও উপস্থিত আছিল৷


    প্ৰধানমন্ত্ৰী নৰেন্দ্ৰ মোদীয়ে অটল বিহাৰী বাজপেয়ীৰ প্ৰতি শ্ৰদ্ধাঞ্জলি জ্ঞাপন কৰি কয় যে অটলজীয়ে সদায়েই সংসদৰ চেণ্ট্ৰেল হ ’ লত থাকি আমাক উৎসাহিত তথা আশীৰ্বাদ প্ৰদান কৰিব৷ অটলজীৰ ব্যক্তিত্ব আৰু মানৱীয় দিশক স্মৰণ কৰি প্ৰধানমন্ত্ৰীয়ে কয় যে অটলজীৰ গুণসমূহৰ কথা ক ’ বলৈ গ ’ লে ঘণ্টাৰ পিছত ঘণ্টা সময়ৰ প্ৰয়োজন হ ’ ব৷


    প্ৰধানমন্ত্ৰীয়ে কয় যে অটল বিহাৰী বাজপেয়ীজীয়ে তেওঁৰ ৰাজনৈতিক কেৰিয়াৰৰ অধিকাংশ সময়েই বিৰোধীৰ ভূমিকাত নিৰ্বাহ কৰিছিল যদিও ৰাজহুৱা স্বাৰ্থজড়িত বিষয়সমূহত সদায়েই মাত মাতিছিল আৰু কেতিয়াও আদৰ্শৰ পৰা বিচ্যুত হোৱা নাছিল৷


    অটলজীৰ যোগাযোগ দক্ষতাক অসমান্তৰাল বুলি আখ্যা দি প্ৰধানমন্ত্ৰীয়ে তেওঁৰ উচ্চ ৰসিকতাবোধকো প্ৰশংসা কৰে৷


    প্ৰধানমন্ত্ৰীয়ে কয় যে বাজপেয়ীজীৰ নীৰৱতা তেওঁৰ ভাষণৰ সমানেই শক্তিশালী আছিল৷ ‘‘ কেতিয়া কথা ক ’ ব লাগে আৰু কেতিয়া নীৰৱ হ ’ ব লাগে সেয়াই আছিল তেওঁৰ এক আকৰ্ষণীয় গুণ ’’, তেওঁ এইদৰে কয়৷


    অটল বিহাৰী বাজপেয়ীজীৰ আখ্যানৰ বিষয়ে মন্তব্য কৰি প্ৰধানমন্ত্ৰীয়ে কয় যে আমি তেওঁৰ পৰা এক গুৰুত্বপূৰ্ণ বাৰ্তা পাব পাৰো যে গণতন্ত্ৰত ৰাজনৈতিক প্ৰতিদ্বন্ধীৰ বাহিৰে অন্য কোনো শত্ৰু নাই৷


    *****


    AKT/AK/KP/MANN

    
    
    (Release ID: 1564414) Visitor Counter : 4
    
    
      Read this release in: English , Urdu , Marathi , Gujarati , Tamil , Kannada