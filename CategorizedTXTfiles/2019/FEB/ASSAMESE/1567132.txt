      প্ৰধানমন্ত্ৰীৰ কাৰ্যালয়

      ১ মাৰ্চ, ২০১৯ত তামিলনাডুৰ কন্যাকুমাৰী ভ্ৰমণ কৰিব প্ৰধানমন্ত্রীয়ে
      Posted On: 28 FEB 2019 7:11PM by PIB Guwahati


    প্ৰধানমন্ত্রী শ্রী নৰেন্দ্ৰ মোদীয়ে ১ মাৰ্চ , ২০১৯ত তামিলনাডুৰ কন্যাকুমাৰী ভ্ৰমণ কৰিব৷ এই উপলক্ষে তেওঁ তাত একাধিক উন্নয়নমূলক প্ৰকল্পৰ শুভাৰম্ভ কৰিব৷ এই প্ৰকল্পসমূহে তামিলনাডুৰ কন্যাকুমাৰীৰ ৰে ’ ল আৰু পথ যোগাযোগ ব্যৱস্থাৰ বিকাশত গুৰুত্বপূর্ণ ভূমিকা পালন কৰিব৷


    ৰে ’ ল প্ৰকল্প


    প্ৰধানমন্ত্রীয়ে কন্যাকুমাৰীত একাধিক ৰে ’ ল প্ৰকল্পৰ শুভাৰম্ভ কৰিব৷ এই প্ৰকল্পসমূহৰ ভিতৰত আছেঃ -

      * মাদুৰাই আৰু চেন্নাইৰ মাজত তেজছ এক্সপ্রেছৰ যাত্রা শুভাৰম্ভ৷

    এই এক্সপ্রেছ ৰে ’ লখন মাদুৰাই আৰু চেন্নাইৰ মাজত পোনপটীয়া আৰু দ্রুত যাতায়াত সম্ভৱ কৰি তুলিব৷


    আধুনিক সা - সুবিধাযুক্ত এই ৰে ’ লখনত দিনৰ সময়ত ভ্ৰমণৰ সময়ত যাত্রীসকলে মনোৰম প্রাকৃতিক দৃশ্য উপভোগ কৰাৰ সুযোগ পাব৷


    এইখন দ্বিতীয় তেজছ এক্সপ্রেছ সেৱা৷ এই ধৰণৰ ৰে ’ ল প্ৰথম সেৱা মুম্বাই আৰু কাৰমালিৰ মাজত আৰম্ভ কৰা হৈছিল৷

      * ৰামেশ্বৰম আৰু ধনুষকোডিৰ মাজত ৰে ’ ল যোগাযোগ ব্যৱস্থাৰ পুনৰুজ্জীৱিতকৰণ কাম - কাজৰ আধাৰশিলা স্থাপন৷

    তামিলনাডুৰ এই দুটা স্থান অন্যতম ধর্মীয় পীঠস্থান তথা পর্যটনৰো কেন্দ্ৰ৷


    ১৯৬৪ চনৰ প্ৰবল সামুদ্রিক ঘূর্ণী বতাহত ধনুষকোডি ৰে ’ ল ষ্টেচনটো সম্পূর্ণভাবে বিধ্বস্ত হৈ পৰে৷


    সেই সময়ৰ পৰা এই ষ্টেচনটো পৰিত্যক্ত অৱস্থাত পৰি আছিল৷ এই অঞ্চলত ৰে ’ ল যোগাযোগ ব্যৱস্থা পুনৰ আৰম্ভ হ ’ লে পর্যটন ক্ষেত্রৰ ব্যাপক বিকাশ ঘটিব আৰু হাজাৰ হাজাৰ ধর্মানুৰাগী লোক যথেষ্ট পৰিমাণে উপকৃত হ ’ বে৷

      * পামবান দলঙৰ পুনৰ নির্মাণ কাম - কাজৰ আধাৰশিলা৷

    এই দলংখনিয়ে মূল ভূখণ্ডৰ সৈতে ৰামেশ্বৰম দ্বীপৰ ৰে ’ ল যোগাযোগ স্থাপন কৰিব৷


    বর্তমানৰ দলংখনি ১০৪ বছৰৰ পুৰণি৷ পুৰণি দলঙৰ সলনি নতুন দলংখন নিৰ্মাণ কৰা হ ’ ব৷ বর্তমান য ’ ত পুৰণি দলংখন আছে , তাৰ সমান্তৰালভাবে নতুন দলং নির্মাণ কৰা হ ’ ব৷ এই দলঙে ৰামেশ্বৰম অঞ্চলৰ পর্যটন খণ্ডৰ সম্ভাৱনা বৃদ্ধি কৰিব৷


    পথ পৰিবহণ


    প্ৰধানমন্ত্রীয়ে নামফলক উন্মোচন কৰি কন্যাকুমাৰীত একাধিক পথ পৰিবহণ প্ৰকল্পৰ শুভাৰম্ভ কৰিব৷ এই প্ৰকল্পসমূহৰ ভিতৰত আছেঃ –


    ৮৭নং ৰাষ্ট্ৰীয় ঘাইপথৰ মাদুৰাই - ৰামানাথপুৰম শাখাৰ দ্বৈত বা ফ ’ ৰলেন অংশটো দেশবাসীৰ নামত উচৰ্গা কৰিব৷ তামিলনাডুৰ তিনিখন জিলাৰ মাজেৰে ৰাষ্ট্ৰীয় ঘাইপথৰ এই অংশটো পাৰ হৈছে৷


    ৭৮৫ নং ৰাষ্ট্ৰীয় ঘাইপথৰ মাদুৰাই - চেট্টিকুলাম শাখাৰ ফ ’ ৰলেন অংশৰ আধাৰশিলা৷ এই অংশত এখনি পথ সুৰক্ষা পার্ক তথা কন্যাকুমাৰীত এটি পৰিবহণ সংগ্ৰহালয় নিৰ্মাণ কৰা হৈছে৷


    পথৰ এই আন্তঃগাঁথনিমূলক প্ৰকল্পসমূহে তামিলনাডুৰ বিভিন্ন অংশৰ পথ যোগাযোগ ব্যৱস্থাৰ উন্নতি সাধন কৰিব৷ তদুপৰি , এই প্ৰকল্পসমূহৰ কাম শেষ হ ’ লে পথচাৰীসকলৰ নিৰাপদ তথা দ্রুত ভ্ৰমণ সুনিশ্চিত কৰিব৷


    এই উপলক্ষে কন্যাকুমাৰীত এক ৰাজহুৱা সভাতো ভাষণ আগবঢ়াব প্ৰধানমন্ত্রীয়ে৷


    ****


    AKT/AK /DB

    
    
    (Release ID: 1567132) Visitor Counter : 1
    
    
      Read this release in: English , Urdu , Marathi , Hindi , Gujarati , Tamil
    
    
    

*