      ৰেচম মন্ত্ৰালয়

      অসমত মহিলাৰ বহনক্ষম আজীৱিকা নিশ্চিতিৰ বাবে শ্ৰীমতী স্মৃতি জুবিন ইৰাণীৰ বিভিন্ন প্ৰকল্প উচৰ্গা
      Posted On: 22 FEB 2019 7:04PM by PIB Guwahati


    কেন্দ্ৰীয় বয়ন মন্ত্ৰী শ্ৰীমতী স্মৃতি জুবিন ইৰাণীয়ে আজি ওদালগুৰিত বয়ন মন্ত্ৰ্যালয়ৰ অধীনত বিভিন্ন প্ৰকল্প মুকলি কৰে৷ তেওঁৰ সৈতে উপস্থিত আছিল ৰাজ্যিক কেন্দ্ৰীয় মন্ত্ৰী শ্ৰী কিৰেন ৰিজিজু আৰু সাংসদ শ্ৰী ৰমেন ডেকা তথা শ্ৰী বিশ্বজিৎ দৈমাৰী৷


    ভাষণ প্ৰসংগত মন্ত্ৰীগৰাকীয়ে ৫৫ কোটি টকাৰ ইণ্টিগ্ৰটেড ‘ ছইল টু ছিল্ক ’ প্ৰকল্পৰ কথা উল্লেখ কৰি কয় যে এই প্ৰকল্পৰ দ্বাৰা ১০০ হেক্টৰ ভূমিত এড়ীৰ নতুন খেতি কৰাত গুৰুত্ব প্ৰদান কৰা হৈছে৷ তাৰোপৰি এই প্ৰকল্পৰ দ্বাৰা কেন্দ্ৰীয় ৰেচম ব ’ ৰ্ডে বিদ্যমান ৬০০ হেক্টৰৰ এড়ী ফাৰ্মৰো পুনৰ্জীৱন প্ৰক্ৰিয়াৰ দিশত কাম কৰিব৷


    মন্ত্ৰীগৰাকীয়ে ভাষণ প্ৰসংগত কয় যে এই পদক্ষেপে কৃষি ক্ষেত্ৰৰ বাবে পোষ্ট কুকুন গতিবিধি যেনে বৃক্ষৰোপণ , বীজ সিঁচা , কটা , ৰিলিং ইত্যাদিৰো সুবিধা প্ৰদান কৰিব৷ তাৰোপৰি ২৫০০ শিপিনীত হস্ততাঁত আৰু কাম কৰাৰ শ্বেডো প্ৰদান কৰা হ ’ ব৷ তেওঁ কয় যে এই প্ৰকল্প চলি থকা সময়ত ১৫ , ৬০০ ব্যক্তিৰ বাবে প্ৰত্যক্ষ কৰ্ম সংস্থাপনৰ সৃষ্টি হ ’ ব আৰু পিছলৈ এই প্ৰকল্পই পূৰ্ণ কাৰ্যকৰী হোৱাৰ পিছত প্ৰতিবছৰে ৭ , ০০০ জন ব্যক্তিৰ বাবে কৰ্ম সংস্থাপনৰ সৃষ্টি কৰিব৷


    এড়ী কটা ৰেচম মিল মুকলি কৰি শ্ৰীমতী ইৰাণীয়ে কয় যে এই প্ৰকল্পৰ দ্বাৰা প্ৰথম বৰ্ষত ৩ কোটি টকা মুঠ লাভৰ লৈতে প্ৰায় ১০ কোটি টকাৰ টাৰ্ণ অভাৰৰ আশা প্ৰকাশ কৰা হৈছে৷ এই প্ৰকল্পটো কেন্দ্ৰীয় ৰেচম ব ’ ৰ্ডৰ সৈতে ৰাজ্যিক সমন্বয়ত পৰিচালনা কৰা হ ’ ব আৰু ইয়াত বছৰটোত প্ৰত্যক্ষভাৱে ১০৭ গৰাকী ব্যক্তিয়ে কৰ্ম সংস্থাপন লাভ কৰিব আৰু পৰোক্ষভাৱে প্ৰায় ১৫০০ গৰাকী এড়ী কৃষক আৰু ৭৩০ গৰাকী শিপিনী জড়িত হ ’ ব পাৰিব৷


    মন্ত্ৰীগৰাকীয়ে এড়ী ৰেচম বিকাশ প্ৰকল্পৰ কথা বিশেষভাৱে উল্লেখ কৰি এই প্ৰকল্পটো বিটিচি এলেকাৰ মহিলাসকলৰ আজীৱিকাৰ উদ্দেশ্য উৎসৰ্গিত বুলি মন্তব্য কৰে৷ এই প্ৰকল্পৰ অধীনত ১০০০ একৰ ভূমিত টাপিঅ ’ কা ( Tapioca) ৰোপণ কৰা হ ’ ব আৰু ১৪০০ গৰাকী হিতাধিকাৰীক সামৰি লোৱা হ ’ ব৷ মন্ত্ৰীগৰাকীয়ে কয় , ‘‘ এই প্ৰকল্পৰ উদ্দেশ্য হৈছে টাপিঅ ’ কা ৰোপণৰ জৰিয়তে দুই ধৰণে লাভান্বিত হোৱাটো৷ অৰ্থাৎ খাদ্যৰ বাবে ‘ টিউবাৰ ’ তথা এড়ী পলুৰ বাবে ‘ পাত ’ ব্যৱহাৰ কৰিব পৰা যাব৷ ’’


    চৰকাৰৰ মূল্য সংযোজিত সামগ্ৰীত বিনিয়োগৰ পদক্ষেপৰ বিষয়ে মন্ত্ৰীগৰাকীয়ে উল্লেখ কৰি অঞ্চলটোত দুটা সাধাৰণ সুবিধা কেন্দ্ৰ মুকলিত সন্তোষ প্ৰকাশ কৰে৷ ইয়াৰ দ্বাৰা কেন্দ্ৰীয় ৰেচম ব ’ ৰ্ডৰ ‘ ছইল টু ছিল্ক ’ ৰ উদ্দেশ্য সাধন হ ’ ব বুলি তেওঁ মন্তব্য প্ৰকাশ কৰে৷


    জনসাধাৰণে পেলনীয়া ৰেচমৰ পৰা নতুন ফেব্ৰিক প্ৰস্তুত কৰাৰ দক্ষতা আঁকোৱালি লোৱা কাৰ্যক মন্ত্ৰীগৰাকীয়ে প্ৰশংসা কৰে৷ ইয়াৰ দ্বাৰা ‘ বৰ্জ্যৰ পৰা সম্পদ ’ ৰ ধাৰণা ফলপ্ৰসূ হ ’ ব বুলি তেওঁ মন্তব্য কৰে৷ ভাষণৰ শেষত মন্ত্ৰীগৰাকীয়ে উত্তৰ পূৰ্বাঞ্চলৰ প্ৰতিখন ৰাজ্যত বস্ত্ৰ নিৰ্মাণৰ উদ্যোগ গঢ়ি তোলাৰ বাবে প্ৰধানমন্ত্ৰীয়ে প্ৰদান কৰা প্ৰতিশ্ৰুতিক বাস্তৱায়িত কৰাৰ বাবে কেন্দ্ৰীয় ৰেচম ব ’ ৰ্ডে কৰা প্ৰয়াসৰ প্ৰশংসা কৰে৷


    উক্ত সভাখনত উপস্থিত আছিল কেন্দ্ৰীয় ৰেচম ব ’ ৰ্ডৰ সদস্য সচিব আৰু কেন্দ্ৰ তথা ৰাজ্য চৰকাৰৰ অন্য বিষয়ববীয়াসকল৷


    ইয়াৰ পূৰ্বে মন্ত্ৰীগৰাকীয়ে অৰুণাচল প্ৰদেশৰ ইটানগৰ ভ্ৰমণ কৰি মন্ত্ৰ্যালয়ৰ অধীনত বিভিন্ন প্ৰকল্প ৰাইজলৈ উচৰ্গা কৰে৷

    
    
    (Release ID: 1566109) Visitor Counter : 1
    
    
      Read this release in: Assamese , English