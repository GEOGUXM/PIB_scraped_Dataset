      প্ৰধানমন্ত্ৰীৰ কাৰ্যালয়

      লোকসভাত ৰাষ্ট্ৰপতিৰ ভাষণৰ প্ৰত্যুত্তৰত প্ৰধানমন্ত্ৰীয়ে প্ৰদান কৰা ধন্যবাদসূচক ভাষণৰ গুৰুত্বপূৰ্ণ বিষয়সমূহৰ অসমীয়া অনুবাদ
      Posted On: 07 FEB 2019 7:58PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে লোকসভাত আজি ৰাষ্ট্ৰপতিয়ে প্ৰদান কৰা ভাষণৰ প্ৰত্যুত্তৰত ধন্যবাদ জনাই ভাষণ প্ৰদান কৰে৷ টুইটাৰৰ এলানি টুইটত প্ৰধানমন্ত্ৰীয়ে কয় ,


    ‘‘ এখন চৰকাৰে ভাৰতীয়ৰ বাবে কাম কৰিব লাগে , এখন চৰকাৰে জনসাধাৰণৰ প্ৰত্যাশাক গুৰুত্ব দিব লাগে৷ ইয়াত দুৰ্নীতিৰ বাবে কোনো স্থান নাই৷


    আজি বহু লোকে সংসদত ভাষণ প্ৰদান কৰিছে৷ মই সকলোকে ধন্যবাদ জ্ঞাপন কৰিছো৷


    ২০১৯ চনৰ সংসদীয় নিৰ্বাচনত প্ৰথমবাৰলৈ ভোট প্ৰদান কৰিবলৈ ব্যক্তিসকলক শুভেচ্ছা জনাইছো৷ একবিংশ শতিকাত জন্ম লাভ কৰা ব্যক্তিসকল এতিয়া ভোটাৰলৈ পৰিৱৰ্তিত হৈছে আৰু সেয়ে তেওঁলোকে ভাৰতৰ বিকাশত গুৰুত্বপূৰ্ণ ভূমিকা পালন কৰিব৷


    এই বিশ্বাস আৰু বীক্ষণে আমাৰ ৰাষ্ট্ৰক আগুৱাই লৈ যাব৷ আমি সেইসকল লোক নহয় যি প্ৰত্যাহ্বানৰ মুখামুখি নহয়৷ আমি প্ৰত্যাহ্বানৰ মুখামুখি হও আৰু জনসাধাৰণৰ প্ৰত্যাশা পূৰণৰ বাবে কাম কৰো৷


    কংগ্ৰেছৰ আমাৰ বন্ধু সকলে দুটা পৰ্যায়কাল প্ৰত্যক্ষ কৰিছে৷ বিচি - বিফ ’ ৰ কংগ্ৰেছ অৰ্থাৎ কংগ্ৰেছৰ পূৰ্বে , যেতিয়া একো হোৱা নাছিল৷ এডি - আফটাৰ ডায়নেষ্টি অৰ্থাৎ পৰিয়ালতন্ত্ৰৰ পিছত - য ’ ত সকলো হৈছিল৷


    যোৱা চাৰি বছৰত ভাৰতে উল্লেখযোগ্য বিকাশৰ মুখ দেখিবলৈ সমৰ্থ হৈছে৷ বিনিয়োগ , ষ্টীল , ষ্টাৰ্ট - আপ , দুগ্ধ আৰু কৃষি , বিমান সকলো পৰিধিতে ভাৰতৰ বিকাশ চকুত লগা বিধৰ হৈছে৷


    মোদীক ঘৃণা কৰাৰ জৰিয়তে বিৰোধীয়ে ৰাষ্ট্ৰক ঘৃণা কৰিবলৈ আৰম্ভ কৰিছে৷ সেয়ে তেওঁলোকৰ নেতাই লণ্ডনলৈ গৈ সংবাদ মেলত ভাৰতৰ বিষয়ে বেয়াকৈ কৈছে৷


    আপোনালোকে জানেনে তেওঁলোকৰ বাবে মোৰ অপৰাধ কি ? দুখীয়া পৰিয়ালত জন্মা এজন ব্যক্তিয়ে তেওঁলোকৰ শাসনক প্ৰত্যাহ্বান জনাইছে৷


    তেওঁলোকৰ ৫৫ বছৰত অনাময়ৰ ব্যাপ্তি আছিল ৩৮ % আৰু আমাৰ ৫৫ মাহত ৯৮ % স্পৰ্শ কৰিছে৷ তেওঁলোকৰ ৫৫ বছৰত গেছৰ সংযোগ আছিল ১২ কোটি আৰু আমাৰ ৫৫ মাহত এয়া হৈছেগৈ ১৩ কোটি৷ আমি আমাৰ পাঁচ বছৰত দ্ৰুত গতিত কাম কৰিছো৷


    এবাৰ ভাবক , কংগ্ৰেছে জৰুৰীকালীন অৱস্থাৰ সৃষ্টি কৰিছিল কিন্তু মোদীয়ে বিধান ধ্বংস কৰিছে৷ কংগ্ৰেছে আৰ্মীক অপমান কৰিছে , আৰ্মীৰ মুখ্যক গুণ্ডা বুলি কৈছে কিন্তু মোদীয়ে বিধান ধ্বংস কৰিছে৷ কংগ্ৰেছৰ নেতাই কৈছে যে ভাৰতীয় আৰ্মীয়ে আঘাতৰ সৃষ্টি কৰিছে …. কিন্তু মোদীয়ে বিধান ধ্বংস কৰিছে৷


    কংগ্ৰেছে নিৰ্বাচন আয়োগ আৰু ইভিএমৰ বিৰুদ্ধে প্ৰশ্ন কৰিছে কিন্তু মোদীয়ে বিধান ধ্বংস কৰিছে৷ কংগ্ৰেছে ন্যায়পালিকাক নস্যাৎ কৰিছে কিন্তু মোদীয়ে বিধান ধ্বংস কৰিছে৷ কংগ্ৰেছে পৰিকল্পনা আয়োগক বহুৱাৰ দল বুলি কৈছে … কিন্তু মোদীয়ে বিধান ধ্বংস কৰিছে৷


    কংগ্ৰেছে অনুচ্ছে ৩৫৬ৰ কেইবাৰো দুৰ্ব্যৱহাৰ কৰিছে … কিন্তু মোদীয়ে বিধান ধ্বংস কৰিছে৷


    ভাৰতৰ জনতাই দেখিছে যে সম্পূৰ্ণ বহুমতৰ এখন চৰকাৰে কেনেধৰণে কাম কৰিব পাৰে৷ তেওঁলোকে এনডিএৰ কাম দেখিছে৷ তেওঁলোকে কলকাতাত একত্ৰিত হোৱা ‘ মহাভেজাল ’ চৰকাৰ নিবিচাৰে৷


    ২০১০ চনৰ কমনৱেলথ ক্ৰীড়াৰ সময়ত আমাৰ খেলুৱৈসকলে ভাৰতৰ বাবে পদক জিকিবলৈ অহোপুৰুষাৰ্থ কৰিছিল৷ কিন্তু কংগ্ৰেছৰ বাবে কমনৱেলথ ক্ৰীড়া আছিল ব্যক্তিগত সম্পদ আহৰণৰ আহিলা৷


    ইউপিএৰ ফোন বেংকিঙে বন্ধু আৰু তেওঁলোকৰ নেতাসকলৰ বাবে আচৰিত কাম কৰিছিল৷ সেই প্ৰিয়ভাজনৰ বাবেই আমাৰ বেংকিং ব্যৱস্থাই লটিঘটিৰ সন্মুখীন হ ’ বলগীয়া হৈছে৷


    মই এই সংসদৰ মজিয়াত ক ’ ব বিচাৰিছো যে ভাৰতীয় ৰাষ্ট্ৰীয় কংগ্ৰেছে আমাৰ সৈন্যবাহিনীক শক্তিশালী হোৱাটো নিবিচাৰে৷ তেওঁলোকে আমাৰ নিৰাপত্তা ব্যৱস্থা শক্তিশালী হোৱাটো নিবিচাৰে৷ কোন কোম্পানীৰ বলত তেওঁলোকে এনে লজ্বাজনক আচৰণ কৰিছে ?


    ডঃ বাবাচাহেব আম্বেদকাৰ সদায়েই তেওঁৰ সময়তকৈ আগৰণুৱা আছিল৷ তেওঁ কৈছিল যে কংগ্ৰেছত যোগদান কৰাটো আত্মহত্যাৰ লেখীয়া৷


    বিভিন্ন সংগঠনে প্ৰবাসৰ পৰা পুঁজি লাভ কৰিছিল৷ আমি এই প্ৰক্ৰিয়াত স্বচ্ছতা বিচৰাত বহু এনে সংস্থা বন্ধ হৈ পৰিল৷ তেনে ধন কোনো হিচাপ নোহোৱাকৈ কিয় আহিবলৈ দিয়া হৈছিল ?


    মূল্যবৃদ্ধি আৰু কংগ্ৰেছ এটা দলৰ দৰে৷ যেতিয়াই কংগ্ৰেছ আহে তেতিয়াই মূল্যবৃদ্ধি হয়৷ এনডিএ চৰকাৰে সৰ্বদা মূল্যৰ ওপৰত নজৰ দি আছে৷


    ইউপিএ চৰকাৰৰ সময়ত এলইডি বাল্বৰ মূল্য কিয় ইমান বেছি আছিল ?


    আমাৰ চৰকাৰে জনতাৰ সুস্বাস্থ্য আৰু কল্যাণৰ বাবে সদায়েই কাম কৰি আছে৷ ষ্টেণ্ট , আঠুৰ অস্ত্ৰোপচাৰ আৰু ঔষধৰ মূল্য হ্ৰাস হৈছে৷ ইয়াৰ দ্বাৰা দৰিদ্ৰসকল উপকৃত হৈছে৷


    ২০১৭ চনৰ পৰা আৰম্ভ কৰি ২০১৮ চনৰ নৱেম্বৰ মাহলৈ এই ১৫ মাহত প্ৰায় ১ কোটি ৮০ লাখ লোকে প্ৰথমবাৰলৈ ভৱিষ্য নিধিৰ টকা কৰ্তন কৰোৱাবলৈ আৰম্ভ কৰিছে৷ ইয়াৰেও ৬৪ শতাংশৰে বয়স ২৮ বছৰতকৈ কম৷


    ইয়াৰোপৰি আন এক তথ্য আমাৰ লগত আছে৷ আমাৰ দেশত ২০১৪ চনৰ মাৰ্চ মাহত প্ৰায় ৬৫ লাখ লোকে ৰাষ্ট্ৰীয় পেঞ্চন ব্যৱস্থা ( এনপিএছ ) ত পঞ্জীয়ন কৰিছিল৷ যোৱা বছৰৰ অক্টোবৰ মাহত এই সংখ্যা বৃদ্ধি হৈ প্ৰায় ১ কোটি ২০ লাখ হৈছে৷ এয়া কি বিনা চাকৰিৰ ফলত হৈছে নেকি ?


    আৰু এটা হিচাপ আছে৷ প্ৰতিবছৰে আয়কৰ দাখিলৰ সময়ত অনা - ঔদ্যোগিক কৰদাতাই নিজৰ আয় ঘোষণা কৰে৷ তেওঁলোকে নিজে দৰমহা নাপায় কিন্তু তেওঁলোকৰ অধীনত কাম কৰা লোকসকলক দৰমহা প্ৰদান কৰে৷


    যোৱা চাৰিটা বছৰত দেশত এনেকুৱা ৬ লাখ নতুন পেছাদাৰীলোক সংযুক্ত হৈছে৷ আপোনালোকে এনেকৈ ভাবে নেকি যে এজন চিকিৎসকে নিজৰ এখন ক্লিনিক বা নাৰ্ছিং হোম খুলিছে আৰু তাত এজন ব্যক্তিকেই চাকৰি দিছে , অথবা কোনো এজন চাৰ্টাৰ্ড একাউণ্টেণ্টকেই চাকৰি দি নিজৰ কাৰ্যালয় চলাই আছে ? নহয়৷


    হাজাৰ কোটি টকাৰ ব্যয়েৰে ৯৯টা ওলমি থকা সিঞ্চন প্ৰকল্প সম্পূৰ্ণ কৰা হৈছে৷


    ভাৰত ইজৰাইল আৰু পেলেষ্টাইনৰো বন্ধু , ভাৰত ছৌদি আৰব আৰু ইৰাণৰো বন্ধু৷ আমাৰ বৈদেশিক নীতিয়ে ভাৰতৰ স্থিতি বিশ্বদৰবাৰত ক্ৰমে শক্তিশালী কৰি তুলিছে৷


    আমি সদায়েই ভাৰতৰ জনতাৰ প্ৰত্যাশা পূৰণ কৰিম৷


    মই আপোনালোকক নিশ্চিতি প্ৰদান কৰিছো যে যিসকলে দেশক লুট কৰিছে তেওঁলোকে নৰেন্দ্ৰ মোদীক ভয় কৰিবলৈ আৰম্ভ কৰিছে৷


    ‘‘ সূৰ্য গ ’ লেও ক ’ লৈ যাব


    সি ইয়াতেই থাকিব লাগিব


    ইয়াতেই আমাৰ উশাহত


    আমাৰ শিৰাত


    আমাৰ সংকল্পত


    আমাৰ নিশাত


    তুমি উদাস নহ ’ বা


    এতিয়া মই কোনো সূৰ্যকে অস্ত যাবলৈ নিদিও৷ ’’


    ***


    AKT/SH/MANN

    
    
    (Release ID: 1563690) Visitor Counter : 2
    
    
      Read this release in: English , Urdu , Hindi , Marathi , Gujarati , Tamil