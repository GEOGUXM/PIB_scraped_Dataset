      প্ৰধানমন্ত্ৰীৰ কাৰ্যালয়

      ৰাষ্ট্ৰীয় যুৱ সংসদ মহোৎসৱ ২০১৯ পুৰস্কাৰ প্ৰদান কৰিলে প্ৰধানমন্ত্ৰীয়ে
      Posted On: 27 FEB 2019 1:07PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি নতুন দিল্লীৰ বিজ্ঞান ভৱনত আয়োজিত ৰাষ্ট্ৰীয় যুৱ সংসদ মহোৎসৱ ২০১৯ৰ পুৰস্কাৰ বিতৰণ কাৰ্যসূচীৰ সামৰণী অনুষ্ঠানত অংশগ্ৰহণ কৰে৷ তেওঁ ৰাষ্ট্ৰীয় যুৱ সংসদ মহোৎসৱ ২০১৯ৰ পুৰস্কাৰৰ লগতে বিজয়ীসকলক প্ৰশংসা - পত্ৰও প্ৰদান কৰে৷ প্ৰধানমন্ত্ৰীয়ে লগতে বিভিন্ন তথ্য লাভ কৰিব পৰাকৈ খেলো ইণ্ডিয়া এপো শুভাৰম্ভ কৰে৷


    ৰাষ্ট্ৰীয় যুৱ সংসদ মহোৎসৱ ২০১৯ৰ অংশগ্ৰহণকাৰী আৰু পুৰস্কাৰ বিজয়ীসকলক অভিনন্দন জ্ঞাপন কৰি প্ৰধানমন্ত্ৰীয়ে তেওঁলোকৰ শক্তি আৰু সমৰ্পন মনোভাৱৰ প্ৰশংসা কৰে৷ তেওঁ কয় যে এই মহোৎসৱে নতুন ভাৰতৰ এখন ছবিক প্ৰতিনিধিত্ব কৰিছে৷ তেওঁ প্ৰতিগৰাকী যুৱক - যুৱতীক নতুন ভাৰত দৃষ্টিভংগীৰ সৈতে জড়িত হ ’ বলৈ আহ্বান জনায়৷ প্ৰধানমন্ত্ৰীয়ে লগতে কয় যে দেশৰ যুৱপ্ৰজন্মই ৰাষ্ট্ৰ আৰু সমাজৰ উন্নয়নৰ ক্ষেত্ৰত বৃহৎ ভূমিকা পালনৰ বাবে সাজূ হোৱা উচিৎ৷


    প্ৰধানমন্ত্ৰীয়ে দেশৰ যুৱক - যুৱতীসকলক সমাজৰ উন্নতিৰ হকে সুন্দৰ জনসংযোগৰ দক্ষতা আহৰণ কৰিবলৈ আহ্বান জনায়৷ তেওঁ কয় যে কোনো এজন ব্যক্তিয়ে কোৱা কথাৰ প্ৰভাৱ থাকক বা নাথাকক , কিন্তু সেয়া নিশ্চিতভাৱে প্ৰেৰণাদায়ক হোৱা উচিৎ৷ তেওঁ দেশৰ যুৱক - যুৱতীসকলক বিভিন্ন দিশৰ ওপৰত তৰ্ক কৰিবলৈ আহ্বান জনায়৷ তৰুণ প্ৰজন্মই নতুন প্ৰত্যাহ্বানসমূহ ফলপ্ৰসূভাৱে সন্মুখীন হ ’ বলৈ নতুন সূযোগ আৰু ধাৰণা আয়ত্ব কৰিব পাৰে বুলিও প্ৰধানমন্ত্ৰীয়ে কয়৷


    প্ৰধানমন্ত্ৰীয়ে আশা প্ৰকাশ কৰে যে যুৱক - যুৱতীসকলক পথ প্ৰদৰ্শনৰ লগতে তেওঁলোকক শুদ্ধ দিশত আগুৱাই নিয়াত এক সুন্দৰ আলোচনা প্ৰক্ৰিয়া গ্ৰহণৰ ক্ষেত্ৰত ৰাষ্ট্ৰীয় যুৱ সংসদ মহোৎসৱ এক উপযুক্ত মঞ্চ হৈ পৰিব৷ তেওঁ কয় যে যিসকলে ভৱিষ্যতে সাংসদ হ ’ ব বিচাৰে , তেওঁলোকক এইধৰণৰ অনুষ্ঠানে সহায় কৰিব৷


    ইয়াৰ পূৰ্বে পুৰস্কাৰ বিজয়ীসকলে প্ৰধানমন্ত্ৰী সৈতে তেওঁলোকৰ চিন্তাধাৰাৰ বিনিময় কৰাৰ সূযোগ লাভ কৰে৷ প্ৰধানমন্ত্ৰীয়েও মহোৎসৱত অংশগ্ৰহণকাৰীসকলৰ সৈতে বাৰ্তালাপ কৰে৷


    যুৱ পৰিক্ৰমা আৰু ক্ৰীড়া মন্ত্ৰালয়ৰ সহযোগত ৰাষ্ট্ৰীয় সেৱা আঁচনি আৰু নেহৰু যুৱ কেন্দ্ৰ সংস্থানে যুটীয়াভাৱে আয়োজন কৰা ৰাষ্ট্ৰীয় যুৱ সংসদ মহোৎসৱ ২০১৯ৰ বিষয়বস্তু আছিল ‘ নতুন ভাৰতৰ কণ্ঠ হওক আৰু সমাধান উলিৱাওক আৰু নীতিৰ প্ৰতি বৰঙণি আগবঢ়াওক ’ ৷


    *****


    AKT/VJ/BM /DB

    
    
    (Release ID: 1567241) Visitor Counter : 1
    
    
      Read this release in: Malayalam , English , Urdu , Hindi , Marathi , Bengali , Gujarati , Tamil , Kannada