      প্ৰধানমন্ত্ৰীৰ কাৰ্যালয়

      ৯ ফেব্ৰুৱাৰী ২০১৯ তাৰিখে গুৱাহাটীত বিভিন্ন উন্নয়নমূলক প্ৰকল্প ৰাষ্ট্ৰলৈ উচৰ্গা কৰি প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 09 FEB 2019 8:00PM by PIB Guwahati


    ভাৰত মাতাৰ - জয়


    ভাৰত মাতাৰ - জয়


    বৃহৎ সংখ্যাত উপস্থিত মোৰ মৰমৰ ভাতৃ আৰু ভগ্নীসকল৷


    মই ইয়াৰ পৰাই প্ৰত্যক্ষ কৰিছো যে পথতো সহস্ৰাধিক লোক থিয় হৈ আছে৷ মই ভাবিছো যে আগলৈ হয়তো ইয়াতকৈও বিশাল স্থানৰ আৱশ্যক হব৷ যোৱা দিনসমূহত মই কেইবাটাও বৃহৎ কাৰ্যসূচীত অংশগ্ৰহণ কৰাৰ সুবিধা লাভ কৰিছো আৰু মই দেখিছো যে অসমত উৎসাহ এনেদৰে বৃদ্ধি হৈছে যে এটা ৰে ’ লীয়ে আনটো ৰে ’ লীৰ অভিলেখ ভংগ কৰিছে৷ আৰু আজি দেখিছো , আপোনালোকে আগৰ চাৰিওটা ৰে ’ লীৰে অভিলেখ ভংগ কৰিছে৷


    অসমৰ এই প্ৰেম , এই আশীৰ্বাদ মা কামাখ্যাৰ কৃপাৰ বাহিৰে আন একো নহয়৷ মোৰ সম্পূৰ্ণ বিশ্বাস যে গুৱাহাটীৰ পৰা যিবোৰ দৈনিক কাকত প্ৰকাশিত হয় তাত এই খবৰ প্ৰকাশ নহয় , কাৰণটো কি এতিয়া আমি চাম৷ কিন্তু আজি ৰাতিপুৱা মোৰ এনে লাগিল যে কিবা এটাটো কথা আছে৷ ইয়ালৈ যিসমূহ সাংবাদিক আহিছে , পৰিশ্ৰম কৰিছে , কিন্তু তেওঁলোকৰ মালিকে সেই পৰিশ্ৰম সাৰ্থক হ ’ বলৈ নিদিয়ে৷


    আজি উত্তৰ - পূৰ্বাঞ্চলৰ বিকাশত এটা নতুন ইতিহাস সংযোজিত হ ’ ল৷ অলপ আগেয়ে অসম আৰু উত্তৰ পূৰ্বাঞ্চলৰ বিকাশৰ সৈতে জড়িত প্ৰকল্পৰ লোকাৰ্পণ , উদঘাটন আৰু আধাৰশিলা স্থাপন কৰিলো৷ বিকাশৰ এই কাম তেতিয়াহে সম্ভৱ যেতিয়া আমাৰ ঋষিসকলে , মুনিসকলে , শ্বহীদসকলে আমাক যি পথ প্ৰদৰ্শিত কৰিছে , সেই পথত আমি আগবঢ়াৰ সংকল্প গ্ৰহণ কৰিছো৷ শ্ৰীমন্ত শংকৰদেৱ , মাধৱদেৱ , আজান ফকীৰ , স্বৰ্গদেউ চাউলুং , সুখাবাইৰ দৰে বিভূতিসকলক আজি মই এই ভূমিৰ পৰা নমস্কাৰ জনাইছো৷ এই ভূমিৰ মহান সুপুত্ৰ সেনাপতি লাচিত বৰফুকনৰ বীৰত্বৰ কাহিনী ইয়াৰ প্ৰান্তে - প্ৰান্তে অৱস্থিত৷


    মৰিগাঁৱত অনুষ্ঠিত হোৱা সন্ত শ্ৰীমন্ত শংকৰদেৱৰ সংঘৰ বাৰ্ষিক অধিৱেশনৰ সফলতাৰ বাবে কামনা কৰিছো৷ মই ভাৰতৰত্ন ডঃ ভূপেন হাজৰিকালৈও শ্ৰদ্ধাঞ্জলি যাচিছো৷


    বন্ধুসকল , ভূপেন দাই অসমীয়া ভাষা আৰু সংস্কৃতিক দেশ আৰু বিদেশত প্ৰচাৰ কৰাত গুৰুত্বপূৰ্ণ ভূমিকা পালন কৰিছিল৷ বঞ্চিত আৰু শোষিত ধ্বনি হৈ পৰিছিল৷ ভূপেনদাৰ সুৰে ব্ৰহ্মপুত্ৰৰ নিকটৱৰ্তী লোকৰ জীৱনলৈ নতুন চেতনাৰ সঞ্চাৰ কৰিছিল আৰু লগতে গংগাৰ বিস্তাৰিত মানৱতাকো জগাই তোলাৰ প্ৰয়াস কৰিছিল৷


    বন্ধুসকল , অসম আৰু দেশৰ বাবে , সমাজৰ বাবে , নিজৰ গীতৰ দ্বাৰা , নিজৰ সুৰৰ দ্বাৰা যিজন মহান ব্যক্তিত্বই ইমান অৱদান আগবঢ়াইছিল ; বঞ্চিত , পীড়িত আৰু শোষিতৰ বাবে সমৰ্পিত ভাৰতৰ সেই প্ৰকৃত ৰাষ্ট্ৰৰত্নক চিনি পোৱাত বহু পলম হৈ গ ’ ল৷ ভূপেনে দাই নিজ হাতে এই ভাৰতৰত্নৰ সন্মান গ্ৰহণ কৰিবলৈ পালে আমি সকলোৱে সুখী হ ’ লোহেঁতেন৷ কিন্তু এয়া সম্ভৱ নহ ’ ল৷ ইয়াৰ বাবে দায়ী কোন , এই নিৰ্ণয় আপোনালোকৰ৷


    বন্ধুসকল , আজি মোৰ অসমৰ আন এজন মহান সুপুত্ৰ গোপীনাথ বৰদলৈৰ কথা মনত পৰিছে৷ তেওঁক প্ৰকৃত শ্ৰদ্ধাঞ্জলি যাঁচিবলৈ অসমে শ্ৰদ্ধেয় অটল বিহাৰী বাজপেয়ীলৈ অপেক্ষা কৰিবলগীয়া হ ’ ল৷ অলপতে মই সংসদত বিচি আৰু এডিৰ ব্যাখ্যা কৰিছিলো ; পৰহি আপোনালোকে হয়তো শুনিছিল৷ বিচি আৰু এডি , অৰ্থাৎ বিচি মানে বিফ ’ ৰ কংগ্ৰেছ আৰু এডি মানে ৰাজবংশৰ পিছত৷


    এই বিচি আৰু এডিৰ গুণগান কৰাসকলক মই আজি এয়া সুধিব বিচাৰিছো যে আপোনালোকে ভাৰতৰ প্ৰকৃত ৰত্নসকলক চিনি নোপোৱাৰ খেল ইমান দশকলৈ কিয় খেলিলে ? দৰাচলতে এনেকুৱা কিয় হয় যে কিছুমান লোকে জন্ম গ্ৰহণ কৰিয়েই তেওঁলোকৰ বাবে ভাৰতৰত্ন সংৰক্ষিত হৈ যায় , নিশ্চিত হৈ যায় আৰু দেশৰ মান - সন্মানৰ বাবে যিয়ে জীৱন পাত কৰে তেওঁলোকক সন্মানিত কৰাৰ বাবে কেইবা দশকৰো প্ৰয়োজন হয়৷ ইয়াৰ উত্তৰ অসমৰ সৈতে সমগ্ৰ ভাৰতে বিচাৰিছে৷


    আজি মোৰ গৰ্ব হৈছে যে ভাৰতীয় জনতা পাৰ্টীৰ চৰকাৰৰ সময়তেই অসমৰ দুজন সুপুত্ৰ গোপীনাথ বৰদলৈ আৰু ভূপেন হাজৰিকাক ভাৰতৰত্ন প্ৰদানৰ কাম , সেই পবিত্ৰ কাৰ্য সমাধা কৰাৰ অৱকাশ আমি পাইছো৷


    বন্ধুসকল , যিসকল লোকে নিজৰ নায়কসকলক পাহৰিছে , তেওঁলোকে উত্তৰ - পূৰ্বাঞ্চলৰ , অসমৰ বিকাশৰ কথাও পাহৰিছে৷ ইয়াত বহি থকাসকলৰ বহুলোকৰে চাগে মনত আছে যেতিয়া বাতৰি কাকতত উপেক্ষিত স্বৰ্গ , ৰাষ্ট্ৰৰ ভিতৰতে উপেক্ষিত ৰাজ্য আদিৰ দৰে মুখ্য বাতৰি ছপা হৈছিল৷ ইয়াৰে জনতাৰ অভিযোগ কৰিছিল যে দিল্লীয়ে কলকাতাৰ বাহিৰেও পূবত যে আন ৰাজ্যও আছে সেয়া পাহৰি যায়৷


    মোৰ ভাতৃ আৰু ভগ্নীসকল , এতিয়া বাতৰি কাকতত কি ছপা হয় , এয়াও মনত ৰাখক৷ উত্তৰ পূবত আন্তঃগাঁথনিৰ বিকাশ , উত্তৰ - পূবত ডিজিটেল বিকাশ , কোনো ৰাজ্যত প্ৰথমবাৰলৈ ৰে ’ লৰ সংযোগ , কোনো ৰাজ্যত প্ৰথমবাৰলৈ বিমানৰ সংযোগ , গাঁৱৰ বৈদ্যুতিকীকৰণ , বৰ্ষজুৰি আধৰুৱা হৈ পৰি থকা সকলোতকৈ দীঘল ৰে ’ ল - ৰোড দলঙৰ লোকাৰ্পণ ; এতিয়া এনেকুৱা খবৰ বাতৰি কাকতত প্ৰকাশিত হয়৷


    ভাতৃ আৰু ভগ্নীসকল , কিছুদিন পূৰ্বে যি অন্তৱৰ্তীকালীন বাজেট প্ৰস্তুত কৰা হ ’ ল , তাতো উত্তৰ - পূৰ্বাঞ্চলৰ বিকাশৰ বাবে আমাৰ নিষ্ঠা প্ৰকাশ পাইছে৷ এই বাজেটত কেন্দ্ৰয় চৰকাৰে অসম সহিতে সমগ্ৰ উত্তৰ - পূৰ্বাঞ্চলৰ বাবে ২১ শতাংশতকৈও অধিক বাজেটৰ বৃদ্ধি কৰিছে৷ ইয়াৰোপৰি পাঁচ লাখ টকা পৰ্যন্ত উপাৰ্জন কৰা লোকসকলৰ বাবে কৰ ৰেহাই দিয়া হৈছে , ইয়াৰ পৰাও উত্তৰ - পূব আৰু অসমৰ লোক উপকৃত হ ’ ব৷


    মোক আমাৰ মুখ্যমন্ত্ৰী মহোদয়ে কৈছে যে অসমৰ বৃহৎ সংখ্যক যুৱ প্ৰজন্ম এতিয়া কৰৰ আওতাৰ বাহিৰলৈ আহিব , তেওঁলোকে কৰ প্ৰদান কৰিব নালাগে৷


    ভাতৃ আৰু ভগ্নীসকল , অৱশ্যে এইবাৰ অসম চৰকাৰৰ বাজেটৰো অধিক চৰ্চা হৈছে৷ অসমৰ বিকাশক নতুন উচ্চতা প্ৰদান কৰা এই বাজেটৰ বাবে মই অসম চৰকাৰ তথা অসমৰ নাগৰিকসকললৈ অশেষ অভিনন্দন জনাইছো৷


    বন্ধুসকল , উত্তৰ পূব আৰু অসমৰ বিকাশৰ বাবে , ইয়াৰ সন্মানৰ বাবে আমাৰ সমৰ্পণৰ ভাৱনা অব্যাহত ৰাখি আজি অনেক প্ৰকল্পৰ উদঘাটন আৰু আধাৰশিলা স্থাপন কৰা হৈছে৷


    নুমলীগড়ত বায় ’ ৰিফাইনাৰী , নৰ্থ - ইষ্ট গেছ গ্ৰীড , বাৰাউনি - গুৱাহাটী প্ৰাকৃতিক গেছ লাইন , হলং মডিউল গেছ প্ৰচেছিং ক্ষেত্ৰৰ উদঘাটন আৰু এলপিজি ষ্ট ’ ৰেজে ভেছেল , এই সকলোবোৰ প্ৰকল্পৰ দ্বাৰা অসম তেল আৰু গেছৰ এক বৃহৎ কেন্দ্ৰ হিচাপে গঢ় লৈ উঠাৰ লগতে দেশৰ অৰ্থব্যৱস্থাকো সমৃদ্ধ কৰিব৷ লাগিলে সেয়া জৈৱ - ইন্ধনৰ প্ৰকল্পই হওক অথবা বাৰাউনিলৈ যোৱা গেছৰ পাইপ লাইন ; এই স্বচ্ছ ইন্ধন আৰু স্বচ্ছ শক্তিয়ে আমাৰ অৰ্থব্যৱস্থাৰ সংকল্পক আৰু অধিক দৃঢ় কৰে৷


    ভাতৃ আৰু ভগ্নীসকল , আমাৰ প্ৰচেষ্টা এটাই যে কিদৰে আমি উত্তৰ - পূৰ্বাঞ্চলৰ অৰ্থব্যৱস্থাক চাৰিওফালৰ পৰা সমৃদ্ধ কৰো৷ এই প্ৰচেষ্টাৰ ফলস্বৰূপেই আমি উত্তৰ - পূৰ্বাঞ্চলৰ যোগাযোগ ব্যৱস্থাৰ উত্তৰণৰ দিশত আগবাঢ়িছো৷ লাগিলে সেয়া বগীবিলৰ দলঙেই হওক অথবা ভূপেন হাজৰিকা দলঙেই হওক ; আমি বৰ্ষজুৰি আধৰুৱা হৈ পৰি থকা যোজনাসমূহৰ কাম ন্যায়পূৰ্বক সম্পূৰ্ণ কৰাৰ দিশত অগ্ৰসৰ হৈছো৷


    আজি মই ব্ৰহ্মপুত্ৰ নদীৰ ওপৰত উত্তৰ আৰু দক্ষিণ গুৱাহাটীক সংযোজিত কৰা দলঙৰ উদঘাটন কৰাৰ সৌভাগ্য লাভ কৰিছো৷ ইয়াৰ দ্বাৰা উত্তৰ আৰু দক্ষিণ গুৱাহাটীৰ মাজৰ দূৰত্ব ডেৰ ঘণ্টাৰ পৰা হ্ৰাস হৈ ১৫ মিনিট হৈ পৰিব৷ এতিয়া ইয়াত কেৱল ফেৰীৰ দ্বাৰাহে যাত্ৰা কৰা হয়৷ প্ৰায় দুহেজাৰ কোটি টকা ব্যয়েৰে নিৰ্মাণ হ ’ বলগীয়া এই দলঙৰ নিৰ্মাণ সম্পূৰ্ণ হোৱাৰ পিছত গুৱাহাটীৰ ট্ৰেফিক জামৰ সমস্যা ভালেখিনি হ্ৰাস হ ’ ব৷


    বন্ধুসকল , বিগত চাৰে চাৰি বছৰত আমাৰ চৰকাৰৰ দ্বাৰা অসমত তেল আৰু গেছৰ খণ্ডতেই প্ৰায় ১৪ হাজাৰ কোটি টকাৰ প্ৰকল্প সম্পূৰ্ণ কৰা হৈছে , ১৪ হাজাৰ কোটি টকাৰ প্ৰকল্প৷ প্ৰায় চাৰে ন হাজাৰ কোটি টকাৰ প্ৰকল্পৰ ওপৰত আজি দ্ৰুত গতিত কাম হ ’ বলৈ ধৰিছে৷


    আজি নুমলীগড়ত ১২০০ কোটি টকাৰে নিৰ্মাণ হ ’ বলগীয়া জৈৱ - শোধনাগাৰৰ আধাৰশিলা স্থাপন কৰা হৈছে৷ সমগ্ৰ দেশতে নিৰ্মাণ হোৱা ১২টা আধুনিক জৈৱ - শোধনাগাৰৰ ভিতৰত ইয়েই সৰ্ববৃহৎ৷ ইয়াত বাঁহৰ দ্বাৰা প্ৰতি বৰ্ষত ৬ কোটি লিটাৰ ইথানলো প্ৰস্তুত কৰা হ ’ ব৷ কৃষকসকলো লাভান্বিত হ ’ ব , অৰণ্যত থকা লোকসকলো কিমান লাভান্বিত হ ’ ব সেই হিচাপ আপোনালোকে কৰিব পাৰে৷ এই প্ৰকল্পৰ দ্বাৰা ৫০ হাজাৰ পৰিয়ালৰ অতিৰিক্ত উপাৰ্জন হ ’ ব৷ ইয়াৰোপৰি নুমলীগড় শোধনাগাৰৰ ক্ষমতাও প্ৰায় তিনিগুণ বৃদ্ধি কৰাৰ বাবে সহমতি প্ৰকাশ কৰা হৈছে৷ অসমত এয়া কেন্দ্ৰ চৰকাৰৰ দ্বাৰা কৰা এক বৃহৎ বিনিয়োগ৷


    বন্ধুসকল , বিদেশৰ পৰা আমদানি কম কৰাৰ বাবে আৰু কৃষক আদিবাসীসকলৰ বাবে আয়ৰ অতিৰিক্ত উপায় কৰাৰ বাবে আমি ইথানল ব্লেণ্ডিং আৰু জৈৱ ইন্ধনৰ ওপৰত দ্ৰুতভাৱে কাম কৰি আছো৷ গাড়ীয়েই হওক বা বিমানেই হওক , এতিয়া ইন্ধনত প্ৰায় ১০ শতাংশ জৈৱ ইন্ধনৰ ব্লেণ্ডিঙৰ লক্ষ্য প্ৰাপ্ত কৰাৰ দিশত আগবাঢ়িছো৷


    ভাতৃ আৰু ভগ্নীসকল , জৈৱ ইন্ধৰ সৈতে অসমৰ পৰা দেশৰ বিভিন্ন প্ৰান্তলৈ যাতে প্ৰাকৃতিক গেছ যোগান ধৰিব পৰা যায় ইয়াৰ বাবে ৯ হাজাৰ কোটি টকা ব্যয়েৰে নৰ্থ - ইষ্ট গেছ গ্ৰীডৰ আধাৰশিলা স্থাপন কৰা হৈছে৷ ইয়াত যি পাঁচটা উদ্যোগ গঠন কৰা হৈছে তাৰ শক্তি উত্তৰ পূৰ্বাঞ্চলৰ আঠখন ৰাজ্যত পৰিলক্ষিত হ ’ ব৷


    বন্ধুসকল , দেশৰ পূৰ্বাঞ্চলত গেছভিত্তিক উদ্যোগ আৰু পাইপৰ মাধ্যেমেৰে ঘৰসমূহলৈ গেছ যোগান ধৰাৰ এক বৃহৎ অভিযান চলোৱা হৈছে৷ প্ৰধানমন্ত্ৰী উৰ্জা গংগা যোজনাক সৱলীকৰণ কৰাৰ বাবে আজি গুৱাহাটীৰ পৰা বিহাৰৰ বাৰাউনিলৈ যোৱা প্ৰাকৃতিক গেছ পাইপ লাইনৰ আধাৰশিলা স্থাপন কৰা হৈছে৷ ইয়াৰ দ্বাৰা দেশৰ অনেক চহৰৰ পৰিয়ালে পাইপযুক্ত ৰন্ধন গেছৰ দ্বাৰা সংযোজিত হ ’ ব৷


    ভাতৃ আৰু ভগ্নীসকল , আজি আমি দেশৰ প্ৰত্যেক ঘৰক এলপিজি গেছৰ সৈতে জড়িত কৰাৰ দিশত দ্ৰুতভাৱে অগ্ৰসৰ হৈছো , লগতে পাইপযুক্ত গেছক লৈও ব্যাপক কাৰ্যসূচী গ্ৰহণ কৰিছো৷ মই আপোনালোকক এটা তথ্য প্ৰদান কৰিব বিচাৰিছো যাৰ দ্বাৰা আপোনালোকে আমাৰ কাম কৰাৰ গতি আৰু পৰিমাণ ঠাৱৰ কৰিব পাৰিব৷ ২০১৪ চনত ২৫ লাখ ঘৰত পাইপযুক্ত গেছৰ সংযোগ আছিল , আজি এয়া প্ৰায় দুগুণ হৈছে৷ অৰ্থাৎ ৪৬ লাখতকৈও অধিক হৈছে৷ যি গতিৰে কাম হৈ আছে তাৰ জৰিয়তে অনাগত বৰ্ষত এই সংখ্যাই দুই কোটি স্পৰ্শ কৰিব৷ এইদৰে সমগ্ৰ দেশতে চিএনজি ষ্টেচনৰ সংখ্যাও ৯০৫তকৈ বৃদ্ধি হৈ প্ৰায় ১৫০০ স্পৰ্শ কৰিছে৷


    বন্ধুসকল , অসমতো চিটী গেছ বিতৰণ নেটৱৰ্কৰ প্ৰসাৰ কৰি দুটা নতুন প্ৰকল্পৰ আধাৰশিলা স্থাপন কৰা হৈছে৷ ইয়াৰ দ্বাৰা কামৰূপ আৰু কামৰূপ মেট্ৰ ’ পলিটানৰ উপৰিও , হাইলাকান্দি , কৰিমগঞ্জ জিলাৰ লোকো উপকৃত হ ’ ব৷ উত্তৰ গুৱাহাটীত এলপিজি চিলিণ্ডাৰৰ চাহিদা পূৰণ কৰাৰ বাবে ষ্ট ’ ৰেজ ভেচেলই হওক অথবা তিনিচুকীয়া মডুলাৰ গেছ প্ৰচেছিং কাৰখানাই হওক , ই জনসাধাৰণৰ জীৱন সহজ কৰি তুলিব আৰু নিয়োজনৰ নতুন অৱকাশৰ সৃষ্টি কৰিব৷


    ভাতৃ আৰু ভগ্নীসকল , বিগত ৫০ - ৫৫ মাহত কেন্দ্ৰ চৰকাৰ আৰু ৰাজ্য চৰকাৰে নিৰন্তৰে অসমক দেশৰ বিকাশৰ মানচিত্ৰত স্থাপিত কৰাৰ দিশত প্ৰয়াস কৰি আছে৷ মই সৰ্বানন্দ সোণোৱাল আৰু তেওঁৰ দলক অভিনন্দন জনাইছো কিয়নো তেওঁ অসমক দুৰ্নীতিমুক্ত কৰি তথা পূৰ্বৰ কাৰ্য - সংস্কৃতিৰ পৰা বাহিৰলৈ নিয়াৰ বাবে বহুত পৰিশ্ৰম কৰি আছে৷


    বন্ধুসকল , পূৰ্বৰ চৰকাৰে দুৰ্নীতিক যিদৰে কাৰ্যব্যৱস্থাৰ অংশ কৰি তুলিছিল , কিন্তু ভ্ৰষ্টাচাৰীসকলৰ ওপৰত তদন্তৰ সূচনা কৰি ইয়াৰ চৰকাৰে কঠোৰ পদক্ষেপ গ্ৰহণ কৰিছে৷


    বন্ধুসকল , আপোনালোক সকলোৱে দেখিছে যে দুখীয়াক শোষণ কৰা , দেশৰ সুৰক্ষাৰ সৈতে খেলা লোকসকলৰ সৈতে কিমান কঠোৰ ব্যৱহাৰ কৰা হৈছে৷ যি দেশ এৰি পলাইছিল তেওঁলোকক ঘূৰাই আনি আইনৰ হাতত চমজাই দিয়া হৈছে৷ সমগ্ৰ দেশে প্ৰত্যক্ষ কৰিছে যে চকীদাৰৰ বাবে কিদৰে ভ্ৰষ্টাচাৰীসকলে ককবকাব ধৰিছে আৰু পুৱা - গধুলি সদায়েই মোদীক নতুন গালি দিবলৈ ধৰিছে৷ অসমক কিদৰে আগুৱাই লৈ যোৱা যায় , উত্তৰ - পূৰ্বাঞ্চলৰ বাবে কি কৰা যাব , দেশৰ বাবে কি যোজনা আছে , এই সন্দৰ্ভত তেওঁলোক নিশ্চুপ , একো কথা নকয়৷ কিন্তু এটা কথা ঠিক আছে যে মোদীক কোনে আটাইতকৈ বেছি গালি দিব পাৰে , ইয়াৰ প্ৰতিযোগিতা চলিছে৷


    বন্ধুসকল , এই লোকসমূহৰ এটাই পৰিচয় , মহাভেজাল৷ এই মহাভেজালে সমাজক বিভ্ৰান্ত কৰাৰ বাবে উঠি - পৰি লাগিছে আৰু আমি অসমৰ অস্মিতা তথা অসমৰ বিকাশৰ বাবে উঠি - পৰি লাগিছো৷ আমি অহৰহ কৈ আছো যে অনুপ্ৰৱেশকাৰীসকলৰ বাবে অসম সহিতে দেশৰ কোনো স্থানতে স্থান নাই৷ অসমক , দেশক অনুপ্ৰৱেশকাৰীসকলৰ পৰা মুক্ত কৰাৰ বাবে প্ৰতিবাৰেই জনসাধাৰণৰ কণ্ঠস্বৰক শক্তিশালী কৰি তোলা হৈছে৷


    এই কাৰণতেই বাংলাদেশৰ পৰা হোৱা অনুপ্ৰৱেশ ৰোধ কৰাৰ বাবে আমি চিতমহল চুক্তি কৰিছো আৰু এতিয়া ভাৰত - বাংলাদেশ সীমান্তক সম্পূৰ্ণৰূপে চীল কৰাৰ দিশত অগ্ৰসৰ হৈছো৷ যি এনআৰচিক প্ৰণয়ন কৰাৰ বাবে পূৰ্বৰ চৰকাৰ বাচি আছিল , তাৰ ওপৰত আমি উচ্চতম ন্যায়ালয়ৰ কঠোৰ নিৰীক্ষণৰ ব্যৱস্থা কৰিছো৷ আমাৰ প্ৰয়াস এয়াই যে সময়মতেই যাতে এই প্ৰক্ৰিয়া সমাপন কৰা হয়৷


    বন্ধুসকল , এনআৰচিৰ সৈতে আপোনালোকক মই এয়াও ক ’ বলৈ বিচাৰিছো যে নাগৰিকত্ব আইনক লৈ জনসাধাৰণক বিভ্ৰান্ত কৰা হৈছে৷ দেশক যিসকলে ইমান বছৰে নষ্ট কৰিলে তেওঁলোকে নিজৰ হিতৰ বাবে এই ভ্ৰম প্ৰচাৰ কৰিছে , এনেকুৱা লোকক চিনাক্ত কৰাটো অতিশয় আৱশ্যক৷ দিল্লীত বহি থকা লোকসকল , বাতানুকূল কোঠালিত বহি থকা লোকসকল , সংসদত আমাৰ বিৰোধিতা কৰা লোকসকলে এই দৃশ্য চাওক , অসমৰ মিজাজ চাওক - দেখিলে গম পাব৷


    ভাতৃ আৰু ভগ্নীসকল , অসম আৰু উত্তৰ - পূৰ্বাঞ্চলৰ ৰাজ্যসমূহৰ ভাষা , সংস্কৃতি আৰু সম্পদৰ ওপৰত আপোনালোকৰ অধিকাৰ ৰক্ষা কৰাৰ বাবে ভাৰতীয় জনতা দল - এনডিএ চৰকাৰ সম্পূৰ্ণৰূপে প্ৰতিশ্ৰুতিবদ্ধ৷


    ভাতৃ আৰু ভগ্নীসকল , আমাৰ প্ৰয়াস এয়াই যে অসম চুক্তিৰ ৬ নং দফাৰ অতি শীঘ্ৰেই প্ৰণয়ন হওক আৰু ইয়াৰ বাবে আমাৰ চৰকাৰৰ দ্বাৰা এক সমিতিও গঠন কৰা হৈছে৷ আৰু মোৰ বিশ্বাস যে এই সমিতিয়ে আপোনালোকৰ ভাৱনাৰ , আপোনালোকৰ হিতৰ , আপোনালোকৰ আশা - আকাংক্ষাৰ প্ৰতি সম্পূৰ্ণ ধ্যান দি প্ৰতিবেদন প্ৰদান কৰিব , এয়া মোৰ বিশ্বাস৷


    আপোনালোকে এয়া ভালকৈ জানে যে যি দল দলদলত ডুবি থকা দল , মহাভেজাল দল আজি বিভ্ৰান্ত কৰাত ব্যস্ত৷ তেওঁলোকে ৩০ - ৩৫ বছৰ ধৰি অসম চুক্তিক প্ৰণয়ন কৰাৰ চেষ্টাই নকৰিলে৷ আপোনালোকে মোক কওক , ৩৬ বছৰ হৈ গ ’ ল , অসম চুক্তি প্ৰণয়ন হ ’ ব লাগে নে নালাগে৷ এওঁলোকে অসমৰ সৈতে অন্যায় কৰিছে নে নাই কৰা ? আৰু যিসকলে নিজৰ স্বাৰ্থৰ বাবে সেইসকল লোকৰ সৈতে থিয় হৈছে , তেওঁলোকৰ স্বাৰ্থ ফাদিল কৰিব লাগে নে নালাগে ?


    আৰু সেইবাবে ভাতৃ - ভগ্নীসকল , মই আজি আপোনালোকৰ ওচৰলৈ আহিছো , আপোনালোকৰ ৩৬ বছৰীয়া পুৰণি দাবী কোনোবাই পূৰণ নকৰিলেও মোদী চৰকাৰে কৰিব৷ আজি যিসকল লোকে মোক প্ৰশ্ন কৰি আছে , অসমৰ জনতাই তেওঁলোকক প্ৰশ্ন সুধিছে , ৩৬ বছৰলৈ আপোনালোকে কি কৰি আছিল ? অসমৰ জনতাৰ আবেগৰ সৈতে খেলা বন্ধ কৰক৷


    ভাতৃ আৰু ভগ্নীসকল , আমি ৰাজনৈতিক স্বাৰ্থৰ বাবে , ভোট বেংকৰ ৰাজনীতিৰ বাবে অসমক ধ্বংস হ ’ বলৈ নিদিও৷ ভোট বেংকৰ ৰাজনীতি কৰাসকলে আজি অসমক যি স্থানত উপনীত কৰাইছে , এনেকুৱা ভোট বেংকৰ ৰাজনীতি কৰাসকলৰ বিৰুদ্ধে যুঁজিবলৈ মই ওলাই আহিছো ভাতৃ - ভগ্নীসকল ; আক্ৰমণৰ বাবে ওলাই আহিছো৷ প্ৰথমে দেশৰ ৰক্ষা হ ’ ব লাগে , দেশৰ ঐক্য ৰক্ষা হ ’ ব লাগে , আমাৰ অসমৰ ৰক্ষা হ ’ ব লাগে৷


    বন্ধুসকল , অসম আৰু উত্তৰ পূৰ্বাঞ্চলৰ জনতাৰ প্ৰতি মোৰ স্বাভাৱিক স্নেহ আছে৷ আপোনালোকৰ মৰম আৰু আশীৰ্বাদ মোৰ বাবে অতিশয় গুৰুত্বপূৰ্ণ৷ যিমান অধিকাৰ আপোনালোকৰ মোৰ ওপৰত আছে , সিমানেই দায়িত্ব আপোনালোকৰ প্ৰতিও মোৰ আছে৷ আৰু সেইবাবে মই নাগৰিকত্ব সংশোধনী বিধেয়কৰ ওপৰতো আজি এই বৃহৎ জনসভাত আপোনালোকৰ সৈতে কথা পাতিব বিচাৰিছো৷


    বন্ধুসকল , আমি ভাৰতৰ সম্পদসমূহৰ ওপৰত অধিগ্ৰহণ কৰাৰ উদ্দেশ্য ভাৰতত প্ৰৱেশ কৰাসকল , ইয়াত অধিকাৰ কৰাৰ বাবে প্ৰৱেশ কৰাসকল আৰু আস্থাৰ বাবে অত্যাচাৰৰ কাৰণবশতঃ নিজৰ ঘৰ পৰিত্যাগ কৰিবলৈ বাধ্য হোৱা লোকসকলৰ মাজৰ পাৰ্থক্য অনুধাৱন কৰিব পাৰিব লাগে৷ নাগৰিকত্ব সংশোধনীৰ বিষয় কেৱল অসম অথবা উত্তৰ - পূৰ্বাঞ্চলৰ সৈতেই জড়িত নহয়৷


    এক মিনিট - এক মিনিট - আপোনালোকৰ মৰম - আশীৰ্বাদ , ধন্যবাদ৷


    নাগৰিকত্ব সংশোধনীক বিষয় কেৱল অসম তথা উত্তৰ - পূৰ্বাঞ্চলৰ সৈতেই জড়িত নহয় , ই হ ’ ল দেশৰ অন্য প্ৰান্তত মা ভাৰতীৰ প্ৰতি আস্থা ৰখা লোক , ভাৰত মাতাৰ জয়ধ্বনি দিয়া লোক , নিজৰ আস্থা অনুসৰি জীয়াই থকাৰ বাবে সমৰ্পিত এনেকুৱা সন্তান , এনেকুৱা লোক আছে যিয়ে নিজৰ প্ৰাণৰক্ষাৰ বাবে মা ভাৰতীৰ কোলাত স্থান বিচাৰিছে৷ লাগিলে সেয়া পাকিস্তানৰেই হওক , আফগানিস্তানৰেই হওক অথবা বাংলাদেশৰেই হওক ; এই সকলো ১৯৪৭ চনৰ পূৰ্বে ভাৰতৰেই অংশ আছিল৷


    যেতিয়া আস্থাৰ ভিত্তিত দেশৰ বিভাজন হৈছিল , আমাৰ পৰা বিভাজিত হৈ অন্য দেশত যি সংখ্যালঘূ লোক আছিল , অৰ্থাৎ সেই দেশত হিন্দু সংখ্যালঘূ আছিল , শিখ সংখ্যালঘূ আছিল , জৈন সংখ্যালঘূ আছিল , বৌদ্ধ সংখ্যালঘূ আছিল , পাৰ্চী সংখ্যালঘূ আছিল , ইচাই সংখ্যালঘূ আছিল , এনেকুৱা লোক তাত আছিল৷ তেওঁলোকে ভাবিছিল যে তাত অৱস্থা ভাল হোৱাৰ পিছত সুখ - শান্তিৰে জীৱন নিৰ্বাহ কৰিব পাৰিব৷ তেওঁলোকক লগ পালে আপোনালোকে গম পাব যে কিমান যাতনা ভুঞ্জি নিজৰ আস্থাৰ খাতিৰত মা ভাৰতীৰ কোচলৈ আহিছে৷


    তেওঁলোকক সংৰক্ষণ প্ৰদান কৰাটো হিন্দুস্তানৰ কৰ্তব্য , ভাৰতবৰ্ষৰ কৰ্তব্য৷ এয়া এক ৰাষ্ট্ৰীয় প্ৰতিশ্ৰুতি আছিল যাক আমি পূৰণ কৰিছো৷ আৰু মই অসমৰ জনতাক , উত্তৰ পূৰ্বাঞ্চলৰ জনতাক এয়া নিশ্চিতি প্ৰদান কৰিছো যে ইয়াৰ দ্বাৰা অসম আৰু উত্তৰ পূৰ্বাঞ্চলৰ কোনো ক্ষতি হ ’ বলৈ নিদিও৷


    মই আপোনালোকক জনাব বিচাৰিছো যে প্ৰয়োজনীয় তদন্তৰ পিছতহে , এই কথাষাৰ মন কৰিব , প্ৰয়োজনীয় তদন্তৰ পিছতহে , ৰাজ্য চৰকাৰৰ পৰামৰ্শৰ পিছতহে কাৰোবাক নাগৰিকত্ব প্ৰদান কৰিব পাৰি , নিজে নিজে একো নহয়৷ বিনা তদন্তই , বিনা ৰাজ্যৰ অনুমতিৰ অবিহনে কাকো নাগৰিকত্ব প্ৰদান কৰাৰ প্ৰশ্নই উঠিব নোৱাৰে৷


    বন্ধুসকল , মোৰ চৰকাৰ অসম আৰু অসমীয়াৰ হিতৰ বাবে সম্পূৰ্ণ সমৰ্পিত৷ অসম চুক্তি অনুসৰি আমাৰ চৰকাৰে ছয় জনজাতি - আহোম , মটক , মৰাণ , চুতীয়া , কোঁচ - ৰাজবংশী আৰু চাহ জনগোষ্ঠীক জনজাতিৰ মৰ্যাদা প্ৰদান কৰাৰ ক্ষেত্ৰত কাম কৰি আছে৷ ইয়াৰ বাবে ৰাজ্যসভাতো বিধেয়ক উত্থাপনৰ বাবে আমাৰ চৰকাৰেই কাম কৰি আছে৷ আৰু আজি মই এই উপলক্ষে আপোনালোকক ক ’ ব বিচাৰিছো যে এই ছয়টা সম্প্ৰদায়ক জনজাতিৰ মৰ্যাদা দিয়াৰ সময়ত এয়াও লক্ষ্য ৰখা হ ’ ব যাতে অসমৰ বৰ্তমানৰ জনজাতিসকলৰ হিত , তেওঁলোকৰ অধিকাৰৰ সম্পূৰ্ণ ৰক্ষা হয়৷


    আপোনালোকে দেখিছে , অলপতে আমি এছচি , এছটি , অ ’ বিচি , এওঁলোকৰ অধিকাৰ অলপো ক্ষুণ্ণ নোহোৱাকৈ সাধাৰণ জাতিৰ বাবে ১০ শতাংশৰ আৰক্ষণৰ সুবিধা প্ৰদান কৰিলো৷ কাৰো লোকচান নোহোৱাকৈও আমি কৰিব পাৰো , এয়া আমি কৰি দেখুৱালো৷ এই ছয়টা জাতিৰ ক্ষেত্ৰতো , যিমান পুৰণি জনজাতি আছে , তেওঁলোকৰ অধিকাৰ ৰক্ষা কৰি আমি এই ব্যৱস্থা প্ৰৱৰ্তন কৰিম৷


    বন্ধুসকল , সকলো প্ৰকাৰৰ ঋণাত্মক ধাৰণাক নস্যাৎ কৰি সমৃদ্ধ অসম আৰু সম্পন্ন ভাৰতৰ দৃঢ় সংকল্পৰ সমগ্ৰ শক্তিৰ সৈতে আগবাঢ়িব লাগিব৷


    শেষত পুনৰবাৰ এই উন্নয়নমূলক প্ৰকল্পৰ বাবে আপোনালোকক অভিনন্দন জনালো৷


    ভাৰত মাতাৰ - জয়


    ভাৰত মাতাৰ - জয়


    ভাৰত মাতাৰ - জয়


    বন্দে মাতৰম


    বন্দে মাতৰম


    বন্দে মাতৰম


    অশেষ ধন্যবাদ৷


    ***


    अतुल तिवारी / शाहबाज हसीबी / निर्मल शर्मा / अनिल कुमार /MANN

    
    
    (Release ID: 1564914) Visitor Counter : 3
    
    
      Read this release in: Gujarati , English , Marathi , Hindi