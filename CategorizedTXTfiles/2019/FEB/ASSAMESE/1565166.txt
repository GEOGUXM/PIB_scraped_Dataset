      প্ৰধানমন্ত্ৰীৰ কাৰ্যালয়

      ঝাৰখণ্ডৰ হাজাৰিবাগত বিভিন্ন উন্নয়নমূলক প্ৰকল্পৰ আধাৰশিলা স্থাপন অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 17 FEB 2019 6:46PM by PIB Guwahati


    ভাৰত মাতাৰ জয়


    ভাৰত মাতাৰ জয়


    মঞ্চত উপৱিষ্ট সকলো মহানুভৱ তথা আমাক আশীৰ্বাদ দিয়াৰ বাবে বিশাল সংখ্যাত উপস্থিত মোৰ মৰমৰ ভাই আৰু ভনীসকল৷


    হাজাৰিবাগৰ মোৰ মৰমৰ ভাই - ভনীসকল৷ মই পূৰ্বতেও হাজাৰিবাগলৈ আহিছো , আপোনালোকো বিশাল সংথ্যাত আশীৰ্বাদ দিয়াৰ বাবে ইয়ালৈ আহে , কিন্তু মোক এয়াতো কওক যে প্ৰতিবাৰেই পূৰ্বৰ অভিলেখ ভংগ হয়৷ আজি মই দেখিছো , যিসকলে মঞ্চ নিৰ্মাণ কৰিছে - চিন্তা কৰিছে যে এইফালে এনেকৈ বনাও যাতে মানুহে দেখা পায় , সেইফালৰ পৰাও ইয়াতকৈ বেছি লোক আহিব ইত্যাদি৷ ইমান বৃহ ৎ সংখ্যাত আপোনালোকৰ ইয়ালৈ হোৱা আগমন , ইমান মৰমৰে আশীৰ্বাদ প্ৰদান , ইয়াৰ বাবেই মই আপোনালোকৰ বাবে দিনে - ৰাতিয়ে দৌৰি থাকিবলৈ শক্তি পাওঁ , আপোনালোকৰ বাবে কাম কৰাৰ শক্তি পাওঁ৷ ঝাৰখণ্ডৰ ভূমি ক্ৰান্তিকাৰীসকলৰ ভূমি৷ ভগৱান বিৰচামুণ্ডাৰ অধীনত হোৱা স্বতন্ত্ৰতাৰ যুঁজেই হওক অথবা সত্যাগ্ৰহৰ সংকল্পই হওক , এই ভূমিয়ে অনেক সেনানী দিছে , ক্ৰান্তিবীৰ দিছে৷ মই ভূমিৰ সুপুত্ৰ , শ্বহীদ বিজয় সৌৰংগেক পুনৰবাৰ শ্ৰদ্ধাঞ্জলি যাচিছো৷ মই গুমলাত থকা তেওঁৰ পৰিয়ালৰ লোকক হৃদয়েৰে নমস্কাৰ জনাইছো৷ তেওঁলোকৰ সন্তানে অতি সাহসেৰে এই সময়ৰ সৈতে যুঁজি আছে৷ কৃতজ্ঞতা স্বৰূপে প্ৰতিটো পদক্ষেপতে এক অভিভাৱকৰ ৰূপত আমি তেওঁলোকৰ পৰিয়ালক শুশ্ৰূষা কৰিব লাগিব৷


    বন্ধুসকল , আজি মই ইয়াত ঝাৰখণ্ডৰ বিকাশৰ বাবে বিগত চাৰে চাৰি বছৰ ধৰি যি কাম চলি আছে তাক গতি প্ৰদান কৰাৰ উদ্দেশ্যে ইয়াত উপস্থিত হৈছো৷ চিকি ৎ সা মহাবিদ্যালয়ৰ বিল্ডিং , চিকি ৎ সালয় , অভিযান্ত্ৰিক মহাবিদ্যালয় , পানীৰ সমস্যাৰ পৰা মুক্তি দিয়া পাইপ লাইন , নমামি গংগে প্ৰকল্পৰ আধাৰশিলা স্থাপন আৰু লোকাৰ্পণৰ দ্বাৰা ইয়াৰ মূলভুত সুবিধাসমূহৰ আন্তঃগাঁথনিৰ সৱলীকৰণ হ ’ ব৷ মই ইয়াৰ বাবে আপোনালোকক অভিনন্দন জনাইছো৷ মই ইয়াৰে সেই সহস্ৰজন কৃষককো অভিনন্দন জনাইছো যিসকলে স্মাৰ্ট ফোন ক্ৰয় কৰাৰ বাবে সাহায্য লাভ কৰিছে৷


    বন্ধুসকল , ঝাৰখণ্ডই বিশ্বৰ সকলোতকৈ বৃহ ৎ স্বাস্থ্য বীমা আঁচনি - আয়ুষ্মান ভাৰত , পিএমজেৰ আৰম্ভণিৰ সাক্ষী হোৱাৰ সৌভাগ্য লাভ কৰিছে৷ আপোনালোক সকলোৰে আশীৰ্বাদৰ দ্বাৰা এই যোজনাই আজি সমগ্ৰ দেশৰ লক্ষাধিক দুখীয়া পৰিয়ালক ৰোগৰ পৰা মুক্তি প্ৰদান কৰিছে৷ এই যোজনাৰ দ্বাৰা ঝাৰখণ্ডেও উপকৃত হৈছে৷ ইয়াৰে ৫৭ হাজাৰ লোকক গুৰুতৰ ৰোগৰ পৰা মুক্ত কৰা হৈছে৷ অলপতে সংবাদ মাধ্যমত মই দেখিলো যে জামছেদপুৰত আয়ুষ্মান যোজনাৰ সহায়ত দেশৰ টিউমাৰৰ দ্বিতীয়টো বৃহ ৎ অস্ত্ৰোপচাৰ সম্পন্ন হৈছে৷ মই অলপ সময়ৰ পিছতেই ৰাঁচীত এই যোজনাৰ অনেক হিতাধিকাৰীক সাক্ষা ৎ কৰি তেওঁলোকৰ অনুভৱ সম্পৰ্কে কথা পাতিম৷


    বন্ধুসকল , ঝাৰখণ্ডত মই স্বাস্থ্য সেৱাক সৱলীকৰণ কৰাৰ বাবে কেন্দ্ৰ চৰকাৰে ৰাজ্য চৰকাৰৰ সৈতে লগ হৈ নিৰন্তৰ প্ৰয়াস কৰি আছে৷ দেওধৰত এইমছৰ পিছত আজি তিনিখন জিলা - দুমকা , হাজাৰিবাগ আৰু পালামুত চিকি ৎ সা মহাবিদ্যালয়ৰ উদঘাটন আমাৰ এই প্ৰয়াসৰেই পৰিণাম৷ তিনি বছৰ পূৰ্বে কেৱল তিনিখন চিকি ৎ সা মহাবিদ্যালয় আছিল আৰু আজি এদিনত তিনিখনকৈ চিকি ৎ সা মহাবিদ্যালয় মুকলি কৰা হৈছে৷ এই চিকি ৎ সা মহাবিদ্যালয়সমূহৰ পৰা যুৱ প্ৰজন্মই অধ্যয়নৰ সুবিধা লাভ কৰাৰ লগতে স্বাস্থ্য সুবিধাৰো উন্নত সুবিধা লাভ কৰিব৷ ইয়াৰ সৈতে হাজাৰিবাগ , দুমকা , পালামু আৰু জামছেদপুৰৰ সৈতে ৫০০খন বিচনাযুক্ত চিকি ৎ সালয়ৰ আধাৰশিলা স্থাপন কৰা হৈছে৷


    ভাতৃ আৰু ভগ্নীসকল , স্বাস্থ্যৰ প্ৰত্যক্ষ সম্বন্ধ খোৱা পানীৰ সৈতে জড়িত , স্বচ্ছতাৰ সৈতে জড়িত৷ ঝাৰখণ্ডত খোৱা পানীৰ সুবিধা সহজলভ্য কৰি তোলাৰ বাবেও চৰকাৰে অহৰহ প্ৰয়াস কৰি আছে৷ আমাৰ চৰকাৰে হাজাৰ কোটি টকাৰ ব্যয়েৰে এটা - দুটা নহয় , ৩৫০টা প্ৰকল্পত কাম কৰিছে৷ এনেকুৱাই ১১টা প্ৰকল্পৰ উদঘাটন আৰু আধাৰশিলা স্থাপনৰ সৌভাগ্য মোৰ অলপ আগেয়ে হৈছে৷


    ভাতৃ আৰু ভগ্নীসকল , আজি ইয়াত সিঞ্চনৰ সৈতে জড়িত অনেক প্ৰকল্পৰো শুভাৰম্ভ হৈছে৷ এয়া সম্পূৰ্ণ হোৱাৰ লগতে হাজাৰিবাগৰ সৈতে ৰামগড় , পালামু , গৌড়া , পশ্চিম সিংঘভূমি , এই সহস্ৰ হেক্টৰৰ ভূমি সিঞ্চনৰ আওতালৈ আহিব৷ যোৱাবাৰ মই যেতিয়া পালামুলৈ গৈছিলো তেতিয়া দশকজুৰি ওলমি থকা মণ্ডল বান্ধ আৰু উত্তৰ কোয়েল প্ৰকল্পৰো কাম আৰম্ভ কৰিছিলো৷ এই সকলো প্ৰকল্পই ইয়াৰ কৃষকসকলৰ ভৱিষ্যত উজ্বল কৰিব৷


    বন্ধুসকল , ঝাৰখণ্ডৰ চৰকাৰে কেন্দ্ৰ চৰকাৰৰ বীজৰ পৰা আৰম্ভ কৰি বজাৰলৈ এই অভিযান ভূমিলৈ নমোৱাৰ আয়োজন কৰিছে৷ আজি কৃষক পৰিয়ালক স্মাৰ্ট ফোন প্ৰদান কৰাৰ যোজনাৰ শুভাৰম্ভ কৰা হৈছে , কিছুমান কৃষকে চেকো পাইছে৷ এই যোজনাৰ দ্বাৰা ৰাজ্যখনৰ ২৭ লাখ কৃষক উপকৃত হ ’ ব৷ এই স্মাৰ্ট ফোনৰ দ্বাৰা কৃষকসকলে ফচল বিক্ৰীৰ সৈতে জড়িত ডিজিটেল লেনদেনত সুবিধা পাব , বতৰৰ আগজাননী পাব , খেতিৰ নতুন প্ৰযুক্তিৰ বিষয়ে গম পাব আৰু লগতে চৰকাৰৰ অন্য যোজনাসমূহৰ সৈতে প্ৰত্যক্ষভাৱে জড়িত হৈ পৰিব৷


    বন্ধুসকল , কেন্দ্ৰ চৰকাৰেই হওক , অথবা ঝাৰখণ্ডৰ চৰকাৰেই হওক , কৃষকসকলক , দুখীয়াক মধ্যভোগীৰ পৰা মুক্তি প্ৰদান কৰাটো আমাৰ কৰ্তব্য৷ এই কাৰণতেই ৰেচনেই হওক , জলপানিয়েই হওক বা পেঞ্চনেই হওক ; সকলো চৰকাৰী সাহায্য হিতাধিকাৰীসকলৰ একাউণ্টত প্ৰদান কৰা হৈছে৷


    অলপতে এই অভিযানক বিস্তাৰিত কৰি ক্ষুদ্ৰ কৃষকসকলৰ বাবে এক বৃহ ৎ যোজনা প্ৰণয়ন কৰা হৈছে৷ আমাৰ চৰকাৰে প্ৰধানমন্ত্ৰী কৃষক সন্মান নিধি প্ৰৱৰ্তন কৰিছে৷ ইয়াৰ অধীনত যিসকল কৃষকৰ পাঁচ কঠাতকৈ কম ভূমি আছে , তেওঁলোকৰ একাউণ্টত প্ৰত্যক্ষভাৱে ধন প্ৰদান কৰা হ ’ ব৷ অনাগত দহ বছৰত চাৰে সাত লাখ কোটি টকা আমাৰ চৰকাৰে কৃষকসকলৰ বেংক একাউণ্টত প্ৰদান কৰিব৷ এই ধনৰাশিৰ দ্বাৰা তেওঁলোকে সময়মতে বীজ ক্ৰয় কৰা , সাৰ ক্ৰয় কৰাত যথেষ্ট সুবিধা লাভ কৰিব আৰু তেওঁলোক মহাজনক অধিক সুত দি ঋণ লোৱাৰ পৰা মুক্তি পাব৷ আমাৰ দেশৰ প্ৰায় ১২ কোটি কৃষক উপকৃত হ ’ ব আৰু ঝাৰখণ্ডৰ ২২ লাখ কৃষক পৰিয়াল ইয়াৰ দ্বাৰা উপকৃত হ ’ ব৷


    বন্ধুসকল , সকলোৰে সৈতে সকলোৰে বিকাশৰ মন্ত্ৰত অগ্ৰসৰ হৈ কেন্দ্ৰ চৰকাৰে দুখীয়া , বঞ্চিত , পিছপৰা , শোষিত , আদিবাসী , মহিলা , যুৱপ্ৰজন্ম – সকলোৱে সৱলীকৰণ কৰাৰ দিশত অগ্ৰসৰ হৈছে৷ এই চিন্তাৰ সৈতে আজি দুখন ডাঙৰ শিক্ষা প্ৰতিষ্ঠানৰ উদঘাটন আৰু আধাৰশিলা স্থাপন কৰা হৈছে৷ ইয়াৰে এখন মহিলাৰ সৈতে আৰু আনখন আমাৰ আদিবাসী সমাজৰ সৈতে জড়িত৷ ৰামগড়ত মহিলা অভিযান্ত্ৰিক মহাবিদ্যালয়ৰ আজি উদঘাটন কৰা হৈছে৷ আনহাতে হাজাৰিবাগৰ আচাৰ্য বিনোৱা ভাবে বিশ্ববিদ্যালয়ত আদিবাসী অধ্যয়নৰ কেন্দ্ৰৰ আধাৰশিলা স্থাপন কৰা হৈছে৷


    বন্ধুসকল , ঝাৰখণ্ড মহিলা সৱলীকৰণৰ দিশত সদায়েই অগ্ৰণী৷ হাজাৰিবাগৰ কন্যা কেপ্টেইন শিখা সুৰভিয়ে গণতন্ত্ৰ দিৱসৰ পেৰেডেত বাইকত যি প্ৰতিভা প্ৰদৰ্শিত কৰিলে , তাৰে চৰ্চা সমগ্ৰ ভাৰততে হৈছে৷ ৰামগড়ৰ মহিলা অভিযান্ত্ৰিক মহাবিদ্যালয়েও কেপ্টেইন শিখা সুৰভিৰ দৰে অনেক কন্যা প্ৰদান কৰিব যি নতুন ভাৰতৰ নতুন সংস্কাৰৰ সৃষ্টি কৰিব৷ এয়া পূব ভাৰতৰ প্ৰথম আৰু দেশৰ তৃতীয়খন মহাবিদ্যালয় য ’ ত কেৱল কন্যাকহে অভিযান্ত্ৰিকৰ শিক্ষা প্ৰদান কৰা হয়৷


    ভাতৃ আৰু ভগ্নীসকল , কেন্দ্ৰ চৰকাৰে আদিবাসী সমাজক শিক্ষা আৰু কৌশল সৈতে জড়িত কৰাৰ বাবে নিৰন্তৰ প্ৰয়াস কৰিছে৷ স্কুলীয়া শিক্ষাই হওক অথবা উচ্চ শিক্ষাই হওক , আদিবাসী সমাজৰ যুৱপ্ৰজন্মক সকলো প্ৰকাৰৰ সাহায্য প্ৰদান কৰা হৈছে৷ আচাৰ্য বিনোৱা ভাবে বিশ্ববিদ্যালয়ত আদিবাসী অধ্যয়নৰ কেন্দ্ৰ নিৰ্মাণৰ দ্বাৰা ইয়াৰ সমাজ তথা সংস্কৃতিক বহলভাৱে জনাৰ তথা অনাগত প্ৰজন্মলৈ সমাজৰ সংস্কাৰ প্ৰদান কৰাত সহায়ক হ ’ ব৷


    এইদৰে ঝাৰখণ্ডসহিতে দেশৰ বিভিন্ন আদিবাসী ক্ষেত্ৰত একলব্য মডেল বিদ্যালয় মুকলি কৰা হৈছে৷ ঝাৰখণ্ডত এনেকুৱা প্ৰায় দুই ডজন বিদ্যালয়ৰ মুকলি কৰা হৈছে আৰু ৭০খন নতুন বিদ্যালয় মুকলিৰ কাম চলি আছে৷


    বন্ধুসকল , আদিবাসী এলেকাত ক্ৰীড়াৰ সুবিধাক সৱলীকৰণ কৰা হৈছে যাতে আমাৰ জনজাতীয় যুৱ প্ৰজন্মই ক্ৰীড়াত অধিক ভাল প্ৰদৰ্শন কৰিব পাৰে৷ ঝাৰখণ্ডে আৰ্চাৰীসহিতে বিভিন্ন ক্ৰীড়াৰ বাবে বহু খেলুৱৈ প্ৰদান কৰিছে৷ এই ক্ষেত্ৰত ঝাৰখণ্ডৰ যুৱ খেলুৱৈসকলৰ এই শক্তি অনাগত সময়ত আৰু সুন্দৰভাৱে দেশৰ সন্মুখলৈ আহিব৷


    বন্ধুসকল , আজি ইয়াত শিশুসকলৰ পুষ্টিৰ সৈতে জড়িত এক গুৰুত্বপূৰ্ণ যোজনাৰ মুকলি কৰা হৈছে৷ ইয়াৰ অধীনত বিদ্যালয়সমূহত শিশুসকলক পেকেটত গাখীৰ প্ৰদান কৰা হৈছে৷ ইয়াৰ দ্বাৰা দুখীয়া আৰু আদিবাসী সমাজৰ শিশুসকলে কুপোষণৰ পৰা মুক্তি লাভ কৰিব আৰু যিদৰে আমাৰ মুখ্যমন্ত্ৰীয়ে ক ’ লে , এই যোজনাৰ নাম ‘ কানহা দুগ্ধ যোজনা ’; অৰ্থা ৎ এক প্ৰকাৰে ভগৱান কৃষ্ণক তেওঁ স্মৰণ কৰিছে , সেই সময়ৰ গাখীৰ আৰু মাখনৰ কথাক স্মৰণ কৰিছে৷ মই আশা প্ৰকাশ কৰিছো যে কানহা দুগ্ধ যোজনাৰ দ্বাৰা ইয়াৰ শিশুসকল এনে প্ৰভিভাৱান হৈ উঠক , এনে প্ৰতিভাৱান হৈ উঠক যাতে সমগ্ৰ দেশৰে শিৰ গৰ্বত থিয় হওক৷ কেন্দ্ৰ চৰকাৰে যি ৰাষ্ট্ৰীয় পুষ্টি অভিযান প্ৰণয়ন কৰিছে , সেয়াও ইয়াৰ দ্বাৰা সৱলীকৰণ হ ’ ব৷


    বন্ধুসকল , শিক্ষা , কৌশল আৰু পুষ্টিৰ সৈতে আদিবাসী নায়কসকলক সন্মান প্ৰদৰ্শন কৰাৰ বাবে , স্বাধীনতাত তেওঁলোকৰ যোগদানক ভৱিষ্যতৰ প্ৰজন্মক অৱগত কৰাৰ বাবে অনেক প্ৰয়াস কৰা হৈছে৷ ঝাৰখণ্ডত নিৰ্মাণ হৈ থকা বিৰচা মুণ্ডাৰ সংগ্ৰহালয় ইয়াৰেই প্ৰমাণ৷ এই সংগ্ৰহালয় মহান আদিবাসী স্বতন্ত্ৰতা সেনানী বিৰচা মুণ্ডাৰ দৰে নায়কৰ পৰিচয় সমৃদ্ধি কৰিব৷ এনেকুৱা অনেক সংগ্ৰহালয় দেশৰ বিভিন্ন ৰাজ্যত নিৰ্মাণ কৰা হৈছে য ’ ত কেন্দ্ৰ চৰকাৰে ৰাজ্য চৰকাৰক সাহায্য প্ৰদান কৰিছে৷ এই সংগ্ৰহালয়ে আমাৰ আদিবাসী নায়কসকলৰ স্মৃতি সংৰক্ষণ কৰাৰ লগতে পৰ্যটনৰো কেন্দ্ৰ হিচাপে গঢ় লৈ উঠিব৷


    বন্ধুসকল , মই সুখী কিয়নো ঝাৰখণ্ডই স্বচ্ছতাৰ দিশত প্ৰশংসনীয় কাম কৰিছে৷ চাৰে চাৰি বছৰ পূৰ্বে ইয়াত স্বচ্ছতাৰ পৰিসৰ আছিল কেৱল ২০ % আৰু এতিয়া ই মুক্ত স্থানত কৰা মলত্যাগ মুক্ত ৰাজ্য হিচাপে ঘোষিত হৈছে৷ ৰঘুবৰ দাসজী , তেওঁৰ সম্পূৰ্ণ দল , ইয়াৰে প্ৰশাসনৰ সৈতে জড়িত সৰু - বৰ অনেক লোকক মোৰ তৰফৰ পৰা লক্ষাধিক অভিনন্দন জনাইছো৷ অভিলেখ সময়ত ৩৩ লাখতকৈও অধিক টয়লেট নিৰ্মাণ কৰা হৈছে , মোক কোৱা হৈছে যে এয়া হাজাৰিবাগৰ অভিলেখ ইয়াতকৈও সুন্দৰ হৈছে৷ ইয়াত আটাইতকৈ কম সময়ত সকলোতকৈ অধিক টয়লেট নিৰ্মাণ কৰা হৈছে৷ এই উপলব্ধিৰ সৈতে মই আপোনালোকক অশেষ অভিনন্দন জ্ঞাপন কৰিছো৷


    বন্ধুসকল , আজি নদীৰ পানী পৰিষ্কাৰ কৰি ৰখা অনেক প্ৰকল্পৰো উদঘাটন আৰু আধাৰশিলা স্থাপন কৰা হৈছে৷ চাহিবগঞ্জ সীৱাৰ ট্ৰীটমেণ্ট প্ৰকল্পৰ আজি উদঘাটন কৰা হৈছে , আনহাতে ৰামগড় ছীৱাৰ ট্ৰীটমেণ্ট প্ৰকল্পৰো নিৰ্মাণ আজি আৰম্ভ কৰা হৈছে৷ নমামি গংগে প্ৰকল্পৰ অধীনত জল ব্যৱস্থাপনাৰ সৈতে ঘাটসমূহৰো সৌন্দৰ্যবৃদ্ধিকৰণৰ কাম কৰা হৈছে৷ মধুসুদন ঘাটৰ সৌন্দৰ্যবৃদ্ধিকৰণৰ কামো সম্পূৰ্ণ কৰা হৈছে৷ এই সকলো কাৰ্য , এই প্ৰকল্প এইবাবেই হৈছে কিয়নো চাৰে চাৰি বছৰ পূৰ্বে আপোনালোকে বহুমতেৰে চৰকাৰ নিৰ্বাচন কৰিছিল৷


    মই দেশৰ বিকাশৰ বাবে , দেশৰ প্ৰতিটো ক্ষেত্ৰৰ বিকাশৰ বাবে সমগ্ৰ নিষ্ঠাৰে সৈতে , সমগ্ৰ সততাৰ সৈতে , দিনে - ৰাতিয়ে যিমান কাম কৰিব পাৰো , সেয়া কৰাত মই পিছ নোহহকো৷ আপোনালোকৰ আশীৰ্বাদ মোৰ ওপৰত এনেদৰেই বৰষি থাকক , এই কামনাৰ সৈতে মই মোৰ বক্তব্য সামৰিছো৷


    মোৰ সৈতে দুয়োখন হাতৰ মুঠি বন্ধ কৰি সম্পূৰ্ণ শক্তিৰে কওক -


    ভাৰত মাতাৰ - জয়


    ভাৰত মাতাৰ - জয়


    ভাৰত মাতাৰ - জয়


    অশেষ ধন্যবাদ৷


    ***


    अतुल तिवारी/ शाहबाज़/ निर्मल शर्मा /MANN

    
    
    (Release ID: 1565166) Visitor Counter : 2
    
    
      Read this release in: English , Urdu , Hindi , Bengali , Tamil