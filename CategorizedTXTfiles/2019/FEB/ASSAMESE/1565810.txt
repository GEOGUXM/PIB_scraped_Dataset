      কেবিনেট

      ‘‘তেল আৰু গেছৰ উৎপাদন তথা ঘৰুৱা অন্বেষণ বৃদ্ধিৰ বাবে অন্বেষণ আৰু অনুজ্ঞা প্ৰদান নীতিৰ সংশোধনত’’ কেবিনেটৰ অনুমোদন
      Posted On: 19 FEB 2019 9:06PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ পৌৰহিত্যত কেন্দ্ৰীয় কেবিনেটে তেল আৰু গেছৰ উৎপাদন তথা ঘৰুৱা অন্বেষণ বৃদ্ধিৰ বাবে অন্বেষণ আৰু অনুজ্ঞা প্ৰদান নীতিৰ সংশোধনত অনুমোদন প্ৰদান কৰিছে৷ ইয়াৰ উদ্দেশ্য হ ’ ল অন্বেষণ আৰু উৎপাদন ( ইএণ্ডপি ) ক্ষেত্ৰত নতুন বিনিয়োগকাৰীক আকৰ্ষিত কৰা , নতুন ক্ষেত্ৰত অন্বেষণ গতিবিধি বৃদ্ধি কৰা তথা উৎপাদন বেচিনত নীতিসমূহৰ উদাৰীকৰণ কৰা৷


    নীতিগত সংশোধন মুখ্যৰূপত ৪টা বিন্দুৰ ওপৰত প্ৰতিষ্ঠিত৷ প্ৰথমটো হ ’ ল নতুন ক্ষেত্ৰত অন্বেষণ গতিবিধি বৃদ্ধি কৰা৷ বাণিজ্যিক উৎপাদন নথকা বেচিনত অন্বেষণ ব্লক নিবিদাৰ মাধ্যমেৰে প্ৰদান কৰা হ ’ ব আৰু ইয়াৰ বাবে চৰকাৰক ৰাজহ অথবা উৎপাদন অংশ প্ৰদান কৰিব নালাগিব৷ উৎপাদন বেচিনৰ যিবোৰ ক্ষেত্ৰৰ আৱণ্টন হোৱা নাই / য ’ ত অন্বেষণ হোৱা নাই , তাৰ নিবিদা ৰাজহ বিনিময় কৰাৰ আধাৰত প্ৰদান কৰা হ ’ ব৷ কিন্তু অন্বেষণ কাৰ্যযোজনাক বিশেষ মহত্ব প্ৰদান কৰা হ ’ ব৷ অসংগত / অসামান্য নিবিদাসমূহক ৰোধ কৰাৰ বাবে নিবিদা ৰাজহৰ অংশৰ ঊৰ্ধসীমা নিৰ্ধাৰিত কৰাৰ বাবে প্ৰস্তাৱ প্ৰদান কৰা হৈছে৷


    দ্বিতীয়তে গেছৰ উৎপাদন বৃদ্ধিৰ বাবে সাহায্য বৃদ্ধিৰ অধীনত মূল্য নিৰ্ধাৰণৰ স্বতন্ত্ৰতা সেই নতুন গেছ ক্ষেত্ৰসমূহক প্ৰদান কৰা হৈছে য ’ ত ক্ষেত্ৰীয় বিকাশ নীতি ( এফডিপি ) য়ে অনুমোদনৰ প্ৰতীক্ষাত আছে৷ ঘৰুৱা গেছ ক্ষেত্ৰৰ পৰা সাধাৰণ উৎপাদনতকৈ অধিক উৎপাদন কৰাৰ ওপৰত বিত্তীয় সাহায্যৰো ব্যৱস্থা কৰা হৈছে৷


    তৃতীয়তে , অএনজিচি আৰু অইলৰ মনোনীত ক্ষেত্ৰত উৎপাদন বৃদ্ধিৰ বাবে সম্বন্ধীয় বিৱৰণ দুয়োটা সাৰ্বজনীন ক্ষেত্ৰত উদ্যোগসমূহৰ দ্বাৰা কৰা হ ’ ব৷


    চতুৰ্থতে , ‘ ইজ অব্ ডুয়িং বিজনেছ ’ ৰ অধীনত এক সমন্বয়ী ব্যৱস্থাৰ প্ৰৱৰ্তন কৰা হ ’ ব , ডিজিএছৰ দ্বাৰা প্ৰদান কৰা অনুমোদন প্ৰক্ৰিয়া সহজ কৰি তোলা হ ’ ব আৰু বিবাদ মীমাংসা কৰাৰ বৈকল্পিক ব্যৱস্থা প্ৰৱৰ্তন কৰা হ ’ ব৷


    এই নীতিৰ জৰিয়তে এক পাৰদৰ্শী , বিনিময় অনুকূল আৰু প্ৰতিযোগিতামূলক নীতি ৰূপৰেখাৰ পৰিকল্পনা কৰা হৈছে৷ ইয়াৰ দ্বাৰা অন্বেষণ প্ৰক্ৰিয়া ক্ষীপ্ৰ হ ’ ব আৰু তেল তথা গেছৰ উৎপাদন বৃদ্ধি হ ’ ব৷ উৎপাদন বৃদ্ধিৰ দ্বাৰা আমদানি হ্ৰাস হ ’ ব , দেশৰ ইন্ধন সুৰক্ষা উন্নত হ ’ ব আৰু আমদানিৰ বাবে কৰা খৰচ হ্ৰাস ফলত বিদেশী মুদ্ৰাৰ সঞ্চয় হ ’ ব৷


    *****


    AKT/SH/MANN

    
    
    (Release ID: 1565810) Visitor Counter : 3
    
    
      Read this release in: Tamil , Kannada , English , Urdu , Marathi , Hindi , Bengali , Gujarati