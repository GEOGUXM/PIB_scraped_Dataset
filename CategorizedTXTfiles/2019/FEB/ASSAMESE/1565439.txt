      কেবিনেট

      মহাকাশ বিভাগৰ অধীনত এটা নতুন কোম্পানী স্থাপনত কেবিনেটৰ অনুমোদন
      Posted On: 19 FEB 2019 9:26PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেবিনেট বৈঠকত ভাৰতীয় মহাকাশ গৱেষণা সংস্থা ( ইছৰো ) ৰ দ্বাৰা সম্পাদিত গৱেষণা আৰু উন্নয়নমূলক কাম - কাজক বাণিজ্যিকভাৱে কামত লগোৱাৰ লক্ষ্যৰে মহাকাশ বিভাগৰ অধীনত এটা নতুন কোম্পানী স্থাপনত অনুমোদন জনাইছে৷


    মুল বৈশিষ্ট্যসমূহঃ


    ইছৰোৰ কাম - কাজক বাণিজ্যিকভাৱে কামত লগালে নিন্মোলিখিত ক্ষেত্ৰসমূহৰ সূযোগ বৃদ্ধি পাবঃ


    ১ . উদ্যোগলৈ স্থানান্তৰ কৰা সৰু উপগ্ৰহ প্ৰযুক্তি , য ’ ত নতুন কোম্পানীসমূহে মহাকাশ বিভাগ / ইছৰোৰ পৰা অনুজ্ঞাপত্ৰ আৰু উদ্যোগসমূহৰ পৰা উপ - অনুজ্ঞাপত্ৰ লাভ কৰিব ;


    ২ . ব্যক্তিগত খণ্ডৰ সহযোগত সৰু উপগ্ৰহ উৎক্ষেপণ যান ( এছএলভি ) নিৰ্মাণ কৰা ;


    ৩ . উদ্যোগৰ জৰিয়তে প ’ লাৰ এছএলভি উৎপাদন কৰা ;


    ৪ . উৎক্ষেপণ আৰু ব্যৱহাৰকে ধৰি মহাকাশভিত্তিক সামগ্ৰীৰ উৎপাদন আৰু বিপণন কৰা ;


    ৫ . ইছৰো কেন্দ্ৰ আৰু মহাকাশ বিভাগৰ উপাদান গোটসমূহৰ দ্বাৰা বিকশিত প্ৰযুক্তিৰ হস্তান্তৰ কৰা ;


    ৬ . ভাৰতৰ লগতে বিদেশতো একাংশ স্পীন অফ প্ৰযুক্তি আৰু সামগ্ৰীৰ বিপণন কৰা ; আৰু


    ৭ . ভাৰত চৰকাৰৰ উপযোগী যিকোনো বিষয়৷


    ***


    AKT/SH /DB

    
    
    (Release ID: 1565439) Visitor Counter : 5
    
    
      Read this release in: Malayalam , English , Urdu , Marathi , Hindi , Bengali , Gujarati , Tamil , Telugu , Kannada