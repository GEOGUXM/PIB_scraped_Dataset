      কেবিনেট

      আইইএ জৈৱশক্তি টিচিপি সংস্থাত সদস্য হিচাপে কেন্দ্রীয় পেট্রোলিয়াম আৰু প্রাকৃতিক গেছ মন্ত্রালয়ৰ যোগদানলৈ কেবিনেটৰ অনুমোদন
      Posted On: 28 FEB 2019 10:46PM by PIB Guwahati


    প্ৰধানমন্ত্ৰী নৰেন্দ্ৰ মোদীৰ পৌৰহিত্যতত আজি দেশৰ কেন্দ্ৰীয় কেবিনেটে আন্তর্জাতিক শক্তি সংস্থাৰ জৈৱ শক্তি সংক্রান্তীয় প্রযুক্তিগত সহযোগিতা কাৰ্যসূচীত (আইইএ জৈৱ শক্তি টিচিপি) সদস্য হিচাপে কেন্দ্রীয় পেট্র’লিয়াম আৰু প্রাকৃতিক গেছ মন্ত্রালয়ৰ যোগদানৰ প্রস্তাৱলৈ যাৱতীয় অনুমোদন প্ৰদান কৰিছে। উল্লেখ্য যে মন্ত্রালয়ে বিগত ২৫ জানুৱাৰীত এই সংস্থাৰ ২৫তম সদস্য হিচাপে যোগদান কৰে। সংস্থাৰ অন্যান্য দেশসমূহৰ ভিতৰত আছে ক্ৰমে – অষ্ট্ৰেলিয়া, অষ্ট্ৰিয়া, বেলজিয়াম, ব্রাজিল, কানাডা, ক্র’ৱেছিয়া, ডেনমার্ক, ফিনলেণ্ড, ফ্রান্স, জার্মানী, ইটালী, জাপান, দক্ষিণ কোৰিয়া, নেদাৰলেণ্ড, নৰৱে, দক্ষিণ আফ্রিকা, ছুইডেন, গ্রেট ব্রিটেইন আৰু মার্কিন যুক্তৰাষ্ট্র ।


    আন্তঃৰাষ্ট্ৰীয় শক্তি এজেন্সিৰ জৈৱশক্তি প্ৰযুক্তি সহযোগিতা কাৰ্যসূচী হৈছে জৈৱশক্তিৰ গৱেষমা উন্নয়ন আৰু নিয়োগৰ ক্ষেত্ৰত ৰাষ্ট্ৰীয় কাৰ্যসূচী থকা দেশসমূহৰ মাজত সহযোগিতা আৰু তথ্য বিনিময়ৰে দেশসমূহৰ মাজত সহযোগিতাৰ ভেটি গঢ়ি তুলিব পৰা এক আন্তঃৰাষ্ট্ৰীয় শক্তিশালী মঞ্চ।


    আন্তর্জাতিক শক্তি সংস্থাৰ পৰিকাঠামোৰ আওতাত আইইএ জৈৱশক্তি টিচিপিয়ে ইয়াৰ কাম-কাজ পৰিচালনা কৰি থাকে। উল্লেখ কৰিব পাৰি যে ভাৰতে ২০১৭ চনৰ ৩০ মার্চৰ পৰাই আন্তর্জাতিক শক্তি সংস্থাৰ সহযোগী দেশৰ মর্যাদা লাভ কৰিছে।


    আইইএ জৈৱশক্তি টিচিপি-ৰ সদস্য হিচাপে কেন্দ্রীয় পেট্র’লিয়াম আৰু প্রাকৃতিক গেছ মন্ত্রালয়ৰ যোগদানৰ প্রাথমিক উদ্দেশ্য হ ’ল কার্বন নিঃসৰণৰ পৰিমাণ হ্ৰাস কৰা আৰু অপৰিশোধিত তেল আৰু গেছৰ আমদানি হ্রাস কৰি আধুনিক জৈৱ শক্তিৰ ব্যৱহাৰৰ প্রৱণতা বৃদ্ধি কৰা


    ******


    AKT/SH/RD

    
    
    (Release ID: 1567229) Visitor Counter : 3
    
    
      Read this release in: English , Urdu , Marathi , Hindi , Bengali , Tamil