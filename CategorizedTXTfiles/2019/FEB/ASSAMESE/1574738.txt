      প্ৰধানমন্ত্ৰীৰ কাৰ্যালয়

      লোকসভাত ৰাষ্ট্ৰপতিৰ ভাষণৰ ধন্যবাদ জনাই প্ৰধানমন্ত্ৰীয়ে আগবঢ়োৱা ভাষণৰ অসমীয়া অনুবাদ
      Posted On: 07 FEB 2019 11:50PM by PIB Guwahati


    অধ্যক্ষ মহোদয়া , মই মাননীয় ৰাষ্ট্ৰপতি মহোদয়ৰ ভাষণৰ ধন্যবাদ জনাবলৈ উপস্থিত হৈছো৷ এইবাৰৰ ভাষণৰ ৰাষ্ট্ৰপতি মহোদয়ে যিধৰণে দেশৰ পথ প্ৰদৰ্শন কৰি চৰকাৰৰ দৃষ্টিভংগীৰ ব্যৱস্থা কৰিছে৷ এই চৰকাৰৰ মুৰব্বী হিচাপে মই তেওঁক আন্তৰিক কৃতজ্ঞতা জনাইছো৷ দায়বদ্ধতাই চৰকাৰৰ পৰিচয়৷ পাৰদৰ্শিতাই এই চৰকাৰৰ পৰিচয়৷ তদুপৰি , দুখীয়াৰ প্ৰতি সংবেদনশীলতা , ৰাষ্ট্ৰীয় স্বাৰ্থক সৰ্বাধিক অগ্ৰাধিকাৰ দিয়া , ভ্ৰষ্টাচাৰৰ বিৰুদ্ধে ব্যৱস্থা গ্ৰহণ কৰা আৰু দ্ৰুতিগতিত কাম কৰাৰ বাবে সকলোৰে মাত এই চৰকাৰে পৰিচয়া লাভ কৰিছে৷ টিভিৰ সেই দৃশ্য এতিয়াও মনত আছে , যেতিয়া টকা জেপত ৰাখিছিল৷ আজি এই সন্দৰ্ভত মল্লিকাৰ্জুন খৰ্গে জী , শ্ৰী ভৰ্তৃহৰি জী , শ্ৰী বেনুগোপাল জী , হৰছিমৰত কৌৰ বাদল জী , শ্ৰীমান দিনেশ ত্ৰিবেদী জী , শ্ৰী মহম্মদ ছলীম জী , শ্ৰীমান সৌমিত্ৰ খান জীৰ লগতে বহু আদৰণীয় সদস্যই নিজৰ নিজৰ চিন্তাধাৰা প্ৰকট কৰিছে৷


    এক সাৰ্থক চৰ্চাৰ প্ৰয়াস কৰা হৈছে আৰু সদনে এই সকলোবোৰ যিধৰণে শুনিছে , সেইবোৰ কথাই উৎসাহিত কৰিছে . সেয়েহে চিন্তাধাৰাৰ অভিব্যক্তি তথা চিন্তাধাৰাত উৎসাহ যোগোৱা সমগ্ৰ সদনক মই ধন্যবাদ জনাইছো৷ কেতবোৰ আলোচনাও হ ’ ল৷ কিছুমান নিজৰ মনত যি ভাল লাগে , সেইবোৰো কিছুমানে বাৰে বাৰে ক ’ লে৷ কিন্তু নিৰ্বাচনৰ বছৰ যিহেতু সেয়েহে কিবা এটা ক ’ বলৈ বাধ্য৷ এয়া স্বাভাৱিক কথা৷ কিন্তু এইটোও সঁচা যে আমি ইয়াৰ পৰা যোৱাৰ পাছত জনতা , জনাৰ্দনে নিজৰ কাম - কাজ , লেখা - জোখা দিব , কাৰণ নিৰ্বাচনৰ বছৰত গৈ জনতাক কাম হিচাপ দিব লাগিব আৰু মই আপোনালোকক নিৰ্বাচনৰ সুস্থ প্ৰতিযোগিতাৰ বাবে বহুত বহুত শুভকামনা জনাইছো৷ কোটি কোটি নৱপ্ৰজন্মক অভিনন্দন জনাইছো , যিসকলে এই শতাব্দীৰ প্ৰথমবাৰলৈ সংসদীয় নিৰ্বাচনত ভোট দান কৰিব৷ তেওংলোক সকলোক অভিনন্দনৰ অধিকাৰী কিয়নো ভোট দান কৰা তথা ভোটাধিকাৰ প্ৰাপ্ত কৰাটো সৰু ঘটনা নহয়৷ মই আমাৰ নৱ প্ৰজন্মৰ প্ৰতিগৰাকীকে , যি প্ৰথমবাৰলৈ একবিংশ শতিকাৰ সংসদীয় নিৰ্বাচনত ভোট দান কৰিব , তেওঁলোকক স্বাগতম জনাইথো , কিয়নো তেওঁলোক দেশৰ নীতি নিৰ্ধাৰণ প্ৰক্ৰিয়াৰ অংশীদাৰ হ ’ বলৈ গৈ আছে৷ সেয়ে সেই নতুন ভোটদাতা , যুৱক - যুৱতীসকলক বহুত বহুত শুভেচ্ছা জনাইছো আৰু মোৰ বিশ্বাস নতুন প্ৰজন্মই দেশৰ পথ প্ৰদৰ্শন কৰাৰ ক্ষেত্ৰত গুৰুত্বপূৰ্ণ ভূমিকা পালন কৰিব৷


    আদৰণীয় অধ্যক্ষ মহোদয়া , যেতিয়া আমি নতুন ভাৰতৰ কথা কও , তেতিয়া এক আশা আৰু বিশ্বাসৰ কথা কও৷ এইটো সত্য যে নিৰাশাৰ অটল গহ্বৰত সোমাই থকা ব্যক্তি তথা সমাজে নিজৰ বাবে কিবা কৰেনে নে উত্তৰ প্ৰজন্মৰ বাবে কিবা কৰিব পাৰে , সেইসকলেহে কৰিব পাৰে , যিসকলৰ আশা আৰু বিশ্বাস পৰিপূৰ্ণ হৈ আছে৷ কন্দা - কতা কৰাসকলক ইফালে - সিফালে থকা পাঁচ - দহগৰাকী লোকে আশ্বাস দিব , কিন্ত পৰিৱৰ্তনৰ সংকল্প কৰা লোকসকলে তেওঁলোক ক হতাশ নকৰে৷ এতিয়া , যেতিয়াই মই নতুন ভাৰত কথা কও , তেতিয়াই স্বামী বিবেকানন্দ জীৰ উক্তি উল্লেখ কৰিব বিচাৰো৷ স্বামী বিবেকানন্দ জীয়ে কৈছিল - “ অতীতক আমি যি হাৰত কটাবলগীয়া হ ’ ল , সেই সকলোবোৰ আৱশ্যক আছিৱ , কাৰণ মাজে মাজে বিনাশৰ যি কাল আহিছিল , তাৰ পৰা ওলায়েই ভৱিষ্যতৰ ভাৰত আহি আছে৷ সেয়া অংকুৰিত হৈ গ ’ ল , তাৰ পৰা নতুন পুল ওলাইছে আৰু সেই শক্তিশালী বৃক্ষ , বিশালকায় বৃক্ষ হ ’ বলৈ আৰম্ভ কৰিছে৷ ” অনুকূল পৰিস্থিতিত আশা আৰু বিশ্বাসে দেশক উন্নতিৰ দিশে লৈ যায়৷ প্ৰত্যাহ্বানক প্ৰত্যাহ্বান জনোৱাটো এই দেশৰ স্বভাৱ , সেই দেশেই প্ৰত্যাহ্বানক পৰাস্ত কৰে৷ যিসকলে প্ৰত্যাহ্বানলৈ ভয় কৰি পলায়ন কৰে , তেওঁলোকে নতুন নতুন প্ৰত্যাহ্বানক হাত বাউলি মাতে৷ সেয়েহে প্ৰত্যাহ্বানক প্ৰত্যাহ্বান জনাই সাধাৰণ জনতাৰ আশা - আকাংক্ষাক পুৰণ কৰিবলৈ আমি সৰ্বশক্তিৰে লাগি আছো৷


    আজি ইয়াত ১৯৪৭ৰ কেতবোৰ কথা কোৱা হৈছে৷ কিন্তু কেতিয়া এনে লাগে যে আমি যেতিয়া ইতিহাসৰ কথা কও , তেতিয়া দুটা সময়ৰ বিষয়ে আলোচনা কৰো৷ বিচি আৰু এডি আজি মই যি ভাষণ শুনিলো যে ৪৭ৰ পৰা ১৪লৈ , সেয়া মোৰ বিচি আৰু এডি ব্যৱস্থা যেন লাগিল৷ বিচি তেওঁলোকৰ মতে বিফৰ কংগ্ৰেছ অৰ্থাৎ কংগ্ৰেছৰ পূৰ্বে দেশত একো নাছিল৷ সকলো বিধ্বস্ত হৈছিল , গহ্বৰত আছিল৷ আৰু এডি মানে হৈছে আফটাৰ ডাইনেষ্টী অৰ্থাৎ যি হৈছে তেওঁলোকৰ পাছত হৈছে , কিন্তু শেষত যিকোনো কাম তুনলামূলক দৃষ্টিভংগীৰে চাবলগীয়া হৈছে , এনেকৈ ভবাৰ কোনো কাৰণ নাই , আমি ইমান বিচলিত হ ’ ব নালাগিব৷


    চাৰে চাৰি বছৰৰ পূৰ্বে কি হৈছিল আৰু পাছত আমি কেনে ধৰণে আগবাঢ়িছো সকলোৱে জানে৷ বিগত চাৰে চাৰি বছৰত ভাৰতৰ অৰ্থনীতি ১০ আৰু ১১ নম্বৰৰ পৰা ষষ্ঠ স্থানলৈ উন্নীত হৈছে৷ এই কথা কেতিয়াও নাপাহৰিব যে যেতিয়া ১১ নম্বৰত উপনীত হৈছিল , তেতিয়া এই সদনত বহি থকা একাংশই তাকে লৈ বহুত গৌৰৱ কৰিছিল৷ মই বুজি পোৱা নাই যে যিসকলে ১১ নম্বৰত উপনীত হওতেই উপনীত কৰা হওঁতেই গৌৰৱ কৰিছিল , সেই সকলে ষষ্ঠ স্থানলৈ উন্নীত হোৱাৰ পাছত ইয়াৰ দুখ কিয় হৈছে ? পূৰ্বৰ তুলনাত সৰ্বাধিক বিদেশী প্ৰত্যক্ষ বিনিয়োগ বৰ্তমান ভাৰতত হৈছে৷


    মেক ইন ইণ্ডিয়াৰ শক্তিয়ে নিৰ্মাণ খণ্ডক নতুন ৰূপত প্ৰতিষ্ঠা কৰিছে৷ বিশ্বৰ দ্বিতীয় বৃহত্তম ষ্টীল উৎপাদনকাৰী দেশত পৰিণত হৈছে ভাৰত , বিশ্বৰ দ্বিতীয় বৃহত্তম ম ’ বাইল ফোনৰ নিৰ্মাণকাৰী হৈছে ভাৰত , বিশ্বৰ চতুৰ্থ বৃহত্তম অ ’ টো ম ’ বাইল নিৰ্মাণকাৰীও হৈছে ভাৰতবৰ্ষ৷ শস্য আৰু দুগ্ধ উৎপাদনৰ ক্ষেত্ৰত ভাৰতে অভিলেখ ৰচনা কৰিছে৷ আটাইতকৈ সস্তীয়া ইণ্টাৰনেট ডাটা আৰু ইণ্টাৰনেট ডাটা সৰ্বাধিক উপভোগ কৰা দেশো হৈছে ভাৰতবৰ্ষ৷ ষ্টাৰ্ট অৱ ইক ’ ছিষ্টেমে যিদৰে নিজৰ স্থান নিগাজী কৰিছে , সেইদৰে বৃহৎ বৃহৎ মাল্টিনেচনেল কোম্পানীসমূহকো প্ৰত্যাহ্বান জনাই আহিছে৷ অসামৰিক বিমান পৰিবহণৰ ক্ষেত্ৰত ভাৰত ক্ষীপ্ৰতম গতিৰে অগ্ৰসৰ হৈছে৷ বিৰোধীয়ে বিৰোধীতা কৰাটো আৱশ্যক , মোদীক সমালোচনা কৰা দৰকাৰ , আমাৰ নীতিসমূহক সমালোচনা কৰা দৰকাৰ৷ ভাল কথা , গণতন্ত্ৰতো বহুত দৰকাৰী৷ কিন্তু দেখিছো যে মোদীক সমালোচনা কৰি কৰি , বিজেপিক সমালোচনা কৰি কৰি দেশৰ হানি কৰাত লাগি গৈছে , সেইবাবে দেশ পিছপৰি আছে৷ আমি ভুলতো দেশৰ বেয়া কৰাটো উচিত নহয়৷ বহুত ধৰণৰ কথা , লণ্ডনত গৈ সংবাদমেল পাতি দেশৰ সন্মান বৃদ্ধি কৰিব পাৰিনেকি ? মিছা সংবাদমেল পাতি আপুনি মোক শুধি আছে কি কি কোৱা নাই৷ এইটো ভাল কথা যে মই মোৰ মৰ্যাদাত আছো৷


    আজি আমাৰ খৰ্গে জীয়ে কৈছে যে মোদী জীয়ে বাহিৰত ৰাইজক যিবোৰ কথা কয় , ৰাষ্ট্ৰপতি ডাঙৰীয়াইও সেই কথাকে সদনতো কৈছে৷ অৰ্থাৎ এইটো ঠিৰাং হৈ গ ’ ল যে সত্য কথা কোৱাসকলে বাহিৰতো যি কয় , ভিতৰতো একে কথাই কয়৷ মই আপোনাৰ ওচৰত বহুত কৃতজ্ঞ যে আপুনি এই কথা নিশ্চিত কৰিলে যে মই সত্য কথা কও , ৰাজহুৱা সভাতো সঁচা কথা কওঁ , জনসভাটো সঁচা কথা কও , লোকসভাতো সত্য কথাই কওঁ৷ প্ৰধানমন্ত্ৰীয়েও সঁচা কথা কয় , ৰাষ্ট্ৰপতিয়েও সঁচা কথা কয়৷ বৰ্তমান আপোনালোকৰ সমস্যা হৈছে যে সঁচা কথা শুনাৰ অভ্যাসো নাইকিয়া হৈ গ ’ ল৷


    আপুনি কৈছে যে মোদীয়ে সংস্থাসমূহ শেষ কৰিলে , বৰ্বাদ কৰিলে৷ আমাৰ এক প্ৰবচন আছে - চোৰে ওলোটাই চকিদাৰক গালি পাৰে৷ আপোনালোকে কিছুমান কথা চিন্তা কৰাৰ আৱশ্যকতা আছে৷ দেশত জৰুৰী অৱস্থা কংগ্ৰেছে জাৰি কৰিছিল , কিন্তু কয় যে মোদীয়ে নিঃশেষ কৰিলে৷ সেনা কংগ্ৰেছে অপমান কৰিলে , কয় মোদীয়ে নিঃশেষ কৰিলে৷ দেশৰ সেনাধ্যক্ষক গুণ্ডা আখ্যা দিয়ে , আকৌ কয় যে মোদীয়ে প্ৰতিষ্ঠানসমূহ নিঃশেষ কৰিলে৷ এইবোৰে ভাৰতীয় সেনাৰ ওপৰত কিমান ডাঙৰ দাগ লগালে আপোনালোকে অনুমান কৰিব নোৱাৰে৷ আপোনালোকে এসপ্তাহ অথবা দুসপ্তাহ ৰাজনীতি কৰিব৷ কিন্তু আপোনালোকে যি পাপ কৰিলে , তাৰ জৰিয়তে আমাৰ সেনাৰ অন্তৰত যি দুখ দিলে , ভাৰতীয় সেনাই কাহিনী সলনি কৰাৰ কাম কৰি আছে , সেয়া দেশৰ ভালৰ দিনতো তথা বেয়া দিনটো কৰিছে , দুৰ্বল প্ৰধানমন্ত্ৰী তথা দুৰ্বল চৰকাৰ দিনটো কৰি আছে৷ সেনাই কেতিয়াও এনেকুৱা পাপ কেতিয়াও কৰা নাই৷ আমি কেৱল ৰাজনীতিৰ খাতিৰত যিকোনো কথা কওঁ , কিন্তু মই ভাৱো তেওঁলোকে এয়া বহুত ডাঙৰ পাপ কৰিলে৷ আমি দায়িত্বশীল ব্যক্তি আৰু শাসনত বহি থকা লোকৰ দ্বাৰা এইধৰণৰ কথা কয় , ইয়াৰ পাছতো তেওঁলোকে কয় মই সংস্থাসমূহ নিঃশেষ কৰিলো !


    এইখন দেশৰ নিৰ্বাচন আয়োগ বিশ্বৰ বাবে গৌৰৱৰ কেন্দ্ৰ হ ’ ব পাৰে৷ সৰু - সুৰা দোষ থকাৰ পাছতো সকলো ৰাজনৈতিক দলে নিৰ্বাচন আয়োগৰ সিদ্ধানত্ মানি আহিছো৷ আমি ইয়াকো নিঃশেষ কৰিহে এৰিম নেকি৷ ইয়াৰ অন্যথা একো ভাবিব নোৱাৰো নেকি ? সেইদৰে নিজৰ বিফলতা ইভিএমৰ ওপৰত জাপি দিয়ে … মই আচৰিত হওঁ , দেশে বাজেটক লৈ আলোচনা কৰে , এওঁলোকে ইভিএমক লৈ কান্দি আছে৷ ইমান ভয় খাবলৈ কি হৈছে আপোনালোকৰ ?


    ন্যায়পালিকাক ভাবুকি দিয়ে কংগ্ৰেছে৷ ন্যায়পালিকাৰ সিদ্ধান্তক লৈ কংগ্ৰেছৰ সৈতে জড়িত লোকসকলে যিধৰণে মন্তব্য দি আছে , এনেকুৱা পূৰ্বতে কেতিয়াও হোৱা নাছিল৷ ন্যায়পালিকাৰ সিদ্ধান্ত ভাল হওক বা বেয়া হওক , ইয়াৰ সন্মান এইবাবে কৰা হয় , কাৰণ এই সংস্থাটোক ৰক্ষা কৰিব লাগিব৷ কিন্তু আমাৰ পছন্দমতে নহ ’ লেই যিকোনো কথা কৈ দিম , যিকোনে কথা লিখি দিম এনেকুৱা হ ’ ব নালাগে৷ আপোনালোকে সমগ্ৰ ন্যায়পালিকাক ভয় খুৱাবৰ বাবে মহাভিযোগৰ নামত সম্পূৰ্ণ ব্যৱস্থাটোক শিথিল কৰাৰ চেষ্টা কৰি আছে৷


    সেইটোৱেই কংগ্ৰেছ দল , যিটোৱে পৰিকল্পনা আয়োগক জকাৰৰ গোট বুলি আখ্যা দিছিল৷ জানে নে কোনে কৈছিল ? আপোনালোকে আজি পৰিকল্পনা আয়োগৰ ইমান গুণ গৰিমা বখানি আছে , সেই পৰিকল্পনা আয়োগক আপোনালোকৰ প্ৰাক্তন প্ৰধানমন্ত্ৰীয়ে জকাৰৰ গোট কৈছিল৷ প্ৰতিষ্ঠানৰ সন্মান .. এটা শব্দক ধৰি লৈছে হয় , কিন্তু নিজক বাকী কাম - কাজবোৰ লক্ষ্য কৰক৷ ১০০ বাৰতৈ অধিক ৩৫৬ৰ অপব্যৱহাৰ আপোনালোকে কৰিলে৷ নিৰ্বাচিত চৰকাৰক আপোনালোকে বৰ্খাস্ত কৰিলে৷ শ্ৰীমতী ইন্দিৰা গান্ধীয়েই অকলে ৫০ বাৰ ইয়াৰ প্ৰয়োগ কৰিলে , ৫০বাৰ চৰকাৰ ভাঙিলে আৰু এই ২০১৯ কি কামৰ বাৰ্ষিকী , মনত পেলাওক , কেৰালাৰ বন্ধুসকলক ক ’ ব বিচাৰো যে ১৯৫৯ত যেতিয়া নেহৰু ডাঙৰীয়া প্ৰধানমন্ত্ৰী আছিল আৰু ইণ্ডিৰা গান্ধী কংগ্ৰেছৰ অধ্যক্ষ আছিল , তেওঁ কেৰালালৈ গৈছিল , নাজানো কি দেখিলে , কি কি পালে , কি শুনিলে , তাৰ পৰা আহিয়েই কেৰালাৰ নিৰ্বাচিত কমিউনিষ্ট চৰকাৰক ভাঙি পেলালে , এয়াই ২০১৯ৰ বাৰ্ষিকী৷ আপোনালোকেই প্ৰতিষ্ঠানৰ মান - সন্মানৰ কথা কয়৷ আপোনালোকে দেশৰ সৈতে , এনটিআৰৰ সৈতে , এমজিআৰৰ সৈতে কি ধৰণে কাম কৰিছে৷


    ইমানেই নহয় আপোনালোকে মন্ত্ৰীপৰিষদ সিদ্ধান্ত , কেবিনেটৰ সিদ্ধান্ত সংবাদমেলত গৈ কিদৰে ফাদিল কৰে৷ ক ’ ত আপোনালোকৰ পবিত্ৰতা , কিধৰণৰ প্ৰতিষ্ঠানৰ সন্মান কথা কয় , সেয়েহে মোদীৰ প্ৰতি আঙুলি উঠোৱাৰ পূৰ্বে অনুগ্ৰহ কৰি আপোনালোকে জানি ল ’ ব যে আপোনাৰ চাৰিটা আঙুলি নিজৰ ফালে থাকে৷ আচলতে খৰ্গে জী এগৰাকী নম্ৰ ব্যক্তি , কিন্তু নাজানো কি বাধ্যবাধকতাত পৰি আছে৷ আপুনি নম্গৰ ব্যক্তি কিন্তু আপোনাৰ সৈতে মোৰ প্ৰতি কথা দ্বিমত আছে৷ মই সদনত সেই কথা ক ’ ম৷ এগৰাকী জ্যেষ্ঠ ব্যক্তি হোৱাৰ খাতিৰতে আপুনি মোৰ কথা চিন্তা কৰাৰ বাবে মই আপোনাৰ ওচৰত কৃতজ্ঞ৷


    অধ্যক্ষ মহোদয়া , এই সকলো সমস্যাৰ আঁৰত এক ডাঙৰ কাৰণ হৈছে এগৰাকী দুখীয়া পৰিয়াল লোক , যি কেতিয়াও দিল্লীৰ গলিকে দেখা নাছিল৷ তেওঁ ইমান ডাঙৰ চুলতাক প্ৰত্যাহ্বান জনালে৷ তেওঁলোকে সেইটো হজম কৰিব পৰা নাই৷ তেওঁলোকে এইটো ভাৱে যে আমিয়েই এই দেশৰ শাসনৰ অধিকাৰী৷ ক ’ ৰ এগৰাকী পৰি থকা ব্যক্তি আহিল , সেই কথা তেওঁলোকৰ মুৰৰ পৰা আঁতৰা নাই৷ সেই নিচাশক্তিয়ে তেওঁলোকৰ সমস্যাৰ কাৰণ৷


    আদৰণীয় অধ্যক্ষ মহোদয়া , কিছি সময়ৰ পূৰ্বে আমাৰ চৰকাৰ , আপোনাৰ চৰকাৰৰ কেতবোৰ হিচাপ চলি আছিল , মইও কওঁ৷ তেওঁলোকৰ ৫৫ বছৰ আৰু মোৰ ৫৫ মাহ , চাওক ৫৫ বছৰত স্বচ্ছতা ২০১৪লৈকে ৪০ % আছিল৷ বৰ্তমান চাৰে চাৰি বছৰত এয়া ৯৮ % ত উপনীত হৈছে৷ চাৰে চাৰি বছৰত ১০ কোটিতকৈ অধিক শৌচালয়ৰ নিৰ্মাণ হৈছে৷ যিসকলে কয় যে এই চৰকাৰ ধনীৰ বাবে আৰু মই আনন্দিত হওঁ যে মোৰ দেশৰ ১০ কোটি ধনী লোকৰ বাবে মই শৌচালয় নিৰ্মাণ কৰিলো৷ তেওঁলোকেই মোৰ ধনী লোক , তেওঁলোকেই মোৰ সন্মান৷ তেওঁলোকেই মোৰ জীৱন৷ তেওঁলোকৰ বাবেই জীয়াই আছো , তেওঁলোকৰ বাবেই ইয়ালৈ আহিছো৷ গেছ সংযোগ ৫৫ বছৰত আছিল ১২ কোটি আৰু ৫৫ মাহত দিয়া হৈছে ১৩ কোটি গেছ সংযোগ আৰু ইয়াৰে ৬ কোটি উজ্জ্বালা , কাম কি গতিত হৈছে আৰু কাৰ বাবে হৈছে৷ ইয়াৰ আপোনালোকে কেৱল অনুমান কৰিব পাৰে৷


    বেংকৰ ৰাষ্ট্ৰীয়কৰণ কৰিলে , দুখীয়াৰ নামত কথা কয় , ৰাজনীতি কৰে , নিৰ্বাচনত জয়ী হয় , ভোট খুজিবলৈ যায় , কিন্তু আমাৰ দেশত ৫৫ বছৰত ৫০শতাংশ লোকৰ হৈ বেংকৰ একাউণ্ট আছিল , ৫৫ মাহতে আমি ১০০শতাংশ বেংক একাউণ্ট খোলাৰ গৌৰ অৰ্জন কৰিলো৷ আপোনালোকে শুনিবলৈ বেয়া পাব যে আমি ১৮ হাজাৰ গাঁও বিদ্যুতীকৰণ কৰিলো৷ সংখ্যাৰ হিচাপত চাবলৈ গ ’ লে ১৯৪৭ৰ পূৰ্বে এখন গাঁৱতো বিদ্যুৎ নাছিল সেয়া আপোনালোকে আৰম্ভ কৰিছিল , কিন্তু কি গতিত চৰকাৰ চলিছিল৷ স্বাধীনতাৰ পাছত ইমান বাধা নাছিল , বিৰোধীতা নাছিল , ইমান আইনী সমস্যাও নাছিল , ইমান সংবাদমাধ্যমো নাছিল৷ আপোনালোকে ইচ্ছা কৰা হ ’ লে প্ৰথম দুটা দশকতে প্ৰতিখন গাঁৱত বিদ্যুৎ যোগান দিব পাৰিলেহেতেন৷ যি কাম ২০ বছৰত হ ’ ব লাগিছিল , সেয়া মই আহি কৰিবলগীয়া হ ’ ল৷ ইমানেই নহয় , আপোনালোকৰ ২০০৪ৰ নিৰ্বাচনী ইস্তাহাৰ চাওক , আপোনালোকৰ ২০০৯ৰ নিৰ্বাচনী ইস্তাহাৰ চাওক , আপোনালোকৰ ২০১৪ৰ নিৰ্বাচনী ইস্তাহাৰ চাওক৷ প্ৰতিবাৰতে তিনি বছৰৰ ভিতৰত প্ৰতি ঘৰতে বিদ্যুৎ যোগান দিয়াৰ প্ৰতিশ্ৰুতি দিছিল৷ আপোনালোকৰ নিৰ্বাচনী ইস্তাহাৰত বিদ্যুৎ যোগানৰ কথা আছে৷ দৰিদ্ৰতা নিৰ্মূল কৰিম কৰিম বুলি নিৰ্বাচন খেলিলে কিন্তু ২০০৪ পৰা তিনি বছৰৰ ভিতৰত বিদ্যুৎ যোগান দিম দিম বুলি কোৱাৰ পাছত মইহে কষ্ট কৰিবলগীয়া হ ’ ল৷ আঢ়ৈ কোটি পৰিয়াল বিদ্যুৎ যোগানৰ কাম সম্পূৰ্ণ কৰিলো৷


    অনাগত দিনত আমি ১০০ শতাংশ বিদ্যুতীকৰণ কৰাৰ গৌৰৱ অৰ্জন কৰিম বুলি মই আপোনালোকক বিশ্বাস দিছো৷ একাংশ লোক যিসকলে বিভ্ৰান্ত কৰাৰ প্ৰয়াস কৰে , কিন্তু তেওঁলোকেতো সংখ্যাক অস্বীকাৰ কৰিব নোৱাৰে৷ ২০১৪ত ৩০ বছৰৰ পাছত দেশবাসীয়ে সংখ্যাগৰিষ্ঠ চৰকাৰ নিৰ্বাচন কৰিছে আৰু দেশে অনুভৱ কৰিছে৷ জোঁটবন্ধনৰ চৰকাৰে হ ’ লে কি অৱস্থা হয়৷ আৰু এতিয়াতো মহাজোঁটবন্ধন আহিব৷ সংখ্যাগৰিষ্ঠ চৰকাৰ হ ’ লে কিমান সিদ্ধান্ত গ্ৰহণ কৰিব পাৰি , কিমান গতিৰে আগবাঢ়িব পাৰি আৰু এইটো নিৰ্দিষ্ট যে মহাজোঁটবন্ধন ইয়াত অহাটো অনিশ্চিত৷ এই মহাজোঁটবন্ধন আপোনালোকে কলকাতাত একেৱগ কৰক৷ এই মহাজোঁটববন্ধনৰ অৱস্থা চাওক , কেৰালাত ইজনে সিজনৰ মুখ চাব নোৱাৰে , এই মহাজোঁটবন্ধনৰ নেতৃত্ব কৰাজনক উত্তৰপ্ৰদেশৰ পৰা বাহিৰ কৰি দিলে , এই মহাজোঁটবন্ধনৰ খেলৰ বাবেই বিগত ৩০ বছৰত দেশত অস্থিৰ চৰকাৰ আছিল আৰু দেশৰ অৱস্থা তথৈবচ হৈছে৷ যিসকল স্বাস্থ্য সজাগ লোক আছে তেওঁলোক জোটবন্ধনৰ পৰা দূৰৈত আছে৷ সুস্থ গণতান্ত্ৰিক লোকসকলো ইয়াৰ পৰা আঁতৰত থাকে৷ যেতিয়া সংখ্যাগৰিষ্ঠ চৰকাৰ হয় , প্ৰজা , দেশবাসীৰ নামত উচৰ্গিত চৰকাৰ হয় তেতিয়া কাম কেনেদৰে হয়৷


    ২০১৪ৰ পূৰ্বে আপোনালোকৰ চৰকাৰ আছিল৷ দুখীয়াসকলে ঘৰ লাভ কৰা উচিত , এয়া ১৯৪৭ৰ পৰা প্ৰতিখন চৰকাৰে চিন্তা কৰি আহিছে , কিন্তু ২০১৪ চনৰ পূৰ্বে পাঁচ বছৰত আপোনালোকৰ চৰকাৰে ২৫ লাখ আৱাস নিৰ্মাণ কৰিছিল , আমি ৫৫ মাহৰ ভিতৰত ১ কোটি ৩০ লাখ আৱাস নিৰ্মাণ কৰি চাবি প্ৰদান কৰিলো আৰু প্ৰতিটো ঘৰত শৌচালয় , বিদ্যুৎ , গেছ সংযোগ সকলো আছে , কেৱল চাৰিখন বেৰ বনোৱা নাই আৰু আজি সেই কথা আপোনালোকৰ মানুহে আহি ক ’ বলৈ লৈছে যে মোৰ এলেকাতো আৱাস আৱণ্টন কৰি দিয়ক আৰু পইচা দুখীয়া লোকসকলৰ একাউণ্টত পোনপটীয়াকৈ জমা হৈ আছে৷ কোনো মধ্যস্থতাকাৰী নাই৷


    ২০০৪ , ২০০৯ আৰু ২০১৪ৰ নিৰ্বাচনী ইস্তাহাৰত আপোনালোকে তিনি বছৰৰ এক সংজ্ঞা ক ’ ৰ পৰা আনি লিখে মই নাজানো৷ প্ৰতিটো কথাই তিনি বছৰত কৰি দিম বুলি কয়৷ ২০০৪ৰ পৰা ২০১৪ লৈকে ক ’ লে তিনি বছৰৰ ভিতৰত প্ৰতিখন গাঁও পঞ্চায়তত অপ্টিকেল ফাইবাৰ নেটৱৰ্কৰ ব্যৱস্থা কৰিম৷ কিন্ত ২০০৪ পৰা ২০১৪ লৈকে আপোনালোকে কেৱল ৫৯খন গাঁৱত ব্ৰোডবোণ্ড সংযোগ প্ৰদান কৰিলে৷ কিন্তু বিগত ৫৫ মাহত আমাৰ চৰকাৰে ১লাখ ১৬ হাজাৰ গাঁৱত ব্ৰোডবেণ্ড সংযোগ প্ৰদান কৰিছো৷ আপোনালোকে প্ৰতিশ্ৰুতি দি থাকোতে গ ’ ল , খৰ্গে চাহাবে শ্বায়েৰী কৰি থাকিল৷ কবিতা জীয়ে হুছৰ পৰা আৰম্ভ কৰিলে৷ মই বুজি পোৱা নাই কবিতা জীয়ে কিয় সুন্দৰী পক্তি পছন্দ কৰিলে৷ সেই কবিতাত আপুনি যি পৰিৱেশত জন্ম গ্ৰহণ কৰি আহিছে সেই পৰিৱেশত এইধৰণৰ পক্তিৰ আহিব নালাগিছিল৷ সেই কবিতাটোত লিখিছিল ….


    যেতিয়া মিথ্যাচাৰৰ আৱেশত সত্যক দেখো ,


    তেতিয়াই মোৰ দুবাহুত এটি সন্তানক দেখা পাও৷


    আপোনাৰ মিছা কথাটো কি , সেইটো কবিতাত দেখুৱাই দিব লাগিব , কিন্তু সেইটো দেখা নগ ’ ল … সেই কবিতাটোৰ আগত লিখিছে … যদি সংবেদশীলতা বুলি কিবা কথা আছে , তেতিয়া সত্ত্বাত থকাৰ বাবে ছাগৈ সেয়া নাইকিয়া হৈ গ ’ ল … বাচি থকা হ ’ লে তেওঁৰ আগৰ আৱেশে নিশ্চিয় অন্তৰ চুই গ ’ লহেতেন৷


    নিজৰ গৃহৰ প্ৰাচীৰৰ ভিতৰত এতিয়া লিখিলেও শিহৰণ হয় ,


    যিদিনাৰ পৰা একাংশই পথতো বহুত অশান্তি দেখিছে৷


    সেইবাবে সংবেদনা হয় , দুখ অনুভৱ হয় , তেতিয়াহে কামটো হয়৷


    কংগ্ৰেছৰ ৫৫ বছৰৰ শাসন আৰু আমাৰ ৫৫ মাহ … সেৱাৰ মনোভাৱেৰ ৫৫ মাহ , ৫৫ বছৰীয়া শাসনত ভোগ আৰু ৫৫ মাহৰ সেৱা ভাৱ , আৰু যেতিয়া নীতি স্পষ্ট হয় , উদ্দেশ্য পৰিষ্কাৰ হয় , লক্ষ্য ভাল হয় , নিষ্ঠা অটল হয় তেতিয়া আমি ২৪ ঘণ্টাই দুখীয়াৰ বাবে , দেশৰ কল্যানৰ বাবে , দেশ বিকাশৰ বাবে নিজে নিজক সমৰ্পিত কৰাৰ এক নতুন শক্তি , এক নতুন প্ৰেৰণা একেৰাহে পাই থাকে৷


    আপোনালোকে কি ধৰণৰ কাম কৰে ? মই একবিংশ শতিকাৰ ভোটদাতাসকলৰ মনত পেলাই দিব বিচাৰিছো যে কি উদ্দেশ্যত ৫৫ বছৰে শাসন ভোগ কৰিবলৈ পালে৷ আপোনালোকে চাওক যেতিয়া কমনৱেল্থ গেমছ আৰম্ভ হৈছিল , তেতিয়া দেশৰ শৌৰ্য - বীৰ্য সমগ্ৰ বিশ্বৰ চুকে - কোণে পোৱাবলৈ এক সুবৰ্ণ সূযোগ পাইছিল , কিন্তু সেই সময়ত এফালে আমাৰ খোলুৱৈসকলে পদক জয়ৰ বাবে পৰিশ্ৰম কৰি থাকিল আৰু এই কমন ৱেল্থত একাংশই নিজৰ নিজৰ সম্পত্তি গোটাবলৈ ধৰিলে৷


    ২জি স্পেকট্ৰামৰ আৱণ্টন , আপোনালোকে লক্ষ্য কৰক ২জি স্পেকট্ৰামক লৈ তেওঁলোকৰ শাসনৰ পৰিণাম কি হ ’ ল আৰু এওঁলোকৰ উদ্দেশ্য এয়াই নিজৰ লগতে আত্মীয়ৰ লাভালাভ চিন্তা কৰা৷ আমাৰ উদ্দেশ্য হৈছে জনতাক সস্তাত ডাটা , ফোনত কথা পাতোতো কম টকা ব্যয় হওক আৰু এই স্পেকট্ৰামৰ নিবিদা ব্যৱস্থা আমি সম্প্ৰসাৰিত কৰিলো৷


    বেংকিং ব্যৱস্থা কি কৰি ৰাখিছিল৷ ফোন বেংকিং চলি আছিল , নামদাৰে জানিছিল কাৰ সহায়ৰ প্ৰয়োজন হয় , বেংকলৈ ফোন গৈছিল৷ লগে লগে টকা ওলাই গৈছিল , কি কামৰ বাবে , কোনে নিব একো উৱাদিহ নাছিল৷ এতিয়া সকলো ওলাই গ ’ লে সমস্যা বৃদ্ধি হ ’ বই৷ এই কথা পাহৰিব নালাগিব যে স্বাধীনতাৰ পাছত ২০০৮ চনলৈকে বেংকসমূহে সৰ্বমুঠ ১৮ লাখ কোটি টকা ঋণ লৈছিল আৰু ঋণ দিছিল৷ কিন্তু ক্ষমতা ভোগ কৰাৰ যি ৰাজনীতি চলিছিল , দেশ চলোৱাৰ যি ব্যৱস্থা আছিল , ৫৫ বছৰীয়া শাসন পৰিণাম চাওক … ২০০৮ৰ পৰা ২০১৪লৈ ; ৬ বছৰত ১৮ লাখ কোটিৰ পৰা ৫২ লাখ কোটি হ ’ ল৷ এয়া ফোন বেংকিঙৰ ফল আছিল , জনতাৰ পইচা এফালৰ পৰা লুটিছিল৷ সোধোতা কোনো নাছিল৷ এয়াই আপোনালোকৰ ব্যৱস্থা আছিল , এয়া একবিংশ শতিকাৰ ভোটাৰে জনা উচিত৷ এতিয়া এইসকল জনতাক শিক্ষিত কৰাটো আমাৰ কাম৷


    ২০১৪ত আপোনালোকে এৰি যোৱা ঋণৰ সুদ বাঢ়ি গৈ আছে৷ আমি এনে আইন বলবৎ কৰিলো যে তিনি লাখ কোটি টকা ঘুৰি আহিবলৈ আৰম্ভ কৰিছে৷ অধ্যক্ষ মহোদয়া , মুদ্ৰা যোজনাৰ জৰিয়তে আমি ৭ লাখ কোটি টকা এনে লোকক প্ৰদান কৰিছো , যিসকলৰ কোনো ধৰণৰ গেৰাণ্টিৰ কোনো ক্ষমতা নাছিল আৰু তেওঁলোকক স্বাৱলম্বী কৰি তুলিলো৷ তেওঁলোকো সংস্থাপনৰ সূযোগ সৃষ্টি কৰিলে৷ সেই কাম আমি কৰিছো৷ যিসকল পলাই গ ’ ল , তেওঁলোকে টুইটাৰত কান্দি আছে যে মই ৯হাজাৰ কোটি লৈছিলো কিন্তু মোদীয়ে মোৰ ১৩ হাজাৰ কোটি টকা জব্দ কৰিলে৷ পুৱা শুই উঠি ক ’ ব আজি মোৰ অমূক সম্পত্তি জব্দ কৰিলে৷ বিশ্বৰ যি দেশতেই সম্পত্তি থাকিব , তাকো জব্দ কৰিব পৰা হ ’ ল৷ এই আইন আমি ৰূপায়ণ কৰিলো৷ লুণ্ঠনকাৰীক আপোনালোকে লুটিবলৈ দিলে আৰু আমি আইন প্ৰণয়ন কৰি সেইবোৰ ঘুৰাই আনিবলৈ যত্ন কৰি আছো৷


    অধ্যক্ষ মহোদয়া , মই ভাবো আমাৰ কংগ্ৰেছৰ বন্ধুসকলে কিছুমান কাম আউটচৰ্ছ কৰি দিলে , সেইদৰে এতিয়া দুদিন পূৰ্বে অলপটো সহায় কৰিবই লাগিব বুলি ক ’ সে৷ মাননীয় অধ্যক্ষ মহোদয়া কংগ্ৰেছ সেয়া ক ’ লে যেতিয়া ছাৰ্জিকেট ষ্ট্ৰাইকৰ কথা আহিলে৷ মই ইয়াত উৰি বোলছবিৰ সম্পৰ্কে আলোচনা কৰা নাই৷ মই ছাৰ্জিকেট ষ্ট্ৰাইকৰ কথা কৈ আছো আৰু কংগ্ৰেছে কয় আমাৰ দিনতো ছাৰ্জিকেল ষ্ট্ৰাইক হৈছিল৷ হয় … হয় আপোনালোকৰ ওচৰত সকলো আছিল৷ আপোনালোকেই সকলে , ৰ ’ ব আপোনালোকৰ ওচৰত সকলো আছে , আপোনাক কেইবা ঘণ্টা ক ’ বলৈ দিলো , যদি সেই সময়ত সেনাৰ সেই অৱস্থা নকৰিলেহেতেন , আপোনালোকে সেনাক অক্ষম কৰিছিল৷ ছাৰ্জিকিলে ষ্ট্ৰাইকৰ সিদ্ধান্ত ল ’ ব পৰা কোনো পৰিৱেশেই নাছিল৷ সেই অৱস্থা কৰিছিল৷ এনেকুৱা দিন আছিল , য ’ ত বুলেট প্ৰুফ জেকেটো উপলব্ধ নাছিল৷ আপোনালোকে ছাৰ্জিকেল ষ্ট্ৰাইকৰ কথা কেনেদৰে ভাবিব পাৰে আৰু আপোনালোকে ভাৰতবাসীৰ চকুত ধূলি দি আছিল৷ যোগাযোগৰ ডিভাইচ আছিল নে , হেলমেট আছিল নে , ভাল জোটা আছিল , মইতো যুদ্ধ সামগ্ৰীৰ কথা কোৱাই নাই , এয়া সাধাৰণ ব্যৱস্থাৱলী কথা৷


    ২০০৯ চনত ভাৰতীয় সেনাই ১ লাখ ৮৬ হাজাৰ বুলেট প্ৰুফ জেকেট বিচাৰিছিল , পাঁচ বছৰৰ পাছতো ২০১৪লৈ বুলেট প্ৰুফ জেকেট কিনা নহ ’ ল …; এতিয়া তেওঁলোকে ছাৰ্জিকেল ষ্ট্ৰাইকৰ কথা কয়৷ এই স্থিতি জনাৰ পাছত ২০১৬ত আমি ৫০ হাজাৰ বুলেট প্ৰুফ জেকেট কিনিলো আৰ ২০১৮ত সমগ্ৰ ১ লাখ ৮৬ হাজাৰ বুলেট প্ৰুফ জেকেট আমাৰ জোৱানক প্ৰদান কৰিলো৷


    ২০১৪ৰ পাছত জনসাধাৰণ অতি দায়বদ্ধ হ ’ ল , তেওঁলোকে ভুল নকৰিলে , কিন্তু ২০১৪ৰ পাছতো যদি ইউপিএ চৰকাৰ গঠন হোৱা হ ’ লে দেশৰ গৌৰৱ তেজছ যুদ্ধ বিমান এতিয়াও মাটিটে পৰি থাকিল হেতেন , আকাশ উৰিবলৈ নাপালেহেতেন৷ ২০১৬ৰ জুলাইত আমি ৪৫ স্কোৱাৰ্ডন অন্তৰ্ভূক্ত কৰিলো আৰু ৮৩খন তেজছ বিমান ক্ৰয় কৰাৰ বাবে অনুমতি প্ৰদান কৰিলো৷ আপোনালোকৰ এইবোৰক লৈ চিন্তা কৰা নাছিল , সেনা শক্তিশালী হওক সেই কথা আপোনালোকে কেতিয়াও ভবাই নাছিল৷


    দেশৰ সুৰক্ষা দিয়া জোৱানসকলক লৈ আপোনালোকৰ কিয় অলপো সহানুভূতি নাছিল , আপোনোলোকৰ কংগ্ৰেছে বিগত ১০ বছৰত স্থল সেনা , বায়ু সেনা আৰু নৌ সেনাৰ আৱশ্যকতাক লৈ কিয় অলপো গুৰুত্ব দিয়া নাছিল ? কল্পনা কৰকছোন সেই সময়ত কোনো শত্ৰুৱে আক্ৰমণ কৰা হ ’ লে আজি দেশৰ অৱস্থা কি হ ’ লহেতেন , আপোনালোকে ইমান অপৰাধমূলক অৱজ্ঞা কৰিলে যে দেশবাসীয়ে তাক কেতিয়াও ক্ষমা নকৰে৷ মোক এইটো কওক যে তিনি দশক হোৱাৰ পাছতো কি কাৰণত দেশত এখনো পৰৱৰ্তী প্ৰজন্ম যুঁজাৰু বিমান আমাৰ সেনাৰ হাতত দিয়া নাই৷ অৰ্থাৎ ৩০ বছৰত আমাৰ প্ৰতিবেশীসকলে সকলো প্ৰকাৰৰ যুদ্ধ সামৰ্থ্য বৃদ্ধি কৰি থাকিল৷ কিন্তু দেশৰ নিৰাপত্তাৰ বিষয়ত গুৰু্ত্ব নিদিয়াতো বিশ্বাসঘাটকতা নহয় , তেওঁলোকৰ দায়বদ্ধতা নাছিল৷ এক এক অভিযোগ নিৰ্মলা জীয়ে গণি - গণি দিছে৷ উচ্চতম ন্যায়ালয়ে প্ৰতিটো বিষয় চালি - জাৰি চাইছে আৰু প্ৰশ্ন হয় যে কংগ্ৰেছ দলে নিবিচাৰে নেকি যে দেশৰ সেনাৰ হাতত আমাৰ বায়ু সেনা শক্তিশালী হওঁক৷ মই গুৰু্তৰ অভিযোগ উত্থাপন কৰিছো যে কংগ্ৰেছ দলে নিবিচাৰে যে আমাৰ বায়ু সেনা শক্তিশালী হওক , বৰ্তমান ৰাফেল চুক্তি বন্ধ হওক , ইয়াৰ জৰিয়তে কাৰ উপকাৰ হ ’ ব৷ আপোনালোকে কোন সহযোগীৰ ভালৰ বাবে খেল খেলি আছে৷ আপোনালোকে এইদৰে দেশৰ সেৱাৰ ক্ষেত্ৰত ব্যৱহাৰ কৰে৷ ৩০ বছৰ ধৰি দেশৰ সেনাক যে নিৰস্ত্ৰ কৰি ৰাখিছিল ইতিহাস ইয়াৰ সাক্ষী … কংগ্ৰেছ দল আৰু তেওঁলোকৰ ইউপিএ চৰকাৰে ক্ষমতা ভোগৰ সময় প্ৰতিৰক্ষা চুক্তিত দালাল অবিহনে কাম কৰিবই পৰা নাছিল৷


    মই কেতিয়াবা ভাৱো যে ৰাফেলক লৈ এই মিছা ইমান বিশ্বাসেৰে কিয় কয় , সেয়েহে মই সবিশেষ চাই গম পালো যে তেওঁলোকে এই ভাবি আছে যে বিগত ৫৫ বছৰে ক্ষমতাত থকাৰ সময়ত দালাল অবিহনে এটাও প্ৰতিৰক্ষা চুক্তি হোৱা নাছিল৷ ক ’ ৰ ক ’ ৰ খুড়া , মামা … ইয়াৰ বিপৰীতে এতিয়া পাৰদৰ্শিতাৰে , দায়বদ্ধতাৰে দেশৰ বায়ুসেনাক শক্তিশালী কৰাৰ কাম কৰা হৈছে৷ মাননীয় অধ্যক্ষ মহোদয়া কংগ্ৰেছৰ লোকসকল অতিকে নাৰ্ভাছ হৈ যায়৷ সত্য কথা শুনাটো তেওঁলোকৰ অভ্যাসেই নাই আৰু এতিয়া সমস্যাত পৰিছে .. আমি আহি দেশৰ বিভিন্ন সংস্থাক চিঠি লিখিছো৷ আমি কৈছো যে আপোনালোকে বিদেশৰ পৰা টকা লাভ কৰিছে , এফচিআৰএৰ আইনৰ অধীনত আপোনালোকে অনুমতি লাভ কৰিছে , সেয়েহে লাভ কৰা ধনৰ হিচাপ দিয়ক৷ বিদেশৰ পৰা টকা আহে , ক ’ ত ব্যৱহাৰ কৰে৷ ইমানেই … কোনো তালাচী কৰিবলগীয়া নহয়৷ কোনো আয়কৰ বিভাগৰ লোক যাবলগীয়া নহ ’ ল আৰু আপোনাকে জানি আচৰিত হ ’ ব এখন সৰু চিঠিৰ পাছতে এই দেশৰ ২০ , ০০০তকৈ অধিক সংগঠনে নিজৰ দোকান বন্ধ কৰিলে , যিসকলে বিদেশৰ পৰা ধন লৈছিল৷ এই ২০ , ০০০ সংস্থাই কি কৰিছিল … সীমান্তৱৰ্তী গাঁৱৰ পৰা সংসদ , ন্যায়পালিকা , বিচাৰপ্ৰক্ৰিয়ালৈকে প্ৰভাৱ বিস্তাৰ কৰিছিল৷ তেওঁলোকৰ ওপৰত হাত উঠোৱা কামো আমি কৰিছো৷ ভাৰতবৰ্ষৰ ক্ষতি কৰিবলৈ … ২০ , ০০০ সংস্থা … আপোনালোকে এইবোৰ বন্ধ কৰিব নোৱাৰিলেহেতেন , কিয় চলি থাকিবলৈ দিলে , কি আশীৰ্বাদ আছিল . কি ভাল হৈছিল আপোনালোকৰ , বিদেশৰ পৰা ধন লোৱাৰ এই পথ কাৰ আছিল৷ এই যুঁজ আমি কৰি আছো আৰু সেইবাবে চাৰিওফালৰ পৰা অভদ্ৰ ভাষা শুনিবলৈ পাও , গালি - গালাজ শুনিবলৈ পাও , লেতেৰা অভিযোগ শুনিবলৈ পাও , ইয়াৰ কাৰণ হৈছে ইয়াৰ ফলত বহু লোকৰ সমস্যা হৈছে যে এখন দায়িত্বশীল প্ৰকৃত চৰকাৰ , দেশৰ হিত চিন্তা কৰা চৰকাৰ আহিলে কি হ ’ ল৷ ইয়াৰ দ্বাৰা এইটো গম পায়৷ ২০ , ০০০ সংস্থা এক ডাঙৰ সংখ্যা আৰু এতিয়াটো মই দেখিছো যিসকল ডাঙৰ ডাঙৰ নাম ইয়াৰ সৈতে জড়িত সেইবোৰ ভাৰতত তেওঁলোক কাম - কাজ বন্ধ কৰি নতুন নামেৰে সোমাবলৈ ৰাস্তা বিচাৰি আছে , সেই অৱস্থা হৈছে আৰু আপোনালোকেও দেখিছে৷


    মোৰ মনত আছে গুজৰাটত চৰ্দাৰ সৰোবৰ বান্ধ , নৰ্মদা … পণ্ডিত নেহৰু জীয়ে সেইবোৰৰ আধাৰশিলা স্থাপন কৰিছিল , পণ্ডিত নেহৰু জী আৰু মই উদ্বোধন কৰিলো , কিমান দেশৰ পইচা আৰু তাতো মই বিদেশী ধনেৰে খেলা কৰা এনডিঅ ’… কোনেও ৰখোৱা নাছিল তেওঁলোকক … ২০ , ০০০ সংস্থা বন্ধ হৈ গ ’ ল৷ অনাগত দিনত এই সংখ্যা বৃদ্ধি পাব৷ কাৰণ আমি প্ৰতি অনাৰ হিচাপ লৈ আছো৷


    অধ্যক্ষ মহোদয়া ৫৫ বছৰীয়া ক্ষমতা ভোগ কৰা কোনো দলৰ লোকে এনে অভ্যাসক বেয়া কৰি দিয়ে আৰু তেওঁলোকে নিজকে এনেকুৱা শ্বাহেনশ্বাহ বুলি ভাবে তথা বাকীবোৰক ইমান নিকৃষ্ট বুলি ভাবে , প্ৰতিটো ব্যৱস্থাক নিকৃষ্ট বুলি ভাবে , সকলোকে অপমান কৰাটো তেওঁলোকৰ স্বভাৱ৷ সেয়েহে মুখ্য ন্যায়াধীশকো বিতৰ্কত সুমুৱাই লোৱা , সমগ্ৰ ব্যৱস্থাটোক ভাঙি পেলোৱাৰ প্ৰয়াস কৰা , ন্যায় ব্যৱস্থাৰ অপমান কৰা , ৰিজাৰ্ভ বেংকৰ অপমান কৰা , সেনা অধ্যক্ষৰ অপমান কৰা , নিৰ্বাচন আয়োগৰ অপমান কৰা , দেশৰ সৰ্বোচ্চ তদন্ত সংস্থাক অপমান কৰা , গণতন্ত্ৰক অপমান কৰা … এইবোৰক মই ভাবো ক্ষমতাত থাকি থাকি আপোনালোকৰ ভিতৰত হোৱা বিকৃতি৷ মহাত্মা গান্ধীয়ে বহুত আগতেই ইংগিত পাইছিল যে সকলো বেমাৰৰ আটাইতকৈ বেছি গ্ৰহণ ক্ষমতা থকা যদি কোনোবা আছে , সেয়া হৈছে কংগ্ৰেছ৷ সেয়েহে , মহাত্মা গান্ধীয়ে সেই সময়তে কৈছিল , কংগ্ৰেছক ভাঙি পেলোৱা , কংগ্ৰেছ মুক্ত ভাৰত এয়া মোৰ সপোন নহয় , মই মহাত্মা গান্ধীজীৰ ইচ্ছা পুৰণ কৰি আছো৷ মহাত্মা গান্ধীৰ ডেৰশ বছৰীয়া জয়ন্তী উপলক্ষে শ্ৰদ্ধাঞ্জলি হিচাপে এইটো মই কৰিবই লাগিব৷ যিমানেই মহাজোঁট গঠন নকৰক কিয় , সাৰিব নোৱাৰে৷ আমাৰ বাবে আমাৰ সংস্থা পৃথক৷ আমাৰ বাবে দল ডাঙৰ , দলতকৈ ডাঙৰ আমাৰ দেশ৷ সেয়েহে , অধ্যক্ষ মহোদয়া , যিখন সংবিধানে সংস্থাৰ অপমান , ভ্ৰষ্টাচাৰ , বংশবাদ এইবোৰ কংগ্ৰেছৰ সহযোগীসকলেও জোটবন্ধনৰ সংস্কৃতি স্বীকাৰ কৰি ল ’ লে , বংশবাদৰ বাদে তেওঁলোকৰ কোনো সহযোগী নাই৷ কাৰণ তেওঁলোকৰ বাবে ই এক সংস্কাৰত পৰিণত হ ’ ল , এয়া তেওঁলোকৰ সংস্কৃতিত পৰিণত হ ’ ল৷ সেয়েহে , মহাজোঁটবন্ধনৰ কাম সহজে কৰিব পাৰে , কাৰণ সকলো বংশবাদী৷ প্ৰায় সকলোৱেই জামিনত আছে , সেয়েহে বহুত স্বাভাৱিক যে পুনৰ …


    বৰ্তমানৰ একক সংখ্যাগৰিষ্ঠ চৰকাৰ যদি অটল বিহাৰী বাজপেয়ী জীয়েও লাভ কৰিলেহেতেন , তেতিয়াহ ’ লে দেশক ক ’ ৰ পৰা ক ’ লৈ নিলেহেতেন , সেয়া আমি জানো আৰু যিসকলে এতিয়া আপোনালোকৰ কাষলৈ আহিছেষ সেই সময়ক তেওঁলোক আমাৰ কাষলৈও আহিছিল , তেওঁলোকে এনে প্ৰৱঞ্চনা কৰিলে৷ আহক প্ৰৱঞ্চক লোকসকলক লগত লৈ আমি দেশত জোটবন্ধনৰ সংস্কৃতি , মহাজোঁটবন্ধন কৰো৷


    আজি বাবা চাহেব আম্বেদকাৰৰ নামো উল্লেখ হৈছে , বাবা চাহেব আম্বেদকাৰে এবাৰ কৈছিল , হয়তো জোটবন্ধনৰ পথত যোৱা একাংশ লোকৰ যদি বাবা চাহেব আম্বেদৰকাৰৰ প্ৰতি শ্ৰদ্ধা আছে , তেন্তে কামত আহিব৷ আম্বেদকাৰে কৈছিল যে কংগ্ৰছৰ সৈতে একেলগ হোৱাটো আত্মহত্যা কৰাৰ সমান৷ এয়া বাবা চাহেব আম্বেদকাৰৰ কথা৷ খৰ্গেজী আপোনাক চিআৰ কোনে ভাঙিব নোৱাৰে , চিন্তা নকৰিব , আপুনি শতায়ু গৰকিব৷ আপোনাৰ প্ৰতি মোৰ শুভকামনা আছে৷


    অধ্যক্ষ মহোদয়া , আজি সদনত মুল্যবৃদ্ধিক লৈ কেতবোৰ আলোচনা হৈছে৷ বাস্তৱত কি হৈ আছে , মই তেওঁলোক সকলোকে মনত পেলাই দিব বিচাৰিছো , আমাৰ দেশত দুটা গান বহুত জনপ্ৰিয় হৈছিল কোনো এটা সময়ত৷ এটা আছিল , বাকী সকলো বাচি থাকিল , মুল্যবৃদ্ধিয়ে মাৰি দিলে৷ আনটো আছিল মুল্যবৃদ্ধি জনপ্ৰিয় হৈছিল , মুল্যবৃদ্ধি ডাইনীয়ে খালে … মুল্যবৃদ্ধি ডাইনীয়ে খালে৷ এই দুটা গীত কাৰ কাৰ্যকালৰ আছিল , প্ৰথমটো গান জনপ্ৰিয় হৈছিল তেতিয়া , যেতিয়া শ্ৰীমতী ইন্দিৰা গান্ধী প্ৰধানমন্ত্ৰী আছিল আৰু মুদ্ৰাস্ফীতি ২০ শতাংশতকৈ অধিক আছিল৷ দ্বিতীয়টো গীত ৰিম ’ চ কণ্ট্ৰলৰ চৰকাৰৰ দিনৰ আছিল ১০ শতাংশতকৈ অধিক মুদ্ৰাস্ফীতি আছিল৷ তেতিয়াই এই গান লিখিছিল , মুল্যবৃদ্ধি আৰু আপোনালোকৰ মাজত নিবিড় সম্পৰ্ক আছে৷


    এইখন দেশত কংগ্ৰেছে যেতিয়াই শাসন কৰিছে , তেতিয়াই মুল্যবৃদ্ধি হৈছে৷ ইন্দিৰা জীৰ দিনত ৩০শতাংশতকৈ অধিক মুদ্ৰাস্ফীতি হৈছিল৷ আপোনালোকে ১৯৪৭ৰ পৰা আৰম্ভ কৰিছে , মই খুলি ক ’ বলৈ হ ’ লে কি কি ওলাব ঠিকনা নাই৷ সেয়েহে , চাৰে চাৰিবছৰীয়া মুল্যবৃদ্ধিৰ হাৰ , ৫৫ মাহৰ সেৱা ভাৱেৰে চলা চৰকাৰে ৪ শতাংশত নিয়ন্ত্ৰণ কৰি ৰাখিছে৷ মধ্যবিত্ত শ্ৰেণীৰ সহায় হোৱাকৈ বহুত কাম আমাৰ চৰকাৰে একেৰাহে কৰি আহিছে৷ দেশত যিধৰণে আৰ্থিক গতিবিধি চলি আছে , তাৰ পৰিপ্ৰেক্ষিতত মধ্যবিত্ত শ্ৰেণীৰ আশা - আকাংক্ষা বৃদ্ধি পোৱাটো অতি স্বাভাৱিক৷ মই ভাৱো সেইটো যিকোনো দেশৰ প্ৰগতিৰ বিকাশৰ বাবে বহুত অনিবাৰ্য অংগ , যিটো বিগত ৫৫ মাহত দেশে অনুভৱ কৰিছে৷ নতুন নতুন আশা - আকাংক্ষা এইবোৰ বিকাশৰ আটাইতকৈ ডাঙৰ লক্ষ্য৷ মই সেইবোৰ গৌৰৱেৰ লক্ষ্য কৰিছো , কাৰণ সেইবোৰে দৌৰাৰ শক্তি দিয়ে , নতুন কিবা এটা কৰাৰ প্ৰেৰণা দিয়ে৷


    জিএছটিক পাছত অত্যাৱশ্যকীয় সামগ্ৰীক কৰৰ তালিকাৰ পৰা বাদ দিয়াৰ কাম আমি কৰিলো , আপোনালোকে মনত পেলাওক যে গাখীৰতো কৰ লৈছিল , নাজানো কি কি সামগ্ৰীত আপোনালোকে কৰ লৈছিল৷ সেই দিন … আপোনালোকৰ কথা কোৱাৰ কোনো অধিকাৰ নাই আৰু গড় কৰ জিএছটিৰ পূৰ্বে ৩০ শতাংশতকৈ অধিক আছিল৷ আৰু আপোনালোকে এনেকুৱা কথা কয় , যেন এতিয়া জিএছটি পৰিষদে সিদ্ধান্ত কৰিব য ’ ত আপোনালোকৰ দলৰ লোকেও আছে , আপোনালোকৰ দলৰ মুখ্যমন্ত্ৰী , আৰু আপোনালোকৰ চৰকাৰৰ লোকো আছে৷


    বৰ্তমান ৯৯শতাংশ সামগ্ৰী ১৮শতাংশতকৈ তলত আহিছে , এই বাজেটত আয়কৰৰ ক্ষেত্ৰত ৫ লাখলৈকে ৰেহাই দিয়াৰ কাম আমি কৰিছো আৰু এই দাবী আমাৰ দিনত যে আহিছে , এনে নহয় , যেতিয়া অৰ্থনীতিবিদ প্ৰধানমন্ত্ৰী হৈ আছিল , তেতিয়াও আহিছিল৷ ১৯৯২টো এনে দাবী উত্থাপন হৈছিল৷ কিন্তু ইমান দিনে আপোনালোকে গুৰুত্ব নিদিলে , আমি চিন্তা কৰি ইয়াৰ সমাধা কৰিলো৷


    শৈক্ষিক ঋণ আমাৰ মধ্যবিত্ত শ্ৰেণীৰ পৰিয়ালে লয়৷ শৈক্ষিক ঋণৰ ক্ষেত্ৰত সুদৰ হাৰ আমি ১৫ শতাংশৰ পৰা হ্ৰাস কৰি ১১ শতাংশ কৰিছো৷ সেয়েহে এগৰাকী তৰুণ শিক্ষাৰ্থীয়ে ১০লাখ টকাৰ ঋণ ল ’ লে , তেওঁলোকে পৰিশোধ কৰাৰ সময়ত আধালাখ টকাৰ ৰাহি হয়৷ সেইদৰে , গৃহ নিৰ্মাণৰ ক্ষেত্ৰত যদি মধ্যবিত্ত শ্ৰেণীৰ লোকে বেংকৰ পৰা ঋণ লয় , তেওঁলোকে বেংকত পৰিশোধ কৰাৰ ক্ষেত্ৰত পাঁচৰ পৰা ৬ লাখ টকা ৰাহি হয়৷ সেই কাম আমি কৰিলো৷ সেইদৰে এলইডি বাল্বৰ দামক লৈ মইতো আচৰিত হৈ গ ’ লো , কাৰণ ইউপিএৰ দিনত প্ৰতিটো বাল্বৰ দাম ৩০০ , ৪০০ , ৪৫০ আছিল আৰু আমি ৬০ অতবা ৭০ টকাতে কোটি কোটি এলইডি বাল্ব বিক্ৰী কৰিছো৷ ইয়াৰ ফলত দুখীয়া আৰু মধ্যবিত্ত শ্ৰেণীৰ কিমান কোটি টকা ৰাহি হ ’ লে , সেয়া কল্পনা কৰিব নোৱাৰিব৷ তদুপৰি , ইলইডডি বাল্বৰ বাবে দেশৰ বিদ্যুতৰ বিল ৫০ হাজাৰ কোটি টকাৰ কম হৈছে৷ সেয়া মধ্যবিত্ত শ্ৰেণীৰ লোকৰ জেপৰ পৰা ৰাহি হৈছে৷ যদি ৫০ হাজাৰ কোটিৰ পেকেজ ঘোষণা কৰো , তেতিয়া মিডিয়াই ২৪ ঘণ্টা আলোচনা কৰিব , বাতৰিকাকতত শিৰোনাম দখল কৰিব৷ ইমানবোৰ টকা ৰাহি কৰি মধ্যবিত্ত শ্ৰেণীক সহায়ক কাম আমাৰ চৰকাৰে কৰিছে৷


    হৃদৰোগীৰ ষ্টেণ্টৰ দাম কিমান বৃদ্ধি কৰিছিল৷ কিন্তু আমি জিলা পৰ্যায়লৈকে বিনামূলীয়া ডায়েলিছিছৰ সুবিধা লৈ গ ’ লো৷ আগতে দুখীয়া লোকসকলে ডায়েলিছিছৰ বাবে ২ৰ পৰা ৩ হাজাৰলৈকে খৰচ কৰিবলগীয়া হৈছিল৷ এতিয়া ইয়াৰ বিনামূলীয়া চিকিৎসাৰ ব্যৱস্থা আমি কৰিলো৷ পাঁচ হাজাৰতকৈ অধিক জন ঔষধি কেন্দ্ৰ আমি আৰম্ভ কৰিলো , সেই জন ঔষধি কেন্দ্ৰৰ ফল আজি দুখীয়া পৰিয়াল , য ’ ত যুটীয়া পৰিয়ালৰ ৬০ বছৰতকৈ অধিক বয়সৰ লোক আছে , তেওঁলোকৰ কিবা নহয় কিবা এবিধ ঔষধ সদায় ল ’ ব লাগে৷ ইয়াৰ বাবে ন্যূনতম ১০০ টকা ব্যয় হৈছিল , কিন্ত এতিয়া জেনেৰিক ঔষধ ৩০ টকাতে পাবলৈ সক্ষম হৈছে৷ ইয়াৰ দ্বাৰা মধ্যবিত্ত শ্ৰেণীৰ লোক আটাইতকৈ উপকৃত হোৱাৰ কাম আমি কৰিছো , সেইদৰে দুখীয়া লোকৰ চিকিৎসাৰ চিন্তাও আমি কৰিছো৷ মই আচৰিত যে আয়ুষ্মান্ ভাৰত আঁচনিৰ ক্ষেত্ৰত মোদীলৈ প্ৰেৰণ কৰা চিঠিক লৈ চিন্তিত কাৰণ চিঠিত লিখিছে যে ভাৰতৰ প্ৰধানমন্ত্ৰীয়ে বৃহৎ দায়িত্ব লয় বহুত ডাঙৰ প্ৰতিশ্ৰুতি দিয়ে৷ আৰু সাধাৰণ জনতাক বিশ্বাস প্ৰদান কৰে যে আপোনালোকে চিন্তা নকৰিব আমি আপোনালোকৰ লগত আছো৷ আপোনালোকৰ লগতে সদন সঁচাকৈ সুখী হ ’ ব যে এই দেশত দৰিদ্ৰতাৰ বাবে বহু লোকৰ মৃত্যুয়ে অপেক্ষা কৰিছিল৷ তেওঁলোকে হস্পিটেললৈ যোৱাটো পছন্দ নকৰিছিল আৰু কেৱল সাধাৰণ জৰি - বুটী লৈ চিকিৎসা কৰি লৈছিল৷ বহু জটিল ৰোগত ভোগিব লগীয়া হৈছিল৷ পৰিয়ালৰ লোকসকলৰ অৱস্থাও উপায়হীন হয়৷ ২ৰ পৰা ৪ বছৰলৈ জটিল ৰোগত আক্ৰান্ত হৈ আছিল ; কিন্তু ১০০ দিনতকৈও কম সময়ৰ ভিতৰতে এই আয়ুষ্মান যোজনাৰ অধীনত বৰ্তমানলৈকে প্ৰায় ১১ লাখ দুখীয়া লোক উপকৃত হৈছে৷ এয়া আমাৰ সকলোৰে দায়িত্ব৷ মই লক্ষ্য কৰিছো যে প্ৰধানমন্ত্ৰী সাহায্য পুঁজিলৈ আমাৰ সকলো সাংসদে চিঠি লিখে যে ভাই আমাৰ অঞ্চলত কেন্সাৰ ৰোগী আছে প্ৰধানমন্ত্ৰী সাহায্য পুঁজিৰ পৰা তেওঁলোকক সাহায্য প্ৰদান কৰক৷ প্ৰধানমন্ত্ৰী সাহায্য পুঁজিৰ পৰা আমি সেই কাম ধাৰাবাহিকভাৱে কৰি আহিছো , মোৰ পূৰ্বৰ প্ৰধানমন্ত্ৰীসকলেও সেই কাম কৰিছিল৷ কিন্ত এই আয়ুষ্মান ভাৰতৰ পাছত বৰ্তমান কোনো সাংসদে কোনো ধৰণৰ চিঠি লিখাৰ দৰকাৰ পৰা নাই , তেওঁলোকে গল্ড কাৰ্ড পাই সকলো কাম ক্ষীপ্ৰতাৰে হৈছে৷ প্ৰধানমন্ত্ৰী সাহায্য পুঁজিৰ পৰা সীমিত ধন দিয়া হয় , ইয়াৰ দ্বাৰা সম্পূৰ্ণ খৰচ দিয়া হৈছে৷ প্ৰতিগৰাকী সাংসদে প্ৰধানমন্ত্ৰী সাহাৰ্য পুঁজিৰ পৰা পাবলগীয়া ধন সন্দৰ্ভত মোক লগ কৰে , সন্তোষ ব্যক্ত কৰে , মোৰ এলেকাৰ ইমানজন লোক লাভান্বিত হৈছে , চাহাব প্ৰথম সপ্তাহত হৈ গ ’ ল , তৃতীয় সপ্তাহত হৈ গ ’ ল .. আৰু মইও তেওঁলোকক চিঠি লিখো৷ প্ৰধানমন্ত্ৰী সাহাৰ্য পুঁজিৰ পৰা যিসকল লোকে পইচা লাভ কৰে , মই তেওঁলোকক চিঠি লিখো যে নিশ্চিত হ ’ ব লাগিব যে ৰোগ হৈছে নাই৷ আকৌ চিঠি লিখো৷ মই যেতিয়া গুজৰাটত আছিলো , তেতিয়া আমি এটা কথা প্ৰয়োগ কৰিছিলো , চাৰ্কিট হাউচত বিভিন্ন লোক থাকে , নেতা লোক থাকিলেও তেওঁলোকে ৰেহাই লাভ কৰে , তেতিয়া আমাৰ এগৰাকী চাৰ্কিট হাউচ মেনেজাৰ আছিল , যিমান ব্যক্তি আহে তেওঁলোকক চিঠি লিখিছিল যে আপুনি আৰু আপোনাৰ পত্নী দুয়ো অমুক তাৰিখে আহিছিল৷ আপোনাৰ কোনো অসুবিধাটো হোৱা নাছিল৷ চাহাব পৰিস্থিতি এনে হৈছিল যে লোকসকল অহাই বন্ধ কৰি দিলে৷ মই চিঠি লিখো যে আপোনাক এই ৰোগৰ বাবে মই ইমান পইচা পঠিয়াইছো , আপোনাৰ স্বাস্থ্য নিশ্চিয় ভাল হোৱাৰ বাবে … আৰু পিছত সেয়া আধাৰৰ সৈতে জড়িত কৰিলো৷ এক নয়া পইচাও দালালী হোৱা নাই … কিন্তু আয়ুষ্মান ভাৰতৰ ক্ষেত্ৰতো সকলো সাংসদক আহ্বন জনাও যে আপোনালোকে নিৰ্বাচনৰ বাবে গৈ আছে , আপোনালোকৰ এলেকাত কিমান দুখীয়া লোক আছে , সকলোকে আয়ুষ্মান ভাৰতৰ সুবিধা প্ৰদান কৰিব পাৰে কৰক৷ মই স্পষ্টভাৱে আহ্বান জনাইছো , কাৰণ ইয়াৰ দ্বাৰা দুখীয়া লোকসকলৰ ভাল হ ’ ব , নিৰ্বাচন আহি - গৈ থাকিব৷ এই দুই - তিনি মাহতে অলপ কাম কৰি লওক৷ এয়াই আপোনালোকৰ সূযোগ , সেয়েহে ক ’ লো৷


    অধ্যক্ষ মহোদয়া , এক বিশেষ আঁচনিৰ সন্দৰ্ভত মই বিস্তৃতভাৱে ক ’ ব বিচাৰিছো৷ সংবিধান সংশোধন কৰি আমি দেশৰ দুখীয়া যুৱকসকলক তেওঁলোকৰ সপোন বাস্তৱ কৰাৰ বাবে এক সুবিধাতো কৰিছোৱেই , কিন্তু সামাজিক সমস্যা যিমান নাইকিয়া কৰিব পাৰো , তাৰো পথ বিচাৰিছো৷ এছচি , এছটি , অবিচিৰ ব্যৱস্থাৰ কোনো অসুবিধা নকৰাকৈ ১০শতাংশ দুখীয়া লোকসকলৰ বাবে সংৰক্ষণৰ বিষয়টো আমি অহাৰ পাছতে আহিছে এনে নহয় , আগৰে পৰা আছিল . আমি সাহস দেখুৱালো আৰু এই সদনৰ ওচৰত কৃতজ্ঞ , সকলো ওচৰত কৃতজ্ঞ যে সৰ্বসন্মতিক্ৰমে ইয়াত সহযোগ কৰিলে , সেয়েহে আজি কৃতজ্ঞতা প্ৰকাশ সূয়োগ পালো৷ ইয়াৰ সমান্তৰালভাৱে এই ক্ষেত্ৰত যাতে অন্যায় নহয় , ইয়াৰ বাবে শিক্ষা ক্ষেত্ৰতৰ অনুপাতৰ ভিতৰি আসন বৃদ্ধি কৰাৰো সিদ্ধান্ত ল ’ লো , যাতে আমাৰ যি প্ৰগতিৰ যাত্ৰাত কোনেও দুখ - অসুবিধা নাপায়৷ ৫৫ বছৰীয়া শাসন সত্ত্বেও দেশৰ পৰিস্থিতি কি হ ’ ল৷ ৫৫ বছৰে কোনো মানসম্পন্ন ব্যৱস্থাৰ বিকশিত হোৱা নাছিল৷ ৫৫ বছৰত আমাৰ বাবে সেই এজেণ্ডা নাছিল , পুৰণি চৰকাৰে সংস্থাপনৰ প্ৰতি গুৰু্ত্ব দি ব্যৱস্থা বিকশিত কৰিব লাগিছিল , কিন্তু একো ব্যৱস্থা নকৰিলে , সেয়েহে শাসন ক্ষমতাত থকা লোকসকলৰ দায়িত্ব অধিক৷ আমি ক্ষমতালৈ আহি চেষ্টা কৰিছো যে যদি ১০০টা খণ্ডত নতুন চাকৰি সৃষ্টি কৰো , তেতিয়া হ ’ লো তাৰ ৭ - ৮টা খণ্ডক গণনা কৰি এক অনুমান কৰিলো , আজি যি গতি , ১০০টা খণ্ডত সংস্থাপন … ৭ - ৮টাত টোকেনভিত্তিক হয় আৰু তাৰ হিচাপৰ পৰাম অনুমান হয় যে এতিয়া সময় সলনি হ ’ ল , সকলো মাপকাঠিৰ সলনি হৈছে , সংস্থাপনৰ প্ৰকাৰ সলনি হৈছে , এতিয়া সেইবাবে আমি আজি এই সদনক প্ৰকৃত কথা ক ’ ব বিচাৰিছো , বাস্তৱৰ আধাৰত ক ’ ব বিচাৰিছো আৰু মই দেশবাসী , যিসকলে টিভি চাই আছে তেওঁলোকক বিশেশভাৱে কৈছো যে মোৰ পূৰ্বে যি ভাষণ শুনিলে তাৰ গম্ভীৰতাৰে শুনক , যাতে যিধৰণে সত্যৰ কোনো স্থান নথকাকৈ এনেকৈ ক্ষমতা লিপ্সা থকা লোকে যি কথা ক ’ লে , তাৰ পোনপটীয়া উত্তৰ দেশৰ জনতাইহে দিব পাৰিব৷ এতিয়া চাওক , দেশত অসংগঠিত ক্ষেত্ৰই প্ৰায় ৮৫ - ৯০ শতাংশ লোকক সংস্থাপন দিয়ে৷ ইয়াৰ বিপৰীতে সংগঠিত ক্ষেত্ৰত কেৱল ১০ৰ পৰা ১৫ শতাংশ লোককহে দিয়ে৷ সেই সত্যক স্বীকাৰ কৰিবই লাগিব৷ অসংগঠিত ক্ষেত্ৰত ৮০ৰ পৰা ৯০ শতাংশ আছে , ইয়াৰ বিপৰীতে সংগঠিত ক্ষেত্ৰত কেৱল ১০ৰ পৰা ১৫ শতাংশহে আছে৷ যিটো খণ্ডই সংস্থাপন কেৱল ১০ শতাংশ প্ৰতিনিধিত্ব কৰে , মই তাৰ সংখ্যা জানিব বিচাৰিছো , ৯০শতাংশৰ হিচাপ পাছত চাম৷ ২০১৭ৰ ছেপ্তেৰৰ পৰা ২০১৮ৰ নৱেম্বৰলৈ অৰ্থাৎ প্ৰায় ১৫ মাহত এক কোটি ৮০ লাখ লোকে প্ৰথমবাৰলৈ ভৱিষ্যনিধিৰ ধন কটাবলৈ আৰম্ভ কৰে৷ এয়া সংস্থাপন অবিহনে হয় নেকি ? ইয়াৰে ৬৪ শতাংশ লোক ২৮ বছৰৰ তলৰ৷ সেয়েহে , খৰ্গে জীয়ে আজি পুৱা যি যুক্তি দি আছিল , তাৰ কোনো নীতি নাই৷ ২৮ বছৰতকৈ কম বয়সৰ ব্যক্তি মানে এটা নতুন চাকৰি লাভ কৰাক বুজায়৷ তদুপৰি , আন এটা তথ্যও মই আপোনালোক দিব বিচাৰিছো৷ আমাৰ দেশত ২০১৪ৰ মাৰ্চলৈকে প্ৰায় ৬৫ লাখ লোকক ৰাষ্ট্ৰীয় পেন্সন আঁচনিত পঞ্জীয়ন কৰা হৈছিল৷ পিছৰ বছৰৰ অক্টোবৰত এই সংখ্যা বৃদ্ধি পাই ১ কোটি ২০ লাখ হৈ গ ’ ল৷ এইবোৰো চাকৰি নোপোৱাকৈয়ে হ ’ ল নেকি ? কোনোবাই এনেয়ে কৰি দিয়ে নেকি ? আৰু এটা সংখ্যা মই জনাব বিচাৰিছো৷ প্ৰতি বছৰে আয়কৰ ৰিটাৰ্ণ ভৰাৰ সময়ত অনা - কৰ্প ’ ৰেট কৰদাতাসকলে নিজেই নিজৰ আয় ঘোষণা কৰে৷ তেওঁলোকে নিজে দৰমহা নাপায় , কিন্তু এই লোকসকলে যিসকলক নিযুক্তি দিয়ে , তেওঁলোকক দৰমহা দিয়ে৷ বিগত চাৰি বছৰত এনেকুৱা প্ৰায় ৬লাখ ৩৫ হাজাৰ নতুন বৃত্তি জড়িত হৈছে৷


    এতিয়া মই আপোনালোকক অনানুষ্ঠানিক খণ্ডৰ পৰিসংখ্যা দিম৷ অনানুষ্ঠানিক ক্ষেত্ৰৰ ভিতৰত পৰিবহণ ক্ষেত্ৰত সৰ্বাধিক লোক নিয়োজিত হৈ থাকে৷ যোৱা চাৰি বছৰত প্ৰায় ৩৬ লাখ ডাঙৰ ট্ৰাক অথবা বাণিজ্যিক বাহন , প্ৰায় ডেৰ কোটি যাত্ৰীবাহী বাহন আৰু ২৭লাখ নতুন অ ’ টো বিক্ৰী হৈছে৷ ইমানবোৰ গাড়ী ক্ৰয় কৰা লোকসকলে গাডীবোৰ পাৰ্কিং কৰিটো ৰখা নাই৷ গতিকে , ইয়াৰ চলোৱা , মেৰামতি কৰা ইত্যাদি কামৰ বাবে কিমান লোকৰ প্ৰয়োজন হয় ? অৰ্থাৎ যোৱা চাৰি বছৰত পৰিবহণ খণ্ডত প্ৰায় ডেৰ কোটি লোকে কৰ্মসংস্থাপনৰ সূযোগ লাভ কৰিছে৷ একেদৰে , হোটেল উদ্যোগতো প্ৰায় ৫০ শতাংশ বৃদ্ধি হৈছে৷ তদুপৰি , পৰ্যটন খণ্ডটো ডেৰ কোটি চাকৰি সৃষ্টি হৈছে৷


    দেশত টেক্সিৰ সেৱা ইমান সম্প্ৰসাৰিত হৈছে , কিন্তু বিৰোধীয়ে ভাবিছে এয়া এপভিত্তিক কোম্পানীয়ে কৰি আছে৷ এয়া এপেৰেই চলিছে , কিন্তু চালকবিহীন গাড়ী চলি আছেনেকি ? অৰ্থাৎ এই গাড়ীবোৰৰ সৈতে বহু লোক জড়িত হৈ আছে৷ তেওঁলোকে সংস্থাপন লাভ কৰিছে৷ মুদ্ৰা যোজনাৰ অধীনত প্ৰথমবাৰলৈ ঋণ লাভ কৰা লোকৰ সংখ্যা চাৰে চাৰি কোটিতকৈও অধিক হৈছে৷ এইসকলো নিজৰ কাম কৰিবলৈ আৰম্ভ কৰিছে যদিও এওঁলোক চাকৰিৰ তালিকালৈ নাহে৷ আমাৰ চৰকাৰৰ কাৰ্যকালত গ্ৰামাঞ্চলত দুই লাখতকৈ অধিক নতুন কমন ছাৰ্ভিছ চেণ্টাৰ মুকলি কৰা হৈছে৷ এইবোৰৰ জৰিয়তেও জানো একাংশই চাকৰি লাভ কৰা নাই ? এটা সময় আছিল ক ’ ৰবাত এছটিডি বুথ মুকলি কৰিলেও সংসদত তাকে সংস্থাপনৰ পৰিসংখ্যাত উল্লেখ কৰিছিল৷


    সেইদৰে দেশৰ দুগুন হাৰত ঘাইপথ নিৰ্মাণ হৈ আছে , নতুন বিমানবন্দৰ নিৰ্মাণ কৰি থকা হৈছে , ৰে ’ ল ষ্টেচনৰো আধূনিকীকৰণ হৈ আছে৷ কোটি কোটি নতুন ঘৰ নিৰ্মাণ হৈছে৷ এইবোৰ সংস্থাপনৰ নতুন সূযোগ নিদিয়ে নেকি ? আমাৰ দেশৰ নৱপ্ৰজন্মই বৰ্তমান নিজৰ ভৰিত থিয় দিছে৷ স্কিল ইণ্ডিয়া , ষ্টাৰ্ট আপ ইণ্ডিয়া , ষ্টেণ্ড আপ ইণ্ডিয়া , মুদ্ৰা যোজনা এইবোৰ আমাৰ দেশৰ স্বাৱলম্বনৰ প্ৰচেষ্টা৷


    অধ্যক্ষ মহোদয়া , আমাৰ দেশত যুৱক - যুৱতী দেশৰ ভৱিষ্যতৰ সৈতে পোনপটীয়াকৈ জড়িত হৈছে৷ কিন্তু ইয়াৰ সমান্তৰালভাৱে দেশৰ কৃষকসকলৰ প্ৰতিও যিদৰে চিন্তা কৰা হৈছে , আপোনালোকে বাজেটখন চাওক৷ আপুনি এমএছপিত কিমান টকা খৰচ কৰে আৰু আমি এমএছপিত কিমান টকা খৰচ কৰো৷ আপোনালোকৰ চৰকাৰ দিনত কিমান আছিল আৰু ভাৰতীয় জনতা পাৰ্টী চৰকাৰৰ দিনত কিমান চাওক৷ পৰিসংখ্যা দেখিলেই গম পাব কৃষকৰ বাবে কিমান কাম হয়৷ ৫৫ বছৰীয়া ক্ষমতা ভোগ আৰু ৫৫ মাহৰ সেৱা৷ আপোনালোকে ১০ বছৰত নিৰ্বাচনৰ প্ৰতি লক্ষ্য ৰাখি ঋণ ৰেহাইৰ এক চক্ৰ গঢ়ি তুলিছিল৷ সেইদৰে খেল খেলিছিল৷ ১০ বছৰে ঘোষণাতে গ ’ ল , চকুত ধূলি দি পুনৰ নিৰ্বাচনৰ সময়ত ভোটৰ বাবে সেই কথাৰ পুনৰাবৃত্তি হয়৷


    ২০০৯ত নিৰ্বাচনত জয়ৰ বাবে ঋণ ৰেহাইৰ কথা ঘোষণা কৰিছিল৷ কৃষকৰ ঋণৰ পৰিমাণ আছিল ৬ লাখ কোটি৷ ইমানকৈ হৈ - হাল্লা কৰিলে আৰু সেই পৰিস্থিতিতো তেওঁলোকক কোনেও প্ৰশ্ন নকৰিলে৷ ৬ লাখ কোটি টকা ঋণ আছিল আৰু আপোনালোকে মাত্ৰ ৰেহাই দিলে ৫২ হাজাৰ কোটি টকা , এইবোৰ কি , সেইবোৰ বিচাৰ কৰাৰ প্ৰয়োজন হ ’ লে টকা ধাৰে দিওতাৰ ওচৰলৈ যাব লগা হয় , আৰু তেওঁলোক সুদৰ বাবে সৰ্বস্বান্ত হয় , তাৰপাছতো আপোনালোকৰ তেওঁলোকক লৈ চিন্তা নাছিল৷ সেইসময়ত কেগৰ যি প্ৰতিবেদন সংসদত দাখিল কৰা হয়৷ কিন্তু সেই সময়ত ইমান ডাঙৰ ডাঙৰ কেলেংকাৰী হৈছিল যে বহুত বস্তুৰ প্ৰতি গুৰুত্বই নাছিল৷ ২জি স্পেকট্ৰাম , কয়লাকে ধৰি বিভিন্ন৷ তাৎপৰ্যপূৰ্ণ কথাটো হ ’ ল , কেগৰ প্ৰতিবেদনত যি ৫২ হাজাৰ কোটি টকাৰ কথা উল্লেখ কৰা হৈছিল , তাৰো বহুত এনেকৱা আছিল যে কোনো মালিক নাছিল৷ তাতো দালালী , তাতো খেল৷ কৃষকৰ সবলীকৰণৰ ক্ষেত্ৰত আমি ৯৯টা প্ৰধানমন্ত্ৰী সিঞ্চন আঁচনিৰে সমাধাৰ কৰা হৈছে , যাক লৈ আপোনালোকৰ সমস্যা হৈছে৷ এই আঁচনিবোৰ নেহৰুৱে আধাৰশিলা স্থাপন কৰিছিল , মই উদ্ঘাটন কৰিলো৷ ৯৯খন এনেকুৱা যোজনা অৰ্ধনিৰ্মিত হৈ আছিল , হাজাৰ হাজাৰ কোটি টকা ব্যয় কৰি আমি সেই সম্পূৰ্ণ কৰিলো৷ আমি নতুন মেগা ফুড পাৰ্ক আৰু শীতলীগৃহ নিৰ্মাণতো জোৰ দিছো৷ আমি ২২ হাজাৰ গ্ৰামীণ হাট গঢ়ি তোলাৰ বাবে ক্ষীপ্ৰতাৰে কাম কৰি আছো৷ আমি ই - নামৰ জৰিয়তে অলনাইনযোগে কৃষকসকলৰ নিজা উৎপাদিত সামগ্ৰী বিক্ৰীৰ ব্যৱস্থা কৰিছো , যাতে তেওঁলোকে উপযুক্ত দাম লাভ কৰে৷


    মাননীয় অধ্যক্ষা মহোদয়া , এই যোজনাৰ জৰিয়তে কৃষকসকলক প্ৰতি বছৰে ৬হাজাৰ টকাকৈ দিয়াৰ সিদ্ধান্ত লৈছো৷ এই সিদ্ধান্ত অনাগত দিনত ফল লাভ কৰিব৷ ১২ কোটি কৃষক ইয়াৰ হিতাধিকাৰী হ ’ ব৷ আপোনালোকৰ পূৰ্বৰ আঁচনিবোৰ ১ কোটি , ২ কোটি লোকৰ মাজতে সীমিত আছিল৷ এক একৰ অথবা দুই একৰ ভূমিৰ গৰাকীসকলে লাভ কৰা নাছিল৷ আমাৰ দেশৰ এনে ভূমি থকা কৃষক ৮৫ % আছে৷ তেওঁলোকে এই সুবিধা লাভ কৰিব৷ প্ৰায় ১২ কোটি কৃষকে তেওঁলোকৰ প্ৰাপ্য পোনপটীয়াকৈ একাউণ্টযোগে পাব , কোনো মধ্যস্থতাকাৰী নাই৷ মই আচৰিত যে একাংশ ৰাজ্যই বুকু ডাঠ কৰি কৈছে যে আমি মোদীৰ এই আঁচনি গ্ৰহণ নকৰো৷ কিন্তু সেই ৰাজ্যৰ কৃষকসকলক সোধক যে তেওঁলোকক ৬ হাজাৰ টকা লাগে নে নালাগে ? আপোনালোকক এটকাও নিদিও৷ ৰাজনীতিত কিছুমান লোকক চিন্তাধাৰা এনেকুৱাই হয় , ঘোষণা কৰি দিয়ে যে এই যোজনাৰ সুবিধা নলওঁ৷ আপোনালোকে নিজৰ কৃষকৰ কথা চিন্তা কৰক৷ আয়ুষ্মান আমি নলও বুলি যে কয় দুখীয়া লোকসকলৰ কথা চিন্তা কৰক৷


    কৃষক আৰু টকা ধাৰে দিয়াসকলৰ পৰা লোক ঋণ কেতিয়াও ৰেহাই দিয়া নহয়৷ মই কৰ্ণাটকৰ উদাহৰণ দিব বিচাৰিছো৷ আপুনি কৰ্ণাটকৰে , আপোনালোকৰ কৃষক নেতা নিজে বহি আছে , আমাৰ প্ৰাক্তন প্ৰধানমন্ত্ৰী দেৱগৌড়া জীক এগৰাকী কৃষকবন্ধু হিচাপে সকলোৱে কয়৷ আপোনাৰ চৰকাৰৰ দিনত ডাঙৰ ঘোষণা কৰিছিল আৰু কৈছিল যে ঘোষণা কৰি মোদীয়ে ভোট ল ’ লে , আপোনাৰ কৰ্ণাটকৰ কৃষকৰ ঋণ ৰেহাইৰ কৰিবলৈ কৈছিল৷ এই যোজনাৰ অন্তৰ্গত কৰ্ণাটকৰ হিতাধিকাৰীৰ সংখ্যা চৰকাৰী তথ্যমতে ৪৩লাখ আৰু ইয়াৰে ৬০ হাজাৰে ইতিমধ্যে সুবিধা পাইছে৷ কিন্তু আপোনালোকৰ ১০ বছৰ পূৰ্বে ঘোষণাৰ ধন আজি বহুতে নাপালে৷


    আমাৰ যোজনাৰ অধীনত প্ৰতি ১০ বছৰৰ হিচাপ কৰিলে কৃষকসকলৰ একাউণ্টত চাৰে সাত লাখ কোটি টকৰা জমা হ ’ ব৷ ক ’ ৰ ৫২ হাজাৰৰ খেল আৰু চাৰে সাত লাখ৷ ইমানেই নহয় , আমি এই বাজেটত ৰাষ্ট্ৰীয় কামধেনু আয়োগ , মৎসজীৱিসকলৰ বাবেও বিশেষ ব্যৱস্থা কৰিছো৷ পূৰ্বতে কিষাণ কাৰ্ডৰ সুবিধা কেৱল কৃষকসকলে পাইছিল , কিন্তু এতিয়াৰে পৰা পশুপালন আৰু মৎসপালনৰ ক্ষেত্ৰতো ই প্ৰযোজ্য হ ’ ব৷ এতিয়া হয়তো এইবোৰ আপোনালোকৰ দিনতো এইবোৰ আছিল বুলি ক ’ ব৷ হয় , কিন্তু সেইবোৰ অসম্পূৰ্ণ আছিল , যিবোৰ আমি সম্পূৰ্ণ কৰিবলগীয়া হৈছে৷


    টীকাকৰণ মোদী অহাৰ পাছত হোৱা নাই , পূৰ্বতেও আছিল৷ ইয়াৰ দৰিয়তে সন্তান আৰু মাক উপকৃত হয় , কিন্তু টীকাকৰণ সঠিকভাৱে হোৱা নাছিল৷ আমাৰ দুখীয়া , আদিবাসী , দলিত , পীড়িত , শোষিত , বঞ্চিত লোকসকল ইয়াৰ আওতালৈ অহা নাছিল৷ আমি মিচন ইন্দ্ৰধনূষৰ জৰিয়তে টীকাকৰণৰ কাম ক্ষীপ্ৰগতিত কৰিলো৷


    আধাতে পঢ়া - শুনা লোকৰ বাবে দক্ষতা বিকাশৰ কাম , আত্ম - সংস্থাপনৰ কামৰ বাবে কৌশল বিকাশ শীৰ্ষক এক ডাঙৰ অভিযান আৰম্ভ কৰিলো৷ ইয়াৰ দ্বাৰা লাখ - লাখ যুৱক - যুৱতীক প্ৰশিক্ষণ প্ৰদান কৰিলো৷ কমিউনিষ্ট দলে দীৰ্ঘদিন ধৰি অসংগঠিত শ্ৰমিক সকলৰ বাবে পেন্সন দাবী কৰি আহিছিল৷ আমি প্ৰধানমন্ত্ৰী শ্ৰমযোগী মানধন যোজনাৰ অধীনত দেশৰ ৪০ - ৪২ কোটি অসংগঠিত শ্ৰমিকক প্ৰথমবাৰলৈ প্ৰতি মাহত ৩ হাজাৰকৈ পেন্সন প্ৰদানৰ ব্যৱস্থা হাতত লৈছো৷ মই স্বীকাৰ কৰো যে কমিউনিষ্ট দলৰ যি চিন্তাধাৰা আছিল , সেয়া কৰিব পৰা নাই , সেয়েহে আমি কৰি দেখুৱালো৷ মৎসজীৱি সকলৰ বাবে পৃথক মন্ত্ৰালয়ৰ দাবী কৰি আছিল , সেয়েহে এইবাৰৰ বাজেটট পৃথক মন্ত্ৰালয়ৰ ব্যৱস্থা হাতত লোৱা হৈছে৷ একেদৰে ব্যৱসায়িক ক্ষেত্ৰত আৰ্থিক গতিবিধিৰ ভূমিকা আছে৷ কিন্তু তাৰবাবে কোনেও চিন্তা কৰা নাছিল৷ আমাৰ চৰকাৰে যিটো বিভাগ আছিল তাক ডিআইপিপিক সলনি কৰি ডিপাৰ্টমেণ্ট ফৰ প্ৰমোচন অৱ ইণ্ডাষ্ট্ৰী এণ্ড ইণ্টাৰ্নেল ট্ৰেডৰ সৈতে যুক্ত কৰিলে , যাতে ব্যৱসায়ক চোৱা - চিতা কৰিবলৈ ভাৰত চৰকাৰৰ এটা বিভাগ থাকে৷


    অঘৰী সমূদায় বছৰ বছৰ ধৰি আছিল , কিন্তু পূৰ্বৰ কোনো চৰকাৰে তেওঁলোকৰ প্ৰতি চিন্তা কৰা নাছিল , আপোনালোকেতো দুখীয়া শ্ল ’ গান দিয়ে , কিন্তু বিদেশী পৰ্যটকক সাপৰ খেলা দেখুওৱা অঘৰী সমূদায়ৰ বাবে চিন্তা কৰিবলৈ সময় নোলাল৷ আমি প্ৰথমবাৰলৈ এই সম্প্ৰদায়ৰ লোকসকলৰ কল্যানৰ বাবে এখন বোৰ্ড গঠন কৰাৰ সিদ্ধান্ত লৈছো , যাতে বিভিন্ন আঁচনিৰ লাভালাভ তেওঁলোকেও লাভ কৰে৷ মই গুজৰাটত থকা সময়তো এই সমূদায়ৰ বাবে ঘৰ নিৰ্মাণ কৰিছিলো৷ মোৰ ইচ্ছা এই যে তেওঁলোকৰ সন্তানেও পঢ়ক … কিন্তু তেতিয়া তেওঁলোকে কৈছিল যে চাহাব আমাৰ ঘৰ নাই , আমি ক ’ লে যাম , ক ’ ত থাকিম৷ কিন্তু তেওঁলোকে যেতিয়া ঘৰ লাভ কৰিলে , এতিয়া তেওঁলোকৰ সন্তানে কম্পিউটাৰ চলাব পৰা হ ’ ল , আৰামেৰে জীৱন - নিৰ্বাহ কৰিছে৷ যদি এই সমাজৰ শক্তি আছে , তেন্তে সেই সমাজৰ বাবে কাম কৰক আৰু আমি কৰি আছো৷


    অধ্যক্ষা মহোদয়া , আজি বিশ্বই ভাৰতৰ কথা শুনিবলৈ লৈছে৷ কোনটো বিষয়ত ভাৰতে কি ভাবিব , তাকলৈ বিশ্বই প্ৰথমে চিন্তা কৰিবলগীয়া হৈছে৷ আজি বিশ্বৰ যিকোনো সিদ্ধান্ত পূৰ্বে ভাৰতক ফোন কৰে৷ পেৰিছ চুক্তিৰ সময়তে চাওক , পেৰিছ চুক্তি চূড়ান্ত হোৱাৰ পূৰ্বে ভাৰতক একেৰাহে ডাঙৰ ডাঙৰ হস্তীয়ে ফোন কৰে যে এই শব্দ ৰাখিম নে নাৰাখিম৷ অৰ্থাৎ ভাৰতে নিজৰ স্থান নিগাজী কৰি ল ’ লে আৰু পেলেষ্টাইন আৰু ইজৰাইলৰ মাজত উত্তেজনা থাকিব পাৰে , কিন্তু সেই দুয়োখন আমাৰ বন্ধু দেশ হ ’ ব পাৰে৷ একেদৰে , ছৌদি আৰৱ আৰু ইৰাণৰ মাজত উত্তেজনা থাকিবেও দুয়োখন দেশ আমাৰ বন্ধু হ ’ ব পাৰে৷ পূৰ্বতে কেতিয়াও আমাৰ প্ৰবাসী ভাৰতীয় লোকসকলক লৈ চিন্তা কৰা হোৱা নাছিল , মই আনন্দিত যে মোৰ যত্নৰ পাছত সকলো ৰাজনৈতিক দলে বিদেশত থকা ভাৰতীয়সকলৰ প্ৰতি দৃষ্টি দিছে৷ সেইবোৰ আমাৰ দেশৰ বাবে ডাঙৰ শক্তি৷ আমি তেওঁলোকক চিনাক্ত কৰিলো আৰু আজি তেওঁলোকেও তেওঁলোক যে আমাৰ সেই অনুভৱ কৰিছে৷ প্ৰতিটো ক্ষেত্ৰত কথা পোৱাইছে৷ বৰ্তমান প্ৰবাসী ভাৰতীয় দিৱসত আটাইতকৈ বেছি প্ৰতিনিধিয়ে অংশগ্ৰহণ কৰিছে , সেইটো অতি আনন্দৰ কথা৷


    কুম্ভমেলাক বিশ্বৰ ঐতিহাসিক সমাৰোহ বুলি স্বীকাৰ কৰিছে , কিন্তু আমি এনেকুৱৈ মানসিক ৰোগী হৈ গ ’ লো যে কুম্ভমেলাৰ কথা আহিলেই সাম্প্ৰদায়িকতাৰ দাগ লগাৰ ভয়ত পলাবলৈ ধৰো৷ কিন্তু এতিয়া সকলো দেশৰ প্ৰতিনিধি কুম্ভ মেলালৈ আহে৷ বিশ্বৰ সকলো দেশৰ ৰাষ্ট্ৰদূতে কুম্ভমেলালৈ গৈ তাত নিজৰ দেশৰ পতাকা উত্তোলন কৰি থৈ আহিছে৷ এয়াই ভাৰতৰ শক্তি৷


    অধ্যক্ষ মহোদয়া , মোৰ বাবে আনন্দৰ কথা যে ২০১৪ত আমি যি লক্ষ্য লৈ ওলাইছিলো , দেশৰ সপোন পুৰণ কৰিবলৈ আমি যি কৰিলো , দেশৰ বাবে দিনে - ৰাতি পৰিশ্ৰম কৰিলো … দেশৰ ক ’ ৰবাত আৱদ্ধ হৈ থকা ৰোগী উদ্ধাৰ কৰাৰ বাবে কাম কৰিলো , তাৰ পৰিপ্ৰক্ষিতত প্ৰতিখন আঁচনিৰ জৰিয়তে সম্পদৰ উপযুক্ত ব্যৱহাৰ কৰি দেশৰ উপকাৰৰ বাবে আমি একেৰাহে কাম কৰি আছো৷ আমি কৰিছো , কৰি থাকিম বুলি দেশবাসীক বিশ্বাস দিছো৷


    ২০১৮ত মোৰ বিৰুদ্ধে অনাস্থা প্ৰস্তাৱেৰে মোৰ টেটু চেপি ধৰিবলৈ বহুত প্ৰচেষ্টা চলালে৷ ডেৰ ঘণ্টালৈকে বিভিন্ন শ্ল ’ গানৰ মাজতো ঈশ্বৰৰ কৃপাত মই মোৰ কথা দেশ তথা বিশ্ববাসীৰ সন্মুখত ৰাখিলো আৰু সেই সময়ত মই আপোনালোকক শুভকামনা দিছিলো আৰু সেই একেই শুভকামনা আজি পুনৰ দিব বিচাৰিছো , আপোনালোকে ইমান প্ৰস্তুতি চলাওক যে ২০১৩ত পুনৰ অনাস্থা প্ৰস্তাৱ উত্থাপনৰ বাবে আপোনালোকে সূযোগ পায় … এই অহংকাৰ মনোভাৱৰ পৰিণতিতে ৪০০ৰ পৰিৱৰ্তে ৪০ হ ’ ল আৰু সেৱা মনোভাৱৰ ফলত ২খন আসনৰ পৰা ইয়াত বহিব পৰা হ ’ ল৷ মিত্ৰজোঁটৰ দুনিয়াত ঘুৰিব লগীয়া হৈছে৷ আপোনালোকৰ মুখত দীঘলীয়া ভাষণ শোভা নাপায় আৰু সেইবাবে অনাগত দিনত যিসকলে দেশ আগুৱাই গ ’ ল বুলি কৈ আছে তেওঁলোকক কওঁ ১৯৪৭ত দেশ স্বাধীন হোৱাৰ পৰা ২০১৪লৈকে কি প্ৰগতি হৈছে তাৰ লেখ - জোখ কৰিলে জানিব পাৰিব যে প্ৰতিটো ক্ষেত্ৰতে আপোনালোকে কেৱল বিফলতাহে দেখিবলৈ পাব৷ বাকী দেশেই সেই সময়ছোৱাত আটাইতকৈ বৃহৎ বিফলতাৰে দিন পাৰ কৰিলছে , আমাৰ ওচৰত সম্ভাৱনা আছিল , আপোনালোকৰ গতিত দম নাছিল , নীতি নাছিল , কোনো দূৰদৃষ্টি নাছিল , সেয়েহে ৫ - ১৫টা সংস্থাৰ নাম দি আপোনালোকে গীত গাই থাকে , যদি সেই গতিতে চলি থাকি দেশৰ সমস্যাসমূহ সমাধান কৰাহ ’ লে , কৃষকসকলক পানী , সকলোৰে ঘৰত বিদ্যুৎ দিয়া হ ’ লে ভাল আছিল , কিন্তু একোৱেই নকৰিলে … আমি ৫৫ মাহত সম্পূৰ্ণ কৰিলো৷


    শেষত মই ক ’ ব বিচাৰো যে খৰ্গে জীয়ে আজি পুৱাই বছবণ্বৰ কেতবোৰ বচন কৈছিল , কিন্তু খৰ্গে চাহাব আপুনিতো কৰ্ণাটকৰ হে , ইমান দিনৰ পাছত কিয় পঢ়িলে , এয়া যদি ২৫ - ৩৯ বছৰৰ পূৰ্বে পঢ়িলে হয় , তেতিয়াহ ’ লে যিসকল বেয়া পথত গৈছিল , তেওঁলোক নগ ’ লহেতেন , ভুল কাম নকৰিলেহেতেন৷ মই ভাবো যে প্ৰতিজন কংগ্ৰেছৰ ঘৰত এই বচন আঁৰি থোৱা উচিত৷ চৰকাৰে এতিয়া সূযোগ পাওতেই ডাঙৰ ডাঙৰ আখৰেৰে আঁৰি ৰাখিব , যাতে এই ৰোগীয়ে অপল ভয় খায় আৰু তাত ভুলতো মোদীৰ ফটো নাৰাখিব , নহ ’ লে বেচেৰাই ভয় খাব৷ সমস্যা আহিবই আৰু দেশৰ লুটিপুতি খোৱা সকলে মোদীক ভয় কৰি থাকিব , দেশবাসীয়ে মোক সেই কামৰ বাবে বহুৱাইছে , যিসকলে লুণ্ঠন চলাইছে , যিসকলে দেশৰ সৰ্বনাশ কৰিছে , তেওঁলোকে ভয় খাবই লাগিব আৰু তাৰবাবেই মই মোৰ জীৱন উচৰ্গা কৰিছো , এনে লোকৰ বিৰুদ্ধে যুঁজিবলৈকে জীৱন উচৰ্গা কৰিছো৷


    মাননীয় অধ্যক্ষ মহোদয়া , শেষত মই এটা কথা কও যে এইখন দেশত চোৰ , লুণ্ঠনকাৰী , বদমাছসকলৰ কোনো ভয় নাছিল বাবে দেশ সৰ্বস্বান্ত হৈছিল৷ তেওঁলোকৰ মাজত ভয় সৃষ্টি কৰাৰ বাবে মোক ইয়াত বহুৱাইছে৷ এই কাম আগুৱাই নিয়াৰ ক্ষেত্ৰত মই এটা কথা কৈ মোৰ ভাষণ সামৰিম …


    সুৰ্য অস্ত গ ’ লেও ক ’ ত যাব


    তেওঁ ইয়াতে থাকিব লাগিব


    আমাৰ উশাহত


    আমাৰ শৰীৰত


    আমাৰ সংকল্পত


    আমাৰ ৰজনীত


    তুমি উদাস নহ ’ বা


    মই এতিয়াই কোনো সূৰ্যক অস্ত যাব নিদিও৷


    বহুত বহু ধন্যবাদ৷


    ***


    অতুল কুমাৰ তিৱাৰী / শ্বাহবাজ হচিবি / বাল্মিকী মাহাতো / মমতা / তাৰা / দিগন্ত বৈৰাগী

    
    
    (Release ID: 1574738) Visitor Counter : 1
    
    
      Read this release in: English , Marathi , Hindi , Gujarati