      কেবিনেট

      
      কানপুৰত ৰাজহুৱা নগৰ পৰিবহন ব্যৱস্থাৰ উন্নয়নলৈ ব্যাপক উদগনি
      কানপুৰ মেট্ৰ’ ৰে’ল প্রকল্পলৈ কেন্দ্রীয় কেবিনেটৰ অনুমোদন
      ১১০৭৬.৪৮ কোটি টকাৰ প্ৰকল্প সম্পূৰ্ণ কৰা হ’ব ৫ বছৰত
      Posted On: 28 FEB 2019 10:35PM by PIB Guwahati


    প্রধানমন্ত্রী নৰেন্দ্র মোদীৰ পৌৰহিত্যত কেন্দ্রীয় কেবিনেটৰ এক গুৰুত্বপূৰ্ণ বৈঠকত কানপুৰ মেট্র’ ৰে’ল প্রকল্পলৈ যাৱতীয় অনুমোদন প্ৰদান কৰা হৈছে । এই প্ৰকল্পটোত থাকিব দুটাকৈ কৰিড’ৰ। মূলতঃ কানপুৰ আৰু ইয়াৰ দাঁতিকাষৰীয়া এলেকাসমূহত থকা বিভিন্ন পৰিচিত গুৰুত্বপূৰ্ণ স্থান , পর্যটনক্ষেত্ৰ আৰু আবাসিক এলাকাসমূহক সংযোজিত কৰিবলৈ গ্ৰহণ কৰা হৈছে এই পদক্ষেপ । এই মেট্র ’ ৰে’ল প্রকল্প ৰূপায়িত হ’লে ৰাস্তা-ঘাটৰ যানজঁট যথেষ্ট পৰিমাণে হ্ৰাস পাব , বাহন চলাচলৰ গতি বৃদ্ধি হ’ব আৰু প্ৰদূষণ হ্ৰাস পাব । ক ৰিডৰৰ দুয়ো ফালে আবাসিক আৰু বাণিজ্যিক এলাকাসমূহৰ উন্নয়ন হ’ব পৰিবহণৰ দিশেৰে চাবলৈ গ’লেও ব্যাপকভাৱে সহায়ক বিবেচিত হ’ব এই মেট্ৰ ’ ৰে’ল ব্যৱস্থা।


    আইআইটিৰ পৰা নাওবস্তা কৰিডৰৰ দৈর্ঘ্য হ ’ব ২৩.৭৮৫ কিলোমিটাৰ । ইয়া মাজতে কিছু অংশ মাটিৰ ওপৰত থাকিব আৰু কিছু অংশ থাকিব মাটিৰ তলত । ওপৰেৰে থাকিব ২২ টা ষ্টেশ্যন আৰু মাটিৰ তলেৰে থাকিব ৮ টা ষ্টেশ্যন। কৃষি বিশ্ববিদ্যালয়ৰ পৰা বাৰৰা-৮ পর্যন্ত ব্যাপ্ত কৰিডৰটোৰ দৈর্ঘ্য হ ’ব ৮.৬ কিলোমিটাৰ । ইয়াৰ মাজতে মাটিৰ ওপৰেৰে থকা পথত চাৰিটা আৰু মাটিৰ তলেৰে থকা পথত চাৰিটা ষ্টেশ্যন থাকিব । প্রকল্প ৰ সৰ্বমুঠ ব্যয় নিৰ্ধাৰণ কৰা হৈছে ১১০৭৬.৪৮ কোটি টকা। প্রকল্পটোৰ কাম সম্পূৰ্ণ কৰি তুলিবলৈ সময়ৰ প্ৰয়োজন হ’ব পাচ বছৰ।


    আইআইটি কানপুৰৰ পৰা নাওবস্তা কৰিডৰটো চহৰৰ মাজেৰেই যাব । অঞ্চলটোৰ মুখ্য শিক্ষা প্রতিষ্ঠানসমূহ , ৰে’ল ষ্টেশ্যন, বাছ ষ্টেশ্যন, বিশ্ববিদ্যালয়, মেডিকেল কলেজ আদি এই কৰিডৰৰ আশে পাশেই থাকিব । আনটো কৰিডৰে মূলতঃ জনবহুল আবাসিক এলাকাসমূহক সংযোগ কৰিব ।


    ধাৰণা কৰা মতে এই কানপুৰ মেট্ৰ ’ ৰে’ল প্রকল্পৰ ফলত প্ৰায় ৪০ লাখ লোক উপকৃত হ’ব । ইয়াৰ উপৰিও বিভিন্ন বাণিজ্যিক কাম-কাজৰো প্রসাৰ ঘটিব ।


    উল্লেখ্য যে এই প্ৰকল্পৰ সমগ্ৰ কাম সম্পাদন হ ’ব কেন্দ্রীয় চৰকাৰ আৰু ৰাজ্য চৰকাৰৰ যৌথ উদ্যোগত গঠিত উত্তৰ প্রদেশ মেট্ৰ’ ৰে’ল কর্প’ৰেশ্যনৰ অধীনত । কেন্দ্রীয় চৰকাৰৰ সমান্তৰালকৈ উত্তৰপ্রদেশ চৰকাৰেও সমান পৰিমাণৰ ধন এই প্ৰকল্পত ব্যৱহাৰ কৰিব। ইয়াৰ উপৰিও সহজ চর্তসাপেক্ষ ঋণো গ্ৰহণ কৰা হ ’ব ঋণ প্ৰদানকাৰী সংস্থাৰ পৰা । ২০১৯ -২০ বিত্তীয় বৰ্ষৰ বাবে উত্তৰ প্রদেশ চৰকাৰে ইতিমধ্যেই এই প্ৰকল্পৰ বাবে ১৭৫ কোটি টকা আবণ্টন দিছে।


    *****


    AKT/SH

    
    
    (Release ID: 1567227) Visitor Counter : 5
    
    
      Read this release in: English , Urdu , Marathi , Bengali , Gujarati , Tamil