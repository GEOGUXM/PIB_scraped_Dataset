      প্ৰধানমন্ত্ৰীৰ কাৰ্যালয়

      প্ৰধানমন্ত্ৰী মোদীৰে বাৰ্তালাপ ৰাষ্ট্ৰপতি পুটিনৰ
      Posted On: 28 FEB 2019 11:06PM by PIB Guwahati


    ৰাছিয়াৰ ৰাষ্ট্ৰপতি ভ্লাডিমিৰ পুটিনে আজি ভাৰতৰ প্ৰধানমন্ত্ৰী শ্ৰী নৰেন্দ্ৰ মোদীৰ সৈতে এক টেলিফোনিক বাৰ্তালাপ কৰে।


    পুলৱামাত হোৱা সন্ত্ৰাসবাদী আক্ৰমণৰ ঘটনাত গভীৰ শোক প্ৰকাশ কৰে ৰাষ্ট্ৰপতি পুটিনে। তেওঁ লগতে সন্ত্ৰাসবাদৰ বিৰুদ্ধে যুঁজখনত ভাৰতীয় লোকসকলৰ কাষত ৰাছিয়া সদায়েই আছে বুলিও উল্লেখ কৰে।


    ইফালে সীমান্তৰ সিপাৰৰ পৰা চলা সন্ত্ৰাসবাদৰ বিৰুদ্ধে থিয় হোৱাৰ যি প্ৰয়াস ভাৰতে কৰিছে , তাৰ প্ৰতি ৰাছিয়াৰ প্ৰত্যক্ষ সহায় - সমৰ্থনৰ বাবে প্ৰধানমন্ত্ৰী মোদীয়ে ৰাষ্ট্ৰপতি পুটিনক ধন্যবাদ জ্ঞাপন কৰে , লগতে বিশেষ কৌশলগত অংশীদাৰীত্ব আৰু বিশেষাধিকাৰৰ এক স্তম্ভ হিচাপে সন্ত্ৰাসবাদ নিৰ্মূলৰ ক্ষেত্ৰত দ্বিপাক্ষিক সহযোগিতাৰ বাবে ভাৰতৰ দায়বদ্ধতাক অধিক শক্তিশালী কৰাৰ বাবে প্ৰধানমন্ত্ৰী মোদীয়ে পুটিনক ধন্যবাদ জ্ঞাপন কৰে। দুয়োগৰাকী ৰাষ্ট্ৰনেতাই একমত হয় যে সন্ত্ৰাসবাদৰ প্ৰতি সকলোধৰণৰ সাহায্য বন্ধ হোৱা উচিত।


    দুয়োগৰাকী নেতাই লগতে সন্মত হয় যে দুয়োখন দেশৰ মাজত বৃদ্ধি পোৱা সহযোগিতাই তেওঁলোকৰ বিশেষ কৌশলগত অংশীদাৰীত্বক আৰু অধিক শক্তিশালী কৰি তুলিব।


    ৰাষ্ট্ৰপতি পুটিনে চলিত বৰ্ষৰে শেষৰ ভাগত ভ্লাডিঅ ’ ভষ্টকত আয়োজিত ইষ্টাৰ্ণ ইক ’ ন ’ মিক ফ ’ ৰামত অংশগ্ৰহণৰ বাবে প্ৰধানমন্ত্ৰীক নিমন্ত্ৰণ কৰাৰ কথা পুনৰ সোঁৱৰাই দিয়ে। প্ৰধানমন্ত্ৰীয়েও পুটিনৰ নিমন্ত্ৰণ গ্ৰহণ কৰে আৰু দুয়োখন দেশৰ মাজত বৰ্ধিত অৰ্থনৈতিক সহযোগিতাক গুৰুত্বৰ বিষয়েও উল্লেখ কৰে।


    ****


    AKT/AK /RD

    
    
    (Release ID: 1567133) Visitor Counter : 2
    
    
      Read this release in: English , Urdu , Hindi , Marathi , Bengali , Gujarati , Tamil