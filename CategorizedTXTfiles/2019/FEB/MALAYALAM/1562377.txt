      ധനകാര്യ മന്ത്രാലയം

      മുദ്രാ പദ്ധതിക്കു കീഴില്‍ 7,23,000 കോടി രൂപയുടെ 15.56 കോടി വായ്പകള്‍ വിതരണം ചെയ്തു
      Posted On: 01 FEB 2019 1:10PM by PIB Thiruvananthpuram


    ന്യൂഡല്‍ഹി, 01 ഫെബ്രുവരി 2019


    
    മുദ്രാ പദ്ധതിക്കു കീഴില്‍ 7,23,000 കോടി രൂപയുടെ 15.56 കോടി വായ്പകള്‍ വിതരണം ചെയ്തുവെന്ന് കേന്ദ്ര ധനകാര്യ, കോര്‍പ്പറേറ്റ് കാര്യ, റെയില്‍വേ, കല്‍ക്കരി മന്ത്രി ശ്രീ. പിയൂഷ് ഗോയല്‍ പറഞ്ഞു. ഇന്ത്യയാണ് ലോകത്തിലെ ഏറ്റവും യവത്വമുള്ള രാജ്യമെന്നും പറഞ്ഞു. പ്രധാന്‍ മന്ത്രി കൗശല്‍ വികാസ യോജനയിലൂടെ ഒരു ലക്ഷം യുവാക്കള്‍ക്ക്, പരിശീലനം ലഭ്യമാക്കിക്കൊണ്ട്, ജീവനോപാധി കൈവരിക്കാന്‍ അവരെ സഹായിക്കുകയും ചെയ്യും. മുദ്ര, സ്റ്റാര്‍ട്ട് അപ്പ് ഇന്ത്യ, സ്റ്റാന്‍ഡ് അപ്പ് ഇന്ത്യ തുടങ്ങിയ സ്വയം തൊഴില്‍ പദ്ധതികളിലൂടെ യുവത ശക്തി പ്രാപിക്കും. തൊഴിലന്വേഷകര്‍ തൊഴില്‍ ദാതാക്കളാകുന്നതോടെ ഇന്ത്യ ലോകത്തിലെ രണ്ടാമത്തെ ഏറ്റവും വലിയ സ്റ്റാര്‍ട്ട് -അപ്പ് ഹബ്ബാവും. നമ്മുടെ യുവാക്കളുടെ നൂതനാശയങ്ങളിലും, കഠിന പ്രയത്‌നത്തിലും, ഗവണ്‍മെന്റ് അഭിമാനം കൊള്ളുന്നു.


    കൃത്രിമ ബുദ്ധിയുടെയും അനുബന്ധ സസാങ്കേതിക വിദ്യകളുടെയും ആനുകൂല്യങ്ങള്‍ ജനങ്ങള്‍ക്ക് ലഭ്യമാക്കുന്നതിന് കൃത്രിമ ബുദ്ധിയെക്കുറിച്ച് ഒരു ദേശീയ പദ്ധതി ഗവണ്‍മെന്റ് വിഭാവനം ചെയ്യുന്നതായും ശ്രീ. ഗോയല്‍ പറഞ്ഞു. മികവിന്റെ കേന്ദ്രമാവുന്നതിനൊപ്പം, ഒരു ഹബ്ബ് എന്ന രീതിയില്‍ കൃത്രിമ ബുദ്ധിയിന്മേല്‍ ദേശീയ കേന്ദ്രം സ്ഥാപിക്കുന്നതും ഇത് ത്വരിത ഗതിയിലാക്കും. ഒമ്പത് മുന്‍ഗണനാ മേഖലകള്‍ തിരിച്ചറിയും. ഒരു ദേശീയ കൃത്രിമ ബുദ്ധി പോര്‍ട്ടലും ഉടനെ വികസിപ്പിക്കുമെന്നും അദ്ദേഹം പറഞ്ഞു
    GK MRD - 93
    ***

    
    
    (Release ID: 1562377) Visitor Counter : 3
    
    
      Read this release in: Malayalam , English , Marathi , Bengali , Bengali , Tamil , Telugu