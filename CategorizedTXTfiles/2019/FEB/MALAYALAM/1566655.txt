      PIB Headquarters

      സ്മാര്‍ട്ട് ഇന്ത്യ ഹാക്കത്തോണ്‍-2019 പെരുമ്പാവൂര്‍ ജയ് ഭാരത് കോളേജില്‍
      Posted On: 28 FEB 2019 4:57PM by PIB Thiruvananthpuram


    
    കേന്ദ്ര മാനവ വിഭവശേഷി വികസന മന്ത്രാലയത്തിന്റെയും ഓള്‍ ഇന്ത്യ കൗണ്‍സില്‍ ഫോര്‍ ടെക്‌നിക്കല്‍ എജ്യുക്കേഷന്റെയും (എഐസിടിഇ) ആഭിമുഖ്യത്തില്‍ സ്മാര്‍ട്ട് ഇന്ത്യ ഹാക്കത്തോണ്‍-2019 ന്റെ 'ഗ്രാന്‍ഡ് ഫിനാലെ' പെരുമ്പാവൂര്‍ ജയഭാരത് എന്‍ജിനീയറിങ് കോളേജില്‍ നടക്കും. മാര്‍ച്ച് 1, 2, 3 തീയതികളില്‍ നടക്കുന്ന അവസാനഘട്ട മത്സരത്തില്‍ ഇന്ത്യയിലെ വിവിധ സംസ്ഥാനങ്ങളില്‍ നിന്നുള്ള 32 ടീമുകള്‍ പങ്കെടുക്കും. പ്രധാനമന്ത്രി ശ്രീ നരേന്ദ്രമോദി പരിപാടി തല്‍സമയം വീക്ഷിക്കുകയും മത്സരാര്‍ത്ഥികളുമായി നേരിട്ട് സംവദിക്കുകയും ചെയ്യും.
    മാര്‍ച്ച് 1 ന് ടീമുകുളുടെ രജിസ്‌ട്രേഷനും വൈകുന്നേരം അഞ്ചുമണിക്ക് ഹാക്കത്തോണ്‍ ലാബിന്റെ ഉദ്ഘാടനവും നടക്കും. എപിജെ അബ്ദുള്‍ കലാം സാങ്കേതിക സര്‍വ്വകലാശാല വൈസ് ചാന്‍സലര്‍ ഡോ. എം. എസ്. രാജശ്രീ ലാബ് ഉദ്ഘാടനം ചെയ്യും. മാര്‍ച്ച് 2 ന് രാവിലെ 7:30ന് എഐസിടിഇ ഡയറക്ടര്‍ ഡോ. രമേഷ് ഉണ്ണികൃഷ്ണന്‍ ഹാക്കത്തോണ്‍ ഉദ്ഘാടനം ചെയ്യും. കേന്ദ്ര മാനവ വികസന വിഭവശേഷി വകുപ്പ് മന്ത്രി ശ്രീ പ്രകാശ് ജാവേദ്കര്‍, എഐസിടിഇ ചെയര്‍മാന്‍ ഡോ. അനില്‍ സഹസ്രബുദ്ധേ എന്നിവര്‍ വീഡിയോ കോണ്‍ഫറന്‍സിലൂടെ വിദ്യാര്‍ത്ഥികളെ അഭിസംബോധന ചെയ്യും. മാര്‍ച്ച് 2 ന് രാത്രി എട്ടു മണിക്കാണ് പ്രധാനമന്ത്രി ശ്രീ നരേന്ദ്രമോദി വിദ്യാര്‍ഥികളുമായി സംവദിക്കുന്നത്. മാര്‍ച്ച് 3 ന് രാത്രി എട്ടുമണിക്ക് ഫലപ്രഖ്യാപനവും തുടര്‍ന്ന് സമ്മാനദാനവും നടക്കും.
    ദൈനംദിന ജീവിതത്തിലെ വെല്ലുവിളികള്‍ക്ക് സോഫ്റ്റ്‌വെയര്‍, ഹാര്‍ഡ്‌വെയര്‍ പരിഹാരങ്ങള്‍ കണ്ടെത്താന്‍ വിദ്യാര്‍ത്ഥികള്‍ക്ക് അവസരം ഒരുക്കുകയാണ് സ്മാര്‍ട്ട് ഹാക്കത്തോണ്‍ മത്സരങ്ങളുടെ ലക്ഷ്യം.


    AB/BSN/MPP

    
    
    (Release ID: 1566655) Visitor Counter : 7