      ധനകാര്യ മന്ത്രാലയം

      പ്രതിരോധ ബജറ്റ് 3,05,296 കോടി രൂപയായി വര്‍ദ്ധിച്ചു
      Posted On: 01 FEB 2019 1:17PM by PIB Thiruvananthpuram


    ന്യൂഡല്‍ഹി, 01 ഫെബ്രുവരി 2019


    2018-19ലെ ബജറ്റ് വിഹിതമായ 2,82,733 കോടി രൂപയ്ക്ക് പകരം 2019-20ല്‍ ബജറ്റ് വിഹിതമായി 3,05,296 കോടി രൂപ വകയിരുത്തി. 2018-19ലെ പരിഷ്‌ക്കരിച്ച കണക്കുകളില്‍ ഇത് 2,85,423 കോടിയാക്കിയിരുന്നു. '' നമ്മുടെ അതിര്‍ത്തികള്‍ സുരക്ഷിതമാക്കാനും ഏറ്റവും ഉയര്‍ന്ന നിലയിലുള്ള പരിശീലനം പരിപാലിക്കുന്നതിനുമായി, നമ്മുടെ പ്രതിരോധ ബജറ്റ് ചരിത്രത്തില്‍ ആദ്യമായി 2019-20ല്‍ 3,00,000 കോടി കടക്കും. ആവശ്യമായി വന്നാല്‍ അധിക ഫണ്ട് ലഭ്യമാക്കും'' 2019-20ലെ ഇടക്കാല ബജറ്റ് ഇന്ന് പാര്‍ലമെന്റില്‍ അവതരിപ്പിച്ചുകൊണ്ട് കേന്ദ്ര ധനകാര്യ, കോര്‍പ്പറേറ്റ്കാര്യ, റെയില്‍വേ, കല്‍ക്കരി മന്ത്രി ശ്രീ പീയൂഷ് ഗോയല്‍ പറഞ്ഞു.
    നമ്മുടെ സൈനികര്‍ വളരെ ദുര്‍ഘടമായ സ്ഥിതികളിലാണ് നമ്മുടെ അതിര്‍ത്തികള്‍ സംരക്ഷിക്കുന്നത്, അവര്‍ നമ്മുടെ അഭിമാനവും ബഹുമാനവുമാണെന്ന് നമ്മുടെ പ്രതിരോധ ദേശീയ സുരക്ഷ ശക്തിപ്പെടുത്തുന്ന വിഷയത്തെ പ്രതിപാദിപ്പിച്ചുകൊണ്ട് ഇടക്കാല ബജറ്റ് പറയുന്നു. അവരെ ബഹുമാനാര്‍ത്ഥം വേണ്ട നടപടികള്‍ സ്വീകരിക്കുമെന്ന് അദ്ദേഹം പറഞ്ഞു. കഴിഞ്ഞ നാല്‍പ്പതുവര്‍ഷമായി മുടങ്ങിക്കിടന്നിരുന്ന ഒരുറാങ്ക് ഒരു പെന്‍ഷന്‍ പരിഹരിച്ചുവെന്ന് അദ്ദേഹം വ്യക്തമാക്കി. ''കഴിഞ്ഞ ഗവണ്‍മെന്റുകള്‍ മൂന്ന് ബജറ്റുകളില്‍ ഇത് പ്രഖ്യാപിച്ചു, 2014-15ലെ ഇടക്കാല ബജറ്റില്‍ 500 കോടി രൂപ വകയിരുത്തി, എന്നാല്‍ അതിന് വിപരീതമായി ഞങ്ങള്‍ പദ്ധതി അതിന്റെ യഥാര്‍ത്ഥ അര്‍ത്ഥത്തില്‍ നടപ്പാക്കിയശേഷം ഇതിനകം തന്നെ 35,000 കോടിയിലധികം രൂപ വിതരണം ചെയ്തുകഴിഞ്ഞു. സര്‍വീസിലുള്ള എല്ലാവരുടെയും മില്‍ട്ടറി സര്‍വീസ് പേയില്‍ (എം.എസ്.പി) ഗവണ്‍മെന്റ് വലിയ വര്‍ദ്ധന പ്രഖ്യാപിക്കുകയും ചെയ്തു. അതുപോലെ അതീവ അപകടകരമായ ജോലിയില്‍ നിയോഗിക്കുന്ന നാവിക-വ്യോമസേനാംഗങ്ങള്‍ക്ക് പ്രത്യേക അലവന്‍സുകളും പ്രഖ്യാപിച്ചിട്ടുണ്ട്.'' അദ്ദേഹം പറഞ്ഞു.
    RS MRD - 91
    ***
    

    
    (Release ID: 1562372) Visitor Counter : 20
    
    
      Read this release in: English , Marathi , Tamil , Telugu