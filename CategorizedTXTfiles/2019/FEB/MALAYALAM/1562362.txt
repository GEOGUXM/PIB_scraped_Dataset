      ധനകാര്യ മന്ത്രാലയം

      കള്ളപ്പണ വിരുദ്ധ നടപടികള്‍ ഏകദേശം 1.3 ലക്ഷം കോടി രൂപയുടെ വെളിപ്പെടുത്താത്ത വരുമാനം നികുതിയിനത്തിലേക്ക് ലഭ്യമാക്കി
      Posted On: 01 FEB 2019 1:22PM by PIB Thiruvananthpuram


    ന്യൂഡല്‍ഹി, 01 ഫെബ്രുവരി 2019


    6900 രൂപയോളം മൂല്യമുള്ള ബെനാമി സ്വത്തുകളും 1600 കോടി രൂപയുടെ വിദേശ സ്വത്തുക്കളും കണ്ടുകെട്ടി.


    2017-18 സാമ്പത്തിക വര്‍ഷത്തില്‍ നേരിട്ടുള്ള നികുതി വരുമാനത്തില്‍ 18 ശതമാനം വളര്‍ച്ച


    നോട്ട് അസാധുവാക്കലിന്റെ പശ്ചാത്തലത്തില്‍ ആദ്യമായി വരുമാന നികുതി റിട്ടേണ്‍ സമര്‍പ്പിച്ച 1.06 കോടി ആളുകളിലൂടെ നികുതി അടിത്തറ വര്‍ധിച്ചു.


    കള്ളപ്പണ വിരുദ്ധ നിയമം, ഒളിവില്‍ പോകുന്ന കുറ്റവാളികളെ കുടുക്കുന്ന നിയമം, നോട്ട് അസാധുവാക്കല്‍ എന്നിങ്ങനെ കഴിഞ്ഞ നാല്, നാലര വര്‍ഷങ്ങളായി കേന്ദ്ര ഗവണ്‍മെന്റ് നടപ്പാക്കിയ കള്ളപ്പണ വിരുദ്ധ നടപടികളിലൂടെ വെളിപ്പെടുത്താതിരുന്ന ഏകദേശം 1,3,0000 കോടി രൂപ നികുതിയിനത്തിലേക്ക് ലഭിച്ചു. ഈ നടപടികള്‍ ഏകദേശം 50,000 കോടി രൂപയോളം മൂല്യമുള്ള സ്വത്തുക്കളുടെ കണ്ടുകെട്ടലിനും വന്‍തോതില്‍ പണം ശേഖരിച്ചിരുന്നവരുടെ സ്രോതസ്സ് വെളിപ്പെടുത്താന്‍ നിര്‍ബന്ധിതരാക്കുന്നതിനും ഇടയാക്കി.
    'ഞങ്ങളുടെ ഗവണ്‍മെന്റ് രാജ്യത്തു നിന്നും കള്ളപ്പണം നിര്‍മാര്‍ജ്ജനം ചെയ്യുന്നതിനു പ്രതിജ്ഞാബദ്ധമാണ്' എന്ന് 2019-20ലെ ഇടക്കാല ബഡ്ജറ്റ് പാര്‍ലമെന്റില്‍ അവതരിപ്പിക്കവേ കേന്ദ്ര ധന, കോര്‍പറേറ്റ് കാര്യ, റെയില്‍വേ, കല്‍ക്കരി മന്ത്രി ശ്രീ പീയൂഷ് ഗോയല്‍ പറഞ്ഞു.
    ഈ കാലയളവില്‍ 6,900 കോടി രൂപയുടെ ബെനാമി സ്വത്തുക്കളും 1,600 കോടി രൂപ മൂല്യമുള്ള വിദേശ സ്വത്തുക്കളും കണ്ടുകെട്ടി. 3,38,000 വ്യാജ കമ്പനികള്‍ കണ്ടെത്തി രജിസ്‌ട്രേഷന്‍ റദ്ദാക്കുകയും അവയുടെ ഡയറക്ടര്‍മാരെ അയോഗ്യരാക്കുകയും ചെയ്തു.
    2017-18ല്‍ നേരിട്ടുള്ള നികുതി വരുമാനത്തില്‍ 18 ശതമാനം വളര്‍ച്ച രേഖപ്പെടുത്തുകയും 2017-18 സാമ്പത്തിക വര്‍ഷത്തില്‍ ഇതാദ്യമായി വരുമാന നികുതി റിട്ടേണ്‍ സമര്‍പ്പിച്ചവ 1.06 കോടി ആളുകളിലൂടെ നികുതി അടിത്തറ വര്‍ധിക്കുകയും ചെയ്തതായി മന്ത്രി പറഞ്ഞു. പ്രധാനമായും നോട്ട് അസാധുവാക്കലിന്റെ പശ്ചാത്തലത്തിലാണ് ഇത്.
    PSR MRD - 80
    ***

    
    
    (Release ID: 1562362) Visitor Counter : 12
    
    
      Read this release in: Telugu , English , Marathi , Bengali , Tamil