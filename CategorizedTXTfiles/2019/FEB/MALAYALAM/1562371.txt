      ധനകാര്യ മന്ത്രാലയം

      ഇന്ത്യ ഇന്ന് ലോകത്തെ വളരുന്ന വലിയ വളര്‍ച്ച നിരക്കുള്ള സമ്പദ്ഘടനകളില്‍ ആറാമത്തെ ഏറ്റവും വലുത്: ധനമന്ത്രി
      
      ധനകമ്മി 3.4% മായി കുറഞ്ഞു നാണ്യപെരുപ്പം 4.6%
      അഞ്ചുവര്‍ഷം കൊണ്ട് 239 ബില്യണ്‍ യു.എസ്. ഡോളറിന്റെ
      എഫ്.ഡി.ഐ
      ബാക്കിയുണ്ടായിരുന്ന വായ്പകളില്‍ 3 ലക്ഷം കോടി രൂപ
      ബാങ്കുകള്‍ തിരിച്ചുപിടിച്ചു

      Posted On: 01 FEB 2019 1:30PM by PIB Thiruvananthpuram

    പ്രധാനമന്ത്രി ശ്രീ നരേന്ദ്രമോദിയുടെ നേതൃത്വത്തില്‍ രാജ്യം ഏറ്റവും മികച്ച ബൃഹദ് സമ്പദ്ഘടന (മാക്രോ-ഇക്കണോമികസ്) സ്ഥിരത കൈവരിച്ചു. 2013-14ല്‍ ലോകത്തിന്റെ 11-ാം സ്ഥാനത്തായിരുന്നിടത്ത് നിന്ന് ഇന്ന ലോകത്തെ ആറാമത്തെ വലിയ സമ്പദ്ഘടനയായി മാറി. '' മൊത്ത ആഭ്യന്തര ഉല്‍പ്പാദനത്തില്‍ പ്രതിവര്‍ഷം ശരാശരി 7.3%ന്റെ അതിവേഗവളര്‍ച്ച നിരക്കുള്ള ലോകത്തെ വളരെ വേഗത്തില്‍ വളരുന്ന പ്രമുഖ സമ്പദ്ഘടനകളില്‍ ഒന്നാണ് ഇന്ന് ഇന്ത്യ. 1991ലെ സാമ്പത്തികപരിഷ്‌ക്കാരത്തിന് ശേഷം ഏതെങ്കിലും ഒരു ഗവണ്‍മെന്റ് കൈവരിക്കുന്ന ഏറ്റവും ഉയര്‍ന്ന നേട്ടമാണ്.'' 2019-20ലെ ഇടക്കാല ബജറ്റ് പാര്‍ലമെന്റില്‍ അവതരിപ്പിച്ചുകൊണ്ട് കേന്ദ്ര ധനകാര്യ, കോര്‍പ്പറേറ്റ് കാര്യ, റെയില്‍വേ, കല്‍ക്കരി മന്ത്രി ശ്രീ പീയൂഷ് ഗോയല്‍ പറഞ്ഞു. പ്രധാനമന്ത്രി ശ്രീ നരേന്ദ്രമോദിയുടെ നേതൃത്വത്തില്‍ കറപുരളാത്തതും തീരുമാനം എടുക്കുന്നതും സുസ്ഥിരമായതുമായ ഒരു ഗവണ്‍മെന്റ് നയസ്തംഭനത്തെ തിരുത്തി സുസ്ഥിര വളര്‍ച്ചയ്ക്കുള്ള അടിത്തറയിടുകയും രാജ്യത്തിന്റെ പ്രതിച്ഛായ പുനസ്ഥാപിക്കുകയുംചെയ്തുവെന്ന് ശ്രീ ഗോയല്‍ ചൂണ്ടിക്കാട്ടി.


    2022 ഓടെ നവ ഇന്ത്യ
    എല്ലാ കുടുംബങ്ങള്‍ക്കും വീടുകളും വെള്ളവും വൈദ്യുതിയും ശൗചാലയങ്ങളും ലഭ്യമായിട്ടുള്ള, വരുമാനം ഇരട്ടിയായ കര്‍ഷകരുള്ള, ഭീകരവാദം, വര്‍ഗ്ഗീയത, അഴിമതി, സ്വജനപക്ഷാപാതം എന്നിവയില്‍ നിന്നും സ്വതന്ത്രമായ രാജ്യമായിട്ടായിരിക്കും 2022ല്‍ നവ ഇന്ത്യ അതിന്റെ 75-ാം സ്വാതന്ത്ര്യ ദിനം ആഘോഷിക്കുകയെന്ന് ശ്രീ ഗോയല്‍ പറഞ്ഞു.


    ധനകമ്മിയും നാണ്യപെരുപ്പവും കുറഞ്ഞു
    രാജ്യത്തിന്റെ സാമ്പത്തികസ്ഥിതിയെ വരച്ചുകാട്ടികൊണ്ട് ധനകമ്മി 2011-12ലെ 5.8%ല്‍ നിന്നും 2012-13ലെ 4.9% ല്‍നിന്നും 2018-19ലെ പുതുക്കിയ കണക്കുകളില്‍ (റിവൈസ്ഡ് എസ്റ്റിമേറ്റില്‍) 3.4% ല്‍ എത്തിക്കാനായെന്ന് ശ്രീ ഗോയല്‍ പറഞ്ഞു. ശരാരശി നാണയപെരുപ്പം 2000-2014ലെ ഏറ്റവും ഉയര്‍ന്ന 10.1%ല്‍ നിന്നും 4.6% ആയി കുറയ്ക്കാനായി. 2018 ഡിസംബറില്‍ നാണയപെരുപ്പം 2.19% മാത്രമായിരിന്നു. ആറുവര്‍ഷത്തിന് മുമ്പത്തെ ഏറ്റവും ഉയര്‍ന്ന നിരക്കായ 5.6% വച്ചുനോക്കുമ്പോള്‍ ഇക്കൊല്ലം കറന്റ് അക്കൗണ്ട് കമ്മി (സി.എ.ഡി) മൊത്തം ആഭ്യന്തര ഉല്‍പ്പാദനത്തിന്റെ (ജി.ഡി.പി) 2.5% മായിരിക്കുമെന്നും ധനമന്ത്രി പറഞ്ഞു.
    വളരെ ശക്തമായ അടിത്തറയും സ്ഥിരതയുള്ള നിയന്ത്രണ ഭരണവും കൊണ്ട് രാജ്യം കഴിഞ്ഞ അഞ്ചുവര്‍ഷത്തിനുള്ളില്‍ 239 ബില്യണ്‍ യു.എസ്. ഡോളറിന്റെ നേരിട്ടുള്ള വിദേശനിക്ഷേപം (എഫ്.ഡി.ഐ) നേടി. ചരക്ക് സേവന നികുതി അടുത്തതലമുറ നികുതിഘടന പരിഷ്‌ക്കരണത്തിന് പുതിയ പാതവെട്ടിത്തുറന്നുകൊണ്ട് ഗവണ്‍മെന്റ് സ്വീകരിച്ച നടപടിയാണെന്നും ശ്രീ ഗോയല്‍ പറഞ്ഞു.


    കുടിശികവരുത്തിയ വായ്പകള്‍ തിരിച്ചപിടിക്കല്‍
    ഇന്‍സോള്‍വന്‍സി ആന്റ് ബാങ്കറപ്പന്‍സി കോഡ് പ്രശ്‌ന സൗഹൃദ സൗഹൃദ സംവിധാനത്തെ സ്ഥാപനവല്‍ക്കരിക്കുകയും ഏകദേശം 3 ലക്ഷം കോടി രൂപ വായ്പാകുടിശികകാരില്‍ നിന്നും തിരിച്ചുപിടിക്കുകയുംചെയ്തുവെന്ന് ബാങ്കിംഗ് രംഗത്തെ പരിഷ്‌ക്കാരങ്ങള്‍ ചൂണ്ടിക്കാട്ടികൊണ്ട് ശ്രീ ഗോയല്‍ പറഞ്ഞു. 2014ല്‍ വലിയ സമ്മര്‍ദ്ദത്തിലുള്ള നിഷ്‌ക്രീയാസ്ഥി 5.4 ലക്ഷം കോടി രൂപയുടേതായിരുന്നു. 2015 മുതല്‍ നിരവധി സ്വത്ത് ഗുണനിലവാര അവലോകനവും പരിശോധനയും നടത്തുകയും അംഗീകരിക്കുന്നതിന് 4 ആര്‍ സമീപനവും പരിഹാരവും സ്വീകരിക്കുകയും ചെയ്തു. പുനര്‍മൂലധനവല്‍ക്കരണവും പരിഷ്‌ക്കരണവും അതേതുടര്‍ന്നു നടന്നു.പൊതുമേഖല ബാങ്കുകളുടെ ആരോഗ്യം പുനസ്ഥാപിച്ചത് എടുത്തുകാട്ടികൊണ്ട്, 2.6 ലക്ഷം കോടിയുടെ പുനര്‍മൂലധനവല്‍ക്കരണം നടത്തിയതായി മന്ത്രി പറഞ്ഞു.


    അഴിമതിക്കെതിരായ നടപടികള്‍
    റിയല്‍ എസ്‌റ്റേറ്റ് മേഖലയില്‍ സുതാര്യതയുടെ പുതുയുഗം സൃഷ്ടിക്കുന്നതിനായി ഗവണ്‍മെന്റ് കൈക്കൊണ്ട നടപടികള്‍ അക്കമിട്ടുനിരത്തിയ ധനമന്ത്രി ദി റിയല്‍ എസ്‌റ്റേറ്റ് (റെഗുലേഷന്‍ ആന്റ് ഡെവലപ്പ്‌മെന്റ്) ആക്ട് 2016 (ആര്‍.ഇ.ആര്‍.എ)ഉം ബിനാമി കൈമാറ്റം (തടയല്‍) നിയമവും സൂചിപ്പിച്ചു. ഫ്യുജിറ്റീവ് ഇക്കണോമിക് ഒഫന്റേഴ്‌സ് ആക്ട് 2018 രാജ്യത്തെ നിയമപരിധിയില്‍നിന്നും രക്ഷപ്പെട്ടു േപായ സാമ്പത്തികകുറ്റവാളികളുടെ സ്വത്തുകള്‍ കണ്ടുകെട്ടി ബാദ്ധ്യതതീര്‍ക്കുന്നതിന് സഹായിക്കുന്നതായി അദ്ദേഹം പറഞ്ഞു. കല്‍ക്കരി, സ്‌പെക്ട്രം ഉള്‍പ്പെടെയുള്ള പ്രകൃതി വിഭവങ്ങളുടെ സുതാര്യമായ ലേലമാണ് ഗവണ്‍മെന്റ് നടത്തിയതെന്നും അദ്ദേഹം പറഞ്ഞു.


    ശുചിത്വം
    രാജ്യത്തെ ഗ്രാമങ്ങളില്‍ ഏകദേശം 98% ശുചിതസൗകര്യങ്ങള്‍ കൈവരിച്ചതായും 5.45 ലക്ഷം ഗ്രാമങ്ങളെ വെളിയിട വിസര്‍ജ്ജനമുക്തമായ പ്രഖ്യാപിച്ചതായി പ്രധാനമന്ത്രി ശ്രീ നരേന്ദ്രമോദി നയിക്കുന്ന ഇപ്പോഴത്തെ ഗവണ്‍മെന്റ് തുടക്കം കുറിച്ച സ്വച്ചതാ മിഷന്റെ നേട്ടങ്ങള്‍ ഉയര്‍ത്തിക്കാട്ടികൊണ്ട് ശ്രീ ഗോയല്‍ പറഞ്ഞു.


    ഇ.ഡബ്ല്യു.എസ് സംവരണം (സാമ്പത്തികമായിപിന്നോക്കം നില്‍ക്കുന്നവര്‍ക്കുള്ള സംവരണം)
    വിദ്യാഭ്യാസസ്ഥാപനങ്ങളിലും ഗവണ്‍മെന്റ് ജോലിയിലും സാമ്പത്തികമായി പിന്നോക്കം നില്‍ക്കുന്ന വിഭാഗങ്ങള്‍ക്ക് 10% സംവരണംഉറപ്പാക്കാനായും നിലവിലെ എസ്.സി/എസ്.ടി മറ്റ്പിന്നോക്ക വിഭാഗ സംവരണം പരിപാലിക്കാനായും ഗവണ്‍മെന്റ് 25% സീറ്റുകള്‍ അതായത് 2ലക്ഷം സീറ്റുകള്‍ അധികമായി അനുവദിക്കും.


    പാവപ്പെട്ടവര്‍ക്ക് ഭക്ഷ്യധാന്യം
    പാവപ്പെട്ടവര്‍ക്കും മദ്ധ്യവര്‍ഗ്ഗത്തിനും താങ്ങാവുന്ന വിലയ്ക്ക് ഭക്ഷ്യധാന്യങ്ങള്‍ ലഭ്യമാക്കുന്നതിനായി 2018-19ല്‍ 1,70,000 കോടി രൂപ വിനിയോഗിച്ചതായി ധനമന്ത്രി പറഞ്ഞു. 2019-20ലെ ബജറ്റ് എസ്റ്റിമേറ്റില്‍ മഹാത്മാഗാന്ധി നാഷണല്‍ റൂറല്‍ എംപ്ലോയ്‌മെന്റ് ഗ്യാരന്റി ആക്ട് (എം.ജി.എന്‍.ആര്‍.ഇ.ജി.എ)ന് 60,000 കോടി രൂപ അനുവദിച്ചു.
    RS MRD - 90
    ***

    
    
    (Release ID: 1562371) Visitor Counter : 72
    
    
      Read this release in: English , Marathi , Bengali , Tamil