      PIB Headquarters

      പള്ളിപ്പുറം സി.ആര്‍.പി.എഫ് ഗ്രൂപ്പ് സെന്ററില്‍ സ്‌പെഷ്യലിസ്റ്റ് ഡോക്ടര്‍മാരുടെ നിയമനത്തിന് അപേക്ഷ ക്ഷണിച്ചു
      Posted On: 13 FEB 2019 5:36PM by PIB Thiruvananthpuram


    തിരുവനന്തപുരത്തെ പള്ളിപ്പുറത്തുള്ള സെന്‍ട്രല്‍ റിസര്‍വ് പൊലീസ് ഫോഴ്‌സ് (സി.ആര്‍.പി.എഫ്) ഗ്രൂപ്പ് സെന്ററിലെ ആശുപത്രിയില്‍ സ്‌പെഷലിസ്റ്റ് ഡോക്ടര്‍മാരുടെ താല്‍ക്കാലിക നിയമനത്തിനായി അടുത്ത മാസം 1 ന് (2019 മാര്‍ച്ച് 1) രാവിലെ 9 മണിക്ക് വാക്ക് ഇന്‍ ഇന്റര്‍വ്യൂ നടത്തും.


    റേഡിയോളജിസ്റ്റ്, ഒപ്ത്താല്‍മോളജിസ്റ്റ് തസ്തികകളില്‍ ഓരോ സ്‌പെഷ്യലിസ്റ്റ് ഡോക്ടര്‍മാരുടെ ഒഴിവുകളാണുള്ളത്. ശമ്പളം: 85,000 രൂപ. പ്രായ പരിധി: ഇന്റര്‍വ്യൂ ദിവസം 67 വയസ്സില്‍ താഴെ ആയിരിക്കണം.


    അപേക്ഷകര്‍ നിര്‍ദ്ദിഷ്ട സ്‌പെഷ്യാലിറ്റിയില്‍ ബിരുദാനന്തര ബിരുദമോ, ഡിപ്ലോമയോ നേടിയവരായിരിക്കണം. ബിരുദ യോഗ്യതയുള്ളവര്‍ക്ക് ഒന്നര വര്‍ഷവും ഡിപ്ലോമ യോഗ്യതയുള്ളവര്‍ക്ക് രണ്ട് വര്‍ഷവും പ്രവൃത്തി പരിചയം വേണം.


    ഇന്റര്‍വ്യൂവിന് എത്തുന്ന ഉദ്യോഗാര്‍ത്ഥികള്‍ വിദ്യാഭ്യാസ യോഗ്യത, പ്രായം, പരിചയസമ്പത്ത് എന്നിവ തെളിയിക്കുന്ന സര്‍ട്ടിഫിക്കറ്റുകളുടെ അസ്സലും പകര്‍പ്പും കൊണ്ടു വരണം. ഇതിനു പുറമേ ഏതു തസ്തികയിലേക്കാണോ അപേക്ഷിക്കുന്നത്, അതിലേക്കായി വെള്ള പേപ്പറില്‍ തയാറാക്കിയ അപേക്ഷയും അഞ്ച് പാസ്‌പോര്‍ട്ട് സൈസ് ഫോട്ടോയും കൂടെ സമര്‍പ്പിക്കണം. ഇന്റര്‍വ്യൂവിനു ശേഷം വൈദ്യ പരിശോധനയുമുണ്ടാകും.
    www.crpf.gov.in, www.crpf.nic.in എന്നീ വെബ്‌സൈറ്റുകളില്‍ ഇതു സംബന്ധിച്ച വിശദവിവരങ്ങള്‍ ലഭ്യമാണ്.
    AM MRL- 33
    ***


    

    
    (Release ID: 1564594) Visitor Counter : 1