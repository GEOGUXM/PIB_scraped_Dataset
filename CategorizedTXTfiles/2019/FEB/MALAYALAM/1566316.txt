      റെയില്‍വേ മന്ത്രാലയം

      റെയില്‍ ദൃഷ്ടി ഡാഷ്‌ബോര്‍ഡ് പ്രവര്‍ത്തനം ആരംഭിച്ചു
      Posted On: 25 FEB 2019 5:05PM by PIB Thiruvananthpuram


    റെയില്‍ ദൃഷ്ടി ഡാഷ്‌ബോര്‍ഡിന്റെ ഉദ്ഘാടനം കേന്ദ്ര റെയില്‍വേ മന്ത്രി ശ്രീ. പീയുഷ് ഗോയല്‍ നിര്‍വ്വഹിച്ചു. സുതാര്യതയും, വിശ്വാസ്യതയും ഉയര്‍ത്തുന്നതിനുള്ള ഡിജിറ്റല്‍ സംരംഭമായ റെയില്‍ ദൃഷ്ടി ഡാഷ്‌ബോര്‍ഡിലൂടെ വിവിധ സ്രോതസ്സുകളില്‍ നിന്നുള്ള വിവരങ്ങള്‍ ഒറ്റ പ്ലാറ്റ്‌ഫോമില്‍ ലഭ്യമാകും. raildrishti.cris.org.in എന്ന യുആര്‍എല്ലില്‍ ഡാഷ്‌ബോര്‍ഡ് ലഭിക്കും. റെയില്‍വേ ബോര്‍ഡ് ചെയര്‍മാന്‍ ശ്രീ വി.കെ. യാദവ്, മറ്റ് റെയില്‍വേ ബോര്‍ഡംഗങ്ങള്‍, മുതിര്‍ന്ന ഉദ്യോഗസ്ഥര്‍ തുടങ്ങിയവര്‍ ചടങ്ങില്‍ പങ്കെടുത്തു.


    15 വിഭാഗങ്ങളിലായാണ് ഡാഷ്‌ബോര്‍ഡിലൂടെ വിവരങ്ങള്‍ ലഭ്യമാക്കിയിട്ടുള്ളത്. അറ്റ് എ ഗ്ലാന്‍സ്, സര്‍വ്വീസസ്, ട്രെയിന്‍സ് ഓണ്‍ റണ്‍, ഐആര്‍സിടിസി കിച്ചണ്‍സ്, ഗ്രിവാന്‍സസ്, അച്ചീവ്‌മെന്റ്‌സ്, സ്റ്റേഷന്‍ ഇമേജസ്, ഹെറിറ്റേജ്, ശ്രമിക് കല്യാണ്‍, ബില്‍സ്, ഫ്രൈറ്റ് ഏണിംഗ്‌സ്, ഫ്രൈറ്റ് ലോഡിങ്ങ്/ അണ്‍ലോഡിങ്ങ്, പാസഞ്ചര്‍ ഏണിങ്ങ്, എക്‌സ്‌പെന്‍ഡീച്ചര്‍, സുഗം- ദ ഫ്രൈറ്റ് ആപ്പ് എന്നിവയാണ് 15 വിഭാഗങ്ങള്‍ പാസഞ്ചര്‍ റിസര്‍വേഷന്‍, അണ്‍റിസര്‍വ്ഡ് ടിക്കറ്റിങ്ങ്, ഫ്രൈറ്റ് ഏണിംഗ്‌സ്, ഫ്രൈറ്റ് ലോഡിങ്ങ് എന്നീ നാല് ഘടകങ്ങള്‍ അറ്റ് എ ഗ്ലാന്‍സില്‍ ഉള്‍പ്പെടുന്നു. വിവിധ കാലഘട്ടങ്ങളിലെ ഇത് സംബന്ധിച്ച വിവരങ്ങളും, വിവിധ സ്‌റ്റേഷനുകളിലെ വിവരങ്ങളും ലഭ്യമാകും. ഏത് ഡിജിറ്റല്‍ സേവനത്തിന്റെ തത്സ്ഥിതി വിവരങ്ങളും സര്‍വ്വീസസ് വിഭാഗത്തില്‍ നിന്നും ലഭ്യമാകും. പിഎന്‍ആര്‍ എന്‍ക്വയറി, ഒഡിസി ആപ്ലിക്കേഷന്‍ എന്‍ക്വയറി, കംപ്ലയിന്റ് എന്‍ക്വയറി, ടെന്‍ഡര്‍ എന്‍ക്വയറി, ശ്രമിക് എന്‍ക്വയറി, ഫ്രൈറ്റ് സംബന്ധമായ എന്‍ക്വയറി തുടങ്ങി ആറ് സേവനങ്ങള്‍ ഇതിലൂടെ ലഭിക്കും. ട്രെയിന്‍സ് ഓണ്‍ റണ്ണിലൂടെ ട്രെയിനുകള്‍ ട്രാക്ക് ചെയ്യാനും, ഹൗസ്‌കീപ്പിങ്ങ് സ്റ്റാഫിനെ ബന്ധപ്പെടുന്നതിനുള്ള നമ്പരുകള്‍ അറിയാനും സാധിക്കും.


    IE/AB

    
    
    (Release ID: 1566316) Visitor Counter : 3