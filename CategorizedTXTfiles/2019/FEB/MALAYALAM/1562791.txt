      PIB Headquarters

      ആര്‍.എന്‍.ഐ. ഓഫീസ് സന്ദര്‍ശനത്തിനുള്ള ഓണ്‍ലൈന്‍ ടോക്കണ്‍ സംവിധാനത്തിന്തുടക്കം
      Posted On: 05 FEB 2019 7:03PM by PIB Thiruvananthpuram


    പ്രസാധകര്‍ക്കു സംശയനിവാരണത്തിനും അപേക്ഷകള്‍ പുതുക്കുന്നതിനുമായി റജിസ്ട്രാര്‍ ഓഫ് ന്യൂസ് പേപ്പേഴ്‌സ് ഫോര്‍ ഇന്ത്യ (ആര്‍.എന്‍.ഐ.) ഓഫീസില്‍ ഓണ്‍ലൈന്‍ ടോക്കണ്‍ സംവിധാനം ആരംഭിച്ചു.ടോക്കണ്‍ പ്രകാരം എല്ലാ ചൊവ്വാഴ്ചയും വ്യാഴാഴ്ചയും വൈകുന്നേരം 4 നും, 5 നും ഇടയിലുള്ള സമയത്ത് സന്ദര്‍ശകര്‍ക്ക് ആര്‍.എന്‍.ഐ. ഉദ്യോഗസ്ഥരെ കാണാം.


    ആഴ്ചയില്‍ ചൊവ്വ, വ്യാഴം ദിവസങ്ങളില്‍ മാത്രമേ ഈ സൗകര്യം ലഭ്യമാകൂ. ഈ ദിവസങ്ങളിലേതെങ്കിലും അവധി ദിവസങ്ങളായാല്‍ അതിന് പകരമായി മറ്റൊരു ദിവസം അനുവദിക്കുന്നതല്ല.ഓണ്‍ലൈനായി ടോക്കണ്‍ എടുക്കുന്നതിനുള്ള സജ്ജീകരണം ആര്‍.എന്‍.ഐ. വെബ്‌സൈറ്റില്‍ (http://rni.nic.in)ഒരുക്കിയിട്ടുണ്ട്.ഓണ്‍ലൈന്‍ ടോക്കണ്‍ സംവിധാനം പ്രവര്‍ത്തനക്ഷമമാകുന്നതോടെ മറ്റു വിധേന ടോക്കണുകള്‍ നേടാന്‍ സാധിക്കില്ല.


    രണ്ടാഴ് മുന്‍പു വരെ സന്ദര്‍ശകര്‍ക്കു സമയം ഓണ്‍ലൈനായി ബുക്ക് ചെയ്യാം. ഒരു ദിവസത്തേക്കു പരമാവധി 20 ടോക്കണുകളാണു നല്‍കുക. ഓണ്‍ലൈന്‍ ബുക്കിങ് സമയത്ത് അപ്‌ലോഡ് ചെയ്യുന്ന അധികാരപത്രവും ഫോട്ടോ പതിച്ച തിരിച്ചറിയല്‍ കാര്‍ഡും സന്ദര്‍ശന വേളയില്‍ കയ്യില്‍ കരുതണം. അപേക്ഷ നല്‍കി നടപടിക്രമങ്ങള്‍ക്കായി 45 ദിവസം കാത്തിരുന്ന ശേഷം മാത്രമേ ആര്‍.എന്‍.ഐ. ഓഫീസില്‍നിന്നു സന്ദര്‍ശന അനുമതി തേടാവൂ. ഓരോ പ്രസിദ്ധീകരണത്തിനും ഒരു മാസം ഒരു തവണ മാത്രമേ സന്ദര്‍ശന അനുമതി ലഭിക്കുകയുള്ളൂ.


    
    AK/NS/MRL

    
    
    (Release ID: 1562791) Visitor Counter : 6