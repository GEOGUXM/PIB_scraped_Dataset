      ധനകാര്യ മന്ത്രാലയം

      ബജറ്റില്‍ സ്ത്രീ സുരക്ഷ, ശാക്തീകരണ ദൗത്യത്തിനായി 1330 കോടി
      Posted On: 01 FEB 2019 1:13PM by PIB Thiruvananthpuram


    
    ന്യൂഡല്‍ഹി, 01 ഫെബ്രുവരി 2019


    
    സ്ത്രീകളുടെ സംരക്ഷണത്തിനും ശാക്തീകരണത്തിനും വേണ്ടി ഇടക്കാല ബജറ്റില്‍ 1330 കോടി രൂപ വകയിരുത്തി. ദൗത്യത്തിന്റെ പുതുക്കിയ പദ്ധതികള്‍ക്കായി 174 കോടി രൂപയുടെ വര്‍ധനവാണ് 2018-19 കാലഘട്ടത്തിനു വകയിരുത്തുന്നത്.
    സ്ത്രീകളുടെ ക്ഷേമപദ്ധതികളെ കുറിച്ചു പറയുമ്പോള്‍ കഴിഞ്ഞ നാലു വര്‍ഷത്തിനിടയില്‍ 'വനിതാ വികസന'ത്തില്‍ നിന്ന് സ്ത്രീകളുടെ നേതൃത്വത്തിലുള്ള വികസനത്തിന് ഗവണ്‍മെന്റ് നല്കുന്ന പ്രാധാന്യം ഊന്നിപ്പറയുന്നു. പാര്‍ലമെന്റില്‍ പാര്‍ലമെന്റില്‍ 2019-2020 ന്റെ ഇടക്കാല ബജറ്റ് അവതരിപ്പിച്ചുകൊണ്ട് ധന, കമ്പനി, റെയില്‍വേ, കല്‍ക്കരി മന്ത്രി പിയൂഷ് ഗോയലാണ് ഇക്കാര്യം അറിയിച്ചത്.
    ഉജ്ജ്വല യോജന പ്രകാരം 8 കോടി സൗജന്യ പാചക വാതക കണക്ഷനുകള്‍ ലഭ്യമാക്കാന്‍ സര്‍ക്കാര്‍ നടപടി സ്വീകരിച്ചു. . 6 കോടി കണക്ഷനുകള്‍ ഇതിനകം നല്‍കി. ശേഷിക്കുന്ന സൗജന്യ കണക്ഷനുകള്‍ ഈ വര്‍ഷം തന്നെ ലഭ്യമാക്കും. 'ഈ ഗവണ്‍മെന്റിന്റെ വിവിധ പദ്ധതികളില്‍ എടുത്തു പറയേണ്ട വിജയ കഥയാണ് ഉജ്ജ്വല യോജന. ഉത്തരവാദിത്തവും അനുകമ്പയുള്ള നേതൃത്വം ഏറ്റെടുത്ത ധീരവും പ്രായോഗികവുമായ കാഴ്ചപ്പാടാണ് ഇത് - ധനമന്ത്രി പറഞ്ഞു
    പ്രധാന്‍ മന്ത്രി മുദ്ര യോജനയുടെ 70 ശതമാനം ഗുണഭോക്താക്കളും വനിതകളാണ്. ഇതു പ്രകാരം അവര്‍ക്ക് താങ്ങാവുന്ന വ്യവസ്ഥകളില്‍ ജാമ്യമില്ലാതെയാണ് വായ്പ ലഭിക്കുന്നതെന്ന് പീയുഷ് ഗോയല്‍ കൂട്ടിച്ചേര്‍ത്തു.
    പ്രധാനമന്ത്രി മാതൃ വന്ദന പദ്ധതി പ്രകാരം ഗര്‍ഭിണികള്‍ക്ക് 26 ആഴ്ച പ്രസവ അവധിയും, സ്ത്രീശാക്തീകരണത്തിന്റെ ഭാഗമായി സംരംഭങ്ങള്‍ തുടങ്ങാന്‍ സാമ്പത്തിക പിന്തുണയും അനുവദിക്കുന്നതായി മന്ത്രി തുടര്‍ന്നു.
    AJ MRD - 86
    ***
    

    
    (Release ID: 1562368) Visitor Counter : 26
    
    
      Read this release in: Marathi , Gujarati , English , Tamil , Telugu