      രാഷ്ട്രപതിയുടെ കാര്യാലയം

      മൊണാക്കോ രാജകുമാരന്‍ രാഷ്ട്രപതിയുമായി കൂടിക്കാഴ്ച നടത്തി
      Posted On: 05 FEB 2019 2:15PM by PIB Thiruvananthpuram


    മൊണാക്കോ രാജകുമാരന്‍ ആല്‍ബര്‍ട്ട് രണ്ടാമന്‍ രാഷ്ട്രപതി ശ്രീ രാം നാഥ് കോവിന്ദുമായി രാഷ്ട്രപതി ഭവനില്‍ കൂടിക്കാഴ്ച നടത്തി. ഇന്ത്യയും മൊണാക്കോയും തമ്മില്‍ വിശ്വാസ്യതയിലും സൗഹൃദത്തിലും പരസ്പര സഹകരണത്തിലും അധിഷ്ഠിതമായ ബന്ധമാണുള്ളതെന്ന് രാഷ്ട്രപതി പറഞ്ഞു. മൊണാക്കോ രാജകുമാരന്റെ സന്ദര്‍ശനം ഈ ബന്ധത്തെ കൂടുതല്‍ ഉയരങ്ങളില്‍ എത്തിക്കുമെന്നും അദ്ദേഹം പറഞ്ഞു.
    പാരമ്പര്യേതര ഊര്‍ജ്ജം, കാലാവസ്ഥാ മാറ്റം, പരിസ്ഥിതി തുടങ്ങിയ വിഷയങ്ങളില്‍ ഉഭയകക്ഷി സഹകരണത്തിന് ഇരു രാജ്യങ്ങളും മുന്‍ഗണന നല്‍കണമെന്നും രാഷ്ട്രപതി കൂട്ടിച്ചേര്‍ത്തു. ആല്‍ബര്‍ട്ട് രണ്ടാമനും മൊണാക്കോയില്‍ നിന്നുള്ള പ്രതിനിധി സംഘത്തിനും രാഷ്ട്രപതി വിരുന്നും ഒരുക്കി.


    IE/BSN

    
    
    (Release ID: 1562790) Visitor Counter : 36
    
    
      Read this release in: English , Hindi