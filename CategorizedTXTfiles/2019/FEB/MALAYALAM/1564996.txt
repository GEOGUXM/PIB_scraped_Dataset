      തൊഴില്‍, ഉദ്യോഗ മന്ത്രാലയം

      പ്രധാനമന്ത്രി ശ്രമ യോഗി മന്‍-ധന്‍ (പി.എം-എസ്.വൈ.എം) ന് തുടക്കമായി
      Posted On: 15 FEB 2019 7:37PM by PIB Thiruvananthpuram


    പ്രധാനമന്ത്രി ശ്രമ യോഗി മന്‍-ധന്‍ (പി.എം.-എസ്.വൈ.എം) ഇന്നു മുതല്‍ കേന്ദ്ര തൊഴില്‍ മന്ത്രാലയം നടപ്പാക്കി തുടങ്ങി. ഇടക്കാല ബജറ്റില്‍ പ്രഖ്യാപിച്ച പദ്ധതിയെക്കുറിച്ച് അടുത്തിടെ മന്ത്രാലയം വിജ്ഞാപനം ഇറക്കിയിരുന്നു. രാജ്യത്തെ അസംഘടിതമേഖലയില്‍ 42 കോടിയോളം തൊഴിലാളികള്‍ പ്രവര്‍ത്തിക്കുന്നുണ്ടെന്നാണ് വിലയിരുത്തുന്നത്.


    അസംഘടിതമേഖലയിലെ തൊഴിലാളികളെന്നാല്‍ മിക്കവാറും.വീട് അടിസ്ഥാനമാക്കിയുള്ള പ്രവര്‍ത്തനം, വഴിവാണിഭക്കാര്‍, ഉച്ചഭക്ഷണ തൊഴിലാളികള്‍, ഇഷ്ടികചൂള തൊഴിലാളികള്‍, ചെരുപ്പ്കുത്തികള്‍, പാഴ്‌വസ്തുക്കള്‍ പെറുക്കുന്നവര്‍,ഗാര്‍ഹികതൊഴിലാളികള്‍, തുണിയലക്കുന്നവര്‍, റിക്ഷാവലിക്കാര്‍, ഭൂമിയില്ലാത്ത തൊഴിലാളികള്‍, കൃഷിതൊഴിലാളികള്‍, നിര്‍മ്മാണതൊഴിലാളികള്‍, ബീഡി തൊഴിലാളികള്‍, കൈത്തറി തൊഴിലാളികള്‍, തുകല്‍ പണിക്കാര്‍, ഓഡിയോ-വിഷ്വല്‍ പ്രവര്‍ത്തകര്‍, തുടങ്ങി പ്രതിമാസം പതിനഞ്ചായിരം രൂപയോ അതില്‍ കുറവോ വരുമാനമുള്ള മറ്റ് തൊഴിലുകളില്‍ ഏര്‍പ്പെടുന്നവരും 18നും 40നു ഇടയ്ക്ക് പ്രായപരിധിയുള്ളവരും ഈ പദ്ധതിക്ക് യോഗ്യരായിരിക്കും. അവര്‍ പുതിയ പെന്‍ഷന്‍ പദ്ധതിയിലോ (എന്‍.പി.എസ്), സംസ്ഥാന തൊഴിലാളി ഇന്‍ഷ്വറന്‍സ് പദ്ധതികളിലോ(ഇ.എസ്.ഐ.സി) അല്ലെങ്കില്‍ എംപ്ലോയീസ് പ്രോവിഡന്റ് ഫണ്ട് ഓര്‍ഗനൈസേഷനിലോ (ഇ.പി.എഫ്.ഒ)ഉള്‍പ്പെട്ടവരാകരുത്. അതിനുമപരിയായി അയാള്‍/ അവള്‍ ആദായിനികുതി നല്‍കുന്നവരുമാകരുത്.


    പി.എം-എസ്.വൈ.എം: പദ്ധതിയുടെ പ്രധാനസവിശേഷതകള്‍:


    1) മിനിമം പെന്‍ഷന്‍ ഉറപ്പാക്കും: പി.എം.-എസ്.വൈ.എം പദ്ധതിയില്‍ ഉള്‍പ്പെടുന്ന ഓരോ വരിക്കാരനും 60 വയസിന് ശേഷം കുറഞ്ഞപക്ഷം 3000 രൂപയുടെ മിനിമം പെന്‍ഷന്‍ ഉറപ്പാക്കും.


    2) കുടുംബപെന്‍ഷന്‍: പെന്‍ഷന്‍ ലഭിച്ചുകൊണ്ടിരിക്കുമ്പോള്‍ വരിക്കാരന്‍ മരിച്ചുപോകുകയാണെങ്കില്‍ ഗുണഭോക്താവിന് ലഭിച്ചുകൊണ്ടിരുന്ന പെന്‍ഷന്റെ 50% ജീവിതപങ്കാളിക്ക് കുടുംബപെന്‍ഷന്‍ എന്ന നിലയില്‍ ലഭിക്കും. കുടുംബപെന്‍ഷന്‍ ജീവിപതപങ്കാളിക്ക് മാത്രമാണ് ബാധകം.


    3) കൃത്യമായി വരി അടച്ചുകൊണ്ടിരിക്കുന്നതിനിടയില്‍ ഗുണഭോക്താവ് എന്തെങ്കിലും കാരണത്താല്‍ (60വയസിന് മുമ്പായി) മരണപ്പെടുകയാണെങ്കില്‍ അദ്ദേഹത്തിന്റെ ജീവിതപങ്കാളിക്ക് തുടര്‍ന്നും സ്ഥിരമായി വരിയടച്ച് പദ്ധതിയുടെ ഭാഗമാകുകയോ, അല്ലെങ്കില്‍ പിരിഞ്ഞുപോകാനുള്ള വ്യവസ്ഥകളുടെ അടിസ്ഥാനത്തില്‍ പദ്ധതിയില്‍ നിന്നും ഒഴിവാകുകയോ ചെയ്യാം.


    വരിക്കാരന്റെ സംഭാവന:-പി.എം.-എസ്.വൈ.എം പദ്ധതിയിലേക്കുള്ള വരിക്കാരന്റെ സംഭാവന അദ്ദേഹത്തിന്റെ/അല്ലെങ്കില്‍ അവരുടെ സേവിംഗ്‌സ് ബാങ്ക് അക്കൗണ്ട്/ജന്‍ധന്‍ അക്കൗണ്ടില്‍ നിന്നോ 'സ്വാഭാവിക കിഴിവ് (ഓട്ടോ-ഡെബിറ്റ്)' വഴി നടത്താവുന്നതാണ്. ചേരുന്ന കാലാവധിമുതല്‍ 60 വയസുവരെ വരിക്കാന്‍ നിര്‍ദ്ദിഷ്ട തുക സംഭാവനയായി അടയ്ക്കണം. താഴെപ്പറയുന്ന ചാര്‍ട്ടില്‍ പ്രവേശനകാലാവധി, നിര്‍ദ്ദിഷ്ട മാസവരിയും വ്യക്തമാക്കിയിട്ടുണ്ട്:


    പ്രവേശനപ്രായം കാലാവധിപൂര്‍ത്തിയാക്കുന്ന പ്രായം അംഗത്തിന്റെ പ്രതിമാസവരി കേന്ദ്ര ഗവണ്‍മെന്റിന്റെ പ്രതിമാസ സംഭാവന മൊത്തം മാസസംഭാവന
    (1) (2) (3) (4) (5)= (3)+(4)
    18 60 55 55 110
    19 60 58 58 116
    20 60 61 61 122
    21 60 64 64 128
    22 60 68 68 136
    23 60 72 72 144
    24 60 76 76 152
    25 60 80 80 160
    26 60 85 85 170
    27 60 90 90 180
    28 60 95 95 190
    29 60 100 100 200
    30 60 105 105 210
    31 60 110 110 220
    32 60 120 120 240
    33 60 130 130 260
    34 60 140 140 280
    35 60 150 150 300
    36 60 160 160 320
    37 60 170 170 340
    38 60 180 180 360
    39 60 190 190 380
    40 60 200 200 400


    
    കേന്ദ്ര ഗവണ്‍മെന്റ് നല്‍കുന്ന സംഭാവന: പി.എം.-എസ്.വൈ.എം സ്വേച്ഛയോടെയുളള പങ്കാളിത്ത പെന്‍ഷന്‍ പദ്ധതിയാണ്. 50:50 അടിസ്ഥാനത്തില്‍ നിശ്ചിതപ്രായ പങ്കാളിത്തം ഉറപ്പാക്കുന്നത്. പ്രായാടിസ്ഥാനത്തില്‍ നിശ്ചയിച്ചിട്ടുളള് വിഹിതം ഗുണഭോക്താവും അതിന് യോജിച്ച സംഭാവന ചാര്‍ട്ടില്‍ നിര്‍ദ്ദേശിച്ചിരിക്കുന്ന പ്രകാരം കേന്ദ്ര ഗവണ്‍മെന്റും നല്‍കും. ഉദാഹരണത്തിന് 29-ാമത് വയസിലാണ് ഒരു വ്യക്തി പദ്ധതിയില്‍ ചേരുന്നതെങ്കില്‍ അദ്ദേഹം അറുപത് വയസുവരെ പ്രതിമാസം100 രൂപ സംഭാവനചെയ്യണം, അതിന് തുല്യമായ 100 രൂപ വീതം കേന്ദ്ര ഗവണ്‍മെന്റും സംഭാവനയായിടും.
    പി.എം-എസ്.വൈ.എം പദ്ധതിയില്‍ ചേരുന്നതിനുള്ള നടപടിക്രമങ്ങള്‍:
    വരിക്കാരന് ഒരു മൊബൈല്‍ ഫോണ്‍, സേവിംഗ്‌സ് ബാങ്ക് അക്കൗണ്ട്, ആധാര്‍ നമ്പര്‍ എന്നിവയുണ്ടായിരിക്കണം. യോഗ്യരായ വരിക്കാര്‍ സമീപത്തുള്ള സി.എസ്.സികളില്‍ പോയി ആധാര്‍ നമ്പരും സേവിംഗ്‌സ് ബാങ്ക്/ജന്‍-ധന്‍ അക്കൗണ്ടുകളും ഉപയോഗിച്ച് സ്വയം സാക്ഷ്യപ്പെടുത്തിക്കൊണ്ട് പി.എം-എസ്.വൈ.എമ്മില്‍ ചേരണം.


    വരിക്കാരന് പി.എം-എസ്.വൈ.എം വെബ്‌പോര്‍ട്ടലിലും അല്ലെങ്കില്‍ ഡൗണ്‍ലോഡ് ചെയ്ത് സ്വയം രജിസ്റ്റര്‍ ചെയ്യുന്ന മൊബൈല്‍ ആപ്പിലും ഈ സൗകര്യം വരിക്കാരന് ലഭ്യമാകും. ആധാര്‍ നമ്പര്‍/സേവിംഗ്‌സ് ബാങ്ക് അക്കൗണ്ട്/ജന്‍ധന്‍ അക്കൗണ്ട് നമ്പര്‍ എന്നിവ ഉപയോഗിച്ച് സ്വയംസാക്ഷ്യപ്പെടുത്തലിന്റെ അടിസ്ഥാനത്തിലും ചേരാം.


    ചേര്‍ക്കല്‍ ഏജന്‍സികള്‍:: എല്ലാ സാമൂഹിക സേവന കേന്ദ്രങ്ങളിലും (സി.എസ്.സികള്‍) അംഗത്വം ചേര്‍ക്കാം. അസംഘടിതമേഖലയിലെ തൊഴിലാളികള്‍ ക്ക് ആധാര്‍ കാര്‍ഡും സേവിംഗ്‌സ് ബാങ്ക് അക്കൗണ്ട് പാസ് ബുക്ക്/ജന്‍ധന്‍ അക്കൗണ്ടുമായി സമീപത്തെ സി.എസ്.സികള്‍ സന്ദര്‍ശിച്ച് പദ്ധതിക്കായി രജിസ്റ്റര്‍ ചെയ്യാം. അവരെ ഉള്‍പ്പെടുത്തിയിരിക്കുന്ന വിഭാഗത്തിന് നിശ്ചയിച്ചിട്ടുള്ള ആദ്യഗഡു സംഭാവന പണമായി നല്‍കണം. അതിന് പകരം രസീത് നല്‍കും.


    സഹായകേന്ദ്രങ്ങള്‍: എല്‍.ഐ.സിയുടെ എല്ലാ ശാഖകളിലും ഇ.എസ്.ഐ.സി/ഇ.പി.എഫ്.ഒ ഓഫീസുകളിലും കേന്ദ്ര-സംസ്ഥാന ഗവണ്‍മെന്റുകളുടെ എല്ലാ ലേബര്‍ ഓഫീസുകളിലും അസംഘടിതമേഖലയിലെ തൊഴിലാളികള്‍ക്ക് ഈ പദ്ധതിക്ക് വേണ്ട സൗകര്യം ലഭ്യമാകും, ഇതിന്റെ നേട്ടങ്ങളും നടപടിക്രമങ്ങളും ബന്ധപ്പെട്ട കേന്ദ്രങ്ങള്‍ പിന്തുടരണം.


    ഇതിന്റെ അടിസ്ഥാനത്തില്‍ എല്‍.ഐ.സി, ഇ.എസ്.ഐ.സി/ഇ.പി.എഫ്.ഒ, കേന്ദ്ര-സംസ്ഥാന ഗവണ്‍മെന്റുകളുടെ ലേബര്‍ ഓഫീസുകള്‍ എന്നിവിടങ്ങളില്‍ വേണ്ട ഒരുക്കങ്ങള്‍ നടത്തണം.
    1. എല്ലാ എല്‍.ഐ.സി, ഇ.പി.എഫ്.ഒ/ഇ.എസ്.ഐ.സി കേന്ദ്ര-സംസ്ഥാന ഗവണ്‍മെന്റുകളുടെ ലേബര്‍ ഓഫീസുകള്‍ എന്നിവിങ്ങളില്‍ അസംഘടിതമേഖലയിലെ തൊഴിലാളികള്‍ക്ക് ഈ പദ്ധതിയുടെ സവിശേഷതകളെക്കുറിച്ച് മാര്‍ഗ്ഗനിര്‍ദ്ദേശം നല്‍കുന്നിതുനം അവരെ സമീപത്തെ സി.എസ്.സികളിലേക്ക് തിരിച്ചുവിടുന്നതിനുമായി '' ഒരു ഫെസിലിറ്റേഷന്‍ ഡസ്‌ക്'' രൂപീകരിക്കണം.
    2. ഓരോ ഡസ്‌കിലും കുറഞ്ഞപക്ഷം ഒരു സ്റ്റാഫെങ്കിലും ഉണ്ടാകണം.
    3. അവര്‍ ആവശ്യമായ പ്രചരണ സാമഗ്രികള്‍ ഒരുക്കുകയും അസംഘടിതമേഖലയിലെ തൊഴിലാളികള്‍ക്ക് നല്‍കുന്നതിനായി ഹിന്ദിയിലും പ്രാദേശിക ഭാഷകളിലും ആവശ്യത്തിന് വേണ്ട ബ്രോഷറുകള്‍ അച്ചടിച്ചിരിക്കുകയും വേണം.
    4. അസംഘടിതമേഖലയിലെ തൊഴിലാളികള്‍ തങ്ങളുടെ ആധാഖര്‍ കാര്‍ഡ്, സേവിംഗ്‌സ് ബാങ്ക് അക്കൗണ്ട്/ജന്‍ധന്‍ അക്കൗണ്ട്, മൊബൈല്‍ ഫോണ്‍ എന്നിവയുമായി ഈ കേന്ദ്രങ്ങള്‍ സന്ദര്‍ശിക്കണം.
    5. ഈ തൊഴിലാളികള്‍ക്ക് അവിടെ ഇരിക്കുന്നതിനും മറ്റ് അനിവാര്യ സൗകര്യങ്ങളും ഹെല്‍പ്പ്‌ഡെസ്‌കുകളിലുണ്ടാകണം.
    6. അസംഘടിതമേഖയിലെ തൊഴിലാളികള്‍ക്ക് ഈ പദ്ധതിക്ക് വേണ്ട സൗകര്യം ഒരുക്കുന്നതിനായി വേണ്ട മറ്റ് സംവിധാനങ്ങള്‍ അവരുടെ ബന്ധപ്പെട്ട കേന്ദ്രങ്ങളില്‍ ഒരുക്കണം.


    ഫണ്ട്പരിപാലനം: പി.എം-എസ്.വൈ.എം തൊഴില്‍ മന്ത്രാലയം നടപ്പാക്കുന്ന കേന്ദ്രാവിഷ്‌കൃത പദ്ധതിയാണ്. ലൈഫ് ഇന്‍ഷ്വറന്‍സ് കോര്‍പ്പറേഷന്‍ ഓഫ് ഇന്ത്യ, സി.എസ്.സികള്‍ എന്നിവ വഴിയാണ് നടപ്പാക്കുന്നത്. എല്‍.ഐ.സിയാണ് പെന്‍ഷന്‍ ഫണ്ട് മാനേജറും പെന്‍ഷന്‍ നല്‍കുന്നതിന് ഉത്തരവാദികളും. പി.എം-എസ്.വൈ.എം പെന്‍ഷന്‍ പദ്ധതിയുടെ ഭാഗമായി പിരിക്കുന്ന തുക ഇന്ത്യാ ഗവണ്‍മെന്റ് നിര്‍ദ്ദേശിക്കുന്ന ക്രമത്തില്‍ നിക്ഷേപിക്കണം.


    ഒഴിവാകലും വിട്ടുപോകലും: ഈ തൊഴില്‍ ലഭ്യതയ്ക്കുളള അവ്യവസ്ഥിത പ്രകൃതിയും ബുദ്ധിമുട്ടും പരിഗണിച്ച് പദ്ധതിയില്‍ നിന്നും പുറത്തുപോകുന്നതിനുള്ള വ്യവസ്ഥകള്‍ വളരെ ലളിതമാക്കിയിട്ടുണ്ട്. താഴെപറയുന്ന വ്യവസ്ഥകള്‍ പ്രകാരം പുറത്താകും:
    1) വരിക്കാരന്‍ പത്തുവര്‍ഷത്തിനുള്ളില്‍ പദ്ധതിയില്‍ നിന്നും പിന്മാറിയാല്‍, ഗുണഭോക്താവിന്റെ സംഭാവനവിഹിതം ബാങ്ക് നിക്ഷേപങ്ങളുടെ പലിശയോടെ മാത്രം മടക്കി നല്‍കും.
    2) വരിക്കാരന്‍ 10 വര്‍ഷത്തിന് ശേഷം എന്നാല്‍ കാലാവധി പൂര്‍ത്തിയാകുന്നതിന് അതായത് 60 വയസിന് മുമ്പ് പിന്മാറിയാല്‍ ഫണ്ട് ശരിയായി നേടി ഗുണഭോക്താവിന്റെ സംഭാവനയും ഒപ്പം കുമിഞ്ഞ് കൂടിയ പലിശയും അല്ലെങ്കില്‍ സേവിംഗ്‌സ് ബാങ്ക് പലിശയോടെ ഏതാണോ ഉയര്‍ന്നത് അത്.
    3) ഗുണഭോക്താവ് ശരിയായി വിഹിതം അടച്ചിട്ടുണ്ട്, എന്നാല്‍ എന്തെങ്കിലും കാരണത്താല്‍ മരണപ്പെട്ടാല്‍, അദ്ദേഹ/അവരുടെ ജീവിതപങ്കാളിക്ക് പദ്ധതിക്ക് തുടര്‍ന്നുള്ള വിഹിതം അടച്ചുകൊണ്ട് പദ്ധതിയില്‍ തുടരാനോ, അല്ലെങ്കില്‍ ഫണ്ടില്‍ ശരിയായി അടിഞ്ഞുകൂടി ഗുണഭോക്താവിന്റെ പലിശയോടെയുള്ള സംഭാവനയോ അല്ലെങ്കില്‍ സേവിംഗ്‌സ് ബാങ്ക് അക്കൗണ്ട് പലിശയോ, ഏതാണോ ഉയര്‍ന്നത് അതോടെ മടക്കി നല്‍കും.
    4) ഗുണഭോക്താവ് ശരിയായി വരി അടയ്ക്കുകയും അതേസമയം കാലാവധി പൂര്‍ത്തിയാകുന്നതിന് മുമ്പ് അതായത് 60 വയസിന് മുമ്പ് സ്ഥായിയായി അംഗപരിമിതമാകുകയോ ചെയ്യുകയും പദ്ധതിയുടെ കീഴില്‍ വീണ്ടും വരി അടയ്ക്കാന്‍ കഴിയാതെ വരികയോ ചെയ്താല്‍ അദ്ദേഹത്തിന്റെ/അവരുടെ ജീവിതപങ്കാളിക്ക് തുടര്‍ന്നുള്ള വിഹിതങ്ങള്‍ അടച്ചുകൊണ്ട് പദ്ധതിയില്‍ തുടരാം അല്ലെങ്കില്‍ ഗുണഭോക്താവിന്റെ യഥാര്‍ത്ഥ വിഹിതവും പലിശയും ചേര്‍ന്ന് ഫണ്ടിലുള്ള തുകയോ അല്ലെങ്കില്‍ സേവിംഗസ് ബാങ്ക് പലിശയോ ഏതാണോ വലുത് അത് വാങ്ങി പിന്മാറുകയോ ചെയ്യാം.
    5)വരിക്കാരന്റെയും അദ്ദേഹത്തിന്റെ/അവരുടെ ജീവിതപങ്കാളിയുടെയും മരണശേഷംമുഴുവന്‍ മൊത്തം തുകയും ഫണ്ടിലേക്ക് ക്രഡിറ്റ് ചെയ്യും.
    5) എന്‍.എസ്.എസ്.ബിയുടെ ഉപദേശപ്രകാരം ഗവണ്‍മെന്റ് തീരുമാനിക്കുന്ന മറ്റേതെങ്കിലും പിന്മാറല്‍ വ്യവസ്ഥ;


    സംഭാവനയില്‍ വീഴ്ചവരുത്തിയാല്‍:
    ഒരു വരിക്കാരന്‍ തുടര്‍ച്ചയായി വരി അടച്ചില്ലെങ്കില്‍ അദ്ദേഹം/അവരെ കുടിശിക മുഴുവനും ഒപ്പം ഗവണ്‍മെന്റ് നിശ്ചയിച്ചിട്ടുള്ള എന്തെങ്കിലും പിഴയുണ്ടെങ്കില്‍ അതുംചേര്‍ത്ത് അടച്ച് ഇത് ക്രമവല്‍ക്കരിക്കുന്നതിന് അനുവദിക്കും.


    പെന്‍ഷന്‍ ചെലവ്:
    ഗുണഭോക്താവ് 18 നും 40 ഉം വയസിനിടയില്‍ പദ്ധതിയില്‍ ചേര്‍ന്നാല്‍ ഗുണഭോക്താവ് 60 വയസുവരെ വിഹിതം അടയ്ക്കണം. 60 വയസ് എത്തിക്കഴിഞ്ഞാല്‍ വരിക്കാരന് ഓരോ കേസിന്റെയൂം അടിസ്ഥാനത്തില്‍ കുടുംബ പെന്‍ഷന്‍ ആനുകൂല്യം ഉള്‍പ്പെടെ ഉറപ്പായ 3000 രൂപ പ്രതിമാസ പെന്‍ഷനായി ലഭിക്കും.


    സംശയങ്ങളും വ്യക്തതവരുത്തലും: പദ്ധതിയുമായി ബന്ധപ്പെട്ട് എന്തെങ്കിലും സംശയമുണ്ടായാല്‍ തൊഴില്‍ മന്ത്രാലയത്തിന് കീഴിലുള്ള ജെ.എസ് ആന്റ ഡി.ജി.എല്‍.ഡബ്ല്യു നല്‍കുന്ന വിശദീകരണം അന്തിമമായിരിക്കും.
    RS/ND/MRD

    
    
    (Release ID: 1564996) Visitor Counter : 6