      ധനകാര്യ മന്ത്രാലയം

      ഔപചാരികമായി നിര്‍വചിക്കപ്പെടാത്ത സമൂഹങ്ങളെ കണ്ടെത്തുന്നതിന് നിതി ആയോഗിനു കീഴില്‍ പുതിയ സമിതി രൂപീകരിക്കും
      Posted On: 01 FEB 2019 1:12PM by PIB Thiruvananthpuram


    
    ന്യൂഡല്‍ഹി, 01 ഫെബ്രുവരി 2019


    
    ഇപ്പോഴും ഔപചാരികമായി കൃത്യമായി തരംതിരിച്ചിട്ടില്ലാത്ത സമൂഹങ്ങളെ സംബന്ധിച്ച വര്‍ഗ്ഗീകരണ പ്രവര്‍ത്തനങ്ങള്‍ക്ക് നിതി ആയോഗിനു കീഴില്‍ പുതിയ സമിതി രൂപീകരിക്കും. വിജ്ഞാപനം ചെയ്യപ്പെടാത്ത സമുദായങ്ങളുടെ ക്ഷേമ, വികസന പരിപാടികള്‍ നടപ്പാക്കുന്നതിന് സാമൂഹിക നീതി, ശാക്തീകരണ മന്ത്രാലയത്തിനു കീഴില്‍ ഒരു ക്ഷേമ വികസന ബോര്‍ഡ് രൂപീകരിക്കുമെന്നും 2019-20ലെ ഇടക്കാല ബഡ്ജറ്റ് പാര്‍ലമെന്റില്‍ അവതരിപ്പിക്കവേ കേന്ദ്ര ധന, കോര്‍പറേറ്റ് കാര്യ, റെയില്‍വേ, ഖനി മന്ത്രി ശ്രീ പീയൂഷ് ഗോയല്‍ പറഞ്ഞു. ചെന്നെത്തിപ്പെടാന്‍ ബുദ്ധിമുട്ടുള്ള ഈ സമൂഹങ്ങളുടെ ക്ഷേമത്തിന് പ്രത്യേകമായി രൂപകല്‍പ്പന ചെയ്തതും നടപ്പാക്കുന്നതുമായ പരിപാടികള്‍ ഈ ബോര്‍ഡ് ഉറപ്പു വരുത്തും.
    രാജ്യത്തെ പാര്‍ശ്വവല്‍കൃത ജനവിഭാഗങ്ങളിലേക്ക് എത്താന്‍ ഗവണ്‍മെന്റ് പ്രതിജ്ഞാബദ്ധമാണെന്ന് ശ്രീ ഗോയല്‍ പറഞ്ഞു. ഇതിന്റെ ഭാഗമായി, വിജ്ഞാപനം ചെയ്യപ്പെടാത്ത സമുദായങ്ങള്‍ക്ക് പ്രത്യേക ശ്രദ്ധ നല്‍കും. ഈ സമൂഹങ്ങളിലേക്ക് എത്തിപ്പെടാന്‍ ബുദ്ധിമുട്ടുള്ളവയും അധികം കാണപ്പെടാത്തവരും ക്രമേണ ഇല്ലാതായിക്കൊണ്ടിരിക്കുന്നവരുമാണ്. ഉപജീവനത്തിനു വേണ്ടി ഒരിടത്തു നിന്നും മറ്റൊരിടത്തേക്ക് ഇവര്‍ സഞ്ചരിച്ച്ുകൊണ്ടിരിക്കുന്നു. ഈ സമൂഹങ്ങളെ കണ്ടെത്തുന്നതിനും വര്‍ഗ്ഗീകരിക്കുന്നതിനും റെങ്കെ കമ്മീഷനും ഇഡേറ്റ് കമ്മീഷനും എടുത്തു പറയത്തക്ക പ്രവര്‍ത്തനങ്ങള്‍ നടത്തിയതായും മന്ത്രി പറഞ്ഞു.
    PSR MRD - 87
    ***

    
    
    (Release ID: 1562370) Visitor Counter : 23
    
    
      Read this release in: English , Marathi , Bengali , Tamil , Telugu