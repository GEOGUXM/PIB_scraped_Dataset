      പ്രധാനമന്ത്രിയുടെ ഓഫീസ്‌

      പ്രധാനമന്ത്രി 2019 ലെ ദേശീയ യുവജന പാര്‍ലമെന്റ് പുരസ്‌ക്കാരങ്ങള്‍ സമ്മാനിച്ചു
      Posted On: 27 FEB 2019 1:07PM by PIB Thiruvananthpuram


    പ്രധാനമന്ത്രി ശ്രീ. നരേന്ദ്ര മോദി ഇന്ന് ന്യൂഡല്‍ഹിയിലെ വിജ്ഞാന്‍ ഭവനില്‍ നടന്ന 2019 ലെ ദേശീയ യുവജന പാര്‍ലമെന്റ് ഉത്സവത്തിന്റെ സമാപന സമ്മേളനത്തില്‍ സംബന്ധിച്ചു. 2019 ലെ ദേശീയ യുവജന പാര്‍ലമെന്റ് ഉത്സവ പുരസ്‌ക്കാരങ്ങള്‍ സമ്മാനിച്ച അദ്ദേഹം വിജയികള്‍ക്ക് സര്‍ട്ടിഫിക്കറ്റുകളും വിതരണം ചെയ്തു. ഖേലോ ഇന്ത്യാ ആപ്പിന്റെ പ്രകാശനവും അദ്ദേഹം ചടങ്ങില്‍ നിര്‍വ്വഹിച്ചു.


    2019 ലെ ദേശീയ യുവജന പാര്‍ലമെന്റ് ഉത്സവത്തില്‍ പങ്കെടുത്തവരെയും, വിജയികളെയും അഭിനന്ദിച്ച്, കൊണ്ട് അവരുടെ അര്‍പ്പണ ബോധത്തെയും, ഉത്സാഹത്തെയും പ്രധാനമന്ത്രി എടുത്ത് പറഞ്ഞു. ഒരു പുതിയ ഇന്ത്യയുടെ പ്രതിച്ഛായയാണ് ഉത്സവം പ്രതിനിധീകരിച്ചതെന്ന് അദ്ദേഹം പറഞ്ഞു. നവ ഇന്ത്യ എന്ന കാഴ്ചപ്പാടുമായി ബന്ധപ്പെടാന്‍ യുവജനങ്ങളെ അദ്ദേഹം ആഹ്വാനം ചെയ്തു. രാഷ്ട്രത്തിന്റെയും, സമൂഹത്തിന്റെയും വികസനത്തില്‍ വര്‍ദ്ധിച്ച രൂപത്തിലുള്ള പങ്ക് വഹിക്കാന്‍ യുവജനങ്ങള്‍ തയ്യാറാകണമെന്ന് പ്രധാനമന്ത്രി കൂട്ടിച്ചേര്‍ത്തു.


    സമൂഹത്തിന്റെ അഭിവൃദ്ധിക്കായി മെച്ചപ്പെട്ട ആശയവിനിമയ പാടവം വികസിപ്പിച്ചെടുക്കാന്‍ രാജ്യത്തെ യുവജനങ്ങളെ പ്രധാനമന്ത്രി ആഹ്വാനം ചെയ്തു. ഒരാള്‍ സംസാരിക്കുന്ന വാക്കുകള്‍ ഹൃദയഹാരി ആയാലും, അല്ലെങ്കിലും അത് തീര്‍ച്ചയായും പ്രചോദനമേകുന്നവയാകണമെന്ന് അദ്ദേഹം പറഞ്ഞു. വിവിധ വിഷയങ്ങള്‍ കണ്ടെത്തി അവയില്‍ സംവാദങ്ങള്‍ നടത്താന്‍ അദ്ദേഹം യുവജനങ്ങളോട് ആഹ്വാനം ചെയ്തു. പുതുമയുടെയും, പുത്തന്‍ ആശയങ്ങളുടെയും നേട്ടം യുവജനങ്ങള്‍ക്ക് ഉള്ളതിനാല്‍ പുതിയ വെല്ലുവിളികള്‍ കൂടുതല്‍ ഫലപ്രദമായി നേരിടാന്‍ അവരെ അത് സഹായിക്കുമെന്ന് പ്രധാനമന്ത്രി കൂട്ടിച്ചേര്‍ത്തു.


    യുവജനങ്ങളുടെ ചുറുചുറുക്കിന് ദിശാബോധവും, രൂപവും നല്‍കുന്നതിനും ഒരു മെച്ചപ്പെട്ട കൂടിയാലോചനാ പ്രക്രിയയ്ക്കും ദേശീയ യുവജന പാര്‍ലമെന്റ് ഉത്സവം വേദിയാകുമെന്ന് പ്രധാനമന്ത്രി പ്രത്യാശ പ്രകടിപ്പിച്ചു.


    നേരത്തെ, പുരസ്‌ക്കാര ജേതാക്കള്‍ക്ക് തങ്ങളുടെ ചിന്തകള്‍ പ്രധാനമന്ത്രിയുമായി പങ്കിടാന്‍ അവസരം ലഭിച്ചു. ഉത്സവത്തില്‍ പങ്കെടുത്തവരുമായും പ്രധാനമന്ത്രി ആശയവിനിമയം നടത്തി.


    'നവ ഇന്ത്യയുടെ ശബ്ദമായി പരിഹാരങ്ങള്‍ കണ്ടെത്തി നയരൂപീകരണത്തില്‍ സംഭാവന നല്‍കൂ' എന്ന പ്രമേയത്തെ ആധാരമാക്കി കേന്ദ്ര യുവജനകാര്യ സ്‌പോര്‍ട്‌സ് മന്ത്രാലയത്തിന് കീഴിലുള്ള നാഷണല്‍ സര്‍വ്വീസ് സ്‌ക്കീമും, നെഹ്‌റു യുവകേന്ദ്ര സംഘഥനും സംയുക്തമായിട്ടാണ് 2019 ലെ ദേശീയ യുവജന പാര്‍ലമെന്റ് ഉത്സവം സംഘടിപ്പിച്ചത്.
    ND MRD- 145
    ***

    
    
    (Release ID: 1566591) Visitor Counter : 5
    
    
      Read this release in: Assamese , English , Urdu , Hindi , Marathi , Bengali , Gujarati , Tamil , Kannada