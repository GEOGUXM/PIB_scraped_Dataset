      വാര്‍ത്താവിതരണ പ്രക്ഷേപണ മന്ത്രാലയം

      കേന്ദ്ര വാര്‍ത്താവിതരണ പ്രക്ഷേപണ മന്ത്രാലയം മാധ്യമ യൂണിറ്റുകളുടെ പ്രഥമ വാര്‍ഷിക സമ്മേളനം സംഘടിപ്പിക്കുന്നു
      Posted On: 12 FEB 2019 3:40PM by PIB Thiruvananthpuram


    കേന്ദ്ര വാര്‍ത്താവിതരണ പ്രക്ഷേപണ മന്ത്രാലയത്തിനു കീഴിലുള്ള മാധ്യമ യൂണിറ്റുകളുടെ പ്രഥമ വാര്‍ഷിക സമ്മേളനം നാളെ(2019 ഫെബ്രുവരി 13) ന്യൂഡല്‍ഹിയിലെ വിഗ്യാന്‍ ഭവനില്‍ നടക്കും. ഉദ്ഘാടന സമ്മേളനത്തില്‍ കേന്ദ്ര വാര്‍ത്താവിതരണ പ്രക്ഷേപണ, യുവജനകാര്യ, സ്‌പോര്‍ട്‌സ് മന്ത്രി കേണല്‍ രാജ്യവര്‍ദ്ധന്‍ റാത്തോഡ് അധ്യക്ഷത വഹിക്കും.
    വിവിധ മാധ്യമ യൂണിറ്റുകളില്‍ പ്രവര്‍ത്തിക്കുന്ന ഇന്ത്യന്‍ ഇന്‍ഫര്‍മേഷന്‍ സര്‍വീസ് ഉദ്യോഗസ്ഥര്‍ക്ക് അഖിലേന്ത്യ തലത്തില്‍ ഒത്തുകൂടുന്നതിനും വിവരവിനിമയ രംഗത്തെ ഉയര്‍ന്ന് വരുന്ന മേഖലകളെ കുറിച്ച് ചര്‍ച്ച ചെയ്യുന്നതിനുമുള്ള വേദി ഒരുക്കുകയാണ് സമ്മേളനത്തിന്റെ ലക്ഷ്യം. മാധ്യമ യൂണിറ്റുകള്‍ തമ്മിലുള്ള ബന്ധം മെച്ചപ്പെടുത്തുകയും വിവരവിനിമയത്തിലെ പുതിയ സാങ്കേതിക വിദ്യയുടെ ഉപയോഗത്തെ പറ്റി ബോധവത്ക്കരണം നടത്തുകയും സമ്മേളനത്തിന്റെ ലക്ഷ്യങ്ങളാണ്. ഭൂമിശാസ്ത്രപരമായും സാംസ്‌കാരികവുമായ അതിര്‍വരമ്പുകളെ ഭേദിച്ചു കൊണ്ട് ജനവിഭാഗങ്ങളിലേക്ക് സന്ദേശങ്ങളെത്തിക്കുന്നതിന് സാമൂഹിക മാധ്യമങ്ങള്‍ ഉപയോഗിക്കേണ്ടതിന്റെ മാര്‍ഗ്ഗങ്ങളെ പറ്റിയും സമ്മേളനം ചര്‍ച്ച ചെയ്യും.


    
    AB/BSN

    
    
    (Release ID: 1564050) Visitor Counter : 5
    
    
      Read this release in: English , Urdu , Marathi , Hindi , Gujarati