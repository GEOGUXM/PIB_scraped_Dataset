      PIB Headquarters

      സ്വദേശ് ദര്‍ശന്‍: പുതിയ പദ്ധതികള്‍ ഏറ്റെടുക്കാനാവില്ലെന്ന് കേന്ദ്ര ടൂറിസം സഹമന്ത്രി അല്‍ഫോണ്‍സ് കണ്ണന്താനം
      Posted On: 07 FEB 2019 7:34PM by PIB Thiruvananthpuram


    സ്വദേശ് ദര്‍ശന്‍ പദ്ധതിക്കു കീഴില്‍ കേരളത്തിലെ ആരാധനാലയങ്ങളുടെ വികസനത്തിനായി കേന്ദ്ര ടൂറിസം മന്ത്രാലയം ഇതുവരെ 85.22 കോടി രൂപ അനുവദിച്ചിട്ടുണ്ടെന്ന് കേന്ദ്ര ടൂറിസം സഹമന്ത്രി (സ്വതന്ത്ര്യ ചുമതല) ശ്രീ. അല്‍ഫോണ്‍സ് കണ്ണന്താനം ന്യൂഡല്‍ഹിയില്‍ അറിയിച്ചു. 133 ആരാധനാലയങ്ങളുടെ വികസനത്തിനായാണ് ഈ തുക അനുവദിച്ചിട്ടുള്ളത്. .
    ഈ ഗവണ്‍മെന്റിന്റെ കാലത്ത് പുതിയ പദ്ധതികള്‍ ഏറ്റെടുക്കാന്‍ ഇനി സമയമില്ലെന്നും തിരഞ്ഞെടുപ്പു കഴിഞ്ഞ് പുതിയ ഗവണ്‍െമെന്റ് അധികാരത്തിലെത്തിയതിനുശേഷം ഫണ്ടിന്റെ ലഭ്യത അനുസരിച്ചു മാത്രമേ പുതിയ പദ്ധതികള്‍ പരിഗണിക്കുകയുള്ളൂവെന്നും ശ്രീ. അല്‍ഫോണ്‍സ് കണ്ണന്താനം വ്യക്തമാക്കി.
    രാജ്യത്തെ ആഭ്യന്തര ടൂറിസ്റ്റുകളില്‍ നല്ലൊരു ശതമാനവും ആധ്യാത്മിക കാര്യങ്ങള്‍ക്കായി യാത്ര ചെയ്യുന്നവരാണ്. ഇത് കണക്കിലെടുത്താണ് സ്വദേശ് ദര്‍ശന്‍ പദ്ധതിയുടെ കീഴില്‍ എല്ലാ മതവിഭാഗങ്ങളിലും പെട്ട ആരാധനാലയങ്ങളുടെ അടിസ്ഥാന സൗകര്യങ്ങള്‍ വികസിപ്പിക്കാന്‍ കേന്ദ്ര ടൂറിസം മന്ത്രാലയം തീരുമാനിച്ചത്.
    കഴിഞ്ഞ വര്‍ഷം പ്രളയം വലിയ നാശനഷ്ടം ഉണ്ടാക്കിയിരുന്നെങ്കിലും വിനോദ സഞ്ചാരികളെ സ്വീകരിക്കാന്‍ കേരളം സജ്ജമായിരുന്നുവെന്ന് കേന്ദ്ര ടൂറിസം സഹമന്ത്രി ചൂണ്ടിക്കാട്ടി. എന്നിരുന്നാലും കേരളത്തിലേക്കുള്ള വിനോദ സഞ്ചാരികളുടെ വരവില്‍ ഗണ്യമായ കുറവാണുണ്ടായതെന്നും അദ്ദേഹം പറഞ്ഞു.
    
    ND MRL- 32
    ***


    

    
    (Release ID: 1563462) Visitor Counter : 7