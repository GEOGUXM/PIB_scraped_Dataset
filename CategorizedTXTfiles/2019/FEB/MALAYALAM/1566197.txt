      PIB Headquarters

      പേരൂര്‍ക്കടയിലെ കേന്ദ്രീയ വിദ്യാലയ എസ്.എ.പിയുടെ പുതിയ സ്‌കൂള്‍ കെട്ടിടം കേന്ദ്ര ടൂറിസം സഹമന്ത്രി ശ്രീ. അല്‍ഫോണ്‍സ് കണ്ണന്താനം ഉദ്ഘാടനം ചെയ്തു
      Posted On: 24 FEB 2019 6:44PM by PIB Thiruvananthpuram


    സ്വപ്‌നങ്ങള്‍ കാണാനും അവ യാഥാര്‍ത്ഥ്യമാക്കുന്നതിനും വിദ്യാര്‍ത്ഥികളെ പ്രചോദിപ്പിക്കുകയെന്നതാകണം വിദ്യാഭ്യാസത്തിന്റെ ലക്ഷ്യമെന്ന് കേന്ദ്ര ടൂറിസം സഹമന്ത്രി (സ്വതന്ത്ര ചുമതല) ശ്രീ. അല്‍ഫോണ്‍സ് കണ്ണന്താനം പറഞ്ഞു. തിരുവനന്തപുരത്തെ പേരൂര്‍ക്കടയിലെ കേന്ദ്രീയ വിദ്യാലയ എസ്.എ.പിയുടെ പുതിയ സ്‌കൂള്‍ കെട്ടിടം ഉദ്ഘാടനം ചെയ്യുകയായിരുന്നു അദ്ദേഹം.

      എല്ലാവരും ഒന്നാണെന്ന സന്ദേശം പകര്‍ന്നു നല്‍കാന്‍ വിദ്യാഭ്യാസത്തിന് കഴിയണം. ഒരു വിദ്യാര്‍ത്ഥിയുടെ ഏറ്റവും അടുത്ത സുഹൃത്തുക്കളാകാന്‍ മാതാ പിതാക്കള്‍ക്കും അധ്യാപകര്‍ക്കും സാധിക്കണം. കുട്ടികള്‍ക്കു വേണ്ടി സമയം ചെലവഴിക്കാന്‍ രക്ഷിതാക്കള്‍ തയാറായാല്‍ മാത്രമേ അവരെ ഉത്തമ പൗരന്‍മാരായി വളര്‍ത്തിയെടുക്കാനാകൂയെന്നും ശ്രീ. കണ്ണന്താനം പറഞ്ഞു.
      വിദ്യാലയ മാനേജ്‌മെന്റ് കമ്മിറ്റി ചെയര്‍മാനും സംസ്ഥാന പൊലീസ് മേധാവിയുമായ ലോക്‌നാഥ് ബെഹ്‌റ അധ്യക്ഷനായിരുന്നു. ഡോ. ശശി തരൂര്‍ എം.പി, കേന്ദ്രീയ വിദ്യാലയ സംഘതന്‍ എറണാകുളം മേഖല ഡെപ്യൂട്ടി കമ്മീഷണര്‍ ശ്രീ. സി. കരുണാകരന്‍, അസിസ്റ്റന്റ് കമ്മീണഷര്‍ ശ്രീമതി ദീപ്തി നായര്‍, പേരൂര്‍ക്കട കേന്ദ്രീയ വിദ്യാലയ എസ്.എ.പി പ്രിന്‍സിപ്പല്‍ ശ്രീ. എന്‍. വി ജ്യോതിമോഹന്‍ എന്നിവര്‍ ചടങ്ങല്‍
      സംബന്ധിച്ചു.
    
    
    (Release ID: 1566197) Visitor Counter : 6