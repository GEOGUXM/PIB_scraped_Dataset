      PIB Headquarters

      കേന്ദ്ര ശാസ്ത്ര, സാങ്കേതിക മന്ത്രി ഡോ. ഹര്‍ഷ് വര്‍ദ്ധന്‍ സിഎംഎല്‍ആര്‍ഇയുടെ പുതിയ ക്യാംപസ് ഉദ്ഘാടനം ചെയ്യും
      Posted On: 22 FEB 2019 2:56PM by PIB Thiruvananthpuram


    സെന്റര്‍ ഫോര്‍ മറൈന്‍ ലിവിങ്ങ് റിസോഴ്‌സസ് ആന്‍ഡ് ഇക്കോളജിയുടെ (സിഎംഎല്‍ആര്‍ഇ) പുതിയ ക്യാംപസ്(അടല്‍ ഭവന്‍) കേന്ദ്ര ശാസ്ത്ര, സാങ്കേതിക, ഭൗമശാസ്ത്ര മന്ത്രി ഡോ. ഹര്‍ഷ് വര്‍ദ്ധന്‍ നാളെ(ഫെബ്രുവരി 23) ഉദ്ഘാടനം ചെയ്യും. പുതുവൈപ്പ് എല്‍എന്‍ജി റോഡില്‍ 10 ഏക്കര്‍ സ്ഥലത്ത് 40 കോടി രൂപ ചെലവിലാണ് പുതിയ ക്യാംപസ് നിര്‍മ്മിച്ചിരിക്കുന്നത്.

      ഉച്ചയ്ക്ക് 12ന് നടക്കുന്ന ഉദ്ഘാടന ചടങ്ങില്‍ സംസ്ഥാന ഫിഷറീസ് മന്ത്രി ശ്രീമതി ജെ. മേഴ്‌സിക്കുട്ടിയമ്മ, പ്രഫ. കെ. വി. തോമസ് എംപി, ശ്രീ എസ്. ശര്‍മ്മ എംഎല്‍എ, കേന്ദ്ര ഭൗമശാസ്ത്ര മന്ത്രാലയം സെക്രട്ടറി ഡോ. എം. രാജീവന്‍, സിഎംഎല്‍ആര്‍ഇ ഡയറക്ടര്‍ ഡോ. എം. സുധാകര്‍ എന്നിവര്‍ പങ്കെടുക്കും. സിഎംഎല്‍ആര്‍ഇയുടെ പുതിയ വെബ്‌സൈറ്റും ചടങ്ങില്‍ ഡോ. ഹര്‍ഷ് വര്‍ദ്ധന്‍ ഉദ്ഘാടനം ചെയ്യും.
      IE/ BSN (22.02.2019)
    
    
    (Release ID: 1566204) Visitor Counter : 1