      ധനകാര്യ മന്ത്രാലയം

      2013-14ലെ 6.38 ലക്ഷം കോടി രൂപയില്‍ നിന്നും നികുതിവരുമാനം ഈ വര്‍ഷം ഏകദേശം 12 ലക്ഷം കോടിയായി ഉയര്‍ന്നു.
      
      
      നികുതി അടിത്തറയില്‍ 80% വളര്‍ച്ച; റിട്ടേണുകളുടെ എണ്ണം 3.79 കോടിയില്‍ നിന്നും 6.85 കോടിയായി ഉയര്‍ന്നു
      
      അടുത്ത രണ്ടുവര്‍ഷത്തിനുള്ളില്‍ പരിശോധനയ്ക്ക് തെരഞ്ഞെടുക്കപ്പെടുന്ന റിട്ടേണുകളുടെ പരിശോധനയും വിലയിരുത്തലും ഇലക്‌ട്രോണിക്കലായി നടപ്പാക്കും

      Posted On: 01 FEB 2019 1:24PM by PIB Thiruvananthpuram

    ന്യൂഡല്‍ഹി, 01 ഫെബ്രുവരി 2019


    പ്രധാനമായും സാധാരണക്കാരന്റെയും ഇടത്തരക്കാരുടെയും നികുതി നിരക്കുകള്‍ ഗവണ്‍മെന്റ് കുറയ്ക്കുകയും നികുതിവകുപ്പുമായുള്ള സമ്പര്‍ക്കം ലളിതമാക്കുകയും വലിയതോതില്‍ മുഖരഹിതമാക്കുകയും ചെയ്തു. ഇതിന്റെ ഫലമായി നികുതി വരവ് 2013-14ലെ 6.38 ലക്ഷം കോടി രൂപയില്‍ നിന്നും ഈ വര്‍ഷം 12 ലക്ഷം കോടിയായി സവിശേഷമായി വര്‍ദ്ധിക്കുകയും ചെയ്തു. ഫയല്‍ ചെയ്ത റിട്ടേണുകളുടെ എണ്ണവും 3.79 കോടിയില്‍ നിന്നും 6.85 കോടിയായി ഉയര്‍ന്നു. നികുതി അടിത്തറയില്‍ 80% വളര്‍ച്ചയുമുണ്ടായി.
    '' ഞങ്ങളുടെ ഗവണ്‍മെന്റില്‍ വിശ്വാസം അര്‍പ്പിച്ച ഇന്ത്യയിലെ സത്യസന്ധരായ നികുതിദായകരോട് ഞാന്‍ നന്ദിരേഖപ്പെടുത്തുന്നു. അവരുടെ സംഭാവനകള്‍ പാവപ്പെട്ടവരെ സേവിക്കാനും മികച്ച അടിസ്ഥാനസൗകര്യം സൃഷ്ടിക്കാനുമാണ് വിനിയോഗിച്ചതെന്ന് ഞാന്‍ അവര്‍ക്ക് ഉറപ്പുകൊടുക്കട്ടെ.'' 2019-20ലേക്കുള്ള ഇടക്കാല ബജറ്റ് പാര്‍ലമെന്റില്‍ അവതരിപ്പിച്ചുകൊണ്ട് കേന്ദ്ര ധന, കോര്‍പ്പറേറ്റ്കാര്യ, റെയില്‍വേ, കല്‍ക്കരി മന്ത്രി ശ്രീ പീയൂഷ് ഗോയല്‍ പറഞ്ഞു.
    ഇന്ന് ആദായനികുതി വകുപ്പ് ഓണ്‍ലൈനായാണ് പ്രവര്‍ത്തിക്കുന്നത്. റിട്ടേണുകള്‍, വിലയിരുത്തലുകള്‍, തിരിച്ചുനല്‍കല്‍, സംശയനിവാരണം എല്ലാ ഓണ്‍ലൈനായാണ് ചെ്‌യുന്നത്. കഴിഞ്ഞ വര്‍ഷം സമര്‍പ്പിച്ച അതേ രീതിയില്‍ തന്നെ 99.54% റിട്ടേണുകളും അംഗീകരിക്കുകയായിരുന്നു. ആദായനികുതി വകുപ്പിനെ കൂടുതല്‍ നികുതിദായ സൗഹൃദമാക്കി പരിവര്‍ത്തനപ്പെടുത്തുന്നതിന് നിര്‍ണ്ണായകമായ ഒരു സാങ്കേതിക ഇന്റന്‍സീവ് പദ്ധതിക്ക്ഗവണ്‍മെന്റ് ഇപ്പോള്‍ അംഗീകാരം നല്‍കിയിട്ടുണ്ട്. എല്ലാ റിട്ടേണുകളും 24 മണിക്കൂറിനുള്ളില്‍ പരിശോധിച്ച് ഉടന്‍ തന്നെ മടക്കിനല്‍കേണ്ടത് നല്‍കും.'' ശ്രീ പീയൂഷ് ഗോയല്‍ പറഞ്ഞു.
    അടുത്ത രണ്ടുവര്‍ഷത്തിനുള്ളില്‍ പരിശോധനയ്ക്കായി തെരഞ്ഞെടുക്കുന്ന റിട്ടേണുകളെല്ലാം നികുതിവിദഗ്ധരും ഉദ്യോഗസ്ഥരുടെയും നിയന്ത്രണത്തില്‍ ഇലക്‌ട്രോണിക്കലായി നടത്തും. നികുതിദായകരും നികുതി ഉദ്യോഗസ്ഥരും തമ്മിലുള്ള സമ്പര്‍ക്കം ഇല്ലാതെയായിരിക്കും ഇതെന്നും അദ്ദേഹം കൂട്ടിച്ചേര്‍ത്തു.
    2014ല്‍ ഗവണ്‍മെന്റ് അധികാരം ഏറ്റതുമുതല്‍ ഇടത്തരക്കാരുടെ നികുതിഭാരം കുറയ്ക്കുകയെന്നതിനായിരുന്നു ഞങ്ങളുടെ മുന്‍ഗണനയെന്ന് മന്ത്രി പറഞ്ഞു. അടിസ്ഥാന ഒഴിവാക്കല്‍ 2 ലക്ഷം രൂപയില്‍ നിന്നും 2.5 ലക്ഷം രൂപയായി ഗവണ്‍മെന്റ് ഉയര്‍ത്തുകയും നികുതിറിബേറ്റ് നല്‍കുകയും ചെയ്തു. അതിലൂടെ 3 ലക്ഷം രൂപവരെ വരുമാനമുള്ളവര്‍ നികുതി നല്‍കേണ്ടിയിരുന്നില്ല. അതോടൊപ്പം 2.5 ലക്ഷം മുതല്‍ 5 ലക്ഷം വരെയുള്ള നികുതി സ്ലാബിലെ നികുതി നിരക്ക് 10%ല്‍ നിന്നും 5% മായി കുറയ്ക്കുകയും ചെയ്തു. അതിന് പുറമെ ശമ്പളവിഭാഗങ്ങള്‍ക്ക് 40,000 രൂപയുടെ സ്റ്റാന്‍ഡേര്‍ഡ് കുറയ്ക്കലും കൊണ്ടുവന്നു. 80സി പ്രകാരം സമ്പാദ്യം കുറവുവരുത്തുന്നത് ഒരു ലക്ഷത്തില്‍ നിന്ന് ഒന്നര ലക്ഷ:മായി ഉയര്‍ത്തി. സ്വയംകൈവശമുള്ള വീടിന്റെ പലിശ ഇളവുചെയ്യുന്നത് 1.5 ലക്ഷത്തില്‍ നിന്ന് 2 ലക്ഷമായും ഉയര്‍ത്തി.
    ചെറുകിട വ്യാപാരങ്ങള്‍ക്കും സ്റ്റാര്‍ട്ട് അപ്പുകള്‍ക്കും പ്രത്യേക ആനുകൂല്യങ്ങളും പ്രോത്സാഹനങ്ങളും നല്‍കി. മൊത്തത്തില്‍ അനുവര്‍ത്തന നടപടികള്‍ ലളിതമാക്കി. വ്യാപാരത്തിന്റെ അനുമാന നികുതിയുടെ പ്രവേശനപരിധി ഒരു കോടി രൂപയില്‍ നിന്നും 2 കോടി രൂപയാക്കി. അനുമാനനികുതിയുടെ ഗുണം ആദ്യമായി 50 ലക്ഷം രൂപ പ്രവേശനപരിധിയുള്ള ചെറുകിട പ്രൊഫഷണലുകളിലേക്കും വ്യാപിപ്പിച്ചു. പണരഹിത സമ്പദ്‌വ്യവസ്ഥയെ പ്രോത്സാഹിപ്പിക്കുന്നതിന്റെ ഭാഗമായി അനുമാന ലാഭ നിരക്ക് 8%ല്‍ നിന്നും 6% മാക്കി കുറയ്ക്കുകയുംചെയ്തു. 99% കമ്പനികളും ഉള്‍പ്പെടുന്ന 250 കോടി രൂപ വരെ വിറ്റുവരവുള്ള കമ്പനികളുടെ നികുതി നിരക്ക് 25% മായി കുറച്ചു. ഒരു വിറ്റുവരവ് പരിധിയുമില്ലാത്ത പുതിയ ഉല്‍പ്പാദനകമ്പനികള്‍ക്കും ഇത് ബാധകമാക്കി.
    RS MRD - 85

    
    
    (Release ID: 1562367) Visitor Counter : 119
    
    
      Read this release in: Marathi , English , Bengali , Tamil