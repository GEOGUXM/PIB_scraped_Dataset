      મંત્રીમંડળ

      મંત્રીમંડળે ચંડીગઢની PGIMERને ચંડીગઢમાં સારંગપુર ખાતે 50.76 એકર જમીન હસ્તાંતરણ કરવાની મંજૂરી આપી
      Posted On: 19 FEB 2019 8:41PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે ચંડીગઢની સ્નાતકોત્તર ચિકિત્સા શિક્ષા અને સંશોધન સંસ્થાન (પોસ્ટગ્રેજ્યુએટ ઇન્સ્ટિટયૂટ ઑફ મેડિકલ એજ્યુકેશન એન્ડ રીસર્ચ - PGIMER)ને ચંડીગઢમાં સારંગપુર ખાતે 50.76 એકરની જમીન હસ્તાંતરિત કરવાની દરખાસ્તને મંજૂરી આપી દીધી છે.


    તેનાથી ઓપીડી દર્દીઓની તપાસ, દર્દીઓની ગંભીરતા અનુસાર તેમની ફાળવણી અને તેમને સારામાં સારી વ્યવસ્થા પૂરી પાડવામાં મદદ મળશે. કેન્સર વ્યવસ્થાપન સંશોધન અને ઉપચાર એક જ છત નીચે પૂરો પાડવામાં આવશે તેમ જ લર્નિંગ રિસોર્સ સેન્ટર (એલઆરસી) અને બહુમાળી પાર્કિંગની પણ સ્થાપના કરવામાં આવશે.


    નવા ઓપીડીની સ્થાપના, ટ્રોમાં સેન્ટરની ફેરવણી, કેન્સર સારવાર અને એલઆરસીના લીધે સામાન્ય માણસને સર્જરી માટે જોવી પડતી રાહનો સમય ઘટી જશે. આકસ્મિક સેવાઓ સૌથી વધુ અસરકારક રીતે ઉપલબ્ધ બનશે અને સામાન્ય માણસ માટે માળખાકીય તબિબિ સેવામાં નોંધપાત્ર સુધારો થશે.


    તેનાથી PGIMER, ચંડીગઢમાં આવનાર ગરીબમાં ગરીબ દર્દીને પણ લાભ થશે. આરોગ્ય સેવાઓ અને પ્રાથમિક કાળજી વધુ અસરકારક બનશે.


    RP

    
    
    (Release ID: 1565363) Visitor Counter : 47
    
    
      Read this release in: English , Urdu , Marathi , Bengali , Tamil , Kannada