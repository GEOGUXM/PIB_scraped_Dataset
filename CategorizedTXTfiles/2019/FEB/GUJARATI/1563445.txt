      મંત્રીમંડળ

      મંત્રીમંડળે કૃષિગત વ્યવસાયનાં વાતાવરણમાં સુધારો કરવા માટે પરસ્પર સહયોગ સ્થાપિત કરવા ભારત અને માલદીવ વચ્ચેનાં સમજૂતી કરારને મંજૂરી આપી
      Posted On: 06 FEB 2019 9:51PM by PIB Ahmedabad


    કેન્દ્રીય મંત્રીમંડળે આજે કૃષિઅને ખેડૂત કલ્યાણ મંત્રાલય તથા માલદીવ પ્રજાસત્તાકનાં મત્સ્યપાલન , દરિયાઈ સંસાધનો અને કૃષિ મંત્રાલય વચ્ચે સમજૂતી કરારને કાર્યોત્તર મંજૂરી આપી દીધી છે. જ્યારે માલદીવનાં રાષ્ટ્રપતિ 17 ડિસેમ્બર , 2018 નાં રોજ ભારતનાં પ્રવાસે આવ્યાં હતાં , ત્યારે આ સમજૂતી પર હસ્તાક્ષર થયાં હતાં.


    આ સમજૂતીનાં પરિણામસ્વરૂપે કૃષિ ગણના , કૃષિ સંબંધિત વેપારવાણિજ્ય , સમન્વિત કૃષિ વ્યવસ્થા , વિકસિત બિયારણ , માટીની ફળદ્રુપતાનું વ્યવસ્થાપન , સ્થાનિક કૃષિલક્ષી વેપારવાણિજ્ય ક્ષમતાનું નિર્માણ , ખાદ્ય સુરક્ષા અને પોષણનાં ક્ષેત્રમાં ઉદ્યોગસાહસિકોની જાણકારી વધારવા , જળવાયુમાં પરિવર્તનનો સામનો કરવા કૃષિ વ્યવસ્થા વિકસિત કરવા , કીટનાશક અવશેષો વગેરેનાં પરીક્ષણ માટે સુવિધાઓ સ્થાપિત કરવા વગેરે ક્ષેત્રોમાં સહયોગ વધારવા બંને દેશો વચ્ચે પરસ્પર સહયોગ વધારવામાં મદદ મળશે.


    આ સમજૂતી અંતર્ગત સાથસહકારની યોજના તૈયાર કરવા , બંને પક્ષો દ્વારા નિર્ધારિત કામગીરીઓને લાગુ કરવા અને નિર્ધારિત પ્રક્રિયાઓનાં અમલીકરણ વિશે સંકેત આપવા માટે એક સંયુક્ત કાર્યસમૂહની રચના કરવામાં આવશે.


    J.Khunt/RP

    
    
    (Release ID: 1563445) Visitor Counter : 42
    
    
      Read this release in: English , Urdu , Marathi , Assamese , Tamil , Telugu , Kannada , Malayalam