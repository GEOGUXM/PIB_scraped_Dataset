      મંત્રીમંડળ

      મંત્રીમંડળે હસ્તક્ષેપ વિના ભૌગોલિક સર્વેક્ષણ અને તપાસ હાથ ધરવા માટે ભારત અને નોર્વે વચ્ચેના સમજૂતી કરારને મંજૂરી આપી
      Posted On: 28 FEB 2019 10:29PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળની બેઠકે હસ્તક્ષેપ વિના ભૌગોલિક સર્વેક્ષણ અને તપાસ હાથ ધરવા માટે ભારત અને નોર્વે વચ્ચેના સમજૂતી કરારને પૂર્વવર્તી અસરથી મંજૂરી આપી દીધી છે. આ એમઓયુ પર 6ઠ્ઠી સપ્ટેમ્બર 2018ના રોજ હસ્તાક્ષર કરવામાં આવ્યા હતા.


    લાભો:


    આ એમઓયુમાં નેશનલ હાઇવે એન્ડ ઈન્ફ્રાસ્ટ્રક્ચર ડેવલપમેન્ટ કોર્પોરેશન લિમિટેડ (એનએચઆઈડીસીએલ) અને નોર્વેજીયન જીયોટેકનિકલ ઇન્સ્ટિટયૂટ (એનજીઆઈ), ઓસ્લો વચ્ચેના જોડાણનો સમાવેશ થાય છે. તેનો ઉદ્દેશ્ય દેશમાં અને ખાસ કરીને પૂર્વોત્તરના પ્રદેશોમાં માર્ગોના માળખાગત બાંધકામમાં વધુ વિકાસ અને સુધારા માટે પરસ્પર નક્કી કરવામાં આવેલ પ્રગતિકારક અને સહયોગાત્મક પ્રવૃત્તિઓ પર સાથે મળીને કામ કરવા માટેની વ્યવસ્થાને સુવિધા પૂરી પાડવાનો છે. આડી દિશાત્મક કોરીંગ ( Horizontal Directional Coring) જેવી દખલગીરીવાળી તકનિકોની સાથે જ એરબોર્ન વિદ્યુતચૂંબકિય (Airborne Electromagnetic - એઈએમ) સર્વે જેવી દખલગીરી વિનાની રીમોટ સેન્સીંગ તકનિકોની શરૂઆત કરવા માટેના વ્યાપક તપાસના સંદર્ભમાં આ પ્રસ્તાવ ઇનોવેટિવ છે, જેથી કરીને બાંધકામ વખતે મળતા ભૌગોલિક આશ્ચર્યો સાથે સંકળાયેલા જોખમોને ઘટાડી શકાય. કેટલાક મોટા દેશોમાં પડકાર ધરાવતા પ્રદેશોમાં ભૌગોલિક તપાસ કરવા માટે અમલમાં મુકવામાં આવેલી આ સૌથી તાજેતરની અને સૌથી વધુ અસરકારક ટેકનોલોજી છે. ભારતમાં ભૌગોલિક સર્વે માટે આ પ્રકારની દખલગીરી વિનાની પદ્ધતિનો સૌપ્રથમ વાર ઉપયોગ કરવામાં આવનાર છે. આ ટેકનોલોજી સમગ્ર વિશ્વમાં ખુબ જ ઓછી કંપનીઓ/સંસ્થાઓ દ્વારા પૂરી પાડવામાં આવે છે અને એનજીઆઈ તેમાંની એક છે.


    એનજીઆઈ, ઓસ્લો જીયોટેકનિકલ ઇન્વેસ્ટીગેશન અને જીયોફીઝીકલ મેપિંગમાં તજજ્ઞતા ધરાવે છે અને તે મુખ્યત્વે જીયોટેકનિકલ ઇન્વેસ્ટીગેશનમાં સંશોધન અને વિકાસમાં જોડાયેલ એક અગ્રણી જીયોટેકનિકલ સંસ્થા હોવાના કારણે મોટા સુરંગને લગતા પ્રોજેક્ટ્સના બાંધકામમાં મદદરૂપ થઈ શકે તેમ છે. તે હિમપ્રપાત સુરક્ષા અને ઢાળ સુરક્ષા તેમજ અન્ય સંલગ્ન ક્ષેત્રોમાં તજજ્ઞતા ધરાવે છે. આ ઉપરાંત તેમાં જીવન બચાવવામાં મદદ કરવા અને કુદરતી આપત્તિઓમાંથી માલસામાન અને પર્યાવરણને થતા નુકસાનને ઘટાડવા અંગેનું પણ જ્ઞાન છે. એનજીઆઈ સાથેના આ સમજૂતી કરારો વ્યુહાત્મક સુરંગના બાંધકામના ચાલી રહેલા અનેક પ્રોજેક્ટ્સના સંદર્ભમાં વિસ્તૃત પ્રોજેક્ટ રીપોર્ટ (ડીપીઆર) તૈયાર કરવામાં પણ મદદરૂપ થશે.


    NP/RP

    
    
    (Release ID: 1566984) Visitor Counter : 34
    
    
      Read this release in: English , Urdu , Marathi , Bengali , Tamil