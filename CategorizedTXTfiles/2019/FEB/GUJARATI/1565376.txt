      મંત્રીમંડળ

      મંત્રીમંડળે પીઆઈએસએ (પીસા)માં ભારતની પ્રસ્તાવિત ભાગીદારીની સમજૂતીને મંજૂરી આપી
      Posted On: 19 FEB 2019 9:02PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે આર્થિક સહયોગ અને વિકાસ સંગઠન (ઓઇસીડી) દ્વારા 2021 માં આયોજિત થનાર આંતરરાષ્ટ્રીય વિદ્યાર્થીઓનાં મૂલ્યાંકન કાર્યક્રમ (પીસા)માં ભારતની ભાગીદારી માટે ઓઈસીડીની સાથે સમજૂતીને વાસ્તવિક સ્વીકૃતિ આપી છે. આ સમજૂતી પર હસ્તાક્ષર 28 જાન્યુઆરી , 2019 નાં રોજ થયા હતા.


    લાભ :


    પીસામાં ભાગીદારીથી જાણકારી પ્રાપ્ત કરીને શાળા પ્રણાલીની યોગ્યતા-આધારિત પરીક્ષામાં પરિવર્તિત કરવામાં મદદ મળશે અને ગોખવાની પ્રક્રિયા દૂર કરવામાં મદદ મળશે. કેન્દ્રીય માધ્યમિક શિક્ષણ બોર્ડ (સીબીએસઈ) અને રાષ્ટ્રીય શૈક્ષણિક સંશોધન અને તાલીમ પરિષદ (એનસીઈઆરટી) આ પ્રક્રિયા અને કામગીરીઓમાં ભાગ લેશે , જે વાસ્તવિક પરીક્ષણ છે.


    મુખ્ય વિશેષતાઓ :


    પીસા એક યોગ્યતા આધારિત મૂલ્યાંકન છે , જે સામગ્રી આધારિત મૂલ્યાંકનોથી વિપરીત છે , જેનાંથી વિદ્યાર્થીઓને આધુનિક સમાજની સંપૂર્ણ ભાગીદારી માટે આવશ્યક મહત્ત્વપૂર્ણ યોગ્યતા પ્રાપ્ત કરવામાં મદદ મળશે. આ ભારતીય વિદ્યાર્થીઓની માન્યતા અને સ્વીકાર્યતાને વધારે આગળ લઈ જશે તથા એમને 21 મી સદીમાં વૈશ્વિક અર્થવ્યવસ્થા માટે તૈયાર કરશે. કેન્દ્રીય માધ્યમિક શિક્ષણ બોર્ડ (સીબીએસઈ) અને રાષ્ટ્રીય શૈક્ષણિક સંશોધન અને તાલીમ પરિષદ (એનસીઆઈઆરટી) આ પ્રક્રિયામાં ભાગ લેશે , જે વાસ્તવિક પરીક્ષણ છે. તેમાં કેન્દ્રીય વિદ્યાલય સંગઠન (કેવીએસ) , નવોદય વિદ્યાલય સમિતિ (એનવીએસ) તથા કેન્દ્રશાસિત પ્રદેશ ચંદીગઢની શાળા ભાગ લેશે. પીસામાં 80 થી વધારે દેશો ભાગીદાર થયા છે , જેમાં 44 મધ્યમ આવક ધરાવતા દેશ છે , તેમાં બ્રાઝિલ , ચીન , થાઇલેન્ડ , ઇન્ડોનેશિયા , મલેશિયા અને વિયેતનામ જેવા દેશનો સમાવેશ થાય છે.


    RP

    
    
    (Release ID: 1565376) Visitor Counter : 86
    
    
      Read this release in: Marathi , Assamese , English , Urdu , Bengali , Tamil , Telugu , Kannada