      PIB Headquarters

      નહેરૂ યુવા કેન્દ્ર, અમદાવાદ દ્વારા વર્ષ 2019-20 માટે રાષ્ટ્રીય યુવા કાર્યકરની પસંદગીનું આયોજન
      Posted On: 15 FEB 2019 5:56PM by PIB Ahmedabad


    નવી દિલ્હી, 15- 0 2 -2019


    ભારત સરકારના યુવા બાબતો અને ખેલ મંત્રાલય અંતર્ગતના નહેરૂ યુવા કેન્દ્ર, અમદાવાદ માટે રાષ્ટ્રીય યુવા કાર્યકરની વર્ષ 2019-20 માટે પસંદગી કરવાની હોવાથી www.nyks.nic.in પર ઓન લાઈન અરજી કરવા જણાવવામાં આવે છે.


    અરજદાર તા. 01-04-2018ના રોજ 18 વર્ષના અને 29 વર્ષથી ઓછી ઉંમર ધરાવતા હોવા જોઈએ અને અમદાવાદ જીલ્લાના સંબંધિત તાલુકાના વતની હોવા જોઈએ. અરજદારની લઘુત્તમ લાયકાત ધોરણ-10 પાસ રહેશે. સ્નાતક અને કમ્પ્યુટરના જાણકાર તેમજ નહેરુ યુવા કેન્દ્ર સાથે સંલગ્ન યુવક / મહિલા મંડળના અરજદારોને અગ્રતા આપવામાં આવશે. કાર્યકરોને માસિક રૂપિયા 5000 / - માનદ વેતન ચૂકવવામાં આવશે.


    રાષ્ટ્રીય યુવા કાર્યકર માટે ઓનલાઈન અરજી પત્ર તા. 03-03-2019 સુધી વેબ સાઈટ www.nyks.nic.in પર ભરવાનું રહેશે તથા તેની પ્રિન્ટ સાથે જરૂરી પ્રમાણપત્રોની નકલ બીડાણ કરી જીલ્લા યુવા સંયોજક, નહેરૂ યુવા કેન્દ્ર, પ્રથમ માળ, યુવક વિકાસ રસ્ટ બિલ્ડીંગ, નવજીવન પ્રેસ રોડ, સારપ એપાર્ટમેન્ટ પાસે આશ્રમ રોડ, અમદાવાદ-380 014 ખાતે મોકલવાની રહેશે. વધુ માહિતી માટે કચેરીનો સંપર્ક કરવાનો રહેશે. એમ નહેરૂ યુવા કેન્દ્ર, અમદાવાદ દ્વારા એક અખબારી યાદીમાં જણાવવામાં આવ્યું છે.


    NP/J.KHUNT/GP

    
    
    (Release ID: 1564769) Visitor Counter : 19