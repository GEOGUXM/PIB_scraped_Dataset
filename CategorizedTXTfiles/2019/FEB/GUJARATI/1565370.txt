      મંત્રીમંડળ

      મંત્રીમંડળે બિન-સૂચિત, વિચરતા અને અર્ધ-વિચરતા સમુદાયો માટે વિકાસ અને કલ્યાણ બોર્ડની રચનાની દરખાસ્તને મંજૂરી આપી
      Posted On: 19 FEB 2019 8:57PM by PIB Ahmedabad


    પ્રધાનમંત્રી નરેન્દ્ર મોદીની અધ્યક્ષતામાં આયોજિત કેન્દ્રીય મંત્રીમંડળે બિન-સૂચિત , વિચરતા અને અર્ધ-વિચરતા સમુદાયો (ડીએનસી) માટે વિકાસ અને કલ્યાણ બોર્ડની રચનાને મંજૂરી આપી દીધી છે.


    પૃષ્ઠભૂમિઃ


    એનડીએ સરકાર આ દેશનાં સૌથી વધુ વંચિત નાગરિકો સુધી પહોંચવા કટિબદ્ધ છે. દેશમાં સૌથી વધુ વંચિત સમુદાયોમાં બિનસૂચિત , વિચરતા અને અર્ધ-વિચરતા સમુદાયો (ડીએનસી) સામેલ છે. આ સમુદાયો સુધી પહોંચવું મુશ્કેલ છે , તેઓ ઓછા જોવા મળે છે અને એટલે અવાર-નવાર વિકાસલક્ષી સુવિધાઓથી વંચિત રહી જાય છે. જ્યારે મોટા ભાગના ડીએનટી અનુસૂચિત જાતિઓ (એસસી) , અનુસૂચિત જનજાતિઓ (એસટી) અને અન્ય પછાત વર્ગોની (ઓબીસી) ક્ષેણીઓમાં ફેલાયેલા છે , ત્યારે કેટલીક ડીએનટીને એસસી , એસટી કે ઓબીસીમાંથી એક પણ ક્ષેણીમાં આવરી લેવામાં આવેલા નથી.


    એટલે નીતિ આયોગનાં ઉપાધ્યક્ષના વડપણ હેઠળ એક સમિતિની રચના કરવાની મંજૂરી આપવામાં આવી છે , જે બિન-સૂચિત , વિચરતા અને અર્ધવિચરતા સમુદાયો (ડીએનસી)ની ઓળખ કરવાની પ્રક્રિયા પૂર્ણ કરશે , જેને હજુ ઔપચારિક રીતે વર્ગીકૃત કરવામાં આવી નથી.


    સરકારે જુલાઈ 2014 માં બિન-સૂચિત , વિચરતા અને અર્ધવિચરતા સમુદાયો માટે રાષ્ટ્રીય પંચ (એનસીડીએનટી)ની રચના કરી હતી , જેનો સમયગાળો ત્રણ વર્ષ હતો અને આ પંચે રાજ્યમુજબ બિન-સૂચિત અને વિચરતા સમુદાયોની યાદી તૈયારી કરવાની હતી તથા સંબંધિત બિન-સૂચિત અને વિચરતા સમુદાયોનાં સંબંધમાં ઉચિત પગલાં સૂચવવાનાં હતાં , જેને કેન્દ્ર સરકાર કે રાજ્ય સરકાર લઈ શકે. પંચે 9 જાન્યુઆરી , 2015 નાં રોજ એની કામગીરી શરૂ કરી હતી અને એનો અહેવાલ 8 જાન્યુઆરી , 2018 નાં રોજ સુપરત કર્યો હતો.


    પંચે આ સમુદાયો માટે કાયમી પંચ સ્થાપિત કરવાની ભલામણ કરી હતી. મોટા ભાગનાં ડીએનટીને એસસી , એસટી કે ઓબીસીમાં આવરી લેવામાં આવ્યાં હોવાથી કાયમી પંચનું બંધારણ વિકાસલક્ષી કાર્યક્રમોનાં અમલીકરણ માટે બહુ અસરકારક નહીં રહે , તેનાં બદલે એ ફરિયાદનું નિવારણ કરશે અને એટલે એસટી માટેનાં હાલનાં પંચ (રાષ્ટ્રીય અનુસૂચિત જનજાતિઓ માટેનું પંચ) , એસટી માટેનું પંચ (રાષ્ટ્રીય અનુસૂચિત જનજાતિઓ માટે પંચ) અને ઓબીસી માટેનું પંચ (રાષ્ટ્રીય પછાત વર્ગો માટે પંચ)ની કામગીરી સાથે ઘર્ષણ થશે એટલે ફરિયાદનાં નિવારણ પર વિચાર કરવામાં આવશે. આ કારણે સરકારે બિન-સૂચિત , વિચરતા અને અર્ધવિચરતા સમુદાયો માટે વિકાસ અને કલ્યાણ કાર્યક્રમોનો અમલ કરવાનાં ઉદ્દેશ માટે સામાજિક ન્યાય અને સશક્તિકરણ મંત્રાલયનાં નેજાં હેઠળ સોસાયટી નોંધણી ધારા , 1860 હેઠળ વિકાસ અને કલ્યાણ મંડળની સ્થાપના કરવાનો નિર્ણય લીધો છે.


    પંચે રાજ્ય મુજબ તૈયાર કરેલી સમુદાયોની યાદી અધૂરી છે. આ યાદી એ અર્થમાં અધૂરી છે કે , કેટલાંક સમુદાયોનાં સંબંધમાં પંચે તેનાં અહેવાલમાં વધારે પુષ્ટિ કરવાની જરૂરિયાત હોવાનું જણાવ્યું છે.


    RP

    
    
    (Release ID: 1565370) Visitor Counter : 63
    
    
      Read this release in: Assamese , English , Urdu , Hindi , Marathi , Bengali , Tamil , Telugu , Kannada