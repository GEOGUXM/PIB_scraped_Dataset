      મંત્રીમંડળ

      મંત્રીમંડળે એએઆઈનાં ઓપરેશનલ કેટેગરીનાં કર્મચારીઓને ડીપીઈ દ્વારા સૂચિત 50 ટકા (સંશોધન-પૂર્વ) મર્યાદા ઉપરાંત આપવામાં આવતા કેટલાક વિશેષ ભથ્થાને નિયમિત કરવા માટે મંજૂરી આપી
      Posted On: 06 FEB 2019 9:47PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે એરપોર્ટ ઑથોરિટી ઑફ ઇન્ડિયા (એએઆઈ)ની સંચાલન શ્રેણીનાં વિશિષ્ટ કર્મચારીઓ એટલે એર ટ્રાફિક કન્ટ્રોલર્સ , કોમ્યુનિકેશન્સ ઑફિસર અને પાયલટને ડિપાર્ટમેન્ટ ઓફ પબ્લિક એન્ટરપ્રાઇઝ (ડીપીઇ) દ્વારા સૂચિત 50 ટકા (સંશોધન-પૂર્વ)/ 25 ટકા (સંશોધિત) મર્યાદા ઉપરાંત આપવામાં આવતાં વિશેષ ભથ્થાંને રેગ્યુલર કરવાની મંજૂરી આપી દીધી છે. આ ભથ્થામાં રેટિંગ ભથ્થુ , કામગીરીનાં ભારણનું ભથ્થું , કુશળતાનું ભથ્થું , ઉડાનનું ભથ્થું અને ઇન્સ્ટ્રક્શન એલાવન્સ સામેલ છે. સાથે-સાથે મંત્રીમંડળે આ ભથ્થાઓને 35 ટકા (સંશોધિત) મર્યાદાની બહાર રાખવાની પણ મંજૂરી આપી દીધી છે. તેમને પોતાની નોકરી દરમિયાન ઘણા પ્રકારની જટિલ કામગીરીઓ પૂર્ણકરવાની હોય છે , જે માટે વ્યાપક જાણકારી અને કુશળતાની સાથે - સાથે માહિતી સાથે સંબંધિત વિશિષ્ટ કુશળતા (સ્થાનિક ધારણા , સૂચનાઓનું પ્રોસેસિંગ , તાર્કિક જ્ઞાન , નિર્ણય લેવો , કોમ્યુનિકેશન સંબંધિત પાસું અને માનવીય સંબંધ) નો વ્યવહારિક ઉપયોગ કરવાની બાબતો પણ સામેલ હોય છે.


    આ નિર્ણય એ હકીકતને ધ્યાનમાં રાખીને લેવામાં આવ્યો છે કે , એર ટ્રાફિકમાં અનેક ગણો વધારો થયો છે અને આ ટેકનિકલ કર્મચારીઓ આકાશમાં ઉડાનોને અત્યંત સુરક્ષિત રાખે છે. એનો ઉદ્દેશ સર્વોત્તમ પ્રતિભાશાળી વ્યાવસાયિકોને આકર્ષિત કરવાનો અને હાલનાં કુશળ શ્રમબળને જાળવી રાખવાનો છે , જેથી હવાઈ સફર કરતા પ્રવાસીઓને આંતરરાષ્ટ્રીય સ્તરની સુવિધાઓ મળી શકે. આ વ્યાવસાયિકોને ઉચિત મહેનતાણું આપવાની જરૂર છે.


    J.Khunt/RP

    
    
    (Release ID: 1563433) Visitor Counter : 34
    
    
      Read this release in: English , Marathi , Assamese , Tamil , Kannada