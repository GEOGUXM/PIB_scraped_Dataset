      પ્રધાનમંત્રીનું કાર્યાલય

      9મી ફેબ્રુઆરી, 2019ના રોજ આસામનાં ગુવાહાટી ખાતે વિવિધ વિકાસકાર્યોનાં લોકોર્પણ પ્રસંગે પ્રધાનમંત્રીના સંબોધનનો મૂળપાઠ
      Posted On: 09 FEB 2019 8:00PM by PIB Ahmedabad


    ભારત માતાની – જય


    ભારત માતાની – જય


    વિશાળ સંખ્યામાં પધારેલા મારા વ્હાલા ભાઈઓ અને બહેનો.


    આની પાછળ હું જોઈ રહ્યો છું , રસ્તો છે અને હજુ પણ હજારોની સંખ્યામાં લોકો આવી રહ્યા છે. મને લાગે છે આવનારા સમયમાં મોટું મેદાન રાખવું પડશે. પાછળના કેટલાક દિવસોમાં મને ચાર મોટા કાર્યક્રમ કરવાનો મોકો મળ્યો અને મેં જોયું કે આસામમાં ઉત્સાહ એટલો વધી રહ્યો છે, એવી રીતે વધી રહ્યો છે કે એક રેલી થાય છે, તો બીજી પહેલાની જે હતી તેનો વિક્રમ પણ તોડી નાખે છે અને આજે મેં જોયું છે કે તમે બધી, ચારેય રેલીઓનો વિક્રમ તોડી નાખ્યો છે.


    આસામનો આ પ્રેમ , આ આશીર્વાદ માતા કામાખ્યાની કૃપા સિવાય બીજું કંઈ જ નથી હોઈ શકતું. મને પાક્કો ભરોસો છે કે ગુવાહાટીમાં જે છાપા નીકળે છે, તેમાં આ કુલ મળીને કોઈ સમાચાર આવતીકાલે નહીં આવે, કારણ શું છે તે તો હવે જોઈશું. પરંતુ આજે સવારે જ્યારે મેં જોયું તો મને લાગ્યું કે કંઈક તો વાત છે. અહિં જે બિચારા પત્રકારો આવેલા છે, મહેનત કરી રહ્યા છે પરંતુ તેમના માલિક તેમની મહેનતને પૂરી નહીં થવા દે.


    આજે પૂર્વોત્તરનાં વિકાસમાં નવો ઈતિહાસ જોડાઈ રહ્યો છે. થોડા સમય પહેલા જ આસામ અને પૂર્વોત્તરના વિકાસ સાથે જોડાયેલા હજારો કરોડના પ્રોજેક્ટનું લોકાર્પણ , ઉદઘાટન અને શિલાન્યાસ કરવામાં આવ્યો છે. વિકાસના આ કામ ત્યારે જ થઇ શકે છે જ્યારે આપણા ઋષીઓએ, મુનીઓએ, બલિદાનીઓએ, શહીદોએ આપણને જે રસ્તો દેખાડ્યો છે, તે રસ્તા પર ચાલવા માટે આપણે કંઈક નક્કી કરી લીધું છે. શ્રીમાન શંકરદેવ, માધવદેવ, અજાન ફકીર, સ્વર્ગદેવ ચાલુંગ, સુખાબાઈ જેવી વિભૂતિઓને હું આજે આ ધરતીપરથી નમન કરું છું. આ ધરતીના મહાન સપૂત જનરલ લચીત બોરફુન્કાજીની બહાદુરીની ગાથાઓ અહિંના કણ કણમાં રચી-પચી છે.


    સંત શ્રીમંત શંકરદેવ સંઘનું વાર્ષિક અધિવેશન , જે મોરીગાંવમાં થઇ રહ્યું છે, તેની સફળતાની પણ હું કામના કરું છું. હું ભારત રત્ન ડૉક્ટર ભૂપેન હજારિકાને પણ મારા શ્રદ્ધાસુમન અર્પણ કરું છું.


    સાથીઓ , ભૂપેનદાએ અસમિયા ભાષા અને સંસ્કૃતિને દેશ અને દુનિયા સુધી પહોંચાડવામાં મહત્વની ભૂમિકા નિભાવી છે; વંચિતો અને શોષિતોની માટે પણ તેઓ પોતાનો અવાજ બુલંદ કરતા રહ્યા. ભૂપેન દાના સુરોએ બ્રહ્મપુત્રની આસપાસ વસનારા લોકોના જીવનમાં નવી ચેતનાનો સંચાર કર્યો તો સાથે જ ગંગાના વિસ્તારમાં ફેલાયેલી માનવતાને પણ જગાડવાનો પ્રયાસ કર્યો.


    સાથીઓ , આસામ અને દેશની માટે, સમાજની માટે, પોતાના ગીતો વડે, પોતાના સૂર વડે જે મહાન વ્યક્તિત્વએ આટલું યોગદાન આપ્યું; વંચિતો, પીડિતો અને શોષિતોની માટે સમર્પિત ભારતના તે સાચા રાષ્ટ્ર રત્નની ઓળખ કરવામાં દાયકાઓનું મોડું થઇ ગયું, દાયકાઓનું મોડું થઇ ગયું. આપણને સૌને ખુશી થાત જો ભૂપેનદા જીવિત હોત અને પોતાના હાથે ભારત રત્નનું સન્માન પ્રાપ્ત કરી શકતા પરંતુ તે શક્ય ન બની શક્યું. તેના માટે જવાબદાર કોણ છે તેનો નિર્ણય તમારે કરવાનો છે.


    સાથીઓ , આજે મને આસામના એક બીજા મહાન સપૂત ગોપીનાથ બારડોલોઈની, તેમની પણ યાદ આવી રહી છે. જેમને સાચી શ્રદ્ધાંજલિ આપવા માટે, ભારત રત્ન આપવા માટે પણ આસામને દાયકાઓ સુધી શ્રદ્ધેય અટલ બિહારી વાજપેયીજીની રાહ જોવી પડી. હમણાં મેં સંસદમાં બીસી અને એડીની વ્યાખ્યા કરી હતી; પરમદિવસે સાંભળી હશે તમે. બીસી અને એડી એટલે કે બીસીનો અર્થ છે બિફોર કોંગ્રેસ અને એડીનો અર્થ છે આફ્ટર ડાયનેસ્ટી.


    આ બીસી અને એડીના ગુણગાન કરનારાઓને હું આજે અહિં પૂછવા માંગું છું કે આખરે તમે આપણા ભારતના સાચા રત્નોને ન ઓળખવાના કઠણ ખેલ દાયકાઓ સુધી કેમ રમતા રહ્યા ? આખરે એવું કેમ રહ્યું કે કેટલાક લોકોની માટે જન્મ લેતાની સાથે જ, તેમની માટે ભારત રત્ન સુરક્ષિત થઇ જાય છે, નક્કી થઇ જતો હતો અને દેશના માન-સન્માનની માટે જેમણે પોતાનું જીવન સમર્પિત કરી નાખ્યું, તેમને સન્માનિત કરવા માટે દાયકાઓ વિતી જતા હતા. તેનો જવાબ આસામ સહિત ભારતનો ખૂણે-ખૂણો માંગી રહ્યો છે.


    આજે મને ગર્વ છે કે ભારતીય જનતા પાર્ટીની સરકારના સમયમાં જ આસામના બે સપૂતો ગોપીનાથ બોરડોલોઈ અને ભૂપેન હઝારિકાને ભારત રત્ન આપવાનું કામ , તે પવિત્ર કાર્ય કરવાનો અવસર અમને મળ્યો છે.


    સાથીઓ , જે લોકો પોતાના નાયકોને ભૂલી ગયા, તે લોકો પૂર્વોત્તરના, આસામના વિકાસને પણ ભૂલી ગયા હતા. અહિં બેઠેલા અનેક સાથીઓને તે ચર્ચાઓ સારી રીતે યાદ હશે જ્યારે છાપાઓમાં તરછોડી દીધેલા સ્વર્ગ, તરછોડી દીધેલા રાષ્ટ્ર, એવા મુખ્ય સમાચારો છપાતા રહેતા હતા. અહિયાં તો લોકોની ફરિયાદ રહેતી હતી કે કોલકાતાના પૂર્વમાં કોઈ રહે પણ છે કે દિલ્હીવાળા ભૂલી જાય છે.


    મારા ભાઈઓ અને બહેનો , હવે આજે છાપાઓમાં શું સમચારો આવે છે, તે પણ યાદ રાખો. પૂર્વોત્તરમાં માળખાગત બાંધકામને વેગ, ઉત્તરપૂર્વમાં ડિજિટલ વેગ, કોઈ રાજ્યમાં પહેલીવાર રેલનું જોડાણ, તો ક્યાંક પહેલીવાર હવાઈ જોડાણ, ગામડાઓમાં પહોંચી રહેલી વીજળી, વર્ષોથી અધૂરા દેશના સૌથી લાંબા રેલ રોડ બ્રિજનું લોકાર્પણ, હવે આવા સમાચારો છાપાઓમાં આવે છે.


    ભાઈઓ અને બહેનો , કેટલાક દિવસો પહેલા જે અંતરિમ બજેટ જાહેર કરવામાં આવ્યું છે, તેમાં પણ પૂર્વોત્તરના વિકાસની માટે અમારી નિષ્ઠાની ખબર પડે છે. આ બજેટમાં કેન્દ્ર સરકારના આસામ સહિત સમગ્ર પૂર્વોત્તરની માટે 21 ટકાથી વધુ બજેટની વૃદ્ધિ કરવામાં આવી છે. તે સિવાય પાંચ લાખ રૂપિયા સુધીની આવક વાળા લોકોને કરમાંથી મુક્તિ આપવામાં આવી છે, તેનાથી પણ પૂર્વોત્તર આસામના લોકોને ઘણો ફાયદો થયો છે.


    મને આપણા મુખ્યમંત્રીજી કહી રહ્યા હતા કે આસામમાં મોટી સંખ્યામાં નવયુવાનો હવે કરની સીમા રેખામાંથી બહાર થઇ જશે , તેમણે તો કર આપવો જ નહીં પડે.


    આમ તો ભાઈઓ અને બહેનો , આ વખતે ચર્ચા તોઆસામ સરકારના બજેટની પણ ઘણી થઇ રહી છે. આસામના વિકાસને નવી ઉંચાઈ આપનારા આ બજેટની માટે હું આસામ સરકારને અને આસામના નાગરિકોને ખૂબ-ખૂબ અભિનંદન આપું છું.


    સાથીઓ , પૂર્વોત્તર અને આસામના વિકાસ માટે, અહિયાંના સન્માન માટે પોતાના સમપર્ણનેને યથાવત ચાલુ રાખતા આજે અનેક પરિયોજનાઓનું ઉદઘાટન અને શિલાન્યાસ કરવામાં આવ્યો છે.


    નૂમલીગઢમાં બાયોરીફાઈનરી , પૂર્વોત્તર ગેસ ગ્રિડ, બરૌની ગુવાહાટી પ્રાકૃતિક ગેસ લાઈન, હોલાંગ મોડ્યુલર ગેસ પ્રોસેસિંગ પ્લાન્ટનું ઉદઘાટન અને એલપીજી સ્ટોરેજ બેસલ, આ તમામ પ્રોજેક્ટ આસામને ઓઈલ અને ગેસનું એક ઘણું મોટું કેન્દ્ર તો બનાવવાના છીએ જ, દેશની અર્થવ્યવસ્થાને પણ નવી તાકાત આપવાના છીએ. પછી તે જૈવ ઈંધણનો પ્રોજેક્ટ હોય કે પછી બરૌની સુધી જનારી ગેસની પાઈપલાઈન’ આ સ્વચ્છ ઊર્જા અને સ્વચ્છ ઊર્જા આધારિત અમારી અર્થવ્યવસ્થાના સંકલ્પને વધુ મજબૂત કરે છે.


    ભાઈઓ , બહેનો- અમારો પ્રયાસ છે કે અમે પૂર્વોત્તરની અર્થવ્યવસ્થાને દરેક રીતે મજબૂત કરીએ. એ જ પ્રયાસના ભાગરૂપે અમે પૂર્વોત્તરની સંપર્ક વ્યવસ્થાને સુધારી રહ્યા છીએ. પછી તે બોગીબીલનો પુલ હોય કે પછી ભૂપેન હઝારિકા પુલ; અમે વર્ષોથી અધુરી પડી રહેલી યોજનાઓને ઈમાનદારી સાથે પૂરી કરવાનો પ્રયાસ કરી રહ્યા છીએ.


    આજે મને બ્રહ્મપુત્ર નદી ઉપર ઉત્તર અને દક્ષિણ ગુવાહાટીને જોડનારા પુલના ઉદઘાટનનો અવસર મળ્યો છે. તેનાથી ઉત્તર અને દક્ષિણ ગુવાહાટીની વચ્ચેનું અંતરદોઢ કલાકથી ઘટીને 15 મિનીટ સુધી રહી જશે. હમણાં અહિં માત્ર ફેરીના માધ્યમથી જ જઈ શકાય તેમ છે. આશરે બે હજાર કરોડના ખર્ચે બનેલા આ પુલના બની ગયા પછી ગુવાહાટીના રાજ્યની રાજધાની પ્રદેશમાં જામની સમસ્યા પણ ઓછી થઇ જશે.


    સાથીઓ , વીતેલા સાડા ચાર વર્ષોમાં અમારી સરકાર દ્વારા આસામમાં ઓઈલ અને ગેસ ક્ષેત્રમાં જ લગભગ 14 હજાર કરોડના પ્રોજેક્ટ પુરા કરી નાખવામાં આવ્યા છે, 14 હજાર કરોડ રૂપિયાના પ્રોજેક્ટ. લગભગ સાડા નવ હજાર કરોડ રૂપિયાના પ્રોજેક્ટ પર આજે ઝડપી ગતિએ કામ આગળ વધી રહ્યું છે.


    આજે નુંમાલી ગઢમાં 1200 કરોડ રૂપિયાથી બનનારી બાયો રીફાઈનરીનો શિલાન્યાસ કરવામાં આવ્યો છે. દેશભરમાં બની રહેલ 12 આધુનિક બાયો રીફાઈનરીઓમાંથી આ સૌથી મોટી છે. અહિયાં આગળ વાંસમાંથી દર વર્ષે 6 કરોડ લીટર ઇથેનોલ પણ બનાવવામાં આવશે. ખેડૂતોને કેટલો લાભ મળશે, જંગલોમાં રહેનારાઓને કેટલો લાભ મળશે; તેનો તમે હિસાબ લગાવી શકો છો. આ પ્રોજેક્ટ લગભગ લગભગ 50 હજાર પરિવારોની વધારાની આવકનો સ્રોત બનવાનો છે. તે સિવાય નુંમાલી ગઢ રીફાઈનરીની ક્ષમતાને લગભગ ત્રણ ગણી કરવા માટેની પણ મંજૂરી આપી દેવામાં આવી છે. આસામમાં આ કેન્દ્ર સરકાર દ્વારા કરવામાં આવી રહેલું ઘણું મોટું રોકાણ છે.


    સાથીઓ , વિદેશોમાંથી આવક ઓછી કરવા માટે અને ખેડૂતો આદિવાસીઓની માટે આવક સિવાયના સાધનો એકઠા કરવા માટે અમે ઇથેનોલ બ્લેન્ડિંગ અને જૈવ ઈંધણ પર ઝડપથી કામ કરી રહ્યા છીએ. ગાડીઓ હોય કે વિમાન, હવે અમે બળતણમાં લગભગ 10 ટકા સુધી જૈવ ઈંધણનું મિશ્રણ કરવાના લક્ષ્યને પ્રાપ્ત કરવા તરફ આગળ વધી રહ્યા છીએ.


    ભાઈઓ અને બહેનો , જૈવ ઈંધણની સાથે-સાથે આસામમાંથી દેશના વધુમાં વધુ ક્ષેત્ર સુધી કુદરતી ગેસ પહોંચી શકે, તેની માટે આજે લગભગ 9 હજાર કરોડ રૂપિયાના ખર્ચે તૈયાર થનાર પૂર્વોત્તર ગેસ ગ્રિડનો શિલાન્યાસ કરવામાં આવ્યો છે. તેમાં પાંચ કંપનીઓનું જે ગઠબંધન કરવામાં આવ્યું છે, તેની તાકાત પૂર્વોત્તરના આઠ રાજ્યોમાં જોવા મળશે.


    સાથીઓ , દેશના પૂર્વ ભાગમાં ગેસ આધારિત ઉદ્યોગ અને પાઈપના માધ્યમથી ઘરોમાં ગેસ પહોંચાડવાનું એક મોટું અભિયાન પણ ચલાવવામાં આવી રહ્યું છે. પ્રધાનમંત્રી ઊર્જા ગંગા યોજનાને સશક્ત કરવા માટે આજે ગુવાહાટીથી બિહારના બરૌની સુધી જનારી કુદરતી ગેસ પાઈપલાઈનનો શિલાન્યાસ કરવામાં આવ્યો છે. તેનાથી દેશના અનેક શહેરોના ઘરોને પાઈપલાઈનવાળો રાંધણગેસ – પીએનજી સાથે જોડવામાં મદદ મળશે.


    ભાઈઓ અને બહેનો , આજે અમે દેશના દરેક ઘરને એલપીજી ગેસ સાથે જોડવા તરફ ઝડપી ગતિએ આગળ વધી રહ્યા છીએ, સાથે જ પાઈપવાળા ગેસને લઈને પણ વ્યાપક કામ કરવામાં આવી રહ્યું છે. હું તમને એક આંકડો જણાવી દઉં છું, જેનાથી તમને અમારા કામની ઝડપ અને માપદંડની ખબર પડી જશે. વર્ષ 2014માં 25 લાખ ઘરોમાં પાઈપલાઈનવાળા ગેસના જોડાણો હતા, અને આજે તે લગભગ બમણા થઇ ગયા છે એટલે કે છેંતાલીસ લાખથી વધુ થઇ ગયા છે. જે ઝડપે કામ થઇ રહ્યું છે તેનાથી આવનારા વર્ષોમાં આ સંખ્યા બે કરોડ સુધી પહોંચવાની છે. એ જ રીતે દેશભરમાં સીએનજી સ્ટેશનોની સંખ્યા પણ 950થી વધીને લગભગ 1500 સુધી પહોંચી ગઈ છે.


    સાથીઓ , આસામમાં પણ સિટી ગેસ ડિસ્ટ્રીબ્યુશન નેટવર્કને વિસ્તાર આપતા બે નવા પ્રોજેક્ટનો શિલાન્યાસ કરવામાં આવ્યો છે. તેનાથી કામરૂપ અને કામરૂપ મેટ્રોપોલિટનના ત્રાચેર, હેલાકાંડી, કરીમગંજ જિલ્લાના લોકોને પણ લાભ મળશે. ઉત્તર ગુવાહાટીમાં એલપીજી સિલીન્ડરોની માંગણીને પૂરી કરવા માટે સ્ટોરેજ વેસલ હોય કે પછી તીનસુખિયામાં મોડ્યુલર ગેસ પ્રોસેસિંગ પ્લાન્ટ હોય, તે સામાન્ય માનવીના જીવનને સરળ બનાવશે અને રોજગારના નવા અવસરો ઉભા કરશે.


    ભાઈઓ અને બહેનો , વીતેલા 50-55 મહિનાઓમાં કેન્દ્ર સરકાર અને રાજ્ય સરકાર સતત આસામને દેશના વિકાસના માનચિત્ર ઉપર સ્થાપિત કરવામાં લાગેલી છે. હું સર્વાનંદ સોનોવાલજી અને તેમની ટીમને અભિનંદન આપું છું કે તેઓ આસામને ભ્રષ્ટાચાર અને પહેલાની કાર્ય સંસ્કૃતિમાંથી બહાર કાઢવા માટે ઘણો પરિશ્રમ કરી રહ્યા છે.


    સાથીઓ , પહેલાની સરકારે ભ્રષ્ટાચારને જે રીતે વ્યવસ્થાનો એક ભાગ બનાવી દીધો હતો, તેના પાપથી બધા પરિચિત અને પીડિત પણ થઇ રહ્યા છે, પરંતુ ભ્રષ્ટાચારીઓ પર કાર્યવાહી કરીને અહિંની સરકારે કડક સંદેશો પણ પાઠવ્યો છે.


    સાથીઓ , તમે બધા જોઈ જ રહ્યા છો કે ગરીબોને લૂંટનારા, દેશની સુરક્ષા સાથે ખિલવાડ કરનારા લોકોની સાથે કેટલી કડકાઈથી વર્તવામાં આવી રહ્યું છે. જેઓ ગોતા લઇને દેશમાંથી ભાગી જતા હતા, તેમને પાછા લાવવામાં આવી રહ્યા છે, ભારતના કાયદાને સોંપવામાં આવી રહ્યા છે. આ સમગ્ર દેશ જોઈ રહ્યો છે કે ચોકીદારની ચોકસાઈ વડે કઈ રીતે ભ્રષ્ટાચારીઓ ખળભળી ઉઠ્યા છે, અને સવાર-સાંજ દરરોજ નવી ગાળ, મોદીને રોજ નવી ગાળ, એ જ આપતા રહે છે. આસામને કઈ રીતે આગળ વધારીશું, પૂર્વોત્તરની માટે શું કરીશું, દેશની માટે શું યોજનાઓ છે; તેના પર તેઓ ચૂપ થઇને બેઠા છે, બોલતા નથી, પરંતુ ત્યાં આગળ એક જ માનદેય છે, મોદીને કોણ વધુ ગાળો આપી શકે છે, તેની સ્પર્ધા ચાલી રહી છે.


    સાથીઓ , આ લોકો- તેમની એક અલગ ઓળખ કે, મહામિલાવટ. આ મહામિલાવટ છે, સમાજને ભડકાવવામાં લાગેલા છે, અને અમે આસામની અસ્મિતા અને આસામના વિકાસની માટે લાગેલા છીએ. અમે હંમેશા એવું કહેતા રહ્યા છીએ કે ઘુસણખોરોની માટે આસામ સહિત દેશના કોઇપણ ખૂણામાં જગ્યા નથી. આસામને દેશના ઘુસણખોરોથી મુક્ત કરવા માટે અમે દર વખતે જનતાના અવાજને બુલંદ કર્યો છે.


    એ જ કારણ છેબાંગ્લાદેશમાંથી થઇ રહેલી ઘુસણખોરીને રોકવા માટે અમે ચિતમહલ સમજુતી કરી અને હવે ભારત બાંગ્લાદેશ સીમાને સંપૂર્ણ રીતે સીલ કરવા તરફ ઝડપથી પગલાઓ લેવામાં આવી રહ્યા છે. જે એનઆરસીને અમલમાં લાવવાથી જૂની સરકારો બચેલી રહી હતી , તેને અમે સર્વોચ્ચ અદાલતની દેખરેખમાં કાર્યવાહી કરી છે. અમારો પ્રયાસ છે કે નિર્ધારિત સમયમાં આ પ્રક્રિયાને પૂરી કરવામાં આવે.


    સાથીઓ , એનઆરસીની સાથે સાથે હું તમને બધાને એ પણ કહેવા આવ્યો છું કે નાગરિકતા સાથે જોડાયેલ કાયદાઓને લઇને ઘણો મોટો ભ્રમ ફેલાવવામાં આવી રહ્યો છે. દેશને જેમણે આટલા વર્ષ બરબાદ કર્યો, તેઓ પોતાના હિત માટે થઇને ભ્રમ ફેલાવી રહ્યા છે; એવા લોકોને ઓળખવાની જરૂર છે. દિલ્હીમાં બેઠેલા લોકોને, એર કંડીશનર ઓરડાઓમાં બેઠેલા લોકોને, સંસદમાં અમારો વિરોધ કરનારા લોકોને, જરા આ નજારો જુઓ; આસામનો મિજાજ શું છે – જરા જોશો તો ખબર પડશે.


    ભાઈઓ , બહેનો- આસામ અને પૂર્વોત્તરના રાજ્યોની ભાષા, સંસ્કૃતિ અને સંસાધનો પર તમારા હકની રક્ષા કરવા માટે ભારતીય જનતા પાર્ટી– એનડીએ સરકાર સંપૂર્ણ રીતે પ્રતિબદ્ધ છે.


    ભાઈઓ અને બહેનો , અમારો પ્રયાસ છે, આસામ એકોર્ડના ક્લોઝ 6 ને ટૂંક સમયમાં લાગુ કરવામાં આવે અને તેની માટે અમારી સરકાર દ્વારા એક સમિતિ પણ બનાવવામાં આવી છે. અને મને વિશ્વાસ છે આ સમિતિ તમારી ભાવનાઓને, તમારા હિતોને, તમારી આશા આકાંક્ષાઓનું પૂરેપૂરું ધ્યાન રાખીને અહેવાલ આપશે, એવો મને પુરેપુરો વિશ્વાસ છે.


    તમે એ પણ ખૂબ સારી રીતે જાણો છો કે જે દળ , જે પક્ષ, દલદલમાં ડૂબેલા પક્ષો, મહામિલાવટી દળ આજે ભ્રમ ફેલાવવામાં લાગેલું છે. તેમણે 30-35 વર્ષ સુધી આસામ એકોર્ડને લાગુ કરવામાં ક્યારેય ઈમાનદારી ના બતાવી. તમે મને જણાવો, 36 વર્ષ થઇ ગયા, આસામ એકોર્ડ લાગુ થવો જોઈતો હતો કે નહોતો થવો જોઈતો હતો? આ લોકોએ આસામની સાથે અન્યાય કર્યો છે કે નથી કર્યો? અને જે લોકો આજે પોતાના અંગત સ્વાર્થની માટે તે લોકોની સાથે ઉભેલા છે, તેમના સ્વાર્થને ખુલ્લો પાડવો જોઈએ કે ના પાડવો જોઈએ?


    અને એટલા માટે જ ભાઈઓ બહેનો , હું આજે તમારી પાસે આવ્યો છું, 36 વર્ષ જૂની માંગણી તમારી જો કોઈ પૂરી કરશે તો તે મોદી સરકાર કરશે, અને જે લોકો અમને સવાલો પૂછી રહ્યા છે, આસામની જનતાને સવાલ પૂછી રહ્યા છે, 36 વર્ષ સુધી ક્યાં ખોવાઈ ગયા હતા? ક્યાં સુઈ ગયા હતા? આસામના લોકોની ભાવનાઓ સાથે રમત રમવાનું બંધ કરો.


    ભાઈઓ બહેનો , અમે રાજનૈતિક સ્વાર્થ માટે, વોટ બેંકની રાજનીતિ માટે, મારા આસામને બરબાદ નહીં થવા દઉં. વોટ બેંકની રાજનીતિ કરનારા લોકોએ જે રીતે આજે આસામને ચાર રસ્તા પર લાવીને ઉભું કરી નાખ્યું છે, તે આવા વોટ બેંકની રાજનીતિ કરનારાઓ સાથે હું આ લડાઈ લડવા માટે નીકળ્યો છું- ભાઈઓ બહેનો; બાથ ભીડવા માટે નીકળ્યો છું. પહેલા દેશ બચવો જોઈએ, દેશની એકતા બચવી જોઈએ, આપણું આસામ બચવું જોઈએ.


    સાથીઓ , આસામ અને પૂર્વોત્તરના લોકોની સાથે મારો સ્વાભાવિક લગાવ છે. તમારો સ્નેહ અને આશીર્વાદ મારી માટે ખૂબ મહત્વપૂર્ણ છે. જેટલો અધિકાર તમારો મારી ઉપર છે, તેટલી જ જવાબદારી મારી પણ તમારા પ્રત્યે છે, અને એટલા માટે હું નાગરિક સુધારા બીલ ઉપર પણ આજે આટલી મોટી વિરાટ સભામાં તમારી સાથે વાત કરવા માંગું છું.


    સાથીઓ , આપણે ભારતના સંસાધનો પર કબજો કરવાના ઈરાદાથી ભારતમાં ઘૂસનારાઓ, અહિં આગળ કબજો જમાવવા માટે ઘુસવાવાળાઓ અને આસ્થાના લીધે, અત્યાચારના કારણે પોતાનું ઘરબાર છોડવા માટે મજબૂર લોકોની વચ્ચે આપણે ફર્ક સમજવો જોઈએ. નાગરિકતા સંસોધનનો વિષય માત્ર આસામ અથવા પૂર્વોત્તર સાથે જોડાયેલો જ નથી.


    એક મિનીટ- એક મિનીટ તમારો પ્રેમ- આશીર્વાદ , આભાર.


    નાગરિકતા સંશોધનનો વિષય માત્ર આસામ અથવા પૂર્વોત્તરની સાથે જોડાયેલો નથી , પરંતુ દેશના અનેક હિસ્સામાં માં ભારતી ઉપર આસ્થા રાખનારા, ભારત માંની જય બોલાવનારાઓ, પોતાની જાતને પોતાની આસ્થા અનુસાર જીવવા માટે સમર્પિત કરનારા એવા સંતાનો છે, એવા લોકો છે જેમને પોતાનો જીવ બચાવીને મા ભારતીના ખોળામાં આવવું પડ્યું છે. પછી તે પાકિસ્તાનથી આવેલા હોય, અફઘાનિસ્તાનથી આવેલા હોય કે પછી બાંગ્લાદેશથી; ઓગણીસો સુડતાલીસ પહેલા તે ભારતનો જ એક ભાગ હતા.


    જ્યારે આસ્થાના આધાર પર દેશનું વિભાજન થયું ; આપણાથી જુદા પડેલા દેશોમાં જે લઘુમતી એટલે કે ત્યાં આગળ જેઓ લઘુમતીમાં હતા, તે દેશોમાં; અર્થાત ત્યાં હિંદુઓ લઘુમતીમાં હતા, શીખ ત્યાં લઘુમતીમાં હતા, જૈન ત્યાં લઘુમતીમાં હતા, બૌદ્ધ ત્યાં લઘુમતીમાં હતા, પારસી ત્યાં લઘુમતીમાં હતા, ઈસાઈ ત્યાં લઘુમતીમાં હતા; એવા લોકો ત્યાં રહી રહ્યા હતા. તેમને આશા હતી કે ત્યાં વાતાવરણ સારું બનશે પાછળથી, સુખ શાંતિથી જીવન નિર્વાહ કરીશું પરંતુ તેમની સાથે જે થયું, જો તેમને મળશો તો તમને ખબર પડશે કે કેટલી યાતનાઓ સહન કરીને પોતાની આસ્થાને ખાતર, માં ભારતીના ખોળામાં આવ્યા છે.


    તેમને સંરક્ષણ આપવું , એ હિન્દુસ્તાનનું કર્તવ્ય છે, ભારતનું કર્તવ્ય છે. તે એક રાષ્ટ્રીય પ્રતિબદ્ધતા હતી, જેને આપણે પૂરી કરી છે. અને હું આસામના લોકોને, પૂર્વોત્તરના લોકોને એ ભરોસો આપવા માંગું છું કે તેનાથી આસામ અને પૂર્વોત્તરને કોઈ નુકસાન નહીં થવા દઉં.


    હું તમારા ધ્યાનમાં એ પણ લાવવા માંગું છું કે જરૂરી તપાસ પછી એ વાત પણ તમારા ધ્યાનમાં રહે કે જરૂરી તપાસ પછી રાજ્ય સરકારની સિફારિશ પછી જ કોઈએ નાગરિકતા પ્રદાન કરવાનો નિર્ણય લેવામાં આવી શકે છે , પોતાની જાતે કઈ નથી થઇ જતું. તપાસ કર્યા વિના, રાજ્યની સિફારિશ વિના કોઈને નાગરિકતા આપવાનો પ્રશ્ન જ ઉપસ્થિત નથી થઇ શકતો.


    સાથીઓ , મારી સરકાર આસામ અને અસમિયા હિતોની માટે સંપૂર્ણ રીતે સમર્પિત છે. આસામ એકોર્ડને અનુરૂપ જ અમારી સરકાર છ સમુદાયો- છ સમુદાયો- અહમ, મોટક, મોરન, શુટીયા, કુશરાજવંશી અને સાહજન ગોષ્ઠીને જનજાતિનો દરજ્જો આપવા ઉપર પણ કામ કરી રહી છે. તેની માટે રાજ્યસભામાં બીલપસાર કરવાનું કામ પણ અમારી સરકારે જ કર્યું છે. અને હું આજે આ અવસર પર એ પણ કહેવા માંગું છું કે આ છ સમુદાયોને આદિવાસીનો દરજ્જો આપતી વખતે એ પણ સુનિશ્ચિત કરવામાં આવશે કે આસામની વર્તમાન જનજાતિઓના હિતો, તેમના અધિકારો, તેની સંપૂર્ણ રીતે રક્ષા કરવામાં આવશે.


    તમે જોયું હશે કે હમણાં જ અમે એસસી ,એસટી, ઓબીસી તેમના અધિકારોને જરા પણ આંચ આવે નહીં તેમ 10 ટકા સમાજના અગ્રીમ જાતિના લોકો તરીકે ઓળખાય છે, સવર્ણ સમાજ માનવામાં આવે છે, તેમના ગરીબોની માટે દસ ટકા અનામત કર્યું છે. કોઈનું પણ નુકસાન કર્યા વિના પણ અમે કરી શકીએ છીએ, તે અમે બતાવ્યું છે. આ છ જાતિઓના સંબંધમાં પણ, જેટલી જૂની જનજાતિઓ છે, તેમના હકોની રક્ષા કરીને અમે આ વ્યવસ્થા બનાવીશું.


    સાથીઓ , દરેક પ્રકારની નકારાત્મકતાને પાછળ છોડીને સમૃદ્ધ આસામ અને સંપન્ન ભારતના અમારા મોટા સંકલ્પની તરફ સંપૂર્ણ તાકાત સાથે આગળ વધવાનું છે.


    અંતમાં ફરી એકવાર તમામ વિકાસ પરિયોજનાઓ માટે હું આપ સૌને ખૂબ અભિનંદન આપું છું.


    ભારત માતાની – જય


    ભારત માતાની – જય


    ભારત માતાની – જય


    વંદે –માતરમ


    વંદે – માતરમ


    વંદે –માતરમ


    ખૂબ-ખૂબ આભાર!


    RP


    

    
    (Release ID: 1566158) Visitor Counter : 241
    
    
      Read this release in: Assamese , English , Marathi , Hindi