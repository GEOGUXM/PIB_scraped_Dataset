      મંત્રીમંડળ

      મંત્રીમંડળે સ્વદેશ દર્શન યોજના: દેશમાં થીમ-આધારિત પર્યટન સ્થળોનાં એકીકૃત વિકાસને મંજૂરી આપી
      Posted On: 19 FEB 2019 8:59PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે આજે નીચેનાં પ્રસ્તાવાનો મંજૂરી આપી છેઃ

      * 14 મા નાણાપંચનો સમયગાળો અને ત્યારબાદ સ્વદેશ દર્શન યોજના ચાલુ રહેશે ;
      * ડિસેમ્બર , 2019 માં પૂર્ણ થઈ રહેલી હાલની 60 યોજનાઓ માટે 2055.96 કરોડ રૂપિયાનું ભંડોળ અને
      * 6 પરિયોજનાઓ માટે 324.09 રૂપિયાનું જરૂરી ભંડોળ જાહેર કરવામાં આવ્યું છે જે સપ્ટેમ્બર , 2020 માં પૂર્ણ થશે.

    વિગતઃ


    સ્વદેશ દર્શન યોજના થીમ આધારિત પર્યટન સ્થળોનો એકીકૃત વિકાસ અને દેશમાં પર્યટન સંબંધિત મૂળભૂત માળખાકિય વિકાસ માટે પર્યટન મંત્રાલયની એક મુખ્ય યોજના છે. આ યોજનાનાં ઉદ્દેશ નીચે મુજબ છેઃ

     1. પર્યટનને આર્થિક પ્રગતિ અને રોજગારી સર્જનનાં મુખ્ય માધ્યમ સ્વરૂપે સ્થાપિત કરવું ;
     2. પર્યટકોની સંભાવનાઓ ધરાવતા સ્થળોને આયોજનબદ્ધ અને પ્રાથમિકતાઓ સાથે વિકસાવવા ;
     3. ચિન્હિત ક્ષેત્રોમાં આજીવિકાનાં સાધનોનું સર્જન કરવા માટે દેશનાં સાંસ્કૃતિક મૂલ્યો અને વારસાઓને પ્રોત્સાહન આપવું ;
     4. સ્થળો/ગંતવ્યોમાં આંતરરાષ્ટ્રીય સ્તરની મૂળભૂત સુવિધાઓનો સતત વિકાસ અને પર્યટન સંબંધિત આકર્ષણને વધારવું ;
     5. સમુદાય આધારિત વિકાસ અને ગરીબ સમર્થિત પર્યટન દ્રષ્ટિકોણનું સમર્થન કરવું ;
     6. સ્થાનિક સમુદાયો વચ્ચે પગારનાં સ્રોતોમાં વૃદ્ધિ , જીવનનાં સ્તરમાં સુધારો કરવો તથા ક્ષેત્રનાં સંપૂર્ણ વિકાસનાં સંદર્ભમાં પર્યટનનાં મહત્ત્વ વિશે જાગૃતિ લાવવી ;
     7. સ્થાનિક સમુદાયોનાં સક્રિય યોગદાનનાં માધ્યમથી રોજગારીનું સર્જન ;
     8. રોજગારીનાં સાધનોનું સર્જન કરવા અને આર્થિક વિકાસ માટે પર્યટનની ક્ષમતાઓનો ઉપયોગ કરવો ;
     9. થીમ આધારિત સર્કિટોનાં વિકાસનાં માધ્યમથી દેશનાં દરેક ક્ષેત્રમાં હાલની ક્ષમતાઓ અને ઉપલબ્ધ મૂળભૂત સુવિધાઓ , રાષ્ટ્રીય સંસ્કૃતિ અને સશક્તિ વિશિષ્ટતાઓનાં સંદર્ભમાં લાભનો સંપૂર્ણ ઉપયોગ કરવો.

    સ્વદેશ દર્શન યોજના મારફતે પર્યટન મંત્રાલય દેશમાં મહત્ત્વપૂર્ણ પર્યટન માળખાનો સતત અને સમાવેશક રીતે વિસ્તાર કરી રહ્યું છે , જેથી ભારતને વિશ્વસ્તરનું પ્રવાસન સ્થળ બનાવી શકાય. આ યોજના અંતર્ગત એવી જાહેર સુવિધાઓ વિકસાવવા પર ધ્યાન કેન્દ્રિત કરવામાં આવે છે , જેમાં ખાનગી ક્ષેત્ર રોકાણ કરવા તૈયાર નથી , એમાં અંતિમ સ્થાને સુધી સંપર્ક એટલે કે લાસ્ટ માઇલ કનેક્ટિવિટી , ટૂરિસ્ટ રિસેપ્શન સેન્ટર્સ , રોડ પર સુવિધાઓ , ઘન કચરાનું નક્કર વ્યવસ્થાપન , વીજળીની વ્યવસ્થા , લેન્ડસ્કેપિંગ , પાર્કંગ વગેરેની સુવિધા સામેલ છે.


    પૃષ્ઠભૂમિઃ

     1. વર્ષ 2014-15 નાં બજેટ સંબોધન દરમિયાન નાણામંત્રીએ નીચેની જાહેરાતો કરી હતી , ભારતનાં સમૃદ્ધ સાંસ્કૃતિક , ઐતિહાસિક , ધાર્મિક અને કુદરતી ધરોહરમાં પર્યટન અને રોજગારીનાં સર્જનનાં ઉદ્યોગ સ્વરૂપે વિકાસની અપાર સંભાવનાઓ છે. હું વિશિષ્ટ થીમ પર આધારિત પાંચ પર્યટન સર્કિટોનું સર્જન કરવાનો પ્રસ્તાવ રજૂ કરું છું અને આ ઉદ્દેશ માટે 500 કરોડ રૂપિયાની રકમ અલગથી ફાળવવામાં આવે છે.
     2. આ ઉપરાંત જાન્યુઆરી , 2015 માં પર્યટન મંત્રાલયે સ્વદેશ દર્શન યોજના (કેન્દ્રીય ક્ષેત્રની યોજના)ની 5 સર્કિટોનો શુભારંભ થયો – હિમાલયન સર્કિટ , પૂર્વોત્તર સર્કિટ , કૃષ્ણા સર્કિટ , બૌદ્ધ સર્કિટ અને દરિયાકિનારાની સર્કિટ. પછી વર્ષ 2015, 2016 અને 2017 દરમિયાન 10 અને થીમેટિક સર્કિટ એટલે કે ડિઝર્ટ સર્કિટ , ટ્રાઇબલ સર્કિટ , ઇકો સર્કિટ , વાઇલ્ડલાઇફ સર્કિટ , ગ્રામીણ સર્કિટ , આધ્યાત્મિક સર્કિટ , રામાયણ સર્કિટ , હેરિટેજ સર્કિટ , તીર્થંકર સર્કિટ અને સૂફી સર્કિટને આ યોજનામાં સામેલ કરવામાં આવી છે. આ રીતે આ થીમેટિક સર્કિટોની સંખ્યા વધીને 15 થઈ ગઈ છે.
     3. રાષ્ટ્રીય ઉત્પાદકતા પરિષદ (એનપીસી) દ્વારા આ યોજનાનું થર્ડ પાર્ટી મૂલ્યાંકન કરવામાં આવ્યું. એનપીસીએ 15 જૂન , 2017 નાં રોજ પોતાનો મૂલ્યાંકન અહેવાલ સુપરત કર્યો હતો. મૂલ્યાંકનને આધારે આ યોજનામાં વચગાળાનું સંશોધન કરવામાં આવ્યું. પર્યટન સર્કિટોમાં માર્ગનાં કિનારે સુવિધાઓનાં વિકાસને સ્વદેશ દર્શન યોજનાની પેટાયોજના બનાવવામાં આવી છે.
     4. ખર્ચ નાણાકીય સમિતિ (ઈએફસી)એ 13 ઓક્ટોબર , 2017 નાં રોજ પોતાની બેઠકમાં આ યોજના માટે 2017—18 થી લઈને 2019-2020 સુધી 5,048 કરોડ રૂપિયાનાં ખર્ચની ભલામણ કરી , જેમાં ચાલુ યોજનાઓ પૂર્ણ કરવા માટે 3,848 કરોડ રૂપિયા અને નવી પરિયોજનાઓ માટે 1,200 કરોડ રૂપિયાનાં બજેટની ફાળવણી સામેલ હતી. ઈએફસીએ ભલામણ કરી હતી કે વર્ષ 2017-2020 નાં સમયગાળા માટે નવી પરિયોજનાઓ 2500 કરોડ રૂપિયા સુધી મર્યાદિત હોય.
     5. પર્યટન મંત્રાલયે આ યોજના શરૂ થયા પછી આ અંતર્ગત 30 રાજ્યો અને કેન્દ્રશાસિત પ્રદેશોમાં 6,121.69 કરોડ રૂપિયાની 77 યોજનાઓને મંજૂરી આપી દીધી. એનં પર 3,096.14 કરોડ રૂપિયાનાં રકમનો ખર્ચ થયો છે. વર્ષ 2014-15 થી લઈને વર્ષ 2017-18 થી સુધી સ્વીકૃત આ 77 યોજનાઓમાં 66 યોજનાઓ પર વાસ્તવિક કાર્ય શરૂ થઈ ગયું છે. વર્ષ 2018-19 માં સ્વીકૃત 11 યોજનાઓ ટેન્ડર પ્રક્રિયામાં છે અને આ માટે અત્યાર સુધી કોઈ ભંડોળ ફાળવવામાં આવ્યું નથી. 17 પરિયોજનાઓ/પરિયોજનાનાં મહત્ત્વપૂર્ણ ઘટકો પર કાર્ય પૂર્ણ થઈ ગયું છે અને ઓગસ્ટ , 2018 થી લઈને જાન્યુઆરી , 2019 સુધી 13 યોજનાઓનું ઉદઘાટન થઈ ગયું છે.

    RP

    
    
    (Release ID: 1565371) Visitor Counter : 129
    
    
      Read this release in: Assamese , English , Urdu , Marathi , Bengali , Tamil , Telugu , Kannada
    
    
    

5.