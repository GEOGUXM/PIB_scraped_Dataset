      પ્રધાનમંત્રીનું કાર્યાલય

      જમ્મુની જાહેર સભામાં પ્રધાનમંત્રીનું એ આપેલા વ્યક્તવ્યનો મૂળપાઠ
      Posted On: 03 FEB 2019 4:11PM by PIB Ahmedabad


    ભારત માતા કી જય,


    ભારત માતા કી જય


    ભારત માતા કી જય


    મંચ ઉપર બિરાજમાન શ્રીમાન રવિન્દ્ર રૈનાજી, ડો. જીતેન્દ્ર સિંહ, અવિનાશ રાય, શમશેર સિંહ, નિર્મલ સિંહ, જુગલ કિશોરજી, ચંદ્ર મોહનજી, કવિન્દ્રજી, પૂર્ણિમાજી, શર્માજી, ચંદ્ર પ્રકાશજી, અબ્દુલગનીજી, મનિયાલજી, રાજીવજી, શ્યામ ચૌધરીજી, સુખનંદનજી, બાલી ભગતજી, પ્રિયા સેઠીજી, અજય નંદાજી, મંચ ઉપર બિરાજમાન મહાનુભવો, તમામ વરિષ્ઠ અને વિશાલ સંખ્યામાં અહીં પધારેલા મારા વહાલા ભાઈઓ અને બહેનો.


    હું જોઈ રહ્યો છું કે મંડપની બહાર પણ આટલાજ લોકો ઉપસ્થિત છે અને તડકાની મજા માણી રહ્યા છે. મા વૈષ્ણોદેવીની છત્રછાયામાં જમ્મુમાં ફરી એક વાર આવવુ તે મારા માટે સૌભાગ્યની બાબત છે. હું જ્યારે પણ આવુ છું અહીંની ઉર્જા મને વધુ મજબૂતીથી કામ કરવાની પ્રેરણા આપે છે. તમારો આ સ્નેહ મને એ બાબતનો અનુભવ કરાવે છે કે મારે સતત કામ કરવાનુ છે. તમારી આશા અને અપેક્ષાઓ પૂરી કરવા માટે મારે મહેનત કરવાની છે. જ્યારે હું અહીં બેઠો હતો ત્યારે ઘણાં જૂના ચહેરા હાથ ઉપર ઉઠાવીને મારૂ ધ્યાન આકર્ષિત કરી રહ્યા હતા. એ તમામ જૂના ચહેરા કે જેમની સાથે કામ કરવાની મને તક મળી છે, આજે વધુ એક વાર તેમનાં દર્શન કરવાની મને તક મળી છે.


    સાથીઓ, આજે મને જમ્મુના વિકાસને નવી ગતિ આપનારા 6 હજાર કરોડ રૂપિયાના અનેક પ્રોજેકટનો શિલાન્યાસ કરવાની અથવા તો લોકાર્પણ કરવાની મને તક મળી છે. એઈમ્સ, એન્જીન્યરીંગ કોલેજ, ઈન્ડીયન ઈન્સ્ટીટ્યુટ ઓફ માસ કોમ્યુનિકેશનનું નવુ સંકુલ, માળખાગત સુવિધાઓના અન્ય પ્રોજેકટ અહીંના લોકોના જીવનને સરળ અને સુગમ બનાવવામાં મદદ કરશે.


    ભાઈઓ અને બહેનો,


    750 પથારીની સગવડ ધરાવતું ખૂબ જ આધુનિક જે એઈમ્સ અહિંયા બની રહ્યું છે, તેનાથી જમ્મુવાસીઓને આરોગ્યની ઉત્તમ સેવાઓ તો મળશે જ પરંતુ શહેરના અન્ય મેધાવી છાત્રો માટે અનેક અવસર પણ ઉભા થશે. એઈમ્સની સાથે સાથે અનંતનાગ, બારામુલા, ડોડા, કઠુવા અને રાજૌરીમાં પાંચ મેડિકલ કોલેજો સ્થાપવાનું કામ પણ ઝડપભેર આગળ વધી રહ્યું છે. આ કોલેજો માટે કેન્દ્ર સરકારે સાડા સાતસો કરોડ રૂપિયાથી વધુ ભંડોળ પૂરૂ પાડયુ છે. આ કોલેજોમાં જલદી અભ્યાસ શરૂ થઈ જશે. એનો અર્થ એ થયો કે રાજ્યમાં એમબીબીએસની વધુ 500 બેઠકોનો વધારો થશે.


    તમે ઈચ્છો છો કે મેડિકલ કોલેજોમાં અહીંના બાળકોને તક મળે. તમે ઈચ્છો છો કે નહી ? સંભળાય છે કે નહી ? સંભળાય છે, પાક્કુ, જમ્મુ અને કાશ્મીરમાં વિતેલાં 70 વર્ષમાં એમબીબીએસની માત્ર 500 બેઠકો હતી. જે ભાજપ સરકારના પ્રયાસો પછી હવે બમણાથી પણ વધુ થવાની છે. એઈમ્સ મેડિકલ કોલેજ સિવાય કઠુઆમાં એન્જીન્યરીંગ કોલેજ અને જમ્મુમાં ઈન્ડિયન ઈન્સ્ટીટ્યુટ ઓફ માસ કોમ્યુનિકેશનનું નવુ સંકુલ અહિંના યુવા સાથીઓને વ્યવસાયી શિક્ષણની નવી તકો પૂરી પાડવાનુ છે. મને કહેવામાં આવ્યું છે કે અહીં આઈઆઈટીના મકાનનું કામ પણ શરૂ કરવામાં આવ્યું છે અને આઈઆઈએમની બિલ્ડીંગ માટેનું કામ શરૂ થવાની તૈયારીમાં છે.


    સાથીઓ, કેન્દ્ર સરકાર યુવાનોને સમાન તક આપવા માટે કટિબધ્ધ છે. હમણા એક ઐતિહાસિક નિર્ણય લઈને શિક્ષણ અને સરકારી નોકરીઓમાં સામાન્ય વર્ગના ગરીબ યુવાનોને 10 ટકા અનામત આપવાનુ કામ કરવામાં આવ્યુ છે. આનાથી જમ્મુના અનેક મેધાવી યુવાન, નવ યુવકોને લાભ થવાનો છે. આ ઉપરાંત સરકાર દેશની શૈક્ષણિક સંસ્થાઓમાં આશરે 25 ટકા બેઠકોનો વધારો કરી રહી છે.


    ભાઈઓ અને બહેનો, જમ્મુમાં પરિવહન અને અન્ય માળખાગત સુવિધાઓને પણ મજબૂત કરવામાં આવી રહી છે. દૂર દૂરના વિસ્તારોને જોડવા માટે અને અહિંના માર્ગ નેટવર્કને સુધારવા માટે ભાજપ સરકારે આ કામ માટે પ્રધાનમંત્રી વિકાસ પેકેજમાં રૂ. 40 હજાર કરોડની જોગવાઈ કરી છે. મને એ બાબતનો આનંદ છે કે આ પેકેજથી બની રહેલી સડકો, પૂલ, સુરંગ, નેશનલ હાઈવેનું કામ પણ ઝડપથી શરૂ થઈ ગયું છે. ચેનાબ નદી ઉપર બંધાનારા સજવાલ પૂલથી સજવાલ અને ઈંદ્રીપટ્ટની વચ્ચેનુ અંતર 50 કીલોમીટરથી ઘટીને લગભગ 5 કિલોમીટર થઈ જશે. રૂ.2100 કરોડના ખર્ચે બનનારી સેનાની સુધ મહાદેવ ગોહા સડકના કામમાં જે અવરોધો હતા તે હવે દૂર કરી દેવામાં આવ્યા છે. હવે તે બાબતે તેજીથી કામ શરૂ કરી દેવામાં આવ્યું છે.


    સાથીઓ, જમ્મુમાં કનેક્ટીવિટીની સાથે સાથે વિજળીની માળખાગત સુવિધાઓનુ કામ પણ ઝડપથી આગળ ધપી રહ્યું છે. કિશ્તવાડમાં ચેનાબ ઉપર જે ઈલેક્ટ્રીક વીજ મથક બનશે તેનાથી જમ્મુ અને કાશ્મીરની વિજળીની જરૂરિયાત તો પૂર્ણ થવાની જ છે, પણ સાથે સાથે હજારો યુવાનોને રોજગારી પણ મળશે. આ પ્રોજેકટની સાથે જ સરકારે રાતલે હાઈડ્રોઈલેક્ટ્રિક પ્રોજેકટ ચલાવવાની કામગીરી પણ શરૂ કરી દીધી છે. આ પ્રોજેકટ પૂરો થતાં જ રાજ્યને સાડા આઠસો મેગાવોટની વધારાની વિજળી મળશે. આવો જ એક પ્રોજેકટ વિતેલા 40 વર્ષથી લટકેલો પડેલો હતો. શાહપુરકંદી બંધ પ્રોજેકટ કે જેના માટે કાશ્મીરે પંજાબ સાથે સમજૂતિ કરી લીધી છે. તેનાથી રાજ્યને વિજળી તો મળશે જ, પણ તેની સાથે સાથે કઠુવા જીલ્લાની 32 હજાર હેકટર જમીન સિંચાઈના વ્યાપ હેઠળ આવરી લેવામાં આવશે.


    ભાઈઓ અને બહેનો,


    અગાઉની સરકારોનો દેશની જરૂરિયાતોને અને ભાવનાઓને અવગણવાનુ વલણ પણ તમે સારી રીતે જાણો છો. હવે કરતારપુર કોરીડોરની જ વાત કરીએ તો, જો ધ્યાન આપવામાં આવ્યું હોત તો આજે આપણી ગુરૂ નાનક દેવજીની ભૂમિ આપણા દેશમાં હોત. હિન્દુસ્તાનનો હિસ્સો હોત. આ રીતે પાકિસ્તાન, બાંગ્લાદેશ અને અફઘાનિસ્તાનમાં મા ભારતીનાં અનેક એવાં સંતાનો છે કે જેમની ઉપર અત્યાચાર થયા છે. આપણાં આ ભાઈ બહેનોની પીડા ઉપર કોઈએ ધ્યાન આપ્યુ નથી. અમે એક સંકલ્પ સાથે નાગરિકતા કાનૂનમાં સુધારો લાવ્યા છીએ. તે આ દેશના એક એવા સંકલ્પનો હિસ્સો છે કે જેની મુજબ આપણે તે તમામ લોકોની સાથે ઉભા રહ્યા છીએ, જે ક્યારેક ભારતનો હિસ્સો હતો. પરંતુ 1947માં જે હાલત ઉભી થઈ તેને કારણે તે આપણાથી અલગ થઈ ગયા છે, અને જો આસ્થાને આધારે શોષણ થતુ હોય તો તેમની સાથે દેશે ઉભા રહેવાનુ જરૂરી બનશે. આ તમામ લોકોના હકના રક્ષણ માટે ભારત હંમેશાં ઉભો રહેશે. ન્યાય અને જીવનના તેમના અધિકારોનુ રક્ષણ કરવામાં આવશે.


    સાથીઓ, આજે આ પ્રસંગે હું એક ખૂબ જ મહત્વના વિષય અને ખૂબ જ ભાવનાપૂર્ણ વિષય અંગે વાત કરવા માગુ છું. એ વિષય છે મારા કાશ્મીરી પંડિતો, કાશ્મીરના વિસ્થાપિત ભાઈઓ અને બહેનોનો. કેન્દ્રની સરકાર તેમના અધિકાર, તેમના સન્માન અને તેમના ગૌરવ માટે કટિબધ્ધ છે, સમર્પિત છે. હિંસા અને આતંકવાદના જે વાતાવરણ વચ્ચે તમારે ઘર છોડવુ પડયું, જે યાતનાઓ સહન કરવી પડી, તે ભારત ક્યારેય ભૂલી શકશે નહી. હું દરેક વખતે તેની વાત કરતો નથી, પણ આ પીડા મારા મનમાં હંમેશ માટે પડેલી છે, અને આટલા માટે જ્યારે ત્રણ સાડાત્રણ વર્ષ પહેલાં જમ્મુ અને કાશ્મીર માટે પેકેજની જાહેરાત કરવામાં આવી હતી ત્યારે મારા કાશ્મીરી ભાઈ બહેનો માટે એક પહેલ હાથ ધરવામાં આવી હતી. અને હવે મને સંતોષ છે કે કાશ્મીરમાં થોડી વાર પછી જ્યારે હું પહોંચીશ. ત્યાં બાંદીપુરા અને ગાંદરબલમાં વચગાળાની નિવાસ વ્યવસ્થાનું વિસ્તરણ કરવાની યોજનાની શિલારોપણ વિધી હાથ ધરાવાની છે. પ્રધાનમંત્રી પેકેજ હેઠળ કાશ્મીરના વિસ્થાપિતોને જે ત્રણ હજાર પદ પર નિમણુંક આપવાનું જે વચન આપવામાં આવ્યું હતું તેના પર કામ શરૂ કરી દેવામાં આવ્યું છે.


    ભાઈઓ અને બહેનો,


    જ્યારે અમે સરકારમાં હતા ત્યારે ગઠબંધનમાં કેટલીક બાબતો હાથ ધરી શકાઈ ન હતી અમે લોકો અગ્રતા આપી રહ્યા હતા, રાજ્યમાં પંચાયતોની ચૂંટણીને, પરંતુ તે વખતે તે શક્ય બની શક્યું ન હતુ. હવે વિતેલા દિવસોમાં અહીં પંચાયતોની ચૂંટણીમાં જે રીતે લોકો સામેલ થયા, હિંસાની કોઈ ઘટના બની નહી, 70 ટકાથી વધુ મતદાન થયું. તે બાબત ખુદ એક અભૂતપૂર્વ બાબત છે. જમ્મુ અને કાશ્મીરના નાગરિકો તેના માટે અભિનંદનને પાત્ર છે. હવે રાજ્યમાં આતંકવાદ સામે પણ કડકાઈથી કામ લેવામાં આવી રહ્યું છે. અગાઉની અનેક યોજનાઓમાં તેજી આવી છે. હું તમને વિશ્વાસ આપું છું કે લોકશાહીને મજબૂત બનાવવા માટે અને જમ્મુ અને કાશ્મીરના સમતોલ વિકાસ માટે કોઈ કસર છોડવામાં નહી આવે.


    ભાઈઓ અને બહેનો,


    દેશની સરકાર માટે દેશના લોકોનું હિત એ સર્વોપરી બાબત છે. બે દિવસ પહેલાં જે બજેટ રજૂ કરવામાં આવ્યું તેમાં સબ કા સાથ, સબકા વિકાસના અમારા સંકલ્પને વધુ મજબૂત બનાવવામાં આવ્યો છે. આ બજેટ ગરીબ, કિસાન, કામદાર, કર્મચારી વ્યાપારી, યુવાનો હોય કે વૃધ્ધ, મહિલા હોય કે દલિત હોય, આદિવાસી હોય, તે તમામ વર્ગોના વિકાસને આ બજેટ ગતિ આપનાર છે. દેશના 70 વર્ષના ઈતિહાસમાં પ્રથમ વાર ભાજપ સરકાર ખેડૂતોના માટે એક ઐતિહાસિક યોજના લઈને આવી છે, જેની પહેલાં કલ્પના પણ કરી શકાય તેમ ન હતી.


    સાથીઓ,


    દેશના 12 કરોડથી વધુ ખેડૂત પરિવારો કે જેમની પાસે પાંચ એકર સુધીની જમીન છે તેમને, દર વર્ષે તેમના ખાતામાં 6 હજાર રૂપિયા તેમના ખાતામાં સીધા જમા કરાવામાં આવશે. મોદીએ જે બેંકનાં ખાતાં ખોલાવવાનુ અભિયાન ચલાવ્યું હતું ત્યારે તે સમયે પોતાને મોટા દિગ્ગજ અને બુધ્ધિશાળી માનનારા લોકોએ તેની મજાક ઉડાવી હતી, આ લોકો મજાક ઉડાવતાં થાકતા ન હતા. હવે ખબર પડી કે જન ધન ખાતાના લાભ કેવી રીતે પહોંચવાના છે. બે- બે હજાર રૂપિયાના 3 હપ્તા આ રૂપિયા ખેડૂતોના ખાતામાં સીધા જમા થશે. તેમનો પહેલો હપ્તો થોડાક જ દિવસોમાં ખેડૂતોના ખાતામાં પહોંચવાનો છે.


    સાથીઓ,


    પીએમ કિસાન સન્માન નિધી કે જેને ટૂંકા રૂપે પીએમ કિસાન તરીકે ઓળખવામાં આવે છે. આ યોજનાના માધ્યમથી 75 હજાર કરોડ રૂપિયા, સાંભળો 75 હજાર કરોડ રૂપિયા સેવન્ટી ફાઈવ થાઉઝન્ડ કરોડ, રૂપિયા ખેડૂતોના ખાતામાં સીધા જમા થવાના છે. કોઈ વચેટીયો હશે નહી, કોઈ દલાલ નહીં હોય, તેની મારફતે કરોડો નાના ખેડૂતો કે જેમને સરકારી મદદ મળતી નથી તેમના સુધી પહોંચવાની છે.


    સાથીઓ, હવે તમે જ કહો કે તમે જો દર્દી હોત તો તમે શું પસંદ કરશો કે તમે દર 6 મહિને બિમાર પડો અને પછી ડોકટરની પાસે જાઓ તો ડોકટર થોડી પડીકીઓ પકડાવી દેશે, ઈન્જેકશન આપી દેશે અને રૂપિયા પડાવી લેશે. શુ જીંદગીનો આવો જ ક્રમ ચાલતો રહેશે. દર 6 મહીને ડોકટરની પાસે જવું કે પછી એક વાર બિમાર પડો તો તે પછી તમે ડોકટર પાસે જાવ તો તમારી બિમારી મૂળમાંથી જ મટી જાય તેવો ઈલાજ કરે તેવા ડોકટર પાસે જશો ભાઈ ? વારે વારે બિમાર થવુ પડે તેવા ડોકટર પાસે જશો કે પછી, બિમારીને જડમૂળમાંથી ઉખાડી દે તેવા ડોકટર પાસે જશો? કેવા ડોકટર પાસે જશો ? તમે નક્કી જે ડોકટર મૂળમાંથી બિમારી દૂર કરી શકે તેવા ડોકટર પાસે જશો.? પણ, આજ સુધી આપણે ત્યાં ખેડૂતો માટે પ્રથમ પ્રકારનો ઈલાજ જ અપનાવવામાં આવી રહ્યો હતો. બીમાર કરો, પડીકી આપો. કરજ માફ કરવાથી ખેડૂતોનુ દેવુ ક્યારેય ખતમ થતુ નથી, ક્યારેય ખતમ થતુ નથી અને વચેટીયાઓનાં ખિસ્સાં મોટાં થતાં જાય છે. હું તમને ઉદાહરણ આપવા માંગુ છું કે કોંગ્રેસે 10 વરસ પહેલાં 2008-9માં ચૂંટણી જીતવા માટે ખેડૂતો માટે કરજ માફીની જાહેરાત કરી હતી. દેશના ખેડૂતો ઉપર એ વખતે પણ 6 લાખ કરોડ રૂપિયાનું કરજ હતું. હું એ સમયની વાત કરૂં છું જ્યારે રિમોટ કન્ટ્રોલવાળી સરકાર ચાલી રહી હતી. 6 લાખ કરોડ રૂપિયાનુ કરજ હતુ. 6 લાખ કરોડ રૂપિયામાંથી કરજ માફીના નામે ચૂંટણી લડી, ખેડૂતોના મત મેળવી લીધા, ખેડૂતોની આંખમાં ધૂળ નાંખી અને સત્તામાં આવી ગયા. અને સત્તામાં આવીને શું કર્યું તે જાણીને તમે ચોંકી જશો ભાઈ, 6 કરોડ રૂપિયાનુ કરજ હતું અને માફ કર્યું માત્ર બાવન હજાર કરોડ રૂપિયા, વાત હતી 6 લાખ કરોડ રૂપિયાની અને માફ કર્યા માત્ર 52 હજાર કરોડ રૂપિયા. વાત હતી 6 લાખ કરોડ રૂપિયાની. કિસાનો સાથે છેતરપિંડી કરી અને માત્ર રૂ.52 હજાર કરોડનું દેવુ માફ કર્યું. અને સીએજી એ તપાસ કરી તો એમાં 30થી 35 લાખ લોકો એવા મળ્યા કે જે કરજ માફીના હક્કદાર હતા જ નહીં. હવે તમે મને જણાવો કે આ 30-35 લાખ એવા કયા લોકો હતા, એ કયો પંજો હતો કે જે ખજાનો ખાલી કરી ગયો? મારે એ કહેવાની જરૂર નથી કારણ કે દેશના નામદારોનો દાગવાળો ઈતિહાસ જનતા સારી રીતે જાણે છે. દેશ એ પણ જાણે છે કે જેમની એ સમય કરજ માફી થઈ ગઈ તે પાછા કરજદાર બની ગયા. અને હવે 10 વરસ પૂરા થઈ ગયા તો પાછી કરજ માફીના નામે ઘોંઘાટ કરવાની કોંગ્રેસે શરૂઆત કરી દીધી છે. જ્યારે પણ ચૂંટણી આવે છે ત્યારે તેમને કરજ માફીનો તાવ આવે છે. કારણ કે તેમની પાસે આ એવી જડીબુટ્ટી હતી કે ભલાભોળા ખેડૂતોની આંખમાં ધૂળ નાંખીને ચૂંટણી પાર કરી દેતા હતા અને પછીથી આ વાત ભૂલાવી દેતા હતા. હવે ફરી એક વખત કોંગ્રેસની આ સચ્ચાઈ સામે આવી રહી છે.


    હવે તમે જુઓ, વિતેલા દિવસોમાં શું થયું ? હમણાં હમણાં મધ્ય પ્રદેશમાં કોંગ્રેસની સરકાર બની છે ત્યાં શું થયું? ખેડૂતોની કરજ માફીને આધારે તે ચૂંટણીમાં આવ્યા, મધ્ય પ્રદેશમાં એવા ખેડૂતોનું કરજ માફ થઈ રહ્યું છે કે જેમના માથે ક્યારેય કરજ હતું જ નહીં, અને જેની ઉપર કરજ હતું તેમને કેટલા રૂપિયાના ચેક મળ્યા છે? તમે હેરાન થઈ જશો. માત્ર રૂ.13નું કરજ માફ થયું છે, રૂ.13. રાજસ્થાનમાં સરકારે આવતાંની સાથે જ હાથ ઉંચા કરી દીધા.


    સાથીઓ, તેમની નીતિ અને નિયત ખેડૂતોને કરજથી મુક્ત કરવાની હતી જ નહીં. ખેડૂતોના નામ પર વચેટિયાઓના પેટ ભરવા, ખિસ્સા ભરવા એવી પરંપરા ચાલતી હતી. એક ક્ષણ માટે માની લેવામાં આવે કે ઈમાનદારીથી ખેડૂતોનું કરજ માફ કરી દેવામાં આવે તો પણ કેવી સ્થિતિ ઉભી થાય છે ? આ લોકો ઈમાનદારીથી કામ કરનાર લોકો નથી, પણ માતા વૈષ્ણોદેવીના ચરણોમાં બેઠા છીએ અને એક વાર માની લઈએ કે ચાલો તે ઈમાનદારીથી કરશે અને તેનો લાભ કોને મળશે તે વાત હું આપને સમજાવવા માંગુ છું. કર્ણાટકમાં એમણે જે કરજ માફીનું વચન આપ્યું હતું તેને 100 ટકા લાગુ કરવામાં આવે અને સાચે જ ઈમાનદારીથી કામ કરવામાં આવે તો પણ તેનો લાભ 100 ખેડૂતોમાંથી 30 થી 40 વધુ ખેડૂતોને મળશે નહીં. 100માંથી 30 થી 40 ખેડૂતો અને એમાં પણ બેઈમાની અને તેમાં પણ કેટલી લાંચ લેવાશે તે બાબત અલગ છે. એ જ રીતે રાજસ્થાનમાં પણ જો પોતાની કરજ માફીનું વચન પૂરૂ કરશે તો રાજસ્થાનમાં પણ 100 માંથી 20 થી 30 ખેડૂતોને જ લાભ મળશે. વધુ લોકોને નહીં મળે. પંજાબમાં તેમની સરકાર છે અને ત્યાં પણ ઈમાનદારીથી તેમણે જે કહ્યું હતું તે લાગુ કરે તો પણ 100માંથી 20 થી 30 ખેડૂતોને જ લાભ થશે, વધુ લોકોને લાભ નહીં થાય. 2008ની તેમની કરજ માફીનો લાભ સરેરાશ 20 થી 30 લોકોને જ મળ્યો છે. આનો અર્થ એ થયો કે કોંગ્રેસની કરજ માફીમાં હંમેશા 70 થી 80 ટકા લોકો, ખેડૂતો તેની બહાર રહી જાય છે. આ ખેડૂતોનો શું ગૂનો? આ ખેડૂતોએ એવો કયો ગૂનો કર્યો હતો કે તે બેંકના દરવાજા સુધી પણ જઈ શક્યા નહીં. આ ખેડૂતોનો શું ગૂનો? માત્ર તેમની આજુબાજુમાં જે મોટા મોટા લોકો છે તેમના માટે જ યોજનાઓ બનતી હતી. અમે જે યોજનાઓ લઈને આવ્યા છીએ તેનો લાભ સમગ્ર દેશના 12 કરોડ ખેડૂતોને મળશે. આનો અર્થ એ થયો કે દરેક ગામમાં 100માંથી 90-95 ટકા ખેડૂતો તેના માટે હક્કદાર બનશે. તમે કલ્પના પણ કરી હતી?


    સાથીઓ, આ તેમની નિરાશાનું બીજુ અને સૌથી મોટું કારણ છે. તમે જોયું હશે કે જ્યારે નાણા મંત્રી બજેટ વાંચી રહ્યા હતા ત્યારે વિપક્ષનો ચહેરો કેવો હતો ? બધુ જ લટકી ગયું હતું, હોશ ગૂમાવી બેઠા હતા, કારણ કે પાઈ પાઈનો ઉપયોગ જનહિતમાં, સામાન્ય માણસના કલ્યાણમાં ઉપયોગ થાય તેવું તેમણે ક્યારેય વિચાર્યું નથી, શિખ્યા નથી કે કર્યું નથી. એક તો, કરજ માફીને કારણે મળનારૂં કરજ ચાલ્યું ગયું, વચેટિયાઓની દુકાનો બંધ થઈ ગઈ અને તેમના ચૂંટણીના ફૂગ્ગાની હવા નિકળી ગઈ. કરજ માફી વડે સલ્તનતમાં પાછા ફરવાની કોંગ્રેસની આ 10 વર્ષની યોજનાથી ખેડૂતો હવે સતેજ થઈ ગયા છે.


    ભાઈઓ અને બહેનો, હું આપને જણાવવા માંગુ છું કે પરમ દિવસે બજેટમાં જાહેર કરવામાં આવેલી પીએમ કિસાન સન્માન યોજનાનો લાભ માત્ર એક જ વખત અપાશે તેવું નથી. તે એક વખત માટેની યોજના નથી, દર વર્ષે મળશે. અને આ તો દરેક વર્ષે.... અને તેમનું શું હતું ? 10 વર્ષ પછી તમે જરા હિસાબ લગાવી જુઓ, 10 વર્ષમાં એક વખત રૂ.50,000 થી રૂ.60,000 કરોડનું દેવુ માફ કરીને 10 વર્ષ સુધી પોતાને ખેડૂતોના તારણહાર બનાવી રહ્યા હતા. ભાજપની સરકારે આ જે યોજના બનાવી છે તેને આવનારા 10 વર્ષની ગણતરીથી જોવામાં આવે તો આવનારા 10 વર્ષમાં આ પીએમ કિસાન યોજના હેઠળ દર વર્ષે ખેડૂતના ખાતામાં રૂ.6000 આવવાના છે. તેનો જો હું 10 વર્ષનો હિસાબ લગાવું તો રૂ.સાડા સાત કરોડ ખેડૂતોના ખાતામાં જમા થશે.


    સાથીઓ, પીએમ કિસાન સમૃધ્ધિ યોજના વિતેલા સાડા ચાર વર્ષમાં ખેડૂતોની સ્થિતિ સુધારવા માટે જે પ્રયત્નો કરવામાં આવી રહ્યા છે તેનો એક મોટો મુકામ છે. બીજથી માંડીને બજાર સુધી સતત અનેક પ્રયાસો કરવામાં આવી રહ્યા છે. ખેતી માટે થતો ખર્ચ ઓછો કરવાની કોશિષની સાથે સાથે ખેડૂતોને તેમની પેદાશોના યોગ્ય ભાવ મળે તે માટે પણ અનેક પ્રયાસ કરવામાં આવ્યા છે. આ અમારી સરકાર જ છે, જેણે એમએસપી અંગેની ખેડૂતોની વર્ષો જૂની માંગ પૂરી કરી છે. રવિ અને ખરીફના 22 પાકના ટેકાના ભાવ દોઢ ગણાથી વધુ નક્કી કરવામાં આવ્યા છે અને હવે રાજ્ય સરકારોને એ વાત માટે પ્રોત્સાહિત કરવામાં આવી રહી છે કે આ ટેકાના ભાવ ખેડૂતો સુધી પહોંચે.


    સાથીઓ, આ બજેટમાં જય કિસાનની સાથે સાથે જય જવાન માટે પણ ખૂબ મોટો નિર્ણય લેવામાં આવ્યો છે. જમ્મુ તો દોગરા પરંપરા, શૌર્યની ભૂમિ છે. હું જમ્મુ-કાશ્મીરના ફૌજી પરિવારોને અભિનંદન આપું છું, કારણ કે દેશનું સંરક્ષણ બજેટ રૂ.3 લાખ કરોડનો આંકડો પાર કરી ગયું છે. તેનાથી આપણાં રક્ષણની તૈયારીઓ તો મજબૂત થશે જ, પણ સાથે સાથે જવાનોને પણ લાભ થશે.


    ભાઈઓ અને બહેનો, દેશ એ બાબતનો પણ સાક્ષી રહ્યો છે કે કેવી રીતે ચાર દાયકાઓથી વન રેંક વન પેન્શનનો મુદ્દો લટકેલો હતો. નિયતમાં શું ફર્ક હતો તેનો અંદાજ એ બાબત ઉપર લગાવી શકાય કે કોંગ્રેસની સરકારે વન રેંક, વન પેન્શન માટે 2014માં આવો જ આંકડો લગાવ્યો હતો. બજેટમાં માત્ર રૂ.500 કરોડની જોગવાઈ કરી હતી, જ્યારે કેન્દ્રની ભાજપ સરકારે તેના માટે અત્યાર સુધીમાં રૂ.35,000 કરોડથી વધુની રકમની વહેંચણી કરવામાં આવી છે. આ લોકો કેટલું ખોટું બોલતા હતા. 500 કરોડની જાહેરાત કરતા હતા અને જરૂરિયાત હતી રૂ.35,000 કરોડની. આમ છતાં સેનાના જવાનોની આંખમાં ધૂળ નાંખવામાં તેમને કોઈ શરમ આવતી ન હતી. આમાં પણ લગભગ રૂ.11,000 કરોડના પાછલા બાકી નાણાં ચૂકવવાના હતા, જે સમગ્ર દેશના સૈનિક પરિવારોના ખાતામાં પહોંચી ગયા છે.


    સાથીઓ, આજે જમ્મુ અને કાશ્મીરની પોલિસ હોય, અમારા સેન્ટ્રલ ફોર્સનો જવાન હોય, સેનાનો જવાન હોય, મુશ્કેલ પરિસ્થિતિમાં પણ દેશ અને શાંતિના દુશ્મનો સામે અમે લડત લડી રહ્યા હોય તેવા લોકો એટલે હું શહિદ નઝીર અહેમદ વાણી, શહિદ ઔરંગઝેબ, ઈમ્તિયાઝ અહેમદ મીર જેવા અનેક બહાદુર સાથીઓને આદરપૂર્વક શ્રધ્ધા સુમન અર્પણ કરૂં છું. શહિદોના દરેક પરિવારને હું વિશ્વાસ આપવા માંગુ છું કે દેશની સરકાર દરેક કદમે તમારી સાથે ઉભી રહેશે. હું સરહદની પેલે પારથી ગોળીબારનો સામનો કરી રહેલા પરિવારોને પણ આશ્વાસન આપવા માંગુ છું કે તેમની સુરક્ષા માટે દરેક સંભવિત કોશિષ કરવામાં આવી રહી છે. એક તરફ તો દુશ્મનોને આકરો જવાબ આપવામાં આવી રહ્યો છે, તો બીજી તરફ સરહદ ઉપર 14,000 બંકર બનાવવામાં આવી રહ્યા છે, કે જેથી આપ સૌ સુરક્ષિત રહી શકો.


    ભાઈઓ અને બહેનો, દેશની સુરક્ષા અને દેશવાસીઓનું જીવન સ્તર ઉંચુ લઈ જવા માટે નવા ભારતનું નિર્માણ કરવા માટે કેન્દ્ર સરકાર સંપૂર્ણપણે સમર્પિત છે. આપસૌના સહયોગથી નવું ભારત પણ સક્ષમ થશે અને સુરક્ષિત પણ થશે. વધુ એક વાર વિકાસની તમામ યોજનાઓ માટે હું આપ સૌને ખૂબ ખૂબ અભિનંદન પાઠવું છું. મારી સાથે પૂરી તાકાતથી બોલો.. ભારત માતા કી જય ! ભારત માતા કી જય! ભારત માતા કી જય! ખૂબ ખૂબ ધન્યવાદ..


    NP/J.khunt/GP

    
    
    (Release ID: 1562518) Visitor Counter : 311
    
    
      Read this release in: Hindi