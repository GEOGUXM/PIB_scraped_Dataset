      નાણા મંત્રાલય

      રૂ. 5 લાખ સુધીની આવક પર વેરામાં સંપૂર્ણ છૂટ, સ્ટાન્ડર્ડ ડિડક્શનમાં વધારો કરવાની દરખાસ્ત
      આશરે 3 કરોડ લઘુ અને મધ્યમ વર્ગના કરદાતાઓને રૂ.23,000 કરોડથી વધુ રકમની રાહત
      
      નાની બચત પર મળતા વ્યાજ પર ટીડીએસની મર્યાદા વધી
      
      હાઉસિંગ અને રિયલ એસ્ટેટ ક્ષેત્રને પ્રોત્સાહન
      
      નાણાં મંત્રીએ મધ્યમ વર્ગ અને નાના કરદાતાઓ માટે કર રાહતની જાહેરાત કરી
      Posted On: 01 FEB 2019 1:45PM by PIB Ahmedabad


    નવી દિલ્હી, 01- 0 2 -2019


    કેન્દ્રના નાણાં, કોર્પોરેટે બાબતો, રેલવે અને કોલસા મંત્રી શ્રી પિયૂષ ગોયલે આજે જણાવ્યું હતું કે રૂપિયા 5 લાખ સુધીની વાર્ષિક આવક ધરાવતા કરદાતાઓને હવે વેરામાં સંપૂર્ણ મુક્તિ મળશે અને તેમણે કોઈ વેરો ભરવાનો રહેશે નહીં. સંસદમાં વર્ષ 2019-20નું વચગાળાનું બજેટ રજૂ કરતાં શ્રી ગોયલે જણાવ્યું કે "છેલ્લા સાડા ચાર વર્ષ દર મિયા ન અમારા દ્વારા કરવામાં આવેલા મહત્વના સુધારાઓને કારણે કર એકત્રીકરણ અને કરવેરાના વ્યાપમાં મહત્વપૂર્ણ વૃધ્ધિ જોવા મળી છે. આના કારણે કરવેરો ભરવાના પ્રમાણમાં વધારો થયો હોવાની સ્થિતિ ઉભી થઈ છે. આથી એ યોગ્ય રહેશે કે સુધારાઓના કારણે થયેલા કેટલાક ફાયદાઓ મધ્યમ વર્ગના કરદાતાઓ સુધી પહોંચાડવામાં આવે. "


    નાણાં મંત્રીએ કહ્યું કે આના પરિણામે જે લોકોની કુલ આવક રૂ.6.50 લાખ સુધીની છે તેમણે કોઈપણ પ્રકારનો આવક વેરો ભરવાની જરૂર પડશે નહીં અને જો તે પેન્શન યોજના, વિશેષ બચતો, વીમો વગેરેમાં રોકાણ કરે તો તે દ્વારા રૂ પિયા 2 લાખ સુધીના આવાસ- ધિરાણનું વ્યાજ, શિક્ષણ માટે લીધેલા ધિરાણનું વ્યાજ, રાષ્ટ્રીય પેન્શન યોજનામાં આપેલું યોગદાન, આરોગ્ય વીમો, સિનિયર સિટીઝનોની સારવારમાં થનાર ખર્ચ જેવી વધારાની કપાતો સાથે ઉચ્ચ આવક ધરાવતી વ્યક્તિઓએ પણ કોઈ વેરો ભરવો પડશે નહીં. આના કારણે સ્વરોજગાર, લઘુ વ્યવસાય, નાના વેપારીઓ, વેતન મેળવનાર વર્ગ, પેન્શનરો અને વરિષ્ઠ નાગરિકો સહિત મધ્યમ વર્ગના લગભગ 3 કરોડ કરદાતાઓને વેરામાં રૂ.18,500 કરોડનો લાભ મળશે.


    સ્ટાન્ડર્ડ ડિડક્શનમાં વધારો


    નાણાં મંત્રીએ જણાવ્યું હતું કે વેતન મેળવનારા લોકો માટે હાલમાં સ્ટાન્ડર્ડ ડિડક્શન રૂ.40,000 છે તે વધારીને રૂ.50,000 કરવામાં આવ્યું છે. તેમણે કહ્યું કે વેતન મેળવનારા 3 કરોડ લોકો અને પેન્શન ધારકોને રૂ.4700 કરોડનો વધારાનો લાભ મળશે.


    ટીડીએસની મર્યાદામાં વધારો


    બેંકો / પોસ્ટ ઓફિસ વગેરેમાં જમા કરાવેલી રકમ ઉપર, મળતા વ્યાજ પર ટીડીએસની મર્યાદા રૂ.10,000 થી વધારીને રૂ.40,000 કરવામાં આવી છે. શ્રી ગોયલે કહ્યું કે આનાથી નાની બચત કરનાર વર્ગ તથા નિવૃત્ત લોકોને લાભ થશે. તેમણે કહ્યું કે નાના કરદાતાઓને રાહત આપવા માટે ભાડા પર કર કપાત માટે ટીડીએસની મર્યાદા રૂ.1,80,000 થી વધારીને રૂ.2,40,000 કરવાનો પ્રસ્તાવ છે.


    રહેઠાણનાં મકાનોને વધુ રાહત


    નાણાં મંત્રીએ જણાવ્યું હતું કે પોતાના કબજાવાળા બીજા મકાનના અંદાજીત ભાડાં ઉપર લાગતા આવક વેરામાં રાહત આપવાનો પ્રસ્તાવ મૂકવામાં આવ્યો છે. તેમણે કહ્યું કે હાલમાં જો કોઈ વ્યક્તિ પાસે પોતાનું એકથી વધુ ઘર હોય તો તેના કારણે તેને મળતા અંદાજીત ભાડા પર કર ચૂકવવો પડે છે. શ્રી ગોયલે કહ્યું કે પોતાની નોકરી, બાળકોનું શિક્ષણ અને માતા- પિતાની સાર-સંભાળ માટે બે સ્થળોએ પરિવાર રાખવાના કારણે મધ્યમ વર્ગના પરિવારોને પડતી મુશ્કેલીને ધ્યાનમાં રાખીને આ રાહતની જાહેરાત કરવામાં આવી છે.


    નાણાં મંત્રીએ રૂ.2 કરોડ સુધીના મૂડીગત લાભ પ્રાપ્ત કરનાર એક કરદાતાને એક રહેઠાણના ઘરથી બીજા રહેઠાણના ઘર માટે મૂડી રોકાણ માટે આવક વેરા અધિનિયમની કલમ-54 હેઠળ મૂડીગત લાભમાં વધારો કરવાની દરખાસ્ત કરવામાં આવી છે. જો કે આવો લાભ જીવનમાં એક જ વખત પ્રાપ્ત કરી શકાશે. સસ્તા મકાનોની યોજના હેઠળ વધારાનું મકાન મેળવવા માટે આવક વેરાના કાયદાની કલમ-80 આઈબીએ હેઠળ મળનારા લાભને વધુ એક વર્ષ માટે લંબાવવામાં આવ્યા છે. આનો અર્થ એ થાય કે 31 માર્ચ, 2020 સુધી સ્વિકાર્ય આવાસ યોજના પર તે લાગુ પડશે. રિયલ એસ્ટેટ ક્ષેત્ર પર વધુ ભાર મૂકતાં નાણાં મંત્રીએ જણાવ્યું કે નહીં વેચાયેલા ઘર / ફ્લેટના ભાડા પર કરવેરામાં રાહતની મુદત યોજના પૂર્ણ થયાના અંતિમ સમયથી એક વર્ષથી વધારીને બે વર્ષ કરવાની દરખાસ્ત કરવામાં આવી છે.


    NP/J.KHUNT/GP

    
    
    (Release ID: 1562251) Visitor Counter : 274
    
    
      Read this release in: Marathi , Tamil , Malayalam , English , Bengali