      મંત્રીમંડળ

      મંત્રીમંડળે નવી દિલ્હી એઈમ્સના માસ્ટર પ્લાનના અમલીકરણને મંજૂરી આપી
      Posted On: 28 FEB 2019 10:30PM by PIB Ahmedabad


    પ્રધાનમંત્રી નરેન્દ્ર મોદીની અધ્યક્ષતામાં મંત્રીમંડળે ઑલ ઈન્ડિયા ઈન્સ્ટિટ્યુટ ઑફ મેડિકલ સાયન્સિસ (એઈમ્સ) નવી દિલ્હીને વિશ્વ કક્ષાની મેડિકલ યુનિવર્સિટીમાં રૂપાંતરિત કરવાના માસ્ટર પ્લાનના અમલીકરણને ‘સૈદ્ધાંતિક’ મંજૂરી આપી દીધી છે.


    વિગતો :

      * આ માસ્ટર પ્લાન મુજબ આવતા 20 વર્ષ માટે પુનર્વિકાસ દ્વારા એઈમ્સને જરૂરી જગ્યા ઉપલબ્ધ કરાવીને જગ્યાના સંપૂર્ણ ઉપયોગનું પુનઃઆયોજન કરીને સંસ્થાના ઈન્ફ્રાસ્ટ્રક્ચરનો વધુમા વધુ સારી રીતે ઉપયોગ કરવાની વ્યવસ્થા કરવામાં આવી છે.
      * દર્દીઓની સંભાળ, શિક્ષણ, સંશોધન, વહીવટી સંચાલન અને સહાયક સેવાઓ ઈસ્ટ અન્સારી નગર સ્થિત મુખ્ય પરિસર અને રહેણાંક સુવિધાઓને ટ્રોમા સેન્ટર વિસ્તરણ (ન્યૂ રાજનગર) પરિસરમાં એકીકૃત કરીને એઈમ્સ, નવી દિલ્હીના ઈન્ફ્રાસ્ટ્રક્ચરના પુનઃનિર્માણનો પ્રસ્તાવ મૂકવામાં આવ્યો છે.

    લાભો :


    આ પ્રોજેક્ટથી દર્દીઓને પોતાના ક્ષેત્રમાં ઉત્તમ આરોગ્ય સેવાઓ મળશે અને નિદાનાત્મક, ફિઝિયોથેરાપી, કાર્યાત્મક, પુનર્વસન અને વ્યાવસાયિક જેવી તમામ જરૂરિયાતો માટે ‘ એક સંકલિત સંકુલ ’ મળશે. તેનાથી દર્દીઓને સ્માર્ટ મોબિલીટી અને પહોંચ ક્ષમતા સુનિશ્ચિત થશે તેમજ ઉપચાર સેવાઓ, સંશોધન, તેમજ દર્દીઓના વ્યવસ્થાપનમાં પ્રગતિ માટે સર્વોચ્ચ તૃતિયક સારવાર સુનિશ્ચિત થશે.


    RP

    
    
    (Release ID: 1566851) Visitor Counter : 32
    
    
      Read this release in: English , Urdu , Marathi , Bengali , Tamil
    
    
    

*