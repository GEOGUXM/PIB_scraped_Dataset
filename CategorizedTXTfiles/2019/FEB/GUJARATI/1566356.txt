      PIB Headquarters

      પેન્શનને લગતા પ્રશ્નોના નિરાકરણ માટે ડાક અદાલત
      Posted On: 26 FEB 2019 4:00PM by PIB Ahmedabad


    પેન્શનને લગતા પ્રશ્નોના નિરાકરણ માટે પોસ્ટ માસ્ટર જનરલ (મુખ્યાલય ક્ષેત્ર) સ્પીડ પોસ્ટ ભવન , શાહીબાગ, અમદાવાદ- 380004ની કચેરી ખાતે તારીખ-13.03.2019, બુધવારના રોજ 11:00 કલાકે પેન્શન અદાલતનું આયોજન કરવામાં આવેલ છે.


    આ અદાલતમાં નીતિ વિષયક મુદ્દા સિવાય, પેન્શનને લગતા અન્ય મુદ્દાઓ સંબંધિત ફરિયાદો સાંભળી તેનો નિકાલ કરવામાં આવશે.


    અમદાવાદ મુખ્યાલય ક્ષેત્રને લગતી પેન્શન સબંધી પેન્શન અદાલતમાં રજૂ કરવાની ફરિયાદો, શ્રી કાલુ રામ હિંગર , વરિષ્ઠ લેખાધિકારી, લેખા અને પેન્શન સેક્શન, પોસ્ટ માસ્ટર જનરલ મુખ્યાલય ક્ષેત્ર, સ્પીડ પોસ્ટ ભવન, શાહીબાગ, અમદાવાદ - 380004ની કચેરી ખાતે મોડામાં મોડી તારીખ 28.2.2019 ગુરૂવાર સુધીમાં મળી જાય તે રીતે મોકલવાની રહેશે. નિર્ધારિત સમય મર્યાદા પછી મળેલી ફરિયાદો ધ્યાનમાં લેવામાં આવશે નહીં.


    ફરિયાદ સ્પષ્ટ અને મુદ્દાસર હોવી જરૂરી છે. નીતિ વિષયક મુદ્દાઓની સુનાવણી હાથ પર લેવામાં આવશે નહીં. ઉપરાંત ફરિયાદની અરજીમાં એક કરતા વધારે મુદ્દા કે વિષય સમાવિષ્ટ ન હોવો જોઈએ.


    NP/J.Khunt/DK/RP

    
    
    (Release ID: 1566356) Visitor Counter : 29