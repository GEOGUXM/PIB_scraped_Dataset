      પ્રધાનમંત્રીનું કાર્યાલય

      રાષ્ટ્રપતિ પુતિને પ્રધાનમંત્રી મોદી સાથે વાત કરી
      Posted On: 28 FEB 2019 11:06PM by PIB Ahmedabad


    રશિયનના રાષ્ટ્રપતિ મહામહિમ શ્રી વ્લાદિમિર વી. પુતિને આજે પ્રધાનમંત્રી નરેન્દ્ર મોદી સાથે ફોન પર વાતચિત કરી હતી.


    રાષ્ટ્રપતિ પુતિને પુલવામા આતંકી હૂમલા અંગે ઊંડુ દુઃખ વ્યક્ત કર્યું હતું. તેમણે જણાવ્યું હતું કે રશિયાના લોકો આતંકવાદ સામેની લડાઈમાં ભારતની સાથે છે.


    પ્રધાનમંત્રી નરેન્દ્ર મોદીએ સરહદપારથી આચરવામાં આવતા આતંકી હૂમલા સામે ભારતનાં હિતોની સુરક્ષામાં રશિયાના મજબૂત સમર્થન માટે રાષ્ટ્રપતિ પુતિનનો આભાર માન્યો હતો અને આતંકવાદનો સામનો કરવા માટે રશિયા સાથે ભારતના દ્વિ પક્ષીય સહયોગ તથા વ્યૂહાત્મક ભાગીદારીની કટિબદ્ધતાને તાજી કરી હતી. બંને નેતાઓ સહમત થયા કે લાગતા-વળગતાએ આતંકવાદને બધા જ પ્રકારનું સમર્થન આપવાનું બંધ કરવું જોઈએ.


    બંને નેતાઓ એ બાબતે પણ સહમત થયા હતા કે બંને દેશો વચ્ચે વધતો સહયોગ વિશેષાધિકાર ધરાવતી વ્યૂહાત્મક ભાગીદારીને વધુને વધુ મજબૂત બનાવશે.


    રાષ્ટ્રપતિ પુતિને પ્રધાનમંત્રી મોદીને આ વર્ષે યોજાનારા ઈસ્ટર્ન ઈકોનોમિક ફોરમની બેઠકમાં હાજરી આપવા આમંત્રણ પાઠવ્યું હતું. પ્રધાનમંત્રીએ આમંત્રણને આવકાર્યું હતું અને રશિયન ફાર ઈસ્ટ સહિત બંને દેશો વચ્ચે વધતા જતા આર્થિક સહયોગના મહત્વ પર ભાર મુક્યો હતો.


    NP/J.Khunt/RP


    

    
    (Release ID: 1566987) Visitor Counter : 64
    
    
      Read this release in: Assamese , English , Urdu , Hindi , Marathi , Bengali , Tamil