      મંત્રીમંડળ

      મંત્રીમંડળે મધ્યપ્રદેશમાં ગ્વાલિયરમાં દિવ્યાંગજન રમત-ગમત કેન્દ્ર સ્થાપિત કરવા માટે મંજૂરી આપી
      Posted On: 28 FEB 2019 10:23PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે મધ્યપ્રદેશમાં ગ્વાલિયરમાં દિવ્યાંગજન રમત-ગમત કેન્દ્રની સ્થાપના કરવાની દરખાસ્ત મંજૂરી આપી છે , જેની નોંધણી સોસાયટી નોંધણી ધારા, 1860 હેઠળ થશે. આ સંસ્થા દિવ્યાંજન રમત-ગમત કેન્દ્ર, ગ્વાલિયરનાં નામ હેઠળ કામ કરશે. આ કેન્દ્ર સ્થાપિત કરવા માટે પાંચ વર્ષનાં સમયગાળામાં અંદાજે રૂ. 170.99 કરોડનો ખર્ચ થશે.


    અસર :


    આ કેન્દ્ર દ્વારા ઊભા થયેલા રમતગમતની માળખાગત સુવિધાઓમાં સુધારો થવાથી વિવિધ રમતગમતોમાં દિવ્યાંગતા ધરાવતી વ્યક્તિઓની અસરકારક ભાગીદારી સુનિશ્ચિત થશે તથા તેઓ રાષ્ટ્રીય અને આંતરરાષ્ટ્રીય સ્તરે સ્પર્ધા કરવા સક્ષમ બનશે. આ કેન્દ્ર સ્થાપિત કરવાથી સમાજમાં દિવ્યાંગજનો માટે સંપૂર્ણ સંકલનની સુવિધા સ્થાપિત કરવાની સમજણ વિકસશે.


    વિગત :


    કેન્દ્રની સંપૂર્ણ વ્યવસ્થા અને દેખ-રેખ માટે એક વ્યવસ્થાપન એકમ સ્થાપિત કરવામાં આવશે , જેમાં વધુમાં વધુ 12 સભ્યો રહેશે, જે હોદ્દાની રૂએ સેવા આપશે અને અન્ય લોકો પેરા ગેમ્સમાં નિષ્ણાતો ઉપરાંત રાષ્ટ્રીય સ્તરનાં સ્પોર્ટ્સ ફેડરેશનનાં નિષ્ણાંતો રહેશે.


    પૃષ્ઠભૂમિ :


    વિકલાંગતા ધરાવતી વ્યક્તિઓનાં અધિકારો (આરપીડબલ્યુડી) કાયદા , 2016ની કલમ 30 સરકારને રમતગમતની પ્રવૃત્તિઓમાં દિવ્યાંગજનોની અસરકારક સહભાગીદારી સુનિશ્ચિત કરવા અસરકારક પગલાં સુનિશ્ચિત કરે છે, જેમાં તેમનાં માટે રમતગમતની માળખાગત સુવિધાઓની જોગવાઈ સામેલ છે. નાણાં મંત્રીએ વર્ષ 2014-15માં પોતાનાં અંદાજપત્રીય ભાષણમાં દિવ્યાંજન રમત-ગમત કેન્દ્રની સ્થાપના કરવાની જાહેરાત કરી હતી. અત્યારે દેશમાં દિવ્યાંગજન માટે રમતગમતની તાલીમ સુવિધાઓ અસ્તિત્વમાં નથી. આ માટે માળખાગત સુવિધા સ્થાપિત કરવાની પ્રસ્તાવના રજૂ કરવામાં આવી છે, જેથી દિવ્યાંગજનો આ કેન્દ્રમાં કડક અને વિશેષ તાલીમ મેળવી શકે છે.


    RP

    
    
    (Release ID: 1566903) Visitor Counter : 28
    
    
      Read this release in: Assamese , English , Marathi , Bengali , Tamil , Kannada