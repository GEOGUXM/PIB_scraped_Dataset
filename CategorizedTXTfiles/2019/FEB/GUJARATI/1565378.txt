      મંત્રીમંડળ

      મંત્રીમંડળે “ઓઇલ અને ગેસનાં સ્થાનિક ઉત્ખનન અને ઉત્પાદનમાં વધારો કરવા માટે ઉત્ખનન અને લાઇસન્સિંગ નીતિમાં સુધારો” કરવા માટે મંજૂરી આપી
      Posted On: 19 FEB 2019 9:06PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં કેન્દ્રીય મંત્રીમંડળે ઓઇલ અને ગેસનાં સ્થાનિક ઉત્ખનન અને ઉત્પાદનમાં વધારો કરવા માટે ઉત્ખનન અને લાઇસન્સિંગ ક્ષેત્રમાં સુધારા પર નીતિગત માળખાને મંજૂરી આપી છે. આ નીતિનો ઉદ્દેશ ઉત્ખનન અને ઉત્પાદન (ઇએન્ડપી) ક્ષેત્રમાં નવા રોકાણને આકર્ષવાનો છે , અત્યાર સુધી વણખેડાયેલા ક્ષેત્રોમાં સંશોધન પ્રવૃત્તિઓને વેગ આપવાનો અને ઉત્પાદન વ્યાવસાયમાં નીતિને ઉદાર બનાવવાનો છે. ઓઇલ અને ગેસનાં સ્થાનિક ઉત્પાદનમાં સ્થિરતા/ઘટાડો થવાથી આયાત પરની નિર્ભરતામાં વધારો થયો છે અને ઇએન્ડપી કામગીરીઓમાં રોકાણમાં ઘટાડો થયો છે , જેને ધ્યાનમાં રાખીને નીતિગત સુધારાને વેગ આપવાની જરૂરિયાત અનુભવાઈ હતી.


    નીતિગત સુધારા ચાર મુખ્ય ક્ષેત્રો પર કેન્દ્રિત છે. પ્રથમ , અનપેક્ષિત ક્ષેત્રોમાં સંશોધન પ્રવૃત્તિઓ વધારવી. જે બેસિનમાં કોઈ વાણિજ્યિક ઉત્પાદન ન થતું હોય એમાં સરકારી રૉયલ્ટી અને ફરજિયાત કરવેરાની કોઈ પણ આવક કે ઉત્પાદનનાં ભાગ વિના સંશોધન કાર્યનાં કાર્યક્રમને આધારે સંશોધન બ્લોક માટે બિડ કરવામાં આવશે. જોકે આ રૉયલ્ટી કોન્ટ્રાક્ટર ચુકવશે. ઉત્પાદન કરતાં બેસિનનાં અત્યાર સુધી ફાળવવામાં ન આવેલા/સંશોધન ન થયેલા ક્ષેત્રો માટે બિડિંગ આવકની વહેંચણીને આધારે જળવાઈ રહેશે , પણ વધારે ભાર કામગીરીનાં કાર્યક્રમને આપવામાં આવશે. બિડ કરી શકાય એવી આવકનાં ભાગ પર ટોચમર્યાદા પ્રવર્તમાન અવ્યવહારિક બિડમાં પણ સૂચિત કરવામાં આવી છે. આ નીતિ ટૂંકો સંશોધન ગાળો પણ પ્રદાન કરે છે અને વહેલાસર ઉત્પાદન શરૂ કરવા બદલ રાજકોષીય પ્રોત્સાહન પણ આપે છે. કોન્ટ્રાક્ટરને ક્રૂડ ઓઇલ અને કુદરતી ગેસનાં વેચાણ અને કિંમતમાં સંપૂર્ણ સ્વતંત્રતા આપવામાં આવશે , જેનું વેચાણ પારદર્શક અને સ્પર્ધાત્મક પ્રક્રિયા મારફતે થશે.


    બીજુ એ કે , ગેસનું ઉત્પાદન વધારવા પ્રોત્સાહન આપવા માર્કેટિંગ અને કિંમતમાં સ્વતંત્રતાને નવા ગેસનાં ક્ષેત્રો શોધવા માટે સુવિધા આપવામાં આવી છે , જેનાં ફિલ્ડ ડેવલપમેન્ટ પ્લાન (એફડીપી)ને હજુ મંજૂરી આપવામાં આવી નથી. સ્થાનિક ક્ષેત્રોમાં સાધારણ ઉત્પાદનથી વધારે ઉત્પાદન પર પણ રાજકોષીય પ્રોત્સાહન આપવામાં આવે છે. ત્રણ , ઓએનજીસી અને ઓઆઇએલનાં હાલનાં નોમિનેશન ક્ષેત્રોમાંથી ઉત્પાદન વધારવા બંને સરકારી કંપનીઓ દ્વારા સંવર્ધિત ઉત્પાદનની પ્રોફાઇલ તૈયાર કરવામાં આવશે. ઉત્પાદન વધારવા નવી ટેકનોલોજીનો ઉપયોગ થશે અને મૂડીરોકાણ કરવામાં આવશે , ખાનગી ક્ષેત્રની ભાગીદારી વધારવા એનઓસી (ના-વાંધા પ્રમાણપત્ર) આપવામાં આવશે. ચાર , સંકલન વ્યવસ્થા સ્થાપિત કરી અને ડીજીએચની મંજૂરીનું સરળીકરણ , વિવિધ સમાધાન વ્યવસ્થા વગેરેમાં ફેરફાર કરીને વેપાર-વાણિજ્યને સરળ કરવામાં આવશે.


    આ નીતિ મારફતે પારદર્શક , રોકાણકારને અનુકૂળ અને સ્પર્ધાત્મક નીતિગત માળખાની કલ્પના ઉત્ખનન કામગીરીઓને વેગ આપવા માટે તથા ઓઇલ અને ગેસનાં ઝડપથી ઉત્પાદનને વેગ આપવા માટે કરવામાં આવી છે. એનઓસીનાં નોમિનેશન ક્ષેત્ર માટે ઉત્પાદન સંવર્ધન યોજના નવી ટેકનોલોજી , મૂડી અને ખાનગી ક્ષેત્રની ભાગીદારી મારફતે મેનેજમેન્ટ પ્રેક્ટિસનો ઉપયોગ કરવાથી ઉત્પાદનમાં વધારો થવાની શક્યતા છે. સંવર્ધિત ઇએન્ડપીની કામગીરી સાથે સપોર્ટ સેવાઓ વિકસાવવા , રોજગારીનું સર્જન કરવા , અત્યાધુનિક ટેકનોલોજીનું હસ્તાંતરણ વગેરેની દ્રષ્ટિએ વ્યાપક આર્થિક લાભ આપવામાં આવશે. ઉત્પાદનમાં વધારો થવાથી આયાત પરની નિર્ભરતામાં ઘટાડો થશે , દેશની ઊર્જા સુરક્ષામાં વધારો થશે અને આયાત બિલ પર કિંમતી વિદેશી હૂંડિયામણમાં બચત કરવામાં મદદ મળશે.


    RP

    
    
    (Release ID: 1565378) Visitor Counter : 56
    
    
      Read this release in: Tamil , Kannada , Assamese , English , Urdu , Marathi , Hindi , Bengali