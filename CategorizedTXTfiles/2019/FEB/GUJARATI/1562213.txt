      નાણા મંત્રાલય

      સરકારે સૂક્ષ્મ, લઘુ તેમજ મધ્યમ ઉદ્યોગોને સશક્ત બનાવવા માટે ઘણા ઉપાયો કર્યા
      દરેક કેન્દ્રીય સાર્વજનિક ઉપક્રમો સુધી જીઈએમ પ્લેટફોર્મનો વિસ્તાર કર્યો
      
      સરકારી ઉપક્રમો દ્વારા મહિલાઓની માલિકીવાળા લઘુ તેમજ મધ્યમ ઉદ્યોગો પાસેથી એક નિર્ધારિત ગુણોત્તરમાં સામગ્રીની ખરીદી કરાશે
      Posted On: 01 FEB 2019 1:33PM by PIB Ahmedabad


    નવી દિલ્હી, 01- 0 2 -2019


    કેન્દ્રીય નાણાં, કોર્પોરેટ બાબતો, રેલવે અને કોલસા મંત્રી શ્રી પીયૂષ ગોયલે આજે સંસદમાં વચગાળાનું બજેટ – 2019-20 રજૂ કરતાં જણાવ્યું કે સરકારે સૂક્ષ્મ, લઘુ તેમજ મધ્યમ ઉદ્યોગોને સશક્ત કરવા માટે ઘણા પગલા ભર્યા છે. એક એવી યોજનાને મંજૂરી અપાઈ છે, જેમાં 59 મિનીટમાં મહત્તમ એક કરોડ રૂપિયા સુધીની લોન મંજૂર કરાશે અને જીએસટીમાં નોંધાયેલ લઘુ તેમજ મધ્યમ ઉદ્યોગ એકમોને એક કરોડ રૂપિયાના લોન વૃદ્ધિ પર વ્યાજમાં 2 ટકાની છૂટ અપાશે. આજે સંસદમાં વચગાળાનું બજેટ 2019-20 રજુ કરતા શ્રી પીયૂષ ગોયલે કહ્યું કે હવે સરકારી ઉપક્રમો દ્વારા 25 ટકા સંસાધન લઘુ તેમજ મધ્યમ ઉદ્યોગો પાસેથી ખરીદવામાં આવશે. તેમણે કહ્યું કે આમાં ઓછામાં ઓછી 3 ટકા સામગ્રી મહિલાની માલિકીવાળા લઘુ તેમજ મધ્યમ ઉદ્યોગો પાસેથી પ્રાપ્ત કરાશે.


    સરકારી ઈ-માર્કેટપ્લેસ(જીઈએમ)ની ઉપલબ્ધિઓની ચર્ચા કરતા, શ્રી પીયૂષ ગોયલે કહ્યું કે 17,500 કરોડ રૂપિયાથી વધુ લેવડ-દેવડ કરાઈ છે અને તેના પરિણામ સ્વરૂપ સરેરાશ 25-28 ટકા બચત થઈ છે. નાણા મંત્રી શ્રીએ કહ્યું કે બે વર્ષ પૂર્વે અમારી સરકાર દ્વારા નિર્મિત જીઈએમથી સાર્વજનિક ખરીદી પ્રણાલીમાં સુધારો થયો છે, કેમ કે આ પૂર્ણ રીતે પારદર્શી, સમાવેશી અને પ્રભાવશાળી છે. સૂક્ષ્મ, લઘુ તેમજ મધ્યમ ઉદ્યોગો પાસે હવે જીઈએમના માધ્યમથી પોતાના ઉત્પોદનોને વેચવાની તક ઉપલબ્ધ છે. વચગાળાનું બજેટ રજૂ કરતા સમયે તેમણે જાહેરાત કરતા જણાવ્યું કે હવે દરેક કેન્દ્રીય સાર્વજનિક ઉદ્યોગો સુધી જીઈએમ પ્લેટફોર્મનો વિસ્તાર કરવામાં આવી રહ્યો છે.


    શ્રી પીયૂષ ગોયલે એ પણ જણાવ્યું કે હાલમાં સરકારે “ છૂટક વેપારી અને વેપારીઓ તથા તેના કર્મચારીઓના કલ્યાણ સાથે આંતરિક વેપારને પ્રોત્સાહન ” ના વિષયને ઔદ્યોગિક નીતિ અને સંવર્ધન વિભાગને સોંપી દીધો છે, જેનું નામ બદલીને હવે ઉદ્યોગ તેમજ આંતરિક વ્યાપાર સંવર્ધન વિભાગ કરાશે.


    NP/J.KHUNT/GP

    
    
    (Release ID: 1562213) Visitor Counter : 214
    
    
      Read this release in: English , Marathi , Bengali , Tamil