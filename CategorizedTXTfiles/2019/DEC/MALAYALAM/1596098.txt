      മന്ത്രിസഭ

      ഡല്‍ഹി മെട്രോയുടെ നാലാം ഘട്ടത്തിലെ മൂന്നു മുന്‍ഗണനാ ഇടനാഴികള്‍ക്കുള്ള ഫണ്ടിംഗ് രീതി പുനക്രമീകരിക്കുന്നതിന് മന്ത്രിസഭയുടെ അംഗീകാരം
      Posted On: 11 DEC 2019 6:21PM by PIB Thiruvananthpuram


    ഡല്‍ഹി മെട്രോയുടെ നാലാംഘട്ടത്തില്‍ അംഗീകരിക്കപ്പെട്ട 1) ഏറോസിറ്റി മുതല്‍ തുഗ്ലക്കാബാദ് വരെ 2) ആര്‍.കെ. ആശ്രമം മുതല്‍ ജനക്പുരിവരെ (പശ്ചിമ) 3) മുകുന്ദ്പുര്‍-മജ്പൂര്‍ എന്നീ മൂന്നു മുന്‍ഗണനാ ഇടനാഴികളുടെ ഫണ്ടിംഗ് രീതി പുനക്രമീകരിക്കുന്നതിന് പ്രധാനമന്ത്രി ശ്രീ. നരേന്ദ്ര മോദിയുടെ അധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അംഗീകാരം നല്‍കി. ഇന്ത്യാ ഗവണ്‍മെന്റും ഗവണ്‍മെന്റ് ഓഫ് നാഷണല്‍ കാപ്പിറ്റല്‍ ടെറിറ്ററി ഓഫ് ഡല്‍ഹിയും തമ്മില്‍ ഭൂമിയുടെ വില 50:50 എന്ന അനുപാതത്തിലായിരിക്കും പങ്കുവയ്ക്കുക. സുപ്രീംകോടതിയുടെ 2019 സെപ്റ്റംബര്‍ 6ലെ ഉത്തരവിന്റെ അടിസ്ഥാനത്തില്‍ ഡല്‍ഹിക്ക് മാത്രം ആധാരമാക്കിയുള്ള 2017ലെ മെട്രോ റെയില്‍ പദ്ധതി നയത്തില്‍ വരുത്തിയ ഭേദഗതിയനുസരിച്ചാണ് ഇത്.

    പദ്ധതിയുടെ മൊത്തം ചെലവായ 24,948.65 കോടി രൂപയ്ക്ക് മാറ്റമുണ്ടാവില്ല. ഇന്ത്യാ ഗവണ്‍മെന്റിന്റെ സംഭാവന നിലവിലെ 4,154.20 കോടിയില്‍ നിന്നും 4,643.638 കോടിയായി ഉയര്‍ത്തി, ഇതിന്റെ ഫലമായി മൊത്തം 489.438 കോടി രൂപയുടെ വര്‍ദ്ധനയുണ്ടായിട്ടുണ്ട്. ഡല്‍ഹി മെട്രോ റെയില്‍ കോര്‍പ്പറേഷന്‍ അടച്ചുതീര്‍ക്കേണ്ട ഉഭയകക്ഷി/ബഹുതല ഏജന്‍സികളില്‍ നിന്നുള്ള പുറംവായ്പ 11,462.60 കോടിയില്‍ നിന്നും 12,930.914 കോടിയായി ഉയര്‍ന്നതോടെ മൊത്തം 1,468.314 കോടി രൂപയുടെ വര്‍ദ്ധനയുണ്ടായിട്ടുണ്ട്.


    പശ്ചാത്തലം
    ഡല്‍ഹി മെട്രോയുടെ നാലാംഘട്ടത്തിലെ മൂന്ന് മുന്‍ഗണന ഇടനാഴികള്‍ 24,948.65 കോടി രൂപ ചെലവില്‍ പൂര്‍ത്തിയാക്കുന്നതിന് 2019 മാര്‍ച്ചില്‍ ഇന്ത്യാ ഗവണ്‍മെന്റ് അനുമതി നല്‍കിയിരുന്നു. ഇതിന്റെ ഫണ്ടിംഗ് രീതി 2017ലെ മെട്രോറെയില്‍ നയത്തിന് അനുസരിച്ച് തീരുമാനിക്കുകയും ചെയ്തിരുന്നു. പാര്‍പ്പിട നഗരകാര്യ മന്ത്രാലയം ഇതിന്റെ ചെലവ് തങ്ങളുമായി ചേര്‍ന്നു തീരുമാനിച്ചപ്രകാരമുള്ള ചെലവ് പങ്കുവയ്ക്കല്‍ രീതി അംഗീകരിക്കുന്നതുവരെ പണി തുടങ്ങേണ്ടതില്ലെന്ന് 2019 ഏപ്രിലില്‍ ഗവണ്‍മെന്റ് ഓഫ് നാഷണല്‍ കാപ്പിറ്റല്‍ ടെറിറ്ററി ഓഫ് ഡല്‍ഹി ഡല്‍ഹി മെട്രോ റെയില്‍ കോര്‍പ്പറേഷന് നിര്‍ദേശം നല്‍കി.
    സുപ്രീംകോടതിയുടെ ഇടപെടലിന് ശേഷം 2019 ഏപ്രിലില്‍ പണി ആരംഭിച്ചു. തങ്ങളുടെ 2019 സെപ്റ്റംബര്‍ ആറിലെ ഉത്തരവില്‍ സുപ്രീംകോടതി പ്രവര്‍ത്തന നഷ്ടവും രൂപയുടെ മൂല്യത്തിലെ ചാഞ്ചല്യവും മൂലം പുറം വായ്പകള്‍ തിരിച്ചടയ്ക്കാന്‍ സ്പെഷ്യല്‍ പര്‍പ്പസ് വെഹിക്കിളായ ഡല്‍ഹി മെട്രോ റെയില്‍കോര്‍പ്പറേഷന് കഴിഞ്ഞില്ലെങ്കില്‍ സ്റ്റേറ്റ് വഹിക്കണമെന്ന 2017ലെ മെട്രോ റെയില്‍ നയത്തിലെ വ്യവസ്ഥകള്‍ നിലനിര്‍ത്തിക്കൊണ്ട് ഉത്തരവ് പുറപ്പെടുവിച്ചു. ഡല്‍ഹിക്ക് മാത്രം ഈ നയത്തില്‍നിന്നു വ്യതിചലിക്കുന്നതിനുള്ള നിര്‍ദ്ദേശം നല്‍കുകയും ഭൂമിയുടെ വില ഇന്ത്യാ ഗവണ്‍മെന്റും ഗവണ്‍മെന്റ് ഓഫ് നാഷണല്‍ കാപ്പിറ്റല്‍ ടെറിറ്ററി ഓഫ് ഡല്‍ഹിയും തമ്മില്‍ 50:50 അനുപാതത്തില്‍ പങ്കുവയ്ക്കണമെന്നു നിര്‍ദേശിച്ചു. അതിന്റെ അടിസ്ഥാനത്തില്‍ 2017ലെ മെട്രോ റെയില്‍ കോര്‍പ്പറേഷന്‍ നയം ഭേദഗതി ചെയ്യുകയും ചെയ്തു.
    MRD

    
    
    (Release ID: 1596098) Visitor Counter : 2
    
    
      Read this release in: Assamese , English , Urdu , Marathi , Hindi , Gujarati , Tamil , Telugu , Kannada