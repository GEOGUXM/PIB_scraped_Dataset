      PIB Headquarters

      കേരള കബഡി ലീഗ് സീസണ്‍ മൂന്നിന് കൊല്ലം പീരങ്കിമൈതാനിയില്‍ തുടക്കമായി
      Posted On: 26 DEC 2019 5:54PM by PIB Thiruvananthpuram


    ദീന്‍ ദയാല്‍ ട്രോഫി കേരള കബഡി ലീഗ് സീസണ്‍ മൂന്നിന് കൊല്ലം പീരങ്കിമൈതാനിയില്‍ തുടക്കമായി. കേന്ദ്ര വിദേശകാര്യ, പാര്‍ലമെന്ററികാര്യ സഹമന്ത്രി ശ്രീ. വി. മുരളീധരന്‍ ഉദ്ഘാടനം ചെയ്തു. ആരോഗ്യമുള്ള സമൂഹത്തെ സൃഷ്ടിക്കുന്നതു ലക്ഷ്യമിട്ട് കേന്ദ്ര ഗവണ്‍മെന്റ് സ്‌പോര്‍ട്‌സിന് വലിയ പ്രാധാന്യമാണ് കൊടുക്കുന്നതെന്ന് ശ്രീ. വി. മുരളീധരന്‍ പറഞ്ഞു.


    

    കുട്ടികള്‍ക്ക് പഠനത്തിനൊപ്പം കളികള്‍ക്കും പ്രാധാന്യമുള്ള അന്തരീക്ഷമൊരുക്കാന്‍ രക്ഷിതാക്കള്‍ ശ്രദ്ധിക്കണമെന്ന് അദ്ദേഹം ആവശ്യപ്പെട്ടു. കബഡി രാജ്യത്തെ സംബന്ധിച്ച് പ്രധാനപ്പെട്ട കായിക മത്സരമാണെന്ന് അദ്ദേഹം ചൂണ്ടിക്കാട്ടി.


    വനിത - പുരുഷ വിഭാഗങ്ങളിലായി ഹരിയാന, റെയില്‍വേ, സി.ഐ.എസ്.എഫ് ഉള്‍പ്പടെ മികച്ച ടീമുകള്‍ മത്സരിക്കുന്ന ലീഗ് 29 ന് സമാപിക്കും. ദിവസവും വൈകിട്ട് 5 മണിക്കാണ് മത്സരങ്ങള്‍ ആരംഭിക്കുന്നത്.


    ***

    
    
    (Release ID: 1597718) Visitor Counter : 3