      PIB Headquarters

      ഉപരാഷ്ട്രപതി നാളെ തിരുവനന്തപുരത്ത്
      ശിവഗിരി തീര്‍ത്ഥാടന സമ്മേളനം, സത്യസായി ഓര്‍ഫനേജ് ട്രസ്റ്റ് രജതജൂബിലി, ദേശീയ ബാലശാസ്ത്ര കോണ്‍ഗ്രസ്സ് എന്നിവയില്‍ പങ്കെടുക്കും
      
      Posted On: 29 DEC 2019 6:00PM by PIB Thiruvananthpuram


    ഒരു ദിവസത്തെ ഔദ്യോഗിക സന്ദര്‍ശനത്തിനായി ഉപരാഷ്ട്രപതി ശ്രീ. എം. വെങ്കയ്യ നായിഡു നാളെ (30 -12 -2019 ) തിരുവനന്തപുരത്തെത്തും. ശിവഗിരി തീര്‍ത്ഥാടനത്തിന്റെയും, സത്യസായി ഓര്‍ഫനേജ് ട്രസ്‌റ് -കേരളയുടെ രജതജൂബിലിയുടെയും ഉദ്ഘാടനം നിര്‍വ്വഹിക്കുന്ന അദ്ദേഹം ദേശീയ ബാലശാസ്ത്ര കോണ്‍ഗ്രസിനെ അഭിസംബോധനയും ചെയ്യും .

    ഹൈദരാബാദില്‍ നിന്ന് വ്യോമസേനയുടെ പ്രത്യേക വിമാനത്തില്‍ രാവിലെ 9 മണിയോടെ തിരുവനന്തപുരം വ്യോമസേനാ വിമാനത്താവളത്തില്‍ എത്തിച്ചേരുന്ന ഉപരാഷ്ട്രപതിയെ ഗവര്‍ണര്‍ ശ്രീ. ആരിഫ് മുഹമ്മദ് ഖാന്‍ , കേന്ദ്ര സഹമന്ത്രി ശ്രീ. വി. മുരളീധരന്‍, ദേവസ്വം മന്ത്രി ശ്രീ. കടകംപള്ളി സുരേന്ദ്രന്‍, മേയര്‍ ശ്രീ. കെ. ശ്രീകുമാര്‍, ശ്രീ. വി.എസ. ശിവകുമാര്‍ എം. എല്‍ എ. തുടങ്ങിയവര്‍ ചേര്‍ന്ന് സ്വീകരിക്കും.


    തുടര്‍ന്ന് ഉപരാഷ്ട്രപതി ഹെലികോപ്റ്ററില്‍ വര്‍ക്കല ശിവഗിരിക്ക് പോകും. അവിടെ എണ്‍പത്തിഏഴാമത് ശിവഗിരി തീര്‍ത്ഥാടനം അദ്ദേഹം ഉദ്ഘാടനം ചെയ്യും.

    
    ശിവഗിരിയില്‍ നിന്ന് ഉച്ചയ്ക്ക് 12 മണിയോടെ ഹെലികോപ്റ്ററില്‍ പള്ളിപ്പുറം സി ആര്‍ പി എഫ് ഹെലിപാഡിലിറങ്ങുന്ന ഉപരാഷ്ട്രപതി റോഡ് മാര്‍ഗം തോന്നയ്ക്കല്‍ സായിഗ്രാമത്തിലെത്തും.അവിടെ അദ്ദേഹം സത്യസായി ഓര്‍ഫനേജ് ട്രസ്‌റ് -കേരളയുടെ രജതജൂബിലി ആഘോഷങ്ങളുടെ ഉദ്ഘാടനം നിര്‍വ്വഹിക്കും.
    
    ഉച്ചതിരിഞു മൂന്നേമുക്കാലോടെ ഹെലികോപ്റ്ററില്‍ തിരുവനന്തപുരം കേശവദാസപുരത്തെ എം. ജി. കോളേജ് ഗ്രൗണ്ടിലെ ഹെലിപ്പാഡിലിറങ്ങുന്ന ശ്രീ. വെങ്കയ്യ നായിഡു റോഡ് മാര്‍ഗ്ഗം നാലാഞ്ചിറയിലുള്ള മാര്‍ ഇവാനിയോസ് വിദ്യാനഗറിലെത്തും. അവിടെ അദ്ദേഹം ദേശീയ ബാല ശാസ്ത്ര കോണ്‍ഗ്രസിനെ അഭിസംബോധന ചെയ്യും.
    
    വൈകിട്ട് ഹെലികോപ്റ്റര്‍ മാര്‍ഗ്ഗം ശംഘുമുഖത്തെ വ്യോമസേനാ വിമാനത്താവളത്തിലെത്തുന്ന ഉപരാഷ്ട്രപതി അഞ്ചര മണിയോടെ ഹൈദരാബാദിലേക്കു തിരിച്ചു പോകും.
    
    ***

    
    
    (Release ID: 1597962) Visitor Counter : 2