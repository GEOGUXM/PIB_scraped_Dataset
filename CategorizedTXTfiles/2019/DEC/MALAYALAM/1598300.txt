      ന്യൂനപക്ഷകാര്യ മന്ത്രാലയം

      വര്‍ഷാന്ത്യ അവലോകനം: കേന്ദ്ര ന്യൂനപക്ഷകാര്യ ക്ഷേമ മന്ത്രാലയം
      1.25 ലക്ഷത്തിലേറെ യുവജനങ്ങള്‍ക്ക് നൈപുണ്യ പരിശീലനം ലഭ്യമാക്കി.
      പെണ്‍കുട്ടികളുടെ വിദ്യാഭ്യാസപരമായ ശാക്തീകരണത്തിനു പ്രത്യേക ഊന്നല്‍

      Posted On: 24 DEC 2019 5:45PM by PIB Thiruvananthpuram

    കേന്ദ്ര ന്യൂനപക്ഷകാര്യ മന്ത്രാലയത്തിന് കീഴില്‍ ന്യൂനപക്ഷക്ഷേമ ത്തിനു നിരവധി പദ്ധതികള്‍ നടപ്പാക്കിയ വര്‍ഷമാണ് 2019. എണ്‍പത് ലക്ഷം വിദ്യാര്‍ത്ഥികള്‍ക്ക് പ്രീമെട്രിക് സ്‌കോളര്‍ഷിപ്പുകള്‍ അനുവദിച്ചു. 1.25 ലക്ഷത്തിലേറെ യുവജനങ്ങള്‍ക്ക് നൈപുണ്യ പരിശീലനം ലഭ്യമാക്കി. ന്യൂനപക്ഷങ്ങളുടെ, പ്രത്യേകിച്ചും മുസ്‌ലിം പെണ്‍കുട്ടികളുടെ വിദ്യാഭ്യാസപരമായ ശാക്തീകരണത്തിനു പ്രത്യേക പ്രാധാന്യം നല്‍കി. ന്യൂനപക്ഷ സമുദായങ്ങളിലെ യുവജനങ്ങള്‍ക്ക് തൊഴിലധിഷ്ഠിത നൈപുണ്യ പരിശീലനം നല്‍കി. 'അന്തസ്സോടെയുള്ള വികസനം' എന്നത് ന്യൂനപക്ഷക്ഷേമ കാര്യ മന്ത്രാലയത്തിന്റെ മുദ്രാവാക്യമായി മാറി.


    ജൈന, പാഴ്‌സി, ബുദ്ധ, ക്രിസ്ത്യന്‍, സിഖ്, മുസ്‌ലിം വിഭാഗങ്ങളില്‍ നിന്നുള്ള 80 ലക്ഷത്തിലധികം വിദ്യാര്‍ത്ഥികള്‍ക്കാണ് പോസ്റ്റുമെട്രിക്, മെറിറ്റ് കം മീന്‍സ് എന്നിവ ഉള്‍പ്പെടെയുള്ള സ്‌കോളര്‍ഷിപ്പുകള്‍ രണ്ടാം മോദി ഗവണ്‍മെന്റ് നല്‍കിയത്. ഇവരില്‍ 60 ശതമാനം പെണ്‍കുട്ടികളാണ്.
    മഹാത്മാ ഗാന്ധിയുടെ 150-ാം ജന്മവാര്‍ഷികം ആഘോഷിക്കുന്ന 2019-ല്‍ ഈ മന്ത്രാലയം ആറ് ന്യൂനപക്ഷ വിഭാഗങ്ങളില്‍ നിന്നുള്ള മൂന്നു ലക്ഷം പെണ്‍കുട്ടികള്‍ക്ക് ബീഗം ഹസ്‌റത്ത് മഹല്‍ ഗേള്‍സ് സ്‌കോളര്‍ഷിപ് നല്‍കി.
    മദ്രസകളെ ഔപചാരിക വിദ്യാഭ്യാസവുമായി ബന്ധിപ്പിക്കുന്ന പരിപാടിക്കു കീഴില്‍ 750-ല്‍ അധികം മദ്രസാ അധ്യാപകര്‍ക്ക് പ്രത്യേക പരിശീലനം നല്‍കി. ഇവരില്‍ വലിയൊരു വിഭാഗം വനിതാ അധ്യാപകരാണ്.
    '' മദ്രസകളിലെ പരമ്പരാഗതമായ ഉര്‍ദു, അറബി ഭാഷാ അധ്യാപനത്തിനു പുറമേ, ഹിന്ദി, ഗണിത ശാസ്ത്രം, ഇംഗ്ലീഷ്, ശാസ്ത്രം, കമ്പ്യൂട്ടര്‍, പ്രാദേശിക ഭാഷകളില്‍ എന്നിവയിലും അധ്യാപനത്തിന് അധ്യാപകര്‍ക്ക് പരിശീലനം നല്‍കി. ഈ അധ്യാപകര്‍ ഐഐടി, അലിഗഡ് മുസ്‌ലിം സര്‍വകലാശാല, ജാമിയ മില്ലിയ ഇസ്‌ലാമിയ, ജാമിയ ഹംദര്‍ദ്, അഞ്ജുമാനി ഇസ്‌ലാം, അമിറ്റി സര്‍വകലാശാല തുടങ്ങിയ ഉന്നത വിദ്യാഭ്യാസ സ്ഥാപനങ്ങളില്‍ പഠിച്ചിറങ്ങിയവരാണെന്ന്'' കേന്ദ്ര ന്യൂനപക്ഷകാര്യ മന്ത്രി ശ്രീ. മുഖ്താര്‍ അബ്ബാസ് നഖ്‌വി ചൂണ്ടിക്കാട്ടുന്നു.


    ഗരീബ് നവാസ് എംപ്ലോയ്‌മെന്റ്, സീഖോ ഓര്‍ കമാവോ, നയീ മന്‍സില്‍, ഉസ്താദ്, നയീ റോഷ്‌നി പദ്ധതികള്‍ക്കു കീഴില്‍ ഒന്നേകാല്‍ ലക്ഷ ത്തിലേറെ ന്യൂനപക്ഷ യുവജനങ്ങള്‍ക്കാണ് നൈപുണ്യ പരിശീലനം നല്‍കിയത്.


    അടുത്ത അഞ്ചു വര്‍ഷം കൊണ്ട് കരകൗശലം ഉള്‍പ്പെടെ പരമ്പരാഗത തൊഴില്‍ മേഖലകളില്‍ വിപണിയും തൊഴിലും ഉറപ്പുവരുത്താന്‍ രാജ്യവ്യാപകമായി നൂറ് ഹുനാര്‍ ഹാത്തുകള്‍ (പ്രാദേശിക മേളകള്‍) തുടക്കമിട്ടു. നൂറ് ഹുനാര്‍ ഹാത്തുകളുടെയും പട്ടിക ഇപ്പോള്‍ത്തന്നെ തയ്യാറായിക്കഴിഞ്ഞു. ന്യൂഡല്‍ഹി, ബംഗളൂരു, ചെന്നൈ, കൊല്‍ക്കത്ത, ലക്‌നൗ തുടങ്ങിയ വന്‍ നഗരങ്ങളിലും ഹുനാര്‍ ഹാത്ത് സംഘടിപ്പിക്കും. ഈ രംഗത്ത് കഴിവ് തെളിയിച്ച സ്ത്രീകള്‍ക്ക് വന്‍ തോതില്‍ സ്വന്തം ഉല്‍പ്പന്നങ്ങള്‍ പ്രദര്‍ശിപ്പിക്കാനും വില്‍ക്കാനും അവസരം നല്‍കുന്നുവെന്നത് ഈ മേളകളുടെ പ്രത്യേകതയാണ്. കരകൗശല രംഗത്തെ പ്രതിഭകള്‍ക്ക് മികച്ച പരിശീലനം നല്‍കാന്‍ ആറു മാസത്തിനകം തന്നെ രണ്ടാം മോദി ഗവണ്‍മെന്റ് നൂറ് ഹുനാര്‍ ഹബ്ബുകള്‍ക്ക് അനുമതി നല്‍കി.


    പ്രധാനമന്ത്രി ജന്‍വികാസ് പരിപാടിക്ക് കീഴില്‍ രണ്ടാം മോദി ഗവണ്‍മെന്റിന്റെ തുടക്കത്തില്‍ത്തന്നെ ന്യൂനപക്ഷക്ഷേമ മന്ത്രാലയം 104 പൊതു സേവന കേന്ദ്രങ്ങള്‍ക്ക് അനുമതി നല്‍കി.
    സൗരോര്‍ജ്ജം കൊണ്ടു പ്രവര്‍ത്തിക്കുന്ന 53 കക്കൂസുകള്‍, വിവിധ സ്‌കൂളുകളില്‍ വൈദ്യുതി, അധിക ക്ലാസ് മുറികള്‍, ആരോഗ്യ കേന്ദ്രങ്ങള്‍, അംഗണവാടികള്‍, റെസിഡന്‍ഷ്യല്‍ സ്‌കൂളുകള്‍, ബിരുദ കോളജുകള്‍, ഹോസ്റ്റലുകള്‍, സ്‌കൂള്‍ കെട്ടിടങ്ങള്‍ തുടങ്ങി മെഡിക്കല്‍ കോളജ് വരെ പ്രധാനമന്ത്രി ജന്‍വികാസ് പരിപാടിക്ക് കീഴില്‍ ന്യൂനപക്ഷ ക്ഷേമ വകുപ്പ് നടപ്പാക്കിയ വികസന പ്രവര്‍ത്തനങ്ങളില്‍പ്പെടുന്നു.
    2020-ലെ ഹജ്ജ് തീര്‍ത്ഥാടനവുമായി ബന്ധപ്പെട്ട നടപടിക്രമങ്ങള്‍ പൂര്‍ണമായും ഡിജിറ്റല്‍വല്‍ക്കരിച്ച ഏക രാജ്യം ഇന്ത്യയാണ്. ഡിജിറ്റല്‍ അപേക്ഷ, ഇ-വിസ, ഹജ്ജ് മൊബൈല്‍ ആപ്പ്, ഇ-മസീഹാ ആരോഗ്യ സൗകര്യം എന്നിങ്ങനെ നീളുന്നു അവ. കേന്ദ്ര മന്ത്രി ശ്രീ. മുഖ്താര്‍ അബ്ബാസ് നഖ്‌വിയും സൗദി ഹജ്ജ്-ഉംറ കാര്യ മന്ത്രി ഡോ. മുഹമ്മദ് സാലേ താഹിര്‍ ബന്റെനുമായി 2019 ഡിസംബര്‍ ഒന്നിന് ഹജ്ജ് -2020 ഉഭയകക്ഷി കരാര്‍ ഒപ്പു വച്ചു.
    നടപടിക്രമങ്ങള്‍ പൂര്‍ണമായി ഡിജിറ്റല്‍വല്‍ക്കരിച്ചതോടെ അപേക്ഷകരുടെ തെരഞ്ഞെടുപ്പ് സുതാര്യമായി എന്ന് ഹജ്ജ് ഗ്രൂപ്പ് സംഘാടകരും സമ്മതിക്കുന്നു. ഇതാദ്യമായി ഹജ്ജ് ഗ്രൂപ്പ് സംഘാടകര്‍ക്കു സഹായകമായ വിധം http://haj.nic.in എന്ന ഓണ്‍ലൈന്‍ പോര്‍ട്ടല്‍ തുടങ്ങി.


    രാജ്യമെമ്പാടുമുള്ള വഖഫ് സ്വത്തുക്കള്‍ പൂര്‍ണമായും ഡിജിറ്റലൈസ് ചെയ്തത് ബൃഹത്തായ നേട്ടമാണ്. ഏകദേശം ആറു ലക്ഷം രജിസ്റ്റേഡ് വഖഫ് വസ്തുക്കളാണ് രാജ്യമെമ്പാടുമായി ഉള്ളത്. മുസ്‌ലിം സമൂഹത്തിന്റെ ഗുണത്തിന് ഈ സ്വത്ത് പ്രയോജനപ്പെടുന്നുവെന്ന് ഉറപ്പു വരുത്താനാണ് രേഖകള്‍ ഡിജിറ്റലൈസ് ചെയ്തു സുതാര്യത വരുത്തിയത്.
    …..


    
    

    
    (Release ID: 1598300) Visitor Counter : 1