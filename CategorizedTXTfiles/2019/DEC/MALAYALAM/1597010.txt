      ധനകാര്യ മന്ത്രാലയം

      കേന്ദ്ര ധനമന്ത്രി വിവിധ തൊഴിലാളി സംഘടനകളുമായി ചര്‍ച്ച നടത്തി
      Posted On: 19 DEC 2019 1:06PM by PIB Thiruvananthpuram


    2020 - 21 ലേക്കുള്ള പൊതു ബജറ്റ്അവതരണത്തിന് മുന്നോടിയായികേന്ദ്ര ധനമന്ത്രി ശ്രീ. നിര്‍മ്മല സീതാരാമന്‍ ന്യൂഡല്‍ഹിയില്‍ ഇന്ന്‌ വിവിധ തൊഴിലാളി യൂണിയനുകളുടേയും, വിവിധ സംഘടനകളുടേയും പ്രതിനിധികളുമായി ചര്‍ച്ച നടത്തി.


    
    തൊഴിലും, ഉദ്യോഗവുമായി ബന്ധപ്പെട്ട വിവിധ വിഷയങ്ങള്‍സംബന്ധിച്ച തങ്ങളുടെ കാഴ്ചപ്പാടുകളും, നിര്‍ദ്ദേശങ്ങളും പ്രതിനിധികള്‍ ചര്‍ച്ചയില്‍ ഉന്നയിച്ചു. നിലവിലുള്ള തൊഴില്‍ശക്തിയുടെനൈപുണ്യവികസനം, ഗുണപരമായ തൊഴില്‍ ഉല്പാദനം, തൊഴിലാളികള്‍ക്ക് മിനിമംവേതനം മുതലായ വിഷയങ്ങളില്‍ ചര്‍ച്ച നടത്തും.
    കേന്ദ്ര ധനകാര്യസഹമന്ത്രി ശ്രീ. അനുരാഗ്‌സിംഗ്ഠാക്കൂര്‍, കേന്ദ്ര ധനകാര്യസെക്രട്ടറി ശ്രീ. രാജീവ്കുമാര്‍, സാമ്പത്തികകാര്യ സെക്രട്ടറി ശ്രീ. അതനു ചക്രവര്‍ത്തി, റവന്യൂസെക്രട്ടറി ശ്രീ. അജയ് ഭൂഷണ്‍ പാണ്‌ഡെ, കേന്ദ്ര പ്രത്യക്ഷ നികുതിബോര്‍ഡ് ചെയര്‍മാന്‍ ശ്രീ. പ്രമോദ് ചന്ദ്ര മോദി, മുഖ്യ സാമ്പത്തിക ഉപദേഷ്ടാവ്‌ഡോ. കെ.വി. സുബ്രഹ്മണ്യന്‍ തുടങ്ങിയവര്‍ചര്‍ച്ചയില്‍ പങ്കെടുത്തു.


    
    തൊഴിലുമായി ബന്ധപ്പെട്ട വിഷയങ്ങളില്‍സാമൂഹ്യസുരക്ഷിതത്വം, മിനിമംവേതനം ഉറപ്പുവരുത്തല്‍, മികച്ച ഫലംലഭിക്കുന്നതിന് വിവിധ പദ്ധതികളുടെ സംയോജനം, തൊഴിലുറപ്പ് പദ്ധതിക്ക് കൂടുതല്‍ ഫണ്ട് അനുവദിക്കല്‍, വിവിധ ക്ഷേമ പദ്ധതികള്‍ക്കായി നിയമ നിര്‍മ്മാണം, നിര്‍ദ്ദിഷ്ടവ്യവസായ ബന്ധ, സാമൂഹ്യസുരക്ഷാ നിയമാവലിക്ക്അന്തിമരൂപം നല്‍കുന്നതിന് മുമ്പ് തൊഴിലാളി സംഘടനകളുമായി ചര്‍ച്ച നടത്തണംതുടങ്ങിവിവിധ ആവശ്യങ്ങളും ചര്‍ച്ചയില്‍ ഉയര്‍ന്നുവന്നു.


    
    ബി.എം.എസ്, ഐ.എന്‍.റ്റി.യു.സി, സി.ഐ.ടി.യു, എ.ഐ.ടി.യു.സി തുടങ്ങി15 ഓളംതൊഴിലാളിസംഘടനകളുടെ പ്രതിനിധികള്‍ചര്‍ച്ചയില്‍ പങ്കെടുത്തു.


    
    ND/MRD

    
    
    (Release ID: 1597010) Visitor Counter : 1
    
    
      Read this release in: English , Urdu , Hindi , Marathi , Bengali , Tamil