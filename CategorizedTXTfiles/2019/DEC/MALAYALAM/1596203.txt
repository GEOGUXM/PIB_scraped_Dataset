      PIB Headquarters

      കേന്ദ്രാവിഷ്‌കൃത പദ്ധതികളെക്കുറിച്ചുള്ള ദ്വിദിന ബോധവല്‍ക്കരണ പരിപാടിക്ക് തുടക്കമായി
      Posted On: 12 DEC 2019 4:41PM by PIB Thiruvananthpuram


    മുക്കം:വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലെ വയനാട് ഫീല്‍ഡ് ഔട്ട്റീച്ച് ബ്യൂറോ മുക്കം മുനിസിപ്പാലിറ്റിയുടേയും ഐസിഡിഎസ് പ്രോജക്ട് കുന്ദമംഗലം അഡീഷണലിന്റേയുംസഹകരണത്തോടെ സംഘടിപ്പിക്കുന്ന വിവിധ കേന്ദ്ര പദ്ധതികളെക്കുറിച്ചുള്ള പൊതുജന ബോധവല്‍ക്കരണ ദ്വിദിന പരിപാടിക്കു കോഴിക്കോട് മുക്കത്തു ഇന്നു തുടക്കമായി. മുക്കം ഇ.എം.എസ്ഹാളില്‍ ശ്രീ. ജോര്‍ജ്എം. തോമസ്എം.എല്‍.എ. പരിപാടി ഉദ്ഘാടനം ചെയ്തു. മുക്കം നഗരസഭാ ചെയര്‍മാന്‍ ശ്രീ. വി. കുഞ്ഞന്‍ മാസ്റ്റര്‍ അധ്യക്ഷത വഹിച്ചു. കൗണ്‍സിലര്‍ ശ്രീ. മുക്കം വിജയന്‍, കുന്ദമംഗലം അഡീഷണല്‍ സിഡിപിഒ ശ്രീമതി അനിത, ഫീല്‍ഡ് പബ്ലിസിറ്റി ഓഫീസര്‍ പ്രജിത്ത് കുമാര്‍ എം.വി., സി. ഉദയകുമാര്‍, കാനറാ ബാങ്ക് സീനിയര്‍ മാനേജര്‍ ശ്രീ. എസ്. കെ. സുധീര്‍തുടങ്ങിയവര്‍ സംബന്ധിച്ചു.


    തുടര്‍ന്ന് പ്രകൃതിദുരന്തങ്ങളെക്കുറിച്ചും പോഷകാഹാര ശീലങ്ങളെക്കുറിച്ചും ക്ലാസുകള്‍ നടന്നു. സോംഗ്ആന്റ് ഡ്രാമാ ഡിവിഷനു വേണ്ടി കലാമണ്ഡലം കവിതയും സംഘവും ഓട്ടംതുള്ളലും അവതരിപ്പിച്ചു.വിവിധപദ്ധതികളെക്കുറിച്ചുള്ള ക്ലാസുകളുംകേന്ദ്ര - സംസ്ഥാന സര്‍ക്കാര്‍ വകുപ്പുകളുടെ പ്രവര്‍ത്തനങ്ങളുംസേവനങ്ങളുംവിവരിക്കുന്ന സ്റ്റാളുകളുംവിവിധ കലാ പരിപാടികളും മത്സരങ്ങളുംദ്വിദിന ജനസമ്പര്‍ക്ക പരിപാടിയുടെ ഭാഗമായി നടക്കുന്നതാണ്.വിവിധ സാമൂഹ്യ സുരക്ഷാ പദ്ധതികള്‍, വിഷവിമുക്ത ഭക്ഷണശീലം, വിവിധ സ്വയംതൊഴില്‍ പദ്ധതികള്‍ തുടങ്ങിയവിഷയങ്ങളില്‍ ക്ലാസുകള്‍ ഉണ്ടായിരിക്കും.


    
    പോസ്റ്റല്‍ ബാങ്കിംഗ്, വിവിധ ബാങ്ക് ലോണുകള്‍, എക്സൈസ് ഡിപാര്‍ട്മെന്റിന്റെ പ്രവര്‍ത്തനങ്ങള്‍, ബിഎസ്എന്‍എല്‍ സേവനങ്ങള്‍, കുടുംബശ്രീ ഉല്‍പന്നങ്ങള്‍, കേന്ദ്രാവിഷ്‌കൃത പദ്ധതികള്‍, സ്വച്ഛ് ഭാരത് അഭിയാന്‍, ദേശീയ ആരോഗ്യ ദൗത്യം, നാഷണല്‍ ആയുഷ് മിഷന്‍, ഐസിഡിഎസ് പ്രവര്‍ത്തനങ്ങള്‍ തുടങ്ങിയവ വിവരിക്കുന്ന സ്റ്റാളുകളിലൂടെസര്‍ക്കാര്‍സേവനങ്ങള്‍ നേരിട്ട് ജനങ്ങളിലേക്കെത്തിക്കാനും സൗകര്യങ്ങള്‍ ഒരുക്കിയിട്ടുണ്ട്.

    
    
    (Release ID: 1596203) Visitor Counter : 3