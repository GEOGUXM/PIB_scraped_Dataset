      ഉപരാഷ്ട്രപതിയുടെ കാര്യാലയം

      27-മത് ബാലശാസ്ത്ര കോണ്‍ഗ്രസില്‍ ആദരണീയനായ ഉപരാഷ്ട്രപതി ശ്രീവെങ്കയ്യാ നായിഡു നടത്തിയ പ്രസംഗത്തിന്റെ മലയാള പരിഭാഷ
      Posted On: 30 DEC 2019 6:27PM by PIB Thiruvananthpuram


    ഇന്ത്യാ ഗവണ്‍മെന്റിന്റെശാസ്ത്ര സാങ്കേതിക വകുപ്പിന്റെദേശീയ ശാസ്ത്ര സാങ്കേതിക കമ്മ്യൂണിക്കേഷന്‍ കൗണ്‍സിലിന്റെകൊടിയടയാള പദ്ധതിയായ ദേശീയ ബാലശാസ്ത്ര കോണ്‍ഗ്രസില്‍ സന്നിഹിതനാകാന്‍ കഴിഞ്ഞതില്‍ ഞാന്‍ അതീവ ആഹ്‌ളാദവാനാണ്.
    ഔപചാരികവും അനൗപചാരികവുമായ സ്‌കൂള്‍ സംവിധാനത്തില്‍പ്പെട്ട കുട്ടികള്‍ക്ക് അവരുടെസൃഷ്ടിപരത, പ്രത്യേകിച്ച് ശാസ്ത്രത്തിന്റെസഹായത്തോടെ സാമൂഹികപ്രശ്‌നങ്ങള്‍ പരിഹരിക്കുന്നതിനുള്ള കഴിവുകള്‍ പ്രദര്‍ശിപ്പിക്കുന്നതിനായി ഒരുവേദി ഒരുക്കുകയെന്നതാണ്‌ദേശീയ ബാലശാസ്ത്ര കോണ്‍ഗ്രസിന്റെ പ്രാഥമിക ഉദ്ദേശ്യമെന്ന് ഞാന്‍ മനസിലാക്കുന്നു.
    ''ശുചിത്വവും, ഹരിതവും ആരോഗ്യകരവുമായ ഒരു രാജ്യത്തിന് വേണ്ടി ശാസ്ത്ര സാങ്കേതികവിദ്യയും നൂതനാശയങ്ങളും'' എന്നതാണ് ബാലശാസ്ത്ര കോണ്‍ഗ്രസ്-2019ന്റെവിഷയം എന്നത് എനിക്ക് അതിയായ സന്തോഷം നല്‍കുന്നു.
    ചെറുതെങ്കിലും വളരെ സവിശേഷമായ തങ്ങളുടെ ഗവേഷണ പ്രവര്‍ത്തനങ്ങള്‍ പ്രദര്‍ശിപ്പിക്കാനായി ഇവിടെ ഇന്ത്യയുടെജ്വലിക്കുന്ന യുവ മനസുകള്‍ ഒത്തുകൂടിയത് കാണുമ്പോള്‍ എന്റെഹൃദയം സന്തോഷംകൊണ്ട് നിറയുകയാണ്. ഈ പരിപാടിയില്‍ പങ്കെടുക്കുന്നവര്‍ക്കെല്ലാം എന്റെശുഭാശംസകള്‍.
    അറിവിന്റെ ഈ കാലഘട്ടത്തില്‍യുവത്വത്തിന്റെ നൂതനാശയ മനസുകളാണ് ഭൂമിയില്‍ എറ്റവും കരുത്തുറ്റ വിഭവങ്ങള്‍. സൃഷ്ടിയുടെവിലമതിക്കാനാകാത്ത നിധിയും ഭാവനയും നിങ്ങള്‍ക്കുള്ളിലുണ്ട്. ''സ്വപ്‌നം, സ്വപ്‌നം, സ്വപ്‌നം,'ജ്വലിക്കുന്ന മനസുകളില്‍' സ്വപ്‌നങ്ങള്‍ ചിന്തകളായി പരിവര്‍ത്തനപ്പെടും. ചിന്തകള്‍ പ്രവര്‍ത്തനങ്ങളായും''. എന്ന മുന്‍ രാഷ്ട്രപതിഡോ: എ.പി.ജെ അബ്ദുള്‍കലാമിന്റെവാക്കുകളില്‍ നിന്ന് നിങ്ങള്‍ പ്രചോദനം ഉള്‍ക്കൊള്ളണം.
    ഇന്ത്യയിലെ 28 സംസ്ഥാനങ്ങള്‍, 15 കേന്ദ്ര ഭരണപ്രദേശങ്ങള്‍, മദ്ധ്യപൂര്‍വ്വ ഏഷ്യയിലെ 15 ഇന്ത്യന്‍ സ്‌കൂളുകള്‍ എന്നിവിടങ്ങളില്‍ നിന്നുള്ള 658 ബാലപ്രതിഭകള്‍ ഈ പരിപാടിയില്‍ പങ്കെടുക്കുന്നുണ്ടെന്ന് എനിക്ക് അറിയാന്‍ കഴിഞ്ഞു.
    പ്രിയപ്പെട്ട കുട്ടികളെ,
    ചരിത്രപരമായി, ഇന്ത്യ അറിവിന്റെദീപസ്തംഭമാണ്. നമ്മുടെ ആയുര്‍വേദ ചികിത്സാ സംവിധാനത്തിന് ക്രിസ്തുവിന് മുമ്പ് 5000 വര്‍ഷത്തെ പഴക്കമുണ്ട്, ക്രിസ്തുവിന് മുമ്പ് 2500 വര്‍ഷങ്ങള്‍ക്കുമുമ്പുണ്ടായിരുന്ന സിന്ധുനദീതട സംസ്‌ക്കാരത്തില്‍ തന്നെ ജലസേചന മലിനജലനിര്‍മ്മാര്‍ജ്ജന സംവിധാനങ്ങളുണ്ടായിരുന്നു. ക്രിസ്തുവിന് മുമ്പ് 200 ഓടെ ദക്ഷിണേണന്ത്യയില്‍ ഏറ്റവും ഉയര്‍ന്ന നിലവാരമുള്ള പച്ചിരിമ്പ് നിര്‍മ്മിച്ചിരുന്നു, പൂജ്യത്തിന്റെ കണ്ടുപിടുത്തവുംജ്യോതിശാസ്ത്രത്തിന് നല്‍കിയ സംഭാവനകളും അറിയപ്പെടുന്നവയുമാണ്.
    നമ്മുടെ പൂര്‍വ്വീകര്‍ നല്‍കിയ വിലമതിക്കാനാകാത്ത ചില സംഭാവനകള്‍ നമുക്ക് പരിശോധിക്കാം. ആര്യഭട്ടന്റെ 'ആര്യഭട്ടീയം' ഒരു പ്രാഥമിക പ്രവര്‍ത്തനമായാണ് കരുതപ്പെടുന്നത്, അതുപോലെത്തന്നെ തുല്യമായ വഴിയൊരുക്കലായിരുന്നു വരാഹമിഹിരന്റെ പഞ്ചസിദ്ധാന്തിക. ചരകനേയുംശുശ്രുകനേയുംതീര്‍ച്ചയായും ശസ്ത്രക്രിയയുടെ പിതാക്കന്മാരായാണ് അറിയപ്പെടുന്നത്. കനട സൂത്രത്തില്‍ ഋഷി കനട് ആണ് നശിപ്പിക്കാന്‍ കഴിയാത്ത കണമായ അണു (ആറ്റം)വിനെക്കുറിച്ച് ആദ്യമായി സംസാരിച്ചത്. പതജ്ഞലിയെയോഗയുടെ പിതാവായും കരുതപ്പെടുന്നു. ലോകത്തിന്റെശാസ്ത്ര നിധിയെ സമ്പന്നമാക്കിയ നിരവധി ഐതിഹാസികരായ ശാസ്ത്രകാരന്മാര്‍ പുരാതന ഇന്ത്യയിലുണ്ടായിരുന്നു.
    അവരുടെ നേട്ടങ്ങളില്‍ നാം അഭിമാനിക്കുകയും അവരില്‍ നിന്നും നമുക്ക് പാരമ്പര്യമായി ലഭിച്ച അറിവുകള്‍ മുഴുവന്‍ ലോകവുമായും പങ്കുവയ്ക്കുകയുംവേണം.
    ആധുനികകാലത്ത് ശാസ്ത്രത്തിന് ഇന്ത്യ നല്‍കിയ സംഭാവനകളും വളരെയധികം സവിശേഷമായതാണ്. പ്രൊഫ: സത്യേന്ദ്രനാഥ്‌ബോസിന്റെ 'ബോസോണ്‍', പ്രൊഫ: സുബ്രഹ്മണ്യം ചന്ദ്രശേഖരന്റെ 'ചന്ദ്രശേഖരന്‍ ലിമിറ്റ്', സര്‍ സി.വി. രാമന്റെ 'രാമന്‍ ഇഫക്ട്' പ്രൊഫ: ജഗദീഷ് ചന്ദ്രബോസിന്റെ 'വയര്‍ലെസ്‌വാര്‍ത്താവിനിമയം' എന്നിവയെല്ലാം 20-ാം നൂറ്റാണ്ടിന്റെ ആദ്യത്തില്‍ ആഗോള അംഗീകാരം നേടിയവയാണ്. വാസ്തവത്തില്‍ ഇന്ത്യയില്‍ പ്രതിഭകള്‍ക്ക് ഒരു ക്ഷാമവുമില്ല. നൂതനാശയങ്ങളെ അഭിവൃദ്ധിപ്പെടുത്തുന്നതിന് വേണ്ട ശരിയായ പരിസ്ഥിതിസൃഷ്ടിക്കുക മാത്രമാണ്‌വേണ്ടത്.
    പത്തുമുതല്‍ 17 വയസുവരെയുള്ള കുട്ടികള്‍ക്ക് അവര്‍ കണ്ടെത്തുന്ന പ്രശ്‌നങ്ങളെ അവരുടെശാസ്ത്ര അറിവുംസൃഷ്ടിപരതയും ഉപയോഗിച്ച് അഭിസംബോധനചെയ്യുന്നതിന് ഒരു സവിശേഷാവസരം ലഭ്യമാക്കുന്നതിനായി സംഘടിപ്പിക്കുന്ന ഇന്ത്യന്‍ ശാസ്ത്രകോണ്‍ഗ്രസിന്റെ ഒരു പ്രധാനപ്പെട്ട പരിപാടിയാണ് ബാലശാസ്ത്ര കോണ്‍ഗ്രസ്.
    ശാസ്ത്രത്തിന്റെ ശരിയായ ഉദ്ദേശ്യം ജനങ്ങളുടെ ജീവിതംസുഖകരവും സന്തോഷകരവുമാക്കുകയെന്നതാണ്‌വിദ്യാര്‍ത്ഥികളില്‍ അവബോധമുണ്ടാക്കണം.
    നമ്മുടെ യുവമനസുകളില്‍ശാസ്ത്ര മനോഭാവം പറഞ്ഞുപറഞ്ഞു ഉറപ്പിക്കുകയെന്നത് വളരെ പ്രധാനപ്പെട്ടതാണ്. നമ്മുടെ സാങ്കേതിക പുരോഗതിയെ അത് വളരെദൂരംമുന്നോട്ടുകൊണ്ടുപോകും.
    പരീക്ഷണശാലകളില്‍ മാത്രം നിലനില്‍ക്കുകയാണെങ്കില്‍ശാസ്ത്ര സാങ്കേതികവിദ്യയുടെയും നൂതനാശയങ്ങളുടെയും പുരോഗതികൊണ്ട് ഒരുനേട്ടവും ഉണ്ടാകില്ലെന്നും നാം മനസിലാക്കണം.
    നമ്മുടെ ഗവേഷണങ്ങളും കണ്ടുപിടുത്തങ്ങളും പരീക്ഷണശാലകള്‍ക്ക് അപ്പുറം പോയി സാധാരണ ജനങ്ങള്‍ അഭിമുഖീകരിക്കുന്ന പ്രശ്‌നങ്ങള്‍ പരിഹരിക്കാന്‍ ശ്രമിക്കണം.
    പുനരുപയോഗ ഊര്‍ജ്ജം, മലീനീകരണം, ശുചിത്വം എന്നിവിഷയങ്ങളില്‍ ആദര്‍ശമാതൃകകകള്‍ വികസിപ്പിക്കുന്നതിന് ഇത്തരം പരിപാടികളിലൂടെവിദ്യാര്‍ത്ഥികളെ പ്രോത്സാഹിപ്പിക്കേണ്ടത് പ്രധാനമാണ്.
    ആവാസവ്യവസ്ഥ, ആരോഗ്യം, ശുചിത്വപരിപാലനവും ജനാരോഗ്യസംരക്ഷണവും മാലിന്യത്തില്‍ നിന്നും സമ്പത്തിലേക്ക് എന്നീ വിഷയങ്ങളെ ആധാരമാക്കി മാതൃകകള്‍ പ്രദര്‍ശിപ്പിച്ചതിന് ഞാന്‍ യുവ വിദ്യാര്‍ത്ഥികളെയും സംഘാടകരേയും പ്രശംസിക്കുന്നു.
    കുട്ടികളില്‍ പ്രചോദനമുണ്ടാക്കാനായിദേശീയ ബാലശാസ്ത്ര കോണ്‍ഗ്രസില്‍ പങ്കെടുക്കുന്നതിന്റെ അടിസ്ഥാനത്തില്‍വിവരങ്ങള്‍ തയാറാക്കി, അവരുടെവിജയഗാഥകള്‍ പ്രദര്‍ശിപ്പിക്കുമെന്ന് ശാസ്ത്ര സാങ്കേതികവകുപ്പ് പ്രഖ്യാപിച്ചിട്ടുള്ളതായി എനിക്ക് അറിയാന്‍ കഴിഞ്ഞിട്ടുണ്ട്.
    പ്രിയപ്പെട്ട വിദ്യാര്‍ത്ഥികളെ,
    കാലാവസ്ഥ വ്യതിയാനത്തിന്റെയൂം ആഗോള തപനത്തിന്റെയുംദൂഷ്യഫലങ്ങള്‍ ലോകം അഭിമുഖീകരിച്ചുകൊണ്ടിരിക്കുകയാണ്. ഇതിന് സുസ്ഥിരമായ പരിഹാരം കണ്ടെത്തിയാല്‍ മാത്രം പോര, നമ്മള്‍ പ്രകൃതിയെ സംരക്ഷിക്കുകയും പരിപാലിക്കുകയുംവേണം.
    ബാലശാസ്ത്ര കോണ്‍ഗ്രസ് 2019ലെ വിഷയം 'ശുചിത്വ, ഹരിത, ആരോഗ്യ രാജ്യത്തിന് ശാസ്ത്ര-സാങ്കതിക, നൂതനാശയങ്ങള്‍' എന്നതായതില്‍ ഞാന്‍ അതീവ സന്തോഷവാനാണ്.
    പ്രിയപ്പെട്ട വിദ്യാര്‍ത്ഥികളെ,
    വെല്ലുവിളി നേരിടുന്ന പ്രശ്‌നങ്ങള്‍ക്ക് ശാസ്ത്രം ഉത്തരങ്ങള്‍ നല്‍കുന്നുണ്ട്. അതുകൊണ്ടുതന്നെ ശാസ്ത്ര വിദ്യാഭ്യാസം എന്നത് രാജ്യത്തിന്റെ വളര്‍ച്ചയ്ക്കുംവികസനത്തിനും വളരെ പ്രധാനവുമാണ്.
    ആകാംക്ഷ, യുക്തിചിന്ത, തുറന്ന മനസ് എന്നിവയുള്‍പ്പെടുന്നതാണ്ശാസ്ത്ര ചിന്ത.കുട്ടികള്‍ക്ക് ശാസ്ത്രത്തിന്റെ തത്വശാസ്ത്രങ്ങള്‍ മനസിലാക്കാനുംശാസ്ത്രജ്ഞന്മാരുമായി ആശയവിനിമയം നടത്താനുംശാസ്ത്രീയ മനോഭാവം വളര്‍ത്തിയെടുക്കാനുമുള്ള ഒരുവേദിയാണ് ഈ ശാസ്ത്ര കോണ്‍ഗ്രസ്.
    മുമ്പൊന്നുമുണ്ടായിട്ടില്ലാത്ത തരത്തിലുള്ള സാങ്കേതിക മാറ്റത്തിന്റെകാലത്തിലാണ് നാം ജീവിക്കുന്നത്. ഇത് നൂതനാശയങ്ങളുടെയുംശാസ്ത്രീയ ഗുണവിശേഷങ്ങളുടെയും ഒരുകാലമായതുകൊണ്ടുതന്നെ ചെറുപ്രായത്തില്‍ നിന്നുതന്നെ നൂതനാശയ ചിന്തകള്‍ക്ക് അടിത്തറയിടണം. പക്ഷപാതരഹിതമായും മുന്‍ധാരണകളില്ലാതെയും സത്യം കണ്ടെത്തുന്നതിന് ശാസ്ത്ര വിദ്യാഭ്യാസം കുട്ടികളെ പ്രാപ്തരാക്കും. ഒരു അന്തിമനിലപാടില്‍ എത്തുന്നതിന് മുമ്പ് അപഗ്രഥനം, ചോദ്യംചെയ്യല്‍, യുക്തിചിന്ത, എന്നിവയെ ആശ്രയിക്കാന്‍ കുട്ടികളെ സജ്ജരാക്കും.
    ശാസ്ത്ര-സാങ്കേതിക-നൂതനാശയങ്ങള്‍ സാമ്പത്തിക-സാമൂഹിക വികസനത്തിനെ നിയന്ത്രിക്കുന്ന ഏറ്റവും പ്രധാനപ്പെട്ട ഘടകങ്ങളാണ്. സുസ്ഥിരവും സംശ്ലേഷിതവുമായ വികസനത്തിന് ശാസ്ത്ര, സാങ്കേതിക, നൂതനാശയങ്ങള്‍ക്ക് സംഭാവനനല്‍കാന്‍ കഴിയും. അനുഗുണമായതും നൂതനാശയപരമായതുമായ സാങ്കേതികവിദ്യകള്‍ക്ക് ജീവിതനിലവാരംസ്ഥായിയായിമെച്ചപ്പെടുത്താനും വരുമാനവര്‍ദ്ധന ഉറപ്പാക്കാനും കഴിയും.
    ആഗോള നൂതനാശയ ഭൂഭാഗദൃശ്യങ്ങളില്‍ മദ്ധ്യ-ദക്ഷിണ ഏഷ്യയില്‍ ഇന്ത്യതന്നെയാണ് ഏറ്റവും മികച്ച നൂതനാശയ സമ്പദ്ഘടനയായിതുടരുന്നത്. നിങ്ങളുടെ ബൗദ്ധിക സംഭാവനകള്‍, നൂതനാശങ്ങള്‍ സൃഷ്ടിപരത എന്നിവയിലടെ മാത്രമേ വരുംവര്‍ഷങ്ങളില്‍ ഇന്ത്യയ്ക്ക് ആഗോള നൂതനാശയത്തില്‍ ഒരു യഥാര്‍ത്ഥ പ്രത്യാഘാതം ഉണ്ടാക്കാന്‍ കഴിയുകയുള്ളു.
    പ്രിയ സുഹൃത്തുക്കളെ,
    ഇന്ത്യയെ ഒരുവികസിതരാഷ്ട്രമായ പരിവര്‍ത്തനപ്പെടുത്തുന്നതില്‍ശാസ്ത്രവൂം സാങ്കേതികവിദ്യയുംസുപ്രധാനഘടകങ്ങളാണ്. രാജ്യത്തെ 300 മില്യണ്‍ യുവജനതയുടെ പരിച്‌ഛേദമാണ് ഇവിടെകൂടിയിരിക്കുന്ന ഈ യുവ ശാസ്ത്ര മനസുകള്‍. നിങ്ങളെല്ലാം, ആകാംക്ഷ, അറിവ്, കാര്യക്ഷമത, ദൃഢനിശ്ചയം, സ്ഥിരോത്സാഹം എന്നിവയും നൂതന നിര്‍മ്മിതികളെ പിന്തുടര്‍ന്ന് നിര്‍ണ്ണായക കണ്ടുപിടുത്തങ്ങള്‍ നടത്താനുള്ള ധൈര്യവുംവികസിപ്പിക്കണം.
    നിങ്ങള്‍ക്കെല്ലാം ഭാസുരവുംശോഭനവുമായ ഒരു ഭാവി ആശംസിക്കാന്‍ ഞാന്‍ ഈ അവസരം ഉപയോഗിക്കുന്നു.
    വിവിധ സംസ്ഥാനങ്ങളില്‍ നിന്നും പങ്കെടുത്തവരുടെശാസ്ത്ര യത്‌നത്തിന്റെവിജയത്തിന് എന്റെശുഭാശംസകള്‍. നിങ്ങള്‍ക്കെല്ലാം ഏറ്റവും സമ്പല്‍സമൃദ്ധമായതും സന്തോഷകരമായതുമായ ഒരു പുതുവര്‍ഷം 2020 ആശംസിക്കാനും ഞാന്‍ ഈ അവസരം എടുക്കുകയാണ്.
    ജയ്ഹിന്ദ്!
    

    
    (Release ID: 1598033) Visitor Counter : 6
    
    
      Read this release in: English , Urdu , Hindi