      PIB Headquarters

      കേന്ദ്രാവിഷ്‌കൃത പദ്ധതി ബോധവത്ക്കരണവും സൗജന്യ മെഡിക്കല്‍ ക്യാമ്പും
      Posted On: 13 DEC 2019 5:34PM by PIB Thiruvananthpuram


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന്റെ കീഴിലുള്ള എറണാകുളം ഫീല്‍ഡ് ഔട്ട്‌റീച്ച് ബ്യൂറോ കേന്ദ്രാവിഷ്‌കൃത പദ്ധതികളെ കുറിച്ചുള്ള ബോധവത്ക്കരണ പരിപാടികളും മഹാത്മ ഗാന്ധിയുടെ 150ാം ജന്മവാര്‍ഷിണകത്തോടനുബന്ധിച്ചുള്ള പ്രദര്‍ശനവും സംഘടിപ്പിക്കുന്നു. കണിച്ചുകുളങ്ങര എസ്എല്‍പുരം ഗാന്ധിസ്മാരകത്തില്‍ ഡിസംബര്‍ 16ന് രാവിലെ 10 മണിക്ക് ആലപ്പുഴ ജില്ലാ പഞ്ചായത്ത് പ്രസിഡന്റ് ശ്രീ ജി. വേണുഗോപാല്‍ പരിപാടി ഉദ്ഘാടനം ചെയ്യും.


    
    ഇതോടനുബന്ധിച്ച് കേന്ദ്രപദ്ധതിയായ ഫിറ്റ് ഇന്ത്യ മൂവ്‌മെന്റ് അടിസ്ഥാനമാക്കി സംഘടിപ്പിക്കുന്ന മിനി മാരത്തോണ്‍ ഡിസംബര്‍ 16ന് രാവിലെ ഒന്‍പതിന് സിനിമ സംവിധായകന്‍ ശ്രീ എസ്എല്‍ പുരം ജയസൂര്യ ഫ്‌ളാഗ് ഓഫ് ചെയ്യും.


    
    മൂന്ന് ദിവസം നീളുന്ന പരിപാടിയോട് അനുബന്ധിച്ച് ബോധവല്‍ക്കരണ ക്ലാസ്സുകള്‍ക്കു പുറമെ ദേശീയ ആയുഷ് ദൗത്യം, കേരള എനര്‍ജി മാനേജ്‌മെന്റ് സെന്റര്‍, തപാല്‍ വകുപ്പ്, ശുചിത്വ മിഷന്‍, കുടുംബശ്രീ, ഫെഡറല്‍ ബാങ്ക്, ജൈവ കര്‍ഷക സമിതി, കര്‍ഷകശ്രീ തുടങ്ങി വിവിധ കേന്ദ്ര സംസ്ഥാന വകുപ്പുകള്‍ ഒരുക്കുന്ന പ്രദര്‍ശനവും കലാപരിപാടികളും സംഘടിപ്പിക്കും.


    
    പുതിയ ആധാര്‍ കാര്‍ഡിനുള്ള അപേക്ഷ നല്‍കാനും ആധാര്‍ കാര്‍ഡിലെ വിവരങ്ങള്‍ പുതുക്കാനുമുള്ള സൗകര്യം തപാല്‍ വകുപ്പിന്റെ സ്റ്റാളില്‍ ലഭ്യമായിരിക്കും. കൂടാതെ ഇന്ത്യ പോസ്റ്റ് പേയ്‌മെന്റ് ബാങ്കിന്റെ അക്കൗണ്ട് തുടങ്ങാനുള്ള സൗകര്യവും സ്റ്റാളില്‍ ഉണ്ടായിരിക്കുന്നതാണ്. ഈ സേവനങ്ങള്‍ ഉപയോഗപ്പെടുത്തുന്നതിന് ആവശ്യമായ അസ്സല്‍ രേഖകളും അവയുടെ പകര്‍പ്പും സഹിതം തപാല്‍ വകുപ്പിന്റെ സ്റ്റാളില്‍ എത്തണം.


    
    ഈ പരിപാടിയോട് അനുബന്ധിച്ച് ഡിസംബര്‍ 16ന് രാവിലെ 10 മണി മുതല്‍ സൗജന്യ ഹോമിയോപതി മെഡിക്കല്‍ ക്യാമ്പും ഡിസംബര്‍ 18ന് സൗജന്യ ആയുര്‍വേദ മെഡിക്കല്‍ ക്യാമ്പും ഉണ്ടായിരിക്കുന്നതാണ്.


    
    SKY/BSN


    
    

    
    (Release ID: 1596380) Visitor Counter : 1