      PIB Headquarters

      തൊഴില്‍ മേഖലയുടെ വികസനം: സംയുക്ത പ്രവര്‍ത്തനം അനിവാര്യമെന്നു കേന്ദ്ര മന്ത്രി സന്തോഷ് കുമാര്‍ ഗാങ്‌വര്‍
      Posted On: 18 DEC 2019 4:26PM by PIB Thiruvananthpuram


    രാജ്യത്തെ തൊഴില്‍ മേഖലയുടെ പുരോഗതിക്ക് കേന്ദ്ര - സംസ്ഥാന ഗവണ്മെന്റുകളുടെ സംയുക്ത പ്രവര്‍ത്തനം അനിവാര്യമാണെന്ന് കേന്ദ്ര തൊഴിലും എംപ്ലോയ്‌മെന്റും വകുപ്പ് (സ്വതന്ത്ര ചുമതല) സഹ മന്ത്രി ശ്രീ സന്തോഷ് കുമാര്‍ ഗാങ്‌വര്‍. കൊച്ചിയില്‍ ദക്ഷിണേന്ത്യൻ ലേബര്‍ കോണ്‍ഫറന്‍സ് ഉദ്ഘാടനം ചെയ്തു സംസാരിക്കുകയായിരുന്നു അദ്ദേഹം.


    
    ചെറുകിട കച്ചവടക്കാര്‍ക്കും സ്വയംതൊഴില്‍ ചെയ്യുന്നവര്‍ക്കും ദേശീയ പെന്‍ഷന്‍ പദ്ധതി വഴി പെന്‍ഷന്‍ ഉറപ്പാക്കുന്ന നടപടികള്‍ക്ക് കേന്ദ്ര സര്‍ക്കാര്‍ തുടക്കം കുറിച്ചിരിക്കുകയാണ്. അസംഘടിത മേഖലയിലെ തൊഴിലാളികള്‍ക്ക് ക്ഷേമ ആനുകൂല്യങ്ങള്‍ കൂടുതലായി ലഭ്യമാകേണ്ടതുണ്ട്. സംസ്ഥാന ഗവണ്മെന്റുകളുടെ സഹകരണത്തോടെ അസംഘടിത മേഖലയിലെ 40 കോടിയോളം വരുന്ന തൊഴിലാളികള്‍ക്ക് ദേശീയ പെന്‍ഷന്‍ പദ്ധതി വഴി പെന്‍ഷന്‍ ലഭ്യമാക്കാന്‍ കഴിയുമെന്ന് കേന്ദ്രമന്ത്രി പറഞ്ഞു. . ഇ.എസ്.ഐ. പദ്ധതി വഴി രാജ്യത്തെ എല്ലാ തൊഴിലാളികള്‍ക്കും മെച്ചപ്പെട്ട ചികിത്സാ സൗകര്യം ഉറപ്പുവരുത്തേണ്ടതുണ്ട്. എല്ലാ . ഇ.എസ്.ഐ ആശുപത്രികളിലും മികച്ച ഗുണനിലവാരമുള്ള കിടത്തി ചികിത്സാ സൗകര്യം ലഭ്യമാകണമെന്നും അദ്ദേഹം പറഞ്ഞു . ഗുണനിലവാരത്തിന്റെ കാര്യത്തില്‍ കേരളത്തിലെ ഇ.എസ്.ഐ. ആശുപത്രികള്‍ രാജ്യത്തിനു മാതൃകയാണെന്നും ശ്രീ സന്തോഷ് കുമാർ ഗാങ്‌വർ ചൂണ്ടിക്കാട്ടി.


    സംസ്ഥാന തൊഴിലും നൈപുണ്യവും വകുപ്പ് മന്ത്രി ടി.പി. രാമകൃഷ്ണന്‍ ആമുഖ പ്രഭാഷണം നടത്തി .തെലങ്കാന തൊഴില്‍ വകുപ്പ് മന്ത്രി സി.എച്ച്. മല്ലറെഡ്ഡി, പുതുച്ചേരി തൊഴില്‍ വകുപ്പ് മന്ത്രി എം. കന്തസാമി, കേന്ദ്ര തൊഴില്‍ വകുപ്പ് സെക്രട്ടറി എച്ച്.എല്‍. സമാരിയ തുടങ്ങിയവരും ഉദ്ഘാടന ചടങ്ങില്‍ പങ്കെടുത്തു. ദക്ഷിണേന്ത്യന്‍ സംസ്ഥാനങ്ങളില്‍നിന്നുള്ള തൊഴില്‍ വകുപ്പ് അഡീഷണല്‍ ചീഫ് സെക്രട്ടറിമാര്‍, പ്രിന്‍സിപ്പല്‍ സെക്രട്ടറിമാര്‍, ലേബര്‍ കമ്മീഷണര്‍മാര്‍, വിവിധ സംസ്ഥാനങ്ങളിലെ തൊഴില്‍ വകുപ്പ് മന്ത്രിമാരുടെ പ്രതിനിധികള്‍, കേന്ദ്ര തൊഴില്‍ വകുപ്പ് ഉദ്യോഗസ്ഥര്‍ തുടങ്ങിയര്‍ കോണ്‍ഫറന്‍സില്‍ പങ്കെടുത്തു.


    അടിക്കുറിപ്പ് :

    
    ഫോട്ടോ 1 : കേന്ദ്ര തൊഴിലും എംപ്ലോയ്‌മെന്റും വകുപ്പ് (സ്വതന്ത്ര ചുമതല) സഹ മന്ത്രി ശ്രീ സന്തോഷ് കുമാർ ഗാങ്‌വർ കൊച്ചിയിൽ ദക്ഷിണേന്ത്യന്‍ ലേബര്‍ കോണ്‍ഫറന്‍സിന്റെ ഉദ്ഘാടനം നിർവഹിക്കുന്നു.
    
    ഫോട്ടോ 2 : കേന്ദ്ര തൊഴിലും എംപ്ലോയ്‌മെന്റും വകുപ്പ് (സ്വതന്ത്ര ചുമതല) സഹ മന്ത്രി ശ്രീ സന്തോഷ് കുമാർ ഗാങ്‌വർ കൊച്ചിയിൽ ദക്ഷിണേന്ത്യന്‍ ലേബര്‍ കോണ്‍ഫറന്‍സിനെ അഭിസംബോധന ചെയ്തു സംസാരിക്കുന്നു

    
    
    (Release ID: 1596843) Visitor Counter : 5