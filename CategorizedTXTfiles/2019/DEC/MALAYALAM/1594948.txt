      PIB Headquarters

      തപാല്‍ വകുപ്പില്‍ സ്വച്ഛതാ പക്ഷാചരണം
      Posted On: 02 DEC 2019 6:14PM by PIB Thiruvananthpuram


    തപാല്‍ വകുപ്പിന്റെ ആഭിമുഖ്യത്തില്‍ നവംബര്‍ 16 മുതല്‍ 30 വരെ സ്വച്ഛതാ പക്ഷാചരണ പരിപാടികള്‍ സംഘടിപ്പിച്ചു. സ്വച്ഛതാ മാര്‍ച്ച്, സ്വച്ഛതാ ലോഗോ പതിപ്പിക്കല്‍, പോസ്റ്റ്മാന്‍മാരെയും പോസ്റ്റ് വുമണ്‍മാരെയും സ്വച്ഛതാ അംബാസഡര്‍മാരായി നിയമിക്കല്‍, ബോധവത്ക്കരണ പരിപാടികള്‍ തുടങ്ങിയവ ഇതിന്റെ ഭാഗമായി നടത്തി.
    30,000 ഓളം തപാല്‍ ഉരുപ്പടികളില്‍ സ്വച്ഛതാ ലോഗോ പതിപ്പിച്ചു. പോസ്റ്റ് ഓഫീസുകളില്‍ നടത്തിയ ശ്രമദാനത്തില്‍ മൂവായിരത്തോളം ജീവനക്കാര്‍ പങ്കെടുത്തു. ജല സംരക്ഷണം, ഒറ്റത്തവണ പ്ലാസ്റ്റിക്ക് ഉപയോഗത്തിന്റെ വിപത്തുകള്‍ തുടങ്ങിയ വിഷയങ്ങളെ കുറിച്ചാണ് ബോധവത്ക്കരണ പരിപാടികള്‍ നടത്തിയത്. സ്വച്ഛതാ പക്ഷാചരണത്തിന്റെ ഭാഗമായി ഓരോ തപാല്‍ യൂണിറ്റിന്റെയും മൂല്യനിര്‍ണ്ണയം നടത്തുകയും സ്വച്ഛ ഭാരത് പക്ഷാചരണ പുരസ്‌ക്കാരങ്ങള്‍ ഏര്‍പ്പെടുത്തുകയും ചെയ്തു.


    
    IE/BSN

    
    
    (Release ID: 1594948) Visitor Counter : 1