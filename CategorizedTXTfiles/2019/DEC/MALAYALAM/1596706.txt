      PIB Headquarters

      കേന്ദ്രമന്ത്രി സന്തോഷ് കുമാർ ഗാങ്‌വർ നാളെ കൊച്ചിയില്‍; ദക്ഷിണേന്ത്യന്‍ ലേബര്‍ കോണ്‍ഫറന്‍സില്‍ പങ്കെടുക്കും
      Posted On: 17 DEC 2019 3:14PM by PIB Thiruvananthpuram


    കേന്ദ്ര തൊഴില്‍ സഹ മന്ത്രി (സ്വതന്ത്ര ചുമതല) ശ്രീ സന്തോഷ് കുമാർ ഗാങ്‌വർ നാളെ (ഡിസംബര്‍ 18 ) കൊച്ചിയില്‍ എത്തും. ബോള്‍ഗാട്ടി പാലസില്‍ നടക്കുന്ന ദക്ഷിണേന്ത്യന്‍ ലേബര്‍ കോണ്‍ഫറന്‍സില്‍ ശ്രീ സന്തോഷ് കുമാർ ഗാങ്‌വർ അധ്യക്ഷത വഹിക്കും.രാവിലെ 10 മുതല്‍ വൈകിട്ട് 5 .30 വരെയാണ് പരിപാടി. സംസ്ഥാന തൊഴിലും നൈപുണ്യവും വകുപ്പ് മന്ത്രി ടി.പി. രാമകൃഷ്ണന്‍ ആമുഖ പ്രഭാഷണം നടത്തും.


    
    കേരളത്തിനു പുറമേ കര്‍ണാടക, ആന്ധ്ര പ്രദേശ്, തെലങ്കാന, തമിഴ്നാട്, പുതുച്ചേരി, ലക്ഷദ്വീപ് എന്നിവിടങ്ങളില്‍നിന്നുള്ള തൊഴില്‍ വകുപ്പ് മന്തിമാരും ഉദ്യോഗസ്ഥരും കോണ്‍ഫറന്‍സില്‍ പങ്കെടുക്കും.


    
    തൊഴില്‍ മേഖലയിലെ പുതിയ പെന്‍ഷന്‍ പദ്ധതികള്‍, ഒക്യുപേഷണല്‍ സേഫ്റ്റി ഹെല്‍ത്ത് കോഡ്, ഇഎസ്ഐ കോര്‍പ്പറേഷന്റെ സേവനങ്ങള്‍ മെച്ചപ്പെടുത്തല്‍, നാഷണല്‍ കരിയര്‍ സര്‍വീസ് പോര്‍ട്ടല്‍ തുടങ്ങിയ വിഷയങ്ങളില്‍ വിഷയാവതരണവും ചര്‍ച്ചകളുമുണ്ടാകും. വിവിധ തൊഴില്‍ വിഷയങ്ങളില്‍ സംസ്ഥാനങ്ങളുടെ അഭിപ്രായങ്ങളും കോണ്‍ഫറന്‍സില്‍ ചര്‍ച്ച ചെയ്യും.വൈകിട്ട് നാലിനു നടക്കുന്ന സമാപന സമ്മേളനത്തില്‍ കേന്ദ്ര തൊഴില്‍ വകുപ്പ് സെക്രട്ടറി ഉപസംഹാര പ്രസംഗം നടത്തും.


    *****


    

    
    (Release ID: 1596706) Visitor Counter : 3