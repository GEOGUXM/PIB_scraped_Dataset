      PIB Headquarters

      കൊച്ചുവേളി, നേമം സ്‌റ്റേഷനുകളുടെ പേര് പുനര്‍നാമകരണം ചെയ്യണമെന്ന് ആവശ്യം
      Posted On: 12 DEC 2019 6:23PM by PIB Thiruvananthpuram


    കൊച്ചുവേളി, നേമം സ്‌റ്റേഷനുകളെ യഥാക്രമം തിരുവനന്തപുരം നോര്‍ത്ത്, തിരുവനന്തപുരംസൗത്ത് റെയില്‍വേസ്റ്റേഷനുകള്‍ എന്ന് പുനര്‍നാമകരണം ചെയ്യുന്നതിനും നേമത്തെ രണ്ടാം കോച്ചിംഗ്‌ ടെര്‍മിനലിന്റെ നിര്‍മ്മാണം എത്രയുംവേഗം പൂര്‍ത്തിയാക്കാന്‍ റെയില്‍വേയുടെ സത്വര ഇടപെടല്‍ വേണമെന്ന്‌റെയില്‍വേ ഉപയോക്താക്കളുടെ ഉപദേശക സമിതി (ഡി.ആര്‍.യു.സി.സി) യോഗം ആവശ്യപ്പെട്ടു.


    നിലവിലുള്ള പദ്ധതികള്‍ വേഗത്തില്‍ പൂര്‍ത്തിയാക്കല്‍, പുതിയ ട്രെയിനുകള്‍ ഓടിക്കല്‍, പുതുതായിസ്റ്റോപ്പുകള്‍ അനുവദിക്കല്‍, യാത്രക്കാര്‍ക്കുള്ള സൗകര്യങ്ങള്‍ വര്‍ദ്ധിപ്പിക്കല്‍ തുടങ്ങിയ നിരവധി ആവശ്യങ്ങള്‍ ഉപദേശക സമിതി അംഗങ്ങള്‍ യോഗത്തില്‍ ഉന്നയിച്ചു.


    
    തിരുവനന്തപുരംറെയില്‍വേ ഡിവിഷനു കീഴില്‍ ഈ വര്‍ഷം 66 കിലോമീറ്റര്‍ ട്രാക്ക് നവീകരണം നടന്നതായി ഡിവിഷണല്‍ മാനേജര്‍ ശ്രീ. ശിരീഷ്‌കുമാര്‍ സിന്‍ഹ അറിയിച്ചു. തിരുവനന്തപുരം ഡിവിഷനിലെ എല്ലാകോച്ചുകളിലും നിലവില്‍ ബയോടോയ്‌ലറ്റ്‌സൗകര്യമുണ്ടെന്ന് അദ്ദേഹം പറഞ്ഞു. റെയില്‍ പാളങ്ങളുടെവൃത്തിയുംശുചിത്വവും ഉറപ്പാക്കാന്‍ ഇത് സഹായിക്കുന്നു. ഡിവിഷനില്‍ ഇതിനകംതന്നെ 3 ഫേസ്‌മെമു റേക്കുകള്‍ അവതരിപ്പിച്ചു.


    നിലവിലുള്ള പരമ്പരാഗത കോച്ചുകള്‍ക്ക് പകരം അത്യാധുനിക എല്‍.എച്ച്.ബി കോച്ചുകളിലേക്ക് തിരുവനന്തപുരം ഡിവിഷന്‍ മാറിക്കൊണ്ടിരിക്കുകയാണെന്നും അദ്ദേഹം വ്യക്തമാക്കി.യാത്രക്കാരുടെ വിവിധ സംഘടനകള്‍, ഉപഭോക്തൃ സംഘടനകള്‍, ചേംബര്‍ഓഫ് കൊമേഴ്‌സ്, കര്‍ഷക സംഘടനാ പ്രതിനിധികള്‍, എം.പിമാര്‍ നാമനിര്‍ദ്ദേശംചെയ്ത പ്രതിനിധികള്‍ എന്നിവരടങ്ങുന്നതാണ് ഡി.ആര്‍.യു.സി.സി.
    അഡീഷണല്‍ ഡിവിഷണല്‍ റെയില്‍വേ മാനേജര്‍ ശ്രീ. പി. ജയകുമാര്‍ സ്വാഗതവും സീനിയര്‍ ഡിവിഷണല്‍ കൊമേഴ്‌സ്യല്‍ മാനേജറും ഡി.ആര്‍.യു.സി.സി. സെക്രട്ടറിയുമായ ഡോ. രാജേഷ് ചന്ദ്രന്‍ നന്ദിയും പറഞ്ഞു.
    ND/MRL

    
    
    (Release ID: 1596293) Visitor Counter : 5