      PIB Headquarters

      ഏഴാമത് സാമ്പത്തിക സര്‍വ്വേയ്ക്ക് കേരളത്തില്‍ ഡിസംബര്‍ 24 ന് തുടക്കം
      Posted On: 20 DEC 2019 4:56PM by PIB Thiruvananthpuram


    കേന്ദ്ര സ്ഥിതിവിവരക്കണക്ക് പദ്ധതിനിര്‍വ്വഹണ മന്ത്രാലയം നടത്തുന്ന ഏഴാമത് സാമ്പത്തിക സെന്‍സസിന്റെ കേരളത്തിലെ ഫീല്‍ഡ് പ്രവര്‍ത്തനങ്ങള്‍ ഈ മാസം 24 ന് (2019 ഡിസംബര്‍ 24) ആരംഭിക്കും. 24 ന് ഉച്ചയ്ക്ക് 12 മണിയ്ക്ക് രാജ്ഭവനില്‍ നടക്കുന്ന ചടങ്ങില്‍ ഗവര്‍ണ്ണര്‍ ശ്രീ. ആരിഫ് മുഹമ്മദ് ഖാന്റെ വിവരങ്ങള്‍ ശേഖരിച്ച് കൊണ്ട് സെന്‍സസ് നടപടികള്‍ക്ക് തുടക്കമിടും. ചീഫ് സ്റ്റാറ്റിസ്റ്റിഷ്യന്‍ ഓഫ് ഇന്ത്യ ശ്രീ. പ്രവീണ്‍ ശ്രീവാസ്തവ, കേന്ദ്ര, സംസ്ഥാന ഗവണ്‍മെന്റുകളിലെ മുതിര്‍ന്ന ഉദ്യോഗസ്ഥര്‍ തുടങ്ങിയര്‍ ചടങ്ങില്‍ പങ്കെടുക്കും.


    
    രാജ്യത്തെ സംരംഭങ്ങളുടെ വിവിധ സ്വഭാവ സവിശേഷതകള്‍ പഠിച്ച് സമ്പദ് വ്യവസ്ഥയിലുണ്ടായ മാറ്റത്തിന്റെ വ്യാപ്തി മനസ്സിലാക്കുന്നതിനാണ് ധനകാര്യ സെന്‍സസ് നടത്തുന്നത്. ജോലിക്കാരുടെ എണ്ണം, പ്രവര്‍ത്തനങ്ങള്‍, മേഖല തിരിച്ചുള്ള പ്രവര്‍ത്തനം എന്നിവ സെന്‍സസില്‍ പഠനവിധേയമാക്കും.


    
    ആന്‍ഡ്രോയിഡ് ആപ്ലിക്കേഷനില്‍ അധിഷ്ഠിതമായി നടത്തുന്ന വിവരണശേഖരണം സംസ്ഥാന തലത്തില്‍ ചീഫ് സെക്രട്ടറി അധ്യക്ഷനായ ഏകോപന സമിതിയുടെ മേല്‍നോട്ടത്തിലായിരിക്കും. ജില്ലാതല മേല്‍നോട്ട സമിതികള്‍ക്ക് ജില്ലാ കലക്ടര്‍മാര്‍ നേതൃത്വം നല്‍കും. പ്ലാനിംഗ് പ്രിന്‍സിപ്പല്‍ സെക്രട്ടറി ആണ് ധനകാര്യ സെന്‍സസിന്റെ നോഡല്‍ ഓഫീസര്‍.
    കേന്ദ്ര സ്ഥിതിവിവരക്കണക്ക് പദ്ധതിനിര്‍വ്വഹണ മന്ത്രാലയം, കേന്ദ്ര ഇലക്‌ട്രോണിക്‌സ് വിവരസാങ്കേതികവിദ്യാ മന്ത്രാലയത്തിന്റെ കീഴിലുള്ള പ്രത്യേകോദ്ദേശ്യ സംവിധാനമായസി.എസ്.സി ഇ-ഗവേര്‍ണന്‍സ് സര്‍വീസസ് ഇന്ത്യ ലിമിറ്റഡുമായി ചേര്‍ന്നാണ് സെന്‍സസ് പ്രവര്‍ത്തനങ്ങള്‍ നടത്തുന്നത്.


    
    AM/ ND MRL

    
    
    (Release ID: 1597067) Visitor Counter : 3