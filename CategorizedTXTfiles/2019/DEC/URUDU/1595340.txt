      صحت اور خاندانی بہبود کی وزارت

      پی ایم ایس ایس وائی کے تحت سپر اسپیشلٹی اسپتال
      Posted On: 06 DEC 2019 1:41PM by PIB Delhi


    نئی دہلی، 6 دسمبر 2019/ صحت اور کنبہ بہبود کے وزیر مملکت جناب اشونی کمار چوبے نے ایک سوال کے تحریری جواب میں آج لوک سبھا کو بتایا کہ صحت اور کنبہ بہبود کی وزارت نے اپنے 14 جون 2018 کےمراسلہ نمبر Z28016/37/2018/PMSSY-1 ۔کے ذریعہ پردھان منتری سووستھ سرکشا یوجنا (پی ایم ایس ایس وائی) کے تحت پروجیکٹ کے اپرگریڈیشن کے لئے پروجیکٹ پر عمل درآمد کرنے والی ایجنسی (ای اے) کے کردار اور ذمہ داریوں سے متعلق رہنما خطوط کے ساتھ طبی آلات کی خریداری ، تنصیبات اور انہیں فعال بنانے کے لئے پروجیکٹ کی خریداری کے معاون ایجنسی (پی ایس اے) اور متعلقہ میڈیکل کالج کے لئے پروجیکٹوں کی مقررہ وقت کے اندر تکمیل سےمتعلق رہنما خطوط جاری کئے ہیں۔


    پی ایم ایس ایس وائی کے اپ گریڈیشن پروگرام مرحلہ تین کے تٰحت گوالیار کے گجراراجہ میڈیکل کالج میں سپر اسپیشلٹی بلاک (ایس ایس بی) کی تعمیر کا کا م مکمل ہوگیا ہے۔ ایس ایس بی میں موڈیولر آپریشن تھیٹر (ایم او ٹی) ، میڈیکل گیس پائپ لائن سسٹم (ایم جی پی ایس) اور سینٹرل اسٹرائیل سروسیز ڈپارٹمنٹ کا کام مکمل ہوگیا ہے۔ پروجیکٹ کے اپرگریڈیشن کے لئے 28.97 کروڑ روپے کی مالیت کے 56 طبی آلات کی خریداری کا آرڈر دیا گیا ہے اس میں سے 45 آئٹیم قبل ہی ڈلیور ہوگئے ہیں۔ 210 بستروں (30 آئی سی یوبستر اور 12 ڈائلیسیس بیڈ سمیت) والے سپراسپیشلٹی بلاک کی تعمیر سمیت میڈیکل کالج کے اپرگریڈیشن میں 6محکمے شامل ہیں جن کے نام جی آئی میڈیسن، جی آئی سرجری، نیورولوجی، نیفرولوجی، نیوناٹولوجی اور پیڈیاٹرک سرجری کے علاوہ چھ آپریشن تھیٹر (او ٹی) شامل ہیں۔


    میڈیکل کالج کے لئے جانچ کرنے والے آلات جیسے 1000 ایم اے ایکسرے ، کمپیوٹر کی مدد سے ریڈیو گرافی، ایم آر آئی 1.3 رنگین ڈوپلر ، اینڈواسکوپ اور ڈائیلاسیز کی مشینیں خریدی گئی ہیں۔


    پی ایم ایس ایس وائی اپگریڈیشن پروجیکٹ کے تحت سہولیات پیدا کرنے کے لئے مطلوبہ افرادی قوت کا انتظام کرنا اور اضافی پی جی سیٹیں پیدا کرنے کے لئے ایم سی آئی /این ایم سی کو تجویز ارسال کرنے کی ذمہ داری سرکاری میڈیکل کالج /متعلقہ ریاستی حکومت کی ہوتی ہے۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 5620


    

    
    (Release ID: 1595340) Visitor Counter : 4
    
    
      Read this release in: English , Bengali