      خواتین اور بچوں کی ترقیات کی وزارت

      پناہ گاہوں میں بچے
      Posted On: 05 DEC 2019 3:59PM by PIB Delhi


    نئی دلی،06دسمبر


    مرکزی وزیر برائے ترقی خواتین واطفال محترمہ اسمرتی ایرانی نے راجیہ سبھا میں ایک سوال کے تحریری جواب میں بتایا کہ نیشنل کمیشن فار پروٹیکشن آف چائلڈ رائٹ (این سی پی سی آر) نے بچوں کے پناہ گاہوں ،مشاہدہ گاہوں اور بچوں کے لئے مخصوص بچہ گھروں میں رہنے والے بچوں کی تعلیم اور پیشہ وارانہ تربیت پر ایک مطالعہ کا اہتمام کیا تھا۔ یہ مطالعہ ملک کے 18 ریاستوں اور مرکز کے زیر انتظام علاقوں کے 50 بچہ گھروں میں کیاگیا، جن میں مغرب ومشرق اور شمال وجنوب کی تمام ریاستیں شامل ہیں۔ ان ریاستوں میں آسام، بہار، چھتیس گڑھ، دہلی، گجرات، ہریانہ، ہماچل پردیش،جھارکھنڈ، کیرل، مدھیہ پردیش، مہاراشٹر، منی پور، میگھالیہ، اڈیشہ،پڈوچیری، پنجاب، راجستھان اور اترپردیش شامل ہیں۔ کمیشن نے اپنی رپورٹ این سی پی سی آر پر اپ لوڈ کردی ہے۔


    جونائیل جسٹس (بچوں کی دیکھ بھال اور بچاؤ)ایکٹ 2015 کی روح سے بچوں کی دیکھ بھال کرنے والے اداروں میں قیام پذیر بچوں کی پیشہ وارانہ تربیت لازمی قرار دی گئی ہے، تاکہ انہیں ان کی دلچسپی کے مطابق تربیت دی جاسکے اور ان کی بحالی ہوسکے۔ ترقی خواتین واطفال کی وزارت، ماضی میں بچوں کے بچاؤ کی مربوط اسکیم کے نام سے موسوم پر مرکز کی سفارش کردہ ‘چائلڈ پروٹیکشن سروسیز’ (سی پی ایس) سبھی ریاستوں اور مرکز کے زیر انتظام علاقوں میں عمل آوری کررہی، جس کاخاص مقصد لاوارث اور پریشان حال بچوں کی ادارہ جاتی اور غیر ادارہ جاتی دیکھ بھال کے ذریعہ بچاؤ اور بحالی کی جائے۔ جونائیل جسٹس ایکٹ کے تحت رہنما اصول وضع کئے گئے ہیں جن کی روح سے (کیئر اینڈ پروٹیکشن اینڈ چلڈرن ماڈل رولس 2016 ) کے تحت بچوں کی تعلیم، پیشہ وارانہ تربیت اور مشورے وغیرہ جیسے اقدامات کی خاص طور سے سراحت کی گئی ہے، جس میں کہا گیا ہے کہ بچوں کے 18 سال کی عمر تک پہنچنے کے بعد ایسی نگرانی کی جائے، جس سے وہ اپنی دیکھ بھال کے اداروں سے نکل کر خود کفیل زندگی گزارنے کے متحمل ہوسکے۔ ان اسکیم کی روح سے بچوں کے 18 برس کی عمر کے بعد کی دیکھ بھال کے پروگرام کے لئے اسٹیٹ چائلڈ پروٹیکشن سوسائٹی کی جانب سے ریاستوں میں شامل اضلاع کی بنیاد پر سرمایہ فراہم کرایا جاتا ہے۔ اس سرمایہ کی مقدار درج ذیل ہے۔


    (i) وہ ریاستیں جن کے اضلاع کی تعداد 15 سے کم ہےان ریاستوں کو 15 لاکھ روپے کا سرمایہ فراہم کیا جاتا ہے۔


    (ii) وہ ریاستیں جن میں اضلاع کی تعداد 15 سے زیادہ اور 30 سے کم ہے انہیں 30 لاکھ روپے سرمایہ فراہم کیا جائے گا۔


    (iii) جن ریاستوں میں اضلاع کی تعداد 30 سے زائد ہے انہیں 45 لاکھ روپے کی رقم فراہم کرائی جائے گی۔


    واضح ہو کہ ریاستی سرکاریں جونائیل جسٹس ایکٹ اسکیم کی عمل آوری کے لئے ذمہ داری ہوں گی۔


    ۔۔۔۔۔۔۔۔۔۔۔


    م ن ۔س ش۔ ع ر۔


    U-5609

    
    
    (Release ID: 1595197) Visitor Counter : 3
    
    
      Read this release in: English