      بہت چھوٹی، چھوٹی اور درمیانی صنعتوں کی وزارت

      تیل اور گیس کے سیکٹر کو فروغ دینے کے لئے این ایس آئی سی اور آرامکو کے درمیان مفاہمت نامے پر دستخط
      Posted On: 09 DEC 2019 1:26PM by PIB Delhi


    نئی دہلی، 9 دسمبر 2019 ، تیل اور گیس کے سیکٹر میں ہندوستان میں ایم ایس ایم ای ماحولی نظام کو فروغ دینے کے لئے این ایس آئی سی اور آرامکو ایشیا کے درمیان حال ہی میں ایک مفاہمت نامے پر دستخط کئے گئے ہیں۔ اس مفاہمت نامے سے تسلیم شدہ ہندوستانی بہت چھوٹی، چھوٹی اور درمیانہ درجے کی صنعتوں (ایم ایس ایم ای) کو عالمی سطح پر ایک وینڈر کی حیثیت سے جگہ بنانے کے لئے راہ ہموار ہوگی ۔ اس مفاہمت نامے پر این ایس آئی سی کی جانب سے جناب پی اودے کمار، ڈائرکٹر (پی اینڈ ایم) اور آرامکو کی جانب سے آرامکو ایشیا کے صدر جناب محمد المغیرہ نے دستخط کئے۔ مفاہمت نامے پر دستخط کئے جانے کی اس تقریب کے دوران جن معزز شخصیات نے شرکت کی، ان میں ہندوستان میں سعودی عرب کے سفیر عالی جناب ڈاکٹر سعید بن محمد الساطی اور آرامکو کے اسٹریٹجک سورسنگ ہیڈ جناب عبداللہ میلفی اور ہندوستان کی 200 سے زائد اکائیاں شامل ہیں۔ این ایس آئی سی بہت چھوٹی، چھوٹی اور درمیانہ درجہ کی صنعتوں (ایم ایس ایم ای) کی وزارت کے تحت ایک فلیگ شپ منی رتن سرکاری سیکٹر کی کمپنی ہے جو کہ ہندوستان میں ایم ایس ایم کی کو سہولت فراہم کرنے کے لئے کام کرتی ہے۔ جبکہ آرامکو حکومت سعودی عرب کی دنیا کی سب سے بڑی تیل اور گیس کمپنی ہے۔ آرامکو کی کل آمدنی 355 بلین امریکی ڈالر (2018) ہے جبکہ بازار میں اس کی قدر و قیمت کا تخمینہ 1.5 ٹریلین ڈالر ہے۔


    ۔۔۔۔۔۔۔۔۔۔۔


    م ن۔م ع۔ن ا۔


    U- 5669

    
    
    (Release ID: 1595617) Visitor Counter : 6
    
    
      Read this release in: English , Marathi , Hindi , Bengali