      نائب صدر جمہوریہ ہند کا سکریٹریٹ

      خاندانی نظام کو مستحکم کرنا وقت کی ضرورت ہے: نائب صدر جمہوریہ
      
      ہندوستان کا خاندانی نظام اور اقدار ہندوستانی تہذیب کی خصوصیات ہیں؛
      
      جناب نائیڈو نے عمر رسیدہ لوگوں کے تئیں سماجی اور رجحاناتی تبدیلی کی اپیل کی؛
      
      نائب صدرجمہوریہ نے عمر رسیدہ افراد کے ساتھ بدسلوکی اور انھیں چھوڑ دینے پر تشویش کا اظہار کیا؛
      
      انھوں نے میڈیکل کالجوں میں مزید جیریاٹرک محکموں کے قیام کامشورہ دیا؛
      
      عمر رسیدہ لوگوں کی صحت اور بہبود کے موضوع پر ایک کتاب کا اجرا کیا
      Posted On: 21 DEC 2019 1:13PM by PIB Delhi


    نئی دہلی، 21 دسمبر؍ نائب صدر جمہوریہ جناب ایم وینکیا نائیڈو نے خاندانی نظام کو فروغ دینے اور اس کے اقدار کو اسکول کے دونوں سے ہی نافذ کرنے اور بچوں کو بڑوں کا احترام کرنے کی ضرورت پر زور دیا ہے۔ انھوں نے عمر رسیدہ لوگوں کے خاندان کے قریبی افراد اور سماج کے بزرگوں کی نگہداشت اور بہبود کو اعلیٰ ترین ترجیح دینے کی اپیل کی۔


    ایمس کے جیریاٹک میڈیسن کے ماہر ڈاکٹر پرسون چٹرجی کے ذریعہ لکھی گئی کتاب ‘‘ہیلتھ اینڈ ویل بینگ ان لیٹ لائف: پرسپیکٹیوز اینڈ نیریٹیو فرام انڈیا’’ کے اجرا کے بعد حاضرین کو خطاب کرتے ہوئے انھوں نے ہندوستان کے خاندانی نظام اور خاندانی اقدار کو ہندوستانی تہذیب کی خصوصیت بتائی۔


    مغربی تہذیب کی نقل کرنے کے رجحان پر افسوس کا اظہار کرتے ہوئے جناب نائیڈو نے سماجی اور رجحاناتی تبدیلی لانے کی اپیل کی اور کہا کہ ہمیں ہندوستان کے خاندانی نظام، اقدار، ثقافت اور روایت کی جانب واپس جانا چاہیے۔ والدین، اساتذہ اور فطرت کے تئیں احترام ہندوستانی فلسفہ کا لازمی جزو ہے۔


    بزرگوں کے ساتھ بدسلوکی اور انھیں چھوڑدینے کی خبروں پر ناراضگی کا اظہار کرتے ہوئے انھوں نے کہا کہ کئی عمر رسیدہ لوگوں کو اولڈ ایج ہوم میں رہنے کے لیے مجبور ہونا پڑتا ہے۔ انھوں نے کہا کہ بچوں کی اوّلین ذمہ داری ہے کہ وہ اپنے والدین اور دادا- دادی کی اچھی طرح نگہداشت کریں۔


    یہ کہتے ہوئے کہ ہندوستان ماضی کے مقابلےمیں بہت تیز رفتاری سے بوڑھا ہو رہا ہے اور امید کی جاتی ہے کہ 2050 تک دنیا کے 60 سال اور اس سے زیادہ کے عمر کے تقریباً 20 فیصد بزرگوں کی آبادی ہندوستان میں ہوگی۔ نائب صدر جمہوریہ نے کہا کہ کسی کو بھی سبھی چیلنجوں کا مقابلہ کرنے کے لیے تیار رہنا چاہیے اور بڑوں کو ایک پرلطف، صحت مند اور خوشحال زندگی فراہم کرنے کے لیے کمربستہ رہنا چاہیے۔


    یہ کہتے ہوئے کہ عمر بڑھنے سے کئی بیماریوں اور صورت حال کے تئیں جذباتیت بڑھ جاتی ہے، نائب صدر جمہوریہ نے کہا کہ بزرگوں کی بڑھتی آبادی کو دیکھتے ہوئے ملک بھر کے میڈیکل کالجوں میں کچھ مزید جیریاٹک محکموں کے قیام کی فوری ضرورت ہے۔ انھوں نے صحت کے شعبہ میں سبھی مستفیدین سے بزرگوں کی فلاح وبہبود کے لیے کام کرنے کو کہا اور اس بات پر زور دیا کہ بہتر صحت سبھی کا حق ہے، خواہ اُس شخص کی عمر کچھ بھی ہو۔


    جناب نائیڈو نے بزرگوں کی صحت کی دیکھ بھال کے لیے قومی پروگرام (این پی ایچ سی ای) کے نفاذ کے لیے حکومت ہند کی ستائش کی۔ انھوں نے کہا کہ حکومت آیوشمان بھارت کے ذریعے طرزِ زندگی میں تبدیلی، غیر متعدی بیماریوں کی روک تھا، سماعت اور بینائی کی مشکلات کے ازالے اور حفظان صحت تک رسائی کے لیے کام کر رہی ہے۔


    عمر رسیدہ افراد کی نگہداشت سے متعلق مطالبے میں اضافے کو دھیان میں رکھتے ہوئے نائب صدر جمہوریہ نے ایمس جیسے اداروں سے صحت مند عمر رسیدگی کو فروغ دینے میں سب آگے رہنے کی اپیل کی۔


    مذکورہ کتاب کے بارے میں بات کرتے ہوئے انھوں نے کہا کہ یہ بزرگ ہو رہے کسی شخص کے ساتھ ساتھ ہندوستانی سیاق میں معاشرے کی مستعدی پر غور وفکر کرتی ہے۔ ڈپریشن اور ڈمیشیا جیسے صحت کے متعلق مسئلے کو اجاگر کرنے کے علاوہ جناب نائیڈو نے کہا کہ یہ کتاب ان کے حل کی تفصیلی جانکاری فراہم کرتی ہے جو کم وسائل کی صورت میں قابل عمل ہے۔


    اس موقع پر آئی جی این سی اے کے صدر، جناب رام بہادر رائے، ایمس کے ڈائرکٹر ڈاکٹر رندیپ گلیریا، ایمس کے جیریاٹک میڈیسن محکمہ کے خاص ڈاکٹر اے بی ڈےاسپرنگر نیچر کے مینیجنگ ڈائرکٹر جناب سنجیو گوسوامی اور دیگر شخصیات بھی موجود تھیں۔


    ۔ ۔ ۔ ۔ ۔ ۔ ۔ ۔


    ( م ن ۔اض۔ را ۔ 21 - 12 - 2019 )


    U. No. 5964


    

    
    (Release ID: 1597159) Visitor Counter : 9
    
    
      Read this release in: English , Marathi , Hindi