      وزارت آیوش

      آیوش کی وزارت نے ’’اسکوپ آف سائنس آف آیورویدا اِن گلوبل ہیلتھ‘‘ کے موضوع پر سمپوزیم کا انعقاد کیا
      
      بھارت کے قدیم طریقٔہ علاج سے دوسرے ملکو ں کے سفیروں کو آگاہ کرنے کے لئے اس سمپوزیم کا انعقاد عمل میں آیا

      Posted On: 11 DEC 2019 7:13PM by PIB Delhi

    نئیدہلی 12 دسمبر۔آج نئی دہلی میں وزارت خارجہ کے تعاون سے آیوش کی وزارت کی طرف سے منعقدہ ایک سمپوزیم میں ،جس کا موضوع تھا: ’’عالمی صحت کے معاملے میں آیوروید طریقہ علاج کا استعمال ‘‘ نئی دہلی میں متعین 61 ملکوں کے سفیروں / کمشنروں اور سفارتی نمائندوں نے شرکت کی ۔وزیر خارجہ ڈاکٹر سبرامنیم جے شنکر اور آیوش کے وزیر مملکت (آزادانہ چارج ) او ر دفاع کے وزیر مملکت جناب شریپد نائک نے بھی سمپوزیم میں شرکت کی ۔


    اس تقریب کا مقصد سفیروں اور ہائی کمشنروں کو آیوروید میں جدید ریسرچ اور حالیہ واقعات کے بارے میں معلومات فراہم کرنا تھا ۔یہ شخصیات مختلف ملکوں میں صدیوں پرانے علاج کے روایتی طریقہ کار آیوروید کی سہولتوں کے قیام کے امکانات تلاش کرنے میں ایک اہم رول اداکرسکتی ہیں۔امید ہے کہ اس سمپوزیم کے ذریعہ پوری دنیا میں آیوروید کو تسلیم کئے جانے اور اس کی تشہیر کے مقصدکو حاصل کرنے میں مدد ملے گی۔


    آیوش کی وزارت نے آیوروید اور روایتی طریقہائے علاج کو پوری دنیا میں فروغ دینے کا تہیہ کررکھا ہے ۔ وزارت نے آیوش ّخدمات اور اے ایس یو اور ایچ مصنوعات کے معیار کو مضبوط بنانے کے لئے بہت سے اقدامات کئے ہیں۔ پوری دنیا میں آیوروید کو روشناس کرانے اور مختلف ملکوں کے سفارتکاروں کے مابین آیورویدکے امکانات اور صلاحیت کے بارے میں آگاہی پیدا کرنے کے لئے کام کرتے ہوئے آیوش نے اس سمپوزیم کا اہتمام کیا ہے۔


    سفیروں اور ہائی کمشنروں کو ملک میں آیوروید کے طریقہ علاج کے زبرست بنیادی ڈھانچے اور انضباطی ضابطوں سے واقف کرایا گیا اور ان کی تشریح کی گئی ۔آل انڈیا انسٹی ٹیوٹ آف آیورویدکی ڈائریکٹر ڈاکٹر تنوجہ نساری نے آیوروید میں تعلیم اور پریکٹس کے تعارف ایک مقالہ پیش کیا ۔ایمس کے این ایم آر شعبے کے سربراہ پروفیسر رام جے سندر نے آیوروید کے پیچھے موجود سائنس اور منطق کا ایک تفصیلی جائزہ پیش کیا ۔ سی سی آر اے ایس کے ڈی جی پروفیسر ویدیہ کے ایس دھیمن نے آیوروید میں ہونے والی تحقیق کے نتائج کو اجاگر کیا ۔


    سفیروں کے لئے آیوروید کے سلسلے میں حالیہ تحقیق سے متعلق کتابوں کی ایک نمائش بھی لگائی گئی ۔ سفارتکار وں نے اس میں گہری دلچسپی کا اظہار کیا اور آیوروید سے متعلق مختلف لٹریچروں کے بارے میں معلومات حاصل کی ۔


    ۰۰۰۰۰۰


    م ن ۔ج۔رم


    U-5782

    
    
    (Release ID: 1596130) Visitor Counter : 1
    
    
      Read this release in: English , Hindi