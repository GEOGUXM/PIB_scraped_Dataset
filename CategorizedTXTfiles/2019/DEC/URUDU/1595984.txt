      خلا ء کا محکمہ

      اِسرو کی تحقیق و ترقیات کے عمل کو کاروباری شکل دینا
      Posted On: 11 DEC 2019 4:04PM by PIB Delhi


    نئی دہلی ، 11 دسمبر / شمال مشرقی خطے ( ڈونر ) کی ترقی کے وزیر مملکت ( آزادانہ چارج ) ، وزیر اعظم کے دفتر میں وزیر مملکت ، عوامی شکایات ، پنشن ، ایٹمی توانائی اور خلائی امور کے وزیر مملکت ڈاکٹر جتیندر سنگھ نے آج لوک سبھا میں ایک تحریری جواب میں بتایا ہے کہ 6 مارچ ، 2019 ء کو کلّی طور پر حکومتِ ہند کے زیرِ اختیار / مرکزی سرکاری دائرۂ کار کی صنعت کے طور پر ایک نئی کمپنی قائم کی گئی ہے ، جس کا نام ‘‘ نیو اسپیس انڈیا لمیٹیڈ ( این ایس آئی ایل ) ’’ ہے ۔ یہ کمپنی خلائی امور کے محکمے کے انتظامی کنٹرول میں کام کرے گی اور انڈین اسپیس ریسرچ آرگنائزیشن ( اسرو ) کے مراکز اور ڈی او ایس سے ملحقہ اکائیوں میں انجام دی جانے والی تحقیق و ترقیاتی سرگرمیوں کو کاروباری شکل دینے کے لئے کام کرے گی ۔


    این ایس آئی ایل کی تجارتی سرگرمیاں ، خاص طور پر بھارتی صنعتوں کو ٹیکنا لوجی منتقلی میکنزم کے ذریعے خلائی نظام کی تیاری کے لائق بنانے میں مدد دینا ہو گا ۔ ساتھ ہی ساتھ یہ کمپنی بھارتی خلائی پروگرام کے نتیجے میں حاصل ہونےوالے تجارتی مواقع سے استفادہ کرنے کے لئے بھی مواقع تلاش کرے گی ۔


    این ایس آئی ایل نے اپنے قیام کے ساتھ ہی تجارتی سرگرمیاں شروع کر دی ہیں ۔


    ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ع ا )


    U. No. 574 6


    

    
    (Release ID: 1595984) Visitor Counter : 6
    
    
      Read this release in: English