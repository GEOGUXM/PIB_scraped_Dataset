      نائب صدر جمہوریہ ہند کا سکریٹریٹ

      نیو انڈیا کی تخلیق کو ایک شمولیت والا عمل بنانا ہوگا: نائب صدرجمہوریہ
      
      انہوں نے کہا کہ نیو انڈیا ایک اختراعی اور علمی مرکز ہوگا
      انہوں نے دلی میں چھٹا رابندرناتھ ٹیگور میموریل لیکچر دیا
      نظا م تعلیم میں اپنےآپ عمل کرنے ،تخلیقی صلاحیت اور خوبصورتی کے بارے میں حساسیت کے عناصر کو لانے کی ضرورت ہے: نائب صدر جمہوریہ
      انہوں نے ثقافتی نشاۃ الثانیہ کی اپیل کی او ر ہندوستانی تہذیبی اقدار اورروایات کا تحفظ کرنے اور انہیں فروغ دینے کی ضرورت پر زور دیا
      Posted On: 17 DEC 2019 7:51PM by PIB Delhi


    نئیدہلی 18 دسمبر۔نائب صدر جمہوریہ جناب این وینکیا نائیڈو نے آج کہا کہ نیوانڈیا کی تخلیق کو ایک شمولیت والا عمل بنانا ہوگا اور انہوں نے لوگوں سے اپیل کی کہ وہ اس کو عملی جامہ پہنانے کے لئے مسلسل کوشش کرتے رہیں ۔


    شملہ میں واقع انڈین انسٹی ٹیوٹ آف ایڈوانسڈ اسٹڈیز کے زیر اہتمام نئی دلی میں چھٹا رابندر ناتھ ٹیگور میموریل لیکچر دیتے ہوئے انہوں نے کہا کہ وزیر اعظم نے نیو انڈیا کے لئے ویژ ن کا ایک خاکہ تیار کیا ہے او ر 2022تک وہ ایک نیا درخشاں ہندوستان تیار کرنے کے لئے وہ کوشش کررہے ہیں۔


    غریبوں اور پسماندہ طبقات کو اوپر اٹھانے کے مقصد کا ذکرکرتے ہوئے انہوں نے کہا :’’ یہ اسی وقت ممکن ہے جب کہ 1.25 بلین ہندوستانی ایک ’ سنکلپت بھارت ‘، ایک ’ سشکت بھارت ‘ ، ایک ’ سووچھ بھارت ‘ اور ایک ’شریشٹھ بھارت ‘ تیار کرنے کی اس کوشش میں شامل ہوں گے۔


    رابندرناتھ ٹیگور کے اسی طرح کے ویژن کو یاد کرتے ہوئے جناب وینکیا نائیڈو نے ان کا حوالہ دیتے ہوئے کہا :’’ ہندوستان میں اصلی مسئلہ یہ ہے کہ ہمیں پورے ملک کو اپنی تخلیق بنانا ہوگا۔ایک ایسی تخلیق جس میں تمام آبادیاں اور اشخاص شرکت کریں گے ۔ ‘ ‘


    اس بات کا ذکر کرتے ہوئے کہ 2022 میں جب ہندوستان کی آزادی کی 75 ویں سالگرہ منائی جائے گی تو وہ ایک شان اور فخر کادن ہوگا، نائب صدر جمہوریہ نے کہا کہ مجھے یقین ہے کہ نیو انڈیا ایک اختراعی اور علمی مرکز ہوگا ،جس میں نوجوان ڈجیٹل طور پر بااختیار بنائے گئے صنعت کار ، ٹیکنوکریٹ ،سائنسداں ، ماہرین تعلیم ، آب وہوا کی تبدیلی سے لے کر زرعی پیداوار تک کے مختلف مسائل کے ملک میں حل تلاش کرنے کے لئے مل جل کر کام کریں گے۔


    رابندرناتھ ٹیگور کے ذریعہ قائم کئے گئے اداروں کا ذکرکرتے ہوئے انہوں نے کہا کہ شانتی نکیتن تعلیم کو زندگی سے جوڑنے ،طلبا کو اجرت سے جوڑنے اور ایک ہم آہنگ ہرطرح سے معقول شخصیت تیار کرنے کا ایک تجربہ تھا۔ انہوں نے کہا :’’ ہمیں اپنے نظام تعلیم میں اپنے آپ عمل کرنے ،تخلیقی صلاحیت اور خوبصورتی کے بارے میں حساسیت کے ان عناصر کو لانے کی ضرورت ہے ۔ ‘‘


    گرودیو ٹیگور کو خراج عقیدت پیش کرتے ہوئے نائب صدر جمہوریہ نے کہا کہ رابندرناتھ ٹیگور کا ویژن آج بھی ہندوستان اور دنیا کے لئے بہت زیادہ موزونیت رکھتا ہے ۔


    نائب صدرجمہوریہ نے کہا کہ رابندرناتھ ٹیگو ر نے خوب لکھا اور مختلف موضوعات جیسے تعلیم ،قدرت ، قوم پرستی ، بین الاقوامیت کا نظریہ تحریک نسواں ،مذہب ،زبان ،ذات پات کے نظام کے بارے میں ان کے خیالات ، ان کی کثیر جہتی ،جینیس کی حیرت انگیز وسعت کا اظہار ہیں ۔ انہوں نے کہا :’’ وہ حقیقت میں ایک وشو کوی تھے ، جو کہ ان قدیم ویدک رشیوں کے سانچے میں ڈھلے تھے ، جنہوں نے ہمیں وسودیو کٹمب کم کا بین الاقوامی نظریہ دیا ۔ ‘‘


    نائب صدر جمہوریہ نے کہا کہ ہمیں گرودیو کے اس دانشمندانہ مشورے کو یاد رکھنا چاہئے کہ ہم ایک عظیم روایت سے منسلک کرتے ہوئے اور بہترین دماغوں سے فیضیاب ہوتے ہوئے اور اپنی صلاحیتوں کا پتہ لگاتے ہوئے کس طرح ہندوستانی تعلیم میں نئی روح پھونک سکتے ہیں۔


    قدیم ہندوستانی تہذیبی اقدار ،روایات اور اخلاقیت کے تحفظ اوراسے فروغ دینے کی اپیل کرتے ہوئے انہوں نے ثقافتی نشاۃ الثانیہ کی ضرورت پر زور دیا ۔


    اس بات کا تذکرہ کرتے ہوئے کہ ٹیگور گرام سوراجیہ کے گاندھی جی کے ویژن کے قائل تھے اور ان کے نزدیک دیہی علاقو ں کی ترقی حقیقی آزادی کی طرف ایک بڑا قدم تھا، نائب صدر جمہوریہ نے کہا کہ تعمیری پروگرام اور دیہی ترقی یا گرام سوراجیہ کی گاندھی جی کی اپیل ٹیگور کی تحریروں میں جھلکتی ہے۔


    نائب صدر جمہوریہ نے کہا کہ رابندر ناتھ ٹیگور کو یہ یقین تھا کہ ملک کی کایا پلٹ کے لئے علم ایک کلیدی محرک ہے اور ا س لئے انہوں نے اس بات کی وکالت کی کہ سائنسی تحقیق سے گاؤں کے لوگوں کی زندگی کا معیار بہتر بنانے میں مدد ملنی چاہئے ۔ٹیگور کا حوالہ دیتے ہوئے انہوں نے کہا :’’ حالات بدلنے کا واحد راستے یہ ہے کہ ہم اقتصادیات ،زراعت ،صحت اور روز مرہ کے تمام دیگر علوم کے سلسلے میں اپنے حال ہیں میں حاصل کئے گئے علم کو نظرانداز کئے گئے گاؤوں میں استعمال کریں ۔‘‘


    اس موقع پر نائب صدر جمہوریہ نے پروفیسر ایم پرانجپے کی تخلیق کردہ کتاب کا اْجرا بھی کیا جس کا عنوان تھا :’’سوامی وویکانند - ہندوازم اینڈ انڈیاز روڈ ٹو ماڈرنٹی ‘ ۔


    اس موقع پر موجود ممتاز شحصیات میں انڈین انسٹی ٹیوٹ آف ایڈوانسڈ اسٹڈی کے چیئر مین پروفیسر کپل کپور ،اندراگاندھی نیشنل سینٹر فار دی آرٹس کے ممبرسکریٹری جناب سچدانند جوشی ، آئی آئی اے ایس کے ڈائریکٹر پروفیسر مکرند آر پرانجپے ، آئی آئی ایس کے سکریٹری ڈاکٹر وی کے تیواری بھی شامل تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ا گ۔رم


    U-5908

    
    
    (Release ID: 1596820) Visitor Counter : 5
    
    
      Read this release in: Hindi , English