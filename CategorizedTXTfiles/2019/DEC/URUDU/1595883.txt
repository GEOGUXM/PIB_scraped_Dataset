      وزارت ماہی پروری، مویشی پروری و ڈیری

      ماہی گیروں کی فلاح و بہبود کے لئے مرکزی مالی امدادی پروگرام
      Posted On: 10 DEC 2019 6:56PM by PIB Delhi


    نئی دلّی، 10 دسمبر /ماہی پروری، مویشی پروری اور دودھ کی صنعت کے وزیر مملکت جناب پرتاپ چندر سارنگی نے آج لوک سبھا میں ایک سوال کے تحریری جواب میں بتایا کہ ماہی پروری، مویشی پروری اور دودھ کی صنعت کا محکمہ مرکز کی اسپانسر شدہ اسکیم نیلا انقلاب: ماہی پروری کا مینجمنٹ اور مربوط ترقیات پر عمل در آمد کر رہا ہے، جس کے تحت ریاستی حکومتوں / مرکز کے زیر انتظام علاقوں کے ماہی گیروں کو ماہی گیری کے لئے ساز و سمان کی خریداری، ماہی پروری کے لئے جہازوں کی فراہمی، مچھلی کی تخم پروری کے یونٹ بمعہ آلات، پنجرے / پین کلچر،مال کی تیاری کے بعد اسے محفوظ رکھنے کی سہولیات مثلاً برف کے پلانٹ، کولڈ اسٹوریج، یخ بستہ اور منقسم ٹرک، مچھلی کی مارکیٹنگ کی سہولیات، مچھلی پکڑنے پر پابندی کی مدت کے دوران بچت اور امداد، ماہی گیروں کے لئے مکانات، ماہی گروں کے لئے بیمہ وغیرہ کی سہولیات کے لئے مالی امداد فراہم کر تی ہے ۔ علاوہ از ایں، نیشنل فشریز ڈیولپمنٹ بورڈ (این ایف ڈی بی) نے بھی دو مالی برسوں کے دوران لوک تک لیک میں مچھلی کے بچوں کے اسٹاک کے لئے مدد دی ہے، جس کے تحت لوک تک لیک میں 2015-16 میں 50 لاکھ مچھلی کے بچے، اور 2018-19 کے دوران 12.50 لاکھ مچھلی کے بچے ذخیرہ کئے گئے ہیں۔


    حکومت منی پور نے بھی رپورٹ دی ہے کہ لوک تک اتھارٹی (ایل ڈی اے) وقتاً فوقتاً ماہی گیروں کے لئے ان کی گزر بسر کے حالات کو بہتر بنانے کے لئے پروگرام نافذ کرتی رہی ہے۔ ایل ڈی اے کی جانب سے ماہی گیروں کو سور پالنے،مچھلی پالنے، دھان وغیرہ کے ذریعہ متبادل آمدنی کے ذرائع فراہم کرانے کے لئے امداد دی جاتی ہے۔ ایل ڈی اے نے یہ بھی بتایا ہے کہ ایل ڈی اے، منی پور کے ذریعہ وقتاً فوقتاً ماہی پروری کے لئے قائم کئے گئے مختلف مقامات پر بنیادی ڈھانچہ سہولیات کے ذریعہ مچھلی کے ذخیرہ کرنے اور انہیں نکالنے میں مدد دی جاتی ہے۔ اس کے علاوہ یہ بھی بتایا گیا ہے کہ منی پور حکومت کے محکمہ ماہی پروری نے کنٹرول ریٹ پر معیاری مچھلی کے انڈوں کی مسلسل فراہمی کو یقینی کے لئے ایک فیڈ مل بھی قائم کی ہے۔ مزید مطلع کیا گیا ہے کہ منی پور کے محکمہ ماہی پروری نے ماہی گیروں کو مالیاتی قرض فراہم کرانے کے لئے 17 بینکوں کے ساتھ معاہدے کئے ہیں۔ منی پور حکومت نے بتایا ہے کہ لوک تک لیک میں تجارتی سرگرمیاں منی پور لوک تک لیک (پروٹیکشن) ایکٹ، 2006 کے تحت انجام دی جاتی ہیں۔


    ۔۔۔۔۔۔


    U.5714

    
    
    (Release ID: 1595883) Visitor Counter : 4
    
    
      Read this release in: English