      وزارت خزانہ

      آبی اور صفائی ستھرائی شعبوں کے نمائندگان کے ساتھ وزیر خزانہ کی ماقبل بجٹ گفت و شنید
      Posted On: 23 DEC 2019 4:38PM by PIB Delhi


    نئی دہلی، 23 دسمبر 2019/ خزانہ اور کمپنی امور کی وزیر محترمہ نرملا سیتا رمن نے آج یہاں آبی اور صفائی ستھرائی شعبوں کے سرکردہ نمائندگان کے ساتھ نویں ماقبل بجٹ گفت و شنید کا اہتمام کیا۔ یہ گفت و شنید آئندہ پیش کئے جانے والے بجٹ 21-2020 کے سلسلے میں عمل میں آئی۔


    وزیر خزانہ موصوفہ کے ساتھ خزانہ اور کمپنی امور کےوزیر مملکت جناب انوراگ سنگھ ٹھاکر، ڈی ای اے کے سکریٹری جناب اتانو چکر بورتی ، مالیہ سکریٹری جناب اجے بھوشن پانڈے ، ڈی آئی پی ایم کے سکریٹری جناب توہن کانت پانڈے ، پینے کے پانی اور صفائی ستھرائی محکمے کے سکریٹری جناب پرمیشورن ایئر ، دیہی ترقیات کی وزارت کے سکریٹری جناب امر جیت سنہا، نیتی آیوگ کے رکن جناب وی کے پال ، سی بی ڈی ٹی کے چیئرمین جناب پرمود چند مودی ، سی ای اے کے ڈاکٹر وی کے سبرامنین اور وزارت خزانہ کے دیگر سینئر افسران بھی موجود تھے۔


    مذکورہ میٹنگ کے دوران بھارت میں فراہم کئے جانے والے پانی کی کوالٹی ، صفائی ستھرائی ، ٹھوس فضلہ انتظام اور گندے پانی کی نکاسی کے شعبے میں درپیش چنوتیوں پر تبادلہ خیال عمل میں آیا۔ ماہرین نے صفائی ستھرائی کی سہولتوں اور پانی کی کوالٹی تک رسائی حاصل کرنے کے سلسلہ میں واقع عدم مساوات کو دور کرنے اور ان کا سدباب کرنے کے موضوع پر بھی تبادلہ خیال کیا۔ ماہرین نے محسوس کیا کہ دیہی صفائی ستھرائی اور حفظان صحت کو بڑے پیمانے پر بڑھانے کی ضرورت ہے۔ ساتھ ساتھ آبی قلت کے لئے ہمہ گیر حل نکانے اور صحت سے متعلق دیگر مسائل کو حل کرنا بھی ضروری ہے۔ آبی اور صفائی ستھرائی کے نمائندگان نے وزیر خزانہ کو بنیادی حقائق سے بھی آگاہ کیا اور درپیش چنوتیوں سے نمٹنے کے لئے اپنی جانب سے متعدد تجاویز بھی پیش کیں۔ ان تجاویز کا تعلق سیپٹک ٹینکوں کے رکھ رکھاؤ ، فضلہ انتظام نظام کو لامرکزی بنانے ، فضلے کا تحفظ کرنے ، آبی اور صفائی ستھرائی اور حفظان صحت سے متعلق پروگرام (ڈبی اے ایس ایچ) کے سلسلہ میں موثر نفاذ کے لئے بنیادی طریقہ کار اپنانے آبی تحفظ کے لئے مطالبے کے لحاظ سے انتظام کرنے ، شہری علاقوں میں کمیونٹی واٹر منجمنٹ پروگرام چلانے، برتاؤ کے لحاظ سے مواصلاتی تبدیلیوں پر توجہ مرکوز کرنے ، ہر خطے میں اس خطے کی ضروریات اور تقاضوں کے لحاظ سے بہترین طریقہ ہائے کار اپنانے، ماڈل بنانے، صفائی ستھرائی کارکنا ن کو یکجا کرنے ، ماحولیات سے مطابقت رکھنے والا سیویج ٹریٹمنٹ نظام قائم کرنے، خدمات کے معیارات کا تعین کرنے یعنی بنیادی خدمات کے سلسلہ میں شہری اور دیہی علاقوں میں خدمات کےمعیارات کا تعین کرنے،مستعمل پانی کو دوبارہ لائق استعمال کرنے کے لئے ترغیبا ت فراہم کرنے، اسے ری سائیکل کرنے، زیر زمین پانی کی بھرپائی کرنے، صحت ا ور آبی صفائی ستھرائی کے انتظام کے ذریعہ خواتین کو بااخیتار بنانے پر توجہ مرکوز کرنے سے تھا۔


    مذکورہ میٹنگ میں اہم مندوبین میں آبی ، صفائی ستھرائی اور حفظان صحت (واش) انسٹی ٹیوٹ کے منیجنگ ٹرسٹی جناب اروموگم پلئی کالی متھو ، گورنمنٹ ریلیشن ، ورلڈ ویژن انڈیا کے منیجر جناب بن چاکو ، ایف ا و آر سی ای کی صدر محترمہ جیوتی شرما ، جے اے اے جی ای آر انٹرپرائز کے ایگزیکٹیو آفیسر جناب منوج رام چندر سابلے، سواستی ( آبی ، صفائی ستھرائی اور حفظان صحت) کے جناب شاونلی چکربورتی ، واٹر ایڈ انڈیا کے چیف ایگزیکٹیو آفیسر جناب بی کے مادھون ، انڈیا سینی ٹیشن کولیشن ، ایف آئی سی سی آئی کی پروگرام منیجر محترمہ سجیو ایس جھا، ایکشن ایڈ کے جناب انویش سپرو، سی بی جی اے کے پروگرام ڈائریکٹر جناب اسعد اللہ ، (حفظان صحت، رسائی اور تحفظ) کے قومی پیشہ ور افسر جناب چند کانت لاہریا جو ڈبلیو ایچ او انڈیا کی نمائندگی کرتے ہیں اور یونیسیف کے چیف واٹر سینی ٹیشن اور حفظان صحت سیکشن جناب نکولس اوس برٹ کے نام شامل ہیں۔


    ۔۔۔۔۔۔۔۔۔۔۔


    م ن۔ ۔ ج۔


    U- 5985

    
    
    (Release ID: 1597252) Visitor Counter : 5
    
    
      Read this release in: English , Hindi , Bengali