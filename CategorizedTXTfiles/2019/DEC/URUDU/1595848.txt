      کارپوریٹ امور کی وزارتت

      چٹ فنڈ اسکیموں میں شفافیت
      Posted On: 10 DEC 2019 5:40PM by PIB Delhi


    نئی دہلی 11 دسمبر۔وزارت خزانہ کے مالی خدمات کے شعبے نے مطلع کیا ہے کہ چٹ فنڈ شعبے کی منظم ترقی کے لئے ، چٹ فنڈ صنعت کو درپیش پریشانیوں کو دور کرنے کے لئے اور لوگوں کی اور زیادہ مالی رسائی کو یقینی بنانے کے لئے چٹ فنڈ (ترمیمی ) بل 2019 لوک سبھا میں 5 اگست 2019 کو پیش کیا گیا تھا۔ لوک سبھا نے یہ بل 20 نومبر 2019 کو پاس کیا جبکہ راجیہ سبھا نے اسے 28 نومبر 2019 کو منظور کیا ۔


    یہ بات خزانے اور کارپوریٹ امور کے مرکزی وزیر مملکت جناب انوراگ سنگھ ٹھاکر نے آج راجیہ سبھا میں ایک سوال کے تحریری جواب میں بتائی ۔


    بل میں چٹ فنڈ ایکٹ 1982 میں ترمیم کے لئے کہا گیا ہے تاکہ چٹ فنڈ کے لئے متبادل ناموں ’’ فرینٹرنٹی فنڈز ‘‘ اور ’’ روٹیٹنگ سیونگس اینڈ کریڈٹ انسٹی ٹیوشن ( آر او ایس سی اے )‘‘ تاکہ جائز ،اندراج شدہ چٹس فنڈز کو غیر قانونی ’’ پرائز چٹس ‘‘ سے الگ کیا جاسکے ۔ پرائز چٹس پوری طر ح مختلف ہوتے ہیں اور ایک او ر قانون کے تحت، جس کا نام پرائز چٹس اینڈ منی سرکولیشن اسکیم ( بیننگ ) ایکٹ 1978 ہے ،ان پر پابندی لگی ہوئی ہے ۔


    وزیر موصوف نے کہا کہ اسی طرح اس بل میں ’’ چٹ اماؤنٹ ‘‘ کی جگہ ’’ گراس چٹ اماؤنٹ ‘‘ اور ’’ پرائز اماؤنٹ ‘‘ کی جگہ ’’ نیٹ چٹ اماؤنٹ ‘‘ کی اصطلاحات استعمال کرن کے لئے کہا گیا ہے تاکہ غیر قانونی پرائز چٹس کے سلسلے میں الجھن کو دور کیا جاسکے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔ رم


    U-5717

    
    
    (Release ID: 1595848) Visitor Counter : 4
    
    
      Read this release in: English