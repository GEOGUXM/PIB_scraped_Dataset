      وزارتِ تعلیم

      ایچ آر ڈی کے مرکزی وزیر رمیش پوکھریا ل‘نشنک’ نے اعلیٰ تعلیمی اداروں میں معیاری مینڈیٹ کے 5 عمودی حصے پر مشتمل 5 دستاویزات کا آغاز کیا
      
      طلبا کا جائزہ ملک میں اعلیٰ تعلیم کے معیار کو بہتر بنانے میں ایک اہم رول ادا کرتا ہے: ایچ آر ڈی وزیر

      Posted On: 26 DEC 2019 8:29PM by PIB Delhi

    فروغ انسانی وسائل کے مرکزی وزیر جناب رمیش پوکھریال ‘نشنک’ نے آج نئی دلی میں معیاری مینڈیٹ کے 5 عمودی حصے پر مشتمل یو جی سی کی تیار کردہ 5 دستاویزات کا آغاز کیا۔ ان 5 دستاویزات میں جائزہ اصلاحات، ماحول دوست اور پائیدار یونیورسٹی کیمپس، انسانی اقدار اور پیشہ وارانہ اخلاقیات، فیکلٹی شامل کرنے اور تعلیمی تحقیق کی سالمیت کا احاطہ کیاگیا ہے۔


    اس موقع پر جناب نشنک نے خطاب کرتے ہوئے کہا کہ اعلیٰ تعلیمی اداروں میں معیار کو بہتر بنانے کے لئے یونیورسٹی گرانٹس کمیشن نے ہائر ایجوکیشن کوالٹی امپرومنٹ پروگرام مینڈیٹ کو اپنایا ہے۔ معیاری مینڈیٹ کا مقصد اعلیٰ تعلیم کا نظام تیار کرنا ہے، جو ملک کی آئندہ نسل کو ایک باوقار زندگی گزارنے کے لئے ضروری صلاحیتوں، علم اور اخلاقیات سے آراستہ کرے گا۔


    فروغ انسانی وسائل کے مرکزی وزیر جناب رمیش پوکھریال ‘نشنک’ نے کہا کہ طلبا کا جائزہ ملک میں اعلیٰ تعلیم کے معیار کو بہتر بنانے میں ایک اہم رول ادا کرتا ہے۔ طلبا کے جائزہ کو زیادہ معنی خیز بنانے کے لئے مؤثر اور ‘سیکھنے کے نتائج’ سے منسلک کرنے کے لئے رپورٹ ‘ہندوستان میں اعلیٰ تعلیمی اداروں میں جائزہ اصلاحات’ ایچ ای آئی کے لئے انتہائی بروقت اور کارآمد ہے۔


    اعلیٰ تعلیمی اداروں میں ماحول دوست اور پائیدار کیمپس ترقی کے لئے ایس اے ٹی اے ٹی- فریم ورک کا حوالہ دیتے ہوئے انہوں نے کہا کہ فریم ورک یونیورسٹیوں کی اس بات کے لئے حوصلہ افزائی کرتا ہے کہ انہیں کیمپس کے ماحولیاتی معیار کو بڑھانے اور اس کے مستقبل میں پائیدار ماحولیات سے پاک اور پائیدار طریقے اپنانے کے لئے عکاسی پالیسیوں اور طریقہ کار کو اپنانا چاہئے۔


    تعلیمی اداروں میں انسانی اقدار اوراخلاقیات کی ثقافت کو شامل کرنے میں معاون پروسیس پر تبادلہ خیال کی ضرورت کا اعتراف کرتے ہوئے یو جی سی نے ایک پالیسی فریم ورک ‘ملیا پرواہ’ بھی تیار کیا ہے۔ یعنی اعلیٰ تعلیمی اداروں میں انسانی اقدار اور پیشہ وارانہ اخلاقیات شامل کرنے کے لئے رہنما خطوط ۔


    

    اس کے علاوہ انہوں نے امید ظاہر کی کہ گرو-دکشتا سے متعلق رہنما خطوط –جو کہ فیکلٹی انڈکشن پروگرام (ایف آئی پی) کی ایک گائیڈ ہے،وہ فیکلٹی کو بیدار کرنے اور انہیں ترغیب دینے کے اہم مقصد کو پورا کریں گے۔


    اس موقع پر بولتے ہوئے وزیر موصوف نے فیکلٹی ارکان کے ذریعہ اعلیٰ معیار کی تحقیق کو فروغ دینے اور نئے علم کی تخلیق کرنے کی اہمیت پر زور دیا۔ انہوں نے شعبہ ہائے تعلیم میں معیاری جرائد کی مستقل طور پر نگرانی کرنے اور شناخت کے لئے کنسورشیم فار اکیڈمک اینڈ ریسرچ ایتھکس (یو جی سی-سی اے آر ای) کے قیام سے متعلق یو جی سی کی کوششوں کی ستائش کی۔ انہوں نے یہ امید بھی ظاہر کی کہ سی اے آر ای کی ویب سائٹ اور معیاری جرائد کی حوالہ فہرست زیادہ سے زیادہ بیداری پیدا کرنے اور علمی ایمانداری اور سالمیت اور اخلاقی اشاعت کے فروغ میں مددگار ثابت ہوگی۔


    ****


    U. No. 6053


    

    
    (Release ID: 1597772) Visitor Counter : 2
    
    
      Read this release in: English , Hindi