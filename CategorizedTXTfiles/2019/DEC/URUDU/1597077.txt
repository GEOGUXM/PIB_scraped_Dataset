      نائب صدر جمہوریہ ہند کا سکریٹریٹ

      نائب صدر جمہوریہ نے لوگوں سے کہا کہ وہ قومی مفاد کو اپنی کارروائیوں کا مرکز بنائیں اور تشدد میں ملوث نہ ہوں
      
      وینکیا نائیڈو نے کہا کہ لوگوں کو چاہئے کہ وہ پُر امن اور جمہوری طریقوں پر عمل کریں اور آئین کی روح کے مطابق کام کریں
      
      نائب صدر جمہوریہ نے ‘‘ٹربولینس اینڈ ٹرائمف-دی مودی ایئرس’’ نامی کتاب کا اجراء کیا
      
      میں جناب مودی کے ‘‘اصلاحات ، کارکردگی اور تبدیلی’’کے منتر سے متاثر ہوں:نائب صدر جمہوریہ
      
      جناب مودی کی قیادت میں دنیا تک بھارت کی رسائی میں اضافہ ہوا ہے:نائب صدر جمہوریہ
      Posted On: 20 DEC 2019 1:47PM by PIB Delhi


    نئی دہلی، 20 ؍نائب صدر جمہوریہ ہند جناب ایم ونکیا نائیڈو نے لوگوں کو مشوردیا ہے کہ وہ قومی مفاد کو اپنی کارروائیوں کا مرکز بنائیں اور تشدد میں ملوث نہ ہوں۔


    ‘‘ٹربولنس اینڈ ٹرائمف-دی مودی ایئرس’’نامی کتاب کا آج نئی دہلی کے اُپ راشٹرپتی بھون میں اجراء کرنے کے بعد وہاں موجود لوگوں سے خطاب کرتے ہوئےجناب ونکیا نائیڈو نے کہا کہ اختلاف ، جمہوریت کی بنیادی نشانی ہے، تاہم لوگوں کو پُر امن اور جمہوری طریقوں پر آئین کی روح کے مطابق کام کرنا چاہئے۔ یہ کتاب راہل اگروال اور بھارتی ایس پردھان نے لکھی ہے۔


    اس بات کی طرف اشارہ کرتے ہوئے کہ اتحاد ، تحفظ، یگانگت اور قوم کا اقتدار اعلیٰ انتہائی اہمیت کے حامل ہیں۔ نائب صدر جمہوریہ نے کہا کہ لوگوں کو ایک تعمیری اور مثبت انداز سے آگے بڑھنا چاہئے۔انہوں نے کہا کہ لوگوں کو ایسا کوئی کام نہیں کرنا چاہئے، جو ملک کی شبیہ کو نقصان پہنچانے والا ہو۔


    انہوں نے عوامی نمائندوں سے بھی کہا کہ وہ لوگوں کی توقعات پر پورے اتریں اور لوگوں کے مسائل کو اجاگر کرنے کےلئے پارلیمنٹ اور ریاستی قانون ساز اداروں جیسے فورموں کا استعمال کریں۔


    جناب نائیڈو نے کہا کہ وہ ‘‘اصلاحات، کارکردگی اور تبدیلی’’کے جناب مودی کے منتر سے متاثر ہوئے ہیں۔ انہوں نے کہا کہ ‘‘قوم کی کایا پلٹ وقت کی ضرورت ہے اور یہی آج کل ہورہاہے۔’’


    نائب صدر جمہوریہ نے وزیر اعظم کی طرف سے کئی گئی اصلاحات کی تعریف کی اور سابق امریکی صدر جناب براک اوبامہ کی کتاب میں جناب نریندر مودی کے ذکر کا حوالہ دیا، جس میں اوبامہ نے جناب مودی کو ‘ریفارمر –اِن- چیف’ قرار دیا ہے۔


    جناب نائیڈو نے کہا کہ وزیر اعظم متعدد اسکیموں کے ذریعے مثلاً سووچھ بھارت، میک اِ ن انڈیا، اسکل انڈیا، بیٹی بچاؤ، بیٹی پڑھاؤ جیسی اسکیموں اور ماحولیات کے تحفظ، نیز آب وہوا کی تبدیلی کے خراب اثرات کے خلاف جدوجہدکے ذریعے مہاتما گاندھی کے ویژن کو حقیقت میں تبدیل کررہے ہیں۔


    زرعی پیداواریت اور کسانوں کی آمدنی 2022ء تک دوگنی کرنے کے لئے وزیر اعظم کی طرف سے شروع کئے گئے اقدامات کی ستائش کرتے ہوئے نائب صدر جمہوریہ نے وزیر اعظم کے زیر قیادت انتظامیہ کی تعریف کی کہ اس نے بہت تھوڑے سے وقت میں کئی سنگ میل حاصل کرلیے ہیں۔


    نائب صدر جمہوریہ نے کہا کہ‘‘مودی جی نے اشیاء اور خدمات کے ٹیکس(جی ایس ٹی) جیسے بہت سے اقدامات کے ذریعے ملک کی معیشت کو نئی رفتار دی ہے۔سب کا ساتھ ، سب کا وکاس ، سب کا وشواس وزیر اعظم کا ایک شاندار کارنامہ ہے۔’’


    یہ بتاتے ہوئے کہ جناب مودی کی قیادت میں پوری دنیا تک بھارت کی رسائی میں اضافہ ہوا ہے۔ نائب صدر جمہوریہ نے کہا کہ ‘‘مجھے یہ دیکھ کر خوشی ہوتی ہے کہ دنیا بھارت کا پہلے سے کہیں زیادہ اعتراف کررہی ہے اور اس کا زیادہ احترام کررہی ہے۔


    اس کتاب کو لکھنے پر اس کے مصنفوں کو مبارک باد دیتے ہوئے انہوں نے امید ظاہر کی کہ اس سے لوگوں کو یہ ترغیب حاصل ہوگی کہ وہ دماغ اور دل کی خصوصیات کی آبیاری کریں، جن کی مثالیں جناب نریندر مودی جی نے پیش کی ہیں۔


    اس موقع پر اوم بُکس انٹرنیشنل کے پبلشر جناب اجے ماگو، پبلشنگ ہاؤس کے ارکان ، ادیب اور بہت سی سرکردہ شخصیات موجود تھیں۔


    ********


    م ن۔ج۔ن ع


    U: 59 51

    
    
    (Release ID: 1597077) Visitor Counter : 10
    
    
      Read this release in: English , Hindi , Marathi