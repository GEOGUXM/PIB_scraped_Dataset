      زراعت اور کاشتکاروں کی فلاح و بہبود کی وزارت

      کولڈ اسٹوریج کی تعمیر
      Posted On: 10 DEC 2019 5:26PM by PIB Delhi


    نئی دہلی، 10 دسمبر /زراعت اور کسانوں کی بہبود کے مرکزی وزیر جناب نریندر سنگھ تومر نے آج لوک سبھا میں ایک تحریری جواب میں بتایا کہ زراعت کو اپریشن اور کسانوں کی بہبود کا محکمہ ملک میں باغبا نی کی کلّی ترقی کے لئے باغبانی کی مربوط ترقی کے مشن ( ایم آئی ڈی ایچ ) کو نافذ کر رہا ہے ، جس میں کولڈ اسٹوروں کے قیام سمیت فصل کی کٹائی کے بعد کے بندوبست ( پی ایچ ایم ) کے فروغ کے لئے امداد فراہم کرانا شامل ہے ۔ ایم آئی ڈی ایچ کے تحت ناگا لینڈ ریاست کو کولڈ اسٹوروں کی تعمیر سمیت مختلف باغبانی سرگرمیوں کے لئے سال 17-2016 ء کے دوران 31.50 کروڑ روپئے اور 18-2017 ء میں 41.50 کرو ڑروپئے ، جب کہ 19-2018 ء میں 32.00 کروڑ روپئے مختص کئے گئے لیکن ناگا لینڈ کی ریاستی حکومت نے بتایا کہ اُس نے اِس مدت کے دوران کولڈ اسٹوریج کی تعمیر کے لئے کسی فنڈ کا استعمال نہیں کیا ۔


    اس کے علاوہ ، ڈبہ بند خوراک کی صنعتوں کی وزارت باغبانی اور غیر باغبانی پیداوار کے فصل کی کٹائی کے بعد ہونے والے نقصانات کو کم کرنے اور کسانوں کو ، اُن کی پیداوار کی بہتر قیمت دلانے کے مقصد سے پردھان منتری کسان سَمپدا یوجنا کے ایک حصے کے طور پر ‘‘ مربوط کولڈ چین اور ویلیو ایڈیشن انفرا اسٹرکچر ’’ کے لئے اسکیم نافذ کر رہی ہے ۔


    اس اسکیم کے تحت دیما پور ، ناگا لینڈ میں 8.10 کرو ڑروپئے کی امداد سے 18-2017 ء کے دوران ایک کولڈ چین پروجیکٹ منظور کیا گیا ، جو کہ مکمل ہو چکا اور کام شروع کر چکا ہے ۔ سال 19-2018 ء کے دوران 9.67 کروڑ روپئے کی امداد سے دیما پور ، ناگا لینڈ میں ایک اور کولڈ چین پروجیکٹ منظور ہوا ہے ، جو کہ ابھی زیر تعمیر ہے ۔ 17-2016 ء کے دوران ڈبہ بند خوراک کی صنعتوں کی وزارت نے ناگا لینڈ کے لئے کوئی کولڈ چین پروجیکٹ منظور نہیں کیا ہے ۔


    ۔ ۔ ۔


    U. No. 5700


    

    
    (Release ID: 1595807) Visitor Counter : 5
    
    
      Read this release in: English , Marathi