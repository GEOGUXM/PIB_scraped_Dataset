      جہاز رانی کی وزارت

      10میجر بندرگاہوں اور 8 نان میجر بندرگاہوں کو تیل بہہ جانے پر کارروائی (او ایس آر) کے آلات کی حصولیابی کے لئے مالی امداد فراہم کرائی ہے: جناب منسکھ منڈاویا
      Posted On: 02 DEC 2019 3:52PM by PIB Delhi


    نئی دہلی، 02 ؍دسمبر، جہاز رانی (آزادانہ چارج) اور کیمیکلز اور فرٹیلائزرز کے وزیر مملکت جناب منسکھ منڈاویا نے آج راجیہ سبھا میں ایک سوال کے جواب میں بتایا کہ حکومت نے تیل بہہ جانے اور دیگر اس طرح کے حادثات ، جو بندرگاہ کے آس پاس کے سمندری اکالوجی کو نقصان پہنچا سکتے ہیں، سے نمٹنے کے لئے ملک کی تمام بندرگاہوں کے لئے ایک معیاری آپریٹننگ طریقہ کار تیار کیا ہے۔


    انہوں نے کہا کہ مرکزی حکومت نے میجر بندرگاہوں اور ریاستی سمندری بورڈز ؍ ریاستی حکومتوں کے تحت تیل کی ہنڈلنگ کرنے والی نان میجر بندرگاہوں کے لئے تیل سے پیدا ہونے والی آلودگی سے مقابلہ کرنے اور آلودگی کے اثرات کو کم کرنے کے لئے امداد فراہم کرانے کے واسطے ایک اسکیم تیار کی ہے۔ اس اسکیم کے تحت اب تک 10 میجر بندرگاہوں اور 8 نان میجر بندرگاہوں کو این او ایس ڈی سی پی – 2015 کی تجویز کے مطابق معیار والے تیل پھیلنے پر کارروائی (او ایس آر) کے آلات کے حصولیابی کے لئے مالی امداد فراہم کرائی ہے۔


    انہوں نے کہا کہ نیشنل آئل اسپل ڈیزاسٹر کنٹن جینسی پلان ( این او ایس ڈی سی پی) کے تحت تیل کے پھیلنے کے دوران بندرگاہوں سمیت مختلف حکام کے رول اور ذمہ داریوں کا تعین کیا گیا ہے۔ تیل کے پھیلنے کے خطرات کو کم کرنے کے لئے مختلف متعلقین کے لئے ان کے حلقہ اختیار میں ان کے اختیارات کے استعمال کی مختلف سطحوں کے تعین کے لئے سالانہ کلینڈر شائع کیا گیا ہے۔ این او ایس ڈی سی پی کے مطابق بندرگاہوں کو اپنے حلقہ اختیار کے اندر تیل پھیلنے کی ٹیئر ایک سطح سے نمٹنے کی صلاحیت حاصل کرنی ہوگی۔


    ۔۔۔۔۔۔۔۔۔


    U- 5500

    
    
    (Release ID: 1594550) Visitor Counter : 5
    
    
      Read this release in: English