      وزارت دفاع

      رکشا منتری جناب راج ناتھ سنگھ نے دفاعی املاک کے بندوبست کے لئے بہترین کارکردگی کے ایوارڈ تقسیم کئے
      Posted On: 26 DEC 2019 1:33PM by PIB Delhi


    نئی دہلی، 26 دسمبر 2019 ، رکشا منتری جناب راج ناتھ سنگھ نے چھاؤنی بورڈوں سے کہا ہے کہ وہ اپنے احاطے کی حدود میں رہنے والے غریبوں کے ساتھ نرمی کا سلوک کریں۔ انہوں نے کہا کہ انہیں افسروں سے خوف نہیں کھانا چاہیے بلکہ ان کی موجودگی کے باعث خود کو محفوظ سمجھنا چاہیے۔وہ آج یہاں دلی چھاؤنی میں بہترین کارکردگی کے لئے رکشا منتری ایوارڈ 2019 تقسیم کرنے کے بعد حاضرین سے خطاب کررہے تھے۔


    رکشا منتری نے سماج کے غریب طبقات کو اعلی معیار کی تعلیم اور سستی شرحوں پر صحت خدمات فراہم کرانے کی حکومت کی عہد بندی کا اعادہ بھی کیا۔انہوں نے کہا کہ چھاؤنی علاقوں کے باشندے خصوصی طور پر کم آمدنی والے سویلینس کو بہتر طبی اور صحت دیکھ ریکھ خدمات فراہم کرائی جارہی ہیں۔انہوں نے یہ امید ظاہر کی کہ ان خدمات سے عوام کی ضرورتوں کو پورا کرنے کی خدمات کی توسیع اور ان کا بہتر بنایا جانا جاری رہے گا۔


    ڈیفنس اسٹیٹس کے ڈائرکٹر جنرل کی تعریف کرتے ہوئے جناب راج ناتھ سنگھ نے حاضرین سے کہا کہ ‘‘کہا جاتا ہے کہ تنظیم کی تشکیل کرنا ۔ عزت حاصل کرنا اور جائیداد حاصل کرنا مشکل ہے لیکن اس سے بھی زیادہ مشکل انہیں برقرار رکنا ہے۔ آپ کا محکمہ ایسی دفاعی اراضی کے بندوبست کا اہم کام انجام دے رہا ہے جس کا رقبہ 17 لاکھ ایکڑ سے بھی زیادہ ہے، جو مسلح افواج کے تین ونگس کی زمین کی ضرورتوں کو پورا کرتا ہے اور ملک بھر میں 62 چھاؤنی علاقوں کے 20 لاکھ سے زیادہ باشندوں کو میونسپل خدمات فراہم کراتا ہے’’۔


    رکشا منتری نے محکمے کی کوششوں کی یہ کہہ کر تعریف کی کہ ‘‘دفاعی املاک کی تنظیم کا مقصد مسلح افواج کے مفاد سے متعلق اہم زمین حاصل کرنا اور چھاؤنی علاقے کے شہریوں کی ضرورتوں/ خواہشات کو پورا کرنا ہے’’۔ انہوں نے مشورہ دیا کہ افسروں کو پہلے سے ہی بہت اچھے رکھ رکھاؤ والی جائیدادوں میں مزید بہتری لانے کے لئے وقتاً فوقتاً غور و خوض کرنا چاہیے۔


    جناب راج ناتھ سنگھ نے اس بات کو نمایاں کیا کہ چھاؤنی کونسلوں نے ‘‘ڈیجیٹل انڈیا’’ پروگرام کے تحت بہت سے اہم کام انجام دیئے ہیں۔انہوں نے کہا کہ ‘‘سرکاری خدمات کو تیز رفتار ، کارگر اور عوام کے لئے قابل رسائی بنایا گیا ہے۔ایک ایپ تیار کیا گیا ہے جس کے ذریعہ عوام کو مختلف خدمات فراہم کرائی جارہی ہیں، جن کی شکایات متعلقہ افسران تک معینہ مدت کے اندر پہنچتی ہیں’’۔


    رکشا منتری نے کہا کہ انہیں دفاعی زمین پر روایتی ، سماجی اور ثقافتی پروگراموں کے انعقاد سے متعلق بہت سی درخواستیں موصول ہوئی ہیں۔ انہوں نے کہا کہ اس کے لئے موزوں قوانین کی جانچ کی ضرورت ہے تاکہ ایسی درخواستوں پر مثبت طریقے سے غور کیا جاسکے۔


    جناب راج ناتھ سنگھ نے سووچھ بھارت ابھیان میں اور چھاؤنی علاقے کو کھلے میں رفع حاجت سے پاک علاقہ بنانے میں چھاؤنیوں کے رول کی خصوصی طور پر ستائش کی۔انہوں نے ایک واقعہ تذکرہ کیا جب انہوں نے 2 اکتوبر 2019 کو مہاتما گاندھی کے 150 ویں یوم پیدائش کے موقع پر دلی چھاؤنی کی ایک تقریب میں شرکت کی تھی۔


    ڈیفنس اسٹیٹس کے ایوارڈز، سرکاری خدمات اور زمین کے بندوبست کے معاملے میں اختراع اور ڈیجیٹائزیشن کے ساتھ ساتھ صحت، تعلیم، صفائی ستھرائی کے شعبے میں نمایاں خدمات کا اعتراف کرنے کےلئے 2013 میں شروع کئے گئے تھے۔


    ایوارڈ حاصل کرنے والوں کی فہرست درج ذیل ہے:

                                                                                                                   
نمبر شمار  زمرہ                                                 ایوارڈ یافتگان                                     
                                                                                                                   
                                                                                                                   
                                                                                                                   
1          معذور بچوں کے لئے مراکز کا انتظام                    چھاؤنی بورڈ ،کانپور                                
                                                                                                                   
                                                                                                                   
                                                                                                                   
2          چھاؤنی بورڈوں کے اسکولوں کے طریقہ کار کو بہتر بنانا  پرائمری /مڈل اسکول۔ پنے چھاؤنی بورڈ                
                                                                                                                   
                                                                                                                   
                                                                سیکنڈری/ سینئر سکینڈری اسکول۔ پنے چھاؤنی بورڈ      
                                                                                                                   
                                                                                                                   
                                                                                                                   
3          سووچھ چھاؤنی ۔ سووستھ چھاؤنی                         1۔ چھاؤنی بورڈ دلی اور چھاؤنی بورڈ میرٹھ (زمرہ۔ اے)
                                                                                                                   
                                                                                                                   
                                                                2۔ چھاؤنی بورڈ احمد آباد (زمرہ۔ بی)                
                                                                                                                   
                                                                                                                   
                                                                                                                   
4          ڈیجیٹائزیشن کے شعبے میں نمایاں کارکردگی              چھاؤنی بورڈ دلی                                    
                                                                                                                   
                                                                                                                   
                                                                                                                   
5          سرکاری خدمات میں اختراعی طریقہ عمل                   چھاؤنی بورڈ مؤ                                     
                                                                                                                   
                                                                                                                   
                                                                                                                   
6          زمین اور ریکارڈ کا بندوبست                           ڈی ای او سیکندر آباد سرکل                          
                                                                                                                   
                                                                                                                   
                                                                                                                   
7          چھاؤنی جنرل اسپتال کو بہتر بنانا                     چھاؤنی بورڈ پنے                                    
                                                                                                                   
                                                                                                                   

    پروگرام کے دوران رکشا منتری نے ایک کتابچے بعنوان ‘پرتی بمب 2019’ کا اجرا بھی کیا۔ اس کتابچے میں ‘سووچھ بھارت ابھیان’ اور ‘مہاتما گاندھی کے 150 ویں یوم پیدائش’ کے موقع پر تمام چھاؤنی بورڈوں کے ذریعہ سال کے دوران کئے گئے کاموں کا مختصر تبصرہ اور فوٹو گراف جمع کئے گئے ہیں۔


    فوج کے سربراہ جناب وپن راوت ، سکریٹری (ڈیفنس فائننس) محترمہ گارگی کول ، ڈائرکٹر جنرل ڈیفنس ایسٹیٹس محترمہ دیپا باجوا اور وزارت دفاع کے دیگر سینئر فوجی اور سول افسران بھی اس موقع پر موجود تھے۔


    ۔۔۔۔۔۔۔۔۔۔۔


    م ن۔ا گ۔ن ا۔


    U- 6044

    
    
    (Release ID: 1597692) Visitor Counter : 11
    
    
      Read this release in: English , Hindi