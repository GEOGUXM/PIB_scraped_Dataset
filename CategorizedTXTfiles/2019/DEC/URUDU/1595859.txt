      شمال مشرقی ریاستوں کی ترقی کی وزارت

      جاپان کےوزیراقتصادیات، تجارت وصنعت ہیروشی کاجیاما کی قیادت میں اعلی سطحی جاپانی وفد نے ڈاکٹر جتیندرسنگھ سے ملاقات کی
      
      نیوکلیائی توانائی، سرمایہ کاری، بنیادی ڈھانچے اور بجلی سے متعلق امور پر گفتگو
      
      Posted On: 10 DEC 2019 6:43PM by PIB Delhi


    جاپانی وزیراقتصادیات، تجارت وصنعت جناب ہیروشی کاجیاما کی قیادت میں جاپان کے ایک اعلی سطحی وفد نے شمال مشرقی خطے کی ترقیات(آزادانہ چارج) اور وزیراعظم کے دفتر میں پرسونل، پبلک گریوانسیس اینڈ پنشنز ، ایٹمی توانائی اور خلائی امور کے وزیر مملکت ڈاکٹر جتیندرسنگھ سے ملاقات کی۔


    اس ملاقات کے دوران نیوکلیائی توانائی، بنیادی ڈھانچے اور ٹیکنالوجی کے میدان میں باہمی تعاون سے متعلق امور پر تبادلہ خیال کیا گیا۔ اس موقع پر ڈاکٹر جتیندرسنگھ نے کہا کہ ہندوستان کا نیوکلیائی توانائی کا پروگرام شروع سے ہی پرامن مقاصد کے لیے تیارکیاگیا ہے۔ انہوں نے توانائی، زراعت اور ادویہ کے شعبوں میں نیوکلیائی توانائی کے استعمال کا خاص طور سے ذکر کیا۔ان مذاکرات کے دوران سول لائبلٹی نیوکلیئر ڈمیج ایکٹ 2010 (سی ایل این ڈی) کے معاملے پر مارچ اور ستمبر 2018 میں ہند-جاپان جوائنٹ ورکنگ گروپ (جے ڈبلیو سی) پر بھی تفصیل سے گفتگو کی گئی۔ وزیر موصوف نے بتایا کہ جوائنٹ ورکنگ گروپ کی اگلی میٹنگ جنوری 2020 میں ہونی کے تجویز ہے۔


    ڈاکٹر جتیندرسنگھ نے ہندوستان کے شمال مشرقی خطے میں جاپان کے ذریعے کی جانے والی سرمایہ کاری اور بالخصوص بنیادی ڈھانچے کی سہولیات کے شعبے میں جاپانی سرمایہ کاری کا خصوصیت کے ساتھ ذکر کیا۔ انہوں نے ہندوستان میں بلٹ ٹرین کے منصوبے میں جاپان کے تکنیکی تعاون کا بھی ذکر کیا۔ انہوں نے کہا کہ وزیراعظم جناب نریندرمودی کی قیادت میں دونوں ممالک کے درمیان خصوصی تعلقات کو فروغ حاصل ہواہے۔ انہوں نے یہ کہتے ہوئے کہ جاپان سے ہندوستان کے شمال مشرقی خطے کامضبوط جذباتی رشتہ ہے۔ انہوں نے کہا کہ جاپان کے وزیراعظم جناب شنزو آبے اس ہفتے ہندوستان آئیں گے۔ انہوں نے کہا کہ شمال مشرقی خطے میں ترقی اور صنعت کاری کے وافر مواقع موجود ہیں اور جاپان ہندوستان کے قریب ترین شراکت داروں میں شامل ملک ہے اور ہندوستان جاپان کے ساتھ اپنے تعلقات کو انتہائی اہمیت دیتا ہے۔ ہندوستان اور جاپان ایک صحت مند اور تخلیقی طریقے سے اپنی شراکت داری کو فروغ دیں گے۔


    اس کے جواب میں جاپانی وزیراقتصادیات، صنعت وتجارت جناب ہیروشی کاجیاما نے کہا کہ ہندوستان اور جاپان دونوں ملکوں کوآپس میں ایک دوسرے کے تجربات بانٹنے چاہیے۔ اس موقع پر فروغ وسائل انسانی سے متعلق امور پر بھی تبادلہ خیال کیا گیا۔ جس کے دوران دونوں فریقوں نے مزید ترقی کے لیے باہمی تعاون پر فروغ دینے پر زور دیا،۔


    ۔۔۔۔۔۔۔۔۔۔۔


    U-5718

    
    
    (Release ID: 1595859) Visitor Counter : 4
    
    
      Read this release in: English , Hindi