      کامرس اور صنعت کی وزارتہ

      پولٹری شعبے کے لئے برآمدی خطے
      Posted On: 11 DEC 2019 4:49PM by PIB Delhi


    نئیدہلی 12 دسمبر۔کامرس اور صنعت کے وزیر جناب پیوش گوئل نے آج لوک سبھا میں ایک سوال کے تحریری جواب میں مندرجہ ذیل اطلاع فراہم کی ۔


    زرعی برآمداتی پالیسی 2018 کے تحت پولٹری مصنوعات کی فراہمی اور برآمدات بڑھانے کے مقصد سے ریاست تامل ناڈو کے اضلاع نماکل ،سالم اور ایروڈ میں پولٹری کلسٹروں کی نشاندہی کی گئی ہے ۔


    فی الحال تلنگانہ میں اس طرح کا کوئی کلسٹر قائم کرنے کا منصوبہ نہیں ہے ۔


    علیحدہ برآمداتی خطے قائم کرنے کا تصور2001 میں حکومت کی برآمدی پالیسی کے تحت پیش کیا گیا تھا۔ زرعی برآمدی خطوں ( اے ای زیڈ ) کی غیر اطمینان بخش کارکردگی کی وجہ سے وزارت نے اس کے احیا ٔنو کے لئے ایک مساوی جائزہ گروپ تشکیل دیا۔ اس جائزہ گروپ کی سفارشات کی بنیاد پر یہ فیصلہ کیا گیا کہ علیحدہ سے نئے ا ے ای زیڈ کے قیا م پر غور کیا جائے اور اسے منظوری دی جائے ۔ اس سلسلے میں علیحدہ اے ای زیڈ کے ڈیزائن وغیرہ تیار کرنے میں کچھ مشکلات سامنے آئیں مثلاََ ساجھیداروں کی طرف سے دلچسپی اور تعاون کے اظہار میں کمی ، ریاستی حکومتوں کی طرف سے علیحدہ فنڈ مختص کئے جانے میں کمی وغیرہ ۔ البتہ مویشی پروری اور ڈیری سے متعلق محکمے نے 29 پولٹری اداروں کے قیام کو تسلیم کیا ہے ۔ ان میں سے 10 تامل ناڈو میں ،13 مہاراشٹر میں اور 6 چھتیس گڑھ میں ہیں۔ یہ ادارے پولٹری اور پولٹری مصنوعات کی برآمد کے لئے مویشیوں کی صحت سے متعلق عالمی تنظیم ( اوآئی ای ) کے ضابطوں کے مطابق پرندوں کے انفلوئنزا سے پاک ہیں۔


    ۰۰۰۰۰۰۰۰۰


    م ن ۔ج۔رم


    U-5780

    
    
    (Release ID: 1596129) Visitor Counter : 1
    
    
      Read this release in: English