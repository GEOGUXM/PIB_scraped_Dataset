      عملے، عوامی شکایات اور پنشن کی وزارت

      پاکیزہ شہر وارانسی آج سیاحوں کے پسندیدہ ترین مقامات میں سے ایک ہے: ڈاکٹر جتیندر سنگھ
      
      وزیر مملکت (پی ایم او) نے دہلی اور وارانسی کو جوڑنے والی گو ایئر کی براہ راست پرواز کا آغاز کیا
      
      Posted On: 20 DEC 2019 3:34PM by PIB Delhi


    نئی دہلی، 20 /دسمبر۔ شمال مشرقی خطے کی ترقی (آزادانہ چارج)، وزیر اعظم کے دفتر، عملے، عوامی شکایات اور پنشن، ایٹمی توانائی اور خلا کے وزیر مملکت ڈاکٹر جتیندر سنگھ نے کہا کہ نہ صرف زائرین کے لئے بلکہ تحقیق کے مقصد سے آنے والے سیاحوں کے لئے بھی آج پاکیزہ شہر وارانسی ایک پسندیدہ ترین مقام بن گیا ہے۔


    انھوں نے کہا ’’وزیر اعظم جناب نریندر مودی کی قیادت والی حکومت کے اقتدار میں آنے کے بعد گزشتہ 5– 6 برسوں میں وارانسی کو اس کا وہی شان و شوکت والا مقام ملا ہے جس کا وہ مستحق ہے۔‘‘آج یہاں دہلی سے وارانسی کے لئے گو ایئر کی افتتاحی پرواز کا آغاز کرتے ہوئے ڈاکٹر جتیندر سنگھ نے کہا ’’وارانسی ضلع میں اتنی ترقی ہوئی ہے اور اس کو خوبصورت بنانے کے لئے اتنا کام ہوا ہے جس پر دیکھے اور محسوس کئے بغیر یقین کرنا مشکل ہے۔‘‘


    وزیر موصوف نے کہا کہ وارانسی ہندوستان کی قدیم تہذیب و ثقافت کی آئینہ دار ہے۔ ڈاکٹر جتیندر سنگھ نے کہا ’’مذہبی وجہ سے گھریلو سیاح تو وارانسی آتے ہی ہیں، لیکن بڑی تعداد میں غیرملکی سیاح بھی ہندوستان کی قدیم تہذیب و ثقافت کو محسوس کرنے اور اس کا مطالعہ کرنے کے لئے اس پاکیزہ شہر میں آتے ہیں۔‘‘ انھوں نے کہا ’’یہاں آنے کے بعد سیاح ہندوستان کی مالامال وراثت اور ثقافت سے ایک فطری لگاؤ محسوس کرتے ہیں۔‘‘


    ڈاکٹر جتیندر سنگھ نے آج ہی کے دن احمدآباد سے وارانسی کے لئے ایک اور پرواز شروع کرنے کے لئے بھی ایئر لائنس کی تعریف کی۔ انھوں نے کہا ’’کیسا خوبصورت اتفاق ہے کہ وزیر اعظم کے حلقہ انتخاب اور ان کی ریاست کو ایک براہ راست پرواز کے ذریعے جوڑا جارہا ہے۔‘‘


    اس موقع پر ڈاکٹر جتیندر سنگھ نے ایئر لائنس انتظامیہ سے کہا کہ وہ جموں سے دہلی کے لئے شام کو چلنے والی ایک فلائٹ شروع کرنے پر بھی غور کرے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    

    م ن۔ ا گ۔م ر


    UN-5957

    
    
    (Release ID: 1597105) Visitor Counter : 11
    
    
      Read this release in: English , Bengali , Hindi