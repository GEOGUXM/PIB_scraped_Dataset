      کارپوریٹ امور کی وزارتت

      کارپوریٹ امور کی وزارت نے کمپنیوں کے ذریعہ کھاتوں کی تفصیلات
      
      پیش نہ کرنے کے لئے 11082 دعوے داخل کئے

      Posted On: 02 DEC 2019 3:12PM by PIB Delhi

    نئی دہلی، 2 دسمبر 2019/کمپنی قانون کے التزامات کے مطابق کارپوریٹ امور کی وزارت نے کمپنیوں کے رجسٹرار کے توسط سے ایسی کمپینوں کےخلاف دعوے /نالش داخل کی ہے جنہوں نے وقتاً فوقتاً مالیاتی گوشوارے داخل نہیں کرائے۔ درج ذیل مدت کے دوران کارپوریٹ امور کی وزارت نے مالیاتی گوشوارے داخل نہ کرنے کے لئے 11082 دعوے /مقدمے درج کرائے۔


    یہ اطلاع خزانہ اور کارپوریٹ امور کے مرکزی وزیر مملکت جناب انوراگ سنگھ ٹھاکر نے لوک سبھا میں ایک سوال کے تحریری جواب میں دی۔


    کمپنیوں کے رجسٹرار (آر او سی) کو یہ اختیار ہے کہ وہ کمپنیوں کے رجسٹر سے ایسی کمپنیوں کا نام ہٹا دیں جنہوں نے مسلسل گزشتہ دو مالی سالوں کے دوران مالیاتی گوشوارے یا سالانہ ریٹرن داخل نہیں کئے ہیں بشرطیکہ انہوں نے کمپنی قانون 2013 کی دفعہ 248 کے تحت ڈورمنٹ (معطل /ساکت) کی حالت کے حصول کے لئے درخواست دی ہو۔


    رئیل اسٹیٹ کمپنیوں سمیت ایسی سرگرم کمپنیاں جنہوں نے 2014 سے اب تک مالی گوشوارے داخل نہ کئے ہوں ، کی تفصیلات درج ذیل ہیں۔

                                                                                                                              
                                                           2014-15مالی سال  2015-16 مالی سال  2016-17مالی سال  2017-18مالی سال
                                                                                                                              
                                                                                                                              
                                                                                                                              
ریئیلاسٹیٹ کمپنیوں کو چھوڑ کر دیگر سرگرم کمپنیوں کی تعداد  107060           135979            82588            135570         
                                                                                                                              
                                                                                                                              
                                                                                                                              
سرگرم ریئل اسٹیٹ کمپنیوں کی تعداد                          4914             7436              3776             7266           
                                                                                                                              
                                                                                                                              

    مالی سال 18-2017 اور 19-2018 کے دوران کمپنیوں کے رجسٹرار میں کمپنی قانون2013 کی دفعہ 248 کے تحت 338963 کمپنیوں کا رجسٹریشن رد کردیا تھا۔ اس میں ایسی رئیل اسٹیٹ کمپنیاں بھی شامل ہیں جنہوں نے مسلسل دو یا دو سے زیادہ مالی سالوں کے دوران مالیاتی گوشوارے یا سالانہ ریٹرن داخل نہیں کئے تھے۔


    ۔۔۔۔۔۔۔۔۔۔۔


    م ن۔ م م ۔ ج۔


    U- 5495


    

    
    (Release ID: 1594557) Visitor Counter : 5
    
    
      Read this release in: English