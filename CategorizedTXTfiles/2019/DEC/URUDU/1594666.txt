      وزارت دفاع

      بھارت اورچین کی فوجی تربیتی مشق ’’ہینڈ ان ہینڈ ‘‘2019
      Posted On: 02 DEC 2019 7:43PM by PIB Delhi


    نئی دہلی 03 دسمبر۔بھارت اورچین کی مشترکہ تربیتی مشق ’’ ہینڈ ان ہینڈ ‘‘ 2019 کا آٹھواں ایڈیشن 7سے 20دسمبر 2019تک میگھالیہ میں امروئی کے مقام پرمنعقد ہوگا۔اس کا موضوع اقوام متحدہ کے فیصلے کے تحت دہشت گردی کا مقابلہ کرنا ہے۔ اس14 روزہ تربیتی مشق میں چین کادستہ ، جو تبت فوجی کمان کے 130 افراد پر مشتمل ہوگا اور اتنی ہی تعداد میں بھارت کا دستہ شرکت کرے گا۔ تربیتی مشق کا منصوبہ کمپنی سطح پر کرانے کا بنایا گیا ہے،جس میں متعلقہ بٹالینوں کے صدردفتر اس تربیت کو کنٹرول کریں گے۔


    اس تربیتی مشق کا مقصد نیم شہری علاقوںمیں دہشت گردی کی کارروائیوں کا مل کر مقابلہ کرنا اور اس کا مل کر منصوبہ بنانا ہے ۔ مشق کے دوران مختلف لیکچر س ہوں گے اور ڈرلس ہوں گی۔ اس کے دوران دہشت گردی کے ماحول کا مقابلہ کرنے کے لئے کی جانے والی مختلف کارروائیوں کا جائزہ لیا جائے گا۔تربیتی مشق کے دوران ٹیکٹکل کارروائیاں ہوں گی،جس کے دوران ایک طرف دہشت گردی کا مقابلہ کرنے کے مناظر اوردوسری طرف انسان دوستی کی کارروائیوں اور قدرتی آفات سے راحت رسائی کی کارروائیوں کے مناطر کو اجاگر کیا جائے گا۔


    

    ۰۰۰۰۰۰۰۰۰۰۰۰۰۰۰۰۰۰۰۰۰


    U-5519

    
    
    (Release ID: 1594666) Visitor Counter : 4
    
    
      Read this release in: English , Hindi , Bengali