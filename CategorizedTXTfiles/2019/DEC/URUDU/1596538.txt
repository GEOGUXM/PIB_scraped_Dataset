      نائب صدر جمہوریہ ہند کا سکریٹریٹ

      دیہی صنعتوں کو نوجوانوں کے لیے ایک پسندیدہ کیریئر بنانے کی ضرورت ہے : نائب صدر جمہوریہ
      انہوں نے امول کی کامیابی کی کہانی کو دیگر شعبوں میں بھی اختیار کیے جانے کی اپیل کی
      انہوں نے کہا کہ زراعت پر نئے سرے سے فوکس کیے جانے اور زرعی مصنوعات میں ویلیو ایڈیشن کی ضرورت ہے
      کسانوں کو کامیاب صنعت کار بنانے کے لیے مناسب تربیت ضروری ہے
      انہوں نے دیہی ڈیری معیشت میں خواتین کی 90 فیصد سے زائد حصے داری کی ستائش کی
      انہوں نے کہا کہ پانی کا تحفظ ایک عوامی تحریک بننی چاہیے
      انہوں نے آئی آر ایم اے کے 40 ویں یوم تاسیس کی تقریبات سے خطاب کیا
      آئی آر ایم اے کو آئندہ دو برسوں میں دیہی علاقوں میں کم از کم 1000 اسٹارٹ اپس قائم کرنے چاہئیں : نائب صدر
      Posted On: 14 DEC 2019 5:08PM by PIB Delhi


    نئی دہلی، 15 دسمبر 2019/ نائب صدر جمہوریہ جناب ایم وینکیا نائیڈو نے آج ہندوستان میں دیہی صنعتوں کو شہری اور دیہی دونوں نوجوانوں کے لیے ایک پسندیدہ کیریئر بنائے جانے کی ضرورت پر زور دیا۔ انہوں نے نوجوانوں کو دیہی ہندوستان میں دستیاب مواقع کے بارے میں واقف کرانے کا ایک بیداری پروگرام چلائے جانے کی بھی اپیل کی۔


    آج انسٹی ٹیوٹ آف رورل مینجمنٹ آنند (آئی آر ایم اے) کے 40ویں یوم تاسیس کی تقریب سے خطاب کرتے ہوئے انہوں نے انسٹی ٹیوٹ کے طلبا اور اساتذہ سے اپیل کی کہ وہ اپنے نیٹ ورک میں اسکولوں / کالجوں میں کم از کم دس نوجوانوں کو بیدار کریں اور دیہی ہندوستان میں امکانات کا پتہ لگانے کے لیے ان کی حوصلہ افزائی کریں۔ انہوں نے اِس کام کو ان کے لیے پی ایس آر (ذاتی سماجی ذمہ داری ) کے طور پر ایک ذمہ داری قرار دیا۔ گجرات کو سردار پٹیل اور مہاتما گاندھی جیسے عظیم لیڈروں کی ‘جنم بھومی’ اور ‘کرم بھومی’ قرار دیتے ہوئے نائب صدر جمہوریہ نے گرام سوراج کے اُن کے ویژن کو عملی جامع پہنانے کی اپیل کی۔


    انہوں نے کہا کہ اِس سلسلے میں آئی آر ایم اے جیسے اداروں کو ایک اہم رول ادا کرنا ہے۔


    اس بات کا ذکر کرتے ہوئے کہ ہندوستان ایک پانچ ٹریلین ڈالر کی معیشت بننے کی راہ پر گامزن ہے۔ جناب وینکیا نائیڈو نے کہا کہ اِس سلسلے میں ہندوستان کی دیہی معیشت ایک اہم رول ادا کرے گی۔


    اِس لیے دیہی صنعت کاری فارمر پروڈیوسر کمپنیز (ایف پی سی) کو فروغ دے کر اور سپلائی چین کی صلاحیت کو بہتر بناتے ہوئے دیہی معیشت کے بڑے کایاپلٹ کی ضرورت ہے۔


    اِس کام کو کرنے کے لیے انہوں نے گاؤں کے لوگوں اور کسانوں کو کامیاب صنعت کاروں اور موجدوں میں تبدیل کرنے کے لیے مناسب تربیت اور سرپرستی فراہم کرانے کی اپیل کی۔


    گاؤں کی سطح کی ڈی سینٹرلائزڈ صنعتوں کے گاندھی جی کے ویژن کی حمایت کرتے ہوئے انہوں نے زراعت پر نئے سِرے سے توجہ دینے اور زرعی پیداوار کے ویلیو ایڈیشن کی اپیل کی۔


    غیرملکی برانڈوں کے ذریعے ٹماٹر کی چٹنی اور آلو کے چپس فروخت کیے جانے کی مثال دیتے ہوئے نائب صدر جمہوریہ نے گاؤں کی سطح پر زرعی پروسیسنگ صنعتیں قائم کرنے کی اپیل کی تاکہ کسانوں کو اُن کی پیداوار کی صحیح قیمت مل سکے۔


    ایک عظیم ادارہ قائم کرنے والے کے طور پر ڈاکٹر ورگھیز کورین کو یاد کرتے ہوئے وینکیا نائیڈو نے امول کی کامیابی کی کہانی کو دیگر شعبوں میں بھی اختیار کیے جانے کی اپیل تاکہ چھوٹے اور محروم کسان مارکٹنگ کے ذریعے معیشت کے فائدے حاصل کر سکیں۔


    انہوں نے کہا کہ ‘سفید انقلاب’، ‘ بڑے پیمانے پر پیداوار’ کے ذریعے نہیں بلکہ‘ عوام کے ذریعے پیداوار ’ کے ذریعے لایا گیا۔


    جناب وینکیا نائیڈو نے اِس بات پر زور دیا کہ نئی ٹکنالوجی اور پروگراموں جیسے ‘ڈیجیٹل انڈیا’ نے ڈیجیٹل پیمنٹس ، ای کامرس وغیرہ کے ذریعے دیہی ہندوستان میں کاروبار کے نئے راستے کھولے ہیں اور دیہی ڈیجیٹل کایا پلٹ کے لیے ایک موافق ایکو سسٹم تیار کیا ہے۔


    انہوں نے کہا کہ اس سلسلے میں آئی آر ایم اے آئندہ دو برسوں میں دیہی علاقوں میں کم از کم ایک ہزار اسٹارٹ اپس تیار کریں۔ اِس کی وجہ بتاتے ہوئے انہوں نے کہا کہ ‘‘کیونکہ آئی آر ایم اے کے پروفیشنل ایک منفرد حالت میں ہیں اور وہ دیہی ہندوستان کی حقیقت کو سمجھنے اور دیہی ضمن میں مناسب پروفیشنل بزنس مینجمنٹ ، ہنرمندی کی تربیت دینے کی صلاحیت رکھتے ہیں۔ ’’


    نائب صدر جمہوریہ نے کہا کہ دیہی ہندوستان میں روایتی اشیائے خوردنی ، دستکاری، ایکو ٹوریزم کے لیے صارفین کے معاملے میں بہت زیادہ مواقع موجود ہیں۔ انہوں نے کہا کہ ٹکنالوجی کے بہتر استعمال کے لیے اس امکان کا فائدہ اٹھانا چاہیے۔


    انہوں نے کہا کہ معیشت کے تین ستونوں - فارم (زرعی پیداوار)، مینوفیکچرنگ (بنیادی فوڈ پروسیسنگ) اور خدمات (تقسیم ، ڈلیوری)کے منفرد طور پر یکجا ہونے سے قومی معیشت کی ترقی کے لیے ایک بہت بڑا موقع ہوگا۔ انہوں نے کہا کہ اس سے ملک کو بہت زیادہ سماجی اقتصادی فائدہ ہوگا۔


    ہندوستان کے سفید انقلاب میں خواتین کے رول کی ستائش کرتے ہوئے انہوں نے کہا کہ دیہی ڈیری معیشت میں خواتین کا 90 فیصد سے بھی زیادہ حصہ ہوتا ہے۔ لیکن قومی جی ڈی پی میں خواین کی مجموعی حصہ داری تقریباً 25 فیصد سے بھی کم ہے۔ انہوں نے کہا ‘‘ہمیں دیہی تنظیموں اور سپلائی چین کے ذریعے خواتین کو تفویض اختیارات کے بہت زیادہ امکانات کو شناخت کرنے کی ضرورت ہے۔ ڈیری کوآپریٹیو تحریک اِس بات کو بہت اچھی طرح واضح کرتی ہے ۔’’


    جناب وینکیا نائیڈو نے پانی کی قلت کے مسئلے کو حل کرنے کے لیے پانی کی تحفظ پر زور دیا۔ انہوں نے پانی کے مؤثر بندوبست کے لیے تین آر – ریسائیکل، ریڈیوس اور ری یوز کی حمایت کی۔ اور پانی کے تحفظ کو ایک عوامی تحریک بنانے کی اپیل کی۔


    اس بات کا تذکرہ کرتے ہوئے کہ ہندوستان کی زیادہ تر آبادی 6.4 لاکھ گاؤوں میں رہتی ہے، جناب وینکیا نائیڈو نے دیہی زندگی کو بہتر بنانے کے لیے حکومت کے کئی اقدامات مثلاً پردھان منتری گرام سڑک یوجنا پر نیا فوکس ، سوبھاگیہ اسکیم کے تحت تقریباً تمام علاقوں میں بجلی پہنچانے ، اجولا اسکیم کے تحت آٹھ کروڑ سے زیادہ ایل پی جی کنکشنس کی اسکیم اور تمام گھروں تک پائپ کے ذریعے پانی کی سپلائی (ہر گھر جل) پہنچانے کے لیے عہدبندی کی ستائش کی۔


    اس تقریب سے قبل جناب وینکیا نائیڈو نے نیشنل ڈیری ڈیولپمنٹ بورڈ کے کیمپس کا دورہ کیا اور انہیں امول کے شاندار سفر اور این ڈی ڈی بی کے مختلف اقدامات مثلاً کسانوں کے لیے تربیت ، مویشیوں کے سائنسی تغذیے سے متعلق پہل، نسل میں بہتری لانے اور نیشنل ڈیری پلان کے تحت چلائے جانے والی سرگرمیوں کے بارے میں بتایا گیا۔


    جناب وینکیا نائیڈو نے آئی آر ایم اے کے 40 برسوں کے بارے میں ایک کافی ٹیبل بک کا اجرا بھی کیا۔


    گجرات کے وزیر تعلیم جناب بھوپیندر سنگھ چداسما، ممبر پارلیمنٹ (لوک سبھا) جناب متیش رمیش بھائی پٹیل، ممبر پارلیمنٹ (راجیہ سبھا) جناب لال سنگھ وڈوڈیا، آئی آر ایم اے کے چیئرمین جناب دلیپ رتھ، آئی آر ایم اے کے ڈائریکٹر پروفیسر ہتیش وی بھٹ اور جناب کانتی بھائی چاوڑا بھی اس موقعے پرموجود معززین میں شامل تھے۔


    ۔۔۔۔۔۔۔۔۔۔۔


    م ن۔ا گ ۔ م ت ح ۔


    U-585 7

    
    
    (Release ID: 1596538) Visitor Counter : 5
    
    
      Read this release in: English , Hindi , Marathi , Gujarati