      نائب صدر جمہوریہ ہند کا سکریٹریٹ

      نوجوانوں کو سردار پٹیل کی خدمات اور ان کے عظیم ویژن سے ضرور واقف کرایا جائے : نائب صدر جمہوریہ
      
      
      نائب صدر نے اعلیٰ تعلیمی اداروں سے کہا کہ وہ ہنر مندی کو بہتر بنانے اور مارکیٹنگ میں روایتی دستکاروں کی مدد کریں
      ‘اسٹیچو آف یونیٹی’ دیکھنے کے لیے آنے والوں کی تعداد ‘اسٹیچو آف لبرٹی’ دیکھنے کے لیے پہنچنے والوں کی تعداد سے دوگنی ہے
      سُست روی کی علامتیں عارضی ہیں؛ ہندوستان دنیا کی تیسری سب سے بڑی معیشت بننے کی راہ پر گامزن ہے
      نائب صدر جمہوریہ نے چارو تر وِدیا منڈل، گجرات کی پلیٹینم جوبلی تقریبات سے خطاب کیا
      چارو تر ودیا منڈل کو یونیورسٹی قرار دیا
      Posted On: 14 DEC 2019 7:00PM by PIB Delhi


    نئی دہلی، 15 دسمبر 2019/ نائب صدر جمہوریہ ہند جناب ایم وینکیا نائیڈو نے آج کہا کہ اس بات کو یقینی بنانے میں کہ ایک آزاد ملک کی ترقی کے عمل میں ہر ایک ریاست اور شہری کا حصہ ہے، ہندوستان ہمیشہ سردار پٹیل کا ممنون رہے گا۔


    انہوں نے اس بات پر زور دیا کہ مستقبل کی نسل خصوصی طور پر نوجوانوں کو یہ سکھایا جائے کہ وہ سردار پٹیل کو توصیفی طریقے سے احترام اور ممنونیت کے ساتھ یاد کریں اور ہندوستان کے لیے ان کے عظیم ویژن کو سمجھیں۔


    گجرات میں چارو تر ودیا منڈل کی پلٹینم جوبلی تقریبات میں خطاب کرتے ہوئے نائب صدر نے کہا کہ دیہی علاقوں میں رہنے والے لوگوں کو کام آنے والی تعلیم فراہم کراتے ہوئے تفویض اختیارات میں سردار پٹیل کا پکّا یقین تھا اور اِس ادارے کا خصوصی مقصد بھی یہی ہے۔


    نائب صدر نے کہا کہ سردار پٹیل گاندھی جی کے گرام سوراجیہ کے نظریے کو سمجھتے تھے۔ اس لیے انہوں نے تین زرعی پڑوسیوں کرم ساڈ، بکرول اور آنند کے ٹرائی جنکشن میں ودیا منڈل کی تشکیل کرتے ہوئے گاؤں والوں کو تفویض اختیارات کے لیے بنیاد تیار کی ۔


    انہوں نے کہا کہ ‘‘انہیں یقین تھا کہ گاوؤں اور دیہی ہندوستان کی ترقی ‘صاحب حیثیت ’اور ‘بے حیثیت لوگوں ’ کے درمیان کے فرق کو دور کرنے پر منحصر ہے۔ وہ گاندھی جی کے ‘ولیج رپبلکس کے ویژن کو حقیقت میں تبدیل کرنا چاہتے تھے’’۔


    اِس موقع پر صدر جمہوریہ نے چارو تر منڈل جیسے اعلیٰ تعلیمی اداروں سے کہا کہ وہ دستکاروں کی ہنرمندی کو بہتر بناتے ہوئے اُن کی مصنوعات کے لیے بازار تیار کرتے ہوئے اور انہیں ضروری مدد فراہم کراتے ہوئے اُن کے بہتر روزگار کے لیے خصوصی اقدامات کریں۔ انہوں نے کہا کہ تخلیقی صلاحیت ، اختراع ، معیار کے بارے میں بیداری اور مصنوعات کے فوری طور پر فروخت کے لیے بازاروں کو فروغ دینے کی بہت ضرورت ہے۔


    یونیورسٹی کی جغرافیائی حیثیت کے لحاظ سے جناب وینکیا نائیڈو نے اس خواہش کا اظہار کیا کہ یونیورسٹی دیہی روزگاروں پر خصوصی زور دیں اور دیہی نوجوانوں، خصوصی طور پر خواتین کو تفویض اختیارات کے لیے کورسز شروع کرے۔


    انہوں نے تجویز پیش کی کہ یونیورسٹی گاؤوں کو خود کفیل بنانے کے طریقوں اور ذرائع کا پتہ لگانے سے متعلق خصوصی کورس کے لیے کوشش کرے۔ انہوں نے کہا کہ اِس میں دیہی صنعت کاری اور خوراک کی ڈبہ بندی پر فوکس رہے گا۔


    اعلیٰ تعلیم کے اخراجات میں اضافے پر تشویش کا اظہار کرتے ہوئے نائب صدر جمہوریہ نے مشورہ دیا کہ غریب ترین طبقات کے لیے کم قیمت میں اعلیٰ تعلیم فراہم کرانے کے اقدامات کیے جانے چاہئیں۔


    تحقیق اور اختراع کے جذبے کو فروغ دینے کے لیے یونیورسٹی یا تعلیمی اداروں کے اندر موافق ایکو سسٹم تیار کیے جانے کی ضرورت کا ذکر کرتے ہوئے نائب صدر نے کہا کہ طلبا کو 21ویں صدی تک تعلیمی نظام فراہم کرایا جانا چاہیے ، تاکہ وہ اپنے دائرے سے باہر نکل کر سوچ سکیں اور صنعت کاری کے جذبے کو پروان چڑھا سکیں۔


    انہوں نے کہا ‘‘طلبا کو روزگار پیدا کرنے والے کے طور پر تعلیم دی جائے اور انہیں دیہی صنعتیں قائم کرنے کے لیے ضروری علم اور ہنر مندی فراہم کرائی جائے۔ ’’


    نائب صدر جمہوریہ نے 75ویں یوم تاسیس کی تقریبات کے دوران چارو تر ودیا منڈل کو یونیورسٹی قرار دیا اور کہا کہ اِس کو دیا جانے والا یونیورسٹی کا درجہ 74 برسوں کی طویل مدت تک ملک کے لیے اِس کی خدمات کا اعتراف ہے۔


    اِس موقع پر نائب صدر جمہوریہ نے اِس بات کو بھی نمایاں کیا کہ کیواڈیا میں ‘اسٹیچو آف یونیٹی’ کو دیکھنے آنے والوں کی تعداد نیویارک میں ‘اسٹیچو آف لبرٹی ’ کو دیکھنے آنے والوں کی تعداد سے دوگنی ہے۔ انہوں نے یہ مشورہ بھی دیا کہ کیواڈیا میں ریل اور فضائی کنکٹیویٹی میں اضافہ کیا جائے تاکہ زیادہ سے زیادہ لوگ اس مقام کو دیکھ سکیں اور سردار پٹیل کی زندگی سے تحریک حاصل کر سکیں۔


    معیشت کے بارے میں جناب وینکیا نائیڈو نے کہا کہ سست روی کی جو علامتیں نظر آرہی ہیں وہ عارضی ہیں کیونکہ ہندوستانی معیشت کی بنیادیں بہت مضبوط ہیں۔ انہوں نے اس بات پر اعتماد کا اظہار کیا کہ ہندوستان دنیا کی تیسری سب سے بڑی معیشت بنے گا۔


    گجرات کے وزیر اعلیٰ جناب وجے روپانی ، گجرات کے وزیراعلیٰ جناب بھوپیندر سنگھ منابھا چداسما ، ممبر پارلیمنٹ (لوک سبھا) جناب متیش رمیش بھائی پٹیل، چارو تر ودیا منڈل کے صدر جناب پریاس وِن بی پٹیل، چاروتر ودیا منڈل کے چیئرمین جناب بھیکو بھائی بی پٹیل اور چارو تر ودیا منڈل کے جوائبٹ سکریٹری جناب میہل پٹیل ، چاروتر ودیا منڈل کے نائب صدر جناب منیش بھائی پٹیل بھی اس موقع پر موجود معززین میں شامل تھے۔ ممبر پارلیمنٹ (لوک سبھا) جناب متیش رمیش بھائی پٹیل، چارو تر ودیا منڈل کے صدر جناب پریاس وِن بی پٹیل، چاروتر ودیا منڈل کے چیئرمین جناب بھیکو بھائی بی پٹیل اور چارو تر ودیا منڈل کے جوائبٹ سکریٹری جناب میہل پٹیل ، چاروتر ودیا منڈل کے نائب صدر جناب منیش بھائی پٹیل بھی اس موقع پر موجود معززین میں شامل تھے۔


    ۔


    ۔۔۔۔۔۔۔۔۔۔۔


    م ن۔ا گ ۔ م ت ح ۔


    U-5855

    
    
    (Release ID: 1596532) Visitor Counter : 5
    
    
      Read this release in: English , Hindi , Gujarati