      پیٹرولیم اور قدرتی گیس کی وزارت

      جناب دھرمیندر پردھان نےہائیڈروجن فیول سیل کار کا تجربہ کیا
      
      انرجی مکس کو متنوع بنانے کے لئے توانائی کے نئے ذرائع دریافت کرنے کو کہا
      
      آٹو سازوں کو ملک میں آلودگی سے پاک اور محفوظ نقل وحرکت کے ماحولیاتی نظام کے حصول کے لئے معاشی ،اختراعی اور پائیدار حل تیار کرنے کی تاکید کی
      Posted On: 05 DEC 2019 7:05PM by PIB Delhi


    نئیدہلی 06 دسمبر۔پٹرولیم اور قدرتی گیس اور فولادکے مرکزی وزیر جناب دھرمیندر پردھان نے آج شری دھیان چند نیشنل اسٹیڈ یم میں ٹویوٹا کرلوسکر کی تیار کردہ ہائیڈ روجن فیول سیل پر مبنی کار کی ٹیسٹ ڈرائیو کا تجربہ کیا ۔


    جناب پردھان نے کہا کہ تیزی سے بڑھتی ہوئی توانائی کے تناظر میں ہائیڈ روجن پائیدار اور آلودگی سے پاک ٹرانسپورٹ فیول کے لئے ماحول دوست اور اختراعی حل پیش کرتا ہے ۔ انہوں یہ جان کر خوشی کا اظہار کیا کہ اس کار سے واحد اخراج پانی ہے ۔ انہوں نے مزید کہا کہ ہائیڈروجن مختلف ذرائع سے تیار کیا جاسکتا ہے ،جس میں بایو ماس ،قابل تجدید ذرائع ، ایل این جی وغیرہ شام ہیں اور اس میں اعلیٰ توانائی کثافت اور طویل عرصے سے اسٹوریج موجود ہے ۔ اس ٹکنالوجی کے تیار ہونے کے ساتھ لاگت کی زیادہ تراثر انگیزی کی اپیل کرتے ہوئے وزیر موصوف نے کہا کہ حالانکہ ہائیڈروجن اور ہائی برڈ ٹکنالوجیز امیدافزا ہیں، تب بھی اس اعلیٰ ٹکنالوجی کی منیوفیکچرنگ لاگت پر ہندوستانی منظرنامے میں اسے مزیدسستی بنانے کے لئے کام کرنے کی ضرورت ہے ۔


    جناب پردھان نے اس بات پر بھی زور دیا کہ آٹوسازوں کے لئے یہ ضروری ہے کہ وہ ملک میں آلودگی سے پاک اور محفوظ نقل وحرکت کے ماحولیاتی نظام کے حصول کے لئے معاشی ،اختراعی اور پائیداری کے لحاظ سے حل تیار کریں ۔


    توانائی کی منتقلی اور صاف ستھرے ایندھن کی طرف جانے کے بارے میں بات کرتے ہوئے انہوں نے کہا کہ ہندوستان توانائی کی منتقلی سے گزر رہا ہے اور عالمی سطح پر توانائی کی منتقلی کو بڑے پیمانے پر متاثر کررہا ہے ۔ ہم توانائی کی منتقلی کا ایک پائیدار اوراذمہ دار ماڈل بنانے کے لئے توانائی کے نئے وسائل کی تلاش کررہے ہیں۔ توانائی کی صاف ستھری شکلوں کی طرف رخ ہمارے عوام کے لئے صاف ستھرا ماحول کو یقینی بنانے میں بھی معاون ثابت ہوگا۔


    وزیر موصوف نے ہندوستانی سیاق وسباق میں ہائیڈروجن ٹکنالوجی کی زیادہ سے زیادہ تفہیم کے لئے ماہرین اور تمام اسٹیٹ ہولڈر کے ساتھ ذہن سازی کے لئے ایک ورکشاپ کامنصوبہ بنانے کا بھی مشورہ دیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا۔رم


    U-5612

    
    
    (Release ID: 1595196) Visitor Counter : 1
    
    
      Read this release in: English , Hindi