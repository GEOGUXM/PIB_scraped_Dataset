      وزارت خزانہ

      وزیر خزانہ نے بنیادی ڈھانچے کے شعبے کے نمائندگان اور توانائی شعبے کے ماہرین اور تبدیلیٔ آب و ہوا کے ماہرین کے ساتھ بجٹ سے قبل مشاورتی تبادلۂ خیال کیا
      Posted On: 20 DEC 2019 1:08PM by PIB Delhi


    نئی دہلی، 20 /دسمبر ۔ خزانے اور کارپوریٹ امور کی مرکزی وزیر محترمہ نرملا سیتا رمن نے آج یہاں، آنے والے عام بجٹ 2020-21 کے سلسلے میں انفرااسٹرکچر شعبے اور توانائی شعبے اور تبدیلیٔ آب و ہوا کے ماہرین کے مختلف شراکت داروں کے ساتھ اپنی ساتویں بجٹ سے قبل مشاورتی میٹنگ طلب کی ۔


    مذکورہ بالا میٹنگ کے دوران تبادلۂ خیال میں مختلف اہم میدانوں کے امور اور چیلنجوں پر بات چیت کی گئی۔ ان میں بنیادی ڈھانچہ شعبہ جس کے تحت، عالمی پس منظر میں تجارتی اصول و ضوابط اور پالیسیوں کی تشکیل، انفرااسٹرکچر شعبے کے معیارات میں لچک اور اس سے متعلق سرمایہ، ریلوے انفرااسٹرکچر، کم خرچ ؍ سستی توانائی اور آب و ہوا کے لئے قابل تجدید توانائی کو اپنانے کے لئے وسیع النظری، آب و ہوا کے مطابق بنیادی ڈھانچے کو لچکدار بنانے، نان فوسل پر مبنی توانائی کی ترقی، سرکلر ایکونومی نیز دیگر پالیسیاں شامل ہیں۔


    وزیر خزانہ کے علاوہ، اس میٹنگ میں خزانے کے سکریٹری جناب راجیو کمار، معاشی امور کے سکریٹری جناب اتانوچوکر ابرتی، محصول ؍ ٹیکس کے سکریٹری جناب اجے بھوشن پانڈے، ڈی آئی پی اے ایم کے سکریٹری جناب توہن کانت پانڈے، ماحولیات، تبدیلیٔ آب و ہوا، جنگلات کی وزارت میں سکریٹری جناب چندر کمار مشرا، سڑک، نقل و حمل اور شاہراہوں کی وزارت کے سکریٹری جناب سنجیو رنجن، نئی اور قابل تجدید توانائی کی وزارت کے سکریٹری جناب آنند کمار، وزارت خزانہ کے سی ای اے ڈاکٹر کے وی سبرامنیم اور دیگر سینئر حکام نے شرکت کی۔


    بنیادی ڈھانچے کے شعبے کے حصے داروں اور توانائی شعبے کے حصے داروں اور توانائی شعبے اور موسمیاتی تبدیلی سے وابستہ ماہرین نے اس اجلاس میں متعدد تجاویز پیش کیں۔ ان تجاویز میں ریئل اسٹیٹ کے لئے سرمائے کی دستیابی، بنیادی ڈھانچہ، سستے مکان، قابل تجدید توانائی کے شعبے میں بڑے پیمانے پر پیداواری صلاحیت، آئی ٹی ایکٹ کو مزید بہتر بنانا، کمتر فرائض اور نرم تر قرض شرحیں، الیکٹرک گاڑیوں کے سپورٹ کے ذریعے موسمیاتی تبدیلیوں سے جنگ کے لئے آٹوموٹیو صنعت کے رول، پرانی آلودگی پیدا کرنے واالی گاڑیوں کی اسکریپ پالیسی اور قابل تجدید توانائی والے ٹرانسپورٹ کا زیادہ استعمال وغیرہ شامل ہیں۔


    اس کے علاوہ سبز اقتصادی سرگرمیوں ؍ موسمیاتی سرمائے کی درجہ بندی پر خصوصی توجہ دینا، آب و ہوا کے لئے موزوں سرمایہ کاری کو یقینی بنانے، فضائی آلودگی کے مسئلے سے نمٹنے کے لئے اور زیادہ فنڈ مہیا کرانا، وسائل کے استعمال کی کارکردگی بڑھانا، سرکاری تعاون کے ذریعے ایس ایم ایز سیکٹر میں توانائی کی بچت کو فروغ دینا اور اسے کلسٹر بنیاد انٹرمیڈیٹ یونٹس (یونٹ) میں بھی نتائج آنا اور بڑی تیزی سے مرحلہ وار طریقے سے انتہائی پرانے کوئلے سے چلنے والے پاور پلانٹس کا استعمال ختم کرنا بھی ان تجاویز میں شامل ہیں۔ اسی طرح بایو کھاد کو فروغ دینا، قابل تجدید توانائی کے اسٹوریج کو فروغ دینے کے لئے بیٹریوں کے لئے کم پڑرہی رقم کا انتظام کرنا، موجودہ کسان اورجا سرکشا اور اتھان ابھیان (کے یو ایس یو ایم) میں توسیع کرنا، ایل پی جی باورچی خانہ سے متعلق چولھا سمیت کم توانائی کھپت والے آلات کو فروغ دینا اور ریلوے سے منسلک بنیادی تخلیقی ڈھانچے کو بہتر بنانے کے لئے جدید ٹیکنالوجی کو استعمال میں لانا اس موقع پر دیے گئے دیگر تجاویز میں شامل ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ش ت۔ م ر


    UN-5955

    
    
    (Release ID: 1597123) Visitor Counter : 7
    
    
      Read this release in: English , Hindi , Bengali