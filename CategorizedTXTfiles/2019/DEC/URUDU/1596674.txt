      وزارت دفاع

      بھارتی فضائیہ کے ایئر مارشل آر جے ڈک ورتھ، وی ایس ایم نے مغربی کمان کے سینئر ایئر اسٹاف آفیسر کی حیثیت سے عہدہ سنبھالا
      Posted On: 16 DEC 2019 4:51PM by PIB Delhi


    نئی دہلی، 16 ؍دسمبر،ایئر مارشل آر جے ڈک ورتھ ، وششٹ سیوا میڈل ، نے آج فضائیہ کی مغربی کمان کے صدر دفتر میں سینئر ایئر اسٹاف آفیسر کا عہدہ سنبھال لیا ہے۔


    نیشنل ڈیفنس اکیڈمی میں تعلیم پانے والے ڈک ورتھ نے 28 مئی 1983 کو بھارتی فضائیہ کی جنگی شاخ میں کمیشن لیا تھا۔ انہیں مختلف قسم کے جنگی اور تربیتی طیاروں کی تین ہزار گھنٹے سے زیادہ کی پروازوں کا تجربہ ہے اور وہ ایک اہل فلائنگ انسٹرکٹر ہیں۔ وہ ویلنگٹن کے ڈیفنس سروس اسٹاف کالج اور نیشنل ڈیفنس کالج میں بھی تربیت حاصل کرچکے ہیں۔


    اپنے کیریئر کے دوران ایئر مارشل نے جن اہم عہدوں اور شعبوں میں کام کیا ہے ان میں مگ- 21 اسکواڈرن کی کمان ، ایک اہم جنگی اڈے کے چیف آپریشن آفیسر اور اسٹیشن کمانڈر کا عہدہ، ایس ایف سی میں ڈائریکٹر اسٹریٹجک آپریشنز ، مشرقی کمان میں ایئر -1 ، ایئر وار فیئر کے کالج کے ڈپٹی کمانڈنٹ ، ایئر ہیڈ کوارٹر (ایئر ڈیفنس ویپن سسٹم) کے پرنسپل ڈائریکٹر آپریشن کے عہدے شامل ہیں۔ ایئر وائس مارشل کے طور پر وہ آئی ڈی ایس کے ہیڈ کوارٹر میں انٹیگریٹڈ ڈیفنس اسٹاف کے اسسٹنٹ چیف ، وسطی ایئر کمان کے ہیڈ کوارٹر میں ایئر آفیسر کمانڈنگ ، فضائیہ کے جنوبی کمان کے ایئر ڈیفنس کمانڈر رہ چکے ہیں۔ مغربی ایئر کمان کے سینئر ایئر اسٹاف آفیسر کا عہدہ سنبھالنے سے پہلے وہ سینٹرل ایئر کمان کے سینئر ایئر اسٹاف آفیسر تھے۔ ان کی گراں قدر خدمات کے عوض میں انہیں صدر جمہوریہ ہند نے 2008 میں وششٹ سیوا میڈل سے نوازا تھا۔


    ۔۔۔۔۔۔۔۔۔۔۔۔۔۔۔۔


    U- 5 872

    
    
    (Release ID: 1596674) Visitor Counter : 4
    
    
      Read this release in: English , Marathi , Hindi , Bengali