      سٹرک ٹرانسپورٹ اور شاہراہوں کی وزارت

      فاسٹیگ کے استعمال میں بہت تیزی سے اضافہ ہورہا ہے
      Posted On: 31 DEC 2019 1:08PM by PIB Delhi


    نئی دہلی۔ 31 ؍دسمبر۔اس سال 15دسمبر سے فاسٹیگ کے ذریعے الیکٹرانک ٹال کلیکشن پر عملدرآمد کے نتیجے میں فاسٹیگ کی فروخت میں خاطر خواہ اضافہ ہوا ہے۔ 1.15 کروڑ سے زیادہ فاسٹیگ پہلے ہی جاری کیے جاچکے ہیں اور اس کی یومیہ تعداد ایک لاکھ سے زیادہ ہے۔ فاسٹیگ کے ذریعے تمام قومی شاہراہوں پر ٹال پلازہ سے آپ بہت تیزی کے ساتھ اپنی گاڑی میں گزر سکتے ہیں۔ یہ سلسلہ شاہراہوں پر تیز رفتاری اور آسانی کے ساتھ ٹال ادا کرنے میں بہت کارآمد ثابت ہوا ہے اور صحیح معنی میں ڈیجیٹل انڈیا کی ایک علامت ہے۔


    فیلڈ افسروں اور صدر دفتر کی سطح پر اس کام کا جائزہ لینے والوں کی مسلسل کوششوں سے جس کامقصد تمام متعلقہ مسائل کو حل کرنا ہے ، این ایچ اے آئی قومی شاہراہوں کے ٹال پلازہ پر فاسٹیگ کے ذریعے لین دین میں روزانہ ایک نیا سنگ میل قائم کررہا ہے۔ لین دین کی تعداد 30 لاکھ سے زیادہ ہونے کی وجہ سے الیکٹرانک ٹال کلیکشن کا یومیہ لین دین 52 کروڑ روپئے کے نشان سے آگے نکل گیا ہے۔


    فاسٹیگ نے جس کا استعمال بہت آسان ہے، قومی شاہراہوں پر سے گزرنے والوں کے ذہنوں پر بہت اچھا اثر ڈالا ہے اور ٹال پلازہ پر ان کی پریشانیوں کو کم کرنے اور ٹریفک کی آمدورفت کو آسانی کے ساتھ یقینی بنانے میں ایک اہم رول ادا کیا ہے۔ فاسٹیگ کے ریچارج کو آسان بنانے کی خاطر بھارت سرکار نے حال ہی میں ریچارج کے دوسرے طریقوں میں بھیم یوپی آئی کو بھی شامل کیا ہے۔ اس سے یوپی آئی میں رجسٹرڈ کسی بھی بینک کے ذریعے فاسٹیگ کا ریچارج کرانا آسان ہوگیا ہے۔


    فاسٹیگ پر عمل درآمد موٹر گاڑی والوں کو قومی شاہراہوں پر آمدورفت کو آسان بنانے کی جانب ایک قد م ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ج ۔ ع ن


    U-6092

    
    
    (Release ID: 1598046) Visitor Counter : 8
    
    
      Read this release in: English , Hindi , Marathi