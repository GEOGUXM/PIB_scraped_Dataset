      صدر جمہوریہ کا سکریٹریٹ

      نرسنگ کے پیشہ وروں کو نیشنل فلورینس نائیٹ اینگل ایوارڈ کی تقسیم کےموقع پر
      
      صدر جمہوریہ رام ناتھ کووند کا خطاب
      
      Posted On: 05 DEC 2019 12:41PM by PIB Delhi


    نئی دہلی، 5 دسمبر 2019/ صدر جمہوریہ ہند جناب رام ناتھ کووند نے آ ج یہاں نیشنل فلورینس نائیٹ اینگل ایوارڈ کی تقسیم کےموقع پر ایوارڈ یافتگان سے خطاب کرتے ہوئے کہا کہ آپ لوگوں کو مبارک باد دیتے ہوئے مجھے بہت خوشی ہورہی ہے۔ اس ایوارڈ کاقیام 1973 میں کیا گیا تھا۔ اس ایوارڈ کا نام فلورینس نائیٹ اینگل کے نام پر رکھا گیا تھا جو کہ جدید نرسنگ کی بانی اور بے لوث خدمت کی ایک علامت تھیں۔


    میں ، ان تمام 36 نرسنگ پیشہ سے متعلق افراد کو مبارک باد دیتا ہوں جنہیں ان کی گرانقدر خدمات کے لئے آج نیشنل فلورینس نائیٹ اینگل ایوارڈ سے سرفراز کیا جارہا ہے۔ میں پوری نرسنگ برادری کو اپنے شہریوں کے تئیں ان کی سنجیدہ لگن اور خدمات کے لئے مبارک باد پیش کرتا ہوں۔ میں آنجہانی محترمہ لینی پیتھوسیری کی قربانیوں کا اعتراف کرتا ہوں جنہیں کیرالہ میں نیپا وائرس کی وبا پھوٹنے کے بعد مریضوں کی دیکھ بھال میں ان کی بے لوث خدمت کا اعتراف کرتے ہوئے آج بعد از مرگ یہ ایوارڈ دیا جارہا ہے۔ نرسیں اعلی معیار کی اور سستی حفظان صحت مہیا کرنے کثیر جہتی چیلنجوں کا سامنا کرنے نیز افراد کو اور سماج کی صحت کی ضرورتیں پوری کرنے میں اہم کردار ادا کرتی ہیں ۔ انہوں نے کہا کہ دنیا کو آج دیکھ بھال اور رحم دلی کی زیادہ سے زیادہ ضرورت ہے۔ نرسیں یقینی طور پر سیوا، سرکشا اور کرونا کی علامت ہوتی ہیں۔ مریضوں او ران کے کنبوں کے لئے نرسیں حفظان صحت خدمات کا چہرہ ہوتی ہیں۔ آپ کا تعاون بہت زیادہ ہوتا ہے اور مجھے یہ جان کر خوشی ہوئی کہ عالمی ادارہ صحت (ڈبلیو ایچ او) نے سال 2020 کو نرس اور مڈ وائف کا سال قرار دیا ہے۔ واقعتاً سا ل 2020 فلورینس نائیٹ اینگل کا 200ویں سالگرہ کا سال بھی ہوگا۔


    ہماری نرسیں سماجی صحت مراکز اور اسپتالوں میں کا م کرتی ہیں ۔وہ قومی صحت پروگرام جیسے پولیو کےمکمل خاتمے ، ملیریا اور ایچ آئی وی اور ایڈز سےمتعلق پروگراموں کے عمل درآمد میں اہم کردار ادا کیا ہے۔ مجھے یہ جان کر خوشی ہوئی کہ اس سال ایوارڈ یافتگان نے ان شعبوں میں قابل ذکر تعاون کیا ہے۔


    حکومت ہند نے تمام شعبہ ٔ حیات سے تعلق رکھنے والے افراد کو معیاری اور جامع ابتدائی حفظان صحت کی سہولت مہیا کرانے کے لئے ایوشمان بھارت پہل کی شروعات کی ہے۔ اس پروگرام کے تحت علاج معالجے کے لئے 64 لاکھ سے زائد استفادہ کنندگان کو داخل کرایا گیا ہے اور 20 ہزار سے زائد اسپتالوں کو پینل میں شامل کیا گیا ہے۔ مجھےامید ہے کہ وہ ریاستیں جنہوں نے اب تک ایوشمان بھارت پروگرام پر عمل درآمد نہیں کیا اور اسے نہیں اپنایا ہے وہ جلد ازجلد اسے اپنالیں گے۔ یہ ایک یادگار حفظان صحت پروگرام ہے جس کی کامیابی میں نرسنگ برادری کو کلیدی کردار ادا کرنا ہوگا۔ مریضوں کے تئیں آپ کی خدمت اور مہربانی زخموں پر مرہم کا کام کرتی ہے اور بیماروں میں زندگی کے تئیں نئی امید پیدا کرتی ہے ۔ اس لئے آپ ان بیماروں کے لئے کافی اہم ہیں۔


    اس سے مہارت ، اہلیت اور اعلی ہنر یافتہ نرسوں کی مانگ میں قابل ذکر اضافہ ہوا ہے۔ چوتھے سطح کی حفظان صحت کے لئے ا انسانی وسائل کی مانگ میں بھی اضافہ ہوا ہے ۔ اس مانگ کو پورا کرنے کے لئے معیاری ٹریننگ انسٹی ٹیوٹ کی بھی ضرورت ہے۔ اس مقصد کے تحت حکومت نے ملازمت سے قبل اور دوران ملازمت ٹریننگ ، تعلیم ، اور نرسنگ خدمات کو بہتر بنانے کے لئے متعدد اقدامات کئے ہیں۔


    خواتین و حضرات ! ہمارے یہاں معمر افراد کی تعداد میں اضافہ ہورہا ہے جو معقول بہتر حفظان صحت کی خدمات کے مستحق ہیں اور اس کے متقاضی بھی ہیں۔ رواں ہفتہ کے اوائل میں بھی شاہ اور ملکہ سویڈن نے راشٹرپتی بھون کا دورہ کیا تھا۔ ملکہ نے معمر افراد کی صحت سے متعلق مسائل ان کی فلاح و بہبود پر کافی کام کیا ہے۔ہم نے ان کے ساتھ پوری دنیا میں معمر افراد کی حفظان صحت اور مدد پر تبادلہ خیال کیا کیونکہ انہیں معمرر افراد کے مسائل کا کافی تجربہ حاصل ہے۔ معمر افراد ڈیمنشیا جیسے امراض سے بھی متاثر ہوسکتےہیں۔ ہندستان میں کنبے اپنے معمر افراد کی دیکھ بھال کرتے ہیں۔ طرز زندگی میں آرہی تبدیلیوں کے ساتھ معمر افراد کی دیکھ بھال کے لئے پیشہ ور تیماردار وں کی مانگ بڑھ رہی ہے۔ یہ تیماردار جن کے تربیت یافتہ نرس ہونے کی ضرورت نہیں ہوتی ان سے یقینی طور پر ابتدائی حفظان صحت کی بنیادی ٹریننگ سے فائدہ ہوگا۔ ہماری نرسنگ ٹریننگ ادارے ایسے تیمارداروں کے لئے قلیل مدتی تربیتی پروگراموں پر غور کرسکتےہیں۔


    آپ کی خدمت خلق کے جذبے اور ذمہ داری کے تئیں وابستگی کی وجہ سے نرسنگ برادری سے تعلق رکھنے والے آپ سبھی ، خواہ آپ کا تعلق سرکاری یا پرائیوٹ شعبوں سے ہو،کافی عزت و احترام حاصل کیا ہے۔یہ تحسین و توصیف آپ کو قومی سرحدوں سے آگے بھی حاصل ہوا جب آپ نے بیرون ملک خدمات انجام دی ہیں آپ نے اپنی انتھک کوششوں سے ہمارے ملک کے علاوہ سماج کے لئے بھی کریڈٹ حاصل کیا ہے اور مالیہ میں گرانقدر تعاون کیا ہے۔ اپنے ضابطہ بند اور اعلی سطح کی پیشہ واریت کے ذریعہ ا ٓپ نے ملک کے تمام حصوں میں وسیع خری سگالی کا جذبہ حاصل کیا ہے۔


    آج چونکہ ہم ملک کے غیر معمولی نرسنگ پیشہ وروں کو اعزا ز سے سرفرار کررہے ہیں میں آپ سبھی کو مستقبل میں کامیابی کی نیک خواہشات پیش کرتا ہوں،[۔ پورا ملک آپ کی بے لو ث خدمت اور لگن کے لئے آپ کا مشکور ہے ۔ مجھے اعتماد ہے ایوارڈ یافتگان پوری نرسنگ برادری ، معیاری حفظان صحت کے تئیں خود کو وقف کرنے کی ترغیب دیں گے ۔


    آپ کا شکریہ


    جے ہند۔


    ۔۔۔۔۔۔۔۔۔۔


    U- 5587


    

    
    (Release ID: 1595109) Visitor Counter : 9
    
    
      Read this release in: Hindi , English