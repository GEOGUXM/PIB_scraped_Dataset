      وزارت خزانہ

      وزیر خزانہ نے معروف صنعت کاروں کے ساتھ ما قبل بجٹ 6واں صلاح و مشورہ کیا
      Posted On: 19 DEC 2019 3:27PM by PIB Delhi


    نئی دہلی، 19 دسمبر : خزانہ اور کارپوریٹ امور کی مرکزی وزیر محترمہ نرملا سیتا رمن نے آئندہ عام بجٹ 21-2020 کے سلسلے میں یہاں معروف صنعت کاروں کے ساتھ ما قبل بجٹ 6واں صلاح و مشورہ کیا۔


    مرکزی وزیر خزانہ کے ساتھ میٹنگ میں جناب انوراگ سنگھ ٹھاکر، خزانہ اور کارپوریٹ امور کے مرکزی وزیر مملکت ، جناب راجیو کمار، خزانہ سکریٹری ، جناب انجیتی سری نواس، سکریٹری، وزارت برائے کارپوریٹ امور ،سکریٹری،جناب اتانو چکر بورتی ، سکریٹری،ڈی ای اے، جناب اجے بھوشن پانڈے، محصول سکریٹری، جناب توہین کانت پانڈے، سکریٹری ، ڈی آئی پی اے ایم ، جناب گروپرساد موہاپاترا ، سکریٹری ،صنعت اور داخلی تجارت کے فروغ کے محکمہ (ڈی پی آئی آئی ٹی ) ، جناب امت یادو، ڈی جی، ڈائریکٹوریٹ جنرل آف فارن ٹریڈ، جناب پرمود چندر موڈی، چیئرمین ، سی بی ڈی ٹی ، ڈاکٹر کے وی سبرامنین، اعلیٰ معاشی مشیر اور وزارت خزانہ کے کئی سینئر افسران نے شرکت کی۔


    دو گھنٹوں سے زائد جاری انٹریکٹیو اجلاس کے دوران معروف صنعت کاروں نے کاروبار میں آسانی کرنے، برآمداتی مسابقت میں اضافہ کرنے ، نجی سرمایہ کار بحال کرنے اور معیشت کی نمو کے ذریعے سرمایہ کاری کے تحفظ کے لئے انضباطی ماحول کو بہتر بنانے کے بارے میں بات چیت کی۔


    صنعت کاروں نے دیہی معیشت کو فروغ دینے کے لئے کئی طریقے بتائے، خاص طور سے وہ طریقے جن سے کھپت میں اضافہ کیا جا سکتا ہے۔ ان کی دیگر تجاویزمیں این سی ایل ٹی اور بینکوں کے سلسلے میں آئی بی سی کو بہتر بنانے، تیزی سے انضمام، حصول اور ڈیمرج،کے پروسیس کے خیالات شامل ہیں۔ انہوں نے ایف ڈی آئی منظوری کے لئے وقت کم کرنے ، موثر اور مستحکم کاروباری ماحول کے لئے قوانین میں ساختیاتی تبدیلیوں ، مرکز اور ریاست دونوں سطحوں پر کاروبار میں آسانی کرنے میں اضافہ کے لئے وقت پر فیصلے کرنے ، بنیادی ڈھانچے کی تعمیر کے لئے سرمایہ کی نئی سرمایہ کاری ، معیشت کو فروغ دینے کے لئے بنیادی ڈھانچے سے متعلق کیپیکس(سی اے پی ای ایکس) میک ان انڈیا کو فروغ دینے کے لئے ہندوستان میں تحقیق اور ترقی کا راستہ ہموار کرنے ، نئے پروگرام کے ذریعے سوشل فنڈنگ سے فائدہ اٹھا کر سرکاری نجی شراکت داری (پی پی پی ) کا استعمال کرنے ، دیہی معیشت پر توجہ مرکوز کرنے کے ساتھ این بی ایف سی کے لئے سرمایہ کو یقینی بنانے اور معیشت میں کھپت میں اضافہ کرنے کےطریقے بتائے۔


    وہ معروف صنعت کار جنہوں نے ما قبل بجٹ میٹنگ میں حصہ لیا،ان میں جناب سنیل بھارتی متل ، بانی اور چیئرمین بھارتی انٹر پرائزیز ، جناب بی وی این راؤ ،بزنس چیئرمین، جی ایم آر گروپ ،جناب وپین سوندھی ، مینجنگ ڈائریکٹر اور سی ای او ، اشوک لی لینڈ لمیٹیڈ ،جناب سنجیو گوئنکا، چیئرمین آر پی –سنجیو گوئنکا گروپ ، جناب جتن دلال ، گلوبل چیف فائنانشیل آفیسر( سی ایف او)، وپرو لمیٹیڈ، جناب منوج چُگ، صدر، گروپ پبلک افیئرس اینڈ ممبر گروپ ایگزیکیوٹیو بورڈ، مہندرا اینڈ مہندرا لمیٹیڈ ، جناب روی رہیجا، گروپ پریزیڈنٹ ، کے رہیجا کور گروپ، آچاریہ بال کرشن ، چیئرمین پتانجلی آیوروید لمیٹیڈ ، جناب وکرم کرلوسکر، صدر سی آئی آئی ، جناب سندیپ سومنی، صدر ، فیڈریشن آف انڈین چیمبرس آف کامرس اینڈ انڈسٹری(فکی) ، جناب بال کرشن گوئنکا ، صدر ، ایسوچیم شامل ہیں۔


    ******** ********


    م ن۔ ن ا ۔ م ف


    U: 5937

    
    
    (Release ID: 1596971) Visitor Counter : 9
    
    
      Read this release in: English , Hindi , Bengali , Malayalam