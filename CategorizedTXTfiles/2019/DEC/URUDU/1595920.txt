      پیٹرولیم اور قدرتی گیس کی وزارت

      جناب دھرمیندر پردھان نے جاپان کے اقتصادیات، تجارت اور صنعت کے وزیر سے ملاقات کے دوران توانائی اور اسٹیل کے شعبوں میں جاپان کی سرمایہ کاری، ٹیکنالوجی اور اثاثے میں اضافے کے لئے کہا
      
      ہم جاپان کے کام کاج کے انداز اور اختراع اور چھوٹی صنعتوں کی مشقت کے جذبے کو سراہتے ہیں، میں جاپان کی کمپنیوں کو، ان کی ٹیکنالوجی اور سرمایہ کاری کے ساتھ بھارت میں مدعو کرتا ہوں: جناب دھرمیندر پردھان

      Posted On: 10 DEC 2019 7:30PM by PIB Delhi

    نئی دہلی،10؍دسمبر،پیٹرولیم قدرتی گیس اور اسٹیل کے مرکزی وزیر جناب دھرمیندر پردھان نے جاپان کے اقتصادیات، تجارت اور سرمایہ کاری کے وزیر ہیروشی کجیاما سے ملاقات کی۔ بھارت اور جاپان کے درمیان، توانائی اور اسٹیل دونوں کے شعبوں میں کثیر پہلو ، باہمی تعلقات میں مزید اضافے میں مدد کے لئے مشترکہ سرگرمیوں کو بڑھانے پر ملاقات کے دوران تفصیلی بات چیت کی گئی۔


    جناب پردھان نے جاپان کے وزیر سے بات کرتے ہوئے کہا کہ ’’جاپان اور بھارت قدرتی حلیف ہیں‘‘ ہمارے دو طرفہ تعلقات میں حالیہ برسوں میں کافی اضافہ ہوا ہے۔ یہ تعلقات واقعتاً کثیر رخی ہوگئے ہیں۔ پیٹرولیم وقدرتی گیس اور اسٹیل کے وزیر کے طور پر میں، دونوں شعبوں میں مشترکہ سرگرمیوں کی تجویز کرنا چاہوں گا۔


    بھارت کے سرمایہ کاری کے ایک عالمی مرکز کے طور پر ابھرنے کے بارے میں اظہار خیال کرتے ہوئے جناب پردھان نے کہا کہ ’’بھارت، عالمی ترقی کے لئے ایک سرگرم مقام ہے‘‘ ۔ بھارت نے عالمی بینک کی تجارت کو آسان بنانے سے متعلق درجہ بندی 2019 میں محض تین سال میں 67 سیڑھیوں کی چھلانگ لگائی ہے اور یہ 63 ویں مقام پر آگیا ہے۔ بھارت سرمایہ کاری اور تجارت کے لحاظ سے دنیا کے سب سے زیادہ پرکشش ملکوں میں سے ایک ہے۔


    جناب پردھان نے جاپان کی سرمایہ کاری میں اضافے کی بات کرتے ہوئے کہا کہ ’’ہم جاپان کے کام کاج کے انداز اور اس کے اختراع اور چھوٹی صنعتوں کو آگے لے جانے کے جذبے کو سراہتے ہیں۔ میں جاپان کی مزید کمپنیوں ، ان کی ٹیکنالوجی اور سرمایہ کاری کو بھارت میں مدعو کرتے ہیں۔


    ملک میں اسٹیل کی بڑھتی ہوئی مانگ کے بارے میں اظہار خیال کرتے ہوئے جناب پردھان نے کہا کہ ’’ہماری اسٹیل کی مانگ ، امید ہے کہ کافی زیادہ بڑھ جائے گی۔ جیسا کہ ہم 2024 تک 5 ٹریلین امریکی ڈالر کی معیشت بننے کی طرف گامزن ہیں۔ اگلے پانچ سال میں ایک اعشاریہ چار ٹریلین امریکی ڈالر کے سرمایہ کاری بنیادی ڈھانچے کے شعبے میں کی جائے گی۔


    اسٹیل کے شعبے میں وسیع تعاون کے بارے میں اظہار خیال کرتے ہوئے وزیر دھرمیندر پردھان نے ایک طویل مدتی معاہدے کے تحت جاپان کے خام لوہا ، در آمد کرنے کے بارے میں ذکر کیا۔ انہوں نے اس بات کا بھی ذکر کیا کہ بھارت ، جاپان سے اعلیٰ کوالٹی کا اسٹیل در آمد کررہا ہے۔ جناب پردھان نے اس بات پر خوشی کا اظہار کیا کہ جاپان کی اسٹیل کی بڑی کمپنیاں ، بھارت میں مشترکہ پروجیکٹوں کے ذریعہ سرمایہ کاری کررہی ہیں۔ یہ سرمایہ کاری بھارتی کمپنیوں میں کی جارہی ہے۔ انہوں نے بھارت میں اسٹیل کے شعبے میں مزید سرمایہ کاری کی دعوت دی۔ انہوں نے اسٹیل کلسٹر پالیسی کے بارے میں بھی بات چیت کی جس سے اعلی ٰ درجے کے چھوٹے اسٹیل مینو فیکچرنگ پلانٹ قائم کرنے میں مدد ملے گی۔


    عزت مآب کیجی یاما نے اسٹیل کے شعبے میں دو طرفہ سرگرمیوں میں اضافے کے لئے بھی اپنی خواہش کا اظہار کیا اور اس سلسلے میں انہوں نے بھارت کی اسٹیل کی وزارت اور جاپان کی ایم ای ٹی آئی کے درمیان نظم اور باضابطہ مذاکرات کرنے کی جاری کوششوں کو سراہا۔


    جناب پردھان نے دونوں ملکوں کے درمیان توانائی کے شعبے میں تعلقات کے بارے میں اظہار خیال کرتے ہوئے کہا کہ ’’ میرا قوی خیال ہے کہ بھارت اور جاپان دونوں پیٹرولیم کے شعبے میں بھی بہت سے مواقع کے حامل ہیں۔


    بھارت میں 2024 تک تیل اور گیس کی تلاش ، ریفائنریز اور قدرتی گیس سے متعلق بنیادی ڈھانچے کے قیام میں 160 ارب امریکی ڈالر کی سرمایہ کاری ہوجائے گی۔ مجھے توانائی کے شعبے میں اضافہ شدہ سرگرمیوں کے کافی زیادہ مواقع نظر آتے ہیں، خاص طور پر ایل این جی تجارت ، گیس ہائڈریٹس اور اہم پٹرولیم ریزرو پروگرام ہیں۔ یہ ہمارے دونوں ملکوں کے لئے برابر کے فائدے کی پوزیشن ہوگی۔


    جناب پردھان نے بھارت کی توانائی کے راہداری کے بارے میں اظہار خیال کیا اور کہا ہے کہ ’’ہمیں ایک مستقل توانائی تصرف اختیار کرنا چاہئے۔ بھارت کی آگے بڑھنے کی اپنی امنگیں اور حکمت عملی ہے۔ ہمارے وزیراعظم، توانائی سے مستقل صرفے کے حامی ہیں۔ ہم گیس پر مبنی ایک معیشت کی طرف بڑھ رہے ہیں۔ ہمیں توانائی کے نئے وسائل کو مزید مناسب خرچ والا بنانے کے لئے سائنسی ترقی پر کام کرنا چاہئے۔


    عزت مآب جناب کیجی مایا نے ایل این جی شعبے میں بھارت کے لئے صلاحیت سازی کے لئے مدد فراہم کرتے رہنے کے ارادے کا اظہار کیا۔ انہوں نے کہا کہ جاپان کی کمپنیاں بھارت کے تیل اور گیس کے شعبے میں اپنی حصہ داری کو فروغ دینے کی متمنی ہیں۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن- اس- ق ر)


    U- 572 2

    
    
    (Release ID: 1595920) Visitor Counter : 1
    
    
      Read this release in: English