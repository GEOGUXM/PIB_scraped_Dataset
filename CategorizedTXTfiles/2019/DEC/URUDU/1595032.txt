      شمال مشرقی ریاستوں کی ترقی کی وزارت

      شمال مشرقی ریاستوں کے لئے فنڈز
      Posted On: 04 DEC 2019 5:44PM by PIB Delhi


    نئی دہلی 05 دسمبر۔ شمال مشرقی خطے کی ترقی کے مرکزی وزیر مملکت (آزادانہ چارج ) ، وزیر اعظم کے دفتر ،عملے ،عوامی شکایات اور پنشن ، ایٹمی توانائی اور خَلا کے وزیر مملکت ڈاکٹر جتیندر سنگھ نے آج لوک سبھا میں ایک سوال کے تحریری جواب میں اطلاع دی کہ شمال مشرقی خطے میں مقررہ طور طریقے کے مطابق ہرایک مرکزی وزارت / محکمے سے توقع ہے کہ وہ موجودہ رہنماخطوط کے مطابق اپنے مجموعی بجٹ تعاون (جی بی ایس ) کا دس فیصد خرچ کریں ۔ لیکن ریاست وار فنڈ مختص نہیں کئے گئے ہیں اور منظورشدہ پروجیکٹ اسکیموں کے تحت ضرورتوں کی بنیاد پرریاستوں کو فنڈ جاری کئے گئے ہیں۔اس کے علاوہ شمال مشرقی خطے کی ترقی کی وزارت اور شمال مشرقی کونسل (این ای سی ) کچھ اسکیمیں نافذ کررہے ہیں مثلاََ نان لیپس ایبل سینٹرل پول آف ریسورسز (این ایل سی پی آر) شمال مشرق کے لئے مخصوص بنیادی ڈھانچے کی ترقی کی اسکیم ( این ای ایس آئی ڈی ایس) شمال مشرق کے سڑک کے شعبے کی ترقی کی اسکیم ( این ای آر ایس ڈی ایس ) وغیرہ، جن کا مقصد شمال مشرقی خطے میں چند شناخت کئے گئے شعبوں میں بنیادی ڈھانچے کی خامیوںکو دور کرنا ہے۔شمال مشرقی خطے کی ترقی کی وزارت کی اسکیموں اور این ای سی کی اسکیموں کے تحت مقررہ ضابطوں کے مطابق فنڈز مختص کئے گئے ہیں ۔ جن زمروں کے لئے فنڈز مختص کئے گئے ہیں ان میں علاقہ ، آبادی ،انسانی ترقی کا اشاریہ ،سڑکوں کی تعمیر ،بجلی زیادہ سے زیادہ دیہی علاقوںتک پہنچانے ، اسپتالوںمیں بسترو ں کی تعداد میں اضافے ،محفوظ صاف پانی والے گھروں کے فیصد میں اضافے اور پروجیکٹوں کی تکمیل کی شرح میں اضافے کے زمرے شامل ہیں۔شمال مشرقی خطے کی ترقی کی وزارت اور این ای سی کے ذریعہ پروجیکٹوں کے نفاذ کے کام کی ترقی کی بنیاد پر اپنی اسکیموں کے تحت فنڈ جاری کئے جاتے ہیں۔ شمال مشرقی خطے کی ترقی کی وزارت اور این ای سی کی اسکیموں کے تحت گزشتہ پانچ سال کے دوران جاری کئے گئےفنڈزکی صورتحال درج ذیل ہے :

                                                                                        
نمبر شمار  ریاست           گزشتہ پانچ برسوں کے دوران جاری کئے گئے فنڈز (روپے کروڑوں میں)
                                                                                        
                                                                                        
                                                                                                                            
                           2014-15                                                        2015-16  2016-17  2017-18  2018-19
                                                                                                                            
                                                                                                                            
                                                                                                                            
1          اروناچل پردیش   251.52                                                         197.76   195.68   284.72   210.78 
                                                                                                                            
                                                                                                                            
                                                                                                                            
2          آسام           293.59                                                         323.34   359.12   313.24   453.20 
                                                                                                                            
                                                                                                                            
                                                                                                                            
3          منی پور         219.59                                                         259.51   324.00   363.25   366.11 
                                                                                                                            
                                                                                                                            
                                                                                                                            
4          میگھالیہ        157.15                                                         193.69   194.54   298.00   118.92 
                                                                                                                            
                                                                                                                            
                                                                                                                            
5          میزورم          95.22                                                          166.06   133.03   242.03   192.00 
                                                                                                                            
                                                                                                                            
                                                                                                                            
6          ناگالینڈ        157.41                                                         160.28   177.68   195.11   108.92 
                                                                                                                            
                                                                                                                            
                                                                                                                            
7          سکم             126.16                                                         77.61    111.18   110.40   160.68 
                                                                                                                            
                                                                                                                            
                                                                                                                            
8          تریپورا         103.02                                                         104.82   139.51   107.77   57.34  
                                                                                                                            
                                                                                                                            
                                                                                                                            
           کل ریاستیں      1403.66                                                        1483.07  1634.74  1914.52  1667.95
                                                                                                                            
                                                                                                                            
                                                                                                                            
           مرکزی ایجنسیاں  51.70                                                          80.62    180.31   104.89   166.25 
                                                                                                                            
                                                                                                                            
                                                                                                                            
           کل میزان        1455.36                                                        1563.69  1815.05  2019.41  1834.2 
                                                                                                                            
                                                                                                                            

    اگرچہ کچھ معاملوں میں مقررہ پروگرام کے مطابق پروجیکٹوںکی تکمیل میں کچھ تاخیر دیکھی گئی ہے ۔ اس کے باوجود مختلف رکاوٹوں مثلاََ کام کرنے کے موسم کی کم مدت ،دشوارگزار خطے وغیرہ کے پیش نظر شمالمشرقی ریاستوں میں ترقی کی رفتار اطمینان بخش سمجھی جاتی ہے۔ ترقی کی رفتار کو بہتر بنانے کے لئے مسلسل کوششیں جاری ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5576

    
    
    (Release ID: 1595032) Visitor Counter : 2
    
    
      Read this release in: English