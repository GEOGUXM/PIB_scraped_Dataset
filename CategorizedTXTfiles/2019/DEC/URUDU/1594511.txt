      محنت اور روزگار کی وزارت

      سرکاری لمیٹیڈ کمپنیوں میں ای پی ایف کی رقم
      Posted On: 02 DEC 2019 3:00PM by PIB Delhi


    نئی دہلی، 2 دسمبر 2019/ایمپلائز پرووڈینٹ فنڈ آرگنائزیشن (ای پی ایف او) نفٹی 50پر مبنی ایکسچنج ٹریڈیڈ فنڈز (ای ٹی ایف) سینسیکس سینٹرل پبلک سیکٹر انٹر پرائزیز (سی پی ایس ای) اور بھارت 22 انڈیسیز میں سرمایہ کاری کررہا ہے۔ ای پی ایف او انفرادی کمپنیوں کے شیئروں اور ایکویٹیز میں سرمایہ کاری نہیں کرتا۔


    ستمبر 2019 تک ای ٹی ایف میں ای پی ایف او کے ذریعہ کی گئی کل سرمایہ کاری 86،966 کروڑ روپے ہے۔ سینٹرل بورڈ آف ٹرسٹیز (سی بی ٹی)، ایمپلائز پرووڈینٹ فنڈ (ای پی ایف) نے 31 مارچ 2015 کو اپنی 207 ویں میٹنگ میں صرف ای ٹی ایف میں ایکویٹی اور متعلقہ سرمایہ کاری میں ، سرمایہ کاری کا فیصلہ کیا تھا۔


    ایمپلائز پرووڈینٹ فنڈ اینڈ مسلینیئس پروویژنس (ای پی ایف اینڈ ایم ٹی) ایکٹ 1952 کا نفاذ ہر اس ادارے پر ہوتا ہے جس میں 20 یا اس سے زیادہ افراد برسر روزگار ہوں۔ چاہے یہ ادارہ اس قانون کے شیڈول 1 میں نشان زد کی گئی کسی بھی صنعت سے وابستہ کوئی فیکٹری ہو یا کوئی ایسا ادارہ جس پر، اپنے آفیشیل گزٹ میں شائع نوٹی فیکیشن کے ذریعہ مرکزی حکومت نے اس قانون کا نفاذ کیا ہو۔ ملک کے سبھی اہل ورکروں کو سماجی تحفظ کا فائدہ پہنچانے کے لئے پیہم کوششیں کی جارہی ہیں تاکہ ای پی ایف اینڈ ایم پی ایکٹ 1952 کے تحت جن اداروں کا احاطہ کیا گیا ہے انہیں اس کے دائرہ میں لایا جائے گا۔ اس قانون کے مطابق متعدد اسکیموں کے تحت اہل ملازمین کو بھی لانے کی کوشش کی جارہی ہے۔ 31 مارچ 2019 تک 197 صنعتوں /اداروں کے مختلف زمروں کو اس کے دائرے میں لانے کے لئے نوٹی فکیشن جاری کیا گیا ہے اور 4.69 کروڑ اراکین کو ای پی ایف کے دائرے میں لایا گیا ہے۔


    یہ اطلاع محنت و روزگار کے مرکزی وزیر (آزادانہ چارج) جناب سنتوش کمار گنگوار نے آج لوک سبھا میں ایک سوال کے تحریری جواب میں دی۔


    ۔۔۔۔۔۔۔۔۔۔۔


    U- 5493


    

    
    (Release ID: 1594511) Visitor Counter : 9
    
    
      Read this release in: English , Bengali