      وزارت دفاع

      دفاع میں اسٹارٹ اپس
      Posted On: 11 DEC 2019 3:51PM by PIB Delhi


    نئی دہلی ، 11 دسمبر، دفاع کے وزیر مملکت جناب شری پدنائک نے آج لوک سبھا میں ڈاکٹر ششی تھرور کو ایک تحریری جواب میں بتایا کہ دفاعی سازوسامان کی تیاری (پروڈکشن) کا محکمہ دفاعی سازوسامان کی تیاری اوردرآمد کئے گئے آلات کو ملک کی تکنیک کے مطابق بنانے جیسے معاملوں سے نمٹتا ہے۔


    انہوں نے بتایا کہ ڈیفنس ایکسیلنس کے لئے اختراعات (آئی ڈی ای ایکس) فریم ورک، خود کفالت حاصل کرنے کے مقصد سے شروع کیا گیاتھااوراس کا یہ بھی مقصد تھا کہ ایم ایس ایم ایز، اسٹارٹ اپس، انفرادی اختراع کاروں، آر اینڈ ڈی اداروں اور اکیڈمیاں سمیت صنعتوں کو شامل کرکے دفاع اور ایرواسپیس سیکٹر میں اختراع اور ٹیکنالوجی کے فروغ کو مزید رفتار دی جا سکے۔ ابتدا میں 15 پرابلم اسٹیٹمنٹس کا آغاز کیاگیاتھا۔ 14پرابلم اسٹیٹمنٹس کےلئے اب تک 44 آئی ڈی ای ایکس وِنرس کی نشاندہی کی گئی ہے۔ 3 نئے پرابلم اسٹیٹمنٹس حال ہی میں شروع کئے گئے ہیں تاکہ نیٹ ورک کو وسعت دی جا سکے۔


    ڈی آر ڈی او نے تینوں سروسز ، دفاعی سازوسامان کی تیاری اور ڈی آر ڈی او کی ضرورتوں کو پورا کرنے کے لئے پروگرام ٹیکنالوجی ڈیولپمنٹ فنڈ ٹی ڈی ایف کا آغاز کیا ہے۔ یہ اسکیم اس لئے شروع کی گئی ہے تاکہ پبلک پرائیویٹ صنعتوں ، خصوصاٍ ایم ایس ایم ایز کی سرگرم اورحوصلہ کن شرکت کے ذریعہ میک ان انڈیا کے پہل کے حصے کے طورپر ڈیفنس ٹیکنالوجی میں خودکفالت کو فروغ دیا جا سکے۔


    ‘میک-2’ طریقۂ کارکو آسان بنایا گیا ہے تاکہ ایم ایس ایم ای / اسٹارٹ اپس کے لئے ہندوستانی صنعت کی وسیع تر شرکت کی حوصلہ افزائی کی جا سکے اور دفاعی آلات کوہندوستانی مسلح افواج میں بروقت شامل کیا جا سکے۔ صنعت اور اندرونی تجارت کے فروغ کے محکمے (ڈی پی آئی آئی ٹی) کی طرف سےتسلیم کئے گئے اسٹارٹ اپس ‘میک-2’ طریقۂ کار کے تحت شرکت کے مجاز ہیں۔ او ایف بی اور ڈی پی ایس یو سطح پر ‘میک-2’ کے نفاذ کے لئے فریم ورک کو بھی مشتہرکیاگیا ہے۔


    ****


    ( م ن ۔ح ا۔ ک ا)


    U- 5733

    
    
    (Release ID: 1595937) Visitor Counter : 3
    
    
      Read this release in: English