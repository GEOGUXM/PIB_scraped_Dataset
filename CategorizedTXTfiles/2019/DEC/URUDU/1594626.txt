      وزارت دفاع

      پریس ریلیز : فوج کے سربراہ کا جاپان کا دورہ
      Posted On: 02 DEC 2019 7:42PM by PIB Delhi


    نئی دہلی 03 دسمبر۔چیفس آف اسٹاف کمیٹی کے چیئرمین اور فوج کے سربراہ جنرل بپن راوت 3سے 6 دسمبر 2019 تک جاپان کا سرکاری دورہ کررہے ہیں۔اس دورے کے موقع پر فوج کے سربراہ ایک وفد کی قیادت کریں گے ، جو جاپان کی سیلف ڈیفینس فورس کے سینئیر افسروں کے ساتھ تبادلہ خیال کرے گا۔اس کا مقصد دونوں ملکوں کے درمیان باہمی دفاعی تعلقات کو مستحکم بنانا ہے ۔


    فوج کے سربراہ ،جاپان کے وزیر دفاع ہز ایکسی لینسی جناب تارو کونو سے ملاقات کریں گے اور باہمی دلچسپی کے مسائل پر بات چیت کریں گے۔ جنرل بپن راوت ، جاپان کی گراؤنڈ سیلف ڈیفینس فورس کے فوجیوں سے بھی بات چیت کریں گے ، جنہوں نے میزورم میں دھرما گارجئین نامی باہمی فوجی مشقو ں میں حال ہی میں شرکت کی تھی ۔جنرل بپن راوت کے جاپان کے دورے کا مقصد دفاعی تعلقات کوفروغ دینا اور بھارت – جاپان تعلقات کی بڑھتی ہوئی اہمیت کو اجاگر کرنا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5518

    
    
    (Release ID: 1594626) Visitor Counter : 2
    
    
      Read this release in: English , Hindi , Bengali