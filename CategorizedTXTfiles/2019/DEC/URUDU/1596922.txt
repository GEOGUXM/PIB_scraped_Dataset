      وزارت دفاع

      جنوبی بحری کمان نے ہائی جیکنگ مخالف مشق کی
      Posted On: 18 DEC 2019 7:45PM by PIB Delhi


    نئیدہلی۔18؍دسمبر۔ہندوستانی بحریہ نے انڈین کوسٹ گارڈ ، کوچین پورٹ ٹرسٹ اور دیگر تمام متعلقین کے تعاون سے 18دسمبر2019 کو، کوچی بندرگاہ کے باہر بڑے پیمانے پر ہائی جیکنگ مخالف مشق انجام دی۔ کیرل میں تمام متعلقین کی شمولیت کے ساتھ اتنے بڑے پیمانے پر ایسی مشق پہلی بار ہوئی ہے۔ اس مشق کا کوڈ نام ’’اپہرن‘‘ تھا اور اس میں ہندوستانی بحریہ، انڈین کوسٹ گارڈ اور کوچین پورٹ ٹرسٹ کے 12 سے زیادہ آبی جہازوں اور ہیلی کاپٹروں کے ساتھ بہت سی ایجنسیوں نے شرکت کی۔ اس مشق میں کوچی بندرگاہ کے باہر ایک ’’سرکش‘‘ آبی جہاز آتا ہے اور اس سرکش / ہائی جیک کیے گئے جہاز میں سمندری کمانڈو داخل ہوتے ہیں ، ساتھ ہی سیکنگ ہیلی کاپٹر کے ذریعے بھی کمانڈوز اس کے عرشے پر اترتے ہیں۔


    ’’اپہرن‘‘ مشق کا مقصد کوچی بندرگاہ میں زبردستی داخل ہونے کی سرکش/ قبضے میں لیے گئے جہاز کے داخلے کی کوشش یا مرچنٹ جہازوں کو ہائی جیک کرنے کی ملک دشمن عناصر کی کسی کوشش کو روکنے کی تیاری کا مظاہرہ کرنا تھا۔ ساحلی تحفظ کے ڈھانچے کے اندرکسی مرچنٹ جہاز کو ہائی جیک کیا جانا ایک چیلنج ہے اور جس کا جواب دینے کیلئے ریاستی حکومت سمیت تمام متعلقین کے وسائل اور کوششوں میں تال میل کی ضرورت ہوتی ہے۔


    یہ مشق کمانڈر اِن چیف ، کوسٹل ڈیفنس (فلیگ آفیسر کمانڈنگ اِن چیف، جنوبی بحری کمان) ، کیرل کے تحت انجام دی گئی ہے۔ اس مشق نے تمام متعلقین کو اپنے متعلقہ تنظیموں کی تیاری کا انداز کرنے ، ترجیحی بنیاد پر حل کرنے کیلئے اپنی خامیوں کا پتہ لگانے کے ساتھ ساتھ کوچی بندرگاہ کے بحران کے بندوبست کا ایک جامع منصوبہ تیار کرنے کا موقع فراہم کرایا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ اگ ۔ع ن


    U-5933

    
    
    (Release ID: 1596922) Visitor Counter : 3
    
    
      Read this release in: English , Hindi