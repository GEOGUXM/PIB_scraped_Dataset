      بھارتی چناؤ کمیشن

      جھارکھنڈ انتخابات کے نتائج کا مضمون
      Posted On: 22 DEC 2019 2:12PM by PIB Delhi


    نئی دہلی، 22 دسمبر؍ ہندوستانی انتخابی کمیشن نے ایک مربوط آئی سی ٹی کاؤنٹنگ ایپلی کیشن تیار کی ہے جس کی ویب سائٹ http://results.eci.gov.in ہے اور رائے دہندگان ہیلپ لائن (اینڈرائڈ اور آئی او ایس) موبائل ایپ پر انتخابی نتائج دیکھ سکتے ہیں۔ اس ویب سائٹ پر 23 دسمبر 2019 کو صبح 8 بجے سے جھارکھنڈ اسمبلی انتخابات کے لیے عام انتخابات کے نتائج شائع کیے جائیں گے۔ انتخابی ڈاٹا ریٹرننگ آفیسر کے ذریعہ الیکشن کمیشن آف انڈیا کے تیار کردہ مرکزی سافٹ ویئر ‘انکور’ میں براہ راست ریکارڈ کیا جاتا ہے۔ اس ایپلی کیشن کے سافٹ ویئر میں ریٹرننگ آفیسرمرحلہ وار ڈیٹا ٹیبل کی شکل میں درج کرتے ہیں، جس سے وقت کی بچت ہوتی ہے اور نتائج اور رجحان کا ڈاٹا غلطیوں سے پاک ہوتا ہے۔


    2۔ ای سی آئی کی آئی سی ٹی ٹیم کے ذریعہ تیار کردہ سافٹ ویئر، ووٹوں کی گنتی کے دوران مختلف قسم کی آئینی رپورٹ تیار کرنے کی سہولت فراہم کرتا ہے جو انتخابی کمیشن کے حکام کے لیے لازمی ہے جیسے کہ فارم 20 کی تیاری/ حتمی نتائج کی شیٹ کی تیاری، نتائج کے رسمی اعلان کے لیے 21-سی اور فارم 21-ای وغیرہ۔ ریٹرننگ آفیسر ووٹوں کی گنتی کے اختتام کے بعد سسٹم جنریٹیڈ ان رپورٹوں کو ڈاؤن لوڈ کرسکتے ہیں اوربغیر کسی دشواری کے آئینی ضروریات کو پورا کرسکتے ہیں۔


    3۔ ہندوستان کے انتخابی کمیشن نے انتخابی رجحان ٹی وی کا بھی آغاز کیا ہے، جس پربر وقت انتخابی رجحانوں کو بے حدباریکی سے تفصیلات کے ساتھ شائع کیے جاتے ہیں۔جب ریٹرننگ آفیسر کے ذریعہ باضابطہ طو رپر ہر مرحلہ کے ووٹوں کی گنتی کا ڈاٹا شائع کیا جاتا ہے تو ڈاٹا کو ایڈوانس ٹیکنالوجی کا استعمال کرکے کسی مینول رکاوٹ کے بغیر انتخابی رجحان ٹی وی پر دکھایا جاتا ہے۔ ریٹرننگ آفیسر اور چیف الیکٹورل آفیسر کے ذریعہ ان پینلوں کو کسٹمائزڈ اور کنفیگرڈ کیا جاسکتا ہے نیز بڑے ٹی وی پینلوں کا استعمال کرکے عوامی مقامات پر براہِ راست دکھایا جاسکتا ہے۔


    ۔ ۔ ۔ ۔ ۔ ۔ ۔ ۔


    ( م ن ۔اض۔ را ۔ 22 - 12 - 2019 )


    U. No. 5967


    

    
    (Release ID: 1597186) Visitor Counter : 5
    
    
      Read this release in: English , Hindi