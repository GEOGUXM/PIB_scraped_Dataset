      شہری ہوابازی کی وزارت

      شہری ہوا بازی کے ڈائریکٹوریٹ جنرل ڈی جی سی اے نے ای گورننس (ای جی سی اے) کی فیز -1خدمات کا آغاز کیا
      
      تجارتی پائلٹ لائسنس کے معاملے کو خود کار بنادیا گیا ہے جس سے ہر سال 700 سے زیادہ پائلٹوں کو فائدہ ہوگا
      
      پروجیکٹ ای-جی سی اے کا مقصد ایک محفوظ ماحول میں تیزی سے خدمات فراہم کرنا ہے

      Posted On: 30 DEC 2019 2:55PM by PIB Delhi

    نئی دہلی، 30 دسمبر 2019/شہری ہوا بازی کی وزارت کے سکریٹری جناب پردیپ سنگھ کھرولا نے آج یہاں شہری ہوا بازی کے ڈائریکٹوریٹ جنرل ڈی جی سی اے کے ای گورننس (ای جی سی اے) پروجیکٹ کی فیز-1 خدمات کا آغاز کیا۔ اس موقع پر ڈی جی سی اے اور شہری ہوا بازی کی وزارت کے سینئر افسران بھی موجود تھے ۔ یہ خدمات ڈی جی سی اے کی نئی ویب سائٹ ( www.dgca.gov.in). پر شروع کی گئی ہیں۔


    اس کے شروع ہوجانے کے ساتھ ہی فلائٹ ریڈیو ٹیلی فونی آپریٹرس لائسنس (ایف آر ٹی او ایل) اور انسٹرومینٹ ریٹنگ کے ساتھ کمرشیل پائلٹ لائسنس (سی پی ایل ) کے معاملے کو خود کار بنادیا گیا ہے ۔ اس سے 700 سے زیادہ پائلٹس کو ہر سال فائدہ ہوگا اور درخواست دہندگان اب اپنا خود کا رجسٹریشن کرانے کے بعد ڈی جی سی اے پورٹل کے ذریعہ اپنی فلائنگ(پرواز) تفصیلات پر کرسکیں گے۔چیف فلائٹ انسٹرکٹرس /ڈپٹی چیف فلائٹ انسٹرکٹر کی جانب سے پرواز کی تفصیلات کی تصدیق کئے جانے کے بعد درخواست دہندگان ڈی جی سی اے کو سی پی ایل-اے آن لائن کے اجرا کے لئے اپنی درخواستیں داخل کرسکیں گے۔ درخواست کی جانچ پڑتال کے ساتھ ڈی جی سی اے تمام ضروری تفصیلات شامل کرتے ہوئے کیو آر کوڈ کے ساتھ پلاسٹ کارڈ کی شکل میں لائسنس جاری کرے گا۔


    خود کار فورم میں سی پی ایل اے کے شروع ہونے سے ان لائسنسوں کے جاری ہونے کے عمل میں تیز سے مدد ملے گی اور درخواستوں کی پروسیسنگ (عمل آوری) اور ہاتھ سے نمٹانے کا سلسلہ ختم ہوجائے گا ۔ اس کے شروع ہونے کے ساتھ ہی تقریباً 700 آرزومند پائلٹس کو فائدہ پہنچے گا۔


    سی پی ایل-اے کے جاری ہونے کے علاوہ آرزومند پائلٹس کے لئے کلاس 1 کی طبی جائزےکی تجدید کا معاملہ بھی ای جی سی اے کے ذریعہ شروع ہوگیا ہے۔ ا س سے پائلٹس کو میڈیکل اسسمنٹ سرٹیفکیٹ بروقت جاری کرنے میں آسانی ہوگی۔


    بعد کے مرحلوں میں ڈی جی سی اے کی دیگر خدمات کو بھی خود کار بنایا جائے گا۔ ای جی سی اے پروجیکٹ سروس فراہم کرانے کے طور پر ٹی سی ایس اور پروجیکٹ منجمنٹ کنسلٹنٹ کے طور پر پی ڈبلیو سی کے ساتھ نافذ کیاجارہا ہے۔ یہ پروجیکٹ ڈی جی سی اے کی طر ف سے فراہم کردہ مختلف خدمات کی صلاحیت کو بڑھائے گا اور ڈی جی سی اے کے تمام کام کاج میں شفافیت اور احتساب کو یقینی بنائے گا۔ توقع ہے کہ ای جی سی اے پروجیکٹ 2020 کے آخر تک مکمل کرلیا جائےگا۔ یہ پروجیکٹ آئی ٹی بنیادی ڈھانچے اور سروس ڈیلیوری فریم ورک کے لئے مضبوط بنیادی فراہم کرے گا۔


    ۔۔۔۔۔۔۔۔۔۔۔


    م ن۔ح ا ۔ ج۔


    U- 6081


    

    
    (Release ID: 1597983) Visitor Counter : 9
    
    
      Read this release in: English , Hindi , Marathi