      سٹرک ٹرانسپورٹ اور شاہراہوں کی وزارت

      سڑک حادثات میں راہگیروں کی اموات
      Posted On: 02 DEC 2019 3:44PM by PIB Delhi


    نئی دہلی ، 2 دسمبر، سڑک ٹرانسپورٹ اور شاہراہوں کے مرکزی وزیر جناب نتن گڈکری نے ایک سوال کے تحریری جواب میں آج راجیہ سبھا کو بتایا کہ سڑک ٹرانسپورٹ اور شاہراہوں کی وزارت نے معلومات اور انجینئرنگ (سڑکوں اور موٹرگاڑیوں)، قانون کے نفاذ اور ہنگامی دیکھ بھال کی بنیاد پر روڈ سیفٹی کے مسئلے کے حل کے لئے ایک کثیر رُخی حکمت عملی وضع کی ہے۔ مزید براں سڑک ٹرانسپورٹ اور شاہراہوں کی وزارت نے اراکین پارلیمان (لوک سبھا)، کی صدارت میں سڑک کا استعمال کرنے والوں کے مابین بیداری کے فروغ کے لئے ملک کے ہر ایک ضلع میں روڈ سیفٹی سے متعلق پارلیمانی کانسٹی ٹیونسی کمیٹی تشکیل دی ہے۔ قومی سڑک سیفٹی پالیسی میں بیداری کے فروغ، روڈ سیفٹی انفارمیشن ڈاٹا بیس کا قیام، سڑک سیفٹی سے متعلق سیفٹی کے قوانین کے نفاذ کے لئے انٹیلی جنٹ ٹرانسپورٹ سمیت محفوظٖ سڑک بنیادی ڈھانچے کی حوصلہ افزائی کرنا جیسے مختلف پالیسی اقدامات کو شامل کیا گیا ہے۔ اس کے علاوہ روڈ سیفٹی کے پروگراموں سے متعلق کاموں کے لئے قومی ، ریاستی اور ضلعی سطح پر روڈسیفٹی کونسلوں اور کمیٹیوں کے لئے موٹر وہیکل ایکٹ 1988 کا نفاذ شامل ہے۔


    موٹر وہیکل (ترمیمی ایکٹ)2019 میں منجملہ دیگر باتوں کے ٹریفک کے ضابطوں کی خلاف ورزیوں کے لئے جرمانے کو بڑھانے اور ان کی الیکٹرک نگرانی، سمیت روڈ سیفٹی اور نا بالغ بچوں کے لئے جرمانے کو بڑھانا، موٹر گاڑیوں کی فٹنس کی کمپیوٹر کاری /خودکاری، جانچ، خراب موٹرگاڑیوں کا ریکارڈ رکھنا، ٹھوکر مارنے اور بھاگ جانے جیسے معاملات کے لئے تھرڈ پارٹی کی ذمہ داری کو بڑھانا اور زیادہ معاوضے کی ادائیگی وغیرہ پر توجہ مرکوز کی گئی ہے۔


    مذکورہ بالاکے علاوہ سڑک سیفٹی کے فروغ کےلئے وزارت کےدیگر اقدامات حسب ذیل ہیں:

      * راہگیروں میں بیداری پیدا کرنے کے لئے الیکٹرانک میڈیا اور پرنٹ میڈیا کی وساطت سے روڈ سیفٹی سے متعلق مہم /تشہیری مہم چلانا۔
      * اچھے شہریوں کے تحفظ کے لئے رہنما خطوط کا اجراء۔
      * ریاستوں میں ماڈل ڈرائیونگ ٹریننگ انسٹی ٹیوٹ کا قیام ۔
      * خودکارنظام کے ذریعہ کمرشیئل موٹرگاڑیوں کی فٹنس کی جانچ کے لئے 24معائنہ اور سرٹیفکیشن مراکز کی منظوری۔
      * شاہراہوں کا استعمال کرنے والوں کے لئے موبائل ایپ کی شروعات یعنی ‘ سکھدیاترا 1033’جس کے ذریعہ شاہراہوں کا استعمال کرنے والے سڑک حادثات سمیت قومی شاہراہوں پر گڈھوں اور حفاظت کو لاحق دوسرے خطرات کی رپورٹ کر سکتے ہیں۔
      * سڑک سیفٹی کے استحکام اور بیداری پیدا کرنے کے لئے ہر سال روڈ سیفٹی ویک منانا۔
      * روڈ سیفٹی کو منصوبہ بندی کے مرحلے میں سڑک کے ڈیزائن کی تیاری کا لازمی حصہ بنایا گیا ہے۔
      * قومی شاہراہوں کو چار لینوں والی بنانے کے لئے اس کی حد کو 15ہزار پیسنجر کار یونٹ (پی سی یو) سے گھٹا کر 10ہزار پی سی یو کر دیا گیا ہے۔
      * آٹوموبل کے لئے سیفٹی کے معیارات کو بہتر بنایا گیا ہے۔
      * قومی شاہراہوں پر سیاہ مقامات (حادثات والےمقامات)کی شناخت اور ان کی اصلاح کو اعلیٰ ترجیح دی گئی ہے۔
      * سڑکوں کا استعمال کرنے والوں کی حفاظت کو یقینی بنانے کے لئے توثیق کے عمل میں توسیع کے لئے شناخت شدہ سڑک حادثات والے سیاہ مقامات کی مرمت کے لئے تفصیلی تخمینے کو تکنیکی منظوری دینے کا اختیار وزارت نے ایم او آر ٹی ایچ کے علاقائی افسران کو تفویض کر دی ہے۔
      * تمام ریاستوں /مرکز کے زیر انتظام علاقوں ک ومعذور افراد کے لئے قومی شاہراہوں پر پیدل چلنے کی سہولیات پیدا کرنے سے متعلق رہنما خطوط بھی جاری کر دیئے گئے ہیں۔
      * انڈین اکیڈمی آف ہائی وے انجینئرس (آئی اے ایچ ای) میں روڈسیفٹی آڈیٹروں کے لئے ایک سرٹیفکیشن کورس شروع کیا گیا ہے اور اب تک 42آڈیٹروں کو سرٹیفائی کیا گیا ہے۔
      * سپریم کورٹ کے فیصلے کے مطابق سرکلر نمبر ایف نمبر آر ڈبلیو/این ایچ -33044/309/2016/ایس اینڈ آر بتاریخ 6اپریل 2017 اور یکم جون 2017 کے ذریعہ شراب کی دوکانوں کو ہٹانا۔

    ****


    U-5497

    
    
    (Release ID: 1594541) Visitor Counter : 5
    
    
      Read this release in: English
    
    
    

*