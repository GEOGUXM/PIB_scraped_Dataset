      وزارت دفاع

      ایئر فورس اکیڈمی میں منعقدہ ایک عظیم الشان تقریب میں نوجوان قائدین کے ایک دیگر بیچ کوبھارتیہ فضائیہ میں شامل کیا گیا
      Posted On: 21 DEC 2019 8:00PM by PIB Delhi


    نئی دلّی، 22 دسمبر /انڈین ایئر فورس کے 127 کیڈٹوں کی فلائنگ اور گراؤنڈ ڈیوٹی برانچوں کی ٹریننگ کے کامیاب اختتام کے موقع پر ایئر فورس اکیڈمی، دندی گل میں 21 دسمبر، 2019 کو ایک کمبائنڈ گریجویشن پریڈ منعقد کی گئی۔ چیف آف ایئر اسٹاف، ایئر چیف مارشل آر کے ایس بھدوریہ، پی وی ایس ایم، اے وی ایس ایم، وی ایم، اے ڈی سی اس کمبائنڈ گریجویشن پریڈ کے ریویونگ افسر تھے، جنہوں نے پیشہ ورانہ ٹریننگ میں کامیاب ہونے والے گریجویٹ فلائٹ کیڈٹوں کو ’پریسیڈنس کمیشن ’یعنی صدارتی کمیشن عطا کیا۔ بھارتی فضائیہ میں خواتین کی تیزی سے بڑھتی ہوئی تعداد کے ساتھ 21 خاتون افسروں نے شمولیت اختیار کی ہے۔اس دن، پریسیڈنٹس کمیشن عام طور پر نو جوان اور فضائی جنگجوؤں کو طویل اور مشقت سے بھر پور ٹریننگ کے بعد عطا کیا جاتا ہے۔ یہ گریجویشن تقریب ایک اسمارٹ پریڈ اور حلف بر داری پر مشتمل تھی۔ یہ پریڈ مشہور آکاش گنگا ٹیم کے پرچم بر دار غوطہ خوروں سے شروع ہوئی، جنہوں نے ڈنڈی گل کے نیلے آسمان پر ترنگا پہرایا۔ ہوائی جا نبازوں کی ڈرل ٹیم نے ایک بار پھر بیک وقت تیز رفتار کار کردگی کا مظاہرہ کیا اور اپنے ہتھیاروں کا مظاہرہ کرتے ہوئے شائقین کو مسحور کر دیا۔ اس تقریب کا پاسنگ آؤٹ پریڈ کرنے والوں کے کنبوں کے افراد اور دوستوں نے فخر کے ساتھ مشاہدہ کیا۔ تینوں افواج کے متعدد سینئر بر سر خدمت اور سبکدوش افسران اس موقع پر موجود تھے۔


    ایئر مارشل اے ایس بوتولا، ایئر آفیسر کمانڈنگ ان چیف ٹریننگ کمانڈ اور ایئر مارشل جے چیلا پتی، کمانڈنٹ ایئر فورس اکیڈمی نے ریویونگ افسر کا استقبال کیا۔ ریویونگ افسر کو متاثر کن مارچ پاسٹ کے بعد پریڈ کے ذریعہ رسمی سیلوٹ پیش کیا گیا۔ پریڈ کی خا ص جھلکیوں میں پائپنگ تقریب تھی جس میں مہمان خصوصی کے ذریعہ فلائٹ کیڈٹوں کو ان کی اسٹرپ (ایئر فورس رینک) ایوارڈ کی گئی۔ اس کے بعد ریویونگ افسر اور دیگر مقتدر شخصیات کی موجودگی میں اکیڈمی کے کمانڈنٹ کے ذریعہ حلف دلا یا گیا۔


    اس تقریب کے بعد ریویونگ افسر نے ٹریننگ کے دوران ممتاز اور نمایاں ڈسپلن کا مظاہرہ کرنے والے کیڈٹوں کو ایوارڈ عطا کئے۔ فلائنگ برانچ سے فلائنگ افسر ارونابھا چکرا بورتی کو پائلٹ کورس میں مجموعی طور پر اول مقام حاصل کرنے کے لئے اعزازی شمشیر ”سوورڈ آف آنر“ اور پریسیڈنٹ پلیک عطا کیا گیا۔ فلائنگ افسر آیوش پانڈے اور فلائنگ افسر پوریندو کمار سنگھ کو بالترتیب نیوی گیشن اور گراؤنڈ ڈیوٹی برانچوں میں مجموعی طور پر اول آنے پر پریسیڈنٹ پلیگ عطا کئے۔


    بعد ازاں، ریویونگ افسر نے پریڈ سے خطاب کرتے ہوئے نئے کمیشن یافتہ فلائنگ افسرا ن کو ان کے بے عیب ٹرن آؤٹ، نپی تلی اور ٹھیک ڈرل کی حرکات و سکنات اور اعلیٰ معیاری پریڈ کے لئے سراہا۔ چیف آف ایئر اسٹاف نے پاسنگ آؤٹ پریڈ کے کیڈٹوں کو مبارک باد پیش کرتے ہوئے کہا ” بھارتیہ فضائیہ کے کمبائنڈ گریجویشن پریڈ کا مشاہدہ کرنا میرے لئے بڑے فخر کی بات ہے۔ اپنے خطاب میں انہوں نے بھارتیہ فضائیہ کے اہم اقدار خاص طور پر مشن، یک جہتی اور مہارت پر زور دیا اور نئے کمیشن یافتہ افسران سے ان اقدار کو اپنی پیشہ ورانہ اور ذاتی زندگی میں اپنانے کی تلقین کی۔ اس موقع پر انہوں نے ان کیڈٹوں کے والدین کو بھی مبارک باد پیش کی جنہوں نے ان کے خوابوں کو شرمندہ تعبیر کرنے میں ان کی حوصلہ افزائی کی۔


    سوریہ کرن ایرو بیٹک ٹیم (ایس کے اے ٹی) نے ایرو بیٹک فن کا مظاہرہ کیا اور سارنگ، ہیلی کاپٹر ڈسپلے ٹیم نے ناظرین کو ان کی آنکھوں کے سامنے مصوری کا مظاہرہ کیا۔ پلاٹس پی سی۔ 7 ٹرینر ایئر کرافٹ نے بھی اس تقریب میں اپنی متاثر کن کار کردگی کا مظاہرہ کیا۔


    ۔۔۔۔۔۔


    U.5971

    
    
    (Release ID: 1597197) Visitor Counter : 5
    
    
      Read this release in: English , Hindi