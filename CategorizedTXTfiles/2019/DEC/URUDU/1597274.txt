      اسٹیل کی وزارت

      جناب دھرمیندر پردھان نے صنعت پر زور دیا ہے کہ وہ دنیا کے لئے نئی اور قابل برآمد دیسی ٹکنالوجیز کو ترقی دے
      Posted On: 23 DEC 2019 2:15PM by PIB Delhi


    نئی دہلی، 23 ؍دسمبر، پٹرولیم اور قدرتی گیس نیز فولاد کے محکمے کے وزیر جناب دھرمیندھر پردھان نے صنعت پر زور دیا ہے کہ وہ نئی ٹکنالوجیوں کو ترقی دینے پر توجہ دے اور دیسی ٹکنالوجیوں کو برآمد کرنے کے لئے کام کرے تاکہ اضافی قدر و قیمت حاصل کی جاسکے اور بھارت کے فولاد کے سیکٹر کو زیادہ مسابقت والا بنایا جاسکے۔ آج یہاں ثانوی فولاد سیکٹر کے بارے میں 33 ویں آل انڈیا انڈکشن فرنیس ایسوسی ایشن آف انڈیا (اے آئی آئی ایف اے) کانفرنس میں شرکت کرتے ہوئے جناب پردھان نے کہا کہ ’’ملک کی تقریباً آدھی اسٹیل پیداوار، فولاد کے ثانوی سیکٹر کے ذریعہ کی جاتی ہے۔ ہم اپنے پالیسی فریم ورک کو زیادہ شمولیت والا بنا رہے ہیں۔ ہماری حکومت نے خام مال کو فولاد کے ثانوی سیکٹر کے لئے زیادہ قابل رسائی بنادیا ہے۔ صنعت کو چاہیے کہ وہ زیادہ اضافی مالیت والی مصنوعات تیار کرکے اس کا جواب دے‘‘۔


    کانفرنس کا موضوع تھا’’ ماحول دوست اسٹیل الیکٹرک انڈکشن فرنیس (ای آئی ایف) تیار کرنے کے لئے انتہائی مفید طریقہ اور دنیا میں اس کی مقبولیت‘‘۔


    فولاد کے سیکٹر کے لئے توانائی کی فراہمی اور اس کے کفایتی ہونے کی اہمیت کے بارے میں اظہار خیال کرتے ہوئے جناب پردھان نے کہا کہ ’’ فولاد کی صنعت کو زیادہ کفایتی توانائی کی ضرورت ہے۔ ہم توانائی کے نئے وسائل تلاش کررہے ہیں۔ ہم گیس پر مبنی معیشت کی طرف پیش قدمی کررہے ہیں۔ ہم اورجا گنگا یوجنا کے ذریعہ ایک بڑا نیٹ ورک قائم کررہے ہیں۔ہمارے یہاں ملک میں 600 ملین میٹرک ٹن بایو ماس موجود ہے۔ ٹکنالوجی کے استعمال اور اس سلسلے میں ضمانت کے ذریعہ ہم حیاتیاتی توانائی پیدا کرنے کے 5000 پلانٹ قائم کرنے کا منصوبہ بنارہے ہیں‘‘۔


    بہت چھوٹی، چھوٹی اور درمیانہ درجے کی صنعتوں کی اہمیت کا ذکر کرتے ہوئے وزیر موصوف نے کہاکہ بڑی معیشت کے اپنے فائدے ہیں لیکن صرف بڑی صنعتیں روزگار کے مواقع پیدا کرنے کے بارے میں اتنی بڑی آبادی کی ضرورتیں پوری نہیں کرسکتیں۔ انہوں نے کہا کہ ’’ ہماری بہت چھوٹی، چھوٹی اور درمیانہ درجے کی صنعتیں بڑے پیمانے پر روزگار کے مواقع پیدا کرنے میں ایک اہم رول ادا کرتی ہیں۔ قوم دولت پیدا کرنے والوں کے بغیر ترقی نہیں کرسکتی۔’کم از کم حکومت ، زیادہ سے زیادہ حکمرانی‘ کے منتر سے فیض اٹھاتے ہوئے ہم نے دولت پیدا کرنے والوں کی ترقی کو بڑھانے کا عہد کررکھا ہے‘‘۔


    ایک زبردست اسٹیل برآمد کار بننے کے بھارت کے پختہ ارادے کے بارے میں تقریر کرتے ہوئے جناب پردھان نے کہا کہ ’’ بھارت اعلی درجے کا فولاد اب بھی درآمد کرتا ہے۔ ہمارے پاس ایک بڑی افرادی قوت ہے جو اپنے کام میں مہارت رکھتی ہے۔ ہمیں ایک ایسا نظام تشکیل دینا چاہیے جس میں ملک میں اعلی معیار کا فولاد تیار ہو اور ہم فولاد برآمد کرنے والے بن جائیں‘‘۔


    ۰۰۰۰۰۰۰۰


    (م ن-ج- ن ا )


    U- 5979

    
    
    (Release ID: 1597274) Visitor Counter : 7
    
    
      Read this release in: English , Marathi , Hindi