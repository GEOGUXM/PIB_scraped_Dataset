      امور داخلہ کی وزارت

      مرکز نے ایس ڈی آرایف کے تحت بلبل نامی سمندری طوفان سے متاثرہ ریاستوں مغربی بنگال اور اڈیشہ کو بالترتیب 414.90 کروڑاور552.00کروڑروپے جاری کئے
      Posted On: 03 DEC 2019 2:56PM by PIB Delhi


    نئی دہلی ،03 دسمبر :داخلی امور کے مرکزی وزیرمملکت جناب جی کشن ریڈی نے آج لوک سبھامیں سمندری طوفان بلبل اور اس طوفان میں مارے گئے افراد اور دیگر نقصانات کی تفصیلات پرایک سوال کے تحریری جواب میں بتایاکہ ابتدائی تخمینے کی بنیاد پر مغربی بنگال کی ریاستی سرکارنے 11افراد کے ہلاک ہونے اور 35لاکھ 57ہزارافراد کے متاثرہونے کی اطلاع دی ہے جب کہ اڈیشہ کی ریاستی سرکارنے جانی نقصان کی اطلاع نہیں دی لیکن طوفان سے 38لاکھ 8ہزارافراد کے متاثرہونے کی اطلاع دی ہے ۔ وزیرموصوف نے کہاکہ سمندری طوفان بلبل کی وجہ سے بنیادی ڈھانچے کو نقصانات کی بھی اطلاع دی گئی ہے جن میں سڑکیں ، پل اور مکانات شامل ہیں ۔


    مرکزی حکومت کی جانب سے متاثرہ ریاستوں کو راحت پیکج اور دیگرامداد فراہم کرائی جانے سے متعلق وزیرمملکت نے بتایاکہ یکم اپریل ، 2019تک اڈیشہ کی ریاست کو اسٹیٹ ڈیزاسٹرریسپانس فنڈ کے تحت اڈیشہ کی ریاست کے پاس 447.52کروڑروپے دستیاب ہیں اور مغربی بنگال کے پاس 264.70کروڑروپے دستیاب ہیں ۔مزید یہ کہ 20-2019کے دوران مرکز نے مغربی بنگال کو414.90کروڑروپے جاری کئے اور اڈیشہ کو 552.00کروڑروپے جاری کئے ۔ انھوں نے یہ بھی بتایاکہ یہ رقم مرکزی حکومت کی طرف سے ایس ڈی آرایف کے تحت پہلے ہی جاری کی جاچکی ہے ۔


    جناب ریڈی نے کہاکہ سمندری طوفان بلبل کے بعد مرکزی حکومت نے دونوں ریاستوں کے لئے بین ریاستی سینٹرل ٹیمیں تشکیل دی ہیں جنھوں نے ان ریاستوں میں سمندری طوفان بلبل سے متاثرہ علاقوں کا دورہ کیاہے ۔ ریاستی سرکاروں نے اب تک این ڈی آرایف سے اضافی امداد حاصل کرنے کے لئے اپنا میمورنڈم پیش نہیں کیاہے ۔


    انھوں نے مزید کہاکہ آفات کے بندوبست کی ابتدائی ذمہ داری ریاستی سرکاروں پر ہے البتہ مرکزی حکومت ریاستوں کو تمام ممکنہ لاجسٹکس اور مالی تعاون فراہم کرتاہے تاکہ کسی بھی صورت حال سے متاثرطورپرنمٹنے کے لئے اضافہ کرسکیں ۔


    وزیرموصوف نے ایوان میں بتایاکہ زیادہ شدت کے آفات کے معاملے میں جہاں مرکزی حکومت کی مختلف وزارتوں کی کارروائی درکارہے نیشنل کرائسس منیجمنٹ کمیٹی کابینہ سکریٹری کی سربراہی میں مرکز کی متعلقہ ایجنسیوں اور ریاستی سرکاروں کے ساتھ تیاری اور کارروائی اقدامات میں تال میل بناتی ہے ۔


    ***************


    ( م ن ۔ ح ا۔ ع آ)


    U-5537


    

    
    (Release ID: 1594721) Visitor Counter : 7
    
    
      Read this release in: English , Bengali