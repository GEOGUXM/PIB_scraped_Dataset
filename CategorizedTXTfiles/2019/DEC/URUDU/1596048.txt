      ریلوے کی وزارت

      ریلوے ٹکٹ کے ریزرویشن میں بے ضابطگیوں کو روکنے کیلئےاقدامات
      Posted On: 11 DEC 2019 4:23PM by PIB Delhi


    نئی دہلی ، 11 دسمبر، ریلوے اورکامرس و صنعت کے مرکزی وزیر جناب پیوش گوئل نے آج لوک سبھا میں ایک سوال کے تحریری جواب میں بتایا کہ فیسٹیول سیزن اور بھیڑبھاڑ کےدنوں میں اپنی چیکنگ کے دوران ریزرویشن کے نظام میں بے ضابطگیوں کے کچھ واقعات ریلویز کے نوٹس میں آئے۔ گزشتہ 3سال کی مدت کےدوران اور نومبر2019 تک زونل ویجلنس کی طرف سے 2803مرتبہ چیکنگ کی گئی، جس میں 741دلال /ایجنٹوں کو گرفتار کیاگیااور ریلوے کے 6 اہلکاروں کو تادیبی اوراپیل ضابطوں کے تحت حراست میں لیاگیا، جن کے دلالوں کےساتھ سازباز تھی۔


    ہندوستانی ریلوے نے ریزرویشن میں بے ضابطگیوں میں ملوث بے ایمان عناصر کی سرگرمیوں پر روک لگانے کیلئے مختلف اقدامات کئے ہیں، جن میں کچھ اقدامات حسب ذیل ہیں:

      * اس بات کو یقینی بنانے کیلئے ہدایات جاری کی گئی ہیں کہ ٹکٹیں ریزروکراتےقت مسافر کےمخفف نام پر نکٹ بُک نہ کریں اور مکمل نام یا جہاں کہیں بھی قابل اطلاق ہو سَرنیم سے ٹکٹ بُک کریں۔
      * ریزرو کلاس میں سفر کرتے وقت کسی ایک مسافر کیلئے بتائے گئے شناختی ثبوت کا رکھنا لازمی ہے۔
      * غیر قانونی طریقےسے ٹکٹ کی سرگرمیوں میں ملوث بے ایمان عناصرکی سرگرمیوں پر ضرب لگانے کے مقصدسے کاروباری، ویجلنس اور سکہیورٹی محکمے (ریلوے پروٹیکشن فورس) کی طرف سےپیسنجرریزرویشن سسٹم (پی آر ایس)سنٹرس، بکنگ آفیسز اور پلیٹ فارمس کےعلاوہ ٹرینوں میں چیکنگ کی جاتی ہے۔ اس طرح کی چیکنگ فیسٹیولس، چھٹیوں جیسے بھیڑبھاڑوالے اوقات اور مدت کے دوران تیز کردی جاتی ہیں۔
      * اگر بے ضابطگیوں میں ریلوے کا عملہ ملوث پایاجاتا ہے، تو تادیبی اور اپیل ضابطوں کے تحت اس کےخلاف سخت کارروائی کی جاتی ہے۔
      * ریزرویشن دفاتر میں جوچیکنگ کی جاتی ہے، اُس سے ٹرانسفرڈ (تبادلہ) ریزروٹکٹس کے معاملوں کا پتہ لگانے کے لئے ٹرینوں میں چیکنگ کے ذریعہ مدد ملتی ہے یعنی اگرکوئی شخص کسی دوسرے مسافر کے نام پر ریزروٹکٹ پردھوکےسے سفرکرتاپایاجاتاہے، تواُس صورت میں چیکنگ سے اس کا پتہ چل جاتا ہے۔
      * انڈین ریلویز کے مجازریزرو ٹکٹنگ ایجنٹس کو ایڈوانس ریزرویشن پیریڈ( اےآر پی ) بکنگ اور تتکال بکنگ کے کھلنے کے پہلے 15منٹ کےدوران ٹکٹوں کی بکنگ سے روک دیاجاتا ہے۔
      * اہم پی آر ایس مقامات پر کلوزسرکٹ ٹیلی ویژن نصب کرکے ریزرویشن دفاترپر نگرانی بھی تیز کر دی گئی ہے تاکہ ریزرویشن کے نظام کے کسی بھی ممکنہ غلط استعمال پر نظر رکھی جا سکے۔بےایمان عناصر کی مشکوک سرگرمیوں اور دھوکےسے کام کرنے کی سرگرمی کا پتہ لگانے کے لئے ریزرویشن دفاترمیں بکنگ پیٹرن پر بھی نگرانی رکھی جاتی ہے۔

    ****


    ( م ن ۔ح ا۔ ک ا)


    U- 5754

    
    
    (Release ID: 1596048) Visitor Counter : 1
    
    
      Read this release in: English
    
    
    

*