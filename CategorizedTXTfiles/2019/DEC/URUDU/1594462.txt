      وزارت خزانہ

      سوما رائے برمن نے نئے کنٹرولر جنرل آف اکاؤنٹس کا عہدہ سنبھالا
      Posted On: 01 DEC 2019 10:27AM by PIB Delhi


    نئی دلّی، 02 دسمبر / محترمہ سوما رائے برمن، انڈین سول اکاؤنٹس سروس (آئی سی اے ایس) کی 1986 بیچ کی افسر نے آج یہاں نئے کنٹرولر جنرل آف اکاؤنٹس کا عہدہ سنبھال لیا ہے۔


    محترمہ برمن 24 ویں کنٹرولر جنرل آف اکاؤنٹس (سی جی اے) ہیں اور اس عہدہ پر فائز ہو نے والی ساتویں خاتون افسر ہیں۔


    حکومت ہند نے محترمہ برمن کو وزارت خزانہ کے محکمہ اخراجات کا کنٹرولر جنرل آف اکاؤنٹس (سی جی اے) یکم دسمبر، 2019 سے مقرر کیا ہے۔


    محترمہ برمن نے دلّی یونی ورسٹی سے ریاضیاتی اعداد و شمار میں ایم۔ فل کی ڈگری حاصل کی ہے۔


    اپنے 33 سال کے طویل کیریر میں انہوں نے مختلف وزارتوں مثلاً امور داخلہ، اطلاعات و نشریات، صنعت، خزانہ، فروغ انسانی وسائل اور جہاز رانی، سڑک نقل و حمل اور شاہراہوں کی وزارت میں مختلف مختلف سطحوں پر خدمات انجام دی ہیں۔ انہوں نے سینٹرل پنشن اکاؤنٹنگ آفس (سی پی اے او) میں چیف کنٹرولر (پنشن) اور انسٹی ٹیوٹ آف گورنمنٹ اکاؤنٹس اینڈ فائننس (آئی این جی اے ایف)، نئی دلّی میں بطور ڈائرکٹر خدمات انجام دی ہیں


    انہوں نے حکومت ہند کے مختلف مرکزی ڈیپوٹیشن عہدوں پر خدمات انجام دی ہیں مثلاً محکمہ اقتصادی امور (بجٹ ڈویژن) میں بطور ڈپٹی سیکریٹری / ڈائرکٹر اور وزارت داخلہ میں جوائنٹ سیکریٹری اور مالیاتی مشیر، این اے ٹی جی آر آئی ڈی۔ انہوں نے کنٹرولر جنرل اینڈ آڈیٹر جنرل (سی اے جی) حکومت ہند، کے دفتر میں بطور ڈائرکٹر خدمات انجام دی ہیں۔


    سی جی اے کی ذمہ داریاں سنبھالنے سے قبل محترمہ برمن نے سی جی اے کے آفس میں ایڈیشنل کنٹرولر جنرل آف اکاؤنٹس کے طور پر اکاؤنٹنگ رولز، پالیسی اور اصلاحات، مالیاتی رپورٹنگ، ڈاٹا اعداد و شمار، کیش اور بجٹ مینجمنٹ وغیرہ جیسی نازک شعبوں کی ذمہ داریاں سنبھالی ہیں۔ محترمہ سوما رائے برمن نے مرکزی حکومت میں پبلک فائننشل مینجمنٹ کے شعبوں کی اصلاحات سرگرم کر دار ادا کیا ہے۔


    ۔۔۔۔۔۔


    U.5484


    

    
    (Release ID: 1594462) Visitor Counter : 2
    
    
      Read this release in: English , Hindi , Bengali , Tamil