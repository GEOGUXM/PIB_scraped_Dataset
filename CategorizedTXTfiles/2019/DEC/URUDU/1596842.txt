      کامرس اور صنعت کی وزارتہ

      اتراکھنڈ میں کیو سی آئی کنکلیو
      Posted On: 18 DEC 2019 3:42PM by PIB Delhi


    نئی دہلی، 18 ؍دسمبر: کوالٹی کونسل آف انڈیا(کیو سی آئی) پی ایچ ڈ ی چیمبر آف کامرس اینڈ انڈسٹری(پی ایچ ڈی سی سی آئی)کے ساتھ اترا کھنڈ کے ضلع اُودھم سنگھ نگر کے رُدرپور میں 20 دسمبر 2019ء کو 11ویں ریجنل کوالٹی کنکلیو(آرکیو سی) کا انعقاد کرنے جارہا ہے۔کنکلیو کا افتتاح حکومت اتراکھنڈ کے شہری ترقی کے وزیر مدن کوشِک کریں گے۔فولاد کے وزیر مملکت، حکومت ہند فگن سنگھ کُلستے بھی کنکلیو میں شرکت کریں گے۔


    رُدرپور آر کیو سی کا مرکزی خیال ‘‘معیار ، اختراع اور ٹیکنالوجی اقدامات کے ساتھ ایڈوانس مینوفیکچرنگ’’ہے۔ کنکلیو کا مقصد کاروباری اداروں میں معیار کی ثقافت کی اہمیت کے بارے میں بیداری پیدا کرنا اور اس بات پر غورو خوض کرنا ہے کہ کیسے تنظیمیں ،انڈسٹری4.0 اور پریڈکٹیو رکھ رکھاؤ جیسے ٹیکنالوجی پیش رفت کو مستقل طورپر بہتر بناسکتی ہیں، اختراع کرسکتی ہیں اور شیئر کرسکتی ہیں۔


    کنکلیو میں ڈیجیٹل ٹرانسفارمیشن، میپنگ آرگنائزیشن روٹ ٹُو کوالٹی، اَپ اسکلنگ فار انڈسٹری4.0 کے ساتھ مینوفیکچرنگ اور سپلائی چین میں قدر کے اضافے پر کئی اجلاس ہوں گے۔


    اختراع اور کوالٹی کی ثقافت کو برقرار رکھنے کے لئے قیادت اور مشغولیت کی حکمت عملی۔


    کوالٹی کلچر، ایڈوانس مینوفیکچرنگ ، انڈسٹری 4.0 اینڈ لیڈر شپ اینڈ انگیجمنٹ اسٹریٹیجیز بنانے کے شعبوں کے ماہرین مباحثوں کی قیادت کے لئے رُدرپور کنکلیو میں شرکت کریں گے اور ہندوستان میں 4.0 انجینئرنگ انقلاب کے لئے کئے جانے والے مستقبل کے اقدامات کے سلسلے میں روڈ میپ وضع کریں گے۔


    کنکلیو میں اتراکھنڈ خطے سے اعلیٰ تنظیموں کے 150 سے زائد مشارکین کے حصہ لینے کی توقع ہے۔ ضلع اُددھم سنگھ نگر اور رُدر پور اتراکھنڈ کے بڑے صنعتی اور تعلیمی مراکز ہیں۔ کئی بنیادی ڈھانچے کی صنعتوں، موٹر گاڑی کی کمپنیوں اور ایف ایم سی جی صنعتوں کی رُدر پور میں یونٹیں ہیں۔اس کنکلیو کی معرفت کوالٹی کونسل آف انڈیا کو امید ہے کہ ملک کے پہاڑی خطوں میں واقع صنعتوں تک اس کی رسائی ہوگی۔


    ********


    U: 591 4

    
    
    (Release ID: 1596842) Visitor Counter : 9
    
    
      Read this release in: English , Hindi