      سٹرک ٹرانسپورٹ اور شاہراہوں کی وزارت

      ڈرائیوروں کے لئے تربیتی ادارے
      Posted On: 09 DEC 2019 2:23PM by PIB Delhi


    نئی دہلی، 9 دسمبر 2019 ، سڑک نقل و حمل اور شاہراہوں کے مرکزی وزیر جناب نتن گڈکری نے آج راجیہ سبھا میں ایک سوال کے تحریری جواب میں اطلاع فراہم کی کہ سڑک نقل و حمل اور شاہراہوں کی وزارت نے کمرشیل گاڑیوں کے ڈرائیور کو معیاری تربیت فراہم کرنے، روڈ کی بہتری، ماحولیات کے تحفظ اور سڑکوں پر مجموعی موبیلیٹی کو مزید مستحکم کرنے کے لئے ڈرائیونگ ٹریننگ سینٹر (ڈی ٹی سی ) قائم کرنے کے لئے ایک اسکیم کی شروعات کی ہے۔ ریاستی یا مرکزی حکومت کے تحت رجسٹرڈ کوئی بھی قانونی ادارہ جیسے کہ کوئی بھی ریاستی حکومت کی ملکیت والی کمپنی / گیر سرکاری تنظیم (این جی او) / ٹرسٹ، امداد باہمی کی سوسائٹی، گاڑیوں کے مینو فیکچرر اور فرم اس اسکیم کے تحت درخواست دینے کے لئے اہل ہیں۔


    سڑک نقل و حمل اور شاہراہوں کی وزارت انسٹی ٹیوٹ آف ڈرائیور ٹریننگ اینڈ ریسرچ (آئی ڈی ٹی آر) اور ریجنل ڈرائیونگ ٹریننگ سنٹر (آر ڈی ٹی سی) قائم کرنے کی اسکیموں کو لاگو کررہی ہے۔ اب تک کل 30 آئی ڈی ٹی آر (بشمول سابقہ ڈی ٹی آئی) اور 5 آر ڈی ٹی سی کے قیام کو منظوری دی جاچکی ہے۔


    علاوہ ازیں موٹر وہیکل ایکٹ، 1988 کی دفعہ 12 کے تحت ریاستی حکومتوں کے ذریعہ بڑی تعداد میں موٹر ڈرائیونگ اسکولوں کو ٹریننگ فراہم کرنے کے لئے مجاز قرار دیا گیا ہے۔


    ۔۔۔۔۔۔۔۔۔۔۔


    U- 5670

    
    
    (Release ID: 1595573) Visitor Counter : 7
    
    
      Read this release in: English