      نائب صدر جمہوریہ ہند کا سکریٹریٹ

      نائب صدر جمہوریہ نے چھوٹی عمر سے نوجوانوں میں سائنسی رجحان کی آبیاری کرنے کی ضرورت پر زور دیا ہے
      
      سائنس ، ٹیکنالوجی اور جدت طرازی دراصل اقتصادی اور سماجی ترقی کے اہم جزو ہیں: نائب صدر جمہوریہ
      
      تحقیق اور دریافت کو تجربہ گاہوں سے پرے ہونا چاہئے اور عام انسانوں کے مسائل کو حل کرنا چاہئے:نائب صدر جمہوریہ
      
      بھارت تاریخی اعتبار سے علم کا منبع رہا ہے: نائب صدر جمہوریہ
      
      نائب صدر جمہوریہ نے نیشنل چلڈرنس سائنس کانگریس کے 27ویں ایڈیشن سے خطاب کیا
      
      نائب صدر جمہوریہ نے بچوں سے کہا کہ وہ صحتمند خوراک کا استعمال کریں اور جسمانی فٹنس پر توجہ کریں

      Posted On: 30 DEC 2019 6:27PM by PIB Delhi

    نئی دہلی۔ 30 ؍دسمبر۔نائب صدر جمہوریہ ہند جناب ایم وینکیانائیڈو نے آج بچوں میں شروع عمر سے ہی سائنسی رجحان اور تجسس کے جذبے کی آبیاری کرنے کی ضرورت پر زور دیا ہے چوں کہ سائنس چیلنج بھرے مسائل کا جواب فراہم کرتی ہے اور کسی قوم کی ٹیکنالوجیکل ترقی میں مددگار ہوتی ہے۔


    تھرواننتھا پورم میں نیشنل چلڈرنس سائنس کانگریس کے 27ویں ایڈیشن سے خطاب کرتے ہوئے انہوں نے کہا کہ سائنسی سوچ سے تجسس، توجیہ کا عمل اور فراخدلی پیدا ہوتی ہے۔ انہوں نے کہا’’سائنس کی تعلیم بچوں کو یہ ترغیب دیگی کہ وہ سچائی کو کسی تعصب یا حسد کے بغیر تلاش کریں اس سے بچوں کو کسی نتیجے پر پہنچنے سے پہلے تجزیے ، سوال وجواب اور دلائل پر انحصار کرنے کا موقع ملے گا‘‘۔


    اس طرف اشارہ کرتے ہوئے کہ سائنس کانگریس نوجوان بچوں کیلئے ایک پلیٹ فارم ہے، وہ سائنسدانوں کے ساتھ رابطہ قائم کریں اور سائنسی مزاج پیداکریں ، نائب صدر جمہوریہ نے کہا کہ اس طرح کی تقریبات سے طلباء کی ہمت افزائی ہوگی کہ وہ قابل تجدید توانائی، کثافت اور صفائی ستھرائی وغیرہ جیسے پہلوؤں پر نمونوں اور ماڈلوں کو ترقی دیں۔ انہوں نے کہا ’’آپ کو سائنس اور ٹیکنالوجی کو ایک مشن کے طور پر لینا چاہئے۔ جدت طرازی کو ایک کلچر کے طور پر دیکھا جانا چاہئے‘‘۔


    یہ بتاتے ہوئے کہ ہم بے مثال ٹیکنالوجی کی تبدیلی کے زمانے میں رہ رہے ہیں ، جناب نائیڈو نے سائنس ، ٹیکنالوجی اور جدت طرازی کو اقتصادی اور سماجی ترقی کا اہم جزو بتایا ۔ انہوں نے کہا ’’جدت طرازی اور موزوں ٹیکنالوجیوں سے لوگوں کے معیار زندگی کو بہتر بنانے اور ان کی آمدنی میں اضافہ کرنے کو یقینی بنایا جاسکے گا‘‘۔


    نائب صدر جمہوریہ نے سائنس میں غیرمعمولی ذہانت رکھنے والے بچوں سے کہا کہ بھارت آنے والے برسوں میں صحیح معنوں میں عالمی جدت طرازی پر ایک بڑا اثر ڈال سکتا ہے اور یہ کام اختراع اور تخلیق کاری کے ان کے دانشورانہ رول کی وجہ سے ممکن ہوسکے گا۔


    اس بات پر زور دیتے ہوئے کہ سائنس اور ٹیکنالوجی بھارت کو ایک ترقی یافتہ ملک میں تبدیل کرنے میں اہم رول ادا کریں گی ، انہوں نے سائنسی مزاج رکھنے والے نوجوانوں سے کہا کہ وہ اختراع کے اپنے خواب کو پورا کرنے اور زبردست نوعیت کی ایجادات کرنے کیلئے تجسس، علم، زبردست مہارت ، عزم ، استقامت اور جرأتمندی کو فروغ دیں۔


    اس بات پر زور دیتے ہوئے کہ سائنس اور ٹیکنالوجی کا اس وقت تک کوئی فائدہ نہیں ہوگا جب تک کہ وہ تجربہ گاہوں تک محدود رہیں بلکہ تحقیق اور اختراعات کو تجربہ گاہوں سے پرے جانا چاہئے اور عام آدمی کو درپیش مسائل حل کرنے کی کوشش کرنی چاہئے۔ انہوں نے طلباء سے کہا ’’آپ کواپنے وقت کے اہم مسائل سے نمٹنے کیلئے اختراعی نوعیت کے حل مستقل تلاش کرنے ہوں گے‘‘۔


    آب وہوا کی تبدیلی اور عالمی تمازت کے برے اثرات کا ذکر کرتے ہوئے جناب نائیڈو نے کہا ’’ہمیں نہ صرف مناسب حل تلاش کرنے ہیں بلکہ ہمیں فطرت کا تحفظ کرنا ہے اور اسے محفوظ رکھنا ہے‘‘۔ انہوں نے نوجوان جدت طرازوں سے کہا کہ وہ زراعت کے شعبے کو درپیش مسائل کا حل تلاش کریں۔


    نوجوان بچوں سے یہ کہتے ہوئے کہ وہ سابق صدر جمہوریہ اے پی جے عبدالکلام کے کارناموں سے فیضان حاصل کریں ، انہوں نے کہا کہ بھارت تاریخی اعتبار سے علم کا منبع رہا ہے ۔ انہوں نے مزید کہا کہ بھارت کے افسانوی نوعیت کےلاتعداد قدیم سائنسدانوں نے دنیا کے سائنسی خزانے کو مالامال کیا ہے۔ انہوں نے یہ بھی کہا ’’ہمیں ان کے کارناموں پر فخر ہونا چاہئے اور ہمیں ان سے جو علم ورثے میں ملا ہے اس کی پوری دنیا کے ساتھ ساجھیداری کرنی چاہئے‘‘۔


    جناب نائیڈو نے تبدیل ہوتے ہوئے طرز زندگی خاص طور پر نوجوانوں کے طرز زندگی کی وجہ سے غیرمتعدی بیماریوں کے تیزی سے پھیلنے پر تشویش کا اظہار کیا۔


    اس بات پر زور دیتے ہوئے ’کہ صرف ایک صحتمند قوم ہی دولت مند قوم ہوسکتی ہے‘ نائب صدر جمہوریہ نے نوجوانوں پر زور دیا کہ وہ صحتمندانہ خوراک استعمال کریں اور علمی ترقی کے ساتھ ساتھ اپنی جسمانی فٹنس پر بھی توجہ کریں۔


    نائب صدر جمہوریہ نے کہا کہ انہیں نوجوانوں کو اپنی چھوٹی لیکن اہم ریسرچ سرگرمیوں کو اجاگر کرتا ہوا دیکھ کر بڑی خوشی محسوس ہورہی ہے۔


    کیرالا کے گورنر جناب عارف محمد خاں، ایم ایل اے وی کے پرشانت ، پادری پروفیسر سدھیر اور دیگر اہم شخصیات بھی اس موقع پر موجود تھیں۔


    مشرق وسطیٰ میں متعدد بھارتی اسکولوں میں سے پندرہ اسکولوں کے علاوہ 28 ریاستوں اور مرکز کے زیر انتظام 9 علاقوں کے تقریباً 658 طلباء سائنس کانگریس کیلئے اپنے اپنے ایجادات پروجیکٹوں اور نمونوں کی نمائش کررہے ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ج ۔ ع ن


    U-6088

    
    
    (Release ID: 1598044) Visitor Counter : 3
    
    
      Read this release in: Malayalam , English , Hindi