      نائب صدر جمہوریہ ہند کا سکریٹریٹ

      نائب صدرجمہوریہ نے تعلیمی اداروں میں صنفی مطالعات کی وکالت کی ہے
      
      انہوں نے کہا کہ اس سے بچے تمام صنفوں کا احترام کرنے والے اور ان کے تئیں حساس بن جائیں گے
      نائب صدرجمہوریہ نے تعلیمی نتائج میں بہتری لانے کی خاطر تعلیم اور تربیت کے طریقوں میں اصلاحات کے لئے کہا ہے
      نائب صدر جمہوریہ نے گریجویٹوں کو ملازمت ملنے میں کمی کے عمل پر تشویش کااظہار کیا ہے
      صنعت کاری کی تربیت نوجوانوں کو مستقبل میں روزگار تشکیل دینے والے بنانے کے لئے اہم ہے
      نائب صدرجمہوریہ نے اسکولی تعلیم کے بارے میں ایف آئی سی سی آئی ارائز کانفرنس کا افتتاح کیا
      درمیان میں اسکول چھوڑنے والےبچوں کو واپس اسکول میں لانا اولین ترجیح ہونی چاہئے : نائب صدر جمہوریہ
      نائب صدر جمہوریہ نے اقدار پر مبنی تعلیم دئے جانے کی ضرورت کو اجاگر کیا ہے
      Posted On: 09 DEC 2019 7:58PM by PIB Delhi


    نئیدہلی 10 دسمبر۔نائب صدر جمہوریہ جناب ایم وینکیا نائیڈو نے آج تعلیمی اداروں میں صنفی مطالعات کو شامل کئے جانے کی وکالت کی تاکہ بچے شروع عمر سے ہی تمام صنفوں کا احترام کرنے اور ان کےتئیں حساس ہونے کا سبق سیکھیں ۔


    آ ج یہاں اسکولی تعلیم کے بارے میں فکی ارائز کانفرنس کا افتتاح کرتے ہوئے انہوں نے اقدار پر مبنی تعلیم کے لئے کہا اور کہا کہ تعلیم صرف روزگار کے لئے ہی نہیں ہوتی بلکہ افراد اور معاشرے کو بااختیار اور باشعور بنانے کے لئے بھی ہوتی ہے ۔ انہوں نے طلبا میں اس طرح کی اقدار کی آبیاری کرنے پر زور دیا جیسے تحمل ،دیانت داری ، احترام ،رواداری اور ہمدردی ۔


    جناب نائیڈو نے پچھلے دوعشروں کے دوران اعلیٰ تعلیم کے شعبے میں بھارت کی صلاحیت میں اضافے کی ستائش کی لیکن ان رپورٹوں پر تشویش کا اظہار کیا جن میں گریجویٹوں کے روزگار حاصل کرنے کے عمل میں گراوٹ کی طرف اشارہ کیا گیا ہے ۔


    اس سلسلے میں انہوں نے تعلیمی نتائج کو بہتر بنانے کے لئے ہمارے تعلیمی اور تربیتی نظام میں اصلاحات کی ضرورت کو اجاگر کیا ۔


    انہوں نے کہا :’’ عالمی طور پر ٹیچروں کے پڑھانے اور طالب علموں کے علم حاصل کرنے کے طریق کار میں ڈرامائی تبدیلی آئی ہے۔ ‘‘ انہوں نے طلبا میں رٹ کر علم حاصل کرنے کے رجحان کو چھوڑ کر تجزیاتی اور تفکراتی صلاحیتوں کو اجاگرکرنے کی ضرورت پر زور دیا ۔


    نائب صدر جمہوریہ نے کہا :’’ ٹکنالوجیوں کی نئی لہر نے ہماری صنعت اور معاشرے میں بے نظیر طریقے سے تبدیلیاں پیدا کی ہیں۔‘‘ انہوں نے کہا اور ا س بات پر زور دیا :’’ مستقبل کی کارکن فورس کے لئے جن صلاحیتوں کی ضرورت ہوگی وہ بالکل ہی مختلف ہوں گی۔‘‘


    انہوں نے اسکولوں اور یونیورسٹیوں سے کہا کہ وہ مستقبل کی ٹکنالوجیوں کے ذریعہ درپیش چیلنجوں کا مقابلہ کرنے کے لئے نوجوانوں کو تعلیم دیں اور انہیں تیار کریں ۔


    نائب صدر جمہوریہ نے کہا :’’ ہمیں اپنے نوجوانوں کو آٹومیشن ، مصنوعی ذہانت ، انٹرنیٹ اور بگ ڈاٹا میں ماہر بنانا ہے تاکہ وہ ہمارے ملک میں چوتھے صنعتی انقلاب کے علمبردار ہوسکیں ۔


    جناب نائیڈو نے تشویش ظاہر کی کہ مارکیٹ میں بڑا خَلا ہے کیونکہ ہم تعلیمی اداروں میں علم حاصل کرتے ہیں لیکن ہمارے پاس وہ صلاحیت نہیں ہوتی جس کی ضرورت ملازمت کے لئے ہوتی ہے۔


    نتیجے کے طور پر بھارت کے کارپوریٹ اور تعلیمی میدان میں صلاحیت سازی ، ہنر مندی وغیر ہ کے حصول کے لئے بہت وقت اور روپیہ پیسہ لگانا پڑتا ہے ۔


    نائب صدر جمہوریہ نے صنعت کاری کی تعلیم اورتربیت کو بہت ضروری قراردیا تاکہ نوجوان لوگ مستقبل کے روزگار دینے والے بنیں نہ کہ صرف روز گار حاصل کرنے والے ۔


    انہوں نے اس سلسلے میں حکومت کی متعدد کوششوں کی تعریف کی مثلاََ اٹل ، انوویشن مشن جس کے تحت اسکولوں میں اٹل ٹنگرنگ تجربہ گاہیں قائم کی گئی ہیں۔


    جناب نائیڈو نے ان بچوں پر خصوصی توجہ دئے جانے کی ضرورت پر زور دیا جنہیں اسکول چھوڑ دینے کے خطرے کا سامنان ہے مثلاََ لڑکیاں ،یتیم بچے ،مزدور بچے ،سڑکوں پر بےکار گھومنے والے بچے ،فسادات اور قدرتی آفات کاشکار بچے ۔


    انہوں نے کہا :’’ یہ ہماری اولین ترجیح ہونی چاہئے کہ ہم بیچ میں اسکول چھوڑدینے والے ایسے بچوںکو اسکولوں میں واپس لائیں ۔‘‘


    ہمیں نوجوانوں کی ایک ایسی نسل کو پروان چڑھانا ہے ، جو بھارت کو نہ صرف ایک مضبوط معیشت بنائے گی بلکہ دنیا کی انتہائی شمولیت والی ،اختراعی نوعیت کی اور ہم آہنگ سوسائٹیوں میں سے ایک بنائے گی۔


    اس موقع پر موجود اہم شخصیات میں جناب سندیپ سومانی ، صدر ، ایف آئی سی سی آئی، جناب ناگاپرساد تمّالا ،چیئر مین ایف آئی سی سی آئی ارائز اور چیئر مین پیوپل کمبائن انی شیٹوز ، جناب سشیر جے پوریا ، گورننگ باڈی ممبر ، ایف آئی سی سی آئی ارائز ، جناب پربھات جین ، فاؤنڈنگ چیئر مین ، ایف آئی سی سی آئی ارائز ، جناب منت جین کو چیئر مین ایف آئی سی سی آئی ارائز اور جناب دلیپ چنائے ،سکریٹری جنرل ، ایف آئی سی سی آئی شامل تھے ۔


    ۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-5678

    
    
    (Release ID: 1595684) Visitor Counter : 4
    
    
      Read this release in: English , Hindi