      وزارت دفاع

      بی ای ایل اورایچ اے ایل نے روڈ شو کا انعقاد کیا اور اس با ت پر زوردیا کہ محکمہ دفاع کی نمائش 2020 میں سرگرمی سے حصہ لیا جائے
      Posted On: 16 DEC 2019 7:45PM by PIB Delhi


    نئیدہلی 17 دسمبر۔محکمہ دفاع کے سرکاری ملکیت کے اداروں ( پی ایس یوز ) بھارت الیکٹرانکس لمٹیڈ ( بی ای ایل ) اور ہندوستان ایروناٹیکل لمٹیڈ ( ایچ اے ایل ) نے آج ایک روڈ شو کا اہتمام کیا ۔ یہ روڈ شو محکمہ دفاع کی نمائش کے 11ویں ایڈیشن کی تیاری میں منعقد کیا گیا تھا۔ یہ 11واں ایڈیشن اترپردیش کی راجدھانی لکھنؤ میں 5سے 8فروری 2020 تک منعقد ہوگا۔ اس روڈ شو کا مقصد پرائیویٹ سیکٹر ، ایم ایس ایم ایز اور دہلی این سی آر میں واقع اسٹارٹ اپس کے وینڈروں پر یہ زور دینا تھا کہ وہ آنے و الی دفاعی نمائش میں سرگرمی کے ساتھ حصہ لیں اور اس سے پیدا ہونے والے کاروبار کے امکانات سے فائدہ اٹھائیں ۔


    محکمہ دفاع کی نمائش 2020 کا عنوان ہے :’ ڈجیٹل ٹرانسفارمیشن آف ڈیفینس ‘ یہ نمائش سرکاری اور پرائیویٹ دونوں طرح کی دفاعی صنعتوں ، ایم ایس ایم ایز اور اسٹارٹ اپس کو ایک مشترکہ پلیٹ فارم فراہم کرے گی کہ وہ بھارت اوربیرون ملک کے امکانی خریداروں کو اپنی صلاحیتوں اور آر اینڈ ڈی مہارت سے واقف کراسکیں ۔


    جوائنٹ سکریٹری ( عملے اور کوارڈی نیشن ) محکمہ دفاعی پیداوار ، وزارت دفاع ڈاکٹر امت سہائے نے روڈ شو میں حصہ لینے والوں سے کہا کہ وہ دفاعی نمائش کا حصہ بنیں اور اپنی موجودگی اور خریداروں کےساتھ اپنی بنیاد کو وسیع کریں ۔ انہوں نے اس بات پرزوردیا کہ یہ ایک بین الاقوامی پلیٹ فارم ہے ،جس میں بہت سی غیر ملکی کمپنیاں شرکت کریں گی۔ انہوں نے صنعتوں کو فروغ دینے کے سلسلے میں سرکاری پالیسیوں کے بارے میں وینڈروں کو آگاہ کیا اور اس بات پر اصرار کیا کہ ایم ایس ایم ایز کو چاہئے کہ وہ اس بے مثال موقع کو ہاتھ سے نہ جانے دیں اور اس سے پورا فائدہ اٹھائیں ۔


    ایس ایم ای کی جوائنٹ سکریٹری محترمہ الکا اروڑہ نے کہا کہ حکومت ایم ایس ایم وینڈروں کو فروغ دے رہی ہے اور ایم ایس ایم ایز کی اس بات کے لئے حوصلہ افزائی کررہی ہے کہ وہ دفاعی تنظیموں کے ساتھ جدت طرازی کے اپنے خیالات میں ساجھیداری کریں۔ محکمہ دفاع کی نمائش اس کے لئے ایک مثالی پلیٹ فارم ہے۔


    بی ای ایل کی ڈائریکٹر ( مارکیٹنگ ) محترمہ آنندی راما لنگم نے کہا کہ زیادہ سے زیادہ ایم ایس ایم ای ساجھیداروں کو چاہئے کہ وہ اس موقع کا فائدہ اٹھائیں اور اپنی مصنوعات نیز اپنی صلاحیتوں کا اظہار کریں ۔


    بی ای ایل غازی آباد کے جنرل منیجر ( نیٹ ورک سینٹرک سسٹم اینڈ یونٹ ہیڈ ) جناب جوائے دیپ مجمدار نے دفاعی نمائش کے بارے میں ایک تفصیلی مقالہ پیش کیا اور اس میں شرکت کرنے والوں کے لئے کاروباری اعتبار سے حاصل ہونے والے فائدوں کی تفصیل بتائی ۔


    یہ روڈ شو جو ایک سرگرم اجلاس کے ساتھ ختم ہوا ، زبردست کامیابی کا حامل تھا ،جس میں پوری دہلی این سی آر سے 170 سے زیادہ وینڈروں نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-5886

    
    
    (Release ID: 1596689) Visitor Counter : 5
    
    
      Read this release in: English , Hindi