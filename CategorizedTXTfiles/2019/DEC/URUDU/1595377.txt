      امور صارفین، خوراک اور عوامی تقسیم کی وزارت

      خوراک سے متعلق پالیسی پرنظرثانی
      Posted On: 06 DEC 2019 4:50PM by PIB Delhi


    نئی دہلی ،06 دسمبر : امورصارفین ، خوراک اور عوامی تقسیم کے وزیرمملکت جناب دانوے راؤصاحب داداراؤ نے آج راجیہ سبھا میں ایک تحریری جواب میں بتایاکہ ملک کی خوراک سے متعلق پالیسی پرنظرثانی کی کوئی تجویز نہیں ہے ۔ حکومت ہند نے نیشنل فوڈ سیکوریٹی ایکٹ ( این ایف ایس اے ) تیارکیاتھا جو کہ جولائی 2013سے نافذ ہے ۔ این ایف ایس اے کے تحت نشانہ عوامی نظام تقسیم ( ٹی پی ڈی ایس ) کے تحت اناج حاصل کرنے کے لئے دیہی آبادی کے 75فیصد تک اور شہری آبادی کے 50فیصد تک عوام کو شامل کیاگیاہے ۔ اس طرح نیوٹری سیریلس /گیہوں /چاول بتدریج 1/2/3روپے فی کلوگرام کی شرح سے اناج حاصل کرنے کے لئے ملک کی تقریبا دوتہائی آبادی کو شامل کیاگیاہے ۔ اس ایکٹ کے تحت استفادہ کنندگان کی شناخت دوزمروں یعنی انتودیہ ان یوجنا ( اے اے وائی ) کے تحت شامل کئے گئے گھروں اور ترجیحی گھروں (پی ایچ ایچ ) کے تحت کی جاتی ہے جس کا تعین ریاست مرکز کے زیرانتظام خطے کے لئے کیاجاتاہے ۔ ترجیحی گھروں کو پانچ کلوگرام فی کس فی ماہ دیاجاسکتاہے ۔ جب کہ اے اے وائی گھروں جن میں غریب ترین عوام شامل ہیں ان کو 35کلوگرام اناج فی گھر ماہانہ ملتارہے گا۔ فی الحال یہ ایکٹ تمام ریاستوں اور مرکز کے زیرانتظام خطوں میں نافذ کیاجارہاہے ، جن میں تقریبا 80کروڑافراد کو بہت زیادہ رعایتی اناج فراہم کرایاجاتاہے ۔ اس بات کو یقینی بنانے کے لئے کہ سماج کے تمام کمزور اورضرورت مند طبقوں کو اس کا فائدہ حاصل ہو اس ایکٹ کے تحت بہت زیادہ لوگوں کو شامل کیاگیاہے ۔


    حکومت ہند ریاست /مرکز کے زیرانتظام خطے کی حکومت کی درخواست پر قدرتی آفات کے لئے اضافی طورپر اناج مختص کرتی ہے ۔ موجودہ قاعدوں کے مطابق قدرتی آفات کے معاملے میں مطالبہ کئے جانے پرتین ماہ کے لئے ریاستوں /مرکز کے زیرانتظام خطوں کو موصولہ درخواست کی بنیاد پر اناج مختص کیاجاسکتاہے تاکہ راحت کے اقدامات متاثرنہ ہوں ۔


    عوامی نظام تقسیم ( پی ڈی ایس ) کے ذریعہ این ایف ایس اے کا نفاذ مرکز اور ریاستی حکومتوں /مرکز کے زیرانتظام خطے کی انتظامیہ کی مشترکہ ذمہ داری ہے اور ریاستی حکومتیں /مرکز کے زیرانتظام خطے کی انتظامیہ این ایف ایس اے کے تحت استفادہ کنندگان کی شناخت کے لئے ذمہ دارہیں ۔ پی ڈی ایس کو پوری طرح کمپیوٹرائزڈکرنے کی اسکیم نے ملک بھرمیں صحیح استفادہ کنندگان کے نشاندہی کو یقینی بنایاہے ۔ اس کے علاوہ حکومت ہند نے تمام ریاستوں /مرکز کے زیرانتظام خطوں کے لئے پی ڈی ایس کے تحت معاشرے کے کمزورترین طبقات کو شناخت کرنے اورشامل کرنے اور ان کو راشن کارڈ جاری کئے جانے کے لئے خصوصی مہم چلانے کا مشورہ دیاہے ۔ تمام ریاستوں /مرکز کے زیرانتظام خطوں کے لئے یہ مشورہ بھی جاری کیاگیاہے کہ مستحق استفادہ کنندگان /گھروں کو محض اس وجہ سے فہرست نہ ہٹایاجائے کہ ان کے پاس آدھارنہیں ہے اورانھیں رعایتی اناج فراہم کرانے سے انکارنہ کیاجائےیا آدھار یا بائیومیٹرک تصدیق کی ناکامی پر این ایف ایس اے کے تحت خوراک کی سبسیڈی کی رقم منتقل کرنے سے انکارنہ کیاجائے ۔


    ***************


    ( م ن ۔ ا گ۔ ع آ)


    U-5635


    

    
    (Release ID: 1595377) Visitor Counter : 7
    
    
      Read this release in: English