      نائب صدر جمہوریہ ہند کا سکریٹریٹ

      نائب صدرجمہوریہ نے کانکنی کی صنعت سے تمام کارکنوں کی حفاظت ، صحت اور زندگی کو اولین ترجیح دینے کو کہا
      
      کانکنی کے شعبے کو کام کرنے کی ایک محفوظ جگہ بنانے کے ساتھ ساتھ حفاظت اور فلاح وبہبود کے تمام معیارات کو برقرار رکھتے ہوئے ایک طاقتور ڈرائیور بنائیں:نائب صدر
      
      ماحولیات کو آلودگی سے پاک رکھنے کی کوششوں کی اپیل
      
      کہا ماحولیات کاتحفظ ہر ایک فرد کی ذمہ داری
      
      سال 16-2015 کے لئے نیشنل سیفٹی ایوارڈ( کانکنی) پیش کیا

      Posted On: 16 DEC 2019 5:56PM by PIB Delhi

    نئی دہلی، 16 /دسمبر۔نائب صدرجمہوریہ ہندجناب ایم وینکیا نائیڈو نے آج زور دے کر کہا کہ کانکنی کی صنعت کو پوری صنعت میں‘‘احتیاط کی ثقافت’’ ڈیولپ کرکے تمام کارکنوں کے تحفظ، صحت اور زندگی کو اولین ترجیح دی جانی چاہئے۔


    سال16-2015 کے لئے نیشنل سیفٹی ایوارڈ پیش کرنے کے بعد اجتماع سے خطاب کرتے ہوئے نائب صدرجمہوریہ نے کانکنی کے شعبے کو کام کرنے کی ایک محفوظ جگہ بنانے اور اسی کے ساتھ ساتھ تحفظ اور فلاح وبہبود کے تمام معیارات کو برقرار رکھتے ہوئے ہندوستانی معیشت کی ترقی کاایک طاقتور ڈرائیور بنانے کی تجویز پیش کی۔


    انہوں نے کہا کہ موجودہ خارجی نگرانی کے نظام کی جگہ کانکنی کی صنعت کے لئے خود نگرانی اور نگہداشت کے فریضے کے تصورات کو کلیدی الفاظ بننے چاہئیں۔


    نائب صدرجمہوریہ نے صنعت سے برہنہ آنکھ اور تجربہ کے استعمال کے موجودہ نظام کے علاوہ کام کے مقامات کے خطرات کی مسلسل نگرانی کے لئے تکنیکی آلات اور ای۔ گورننس کے اچھا استعمال کرنے کو کہا ۔ انہوں نے کانکنی کے شعبے میں انسانی اور ہنر مندی پر مبنی غلطیوں کو ختم کرکے ‘‘ صفر نقصان ’’کے ہدف کو حاصل کرنے کے لئے متبادل طریقوں کی تلاش پر زور دیا۔موثر ضابطہ بندی اور نگرانی سے متعلق امور پر نائب صدرجمہوریہ نے بڑھتی ہوئی تکنالوجیز کے ساتھ ساتھ قانون سازی کے اقدامات کو ہم آہنگ کرنے کامشورہ دیا۔


    کانکنی کی صنعت کے استحکام کے لئے ماحولیات کو آلودگی سے پاک رکھنے کو ضروری قرار دیتے ہوئے نائب صدرجمہوریہ نے کہا کہ ماحولیاتی حالات کو بہتر بناکر کانکنی کے شعبے میں مزدوروں اور مقامی باشندوں کو بہتر ماحول فراہم کرنے کی فوری ضرورت ہے۔


    انہوں نے مزید کہا کہ یہ میرا پختہ یقین ہے کہ کانکنی کی حفاظت صرف انسانوں تک ہی محدود نہیں رہنی چاہئے، بلکہ اس میں تمام جانداروں اور قدرتی ماحولیاتی نظام کو شامل کیا جاناچاہئے۔ اپنے ماحولیات کی حفاظت کرنا ہمارا فرض ہے۔


    یہ کہتے ہوئے کہ کانکنی کے شعبے نے ملک کی ترقی میں بڑا تعاون کیا ہے، نائب صدرنے کہا کہ کانکنی کا شعبہ ہماری قومی ڈی جی پی کا 2.6فیصد ہے اور 10 ملین سے زائد لوگوں کو براہ راست اور بالواسطہ طور پر روزگار فراہم کیا ہے۔( کوئلہ اور بڑی دھاتوں میں دو ملین اور معمولی معدنیات میں آٹھ ملین )۔


    جناب نائیڈو کہا کہ ہندوستان کو تیزی سے معاشی ترقی کے لئے ان وسائل سے فائدہ اٹھانے کے لئے اپنی اہم معدنیات کے ویلیو چین کو مزید وسعت دینے کی خواہش ظاہر کرنا ہوگی اور ساتھ ہی ساتھ حفاظت، پائیداری اور ماحولیات پر اثرات جیسے پہلوؤوں پر بھی زیادہ توجہ دینی ہوگی۔


    قدرتی آفات اور دیگر واقعات سے ہونے والے نقصان کو کم کرنے کے لئے کانکنی کے تمام شعبوں کی ہنگامی تیاریوں کو مضبوط کرنے کی ضرورت پر زور دیتے ہوئے نائب صدرنے کانکنی صنعت اور حکومت سے کہا کہ وہ کانکنی کی جگہوں پر نقلی مشق کرکے ضلع انتظامیہ، بچاؤ خدمات، اسٹیٹ ڈزاسٹر رسپانس فورس اور دیگر کی طرف سے کی جانے والی آفات کی تیاریوں کا بار بار جائزہ لیتے رہیں ۔


    محنت اور روزگار کے وزیرمملکت جناب سنتوش کمار گنگواڑ، سکریٹری( ایل اینڈ ای)، جناب ہیرا لال سماریہ، جوائنٹ سکریٹری( ایل ای)، محترمہ کلپنا راج سنگھ گھوٹ، ڈائریکٹر جنرل(بہ لحاظ عہدہ)، ڈی جی ایم ایس، جناب آر سبرامنین نے پروگرام میں شرکت کی جہاں 90 سے زائد لوگوں کو نیشنل سیفٹی ایوارڈ دیا گیا۔


    *********


    U – 5877

    
    
    (Release ID: 1596677) Visitor Counter : 6
    
    
      Read this release in: English , Hindi , Punjabi