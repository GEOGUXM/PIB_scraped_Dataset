      وزارت دفاع

      پلاسٹک کے استعمال کے خلاف وزارت دفاع کی بڑی مہم
      Posted On: 06 DEC 2019 3:03PM by PIB Delhi


    نئی دہلی، 6دسمبر 2019/ وزارت دفاع ، سووچھتا پکھواڑہ کی سرگرمیوں کے حصے کے طور پر کل سے پورے ملک میں 400 سے زائد مقامات پر کوڑے اٹھانے کے بڑے اہتمام کررہی ہے۔ فوج کے تینوں شعبے اور متعدد دوسرے دفاعی اداروں نے مختلف مقامات پر منعقد کرنے کے لئے تفصیلی پروگرام وضع کئےہیں۔


    وزیر دفاع جناب راج ناتھ سنگھ کل یعنی 7 دسمبر کو دوپہر 12 بجکر 30 منٹ پر دہلی چھاؤنی میں منعقد ہونے والی اصل تقریب کا افتتاح کریں گے جہاں پلاسٹک کے فضلات یکجا کرنے اور سووچھتا سے متعلق دوسری سرگرمیوں میں تقریباً 3 ہزار افراد کی شرکت متوقع ہے ۔


    ہندستان کی بری فوج ، بحریہ، فضائیہ، ساحلی محافظ (آئی سی جی ) شعبہ دفاع کے سرکاری دائرہ کار کے ادارے (پی ایس یو) آرڈیننس فیکٹر ی بورڈ ، کنٹونمنٹ بورڈ ، نیشنل کیڈٹ کور، (این سی سی)، بارڈر روڈ آرگنائزیشن (بی آر او) اور دیگر متعلقہ اداروں نے (صبح میں چہل قدمی کے دوران کوڑا اٹھانے) خصوصی کوڑے اٹھانے کا منصوبہ عمل تیار کیا ہے۔


    ان تقریبات میں شرکت کررہی دفاعی اداروں کی اکائیوں /مقامات کی تعداد حسب ذیل ہیں:


    بری فوج سیاچن سے جیلسمیر تک اور بھج سے بیرنگٹے (میزورم) تک پورے ملک میں 17 مقامات تک کوڑے کچرے کی صفائی کرے گی۔ اسی طرح ہندستانی بحریہ کا عملہ ممبئی سے کروار (کرناٹک) تک اور کولکتہ سے وشاکھاپٹنم تک 30 مقامات پر صفائی کا کام کرے گا۔ ہندستانی فضائیہ کا عملہ بھی ہنڈن سے بالائی شیلانگ (میگھالیہ) تک اور ناگپور سے تریویندرم تک 150 مقامات کی صفائی کرے گا۔ افواج کی ان تینوں شاخوں کے علاوہ ہندستان کے ساحلی محافظوں نے پورے ملک میں 47 مقامات یعنی کنٹونمنٹ بورڈ -62 مقامات ، این سی سی -18 مقامات ، سینک اسکول-31 مقامات بی آر او-18 مقامات ،کمپوٹرولر جنرل آف ڈیفنس اکاؤنٹس (سی جی ڈی اے) 20 مقامات کی شناخت کی ہے۔


    بڑے پیمانے پر اس کارروائی کا مقصد سماج میں بیداری پیدا کرنا ، پلاسٹک کے فضلات کو یکجا کرنا اور آس پاس کے علاقوں کو صاف ستھرا کرنا ہے۔ اس تقریب کا نعرہ‘‘پلاسٹک سےرکشا –سووچھتا ہی سرکشا’’ ہے ۔ اس موقع پر پورے ملک میں منعقد ہونے والی تقریبات میں سووچھتا کا اینتھم گایا جائے گا۔ اس کے علاوہ سماجی بیداری پروگرام جیسے نکڑ ناٹک ، بحث و مباحثہ ، کوئز ، طلبا کے پنٹنگ کے مسابقے بھی منعقد کئے جائیں گے۔


    ان تقریبات کو ماحولیات پر پلاسٹک کےمضر اثرات کے خلاف بیداری پیدا کرنے اور صفائی ستھرائی کے تئیں لوگوں کے طرز عمل میں تبدیلی لانے نیز کیری بیگ، پلاسٹک کے برتن ، پلاسٹک کی پانی کی بوتلیں وغیرہ کے استعمال کو چھوڑنےکے لئے منعقد کیا جائے گا۔


    دفاعی اکائیوں کے مابین بھی مسابقت ہوگی ۔ فاتحین کا انتخاب کوڑے اٹھانے شرکا کی تعداد اور یکجا کرنے کی تعداد کی بنیاد


    پرہوگا۔ سووچھ بھارت مشن ، وزیراعظم نریندرمودی کے ذریعہ مہاتماگاندھی کے یوم پیدائش کے موقع پر 2014 میں ‘‘صاف ستھرا ہندستان’’ ان کے خواب کو شرمندہ تعبیر کرنے لئے پورے ملک میں شروع کئے گے اہم ترین پروگرام میں سے ایک ہے۔


    ۔۔۔۔۔۔۔۔۔۔


    م ن۔ ش س۔ ج۔


    U- 5619

    
    
    (Release ID: 1595337) Visitor Counter : 8
    
    
      Read this release in: English , Hindi