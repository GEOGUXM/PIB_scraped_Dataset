      وزارت دفاع

      مختلف ریاستوں میں نئے سینک اسکولوں کا قیام حکومت کے زیر غور
      Posted On: 11 DEC 2019 3:49PM by PIB Delhi


    نئی دلّی، 11 دسمبر / رکشا راجیہ منتری جناب شر ی پد نائک نے جناب سدرشن بھگت اور دیگر کے سوال کے ایک تحریری جواب میں آج لوک سبھا میں بتایا ہے کہ حکومت ملک بھر کی مختلف ریاستوں میں نئے سینک اسکولوں کے قیام پر غور کر رہی ہے۔ مختلف ریاستوں کے ذریعہ نئے سینک اسکول کھولنے کی تجاویز اس طرح ہیں:۔ اتر پردیش کے ضلع امیٹھی میں سینک اسکول یکم اپریل، 2020 سے شروع ہو گا۔ اوڈیشہ کے ضلع سمبل پور میں یکم اپریل، 2020 سے شروع ہو گا۔ راجستھان کے ضلع الور، اترا کھنڈ کے ضلع ردر پریاگ اور تلنگانہ کے ضلع وارنگل میں سینک اسکول کے قیام کے معاہدے کے مفاہمت نامے پر دستخط ہو گئے ہیں۔


    سینک اسکول ریاستی حکومتوں کی درخواست پر اس یقین دہانی کے ساتھ قائم کئے جاتے ہیں کہ ریاستی حکومتیں زمین کی فراہمی کے علاوہ بنیادی ڈھانچے کی تیاری اور بر قراری، ساز و سامان و دیگر سہولیات کی خریداری اور ریاست سے تعلق رکھنے والے طلباء کے اسکالر شپ کے لئے فنڈ دستیاب کرائیں گی۔ ریاستی حکومت کی جانب سے تجویز موصول ہونے کے بعد سینک اسکولوں کی سوسائٹی کے اہلکار تجوزی کردہ جگہ کی موزونیت کا معائنہ کرتے ہیں۔


    سینک اسکولوں نے بھارتی مسلح افواج کو متعدد بہترین افسر اور پبلک سروس، ایڈمنسٹریشن اور میڈیا کے شعبے کو نامور شخصیات فراہم کرائی ہیں۔


    حکومت سینک اسکولوں کی تعلیم کے معیار اور کار کردگی سے مکمل طور پر مطمئن ہے۔ بڑی تعداد میں کیڈٹوں کے نیشنل ڈیفنس اکیڈمی / انڈین نیول اکیڈمی / آفیسرز ٹریننگ اکیڈمی میں شمولیت اختیار کرنے سے سینک اسکولوں نے اپنی افادیت ثابت کردی ہے۔ مزید بر آں،ان اسکولوں میں پڑھانے والے اسٹاف کی تعلیمی ضروریات کی تکمیل کے لئے با قاعدہ ان۔ سروس پروگراموں کا اہتمام بھی کیا جاتا ہے۔


    ۔۔۔۔۔۔


    U.5776

    
    
    (Release ID: 1596137) Visitor Counter : 4
    
    
      Read this release in: English