      ٹیکسٹائلز کی وزارت

      سینٹرل سلک بورڈ اکائیوں کی تشکیل نو
      Posted On: 12 DEC 2019 1:23PM by PIB Delhi


    نئی دہلی، 12 ؍دسمبر، ٹیکسٹائل کی مرکزی وزیر محترمہ اسمرتی زوبین ایرانی نے آج راجیہ سبھا میں ایک سوال کے تحریری جواب میں بتایا کہ اقتصادی امور سے متعلق کابینہ کمیٹی کے فیصلے کے مطابق سینٹرل سلک بورڈ ( سی ایس بی) اپنی سرگرمیوں کو ضم کرکے ؍ بند کرکے ؍ تبدیلی مقام کرکے اپنی برانچوں کو صحیح ڈھنگ سے درست کررہا ہے۔ 19-2018 کے دوران سی ایس بی میں ایک کمیٹی تشکیل دی گئی تھی تاکہ اکائیوں اور عملے کی تعداد کو درست کر نے کے لئے فیلڈ اکائیوں کو بند کرکے ؍ ضم کرکے اور تبدیلی مقام کے ذریعے سی ایس بی اکائیوں کی تشکیل نو سے متعلق معاملات حل کئے جاسکیں۔


    یکم ستمبر 2019 کو کمیٹی کی سفارشات پر مبنی مختلف ریاستوں میں 112 سی ایس بی یونٹ ضم کئے گئے ؍ تبدیلی مقام کے علاوہ انہیں بند کیا گیا اور سی ایس بی کے ریسرچ اور ڈیولپمنٹ اداروں کے ڈائریکٹرس کی طرف سے معلومات حاصل کی گئیں۔ فی الحال سی ایس بی کی 176 شاخیں کام کررہی ہیں۔


    سی ایس بی فیلڈ یونٹوں کے بند ہونے پر ان کی سرگرمیاں جاری ہیں، جس کی تفصیلات حسب ذیل ہے:

     1. مذکورہ مقامات پر 10 سال سے بھی زیادہ عرصے سے کام کرنے والے بیشتر ایکسٹنشن فیلڈ یونٹس نے پہلے ہی سیری کلچر( ریشم کے کیڑوں کی پرورش) سیکٹر میں درکار ٹیکنالوجیوں کا مظاہرہ کیا ہے۔ اور کسانوں کو ٹیکنالوجیوں میں مہارت حاصل ہے۔
     2. سی ایس بی ریسرچ ادارے ٹیکنالوجی کے پھیلاؤ اور ریاستوں کی صلاحیت سازی کے لئے اپنی مدد میں درکار تعاون دینے کے تئیں عہد بستہ ہیں۔
     3. سی ایس بی کے فیصلے کے مطابق بیج کی سپلائی قریبی سی ایس بی اکائیوں سے پوری کی جارہی ہے۔

    ریشم کی پیداوار بڑھانے کے لئے سی ایس بی کے ذریعے حکومت کی جانب سے جو اقدامات اپنائے گئے ہیں وہ حسب ذیل ہیں:


    سلک پیداوار:


    سی ایس بی ملک میں ریشم کے کیڑوں کی پرورش کے فروغ کے لئے ایک منصوبہ بند سینٹرل سیکٹر اسکیم سلک سماگرہ نافذ کررہی ہے، جس میں ریشم کی پیداوار ، معیار اور پیداواریت کو بہتر بنانے پر توجہ دی گئی ہے تاکہ گھریلو ضرورت پوری کی جاسکے اور در آمد شدہ ریشم پر ملک کا انحصار کم کیا جاسکے۔


    شمال مشرق خطے کے ٹیکسٹائل کے فروغ کی اسکیم کے تحت شمال مشرقی ریاستوں میں ریشم کے کیڑوں کی پرورش کے 38 پروجیکٹ نافذ کئے جارہے ہیں تاکہ ان ریاستوں میں ریشم کی پیداوار کو فروغ دیا جاسکے۔


    اس کے علاوہ سی ایس بی اور ریاستی سرکاریں مہاتما گاندھی نیشنل رورل امپلائمنٹ گارنٹی ایکٹ (ایم جی نریگا) راشٹریہ کرشی وکاس یوجنا ، جیسی اسکیموں سے استفادہ حاصل کرکے تال میل کے ذریعے ریشم کے کیڑوں کی پرورش کو فروغ دینے کے لئے اضافی فنڈز بروئے کار لارہی ہیں۔


    مذکورہ اقدامات کے ساتھ خام ریشم کی پیداوار 35470 میٹرک ٹن پہنچ چکی ہے اور توقع ہے کہ یہ 20-2019 تک 38500 میٹرک ٹن پہنچ جائے گی۔


    ہنر مندی کا فروغ:


    سینٹرل سیکٹر اسکیم سلک سماگرہ کی صلاحیت سازی اور تربیت کی سرگرمیوں کے تحت سینٹرل سلک بورڈ ملک بھر میں شراکت داروں کے لئے مختلف تربیتی پروگراموں کا اہتمام کرتا ہے۔ ان پروگراموں میں ریشم کے سیکٹر میں ہنر مندی کو بڑھانے پر توجہ دی جاتی ہے ، تاکہ روز گار کے مواقع پیدا ہوں اور بہتر پیکج اپنا کر موجودہ صنعت کاروں کی آمدنی میں اضافہ ہوسکے۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 579 3

    
    
    (Release ID: 1596233) Visitor Counter : 6
    
    
      Read this release in: English , Bengali
    
    
    

3.