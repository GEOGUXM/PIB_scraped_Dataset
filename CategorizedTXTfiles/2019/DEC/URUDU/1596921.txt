      سٹرک ٹرانسپورٹ اور شاہراہوں کی وزارت

      جناب نتن گڈکری نے ٹی وی بیداری مہم جس کا تعلق معروف سنیما اداکار جناب اکشے کمار کی فاسٹیگ اسٹارنگ سے تھا، کا اجراء کیا
      Posted On: 18 DEC 2019 5:48PM by PIB Delhi


    سڑک نقل وحمل اور شاہراہوں نیز ایم ایس ایم ای کے وزیر جناب نتن گڈکری نے گزشتہ روز ٹی وی بیداری مہم کا آغاز کیا جس میں بالی ووڈ کے اداکار جناب اکشے کمار کی شرکت نمایاں تھی۔ اداکار موصوف وزارت کے تحت سڑک سلامتی مہم کے برانڈ امبیسڈر بھی ہیں۔ اس موقع پر اظہار خیال کرتے ہوئے جناب گڈکری نے مطلع کیا کہ 15دسمبر2019 کو جاری کی گئی فاسٹیگ پہل قدمی نےخاصی توجہ حاصل کی ہے اور تاحال ایک کروڑ سے زائد فاسٹیگ جاری کیے جاچکے ہیں، اس نئے سلسلے کے تحت ہونے والی یومیہ لین دین دو ملین سے تجاوز کرچکی ہے اور اب ڈیجیٹل موڈ کے توسط سے 80 کروڑ روپئے سے زائد کا کلیکشن مشاہدے میں آیا ہے۔ انہوں نے مزید کہا کہ ٹی وی بیداری مہم جس میں جناب اکشے کمار شامل ہیں، وہ اس مہم کو مزید تقویت بخشے گی۔


    وزیر موصوف نے بقیہ موٹر گاڑی استعمال کرنے والوں کو تلقین کی کہ وہ جس قدر جلد ممکن ہو فاسٹیگ طریقہ کار اپنا لیں۔ انہوں نے کہا کہ سابق انسانی ذرائع کے توسط سے چنگی چوکی پر جو محصول وصول کیا جاتا تھا اور اب ڈیجیٹل طریقے سے جو ادائیگی کی جاتی ہے ، اس سلسلے میں جو بھی دقتیں پیش آرہی ہیں انہیں ترجیحاتی بنیادوں پر حل کیا جارہا ہے۔


    جناب اکشے کمار نے اس امر پر مسرت کا اظہار کیا کہ وہ اپنے آپ کو اس مہم سے جوڑ سکے جس کی مدد سے ٹریفک کا بہتر انتظام اور نقل وحمل ممکن ہوسکے گا۔ انہوں نے مزید کہا کہ فاسٹیگ پہل قدمی نے بھارت کو روکاوٹ سے پاک چنگی چوکی نظام اپنانے کے معاملے میں دنیا میں بہترین طریقہ ہائے کار اپنانے والے ممالک کی صف میں لاکر کھڑا کیا ہے۔ جناب گڈکری نے بالی ووڈ اداکار جناب اکشے کمار کاشکریہ ادا کیا اور کہا کہ انہوں نے لگاتار بھارت میں سڑک کے سفر کو بہتر بنانے کے کا م میں اپنا گراں قدر تعاون دیا ہے۔


    سڑک نقل وحمل اور شاہراہوں کے وزیر مملکت جنرل (سبکدوش) ڈاکٹر وی کے سنگھ نے کہا کہ فاسٹیگ ورک کو عملی شکل دینے کیلئے زبردست کوششیں کی گئی ہیں، انہوں نے کہا کہ چنگی چوکیوں پر ڈیجیٹل لین دین میں خاطر خواہ طور پر اضافہ ہوا ہے اور اس کے نتیجے میں زیادہ محصولات وصول ہورہے ہیں، اس سے قومی شاہراہوں پر واقع چنگی چوکیوں پر تیز رفتاری سے ٹریفک کا آنا جانا ممکن ہوا ہے ، سڑک نقل وحمل اور شاہراہوں کے سکریٹری اور بھارت کی قومی شاہراہ اتھارٹی کے چیئرمین ڈاکٹر سکھبیر سنگھ سندھو نے بھی اس موقع پر اظہار خیال کیا۔


    فاسٹیگ پہل قدمی کے تحت استعمال کنندگان کو آسانی ہوتی ہے اور قومی شاہراہوں پر واقع چنگی چوکیوں پر موٹر گاڑیوں کا آنا جانا بہت آسان ہوجاتا ہے اور استعمال کنندگان کا وقت اور پیسہ دونوں بچتا ہے۔ اس طریقے سے نقل وحمل کے دوران بیجا طور پر صر ف ہونے والا ایندھن بھی بچایا جاسکے گا کیوں کہ ایندھن کے معاملے میں ملک درآمدات پر منحصر ہے لہٰذا اس طریقے سے ایندھن بھی بچے گا اور کم سے کم آلودگی پھیلے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5931

    
    
    (Release ID: 1596921) Visitor Counter : 2
    
    
      Read this release in: Hindi , English