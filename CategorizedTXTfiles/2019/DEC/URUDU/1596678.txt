      وزارت دفاع

      اختتامی تقریب : ہند ۔ نیپال مشترکہ فوجی مشق سوریا کرن۔XIV
      Posted On: 16 DEC 2019 5:40PM by PIB Delhi


    نئی دہلی، 16 /دسمبر۔ہندوستان اور نیپال کے درمیان ایک مشترکہ فوجی تربیتی مشق، مشق سوریا کرن۔ XIV نیپال کے روپن دیہی ضلع کے سلیجھنڈی میں واقع نیپال آرمی بیٹل اسکول(این اے بی ایس) میں اختتام پذیر ہوئی جہاں دونوں ملکوں کی افواج نے 14 دنوں کی طویل مشترکہ تربیت میں حصہ لیا۔ یہ تربیت جنگل اور پہاڑی علاقوں میں انسداد شورش زدگی کی کارروائیوں پر مبنی تھی۔ دونوں افواج نے قدرتی اور انسانوں کی پیدا کردہ آفات کے واقعات میں رسپارنس میکانزم کی بھی پریکٹس کی۔


    مشق کے حصے کے طور پر انسداد شورش زدگی، انسداد دہشت گردی کی کارروائیوں اور انسانی امداد اور آفات کے دوران راحت اور بچاؤ کے میکانزم سے متعلق اہم لیکچرز، مظاہرے اور مشقیں مشترکہ طور پر انجام دی گئیں۔ ٹریننگ کاافتتاح 72 گھنٹے کی آؤٹ ڈور مشق کے ساتھ ہوا جس میں دونوں دستوں کے فوجوں نے انسداد شورش زدگی کی کارروائیوں کی مشقیں کیں۔ مشق کے آخری مرحلے کے دوران، انڈین آبزرورمشن کے سربراہ میجر جنرل گوپال گورنگ ، ہندوستانی فوج کے آبزرور نمائندے کے طور پر موجود تھے اور تقریب کے دوران نیپال آرمی کے سربراہ لیفٹیننٹ جنرل شرد گری مہمان خصوصی تھے۔


    ٹریننگ کے علاوہ، دونوں ملکوں کے دستوں نے آخری دن متعدد غیرنصابی سرگرمیوں میں بھی حصہ لیا۔ جس میں دوستانہ فٹبال، باسکٹ بال، والی بال میچ اورثقافتی تقریبات شامل تھے۔اس دوران انہوں نے متعلقہ ثقافتی روابط اور افواج کے درمیان تعلق میں اضافے کا مظاہرہ کیا۔ مشترکہ تربیت بلاشبہ ایک غیر معمولی کامیابی تھی۔ دونوں افواج کے درمیان تفہیم اور باہمی تعاون کو فروغ دینے کے علاوہ، اس سے دونوں ملکوں کے مابین تعلقات کو مزید مستحکم کرنے میں مدد ملے گی۔


    *********


    U – 5873

    
    
    (Release ID: 1596678) Visitor Counter : 7
    
    
      Read this release in: English , Hindi