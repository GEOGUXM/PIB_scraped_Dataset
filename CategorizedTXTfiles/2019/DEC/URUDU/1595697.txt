      بہت چھوٹی، چھوٹی اور درمیانی صنعتوں کی وزارت

      کھادی اینڈ ولیج انڈسٹریز کمیشن نے ضلع بوندی میں 500 شہد کی مکھی کے ڈبے، 500 پوٹری وہیل اور 200 چرمی کٹ تقسیم کیں
      Posted On: 09 DEC 2019 5:50PM by PIB Delhi


    نئی دلّی، 09 دسمبر /مہاتما گاندھی کے 150 ویں یوم پیدائش اور سماج کے کمزور طبقے کی مدد کی غرض سے کھادی اینڈ ولیج انڈسٹریز کمیشن (کے وی آئی سی نے گزشتہ روز راجستھان کے ضلع بوندی میں ایک تقریب کا انعقاد کیا۔ اس تقریب میں لوک سبھا کے اسپیکر جناب اوم برلا نے کے وی آئی سی کے چیئر مین جناب وی۔ کے۔ سکسینہ اور ایم ایل اے جناب اشوک ڈوگرا کی موجودگی میں شہد کی مکھی کے چھتے کے 500 ڈبے، 500 پوٹری وہیل اور 200 چرمی ٹول کٹ تقسیم کئے۔


    لوک سبھا کے اسپیکر جناب اوم برلا نے کے وی آئی سی کی کوششوں کی ستائش کرتے ہوئے کہا کہ ”دیہی صلاحیت اور ہنر مندی کی حوصلہ افزائی اور گزر بسر کرنے کے مواقع کی ان کے دروازے پر ہی فراہمی باپو کی ہمیشہ خواہش رہی ہے۔ کے وی آئی سی حقیقی معنوں میں باپو کے خوابوں کو شرمندہ تعبیر کر رہی ہے۔ دیہی نو جوانوں کو با عزت اور وقار کے ساتھ روزی کمانے میں مدد کے لئے کے وی آئی سی کی پہل قدمی کی کوششوں کے ذریعہ شہد کی مکھیاں پالنے، مٹی کے برتن بنانے والے کمہار اور چمڑا صنعت کو مدد ملے گی۔


    قابل ستائش کے وی آئی سی گزشتہ دو سال سے ہنی مشن،کمہار سشکتی کرن مشن اور لیدر مشن کے تحت بالترتیب شہید کی مکھیاں پالنے، مٹی کے برتنوں کی صنعت اور چمڑا صنعت کے فروغ کے لئے وسیع پیمانے پر مہم چلا رہی ہے۔ کے وی آئی سی نے اب تک ملک بھر میں تقریباً 1.15 لاکھ شہد کی مکھیوں کے ڈبے، 13000 برتن بنانے والے برقی پہئیے یعنی چاک،اوزار رکھنے والے چمڑے کے 2500 کٹ تقسیم کئے ہیں جس سے اب تک 17 ہزار شہد کی مکھیاں پالنے والے، 52 ہزار کمہار اور 2500 چمڑے کا کام کرنے والوں کو گزر بسر کرنے کے لئے روزگار کی فراہمی میں مدد ملی ہے۔


    کے وی آئی سی کے چیئر مین جناب وی۔ کے۔ سکسینہ نے کہا کہ اس تقریب کا مقصد دیہی صناعوں کو با اختیار بنا کر ان میں شہد کی مکھیاں پالنے، مٹی کے برتن بنانے اور چمڑے سے سامان تیار کرنے کی حوصلہ افزائی کر کے ان کے اندر اعتماد پیدا کرنا ہے۔ وزیر اعظم کے نظرئیے کے مطابق، ہماری کوشش گزر بسر کرنے کے مواقع کی فراہمی کے ساتھ ساتھ دیہی کسانوں کو آمدنی کے متبادل ذرائع فراہم کرانا ہے تاکہ وہ مزدوری اور یومیہ اجرت پر روز گار کی تلاش میں بڑے شہروں کی جانب ہجرت نہ کریں۔


    اس تقریب میں راجستھان کے جھالا واڑ، کوٹہ اور بوندی اضلاع سے آئے صناعوں، استفادہ کنندگان کاریگروں نے جناب اوم برلا اور جناب وی کے سکسینہ کا دلّی سے یہاں آکر گاؤں میں شہد کی مکھی کے ڈبے، برقی آوے تقسیم کرنے کے لئے شکریہ ادا کیا۔ اس برقی چاک سے کم محنت اور کم وقت میں اعلیٰ معیار کی مصنوعات تیار کی جا سکیں گی۔


    ۔۔۔۔۔۔


    U.5682

    
    
    (Release ID: 1595697) Visitor Counter : 2
    
    
      Read this release in: English , Hindi