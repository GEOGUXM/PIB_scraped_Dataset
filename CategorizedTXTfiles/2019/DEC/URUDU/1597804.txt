      سائنس اور ٹیکنالوجی کی وزارت

      ڈاکٹر ہرش وردھن اور اسمرتی ایرانی نے خواتین میں سائنسی مزاج کے فروغ کے سلسلے میں تبادلہ خیالات کئے
      
      مختلف وزارتوں کے درمیان تحقیقی مطالعات اور کوششو ں کے تبادلوں پر زور

      Posted On: 26 DEC 2019 7:57PM by PIB Delhi

    نئی دلّی، 26 دسمبر / صحت و کنبہ بہبود، سائنس و تکنالوجی اور ارضیاتی سائنس کے مرکزی وزیر ڈاکٹر ہرش وردھن اور خواتین اور بچوں کی بہبود کی مرکزی وزیر محترمہ اسمرتی ایرانی نے ملک میں خواتین کے درمیان سائنسی مزاج کو فروغ دینے اور اس سمت میں مختلف وزارتوں کے مابین کی جانے والی کوششوں کے تبادلے پر آج یہاں ایک میٹنگ میں تبادلہ خیالات کیا۔ سائنس و تکنالوجی کے محکمے کے سیکریٹری پروفیسر آشو توش شرما، دی جی (سی ایس آئی آر) / سیکریٹری (ڈی آئی ایس آر)، ڈاکٹر شیکھر سی، منڈے، سیکریٹری وزارت ارضیاتی سائنس، ڈاکٹر ایم۔ راجیون اور سائنس و تکنالوجی کی وزارت، خواتین اور بچوں کی بہبود کی وزارت کے سینئر افسران بھی اس موقع پر میٹنگ میں موجود تھے۔


    ڈاکٹر ہرش وردھن نے کہا کہ اس میٹنگ کا مقصد سائنس کے شعبے میں خواتین کو در پیش مسائل پر تبادلہ خیالات کرنا اور ملک میں خواتین کے اندر سائنسی مزاج کے فروغ کے لئے راستوں کی نشاندہی کرنا ہے۔ وزیر موصوف نے مزید کہا کہ حکومت کا مقصد خواتین پر مرکوز اسکیموں، سرگرمیوں اور پروگراموں کو فروغ دینا ہے تاکہ خواتین سائنس اور تکنالوجی بشمول سائنسی تحقیق کو اپنا کیریر بنانے کے لئے منتخب کریں۔


    محترمہ اسمرتی ایرانی نے کہا کہ سائنس و تکنالوجی نے کہا کہ سائنس و تکنالوجی کی وزارت کو سائنے و تکنالوجی کے شعبے میں اپنا کیریر چننے میں خواتین کو در پیش رکاوٹوں اور چیلنجوں کی نشاندہی کے لئے تحقیق کرنی چاہئیے۔ انہوں نے کہا کہ خواتین کو سائنسی مزاج میں ڈھالنے کے مقصد میں کامیابی کے لئے مختلف وزارتوں کے مابین کی جانے والی کوششوں کاآپس میں تبادلہ کیا جانا انتہائی ضروری ہے۔ انہوں نے تجویز پیش کی کہ صنفی مساوات کے تئیں حساس اور محتاط بنانے کے لئے سائنسی اداروں کے قائدین کے لئے ورکشاپوں کا اہتمام کیا جانا چاہئیے۔ محترمہ ایرانی نے خواتین میں سائنسی ہنر مندی کے فروغ کے لئے کوششیں کئے جانے پر زور دیا۔


    میٹنگ میں متعدد موضوعات پر تبادلہ خیال کیا گیا۔ ویمن ان اسٹیم (ایس ٹی ای ایم) یعنی خواتین میں سائنس، تکنالوجی، انجینئرنگ اور میتھ میٹکس اور اسٹیم تھرو ویمن پر بھی تبادلہ خیالات کیا گیا۔ مطلع کیا گیا کہ حکومت نے متعدد پہل قدمیاں کی ہیں جن میں بایو ٹیکنالوجی کیریر ایڈوانسمنٹ اور ری اورینٹیشن پروگرام، نیشنل ویمن بایو سائنٹسٹ ایوارڈ، ویمن ان انٹرپرینیورل ریسرچ اور گولڈن جوبلی بایو ٹیک پارک فار ویمن (چینئی) شامل ہیں۔ یہ بھی مطلع کیا گیا اب تک تقریباً 15 ہزار خواتین کو ٹیکنالوجی ڈیولپمنٹ اینڈ یوٹی لائزیشن پروگرام فار ویمن (ٹی ڈی یو پی ڈبلیو) خوراک کی ڈبہ بندی، ہینڈی کرافٹ، ہربل میڈیسن، زراعت، پوٹری، آئی سی ٹی، فضلے کے استعمال وغیرہ کے شعبوں میں تربیت دی جا چکی ہے۔


    دونوں وزراء نے اس امر پر اتفاق کیا کہ خواتین اور بچوں کی بہبود کی وزارت اور فروغ انسانی وسائل کی وزارت کی جانب سے سائنس و تکنالوجی کے شعبے میں خواتین کی شرکت میں اضافہ کرنے اور مذکورہ اسکیموں کو مقبول بنانے کے لئے مزید کوششیں کئے جانے کی ضرورت ہے۔


    ۔۔۔۔۔۔


    U.6052 ٰ


    م۔ ر۔ر۔

    
    
    (Release ID: 1597804) Visitor Counter : 3
    
    
      Read this release in: English , Hindi