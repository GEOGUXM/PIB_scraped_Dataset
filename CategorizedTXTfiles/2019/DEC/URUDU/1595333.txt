      زراعت اور کاشتکاروں کی فلاح و بہبود کی وزارت

      مہاراشٹرمیں بے موسم برسات کی وجہ سے فصلوں کو نقصان
      Posted On: 06 DEC 2019 5:13PM by PIB Delhi


    نئی دہلی ،06 دسمبر :زراعت اورکسانوں کی بہبود کے مرکزی وزیرجناب نریندرسنگھ تومر نے آج راجیہ سبھا میں ایک تحریری جواب میں بتایاکہ مہاراشٹرکی ریاستی حکومت کی اطلاع کے مطابق ماہ اکتوبر ۔نومبر ،2019میں بے موسم برسات کی وجہ سے برباد ہونے والی فصل کا کل رقبہ (33فیصد سے زیادہ )94.53لاکھ ہیکٹئرہے ۔تقریبا103.52لاکھ کسان متاثرہوئے ہیں ۔


    مہاراشٹرکی ریاستی حکومت کے ذریعہ جمع کرائے گئے میمورنڈم کے مطابق ریاست کے 29اضلاع سیلاب سے متاثرہوئے ۔


    آفات کے بندوبست کی بنیادی ذمہ داری ریاستی حکومت پرہی عائد ہوتی ہے ۔ مرکزی حکومت صورت حال سے موثرطریقے سے نمٹنے کی کوششوں میں ریاستوں کے لئے تمام ممکنہ سازوسامان سے متعلق اور مالیاتی امداد فراہم کراتی ہے ۔ ریاستی حکومت نقصانات کا جائزہ لیتی ہے اور سیلاب سمیت قدرتی آفات کے بعد ریاستی آفات کارروائی فنڈ ( ایس ڈی آرایف ) سے مالیاتی راحت فراہم کراتی ہے ۔ یہ فنڈ ریاست کی مرضی کے مطابق ہی کام کرتاہے ۔ مقررہ طریقہ کارکے مطابق قومی آفات کارروائی فنڈ ( این ڈی آرایف ) سے اضافی مالیاتی امداد فراہم کرائی جاتی ہے جس میں بین وزارتی مرکزی ٹیم ( آئی ایم سی ٹی ) کے دورے پرمبنی ایک جائزہ بھی شامل ہے ۔


    موجودہ معاملے میں مہاراشٹرکی ریاستی حکومت کی جانب سے میمورنڈم حاصل کرنے سے پہلے ہی امورداخلہ کی وزارت نے آئی ایم سی ٹی کی تشکیل کی جس نے 29اگست سے یکم ستمبر ، 2019تک اوراس کے بعد 14سے 16اکتوبر ، 2019تک موقع پرپہنچ کرنقصانات کا جائزہ لینے کے لئے مہاراشٹرکے سیلاب سے متاثرہ علاقوں کا دورہ کیا۔ مہاراشٹرکی ریاستی حکومت نے جومیمورنڈم جمع کرایاہے اس میں این ڈی آرایف سے 2110.62کروڑروپے کی امداد کا مطالبہ کیاگیاہے ۔ مہاراشٹرکے بارے میں آئی ایم سی ٹی کی عبوری رپورٹ کی بنیاد پر مہاراشٹرریاست کو ‘آن اکاونٹ ’بنیاد پر 600کروڑروپے کی ایک عبوری رقم کی منظوری دی گئی ہے ۔ اس کے علاوہ 2019کے دوران نوٹیفائی کی گئی قدرتی آفت کے لئے راحت کی ضرورت کو پوراکرنے کے واسطے ریاستی حکومت کو ایس ڈی آرایف کے مرکزی حصے کی رقم 676.125کروڑروپے جاری کئے جاچکے ہیں ۔


    ****


    U-5632


    

    
    (Release ID: 1595333) Visitor Counter : 11
    
    
      Read this release in: English , Marathi , Hindi