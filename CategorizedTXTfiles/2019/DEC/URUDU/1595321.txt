      سماجی انصاف اور تفویض اختیارات کی وزارت

      قوم نے ڈاکٹر بی آر امبیڈکر کو، اُن کے 64ویں مہاپری نروان دِوس پر خراج عقیدت پیش کیا
      Posted On: 06 DEC 2019 12:23PM by PIB Delhi


    نئی دہلی، 06 ؍ دسمبر :بھارت رتن، بابا صاحب ڈاکٹر بھیم راؤ امبیڈکر کو، اُن کے 64ویں مہاپری نروان دِوس پر صدر جمہوریہ ہند جناب رام ناتھ کووند نےآج صبح پارلیمنٹ ہاؤس کے احاطے میں واقع سنسد بھون لان میں بابا صاحب کے مجسمے پر انہیں خراج عقیدت پیش کرتے ہوئے قوم کی قیادت کی۔انہوں نے بابا صاحب کے مجسمے پر گلہائے عقیدت پیش کئے۔ نائب صدر جمہوریہ ہند اور راجیہ سبھا کے چیئرمین جناب ایم ونکیا نائیڈو، وزیر اعظم جناب نریندر مودی اور لوک سبھا کے اسپیکر جناب اوم بڑلا نے بھی اس موقع پر ڈاکٹر امبیڈکر کو گلہائے عقیدت نذر کئے۔


    بابا صاحب ڈاکٹر بھیم راؤ امبیڈکر کو جن رہنماؤں نے گلہائے عقیدت پیش کئے ، ان میں سابق وزیر اعظم ڈاکٹر منموہن سنگھ، سماجی انصاف اور تفویض اختیارات کے مرکزی وزیر جناب تھاور چند گہلوت، سماجی انصاف اور تفویض اختیارات کے وزیر مملکت جناب رام داس اٹھاولے، جناب کرشن پال گُرجر اور دیگر معززین شامل ہیں۔


    اس تقریب کا اہتمام سماجی انصاف اور تفویض اختیارات کی وزارت کے تحت ایک خود مختار ادارہ امبیڈکر فاؤنڈیشن نے کیا تھا۔


    ********


    U: 562 5

    
    
    (Release ID: 1595321) Visitor Counter : 6
    
    
      Read this release in: English , Marathi , Hindi