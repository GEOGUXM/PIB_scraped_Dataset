      ہنر مندی کے فروغ اور صنعت کاری کی وزارت

      مہاتما گاندھی قومی فیلو شپ(ایم جی این ایف)
      Posted On: 02 DEC 2019 3:04PM by PIB Delhi


    نئی دہلی، 2 دسمبر 2019/ضلع سطح پر فروغ ہنر مندی کو تقویت دینے کے لئے فروغ ہنر مندی اور صنعت کاری کی وزارت (ایم ایس ڈی ای) نے انڈین انسٹی ٹیوٹ آف منجمنٹ (آئی آئی ایم) بنگلور کے ساتھ ایک معاہدہ پر دستخط کئے ہیں تاکہ مہاتما گاندھی قومی فیلو شپ (ایم این جی ایف) پروگرام کو نافذ کیا جاسکے۔ ایم جی این ایف ایک دو سالہ اکیڈمک پروگرام ہے، جس کے اندر ضلع انتظامیہ کے ساتھ زمینی سطح پر عملی تجربے کا عنصر شامل ہے۔ اس کا مقصد افراد کا ایک کیڈر تیار کرنا اور انہیں ایسے مخلوط اکیڈمک پروگرام کی ٹریننگ دینا ہے جو اکیڈمک ان پٹ دستیاب کراسکیں اور جو فروغ ہنر مندی کے فروغ کے لئے ضلع سطح پر ایک ماحول بناسکیں۔ اس تربیت کے حصول کے بعد فیلوز کو سرٹیفکٹیس آف پبلک پالیسی اینڈ منجمنٹ سے نواز ا جائے گا۔ تجرباتی مرحلے میں 75 مہاتما گاندھی قومی فیلوز کی چھ نشان زد ریاستوں کے 75 اضلاع میں تعیناتی کی جائے گی۔یہ ریاستیں ہیں گجرات، کرناٹک، میگھالیہ، راجستھان، اتراکھنڈ اور اترپردیش۔


    ایم جی این ایف فیلوز کے انتخاب کا عمل ابھی مکمل نہیں ہوا ہے۔ آن لائن درخواست دینے کی تاریخ 20 نومبر 2019 تھی۔ امیدواروں کی حتمی فہرست کا اعلان کئے جانے سے قبل ، تحریری امتحان ، کیس اینالیسس اور ذاتی انٹرویو کیا جائے گا۔


    یہ اطلاع فروغ ہنر مندی اور صنعت کاری کے وزیر مملکت جناب آر کے سنگھ نے آج لوک سبھا میں ایک تحریری جواب میں دی۔


    ۔۔۔۔۔۔۔۔۔۔


    م ن۔ م م ۔ ج۔


    U- 5512


    

    
    (Release ID: 1594588) Visitor Counter : 3
    
    
      Read this release in: English , Bengali