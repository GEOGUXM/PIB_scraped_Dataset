      وزارات ثقافت

      گاندھیائی فلسفے کے فروغ کے لئے ‘گاندھی انسائکلو پیڈیا’ تیار کرنے کے مقصد سے 2.95 کروڑ روپے جاری: پرہلاد سنگھ پٹیل
      Posted On: 10 DEC 2019 5:52PM by PIB Delhi


    نئی دہلی، 10 دسمبر 2019 ، حکومت ‘گاندھی انسائکلو پیڈیا’ تیار کررہی ہے تاکہ سماج میں بیداری پیدا کی جاسکے۔ ثقافت کی وزارت نے نیشنل کونسل آف سائنس میوزیم، کولکاتا کے ذریعہ گاندھی پیڈیا کی تیاری کے ایک پروجیکٹ کو منظوری دی ہے۔ اس کا مقصد مناسب گاندھیائی فلسفہ و افکار کو سوشل میڈیا پلیٹ فارموں کے ذریعہ فروغ دینا ہے۔ یہ کام مہاتما گاندھی کی 150 ویں سالگرہ کی یاد میں 5.25 کروڑ روپے کی مالی امداد سے کیا جارہا ہے۔ جس میں سے پہلی قسط کے طور پر 2.95 کروڑ روپے کی رقم جاری کی جاچکی ہے۔


    یہ اطلاع ثقافت و سیاحت کےوزیر مملکت (آزادانہ چارج) جناب پرہلاد سنگھ پٹیل نے آج راجیہ سبھا میں ایک تحریری جواب میں دی۔


    ۔۔۔۔۔۔۔۔۔۔۔


    U- 5707

    
    
    (Release ID: 1595819) Visitor Counter : 6
    
    
      Read this release in: English , Bengali