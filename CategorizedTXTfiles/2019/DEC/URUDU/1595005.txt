      عملے، عوامی شکایات اور پنشن کی وزارت

      بدعنوانی کا جڑسےخاتمہ
      Posted On: 04 DEC 2019 4:17PM by PIB Delhi


    نئی دہلی ، 4 دسمبر، شمال-مشرقی خطے کی ترقی (ڈی او این ای آر) کے وزیر مملکت (آزادانہ چارج)، وزیراعظم کے دفتر، عملہ، عوامی شکایات اور پنشن، ایٹمی توانائی اور خلاء کے وزیر مملکت ڈاکٹر جتیندرسنگھ نے ایک سوال کے تحریری جواب میں آج لوک سبھا کو بتایا کہ حکومت ہند ‘زیروٹالرینس اگینسٹ کرپشن’ کے تئیں پابند عہد ہے اور اس نے بدعنوانی کے مقابلے نیز سرکاری اداروں کی ایمانداری اور جوابدہی کو بہتر بنانے کے لئے متعدد اقدامات کئے ہیں۔ مرکزی حکومت کے ذریعہ کئے گئے اقدامات منجملہ دیگر باتوں کے درج ذیل شامل ہیں:

     1. شہری دوست خدمات میں شفافیت اور بدعنوانی میں کمی کے لئے دھیرے دھیرے بہتری اور اصلاحات کرنا۔ ان میں منجملہ دیگر باتوں کے درج ذیل شامل ہیں:
      * فوائد کی براہ راست منتقلی کے اقدام کے ذریعہ صاف و شفاف طریقے سے حکومت کی متعدد اسکیموں کے تحت شہریوں کو براہ راست بہبودی فوائد کی ترسیل۔
      * سرکاری خریداری میں ای-ٹینڈرنگ پر عمل درآمد۔
      * ای-گورننس کی شروعات اور طریقۂ کار و نظام کی سہل کاری۔
      * گورنمنٹ کے ای-مارکیٹ پلیس (جی ای ایم) کے ذریعہ سرکاری خریداری کا عمل شروع کرنا۔
      * 2017سے قبل آن لائن ‘پروبٹی پورٹل ’کوفعال بنایا گیا ہے، جس کے تحت مختلف وزارتیں / محکمے، خودمختار ادارے اور سرکاری دائرۂ کار کے بینک وغیرہ ، عدالتی کارروائی کی منظوری کے لئے ، روٹیشنل ٹرانسفر پالیسی اور تادیبی کارروائیوں وغیرہ کے لئے ایف آر 56(جے) کے تحت جائزے کیلئے معلومات کو یکجا کرتے ہیں۔

    2.حکومت ہند میں گروپ ‘بی’ (غیر گزیٹیڈ)اور گروپ‘ سی’ اسامیوں کی بھرتی میں انٹرویو کے عمل کو ختم کرنا۔


    3.قبل از وقت ملازمت سے سبکدوش ہونے والے افسران کے لئے جن کی کارکردگی کا جائزہ لیا گیا اور غیر تشفی بخش پایا گیا ہے ، ان کے لئے ایف آر-56(جے) اور اے آئی ایس (ڈی سی آر بی) رولس، 1958 کا خاتمہ۔


    4.تادیبی کارروائیوں سے متعلق طریقۂ کار میں سختی سے وقت کی پابندی کیلئے آل انڈیا سرویسز (ڈسپلینری اینڈ اپیل) رولس اور سنٹرل سول سروسیز (کلاسی فکیشن، کنٹرول اینڈ اپیل) رولس میں ترمیم کی گئی ہے۔


    5.بدعنوانی سے نمٹنے کے علاوہ رشوت دینے کو واضح طور پر مجرمانہ عمل قرار دینے، کاروباری اداروں کی سینئرانتظامیہ کے معاملے میں دوسروں کی ذمہ داریاں قائم کرکے ٹکٹ کی بدعنوانی کی روک تھام کے لئے بڑے پیمانے پر تبدیلیاں لانے کی غرض سے 26جنوری 2018 کو بدعنوانی کی روک تھام ایکٹ 1988 میں ترمیم کی گئی ہے۔


    6.سنٹرل ویجلنس کمیشن کے ذریعہ ہدایات جاری کی گئی ہیں، جن میں اداروں سے بڑی خریداریوں کی سرگرمیوں میں مصالحتی طریقہ کار اپنانےاور مؤثر نیز تیز رفتار جانچ کو یقینی بنانے کے لئے کہا گیا ہے، جہاں بدنظمی / بدعنوانی کا علم ہو۔


    7.ایک چیئرمین اور 8 اراکین کی تقرری کر کے لوک پال ادارے کو فعال بنایا گیا ہے۔ اس ادارے میں 4 قانونی اراکین کو بھی شامل کیا گیا ہے۔ لوک پال کو سرکاری ملازمین کیخلاف بدعنوانی کی روک تھام ایکٹ 1988 کے تحت الزامات کی شکایت کا آزادانہ طور پر براہ راست جائزہ لینے اور جانچ کرنے کا اختیار دیا گیا ہے۔


    اس کے علاوہ سی وی سی نے ایک اعلیٰ ادارے کے طور پر بدعنوانی کے مقابلے کے لئے کثیر جہتی حکمت عملی اور طریقہ کار اپنایا ہے، جس میں تادیبی، احتیاطی اور مشترکہ نگرانی کی جاتی ہے۔


    عملہ، عوامی شکایات اور پنشن کی وزارت نے متعلقہ معلومات تک رسائی کو یقینی بنانے میں عوام کی مدد کے لئے متعدد اقدامات کئے ہیں۔ ان اقدامات میں منجملہ دیگر باتوں کے درج ذیل شامل ہے:

      * کنٹرول آف پبلک اتھارٹیز کے تحت معلومات تک محفوظ رسائی تک شہریوں کے لئے معلومات کے حق کے نظام کے لئے معلومات کے حق (آر ٹی آئی )ایکٹ 2005 کا نفاذ۔
      * تمام مرکزی وزارتوں / محکموں / سی پی ایس یو کے لئے یو آر ایل www.rtionline.gov.in کے ساتھ آن لائن آر ٹی آئی نام کی ویب پورٹل کی شروعات، جس کا مقصد آر ٹی آئی کی درخواست داخل کرنےاور پہلی اپیل کے لئے شہریوں کو سہولت بہم پہنچانا۔
      * سرکاری انتظامیہ کے ذریعہ معلومات کے افشا سے متعلق رہنما خطوط کا اجرا ۔
      * آر ٹی آئی درخواست دہندگان کے ذریعہ معلومات کے حصول میں سہولت بہم پہنچانے کی غرض سے ہیلپ لائن قائم کرنے کے لئے مختلف ریاستی حکومت کو فنڈ کی فراہمی۔حکومت کے ذریعہ علاقائی زبانوں میں فاصلاتی معلوماتی پروگرام اور آن لائن سرٹیفکیٹ کورسیز، آر ٹی آئی سے متعلق کتابچہ کی اشاعت اور عوام کے ما بین ان کی تقسیم جیسے اقدامات کے ذریعہ شہریوں کے درمیان بیداری پیدا کرنے کےلئے مختلف اسٹیٹ ایڈمنسٹریٹیو ٹریننگ انسٹی ٹیوٹ (اے ٹی آئی) کو ہر سال فنڈ مہیا کرایا جاتا ہے۔

    ****


    U-5564

    
    
    (Release ID: 1595005) Visitor Counter : 6
    
    
      Read this release in: English
    
    
    

*