      امور داخلہ کی وزارت

      خواتین کے خلاف جرائم روکنے کے لئے حکومت کی طرف سے کئے گئے اقدامات
      Posted On: 10 DEC 2019 1:25PM by PIB Delhi


    نئی دہلی ،10 دسمبر : داخلی امورکے مرکزی وزیرمملکت جناب جی کشن ریڈی نے آج لوک سبھا میں خواتین کے خلاف جرائم سے متعلق ایک سوال کے تحریری جواب میں بتایاکہ حکومت خواتین کے تحفظ کو اولین ترجیح دیتی ہے اور ملک بھرمیں خواتین کے سلامتی اورتحفظ کے لئے بہت سے اقدامات کئے گئے ہیں جو حسب ذیل ہیں ۔


    *فوجداری قانون ترمیمی ایکٹ 2013جنسی جرائم کو موثرطورپرروکنے کے لئےلاگو کیاگیاتھا۔ مزید یہ کہ فوجداری قانون ترمیمی قانون 2018نافذکیاگیاتھاتاکہ 12سال سے کم عمرکی لڑکی کی عصمت دری کے لئے سزائے موت سمیت زیادہ سخت تعزیری شقوں کی تجویز کی تجویز کی جاسکے ۔ اس قانون میں یہ مشروط قرارداد بھی دی گئی ہے کہ ہردومہینے کے اندرتحقیقات اورمقدمے کی کارروائی مکمل کی جائے ۔


    *ایمرجنسی رسپانس سپورٹ سسٹم شکایت موصول ہونے والے مقامات کاپتہ لگانے کے لئے کمپیوٹرکی مددسے امداد بھیجنے کے ساتھ تمام ہنگامی حالات کے لئے پورے ملک میں واحد بین الاقوامی طورپر تسلیم کئے گئے نمبر( 112) بیس سسٹم فراہم کرتاہے ۔


    *اسمارٹ پولیسنگ اورتحفظ کے بندوبست کی مدد کے لئے ٹکنالوجی کا استعمال کرتے ہوئے 8شہروں میں ،جن میں احمدآباد ،بینگلورو، چنئی ، دہلی ، حیدرآباد ، کولکاتہ ، لکھنؤ اورممبئی شامل ہیں ، پہلے مرحلے میں سیف سٹی پروجیکٹ منظورکئے گئے ہیں ۔


    *وزارت داخلہ نے فحش متن کی رپورٹنگ کے لئے شہریوں کے واسطے 20ستمبر ، 2018 کو ایک سائبرکرائم پورٹل کا آغاز کیاتھا ۔


    *مرکزی وزارت داخلہ نے 20ستمبر ، 2018 کو جنسی مجرموں سے متعلق قومی ڈاٹابیس ( این ڈی ایس او ) کاآغاز کیاہے تاکہ قانون نافذ کرنےوالی ایجنسیوں کے ذریعہ ملک بھرمیں جنسی مجرموں کی تحقیقات اوران کا پتہ لگانے میں آسانی ہو۔


    *ریاستوں اورمرکزکے زیرانتظام علاقوں کی آسانی کے لئے 19 فروری ، 2019 کو پولیس کے لئے ایک آن لائن اینالیٹک ٹول جسے انویسٹی گیشن ٹریکنگ سسٹم برائے جنسی مجرموں کہاجاتاہے ، آغاز کیاگیاتھاتاکہ فوجداری قانون ترمیمی ایکٹ 2018 کے مطابق جنسی دست درازی کے معاملوں میں تحقیقات کی بروقت نگرانی اور اس کا پتہ لگایاجاسکے ۔


    *ملک بھرمیں یکم اپریل ، 2015 کے بعد سے ون اسٹاپ سینٹراوایس سی اسکیم نافذکی جارہی ہے جو طبی امداد ، پولیس امداد ،قانونی کانسلنگ /عدالت کے مقدمے کے بندوبست، سائکو۔ سماجی کانسلنگ اور ایک روف کے تحت تشدد سے متاثرہ خواتین کو عارضی پناہ دینے جیسی مربوط خدمات فراہم کرنے کے لئے خاص طورپرڈیزائن تیارکی گئی ہے ۔ دستیاب اطلاع کے مطابق حکومت ہند نے 728ون اسٹاپ سینٹراسکیم کو منظوری دی ہے اور 595ون اسٹاپ سینٹرملک میں کام کررہے ہیں ۔

      * *مذکورہ بتائے گئے اقدامات کے علاوہ امورداخلہ کی مرکزی وزارت نے خواتین کے خلاف جرائم سے نمٹنے کے لئے ریاستوں اور مرکز کے انتظام والے علاقوں کی مدد کے لئے وقتافوقتاایڈائریز بھی جاری کی ہیں جو www.mha.gov.in . پردستیاب ہے ۔

    ******


    U-5688

    
    
    (Release ID: 1595761) Visitor Counter : 7
    
    
      Read this release in: English , Marathi , Bengali , Tamil , Malayalam
    
    
    

*