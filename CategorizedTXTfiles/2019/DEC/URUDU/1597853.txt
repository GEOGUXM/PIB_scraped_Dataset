      مالیاتی کمیشن

      بھارتی اقتصادی ایسوسی ایشن سے این کے سنگھ کا خطاب
      Posted On: 27 DEC 2019 3:11PM by PIB Delhi


    نئی دہلی ،27؍دسمبر: پندرہویں مالیاتی کمیشن کے چیئرمین این کے سنگھ نے آج سورت میں بھارتی اقتصادی ایسوسی ایشن سے ’’کثیر جہتی – اس کا زوال اور بحالی‘‘ کے موضوع پر خطاب کیا۔


    جناب این کے سنگھ نے سورت کی اے یو آر او یونیورسٹی کی میزبانی میں بھارتی اقتصادی ایسوسی ایشن کی 102ویں سالانہ کانفرنس میں افتتاحی خطبہ دیتے ہوئے کہا کہ یہ ایسوسی ایشن پہلی جنگ عظیم کے فوراً بعد 1917 میں قائم کی گئی تھی۔ ایسے وقت میں جب کہ اقتصادیات میں بھارت میں کوئی پیشہ وارانہ مہارت نہیں تھی، پروفیسر سی جے ہیملٹن نے دسمبر 1917 میں کولکاتہ میں اکیڈمک ماہرین معاشیات کی کانفرنس منعقد کی اور انڈین ایکونومک ایسوسی ایشن (آئی ای اے) کا قیام عمل میں آیا۔ اس کے بعد 1918 سے آئی ای اے کی سالانہ کانفرنس منعقد ہوتی رہی۔


    جناب این کے سنگھ نے کہا کہ آج یہاں اپنے مختصر لیکچر کے لئے میں نے ’’کثیر جہتی – اس کا زوال اور بحالی‘‘ کا موضوع منتخب کیا ہے۔ ایسا کرنے کے لئے میرے سامنے دو وجوہات ہیں۔ پہلی یہ کہ میں سمجھتا ہوں کہ کثیر جہتی اور عالمگیریت ایک ہی سکے کے دو پہلو ہیں اور ایک کے بغیر دوسرا برقرار نہیں رہ سکتا۔ دوسرا یہ کہ اس مرحلے میں یہ دونوں ہی زوال پذیر ہیں۔ یہ دہائی جسے ہم پیچھے چھوڑ آئے ہیں، اعلیٰ اقتصادی ترقی کی دہائی رہی ہے جس میں زبردست پیداواری دیکھنے کو ملی ہے، لیکن اب اس میں کمی آگئی ہے۔ یہ دہائی ایسے وقت میں ختم ہورہی ہے جب کہ ممالک عالمگیریت اور کثیر جہتی دونوں کے لئے تشویش رکھتے ہیں۔


    جب میں ماضی میں جھانکتا ہوں کہ ایک آزاد دنیا کس طرح کی تھی، اس کا خلاصہ جان مینارڈ کینیز نے اپنی کتاب ’’دی ایکنومک کونسیکوئنسیز آف پیس‘‘ میں کیا ہے جو 1921 میں شائع ہوئی۔ اپنی کتاب میں عالمگیریت کی وضاحت کرتے ہوئے انھوں نے کہا تھا ’’لندن میں رہنے والا شخص صبح اپنے بستر میں چائے پیتے ہوئے ٹیلی فون پر پوری دنیا میں کہیں سے کہیں کی بھی اشیاء کے لئے کسی بھی مقدار میں آرڈر دے سکتا ہے اور وہ امید کرسکتا ہے کہ یہ اشیاء جلد ہی اس کے گھر پہنچادی جائے گی اور وہ اسی طرح اپنی دولت کو دنیا کے کسی بھی حصے میں قدرتی وسائل اور نئی صنعتوں میں لگاسکتا ہے اور ان میں کسی پریشانی کے بغیر ساجھیداری کرسکتا ہے اور امکانی فوائد حاصل کرسکتا ہے اور وہ اپنی املاک کی سکیورٹی کے بارے میں بھی فیصلہ کرسکتا ہے۔‘‘


    وہ اپنی مرضی کے مطابق کسی بھی ملک جانے کے لئے سستے اور آرام دہ ذرائع استعمال کرسکتا ہے یا پاسپورٹ کے بغیر کہیں اور جاسکتا ہے اور اپنے نوکر کو اپنے پڑوس کے بینک میں بھیج کر قیمتی دھاتوں کی سپلائی حاصل کرسکتا ہے اور بیرونی ملکوں میں جاسکتا ہے۔ اس کے لئے اسے وہاں کی زبان، مذہب اور رسم و رواج سیکھنے کی ضرورت نہیں ہوئی بلکہ ذاتی طور پر اس کے لئے دولت ضروری ہے۔


    وہ ایک آزاد دنیا تھی جسے ہم بہت پیچھے چھوڑ آئے ہیں۔ اب اس بات کی شواہد پیش کرنے کی ضرورت نہیں ہے کہ آج مباحثے اور تجارت کی قدر کو فروغ کے انجن کے طور پر دیکھا جاتا ہے، جیسا کہ ہم جانتے ہیں کہ عالمگیریت میں تجارت ایک ایسی چیز ہے جس میں مختلف مصنوعات کو ایک جگہ سے دوسری جگہ بھیجا جاتا ہے، نظر نہ آنے والی اشیاء یعنی خدمات اور سیاحت وغیرہ، روزگار اور روزگار کو بڑھاوا دینے، کیپٹل کی آمد میں اضافہ کرنے اور مزدوروں کی ہجرت، رسائی اور اطلاعاتی ٹیکنالوجی میں شفافیت اور مناسب قیمت پر ٹیکنالوجی میں تبدیلی وغیرہ کے لئے اضافہ کیا جاسکتا ہے۔


    اس میں کوئی شک نہیں ہے کہ بین الاقوامی تجارت سمیت اقتصادی سرگرمیوں میں جیتنے اور ہارنے والے سبھی شامل ہوتے ہیں۔


    آزاد بین الاقوامی تجارت کی تقسیم کاری کے مضمرات کو نظرانداز نہیں کیا جاسکتا، البتہ ممالک مسلسل اشیاء تیار کرنے اور مصنوعات میں اضافہ کرنے کی اپنی صلاحیت کو بڑھاتے رہتے ہیں اور برآمدات کے لئے اسے مؤثر اور مسابقتی بناتے ہیں۔ یہی وجہ ہے کہ تجارت ترقی کا ایک اہم ذریعہ رہا ہے۔ حالیہ ادب سے پتہ چلتا ہے کہ کوئی بھی ملک اس وقت تک دو عددی اقتصادی ترقی کی شرح کی امید نہیں کرسکتا جب تک کہ وہ اپنی برآمدات کی صلاحیتوں میں تیزی سے اضافہ نہ کرے۔


    دوسرا یہ کہ پہلی جنگ عظیم سے پہلے تجارت کو نوآبادیات کے ایک ذریعے کے طور پر سمجھا جاتا تھا، لیکن دوسری جنگ عظیم کے بعد عظیم کساد بازاری کے ساتھ تجارت کو مشترکہ خوش حالی کے ذریعے کے طور پر شناخت کی گئی۔ یہ عرصہ کثیر جہتی اداروں کے ارتقاء کا دور رہا ہے۔ اسی طرح کے کثیر جہتی اداروں میں اقوام متحدہ شامل ہے، جو پہلے لیگ آف نیشنس کے نام سے جانی جاتی تھی۔


    اس میں شک نہیں کہ اقوام متحدہ آفاقی طور پر قابل قبول ایک ملک ایک ووٹ کے اصول پر قائم ہے، لیکن اس کے اہم فیصلہ ساز ادارے جیسے سلامتی کونسل آج کے دور کی اقتصادی قوت کا درست اظہار نہیں کرسکتے۔


    اس میں شک نہیں کہ اقوام متحدہ کی دیگر ایجنسیاں جیسے ڈبلیو ایچ او، یونیسیف اور یو این ڈی پی وغیرہ کے ذریعے اہم رول ادا کیا جارہا ہے، لیکن ان ایجنسیوں کے ذریعے بین الاقوامی تعاون میں کئی دیگر اہم کامیابیاں حاصل کی ہیں، جن میں ٹیکہ کاری کی مہم کے ذریعے چیچک کا خاتمہ، اوزون لیئر کے لئے مونٹریال پروٹوکول اور دیگر اہم فیصلے شامل ہیں۔


    میں کچھ ایسے اداروں پر تبصرہ کرنا چاہوں گا ، جی اے ٹی ٹی(گیٹ) کا قیام 1947 میں محصولات، کوٹہ اور سبسڈی میں کمی کے مقصد سے عمل میں آیا تھا۔ 1955 میں عالمی تجارتی تنظیم(ڈبلیو ٹی او) میں تبدیلی تک یعنی تقریباً 48 سال تک اس نے اپنے چارٹر کو برقرار رکھا اور پیچیدہ مذاکرات کے ساتھ بین الاقوامی تجارت کو فروغ دیا۔ ڈبلیو ٹی او کے رکن ممالک ایک ایسا غیر امتیازی تجارتی نظام نافذ کرنے پر رضامند ہوئے جن میں ان کے حقوق اور ان کی ذمہ داریوں کی وضاحت کی گئی ہو۔


    نومبر 2001 میں ڈبلیو ٹی او کی رکن حکومتوں نے قطر کے دوحہ میں چوتھی وزارتی کانفرنس کے لئے نئے مذاکرات کا آغاز کیا اور موجودہ معاہدوں کو نافذ کرنے کے لئے مسلسل کام کیا۔ اس نئی پہل کو دوحہ ترقیاتی ایجنڈے (ڈی ڈی اے) کا نام دیا گیا۔ مذاکرات کا یہ نیا دور ڈبلیو ٹی او کے مستقبل کا ایک اہم تبدیلی کا پوائنٹ ثابت ہوا اور عالمی کثیر جہتی تجارتی نظام کے لئے بہت اہم قرار پایا۔


    عالمی تجارتی تنظیم(ڈبلیو ٹی او) کے غیر فعال ہونے کے باوجوددنیا تیزی کے ساتھ تحفظ پسندی کی طرف مائل ہوئی ہے۔ اس کی وضاحت دو طریقوں سے کی گئی ہے۔ تجارتی جنگ اور تحفظ پسندی کا مستقل خطرہ بہت بڑھ گیا ہے۔ تازہ ترین امریکہ اورچین کی تجارتی جنگ ہے،جس میں ہرایک اپنی اپنی درآمدات پرمحصولات میں اضافے کا دعویٰ کررہا ہے۔جاپان اور یوروپی یونین کے ساتھ چین-امریکہ کےتجارتی تعلقات پربھی خدشات ہیں۔ان سب سے تحفظ پسند دنیا کو رواج دینے کی خطرا ت پیدا ہوگئے ہیں،جسے ہم خوشی خوشی پیچھے چھوڑ گئے ہیں۔


    اس دوران تجارتی بلاک اپنے تسلط کو مزیدمضبوط کررہے ہیں۔ ان بڑھتے ہوئے دوطرفہ یا ترجیحی تجارت کے معاہدوں کے نتائج محدود شراک داروں کے لئے قدر رکھتے ہیں اور تجارت سے حاصل ہونے والی آفاقیت سے بازآ جاتے ہیں۔ علاقائی دو طرفہ بمقابلہ کثیرجہتی تجارتی انتظامات کے تنازعہ کی ایک طویل تاریخ ہے۔آزادتجارت یا علاقائی تجارتی معاہدوں کے حق میں بحث کرنے والےافرادیہ مشورہ دیتے ہیں کہ اگر زیادہ سے زیادہ جو کثیرجہتی ہوسکتا ہے وہ رہ جاتا ہے تو ہمیں ان محدود معاہدوں اورانتظامات سے بھی خود کو حاصل ہونے والےفوائد سےانکارکرنا چاہئے۔ اگرچہ یقینی طور پریہ محدودتجارت کے ترجیحی معاہدے کوئی معاہدہ نہ ہونے سے بہتر ہیں۔وہ سب سے زیادہ بہتر انتظامات ہیں کیونکہ ٹیکنالوجی کے حصول، خارجیت اور مسابقت کی پوری قیمت حاصل نہیں کی جاتی ہے۔ ہر تجارتی پارٹنر کے ساتھ کرنٹ اکاؤنٹ کے خسارے پرموجودہ تنازعہ بھی غلط انداز میں پیش کیا گیا ہے۔کسی کو مجموعی تصویراور ان خسارے کومعتبرطریقے سے مالی اعانت کرنے کی صلاحیت کو دیکھنا ہوگا۔تجارت سے حاصل ہونے والے متعدد فوائدصرف موجودہ اکاؤنٹ خسارے پر خصوصی توجہ کے ساتھ مرکوز ہوں گے۔ سب سے بہتر جس کے بارے میں سوچا جاسکتا ہے وہ امید ہے کہ ایک بار جب تمام شراکت داران انتظامات کو عالمی سطح پر بنانے کے لئے راضی ہوجائیں گے تو یہ زیادہ دو طرفہ انتظامات میں ضم ہوجائیں گے،چونکہ بہت سارے تجارتی ممالک آپس میں تجارتی معاہدوں پر دستخط کرتے ہیں، تجارتی انتظامات کا ایک "اسپیگیٹی باؤل" تیار کرتے ہیں جس کے لئے عالمی تجارتی ادارہ(ڈبلیو ٹی او) کو نظرانداز کردیتے ہیں۔یہ تنظیم تجارتی مذاکرات کے سلسلے میں روز بروز کم اہمیت کی حامل ہوتی جارہی ہے۔ مجھے یقین ہے کہ یہ دنیا کثیر جہتی انتظامات کے مقابلے باہمی متضادمحدود انتظامات کے اس اسپیگیٹی باؤل میں بدتر ہوجائے گی،جس پر ہم اچانک بولی لگاتے نظر آتے ہیں۔


    اسی طرح مالیاتی سطح پر عالمی بینک اور بین الاقوامی مالیاتی ادارے 1944ء میں بین حکومتی اداروں کی حیثیت سے قائم کئے گئے تھے۔عالمی بینک کو پہلے تعمیر نواور ترقی کے لئے عالمی بینک کی حیثیت سے جانا جاتا تھا۔ اس ادارے نے اپنے صدر روبرٹ میک نمارا کی سربراہی میں رفتہ رفتہ اپنے دائرہ کار میں مزید توسیع کی اور اس نے آمدنی میں نابرابری اور غربت کی جانب اپنی توجہ مبذول کرنے کا عمل شروع کیا۔ رعایتی اور کبھی کبھار بازار پر مبنی شرحوں کی بنیاد پر دونوں طریقے سے طویل مدتی قرضوں کے ذریعے اہم ترقیاتی پروجیکٹوں کو مالی امداد فراہم کرنے کی عالمی بینک کی نہایت اہم اور شاندار تاریخ رہی ہے۔


    بین الاقوامی مالیاتی ادارہ (آئی ایم ایف)نے بھی گزشتہ برسوں کے دوران اسی طرح مالی بحران کے شکار ملکوں کو مالی امداد فراہم کرکے انہیں مالی بحران سے نکالنے کے لئے عالمی سطح پر اقتصادی ترقی کو فروغ دینے اور مالیاتی استحکام قائم کرنے کے لئے اپنے چارٹرکو بخوبی پورا کیا ہے۔ البتہ ان دہائیوں کے دوران عالمی بینک اور بین الاقوامی مالیاتی ادارے نےبہت ساری سختیاں بھی پیدا کی ہیں، جس کی وجہ سے انہیں چیلنجوں کا سامنا کرنا پڑا ہے۔ فیصلہ سازی کے عمل میں اور کوٹے کے حقوق جیسا کہ انہیں کہا جاتا ہے، حالیہ تبدیلیوں کے باوجود وہ 21ویں صدی کی بدلتے ہوئے حقائق سے غلط فہمی کے شکار ہیں۔ان اداروں میں فیصلہ سازی کا عمل یوروپ اور امریکہ کو زیادہ وزن ادا کرتا ہے۔ اس سے بدلتی ہوئی طاقتوں کی ناکافی طورپر عکاسی ہوتی ہے اور ایشیاء اور چین کی اندیکھی ہوتی ہے۔ باہمی تعاون کے اداروں کو لازمی طورپر کھیل کے قواعد کے مطابق آج کے مسائل اور مواقع سے نمٹنے کےلئے عصری حقائق کی عکاسی کرنا چاہئے، جو کہ ماضی کے لیے تھے۔اس میں ناکام رہنے کی صورت میں رفتہ رفتہ وہ غیر متعلق ہوجائیں گے۔نجی سرمایہ اور براہ راست غیر ملکی سرمایہ کاری کے وسیع پیمانے پر آمد کے باوجود ان دونوں اداروں کی مالیاتی صورتحال بازار کے جذبات پر ان کے بہتر نقوش کے باوجود شکوک و شبہات میں مبتلا ہے۔


    ایک مستقل احساس ہے کہ کھیل کے ضوابط ، جس طرح کے ہیں ان کا اطلاق غیر متعصبانہ طریقے سے نہیں کیاگیا ہے۔ مجھے ایک مثال پیش کرنے دیجئے۔ ہم سبھی واقف ہیں کہ آئی ایم ایف کے آرٹیکل IV کے تحت ہر رکن ملک کو اپنی کلی معاشی پالیسیوں کی تفصیلی جانچ پڑتال کرنا ہوگی۔یہ کسی بھی غیر مؤثر بحران کو تلاش کرنے، تدابیر اقدامات کرنے اور ان اقدامات کو عملی جامہ پہنانے میں ممالک کی حوصلہ افزائی کرنے کے لئے ڈیزائن کیا گیا ہے، جو اس کے چارٹر کے وسیع مقاصد مثلاً عالمی اقتصادی ترقی کو فروغ دینے اور معاشی استحکام کو پورا کرنے میں تعاون فراہم کریں گے،لیکن یہ نہایت حیران کن بات ہے کہ آئی ایم ایف 08-2007 کے عالمی بحران کی نشان دہی کرنے میں ناکام رہا۔ امریکی معیشت کا ڈرامائی طورپر زوال ہوا، جس کے سبب مالیاتی نطام کو سخت نقصان پہنچا۔عالمی مالیاتی فنڈ اس وسیع پیمانے کے مالی بحران کو کیسے نہیں دیکھ سکا، جس سے امریکہ کو بروقت اصلاحی اقدامات کرنے میں مدد فراہم ہوتی ۔


    آگے کا راستہ کیا ہے؟کیا ہمیں عالمگیریت اورکثیرجہتی کو دوبارہ سے دریافت کرنے کی ضرورت ہے یا کیا ہم زیادہ غیرمنظم دنیا کو ایڈجسٹ کرتے ہیں؟ایک پریشان کن بین الاقوامی فریم ورک کسی کے مفاد میں نہیں ہوگا۔ان اداروں کی معنویت کی کسی بھی دریافت یا بازیافت کو تین وسیع اصولوں پر مبنی ہونا چاہئے۔


    پہلا ،یہ تسلیم کرتے ہوئے کہ 20 ویں صدی کے ادارے21 ویں صدی کے چیلنجوں سے نمٹنے کیلئے ناکافی ہیں،میں یہ کہوں گا کہ ہم اکیسویں صدی کے تیسرے عشرے میں اب داخل ہوں گے۔ انہیں لازمی طور پر تمام شراکت داروں، سول سوسائٹی کے خدشات کی عکاسی بہتر طور سے کرنے کے لئے از سر نو بنا یا جانا چاہئے، جو کہ ایک عالمی معاشی نظام کے لئے پوری طرح قابل ہو جو کہ جامع ہو اور جس سے تمام شراکت داروں کی بھلائی ہوسکے۔یہ آج کے خیالات پر مبنی ہونا چاہئے نہ کہ کل کے۔


    دوسرا،جبکہ عالمگیریت کے اصول کا مرکز اور وسیع وعریض اصول قدر میں اضافے کے چین کے ذریعے صلاحیت میں اضافہ اور پیداواریت ہیں،لہٰذا تجارتی نظام ، بے روزگاری اور غربت سے منہ نہیں موڑ سکتے، بلکہ اسے بازار کو درپیش تمام مشکلات کو دور کرنا ہوگا۔


    تیسرا، اس سے بھی اہم بات یہ ہے کہ ان کو اس کے مطابق ڈھال لیا جانا چاہئے کہ اگلی چند دہائیوں میں پیداوری کے اصل محرکات کیا ہوں گے۔ میرے خیال میں تبدیلی کے ان محرکات میں درج ذیل چیزوں کو شامل کرنا ضروری ہے:


    سب سے پہلا،آج کی دنیا میں میڈیکل سائنسز، اسٹیم سیلز اور مائیکرو بایولوجی میں ترقی کے اندر اعلیٰ پیداواریت کی صلاحیت موجود ہے۔ جیسا کہ فری مینڈیسن نے اس بات کو اجاگر کیا ہے کہ اگر 20 ویں صدی فزکس(طبیعات)کی صدی تھی تو 21 صدی بایولوجی( حیاتیات) کی صدی ہوگی۔مولیکیؤلر بایولوجی اور جینیات میں حالیہ پیش رفت کا مطلب طویل عرصے میں انقلابی تبدیلیوں کی عکاسی ہے ۔


    دوسرا، 5 جی اور اس کی موروثی تکنیکی صلاحیتوں کے نتیجے میں بڑے بینڈوتھ،اعلیٰ پیمانے پر اعتماد اور کم پیمانےکی پوشیدگی جیسے امور سے مستقبل میں وسیع فوائد حاصل ہوں گے۔ہم 5 جی امکانات کی ترقی کے نتیجے میں ہونے والی تبدیلیوں سے پوری طرح ہم آہنگ نہیں ہیں۔ اس سے اقتصادی اور سماجی سطح پر زندگی میں آنے والی تبدیلی سے بھی واقف نہیں ہیں۔


    تیسرا،آرٹیفشل انٹلی جنس، نینو ٹیکنالوجی اور جینیٹک انجینئر نگ عمومی مقصد کی حامل ٹیکنالوجی(جی پی ٹی)کے درجے میں ہے، جس کے پیداواریت اور تحقیق کے بہت سے شعبوں میں متعدد ایپلی کیشن ہیں۔


    چوتھا، ورکروں کی نقل مکانی ہے ، اس سے اعلیٰ اور کم درجے کے ہنرمند پیشوں میں لیبر مارکیٹ میں اہم تعاون حاصل ہوتا ہے۔ اس سے کام کرنے والے افراد کی آبادی کے ذریعے اقتصادی ترقی کو فروغ حاصل ہوتا ہے۔ورکروں کی نقل مکانی جاپان اور اٹلی جیسی ترقی یافتہ معیشتوں کے لئے کافی اہم بن گئی ہے۔ان ملکوں میں کام کرنے والے افراد بوڑھے ہوتے جارہے ہیں ، جس کے سبب ان ملکوں کی معیشت پر برا اثر پڑ رہا ہے۔ نقل مکانی کرکے آنے والے افراد مختلف ہنروں کے ساتھ آتے ہیں اور جن ملکوں میں یہ جاتے ہیں ، وہاں انسانی افراد کے سرمایہ میں واضح طور پر اضافہ ہوتا ہے اور اس سے پیداواریت بڑھتی ہے۔تاہم لیبر سے متعلق قوانین کے لبرالائزیشن کو لوگوں کے بدلے ہوئے ذہنی رویے سے واقف ہونا چاہئے۔یہ افراد مختلف نسل کے لوگوں کو قبول کرنے کے لئے تیار ہیں ۔نقل مکانی کرنے والے افراد کی تہذیبی شناختوں کو محفوظ رکھنا اور جن ملکوں میں یہ آتے ہیں، ان کی آئیڈیولوجی کا تحفظ سبھی چیزوں پر مشتمل ہونا چاہئے۔کیا ٹیکنالوجی کے حامل روبوٹ انسان کی جگہ لے سکتا ہے۔ایسی دنیا کے بارے میں سوچئے، جہاں دنیا کے بیشتر حصوں میں بے روزگاری اور غربت پائی جاتی ہے۔اس کے برعکس اقتصادی ترقی اور خوشحالی کے دیگر شعبے میں افرادی قوت کی قلت میں توازن کی ضرورت ہے۔


    اور آخر میں ، عالمی تمازت اور آب و ہوا کی تبدیلی کی روک تھام کے لئے بین الاقوامی اشتراک و تعاون اور قابل تجدید توانائی کا بڑے پیمانے پر استعمال ہے۔ یہ چیزیں کرہ ارض کے بقا کے لئے بے حد اہم ہیں اور اس کا انحصار تمام شراکت داروں کے اشتراک و تعاون پر ہے۔یہ بات نہایت غیر معمولی ہے کہ عالمی تمازت کے نتائج کا تجربہ سبھی لوگ کررہے ہیں۔وہیں بعض ایسے افراد بھی ہیں جو سائنس کا انکار کرتے ہیں اس کے نتائج اور اس کی روک تھام سے متعلق کارروائیوں سے انکار کرتے ہیں۔


    ماضی کے ادارے ان نئی تشویشات کو منعکس نہیں کرتے ہیں، جو کہ تبدیلی کے بنیادی محرک ہیں۔یہاں نئے اداروں کاقیام یا جو پرانے ادارے ہیں، ان کی تعمیر نو نہایت ضروری ہے۔جو ہم فیصلہ کریں، مستقبل کے محرکات کو پالیسی ساز وں کی ترجیحات اور تشویشات کو ضرور قبول کرنا چاہئے۔اگر پرانے ادارے کی تنظیم نوکی جاتی ہے تو ہمیں ان کے لئے لائحہ عمل تیار کرنا چاہئے۔کہنے سے زیادہ کرنا اہم ہے۔


    ممالک اپنی سطح کا تحفظ کریں گے، اسی طرح اپنے اداروں کا بھی تحفظ کریں گے۔تاہم بہتر مستقبل کے لئے فیصلہ کن اور سنجیدہ کارروائی کو مزید مؤخر نہیں کرسکتے۔ان تبدیلیوں کے بغیر بہتر مستقبل نہیں ہوسکتا ہے۔یا ہم کیاایسے ادارے قائم کرسکتے ہیں، جو ہمارے ماضی کے تجربات پر مبنی تشویشات کو ترجیح د ے سکیں اور معاصر حقیقتوں کا ادارک کرسکیں۔معاملہ خواہ کچھ بھی ہو، انتخاب ہمارا ہے۔چونکہ میں نے اپنی بات کی شروعات جان مینارڈ کینس کے ایک اقتباس سے کی تھی، مجھے اپنی بات بھی ختم انہی کے اقتباس سے کرنے دیجئے۔ایک مرتبہ جب ان سے سوال پوچھا گیاتو کینس نے یہ کہتے ہوئے جواب دیا تھا کہ ’’جب حالات میں تبدیلی آتی ہے ، تو میں اپنا ذہن بدل دیتا ہوں، تم کیا کرتے ہو۔‘‘21ویں صدی کے حالات تبدیل ہوچکے ہیں ہمیں بھی اپنے ذہن کو بدلنے کی ضرورت ہے۔عالمگیریت اور کثیر جہتی دونوں کو اختراع نو کی ضرورت ہے۔


    *************


    م ن۔م ع۔و ا۔ ن ع۔م ر


    ( U : 6060 )

    
    
    (Release ID: 1597853) Visitor Counter : 10
    
    
      Read this release in: English