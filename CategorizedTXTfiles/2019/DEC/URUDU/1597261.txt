      امور داخلہ کی وزارت

      جناب نتیہ نند رائے نے چنڈی گڑھ میں سی ایف ایس ایل میں ایک جدید ڈی این اے اِنالیسس سنٹرکا افتتاح کیا
      
      حکومت ملک میں خواتین کے تحفظ کو سب سے زیادہ ترجیح دیتی ہے: جناب نتیہ نند رائے
      
      وزارتِ داخلہ ملک کے تمام اضلاع میں سبھی پولیس اسٹیشنوں میں خواتین کیلئے ہیلپ ڈیسک اور
      بردہ فروشی مخالف یونٹ قائم کرے گی : جناب نتیہ نند رائے
      Posted On: 23 DEC 2019 2:36PM by PIB Delhi


    نئی دہلی، 23 ؍دسمبر،امور داخلہ کے وزیر مملکت جناب نتیہ نند رائے نے آج چنڈی گڑھ کے سی ایف ایس ایل میں ڈی این اے کے تجزیئے کے ایک جدید مرکز کا افتتاح کیا۔ یہ جدید فورنسک ڈی این اے تجزیہ کی تجربہ گاہ نربھیا فنڈ اسکیم کے تحت 99.76کروڑ روپے کے خرچ سے قائم کی گئی ہے۔ یہ مرکز جن امور کے لئے جدید سہولتیں فراہم کرے گی، وہ ہیں:1.جنسی حملہ اور ہومیسائڈ یونٹ 2.پیٹرنٹی یونٹ 3. انسانی شناخت کا یونٹ اور 4.مائیٹوچونڈریئل ڈی این اے یونٹ۔ ڈی ایف ایس ایس نے اس بات کو یقینی بنایا ہے کہ یہ مرکز جدید ڈی این اے پروفائلنگ آلات اور سازوسامان سے پوری طرح آراستہ ہو۔ جدیدفارنسک ڈی این اے انالسس مرکز میں ہر سال 2000کیسوں کا جائزہ لینے کی صلاحیت ہے۔


    اس موقع پر اظہارخیال کرتے ہوئے وزیر موصوف نے اس بات پر زور دیاکہ تمام ریاستوں اور مرکز کے زیر انتظام علاقوں کو چاہئے کہ وہ اس سہولت سے فائدہ اتھائیں اور اپنی اپنی ریاستوں میں اسی طرح کی سہولتیں قائم کریں تاکہ ان کے پاس بھیجے جانے والے فورنسک کیسوں کو تیز رفتاری کے ساتھ نمٹایا جا سکے۔ اس سے ایک جدید اور جوابدہ فوجداری انصاف کا نظام قائم ہوگا۔ البتہ انہوں نے درخواست کی کہ ہر شخص کو چاہئے کہ وہ ایک ایسے سماج کی تعمیر کے لئے کام کرے، جہاں خواتین کے خلاف جرائم کو برداشت نہ کیا جائے اور اس طرح کے واقعات پیش ہی نہ آئیں۔ جناب رائے نے یہ بھی کہا کہ بیورو آف پولیس ریسرچ اینڈ ڈیولپمنٹ (بی پی آر ڈی)فارنسک ثبوت کو جمع کرنے کے لئے خصوصی تربیت فراہم کر رہا ہے اور اب تک 6000سےزیادہ افراد تربیت پا چکے ہیں۔


    جناب رائے نے کہاکہ حکومت نے ملک میں خواتین کی تحفظ کو اولین ترجیح دی ہے اور قانون میں سخت ترین سزائیں دینے کے ساتھ ساتھ اس سلسلے میں جو بہت سے اقدامات کئے گئے ہیں، ان میں 28 ریاستوں/مرکز کے زیر انتظام علاقوں، 112یونیورسل ایمرجنسی خدمات شروع کیا جانا، 8 بڑے شہروں میں ’ سیف سٹی‘پروجیکٹ شروع کیا جانا اور ریاستی فورنسک سائنس لیباریٹریوں کو مستحکم بنایا جانا شامل ہیں۔ وزارت داخلہ تمام پولیس اسٹیشنوں میں خواتین کے لئے ہیلپ ڈیسک قائم کرے گی اور تمام اضلاع میں بردہ فروشی کی روک تھام کے یونٹ قائم کرے گی۔


    فوجداری تحقیقات کو فوراً اور مہارت کے ساتھ مکمل کرنے میں ڈی این اے اینالیسس ایک اہم ذریعہ بن گیا ہے۔


    وزارت داخلہ کے تحت فورنسک سائنس سرویسیز کے ڈائرکٹوریٹ نے ملک میں سنٹرل فورنسک سائنس لیباریٹریز ( سی ایف ایل ایس) قائم کی ہے۔ یہ تجربہ گاہیں بھوپال میں مدھیہ پردیش کے مقام پر ، چنڈی گڑھ میں ، آسام میں گوہاٹی کے مقام پر، تلنگانہ میں حیدرآباد کے مقام پر، مہاراشٹر میں پونے کے مقام پر اور مغربی بنگال میں کولکاتہ کے مقام پر قائم کی گئی ہیں۔


    آج کی تقریب میں تقریباً 200مدعوئین نے شرکت کی، جن میں پورے ملک کےسنٹرل اور اسٹیٹ ایف ایس ایل کے ڈائرکٹر صاحبان ، سینئرپولیس /جوڈیشیئل افسران، مختلف یونیورسٹیوں اور اسپتالوں کے پروفیسر اور ڈاکٹر اور سائنسیئ تنظیموں کےسینئراہلکاروں نے شرکت کی۔


    ۰۰۰۰۰۰۰۰


    (م ن-ج-ک ا)


    U- 5978

    
    
    (Release ID: 1597261) Visitor Counter : 6
    
    
      Read this release in: English , Hindi , Bengali