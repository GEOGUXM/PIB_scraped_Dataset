      وزارت دفاع

      رکشا منتری جناب راج ناتھ سنگھ نے نیو یارک میں انڈیا۔ یو ایس 2+2 ڈائیلاگ کے موقع پر
      
      بھارتی برادری سے ملاقات کی
      Posted On: 17 DEC 2019 8:10PM by PIB Delhi


    نئی دلّی، 17 دسمبر / رکشا منتری جناب راج ناتھ سنگھ بھارت اور امریکہ کے دفاع اور خارجہ امور کے وزراء کے واشنگٹن میں منعقد ہونے والے 2+2 ڈائیلاگ کے سلسلے میں آج نیو یارک پہنچے۔ نیو یارک میں رکشا منتری نے قونصلیٹ جنرل آف انڈیا کی جانب سے بھارتی برادری اور بھارت کے دوستوں کے لئے منعقد کئے گئے ایک استقبالیہ میں شرکت کی۔


    اس اجتماع سے خطاب کرتے ہوئے جناب راج ناتھ سنگھ نے اس سال کے اوائل میں ہوسٹن میں وزیر اعظم جناب نریندر مودی کے دورے کے موقع پر منعقد کی گئی ” ہودی مودی“ تقریب کو کامیاب بنانے میں بھارتی برادری کے رول،اہمیت اور تعاون کا تذکرہ کیا۔ انہوں نے آرٹیکل 370 کی منسوخی، شہریت ایکٹ کی حالیہ ترمیم اور پڑوسیوں کے ساتھ دوستانہ تعلقات کا بھی تذکرہ کیا۔


    رکشا منتری نے بھارتیہ برادری کے ساتھ ملاقات کی اور بھارت۔ امریکی تعلقات اور بھارتی معیشت سے متعلق سوالات کے جواب دیئے۔


    2+2 ڈائیلاگ 18 دسمبر، 2019 کو منعقد ہو رہے ہیں۔


    ۔۔۔۔۔۔


    U.5905


    م۔ ر۔ر۔

    
    
    (Release ID: 1596813) Visitor Counter : 4
    
    
      Read this release in: English , Hindi