      وزارات ثقافت

      پرہلادسنگھ پٹیل نے نیشنل اسکول آف ڈراما سوسائٹی کی میٹنگ میں شرکت کی
      
      سرکار اس اہم ادارے کے استحکام کے لیے تمام اقدامات کرے گی: پرہلاد سنگھ پٹیل
      Posted On: 11 DEC 2019 7:24PM by PIB Delhi


    مرکزی وزیر برائے سیاحت و ثقافت جناب پرہلاد سنگھ پٹیل نے آج نیشنل اسکول آف ڈرامہ کا معائنہ کیا اور نیشل اسکول آف ڈرامہ سوسائٹی کی میٹنگ میں شرکت کی۔اس موقع پر نیشنل اسکول آف ڈرامہ کے اراکین اور چیئرمین نے نیشنل اسکول آف ڈرامہ کو قومی حیثیت کا ادارہ بنائے جانے ، نیشنل اسکول آف ڈرامہ کے احاطے کو دوبارہ فروغ دینے اور اس ادارے کے ڈائریکٹروں، اساتذہ اور رجسٹرار کی تنخواہوں پر نظرثانی جیسے مسائل کی طرف وزیر موصوف کی توجہ مبذول کرائی۔


    جناب پرہلاد سنگھ پٹیل نے اس موقع پر اپنی تقریر میں نیشنل اسکول آف ڈرامہ کے ممبران کو یقین دہانی کرائی کہ سرکار ملک کے اس اہم ترین ادارے کو مستحکم بنانے کے لیے تمام ممکنہ اقدام کرے گی۔ اس کے ساتھ ہی انہوں نے اس امر پر بھی اتفاق رائے کا اظہار کیا کہ ادارے کےاساتذہ، عملے اور دیگر افسران کی تنخواہوں پر بھی نظرثانی کی جائے گی۔ انہوں نےیہ یقین دہانی بھی کرائی کہ تمام مسائل پر ہمدردانہ طور سے غور کریں گے۔


    وزیرموصوف نے اپنی تقریر میں اظہار ممنونیت کرتے ہوئے یہ بھی کہا کہ انہیں نیشنل اسکول آف ڈرامہ سوسائٹی کی میٹنگ میں شرکت کرنے اور ملک بھر کے متعلقہ ماہرین سے ملاقات کا موقع ملا۔ اس میٹنگ کے دوران نیشنل اسکول آف ڈرامہ پر ایک مختصر فلم بھی وزیر موصوف کو دکھائی گئی۔ فلم کے بعد وزیر موصوف نے کہا کہ یہ مختصر فلم انتہائی اہم اطلاعاتی وسیلے کی حیثیت رکھتی ہے۔


    اس موقع پر نیشنل اسکول آف ڈرامہ سوسائٹی کے کارگزار چیئرمین ڈاکٹر ارجن دیو چرن نے نیشنل اسکول آف ڈرامہ سوسائی میٹنگ میں ان کا استقبال کیا اور اس میٹنگ میں شرکت کے لیے اپنے مصروف اوقات میں سے کچھ وقت نکالنے اور سوسائٹی کی میٹنگ میں آنے کے لیے شکریہ ادا کیا۔


    ۔۔۔۔۔ ۔۔۔۔۔۔


    م ن ۔س ش۔ ت ع۔


    U-578 9

    
    
    (Release ID: 1596158) Visitor Counter : 3
    
    
      Read this release in: English , Hindi