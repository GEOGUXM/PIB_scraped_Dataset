      کابینہ سکریٹریٹ

      کابینہ سکریٹری نے ملک میں پیاز کی قیمتوں کے مسئلے کا جائزہ لیا
      
      پیاز اگانے والی اہم ریاستوں کے چیف سکریٹریوں نے صورتحال سے کابینہ سکریٹریوں کو واقف کرایا
      
      ریاستوں کو مشورہ دیا گیا کہ وہ پیاز کی سپلائی کو بہتر بنانے کی کوششیں کریں
      Posted On: 02 DEC 2019 8:15PM by PIB Delhi


    نئی دہلی 03 دسمبر۔کابینہ سکریٹری جناب راجیو گوابا نے آج سکریٹریوںکی کمیٹی کی ایک میٹنگ کی صدارت کی ،جس کا مقصدپورے ملک میں پیاز کی بڑھتی ہوئی قیمتوں کے مسئلے کا جائزہ لینا تھا۔


    پیاز اگانے والی 11 بڑی ریاستوں کے چیف سکریٹریوں کے ساتھ ایک ویڈیو کانفرنس میں کابینہ سکریٹری کو متعدد ان اقدامات سے واقف کرایا گیا جو ریاستوں نے پیاز کی بڑھتی ہوئی قیمتوں سے نمٹنے کے لئے کئے ہیں ۔


    مہاراشٹر ، گجرات ،تمل ناڈو ،آندھر اپردیش ، کرناٹک ،تلنگانہ ،مدھیہ پردیش ،چھتیس گڑھ ،راجستھان ،اترپردیش اور ہریانہ کے چیف سکریٹریوں نے ویڈیو کانفرنس میں شرکت کی ۔


    کابینہ سکریٹری نے ریاستوں نے ریاستوں کو ہدایت دی کہ قیمتوںکو مستحکم بنانے کی خاطر عارضی قلت کو دیکھتے ہوئے پیاز کی مجموعی فراہمی میں اضافہ کیا جائے ۔ مرکز نے یہ فیصلہ پہلے ہی کرلیا ہے کہ موجودہ موسم کے دوران پیاز کی برآمدکی اجازت نہیں دی جائے گی۔


    ریاستوںکو مزید ہدایت دی گئی کہ وہ خاطر خواہ ذخیرہ برقرار رکھیں ، تاجروں پر ذخیرے کی حد مقرر کریں اور ذخیرہ اندوزی کے خلاف سخت کارروائی کو یقینی بنائیں ۔


    جناب راجیوگوابا نے کہا کہ مرکزی حکومت نے 29 نومبر کو 11 ہزار میٹرک ٹن پیاز درآمدکرنے کی اجازت دی ہے تاکہ صورتحال پر قابوپایا جاسکے ۔اس سلسلے میں فراہمی دسمبر 2019 کے پہلے ہفتے سے شروع ہونے کا امکا ن ہے ۔


    یہ حکومت کے اس فیصلے کے علاوہ ہے ، جو اس نے 22 نومبر 2019 کو کیا تھا کہ مصر سے 6090 میٹرک ٹن پیاز درآمد کی جائے گی۔ امید ہے کہ دسمبر کے دوسرے ہفتے سے پیاز کی آمد شروع ہوجائے گی۔


    کابینہ سکریٹری نے ریاستوں کو ہدایت کی کہ وہ پیاز کی حصولی اور مناسب قیمت پر اس کی تقسیم کے لئے اپنے خوراک اوررسدات کے محکموں کو استعمال کریں ۔


    صارفین کے امور کے سکریٹری ، زراعت اور کسانوںکی فلاح وبہبودکے سکریٹری اور خوراک اورسرکاری نظام تقسیم کے محکمے کےسکریٹری نے بھی مرکزی حکومت کے سینئیر افسران کے ساتھ میٹنگ میں شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5517

    
    
    (Release ID: 1594627) Visitor Counter : 4
    
    
      Read this release in: English , Hindi , Bengali , Punjabi