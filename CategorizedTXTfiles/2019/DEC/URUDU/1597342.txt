      کامرس اور صنعت کی وزارتہ

      چار ریاستوں میں جیم سمواد شروع کیا گیا
      
      پورٹل میں بہتری لانے کیلئے صارفین کی آواز کی پہل کی گئی
      
      Posted On: 24 DEC 2019 11:24AM by PIB Delhi


    نئی دہلی۔ 24 ؍دسمبر۔ملک کے متعلقہ فریقوں تک رسائی حاصل کرنے کیلئے آؤٹ ریچ کا ایک قومی پروگرام جیم سمواد ، 17دسمبر 2019 کو شروع کیا گیا ۔


    آؤٹ ریچ پروگرام 19 دسمبر 2019 کو شروع کیا گیا تھا ، شروعات کے ہفتے میں کرناٹک ، اتراکھنڈ ، ہماچل پردیش اور آندھرا پردیش ریاستوں کو شامل کیا گیا تھا۔ آؤٹ ریچ پروگرام 17فروری 2020 تک جاری رہے گا اور اس میں سبھی ریاستوں اور مرکز کے زیر انتظام علاقوں کو شامل کیا جائیگا۔


    سی ای او سمیت جیم کے سینئر افسران ان پروگراموں کو چلا رہے ہیں ۔ وہ اس پروگرام میں شرکت کرنے والے خریداروں اور خروخت کاروں سے بھی بات چیت کررہے ہیں۔ لاجسٹکس سمیت آؤٹ ریچ پروگراموں کے لئے بندوبست متعلقہ ریاستی سرکاروں نے کیا ہے جس کا مقصد سبھی متعلقہ فریقوں تک پہنچنا اور اُن کے جیم پورٹل کے استعمال کے بارے میں ان کے تجربات حاصل کرنا ہے۔ اس آؤٹ ریچ پروگرام کے ذریعے جیم کو امید ہے کہ وہ پورٹل کی نئی خاصیتوں اور کارکردگی کے بارے میں اصل صارفین کو بیدار کیاجاسکے گا اور ان سے ان کی رائے حاصل کی جاسکے گی جو جیم کے ’’صارف کی آواز‘‘ کی پہل کے بارے میں پہلا قدم ہے۔


    سرکاری محکموں ، تنظیموں اور سرکاری شعبے کے صنعتی گھرانے (پی ایس ای) اپنی خریداری کی ضرورتوں کیلئے جیم کااستعمال کررہے ہیں۔ ریاستوں کے فروخت کار بھی اس پورٹل کو استعمال کرکے سرکاری خریداری کی قومی مارکٹ تک رسائی حاصل کرکے فائدہ حاصل کررہے ہیں۔ جیم سمواد کے ذریعے مارکٹ پلیس صارفین سے ان کی رائے حاصل کرنا چاہتی ہے جسے نظام میں بہتری اور اسے جدید بنانےکیلئے استعمال کیا جائیگا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-5996

    
    
    (Release ID: 1597342) Visitor Counter : 7
    
    
      Read this release in: English , Hindi