      کانکنی کی وزارت

      مارچ 2020میں 36ویں بین الاقوامی جیولوجیکل کانگریس کی میزبانی ہندوستان کرے گا
      Posted On: 13 DEC 2019 3:28PM by PIB Delhi


    نئی دہلی ،13 دسمبر : ہندوستان میں اگلے برس مارچ کے پہلے ہفتے کے دوران دارلحکومت دہلی میں 36ویں بین الاقوامی جیولوجیکل کانگریس ( آئی جی سی ) کی میزبانی کی تیاریاں جاری ہیں ۔اس کانفرنس کا موضوع ‘جیوسائنس :پائیدارترقی کے لئے بنیادی سائنس ’ ہے ۔جیوسائنس کے اولمپکس کے طورپرمعروف آئی جی سی جیو سائنس ایک انتہائی مقبول عالمی تقریب ہے جس کا انعقاد 4سال میں ایک بار کیاجاتاہےاوراس میں پوری دنیا سے تقریباًپانچ سے چھ ہزارتک سائنسداں جیوسائنس داں شرکت کرتے ہیں ۔


    اس تقریب کے لئے ماحول تیارکرنے کے مقصدسے گذشتہ روزدہلی میں ایک آدھے دن کی بات چیت کی ورکشاپ کا انعقاد کیاگیا۔جس کا افتتاح ارضیاتی سائنس کی وزارت کے سکریٹری جناب ڈاکٹرایم راجیون اور کوئلے اورکان کنی کے سکریٹری ، جناب انل کمارجین نے کیا۔ اس موقع پرخطاب کرتے ہوئے جناب انل کمارجین نے کہاکہ 36ویں آئی جی سی سے توقع ہے کہ وہ تعاون کے پروگراموں کان کنی ، معدنیات کی تلاش ، ماحولیاتی بندوبست اور متعلقہ صنعتوں میں سرمایہ کاری کے مواقع فراہم کرانے سمیت جیو سائنس کے تمام اہم شعبے میں بین الاقوامی تعاون کے لئے ایک پلیٹ فارم مہیاکرائے گی ۔ڈاکٹرایم راجیون نے کہاکہ آئندہ آئی جی سی پائیداری ، توانائی کے بحران ، پانی بحران ، آب وہواکی تبدیلی ، ماحولیاتی مسائل اور وسائل کے بندوبست کے مسائل سے نمٹنے میں ہماری مدد کرے گی ۔


    ارضیاتی سائنسیز کے سکریٹری ،ڈاکٹرایم راجیون (دائیں جانب ) اورکوئلے اورکان کنی کے سکریٹری ، جناب انل کمارجین ( بائیں طرف ) ورکشاپ سے خطاب کرتے ہوئے


    آئندہ 36ویں آئی جی سی کی خصوصیات کا ذکرکرتے ہوئے بتایاگیا یہ متعلقہ شعبے کی گوناگوں معلومات سے متعلق ایک جامع سائنسی پروگرام ہے ۔ اس کانگریس کے ساتھ ساتھ ارضیاتی سائنس سے متعلق جدید نمائش کا انعقاد کیاجائے گا جس میں کان کنی اور معدنیاتی شعبے کی اہم کمپنیاں اپنی مصنوعات اور خدمات کا مظاہرہ کریں گی ۔ اس تقریب کے پیمانے اور اہمیت کے پیش نظر ریاستو ں سے بھی زوردار شرکت کی توقع کی جارہی ہے کیونکہ اس سائنسی کانگریس سے انھیں بہت زیادہ فائدہ ہوسکتاہے ۔


    قابل توجہ ہے کہ ہندوستان ایشیاکا واحد ملک ہے جو دوسری باراس تقریب کی میزبانی کرے گا۔ 1964میں ہندوستان نے پہلی بار اس تقریب کی میزبانی کی تھی جو کہ 22ویں آئی جی سی تھی ۔ اس تقریب کا افتتاح اس وقت کے صدرجمہوریہ ہند ڈاکٹرسروپلی رادھاکرشنن نے کیاتھا ۔56سال کی طویل مدت کے بعدآئی جی سی ایک بار پھرہندوستان کی سرزمین پرمنعقدکی جائے گی جس سے پوری جیوسائنسدانوں کی برادری جوش وخروش دیکھاجارہاہے ۔ اس تقریب کے لئے مالیاتی بندوبست کان کنی کی وزارت اورارضیاتی سائنسیز کی وزارت کے ذریعہ انڈین نیشنل سائنس اکیڈمی ( آئی این ایس اے ) اور بنگلہ دیش ، پاکستان ، نیپال اور سری لنکاکی نیشنل سائنس اکیڈمیز کے تعاون سے کیاجارہاہے ۔ جیو لوجیکل سروے آف انڈیا اس تقریب کے انعقاد کے لئے نوڈل ایجنسی ہے ۔


    راجدھانی دہلی میں منعقد ہ آدھے دن کی بات چیت کی کانفرنس میں کان کنی کی وزارت کے ایڈیشنل سکریٹری ڈاکٹرکے راجیشورراو ، 36ویں آئی جی سی کے صدرپدم شری وی پی ڈمری اور کان کنی وزارت کے اقتصادی مشیر جناب آلوک چندرانے شرکت کی ۔ اس ورکشاپ میں 14ریاستی حکومتوں کے سینئرافسروں نے بھی شرکت کی جنھوں نے کانگریس کے تمام پہلوؤ ں کے بارے میں بہت زیادہ دلچسپی دکھائی ۔


    ***************


    ( م ن ۔اگ ۔ ع آ)


    U-5835


    

    
    (Release ID: 1596425) Visitor Counter : 9
    
    
      Read this release in: English , Marathi , Hindi