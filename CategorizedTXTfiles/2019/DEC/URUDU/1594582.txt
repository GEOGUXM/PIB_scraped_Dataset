      پیٹرولیم اور قدرتی گیس کی وزارت

      دھان کی پرالی سے کمپریسڈ بایو گیس
      Posted On: 02 DEC 2019 3:55PM by PIB Delhi


    نئی دہلی، 2 دسمبر 2019 ، پٹرولیم اور قدرتی گیس کے مرکزی وزیر جناب دھرمیندر پردھان نے ایک سوال کے تحریری جواب میں آج لوک سبھا کو بتایا کہ دھان کی پرالی سمیت بایو ماس اور نامیاتی فضلات سے کمپریسڈ بایو گیس (سی بی جی) کی پیداوار کی جاسکتی ہے۔ کمپریسڈ بایو گیس کی خصوصیات کاروباری طور پر دستیاب قدرتی گیس کی خصوصیات کےبرابر ہی ہے اور اسے متبادل قابل احیا ایندھن کے طور پر استعمال کیا جاسکتا ہے۔


    حکومت ہند نے بایو ماس اور نامیاتی فضلات کے بہتر بندوبست کے لئے متبادل، گرین ٹرانسپورٹ فیول کے طور پر سی بی جی کو فروغ دینے کی غرض سے یکم اکتوبر 2018 سے پائیدار متبادل سستا ٹرانسپورٹیشن (ایس اے ٹی اے ٹی) شروع کی ہے۔ ایس اے ٹی اے ٹی اسکیم کے حصے کے طور پر یقینی قیمت پر صنعتوں سے سی بی جی کی خریداری کے لئے سرکاری دائرہ کار کی تیل کی مارکیٹنگ کرنے والی کمپنی گیل (انڈیا) لمیٹیڈ اور اندر پرستھ گیس لمیٹیڈ نے ایکسپریشن آف انٹریسٹ (ای او آئی) شروع کیا تھا۔


    ایس اے ٹی اے ٹی پہل کے تحت 26 نومبر 2019 تک سی بی جی پیداوار اور خریداری کے لئے 441 ایل او آئی (ارادے سے متعلق) مراسلہ جاری کیا گیا تھا۔ دو ریٹیل آؤٹ لیٹ سے سی بی جی کی خوردہ فروخت شروع ہوگئی ہے۔


    ۔۔۔۔۔۔۔۔۔۔۔


    U- 5507

    
    
    (Release ID: 1594582) Visitor Counter : 3
    
    
      Read this release in: English