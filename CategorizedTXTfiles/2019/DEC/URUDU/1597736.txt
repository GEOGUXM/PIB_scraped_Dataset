      صدر جمہوریہ کا سکریٹریٹ

      صدرجمہوریہ ہندنےوویکانندراک میموریل اور وویکانند کیندر کنیاکماری کا دورہ کیا
      Posted On: 26 DEC 2019 2:59PM by PIB Delhi


    نئی دہلی ، 26 دسمبر، صدر جمہوریہ ہندجناب رام ناتھ کووند نے 25اور26دسمبر2019 کو کنیاکماری میں وویکانند راک میموریل اور وویکانند کیندر کا دورہ کیا۔


    اس موقع پر اظہار خیال کرتے ہوئے صدرجمہوریہ نے کہا کہ ہم ایک ایسے مقام پر جمع ہوئے ہیں، جو مسلسل ہمیں مثبت قسم کے انتہائی اعلیٰ رجحانات عطا کرتے ہیں۔ یہ بھارت ماتا کی بہت اونچائی پر راک (چٹان ) کی روحانی طاقت تھی، جس نے سوامی وویکا نند کوروحانی سکون کےلئے ان کی جستجوکے لئے انہیں کنیا کماری کی طرف مائل کیا۔ آج ہی کے دن 127 سال پہلے 1892 میں سوامی جی نےاس مقدس مقام پر گہری لو لگائی تھی۔ تین دن اور تین رات میں ایک سیدھے سادہ لوح راہب کو علم کی روشنی حاصل ہوئی اور وہ بھارتی سناتن دھرم سنسکرتی کا ایک عالمی پیامبرثابت ہوا۔ سوامی جی نے یہاں علم کی روشنی حاصل کی اور پھرایک منفرد روحانی انقلاب برپا کیا۔ یہ ایک شخص کی اپنی نجات نہیں تھی، بلکہ یہ مادروطن اور اس کے عوام کی خدمت کی مذہبی اقدار کی تجدید کے لئے تھی۔


    اس تناظر میں ، میں 19 مارچ 1994 کو لکھے گئے ان کے خط کی یاد دلاناچاہتا ہوں، جو سوامی جی نے اپنے منصوبوں کے بارے میں تحریر کیاتھا۔ انہوں نے ان بے لوث سنیاسیوں کے بارے میں تصور کیاتھا، جو ایک گاؤں سے دوسرے گاؤں جاتے ہیں، لوگوں علم کی روشنی دیتے ہیں اور ان کی حالت کو بہتر بنانے کے لئے کام کرتے ہیں۔ انہوں نے لکھاتھا کہ ہم ایک ملک کی حیثیت سے اپنی انفرادیت کھو چکے ہیں اوریہی ہندوستان میں تمام شرانگیز ی کی وجہ ہے۔ ہمیں اپنی کھوئی ہوئی انفرادیت کو ملک کےلئے واپس لانا ہے او رعوام کو بیدار کرنا ہے۔


    ****


    ( م ن ۔ ح ا ۔ ک ا)


    U- 6042

    
    
    (Release ID: 1597736) Visitor Counter : 7
    
    
      Read this release in: English , Hindi , Marathi