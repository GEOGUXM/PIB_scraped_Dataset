      بجلی کی وزارت

      دیہی علاقوں میں برق کاری
      Posted On: 05 DEC 2019 6:09PM by PIB Delhi


    نئی دہلی، 5 دسمبر 2019/نئی اور قابل احیا توانائی نیز ہنر مندی کے فروغ اور صنعت کاری کے وزیر مملکت (آزادنہ چارج) جناب آر کے سنگھ نے ایک سوال کے تحریری جواب میں آج لوک سبھا کو بتایا کہ مردم شماری والے تمام آباد گاؤں میں 28 اپریل 2018 کو برق کاری ہوئی تھی۔ مزید برآں تمام ریاستوں نے بائیں بازو کی انتہا پسندی سے متاثرہ ریاست چھتیس گڑھ کے بستر علاقے کے چند گھروں کو چھوڑ کر 31 مارچ 2019 تک تمام گھروں کی برق کاری سے متعلق رپورٹ بھیجی ہے۔


    برق کاری کا عمل ریاستوں کے اختیار کا موضوع ہے اور گھروں تک الیکٹرک کنکشن کی سہولت باہم پہنچانے کی ذمہ داری ریاستی حکومتوں /بجلی کمپنیوں کے دائرہ اختیار میں آتی ہیں۔ تمام ریاستوں/مرکز کے زیر انتظام علاقوں نے تمام گھروں ، صنعتی اور کاروباری صارفین کو اپریل 2019 سے ہفتے بھر 24 گھنٹے بجلی فراہم کرانے اور ریاست کی پالیسی کے مطابق زرعی صارفین کو معقول بجلی کی فراہمی کے لئے حکومت ہند کے ساتھ ایک مفاہمتی عرضداشت (ایم او یو) پر دستخط کئے ہیں۔ حکومت ہند دین دیال اپادھیائے گرام جیوتی یوجنا (ڈی ڈی یو جی جے وائی)، انٹی گریٹیڈ پاور ڈیولپمنٹ اسکیم (آئی پی ایس) ، پردھان منتری سہج بجلی ہر گھر یوجنا –سوبھاگیہ اور اوجول ڈسکام ایشورنس یوجنا (یو ڈی اے وائی) سمیت اپنی مختلف اسکیموں کے ذریعہ ریاستوں کی بجلی کی فراہمی کی کوششوں میں مدد کرتی ہے۔


    ڈی ڈی یو جے وائی اور سوبھاگیہ اسکیموں کے تحت بجلی کے بنیادی ڈھانچے کے تحت دیہی گھروں میں بجلی کے کنکشن فراہم کرانے میں معقول پیش رفت کی ہے۔ ان اسکیموں کے تحت فنڈ کی پچھلی قسطوں کے استعمال کی رپورٹ اور ان سے متعلق شرائط کی تکمیل کی بنیاد پر قسطوں میں منظور شدہ پروجیکٹوں کے لئے فنڈ جاری کئے جاتے ہیں۔ ڈی ڈی یو جی جے وائی کےمختلف پروجیکٹوں کے تحت اب تک 4517.89 کروڑ روپے جاری کئے گئے ہیں اور ریاستوں نے 69 فی صد مجموعی پیش رفت کی رپورٹ کی ہے۔


    ریاستوں کی رپورٹ کے مطابق پورے ملک میں مردم شماری میں غیر برق کاری شدہ تمام آبادی والے گاؤں کی 28 اپریل 2018 تک برق کاری ہوگئی ہے۔


    ملک کے آخری حصے تک گھروں کی برق کاری اور دیہی علاقوں میں تمام گھروں کو بجلی کے کنکشن کی فراہمی نیز پورے ملک کے شہری علاقوں میں غریب گھروں کو بجلی کنکشن فراہم کرنے کے ملک گیر برق کاری کا ہدف حاصل کرنے کے لئے اکتوبر 2017 میں پردھان منتری سہج بجلی ہر گھر یوجنا -سوبھاگیہ اسکیم شروع کی گئی تھی۔ تمام ریاستوں نے سوبھاگیہ پورٹل پر چھتیس گڑھ کے بستر علاقے میں بائیں بازو کی انتہا پسندی سے متاثرہ علاقوں میں چند گھروں کوچھور کر 21 مارچ 2019 تک تمام گھروں کی برق کاری کی رپورٹ پیش کی ہے۔ مذکورہ اسکیم کے شروع ہونے کے بعد سے 31 مارچ 2019 تک پورے ملک میں 2628 کروڑ گھروں میں بجلی کے کنکشن دیئے گئے۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 5605

    
    
    (Release ID: 1595172) Visitor Counter : 5
    
    
      Read this release in: English