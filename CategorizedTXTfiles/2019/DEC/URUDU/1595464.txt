      وزیراعظم کا دفتر

      وزیراعظم نے آئی آئی ایس ای آر ،پونے میں سائنسدانوں سے بات چیت کی
      Posted On: 07 DEC 2019 9:26PM by PIB Delhi


    نئی دہلی، 08 دسمبر 2019/ وزیراعظم جناب نریندر مودی نے آج پونے، مہاراشٹر میں انڈین انسٹی ٹیوٹ آف سائنس ایجوکیشن اینڈ ریسرچ (آئی آئی ایس ای آر) کے سائنسدانوں سے بات چیت کی۔


    آئی آئی ایس ای آر کے سائنسدانوں نے صاف ستھری توانائی کے استعمال کے لیے نئے مادے اور آلات سے لے کر زرعی بایو ٹکنالوجی تک اور قدرتی وسائل کا نقشہ تیار کرنے تک مختلف موضوعات پر وزیراعظم کے سامنے پرزینٹیشن پیش کی۔ پرزینٹیشنز میں مالی کیولر بائیو لوجی، اینٹی مائیکروبیئل رکاوٹ ، ماحولیات کا مطالعہ اور ریاضیاتی فائنینس ریسرچ کے شعبے میں جدید ترین ٹکنالوجی کا تذکرہ کیا گیا۔


    وزیراعظم نے معلوماتی پرزینٹیشنز کے لیے سائنسدانوں کی تعریف کی۔ انہوں نے اُن سے کہا کہ وہ کم لاگت والی ٹکنالوجی تیار کریں جس سے کہ ہندوستان کی مخصوص ضرورتوں کو پورا کیا جا سکے اور ہندوستان کی ترقی کی رفتار کو تیز کرنے میں مدد ملے۔


    اس سے قبل وزیراعظم نے آئی آئی ایس ای آر، پونے کیمپس کا دورہ کیا اور طلبا و ریسرچرز سے بات چیت کی۔ انہوں نے آئی آئی ایس ای آر میں سی –ڈیک کے ذریعے لگائے گئے جدید ترین سُپر کمپیوٹر پرم برہما کو بھی دیکھا، جو 797 ٹیرا فلاپس کی زیادہ سے زیادہ کمپیوٹنگ کی صلاحیت رکھتا ہے۔


    انڈین انسٹی ٹیوٹ آف سائنس ایجوکیشن اینڈ ریسرچ (آئی آئی ایس ای آر ) ہندوستان میں اعلیٰ سائنسی تعلیم اور تحقیق کے اداروں کا ایک گروپ ہے۔


    وزیراعظم پونے میں ڈی جی پی کی دو روزہ کانفرنس میں شرکت کے لیے گئے ہوئے ہیں۔


    ۔۔۔۔۔۔۔۔۔۔۔


    م ن۔ا گ ۔ م ت ح ۔


    U-5645


    

    
    (Release ID: 1595464) Visitor Counter : 5
    
    
      Read this release in: Assamese , English , Marathi , Hindi , Bengali , Punjabi , Gujarati , Tamil , Kannada