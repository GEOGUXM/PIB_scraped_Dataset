      وزارت خزانہ

      وزیرخزانہ نے بجٹ سے قبل زراعت اور زرعی پروسیسنگ شعبوں کے نمائندوں سے صلاح ومشورہ کیا
      Posted On: 17 DEC 2019 6:02PM by PIB Delhi


    نئیدہلی 18 دسمبر۔خزانہ اورکارپوریٹ امور کی مرکزی وزیر محترمہ نرملاسیتا رمن نے آج یہاں آئندہ عام بجٹ 21-2020 کے سلسلے میں زراعت اور زرعی پروسیسنگ شعبوں کے مختلف گروپوں کے ساتھ چوتھا قبل از بجٹ صلاح ومشورہ کیا۔


    اس میٹنگ کے دوران جو موضوعات زیر بحث آئے ، ان میں زرعی مارکیٹنگ اصلاحات آرگینک اورقدرتی زراعت ،زرعی اشیا صارفین کے بازار اور مستقبل کی تجارت ،زرعی مصنوعات کے لئے ذخیرہ کرنے کا بنیادی ڈھانچہ ،مویشی پروری ،زرعی پروسیسنگ صنعت اور دیگر موضوعات کےساتھ خوراک پر دی جانے والی سبسڈی کو کم کرنے کے لئے خیالات شامل ہیں۔


    وزیر خزانہ کے ساتھ اس میٹنگ میں خزانے اور کارپوریٹ امور کے وزیر مملکت جناب انوراگ ٹھاکر فائنانس سکریٹری، جناب راجیو کمار اقتصادی امور کے سکریٹری جناب اتانو چکربورتی ، سکریٹری ( ڈی اے آر ای ) جناب ترلوچن مہاپاترا اور زرعی تحقیق کی ہندوستانی کونسل ( آئی سی اے آر ) کے ڈائریکٹر جناب اتل چترویدی ، مویشی پروری اور ڈیری کی صنعت کے محکمے کے سکریٹری جناب یوپی سنگھ ،آبی وسائل کے محکمے،آر ڈی اینڈ جی آر کی سکریٹری محترمہ رجنی سیکھری سبل ، ماہی گیری کے محکمے کے سکریٹری جناب وسودھا مشرا ، وزارت زراعت کے زراعت اورکوآپریشن کے محکمے کے اسپیشل سکریٹری جناب پرمود چندر مودی ،سی بی ڈی ٹی کے چیئر مین جناب پی کے داس ، سی بی آئی سی کے چیئرمین ڈاکٹر کے وی سبرامنیم ، سی ای اے جناب رمیش چندر ،رکن نیتی آیوگ اور وزارت خزانہ کے دیگر سینئیر افسران نے شرکتکی ۔


    میٹنگ کے دوران زرعی پروسیسنگ اور دیہی ترقیات کے شعبوں کے نمائندوں نے زرعی شعبے میں سرمایہ کاری کو فروغ دینے اور بازار تک کسانوں کی رسائی کو فروغ دینے کے لئے محتلف تجاویز پیش کیں ۔متعلقین کی جانب سے موصولہ اہم تجاویز میں ہندوستانی زرعی پیداوار کے بیرونی ممالک میں برانڈ تیار کرنا ،پروسیسنگ صنعت کو زراعت کے برابر فائدے / اہمیت دیا جانا ،زرعی پروسیسنگ صنعت کو سست روی کے فائدے پہنچانا ، پی ایم ایف بی وائی کی اصلاح ،فارم ایکو سسٹم خدمات اور مارکیٹ انٹیلی جنس سسٹم کی ترقی کی حوصلہ افزائی ، ای -نیم کومزیدکارگر بنانا ،زرعی ادویاتی جنگلات کو فروغ ، سوائل ہیلتھ ، فصل کے تنوع کو اولیت دئے جانے کے ساتھ کسانوں کو مالیاتی ترغیب کے ساتھ ساتھ آب وہوا کو موافق بنانے اور فوڈ سکیورٹی ایکٹ پر نظرثانی ،آرگینک زراعت کے فروغ کے لئے تحریک ،ہری کھاد ، بایو فرٹیلائزر ز اور بایو پسٹی سائڈ تیار کرنے والوں کو سبسڈی فراہم کرایا جانا ، شہری ٹھوس فضلے کو استعمال کرتے ہوئے بڑے پیمانے پر کمپوسٹ کھاد تیار کئے جانے کو فروغ دینے کے واسطے اقدامات شامل ہیں۔نمائندگان نے نئی ٹکنالوجی کی ترقی کے لئے زراعت میں کثیر جہتی تحقیق کی توسیع کی ضرورت بھی محسوس کی اور انہوں نے نوجوان زرعی طلبا کے لئے آئی سی اے آر اور زرعی یونیورسٹیوں کے اداروں میں اسٹارٹ اپس کو فروغ دینے کی تجویز بھی پیش کی ۔


    اس میٹنگ میں مختلف زرعی اور دیہی ترقیاتی شعبے کے جن نمائندوں نے شرکت کی ان میں سی آئی آئی نیشنل کمیٹی آن ایگری کلچر اینڈ فوڈ پروسیسنگ انڈسٹری کے چیئر مین جناب پیروز کھمباٹا ، نیشنل کوآپریٹو یونین آف انڈیا کے چیف ایگزیکٹو جناب این ستیہ نرائن ،ساؤتھ انڈین شوگر کین فارمرز ایسوسی ایشن کے ایگز یکٹو کمیٹی کے ممبر جناب وپن پٹیل ، اے بی گراہک پنچایت جناب ارون دیش پانڈے ، بھارت کرشک سماج کے چیئر مین جناب اجے ویر جاکھڑ ، کسان فاؤنڈیشن کے آنریری چیئر مین جناب وائی شوا جی ، بھارتیہ کسان سنگھ کے جناب دنیش کلکرنی ،افکو کے ڈائریکٹر ( اسٹریٹجی اینڈ جوائنٹ وینچر ) جناب منیش گپتا ، آل انڈیا اسپائسیز ایکسپورٹر فورم کے چییر مین جناب راجیو پالیچا ، این سی ڈی ای ایکس کےسابق منیجنگ ڈائریکٹر اور سی ای او جناب ڈیوڈ گاندھی ایکسپرٹ ، سلوپنگ ایگری کلچر لینڈ ٹکنالوجی ( ایس اے ایل ٹی ) جناب اشوک گلاٹی ، انفورسز چیئر پروفیسر ( آئی سی آر آئی ای آر ) جناب اشونی چھاترے ، انڈین اسکول آف بزنس میں پبلک پالیسی کے ایسوسی ایٹ پروفیسر جناب رندھیر چوہان ، اری گیشن ایسوسی ایشن آف انڈیا کے پارٹ پریذیڈینٹ جناب بوجا دسرتھ رامی ریڈی ،کنسوٹئیم آف انڈین فارمرس ایسوسی ایشن کے سکریٹری جنرل جناب اشوک کمار دلوائی ، نیشنل رین فیڈ ایریا اتھارٹی این آر اے اے کے سی ای او اور دیگر شخصیات کے ساتھ نابارڈ کے چیئر مین جناب ہرش کمار بھانولا شامل ہیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ا گ۔رم


    U-5907

    
    
    (Release ID: 1596822) Visitor Counter : 3
    
    
      Read this release in: English , Hindi , Bengali