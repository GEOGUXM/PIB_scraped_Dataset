      ریلوے کی وزارت

      ریلوے میں بہتر خدمات کی فراہمی
      Posted On: 11 DEC 2019 4:29PM by PIB Delhi


    نئی دلّی، 11 دسمبر /ریلوے اور تجارت و صنعت کے وزیر جناب پیوش گوئل نے آج لوک سبھا میں ایک سوال کے تحریری جواب میں بتایا کہ بھارتیہ ریلوے با قاعدہ منصوبہ بندی اور طریق کار میں بہتری کے ذریعہ صارفین کو لگا تار جاری بہتری سہولیات کی فراہمی کو یقینی بنا رہی ہے۔


    مسافروں کی کھانے پینے سے متعلق مختلف ضروریات کی تکمیل کے لئے وسیع پیمانے پر آن بورڈ اور آف بورڈ خدمات کو توسیع دی گئی ہے تاکہ بڑے پیمانے پر مسافروں کی پسند کے مطابق ان کے مطالبات کی تعمیل کی جا سکے۔


    نئی ٹرینیں وندے بھارت اور پریمیم ٹرین سر وسیز مثلاً ہم سفر، تیجس، انتیودے، ات کرشٹ ڈبل ڈیکر ایئر کنڈیشنڈ یاتری (یو ڈی اے وائی) مہا منا اور کوچز مثلاً دین دیالو اور انو بھو تی وغیرہ کو اندرونی اور بیرونی طور پر بہتر مسافر سہولیات سے آراستہ کیا گیا ہے،ان سہولیات کو متعدد ٹرینوں میں متعارف کرایا گیا ہے۔ بھارتیہ ریلوے نے میل / ایکسپریس ٹرینوں میں آئی سی ایف ٹائپ کوچوں کی صورت حال کو بہتر بنانے کے لئے ات کرشٹ پروجیکٹ کو لانچ کیا ہے۔


    سامان پہنچانے کی خدمات کو بہتر بنانے کے لئے متعدد اقدامات کئے گئے ہیں جن میں پارسل مینجمنٹ سسٹم کے ذریعہ پارسل سروس کا کمپیوٹرائزیشن، ڈیمانڈ کا الیکٹرانک رجسٹریشن (ای۔ آڑ ڈی)، پیپر لیس الیکٹرانک ٹرانسمیشن آف ریلوے ریسپٹ (ای ٹی۔ آر آر) اور پی او ایس مشینوں کے استعمال کے ذریعہ ڈیبٹ / کریڈٹ کارڈ کے ذریعہ ڈیجیٹل ادائیگی کے ساتھ دیگر آن لائن سہولیات متعارف کرائی گئی ہیں۔


    تاہم ریلوے کی خدمات کو بہتر بنانے کے لئے سسٹم میں تبدیلی ایک مسلسل اور جاری و ساری عمل ہے۔


    ۔۔۔۔۔۔


    U.5779

    
    
    (Release ID: 1596168) Visitor Counter : 2
    
    
      Read this release in: English