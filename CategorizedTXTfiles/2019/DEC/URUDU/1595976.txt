      وزارت دفاع

      نئے دفاعی پروجیکٹ
      Posted On: 11 DEC 2019 3:51PM by PIB Delhi


    نئی دہلی ، 11 دسمبر / رکشا راجیہ منتری جناب شری پد نائک نے آج لوک سبھا میں ڈاکٹر ٹی سُمتھی ( اے ) تھمیزا چی تھنگا پنڈین کے سوال کے تحریری جواب میں بتایا ہے کہ حکومت نے تمل ناڈو اور دیگر ریاستوں میں ‘ میک اِن انڈیا ’ پروگرام کے تحت نئے اور اختراعی دفاعی پیداوار پروجیکٹوں کو فروغ دینے کے لئے خصوصی اقدامات کئے ہیں ۔


    حصولیابی کا ایک نیا زمرہ خریداری انڈین – آئی ڈی ڈی ایم ( اندرونِ ملک ڈیزائن کردہ ، تیار کردہ اور حتمی شکل دی گئی ) کو دفاعی حصولیابی ضوابط ( ڈی پی پی ) – 2016 کے تحت متعارف کرایا گیا ہے تاکہ دفاعی ساز و سامان کو اندرونِ ملک ڈیزائن اور وضع کیا جا سکے ۔


    ‘ میک ’ کے ضوابط کو سہل بنا دیا گیا ہے اور اس کے تحت حکومت کی جانب سے بھارتی صنعت کو 90 فی صد کی سرمایہ فراہمی کی تجویز کی گنجائش نکالی گئی ہے اور حکومت کے سرمائے سے چلنے والے میک – I کے تحت چلنے والے 10 کروڑ روپئے کی لاگت کے اندر اندر سرمایہ حصولیابی کی لاگت کے طور پر فراہم کرایا جا تا ہے اور ایم ایس ایم ای کے لئے سالانہ بنیادوں پر 50 کروڑ روپئے کی امداد فراہم کرائی جاتی ہے ۔ ایسے صنعتی سرمایہ والے میک – II پروجیکٹ ، جن کی لاگت 3 کروڑ روپئے سے تجاوز نہ کرے اور 50 کروڑ روپئے تک کی حصولیابی کو ایم ایس ایم ای کے شعبے کے لئے مخصوص کر دیا گیا ہے ۔


    ‘ میک - II ’ زمرے کے لئے ایک علیحدہ ضابطے کی مشتہری کی گئی ہے تاکہ استحقاق سے متعلق کسوٹی ، کم از کم دستاویز بندی ، صنعت / فرد واحد وغیرہ کی طرف سے پیش کی جانے والی تجاویز کو زیر غور لانے کے سلسلے میں رعایتی گنجائش سمیت دفاعی ساز و سامان کو اندرونِ ملک تیار کرنے کے عمل کی حوصلہ افزائی کی جا سکے ۔


    اپریل ، 2018 ء میں ‘ دفاعی عمدگی کے لئے اختراع ’ متعارف کرائی گئی تھی ، جس کا مقصد دفاع اور ایرو اسپیس کے شعبے میں اختراع اور ٹیکنا لوجی کے نظام کو فروغ دینا تھا ۔


    ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ع ا )


    U. No. 5742


    

    
    (Release ID: 1595976) Visitor Counter : 1
    
    
      Read this release in: English