      وزارت دفاع

      پیسیفک ایئر چیف سمپوزیم 2019 میں چیف آف دی ایئر اسٹاف کی شرکت
      Posted On: 04 DEC 2019 5:45PM by PIB Delhi


    ایئر چیف مارشل راکیش کمار سنگھ بھدوریا پی وی ایس ایم، اے وی ایس ایم، وی ایم، اے ڈی سی، چیف آف دی ایئر اسٹاف ہوائی کے جوائنٹ بیس پرل ہاربر-ہکام میں ہونے والی پیسیفک ایئر چیف سمپوزیم 2019 (پی اے سی ایس-2019) میں شرکت کریں گے۔ اس سال اس سمپوزیم کا مرکزی خیال ‘علاقائی سلامتی کے لیے شراکت داری کا نظریہ’ ہے۔ یہ کانفرنس برصغیر بھارت- بحرالکاہل کے تمام ملکوں کی فضائیہ کےان تمام سربراہوں کو ایک دوسرے کے قریب لانے میں اہم کردار ادا کرے گی، جو درپیش مشترکہ سب چیلنجوں کے تدارک کا مشترکہ باہمی سلامتی کانظریہ پیش کریں گے،جن میں علاقائی بیداری، ہمہ علاقائی بیداری اور بین عملی کارروائی اور ایچ اے ڈی آر شامل ہیں۔ اس سمپوزیم میں متعلقہ خطے میں امن و سلامتی برقراررکھنے کی مشترکہ کوششوں پر تقریریں اور مباحثے کیے جائیں گے۔


    اس سمپوزیم کے انعقاد کا مقصد شریک ممالک کی فضائیہ کے درمیان موجودہ تعاون کو مزید مستحکم کرنا اور مستقبل میں ان مذاکرات میں اضافہ کرنا ہے۔ مزید برآں اس کانفرنس کا میزبان ملک امریکہ سمیت 20 ملکوں کی فضائیہ کے سربراہ اس سمپوزیم میں شرکت کریں گے۔


    سمجھاجاتا ہے کہ پی اے سی ایس-2019 میں ہندوستانی فضائیہ کے سربراہ ایئرچیف مارشل آرکے ایس بھدوریا کی شرکت سے مشترکہ علاقائی چیلنجوں کے سدباب کے طریقے فراہم ہوسکیں گے اور اس سے برصغیر بھارت-بحرالکاہل کے امن، خوشحالی، سلامتی اور استحکام کے تئیں ہندوستان کی عہدبستگی کی تصدیق ہوسکے گی۔


    ۔۔۔۔۔۔۔۔۔۔۔


    م ن ۔س ش۔ ت ع۔


    U-5575

    
    
    (Release ID: 1595044) Visitor Counter : 3
    
    
      Read this release in: English , Hindi