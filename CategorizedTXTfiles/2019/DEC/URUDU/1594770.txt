      امور داخلہ کی وزارت

      مرکز کے زیر انتظام علاقے جموں و کشمیر اور لداخ کے لوگ اور تاجر برادری پر معیشت اور کاروبار کے مکمل امکانات سے مستفید ہوسکتے ہیں:جی کشن ریڈی
      
      وزیراعظم کے پیکج کے تحت 80 ہزار کروڑ روپےسے زیادہ کے 63 بڑے ترقیاتی پروجیکٹوں کا نفاذ کیا جارہا ہے

      Posted On: 03 DEC 2019 2:16PM by PIB Delhi

    نئی دہلی، 3دسمبر 2019/امو ر داخلہ کے مرکزی وزیر مملکت جناب جی کشن ریڈی نے آج لوک سبھا میں ، وادی کشمیر کی اقتصادی صورتحال سے متعلق ایک سوال کے تحریری جواب میں بتایا کہ مرکز کے زیر انتظام علاقے جموں و کشمیر اور لداخ کے عوام اور وہاں کی تاجر برادری اب دفعہ 370 کے تحت صدر کے ذریعہ جاری اعلامیہ کے بعد ملک کے دیگر حصوں کی طرح ہی سبھی شعبو ں میں پوشیدہ امکانات کا مکمل طور پر فائدہ اٹھاسکتے ہیں۔ انہوں نے کہا کہ گزشتہ 70 برسوں کے دوران جموں ، کشمیر اور لداخ خطوں میں اقتصادی امکانات کا مکمل فائدہ نہیں اٹھایاجاسکا ، کیونکہ گزشتہ کئی دہائیوں سے جموں و کشمیر کے عوام دہشت گردانہ تشدد اور سرحد پار سے حمایت یافتہ علیحدگی پسندی کے شکار رہے ہیں۔


    وزیر موصوف نے مزید کہا کہ 7 نومبر 2015 کو اعلان کئے گئے وزیراعظم کے 80068 کروڑ روپے کے پیکج کے تحت سڑک توانائی ، صحت ، سیاحت ، زراعت ، باغبانی اور فروغ ہنر مندی کے شعبوں سے متعلق 63 بڑے ترقیاتی پروجیکٹ نفاذ کے مختلف مراحل میں ہیں اور مذکورہ باتوں کے علاوہ حکومت ہند کی متعدد اہم اسکیموں کا حکومت کے ذریعہ سرگرمی کے ساتھ نفاذ کیا جارہا ہے۔ جن میں افراد کی فلاح و بہبود پر مرکوز اسکیمیں بھی شامل ہیں۔


    وزیرموصو ف نے کہا کہ دفعہ 35 اے اور کچھ دیگر آئینی ابہامات کی وجہ سے اس خطے کے لوگ آئین ہند میں مذکور سبھی حقوق اور متعدد دیگر مرکزی قوانین کا اس طرح فائدہ نہیں اٹھاپارہے تھے جس طرح ملک کے دیگر شہری اٹھا رہے تھے۔وزیر موصوف نے مزید کہا کہ راست ٹیکسوں کے مرکزی بورڈ (سی بی ڈی ٹی) نے مرکز کے زیر انتظام علاقوں جموں و کشمیر اور لداخ میں سبھی زمروں کے انکم ٹیکس کے معاملے میں ، انکم ٹیکس ریٹرن داخل کرنے کی حتمی تاریخ کو بڑھاکر 30 نومبر 2019کردیا تھا۔


    ۔۔۔۔۔۔۔۔۔۔۔


    م ن۔ م م ۔ ج۔


    U- 5530

    
    
    (Release ID: 1594770) Visitor Counter : 5
    
    
      Read this release in: English