      اسٹیل کی وزارت

      دھرمیندر پردھان نے فولاد کی مانگ میں اضافے کے لئے ‘اِسپاتی اِرادہ’مہم چلانے کی اپیل کی
      Posted On: 16 DEC 2019 3:17PM by PIB Delhi


    نئی دہلی، 16 ؍دسمبر:فولاد، پیٹرولیم اور قدرتی گیس کے مرکزی وزیر جناب دھرمیندر پردھان نے آج سی آئی آئی یعنی کنفیڈریشن آف انڈین انڈسٹری کے زیر اہتمام منعقدہ ‘اسٹیلنگ انڈیا-2019:ڈرائیونگ میٹل انٹنسٹی این کی سیکٹرز’میں شرکت کی۔ اپنی افتتاحی تقریر میں جناب پردھان نے ہندوستان کے فولاد کے شعبے میں موجود مواقع، فولاد کی مانگ میں اضافے اور ہندوستانی فولاد کے شعبے کو ٹیکنالوجی اور جدت طرازی کیسے شاندار بناسکتی ہے، ان کے بارے میں گفتگو کی۔


    جدت طرازی کے بارے میں گفتگو کرتے ہوئے وزیر موصوف نے کہا کہ جدت طرازی ایک نیا ہتھیار ہے۔وسائل کی کثرت سے زیادہ سائنسی اختراعات میں نئی دنیا کی تشکیل میں زیادہ بڑا کردار ادا کیا ہے۔ہماری گھریلو صنعت کو چاہئے کہ وہ اختراعات اور جدید تکنیک پر توجہ دیں، تاکہ اسٹیل مینوفیکچرنگ کے لئے پائیدار اور سستے متبادل کی نشاندہی کی جاسکے۔


    ملک میں فولاد کے استعمال کے بارے میں گفتگو کرتے ہوئے جناب پردھان نے کہا کہ ہندوستان ایک تیزی سے نمو پذیر بازار ہے۔ ہمارے لوگوں کے اندر بلند توقعات ہیں اور ان کی قوت خرید بھی بڑھ رہی ہے۔یہ گھریلو صنعت کو پھیلنے اور بڑھنے کا ایک غیر معمولی موقع فراہم کرتا ہے۔ہماری فی کس فولاد کی کھپت جو کہ عالمی اوسط سے بہت کم ہے، کو بڑھانے کی ضرورت ہے۔ہم نے اشتراک پر مبنی ایک مہم ‘اسپاتی ارادہ’ شروع کی ہے، تاکہ فولاد کے مناسب استعمال میں اضافہ کیا جاسکے۔مجھے خوشی ہے کہ اس تقریب میں برانڈ اسپات ارادہ کا استعمال کیا جارہاہے۔


    دیہی ہندوستان فولاد کی مانگ میں اضافے کا اگلا محرک ہوگا، اس بات پر اظہار اعتماد کرتے ہوئے انہوں نے کہا کہ دیہی ہندوستان فولاد کی مانگ کو بڑھانے میں بڑا کردار ادا کرے گا۔ اقتصادی سرگرمیوں میں اضافہ، سرکاری اسکیموں کے نفاذ، بڑھتی آمدنی کے سبب دیہی علاقوں میں فولاد کے استعمال میں اضافہ ہوگا۔انہوں نے مزید کہا کہ ہر گھر جل یوجنا، پردھان منتری آواس یوجنا وغیرہ جیسی سرکاری اسکیمیں دیہی علاقوں میں فولاد کی کھپت میں اضافے کا محرک بنیں گی۔


    فولاد کے شعبے میں عظیم تر حسن کارکردگی کے تعلق سے گفتگو کرتے ہوئے وزیر موصوف نے کہا کہ حکومت فولاد کو سستا کرنے اور لوجسٹکس حسن کارکردگی کی سہولت فراہم کرنے کے لئے کام کررہی ہے۔انہوں نے کہا کہ سرکاری اور نجی شعبے کی کمپنیاں مشرقی ہندوستان میں سن گیس پلانٹ کو فروغ دینے کے کام مصروف ہیں، جس سے گھریلو سطح پر فولاد کی مینوفیکچرنگ کا سستا کرنے میں مدد ملے گی۔ انہوں نے مزید کہاکہ ہمارے کوکنگ کول سپلائی میں تنوع لانا بھی ہمارے شعبے کی ترجیح ہے۔گزشتہ چند مہینوں میں ہم نے متعدد اقدامات کئے ہیں اور صنعت کے ساتھ مل کر کوکنگ کول کی درآمدات میں تنوع لانے کے لئے کام کررہے ہیں۔


    وزیر موصوف نے اس اعتماد کا اظہار کیا کہ حکومت کے ذریعے کی گئی اصلاحات اور صنعت میں صنعتی روح کی بدولت ہندوستان جلد ہی فولاد کا برآمد کار بنے گا۔ انہوں نے صنعت سے اپیل کی کہ وہ مینوفیکچرنگ کو بہتر بنانے کے طور طریقوں اور پیداوار کی لاگت کو کم کرنے کے لئے تحقیقی کام بھی کریں ۔


    ********


    U: 58 67

    
    
    (Release ID: 1596613) Visitor Counter : 8
    
    
      Read this release in: English , Marathi , Hindi