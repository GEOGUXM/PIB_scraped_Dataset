      امور داخلہ کی وزارت

      افغانستان اور پاکستان سے آئے پناہ گزینوں کو شہریت
      Posted On: 11 DEC 2019 4:32PM by PIB Delhi


    نئی دہلی،11؍دسمبر،امور داخلہ کے وزیر مملکت جناب نتیا نند رائے نے افغانستان اور پاکستان سے آئے پناہ گزینوں کی شہریت سے متعلق ایک سوال کے تحریری جواب میں آج راجیہ سبھا کو بتایا کہ گزشتہ تین برسوں (2016 سے2018 تک) کے دوران 391 افغانی اور 1595 پاکستانی پناہ گزینوں کو ہندوستان کی شہریت دی گئی ہے۔ انہوں نے مزید کہا کہ سال 2019 میں 6 دسمبر 2019 تک 40 افغانی اور 712 پاکستانی تارکین وطن کو ہندوستان کی شہریت دی گئی ہے۔


    جناب رائے نے مزید کہا کہ افغانستان ، پاکستان اور بنگلہ دیش سے تعلق رکھنے والے اقلیتی فرقے ، جن کے نام سکھ ، ہندو، بودھ، جین، پارسی اور عیسائی ہیں ، انہیں آن لائن شہریت دینے کا عمل 2018 میں شروع ہوا تھا اور دستیاب اعداد وشمار کے مطابق اس وقت سے اب تک افغانستان اورپاکستان سے تعلق رکھنے والے 927 سکھ اور ہندوؤں کو ہندوستان کی شہریت دی گئی ہے۔


    ۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-س ش- ق ر)


    U- 57 53

    
    
    (Release ID: 1595990) Visitor Counter : 2
    
    
      Read this release in: English , Bengali