      وزیراعظم کا دفتر

      وزیر اعظم نریندر مودی نے برطانوی وزیر اعظم بورس جانسن کو حالیہ انتخابات میں جیت پر مبارک باد پیش کی
      Posted On: 19 DEC 2019 10:18AM by PIB Delhi


    نئی دلّی، 18 دسمبر / وزیر اعظم جناب نریندر مودی نے برطانوی وزیر اعظم مسٹر بورس جانسن کو حالیہ انتخابات میں ان کی جیت پر مبارک باد پیش کی ہے۔


    وزیر اعظم نے کہا کہ مسٹر جانسن کا برطانیہ کے انتخابات میں دو بارہ وزیر اعظم منتخب ہونا برطانوی عوام میں ان پر اور کنزرویٹیو پارٹی پر اعتماد کا مظہر ہے۔


    وزیر اعظم جناب نریندر مودی نے بھارت کے عوام اور خود اپنی جانب سے اس اعتماد کا اظہار کیا کہ ان کی فعال قیادت میں بھارت اور برطانیہ کے درمیان اسٹریٹجنک شراکت داری مزید مستحکم ہو گی۔


    مسٹر بورس جانسن نے وزیر اعظم کا ان کی نیک خواہشات کے لئے شکریہ ادا کیا۔ ساتھ ہی انہوں نے بھارت اور برطانیہ کے درمیان عہد بستگیوں کے مزید مستحکم کرنے کے عزم کا بھی اظہار کیا۔


    وزیر اعظم جناب نریندر مودی نے مسٹر جانسن کو ان کی سہولت کے لحاظ سے جلد بھارت کا دورہ کرنے کی دعوت دی۔ یہ دعوت نامہ قبول کر لیا گیا ہے۔


    ۔۔۔۔۔۔


    U.5924

    
    
    (Release ID: 1596919) Visitor Counter : 12
    
    
      Read this release in: English , Hindi , Bengali , Punjabi , Gujarati , Tamil , Kannada , Malayalam