      صدر جمہوریہ کا سکریٹریٹ

      صدر جمہوریہ ہند نے پانڈیچری یونیورسٹی کے 27ویں جلسہ تقسیم اسناد سے خطاب کیا
      
      خواہ یہ کوئی یونیورسٹی ہو یا دیگر ادارہ، سماج کے تئیں ہم سب کی ذمہ داری بنتی ہے

      Posted On: 23 DEC 2019 3:45PM by PIB Delhi

    نئی دہلی، 23 دسمبر 2019/صدر جمہوریہ ہند جناب رام ناتھ کووند نے 23 دسمبر 2019 کو پانڈیچری یونیورسٹی کے جلسہ تقسیم اسناد سے خطاب کیا۔


    اس موقع پر اظہار خیال کرتے ہوئے صدر جمہوریہ ہند نے کہا کہ خواہ یہ کوئی یونیورسٹی ہو یا دیگر ادارہ ، آخر کار ہم سب معاشرے کا حصہ ہیں اور معاشرے کے تئیں ہم سب کی ایک ذمہ داری بنتی ہے۔ انہوں نےا س امر پر مسرت کا اظہار کیا کہ پانڈیچری یونیورسٹی کے سماجی ذمہ داری والے پروجیکٹ پہلے سے ہی کامیابی سے ہمکنار ہوچکے ہیں اس کے تحت خون کا عطیہ دینے کے کیمپ ، جسمانی اعضا کا عطیہ دینا ، آنکھوں کی صحت کی جانچ، فوٹو نمائش اور پانڈیچری یونیورسٹی کمیونٹی کالج کے ذریعہ منعقد کرائے گئے ہیلتھ چیک اپ سمیت کمیونٹی خدمات کا افتتاح شامل ہے۔ انہوں نے اس امر پر بھی مسرت کا اظہار کیا کہ پانڈیچری یونیورسٹی کیمپس کے اندر ،سووچھ بھارت کو نافذ کرنے والی اولین یونیورسٹی بن جانے کے راستے پر چل پڑی ہے۔


    صدر جمہوریہ ہند نے کہا کہ پانڈیچری یونیورسٹی کی جانب سے دیہی نوجوانوں کی مدد کے لئے کمیونٹی کالج کھولا جانا قابل ستائش قدم ہے۔ پانڈیچری یونیورسٹی کمیونٹی کالج کا مقصد یہ ہے کہ ہنر مندی کی فراہمی کے ذریعہ روزگار فراہم کرایا جائے۔ یہاں تعلیمی سرگرمیاں اس انداز سےترتیب دی جاتی ہیں کہ وہ مقامی کمیونٹی کی ضروریات اور مطالبات کی تکمیل کرسکیں۔ دوسرے لفظو ں میں کالج کا اہم مقصد مخصوص افرادی قوت کے لئے کمیونٹی کے ذریعہ روزگار فراہم کرنے والے کورس پڑھانا ہے۔


    ۔۔۔۔۔۔۔۔۔۔۔


    م ن۔ ۔ ج۔


    U- 5983

    
    
    (Release ID: 1597240) Visitor Counter : 10
    
    
      Read this release in: English , Hindi