      مالیاتی کمیشن

      پندر ھویں مالی کمیشن کی معاشی مشاورتی کونسل کی پانچویں میٹنگ کا انعقاد
      Posted On: 16 DEC 2019 6:06PM by PIB Delhi


    نئی دہلی، 16 ؍دسمبر، 15 ویں مالی کمیشن ( ایکس وی ایف سی) کی معاشی کونسل کی پانچویں میٹنگ آج یہاں منعقد ہوئی۔ پندرھویں مالی کمیشن کے چیئرمین اور اراکین نیز مشاورتی کونسل کے اراکین اور کچھ مخصوص مدوعین نے میٹنگ میں شرکت کی۔


    مذکورہ کمیشن نے مشاورتی کونسل کے اراکین کو پندرھویں مالی کمیشن کی مدت کار میں 21-2020 تک توسیع کے بارے میں بتایا ٹی او آر نے کمیشن سے رپورٹیں پیش کرنے کے لئے کہا۔ جس میں ایک رپورٹ 21-2020 کے لئے اور دوسری رپورٹ پانچ سال یعنی 21- 2020 سے 26-2025 تک کی مدت کے لئے ہو۔


    میٹنگ میں دوسری چیزوں کے علاوہ درج ذیل اہم موضوعات پر تبادلہ خیال ہوا۔

      * حقیقی نمو، مہنگائی وغیرہ سے متعلق کمیشن کی مدت سے متعلق ممکنہ مفروضے پر تفصیل سے تبالہ خیال ہوا۔ مہنگائی میں ڈھانچہ جاتی تبدیلی، جی ڈی پی میں کمی اور صارفین کی قیمت میں کمی کے مابین رشتوں اور حقیقی سرگرمیوں میں ممکنہ اضافہ جیسے معاملات پر بھی تفصیل سے تبادلہ خیال ہو۔
      * مرکز اور ریاستوں دونوں سطح پر ٹیکس مالیہ اور اخراجات کے رجحانات بھی ابھر کر سامنے آئے۔ اضافی وسائل کے حصول کے لئے ٹیکس کی وصولی کی حالت کو بہتر بنانے کے راستوں اور طریقوں پر بھی غور کیا گیا۔
      * اشیاء اور خدمات ٹیکس (جی ایس ٹی) ، جی ایس ٹی کونسل اور مالی کمیشن کے رشتوں اور ریاستوں کو ادا کئے جارہے جی ایس ٹی معاوضے میں استحکام سے متعلق موضوعات پر بھی غور کیا گیا۔
      * متعلقہ حکومتوں کے ذریعہ مالی ذمہ داری قانون (ایف آر ایل) بنانے اور ان پر عمل در آمد سے متعلق موضوعات ، مالی معاملات میں شفافیت لانے کی ضرورت پر بھی تبادلہ خیال میں زور دیا گیا۔

    مشاورتی کونسل کے اراکین میں ڈاکٹر ایم گووند راؤ، ڈاکٹر اندرا راجہ رمن ، ڈاکٹر سودپتو منڈلے ، ڈاکٹر اومکار گوسوامی ، ڈاکٹر اروند ویروانی ، ڈاکٹر سرجیت بھلا اور ڈاکٹر پراچی مشرا شامل تھے۔


    خصوصی مدوعین، جنہوں نے میٹنگ میں شرکت کی، ان میں ڈاکٹر اجیت مشرا آئی ای جی، ڈاکٹر منوج پانڈا ،آئی ای جی، ڈاکٹر رتھن رائے، این آئی پی ایف پی، ڈاکٹر کویتا راؤ این آئی پی ایف پی اور محترمہ پوجا مہرہ ماہر معاشیات شامل تھیں۔


    ۔۔۔۔۔۔۔۔۔۔۔۔۔۔۔


    U- 5 878

    
    
    (Release ID: 1596680) Visitor Counter : 8
    
    
      Read this release in: English , Hindi
    
    
    

*