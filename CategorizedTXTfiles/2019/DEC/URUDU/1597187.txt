      عملے، عوامی شکایات اور پنشن کی وزارت

      ناگپور میں ‘عوامی خدمات کی فراہمی میں بہتری-حکومتوں کا کردار’ پر علاقائی کانفرنس کے دوران تکنیکی اجلاس کا انعقاد
      
      شرکاء نے اپنی اپنی ریاستوں میں عوامی خدمات کی فراہمی کے تجربات شیئر کیے
      
      شفافیت، احتساب، بروقت اور کارکردگی پر زور
      Posted On: 22 DEC 2019 3:08PM by PIB Delhi


    نئی دہلی، 22 دسمبر؍ حکومت مہاراشٹرا اور عوامی خدمات کے حق کے لیے مہاراشٹر ریاستی کمیشن کے اشتراک سے انتظامی اصلاحات اور عوامی شکایات کے محکمہ (ڈی اے آر پی جی) کے زیر اہتمام ‘عوامی خدمات کی فراہمی میں بہتری- حکومتوں کا رول’ کے موضوع پر دو روزہ علاقائی کانفرنس کا انعقاد کیا جارہا ہے۔ اس کانفرنس کا افتتاح کل ناگپور، مہاراشٹر میں کیا گیا۔


    کانفرنس کے دوران حسب ذیل موضوعات پر تکنیکی اجلاس منعقد کیے گئے:

      * خدمات سے متعلق قانون کے حق کے نفاذسے عوامی خدمات کی فراہمی کو بہتر بنانے میں کس طرح مدد ملی ہے۔
      * عوامی خدمات کی الیکٹرانک فراہمی
      * عوامی خدمات کے حق سے متعلق سماج میں بیداری پیدا کرنا
      * مرکزی عوامی شکایات – ازالہ اور نگرانی کا نظام (سی پی جی آر اے ایم ایس)
      * عوامی خدمات کی فراہمی کے حوالے سے جدید طریقہ کار
      * مہاراشٹر اور اڈیشہ کے اضلاع میں عوامی خدمات کی فراہمی کو بہتر بنانے پر توجہ دینے کے ساتھ ایک بھارت سریشٹھ بھارت

    افتتاحی اجلاس کے بعد دو دن کا تکنیکی اجلاس کا انعقاد۔


    کانفرنس کے پہلے دن، پہلے تکنیکی اجلاس کا موضوع ‘خدمات سے متعلق قانون کے حق کے نفاذسے عوامی خدمات کی فراہمی کو بہتر بنانے میں کس طرح مدد ملی ہے’ تھا۔ اجلاس کی صدارت صدر جمہوریہ کے سکریٹری جناب سنجے کوٹھاری نے کی۔ اس اجلاس کے شرکاء میں مہاراشٹر آر ٹی ایس کے چیف کمشنر جناب ایس ایس کشتریہ، پنجاب آر ٹی ایس کے کمشنر، جناب مندیپ سنگھ سندھو اور ہریانہ آر ٹی ایس کے چیف کمشنر جناب ہردیپ کمار تھے۔جناب مندیپ سنگھ سندھو نے عوامی خدمات کی فراہمی کے ایک 2018 میں پنجاب ٹرانسپیرنسی اور اکاؤنٹیبلٹی کے نئے نکات کے بارے میں بات کی۔ انھوں نے کہا کہ ایکٹ کے 568 خدمات کا نوٹیفکیشن جاری کیا گیا ہے۔ انھوں نے مزید کہا کہ ایکٹ کے تحت تمام عوامی خدمات کولایا جائے گا۔جناب ہردیپ کمار نے ہریانہ کے خدمات کے حق سے متعلق ایکٹ 2014 کے بارے میں بتایا کہ ایکٹ کے 27 محکموں کے 370 خدمات کا نوٹیفکیشن جاری کیا گیا ہے۔ انھوں نے کہا کہ امتیازی کام کرنے کے لیے انعامات دینے کی گنجائش بھی رکھی گئی ہے۔


    دوسرے تکنیکی اجلاس کا موضوع ‘عوامی خدمات کی الیکٹرانک فراہمی’ تھا اور اس کی صدارت پنجاب آر ٹی ایس کے کمشنر جناب مندیپ سنگھ سندھو نے کی۔


    مہاراشٹر حکومت کے انفارمیشن ٹیکنالوجی کے پرنسپل سکریٹری جناب ایس وی آر سری نواس، تمل ناڈو حکومت کے کمشنر(آئی ٹی)، جناب سنتوش کے مشرا، مدھیہ پردیش حکومت کے آئی ٹی کے فروغ کی مدھیہ پردیش ایجنسی کے ایم ڈی جناب نند کماروم اور کرناٹک کے سکالا مشن کے مشن ڈائرکٹر جناب وراپرساد ریڈی مقررین میں شامل تھے۔ جناب ایس وی آر سری نواس نے کہا کہ ریئل ٹائم حکمرانی تبھی ممکن ہے جب عوامی خدمات کی ای-فراہمی ہو۔ انھوں نے خدمات کی4 رخی ای-فراہمی : آر ٹی ایس پورٹل، شکایات پورٹل، شہریوں کا مینجمنٹ اور سی ایم ہیلپ لائن کے بارے میں بات کی نیز مہانیٹ اور اربن نیٹ کی وضاحت کی۔ انھوں نے بتایا کہ شہریوں کو امداد بہم پہنچانے کے لیے 38000 مراکز قائم کیے گئے ہیں۔ جناب نند کماروم نے مدھیہ پردیش میں الیکٹرانک خدمات کی فراہمی کے بارے میں بات کی اور پبلک پورٹل، سی ایم ہیلپ لائم اور سمادھان آن لائن پر تفصیل سے روشنی ڈالی۔ جناب سنتوش کے مشرا نے عوامی خدمات کی ای-فراہمی پر پریزنٹیشن دیا۔ انھوں نے کہا کہ 12000 خدمات مراکز قائم کیے گئے ہیں اور آج تک تقریباً ایک کروڑ اس سے مستفید ہو رہے ہیں۔ انھوں نے کلکٹروں کے ذریعہ معیاری نگرانی پر زور دیا۔ انھوں نے مزید کہا کہ زبان کی دشواریوں کے ازالے کے لیے ایک مخصوص یو ٹیوب چینل کا آغاز کیا گیا ہے۔ انھوں نے مزید کہا کہ شہری اور دیہی علاقوں میں ڈیجیٹل فرق کو ختم کرنے کے لیے ڈیگی رضاکاروں کی تعیناتی کی گئی ہے۔ جناب وراپرساد ریڈی نے کہا کہ 840 خدمات آن لائن ہیں جن کے لیے 8000 سروس سینٹرز قائم کئے گئے ہیں۔ انھوں نے سکالا سروس کی فراہمی کے عمل کے بارے میں بھی آگاہ کیا۔


    تیسرا تکنیکی اجلاس ‘عوامی خدمات کے حق سے متعلق سماج میں بیداری پیدا کرنے’ کے موضوع پر تھا، جس کی صدارت ممبر سکریٹری (اے آر سی) کیرالہ محترمہ شیلا تھومس نے کی۔حکومت آسام کے ایڈیشنل سکریٹری جناب دیبا جیوتی دتہ، ڈبلیو بی پی آر ٹی پی ایس کمیشن ، مغربی بنگال کے سکریٹری جناب سوپریو گھوشال، اتراکھنڈ کے آر ٹی پی ایس کمیشن کے سکریٹری جناب پنکج نتھانی اور گوا حکومت میں سکریٹری (عوامی شکایات) جناب سنجے گیہر مقررین میں شامل تھے۔ اجلاس کے دوران جناب دیباجیوتی دتہ نے آسام میں عوامی خدمات کی فراہمی کے بارے میں باتیں کیں۔ انھوں نے کہا کہ مواصلات کی ضرورتوں کے جائزہ کے لیے ریاست وار مہم چلائی گئی ہے۔ انھوں نے کہا کہ آسام میں آئندہ سال تک آر ٹی ایس کمیشن کا قیام عمل میں آجائے گا۔ جناب سوپوریو گھوشال نے مغربی بنگال کے عوامی خدمات کے حق سے متعلق ایکٹ 2013 کے بارے میں باتیں کیں۔ انھوں نے کہا کہ اس ایکٹ کے تحت 24 محکموں کی 216 خدمات کو شامل کیا گیا ہے۔ جناب پنکج نتھانی نے ویب سائٹ، پریس ریلیز، کتابچہ، ریڈیو، پرچے، پوسٹر، ٹول فری نمبر اور ایس ایم خدمات کے ذریعہ عوامی بیداری پیدا کرنے کے حوالے سے تبادلہ خیال کیا۔ جناب سنجے گیہر نے عوامی خدمات کی فراہمی کو بہتر بنانے میں حکومت کے کردار کے بارےمیں اظہار خیال کیا۔


    کانفرنس کے دورے دن، تین تکنیکی اجلاس منعقد ہوئے۔ کانفرنس کا پانچواں اجلاس ‘مرکزی عوامی شکایات – ازالہ اور نگرانی کا نظام (سی پی جی آر اے ایم ایس)’کے موضوع پر ہوا۔ اس اجلاس کی صدارت حکومت مہاراشٹر کے جی اے ڈی (او اینڈ ایم)،کی سکریٹری محترمہ انشو سنہا نے کی۔اس اجلاس میں ڈی ایس، ڈی اے آر پی جی، محترمہ پرسکا میتھیو، وزارت ریلوے کے ای ڈی جناب وویک سریواستو اور این آئی سی ہریانہ کے سائنٹسٹ (ایف) جناب گنیش دت نے شرکت کی۔ سی پی جی آر اے ایم ایس کے بارے میں اظہار خیال کرتے ہوئے محترمہ پرسکا میتھیو نے کہا کہ سی پی جی آر اے ایم ایس نے 86 مرکزی وزارتوں /تمام ریاستوں/ مرکزی خطوں کے محکموں کو ایک دوسرے سے مربوط کیا ہے اور سی پی جی آر ایم ایس سے متعلق 51000 سے زائد ذیلی صارفین بنائے ہیں۔ انھوں نے کہا کہ ان اصلاحات کے نتیجے میں وقت میں کمی آئی ہے۔ انھوں نے کہا کہ سی پی جی آر اے ایم ایس اصلاحات کا عمل مرحلہ وار طریقے سے شروع کیے گئے ہیں، جس کی شروعات محکمہ ڈاک سے ہوئی ہے۔ اس اجلاس کے دوران جناب وویک سری واستو نے ہندوستانی ریلوے میں شکایات کے ازالے کے بارے میں تبادلہ خیال کرتے ہوئے ریل مدد پورٹل کی وضاحت کی اور کہا کہ ہندوستانی ریلوے چوتھا سب سے بڑا نیٹ ورک ہے جو متعدد شراکت داروں کو خدمات فراہم کرتا ہے۔ جناب گنیش دت نے ہریانہ میں سی ایم ونڈو-وزیر اعلیٰ کے شکایات کے ازالے سے متعلق پورٹل کے بارے میں اظہار خیال کیا۔ انھوں نے کہا کہ 92 فیصد سے زیادہ شکایتوں کو نمٹایا گیا ہے۔ انھوں نے سی ایم کڈ گورننس ایسوسی ایٹس کے بارےمیں اظہار خیال کیا۔ انھوں نے ہریانہ میں نگرانی سمیتی کا بھی تذکرہ کیا۔ اس موقع پر جناب دت نے ای-کرانتی (این ای جی پی 2.0 ) پورٹل کے ذریعہ عوامی خدمات کی فراہمی کے لیے ٹیکنالوجی کے استعمال پر ایک پریزنٹیشن بھی دیا۔


    کانفرنس کا پانچواں اجلاس ‘عوامی خدمات کی فراہمی کے حوالے سے جدید طریقہ کار’ کے موضوع پر تھا۔


    اُدے پور کی ڈی سی محترمہ آنندھی نے خواتین کی ماہواری صحت کے بارے میں بیداری پیدا کرنے سے متعلق اظہار خیال کیا اور اس مسئلہ کو حل کرنے کے لیے ضلع انتظامیہ کی جانب سے کی جانے والی کوششوں کا ذکر کیا۔ کھیڑا کے ایڈیشنل کلکٹر جناب رمیش مرزا نے گجرات کے شہری حقوق سے متعلق عوامی خدمات کے ایکٹ 2013 کے بارے میں وضاحت کی۔ انھوں نے بتایا کہ 18 محکموں کی 368 خدمات کے لیے نوٹیفکیشن جاری کی گئی ہے۔ انھوں نے کہا کہ گجرات کے تمام اضلاع اور تعلقہ میں عوامی خدمات کے مراکز قائم کیے گئے ہیں۔ انھوں نے کہا کہ عوامی خدمات کے مراکز کے تحت 283 خدمات فراہم کی جارہی ہیں۔ انھوں نے سواگت آن لائن اور سیوا سیتو اقدامات کے بارے میں بھی آگاہ کیا۔ اجلاس کے دوران این آئی سی ہریانہ کے سائنٹسٹ ‘ای’ جناب آلوک سری واستو نے ہریانہ میں انتیودیہ سرل پروجیکٹ کے بارے میں بتایا جس کے تحت 38 محکموں کی 514 سروسز فراہم کی جاتی ہیں۔ انھوں نے کہا کہ اب ایک مربوط ہیلپ لائن بھی موجود ہیں۔ انھوں نے مزید کہا کہ 22 ضلع ہیڈ کوارٹرز میں 115 انتیودیہ مراکز قائم کیے گئے ہیں۔


    کانفرنس کا آخری تکنیکی اجلاس ‘مہاراشٹر اور اڈیشہ کے اضلاع میں عوامی خدمات کی فراہمی کو بہتر بنانے پر توجہ دینے کے ساتھ ایک بھارت سریشٹھ بھارت’ کے موضوع پر تھا۔ احمد نگر کے کلکٹر جناب راہل دویدی اور گڈ چرولی کے کلکٹر جناب شیکھر سنگھ نے اس اجلاس میں شرکت کی۔ اجلاس کے دوران، جناب راہل دویدی نے کہا کہ ضلعوں میں انفارمیشن کیوسک قائم کیے گئے ہیں۔ اے ٹی ڈی ایم (آل ٹائم دستاویز مشین) نامی مشین نصب کی گئی ہیں جہاں سے تمام شہری محصولات کے ریکارڈز، وفات، پیدائش اور دیگر سے متعلق دستاویزوں کا پرنٹ آؤٹ لے سکتے ہیں۔ یہ دستاویزات اے ٹی ڈی ایم پر اپ لوڈ کیے گئے ہیں۔ اس کے باعث انتظامیہ میں جوابدہی اور شفافیت آئے گی۔ اس مشین سے عوامی خدمات کے حق(آر پی ایس) اور اطلاعات کے حق (آر ٹی آئی) کے دو مقاصد کی تکمیل ہوتی ہے۔اپنا پریزنٹیشن دیتے ہوئے جناب شیکھر سنگھ عوامی خدمات کی فراہمی پر عمل درآمد کرتے ہوئےکثیر جہتی اپروچ کی ضرورت پر زور دیا۔ انھوں نے عوامی خدمات کی فراہمی میں ضلع گدچیرولی کو درپیش رابطہ کاری، بیداری کی کمی، سماجی ولسانی امور اور مختلف دیگر چیلنجوں کے بارے میں اظہار خیال کیا۔ انھوں نے مختلف اقدامات کا ذکر کیا جنھیں ضلع انتظامیہ ان مسائل سے نمٹنے کے لیے اٹھا رہی ہے۔


    تکنیکی اجلاس کے بعد تبادلہ خیال کیا جہاں مندوبین نے مقررین کے ساتھ عوامی خدمات کے حق کے نفاذ سے متعلق مختلف امور پر تبادلہ خیال کیا اور اپنے تجربات کا اظہار کیا۔


    ۔ ۔ ۔ ۔ ۔ ۔ ۔ ۔


    ( م ن ۔اض۔ را ۔ 22 - 12 - 2019 )


    U. No. 5969


    

    
    (Release ID: 1597187) Visitor Counter : 5
    
    
      Read this release in: Hindi , English
    
    
    

*