      وزارت دفاع

      رکشا منتری جناب راج ناتھ سنگھ نے مسلح افواج کے فلیگ ڈے فنڈ میں فراخ دلی کے ساتھ عطیات دینے کی اپیل کی ہے
      Posted On: 02 DEC 2019 7:20PM by PIB Delhi


    نئی دہلی 03 دسمبر۔رکشا منتری جناب راج ناتھ سنگھ نے ملک کے عوام پر زوردیا ہے کہ وہ مسلح افواج کے فلیگ ڈے ( اے ایف ایف ڈی ) فنڈ میں دل کھول کر عطیات دیں۔ یہ فنڈ ان سابق فوجیوں کی فلاح وبہبود کے لئے قائم کیا گیا ہے ،جنہوں نے قوم کی بے لوث خدمت کی ۔ آج نئی دلی میں اے ایف ایف ڈی کا رپوریٹ سوشل ریسپانسیبلٹی ( سی ایس آر ) کانکلیو 2019 سے خطاب کرتے ہوئے رکشا منتری نے قوم پر زور دیا کہ وہ سابق فوجیوں ،معذور فوجیوںاور ان کے کنبوںکی فلاح وبہبود کو یقینی بنانے کے لئے ، جنہوں نے قوم کا دفاع کرتے ہوئے اپنی جان کی قربانی پیش کی، اپنا مقدس فریضہ ادا کریں ۔


    ’بھارت کے ویر‘ کے سلسلے میں جب وہ وزیر داخلہ تھے ، اپنا تجربہ بیان کرتے ہوئے رکشا منتری نے اعتماد ظاہر کیا کہ جب قوم کی عزت نفس کا معاملہ آجاتا ہے تو لوگ دل کھول کر عطیات دیتے ہیں اور اے ایف ایف ڈی فنڈ کے معاملے میں بھی ایسا ہی ہوگا۔’ بھارت کے ویر‘ فنڈ کارپوریٹ سیکٹر کی مددسے قائم کیا گیا تھا، جس کے ذریعہ سینٹرل آرمڈ پولیس فورسز کےشہیدوں کے کنبوںکی مدد کی گئی ۔جناب راج ناتھ سنگھ نے وہاں موجود لوگوںکو بتایا کہ انہیں اطمینان ہے کہ جب انہوں نے وزارت داخلہ چھوڑی تواس وقت ’ بھارت کے ویر‘ فنڈ میں 300 کروڑروپے کی خطیر رقم موجود تھی۔انہوں نے تمام متعلقہ لوگوں سے کہا کہ وہ اے ایف ایف ڈی فنڈ کے علاوہ جوانوں کے کنبوںکی مدد کے لئے اسی طرح کا طریق کار اپنائیں۔


    رکشا منتری نے اسے ملک کے شہریوں کے لئے ،جن میں صنعتوں کے مالکان بھی شامل ہیں، اپنی ذمہ داری اور فخر قرار دیا کہ وہ بزرگوں اور شہیدفوجیوں کے وارثین کو مجموعی امداد فراہم کریں۔انہوں نے کہا کہ مشکل وقت میں ان کنبوں کے ساتھ کھڑا ہونا ایک عظیم


    ذمہ داری ہے ۔


    جناب راج ناتھ سنگھ نے جدوجہد آزادی کے دوران اشفاق اللہ خاں اورچندرشیکھر آزاد جیسے انقلابیوں کی عظیم قربانیوں کی یاددلائی ۔ انہوں نے شارٹ سروس کمیشن کے ذریعہ فوج میں شامل ہونے کی خوداپنی کوششوں کے بارے میں بتایا جو ان کی خاندانی وجوہات سے پایہ تکمیل کو نہیں پہنچ سکیں۔ انہوں نے کہا کہ جب کوئی شخص مسلح فوج میں شامل ہوتا ہے تو وہ صرف کیریئر کے لئے نہیں ہوتا بلکہ اس کا مطمح نظر ملک کی خدمت کرنا اور اس کے لئے قربانیاں پیش کرنا ہوتاہے۔


    سی ایس آر کانکلیو ، وزارت دفاع سے وابستہ سابق فوجیوں کے محکمے کا ایک بے مثال قدم ہے ،جس کا مقصد سابق فوجیوں کو درپیش چیلنجوں کے بارے میں آگاہی پیدا کرنا ہے اور اس حقیقت سے واقف کرانا ہے کہ کارپوریٹ سیکٹر ان فوجیوں کی باز آبادکاری میں ایک اہم رول ادا کرسکتا ہے ۔سی ایس آر کانکلیو اپنی نوعیت کا پہلا اجتماع تھا ،جس میں کارپوریٹ اور سی ایس آر کے سربراہوں کے شرکت کی دعوت دی گئی تھی۔


    رکشامنتری نے ان 13 کارپوریٹس کے نمائندوں کو مبارکباد بھی دی جنہوں نے پچھلے سال اے ایف ایف ڈی فنڈ میں فراخ دلی کے ساتط عطیات دئے تھے۔ کچھ لوگوں نے سابق فوجیوں کی فلاح وبہبود کے لئے اسی وقت عطیات بھی دئے ۔


    اس سے پہلے کیندریہ سینک بورڈ کے سکریٹری بریگیڈئیر مریگیندر کمار نے اے ایف ایف ڈی فنڈ کے عطیات کے جمع کرنے ، پچھلے برسوںمیں ان کے استعمال اور اس سلسلے میں پرائیویٹ سیکٹر کی امداد نے کس طرح سابق فوجیوںاور ان کے وارثین کی فلاح وبہبود کے لئے بڑ ا کام کیا ہے ، ایک مقالہ بھی پیش کیا۔سکریٹری (سابق فوجیوں کی فلاح وبہبود ) محترمہ سنجیونی کٹی نے بھی سامعین سے خطاب کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5520

    
    
    (Release ID: 1594663) Visitor Counter : 4
    
    
      Read this release in: English , Hindi