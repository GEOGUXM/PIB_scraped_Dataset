      سٹرک ٹرانسپورٹ اور شاہراہوں کی وزارت

      سڑکوں کی تعمیر میں پلاسٹک کچرے کا استعمال
      Posted On: 09 DEC 2019 2:21PM by PIB Delhi


    نئی دہلی، 9دسمبر 2019/قومی شاہراہوں کی تعمیر کے کام میں پلاسٹک کچرے کے استعمال کی حوصلہ افزائی کے مقصد سے سڑک نقل و حمل اور شاہراہوں کی وزارت نے، 5 لاکھ یا اس سے زیادہ کی آبادی والے شہری علاقوں کے 50 کلومیٹر کے دائرے کے اندر اس کے استعمال کے لئے رہنما ہدایات جاری کی ہیں۔ ان رہنما ہدایات میں پلاسٹک کچرے کے استعمال کی کارکردگی کے جائزے کے لئے تجرباتی طو رپر کم ازکم دس کلو میٹر کے گلیارے کی تعمیر کی بات بھی کہی گئی ہے۔ مزید برآں حکومت نے فیصلہ کیا ہے کہ 20-2019 کی سووچھتا ہی سیوا (ایس ایچ ایس) مہم کےدوران اصل موضوع کے طور پر پلاسٹک کچرے کے بندوبست پر توجہ بھی مبذول کی جائے گی۔ اس دوران پلاسٹک کچرے کے جمع کرنے اور اس کا استعمال کرنے کے لئے ہدایات جاری کی گئی ہیں۔ ان ہدایات میں بیداری پیدا کرنا ، ری سائیکلنگ یعنی پلاسٹک کا دوبارہ استعمال، جمع کئے گئے پلاسٹک کچرے کا موثر طریقے سے نبٹارا ، جس میں اس سے سڑکوں کی تعمیر بھی شامل ہے۔پلاسٹک کچرے کا ا ستعمال تقریباً 50 کلو میٹر طویل قومی شاہراہ گلیارے میں بالائی سطح کی تعمیر کے کام میں کیا گیا ہے۔ انڈین روڈ کانگریس (آئی آر سی) نے بالائی سطح کی تعمیر کے کام میں گرم بیٹومینس مکسز (ڈرائی پروسیس) میں پلاسٹک کچرےکے استعمال کے لئے ا ٓئی آر سی ایس پی 98:2013 رہنما ہدایات جاری کی ہیں۔ یہ ہدایات تجربہ گاہوں کے ساتھ ساتھ زمینی سطح پر کارکردگی سے متعلق مطالعات / جانچ پڑتا ل پر مبنی ہیں۔ ا ٓئی آر سی ایس پی 98:2013 کی ہدایات کے مطابق پلاسٹک کچرے کا استعمال بیٹومین کے 8 فی صد تک کیاجاتا ہے۔


    یہ اطلاع سڑک نقل و حمل اور شاہراہوں کے مرکزی وزیر جناب نتن گڈکری نے آج راجیہ سبھا میں ایک تحریری جواب میں دی۔


    ۔۔۔۔۔۔۔۔۔۔۔


    م ن۔ م م ۔ ج۔


    U- 5656


    

    
    (Release ID: 1595618) Visitor Counter : 5
    
    
      Read this release in: English , Marathi , Bengali