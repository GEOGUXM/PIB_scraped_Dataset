      بھاری صنعتوں اور سرکاری کمپنیوں کی وزارت

      انسٹرومنٹیشن لمیٹیڈ کی تحویل
      Posted On: 09 DEC 2019 2:42PM by PIB Delhi


    نئی دہلی، 9دسمبر 2019/مرکزی کابینہ نے 30 نومبر 2016 کو انسٹرومنٹیشن لمیٹیڈ کی کوٹہ یونٹ کو بند کرنے کی منظوری دی تھی اور ساتھ ہی ساتھ انسٹرومنٹیشن لمیٹیڈ کی پلکڑ یونٹ کو حکومت کیرالہ کو منتقل کرنے کو بھی اصولی منظوری دے دی تھی۔ حکومت کیرالہ نے چیف سکریٹری کی قیادت میں ایک اعلی سطحی کمیٹی بنائی تھی تاکہ اس منتقلی کا طریقہ کار کیا جاسکے۔ بھاری صنعتوں کے محکمے کو اس کمیٹی میں نمائندگی دی گئی ۔ کمیٹی کے ذریعہ کئے گئے غور و خوض کی بنیاد پر ایک سہ فریقی مفاہمت نامے پر دستخط کئے گئے تھے۔ یہ مفاہمت نامہ حکومت ہند، حکومت کرناٹک کے بھاری صنعتوں کے محکمے (ڈی ایچ آئی) اور محکمہ صنعت و انسٹرومنٹیشن لمیٹیڈ کے درمیان ہوا تھا جس پر 16 نومبر 2018 کو دستخط کئے گئے تھے اور جس میں پلکڑیونٹ کو حکومت کرناٹک کو منتقل کرنے کے طریقہ کار کا تعین کیا گیا تھا۔ یہ کام مجاز اتھارٹی کی منظوری سے کیا گیا تھا۔


    مفاہمت نامے پر دستخط کے بعد جب پلکڑ یونٹ کے نیٹ اسیٹ ویلیو(این اے وی) یعنی کل اثاثہ جات کی قدر کے تعین کا کام جاری تھا ،یہ بات معلو م ہوئی کہ اعلی سطحی کمیٹی نے پلکڑ یونٹ کی زیر ملکیت 566.30 ایکڑ زمین کی قیمت پر غوروفکر نہیں کیا گیا۔ یہ زمین 30 مارچ 1964 کو صنعتی مقاصد کے لئےسرکاری زمین دستیاب کرائے جانے سے متعلق ضابطوں کے تحت کیرالہ کے پڈوسری میں پریسیزن انسٹرمنٹیشن کے قیا م کے لئے رجسٹری کے ذریعہ انسٹرمنٹیشن لمیٹیڈ ، کوٹہ کو فراہم کرائی گئی تھی۔ انسٹرمنٹیشن لمیٹیڈ کی زیر ملکیت زمین کی قدر کا تعین ابھی تک نہیں ہوسکاہے ۔


    یہ اطلاع بھاری صنعتوں اور سرکاری کمپنیوں کے وزیرجناب پرکاش جاؤڈیکر نے آج یہاں راجیہ سبھا میں ایک تحریری جواب میں دی۔


    ۔۔۔۔۔۔۔۔۔۔۔


    م ن۔ م م ۔ ج۔


    U- 5657


    

    
    (Release ID: 1595620) Visitor Counter : 5
    
    
      Read this release in: English