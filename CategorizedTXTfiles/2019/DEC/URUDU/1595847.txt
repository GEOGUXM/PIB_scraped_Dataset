      نائب صدر جمہوریہ ہند کا سکریٹریٹ

      پارلیمنٹ کو تعمیری تنقید کے ذریعہ حکومت کے تعمیری اقدامات کی حمایت کرنی چاہئے: نائب صدر جمہوریہ
      لوگوں کی امنگوں کو پورا کرنے کے لئے پارلیمانی بیٹھکوں کی تعداد بڑھائے جانے کی ضرورت ہے
      
      جناب وینکیا نائیڈ و نے پارلیمنٹ ممبروں سے کہا ہے کہ وہ ملک کی بھلائی کے لئے اصولی موقف اختیار کریں
      
      پارلیمنٹ ممبروں کو عوام کے تئیں جوابدہ بنانے میں میڈیا کو ایک بڑا رول ادا کرنا ہے: نائب صدرجمہوریہ
      
      جناب وینکیا نائیڈو نے میڈیا اور پارلیمانی اداروں سے کہا ہے کہ وہ جمہوریت کو مستحکم بنانے کے لئے اپنی کوششوں کو یکجا کریں
      
      نائب صدرجمہوریہ نے سرکردہ ماہرین پارلیمنٹ کو تیسرے لوک مت ایوارڈ ز پیش کئے
      Posted On: 10 DEC 2019 8:40PM by PIB Delhi


    نئی دہلی 11 دسمبر۔نائب صدر جمہوریہ جناب ایم وینکیا نائیڈو نے آج کہا ہے کہ پارلیمنٹ کو چاہئے کہ وہ حکومت کی تعمیری کوششوں کی حمایت کرے اور ابھرتے ہوئے چیلنجوں کے حل تجویز کرے کیونکہ حکومت پارلیمنٹ کے اجتماعی مشورے پر انحصار کرتی ہے۔


    نائب صدر جمہوریہ نے کہا :’’ اس لئے پارلیمنٹ ممبروں کو نیک ،صالح ، باشعور اور عقل مند ہونا چاہئے تاکہ و ہ ملک کے مستقبل کی صحیح سمت میں رہنمائی کے لئے ایک اجتماعی ادارے کے طور پر کام کرے ۔‘‘


    نئی دہلی میں لوک مت پارلیمانی ایوارڈز پیش کرنے کے بعد وہاں موجود لوگوں سے خطاب کرتے ہوئے نائب صدر جمہوریہ نے پارلیمانی ماہرین اور میڈیا سے کہا کہ وہ غریبی ، ناخواندگی ،صنفی تفریق اور خواتین کے خلاف زیادتیو ں جیسے سماجی چیلنجوں کو حل کرنے میں سرگرمی سے حصہ لیں ، جو بھارت کی ترقی میں رکاوٹ ڈال رہے ہیں۔


    انہوں نے رائے ظاہرکی کہ بھارت کو ترقی کے شمولیت والے راستے پر لے جانے او ریہ دیکھنے کے لئے کہ ہرشہری کو ترقی کے عمل سے فیض پہنچ رہا ہے ، اس طرح کے چیلنجوں پر توجہ دینا انتہائی ضروری ہے ۔


    یہ کہتے ہوئے کہ پارلیمنٹ ممبروں کو عوام کے تئیں جوابدہ بنانے میں اور یہ کہ ایک صحت مند جمہوریت ، ایک شفاف اور جوابدہ پارلیمنٹ کے لئے شہریوں کا باخبر ہونا پہلی ضرورت ہے ،نائب صدر جمہوریہ نے لوک مت جیسے میڈیا گھرانوں سے کہا کہ وہ عوام کو معلومات فراہم کرکے اور انہیں حالات سے واقف کراکے جوابدہی کے اس عمل کو یقینی بنائیں ۔


    جناب نائیڈو نے کہا کہ ہماری جمہوریت کے چوتھے ستون کے طور پر اہم مسائل کے بارے میں لوگوں کو حساس بنانے اور سماجی بھلائیوں کو فروغ دینے نیز سماجی برائیوں سے پیچھا چھڑانے کے لئے ایک مثبت ماحول پیدا کرنے کی خاطر میڈیا کو اس معاملے میں قیادت کرنی چاہئے۔


    اس طرف اشارہ کرتے ہوئے کہ حال ہی میں جو کچھ برائیاں سامنے آئی ہیں انہیں جلد از جلد ختم کئے جانے کی ضرورت ہے ۔ ان برائیوں میں پیسے دے کر خبریں شائع کرانا ، فرضی خبریں دینا ، کارپوریٹ گھرانوں کا اثر ورسوخ اور خبروں میں رپورٹروں نیز ایڈیٹروں کے سیاسی نظریات کی رنگ آمیزی وغیرہ شامل ہیں۔


    اس بات پرزور دیتے ہوئے کہ ملک میں جمہوریت کی جڑو ں کو مضبوط کرنے اور تعمیری پارلیمانی بحث مباحثوں کے کلچر کی حوصلہ افزائی کے لئے میڈیا اور پارلیمانی اداروں کے نمائندوں کو اپنی کوششوں کو یکجا کرنا چاہئے ۔ نائب صدر جمہوریہ نے میڈیا پر زور دیا کہ وہ پارلیمانی جمہوریت کے تمام ساجھیداروں کے مابین صحت مند رابطے کا ذریعہ بنے ۔


    یہ رائے ظاہرکرتے ہوئے کہ لوگ سماجی حیات نو اور قومی تعمیر کے لئے تعمیری مہموں میں اپنا رول ادا کرنے کے خواہشمند ہیں۔ نائب صدر جمہوریہ نے کہا کہ پارلیمنٹ اور پارلیمانی عمل کو لوگوں کی امنگوں کی عکاسی کرنی چاہئے اور اس بات کی بھی ضرورت ہے کہ ضرورت کے مطابق ہر سال پارلیمنٹ کی بیٹھکوں کی تعداد میں اضافہ کیا جائے ۔


    جناب نائیڈو نے کہا کہ منتخبہ ممبروں کی یہ بنیادی ذمہ داری ہے کہ وہ نہ صرف یہ کہ عوام کی خواہشات کی عکاسی کریں بلکہ حکومت اور لوگوں کو رہنمائی بھی فراہم کریں اور شورشرابے کے روئیے سے گریز کریں۔نائب صدر جمہوریہ نے پارلیمنٹ ممبروں سے کہا کہ وہ سماج اور ملک کی بھلائی کے لئے ایک اصولی موقف اختیار کریں۔


    انہوں نے اس بات پر بھی زوردیا کہ پارلیمانی کمیٹیوں کو پارلیمنٹ میں ہونے والے بحث مباحثے کی کمی کو سرگرمی سے پورا کریں ۔


    لوک سبھا میں کانگریس پارٹی کے لیڈر جناب ادھیررنجن چودھری ، پارلیمنٹ ممبران جناب شرد پوار ، محترمہ جیہ بچن ، ڈاکٹر سواگت راؤ، جناب تروچی شوا ،محترمہ بپلوو ٹھاکر ، محترمہ سپریہ سولے ، محترمہ لکھا شن پروین اور ڈاکٹر بھارتی پروین پوار ، لوک سبھا کے سابق سکریٹری جنرل ڈاکٹر سبھاش سی کیشیپ ، لوک مت میڈیا گروپ کے نیشنل ایڈیٹر جناب ہریش گپتا اور لوک مت میڈیا گروپ کے چیئر مین جناب وجے دردا بھی ان معز ز شخصیات میں شامل تھے جنہوں نے اس تقریب میں شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔ رم


    U-5716

    
    
    (Release ID: 1595847) Visitor Counter : 2
    
    
      Read this release in: English , Hindi