      عملے، عوامی شکایات اور پنشن کی وزارت

      پروموشن میں ریزرویشن کے اصولوں کی خلاف ورزی پر تادیبی کارروائی کی تجاویز
      Posted On: 12 DEC 2019 4:28PM by PIB Delhi


    نئی دہلی 13 دسمبر۔شمال مشرقی خطے کی ترقی کے وزیر مملکت (آزادانہ چارج) ، وزیر اعظم کے دفتر میں وزیر مملکت ،عملہ ،عوامی شکایات اور پنشن ، ایٹمی توانائی او ر خلائی امور ڈاکٹر جتیندر سنگھ نے آج راجیہ سبھا میں ایک تحریری جواب میں بتایا ہے کہ مرکزی حکومت کے افسران / کارکنان مرکزی سول خدمات (برتاؤ) سے متعلق قواعد 1964 اور مرکزی سول خدمات (زمرہ بندی ،کنٹرول اور اپیل ) قواعد1965 کے پابند ہوتے ہیں، جس میں ایسے افسران اور کارکنان سے نمٹنے کے لئے وافر تجاویز موجود ہیں ، جو مرکزی حکومت کی جانب سے جاری کئے گئے پالیسی رہنما خطوط کی خلاف ورزی کے مرتکب پائیں جائیں ۔حکومت نے تمام وزارتوں / محکموں کو وقتاََ فوقتاََ اس امر کے رہنما خطوط جاری کئے ہیں کہ انہیں ریزرویشن پایسی اور ریزروزمرے میں آنے والوں کے متعلق دیگر احکامات پر سختی سے عمل کرنا چاہئے ۔ ہدایت میں کہا گیا ہے کہ ریزرویشن اور ریزرو زمرے کے تحت آنے والے کارکنان کے سلسلے میں جاری کئے گئے دیگر احکامات پر عمل درآمد نہ کرنے اور متعلقہ عدم توجہی کے معاملات یا کوتاہی کو سنجیدگی سے لیا جانا چاہئے اور معقول حکام کے علم میں لایا جانا چاہئے اور فوری طور پر معقول کارروائی بھی کی جانی چاہئے ۔ 4 جنوری 2013 کو جاری کئے گئے رہنما خطوط کے مقابق / محکموں کے لئے یہ بات لازم ہے کہ وہ اپنے یہاں کم از کم ڈپٹی سکریٹری کے عہدے کے لائزن افسروں کا تقرر/ نامزدگی کا عمل انجام دیں اور ساتھ ہی ساتھ مرکزی حکومت کی اسامیوں اور خدمات کے سلسلے میں ریزرویشن کے لحاظ سے احکامات کے نفاذ کے لئے خصوصی ریزرویشن سیل قائم کریں ۔


    عملہ اور تربیت کا محکمہ درج فہرست ذاتوں ، درج فہرست قبائل اوراوبی سی سے متعلق خالی اسامیوں کو پر کرنے کے لئے دس وزارتوں / محکموں کی نگرانی کرتا ہے ، جہاں مرکزی حکومت کے تحت 90 فیصدسے زائد ملازمین برسرروزگار ہیں ان وزارتو ں / محکموں میں سے 6 وزارتوں اور محکموں نے بتایا ہے کہ یکم جنوری 2018 تک درج فہرست ذاتوں کے لئے 7782 خالی اسامیوں ، درج فہرست قبائل کے لئے 6903 خالی اسامیوں اور دیگر پسماندہ طبقات کے لئے 10859 خالی اسامیوں کو پُر نہیں کیا گیا ہے ۔ ان 6وزارتوں اور محکموں کے علاوہ تین مزید وزارتوں اور محکمو ں نے بتایا ہے کہ یکم جنوری 2019 تک درج فہرست ذاتوں کے لئے 1713 خالی اسامیوں ، درج فہرست قبائل کے لئے 2530 خالی اسامیاں اور درج فہرست قبائل کے لئے 1773 خالی اسامیوں کو پر نہیں کیا گیا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-5822

    
    
    (Release ID: 1596295) Visitor Counter : 5
    
    
      Read this release in: English