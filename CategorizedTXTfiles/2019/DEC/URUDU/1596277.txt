      کیمیکلز اور فرٹیلائزر کی وزارت

      کیمیکل اور فرٹیلائزر کے مرکزی وزیر نے مدھیہ پردیش میں یوریا کی کمی کے خدشات کو دور کیا؛ کہا کہ مانگ کے مطابق پوری سپلائی کی گئی ہے
      
      ڈی وی سدانند گوڑا نے کہا ہے کہ ریاست میں یوریا کی تقسیم کاری ریاستی حکومت کی ذمہ داری ہے

      Posted On: 12 DEC 2019 5:56PM by PIB Delhi

    نئی دہلی، 12 ؍دسمبر،کیمیکل اور کیمیاوی کھاد کے مرکزی وزیر جناب ڈی وی سدا نند گوڑا نے مدھیہ پردیش میں یوریا کی کمی کے خدشات کو دور کردیا ہے۔


    جناب سدا نند گوڑا نے آج یہاں کہا کہ مدھیہ پردیش کے کچھ حصوں میں یوریا کی کمی سے متعلق کچھ خبریں سامنے آئی ہیں۔ لیکن یوریا کی کمی کی خبر حقیقی اعداد وشمار سے میل نہیں کھاتی۔ انہوں نے کہا کہ ہم نے اس بات کو یقینی بنایا ہے کہ یوریا کی مناسب مقدار ربیع کے موجودہ سیزن میں آج کی تاریخ تک مدھیہ پردیش سمیت پورے ملک میں دستیاب ہے۔


    مدھیہ پردیش کے کسانوں کی بہبود اور زراعت کی ترقی ، باغبانی اور خوراک کی ڈبہ بندی کے ریاستی وزیر جناب سچن سبھاش یادو نے آج جناب گوڑا کو ٹیلی فون کیا اور یوریا کی دستیابی کو یقینی بنانے کے لئے مرکزی حکومت کی اضافی امداد پر ان کا شکریہ ادا کیا۔


    جناب گوڑا نے کہا کہ میں نے کل مدھیہ پردیش کے وزیراعلیٰ سے بات کی تھی اور انہیں بتایا تھا کہ ریاست میں مناسب مقدار کی دستیابی کو یقینی بنایا گیا ہے۔ انہوں نے کہا کہ میں نے انہیں یقین دلایا کہ یوریا کے 15 ریل ڈبے مدھیہ پردیش کے لئے بھیجے گئے ہیں جو اگلے دو تین دن میں مدھیہ پردیش پہنچ جائیں گے۔ انہوں نے کہا کہ اس سے مانگ کو پورا کرنے میں مدد ملے گی۔


    جناب گوڑا نے کہا کہ موجودہ بحران زمینی سطح پر تقسیم کاری کے نیٹ ورک کی وجہ سے ہوسکتا ہے ۔ انہوں نے کہا کہ حال ہی میں ریاستی حکومت نے 80 فیصد یوریا کو امداد باہمی کے ادارو ں کے ذریعے جبکہ 20 فیصد یوریا پرائیویٹ ڈیلروں کے نیٹ ورک کے ذریعے تقسیم کرنے کا فیصلہ کیا تھا۔ اس سے پہلے یہ تناسب آدھے آدھے کا تھا۔ انہوں نے کہا کہ یہ سمجھا جاتا ہے کہ اس فیصلے کی وجہ سے ریاستی مارک فیڈ کی دکانوں پر بہت رش ہے اور اس وجہ سے اسے یوریا کی کمی گردانا جارہا ہے۔


    وزیر موصوف نے کہا کہ ریاست کے اندر یوریا کی تقسیم ریاستی زرعی محکمے کی ہے جب کہ کیمیاوی کھاد کے محکمے کی ذمہ داری ریاستی سطح پر یوریا کی مجموعی دستیابی کو یقینی بنانا ہے۔ اس کے باوجود ہم اس بات کو یقینی بنانے کے لئے کہ کسانوں کو وقت پر یوریا کی مناسب مقدار حاصل ہوسکے ، ریاستی حکومت کے ساتھ مل کر کام کرتے رہیں گے۔


    وزیرموصوف نے کہا کہ مدھیہ پردیش میں یوریا کی دستیابی اطمینان بخش ہے۔ انہوں نے کہا کہ یہی بات میرے محکمے کے افسران کے ساتھ حالیہ ہفتہ وار ویڈیو کانفرنس میں ریاستی حکومت کے نمائندوں نے بتائی تھی۔


    دسمبر کے رواں مہینے کے دوران مدھیہ پردیش کے لئے یوریا کی ماہانہ ضرورت کا اندازہ 4.25 لاکھ میٹرک ٹن (ایل ایم ٹی ) لگا یا گیا تھا۔ جبکہ 11 دسمبر 2019 تک 7.08 ایل ایم ٹی یوریا کی دستیابی کو یقینی بنایا گیا ہے۔ اس میں دسمبر کے آغاز میں وہاں موجود 5.80 ایل ایم ٹی کا پرانا ذخیرہ بھی شامل ہے۔ آج تک دسمبر کے مہینے میں ڈی بی ٹی کی فروخت 2.98 ایل ایم ٹی درج کی گئی ہے جبکہ ریاست میں موجود اسٹاک 4.10 ایل ایم ٹی ہے۔ رواں ربیع کا سیزن 20-2019 (اکتوبر 2019 سے مارچ 2020 تک ) مدھیہ پردیش میں یوریا کی ضرورت 15.40 ایل ایم ٹی ہے جیسا کہ زراعت میں تعاون اور کسانوں کے محکمے ( ڈی اے سی اینڈ ایف ڈبلیو) نے مدھیہ پردیش ریاستی حکومت کے نمائندوں کے ساتھ صلاح ومشورہ کے بعد تخمینہ لگایا ہے۔ اب یہ پتہ چلا ہے کہ مدھیہ پردیش کے زراعت کے محکمے نے ڈی اے سی اینڈ ایف ڈبلیو سے درخواست کی ہے کہ وہ ربیع کے لئے ضرورت کو 15.40 ایل ایم ٹی سے بڑھا کر 18 ایل ایم ٹی کردیں۔


    جناب گوڑا نے کہا کہ انہوں نے مدھیہ پردیش کے وزیراعلیٰ کمل ناتھ کو یقین دلایا ہے کہ یوریا کی اضافی مانگ کو بھی پورا کیا جائے گا۔


    وزیر موصوف نے کہا ہے کہ کسانوں کو وقت پر کیمیاوی کھاد دستیاب کرانا ہماری حکومت کی بنیادی ترجیح ہے۔ انہوں نے کہا کہ کیمیکل اور فرٹیلائزر کی وزارت کا انچارج ہونے کے ناطے میں یومیہ اپنی وزارت کے عہدیداروں کے ساتھ کیمیاوی کھاد کی دستیابی کی نگرانی کرتا ہوں۔ میں ہر ایک پر یہ بھی زور دیتا ہوں کہ وہ ہمارے کیمیاوی کھاد کے ڈیش بورڈ کو ضرور دیکھیں جو ہماری ویب سائٹ : www.eurvarak.nic.in ) پر دستیاب ہے اور اس میں ہر ریاست کے حساب سے کیمیائی کھاد کی دستیابی کے بارے میں معلومات موجود ہے۔


    مدھیہ پردیش میں ربیع کا موجودہ سیزن 5.96 ایل ایم ٹی اسٹاک کی دستیابی کے ساتھ شروع ہو ا ، اور اب تک ریاست میں 10.12 ایل ایم ٹی کی ضرورت ہے جبکہ اب تک 14.23 ایل ایم ٹی کی دستیابی یقینی بنائی گئی ہے۔


    جناب گوڑا نے کہا کہ یوریا کے مزید 15 ڈبے (ریکس) روانہ ہوچکے ہیں اور دو تین دن میں ریاست میں پہنچنے کی امید ہے۔ انہوں نے مزید کہا کہ فرٹیلائزر کے محکمے نے ہمیشہ اس بات کو یقینی بنایا ہے کہ کھاد کی دستیابی اس کی ضرورت سے زیادہ رہے۔ مختلف ہفتے وار ویڈیو کانفرنسوں کے دوران ریاست پر زور دیا گیا کہ وہ ربیع کے سیزن میں مانگ کے عروج کو پورا کرنے کے لئے پہلے سے اپنا اسٹاک تیار رکھیں۔


    ربیع کے جاری سیزن کے دوران فرٹیلائزر کا محکمہ ماہانہ سپلائی کا منصوبہ کافی پہلے جاری کردیتا ہے اور کمپنیوں کو وقتا فوقتا ہدایت دی جاتی ہے کہ وہ سپلائی پلان کے مطابق فرٹیلائزر سپلائی کریں۔ فرٹیلائزر کا محکمہ مدھیہ پردیش کے ریاستی محکمہ زراعت کے ساتھ مسلسل رابطے میں ہے اور یومیہ بنیاد پر یوریا کی دستیابی کی نگرانی کررہا ہے۔ مدھیہ پردیش کی ریاست نے ربیع کے پورے سیزن کے دوران یومیہ بات چیت میں ، خاص طور پر ہفتہ وار ویڈیو کانفرنس کے دوران یوریا کی اطمینان بخش دستیابی کی رپورٹ دی ہے ۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 5 815

    
    
    (Release ID: 1596277) Visitor Counter : 6
    
    
      Read this release in: English , Hindi