      وزارت خزانہ

      انوراگ ٹھاکر نے صحت، تعلیم اور دیہی ترقیات کے شعبوں کے نمائندگان سے ما قبل بجٹ صلاح و مشورے کئے
      Posted On: 23 DEC 2019 8:38PM by PIB Delhi


    نئی دلّی، 23 دسمبر / خزانہ اور کارپوریٹ امور کے وزیر مملکت جناب انوراگ ٹھاکر نے صحت، تعلیم اور دیہی ترقیات کے شعبوں سے متعلق نمائندگان کے ساتھ آج عام بجٹ 2020-21 سے قبل دسویں اور حتمی ما قبل بجٹ صلاح و مشورے کئے۔


    نمائندگان کے ساتھ میٹنگ میں صحتی خدمات کی صلاحیت میں اضافہ، خط افلاس سے نیچے کے لوگوں کے لئے ابتدائی صحتی دیکھ بھال کی سہولیات کی رسائی کے لئے اختراعات، پرائمری سطح کی تعلیم میں بہتری اور ثانوی اور اعلیٰ تعلیم کو قابل رسائی اور قابل استطاعت بنانا، پنشن اور سماجی تحفظ خصوصاً کمزور طبقات کے لئے تحفظاتی اقدامات میں اصلاح، سماجی شعبے میں عوامی سرمایہ کاری پر حکومت کی توجہ، نچلی سطح سے طریقہ کار کے ساتھ صنفی مساوات، دیہی شعبے کے اقتصادی اور سماجی بنیادی ڈھانچے کو مستحکم کرنا، زرعی ترقی اور ملحقہ شعبوں کے ساتھ ساتھ غیر زرعی شعبوں کے ذریعہ بے روز گاری اور غریبی کے خاتمے سے متعلق معاملات پر صلاح و مشورہ کیا گیا۔


    خزانہ اور کارپوریٹ امور کے وزیر مملکت جناب انوراگ ٹھاکر کے علاوہ اس میٹنگ میں جناب راجیو کمار، خزانہ سکریٹری، جناب اتانو چکرا بورتی، سکریٹری ڈی ای اے، محترمہ پریتی سودن، سکریٹری، محکمہ تعلیم اور کنبہ بہبود، جناب امت کھرے، سکریٹری (اضافی چارج)، محکمہ اسکولی تعلیم اور لٹریسی، جناب امر جیت سنہا، سیکریٹری، وزارت دیہی ترقیات، جناب بلرام بھارگو، سیکریٹری، ڈی ایچ آر اینڈ ڈی ایف، آئی سی ایم آر، جناب وی۔ کے۔ پال، ممبر نیتی آیوگ، جناب پرمود چندر مودی، چیئر مین، سی بی ڈی ٹی، ڈاکٹر کے۔ وی۔ سبرا منین، سی ای اے اور وزارت خزانہ کے دیگر سینئر اہلکار وں نے شرکت کی۔


    صحت، تعلیم اور دیہی ترقیات کے شعبوں سے متعلق نمائندوں نے جو مشورے دیئے، ان میں بچوں کے لئے بجٹ کے فوائد، بچوں کے تحفظ کے لئے قومی فنڈ، بچہ مزدوری کا خاتمہ، ایک قومی مشن کے ذریعہ صنفی بنیاد پر عدم مساوات سے متعلق اعداد و شمار اکٹھا کرنا، نقصان دہ مصنوعات پر بھاری ٹیکس عائد کرنے جیسے اقدامات کے ذریعہ صحت بخش خوراک کی حوصلہ افزائی کرنا، عوامی نظام تقسیم کی توسیع اور استحکام، زراعت کے پیشے میں خواتین کی بڑھتی ہوئی تعداد کے پیش نظر خواتین کے نام زمین، معذور افراد دوستانہ مصنوعات سمیت عام اشیاء کے لئے رہنما خطوط، معذور افراد کے لئے معاون تکنالوجی پر ٹیکس میں چھوٹ، ثانوی سطح تک اسکولوں کے لئے مالی تخصیص اور تعلیم کے حصول کے حق کے سلسلے میں بہتر عمل در آمد خصوصاً لڑکیوں کی مدد اور کنبہ صحتی دیکھ بھال کی توسیع وغیرہ، زچگی سے قبل اور زچگی کے بعد تغذیہ بخش خوراک، شہری علاقوں کے نوجوانوں کے لئے ہنر کے مطابق روزگار کی فراہمی، آدی واسی اور دلت عورتوں کے لئے ہنر مندی کے فروغ کی تربیت، مرکز۔ ریاستی سطح پر فنڈ کی مزید موثر نگرانی شامل ہیں۔


    میٹنگ کے شرکاء میں جناب ابھینو پرکاش، سی ایس آر انی شیٹیو ز، راشٹریہ سیوا بھارتی، جناب امبریش رائے، نیشنل کنوینر، رائٹ ٹو ایجو کیشن فورم، جناب وجے تھنڈانی، سابق چیئر مین، سی آئی آئی، ایجو کیشن کونسل، محترمہ انکیتا اپریتی، بورڈ ممبر، سیوا بھارت، جناب آنشو تیواری، سینئر منیجر، پریاس، جناب اشوک بھارتی، چیئر مین، این اے سی ڈی او آر، جناب ادیکاندا سنگھ، نیشنل کو آر ڈی نیٹر، دلت آرتھک ادھیکار آندولن، نیشنل کمپین آن دلت ہیومن رائٹس، محترمہ بھاونا بی، مکھو پادھیائے، چیف ایگزیکٹیو، والینٹری ہیلتھ ایسو سی ایشن آف انڈیا، محترمہ بدیشا پلئی، سی ای او، سیو دی چلڈرن، محترمہ دیپا سنہا، ممبر سکریٹرئیٹ، رائٹ ٹو فوڈ کمپین، جناب دیپیندر منوچہ، منیجنگ ٹرسٹی، ساکشم، جناب ہری مینن بل این ملنڈا گیٹس فاؤنڈیشن،محترمہ ہیم لتا آر، ڈائرکٹر، آئی سی ایم آر۔ نیشنل انسٹی ٹیوٹ آف نیوٹریشن، محکمہ ہیلتھ ریسرچ،، جناب چندر کانت لکھاریہ، نیشنل پروفیشنل افسر (ہیلتھ کیئر، ایسس اینڈ پروٹیکشن)، ڈبلیو ایچ او، انڈیا، جناب مدن دیوان، سماجی ماہر اقتصادیات، جناب روہت پرساد، سی او او، ہیلپ ایج انڈیا، جناب نریش تریہن، ایگزکیٹیو ڈائرکٹر، پبلک ہیلتھ سی آئی آئی سینٹر آفس، جناب پریتی مہارا، ڈائرکٹر، پالیسی ریسرچ اینڈ ایڈووکیسی، سی آر وائی۔ چائلڈ رائٹس اینڈ یو، جناب سمیر ماتھر، سی ای او، بچپن بچاؤ آندولن، محترمہ شوبھا مشرا گھوش، اسسٹنٹ سیکریٹری جنرل، صحت اور اعلیٰ تعلیم، فکی، مسٹر ٹیری دورنین، چیف ایجوکیشن سیکشن، یونیسیف، جناب ایس ایم مہتہ، سی ای او، دی ہنس فاؤنڈیشن، جناب یو گیندر ملک، نیشنل سیکریٹری، نیشنل میڈیکوز آرگنائزیشن اور محترمہ دیپالی شرما، ایکشن ایڈ ایسوسی ایشن بھی دیگر کے ساتھ شامل تھیں۔


    ۔۔۔۔۔۔


    U.5991


    م۔ ر۔ر۔

    
    
    (Release ID: 1597330) Visitor Counter : 1
    
    
      Read this release in: English , Hindi