      امور داخلہ کی وزارت

      مرکزی وزیر داخلہ امت شاہ نے شملہ میں ہماچل پردیش عالمی سرمایہ کاروں کی کانفرنس کی پہلی گراؤنڈ بریکنگ تقریب سے خطاب کیا
      
      
      عالمی مندی ایک عارضی مرحلہ ہے اور بھارت جلد اس سے باہر نکل آئے گا: امت شاہ
      
      
      مودی حکومت کی اصلاح کارکردگی ، کایا پلٹ ،اپروچ کے نتائج عالمی اشاریوں میں دیکھے جا سکتے ہیں۔ان سب میں 2014 سے 2019 کے دوران ہندوستان کی درجہ بندی میں بہتری دکھائی دی ہے : امت شاہ
      
      
      وزیراعظم نریندر مودی کی کم از کم حکومت زیادہ سے زیادہ حکمرانی کا فلسفہ حکمرانی کے ہر سطح پر ظاہر ہو رہا ہے اور ٹھوس نتائج دکھائی دے رہے ہیں: امت شاہ

      Posted On: 27 DEC 2019 6:09PM by PIB Delhi

    نئی دہلی،27 دسمبر / مرکزی وزیر داخلہ جناب امت شاہ نے آج کہا ہے کہ عالمی مندی ایک عارضی مرحلہ ہے انہوں نے امید ظاہر کی کہ ہندوستان جلد ہی اس سے باہر نکل آئے گا۔ آج شملہ میں ہماچل پردیش گلوبل انویسٹرس میٹ (کانفرنس) کی پہلی گراؤنڈ بریکنگ تقریب سے خطاب کرتے ہوئے انہوں نے کہا کہ مودی حکومت اس کے لئے انتھک کام کر رہی ہے۔جناب شاہ نے کہا کہ 2024 تک ہندوستان 50 کھرب ڈالر والی معیشت بن جائے گا اور وہ چوٹی کی تین عالمی معیشتوں میں سے ایک ہوگا۔ انہوں نے کہا کہ 2014 میں عالمی معیشت کی فہرست میں ہم 11ویں نمبر پر رہے اور ہماری معیشت کا سائز20کھرب ڈالر تھا اور پانچ سال کے بعد ہندوستان گیارہ نمبر سے سات پر آ گیا ہے اور ہماری معیشت30 کھرب ڈالر کے نشانے پر پہنچ چکی ہے۔


    جناب امت شاہ نے مزید کہا کہ مرکزی حکومت کی جانب سے قابل تجدید توانائی پر توجہ نے اس بات کا یقینی دلایا ہے کہ ہندوستان آج قابل تجدید توانائی کے سیکٹر کے لئے سب سے بڑی ابھرتی ہوئی مارکیٹ ہے۔ انہوں نے کہا کہ وزیراعظم جناب نریندر مودی کی اصلاح ، کارکردگی اور کایا پلٹ اپروچ کے نتائج عالمی اشاریوں میں واضح طور پر نظر آ رہے ہیں ان میں سے 2014 سے 2019 کے دوران پانچ سال کے عرصے میں ہندوستان کی درجہ بندی میں نمایاں بہتری دکھائی دی ہے۔


    جناب شاہ نے مرکزی حکومت کی جانب سے پہاڑی ریاست میں بنیا دی ڈھانچے کو ترقی دینے پر خصوصی توجہ کا خاص طور پر ذکر کیا اور کہا کہ ریاست کی 69 سڑکیں قومی شاہراہوں کے طور پر کلاسیفائی کی گئی ہیں اور انہیں مرکزی حکومت کی جانب سے فروغ دیا جا رہا ہے۔ انہوں نے منڈی میں ایک بین الاقوامی ہوائی اڈے کے فروغ کا بھی ذکر کیا اور ہماچل پردیش جیسے جغرافیائی اعتبار سے چیلنج والے علاقے میں تین بڑی چار لین کی تعمیر کا ذکر کیا انہوں نے اٹل سرنگ کی ستائش کی جو ریاست کا ایک اہم پروجیکٹ ہےجسے بہت ہی کم مدت میں مکمل کی گیا۔


    جناب شاہ نے ریاستی سرکار کی جانب سے کئے گئے اقدامات کو اجاگر کیاتاکہ ایک لینڈ بینک کی تشکیل اور پروجیکٹوں کے لئے ایک ہی جگہ سے کلیئرنس کے نظام کے قیام جیسے سرمایہ کار دوست ماحول کو یقینی بنایا جا سکے۔ انہوں نے مزید کہا کہ اس طرح کے فیصلے وزیراعظم جناب نریندر مودی کے کم از کم حکومت زیادہ سے زیادہ حکمرانی کے فلسفے کے ٹھوس نتائج ہر سطح پر ظاہر ہو رہے ہیں ۔ جناب شاہ نے یہ بھی کہا کہ مرکزی حکومت کے طرز پر ریاستی سرکار کے اقدامات قابل تعریف ہیں اور ان اقدامات میں کارپوریٹ ٹیکس شرح میں کٹوتی اور کاروبار کےلئے دوست ماحول پیدا کرنا ہے،وغیرہ شامل ہیں۔


    جناب شاہ نے مرکزی حکومت کی طرف سے کئے گئے ان اقدامات پر بھی توجہ دی تاکہ سیلف سرٹیفکیشن کے نظام اور 59 منٹ کے اندر ایک کروڑ روپئے تک کے قرضے کی شق جیسی ایم ایس ایم ایز کی حوصلہ افزائی کی جا سکے ۔


    انہوں نے اسٹارٹ اپ کے لئے اینگل ٹیکس پر فراہم کی گئی چھوٹ کا بھی ذکر کیا اور کہا کہ اس طرح کے اقدام سے ہندوستانی نوجوانوں کو ایک پلیٹ فارم فراہم کرنے میں مدد ملے گی اور انہیں عالمی سطح پر مقابلے میں آنے کا موقع مل سکے گا۔


    وزیر داخلہ نے 13 ہزار کروڑ روپئے مالیت کے 250 پروجیکٹوں کی گراؤنڈ بریکنگ تقریب سے بھی خطاب کیا۔ اس موقع پر ہماچل پردیش کے گورنر جناب بندارو دتہ تریہ ، وزیراعلیٰ جناب جے رام ٹھاکر اور خزانہ کے وزیر مملکت جناب انوراگ ٹھاکر کے علاوہ دیگر شخصیتیں بھی موجود تھیں۔


    ********** ***


    ( م ن ۔ح ا۔ م ف (


    6068 U. No.


    

    
    (Release ID: 1597863) Visitor Counter : 8
    
    
      Read this release in: English , Hindi