      بہت چھوٹی، چھوٹی اور درمیانی صنعتوں کی وزارت

      مرکزی وزیر نتن گڈکری نے جموں و کشمیر کی عسکریت پسندی سے متاثرہ خواتین کے ہاتھوں بنائے گئے کھادی رومال کی فروخت کا آغاز کیا
      Posted On: 17 DEC 2019 4:10PM by PIB Delhi


    نئی دہلی، 17 ؍دسمبر:بہت چھوٹی، چھوٹی اور متوسط درجے کی صنعتوں کے مرکزی وزیر جناب نتن گڈکری نے آج یہاں کھادی اور ولیج انڈسٹریز کمیشن (کے وی آئی سی)کے چیئرمین جناب وی کے سکسینہ کی موجودگی میں کھادی رومال کی فروخت کا آغاز کیا۔


    چند سالوں پہلے اپنے وجود کو برقرار رکھنے کیلئے جدوجہد کرتے ہوئے کشمیر کی عسکریت پسندی سے متاثرہ علاقوں کے کنبے جموں کے قریب واقع ایک چھوٹے سے قصبے نگروٹہ میں منتقل ہوگئے تھے۔سال 2016ء میں کے وی آئی سی نے روزگار کے مواقع اور ملازمت سے محروم خواتین کے لئے نگروٹہ میں ایک نیپکن سلائی مرکز شروع کیاتھا، تاکہ ان خواتین کے خود کفیل بننے اور اپنے کنبوں کو چلانے میں ان کی مدد کرسکے۔


    اقدام کےبارے میں بتاتے ہوئے جناب نتن گڈکری نے کہا کہ کے وی آئی سی کا یہ اقدام سماج کے کمزورترین افراد کو بااختیار بنانے سے متعلق باپو کے ویژن کی صحیح عکاسی ہے اور لوگوں سے یہ اپیل ہے کہ وہ اس منفرد اقدام کی حمایت کریں، جس سے ضرورت مندوں کے لئے ملازمتیں پیدا ہورہی ہیں۔


    کے وی آئی سی کے چیئرمین جناب وی کے سکسینہ نے کہا کہ یہ کھادی رومال کپڑے کا صرف ایک ٹکڑا نہیں ہے، بلکہ یہ اس یقین اور اعتماد کی ایک علامت ہے، جسے نگروٹہ میں رہنے والی عسکریت پسندی سے متاثرہ علاقوں کی خواتین نے ہندوستان کے لوگوں پر بنا رکھا ہے کہ وہ انہیں وقار اور احترام کی زندگی گزارنے کے قابل بنا سکیں اور انہیں با اختیار بنا سکیں۔ کھادی رومال کی اس فروخت سےپورے کشمیر کی خواتین میں اعتماد پیدا ہوگا اور وہ اس لائق ہو سکیں گی کہ وہ باہر نکلیں اور اپنے پیروں پر کھڑی ہوں، قابل احترام ذریعہ معاش حاصل کریں اور جس سے وہ اپنے کنبوں کی دیکھ بھال کرسکیں۔اب ہندوستان کے لئے وقت آگیا ہے کہ وہ متحد ہو اور اس کام کی حمایت کرے۔


    جناب سکسینہ نے مزید کہا کہ ہم نے ابتدا میں کھادی رومال کے پانچ کروڑ ٹکڑوں کو بیچنے کا ہدف مقرر کر رکھا ہے۔کھادی رومال کے پانچ کروڑ ٹکڑے بنانے کے لئے تقریباً 15 لاکھ کلو گرام کپاس کی کھپت ہوگی اور دھاگہ کاتنے کے لئے 25 لاکھ آدمیوں کے کام کے دن ، بُنائی کے 12.5 لاکھ کام کے دن اور کٹنگ، سلائی اور کھادی رومال کی پیکنگ کے لئے تقریباً 7.5 لاکھ کام کے دنوں کی ضرورت ہوگی۔اس سے 44 لاکھ لوگوں کے کام کے دنوں کے روزگار پیدا ہوں گے، جس کی اُجرت مختلف دستکاروں کے لئے 88 کروڑ ہوگی۔ ہندوستان کے شہریوں کی طرف سے تعاون سے تبدیلی کے سفر کے آغاز کا سنگ میل ثابت ہوسکتی ہے۔یہ ایک ایسا موقع ہے جہاں ہر ہندوستانی شہری قومی تعمیر کا حصہ بن سکتا ہے۔ نگروٹہ کی خواتین دستکاروں کو بااختیار بنانے کا جزو بن سکتا ہے اور کشمیر کی ان تمام خواتین کے لئے بھی حصہ بن سکتا ہے، جو اب بھی قطار میں ہیں اورجو تبدیلی کے اس سفر میں شامل ہونے کےلئے آگے کی طرف دیکھ رہی ہیں۔ یہ باپو کو ان کی 150ویں سالگرہ پر ایک سچا خراج عقیدت ہوگا۔


    وزیر اعظم جناب نریندر مودی لوگوں سے پہلے ہی اپیل کرچکے ہیں کہ وہ کم از کم ایک کھادی رومال خریدیں۔ سفید کھادی رومال جو خالص کپاس سے بنایا گیا ہے، اسے ہندوستان بھر میں مختلف کھادی کی دکانوں میں فروخت کیاگیا جائےگا۔ ڈیجیٹل پلیٹ فارم کے ذریعے ان رومالوں کی آؤٹ ریچ اور دستیابی کو بڑھانے کے لئے کے وی آئی سی نے آج پے ٹی ایم کے ساتھ ایک معاہدے پر دستخط کئے ہیں، جس نے اپنے آن لائن ؍آف لائن پلیٹ فارموں اور موبائل ایپلی کیشن کے ذریعے کھادی رومال کے دو کروڑ پیکٹ فروخت کرنے کا عزم ظاہر کیا ہے۔


    ********


    م ن۔ن ا۔ن ع


    U: 589 6

    
    
    (Release ID: 1596759) Visitor Counter : 4
    
    
      Read this release in: English , Marathi , Hindi