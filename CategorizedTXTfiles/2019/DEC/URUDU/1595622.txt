      وزارت دفاع

      بنگلہ دیش بحریہ کے سربراہ ایڈمیرل اورنگ زیب چودھری کا دورہ
      Posted On: 09 DEC 2019 3:20PM by PIB Delhi


    نئی دہلی، 9دسمبر 2019/بنگلہ دیش بحریہ کے چیف آف نیول اسٹاف ایڈمرل اورنگ زیب چودھری 7 سے 12 دسمبر 2019 تک ہندستان کے سرکاری دورے پر ہیں۔ اس دورے کا مقصد ہندستان اور بنگلہ دیش کے درمیان دو فریقی رشتوں کو مضبوط کرنے کے ساتھ ساتھ بحریہ کے شعبے میں تعاون کے نئے مواقع کا پتہ لگانا بھی ہے۔


    اپنے دورے کے دوران بنگلہ دیش کی بحریہ کے سربراہ ہندستانی بحریہ کے سربراہ ایڈمل کرم بیر سنگھ اور ہندستانی مسلح افواج کے دیگر اہلکاروں کے ساتھ دو فریقی تبادلہ خیال کریں گے۔


    اس دورے کے دوران سمندری مشغولیتوں سے متعلق متعددامور پر تبادلہ خیال کیا جائے گا۔ جن میں دو فریقی مشق کا انعقاد جہازوں کے ذریعہ پورٹ کالز، ٹرین،ہائیڈروف گرافی کے شعبے میں باہمی تعاون۔ بحر ہند خطہ (آئی او آر ) سے متعلق متعدد تقریبات میں شرکت شامل ہیں۔ ا ن تقریبات میں انڈین اوشن نیول سمپوزیم (آئی او این ایس) ملن 2020 وغیرہ شامل ہیں۔


    ایڈمیرل اورنگ زیب نئی دہلی کے علاوہ کوچی ، ویزاگ اور کولکاتہ کا بھی دورہ کریں گے جہاں وہ بحریہ کے اعلی اہلکاروں کے ساتھ تبادلہ خیال کریں گے اور متعدد نیول یونٹوں کے ساتھ ساتھ انڈین شپ یارڈز کا بھی دورہ کریں گے۔


    ۔۔۔۔۔۔۔۔۔۔۔


    م ن۔ م م ۔ ج۔


    U- 5658


    

    
    (Release ID: 1595622) Visitor Counter : 5
    
    
      Read this release in: English , Hindi , Bengali