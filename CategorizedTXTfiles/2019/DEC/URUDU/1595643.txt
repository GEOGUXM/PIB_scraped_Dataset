      صدر جمہوریہ کا سکریٹریٹ

      صدر جمہوریہ ہند نےلکشمی پت سنگھانیا آئی آئی ایم لکھنؤ نیشنل لیڈر شپ ایوارڈز -2018پیش کئے
      
      صدر جمہوریہ نے کہا کہ ضرورت اس بات کی ہے کہ ہم اپنے جوانوں کی پرورش وپرداخت اس طرح کریں کہ وہ اپنے لئے جس پیشے کا انتخاب کریں اُن میں اور اپنی سماجی زندگی میں لیڈر بن سکیں

      Posted On: 09 DEC 2019 4:50PM by PIB Delhi

    نئی دہلی،09؍ دسمبر، صدر جمہوریہ ہند جناب رام ناتھ کووند نے آج یعنی 9 دسمبر 2019 کو نئی دہلی میں لکشمی پت سنگھانیا آئی آئی ایم لکھنؤ نیشنل لیڈر شپ ایوارڈز 2018 پیش کئے۔


    اس موقع پر اظہار خیال کرتے ہوئے صد رجمہوریہ نے کہا کہ آزادی کے بعد سے ہندوستان نے قومی زندگی کے مختلف شعبوں میں زبردست پیش رفت کی ہے۔ معیشت سے لے کر سائنس و ٹیکنالوجی تک ، صحت ، دیکھ بھال سے لے کر تعلیم تک، خواتین کو با اختیار بنانے سے لے کر سماجی انصاف تک، ہم نے زبردست پیش رفت کی ہے۔ دنیا نے ہمارے جمہوری اداروں ، معاشی قوت ، سائنسی جواں مردی، ثقافت اور تنوع کا نوٹس لیا ہے۔ تاہم اب بھی ہمیں بڑے چیلنجوں کا سامنا ہے جسے دور کئے جانے کی ضرورت ہے۔ ہمیں ماحولیاتی تبدیلی ، شمولیت پر مبنی ترقی کی کوششوں، ایک صنعت کارانہ کلچر کے فروغ ، اپنے قدرتی وسائل کے تحفظ اور سماج کے کمزور ترین طبقات کے لئے انصاف کو یقینی بنائے جانے جیسے مسائل کا اجتماعی طور پر حل نکالنے کی ضرورت ہے۔یہ کوئی معمولی چیلنجز نہیں ہیں لیکن ہم نے اعلیٰ معیارات قائم کرنے کے عزم کا اظہار کیا ہے۔ مختلف شعبوں میں صحیح قیادت کی بدولت ہم ان چیلنجوں پر قابو پاسکتے ہیں۔


    صدر جمہوریہ نے کہا کہ قیادت ہمارے مستقبل کی وہ بنیاد ہے جس پر ہمیں اپنے ملک کی تعمیر کرنی ہے۔ ضرورت اس بات کی ہے کہ ہم نوجوانوں کی پرورش وپرداخت اس طرح کریں کہ وہ اپنے لئے جس پیشے کا انتخاب کریں، ان میں اور اپنی سماجی زندگی میں بھی قائدانہ کردار ادا کرسکیں۔ ان کے خیال میں تعلیم ہی اس کا واحد جواب ہے۔ یہی وہ مقام ہے جہاں آئی آئی ایم لکھنؤ جیسے ادارے اپنا اہم کردار ادا کرتے ہیں۔


    صدر جمہوریہ نے کہا کہ تعلیم کے علاوہ مستقبل کے اپنے لیڈروں کی پرورش و پرداخت ہم مختلف شعبہ ہائے حیات میں انہیں بہترین رول ماڈل دستیاب کراکر ، کرسکتے ہیں۔ لکشمی پت سنگھانیا - آئی آئی ایم لکھنؤ نیشنل لیڈر شپ ایوارڈ کا مقصد بھی یہی ہے۔ آج جو ایوارڈز دئے گئے ہیں وہ اُن لوگوں کی کار کردگی کا اعتراف ہے ، جنہوں نے ایسی راہوں پر چلنے فیصلہ کیا، جن کا انتخاب کم لوگ کرتے ہیں اور جنہوں نے امتیازی کار کردگی پیش کرنے کے تئیں اپنے جذبے اور خواہش کا اظہار کیا۔ ایسا کرکے وہ ہماری زندگیوں میں قابل ذکر تبد یلی لائے۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن- م م- ق ر)


    U- 5675

    
    
    (Release ID: 1595643) Visitor Counter : 7
    
    
      Read this release in: English , Marathi , Hindi , Bengali