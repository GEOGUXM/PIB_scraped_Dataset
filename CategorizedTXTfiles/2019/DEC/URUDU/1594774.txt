      سماجی انصاف اور تفویض اختیارات کی وزارت

      نائب صدر جمہوریہ نے معذور افراد کے عالمی دن کے موقع پر پی ڈبلیو ڈی کو با اختیار بنانے کی غرض سے کئے گئے غیر معمولی کاموں کیلئے قومی ایوارڈ تقسیم کئے
      Posted On: 03 DEC 2019 3:03PM by PIB Delhi


    نئی دہلی، 03 ؍دسمبر،نائب صدر جمہوریہ ہند جناب ایم وینکیا نائیڈو آج یہاں سماجی انصاف اور تفویض اختیارات کی وزارت کے ڈی ای پی ڈبلیو ڈی کے زیر اہتمام منعقدہ معذور افراد کے عالمی دن کی تقریب میں مہمان خصوصی تھے۔انہوں نے معذور افراد کو بااختیار بنانے کے لئے کئے گئے کاموں اور ان کی غیر معمولی حصولیابیوں کےلئے افراد، اداروں، تنظیموں اور ریاست ؍ ضلع وغیرہ سے متعلق قومی ایوارڈ تقسیم کئے۔ سماجی انصاف اور تفویض اختیارات کے مرکزی وزیر جناب تھاورچند گہلوت نےاس موقع پر منعقدہ تقریب کی صدارت کی۔ سماجی انصا ف اور تفویض اختیارات کے وزرائے مملکت جناب کرشن پال گرجر، جناب رام داس اٹھاؤلے اور جناب رتن لال کٹاریہ بھی اس موقع پر موجود تھے۔


    اس موقع پر سامعین سے خطاب کرتے ہوئے نائب صدرنے کہا کہ معذورافراد کے بین الاقوامی دن کے موقع پر معذورافراد کو بااختیار بنانے کے لئے قومی ایوارڈ تقسیم کرنے کے سلسلے میں منعقدہ تقریب میں شریک ہو کر انہیں یقینی طور پر نہایت خوشی ہو رہی ہے۔ انہوں نے کہا کہ اس دن کا نام خصوصی صلاحیتوں کے حامل افراد کا بین الاقوامی دن ہونا چاہئے۔ انہو ں نے کہاکہ ہمارے درمیان خصوصی صلاحیتوں کے حامل قابل ذکر مردوخواتین موجود ہیں، جنہوں نے مختلف شعبوں میں اپنی شاندار کامیابی کا مظاہرہ کیا ہے۔ اگر انہیں صحیح ماحول او رمواقع مہیا کرائے جائیں، تو وہ قومی تعمیر کے کاموں میں کافی تعاون کر سکتے ہیں۔ آج ان میں سے کچھ کامیاب افراد کو ان کی حصولیابیوں کے لئے اعزاز سے سرفراز کیاجارہاہے۔


    انہوں نے کہا کہ ہندوستان دنیا کے ان ممالک میں سے ایک ہے، جس میں معذور افراد کی تعداد سب سے زیادہ ہے۔ ہندوستان کی مردم شماری 2011 کے مطابق ہمارے ملک میں 2.68کروڑ معذورافراد ہیں، جن کا ہماری آبادی میں کُل حصہ 2.21فیصد ہے۔ انہوں نے کہا کہ یہ تعداد اس سے بھی زیادہ ہو سکتی ہے، کیونکہ کئی افراد خصوصاً ذہنی بیماریوں کو اس بیماری سے متعلق سماجی برائی کی وجہ سے اکثروبیشتر چھپاتے ہیں۔ نائب صدر نے کہاکہ ہمیں بڑے پیمانے پر مختلف قسم کی معذوری کا مطالعہ اور تجزیہ کرنے کی ضرورت ہے۔ اس کے علاوہ معذوری کی شناخت کرنے اور ان سے نمٹنے کا راستہ تلاش کرنے کی ضرورت ہے تاکہ ہر ایک شخص کو باوقارزندگی گزارنے کے لئے بااختیار بنایا جا سکے۔ انہوں نے کہاکہ حاملہ خواتین اور چھوٹے بچوں کو صحیح تغذیہ اور حفظانِ صحت کی سہولت بہم پہنچانے اور پورے دیہی ہندوستان میں اچھی اور سستی طبی سہولیات دستیاب کرانے کی فوری ضرورت ہے۔ انہوں نے کہا کہ شروع میں ہی معذوری کی شناخت کرنا بھی اہم ہے۔ ہم اسےمتاثرہ افراد کو شروع میں ہی بازآبادکاری کے اقدامات اور بااختیار بنانے کی غرض سے مؤثر مداخلت کرنے کے قابل ہو سکیں گے۔ انہوں نے کہاکہ کم از کم ضلع کی سطح پر ٹیکہ کاری اور مناسب بازآبادکاری کے ماڈل کے ساتھ بیماریوں کی روک تھام کے پروگرام میں ہم آہنگی پیدا کرنے کی ضرورت ہے۔


    انہوں نے کہاکہ ہمیں درپیش سب سے بڑا چیلنج خصوصی صلاحیتوں کے حامل افراد کے تئیں سماج کا طور طریقہ ہے۔ لوگ اکثرو بیشتر معذور افراد کو ہمدردی اور رحم و ترس کی علامت کے طور پر دیکھتے ہیں۔ اس سے ان کی خوداعتمادی میں کمی آتی ہے۔ ایسی صورت میں ہمدردی اور ترس کھانےکی ضرورت نہیں ہے، بلکہ ان کے ساتھ ہمدردی اور ان کی مدد کی ضرورت ہے، جس کے وہ حقدار ہیں۔ یہی عزت و احترام کا جذبہ ہے، جو وزیراعظم جناب نریندر مودی کی نئی اصطلاح سے ظاہر ہوتا ہے، جو انہوں نے وکلانگ کی جگہ پر دویانگ کے نام سے انہیں پکارا۔


    جناب وینکیانائیڈو نے کہاکہ معذورافراد کو درپیش چیلنجوں کا مقابلہ کرنے کے لئے حکومت نے متعدد اقدامات کئے ہیں۔ حکومت نے معذورافراد کے حقوق ایکٹ 2016 میں ترمیم کی ہے۔ اس ترمیم نے ہمارے دویانگ بھائی بہنوں کی فلاح و بہبود کےلئے ایک ترقی پسندانہ فراہم کیاہے۔ معذورافراد کیلئے ریزرویشن کا کوٹہ سرکاری ملازمتوں میں 3سے بڑھا کر 4 فیصد اور اعلیٰ تعلیمی اداروں میں 3 سے بڑھا کر 5فیصد کر دیا گیا ہے۔


    انہوں نے کہا کہ ملک میں سمعی خرابی کے حامل افراد کے لئے ایک مشترکہ زبان اور مواصلاتی اشارے تیار کرنے کی غرض سے حکومت نے انڈین سائن لینگویج ریسرچ اینڈ ٹریننگ سنٹر قائم کیاہے۔ اس ادارے نے قبل ہی 6ہزار سے زائد الفاظ کی ایک علامتی زبان کی لغت بنائی ہے اور یہ ہندوستانی اشاراتی زبان کے معیارات کے لئے کام کر رہا ہے۔ حکومت ملک میں ہر ایک مستحق افراد کو فائدہ پہنچانے کے لئے تمام معذور افراد کا قومی ڈاٹا بیس بنانے کے لئے ایک یونک آئی ڈی پروجیکٹ پر عمل درآمد کرنے جا رہی ہے۔


    سماجی انصاف اور تفویض اختیار ات کے مرکزی وزیر جناب تھاورچند گہلوت نےکہاکہ تمام موصولہ 850درخواستوں میں سے اسٹیئرنگ کمیٹی نے 65افراد کا انتخاب کیہاے۔ جنہیں آج نائب صدر جمہوریہ قومی ایوارڈ سے سرفراز کریں گ۔ ان دویانگ جنوں نے اپنے اپنے شعبے میں شاندار کارکردگی کا ظاہرہ کیا ہے۔ گزشتہ پانچ سال چھ ماہ میں کے دوران مرکزی حکومتیں دویانگ جنوں کی فلاح و بہوکےلئے متعدد انوکھے اور غیر معمولی اقدامات کئے ہیں اور ہمارے ملک کے دویانگ جنوں نے گنیز بُک کے لئے 7ورلڈ ریکارڈ بنائے ہے۔ انہوں نے دویانگ جنوں کی فلاح و بہبود کے اعلیٰ کاز میں حصہ لینے کی اپیل کی۔


    سماجی انصاف و تفویض اختارات کے وزیر ممملک جناب کشن پال گرجر نے دویانگ جن فلاح و بہبود کے لئے سماجی انصاف اور تفویض اختیارات کی وزارت کے محکمہ پی ڈبیوڈی کے ذریعہ کئے گئے اہم اقدماات کا ذکر کیا۔


    معذور افراد کے بین الاقوامی دن کے موقع پر یعنی 3؍دسمبر کو سماجی انصاف اور تفویض اختیارات کی وزارت کا معذور افراد (دویانگ جن) کو بااختیار بنانے کا محکمہ ہر سال معذور افراد کو بااختیار بنانے کےلئے کئے گئے کاموں اور ان کی غیر معمولی حصولیابیوں کے لئے قومی ایوارڈ تقسیم کرتا ہے۔


    سال 2019 کے لئے معذورافرادکو بااختیار بنانے کے لئے 14زمروں میں قومی ایوارڈ دیئے گئے ، جو حسب ذیل ہیں:

      * بہترین معذورملازمین ؍ اپنا روزگارکرنے والے معذور۔
      * بہترین آجر اور پلیسمنٹ آفیسر ؍ ایجنسیاں۔
      * معذورافراد کو بااختیار بنانے کے کاز کے لئے کام کر رہے بہترین افراد اور ادارے ۔
      * رول ماڈل ۔
      * معذورافرادکے معیارزندگی کو بہتر بنانے کی غرض سے بہترین اپلائیڈ ریسرچ یا اختراع پردازی یا پیداوار۔
      * معذورافراد کے لئےروکاوٹوں سے پاک ماحول بنانے کے لئے غیر معمولی کام ۔
      * بازآبادکاری کی خدمات کی فراہم کرنے والا بہترین ضلع۔
      * نیشنل ہینڈی کپڈ فائنانس اینڈ ڈیولپمنٹ کارپوریشن (این ایچ ایف ڈی سی) کی بہترین ریاستی چینلائزنگ ایجنسی۔
      * بالغ معذورافراد کی غیر معمولی تخلیق۔
      * معذوربچوں کی بہترین تخلیق۔
      * بہترین بریل پریس۔
      * ویب سائٹ تک بہتر رسائی۔
      * بہترین ریاست جہاں (1)معذورافرادکوبااختیار بنانے کو فروغ دینے اور قابل رسائی انڈیا مہم کے عمل درآمد کے لئے بہترین معذور کھلاڑی۔

    2017تک ایوارڈ اسکیم کا نظم قومی ایوارڈ رول 2013 کے تحت ہوتا تھا، جس میں معذورافراد ایکٹ 1995 کے مطابق 7زمروں کی معذوری کو تسلیم کیاگیاتھا۔ پھربھی معذورافراد کے حقوق ایکٹ 19؍اپریل 2017سے نافذالعمل ہوا، جس میں مخصوص معذوری کی تعداد نئے قانون کے تحت بڑھا کر 7سے 21کر دی گئی۔ اس کے مطابق قومی ایوارڈ رہنما خطوط میں تمام 21قسم کی معذوریوں کو شامل کیا گیا، جسے 2؍اگست 2018 کو غیر معمولی گزٹ آف انڈیا میں مشتہر کر دیا گیا ہے۔


    سماجی انصاف اور تفویض اختیارات کی وزارت کےمعذورافراد (دویانگ جن) کو بااختیار بنانے کے محکمے نے ریاستی حکومتوں ؍ مرکز زیرانتظام علاقے کے منتظمین اور مرکزی وزارتوں ؍ محکموں کو مختلف زمروں میں قومی ایوارڈ کے لئے نامزدگیاں بھیجنے کے لئے مراسلہ بھیجا۔ ایوارڈ کے بڑے پیمانے پر تشہیر کےلئے قومی ؍ علاقائی زبانوں کے اخبارات میں بھی اشتہارات شائع کرائے گئے۔ محکمےکی ویب سائٹ ( www.disabilityaffairs.gov.in ) پر ڈاؤن لوڈ کے قابل فارمیٹ میں قومی ایوارڈ کی مفصل اسکیم اور اس سلسلے میں طلب کئے جانے والے درخواستوں کے لئے اشتہار جاری کئے گئے ہیں۔


    قومی ایوارڈ 2019 کے مذکورہ بالا طریقۂ کار پر عمل کرتے ہوئے یہ تمام مخصوص معذوریوں سے تعلق رکھنے والے افراد سے درخواستیں طلب کرنے سے متعلق ایک اشتہار 5؍جولائی 2019 کے معروف اخبارات میں شائع کیا گیا تھا، جس میں درخواست جمع کرنےکی آخری تاریخ 30؍اگست 2019 تھی، جس میں بعد میں توسیع کر کے 30؍ستمبر 2019 کر دیا گیا۔ اس سلسلے میں کُل 973درخواستیں موصول ہوئی تھیں۔ اس مقصد کے لئے تشکیل شدہ 4اسٹیئرنگ کمیٹیوں کے ذریعہ میرٹ کی بنیاد پر درخواستوں کو شارٹ لسٹ کیا گیا۔سماجی انصاف و تفویض اختیارات کی وزیرکی صدارت میں منعقدہ قومی سلیکشن کمیٹی کی 6؍نومبر 2019 کو منعقدہ میٹنگ میں اسٹیئرنگ کمیٹیوں کی سفارشات پر غور کیا گیا۔ بعدازاں 14 زمروں میں تمام 65 ایوارڈ کو منظوری دی گئی۔ امید کی جاتا ہے کہ ایوارڈ یافتگان کی حصولیابیوں سے دوسروں کو بھی اسی طرح کی کامیابی حاصل کرنے کی ملےاور جذبہ پیدا ہوا۔


    ۰۰۰۰۰۰۰۰


    (م ن-ش س-ک ا)


    U- 5534

    
    
    (Release ID: 1594774) Visitor Counter : 5
    
    
      Read this release in: English , Marathi , Bengali
    
    
    

*