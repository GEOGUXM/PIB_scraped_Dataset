      امور داخلہ کی وزارت

      مرکزی وزیر داخلہ امت شاہ نے مشرقی دہلی ہب کی مربوط ترقی کا سنگِ بنیاد رکھا
      
      1731غیرمنظورشدہ کالونیوں کو منظور کرنے اور معمولی قیمت پر ملکیت کے حقوق عطا کرنے کے وزیراعظم نریندر مودی کے فیصلے نے 40لاکھ غریب لوگوں کیلئے ایک با عزت زندگی کو یقینی بنایا ہے:امت شاہ
      
      وزیراعظم نریندر مودی کی قیادت میں دہلی جیسے شہری علاقوں کےلئے ترقی کا ایک نیا معیار قائم ہوا ہے:وزیر داخلہ
      
      وزیراعظم نریندر مودی کی قیادت میں حکومت نے ، جس پروجیکٹ کا سنگ بنیاد رکھا ہے، وہ پروجیکٹ وہی ہے، جس کا اس نے افتتاح کیا ہے:امت شاہ
      
      رفتاراورصلاحیت کانیا ورک کلچر مودی حکومت کے تحت ایک ضابطہ ہے:امت شاہ
      
      دہلی کی ترقی میں سب سے بڑی رکاوٹ خود دہلی سرکار ہے
      
      دلی حکومت نے 80فیصد فلاحی اسکیموں کا جو اعلان کیاتھا، اسے وہ پورا نہیں کر سکی:امت شاہ
      Posted On: 26 DEC 2019 5:08PM by PIB Delhi


    نئی دہلی ، 26 دسمبر، مرکزی وزیر داخلہ نے آج دہلی کی مجموعی ترقی اور اس کے عوام کی فلاح و بہبود کے لئے کئی ترقیاتی پروجیکٹوں کا اعلان کیا۔ نئی دلی میں مہمان خصوصی کی حیثیت سے مشرقی دہلی ہب کی مربوط ترقی کی سنگ بنیاد رکھے جانے کی تقریب کے موقع پر اظہار خیال کرتے ہوئے انہوں نے کہا کہ یمنا اور اس کی خوبصورتی کے دونوں کناروں پر ریورفرنٹس کی تشکیل ، آلودگی سے پاک ٹرانسپورٹ کے فروغ کے لئے دلی میں ڈیڈیکیٹیڈ سائکل ٹریک اور سڑک حادثوں کو کم کرنے کے علاوہ جے جے کلسٹرس کی ترقی کچھ ایسے کام ہیں، جن کو ترجیحی بنیاد پر لیا جائے گا۔


    جناب شاہ نے کہاکہ116کلومیٹر نئی میٹرو لائنس میں سے 70کلومیٹرلائنس روٹ کا کام پہلے ہی شروع کیاجا چکا ہے۔ شہر میں امرت اسکیم کے تحت 802کروڑروپے مالیت کے 18 پروجیکٹ مکمل کر لئے گئے ہیں۔ انہوں نے مزید کہا کہ مرکزی حکومت فاسٹ ٹریک بنیاد پر دلی اور میرٹھ ، پانی پت اور الور کے درمیان ریپڈ ٹرانسپورٹ ریل تیار کی جا رہی ہے۔


    ایسٹ دہلی ہب کی مربوط ترقی کے بارے میں اظہارخیال کرتے ہوئے جناب شاہ نے کہا کہ اس اسکیم کے لئے 1400کروڑ روپے اور30 ہیکٹیئرزمین وقف کی گئی ہے۔ انہوں نے یقین دلایا کہ یہ اسکیم وقت پر مکمل کر لی جائے گی۔انہوں نے کہاکہ یہ ایک ملی جلی استعمال والی اسکیم ہوگی، جس میں رہائشی مقاصد کے لئے 70فیصد زمین مختص کی گئی ہے۔ تجارتی مقاصد کےلئے 20 فیصد اور عوامی سہولیات کے لئے 10فیصد زمین مختص کی گئی ہے۔ انہوں نے کہا کہ اس اسکیم میں غریبوں کے لئے مکان ہوں گے اور ساتھ ہی ساتھ پنک اور وائلٹ میٹرو لائنس کے لئےاسٹیشن شامل ہوں گے۔ انہوں نے مزید کہا کہ مڈل کلاس کےلئے 4526مکان اور اقتصادی طور پر کمزور طبقوں کےلئے 288گھر ہوں گے۔ جناب شاہ نے یہ بھی وعدہ کیاکہ 30فیصد علاقے کو گرین اوپن پبلک اسپیس کے لئے مختص کیا جائے گا، جس سے آلودگی کو کم کرنے میں مدد ملے گی۔ انہوں نے مزید کہاکہ ہب میں جو سہولیات فراہم کی جائیں گی، ان میں ایک ہرت بھون، ایک کلچرل سنٹر، ایک اسکائی واک اور دوسری چیزوں کے علاوہ بیسمنٹ پارکنگ کی سہولتیں بھی ہوں گی۔ جناب شاہ نے کہاکہ دہلی جیسے شہری علاقوں کےلئے ترقی کا ایک نیا معیار بھی وزیراعظم نریندرمودی کی قیادت میں جناب پُوری کے ذریعہ قائم کیا گیا ہے۔


    1731غیرمنظورشدہ کالونیوں کو منظور کرنے اور معمولی قیمت پر ملکیت کے حقوق عطا کرنے کے وزیراعظم نریندر مودی کے فیصلے نےان کالونیوں میں رہنےوالے 40لاکھ غریب لوگوں کیلئے ایک با عزت زندگی کو یقینی بنایا ہے۔ انہوں نے بتایا کہ 13قوانین، جوکہ اس فیصلے میں روکاوٹ بنے ہوئے تھے، انہیں وزیراعظم جناب نریندر مودی کے ذریعہ کئے گئے واحد کابینی فیصلے سے بائی پاس کر دیا گیا۔


    جناب شاہ نے کہا کہ مرکزی حکومت نے ایس آئی ٹی تشکیل دے کر سکھ مخالف فسادات کے متاثرین کے لئے انصاف کو یقینی بنایا ہےاور مجرموں کو سزا دے کر انہیں انصاف فراہم کیاہے۔انہوں نے یہ بھی کہا کہ گرونانک دیو جی کی 550ویں سالگرہ پر سکھ یاتریوں کے لئے کرتارپورکاریڈورکا کھولا جانا مرکزی حکومت کاایک اہم قدم تھا۔


    جناب شاہ نے دلی کی ترقی کے لئے وزیراعظم جناب نریندر مودی کے ویژن پر کامیابی کے ساتھ عمل کرنے کےلئے جناب پوری کو بھی مبارکباد دی۔ جناب شاہ نے مزید کہا کہ مودی حکومت میں رفتار اور صلاحیت کا ایک نیا ورک کلچر اہمیت کا حامل ہوگا۔ انہوں نے یہ بھی کہا کہ سابقہ روایات سے ہٹ کرحکومت ایک مقررہ مدت کے اندر پروجیکٹوں کو مکمل کر نے کے لئے زیادہ سرگرم اور اہل نظرآتی ہے۔


    جناب شاہ نے الزام لگایا کہ دلی حکومت نے جن80فیصد فلاحی اسکیموں کا اعلان کیاتھا، انہیں ابھی تک پورا نہیں کیا جا سکا ہے۔ ان میں 8 لاکھ نوجوانوں کو روزگار فراہم کرنا، ہر گھر میں پینے کا صاف پانی مہیاکرانا شامل ہے۔انہوں نے یہ بھی کہاکہ ملک میں د لی میں پینے کے صاف پانی کی سب سے زیادہ خراب کوالٹی ہے۔ انہوں نے مزید کہا کہ دلی سرکار اشتہاروں کے ذریعہ مرکزی حکومت کے ترقیاتی کاموں کا کریڈٹ لے رہی ہے۔ انہوں نے کہا کہ کیوں آیوشمان بھارت اور پردھان منتری آواس یوجنا جیسی غریبوں کی مرکزی اسکیموں کو نافذ نہیں کیاگیا اور ہمیشہ پروجیکٹوں کی عمل آوری میں ایک اسپیڈ بریکر کے طور پر کام کیا۔


    اس موقع پر دلی کے لیفٹیننٹ گورنر انل بیجل، شہری ترقیات اور مکانات، شہری ہوابازی کے مرکزی وزیراور کامرس وصنعت کے وزیر مملکت جناب ہردیپ سنگھ پوری بھی موجود تھے۔


    ****


    ( م ن ۔ ح ا ۔ ک ا)


    U- 6048

    
    
    (Release ID: 1597740) Visitor Counter : 7
    
    
      Read this release in: English , Hindi