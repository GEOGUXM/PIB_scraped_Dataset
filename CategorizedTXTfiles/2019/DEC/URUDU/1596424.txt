      صحت اور خاندانی بہبود کی وزارت

      کینسر کے علاج کا بنیادی ڈھانچہ
      Posted On: 13 DEC 2019 12:49PM by PIB Delhi


    نئی دہلی، 13 دسمبر 2019/ صحت اور کنبہ بہبود کے وزیر مملکت جناب اشونی کمار چوبے نے ایک سوال کے تحریری جواب میں آج لوک سبھا کو بتایا کہ سرکاری اسپتالوں میں متعدد سطحوں پر کینسر کی تشخصیص اور علاج کیا جاتا ہے۔ ایم ڈی (میڈیکل آنکولوجی) ، ایم سی ای(سرجری آنکولوجی) اور ایم ڈی (ریڈی ایشن آنکولوجی) کی سند یافتہ ڈاکٹر جہاں اعلی سطحی ثانوی حفظان صحت کے اسپتالوں میں کینسر کےمریضوں کا علاج کرتے ہیں۔ وہیں دوسرے ڈاکٹر بھی جیسے جنرل سرجن، گائنکولوجسٹ ، ای این ٹی سرجن وغیرہ کے ذریعہ بھی اسپتالوں میں کینسر کا علاج کیا جاتا ہے۔ ا س کا انحصار کینسر کی قسم اور اس کے محل و قوع پر ہوتا ہے۔ کینسر کے مریضوں کی صحت یابی کی شرح کے بارے میں یہ سمجھا جاتا ہے کہ اس کا انحصار منجملہ دیگر باتوں کے مرض کی تشخیص ، علاج معالجہ کی شروعات ، کینسر کی قسم اور اس کے محل و قوع ، درست اور مکمل علاج پر ہوتا ہے۔ اس سلسلہ میں ہندستان میں شرح اموات امریکہ سمیت دوسرے کئی ممالک کے مقابلہ میں کم ہے۔


    کینسر سمیت غیر متعدی امراض (این سی ڈی) کے چیلنجز سے نمٹنے کے لئے کینسر ، ذیابیطس ، امراض قلب اور فالج کا حملہ کی روک تھام کے کنٹرول کے قومی پروگرام (این پی سی ڈی سی ایس) کے تحت ضلع سطح پر 599 این سی ڈی کلینک اور کمیونٹی ہیلتھ سینٹر کی سطح پر 3274 این سی ٹی قائم کئے گئے ہیں۔ قومی صحت مشن (این ایچ ایم ) کے تحت 215 سے زائد اضلاع میں عام غیر متعدد امراض (ذیابیطس، ہائپر ٹینشن اور عام کینسر یعنی منھ میں ، چھاتی اور سروائیکل کینسر ) کی روک تھام ، کنٹرول اور جانچ کے لئے آبادی سطح پر پروگرام شروع کیا گیا ہے۔ 3 عام قسم کے کینسر یعنی منھ کے ،چھاتی کے اور سروائیکل کینسر سمیت عام غیر متعدد امراض کی جانچ ، ایوشمان بھارت۔ صحت اور خوشحالی مراکز کے تحت خدمات کی فراہمی کا لازمی حصہ بھی ہے۔ تمباکو سے بنی مصنوعات کے استعمال کی حوصلہ شکنی کے لئے متعدد اقدامات کئے گئے ہیں۔ تمباکو سے بنی مصنوعات کینسر کے امراض کے خطرات میں سے ایک ہے۔ صحت مند خوردونوش اور پابندی کے ساتھ جسمانی سرگرمیوں کے ذریعہ صحت مند طرز زندگی دینے جیسے دوسرے اقدامات بھی کئے جارہے ہیں۔ کینسر کے ثلاثی حفظان صحت کی سہولیات کو بہتر بنانے کی غرض سے مرکزی صحت ، کینسر کے لئے ثلاثی حفظان صحت اسکیم کو مستحکم کرنے پربھی عمل درآمد کررہی ہے۔ اس کے تحت 18 اسٹیٹ کینسر انسٹی ٹیوٹ اور 20 ثلاثی کیئر سینٹر کے قیام کو منظوری بھی د ی ہے۔ مزیدبرآں آنکولوجی ، نئے آل انڈیا انسٹی ٹیوٹ آف میڈیکل سائنسیز (اے آئی آئی ایم ایس) میں توجہ کے شعبہ میں سے ایک ہے اور پردھان منتری سووتھ سرکشا یوجنا (پی ایم ایس ایس وائی) کے تحت متعدد دوسرے اداروں کو بھی اپ گریڈ کیا گیا ہے۔ ہریانہ کے جھگرمیں نیشنل کینسر انسٹی ٹیوٹ کا قیام اور کلکتہ کے چترنجن کینسر انسٹی ٹیوٹ کا دوسرا کیمپس اس سمت میں اقدامات ہیں ۔ایوشمان بھارت -پردھان منتری جن آیورگیہ یوجنا (پی ایم جے اے وائی) کے تحت مختلف قسم کے کینسروں کا علاج دستیاب ہے۔


    ٹاٹا میموریل سینٹر (ٹی ایم سی) نے محکمہ ایٹمی توانائی کے ذریعہ کینسر کے مسئلے کو حل کرنے کے لئے اقدامات کئے ہیں جن میں درج ذیل شامل ہیں۔:


    1۔ملک کے مختلف حصوں میں کینسر کے دوسرے مراکز قائم کئے گئے ہیں جو ٹی ایم سی کے دوسرے مراکز کے برابر کام کررہے ہیں یہ سینٹر وارانسی (2 سینٹر) ، گواہاٹی ،سنگرور، وشاکھا پٹنم اور ملن پور میں واقع ہیں۔ یہ مراکز ملک کے تمام چاروں زون میں کثیر تعداد میں کینسر کےمریضوں کا علاج ہوگا۔ ممبئی (پریل اور نوی ممبئی) میں واقع دو کیمپس بھی اپنی صلاحیت میں توسیع کررہےہیں۔


    2۔ ٹی ایم سی نے نیشنل کینسر گرڈ قائم کیا ہے جس میں ملک میں 193 کینسر سینٹرز ، ریسرچ انسٹی ٹیوٹس، مریضوں کے گروپ ، پیشہ ور سوسائٹیوں کا نیٹ ورک ہے۔ اسے ہندستان میں کینسر کے یکساں معیارات قائم کرنے کی ذمہ داری سونپی گئی ہے۔


    ۔۔۔۔۔۔۔۔۔۔۔


    م ن۔ش س ۔ ج۔


    U- 5831

    
    
    (Release ID: 1596424) Visitor Counter : 6
    
    
      Read this release in: English , Marathi , Bengali