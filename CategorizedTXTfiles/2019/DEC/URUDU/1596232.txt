      نوجوانوں کے امور اور کھیل کود کی وزارت

      کھیل کود کی ترقی کے لئے نقشہ راہ
      Posted On: 12 DEC 2019 3:06PM by PIB Delhi


    نئی دہلی، 12 ؍دسمبر،ملک میں کھیل کود کی ترقی کا نقشہ راہ قومی کھیل کود پالیسی 2001 کے دو مقاصد پر مبنی ہے یعنی کھیل کود کے وسیع البنیاد بنانا اور کھیل کود میں بہترین کارکردگی کو فروغ دینا۔ 2017 میں شروع کی گئی کھیلو انڈیا اسکیم کا مقصد ہر صنف اور ہر عمر کے گروپوں میں کھیل کود کی قوت پیدا کرکے تمام کھیلوں کی ہمت افزائی کے ذریعے ملک میں کھیل کود کے کلچر کو فروغ دینا اور کھیل کود میں بہترین کارکردگی حاصل کرنا ہے۔ نوجوانوں کے امور اور کھیل کی وزارت نیشنل اسپورٹس فیڈرشنوں کے ذریعے مسابقت اور معیاری تربیتی سہولیات کے ذریعے کھلاڑیوں کی تربیت میں تعاون کرتی ہے۔


    بین الاقوامی کھیل کود مقابلوں میں شرکت کی تیاری کرنے والے کھلاڑیوں کو ملک میں مقابلوں اور تربیت کے علاوہ بیرون ملک میں سالانہ تربیتی اور مقابلہ جاتی کھیلوں کے انعقاد کے ذریعے تربیت دی جاتی ہے۔ اولمپک ، ایشین گیمس اور کامن ویلتھ کھیلوں جیسے بڑے کھیل مقابلوں میں تمغے جیتنے کی خاطر مخصوص تربیت فراہم کرنے کے لئے 2014 سے ٹارگیٹ اولمپک پو ڈی ایم اسکیم نافذ کی جارہی ہے۔ اس کے علاوہ حکومت کھیلو انڈیا اسکیم کے تحت کھیل کود کے بنیادی ڈھانچے میں فرق کو ختم کرنے کے لئے ریاستوں ؍ مرکز کے زیر انتظام علاقوں کی کوششوں میں مدد کرہی ہے۔


    بین الاقوامی مقابلوں میں کھلاڑیوں کی کارکردگی کا انحصار کھیل کود کی ترقی کی سطح پر ہوتا ہے۔ چین ، جنوبی کوریا اور جاپان جیسے کچھ ایشیائی ملکوں میں کھیل کو د کے بنیادی ڈھانچے ، تربیتی ، کوچنگ کے طریقے اور کھیل کود سائنس وغیرہ کی ترقی کی سطح ہندوستان کی سطح سے مختلف ہے۔ کھیلو انڈیا اسکیم کے آغاز سے کھیل کود میں شرکت کے لئے عوام میں بیداری میں اضافہ ہوا ہے اور ہندوستانی کھلاڑیوں نے تیر اندازی ، ایتھلیٹکس ، بیڈمنٹن ، مکے بازی ، ہاکی ، نشانے بازی ، کشتی اور ویٹ لفٹنگ جیسے کھیلوں میں نام حاصل کیا ہے۔


    کھیل کود کے بنیادی ڈھانچے سمیت کھیلوں کے لئے بجٹ مختص کئے جانے اور اخراجات سے متعلق کھیل کے محکمے کی 6 سال کی تفصیلات مندرجہ ذیل ہیں:


    (روپے کروڑ میں)

                                          
سال      مختص کردہ بجٹ  خراجاتا           
                                          
                                          
                                          
2014-15  705.00         700.44            
                                          
                                          
                                          
2015-16  942.46         940.75            
                                          
                                          
                                          
2016-17  984.15         981.09            
                                          
                                          
                                          
2017-18  1393.21        1229.32           
                                          
                                          
                                          
2018-19  1381.52        1297.32           
                                          
                                          
                                          
2019-20  1600.00        1105.54           
                                          
                                          
                        (as on 20.11.2019)
                                          
                                          

    مذکورہ بالا معلومات آج نوجوانوں کے امور اور کھیل کود کے مرکزی وزیر مملکت (آزادانہ چارج) جناب کرن رجیجو نے لوک سبھا میں ایک تحریری جواب میں فراہم کیں۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 5 800

    
    
    (Release ID: 1596232) Visitor Counter : 7
    
    
      Read this release in: English , Marathi