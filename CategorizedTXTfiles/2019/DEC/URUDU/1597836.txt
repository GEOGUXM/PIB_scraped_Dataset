      پیٹرولیم اور قدرتی گیس کی وزارت

      اڈیشہ کے بلانگیر میں بی پی سی ایل ایل پی جی بوتل پلانٹ قوم کے نام وقف
      Posted On: 27 DEC 2019 4:11PM by PIB Delhi


    نئی دہلی،27 دسمبر / اڈیشہ کے گورنر پروفیسر گنیشی لال نے آج اڈیشہ کے بلانگیر میں بی پی سی ایل ایل پی جی بوتل پلانٹ قوم کے نام وقف کیا ۔ اس موقع پر پیٹرولیم اور قدرتی گیس اور اسٹیل کے مرکزی وزیر جناب دھرمیندرپردھان اڈیشہ حکومت کے زراعت اور کسانوں کو با اختیار بنانے کے وزیر جناب ارون کمار ساہو ،ممبر پارلیمنٹ محترمہ سنگیتا کماری سنگھ دیو اور بلانگیراسمبلی کے قانون ساز ممبر جناب نرسنگھ مشرا اور بی پی سی ایل کے افسروں کے علاوہ ریاست کی شخصیتیں بھی موجود تھیں۔


    ابتدا میں ہندوستان کے نائب صدر جناب ایم وینکیا نائیڈو نے بی پی سی ایل ایل پی جی پلانٹ قوم کے نام وقف کیا تھا۔ وہ رائے پور آئے تھے لیکن آج خراب موسم کی وجہ سےبلانگیرنہیں آ سکے۔ اپنے آڈیو پیغام میں نائب صدر جمہوریہ نے 19 مہینے کی ایک ریکارڈ مدت کے اندربلانگیرمیں جدید نوعیت کا ایل پی جی پلانٹ مکمل کرنے کے لئے بھارت پٹرولیم کی ستائش کی۔بلانگیرمیں ایل پی جی پلانٹ شروع ہوجانے کے ساتھ ہی انہوں نے کہا کہ اس خطے کے عوام کو اب سے بلا رکاوٹ سلینڈر کے ساتھ سپلائی کی جا سکے گی۔


    بلانگیر ایل پی جی بوتل پلانٹ کا سنگ بنیاد 21 مئی 2018 کو پیٹرولیم اور قدرتی گیس اور ہنر مندی کے فروغ کے اس وقت کے مرکزی وزیر جناب دھرمیندر پردھان، سماجی انصاف اور تفویض اختیارات کے مرکزی وزیر جناب تھاور چند گہلوت اور پٹنا گڑھ کے ایم ایل اے جناب دیو نے رکھی تھی ۔ یہ پلانٹ 19 مہینے کی ایک ریکارڈ مدت میں مکمل کیا گیا ہے جس پر 103 کروڑ روپئے لاگت آئی ہے۔


    اس موقع پر ایک تقریب سے خطاب کرتے ہوئے جناب دھرمیندر پردھان نے کہا کہ 2014 تک ملک میں صرف 13 اعشارہ 20 کروڑ ایل پی جی صارفین تھے اور اب یہ تعداد بڑھ کر 27 کروڑ کو پار کر گئی ہے اور اڈیشہ میں یہ 80 لاکھ سے زیادہ ہو گئی ہے۔ اس نئے پلانٹ سے ریاست کے مغربی حصے میں 14 اضلاع کو فائدہ پہنچے گا۔ 150 سے زیادہ ٹرکوں کو اس خطے کے مختلف حصوں میں ایل پی جی سلینڈر کی سپلائی میں استعمال کیا جائے گا۔ اس سے 500 سے زیادہ بالواسطہ اور بلاواسطہ روزگار پیدا ہوگا۔ انہوں نے مزید کہا کہ یہ پلانٹ خطے میں معاشی خوشحالی لائے گا۔ انہوں نے بلانگیر کی ترقی پر خصوصی توجہ دینے کے لئے وزیراعظم جناب نریندر مودی کا مزید شکریہ ادا کیا۔


    بھارت پٹرولیم کارپوریشن لمیٹیڈ(بی پی سی ایل) ، پٹرولیم اور قدرتی گیس کی وزارت کے تحت ایک مہارتن پی ایس یو ہے اور اس نے اڈیشہ کےبلانگیر ضلع میں برکانی گاؤں میں ایل پی جی باٹلنگ پلانٹ قائم کیا ہے۔ بی پی سی ایل کا ایک ایل پی جی باٹلنگ پلانٹ اڈیشہ کے خوردہ میں پہلے ہی موجود ہے۔ تیل فروخت کرنے والی کمپنیوں کے بالاسور ، جھارسوگوڈا، خوردہ اور جٹنی میں ایل پی جی سلینڈربھرنے کے پلانٹ موجود ہیں۔ بلانگیر میں ایل پی جی باٹلنگ پلانٹ کے علاوہ تیل فروخت کرنے والی کمپنیوں کا رائے گڑھ میں نیا پلانٹ قائم کرنے کا منصوبہ ہے۔اڈیشہ میں کل ملاکر سات نئے اور پرانے باٹلنگ پلانٹ ہیں۔ ان باٹلنگ پلانٹس کی صلاحیت سالانہ 4.06 کروڑ سلینڈر بھرنے کی ہے۔


    ********** ***


    ( م ن ۔ح ا۔ م ف (


    U. No. 6062


    

    
    (Release ID: 1597836) Visitor Counter : 9
    
    
      Read this release in: English , Hindi