      ہنر مندی کے فروغ اور صنعت کاری کی وزارت

      ملک میں خاتون صنعت کار
      Posted On: 06 DEC 2019 3:37PM by PIB Delhi


    نئی دہلی ،06 دسمبر :ہنرمندی کی ترقی اورصنعت کاری کے وزیرمملکت جناب آرکے سنگھ نے آج راجیہ سبھامیں ایک تحریری جواب میں بتایاکہ ہندوستان میں خاتون صنعت کاروں کے درپیش اہم چیلنجوں میں فنڈ تک رسائی ،بازارکی دستیابی ،خاندانی رکاوٹیں ،بزنس چلانے کے طریقوں میں اعتماد کی کمی اور صنفی تعصب وغیرہ شامل ہیں ۔ خواتین کی صنعت کاری کے فروغ کے سلسلے میں سامنے آنے والے مسائل کو حل کرنے کے لئے حکومت ہندکی مختلف وزارتوں /محکموں نے متعدد اسکیمیں نافذ کی ہیں ۔ مثال کے طورپرکامرس اورصنعت کی وزارت کے ذریعہ نافذ کی گئی اسٹارٹ اپ انڈیا اور وزیراعظم کے روزگار پیداکرنے کے پروگرام ( پی ایم ای جی پی ) ، بہت چھوٹی ، چھوٹی اوردرمیانی صنعتوں کی وزارت کے ذریعہ شروع کیاگیاادّیم سکھی پورٹل وغیرہ ۔


    اسٹارٹ اپ انڈیا کا مقصد ملک میں اختراع اور اسٹارٹ اپ کو فروغ دینے کے لئے ایک مضبوط ایکو سسٹم تیارکرنا ہے ۔جس کے تحت 1000کروڑروپے کی مالیت والے فنڈ میں کل 10فیصد خواتین کے ذریعہ شروع کئے جانے والے اسٹارٹ اپ کے لئے ریزرو رکھاگیاہے ۔ خواتین صنعت کاروں کی حوصلہ افزائی اور ان کے مفاد کی حفاظت کے لئے امداد فراہم کرانے اورمشورے دینے کے لئے ایم ایس ایم ای نے ایک پورٹل ‘ادیم سکھی ’شروع کیاہے ۔ ادیم سکھی نیٹ ورک ہندوستان کی ابھرتی ہوئی خاتون صنعت کاروں کے لئے صنعتوں کی موجودہ صورت حال کو سمجھنے اور صنعت کاری کے مختلف پہلووں کے بارے میں رہنمائی حاصل کرنے کی مدد پانے کا ایک پلیٹ فارم ہے ۔ یہ ہندوستانی خواتین کی سماجی عدم مساوات کے مسائل کو حل کرنے کے لئے خدمات فراہم کرانے اور کم لاگت والی مصنوعات والے کاروباری ماڈل تیارکرنے ،بزنس شروع کرنے اوراس کو فروغ دینے میں مددکرتاہے ۔ اسی طرح وزیراعظم کا روزگارپیداکرنے والا پروگرام ( پی ایم ای جی پی ) ملک کے دیہی اورشہری علاقوں میں بہت چھوٹی ، چھوٹی اور درمیابی صنعتیں قائم کرنے اورروزگارپیداکرنے کے لئے ایک اہم سبسیڈی والے قرض کی ایک اسکیم ہے ۔ پی ایم ای جی پی اسکیم کے تحت پروجیکٹ کی زیادہ سے زیادہ لاگت مینوفیکچرنگ شعبے کی اکائیوں کے لئے 25لاکھ روپے اورخدمات کے شعبے کی اکائیوں کے لئے 10لاکھ روپے ہے ۔ اس اسکیم کے تحت خاتون صنعت کاروں کو شہری اوردیہی علاقوں قائم کئے گئے پروجیکٹوں کے لئے بتدریج 25فیصد اور 35فیصد سبسیڈی فراہم کرائی جاتی ہے ۔ خاتون استفادہ کنندگان کو پروجیکٹ کی لاگت کا صرف 5فیصد ہی لگاناہوتاہے جب کہ عام زمرے کے صنعتکاروں کو 10فیصدسرمایہ لگاناپڑتاہے ۔ اکائی قائم کرنے کے لئے مالی امداد کی خاطر بینک سےپروجیکٹ کی منظوری کے بعد خواتین سمیت تمام صنعتکار ، دوہفتے کے صنعتکاری کی ترقی کے پروگرام ( ای ڈی پی) میں شرکت کے اہل ہوتے ہیں ۔


    اس کے علاوہ ملک کے اندر خاتون صنعت کاروں کی حوصلہ افزائی کے لئے ہنرمندی کی ترقی اور صنعت کاری کی وزارت جرمنی کے دیشوگیسل شافٹ فارانٹرنیشنل زوسامیناربیٹ ( جی آئی زیڈ ) کے تعاون سے ‘ خاتون صنعت کاروں اور خواتین کے ذریعہ شروع کئے جانے والے اسٹارٹ اپس کی اقتصادی امداد’کا ایک پائلٹ پروجیکٹ چلارہی ہے ۔ بہت چھوٹی خاتون صنعتکاروں کے لئے نئے کاروبار شروع کرنے اورموجودہ صنعتوں کے فروغ کے لئے آسام ، راجستھان ، تیلنگانہ میں پروجیکٹ چلایاجارہاہے ۔ پروجیکٹ کا نشانہ 250خواتین کے ساتھ انکیوبیشن پروگرام اور 100خواتین کے ساتھ فروغ دینے کے پروگرام کو چلانے کا ہے ۔


    *****


    U-5631

    
    
    (Release ID: 1595335) Visitor Counter : 7
    
    
      Read this release in: English