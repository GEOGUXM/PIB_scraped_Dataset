      زراعت اور کاشتکاروں کی فلاح و بہبود کی وزارت

      پی ایم کسان یوجنا کے لئے آدھار
      Posted On: 10 DEC 2019 5:24PM by PIB Delhi


    نئی دہلی، 10 دسمبر /زراعت اور کسانوں کی بہبود کے مرکزی وزیر جناب نریندر سنگھ تومر نے آج لوک سبھا میں ایک تحریری جواب میں بتایا کہ دسمبر ، 2018 ء سے مارچ ، 2019 ء تک کی چار ماہ کی مدت سے متعلق اسکیم کے تحت پہلی قسط جاری کرنے کے لئے محض آدھار نمبر کا ہونا اختیاری ہے ۔ اپریل تا جولائی ، 2019 ء تک کی چار ماہ کی مدت سے متعلق دوسری قسط اور اس کے بعد استفادہ کنندگان کے ڈاٹا میں آدھار نمبر کا ڈالا جانا ضروری ہے لیکن آسام ، میگھالیہ ، جموں و کشمیر ریاستیں اس سے مستثنیٰ ہیں ، جہاں پر آدھار کی یہ شرط نافذ نہیں ہے ۔ ریاستوں / مرکز کے زیرِ انتظام خطوں کی حکومتوں کی جانب سے استفادہ کنندگان کے ڈاٹا میں آدھار نمبر شامل کئے جانے میں تاخیر کے پیش نظر اس شرط میں چھوٹ دی گئی اور اس کو اگست - نومبر ، 2019 ء تک کے چار ماہ کی مدت کی تیسری قسط جاری کرنے اور اس کے بعد کے لئے نافذ کیا گیا ۔ اس سلسلے میں آسام ، میگھالیہ ، جموں و کشمیر ریاستوں کو 31 مارچ ، 2020 ء تک کی چھوٹ دی گئی ہے لیکن دوسری قسط جاری کرنے کے لئے آدھار نمبر کا ہونا لازمی رہے گا ۔ اس شرط میں 30 نومبر ، 2019 ء تک کی مزید چھوٹ دی گئی ہے ۔ یکم دسمبر ، 2019 ء سے تمام اقساط جاری کرنے کے لئے استفادہ کنندگان کے ڈاٹا میں آدھار نمبر شامل کیا جانا ضروری ہے ۔


    پی ایم کسان اسکیم کے تحت ملک میں 30 نومبر ، 2019 ء تک 76065061 استفادہ کنندگان کو مالی فائدہ منتقل کیا گیا ۔ ملک میں کسانوں کی مجموعی تعداد کا اندازہ زرعی مردم شماری 16-2015 ء کی بنیاد پر کیا گیا ہے ۔ زرعی مردم شماری ملک میں سرگرم ہولڈنگس کی تعداد کے بارے میں اعداد و شمار جمع کرنے کے لئے مردم شماری اور سروے کے نظریے سے پنج سالہ بنیاد پر کیا جاتا ہے ۔


    ۔ ۔ ۔


    U. No. 5702

    
    
    (Release ID: 1595804) Visitor Counter : 5
    
    
      Read this release in: English