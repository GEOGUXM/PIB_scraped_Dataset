      نائب صدر جمہوریہ ہند کا سکریٹریٹ

      ہندوستان کوزیادہ صحتمند اور مضبوط بنانے کیلئے اگلی دہائی وقف کی جائے:نائب صدرجمہوریہ ہند
      
      صحتمند طرززندگی کوفروغ دیا جائے، حفظانِ صحت کو سستاکیا جائے اور سب کیلئے قابل رسائی بنایا جائے:وینکیانائیڈو
      
      غیر متعدی بیماریوں کے بڑھتے واقعات کے خلاف قومی تحرک شروع کرنےکی اپیل
      
      غیر متعدی بیماریوں کے بارےمیں لوگوں خصوصاً نوجوانوں میں بیداری پیدا کرنے کیلئے اسپتالوں اور ڈاکٹروں سےآگے آنے کی اپیل
      
      راجہ مندری (راجہ مہندرورم) میں ڈیلٹا اسپتالوں کا افتتاح کیا
      
      نائب صدر نے ڈاکٹروں سے اپیل کی کہ وہ تجارتی پیشے کے طور پر نہیں، بلکہ خدمت کے جذبے سےاپنا پیشہ اپنائیں
      Posted On: 26 DEC 2019 2:05PM by PIB Delhi


    نئی دہلی ، 26 دسمبر، نائب صدر جمہوریہ ہند جناب ایم وینکیا نائیڈو نے آج اس بات پر زور دیا کہ اگلی دہائی یعنی 2020 سے 2030، ہندوستان کو اورزیادہ صحتمند بنانے کیلئے وقف کی جانی چاہئے اور اس کے لئے صحتمند طرززندگی کو فروغ دیا جائے۔ حفظانِ صحت کی سہولتیں بہتر کی جائیں اور حفظانِ صحت کو سستا اور سب کے لئے قابل رسائی بنایا جائے۔ آج راجہ مندری میں ڈیلٹا اسپتالوں کا افتتاح کرتے ہوئے انہوں نے طرززندگی اور کھانے پینے کی عادتوں میں تبدیلی کی وجہ سے غیر متعدی بیماریوں کے بڑھتے ہوئے واقعات پر تشویش کا اظہار کیا اور صحتمندطرززندگی کے طور طریقےاپنانے کی ضرورت پر زور دیا۔


    ڈبلیو ایچ او کی رپورٹ کا حوالہ دیتے ہوئے انہوں نے کہا کہ ہندوستان میں تقریباً 61 فیصد اموات غیر متعدی بیماریوں کی وجہ سے ہوتی ہیں۔ ان میں دل سے جڑی بیماریاں، کینسر اور ذیابیطس شامل ہیں۔


    انہوں نے غیر متعدی بیماریوں کے بڑھتے ہوئے واقعات کو شروع کرنےکے لئے ایک قومی تحریک شروع کرنے کی تجویز پیش کی اور وہ چاہتے ہیں کہ اسپتال، انڈین میڈیکل ایسوسی ایشن اور طبی برادری لوگوں خصوصاً نوجوانوں میں بیداری پید اکرنے میں آگے آئے۔


    کھانے پینے کی غیر صحتمندانہ عادتیں اور کاہلی، غیر متحرک طرززندگی کی وجہ سےہونے والے نقصان کے بارے میں بچوں اور نوجوانوں میں بیداری پیدا کرنے کی اہمیت کو اُجاگر کرتے ہوئے نائب صدرجمہوریہ نے کہاکہ اسکولوں میں طلبہ کی اس بات کے لئے حوصلہ افزائی کی جانی چاہئے کہ وہ صحتمند اور فِٹ رہنے کیلئے روزانہ جسمانی سرگرمی یا یوگا میں حصہ لیں۔


    اس بات کا ذکر کرتے ہوئے کہ سبھی کے لئے طبی دیکھ بھال کے حصول میں کئی چیلنجز ہیں۔ ان میں معیاری طبی دیکھ بھال کی سہولتیں فراہم کرنے میں شہری، دیہی فرق بھی شامل ہے۔ جناب نائیڈو نے پرائیویٹ سیکٹر سے اپیل کی کہ وہ گاوؤں اور دوردراز دیہی علاقوں تک اپنی رسائی وسیع کریں اور لوگوں کو کفایتی او رسستی حفظانِ صحت کی سہولتیں فراہم کرائیں۔


    انہوں نے مزید کہاکہ پرائیویٹ سیکٹر کے لئے یہ اہم ہے کہ وہ دیہی علاقوں میں رہنے والے لوگوں کوجدید طبی سہولتیں پہنچانے میں حکومت کی کوششوں میں تعاون دیں۔


    انہوں نے کہا کہ حکومت نے آیوشمان بھارت جیسے بہت سے اقدامات شروع کئے ہیں تاکہ 2030تک سب کے لئے صحت کی سہولت کے حصول کے مقصد کے ساتھ اچھی ، معیاری اور سستی صحت کی سہولیات شہریوں تک پہنچ سکیں اور ان سہولتوں میں اضافہ ہو سکے۔ نائب صدر جمہوریہ نے پرائیویٹ سیکٹر سے اپیل کی کہ وہ 2030 کے نشانے کے حصول میں حکومت کی کوششوں میں ہاتھ بٹائیں۔ جناب نائیڈو نے ڈاکٹروں سے بھی اپیل کی کہ وہ مریضوں کے ساتھ شفقت اور ہمدردی سے پیش آئیں اور اپنے پیشے کو ایک مشن کے طور پر اپنائیں اور لوگوں کا علاج ایک کاروباری نیت سے نا کریں، بلکہ ہمدری کی نیت سے علاج کریں۔


    جناب نائیڈو نے کہا کہ ہندوستان کی ثقافت میں ڈاکٹروں اور ٹیچروں کو ایک زبردست مقام حاصل ہے۔ لہذا انہوں نے ان سے کہاکہ وہ خدمت کو ہی اپنانصب العین بنائیں۔


    انہوں نے طبی سہولیات کو بہتر بنانے کے لئے پوری دنیاکےبہترین طورطریقے اپنانے کی ضرورت پر زوردیا۔


    اس موقع پر ممبرپارلیمنٹ جناب بھرت رام ڈیلٹا ، اسپتالوں کےچیئرمین اور منیجنگ ڈائرکٹر ڈاکٹر آر بی پی آر چودھری، ڈیلٹااسپتالوں کے ڈائرکٹر جناب بی سری نواس کےعلاوہ دیگر شخصیتیں بھی موجود تھیں۔


    ****


    ( م ن ۔ ح ا ۔ ک ا)


    U- 6043

    
    
    (Release ID: 1597737) Visitor Counter : 9
    
    
      Read this release in: English , Hindi