      نائب صدر جمہوریہ ہند کا سکریٹریٹ

      نائب صدر جمہوریہ نے بالنگیر میں نیا ایل پی جی بوتلنگ پلانٹ لگنے پر مغربی اڈیشہ کے لوگوں کو مبارکباد دی
      
      بالنگیر میں واقع راجندر کالج کے پلاٹینیم جوبلی سال پر اس کے تئیں اپنی نیک خواہشات ظاہر کیں

      Posted On: 27 DEC 2019 12:47PM by PIB Delhi

    نائب صدر جمہوریہ ہند کو بی پی سی ایل کے تعمیر شدہ ایل پی جی بوتلنگ پلانٹ کا افتتاح کرنے کے لئے آج اڈیشہ کے بالنگیر کا دورہ کرناتھا۔ انہیں وہاں راجندر کالج کی پلاٹینیم جوبلی کی تقریبات میں بھی شرکت کرنی تھی۔


    لیکن بالنگیر میں خراب موسم کی وجہ سے نائب صدر کا ہیلی کاپٹر رائے پور ایئرپورٹ سے روانہ نہیں ہوسکا۔ انہوں نے رائے پور ہوائی اڈے پر 3 گھنٹے سے زیادہ انتظار کیا لیکن وزیبلٹی پھر بھی خراب رہی۔ اس لئے انہوں نے ایک آڈیو پیغام کے ذریعہ اپنی نیک خواہشات ظاہر کیں۔


    پیغام میں نائب صدر نے اس اہم موقع پر اڈیشہ کے لوگوں سے ملاقات کرنے اور انہیں مبارکباد نہ دے پانے کے لئے اظہار افسوس کیا۔ انہوں نے بی پی سی ایل اور مغربی اڈیشہ کے لوگوں کو ایک نیا ایل پی جی بوتلنگ پلانٹ ملنے پر مبارکباد دی۔ یہ پلانٹ سالانہ 42 لاکھ سلنڈر بھر کرکے تقریباً 20 لاکھ گھرانوں کی ضرورت کو پورا کرے گا۔


    انہوں نے پی ایم اجولا یوجنا کے تحت ایل پی جی کنکشن کی فراہمی میں ہونے والی پیش رفت کی ستائش کی اور صاف ستھری توانائی تک رسائی کو حکومت کی خواتین کو بااختیار بنانے کی کوششوں کا ایک لازمی جزو قرار دیا۔


    انہوں نے امید ظاہر کی کہ بالنگیر میں نئے بوتلنگ پلانٹ سے ان کوششوں کو مزید تقویت ملے گی اور اس علاقے میں ایل پی جی کی بروقت سپلائی کو یقینی بنا کر خواتین کی زندگی کو آسان اور صحت مند بنایا جاسکے گا۔


    جناب نائیڈو نے بالنگیر واقع راجندر کالج کے ان طلبا، فیکلٹی ارکان اور سابق طلبا کو مبارکباد پیش کی اور ان کے تئیں اپنی نیک خواہشات ظاہر کیں، جو کالج کا پلاٹینیم بجلی منا رہے ہیں۔


    اس کالج کی بنیاد شری راجندر نرائن سنگھ دیو نے1944 میں رکھی تھی جو اس سے پہلے پٹنہ اسٹیٹ کے بادشاہ اور بعد میں اڈیشہ کے وزیر اعلیٰ تھے۔


    جناب نائیڈو نے شری دیو کے ویژن اور ان کی دور اندیشی کی ستائش کی جنہوں نے سماج کی ترقی اور خوشحالی کے لئے اتنی جلدی اچھی تعلیم کی اہمیت کو سمجھا۔


    نائب صدر جمہوریہ نے تمام طلبا کے تئیں ان کے مستقبل کی کاوشوں کے لئے اپنی نیک خواہشات ظاہر کیں اور امید کی کہ وہ اپنے علم اور صلاحیتوں کو لوگوں کی خدمت کے لئے استعمال کریں گے اور قوم کو زیادہ سے زیادہ عظمت کی راہ پر گامزن کریں گے۔


    *********** ***


    ( م ن ۔ن ا۔ ع ر (


    U. No. 6058

    
    
    (Release ID: 1597792) Visitor Counter : 12
    
    
      Read this release in: English , Hindi