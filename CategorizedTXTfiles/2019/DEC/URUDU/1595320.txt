      صحت اور خاندانی بہبود کی وزارت

      آیوشمان بھارت یوجنا کے تحت سہولتیں
      Posted On: 06 DEC 2019 1:38PM by PIB Delhi


    نئی دہلی، 06 ؍ دسمبر :صحت اور خاندانی بہبود کے مرکزی وزیر مملکت جناب اشونی کمار چوبے نے آج یہاں لوک سبھا میں ایک سوال کے تحریری جواب میں بتایا کہ آیوشمان بھارت –صحت اور معالجہ مراکز (اے بی-ایچ ڈبلیو سی)کے تحت دسمبر 2022ء تک ملک بھر میں پرائمری سطح پر جامع صحت خدمات کی فراہمی کے لئے 1.5لاکھ صحت ذیلی مراکز اور پرائمری صحت مراکز کو صحت اور معالجہ مراکز میں تبدیل کیا جائے گا۔ پرائمری سطح پر جامع صحت خدمات کے تحت صحت کی مسلسل نگہداشت کے طریقہ کار کے ذریعے کمیونٹی کی سطح پر حفظان صحت کی امتناعی خدمات اور صحت کو فروغ دینا شامل ہیں۔صحت اور معالجہ مراکز(اے بی-ایچ ڈبلیو سی) امتناعی ، فروغ دینے والے، علاج اور بازآبادکاری خدمات کے پیکیج کی ڈیلیوری کی فراہمی کا کام انجام دیں گے۔خدمات کی یہ ڈیلیوری کمیونٹی یعنی معاشرے میں رہنے والے افراد تک کی جائے گی، تاکہ کمیونٹی پر امراض کے دوہرے بوجھ کے چیلنج پر قابو پایا جاسکے۔ صحت خدمات کی توسیع شدہ رینج،آر سی ایچ کی موجودہ خدمات اور متعدی امراض کے مستزاد غیر متعدی امراض سے متعلق خدمات، دماغی صحت،ای این ٹی( کان، ناک اور گلا ) کے علاج، آنکھوں کے امراض ، اورل(منہ) ہیلتھ، معمر افرادکی بیماریوں کے علاج، تسکین بخش ہیلتھ کیئر اور ٹروماسینٹرپر مشتمل ہے۔مزید برآں اے بی –ایچ ڈبلیو سی کی خدمات مفت ہیں اور ملک کے سبھی فرد کے لئے ہیں۔


    پرائمری صحت مراکز(پی ایچ سی)اور کمیونٹی صحت مراکز(سی ایچ سی)عوامی صحت کے موجود ہ ہندوستانی معیارات کے مطابق آئی پی ڈی اور اوپی ڈی خدمات کی فراہمی کو جاری رکھیں گے۔آپریشن تھیٹر کی سہولت کے حامل پرائمری صحت مراکز (پی ایچ سی) مردوں کی نس بندی اور خواتین کی نس بندی کے لئے مقررہ دن میں خدمات کی فراہمی کریں گے اور پہلی ریفرل اکائیوں کے حامل کمیونٹی صحت مراکز (سی ایچ سی) سی-سیکشن کےلئے خدمات کی فراہمی کریں گے۔


    آیوشمان بھارت –پردھان منتری جن آروگیہ یوجنا (اے بی-پی ایم جے اے وائی)کے تحت پینل میں شامل کئے گئے اسپتالوں کے ذریعے سماجی-اقتصادی ذاتوں کی مردم شماری کی بنیاد پرتقریباً 10.74 غریب کنبوں اور کمزور خاندانوں کو سالانہ فی کنبہ پانچ لاکھ روپے کا صحت کوریج دیا جارہا ہے۔ریاستوں میں اس اسکیم کو نافذ کرنے والے تمام سرکاری اسپتالوں (کمیونٹی صحت مراکز اور اس سے اُوپر)کو پینل میں شامل ہونے کے لئے اہل قرار دیاگیا ہے۔مزید برآں ریاستی حکومتیں ریاستی صحت ایجنسیوں کے ذریعے مقررہ معیارات اور اسپتالوں کے پینل میں شامل ہونے کے لئے رہنما خطوط کی بنیاد پرپرائیوٹ اسپتالوں کو اپنے دائرہ کار کے تحت پینل میں لے کر آتی ہیں، تاکہ مستفیدین کو صحت خدمات کی فراہمی ممکن ہوسکے۔آیوشمان بھارت کے تحت اسپتالوں کو پینل میں شامل کئے جانے کا عمل جاری ہے اور 03دسمبر 2019ء کی تاریخ تک آیوشمان بھارت-پردھان منتری جن آروگیہ یوجنا(ا ے بی-پی ایم جے اے وائی)کے تحت کل 19752 اسپتالوں کو پینل میں شامل کیاگیا ہے، جن میں 10627 سرکاری اسپتال اور 9124نجی اسپتال ہیں۔


    ********


    U: 562 4

    
    
    (Release ID: 1595320) Visitor Counter : 7
    
    
      Read this release in: English