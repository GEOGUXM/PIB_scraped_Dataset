      شمال مشرقی ریاستوں کی ترقی کی وزارت

      میزورم کے وزیر اعلیٰ نے شمال مشرقی خطے کی ترقیات کے وزیر مملکت جناب جتیندر سنگھ سے ملاقات کی
      Posted On: 03 DEC 2019 6:09PM by PIB Delhi


    نئیدہلی 03 دسمبر۔میزورم کے وزیراعلیٰ جناب زورم تھنگا نے کل شمال مشرقی خطے کی ترقیات ( آزادانہ چارج ) کے امور کے وزیر مملکت ڈاکٹر جتیندر سنگھ سے ملاقات کی اور میزورم کے ترقیاتی پروجیکٹس اور آئی اے ایس کیڈر کے معاملوں پر گفتگو کی ۔


    اس ملاقات کے دوران جناب زورم تھنگا نے غیر مستثنی ٰ وزارتوں کے ذریعہ دس فیصد مالیاتی امداد کا معاملہ پیش کیا اور کہاکہ غیر صرف شدہ سرمائے کی تقسیم کے لئے ایک نظام مرتب کیا جانا چاہئے ۔اس موقع پر ڈاکٹر جتیندر سنگھ نے جناب تھنگا کو بتایا کہ انہوں نے اس معاملے پر مرکزی وزیر مالیات محترمہ نرملا سیتا رمن سے پہلے ہی بات کرلی ہے ۔ انہوں نے یہ یقین دہانی بھی کرائی وزیر مالیات موصوفہ اس معاملے پر یقیناََ غور کرکے کوئی حل تلاش کریں گی ۔ انہوں نے وزیر اعلیٰ موصوف کو یہ بھی بتایا کہ انہوں نے اس مسئلے کے حل کے لئے وزارت مالیات کو کچھ قابل عمل تجاویز بھی پیش کی ہیں۔


    اس ملاقات کے دوران وزیر اعلیٰ جناب زورم تھنگا نے شمال مشرقی خطے کی ترقیات کے امور ( آزادانہ چارج ) کے وزیر مملکت ڈاکٹر جتیندر سنگھ سے ریاست کے لئے آئی اے ایس / سول سروسز کیڈر کا معاملہ بھی اٹھایا اور درخواست کی کہ ریاست میزورم کے لئے ایک ایسا علیحدہ آئی اے ایس /سوک سروس کیڈر تشکیل دیا جائے ، جو اے جی ایم یو ٹی کے تحت نہ ہو۔ اس کے جواب میں ڈاکٹر جتیندر سنگھ اس کے جواب میں محکمہ ڈاک وتار کو ہدایت کی ہے کہ اس درخواست کے قابل عمل ہونے اور اس کے پُرپیچ معاملے کا مطالعہ کیا جائے ۔ انہوں نے مزید کہا کہ جموں وکشمیر اور لداخ کے دو مزید مرکز کے زیر انتظام علاقوںکو بھی اے جی ایم یو ٹی کیڈر میں لائے جانے کا امکان ہے ۔


    اس ملاقات کے دوران ڈاکٹر جتیندر سنگھ موصوف نے لنگوئی میں حال ہی میں قائم کئے جانے والے ’’سٹرس فروٹ پارک‘‘ پر اطمینان کا اظہار کیا ۔ظاہر ہے کہ یہ نہ صرف برصغیر ہند میں اپنی نوعیت کا واحد پارک ہے بلکہ اسے اسرائیل کے اشتراک سے قائم کیا گیا ہے ۔ انہوں نے اس موقع پر وزیراعظم نریندر مودی کے ریاست میزورم کے دورے کا تذکرہ کرتے ہوئے بتایا کہ انہوں نے اس دورے میں اہم بجلی منصوبے لانچ کئے اور اسٹارٹ اپس کے لئے شمال مشرقی خطے کی ترقیات کے ذریعہ شروع کئے جانے والے ’’وینچر فنڈ‘‘ کی دستاویزات بھی سونپیں۔


    وزیر اعلیٰ میزورم جناب زورم تھنگا سے اس ملاقات کے دوران ڈاکٹر جتیندر سنگھ نے بتایا کہ وزیر اعظم نریندر مودی نے میزورم جیسی ڈائرہ کار اورچھوٹی ریاستوںکی تشکیل کو ترجیح دی ہے ،جس سے یہ سچائی ظاہرہوتی ہے کہ مودی سرکار کے دوسرے دور کے آغاز کے فوراََ بعد وزیر داخلہ جناب امت شاہ نے ایزاول کادورہ کیا ، جہاں انہوں نے اس خطے کی تمام ریاستوں کی نمائندگی کرنے وا لا نارتھ ایسٹ ہینڈی کرافٹ فئیر لانچ کیا ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس۔رم


    U-5543

    
    
    (Release ID: 1594812) Visitor Counter : 2
    
    
      Read this release in: English , Hindi