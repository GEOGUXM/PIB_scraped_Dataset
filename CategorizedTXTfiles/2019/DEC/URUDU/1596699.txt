      وزارت خزانہ

      وزیرخزانہ نے ،صنعت ،خدمات اورتجارتی گروپوں کے نمائندوں کے ساتھ بجٹ سے پہلے کا صلاح ومشورہ کیا
      Posted On: 17 DEC 2019 12:46PM by PIB Delhi


    نئیدہلی 17 دسمبر۔خزانے اور کارپوریٹ امور کی مرکزی وزیر محترمہ نرملا سیتا رمن نے آج یہاں صنعت ،تجارت اور خدمات کے شعبوں سے تعلق رکھنے والے ساجھیدار گروپوں کے ساتھ آنے والے بجٹ 21-2020 سے پہلے کا تیسرا صلاح ومشورہ کیا۔


    اس میٹنگ میں جن موضوعات پر بات چیت ہوئی ، ان میں پرائیویٹ سرمایہ کاری کو متاثر کرنے والا ماحول ، بڑھتے ہوئے تحفظاتی رجحانات کے درمیان برآمدات کے فروغ کے امکانات ، صنعتی پیداوار ، لوجسٹکس ، میڈیا اور تفریحی خدمات اور اطلاعاتی ٹکنالوجی نیز اطلاعاتی ٹکنالوجی سے متعلق خدمات کے موضوعات شامل تھے۔


    وزیر خزانہ کے علاوہ جن لوگوں نے اس میٹنگ میں شرکت کی ، ان میں خزانے اورکارپوریٹ امور کے وزیر مملکت جناب انوراک ٹھاکر ، خزانے کے سکریٹری جناب راجیو کمار ، اقتصادی امور کے محکمے کے سکریٹری جناب اتانو چکرورتی ، مالیہ کے محکمے کے سکریٹری جناب اجے بھوشن پانڈے ،وزارت ثقافت کے سکریٹری جناب یوگیندر ترپاٹھی ،صنعت اورداخلی تجارت کے فروغ کے محکمے (ڈی پی آئی آئی ٹی ) کے سکریٹری جناب گروپرساد مہاپاتر ، کامرس کے محکمے کے سکریٹری جناب انوپ ودھنوان ، چیئر مین سی بی ڈی ٹی جناب پرمود چند ر مودی ، سی بی آئی سی کے چئیرمین جناب پی کے داس ، سی ای ای کے ڈاکٹر کے وی سبرامنین اور وزارت خزانہ کے دیگر سینئیر افسران شامل ہیں۔


    بھارتی معیشت کو فروغ دینے کی خاطر صنعت ، خدمات اور تجارت کے سیکٹروں کے نمائندوں نے مختلف تجویزیں پیش کیں ۔ ان تجویزوں کا تعلق کاروبار میں آسانی کرنے ، ضابطوں کی پابندی سے پڑنے و الے بوجھ کو کم کرنے ، ٹیکس سے متعلق مقدمات میں کمی لانے ، کم خطرے والی صنعتوں کے قیام میں خودسے سرٹیفکیٹ دینے کی اجازت دینے ، ٹیکس اور کمپنی قوانین کو غیر فوجداری بنانے وغیرہ سے تھا۔


    صنعت ،خدمات اورتجارت کےشعبوں کے نمائندوں میں سی آئی ایل کے صدر جناب وکرم کرلوسکر ،صنعت وتجارت کی بھارتی فیڈریشن کے صدر جناب سندیپ سومانی ، ایشوچیم کے سکریٹری جنرل جناب دیپک سود ،آئی ایم سی چیمبرس آف کامرس اینڈ انڈسٹری کے صد ر جناب آشیش وید پنجاب اور ہریانہ کے ایوان صنعت وتجارت کے صدر جناب ڈی کے اگروال ، بھارت کی بہت چھوٹی ،چھوٹی اور درمیانہ درجے کی صنعتو ں کی فیڈریشن کے صدر جناب انیمیش سکسینہ ایف آئی ای او کے ڈی جی اورسی ای او جناب اجے سہائے آئی جی آئی ڈی آر کے جناب سی ویر مانی ، جی جے ای پی سی کے چیئر مین جناب پرمود کمار اگروال ،آئی سی سی کے ڈائریکٹر جنرل جناب راجیو سنگھ ، ایف کے سی سی آئی کے صدر جناب سی آر جناردھن ، چمڑے کی برآمدات کی کونسل کے چیئر مین جناب پنارونا عقیل احمد ،کوچین کے ایوان صنعت وتجارت کے صدر جناب وی وینو گوپال ، آئی وی سی اے کے چیئر مین جناب پدما نابھ سنگھ ،خواتین صنعت کاروں کی فیڈریشن کی صدر محترمہ رجنی اگروال ، لوکل سرکلس انڈیا پرائیویٹ لمٹیڈ کے چیئر مین اور سی ای او جناب سچن تپاریا ،سودیشی جاگرن منچ کے جناب اشونی مہاجن ، لگھوادیوگ بھارتی کے جناب گووند لالے


    اور لگھو اُدیوگ بھارتی کے جناب جتیندر گپتا شامل تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-5888

    
    
    (Release ID: 1596699) Visitor Counter : 9
    
    
      Read this release in: English , Marathi , Hindi , Malayalam