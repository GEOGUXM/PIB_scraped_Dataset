      نائب صدر جمہوریہ ہند کا سکریٹریٹ

      نائب صدر جمہوریہ ہند نے پالیسی سازوں سے کہا ہے کہ وہ حکمرانی کو شہریوں کی بہبود پر مرکوز رکھیں
      
      انہوں نے اچھی حکمرانی کے دن کے موقع پر ہر بھارتی سے کہا کہ وہ جوابدہی اور شفافیت کے تئیں عہدبستہ رہے
      
      انہوں نے آنجہانی اٹل بہاری واجپئی کو ان کے یوم پیدائش پر زبردست خراج عقیدت پیش کیا
      
      انہوں نے تیلگو شاعری کے پروگرام ’’پدیہ ویبھوم‘‘ میں شرکت کی
      
      انہوں نے بھارتی زبانوں کے تحفظ اور فروغ کی ضرورت پر زور دیا

      Posted On: 25 DEC 2019 7:34PM by PIB Delhi

    نئیدہلی۔ 25 ؍دسمبر۔نائب صدر جمہوریہ ہند جناب ایم وینکیانائیڈو نے پالیسی سازوں سے کہا ہے کہ وہ حکمرانی کو شہریوں کی بہبود پر مرکوز رکھیں اور سماج کے غریب اور پسماندہ طبقوں کی ترقی کیلئے کوشاں رہیں۔ انہوں نے کہا کہ اسکیموں کے فائدے سب سے زیادہ مستحقین تک پہنچ سکیں ، اس مقصد سے خدمات کی فراہمی کے نظام میں بہتری لانا ، اچھی حکمرانی کے اہم پہلوؤں میں سے ایک ہے۔


    بھارت کے سابق وزیراعظم اٹل بہاری واجپئی کو آج وجئے واڑہ میں سورن بھارت ٹرسٹ میں ان کے یوم پیدائش پر گلہائے عقیدت نذر کرتے ہوئے جناب نائیڈو نے ہر شہری پر زور دیا کہ وہ زندگی کے سبھی شعبوں میں جوابدہی اور شفافیت کے تئیں عہد بستہ رہے اور سماج کے غریب اور پسماندہ طبقوں یک بہتری کے تئیں کوشاں رہے۔


    جناب واجپئی کو صحیح معنوں میں ایک دانشور اور ایک سحرانگیز رہنما قرار دیتے ہوئے نائب صدر جمہوریہ نے ، ملک کی ترقی کیلئے ان کے انمول تعاون کی تعریف کی۔


    انہوں نے کہا ’’کہ ان کی تقریروں سے جن میں طنز ومزاح اور شاعری کامسالحہ ہوتاتھا ، انہیں ہر طبقے اور ہر ذات کے لاکھوں بھارتی افراد کے ساتھ رابطہ قائم کرنے میں مدد ملی ہے۔ ایک وزیراعظم کے طور پر انہوں نے کام کاج چلانے میں حکومت کے رول کو کم کرنے اور بھارت میں کنیکٹیویٹی سے متعلق ایک انقلاب کی قیادت کرنے کے صلے میں ستائش حاصل کی‘‘۔


    نائب صدر جمہوریہ سورن بھارت ٹرسٹ میں ’’پدیہ ویبھوم‘‘ تقریب کے دوران جناب شرت چندر کی طرف سے تیلگو شاعری سنائےجانے سے بھی محظوظ ہوئے۔ انہوں نے کہا کہ کسی بھی زبان کے تحفظ اور فروغ کا بہترین راستہ یہ ہے کہ اسے ہر شخص اپنی زندگی میں زیادہ سے زیادہ استعمال کرے۔ انہوں نے بھارتی زبانوں کے تحفظ پر زور دیا اور کہا کہ زبان کسی ثقافت کی شہ رگ ہوتی ہے۔


    ’’پدیم ‘‘ کو تیلگو عوام کے انمول وراثتی اثاثہ قرار دیتے ہوئے نائب صدر جمہوریہ نے کہا کہ نانیہ، پوتانا اور دیگر شعراء جیسے قابل ذکر شاعروں نے اپنی تحریروں اور تخلیقات کے ذریعے زندگی کے اسباق ، اقدار اور اخلاقیات سکھائے ہیں۔


    یہ کہتے ہوئے کہ شاعری سنانے کی روایت ہزاروں سال پرانی ہے، جناب نائیڈو نے کہا کہ تیلگو شاعری کی خصوصیت یہ ہے کہ یہ ایک ساتھ ادبی دانشوروں اور عام لوگوں تک پہنچتی ہے۔ انہوں نے یہ بھی کہا کہ ہر شخص کوتیلگو ادب اور وراثت کو بہتر طریقے سے سمجھنے کیلئے’’پدیم‘‘ اور تیلگو شاعری کے بارے میں ضرور جاننا چاہئے ۔


    ’’پدیم ‘‘ کی مالامال اور منفر د روایت کے فروغ پر زور دیتے ہوئے جناب نائیڈو نے کہا کہ اسے موجودہ پیڑھی کے نوجوانوں اور بچوں تک پہنچانے کیلئے ضرور کوشش کرنی چاہئے۔ انہو ں نے نوجوانوں سے کہا کہ وہ اپنی زبان کو نظرانداز کیے بغیر جس حد تک ممکن ہو زیادہ سے زیادہ زبانیں سیکھنی چاہئے۔ انہوں نے کہا کہ آپ کو اپنے گھروں میں اپنی مادری زبان میں بات چیت کرنی چاہئے۔


    تقریب کے دوران نائب صدر جمہوریہ نے سورن بھارت ٹرسٹ میں ایک میڈیکل کیمپ کا بھی افتتاح کیا جس کا انعقاد کیپٹل ہاسپٹلز نے کیا تھا ۔


    سپریم کورٹ کے جج جسٹس این وی رمن ، ایل ناگیشور راؤ ، آندھراپردیش ہائی کورٹ کے چیف جسٹس جناب جے کے مہیشوری اور مدھیہ پردیش ہائی کورٹ کے جج جسٹس ستیش چندر شرما بھی اس تقریب میں شرکت کرنے والی اہم شخصیتوں شامل تھے۔


    ۔۔۔۔۔۔۔۔۔۔۔۔۔


    U-6035

    
    
    (Release ID: 1597633) Visitor Counter : 6
    
    
      Read this release in: English , Hindi