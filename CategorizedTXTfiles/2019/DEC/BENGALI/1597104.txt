      অর্থমন্ত্রক

      পরিকাঠামো ও শক্তিক্ষেত্রের প্রতিনিধি এবং জলবায়ু পরিবর্তন সংক্রান্ত বিশেষজ্ঞদের সঙ্গে প্রাক-বাজেট আলোচনায় অর্থমন্ত্রী
      Posted On: 20 DEC 2019 6:14PM by PIB Kolkata


    নয়াদিল্লি, ২০ ডিসেম্বর, ২০১৯


    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ নতুন দিল্লিতে আসন্ন ২০২০-২১-এর সাধারণ বাজেটের প্রেক্ষিতে পরিকাঠামো ও শক্তিক্ষেত্রের প্রতিনিধি সহ জলবায়ু পরিবর্তন সংক্রান্ত বিশেষজ্ঞদের সঙ্গে সপ্তম পর্যায়ের প্রাক-বাজেট বৈঠকে মিলিত হন।


    বৈঠকে বর্তমান বিশ্ব পরিস্থিতির প্রেক্ষিতে বাণিজ্যিক আইনকানুন ও নিয়ম-নীতির প্রেক্ষিতে পরিকাঠামো ক্ষেত্রের সঙ্গে চ্যালেঞ্জগুলি নিয়ে আলোচনা হয়। এছাড়াও, পরিকাঠামো ক্ষেত্রের স্বাভাবিক অবস্থা বজায় রাখা, রেল পরিকাঠামো, পরিবেশ তথা অর্থনীতির স্বার্থে পুনর্নবীকরণযোগ্য শক্তির সদ্ব্যবহার, জলবায়ু প্রতিরোধী পরিকাঠামো গড়ে তোলা, জীবাশ্ম জ্বালানি বহির্ভূত শক্তির ব্যবহার বাড়ানোর মতো বিষয়গুলি নিয়ে আলোচনা হয়।


    পরিকাঠামো তথা শক্তিক্ষেত্রের সঙ্গে যুক্ত সংশ্লিষ্ট সকল পক্ষের প্রতিনিধিরা আবাসন নির্মাণ ও সুলভ আবাসন ক্ষেত্রে অর্থের যোগান বজায় রাখা, পুনর্নবীকরণযোগ্য শক্তিক্ষেত্রের ক্ষমতা বৃদ্ধি, মাশুল হার কমানো ও ঋণদান হার আরও সরল করা, জলবায়ু পরিবর্তনের মোকাবিলায় মোটর গাড়ি শিল্পের ভূমিকা ও বিনিয়োগ বৃদ্ধি, বায়ুদূষণ রোধে তহবিল সংস্থান সহ একাধিক বিষয়ে পরামর্শ ও প্রস্তাব দেন। এছাড়াও বৈঠকে সংশ্লিষ্ট পক্ষগুলির প্রতিনিধিরা জৈব সার, পুনর্নবীকরণযোগ্য শক্তি সঞ্চয়ে প্রয়োজনীয় ব্যাটারির ক্ষেত্রে তহবিলের সংস্থান, কিষাণ উর্জা সুরক্ষা এবং উত্তম মহাভিযান কর্মসূচির আরও সম্প্রসারণ, রেল পরিকাঠামোর উন্নয়নে নতুন প্রযুক্তি প্রয়োগের বিষয়গুলিতেও একাধিক পরামর্শ দেন।


    আজকের বৈঠকে অর্থ সচিব শ্রী রাজীব কুমার, অর্থনৈতিক বিষয়ক সচিব শ্রী অতনু চক্রবর্তী, রাজস্ব সচিব শ্রী অজয় ভূষণ পাণ্ডে, পরিবেশ, বন ও জলবায়ু পরিবর্তন মন্ত্রকের সচিব শ্রী চন্দ্রকিশোর মিশ্র, সড়ক পরিবহণ সচিব শ্রী সঞ্জীব রঞ্জন সহ অর্থ মন্ত্রকের উচ্চপদস্থ আধিকারিকরা উপস্থিত ছিলেন। পরিকাঠামো ও শক্তিক্ষেত্রের প্রতিনিধি তথা জলবায়ু পরিবর্তন ক্ষেত্রের বিশেষজ্ঞদের মধ্যে শ্রী মহেন্দ্র সিং, শ্রী নবীন মুঞ্জল, শ্রী মনোজ কোহলি, শ্রী রঞ্জন এস ম্যাথিউ, শ্রী অজয় মাথুর, শ্রী শান্তনু দীক্ষিত প্রমুখ উপস্থিত ছিলেন।


    CG/BD/DM

    
    
    (Release ID: 1597104) Visitor Counter : 1
    
    
      Read this release in: English