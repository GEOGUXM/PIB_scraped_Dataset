      প্রতিরক্ষামন্ত্রক

      ভারতীয় বায়ুসেনার পশ্চিমাঞ্চলীয় বায়ুসেনা ঘাঁটিতে বরিষ্ঠ এয়ার স্টাফ অফিসার হিসেবে দায়িত্বভার গ্রহণ করেলেন এয়ার মার্শাল আর জে ডাকওয়ার্থ
      Posted On: 16 DEC 2019 6:34PM by PIB Kolkata


    নয়াদিল্লি, ১৬ ডিসেম্বর , ২০১৯


    ভারতীয় বায়ুসেনার পশ্চিমাঞ্চলীয় বায়ুসেনা ঘাঁটিতে বরিষ্ঠ এয়ার স্টাফ অফিসার হিসেবে আজ দায়িত্বভার গ্রহণ করেছেন এয়ার মার্শাল আর জে ডাকওয়ার্থ।


    ন্যাশনাল ডিফেন্স অ্যাকাডেমির প্রাক্তনী আর জে ডাকওয়ার্থ ১৯৮৩ সালের ২৮ মে ভারতীয় বায়ুসেনার মূলত যুদ্ধ বিমান চালক হিসেবে নিযুক্ত হয়েছিলেন। তাঁর তিন হাজার ঘন্টারও বেশি বিভিন্ন যুদ্ধ বিমান চালানোর অভিজ্ঞতা রয়েছে। তিনি বিমান চালানোর প্রশিক্ষক হিসেবেও উত্তীর্ণ হয়েছেন। শ্রী ডাকওয়ার্থ ওয়েলিংটনে ডিফেন্স সার্ভিস স্টাফ কলেজ এবং ন্যাশনাল ডিফেন্স কলেজেরও প্রাক্তনী।


    কর্মজীবনে এয়ার মার্শাল বিভিন্ন গুরুত্বপূর্ণ পদে দায়িত্ব সামলেছেন। মিগ-২১ স্কর্ডন, চিফ অপারেশন অফিসার অ্যান্ড স্টেশন কমান্ডার, বায়ুসেনার প্রধান কার্যালয়ের বায়ুসেনা অস্ত্র ব্যবস্হাপনা বিভাগের মুখ্য অধিকর্তা হিসেবেও দায়িত্ব পালন করেছেন তিনি। এয়ার ভাইস মার্শাল হিসেবে তিনি অ্যাসিসটেন্ট চিফ অফ ইনট্রিগেটেড ডিফেন্স স্টাফ (টেকনিক্যাল ইনটেলিজেন্স) বিভাগে কাজ করেছেন।


    পশ্চিমাঞ্চলীয় বায়ুসেনা ঘাঁটিতে বরিষ্ঠ এয়ার স্টাফ অফিসার হিসেবে দায়িত্ব নেওয়ার আগে তিনি সেন্ট্রাল বায়ুসেনা ঘাঁটির এয়ার স্টাফ অফিসারের দায়িত্বে ছিলেন।


    ২০০৮ সালে তিনি বিশিষ্ট সেবা মেডেল পুরস্কারে ভূষিত হন।


      CG/SS/NS

    
    
    (Release ID: 1596653) Visitor Counter : 3
    
    
      Read this release in: English