      আদিবাসীবিষয়কমন্ত্রক

      উপজাতি গোষ্ঠীভুক্ত শিশুদের প্রাথমিক শিক্ষা
      Posted On: 10 DEC 2019 11:03AM by PIB Kolkata


    নয়াদিল্লি , ০৯ ডিসেম্বর , ২০১৯


    ২০০৯ সালে বিনামূল্যে ও বাধ্যতামূলকভাবে শিশুদের শিক্ষার অধিকার আইনের ২৯ (২) (এফ) ধারায় শিক্ষার মাধ্যম হতে হবে শিশুর মাতৃভাষা। ২০০৫ – এর জাতীয় পাঠ্যক্রম কর্মসূচিতে (এনসিএফ) প্রাথমিক স্তরে মাতৃভাষায় শিক্ষাদানের ওপর গুরুত্ব আরোপ করা হয়। এনসিএফ স্পষ্টভাবে জানিয়েছে, ভারতের ভাষাগত চরিত্র অনুসারে ত্রিভাষা সূত্র গ্রহণ করা হয়েছে। এই সূত্র অনুযায়ী, মাতৃভাষা অথবা আঞ্চলিক ভাষাকে প্রথম ভাষা হিসাবে পড়াতে হবে। জনজাতি বিষয়ক মন্ত্রক মাতৃভাষায় জনজাতি গোষ্ঠীভুক্ত ছাত্রছাত্রীদের শিক্ষাদানের লক্ষ্যে রাজ্য ও কেন্দ্রশাসিত অঞ্চলগুলিকে সাহায্য করে। এ যাবৎকালে বিভিন্ন রাজ্য সরকার ৮২টি ভাষায় প্রাথমিক স্তরে শিক্ষাদানের ব্যবস্থা করেছে। পশ্চিমবঙ্গে অলচিকি, কুড়ুক-সহ ১৬টি ভাষা, ত্রিপুরায় ককবরাক, হালাম, মগ, গারো, কুকি ও মিজো-সহ ১৪টি ভাষায় জনজাতি গোষ্ঠীভুক্ত ছাত্রছাত্রীরা প্রাথমিক স্তরে পড়াশুনা করতে পারে।


    জনজাতি বিষয়ক মন্ত্রক একটি বিজ্ঞপ্তিতে জানিয়েছে, স্থানীয় স্তরে শিক্ষক না পাওয়া গেলে কর্মসংস্থানের সুযোগ গড়ে তোলার লক্ষ্যে শিক্ষক-ছাত্র প্রতিনিধি নিয়োগ করা যাবে।


    লোকসভায় আজ এক প্রশ্নের লিখিত জবাবে এই তথ্য জানিয়েছেন কেন্দ্রীয় জনজাতি বিষয়ক প্রতিমন্ত্রী শ্রীমতী রেণুকা সিং সারুতা।


    CG/CB/SB

    
    
    (Release ID: 1595677) Visitor Counter : 7
    
    
      Read this release in: English