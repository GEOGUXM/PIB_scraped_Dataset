      রাষ্ট্রপতিরসচিবালয়

      লক্ষ্মীপত সিঙ্ঘানিয়া – আইআইএম লক্ষ্ণৌ ন্যাশনাল লিডারশিপ অ্যাওয়ার্ড, ২০১৮ প্রদান করলেন রাষ্ট্রপতি
      Posted On: 10 DEC 2019 11:06AM by PIB Kolkata


    নয়াদিল্লি , ০৯ ডিসেম্বর , ২০১৯


    রাষ্ট্রপতি শ্রী রাম নাথ কোবিন্দ আজ নতুন দিল্লিতে লক্ষ্মীপত সিঙ্ঘানিয়া – আইআইএম লক্ষ্ণৌ ন্যাশনাল লিডারশিপ অ্যাওয়ার্ড ২০১৮ প্রদান করলেন।


    এই উপলক্ষে রাষ্ট্রপতি বলেন, স্বাধীনতার পর থেকে জাতীয় জীবনের বিভিন্ন স্তরে ভারত অভাবনীয় উন্নতিসাধন করেছে। অর্থনীতি থেকে বিজ্ঞান ও প্রযুক্তি, স্বাস্থ্য থেকে শিক্ষা, নারী ক্ষমতায়ন থেকে সামাজিক ন্যায় – প্রতিটি ক্ষেত্রেই আমরা প্রভূত উন্নতি করেছি। আমাদের গণতান্ত্রিক প্রতিষ্ঠানগুলি, আর্থিক ক্ষমতা, বিজ্ঞানের ক্ষেত্রে অগ্রগতি, সংস্কৃতি ও বৈচিত্র্য প্রতিটি ক্ষেত্রই বিশ্ববন্দিত। জলবায়ু পরিবর্তন, সমন্বিত উন্নয়ন, প্রাকৃতিক সম্পদ রক্ষা, সমাজের দুর্বলতর শ্রেণীর জন্য ন্যায় নিশ্চিতকরণ-সহ প্রতিটি ক্ষেত্রে সঙ্ঘবদ্ধভাবে সমাধানের প্রয়োজন।


    রাষ্ট্রপতি বলেন, দেশ গঠনের কাজে যথাযোগ্য নেতৃত্বের প্রয়োজন। যুবসম্প্রদায় যে বিষয়েই বাছুক, তাঁদের মধ্যেই নেতৃত্ব দেবার ক্ষমতা গড়ে তুলতে হবে। আগামীতে জাতির জন্য ভালো নেতা আমরা কিভাবে তৈরি করতে পারি? শিক্ষাই হ’ল এর উত্তর। আর এখানেই আইআইএম লক্ষ্ণৌ গুরুত্বপূরণ ভূমিকা পালন করছে। নতুন নতুন উদ্যোগের শ্রেষ্ঠ উদ্যমের স্বীকৃতি-স্বরূপ লক্ষ্মীপত সিঙ্ঘানিয়া – লক্ষ্ণৌ লিডারশিপ অ্যাওয়ার্ড দেওয়া হয়ে থাকে।


    CG/CB/SB

    
    
    (Release ID: 1595681) Visitor Counter : 6
    
    
      Read this release in: English