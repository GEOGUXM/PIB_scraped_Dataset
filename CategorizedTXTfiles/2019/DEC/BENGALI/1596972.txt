      প্রতিরক্ষামন্ত্রক

      ভারত ও রাশিয়ার মধ্যে তিন বাহিনীর যৌথ সামরিক মহড়া ইন্দ্র-২০১৯এর সমাপ্তি
      Posted On: 19 DEC 2019 5:55PM by PIB Kolkata


    নয়াদিল্লি, ১৯ ডিসেম্বর , ২০১৯


    উত্তরপ্রদেশের বাবিনা, মহারাষ্ট্রের পুনে এবং গোয়ায় ভারত ও রাশিয়ার মধ্যে আয়োজিত তিন বাহিনীর দ্বিতীয় পর্যায়ে যৌথ সামরিক মহড়া ইন্দ্র-২০১৯এর আজ সমাপ্তি হয়েছে। রাষ্ট্রপুঞ্জের নিয়ম মেনে সন্ত্রাস দমনে প্রশিক্ষণ চালানো হয় এই যৌথ সামরিক মহড়ায়। একইসঙ্গে সন্ত্রাস দমন অভিযান চালানোর সময় দুই দেশের তিন বাহিনী কিভাবে কাজ চালাবে তারও হাতেকলমে প্রশিক্ষণ চলে। পাশাপাশি দুই দেশের তিন বাহিনীর মধ্যে সন্ত্রাস দমনের ওপর বিভিন্ন আলোচনাসভার আয়োজন করা হয়। দুই দেশই তাদের নিজেদের মধ্যে মত-বিনিময় করে।


    যৌথ সামরিক মহড়া দেখতে উপস্হিত ছিলেন প্রতিরক্ষা প্রতিমন্ত্রী শ্রী শ্রীপদ ইয়োস নায়েক, সাউদার্ন কমান্ডের কমান্ডিং-ইন-চিফ লেফ্টেন্যান্ট জেনারেল এস কে সাইনি সহ দুই দেশের তিন বাহিনীর পদস্হ আধিকারিকরা।


    ইন্দ্র ২০১৯ মহড়া সফলভাবেই সমাপ্ত হয়েছে। এই মহড়ার ফলে দুই দেশের তিন বাহিনীর মধ্যে পারস্পরিক বোঝাপড়া এবং সহযোগিতা আরও বৃদ্ধি পাবে বলে মনে করা হচ্ছে।


    CG/SS /NS

    
    
    (Release ID: 1596972) Visitor Counter : 7
    
    
      Read this release in: English