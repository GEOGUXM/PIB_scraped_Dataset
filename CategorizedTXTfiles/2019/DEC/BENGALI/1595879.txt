      শিল্পওবাণিজ্যমন্ত্রক

      ই-কমার্স কোম্পানীগুলির জালিয়াতি
      Posted On: 11 DEC 2019 3:59PM by PIB Kolkata


    নয়াদিল্লি, ১১ ডিসেম্বর , ২০১৯


    ১৯৮৬ সালে উপভোক্তা সুরক্ষা আইন, উপভোক্তাদের স্বার্থ সুরক্ষার জন্য বলবৎ হয়েছিল। এই আইনের আওতায় সমস্ত পণ্য, পরিষেবা এবং ই-কমার্স-সহ সমস্ত রকমের লেনদেন অন্তর্ভুক্ত। এই আইন অনুযায়ী, কনজিউমার ফোরাম নামে একটি ত্রিস্তরীয় আপাত-বিচার ব্যবস্হা রয়েছে, যেখানে উপভোক্তারা ই-কমার্স সহ যেকোন পদ্ধতিতে অনৈতিক বাণিজ্য প্রক্রিয়ার বিষয়ে অভিযোগ জানাতে পারেন। ২০১৬র ১২ই আগস্ট থেকে এ বছরের নভেম্বর পর্যন্ত অনলাইনে কেনাকাটার ক্ষেত্রে জালিয়াতির কারণে ১৩,৯৯৩টি অভিযোগ দায়ের করা হয়েছে।


    ২০১৬র আগস্ট থেকে উপভোক্তারা তাঁদের অভিযোগগুলি www.consumerhelpline.gov.in - এই ওয়েবসাইটে জানাতে পারেন। এছাড়া, বেশ কয়েকটি কোম্পানি জাতীয় উপভোক্তা হেল্পলাইনের (এনসিএইচ) মাধ্যমে তাঁদের উপভোক্তাদের অভিযোগগুলি সমাধানের চেষ্টা করছে। বিকল্প এই অভিযোগ মীমাংসা ব্যবস্হাটি ঐসব কোম্পানিগুলি স্বেচ্ছায় চেয়ে এসেছে। এনসিএইচ গ্রাহকদেরকে পরামর্শ দিয়েছে জাল লেনদেন হলে তাঁরা যেন পুলিশের কাছে একটি অভিযোগ দায়ের করেন।


    লোকসভায় আজ এক প্রশ্নের লিখিত জবাবে শিল্প ও বাণিজ্য মন্ত্রী শ্রী পীযূষ গোয়েল এই তথ্য জানিয়েছেন।


    SSS/CB/NS

    
    
    (Release ID: 1595879) Visitor Counter : 5
    
    
      Read this release in: English