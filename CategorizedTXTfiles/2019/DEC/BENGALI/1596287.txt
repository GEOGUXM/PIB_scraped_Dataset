      নারীওশিশুবিকাশমন্ত্রক

      নির্ভয়া তহবিলের আওতায় অর্থ বরাদ্দ
      Posted On: 12 DEC 2019 8:35PM by PIB Kolkata


    নয়াদিল্লি , ১২ ডিসেম্বর , ২০১৯


    নির্ভয়া তহবিলের আওতায় বিভিন্ন মন্ত্রক ও দপ্তরের পক্ষ থেকে মহিলাদের সুরক্ষা ও নিরাপত্তায় রাজ্য ও কেন্দ্রশাসিত অঞ্চলগুলিকে তহবিল বরাদ্দ ও তার সদ্ব্যবহার সম্পর্কে খতিয়ান প্রকাশ করা হয়েছে। প্রকাশিত খতিয়ান অনুযায়ী স্বরাষ্ট্র মন্ত্রকের পক্ষ থেকে পশ্চিমবঙ্গকে ৭ হাজার ৫৭০ লক্ষ ৮০ হাজার টাকা দেওয়া হয়েছে। এই টাকার মধ্যে ৩৯২ লক্ষ ৭৩ হাজার টাকা খরচ করা হয়েছে বলে রাজ্যের তরফ থেকে জানানো হয়েছে। রাজ্যসভায় আজ লিখিত জবাবে এই তথ্য দেন কেন্দ্রীয় মহিলা ও শিশু কল্যাণ মন্ত্রী শ্রীমতী স্মৃতি জুবিন ইরানি।


    তিনি আরও জানান, মন্ত্রকের ক্ষমতাপ্রাপ্ত কমিটির এক বৈঠকে নির্ভয়া তহবিলের আওতায় রাজ্য ও কেন্দ্রশাসিত অঞ্চলগুলিতে ১০০ কোটি টাকা খরচ করে পুলিশ থানায় মহিলা হেল্প ডেস্ক স্থাপন ও তার মানোন্নয়নের বিষয়ে একটি প্রকল্প সম্পর্কে অবহিত করা হয়। এছাড়াও, কেন্দ্রীয় সরকারের পক্ষ থেকে মহিলাদের সুরক্ষা ও নিরাপত্তায় ‘ওয়ান স্টপ সেন্টার’ গড়ে তোলার জন্য পশ্চিমবঙ্গে অর্থ বরাদ্দ ও তার সদ্ব্যবহার সম্পর্কে কোনও খতিয়ান প্রকাশ করা হয়নি। তবে, সর্বজনীন মহিলা হেল্প লাইন কর্মসূচির জন্য পশ্চিমবঙ্গকে ৬২ লক্ষ ৭০ হাজার টাকা দেওয়া হলেও এই টাকা খরচের ব্যাপারে রাজ্যের তরফে মন্ত্রককে কিছু জানানো হয়নি।


    SSS/BD/SB

    
    
    (Release ID: 1596287) Visitor Counter : 8
    
    
      Read this release in: English