      রাষ্ট্রপতিরসচিবালয়

      ভারতের রাষ্ট্রপতি জাতীয় ফ্লোরেন্স নাইটিঙ্গেল পুরস্কার প্রদান করলেন
      Posted On: 05 DEC 2019 4:14PM by PIB Kolkata


    নয়াদিল্লি, ৫ ডিসেম্বর, ২০১৯


    আন্তর্জাতিক নার্সেস ডে উপলক্ষে আজ দিল্লিতে ভারতের রাষ্ট্রপতি শ্রী রামনাথ কোবিন্দ সেবিকাদের জাতীয় ফ্লোরেন্স নাইটিঙ্গেল পুরস্কার প্রদান করেন।


    এই অনুষ্ঠানে রাষ্ট্রপতি বলেন, উচ্চ গুণমানসম্পন্ন এবং সুলভ স্বাস্থ্য পরিষেবাদানে নার্সদের গুরুত্বপূর্ণ ভূমিকা আছে। স্বাস্থ্য সংক্রান্ত বিভিন্ন সমস্যার মোকাবিলায় এবং কোন ব্যক্তি, পরিবার ও গোষ্ঠীর স্বাস্থ্যের জন্য প্রয়োজন মেটাতে এই ভূমিকা গুরুত্বপূর্ণ। এই বিশ্বে আরও বেশি করে যত্ন এবং সহানুভূতির প্রয়োজন বাড়ছে। নার্সরা সেবা, শুশ্রূষা, করুণার প্রতিমূর্তি। রোগী এবং তাঁর পরিবারের কাছে স্বাস্থ্য পরিষেবার মুখ হচ্ছেন নার্সরা। তিনি এটা জেনে খুশি যে বিশ্ব স্বাস্থ্য সংস্থা (হু) ২০২০-কে ‘নার্স এবং মিডওয়াইফ বর্ষ’ হিসেবে ঘোষণা করেছে।


    রাষ্ট্রপতি বলেন, আমাদের বৃদ্ধ মানুষের সংখ্যা ক্রমশ বাড়ছে যাঁদের প্রকৃত বয়সকালীন সেবা প্রয়োজন। ভারতে বৃদ্ধ বয়সে বৃদ্ধ-বৃদ্ধাদের যত্ন হয় পরিবারেই। তবুও পরিবর্তিত জীবনধারায় পেশাদার সেবাদানকারীর চাহিদা বাড়ছে। এই পেশাদার সেবাদানকারীদের প্রশিক্ষিত নার্স হওয়ার প্রয়োজন না থাকলেও বৃদ্ধ-বৃদ্ধাদের যত্ন সম্পর্কে প্রাথমিক জ্ঞান থাকলে তাতে ভালোই হবে। এমন সেবাদানকারীদের কম মেয়াদে প্রশিক্ষণ দেওয়া বিষয়টি আমাদের নার্সিং প্রশিক্ষণ প্রতিষ্ঠানগুলি বিবেচনা করতে পারে।


    CG/AP/DM

    
    
    (Release ID: 1595086) Visitor Counter : 9
    
    
      Read this release in: English