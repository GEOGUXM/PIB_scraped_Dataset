      অর্থমন্ত্রক

      কৃষি ও কৃষি প্রক্রিয়াকরণ ক্ষেত্রের প্রতিনিধিদের সঙ্গে অর্থমন্ত্রীর প্রাক-বাজেট আলোচনা
      Posted On: 18 DEC 2019 10:40PM by PIB Kolkata


    নয়াদিল্লি, ১৮ ডিসেম্বর , ২০১৯


    কেন্দ্রীয় অর্থ ও কর্পোরেট বিষয়ক মন্ত্রী শ্রীমতি নির্মলা সীতারমন ২০২০-২১ সালের সাধারণ বাজেটের আগে কৃষি ও কৃষি প্রক্রিয়াকরণ ক্ষেত্রের প্রতিনিধিদের সঙ্গে তাঁর চতুর্থ প্রাক-বাজেট বৈঠক করেন।


    এই বৈঠকে আলোচ্য সূচিতে যে বিষয়গুলি স্হান পেয়েছে সেগুলি হল, কৃষি পণ্যের বাজারজাত প্রক্রিয়ার সংস্কার, জৈব ও প্রাকৃতিক চাষ, কৃষিজাত সামগ্রীর বিপণন, ব্যবসা, সংরক্ষণ, পশুপালন, কৃষি প্রক্রিয়াকরণ শিল্প এবং কৃষি পণ্যের ওপর ভর্তুকির হার হ্রাস।


    এই বৈঠকে কেন্দ্রীয় অর্থমন্ত্রী ছাড়াও দপ্তরের প্রতিমন্ত্রী শ্রী অনুরাগ ঠাকুর, সচিব শ্রী রাজীব কুমার, অর্থনৈতিক বিষয়ক সচিব শ্রী অতনু চক্রবর্তী, ভারতীয় কৃষি গবেষণা পর্ষদের মহানির্দেশক শ্রী ত্রিলোচন মহাপাত্র, জলসম্পদ দপ্তরের সচিব শ্রী ইউপি সিং, পশুপালন ও দুগ্ধ শিল্প দপ্তরের সচিব শ্রী অতুল চর্তুবেদী, কেন্দ্রীয় প্রত্যক্ষ কর পর্ষদের চেয়ারম্যান শ্রী প্রমোদ চন্দ্র মোদী, নীতি আয়োগের সদস্য শ্রী রমেশ চাঁদ সহ উচ্চপদস্হ আধিকারিকরা উপস্হিত ছিলেন।


    বৈঠকে কৃষি প্রক্রিয়াকরণ ও গ্রামোন্নয়ন সংক্রান্ত বিভিন্ন সংস্হার প্রতিনিধিরা কৃষিক্ষেত্রে বিনিয়োগ বৃদ্ধি ও কৃষকদের কৃষিপণ্য বাজারজাত করার সুবিধার বিষয়ে নানা প্রস্তাব দিয়েছেন। বিদেশে ভারতীয় কৃষিপণ্যের ব্র্যান্ড গঠনে বিভিন্ন উদ্যোগ গ্রহণের ওপরেও আলোচনা হয়। প্রতিনিধিরা কৃষিক্ষেত্রে ব্যাপক গবেষণা ও নানা প্রযুক্তি উন্নয়নের ওপর গুরুত্ব আরোপের পাশাপাশি আইসিএআর এবং কৃষি বিশ্ববিদ্যালয়গুলিতে তরুণ ছাত্রছাত্রীদের নতুন উদ্যোগে উৎসাহিত করার ওপর জোর দেন।


    বৈঠকে সিআইআই-এর কৃষি ও খাদ্য প্রক্রিয়াকরণ শিল্পের জাতীয় কমিটির চেয়ারম্যান শ্রী পিরুজ খামবাট্টা, ন্যাশনাল কো-অপারেটিভ ইউনিয়ান অফ ইন্ডিয়ার মুখ্য কার্যনির্বাহী শ্রী এন সত্যনারায়না, দক্ষিণ ভারতীয় আখ চাষি সংগঠনের এক্সিকিউটিভ কমিটির সদস্য শ্রী বিপিন ভাই প্যাটেল, ভারতীয় কৃষক সমল-এর চেয়ারম্যান শ্রী অজয় বীর জাখর, কিষাণ ফাউন্ডেশনের শ্রী ওয়াই শিবাজী, ভারতীয় কিষাণ সংঘের শ্রী দীনেশ কুলকার্নি, ন্যাশনাল রেইনফেড এরিয়া অথোরিটির মুখ্য কার্যনিবাহী আধিকারিক শ্রী অশোক কুমার দালওয়ানি, নাবার্ডের চেয়ারম্যান শ্রী হর্ষ কুমার ভান্ডওয়ালা প্রমুখ উপস্হিত ছিলেন।


    CG/CB/NS

    
    
    (Release ID: 1596897) Visitor Counter : 2
    
    
      Read this release in: English