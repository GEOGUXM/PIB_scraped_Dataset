      সামাজিকন্যায়ওক্ষমতায়নমন্ত্রক

      বিশ্ব প্রতিবন্ধী দিবসে ভিন্নভাবে সক্ষমদের ক্ষমতায়নের লক্ষ্যে কাজের স্বীকৃতিস্বরূপ উপ-রাষ্ট্রপতির আগামীকাল জাতীয় পুরস্কার প্রদান
      Posted On: 02 DEC 2019 5:37PM by PIB Kolkata


    নয়াদিল্লি, ১ ডিসেম্বর, ২০১৯


    সামাজিক ন্যায় ও ক্ষমতায়ন মন্ত্রকের ভিন্নভাবে সক্ষমদের ক্ষমতায়ন দপ্তর আগামীকাল নতুন দিল্লির বিজ্ঞান ভবনে বিশ্ব প্রতিবন্ধী দিবস উদযাপন করবে। উপ-রাষ্ট্রপতি শ্রী এম ভেঙ্কাইয়া নাইডু এই অনুষ্ঠানে প্রধান অতিথি হিসেবে উপস্থিত থাকবেন। তিনি ভিন্নভাবে সক্ষমদের ক্ষমতায়নের লক্ষ্যে কাজের স্বীকৃতিস্বরূপ ব্যক্তিবিশেষ, সংগঠন এবং রাজ্য ও জেলাগুলিকে জাতীয় পুরস্কার প্রদান করবেন। এই অনুষ্ঠানে সভাপতিত্ব করবেন কেন্দ্রীয় সামাজিক ন্যায় ও ক্ষমতায়ন মন্ত্রী শ্রী থাওয়ারচাঁদ গেহলত। দপ্তরের প্রতিমন্ত্রী শ্রী কৃষাণ পাল গুর্জর, শ্রী রামদাস আতাওয়ালে এবং শ্রী রতনলাল কাটারিয়া এই অনুষ্ঠানে উপস্থিত থাকবেন।


    প্রতি বছর বিশ্ব প্রতিবন্ধী দিবস উপলক্ষে তেসরা ডিসেম্বর সামাজিক ন্যায় ও ক্ষমতায়ন মন্ত্রকের ভিন্নভাবে সক্ষমদের ক্ষমতায়ন দপ্তর, ভিন্নভাবে সক্ষমদের ক্ষমতায়নের লক্ষ্যে ব্যতিক্রমী কাজের স্বীকৃতিস্বরূপ ব্যক্তিবিশেষ, প্রতিষ্ঠান, সংগঠন, রাজ্য ও জেলাগুলিকে জাতীয় পুরস্কার দিয়ে থাকে। ১৪টি বিভাগে এই পুরস্কার দেওয়া হয়। এগুলি হল :


    i) সেরা ভিন্নভাবে সক্ষম কর্মী/স্বনির্ভর ব্যক্তি।


    ii) সেরা নিয়োগ সংস্থা এবং নিয়োগ আধিকারিক।


    iii) ভিন্নভাবে সক্ষমদের ক্ষমতায়নের লক্ষ্যে সচেষ্ট সেরা সংস্থা বা ব্যক্তিবিশেষ।


    iv) রোল মডেল।


    v) ভিন্নভাবে সক্ষমদের জীবনযাত্রার মানোন্নয়নের লক্ষ্যে সেরা গবেষণা বা উদ্ভাবন বা সামগ্রী।


    vi) ভিন্নভাবে সক্ষমদের জন্য বাধামুক্ত কর্মক্ষেত্র গড়ে তোলার লক্ষ্যে নজরকাড়া উদ্যোগ।


    vii) পুনর্বাসনের লক্ষ্যে সেরা জেলা।


    viii) ন্যাশনাল হ্যান্ডিক্যাপড ফিনান্স অ্যান্ড ডেভেলপমেন্ট কর্পোরেশন (এনএইচএফডিসি)-এর মাধ্যমে অর্থ বরাদ্দের নিরিখে সেরা রাজ্য।


    ix) ভিন্নভাবে সক্ষম সেরা সৃজনশীল প্রাপ্তবয়স্ক ব্যক্তি।


    x) ভিন্নভাবে সক্ষম সেরা সৃজনশীল শিশু।


    xi) সেরা স্পর্শ বর্ণমালার ছাপাখানা।


    xii) সেরা ব্যবহারযোগ্য ওয়েবসাইট।


    xiii) ভিন্নভাবে সক্ষমদের ক্ষমতায়নের প্রচার এবং ‘অ্যাক্সেসেবল ইন্ডিয়া ক্যাম্পেন’ রূপায়ণে সেরা রাজ্য।


    xiv) সেরা ভিন্নভাবে ক্রীড়া ব্যক্তিত্ব।


    ১৯৯৫ সালের পার্সন্স উইথ ডিসেবিলিটিজ অ্যাক্ট মোতাবেক ২০১৭ সাল পর্যন্ত সাতটি শ্রেণীকে পুরস্কৃত করা হত। ২০১৭ সালে রাইট্‌স অফ পার্সন্স উইথ ডিসেবিলিটিজ অ্যাক্ট, ২০১৬ কার্যকর হওয়ার পর থেকে সাতটির বদলে ২১টি শ্রেণীকে নথিভুক্ত করা হয়েছে। সামাজিক ন্যায় ও ক্ষমতায়ণ মন্ত্রক বিভিন্ন বিভাগের জাতীয় পুরস্কার দেওয়ার জন্য রাজ্য ও কেন্দ্রশাসিত অঞ্চলগুলিকে http://www.disabilityaffairs.gov.in ওয়েবসাইট থেকে প্রাপ্ত তথ্য অনুযায়ী নির্দিষ্ট বিভাগে পুরস্কারের জন্য নাম মনোনীত করার আহ্বান জানায়। এর মর্মে গত ৫ই জুলাই প্রথম শ্রেণীর সংবাদপত্রগুলিতে বিজ্ঞাপন প্রকাশ করা হয়। ঐ বিজ্ঞাপন অনুযায়ী এই পুরস্কারের জন্য মনোনয়নপত্র জমা দেওয়ার শেষ তারিখ ছিল ৩০শে আগস্ট। চারটি বাছাই কমিটি মোট ৯৭৩টি মনোনয়নপত্র পরীক্ষা করে। ১৪টি বিভাগে ৬৫টি পুরস্কার দেওয়ার সিদ্ধান্ত নেওয়া হয়েছে।


    CG/CB/DM

    
    
    (Release ID: 1594539) Visitor Counter : 6
    
    
      Read this release in: English