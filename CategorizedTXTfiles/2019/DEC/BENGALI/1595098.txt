      প্রতিরক্ষামন্ত্রক

      ২০১৪ থেকে ভারতীয় প্রতিরক্ষা শিল্পের সঙ্গে ১ লক্ষ ৯৬ হাজার কোটি টাকার বেশি মূল্যের ১৮০টির বেশি চুক্তি হয়েছে
      Posted On: 05 DEC 2019 4:36PM by PIB Kolkata


    নয়াদিল্লি, ৫ ডিসেম্বর, ২০১৯


    প্রতিরক্ষা মন্ত্রক ২০১৪ থেকে ভারতীয় শিল্প সংস্থাগুলির সঙ্গে ১ লক্ষ ৯৬ হাজার কোটি টাকার বেশি মূল্যের ১৮০টির বেশি চুক্তি করেছে। নিকট ভবিষ্যতে আরও কয়েকটি চুক্তি হওয়ার অপেক্ষায়।


    ‘প্রোজেক্ট পি১৭এ’-র অধীন ফ্রিগেট তৈরির জন্য ৪৫ হাজার কোটি টাকা মূল্যের চুক্তিটি মাজাগাঁও ডকইয়ার্ডস লিমিটেডের সঙ্গে হয়েছে ২০১৫-র ফেব্রুয়ারিতে। ২০১৮-র অক্টোবরে ফ্রিগেট তৈরির চুক্তি হয়েছে গোয়া শিপইয়ার্ড লিমিটেডের সঙ্গে যার মূল্য ১৪,১০০ কোটি টাকা। ৪১টি আধুনিক হালকা হেলিকপ্টার বিমানবাহিনীর জন্য এবং ৩২টি নৌ-বাহিনীর জন্য তৈরির চুক্তি হয়েছে ২০১৭-র মার্চ এবং ডিসেম্বরে হিন্দুস্তান এরোনটিক্স লিমিটেডের সঙ্গে। এই দুটি চুক্তির মূল্য ১৪,১০০ কোটি টাকা। এর আগে ২০১৫-র ফেব্রুয়ারিতে ১৪টি ডরনিয়ার এয়ারক্র্যাফ্‌ট তৈরির জন্য চুক্তি হয়েছে।


    ‘আকাশ’ মিসাইল ব্যবস্থার সাতটি স্কোয়াড্রন নেওয়া হয়েছিল বেল-এর কাছ থেকে। যেটির চুক্তি হয়েছিল ২০১৯-এর অক্টোবরে। যার মূল্য ৬,৩০০ কোটি টাকা। এছাড়া, ইন্টিগ্রেটেড অ্যাডভান্সড কম্যান্ড অ্যান্ড কন্ট্রোল সিস্টেমের দাম পড়ে ৭,৯০০ কোটি টাকা। ওএফবি-কে ৪৬৪টি ট্যাঙ্ক সরবরাহের বরাত দেওয়া হয়েছিল যার মূল্য ১৯,১০০ কোটি টাকা। বরাত দেওয়া হয় এ বছরের নভেম্বর মাসে। এছাড়া ১০০টি ১৫৫X৫২ এমএম ক্যালিবারের স্বয়ংক্রিয় বন্দুক তৈরির বরাত দেওয়া হয় এলঅ্যান্ডটি-কে ‘মেক ইন ইন্ডিয়া’ কর্মসূচির অধীনে। এর মূল্য ৪,৩০০ কোটি টাকা।


    এছাড়া, পরিষেবার জন্য বিভিন্ন সংস্থার সঙ্গে অনেকগুলি চুক্তি করা হয়েছে যারা নানা ধরনের সেনাবাহিনীর উপযোগী যানবাহন, ক্রেন, মাইন ডিটেক্টর, হেলমেট, বুলেট প্রুফ জ্যাকেট ইত্যাদি সরবরাহ করবে।


    এছাড়া বিভিন্ন প্রকল্পের অনুমোদন দেওয়া হয়েছে। ৪০-এর বেশি ‘স্টার্ট-আপ’ নতুন প্রযুক্তিতে নির্মাণের কাজ চালাচ্ছে। শুধু উৎপাদনই নয়, প্রতিরক্ষার জন্য প্রযুক্তির উন্নয়নেও নজর দেওয়া হয়েছে। যে সমস্ত সাবমেরিন, হেলিকপ্টার, যুদ্ধবিমান সরবরাহের প্রক্রিয়া থেমে গিয়েছিল দীর্ঘসূত্রতার দরুন, সেগুলিও এখন দ্রুত রূপায়ণের প্রয়াস নেওয়া হচ্ছে।


    CG/AP/DM

    
    
    (Release ID: 1595098) Visitor Counter : 2
    
    
      Read this release in: English