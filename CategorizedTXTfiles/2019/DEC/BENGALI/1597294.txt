      প্রতিরক্ষামন্ত্রক

      ওডিশা উপকূলে ভূমি থেকে আকাশ দ্রুত আঘাত হানতে সক্ষম ক্ষেপণাস্ত্রের পরীক্ষা
      Posted On: 23 DEC 2019 11:24PM by PIB Kolkata


    নয়াদিল্লি , ২৩ ডিসেম্বর , ২০১৯


    ওডিশা উপকূলে ভারতের প্রতিরক্ষা গবেষণা উন্নয়ন সংস্থা (ডিআরডিও)-র তৈরি ভূমি থেকে আকাশে দ্রত আঘাত হানতে সক্ষম ক্ষেপণাস্ত্রের সফলভাবে পরীক্ষা চালানো হয়েছে। ওডিশার চাঁদিপুরে ইন্টিগ্রেটেড টেস্ট রেঞ্জ থেকে আজ সকাল ১১টা ৪৫ মিনিটে এই পরীক্ষা চালানো হয়। ক্ষেপণাস্ত্রটি মাঝ আকাশে নির্দিষ্ট লক্ষ্য বস্তুকে আঘাত হানতে সক্ষম। গ্রাউন্ড টেলিমিটরি সিস্টেমস্‌, রেঞ্জ র‍্যাডার সিস্টেমস্‌, ইলেক্ট্রো অপ্টিক্যাল ট্র্যাকিং সিস্টেমের মাধ্যমে এই পরীক্ষা চালানো হয়। এই ক্ষেপণাস্ত্রটি স্বয়ংক্রিয়ভাবে নিয়ন্ত্রণ ও পরিচালন করা যাবে। পরীক্ষা চালানোর সময় উপস্থিত ছিলেন ক্ষেপণাস্ত্র এবং কৌশলগত বিভাগের উপ-অধিকর্তা শ্রী এম এস আর প্রসাদ। ২০২১ সাল নাগাদ ভারতীয় সেনাবাহিনীতে এই ক্ষেপণাস্ত্রটিকে নিয়ে আসা হবে।


    কেন্দ্রীয় প্রতিরক্ষা মন্ত্রী শ্রী রাজনাথ সিং, ডিআরডিও-র চেয়ারম্যান ডঃ জি সতীশ রেড্ডি সফল এই পরীক্ষার জন্য ক্ষেপণাস্ত্র তৈরি করার সঙ্গে যুক্ত প্রতিনিধি দলকে ধন্যবাদ জানিয়েছেন।


    CG/SS/SB

    
    
    (Release ID: 1597294) Visitor Counter : 35
    
    
      Read this release in: English