      প্রধানমন্ত্রীরদপ্তর

      প্রধানমন্ত্রী শ্রী নরেন্দ্র মোদী এবং আফগানিস্তানের রাষ্ট্রপতি মিঃ মহম্মদ আসরফ ঘানির মধ্যে টেলিফোনে বার্তালাপ
      Posted On: 26 DEC 2019 10:15PM by PIB Kolkata


    নয়াদিল্লি, ২৪ ডিসেম্বর, ২০১৯


    প্রধানমন্ত্রী শ্রী নরেন্দ্র মোদী এবং আফগানিস্তানের রাষ্ট্রপতি মিঃ মহম্মদ আসরফ ঘানির মধ্যে মঙ্গলবার টেলিফোনে বার্তালাপ হয়েছে। এই বার্তালাপের মধ্যে দিয়ে দুই নেতা এবং দু-দেশের মধ্যে সম্পর্কের ঘনিষ্টতা ও উষ্ণতা বিনিময়ের প্রতিচ্ছবি ফুটে উঠেছে।


    আফগানিস্তানের রাষ্ট্রপতি নির্বাচনে প্রাথমিকভাবে সরকারি ফলাফলে রাষ্ট্রপতি শ্রী ঘানির সাফল্যের জন্য তাঁকে ধন্যবাদ জানিয়েছেন শ্রী মোদী। পাশাপাশি সফলভাবে এই নির্বাচন সম্পন্ন হওয়ার জন্য এবং কঠিন প্রতিকূলতা অতিক্রম করে আফগানিস্তানের গণতন্ত্রের ভিত মজবুত করার জন্য সেদেশের মানুষদের অভিনন্দন জানিয়েছেন প্রধানমন্ত্রী ।


    প্রতিবেশী বন্ধুত্বপূর্ণ দেশ হিসাবে ঐক্যবদ্ধ, সার্বভৌম, গণতান্ত্রিক, সমৃদ্ধশালী, শান্তিপূর্ণ আফগানিস্তান গড়ে তোলার লক্ষ্যে ভারত প্রতিশ্রুতি পালন করে চলেছে জানিয়ে শ্রী মোদী বলেন, আফগান অধিকৃত আফগান নিয়ন্ত্রত আফগান নীতি পরিচালিত সেদেশের শান্তি স্হাপনে ভারত নীতিগতভাবে সমর্থন জানিয়েছে। তিনি আরও বলেন, ভারত এবং আফগানিস্তানের মধ্যে কৌশলগত অংশীদারিত্বের অংশ হিসেবে দুই দেশ তাদের নিজেদের অঞ্চলে উন্নয়ন, নিরাপত্তা বৃদ্ধি এবং সন্ত্রাস দমনে পারস্পরিক সহযোগিতা চালিয়ে যাচ্ছে।


    আফগানিস্তানের উন্নয়ন এবং গণতন্ত্রের পক্ষে যেভাবে ভারত সরকার এবং এদেশের মানুষ সমর্থন জানিয়েছেন, তারজন্য প্রধানমন্ত্রীকে ধন্যবাদ জানান রাষ্ট্রপতি ঘানি। দুই দেশের মধ্যে বিভিন্ন ক্ষেত্রে সহযোগিতা বৃদ্ধির ওপর জোর দেন তিনি।


    আসন্ন নববর্ষের শুভেচ্ছা বিনিময় করেন দুই রাষ্ট্রনেতা।


    সময়-সুযোগ মতো ভারত সফরের জন্য রাষ্ট্রপতি ঘানিকে আমন্ত্রণও জানান প্রধানমন্ত্রী শ্রী মোদী। রাষ্ট্রপতি ঘানি প্রধানমন্ত্রীর সেই আমন্ত্রণও গ্রহণ করেছেন।


    CG/SS/NS

    
    
    (Release ID: 1597761) Visitor Counter : 31
    
    
      Read this release in: English