      ভূ-বিজ্ঞানমন্ত্রক

      আগামী ২৬শে ডিসেম্বর বলয়াকার সূর্য গ্রহণ
      Posted On: 17 DEC 2019 5:00PM by PIB Kolkata


    নয়াদিল্লি, ১৭ ডিসেম্বর, ২০১৯


    আগামী ২৬শে ডিসেম্বর বলয়াকার সূর্য গ্রহণ হবে। ভারতে এই বলয়াকার সূর্য গ্রহণ দেখা যাবে কর্ণাটক, কেরল, তামিলনাড়ু সহ দক্ষিণের বেশ কয়েকটি রাজ্য থেকে। দেশের অন্যান্য প্রান্ত থেকেও আংশিক সূর্য গ্রহণ দেখা যাবে। দক্ষিণের যে জায়গাগুলি থেকে এই বলয়াকার সূর্য গ্রহণ দেখা যাবে সেগুলি হল – মাদুরাই, ম্যাঙ্গালোর, কোয়েম্বাতুর, তিরুচিরাপল্লী ও উটি। ভারতে এই বলয়াকার সূর্য গ্রহণের সময় সূর্যের ৯৩ শতাংশই ঢাকা থাকবে। বাকি অন্যান্য জায়গার মধ্যে কলকাতাতে এই বলয়াকার সূর্য গ্রহণের সময় সূর্যের ৪৫ শতাংশ ঢাকা থাকবে।


    আংশিক সূর্য গ্রহণ শুরু হবে সকাল ৮টা থেকে। বলয়াকার সূর্য গ্রহণ দেখা যাবে সকাল ৯-০৬ মিনিটে এবং তা শেষ হবে দুপুর ১২-২৯ মিনিটে। আংশিক সূর্য গ্রহণ শেষ হবে দুপুর ১-৩৬ মিনিটে।


    ভারত ছাড়াও সৌদি আরব, কাতার, ওমান, সংযুক্ত আরব আমিরশাহী, শ্রীলঙ্কার উত্তরাংশ, মালয়েশিয়া, সিঙ্গাপুর, সুমাত্রা এবং বোর্নিও-তেও এই বলয়াকার সূর্য গ্রহণ দেখা যাবে। মধ্যপ্রাচ্য, আফ্রিকার উত্তর-পূর্বাঞ্চল, রাশিয়ার পূর্বাঞ্চল, অস্ট্রেলিয়ার উত্তর ও পশ্চিমাঞ্চল এবং সোলোমোন দ্বীপে এই সূর্য গ্রহণ দেখা যাবে।


    ভারতে পরবর্তী সূর্য গ্রহণ হবে আগামী বছর ২১শে জুন।


    CG/SS/DM

    
    
    (Release ID: 1596739) Visitor Counter : 5
    
    
      Read this release in: English