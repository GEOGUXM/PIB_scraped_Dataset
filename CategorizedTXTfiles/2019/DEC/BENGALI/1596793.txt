      অর্থমন্ত্রক

      পঞ্চদশ অর্থ কমিশনের অর্থনৈতিক উপদেষ্টা পরিষদের পঞ্চম বৈঠক
      Posted On: 17 DEC 2019 11:12PM by PIB Kolkata


    নয়াদিল্লি , ১৬ ডিসেম্বর , ২০১৯


    পঞ্চদশ অর্থ কমিশনের অর্থনৈতিক উপদেষ্টা পরিষদের পঞ্চম বৈঠক আজ নতুন দিল্লিতে অনুষ্ঠিত হয়। বৈঠকে কমিশনের চেয়ারম্যান ও সদস্যরা ছাড়াও উপদেষ্টা পরিষদের সদস্য এবং বিশেষ আমন্ত্রিতরাও উপস্থিত ছিলেন। কমিশনের বিচার্য বিষয় সংক্রান্ত মেয়াদ ২০২০-র অক্টোবর মাস পর্যন্ত বাড়ানোর সিদ্ধান্ত সম্পর্কে উপদেষ্টা পরিষদের সদস্যদের অবহিত করা হয়। কমিশনের অতিরিক্ত বিচার্য বিষয় সম্পর্কে দুটি প্রতিবেদন জমা দেওয়ার ব্যাপারেও বৈঠকে সিদ্ধান্ত হয়েছে। প্রথম প্রতিবেদনটি ২০২০-২১ – এ এবং দ্বিতীয়টি ২০২১-২২ থেকে ২০২৫ – ২৬ পর্যন্ত পাঁচ বছরের মেয়াদে জমা দেওয়া হবে। ইতিমধ্যেই ২০২০-২১ – এ জমা পড়া প্রতিবেদনটি সম্পর্কে উপদেষ্টা পরিষদকে অবহিত করা হয়েছে। কমিশন এখন ২০২১-২৬ মেয়াদের রিপোর্ট তৈরির কাজ করছে।


    এই বৈঠকে আর্থিক ক্ষেত্রে প্রকৃত অগ্রগতি, মুদ্রাস্ফীতি প্রভৃতি বিষয় নিয়ে বিস্তারিত আলোচনা হয়। কেন্দ্র ও রাজ্য স্তরে কর রাজস্ব ও ব্যয় বরাদ্দের পদ্ধতি, অতিরিক্ত সম্পদের সংস্থান করতে কর সংগ্রহ ব্যবস্থার সম্ভাব্য মানোন্নয়ন, পণ্য ও পরিষেবা কর আরও সুবিন্যস্ত করা, জিএসটি পরিষদ ও অর্থ কমিশনের মধ্যে সম্পর্ক সহ রাজ্যগুলিকে প্রদেয় জিএসটি ক্ষতিপূরণ নিয়েও আলোচনা হয়েছে। বৈঠকে উপদেষ্টা পরিষদের সদস্যদের মধ্যে ডঃ এম গোবিন্দ রাও, ডঃ ইন্দিরা রাজারমন, ডঃ সুদীপ্ত মুন্ডলে, ডঃ ওঙ্কার গোস্বামী, ডঃ সুজিত ভাল্লা, ডঃ প্রাচী মিশ্র প্রমুখ উপস্থিত ছিলেন। বিশেষ আমন্ত্রিতদের মধ্যে ছিলেন – ডঃ অজিত মিশ্র, ডঃ মনোজ পান্ডা, ডঃ রথিন রায়, ডঃ কবিতা রাও এবং অর্থনীতিবিদ শ্রীমতী পূজা মেহরা।


    CG/BD/SB

    
    
    (Release ID: 1596793) Visitor Counter : 4