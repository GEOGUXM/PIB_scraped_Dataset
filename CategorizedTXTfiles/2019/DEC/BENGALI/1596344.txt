      প্রধানমন্ত্রীরদপ্তর

      প্রধানমন্ত্রীর সঙ্গে মালদ্বীপের সংসদ মজলিসের অধ্যক্ষ মোহামেদ নাশিদের সাক্ষাৎ
      Posted On: 13 DEC 2019 4:36PM by PIB Kolkata


    নয়াদিল্লি, ১৩ ডিসেম্বর , ২০১৯


    রাজ্যসভার চেয়ারম্যান এবং লোকসভার অধ্যক্ষের যৌথ আমন্ত্রণে মালদ্বীপের সংসদ ‘ মজলিস ’- এর অধ্যক্ষ মোহামেদ নাশিদ ভারত সফর করছেন। এই সফরের অঙ্গ হিসেবে আজ তিনি প্রধানমন্ত্রী শ্রী নরেন্দ্র মোদীর সঙ্গে নতুন দিল্লিতে সাক্ষাৎ করেন।


    অধ্যক্ষ নাশিদকে স্বাগত জানিয়ে প্রধানমন্ত্রী বলেন, ভারত মালদ্বীপের সৌহার্দ্যপূর্ণ সম্পর্কের অন্যতম উপাদান দুই দেশের সংসদের মধ্যে যোগাযোগ। এই সফর, উভয় দেশের মধ্যে বন্ধুত্বের সেতুবন্ধনকে আরও দৃঢ় করবে বলে প্রধানমন্ত্রী প্রত্যয় ব্যক্ত করেন।


    এই প্রসঙ্গে প্রধানমন্ত্রী এবছর জুন মাসে তাঁর সর্বশেষ মালে সফরের কথা উল্লেখ করেন। সেইসময় তিনি মজলিসে ভাষণ দেন। অধ্যক্ষ নাশিদের যোগ্য নেতৃত্বের ফলে মালদ্বীপের গণতন্ত্র দৃঢ় এবং মজবুত হয়েছে বলে প্রধানমন্ত্রী মন্তব্য করেন। বন্ধুভাবাপন্ন মালদ্বীপের জনগণের চাহিদা অনুযায়ী একটি স্হিতিশীল, সমৃদ্ধশালী ও শান্তিপূর্ণ মালদ্বীপ গঠনের লক্ষ্যে একযোগে কাজ করার বিষয়ে ভারতের অঙ্গীকার তিনি পূনর্ব্যক্ত করেন।


    অধ্যক্ষ নাশিদ প্রধানমন্ত্রীকে ধন্যবাদ জানিয়ে বলেন, গত বছর মালদ্বীপে নতুন সরকার দায়িত্ব নেওয়ার পর থেকে ভারত-মালদ্বীপের দৃঢ় সম্পর্ক গড়ে তোলার ক্ষেত্রে প্রধানমন্ত্রী নিরন্তর সমর্থন যুগিয়েছেন। মালদ্বীপবাসীর কল্যাণে বিভিন্ন উন্নয়নমূলক উদ্যোগে প্রধানমন্ত্রী যে সহযোগিতার হাত বাড়িয়ে দিয়েছেন, নাশিদ সেই বিষয়েও প্রধানমন্ত্রীকে ধন্যবাদ জানিয়েছেন। এই প্রসঙ্গে মালদ্বীপ সরকারের ‘ ভারত প্রথম ’ নীতির কথা তিনি উল্লেখ করেন। উভয় দেশের মধ্যে বন্ধুত্বের সম্পর্ক এবং চিরন্তন বন্ধন আরও দৃঢ় করার ক্ষেত্রে সংসদীয় প্রতিনিধিদলের এই সফর সাহায্য করবে বলে তিনি আশা ব্যক্ত করেন।


    SSS/CB/NS

    
    
    (Release ID: 1596344) Visitor Counter : 9
    
    
      Read this release in: English