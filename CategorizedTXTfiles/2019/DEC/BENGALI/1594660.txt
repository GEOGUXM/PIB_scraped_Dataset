      প্রধানমন্ত্রীরদপ্তর

      ইউরোপীয়ান কমিশনের সভাপতি শ্রীমতি উরসুলা ভন ডার লিয়েনের সঙ্গে প্রধানমন্ত্রী শ্রী নরেন্দ্র মোদীর টেলিফোনে কথোপকথন
      Posted On: 03 DEC 2019 2:27PM by PIB Kolkata


    নয়াদিল্লি, ০৩ ডিসেম্বর , ২০১৯


    ইউরোপীয়ান কমিশনের প্রেসিডেন্ট শ্রীমতি উরসুলা ভন ডার লিয়েনের সঙ্গে সোমবার প্রধানমন্ত্রী শ্রী নরেন্দ্র মোদী টেলিফোনে কথা বলেছেন।


    ইউরোপীয়ান কমিশনের সভাপতির হিসেবে দায়িত্বভার গ্রহণ করার জন্য শ্রীমতি উরসুলা ভন ডার লিয়েনকে ধন্যবাদ জানিয়েছেন প্রধানমন্ত্রী। কমিশনের সভাপতি হিসেবে তাঁর মেয়াদ পূরণের আগেই ভারত ও ইউরোপীয়ান কমিশনের মধ্যে সম্পর্ক আরও দৃঢ় হবে বলে আশাপ্রকাশ করেছেন প্রধানমন্ত্রী । প্রধানমন্ত্রী জানান কমিশনের প্রথম মহিলা সভাপতি হিসেবে শ্রীমতি উরসুলার নেতৃত্ব প্রদান বিশেষ তাৎপর্যপূর্ণ।


    গণতন্ত্র, আইনের প্রতি সম্মান প্রদান, বহুপাক্ষিকতা, নিয়ম মেনে বাণিজ্য, আন্তর্জাতিক নিয়ম মেনে চলার মতো মূল্যবোধের ওপর ভিত্তি করেই ভারত ও ইউরোপীয়ান কমিশনের অংশিদারিত্ব গড়ে উঠেছে বলে উল্লেখ করেন প্রধানমন্ত্রী। জলবায়ু পরিবর্তন রোধ, সংযোগ স্হাপন, পুনর্নবীকরণ শক্তি, উপকূলীয় সুরক্ষা, উগ্রপন্হা ও সন্ত্রাস দমনের মতো বিষয়গুলির প্রতি শ্রীমতি উরসুলা যেভাবে গুরুত্ব দিয়েছেন তার জন্যও ধন্যবাদ জানান শ্রী মোদী। ভারত ও ইউরোপীয়ান কমিশনের মধ্যে অংশীদারিত্ব আরও মজবুত করে তুলতে একযোগে কাজ করারও ইচ্ছাপ্রকাশ করেন প্রধানমন্ত্রী।


    ব্রাসেলস-এ আয়োজিত পরবর্তী ‘ ভারত ও ইউরোপীয়ান কমিশন সম্মেলন ’ এ যোগ দেওয়ার জন্য প্রধানমন্ত্রীকে আমন্ত্রণ জানান শ্রীমতি উরসুলা ভন ডার লিয়েন। প্রধানমন্ত্রী শ্রী নরেন্দ্র মোদী সেই আমন্ত্রণ গ্রহণ করেছেন।


    CG/SS/NS

    
    
    (Release ID: 1594660) Visitor Counter : 5
    
    
      Read this release in: English