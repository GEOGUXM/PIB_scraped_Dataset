      শিল্পওবাণিজ্যমন্ত্রক

      শিল্প ও বাণিজ্য মন্ত্রী পীযূষ গোয়েলের নতুন দিল্লিতে জাপানের অর্থ, বাণিজ্য এবং শিল্পমন্ত্রীর সঙ্গে বৈঠক
      Posted On: 10 DEC 2019 5:31PM by PIB Kolkata


    নয়াদিল্লি, ১০ ডিসেম্বর , ২০১৯


    আগামী ১৬ ডিসেম্বর গুয়াহাটিতে প্রধানমন্ত্রী শ্রী নরেন্দ্র মোদী এবং জাপানের প্রধানমন্ত্রী শিনজো আবের সঙ্গে বৈঠকের আগে আজ নতুন দিল্লিতে শিল্প ও বাণিজ্য মন্ত্রী পীযুষ গোয়েলের জাপানের অর্থ, বাণিজ্য এবং শিল্পমন্ত্রী হিরোসাই কাজাইমা-র সঙ্গে বৈঠক করেছেন। বৈঠকে ভারত এবং জাপানের মধ্যে দ্বিপাক্ষিক বিভিন্ন বিষয় নিয়ে আলোচনা হয়। শিল্প ও বাণিজ্য মন্ত্রী বৈঠকে ভারত এবং জাপানের মধ্যে বাণিজ্যিক ঘাটতির বিষয়টি উত্থাপন করেন। পাশাপাশি, দুই দেশের মধ্যে সহযোগিতামূলক অর্থনৈতিক অংশিদারিত্ব চুক্তির বিষয় নিয়ে পর্যালোচনা করা হয়।


    শিল্প ও বাণিজ্য মন্ত্রী পীযূষ গোয়েল জাপানের জাপানের অর্থ, বাণিজ্য এবং শিল্পমন্ত্রীকে বলেন, ভারত সমস্ত সহযোগী দেশকে সমান গুরুত্ব দিয়ে সমানভাবে বাণিজ্য করছে। একইভাবে সহযোগী দেশগুলির বাজারে ভারতীয় পণ্যের সমান চাহিদা থাকাও প্রয়োজন। কিন্তু জাপানের সঙ্গে সহযোগিতামূলক অর্থনৈতিক অংশীদারিত্ব চুক্তি ক্ষেত্রে সেদেশে ভারতীয় পণ্যের চাহিদাতে ঘাটতি রয়েছে বলেও শিল্প ও বাণিজ্য মন্ত্রী জাপানের অর্থ, বাণিজ্য এবং শিল্পমন্ত্রীকে জানিয়েছেন। ভারত ও জাপানের মধ্যে বাণিজ্যিক সম্পর্কের বিষয়টি আরও সুদৃঢ় করা নিয়েও তাঁদের মধ্যে আলোচনা হয়। এ বিষয়ে দুই দেশের আধিকারিকদের নির্দিষ্ট সময়সীমার মধ্যে কার্যকরী পরিকল্পনা তৈরি করারও নির্দেশ দেন।


    ভারতের পক্ষে শিল্প ও বাণিজ্য এবং বিদেশ মন্ত্রকের শীর্ষ আধিকারিকরা উপস্হিত ছিলেন এই বৈঠকে। অন্যদিকে জাপানের ট্রেড পলিসি ব্যুরো, এমইটিআই এবং দিল্লির জাপানের দূতাবাসের প্রতিনিধিরা এই বৈঠকে উপস্হিত ছিলেন।


    SSS/SS/NS

    
    
    (Release ID: 1595753) Visitor Counter : 8
    
    
      Read this release in: English