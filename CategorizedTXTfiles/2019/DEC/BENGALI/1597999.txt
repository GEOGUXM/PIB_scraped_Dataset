      তথ্যওসম্প্রচারমন্ত্রক

      তথ্য ও সম্প্রচার মন্ত্রকের বার্ষিক পর্যালোচনা : ২০১৯
      Posted On: 30 DEC 2019 5:38PM by PIB Kolkata


    নয়াদিল্লি, ৩০ ডিসেম্বর , ২০১৯


    তথ্য ও সম্প্রচার মন্ত্রক কেন্দ্রের একটি গুরুত্বপূর্ণ মন্ত্রক। বিভিন্ন মাধ্যমের সাহায্যে সরকারের নীতি, প্রকল্প, কর্মসূচি সংক্রান্ত তথ্য সম্প্রচার করার দায়িত্ব এই মন্ত্রকের হাতে রয়েছে।


    কেন্দ্রীয় সরকার সাধারণ মানুষের সুবিধার্থে একাধিক পদক্ষেপ গ্রহণ করেছে। সেগুলি জনসাধারণের কাছে সঠিকভাবে পৌঁছে দিতে তথ্য ও সম্প্রচার মন্ত্রক উদ্যোগ নিয়েছে।


    তথ্য ক্ষেত্র


    কেন্দ্রীয় তথ্য ও সম্প্রচার মন্ত্রক ২০১৯এ ৫-১৩ই জানুয়ারি পর্যন্ত নতুন দিল্লীতে বিশ্ব বইমেলার আয়োজন করেছে। এই বইমেলায় প্রকাশনা বিভাগ ‘ শিশু সাহিত্য এবং ইলেক্ট্রনিক গ্যাজেটের ফাঁদে যুব পাঠক ’ শীর্ষক এক আলোচনারও আয়োজন করেছে। একইসঙ্গে প্রকাশনা বিভাগ- ‘ সরল পঞ্চতন্ত্র প্রথমাংশ ’ , ‘ শিশুদের বিবেকানন্দ ’ , ইংরাজিতে ‘ শিশুদের মহাভারত ’ , ‘ শিখাওয়াতি কি লোকসংস্কৃতি ’ , ‘ হমারি সময় মে উপনিষদ ’ , ‘ হার কি খুশি ’ , ‘ মা কা জনম দিন ’ , ‘ বাপু কি বাণী ’ , ‘ বেদগাঁথা ’ , হিন্দিতে ‘ বাল মহাভারত ’ - এই ১০টি বইও প্রকাশ করেছে।


    ২০১৯এর ১২-১৪ই মার্চ লন্ডন বইমেলাতে ভারতীয় প্যাভিলিয়নের আয়োজন করা হয়েছিল। এই ভারতীয় প্যাভিলিয়নে জাতির জনক মহাত্মা গান্ধীর সার্ধশত জন্মবার্ষিকীর ওপর বিশেষ গুরুত্ব দেওয়া হয়। পাশাপাশি মহাত্মা গান্ধীর কর্মকান্ডের বিভিন্ন দিক ডিজিটাল ভার্সানে প্রদর্শিত হয়। এছাড়াও ভারতীয় লোকসংস্কৃতি, ইতিহাস, সংস্কৃতির বিভিন্ন দিক তুলে ধরা হয়েছিল এই প্যাভিলিয়নে।


    প্রসঙ্গত, প্রকাশনা বিভাগের পক্ষ থেকে ‘ ভারত ২০১৯ ’ এবং ‘ ইন্ডিয়া 2019’ শীর্ষক দুটি জনকল্যাণমূলক বইও প্রকাশ করা হয়।


    জনসংযোগ সম্প্রচার ব্যুরোর উদ্যোগে ২০১৯এর এপ্রিলে স্বাধীনতা সংগ্রামের ওপর অমৃতসরের জালিয়ান ওয়ালাবাগ ঘটনার শতবর্ষ স্মরণে এক চিত্র প্রদর্শনীর আয়োজন করা হয়।


    প্রকাশনা বিভাগ একাধিক ই-প্রকল্পের সূচনা করেছে। বিভাগের ওয়েবসাইটটি-র নতুন করে ডিজাইন করা হয়েছে। ‘ ডিজিটাল ডিপিডি ’ মোবাইল অ্যাপের সূচনা করা হয়েছে। রোজগার সমাচার পত্রিকার ই-ভার্সান এবং ‘ সত্যাগ্রহ গীতা ’ ই-বই প্রকাশ করা হয়েছে।


    সরকারি এবং বেসরকারি ক্ষেত্রের কর্মপ্রার্থীদের কর্মসংস্হানের দিকে তাকিয়ে রোজগার সমাচার পত্রিকার ই-ভার্সানের সূচনা করা হয়েছিল।


    পুনের আঞ্চলিক জনসংযোগ সম্প্রচার ব্যুরো উদ্যোগে জলশক্তি অভিযানের ওপর ‘ জলদূত ’ শীর্ষক একটি ভ্রাম্যমান প্রদর্শনীর আয়োজন করা হয়েছে। এই প্রদর্শনীতে জল সঞ্চয়ের ওপর সরকারের নেওয়া একাধিক জনসচেতনতামূলক পদক্ষেপের বিষয় দৃশ্য-শ্রাব্য মাধ্যমে তুলে ধরা হয়েছে।


    প্রকাশনা বিভাগের পক্ষ থেকে রাষ্ট্রপতি নির্বাচিত ভাষণের ওপর ‘ লোকতন্ত্র কি সাওয়ার ’ এবং ‘ দ্য রিপাবলিকান এথিক ’ শীর্ষক দুটি বইয়ের দ্বিতীয় খন্ড প্রকাশ করা হয়েছে।


    সম্প্রচার ক্ষেত্র


    দূরদর্শনে ‘ রগ রগ মে গঙ্গা ’ র ওপর ভ্রম্যমাণ বিবরণ এবং ‘ মেরি গঙ্গা ’ র ওপর ক্যুইজ শো-র অনুষ্ঠান সূচনা করা হয়েছে। দূরদর্শন এবং স্বচ্ছ গঙ্গার লক্ষ্যে জাতীয় মিশনের সঙ্গে যৌথ উদ্যোগে এই ‘ রগ রগ মে গঙ্গা ’ র ওপর ভ্রম্যমাণ বিবরণ অনুষ্ঠান তৈরি করা হয়েছে। এই অনুষ্ঠানের মাধ্যমে স্বচ্ছ গঙ্গা কর্মসূচির আওতায় গঙ্গা পুর্নরুজ্জীবনে সরকার যে একাধিক পদক্ষেপ নিয়েছে সেই তথ্য জনসাধারণের সামনে তুলে ধরা হয়েছে। ‘ মেরি গঙ্গা ’ র ওপর ক্যুইজ শো-টিও স্বচ্ছ গঙ্গার লক্ষ্যে জাতীয় মিশনের সঙ্গে যৌথ উদ্যোগে আয়োজন করা হয়েছে। দেশের বিভিন্ন অঞ্চলের স্কুলের ছাত্রছাত্রীরা এই ক্যুইজ শো-তে অংশ নেয়।


    নির্দিষ্ট নিয়ম মেনে আকাশবাণীর হিন্দি এবং ইংরাজি খবর বিভিন্ন বেসরকারি এফএম রেডিওর মাধ্যমে সম্প্রচারের অনুমোদন দেওয়া হয়েছে।


    প্রধানমন্ত্রী শ্রী নরেন্দ্র মোদী ২০১৯এর ৯ই ফেব্রুয়ারী অরুণাচলপ্রদেশের জন্য ২৪ ঘন্টার ডিডি অরুণপ্রভা নামে একটি স্যাটেলাইট চ্যানেল জাতির উদ্দেশ্যে উৎসর্গ করেছেন।


    এর পাশাপাশি ফ্রি ডিশের মাধ্যমে রাজ্য ভিত্তিক ডিডি স্যাটেলাইট চ্যানেল চালু করা হয়েছে। এই প্রথম ছত্তিশগড়, গোয়া, হরিয়ানা, হিমাচলপ্রদেশ, ঝাড়খন্ড, মনিপুর, মেঘালয়, মিজোরাম, নাগাল্যান্ড, ত্রিপুরা, উত্তরাখন্ড- রাজ্যগুলি ফ্রি-ডিশের মাধ্যমে দূরদর্শনের নিজস্ব চ্যানেল পেয়েছে।


    দূরদর্শনের ফ্রি-ডিশ সেটটপ বক্স জম্মু-কাশ্মীরে বিতরণ করা হয়েছে। ডিজি কাশির থেকে আধ ঘন্টার ডোগরি অনুষ্ঠান এবং খবর সম্প্রচার শুরু হয়েছে। এর পাশাপাশি তথ্য, শিক্ষা এবং বিনোদনের ওপর বিভিন্ন বার্তা জনসাধারণের মধ্যে পৌঁছে দিতে একাধিক উদ্যোগ নেওয়া হয়েছে।


    ২০১৯এর আগস্টে সপ্তম জাতীয় কমিউনিটি রেডিও সম্মেলন অনুযায়ী দেশের প্রতিটি জেলায় কমিউনিটি রেডিও স্টেশন স্হাপনের লক্ষ্য নিয়েছে মন্ত্রক। কমিউনিটি রেডিওর মাধ্যমে তৃণমূল স্তরে তথ্য পৌঁছে দিতে এবং সাধারণ মানুষের ক্ষমতায়ণের লক্ষ্যেই এই উদ্যোগ নেওয়া হয়েছে।


    দিব্যাঙ্গ ব্যক্তিদের জন্য একাধিক টিভি অনুষ্ঠানের আয়োজন করা হয়েছে। এবছর স্বাধীনতা দিবসের দিন থেকে বেসরকারি স্যাটেলাইট নিউজ টিভি চ্যানেলগুলি স্বাধীনতা দিবসের উদযাপন অনুষ্ঠান সাইন ল্যাঙ্গুয়েজ দোভাষীর মাধ্যমে সম্প্রচার শুরু করেছে।


    স্বাধীনতা দিবসের দিন দূরদর্শন প্রযোজিত দেশাত্মবোধক সঙ্গীত ‘ ওয়াতন ’ প্রকাশ করা হয়েছে। এর মাধ্যমে দ্বিতীয় চন্দ্রযান অভিযানের খুঁটিনাটি বিষয় এবং সরকারের একাধিক সাফল্য তুলে ধরা হয়েছে।


    চলচ্চিত্র ক্ষেত্র


    চলতি বছরে ১ থেকে ৩রা ফেব্রুয়ারী ঝাড়খন্ডে দ্বিতীয় ঝাড়খন্ড আন্তর্জাতিক চলচ্চিত্র উৎসব আয়োজন করা হয়েছে। চলচ্চিত্রের প্রতি উৎসাহদানের উদ্দেশ্যে রাজ্যভিত্তিক এই চলচ্চিত্র উৎসবের আয়োজন করা হয়েছে।


    নতুন দিল্লীতে ডিরেক্টরেট অফ ফিল্ম ফেস্টিভেল ভারতীয় প্যানোরামা চলচ্চিত্র উৎসবের আয়োজন করেছিল। ভাষা ও সংস্কৃতির বেড়াজাল ভেঙে বিভিন্ন শহরে মানুষের মধ্যে সংযোগ গড়ে তুলতে এই উৎসবের আয়োজন করা হয়েছিল।


    ভারতের জনপ্রিয় চলচ্চিত্রগুলি বাজারজাত করা এবং নতুন বাণিজ্যিক সুযোগ-সুবিধা করে দিতেই ৬৯তম বার্লিন আর্ন্তজাতিক চলচ্চিত্র উৎসবের আয়োজন করা হয়েছিল।


    চলতি বছরের ২৪-৩০ এপ্রিল আবুধাবি আর্ন্তজাতিক বইমেলাতে ভারতীয় প্যাভিলিয়নের আয়োজন করা হয়েছিল। এই বইমেলাতে ভারত ছিল আমন্ত্রিত দেশ।


    ভারতীয় ভাষা, সংস্কৃতি এবং আঞ্চলিক বৈচিত্র-কে তুলে ধরতেই চলতি বছরে কান চলচ্চিত্র উৎসবে ভারতীয় প্যাভিলিয়নের আয়োজন করা হয়। ভারতীয় চলচ্চিত্রের প্রযোজনা এবং বিতরণ ক্ষেত্রে বিদেশী আর্ন্তজাতিক অংশীদারিত্ব গড়ে তুলতেই এই উদ্যোগ নেওয়া হয়। একইসঙ্গে চলতি বছরের সেপ্টেম্বর মাসে টরেন্টো আর্ন্তজাতিক চলচ্চিত্র উৎসবে ভারতীয় প্যাভিলিয়ন গড়ে তোলা হয়েছিল।


    গোয়াতে এ-বছর ৫০তম ভারতীয় আর্ন্তজাতিক চলচ্চিত্র উৎসবের আয়োজন করা হয়। এই উৎসবের ফোকাস কানট্রি ছিল রাশিয়া। বিশিষ্ট চলচ্চিত্র অভিনেতা শ্রী অমিতাভ বচ্চন এবং ভারতীয় চলচ্চিত্র জগতের ‘ থালাইভা ’ শ্রী রজনীকান্ত এই উৎসবের সূচনা করেছিলেন। ভারতীয় চলচ্চিত্রে অসামান্য অবদানের জন্য শ্রী রজনীকান্তকে এ-বছর প্রথম ‘ আইকন অফ গোল্ডেন জুবিলি অ্যাওয়ার্ড ’ প্রদান করা হয়। জীবন কৃতি পুরস্কার প্রদান করা হয় ফরাসী চলচ্চিত্রের অন্যতম অভিনেত্রী মিস ইজাবেল অ্যানে ম্যাডিলিয়েন উপার্ট-কে। গোরান পাসকালজেভিক নির্দেশিত ইতালীর ডেসপাইট দ্যা ফগ চলচ্চিত্র প্রদর্শনের মধ্যে দিয়ে এবারের উৎসবের সূচনা হয়। এ-বছর ব্লাইসি হ্যারিসন নির্দেশিত এবং এসতেলা ফিয়ালন প্রযোজিত পার্টিকল্স চলচ্চিত্রটি গোল্ডেন পিকক পুরস্কার জিতেছে। জাল্লিকাট্টো ছবির জন্য শ্রেষ্ঠ নির্দেশনা পুরস্কার জিতেছেন লিজো হুসে পেলিসারি। শ্রেষ্ঠ অভিনেতার পুরস্কার জিতেছেন সেউ জর্গি এবং শ্রেষ্ঠ অভিনেত্রী উষা যাদব।


    উপরাষ্ট্রপতি শ্রী এম ভেঙ্কাইয়া নাইডু ৬৬তম জাতীয় চলচ্চিত্র পুরস্কার প্রদান করেছেন। ২০১৮ সালের জন্য চলচ্চিত্রের বিভিন্ন বিভাগে এই পুরস্কার প্রদান করা হয়। অনুষ্ঠানে উপস্হিত ছিলেন কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর, শ্রী রবি মিত্তল সহ আরও বিশিষ্ট অতিথিবর্গ। শ্রেষ্ঠ জনপ্রিয় চলচ্চিত্র হিসেবে এ বছর পুরস্কার জিতেছে ‘ বাধাই হো ’ ছবিটি। সামাজিক বিষয় শ্রেষ্ঠ চলচ্চিত্রের পুরস্কার জিতেছে হিন্দি ছবি ‘ প্যাডম্যান ’ । ‘ উরি দ্য সার্জিক্যাল স্ট্রাইক ’ চলচ্চিত্রের জন্য শ্রেষ্ঠ নির্দেশকের পুরস্কার জিতেছেন আদিত্য ধর। ‘ উরি দ্য সার্জিক্যাল স্ট্রাইক ’ এবং ‘ আন্ধাধুন ’ চলচ্চিত্রের জন্যই শ্রেষ্ঠ অভিনেতার পুরস্কার জিতেছেন আয়ুষ্মান খুরানা এবং ভিকি কৌশল। তেলেগু ছবি ‘ মহান্তি ’ র জন্য শ্রেষ্ঠ অভিনেত্রীর পুরস্কার পেয়েছেন ক্রিতি সুরেশ। মারাঠি ছবি ‘ নাল ’ এ-বছর ইন্দিরা গান্ধী পুরস্কার পেয়েছে শ্রেষ্ঠ ডেবিউ ফ্লিল্ম অফ এ ডিরেক্টর হিসেবে। অন্যদিকে মারাঠি ‘ পানি ’ পরিবেশ সংরক্ষণ বিভাগে শ্রেষ্ঠ পুরস্কার জিতেছে। এ বছর ফিচারফিল্ম বিভাগে জাতীয় সংহতির ওপর নার্গিস দত্ত পুরস্কার জিতেছে কন্নর ছবি ‘ ওন্ডালা এরাডাল্লা ’ । উত্তরাখন্ড চলচ্চিত্র বান্ধব এর পাশাপাশি রাজ্য হিসেবে পুরস্কার পেয়েছে।


    কেন্দ্রীয় তথ্য সম্প্রচার মন্ত্রকের অর্ন্তগত মিডিয়া ইউনিটগুলির প্রথম বার্ষিক সম্মেলন আয়োজন করা হয়েছিল নতুন দিল্লীতে। এই সম্মেলনের মাধ্যমে বিভিন্ন মিডিয়া ইউনিটের কর্মকান্ড নিয়েও আলোচনা করা হয়। প্রতিদিন কিভাবে এই মন্ত্রকের অর্ন্তগত মিডিয়া ইউনিট কাজ করে চলেছে সে বিষয়ে এই সম্মেলনে আলোকপাত করা হয়। একইসঙ্গে এই মন্ত্রকের অত্যাধুনিক প্রযুক্তি মাধ্যমের বিষয় নিয়েও আলোচনা করা হয়।


    CG/SS/NS

    
    
    (Release ID: 1597999) Visitor Counter : 4
    
    
      Read this release in: English