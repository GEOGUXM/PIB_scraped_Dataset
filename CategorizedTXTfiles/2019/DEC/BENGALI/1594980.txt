      সামাজিকন্যায়ওক্ষমতায়নমন্ত্রক

      রাষ্ট্রীয় গতিশীল দিব্যাঙ্গজন সংস্থানের বিশ্ব প্রতিবন্ধী দিবস উদযাপন
      Posted On: 04 DEC 2019 6:15PM by PIB Kolkata


    কলকাতা, ৪ ডিসেম্বর, ২০১৯


    ন্যাশনাল ইনস্টিটিউট ফর লোকোমোটর ডিসেবিলিটিজ (এনআইএলডি) মঙ্গলবার তেসরা ডিসেম্বর বিশ্ব প্রতিবন্ধী দিবস উদযাপন করেছে। বিশ্ব জুড়ে ৭০০ কোটি মানুষের মধ্যে ১০০ কোটিরও বেশি মানুষ ভিন্নভাবে সক্ষম। অর্থাৎ, বিশ্বের মোট জনসংখ্যার ১৫ শতাংশ কোন না কোন প্রতিবন্ধকতার শিকার। এঁদের মধ্যে ৮০ শতাংশই বাস করেন উন্নয়নশীল দেশে।


    যাঁদের শারীরিক, ইন্দ্রিয়গত বা বুদ্ধির বিকাশে কোন সমস্যা রয়েছে এবং যাঁরা নানারকমের দুরারোগ্য ব্যাধির শিকার, তাঁদের মধ্যে অনেকেই বিশেষভাবে সক্ষমদের তালিকাভুক্ত। ১৯৯২ সাল থেকে তেসরা ডিসেম্বরকে বিশ্ব প্রতিবন্ধী দিবস হিসেবে পালন করা হয়। এ বছরের এই দিনটি পালনের থিম ছিল ‘ভিন্নভাবে সক্ষমদের সক্রিয় অংশগ্রহণ এবং নেতৃত্বদান : ২০৩০-এর উন্নয়নের লক্ষ্যমাত্রা অর্জনের দিকে অগ্রসর।’


    বিশ্ব প্রতিবন্ধী দিবস উপলক্ষে এনআইএলডি, কলকাতা ভিন্নভাবে সক্ষমদের কল্যাণে কেন্দ্রের গৃহীত বিভিন্ন কর্মসূচির বিষয়ে জনসচেতনতা গড়ে তুলতে একটি র‍্যালির আয়োজন করে। এই অনুষ্ঠানে প্রায় ৬০০ জন ভিন্নভাবে সক্ষম ব্যক্তি, ছাত্রছাত্রী ও এনআইএলডি, কলকাতার কর্মীবৃন্দ অংশ নেন। এই র‍্যালিতে আলি যাভর জঙ্গ ন্যাশনাল ইনস্টিটিউট অফ স্পিচ অ্যান্ড হিয়ারিং ডিসেবিলিটিজ, ইআরসি, কলকাতা, ন্যাশনাল ইনস্টিটিউট ফর দ্য এম্পাওয়ারমেন্ট অফ পার্সন্স উইথ ইন্টেলেকচ্যুয়াল ডিসেবিলিটিজ-এর কলকাতা শাখার কর্মীরা উপস্থিত ছিলেন। ভিন্নভাবে সক্ষমদের জন্য পোস্টার, স্লোগান, ক্যুইজ, রচনা এবং বসে আঁকো প্রতিযোগিতার আয়োজন করা হয়। প্রবল উৎসাহ-উদ্দীপনায় ৪৭ জন পোস্টার, ৩৬ জন স্লোগান, ১৩০ জন প্রশ্নোত্তর ও ১৫২ জন বসে আঁকো প্রতিযোগিতায় অংশগ্রহণ করেন। এছাড়া, হুইল চেয়ারের ব্যবহার এবং নিম্নাঙ্গের পোশাক-পরিধানের দক্ষতার ওপরেও প্রতিযোগিতার আয়োজন করা হয়েছিল।


    এই প্রতিযোগিতাগুলিতে মিজোরামের ভিন্নভাবে সক্ষম দপ্তরের কমিশনার ডঃ লালনুনথারা, আইএসআই, কলকাতার উপ-গ্রন্থাগারিক শ্রীমতী মোনালী পালধি, অঙ্কন শিক্ষক শ্রী প্রদীপ ঘোষ, কলেজ আর্ট অ্যান্ড ক্র্যাফ্‌ট স্কুলের শ্রী রাজকুমার মাইতি বিচারক হিসেবে উপস্থিত ছিলেন। এনআইএলডি-র নির্দেশক শ্রী পঙ্কজ বাজপেয়ী এই অনুষ্ঠানে ভিন্নভাবে সক্ষম কর্মচারীদের এবং বেশ কয়েকজন ভিন্নভাবে সক্ষমকে সম্বর্ধিত করেন। এনআইএলডি-র প্রেক্ষাগৃহে ভিন্নভাবে সক্ষমরা একটি সাংস্কৃতিক অনুষ্ঠানে অংশ গ্রহণ করেন।


    CG/CB/DM

    
    
    (Release ID: 1594980) Visitor Counter : 3