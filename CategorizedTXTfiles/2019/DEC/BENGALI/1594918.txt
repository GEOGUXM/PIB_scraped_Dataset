      মন্ত্রিসভারঅর্থনৈতিকবিষয়সংক্রান্তকমিটি

      ভারত বন্ড এক্সচেঞ্জ ট্রেডেড ফান্ড গঠনের প্রস্তাবে মন্ত্রিসভার সায়
      Posted On: 04 DEC 2019 4:53PM by PIB Kolkata


    নয়াদিল্লি, ০৪ ডিসেম্বর,২০১৯


    কেন্দ্রীয় রাষ্ট্রায়ত্ত সংস্থা, কেন্দ্রীয় রাষ্ট্রায়ত্ত আর্থিক প্রতিষ্ঠান, অধিগৃহীত সংস্থা এবং অন্যান্য সরকারি সংগঠনের জন্য তহবিল সংস্থানের অতিরিক্ত উ ৎ স গড়ে তুলতে ভারত বন্ড এক্সচেঞ্জ ট্রেডেড ফান্ড গঠনের প্রস্তাব কেন্দ্রীয় মন্ত্রিসভায় অনুমোদিত হয়েছে। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার অর্থনৈতিক বিষয়ক কমিটির বৈঠকে আজ এই প্রস্তাব গৃহীত হয়। ভারত বন্ড এক্সচেঞ্জ ট্রেডেড ফান্ড দেশে প্রথম কর্পোরেট বন্ড এক্সচেঞ্জ ট্রেডেড ফান্ড হয়ে উঠবে।


    এই ফান্ডের বৈশিষ্ট্যগুলির মধ্যে রয়েছে –


    কেন্দ্রীয় রাষ্ট্রায়ত্ত সংস্থা, কেন্দ্রীয় রাষ্ট্রায়ত্ত আর্থিক প্রতিষ্ঠান, অধিগৃহীত সংস্থা এবং অন্যান্য সরকারি সংগঠনের পক্ষ থেকে বাজারে বন্ড ছেড়ে এক্সচেঞ্জ ট্রেডেড ফান্ড বিভিন্ন ধরনের বন্ডের এক বিপুল সম্ভার হয়েউঠবে;


    বন্ডগুলির বাণিজ্যিক লেনদেন;


    বন্ডের ন্যূনতম মূল্য ১ হাজার টাকা এবং


    কম খরচ সাপেক্ষ।


    বৈঠকে আরও সিদ্ধান্ত হয়েছে – প্রতিটি এক্সচেঞ্জ ট্রেডেড ফান্ডের মেয়াদ উত্তীর্ণের নির্দিষ্ট তারিখ থাকবে। বর্তমানে এ ধরনের ফান্ডের মেয়াদ উত্তীর্ণের দুটি নির্দিষ্ট সময়সীমা রয়েছে। একটি হ’ল তিন বছর এবং অন্যটি দশ বছর। প্রতিটি মেয়াদ উত্তীর্ণের সময়সীমায় পৃথক ইন্ডেক্স থাকবে। এ ধরনের ইন্ডেক্সগুলি চূড়ান্ত করবে ন্যাশনাল স্টক এক্সচেঞ্জ।


    এ ধরনের বন্ড বাজারে ছাড়ার ফলে কর রিটার্নের ক্ষেত্রে আরও নিরাপত্তা আসবে এবং বন্ডের বাণিজ্যিক লেনদেনে আরও স্বচ্ছতা বজায় রাখা সম্ভব হবে। এছাড়াও, এই বন্ডগুলিতে খুচরো লগ্নিকারীরা সবচেয়ে কম ১ হাজার টাকা পর্যন্ত বিনিয়োগের সুবিধা পাবেন। এর ফলে, লগ্নিকারীরা বন্ড বাজারে কম বিনিয়োগ করেও বাজারের সুবিধা গ্রহণ করতে পারবেন।


    মন্ত্রিসভার এই সিদ্ধান্তের ফলে কেন্দ্রীয় রাষ্ট্রায়ত্ত সংস্থা, কেন্দ্রীয় রাষ্ট্রায়ত্ত আর্থিক প্রতিষ্ঠান, অধিগৃহীত সংস্থা এবং অন্যান্য সরকারি সংগঠনের জন্য ঋণ চাহিদা পূরণে অতিরিক্ত উ ৎ সের সংস্থান করা সম্ভব হবে। এমনকি, এ ধরনের সংস্থাগুলিতে লগ্নিকারীদের বিনিয়োগের সুবিধাও বৃদ্ধি পাবে। বাজারে ছাড়া বন্ডগুলি থেকে ভালো দাম পাওয়া যাবে, যা সংশ্লিষ্ট সংস্থা ও লগ্নিকারী উভয় পক্ষের কাছেই লাভজনক হবে। আশা করা হচ্ছে, এক্সচেঞ্জ ট্রেডেড ফান্ড এক নতুন বাজার ব্যবস্থা গড়ে তুলবে। এর ফলে, লগ্নিকারীদের মধ্যে সচেতনতা গড়ে তোলা সম্ভব হবে এবং দেশে নতুন বন্ডের ক্ষেত্রে এক্সচেঞ্জ ট্রেডেড ফান্ড চালু করা সম্ভব হবে।


    CG/BD/SB

    
    
    (Release ID: 1594918) Visitor Counter : 5
    
    
      Read this release in: English