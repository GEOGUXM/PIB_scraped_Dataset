      নির্বাচনকমিশন

      ঝাড়খন্ড বিধানসভা নির্বাচন পঞ্চম পর্যায় : একনজরে কিছু তথ্য
      Posted On: 11 DEC 2019 3:58PM by PIB Kolkata


    নয়াদিল্লি, ১১ ডিসেম্বর , ২০১৯


    ঝাড়খন্ড বিধানসভা নির্বাচনে পঞ্চম পর্যায়ের ভোট গ্রহণ আগামী ২০ ডিসেম্বর শুক্রবার। এই পর্যায়ে রাজ্যের ছয় জেলায় মোট ১৬টি আসনে ভোট গ্রহণ করা হবে। জেলাগুলি হল- সাহেবগঞ্জ, পাকুড়, দুমকা, জামতারা, দেওঘর ও গোড্ডা। এই পর্যায়ের নির্বাচনে প্রধান রাজনৈতিক দলগুলি-সহ রাজ্য স্বীকৃত দল ও নির্দল মিলিয়ে মোট প্রার্থী সংখ্যা ২৩৭। এরমধ্যে পুরুষ ভোটপ্রার্থী ২০৮ এবং মহিলা প্রার্থী সংখ্যা ২৯।


    ভোট গ্রহণ শুরু হবে সকাল ৭টায়। শেষ বিকাল ৫টায়। তবে, সাহেবগঞ্জের বোরিও, বারহাইত ; পাকুড় জেলার লিটিপাড়া, মহেশপুর এবং দুমকা জেলার শিকারীপাড়ায় ভোটপর্ব শেষ হবে বেলা ৩টেয়। আয়তনের দিক থেকে সবথেকে ছোট বিধানসভা ক্ষেত্র হল মহাগামা। সবথেকে বড় বিধানসভা ক্ষেত্র বারহাইত। অন্যদিকে, নির্বাচক মন্ডলীর সংখ্যার দিক থেকে ছোট বিধানসভা ক্ষেত্র হল লিটিপাড়া। এখানে ভোটদাতার সংখ্যা ১ লক্ষ ৯৯ হাজার ৭৮৯ জন। ভোটদাতাদের সংখ্যার দিক থেকে সবথেকে বড় বিধানসভা ক্ষেত্র হল পাকুড়। এই বিধানসভা অঞ্চলে ভোটদাতার সংখ্যা ৩ লক্ষ ২০ হাজার ৩২ জন। পঞ্চম পর্যায়ের ভোটে এই ৬টি জেলায় মোট ভোটদাতার সংখ্যা ৪০ লক্ষ ৫ হাজার ২৮৭। এরমধ্যে পুরুষ ভোটদাতা ২০ লক্ষ ৪৯ হাজার ৯২১, মহিলা ভোটদাতা ১৯ লক্ষ ৫৫ হাজার ৩৩৬ এবং অন্যান্য ভোটদাতা ৩০। অনাবাসী ভারতীয় ভোটদাতা রয়েছেন ছয় জন এবং সার্ভিস ভোটারের সংখ্যা ৩ হাজার ৭৬। এই পর্যায়ের ভোটে সবথেকে বেশি ২৬ জন প্রার্থী রয়েছেন জারমুন্ডি আসনে। সবথেকে কম প্রার্থী পোড়েয়াহাট আসনে। এখানে প্রার্থী সংখ্যা আট। এই পর্যায়ের নির্বাচনে ব্যালট ইউনিট রাখা হয়েছে ৮ হাজার ৯৮৭টি। কন্ট্রোল ইউনিটের সংখ্যা ৬ হাজর ৭৩৮ এবং ভিভিপ্যাট থাকছে ৭ হাজার ৬টি। মোট ভোটগ্রহণ কেন্দ্রের সংখ্যা ৫ হাজার ৩৮৯।


    SSS/BD/NS

    
    
    (Release ID: 1595878) Visitor Counter : 10
    
    
      Read this release in: English