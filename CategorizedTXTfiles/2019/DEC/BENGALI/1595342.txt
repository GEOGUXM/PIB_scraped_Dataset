      স্বরাষ্ট্র মন্ত্রক

      দেশে পুলিশ থানাগুলিতে মহিলা সহায়তা ডেস্ক গঠনে স্বরাষ্ট্র মন্ত্রকের অনুমোদন
      Posted On: 06 DEC 2019 6:19PM by PIB Kolkata


    নয়াদিল্লি , ০৫ ডিসেম্বর , ২০১৯


    দেশের সর্বত্র পুলিশ স্টেশনগুলিতে মহিলা হেল্প ডেস্ক স্থাপন বা চালু ডেস্কগুলির আরও মানোন্নয়নে কেন্দ্রীয় স্বরাষ্ট্র মন্ত্রক নির্ভয়া তহবিল থেকে ১০০ কোটি টাকা মঞ্জুর করেছে। রাজ্য ও কেন্দ্রশাসিত অঞ্চলগুলি এই কাজের দায়িত্ব পালন করবে। মহিলা সহায়তা ডেস্ক স্থাপনের উদ্দেশ্য হ’ল –থানাগুলিকে আরও মহিলা-বান্ধব হিসাবে গঠন করা, যাতে যে কোনও সময়ে সঙ্গে যোগাযোগ করা যায়। এই হেল্প ডেস্কগুলির দায়িত্বে থাকছেন মহিলা পুলিশ আধিকারিকরা।


    মহিলা হেল্প ডেস্কের আধিকারিকদের মহিলাদের সম্পর্কে আরও সংবেদনশীল করে তুলতে প্রশিক্ষণ দেওয়া হবে। এমনকি, এই ডেস্কগুলিতে আইনজীবী, মনস্তত্ত্ববিদ এবং অসরকারি সংগঠনের বিশেষজ্ঞ ব্যক্তিদের নাম প্রয়োজন-ভিত্তিক হিসাবে নথিভুক্ত করা থাকবে, যাতে পরিস্থিতির শিকার মহিলারা প্রয়োজনে আইনি সহায়তা, পরামর্শ, সাময়িক আশ্রয়, পুনর্বাসন এবং প্রশিক্ষণ পেতে পারেন ।


    CG/BD/SB

    
    
    (Release ID: 1595342) Visitor Counter : 5
    
    
      Read this release in: English