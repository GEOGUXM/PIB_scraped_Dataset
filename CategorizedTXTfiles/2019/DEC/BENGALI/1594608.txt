      শ্রমওকর্মসংস্থানমন্ত্রক

      সামাজিক নিরাপত্তার জন্য পেনশন প্রকল্প
      Posted On: 02 DEC 2019 9:21PM by PIB Kolkata


    নয়াদিল্লি, ০২ ডিসেম্বর, ২০১৯


    মাসিক পেনশন ব্যবস্থার মাধ্যমে বয়স্কদের সামাজিক সুরক্ষায় শ্রম ও কর্মসংস্থান মন্ত্রক প্রধানমন্ত্রী শ্রমযোগী মান – ধন যোজনা চালু করেছে। এই যোজনায় ৬০ বছর বয়স পূর্ণ করলে মাসিক ৩ হাজার টাকা পর্যন্ত পেনসন পাওয়া যায়। স্বেচ্ছামূলক এই কর্মসূচিতে ১৮ – ৪০ বছর বয়সী অসংগঠিত ক্ষেত্রের শ্রমিকরা যোগদান করতে পারেন। তবে, এদের মাসিক আয় ১৫ হাজার টাকার মধ্যে হতে হবে এবং কোনও শ্রমিক বা তাঁর পরিবারের সদস্যদের এনপিএস, ইপিএফও অথবা ইএসআইসি কর্মসূচির উপভোক্তা হওয়া চলবে না। মান ধন যোজনায় সংশ্লিষ্ট সুফলভোগী তাঁর মাসিক প্রিমিয়ামের অর্ধেক জমা করবেন এবং বাকি অর্ধেক কেন্দ্রীয় সরকারের পক্ষ থেকে মেটানো হয়ে থাকে। সারা দেশে সাড়ে তিন লক্ষ অভিন্ন পরিষেবা কেন্দ্রের মাধ্যমে এই কর্মসূচিতে সামিল হওয়া যায়। অনলাইনেও নাম নথিভুক্তিকরণের সুবিধা রয়েছে। লোকসভায় আজ এক প্রশ্নের লিখিত জবাবে একথা জানান কেন্দ্রীয় শ্রম ও কর্মসংস্থান প্রতিমন্ত্রী শ্রী সন্তোষ কুমার গাঙ্গোয়ার।


    তিনি আরও জানান, বর্তমানে চালু ৯টি কেন্দ্রীয় শ্রম আইনের বিভিন্ন ধারা আরও সহজ-সরল ও যুক্তিসঙ্গত করে খসড়া সামাজিক নিরাপত্তা ২০১৯ বিল তৈরি করা হয়েছে। বর্তমানে বিলটি আলাপ-আলোচনা পর্যায়ে রয়েছে।


    CG/BD/SB

    
    
    (Release ID: 1594608) Visitor Counter : 1
    
    
      Read this release in: English