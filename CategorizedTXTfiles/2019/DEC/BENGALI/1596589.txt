      প্রতিরক্ষামন্ত্রক

      রয়্যাল ক্যালকাটা টার্ফ ক্লাবে সামরিক বাহিনীর বিবিধ প্রদর্শনী
      Posted On: 16 DEC 2019 3:38PM by PIB Kolkata


    কলকাতা, ১৫ ডিসেম্বর, ২০১৯


    কলকাতার টার্ফ ক্লাবে আজ (১৫ই ডিসেম্বর) ভারতীয় সেনাবাহিনীর কর্মকুশলতা প্রদর্শন করা হয়েছে। পশ্চিমবঙ্গের রাজ্যপাল শ্রী জগদীপ ধনকর এই অনুষ্ঠানে প্রধান অতিথি হিসেবে উপস্থিত ছিলেন। সেনাবাহিনীর পূর্বাঞ্চলীয় প্রধান লেফটেন্যান্ট জেনারেল অনিল চৌহান সহ প্রতিরক্ষা বিভাগের শীর্ষ কর্মকর্তা এবং সাধারণ নাগরিক ও বাংলাদেশের এক প্রতিনিধিদল এই অনুষ্ঠানে সেনাবাহিনীর বিভিন্ন প্রদর্শনী প্রত্যক্ষ করেন।


    এই প্রদর্শনীতে সাধারণ মানুষ এমন সব সামগ্রী দেখেছেন যা নিয়মিত দেখানো হয় না। এর মধ্যে রয়েছে, উন্নতমানের লাইট হেলিকপ্টার ও সম্পূর্ণ দেশীয় প্রযুক্তিতে নির্মিত হেলিকপ্টার ‘রুদ্র’-র প্রদর্শনী, প্যারাশুট রেজিমেন্ট ও বিশেষ বাহিনীর হাজার হাজার মিটার উঁচু থেকে সফলভাবে অবতরণ করা এবং সেনাবাহিনীর সংগ্রহে থাকা ঘোড়া। অনুষ্ঠানে দর্শকদের সুবিধার জন্য একটি বিশাল পর্দায় সেনাবাহিনীর বিভিন্ন কর্মতৎপরতা দেখানো হয়। সবশেষে ছিল টর্নেডো বাহিনীর নজরকাড়া মোটরসাইকেল প্রদর্শনী।


    CG/CB/DM

    
    
    (Release ID: 1596589) Visitor Counter : 5
    
    
      Read this release in: English