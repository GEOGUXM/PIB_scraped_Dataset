      ইস্পাতমন্ত্রক

      সেইল ইস্পাত কারখানাগুলির আধুনিকীকরণ
      Posted On: 02 DEC 2019 4:47PM by PIB Kolkata


    নয়াদিল্লি, ০২ ডিসেম্বর , ২০১৯


    রাষ্ট্রায়ত্ত্ব ইস্পাত কারখানাগুলির আধুনিকীকরণ বা মানোন্নয়নের সিদ্ধান্ত সংশ্লিষ্ট রাষ্ট্রায়ত্ত্ব সংস্হা, তার আর্থিক অবস্হা ও বাজার চাহিদার ওপর নির্ভর করে নেওয়া হয়ে থাকে। রাষ্ট্রায়ত্ত্ব সেইল তার ৫টি সুসংবদ্ধ ইস্পাত কারখানার আধুনিকীকরণ ও সম্প্রসারণের কর্মসূচি রূপায়ণ করছে। এই কারখানাগুলির মধ্যে রয়েছে পশ্চিমবঙ্গের দূর্গাপুর ও বার্নপুর, ছত্তিশগড়ের ভিলাই, ঝাড়খন্ডের বোকারো এবং ওড়িশার রৌরকেল্লা। এছাড়াও তামিলনাড়ুর সালেম কারখানার আধুনিকীকরণের বিষয়টিকেও সেইল বিশেষ কর্মসূচির আওতায় সামিল করেছে। এই ইস্পাত কারখানাগুলির আধুনিকীকরণের উদ্দেশ্যই হল, অশোধিত ইস্পাত উৎপাদন ক্ষমতা বার্ষিক ১ কোটি ২০ লক্ষ ৮০ হাজার টন থেকে বাড়িয়ে ২ কোটি ১০ লক্ষ ৪০ হাজার টন করা। লোকসভায় আজ এক লিখিত জবাবে এই তথ্য দেন ইস্পাত মন্ত্রী শ্রী ধর্মেন্দ্র প্রধান। তিনি আরও জানান, সালেম ইস্পাত কারখানার আধুনিকীকরণ ও সম্প্রসারণমূলক কাজের জন্য ২ হাজার ৩৭১ কোটি টাকা বিনিয়োগ করা হয়েছে। এই টাকায় একটি নতুন স্টিল মেল্ট শপ তৈরি করা হবে এবং কোল্ড রোলিং মিলের ক্ষমতা বাড়ানো হচ্ছে।


    CG/BD/NS

    
    
    (Release ID: 1594515) Visitor Counter : 4
    
    
      Read this release in: English