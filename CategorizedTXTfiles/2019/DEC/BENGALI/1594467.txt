      অর্থমন্ত্রক

      নভেম্বরে জিএসটি রাজস্ব সংগ্রহের পরিমাণ ১,০৩,৪৯২ কোটি টাকা
      Posted On: 02 DEC 2019 2:48PM by PIB Kolkata


    নয়াদিল্লি, ০২ ডিসেম্বর , ২০১৯


    নভেম্বর মাসে জিএসটি খাতে রাজস্ব সংগ্রহের পরিমাণ ছিল ১,০৩,৪৯২ কোটি টাকা। এরমধ্যে কেন্দ্রীয় জিএসটি-র পরিমাণ ১৯,৫৯২ কোটি টাকা, রাজ্য জিএসটি-র পরিমাণ ২৭,১৪৪ কোটি টাকা, আইজিএসটি-র পরিমাণ ৪৯,০২৪ কোটি টাকা এবং সেসের পরিমাণ ৭,৭২৭ কোটি টাকা। অক্টোবর থেকে ৩০ নভেম্বর পর্যন্ত জিএসটি রিটার্নের জন্য ৭৭ লক্ষ ৮৩ হাজার ৩বি ফর্ম জমা পড়েছে।


    সরকার আইজিএসটি থেকে ২৫,১৫০ কোটি টাকা কেন্দ্রীয় জিএসটি-তে এবং ১৭,৪৩১ কোটি টাকা রাজ্য জিএসটি-তে দিয়েছে। এরফলে নভেম্বর মাসে ৪৪,৭৪২ কোটি টাকা কেন্দ্রীয় জিএসটি এবং ৪৪,৫৭৬ কোটি টাকা রাজ্য জিএসটি-তে জমা পড়েছে।


    দু-মাস নেতিবাচক বৃদ্ধির পর ২০১৮ সালের নভেম্বরের নিরিখে এ বছরের নভেম্বরে জিএসটি বৃদ্ধির হার ৬ শতাংশ হয়েছে। অভ্যন্তরীণ লেনদেন বাবদ জিএসটি সংগ্রহের বৃদ্ধির হার ১২ শতাংশ, যা চলতি বছরের হিসেব অনুযায়ী সবথেকে বেশি। জিএসটি চালু হওয়ার পর এই নিয়ে ৮ বার রাজস্ব সংগ্রহের পরিমাণ ১ লক্ষ কোটি টাকার বেশি হল। যদিও আমদানির ক্ষেত্রে জিএসটি সংগ্রহের হার নেতিবাচক বৃদ্ধিকে সূচিত করে, যার পরিমাণ ছিল (-) ১৩ শতাংশ। তবে এর আগের মাসে এই পরিমাণ ছিল (-) ২০ শতাংশ।


    CG/CB/NS

    
    
    (Release ID: 1594467) Visitor Counter : 8
    
    
      Read this release in: English