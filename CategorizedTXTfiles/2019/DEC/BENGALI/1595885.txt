      শিল্পওবাণিজ্যমন্ত্রক

      তথ্য প্রযুক্তি ক্ষেত্রে পেটেন্ট
      Posted On: 11 DEC 2019 4:10PM by PIB Kolkata


    নয়াদিল্লি, ১১ ডিসেম্বর , ২০১৯


    কন্ট্রোলার জেনারেল অফ পেটেন্স, ডিজাইন্স অ্যান্ড ট্রেড মার্কসের পক্ষ থেকে পাওয়া তথ্য অনুসারে ২০১৮-১৯এ ভারতের বাইরে থেকে ৫ হাজার ৮৫২টি পেটেন্ট বা স্বত্ত্ব দাখিল সংক্রান্ত আবেদনপত্র এসেছে। প্রাপ্ত আবেদনগুলির মধ্যে ৩ হাজার ৫২২টি আবেদন ছিল তথ্য প্রযুক্তি ক্ষেত্রে পেটেন্ট সংক্রান্ত। এছাড়াও, ভারতীয় পেটেন্ট কার্যালয়ে ভারতীয় আবেদনকারীরা ২০১৮-১৯এ পেটেন্ট সহযোগিতা চুক্তির আওতায় ৯৬৬টি আন্তর্জাতিক পেটেন্ট দাখিলের আবেদন জানিয়েছে। দাখিলকারীদের পক্ষ থেকে অনুরোধ করা হয়েছিল পেটেন্ট সংক্রান্ত আবেদনপত্রগুলি বিশ্ব মেধাস্বত্ত্ব সংগঠনের কাছে পাঠিয়ে দিতে। স্বত্ত্ব সহযোগিতা চুক্তি আওতায় ভারতীয় আবেদনকারীদের পক্ষ থেকে ১ হাজার ৬১টি আন্তর্জাতিক আবেদন সরাসরি বিশ্ব মেধা স্বত্ত্ব সংগঠনের কাছে দাখিল করা হয়েছে। এই সংগঠনের প্রতিবেদন অনুযায়ী, ২০১৮তে স্বত্ত্ব সহযোগিতা চুক্তি অনুযায়ী পেটেন্ট সংক্রান্ত আবেদনপত্র দাখিলের ক্ষেত্রে ক্রমতালিকায় ভারতের স্হান ছিল ত্রয়োদশ।


    ব্যক্তি বিশেষ ও সংগঠনের পক্ষ থেকে স্বত্ত্ব সংক্রান্ত আবেদনপত্র দাখিলে উৎসাহ দিতে একাধিক ব্যবস্হা গ্রহণ করা হয়েছে। এই লক্ষ্যে সচেতনতামূলক কর্মসূচি আয়োজনের পাশাপাশি, মেধা স্বত্ত্ব অধিকারের সুরক্ষা ও তার সঠিক ব্যবহারিক প্রয়োগ সম্পর্কে নিয়মিত কর্মশিবির আয়োজন করা হয়ে থাকে। লোকসভায় আজ এক লিখিত জবাবে একথা জানান, বাণিজ্য ও শিল্পমন্ত্রী শ্রী পীযূষ গোয়েল।


      SSS/BD/NS

    
    
    (Release ID: 1595885) Visitor Counter : 5
    
    
      Read this release in: English