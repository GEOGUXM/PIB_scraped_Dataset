      স্বরাষ্ট্র মন্ত্রক

      মানবাধিকার দিবস উদযাপনের প্রস্তুতি
      Posted On: 10 DEC 2019 10:52AM by PIB Kolkata


    নয়াদিল্লি, ৯ ডিসেম্বর, ২০১৯


    আগামীকাল অর্থাৎ, ১০ ডিসেম্বর, বিশ্ব মানবাধিকার দিবস। ১৯৪৮ সালে রাষ্ট্রপুঞ্জের সাধারণ সভায় ‘মানবাধিকার সংক্রান্ত সর্বজনীন ঘোষণাপত্র’ গ্রহণ করা হয়েছিল এই দিনে। এরপর থেকে প্রতি বছর ১০ ডিসেম্বর দিনটি বিশ্বব্যাপী মানবাধিকার দিবস হিসেবে উদযাপিত হয়ে থাকে। ঘোষণাপত্রটির মূল উদ্দেশ্যই হল, সাধারণ মানুষের সহজাত মর্যাদা রক্ষা করা। মানবধর্মের অলঙ্ঘনীয় অধিকার বিশ্বে সুবিচার, স্বাধীনতা এবং শান্তি ভিত।


    রাষ্ট্রপুঞ্জে এ বছরের মানবাধিকার দিবসের থিম হল ‘মানবাধিকার রক্ষায় যুব সমাজের ভূমিকা’। বৈষম্য, জাতিবিদ্বেষের বিরুদ্ধে যুব সমাজের কন্ঠকে তুলে ধরতেই এই থিম বাছা হয়েছে।


    মানবাধিকার দিবস উদযাপন উপলক্ষে নতুন দিল্লিতে আগামীকাল বিশেষ অনুষ্ঠানের আয়োজন করেছে জাতীয় মানবাধিকার কমিশন। এই অনুষ্ঠানে প্রধান অতিথি হিসেবে ভাষণ দেবেন রাষ্ট্রপতি শ্রী রামনাথ কোবিন্দ। কমিশনের চেয়ারপার্সন প্রাক্তন প্রধান বিচারপতি এইচ এল দাত্তু-সহ অন্যান্য ব্যক্তিবর্গ অনুষ্ঠানে ভাষণ দেবেন। জাতীয় মানবাধিকার কমিশনের একটি পুস্তিকা এবং মানবাধিকার রক্ষার ওপর একটি স্বল্প দৈর্ঘ্যের পুরস্কার জয়ী চলচ্চিত্রের ডিভিডি-ও প্রকাশ করা হবে। সন্ধ্যায় নতুন দিল্লির মানবাধিকার ভবনে আরও একটি অনুষ্ঠানের আয়োজন করা হয়েছে।


    SSS/SS/DM

    
    
    (Release ID: 1595676) Visitor Counter : 4
    
    
      Read this release in: English