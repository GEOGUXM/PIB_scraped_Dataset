      সংস্কৃতিমন্ত্রক

      কেন্দ্রীয় সংস্কৃতি মন্ত্রীর শ্রী প্রহ্লাদ সিং প্যাটেল আজ ভারতীয় সংস্কৃতি পোর্টালের সূচনা করলেন
      Posted On: 10 DEC 2019 8:12PM by PIB Kolkata


    নয়াদিল্লি, ১০ ডিসেম্বর, ২০১৯


    কেন্দ্রীয় সংস্কৃতি এবং পর্যটন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী প্রহ্লাদ সিং প্যাটেল আজ নতুন দিল্লিতে ভারতীয় সংস্কৃতি ওয়েব পোর্টালের সূচনা করেছেন। এই ওয়েব পোর্টালটির পরিকল্পনা করেছিল কেন্দ্রীয় সংস্কৃতি মন্ত্রক এবং তৈরি করেছে মুম্বাই-এর ইন্ডিয়ান ইন্সটিটিউট অফ টেকনোলজি। ওয়েব পোর্টালে তথ্য যুগিয়েছে ইন্দিরা গান্ধী জাতীয় মুক্ত বিশ্ববিদ্যালয়। ভারতীয় সংস্কৃতির এই ওয়েব পোর্টালটি হল প্রথম সরকার অনুমোদিত পোর্টাল, যেখানে ভারতীয় সংস্কৃতির বিভিন্ন বিষয় তুলে ধরা হয়েছে। এখন থেকে সাধারণ মানুষ এই সিঙ্গল পোর্টালের মাধ্যমে কেন্দ্রীয় সংস্কৃতি মন্ত্রকের বিভিন্ন তথ্য পাওয়া যাবে।


    উদ্বোধনী অনুষ্ঠানে কেন্দ্রীয় মন্ত্রী বলেন, প্রধানমন্ত্রীর ডিজিটাল ইন্ডিয়া কর্মসূচির অঙ্গ হিসেবে এই পোর্টালটি তৈরি করা হয়েছে। ভারতীয় সুপ্রাচীন সংস্কৃতির বিভিন্ন দিক এবং তথ্য তুলে ধরা হয়েছে এই পোর্টালের মাধ্যমে। খুব সহজেই এখন থেকে দেশ এবং বিদেশের মানুষ এই পোর্টালের মাধ্যমে বিভিন্ন তথ্য জানতে পারবেন বলে তিনি জানান। কেন্দ্রীয় মন্ত্রী বলেন, ভারত হল বৈচিত্র্যের মধ্যে ঐক্যের দেশ। ভারতের সুদীর্ঘ সংস্কৃতি রয়েছে। কিন্তু দুর্ভাগ্যের বিষয় হল এর মধ্যে মাত্র ১০ শতাংশই বিশ্বের সামনে তুলে ধরা সম্ভব হত। এই পোর্টাল চালু হওয়ার পরে সেটি দূর করা যাবে বলেও তিনি জানান। পোর্টালে বিভিন্ন সংগ্রহশালা, প্রতিষ্ঠান, পাঠাগারের তথ্য, ছবি, দৃশ্য-শ্রাব্য, ফাইল তুলে ধরা হয়েছে। বর্তমানে ৯০ লক্ষ বিষয় সম্পর্কে বিভিন্ন তথ্য পাওয়া যাবে এই পোর্টালের মাধ্যমে ইংরাজি ও হিন্দি ভাষাতে। ভবিষ্যতে আঞ্চলিক ভাষাতেও পোর্টালের বিভিন্ন তথ্য পাওয়া যাবে বলেও আশা প্রকাশ করেন কেন্দ্রীয় মন্ত্রী।


    SSS/SS/NS

    
    
    (Release ID: 1595821) Visitor Counter : 4
    
    
      Read this release in: English