      প্রতিরক্ষামন্ত্রক

      প্রতিরক্ষা গবেষনা ও উন্নয়ন সংস্হার পিনাকা ক্ষেপনাস্ত্র ব্যবস্হার পরীক্ষামূলক উৎক্ষেপন সফল হল
      Posted On: 20 DEC 2019 5:20PM by PIB Kolkata


    নয়াদিল্লি, ২০ ডিসেম্বর , ২০১৯


    প্রতিরক্ষা গবেষনা ও উন্নয়ন সংস্হা ডিআরডিও-র সম্পূর্ণ দেশীয় প্রযুক্তিতে তৈরি পিনাকা ক্ষেপনাস্ত্র ব্যবস্হার পরীক্ষামূলক উৎক্ষেপন সফল হয়েছে। বৃহস্পতিবার ওড়িশা উপকূলের চাঁদিপুর থেকে এই ক্ষেপনাস্ত্র ব্যবস্হার সফল পরীক্ষন সম্ভব হয়। পিনাকা ক্ষেপনাস্ত্র ব্যবস্হা গোলন্দাজি অভিযান পরিচালনার ক্ষেত্রে এমন এক কার্যকর ক্ষেপনাস্ত্র, যা ৭৫ কিলোমিটারের মধ্যে শত্রু শিবিরে নিখুঁতভাবে আঘাত হানতে সক্ষম।


    পিনাকা এমকে২ রকেটের পরিবর্তন ঘটিয়ে ক্ষেপনাস্ত্রের রূপ দেওয়া হয়েছে। এই ক্ষেপনাস্ত্রে উন্নত দিক-নির্দেশক পদ্ধতি সহ কন্ট্রোল ও গাইডেন্স ব্যবস্হা রয়েছে। ইন্ডিয়ান রিজিওনাল নেভিগেশন স্যাটেলাইট সিস্টেমের মাধ্যমে ক্ষেপনাস্ত্রটির দিক নির্দেশ করা সম্ভব।


    পিনাকা ক্ষেপনাস্ত্র ব্যবস্হার পরীক্ষামূলক উৎক্ষেপন সফল হওয়ায় ডিআরডিও-র চেয়ারম্যান ডঃ জি সতীশ রেড্ডি পরীক্ষামূলক উৎক্ষেপনের সঙ্গে যুক্ত দলের সকলকে অভিনন্দন জানিয়েছেন।


    CG/ BD/NS

    
    
    (Release ID: 1597083) Visitor Counter : 3
    
    
      Read this release in: English