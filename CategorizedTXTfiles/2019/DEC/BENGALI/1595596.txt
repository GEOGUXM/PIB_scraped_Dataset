      শ্রমওকর্মসংস্থানমন্ত্রক

      নিরাপত্তা, সামাজিক সুরক্ষা এবং কল্যাণ সুনিশ্চিত করতে শ্রম নিয়মাবলী
      Posted On: 09 DEC 2019 5:31PM by PIB Kolkata


    নয়াদিল্লি, ৯ ডিসেম্বর, ২০১৯


    দ্বিতীয় শ্রম সংক্রান্ত জাতীয় কমিশনের সুপারিশগুলির সপক্ষে মন্ত্রক চারটি শ্রম নিয়মাবলীর খসড়া তৈরিতে ব্যবস্থা নিয়েছে। সেগুলি হল, পারিশ্রমিক, শিল্প সম্পর্ক বিষয়ক নিয়মাবলী, পেশাগত সুরক্ষা সম্পর্কিত নিয়মাবলী, স্বাস্থ্য ও কাজকর্ম করার শর্ত ও সামাজিক সুরক্ষা বিষয়ক নিয়মাবলী। চলতি বছরের ২৩ জুলাই পেশাগত নিরাপত্তা, স্বাস্থ্য এবং কাজের শর্তাবলী সংক্রান্ত নিয়মাবলী, ২০১৯ লোকসভায় পেশ করা হয়েছিল। এর পাশাপাশি, ২৮ নভেম্বর ‘দ্য ইন্ডাস্ট্রিয়াল রিলেশন কোড, ২০১৯’ পেশ করা হয় এবং পরবর্তীতে পরীক্ষার জন্য সংসদীয় স্থায়ী কমিটিতে উল্লেখিত হয়। গত ২৮ নভেম্বর শিল্প সম্পর্ক বিষয়ক নিয়মাবলীটি লোকসভায় পেশ করা হয়। একইসঙ্গে, শ্রমিকদের সামাজিক নিরাপত্তা সুনিশ্চিত সংক্রান্ত বিলে কেন্দ্রীয় মন্ত্রিসভা অনুমোদন দেয়। খুব শীঘ্রই সংসদে বিলটি পেশ করা হবে।


    ‘আয়ুষ্মান ভারত-প্রধানমন্ত্রী জন-আরোগ্য যোজনা’র আওতায় সামাজিক ও অর্থনৈতিকভাবে পিছিয়ে পড়া মানুষের জন্য পরিবারপিছু ৫ লক্ষ টাকা করে চিকিৎসার সুবিধা প্রদান উদ্যোগ নেওয়া হয়েছে।


    লোকসভায় এক প্রশ্নের লিখিত জবাবে এ কথা জানিয়েছেন কেন্দ্রীয় শ্রম ও কর্মসংস্থান দপ্তরের স্বাধীন দায়িত্বপ্রাপ্ত প্রতিমন্ত্রী শ্রী সন্তোষ কুমার গাঙ্গোয়ার।


    SSS/SS/DM

    
    
    (Release ID: 1595596) Visitor Counter : 8
    
    
      Read this release in: English