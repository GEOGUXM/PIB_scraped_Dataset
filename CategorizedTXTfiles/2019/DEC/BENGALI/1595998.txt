      স্বরাষ্ট্র মন্ত্রক

      আফগানিস্তান ও পাকিস্তান থেকে আসা উদ্বাস্তুদের নাগরিকত্ব প্রদান
      Posted On: 11 DEC 2019 6:55PM by PIB Kolkata


    নয়াদিল্লি, ১১ ডিসেম্বর , ২০১৯


    কেন্দ্রীয় স্বরাষ্ট্র প্রতিমন্ত্রী শ্রী নিত্যানন্দ রাই রাজ্যসভায় আজ এক প্রশ্নের লিখিত জবাবে জানিয়েছেন ২০১৬ থেকে ২০১৮- এই তিন বছরে ৩৯১জন আফগানি ও ১৫৯৫ জন পাকিস্হানি উদ্বাস্তুকে ভারতের নাগরিকত্ব দেওয়া হয়েছে। তিনি আরও জানান, চলতি বছর ৬ই ডিসেম্বর পর্যন্ত ৪০ জন আফগানি ও ৭১২জন পাকিস্হানি উদ্বাস্তুকে ভারতীয় নাগরিকত্ব দেওয়া হয়েছে।


    শ্রী রাই জানান, ২০১৮ সাল থেকে আফগানিস্তান, পাকিস্তান ও বাংলাদেশ থেকে আসা শিখ, হিন্দু, বৌদ্ধ, জৈন, পার্শি এবং খ্রীষ্টান সংখ্যালঘু অধিবাসীদের নাগরিকত্ব বিষয়ক তথ্য অনলাইনের মাধ্যমে জানা যাবে। এই তথ্য অনুযায়ী এই সময়ের মধ্যে আফগানিস্তান ও পাকিস্তান থেকে আসা ৯২৭ জন শিখ ও হিন্দুকে ভারতের নাগরিকত্ব দেওয়া হয়েছে।


    SSS/ CB /NS

    
    
    (Release ID: 1595998) Visitor Counter : 9
    
    
      Read this release in: English