      প্রধানমন্ত্রীরদপ্তর

      ‘হিন্দুস্থান টাইমস্‌ লিডারশিপ শীর্ষ সম্মেলনে প্রধানমন্ত্রীর ভাষণ
      Posted On: 16 DEC 2019 6:16PM by PIB Kolkata


    নয়াদিল্লি , ০৬ ডিসেম্বর , ২০১৯


    শ্রদ্ধেয় ভারতীয়াজী, হিন্দুস্থান টাইমস্‌ পরিবারের সকল আপনজন, দেশ ও বিদেশ থেকে আগত ভদ্রমহিলা ও ভদ্র মহিলাগণ, যে কোনও দেশকে পথপ্রদর্শনের ক্ষেত্রে, যে কোনও সমাজ বা ব্যক্তিকে নতুন প্রাণশক্তি নিয়ে এগিয়ে যাওয়ার ক্ষেত্রে বার্তালাপ – সংবাদ অনেক গুরুত্বপূর্ণ। আজকের এই বার্তালাপই উজ্জ্বল ভবিষ্যতের ভিত্তি রচনা করে। আজই আমাদের সংবিধান রচয়িতা বাবাসাহেব ডঃ ভীমরাও আম্বেদকরের পুণ্যতিরোধান দিবসও।


    আমি তাঁকে দেশবাসীর পক্ষ থেকে শ্রদ্ধাঞ্জলি জানাই, প্রণাম জানাই, আর ঈশ্বরের কাছে প্রার্থনা করি যে বাবাসাহেব যে উজ্জ্বল ভবিষ্যতের স্বপ্ন দেখেছিলেন, আমাদেরকে তা বাস্তবায়িত করার শক্তি দিন, সামর্থ্য দিন।


    বন্ধুগণ,


    ভবিষ্যতে আমারা যে লক্ষ্য নিয়ে এগোতে চাই, তাতে সবচাইতে বড় ভূমিকা পালন করবে আমাদের বর্তমান। একটু আগেই শোভনাজী একটি প্রশ্ন রেখেছেন, আপনারা কিভাবে নির্বাচনে জিতেছেন বলুন! আমার জবাব হ’ল – দেশের জনগণ জিতিয়েছেন বলেই জিতেছি। দেশের মানুষ আমাদের কেন জিতিয়েছেন? ‘সবকা সাথ সবকা বিকাশ, সবকা বিসওয়াস’ – এই মন্ত্র নিয়ে কাজ করেছি বলেই জিতিয়েছেন, আর অনেকে না চাইলেও জিতিওয়েছেন। যাই হোক, উজ্জ্বল ভবিষ্যতের জন্য আমাদের সরকার, বর্তমানের সমস্যাগুলি সমাধানের লক্ষ্যে কাজ করছে আর এই সমস্যাগুলি আজই সৃষ্টি হয়েছে – তা নয়। এগুলি কয়েক দশকের সমস্যা।


    বন্ধুগণ,


    সংবিধানের ৩৭০ ধারা বাতিলের সিদ্ধান্ত রাজনৈতিক দৃষ্টিকোণ থেকে যতই কঠিন সিদ্ধান্ত বলে মনে করা হোক না কেন, এটি জম্মু – কাশ্মীর ও লাদাখের জনগণের উন্নয়নের ক্ষেত্রে তাঁদের মনে নতুন আশার সঞ্চার করেছে। মুসলমান বোনেদের ‘তিন তালাক’ – এর দংশন থেকে মুক্তির ব্যবস্থা হওয়ায়, দেশের লক্ষ লক্ষ পরিবার উজ্জ্বল ভবিষ্যতের অনুভব হয়েছে।


    প্রতিবেশী দেশগুলি থেকে শরণার্থী হয়ে আসা হাজার হাজার পরিবার, সেসব দেশে যাঁদের উপর অত্যাচার হয়েছে, যাঁদের ভারতমাতার প্রতি আস্থা ছিল, যখন তাঁদের নাগরিকতার পথ খুলবে, তখন এর মাধ্যমে তাঁদের উজ্জ্বল ভবিষ্যৎ সুনিশ্চিত হবে। দিল্লির বেআইনি কলোনীগুলি নিয়ে যে সিদ্ধান্ত হয়েছে, তা-ও এখনকার ৪০ লক্ষ মানুষের উন্নত ভবিষ্যতের পথ সুনিশ্চিত করেছে। এরকম অনেক সিদ্ধান্ত – যা অতীতের দীর্ঘমেয়াদী সমস্যা ছিল, কিন্তু নত্যুন ভবিষ্যতের একটি বড় কারণ হয়ে উঠবে।


    বন্ধুগণ, আমাদের এটা মনে রাখতে হবে যে, রাম জন্মভূমি বিবাদের রায় প্রকাশের আগে না জানি কতসব আশঙ্কা প্রকাশ করা হচ্ছিল। কিন্তু যেদিন সকালে রায় বের হ’ল, সেদিন বিকেল গড়াতেই দেশবাসী তাঁদের সমস্ত আশঙ্কাকে ভুল প্রমাণ করে দিয়েছেন । এর পেছেনেও একই ভাবনা ছিল। সমাজ এখন অতীতের সমস্যাগুলির মধ্যে আটকে থাকতে চায় না। দেশের উন্নত ভবিষ্যতের জন্য জনমনে আসা এই বড় পরিবর্তনকে আমরা ছোট করে দেখতে পারি না।


    ভাই ও বোনেরা,


    সমস্যাগুলিকে লালন করে, পোষণ করে উন্নত ভবিষ্যতের কল্পনা করা যায় না, আর আমাদের সরকারের দৃষ্টিভঙ্গী কেমন, তা আমি আমাদের একটি সহজ উদাহরণ দিয়ে বোঝাতে চাই। আপনাদের কাজের পরিধি থেকেই উদাহরণ দিচ্ছি, শুধু হিন্দুস্তান টাইমস্‌ নয়, গোতা সংবাদ মাধ্যমের কাছেই জানতে চাই, কোনও দিন যদি সম্পাদকীয় পৃষ্ঠার জন্য নির্ধারিত উত্তর সম্পাদকীয় না আসে, তা হলে কি আপনারা বলবেন যে, গতকাল-ই তো ছেপেছি, আজ খালি ছেড়ে দিই?


    কখনও কি এমন হয়েছে? হয়নি!


    অথবা কখনও কি এমনটা হয়েছে যে, শেষ পৃষ্ঠার জন্য আসা সমস্ত খবর শেষ আর বাকি অংশটি আমরা খালি ছেড়ে দিয়েছি? এটা কি কোনও দিন ভেবে নেওয়া হয়েছে যে পাঠক প্রথম পৃষ্ঠা থেকে পড়া শুরু করে শেষ পর্যন্ত পৌঁছতে পৌঁছতে ক্লান্ত হয়ে পড়বেন! আমি জানি, আপনারা হিন্দুস্তান টাইমস্‌ - এর ইতিহাসে কিংবা যে কোনও খবরের কাগজের ইতিহাসে এমনটি কখনও হয়নি। খবরের কাগজের প্রতিটি পৃষ্ঠা ভালো থেকে আরও ভালো করে তুলতে আপনাদের সাংবাদিকরা, আপনাদের নিউজরুম যথাসাধ্য চেষ্টা করেন।


    কিন্তু বন্ধুগণ, আপনারা শুনে অবাক হবেন যে, আমাদের দেশের সরকারগুলি দেশের একটি বড় অংশকেই খালি ছেড়ে দিয়েছিল। দেশের সেইসব জেলাগুলি অন্যদের তুলনায় অনেক পিছিয়ে পড়েছিল, প্রায় সমস্ত ক্ষেত্রের পরিসংখ্যানে পিছিয়ে পড়েছিল।


    মায়েদের মৃত্যুর হার সবচাইতে বেশি কোথায়? – এই জেলাগুলি তো নবজাত শিশুদের মৃত্যুর হার সবচেয়ে বেশি কোথায়? – এই জেলাগুলি তো অপুষ্টির সমস্যা সবচাইতে বেশি কোন্‌ জেলাগুলিতে? – জেলাগুলিতে। জলসঙ্কট, বিদ্যুতের সমস্যা এবং সড়কের কঙ্কট কোথায় ? – এই জেলাগুলিতে।


    এখন এর বিপরীতে দেখুন –


    পূর্ববর্তী সরকারের সবচাইতে কম জনপ্রতিনিধি কোথায় ছিল? – এই জেলাগুলি তো সরকারের মন্ত্রীদের সবচেয়ে কম বৈঠক কোন্‌ কোন্‌ জেলায় হয়েছে? – এই জেলাগুলিতে। সরকারের সবচেয়ে অদক্ষ আধিকারিকদের পোস্টিং কোথায় হয়েছে? – এই জেলাগুলিতে। সরকারের তদারকি থেকে সবচেয়ে দূরে করা ছিল – এই জেলাগুলি-ই। অর্থাৎ উন্নয়নের ক্ষেত্রের শেষ পৃষ্ঠায় থাকা এই জেলাগুলিকে একেবারেই তাদের ভাগ্যের হাতে ছেড়ে দেওয়া হয়েছিল!


    বন্ধুগণ,


    আজ যখন আমরা উন্নত ভবিষ্যতের কথা বলছি, তখন আমি আপনাদের এটাও ব্লতে চাইবো যে, এই জেলাগুলিতে ৫ – ১০ লক্ষ নয়, দেশের ১৫ কোটি গরিব মানুষ থাকেন। এরা মূলত আদিবাসী, নানা জনজাতি, দলিত ও পিছিয়ে পড়া মানুষ।


    উজ্জ্বল ভবিষ্যত্যের জন্য এদের স্বপ্নের কোনও মূল্য ছিল না কি? এই জেলাগুলির গরিবদের নিজেদের উজ্জ্বল ভবিষ্যতের স্বপ্ন দেখার অধিকার ছিল না?


    আমি এই সভাগৃহে বসে থাকা মানুষদের জিজ্ঞেস করতে চাই – আপনারা কি মামিতের নাম শুনেছেন? নাম সাইয়ের নাম শুনেছেন? কিফিরের নাম শুনেছেন? আপনাদের মধ্যে কেউ-ই হয়তো শোনেননি অথবা কখনও দু – একবার শুনেছেন হয়তো। এগুলি আমাদের দেশের কিছু জেলার নাম।


    কিন্তু কালাহান্ডির নাম হয়তো আপনারা জানেন, গুমলার নাম হয়তো শুনেছেন,। বেগুসরাইয়ের নাম হয়তো শুনেছেন, গড়চিরৌলি – বস্তারের নামও হয়তো শুনেছেন।


    ভাই ও বোনেরা,


    ভারতের প্রায় ৭০০টি জেলার মধ্যে ১১২টি এমন পিছিয়ে পড়া জেলা আমাদের সরকার উচ্চাকাঙ্খী জেলার মতো করে উন্নয়ন করা হচ্ছে। উন্নয়নের প্রত্যেক স্থিতিমাপে, প্রশাসনের প্রত্যেক ধ্রুবক’কে এখন সম্পূর্ণ অগ্রাধিকার দিয়ে আমরা এই জেলাগুলিতে কাজ করছি।


    অপুষ্টি থেকে শুরু করে মা ও শিশুদের মৃত্যু হার, ব্যাঙ্কিং পরিষেবা, বিমা নিরাপত্তা, বিদ্যুৎ সংযোগ, শিক্ষা ব্যবস্থা, স্বাস্থ্য পরিষেবা, এই সমস্ত ধ্রুবকে লাগাতার নিয়মিত তদারকি করছে।


    হাজার হাজার আধিকারিকদের বিশেষভাবে এই উচ্চাকাঙ্খী জেলাগুলির উন্নয়নে কাজে লাগানো হয়েছে। সাধারণত, সরকারি কর্মচারীদের প্রতি ঘৃণাভাব, তাঁদের প্রতি দীর্ঘকাল ধরে নেতিবাচক মনোভাব গড়ে উঠেছে। কিন্তু আপনারা শুনে খুশি হবেন যে, দিল্লিতে শীততাপ নিয়ন্ত্রিত কামরা বসে থাকা হাজার হাজার আধিকারিক এই দিনগুলিতে লাগাতার মাসে দুই – তিনবার সেই দূর-দূরান্তের জেলাগুলিতে গিয়ে বসেন, দুই – তিন দিন সেখানে থাকেন, কর্মচারীদের টিমের সঙ্গে বসেন, নীতি কৌশল তৈরি করে বাস্তবায়ন করে নিজেরা পরিস্থিতি বদলানোর চেষ্টা করেন। ভারত সরকারের কেন্দ্রীয় দপ্তরের হাজার হাজার আধিকারিকদের ভারতের দূর-দূরান্ত এলাকায় দুই – তিন দিনের সফরে যেতে হয়। এখনও যাচ্ছেন তাঁরা উচ্চাকাঙ্খী জেলাগুলির ভবিষ্যতকে সুনিশ্চিত করতে। আজ আমি হিন্দুস্তান টাইমস্‌ - এর মঞ্চ থেকে বলছি। ভারতের সার্বিক উন্নয়ন স্থিতিমাপ শুধরাতে সবচাইতে বড় পরিবর্তন এই ১১২টি উচ্চাকাঙ্খী জেলা থেকেই পাওয়া যাবে। যখন এই জেলাগুলির জনগণের ভবিষ্যৎ উজ্জ্বল হবে, তখন ভারতের ভবিষ্যৎ নিজে থেকেই উজ্জ্বলতর হবে।


    বন্ধুগণ,


    আমরা শূন্যস্থান ছেড়ে রাখা পক্ষে নই, আমরা নতুন অধ্যায় রচনা করার পক্ষে। আমরা দেশের সামর্থ্য, দেশের সম্পদ আর দেশের স্বপ্নগুলিকে ভরসা করে সম্পূর্ণ নিষ্ঠা ভরে, সততার সঙ্গে, দেশবাসীর উন্নত ভবিষ্যতের জন্য, দেশের সম্পদের যথাযথ ব্যবহারের চেষ্টা করছি। আমরা দেশকে প্রতিশ্রুতির রাজনীতির পরিবর্তে সম্পাদনের রাজনীতির দিকে নিয়ে যাচ্ছি।


    নির্বাচন এগিয়ে এলে নতুন রেল লাইন বিছানোর প্রতিশ্রুতি দেওয়া, নির্বাচন এলে নতুন মহাসড়ক নির্মাণ ঘোষণা করা, নির্বাচন এলে ঋণ মকুবের স্বপ্ন দেখানো, নির্বাচন এলে ‘গরিবি হটাও’ – এর শ্লোগান দিতে থাকা – এই দেশ অনেক দেখেছে।


    বন্ধুগণ,


    আগের সরকারের সময় আমাদের দেশে কয়েকশো এমন নতুন ট্রেন ঘোষণা করা হয়েছিল, সংসদে বলা প্রতিটি শব্দের পবিত্রতা থাকা উচিৎ। সংসদে বলা কথা আর হাততালি, টেবিল চাপরানো আর তারপর সমস্ত সাংসদ নিজের এলাকায় গিয়ে ঘোষণা করে দিলেন যে, আমাদের এলাকায় নতুন ট্রেন চালু হচ্ছে। আর আপনারা শুনে অবাক হবেন যে, বাস্তবে সেগুলির মধ্যে একটি ট্রেনও চালু হয়নি। আমরা সরকারের দায়িত্ব পর এমন অনেক ঘোষণা দেখেছি, যেগুলি ৩০ বছর কিংবা ৪০ বছর আগে হয়েছে, কিন্তু সেসব রেল লাইন কোথায় পাতা হবে, তা কাগজেও আঁকা নেই। মাটির কথা ছাড়ুন, আপনারা জেনে অবাক হবেন যে, আজ আমাদের ৩০ – ৪০ বছর পুরনো লক্ষ লক্ষ কোটি টাকার রেল এবং সড়ক প্রকল্প বাস্তবায়নের জন্য মাথা ঘামাতে হচ্ছে। তখন যে ফাঁকি দেওয়া হয়েছে, তা কি উন্নত ভবিষ্যৎ সম্পর্কে ভেবে করা হয়েছে? কখনও না।


    যে কোনও সরকার, তা সে কেন্দ্রে হোক কিংবা রাজ্যে, তার উপর সম্পাদনের চাপ থাকা উচিৎ। আমি জানি যে, এই চাপ আমরা নিজেরাই এগিয়ে নিজেদের কাঁধে নিয়েছি, আজ সংবাদ মাধ্যমে আমাদের যত বিষয় নিয়ে আলোচনা হয়, সেই সমস্ত বিষয়ে আমরা কাজ করার লক্ষ্য স্থির করেছি। আমরা বলেছি যে আমরা করতে চাই, সেজন্য যে কেউ প্রশ্ন করতে পারেন যে, কেন হয়নি? এটা খুব ভালো। এই চাপ থাকা জরুরি, একটি নতুন কর্মসংস্কৃতি আমরা গড়ে তুলেছি। আর আমি মনে করি যে, কর্মসম্পাদনের পথ এটাই। চাপ বাড়বে, জনগণের প্রত্যাশা বাড়বে আর জনগণের উন্নত ভবিষ্যৎ সুনিশ্চিত করতে তাঁদের অংশীদারিত্ব-ও বৃদ্ধি পাবে।


    দেশের উন্নত ভবিষ্যতের চিন্তা থেকেই আমরা দেশে ‘স্বচ্ছ ভারত অভিযান’ শুরু করেছি আর এখন ততটাই শক্তি প্রয়োগ করে আমরা ‘জল জীবন মিশন’ শুরু করতে যাচ্ছি। এটা এমন একটা উদ্যোগ যা, বিগত ৫০ বছরে হয়নি, তবু কেউ জিজ্ঞেস করেননি যে, কেন হয়নি!কিন্তু আমি বলছি বলে, এখন প্রতিদিনই আমাকে জিজ্ঞেস করা হবে যে, কতদূর হয়েছে? কিন্তু এই প্রশ্ন কেউ করতে পারবেন না যে, এসব করার প্রয়োজন ছিল কি ছিল না! আমিও এড়িয়ে যেতে পারতাম, গা বাঁচিয়ে চলতে পারতাম – কিন্তু ঐ পথ আমি পছন্দ করি না।


    আগামী বছরগুলিতে প্রায় ১৫ কোটি বাড়িতে জল সরবরাহের সঙ্গে যুক্ত করার জন্য আমরা কাজ করছি।


    এভাবেই আজ ভারত পূর্ণ আত্মবিশ্বাস নিয়ে নিজের অর্থ-ব্যবস্থাকে ৫ লক্ষ কোটি মার্কিন ডলার অর্থ-ব্যবস্থায় পরিণত করার লক্ষ্যে কাজ করে যাচ্ছি। এই লক্ষ্যের সঙ্গে ১৩০ কোটি ভারতবাসীর গড় আয় তাঁদের ‘ইজ অফ লিভিং’ এবং তাঁদের উন্নত ভবিষ্যৎ যুক্ত।


    এই লক্ষ্যে পৌঁছনোর জন্য আমাদের সরকার সক্ষম করে তোলা, সুযোগ-সুবিধা প্রদানকারী এবং উদ্যোক্তার ভূমিকা পূর্ণ শক্তি দিয়ে পালন করছে। আমরা সংস্কার এবং সম্পাদনের ইচ্ছে নিয়ে এগিয়ে যাচ্ছি। দেশের প্রাকৃতিক এবং অর্থনৈতিক পরিকাঠামো সংস্কার থেকে শুরু করে বিশ্ব মঞ্চে ভারতীয় শিল্প জগতকে উৎসাহদান পর্যন্ত, দেড় হাজারেরও বেশি অকেজো আইন বাতিল করা থেকে শুরু করে নিয়ম ও পদ্ধতিগুলির সরলীকরণ পর্যন্ত – প্রতিটি ক্ষেত্রে আমরা একসঙ্গে কাজ করছি।


    বন্ধুগণ,


    উন্নয়নের গতি বৃদ্ধির জন্য প্রায়ই চারটি বিষয় নিয়ে আলোচনা হয়। করের হার হ্রাস, ‘ইজ অফ ডুয়িং বিজনেস’ – এ উন্নতি, শ্রমিক আইনে সংস্কারসাধন ও বিলগ্নিকরণ।


    এই সমস্ত ক্ষেত্রে সরকার যেসব পদক্ষেপ নিয়েছে, সেগুলি উন্নত ভবিষ্যতের প্রত্যাশা জাগানো পদক্ষেপ।


    এ বছর আমরা ব্যক্তিগত কর প্রদানের ক্ষেত্রে বড় সিদ্ধান্ত নিয়েছি আর ৫ লক্ষ টাকা পর্যন্ত রোজগার কর-মুক্ত ঘোষণা করেছি। ফলে, মাসে ৪০ হাজার টাকা থেকেও বেশি রোজগার করা বহুসংখ্যক মানুষ লাভবান হয়েছেন, তেমনই সেভিংস – এর দৃষ্টিকোণ থেকে মাসে ৭০ হাজার টাকা পর্যন্ত রোজগার করা নাগরিকরা অনেক সুবিধা পেয়েছেন। এর ফলে, পরিবারপিছু যতটা সাশ্রয় হবে, তা পরিবারগুলির উন্নত ভবিষ্যৎ সুনিশ্চিত করতে সহায়ক হবে।


    এভাবে কর্পোরেট করের ক্ষেত্রে ঐতিহাসিক ছাড় ভারতকে বিশ্বে সর্বাধিক কম কর আদায়কারী অর্থনীতির দেশে পরিণত করেছে। বিনিয়োগ ও নির্মাণ শিল্প বৃদ্ধির জন্য আমাদের স্থিতি মজবুত হয়েছে।


    কর ব্যবস্থা সংস্কারের জন্য ব্যবসায়ী এবং নাগরিকদের হেনস্থার সমস্ত সম্ভাবনা সমাপ্ত করতে, সম্প্রতি ই-অ্যাসেসমেন্ট প্রকল্প চালু করা হয়েছে।


    এখন কোন্‌ আধিকারিকদের কাছে আপনারা ফাইল যাবে, তা আপনি যেমন জানতে পারবেন না, আধিকারিকও তেমনই জানতে পারবেন না যে, ফাইলটি কার। শুধু তাই নয়, আধিকারিকরা যেহেতু জানতেই পারবেন না যে, কার ফাইল অ্যাসেসমেন্ট করতে হবে, তাঁদের বদলি নিয়ে এতদিন যে অঙ্ক কষা হ’ত, তাও বন্ধ হয়ে যাবে। সব মিলিয়ে ট্যাক্স অ্যাসেসমেন্টের মাঝে যেসব খেলা চলতো, যে খেলার বাহানায় সাধারণ মানুষ সমস্যার সম্মুখীন হতেন, তা এখন সমাপ্ত হবে। ‘ইজ অফ ডুয়িং বিজনেস’ – এ আমরা এ বছরও শীর্ষ স্থানীয় ১০টি ‘বেস্ট পারফরমার’ – এর অন্যতম। বিগত পাঁচ বছরে আমরা ৭৯ ধাপ উন্নতি করেছি। আমার স্পষ্ট মনে আছে, গতবার যখন ‘ইজ অফ ডুয়িং বিজনেস’ – এর র‍্যাঙ্ক প্রকাশিত হয়েছিল, তখন বিশ্ব ব্যাঙ্কের চেয়ারম্যান আমাকে ফোন করে বিশেষভাবে অভিনন্দন জানান। এত বড় দেশ, তাও উন্নয়নশীল দেশ, এতটা উন্নতি করেছে এভাবে লাগাতার উন্নতি করছে, বিশ্ব ব্যাঙ্কের ইতিহাসে এমন দৃষ্টান্ত নেই, যা ভারত-ই প্রথমবার করে দেখিয়েছে – একথা তিনি আমাকে ফোন করে জানিয়েছেন।


    শ্রমিক আইন সংস্কারের ক্ষেত্রে আমরা অনেক অনেক দশক পুরনো কয়েক ডজন আইনকে ‘কোডিফাই’ করাচ্ছি, ফলে কর্মচারী এবং নিয়োগকর্তা উভয়েই অনেক লাভবান হবেন।


    বিলগ্নিকরণের ক্ষেত্রে সম্প্রতি গ্রহণ করা সিদ্ধান্তগুলি থেকে একথা স্পষ্ট যে, এই লক্ষ্যে আমরা দ্রুতগতিতে এগিয়ে চলেছি।


    ভাই ও বোনেরা,


    তিন দশক আগে ব্যাঙ্ক রাষ্ট্রায়ত্তকরণের পর খুব ঢাক পেটানো হয়েছিল যে, অনেক বড় সংস্কারের কাজ হয়েছে!


    কিন্তু সময়ের সঙ্গে আমরা বুঝতে পেরেছি যে, এতগুলি ব্যাঙ্কের ব্যবস্থায় নিজস্ব ত্রুটি রয়েছে।


    আপনাদের কাগজেও সম্পাদকীয় লেখা হয়েছে, বিশিশট অর্থনীতিবিদরা দাবি জানিয়েছেন, দেশে ব্যাঙ্কের সংখ্যা কমানোর, তা হলেই আমাদের দেশে ব্যাঙ্কিং – এর প্রভাব বৃদ্ধি পাবে। আমরা ব্যাঙ্কগুলির একত্রীকরণের পাশাপাশি, তাঁদের পুনঃপুঁজিকরণের জন্য আড়াই লক্ষ কোটি টাকাও দিয়েছি।


    ইনসলভেন্সি এবং ব্যাঙ্ক রাপ্টসি কোড – আইবিসি প্রায় ৩ লক্ষ কোটি টাকা পুনরুদ্ধার সুনিশ্চিত করেছে।


    এভাবে অনেক সংস্কারের পর, অনেক বড় বড় সিদ্ধান্তের পর আজ দেশের ব্যাঙ্কিং ক্ষেত্র আগের থেকে অনেক মজবুত হয়েছে।


    আমি আজ আরেকবার আপনাদের মাধ্যমে দেশের প্রত্যেক ব্যাঙ্ক কর্মচারীকে এই ভরসা যোগাতে চাই যে, আমরা পুরনো পরিস্থিতি থেকে বাইরে বেরিয়ে এসেছি। এখন আপনাদের খাঁটি ব্যবসায়িক সিদ্ধান্তগুলি নিয়ে প্রশ্ন তোলা হবে না। যে কোনও ধরণের পদক্ষেপ রহণের আগে কোনও কর্মরত অর্থনীতিবিদ এবং ব্যাঙ্কিং বিশারদদের দিয়ে সমীক্ষা করানোর ফলে দিক-নির্দেশগুলিও দ্রুত জারি করা সম্ভব হচ্ছে। আজ যে ব্যাঙ্কিং ক্ষেত্রের উপর চাপ রয়েছে, টানাপোড়েন রয়েছে, তা থেকে মুক্তি দেওয়াও তো সরকারের কাজ আর আমরা তা করবো, ব্যাঙ্কে বসে থাকা ব্যক্তি যদি সিদ্ধান্ত নিতে ভয় পান, তা হলে সমুচিত সিদ্ধান্ত নিতে পারবেন না, আর সরকার তাঁদের অসহায় ছাড়তে পারে না, তাঁদের নিরাপত্তার পূর্ণ দায়িত্ব সরকারকে নিতে হবে। তবেই তো দেশ এগিয়ে যাবে। আর আমি এমন মানুষ যে, দায়িত্ব ছেড়ে পালানোর কথা ভাবি না। আমি নিজের কাঁধে দায়িত্ব নিতে ভালোবাসি।


    ভাই ও বোনেরা,


    আজ এখানে এই হলে অনেক মানুষ আছেন, যাঁরা দিল্লি এনসিআর – এ থাকেন। কালো টাকার অবাধ গতিবিধি রিয়েল এস্টেট সেক্টরকে কোন্‌ পর্যায়ে পৌঁছে দিয়েছিল, তা আপনারা সবাই জানেন। আজও এমন হাজার হাজার মানুষ রয়েছেন, যাঁরা বছরের পর বছর ধরে ইএমআই দিচ্ছেন, থাকছেন ভাড়াবাড়িতে আর নিজের স্বপ্নের বাড়ির অপেক্ষায় দিন গুণছেন।


    রিয়েল এস্টেট ক্ষেত্রকে এই পরিস্থিতি থেকে বের করার জন্য, অসম্পূর্ণ এবং থেমে থাকা প্রকল্পগুলিকে সম্পূর্ণ করার জন্য সম্প্রতি একটি ‘স্পেশাল উইন্ডো’ ব্যবস্থা গড়ে তোলা হয়েছে। এর মাধ্যমে ২৫ হাজার কোটি টাকা সংগ্রহ করা হয়েছে। আমার আশা, এভাবে মধ্যবিত্তদের একটি বড় অংশের নিজস্ব বাড়ির স্বপ্ন বাস্তবায়িত হবে।


    এছাড়া, সরকারি গৃহ নির্মাণ প্রকল্পগুলির মাধ্যমে যে ২ কোটি গৃহ নির্মাণ করা হচ্ছে, জিএসটি-তে ছাড়, সুদে ছাড়ের সিদ্ধান্তের ফলেও এই ক্ষেত্রে অনেক সাহায্য হবে।


    পাশাপাশি, আমাদের প্রচেষ্টা পরিকাঠামো ক্ষেত্রে বেসরকারি বিনিয়োগ বাড়ানো। পরিকাঠামো ক্ষেত্রে এবং শিল্পোদ্যোগে ‘ক্রেডিট ফ্লো’তে যাতে কোনও সমস্যা না হয়, সেদিকে সরকার নজর রেখেছে।


    বন্ধুগণ,


    আজ সরকার রেল যোগাযোগ, সড়কপথ, আকাশপথে যোগাযোগের ক্ষেত্রে যত বিনিয়োগ করছে, তা আগে কখনও হয়নি। এর ফলে পরিবেশ এবং ‘ইজ অফ লিভিং’ কতটা প্রভাবিত হয়েছে, সে সম্পর্কে আপনারা অবহিত। কিন্তু এই যোগাযোগ ব্যবস্থা সংস্কারের ফলে আরেকটি ক্ষেত্রে প্রভূত উন্নতি হয়েছে – সেটি হ’ল পর্যটন।


    বন্ধুগণ,


    সরকারের প্রচেষ্টারই ফল হ’ল যে, আজ ভারত ‘ওয়ার্ল্ড ইকনোমিক ফোরাম’ – এর ট্র্যাভেল অ্যান্ড ট্যুরইজম কম্পিটিটিভনেস ইন্ডেক্স’ – এ ৩৪তম স্থানে পৌঁছে গেছে। ২০০৯ থেকে ২০১৩ সালে ভারত এই সূচকে ৬২ থেকে ৬৫তম স্থানের মধ্যে ছিল।


    আমি আপনাদের এটাও মনে করাতে চাই যে, পর্যটন ক্ষেত্র উন্নত হলে সবচেয়ে বেশি লাভবান হন সেই অঞ্চলের দরিদ্র মানুষ। ন্যূনতম পুঁজি নিবেশে অধিকতম রোজগার হয়। পর্যটন বৃদ্ধি পেলে, বিদেশি পর্যটকরা এলে, তাঁরা এসব জায়গায় যে খরচ করেন, তা স্থানীয় মানুষদের মুখে হাসি ফোটায়। ২০১৪ সালে যেখানে ভারত পর্যটনের মাধ্যমে ১ লক্ষ৮ ২০ হাজার কোটি টাকা রোজগার করেছে, গত বছর সেই বিদেশি মুদ্রার পরিমাণ বেড়ে দাঁড়িয়েছে ২ লক্ষ কোটি টাকারও বেশি।


    এর ফলে, কাদের রোজগার বেড়েছে? ভারতের হোটেল ইন্ডাস্ট্রির সঙ্গে যুক্ত মানুষজনের ট্যুরিস্ট গাইডদের, ট্যাক্সি চালকদের, ছোট ছোট ধাবার মালিকদের, হস্তশিল্প সামগ্রী বিক্রেতাদের।


    ভাই ও বোনেরা,


    দেশের উন্নত ভবিষ্যতের জন্য, আজ সময়ের দাবি হ’ল যে, সরকার যেন প্রশাসনের মূল ক্ষেত্রগুলিকে অগ্রাধিকার দেয়।


    জনগণের জীবনে সরকারের দখলদারি যত কম হবে, আর সুশাসন যত কার্যকরী হবে, তত দ্রুত দেশ এগিয়ে যাবে। এটা আমার দৃঢ় প্রত্যয় যে গরিবের জন্য সরকারের অভাব থাকা উচিত নয়। সরকার যত বেশি মানুষের জীবন থেকে বেরিয়ে যাবে, তত ভালো হবে।


    এর জন্য সরকারকে মানবসম্পদ উন্নয়নে জোর দিতে হবে।


    বন্ধুগণ,


    আমরা এমন একটি প্রশাসনের মডেল নিয়ে একবিংশ শতাব্দীতে প্রবেশ করেছি, যা উনবিংশ ও বিংশ শতাব্দীর দৃষ্টিভঙ্গী অনুসারে চলতো। এই ব্যবস্থার গুরুত্বপূর্ণ অঙ্গ আমাদের আধিকারিকগণ, কর্মচারীগণ পুরনো ধারণা ও আদব-কায়দায় অভ্যস্থ। আর তাঁরা সেই ঐতিহ্য পরবর্তী প্রজন্মেও সঞ্চারিত করছেন। এই উনবিংশ ও বিংশ শতাব্দীর প্রশাসনের মডেল নিয়ে একবিংশ শতাব্দীর ভারতের আকাঙ্খা পূরণ করা কঠিন ছিল।


    সেজন্য বিগত পাঁচ বছরে আমরা এই ব্যবস্থাকে আর সরকারের মানবসম্পদকে রূপান্তরিত করার অনেক প্রচেষ্টা চালিয়েছি।


    এই বিষয়ে আমি কখনও কোনও সার্বজনিক মঞ্চ থেকে বিস্তারিত বক্তব্য রাখিনি। কিন্তু এটি উন্নত ভবিষ্যতের একটি অত্যন্ত গুরুত্বপূর্ণ বিষয়, সেজন্য আজ এই বিষয়ে কিছু কথা বলতে চাই।


    বন্ধুগণ, আমাদের সরকার চাকরির নিয়ম বদলেছে, নিয়োগ প্রক্রিয়ায় পরিবর্তন এনেছে, বড় পদে নিয়োগের জন্য সুপারিশ এখন বিগত দিনের বিষয় হয়ে গেছে । ব্যাঙ্কগুলিতে স্বচ্ছ নিয়োগের জন্য আমরা ব্যাঙ্কিং বোর্ড চালু করেছি।


    বন্ধুগণ,


    দেশের প্রথম সারির ১০ জন সিদ্ধান্ত গ্রহণকারী আর নীতি প্রণয়নকারীদের সঙ্গে আমরা লাগাতার প্রশাসন নিয়ে ‘ব্রেন স্টরমিং সেশন’ করছি। আর এই প্রক্রিয়াকে আমরা ব্যবস্থার অঙ্গ করে তুলেছি। আমি নিজে রেল, ব্যাঙ্কিং কিংবা নীতি আয়োগের মতো ভিন্ন ভিন্ন ক্ষেত্রের ‘ব্রেন স্টরমিং সেশন’ – এ অংশগ্রহণ করেছি।


    আমরা পুরনো এবং প্রথাগত ব্যবস্থাগুলিকে ‘আউটকাম বেসড্‌’ করে তুলছি। যেখানে প্রয়োজন, সেখানে বিদেশি এবং শিল্প বিশারদদের আমন্ত্রণ জানিয়ে আমরা আমাদের আমলাদের প্রশিক্ষণ দিচ্ছি।


    আগামীকাল ও পরশু পুণে’তে অনুষ্ঠিতব্য ডিজিপি কনফারেন্সে আমি যোগ দিতে যাচ্ছি। এই কনফারেন্সটি পরম্পরাগতভাবে ১২০ বছর ধরে চলছে। কিন্তু তার মধ্যে ১১৫ বছরই এর মিটিং হয়েছে দিল্লিতে। সকালে কনফারেন্স শুরু হ’ত আর মধ্যাহ্ন বিরতির আগেই তা শেষ হয়ে যেত। আমরা এই ১১৫ বছরের পরম্পরাকে বদলে দিয়েছি। এখন দিল্লির বাইরে তিন দিন ধরে এই সম্মেলন হয়। পুলিশ বিভাগের আধিকারিকরা একত্রিত হয়ে নতুন নতুন সমস্যা ও সঙ্কটের মোকাবিলায় কে কিভাবে সাফল্য পেয়েছেন, তা অন্যদেরকে পুঙ্খানুপুঙ্খভাবে জানান। নতুন উদ্যোগগুলি নিয়ে আলোচনা হয় এবং সবমিলিয়ে একটি এজেন্ডা রচনা করা হয় যে, পুলিশি ব্যবস্থাকে কিভাবে এগিয়ে নিয়ে যেতে হবে। কারও ওপর কোনও কিছু চাপিয়ে দেওয়া হয় না। এবারে আমরা পুণে’তে তিন দিন ধরে একসঙ্গে বসে এই কাজ করবো। প্রত্যেক বছরই দেশের নতুন কোনও শহরে এই সম্মেলনের আয়োজন হবে।


    অর্থাৎ, ফলপ্রসূ দৃষ্টিকোণ থেকে নির্ধারিত সময়ের মধ্যে দায়িত্ব নিয়ে কাজ করার লক্ষ্যে আমরা এগিয়ে চলেছি। এটা ঠিক যে, আইন-শৃঙ্খলা রাজ্যের বিষয়। তা সত্ত্বেও গোটা দেশের জন্য এটি অত্যন্ত আন্তঃসংক্রান্ত বিষয়। আমরা এক্ষেত্রে পরিবর্তন আনছি।


    বন্ধুগণ,


    সিভিল সার্ভেন্সদের সঙ্গে নিয়ে আমরা আরেকটি উদ্যোগ নিয়েছি । কর্মনিযুক্তির প্রাথমিক দিনগুলিতেই তাঁদেরকে অভিজ্ঞ করে তোলার চেষ্টা করছি , কিভাবে তাঁরা নীতি ক্ষেত্রে কাজ করবেন । আর কিভাবে ফ্ল্যাগশিপ প্রকল্পগুলির কর্মধারাকে তদারকি করবে ্ন তা নিয়ে ।


    আগে তাঁদের এ ধরণের অভিজ্ঞতায় অভিজ্ঞ হয়ে ওঠার সুযোগ হ’ত না। অনেক আইএএস, আইপিএস আধিকারিকরা নিযুক্তির পর নিজের নিজের স্টেট ক্যাডারে চলে যেতেন আর তাঁদের কখনও দিল্লি আসার সৌভাগ্য হ’ত না। দিল্লিতে বসে গোটা দেশের কাজ কিভাবে পরিচালনা করা হয়, সেই অভিজ্ঞতা ছাড়াই তাঁরা অবসর নিতেন। আমরা মুসৌরি থেকে পাশ করার পরই তাঁদেরকে তিন মাস কেন্দ্রীয় সরকারের বিভিন্ন বযবস্থার সঙ্গে যুক্ত করার প্রক্রিয়া চালু করেছি, যাতে তাঁরা নিজের রাজ্যে যাওয়ার আগে সারা দেশের সমস্যাগুলিকে দিল্লি থেকে মোকাবিলা করা হয়, সেই সম্পর্কে একটি সম্যক ধারণা নিয়ে যেতে পারেন। তাঁরা যখন ভবিষ্যতে তৃণমূল স্তরে কাজ করবেন, তখনও তাঁদের মাথায় থাকবে যে, তাঁদের কাজ কিভাবে দেশের নির্ণয় প্রক্রিয়াকে সাহায্য করবে।


    ফলে, জাতীয় ও স্থানীয় পর্যায়ে কর্মসম্পাদনের ক্ষেত্রে বিরোধীতার সম্ভাবনা কমবে। এই নীতির সফল প্রয়োগে আরেকটি লাভ হয়েছে তাঁদের দৃষ্টিভঙ্গীর। রাজ্য স্তরে অবসরের অপেক্ষায় থাকা বরিষ্ঠ প্রশাসকরা, যাঁদের আর কয়েক মাস চাকরি বাকি আছে, তাঁরা যখন একজন নবযুবককে পাশে পান, যাঁর ৩৫ বছর চাকরি জীবন বাকি, তখন অবলীলায় তাঁদের প্রাণশক্তি প্রবীণ মানুষটিকেও উদ্বুদ্ধ করে। তাঁদের অভিজ্ঞতা এবং নবীনদের প্রাণশক্তির সমাহারে কাজে গতি আসে, পরিবর্তন আসতে শুরু করে। শুধু তাই নয়, এ বছর আমরা আরেকটি উদ্যোগ নিয়েছি, এ বছর দেশের ২০টিরও বেশি সিভিল পরিষেবার প্রশিক্ষণার্থীদের একটি মিলিত ফাউন্ডেশন প্রোগ্রাম চালু করেছি।


    আমি প্রধানমন্ত্রী হওয়ার পর, গোড়ার দিকে একবার লালকেল্লার প্রাকার থেকে প্রদত্ত ভাষণে একটি বড় অভিযোগের কথা উল্লেখ করেছিলাম, প্রশাসনে লালফিতে ফাঁস থেক উদ্ভূত ‘সাইলোস’ – এর কথা বলেছিলাম। রোগের কথা যখন বলেছি, তখনই জানতাম যে, এর নিরাময়ের ব্যবস্থাও আমাকেই করতে হবে। সেই সমস্যার সমাধানের জন্য যে পরিষেবাগুলি স্বতন্ত্রভাবে কাজ করে, সেগুলির মধ্যে সমন্বয়-সাধনের জন্য এই মিলিত ফাউন্ডেশন কোর্স চালু করার ভাবনা। ভিন্ন ভিন্ন পরিষেবা যেমন – রাজস্ব বিভাগ, বন বিভাগ, রেল প্রশাসন, অ্যাকাউন্টস্‌ অ্যান্ড অডিট ইত্যাদি বিভাগের আধিকারিকদের আমরা এমনকি গুরুত্বপূর্ণ জয়েন্ট সেক্রেটারি পর্যায়ের পদও দিয়েছি, যাতে নীতি-নির্ধারণের ক্ষেত্রে সকল পরিষেবার সমন্বয় সম্ভব হয়।


    আর হ্যাঁ,


    ইতিমধ্যে আমরা ২২০ জনেরও বেশি সরকারি আধিকারিককে দুর্নীতির অভিযোগে, সঠিক পদ্ধতিতে কাজ না করার অভিযোগে অকাল অবসরে পাঠিয়েছি।


    বন্ধুগণ,


    বিশেষ সুবিধার বদলে আমরা পেশাদারিত্বকে অগ্রাধিকার দেওয়ার চেষ্টা করছি।


    লেটারেল এন্ট্রি চালু করেছি। আপনাদের মধ্যে অনেকেই আছেন, যাঁরা আমার সঙ্গে সহমত হবেন, কেউ আইএএস আধিকারিক হয়েছেন মানেই, সারা জীবন তাঁরাই গুরুত্বপূর্ণ কাজগুলি সম্পাদন করবেন। সমাজে অনেক প্রতিভাবান মানুষ রয়েছেন, এত বড় দেশ পরিচালনার ক্ষেত্রে তাঁরাও অবদান রাখতে চান। তাঁরা যাতে সেই সুযোগ পান, সেদিকে লক্ষ্য রেখে আমরা একটি নতুন ব্যবস্থা গড়ে তুলছি, যাতে ইউপিএসসি প্রক্রিয়ার মাধ্যমেই এরকম প্রতিভাবান মানুষদের রাষ্ট্রীয় দায়িত্ব প্রদান করা যায়। আমরা দেখেছি যে, বেসরকারি ক্ষেত্রে ১ – ২ কোটি টাকা প্যাকেজে কর্মরত নবীন প্রতিভাবান মানুষেরা সরকারি ক্ষেত্রে প্রযোজ্য সামান্য বেতন নিয়ে দেশের জন্য ২ – ৩ বছর কাজ করতে রাজি। তাঁদের কাছে কর্পোরেট ক্ষেত্রে কাজ করার অভিজ্ঞ্রতা রয়েছে। প্রশাসন ও সরকারের সঙ্গে যুক্ত হওয়ার ফলে তাঁদের মধ্যে অভিযোজন অনেক দ্রুত হয়। আমি মনে করি, আগামী দিনে আমাদের এই উদ্যোগ জাতীয় ক্ষেত্রে অনেক সুনাম আনবে। দেশের উৎকৃষ্ট মেধা, সিভিল পরিষেবার প্রক্রিয়ার সঙ্গে যুক্ত না থেকেও তাঁরা যাতে দেশের উৎকৃষ্টতম প্রতিষ্ঠানগুলিতে মূল্যবোধ নিয়ে কাজ করতে পারেন, সেই প্রচেষ্টা চলছে।


    এখন সরকারি ব্যবস্থায় সময়-নির্ধারিত কাজকে পবিত্র কর্তব্য বলে মনে করার মনোভাব চালু হয়েছে। আমি এটা দাবি করছি না যে, সারা দেশে এই মনোভাব বদলেছে। কিন্তু অনেক বিভাগের কাজেই আপনারা এই পরিবর্তন অনুভব করতে পারবেন।


    প্রশাসনের ক্ষেত্রে পরিকাঠামো উন্নয়ন করা হচ্ছে। আর এই উন্নয়ন ৫ কিংবা ১০ বছরের জন্য নয়। শুধু আমাদের সরকারের কার্যকাল অবধি সীমাবদ্ধ নয় , আগামী অনেক দশক ধরে দেশ এর দ্বারা উপকৃত হবে।


    এই ভাবনা এবং দৃষ্টিকোণ নিয়েই আমরা কাজ করছি।


    আমরা শুধু ৫ কিংবা ১০ বছর কার্যকালের জন্য কাজ করছি না , উন্নত ভবিষ্যতের জন্য, নতুন ভারতের জন্য, স্থায়ী ও দক্ষতা-কেন্দ্রিক ব্যবস্থা গড়ে তোলার চেষ্টা করছি।


    ১৩০ কোটি ভারতবাসীর উন্নত ভবিষ্যতের জন্য সঠিক ভাবনা , উন্নত প্রযুক্তি এবং কার্যকরি সম্পাদন – এটাই আমাদের রোডম্যাপ।


    আমি আশা করি , এই শীর্ষ সম্মেলনে যে মতবিনিময় হবে, তা ভারতের কল্যাণে সংশ্লিষ্ট সকল বিষয়কে তুলে ধরবে। এর মাধ্যমেও উন্নত ভবিষ্যৎ সুনিশ্চিত হবে।


    আপনাদের সবাইকে একটি সার্থক মতবিনিময়ের জন্য অনেক অনেক শুভেচ্ছা জানাই।


    অনেক অনেক ধন্যবাদ।


    CB/SB/SB

    
    
    (Release ID: 1596648) Visitor Counter : 6
    
    
      Read this release in: English