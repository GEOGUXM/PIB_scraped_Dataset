      পরিসংখ্যানএবংকর্মসূচিরূপায়ণমন্ত্রক

      ইন্ডিয়ান স্ট্যাটিসটিকাল ইনস্টিটিউট- এর পক্ষ থেকে প্রাক্তন রাষ্ট্রপতি প্রণব মুখোপাধ্যায় কে সংবর্ধনা জানানো হল।
      Posted On: 12 DEC 2019 11:47AM by PIB Kolkata


    কলকাতা , ১১ ডিসেম্বর


    ইন্ডিয়ান স্ট্যাটিসটিকাল ইনস্টিটিউট (আইএসআই) এর পক্ষ থেকে আজ ভারতের প্রাক্তন রাষ্ট্রপতি শ্রী প্রণব মুখোপাধ্যায় কে সংবর্ধনা জানানো হল। ভারতরত্ন শ্রী মুখোপাধ্যায় এই ইনস্টিটিউটের প্রাক্তন চেয়ারম্যান ছিলেন।


    এদিন অনুষ্ঠানে তিনি আইএসআই - এর ওপর একটি স্মারক গ্রন্থেরও প্রকাশ করেন। প্রনববাবু তাঁর ভাষনে ব্যাঙ্ক রাষ্ট্রায়ত্তকরনকে তদানিন্তন প্রধানমন্ত্রী ইন্দিরা গান্ধীর সঠিক সিদ্ধান্ত বলে জানান । বর্তমানে ব্যাঙ্কিং ক্ষেত্রে যে মন্দা চলছে তা কাটিয়ে উঠতে হবে বলে তিনি মন্তব্য করেন। জিএসটির প্রয়োজনীতা থাকলেও তা প্রয়োগ করতে কিছুটা সমস্যা হচ্ছে বলে শ্রী মুখোপাধ্যায় মন্তব্য করেন। সংসদীয় রাজনীতিতে আর ফিরতে না পারার আক্ষেপ প্রকাশ করেন তিনি। তথ্য ও পরিসংখ্যানের সঠিক রূপায়ণ এবং মূল্যায়নের আহ্বান জানান প্রাক্তন রাষ্ট্রপতি।


    আজকের অনুষ্ঠানের সূচনা করেন ইন্ডিয়ান স্ট্যাটিসটিকাল ইনস্টিটিউটের সভাপতি তথা প্রধানমন্ত্রীর অর্থনৈতিক উপদেষ্টা বিবেক দেবরায়। প্রণব মুখোপাধ্যায় ছাড়াও এদিন রাজ্যপাল শ্রী জাগদীপ ধনকরকেও ইন্সটিটিউটের পক্ষ থেকে সংবর্ধনা জানানো হয়।


    শ্রী ধনকর ভারতরত্ন শ্রী প্রনব মুখোপাধ্যায়ের একটি প্রতিকৃতি রাজভবনে রাখার কথা বলেন।


    অনুষ্ঠানে উপস্থিত ছিলেন পরিসংখ্যান ও কর্মসূচি রূপায়ণ মন্ত্রকের ( ই এস) অধিকর্তা শ্রী তপন কুমার সান্যাল , ইন্ডিয়ান স্ট্যাটিসটিকাল ইনস্টিটিউটের অধিকর্তা সঙ্ঘমিত্রা বন্দোপাধ্যায় প্রমুখ।


    SSS/CB

    
    
    (Release ID: 1596074) Visitor Counter : 7
    
    
      Read this release in: English