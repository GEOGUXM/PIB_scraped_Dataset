      স্বাস্থ্যওপরিবারকল্যাণমন্ত্রক

      পিএমএসএসওয়াই-এর আওতায় সুপার স্পেশালিটি হাসপাতাল
      Posted On: 06 DEC 2019 5:31PM by PIB Kolkata


    নয়াদিল্লি, ৬ ডিসেম্বর, ২০১৯


    স্বাস্থ্য ও পরিবারকল্যাণ মন্ত্রক ১৪ই জুন, ২০১৮-য় প্রধানমন্ত্রী স্বাস্থ্য সুরক্ষা যোজনার (পিএমএসএসওয়াই) আওতায় বেশ কিছু প্রকল্পের উন্নতিকল্পে সময়সীমা নির্ধারণ করেছে। এছাড়া, যে সংস্থাগুলি এবং সরকারি মেডিকেল কলেজগুলি এই প্রকল্প রূপায়িত করবে তাদের জন্য কিছু নীতি-নির্দেশিকা জারি করেছে। এই নীতি-নির্দেশিকা অনুযায়ী, চিকিৎসার জন্য ব্যবহৃত যন্ত্রপাতির ক্রয়, স্থাপনা এবং তা ব্যবহার করার বিষয় উল্লেখ রয়েছে।


    পিএমএসএসওয়াই-এর তৃতীয় পর্যায়ে গোয়ালিয়রের গজরা রাজা মেডিকেল কলেজের সুপার স্পেশালিটি ব্লক নির্মাণের কাজ শেষ হয়েছে। মডিউলার অপারেশন থিয়েটার, মেডিকেল গ্যাস পাইপলাইন সিস্টেম এবং সেন্ট্রাল স্টেরাইল সার্ভিস ডিপার্টমেন্টের কাজও শেষ হয়েছে। এই প্রকল্পগুলির আওতায় ২৮ কোটি ৯৭ লক্ষ টাকা ব্যয়বরাদ্দ ধরা হয়েছে। চিকিৎসার জন্য যন্ত্রপাতির ৫৬টি যন্ত্রাংশের মধ্যে ৪৫টি ইতোমধ্যেই সরবরাহ করা হয়েছে। এই মেডিকেল কলেজে ২১০ আসনবিশিষ্ট সুপার স্পেশালিটি ব্লকে ৩০টি আইসিইউ বেড, ১২টি ডায়ালেসিস বেড, ছয়টি অপারেশন থিয়েটার সহ জিআই মেডিসিন, জিআই সার্জারি, ইউরোলজি, নেফ্রোলজি, নিওন্যাটলজি এবং পেডিয়াট্রিক সার্জারি গড়ে তোলা হবে।


    ১০০০ এমএ এক্স-রে, স্বয়ংক্রিয় রেডিওগ্রাফি, এমআরআই ১.৫টি, কালার ডপলার, এন্ডোস্কোপ এবং ডায়ালিসিস মেশিন কেনা হয়েছে। পিএমএসএসওয়াই-এর আওতায় এই সুবিধাগুলি রোগীদের কাছে পৌঁছে দেওয়ার জন্য যে কর্মী নিয়োগের প্রয়োজন তার জন্য মেডিকেল কাউন্সিল অফ ইন্ডিয়া/এনএমসি-র কাছে সংশ্লিষ্ট সরকারি মেডিকেল কলেজের অতিরিক্ত স্নাতকোত্তর আসনে ছাত্র ভর্তির জন্য আবেদন করা হয়েছে।


    লোকসভায় আজ এক প্রশ্নের লিখিত জবাবে এই তথ্য জানিয়েছেন স্বাস্থ্য ও পরিবারকল্যাণ দপ্তরের প্রতিমন্ত্রী শ্রী অশ্বিনী কুমার চৌবে।


    CG/CB/DM

    
    
    (Release ID: 1595312) Visitor Counter : 7
    
    
      Read this release in: English