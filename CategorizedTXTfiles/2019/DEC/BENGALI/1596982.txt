      নীতিআয়োগ

      জনসংখ্যায় স্থিতিশীলতা অর্জনে খসড়া রূপরেখা তৈরি করবে নীতি আয়োগ
      Posted On: 19 DEC 2019 6:17PM by PIB Kolkata


    নয়াদিল্লি , ১৯ ডিসেম্বর , ২০১৯


    নীতি আয়োগ আগামীকাল নতুন দিল্লির নীতি ভবনে ‘জনসংখ্যায় স্থিতিশীলতা বজায় রাখার পরিকল্পনা বাস্তবায়িত করা : কেউ যেন বাদ না যান’ শীর্ষক বিষয়ে জাতীয় স্তরে এক আলোচনাসভার আয়োজন করেছে। পপুলেশন ফাউন্ডেশন অফ ইন্ডিয়ার সহযোগিতায় এই আলোচনাসভা আয়োজন করা হয়েছে। সভায় উপস্থিত আধিকারিক, বিশেষজ্ঞ ও সংশ্লিষ্ট ক্ষেত্রের সঙ্গে যুক্ত ব্যক্তিরা ভারতের জনসংখ্যা নীতি তথা পরিবার-পরিকল্পনা কর্মসূচিগুলি্র রূপায়ণ আরও জোরদার করার পন্থা-পদ্ধতি নিয়ে আলোচনা করবেন। এই আলোচনাসভা থেকে পাওয়া বিভিন্ন পরামর্শ ও সুপারিশ জনসংখ্যা নিয়ন্ত্রণের লক্ষ্যে নীতি আয়োগ যে খসড়া রূপরেখা তৈরির উদ্যোগ নিয়েছে, তাতে সহায়তা যোগাবে। উল্লেখ করা যেতে পারে, প্রধানমন্ত্রী শ্রী নরেন্দ্র মোদী গত ১৫ই আগস্ট ভারতে জনসংখ্যা নিয়ন্ত্রণের ব্যাপারে জোরালো সওয়াল করেছিলেন।


    নীতি আয়োগের এই খসড়াপত্র ভারতের পরিবার পরিকল্পনা কর্মসূচিগুলিতে যে খামতি রয়েছে, তা পূরণে সাহায্য করবে বলে মনে করা হচ্ছে। এছাড়াও, আঞ্চলিক স্তরে কর্মসূচি রূপায়ণের ক্ষেত্রে যে বৈষম ্য রয়েছে – তা দূর করার ক্ষেত্রেও গঠনমূলক সুপারিশ পাওয়া যাবে এই খসড়াপত্র থেকে।


    আগামীকালের আলোচনাস ভা থেকে গুরুত্বপূর্ণ যে সমস্ত বিষয়ে সুপারিশ বা প্রস্তাব পাওয়া যেতে পারে , তার মধ্যে রয়েছে – গর্ভধারণ রোধের ক্ষেত্রে বিকল্প পন্থা-পদ্ধতি বাড়ানো, মহিলাদেরকে গর্ভধারণ সম্পর্কে আরও তথ্যাভিজ্ঞ করে তোলা এবং গর্ভধারণে বিলম্ব সম্পর্কে সচেতন করা তথা এক বা একের বেশি শিশুর জন্মের ক্ষেত্রে নির্দিষ্ট সময় বজায় রাখা। বিবাহ ক্ষেত্রে বয়সের ব্যাপারে সচেতন করা, স্বাস্থ্য সম্পর্কে সঠিক ধারণা গড়ে তোলা, কাউন্সেলিং পরিষেবা, অধিক পরিমাণে গর্ভনিরোধক ওষুধ সেবনের ক্ষেত্রে পার্শ্বপ্রতিক্রিয়া ও উপযুক্ত পরিবার পরিকল্পনায় সহায়তার মতো বিষয়গুলি আলোচ্যসূচিতে রয়েছে। এছাড়াও, গর্ভধারণের ক্ষেত্রে যে সমস্ত সামাজিক কুসংস্কার রয়েছে, তা দূর করার ব্যাপারেও আলোচনা হবে বলে মনে করা হচ্ছে।


    ভারতে বর্তমানে জনসংখ্যা প্রায় ১৩৭ কোটি। জনসংখ্যার দিক থেকে ভারত বিশ্বের দ্বিতীয় বৃহত্তম দেশ। সুস্থায়ী উন্নয়নের উদ্দেশ্যগুলি পূরণে এবং আর্থিক চাহিদা মেটানোর বিষয়গুলিকে বিবেচনায় রেখে বর্তমান প্রেক্ষিতে ভারতের জনসংখ্যা নিয়ন্ত্রণ তথা পরিবার পরিকল্পনার কর্মসূচিগুলির কার্যকর রূপায়ণ অত্যন্ত জরুরি হয়ে উঠেছে।


    CG/BD/SB

    
    
    (Release ID: 1596982) Visitor Counter : 6
    
    
      Read this release in: English