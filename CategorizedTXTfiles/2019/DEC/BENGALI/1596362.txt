      ক্রেতা, খাদ্যএবংগণবন্টনমন্ত্রক

      কেন্দ্রীয় সরকার অতিরিক্ত ১২,৬৬০ মেট্রিক টন পেঁয়াজ আমদানির বরাত দেওয়ায় মোট আমদানির পরিমাণ দাঁড়াল প্রায় ৩০ হাজার মেট্রিক টন
      Posted On: 13 DEC 2019 5:22PM by PIB Kolkata


    নয়াদিল্লি, ১২ ডিসেম্বর, ২০১৯


    কেন্দ্রীয় সরকার অতিরিক্ত ১২,৬৬০ মেট্রিক টন পেঁয়াজ আমদানির বরাত দিয়েছে। আগামী ২৭ ডিসেম্বর বিদেশ থেকে এই পেঁয়াজ আমদানি প্রক্রিয়া শুরু হবে। অতিরিক্ত এই পেঁয়াজ আমদানির ফলে আমদানিকৃত মোট পেঁয়াজের পরিমাণ দাঁড়াবে প্রায় ৩০ হাজার মেট্রিক টন। উপভোক্তা বিষয়ক দপ্তর রাষ্ট্রায়ত্ত এমএমটিসি-কে আরও ১৫ হাজার মেট্রিক টন পেঁয়াজ আমদানির জন্য নতুন দরপত্র আহ্বানের নির্দেশ দিয়েছে। এর আগে, গত ৯ ডিসেম্বর সরকার খুচরো ব্যবসায়ীদের ক্ষেত্রে পেঁয়াজের মজুত পরিমাণ ৫ মেট্রিক টন থেকে কমিয়ে ২ মেট্রিক টন করার সিদ্ধান্ত নেয়। সরকারের এই নির্দেশ কেবলমাত্র খুচরো ব্যবসায়ীদের ক্ষেত্রে প্রযোজ্য। পাইকারি ব্যবসায়ীদের ক্ষেত্রে ২৫ মেট্রিক টন পেঁয়াজ মজুত রাখার বর্তমান যে নীতি-নির্দেশিকা রয়েছে তাতে কোন পরিবর্তন করা হয়নি। আমদানিকারীদের জন্য পেঁয়াজ আমদানির ক্ষেত্রে যে ছাড়ের সুবিধা দেওয়া হয়ে থাকে তা অব্যাহত থাকবে।


    কেন্দ্রীয় গ্রাহক বিষয়ক, খাদ্য ও গণবন্টন মন্ত্রী শ্রী রামবিলাস পাসোয়ান সমস্ত রাজ্যের মুখ্যমন্ত্রীদের চিঠি দিয়ে বেআইনি মজুতের বিরুদ্ধে অবিলম্বে ব্যবস্থা গ্রহণ করতে বলেছেন, যাতে বাজারে পেঁয়াজ সরবরাহের যোগান বাড়ে এবং অতিরিক্ত মজুতের ক্ষেত্রেও কড়া ব্যবস্থা নেওয়া যায়।


    SSS/BD/DM

    
    
    (Release ID: 1596362) Visitor Counter : 8
    
    
      Read this release in: English