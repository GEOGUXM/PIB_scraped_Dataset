      যুবওক্রীড়াবিষয়কমন্ত্রক

      মহিলাদের ক্রীড়া কর্মসূচি
      Posted On: 02 DEC 2019 4:46PM by PIB Kolkata


    নয়াদিল্লি, ০২ ডিসেম্বর , ২০১৯


    কেন্দ্রীয় যুব বিষয়ক ও ক্রীড়া মন্ত্রকের সমস্ত ক্রীড়া কর্মসূচিগুলিতে মহিলা অ্যাথলিটদের অংশগ্রহণের সমান সুযোগ-সুবিধা রয়েছে। মহিলাদের মধ্যে খেলাধুলার প্রসারে মন্ত্রক নির্দিষ্ট কিছু উদ্যোগ গ্রহণ করেছে। এরমধ্যে রয়েছে অনুর্ধ ১৭ মেয়েদের নিয়ে খেলো ইন্ডিয়া ফুটবল লীগ চালু করা। এছাড়াও বিশ্ব বক্সিং অ্যাসোসিয়েশন পরিচালিত নতুন দিল্লীতে মহিলা বক্সিং চ্যাম্পিয়ানশিপ ২০১৮ আয়োজনে বক্সিং ফেডারেশন অফ ইন্ডিয়াকে ৩ কোটি টাকা সহায়তা দেওয়া হয়েছে। খেলো ইন্ডিয়া কর্মসূচির অঙ্গ হিসেবে প্রতিভা অন্বেষণ ও উন্নয়ন কর্মসূচির আওতায় ২ হাজার ৭৪১ জন অ্যাথলিটের মধ্যে ১ হাজার ৩৪৪ জন মহিলাকে সহায়তা দেওয়া হয়েছে। রাজ্যসভায় আজ এক লিখিত জবাবে একথা জানান যুব বিষয়ক ও ক্রীড়া প্রতিমন্ত্রী শ্রী কিরেন রিজিজু। তিনি আরও জানান, খেলো ইন্ডিয়া কর্মসূচিতে ২০১৯-২০র ৩১ অক্টোবর পর্যন্ত ৩২১ কোটি ৩৮ লক্ষ টাকা খরচ করা হয়েছে। এছাড়াও স্পোর্টস অথরিটি অফ ইন্ডিয়াকে ৩২৮ কোটি ৪৯ লক্ষ টাকা দেওয়া হয়েছে। জাতীয় ক্রীড়া সংগঠনগুলিকেও গত ৩১ অক্টোবর পর্যন্ত ২৪৫ কোটি টাকার আর্থিক সহায়তা দেওয়া হয়েছে।


    CG/BD/NS

    
    
    (Release ID: 1594514) Visitor Counter : 5
    
    
      Read this release in: English