      মানবসম্পদবিকাশমন্ত্রক

      নিউজিল্যান্ডের অকল্যান্ড বিশ্ববিদ্যালয়ের সঙ্গে আইআইটি খড়গপুরের যৌথভাবে পিএইচডি কর্মসূচি
      Posted On: 17 DEC 2019 11:09PM by PIB Kolkata


    কলকাতা, ১৭ ডিসেম্বর, ২০১৯


    দেশের মধ্যে এই প্রথম আইআইটি খড়গপুর নিউজিল্যান্ডের অকল্যান্ড বিশ্ববিদ্যালয়ের সঙ্গে যৌথভাবে পিএইচডি কর্মসূচি চালু করতে চলেছে। অর্থনীতি এবং গবেষণার বিষয়কে আরও শক্তিশালী করে তুলতে দুই দেশের মধ্যে এই যৌথ পিএইচডি কর্মসূচি গ্রহণ করা হয়েছে। ২০২০ সালে প্রথম ব্যাচে ছাত্র ভর্তি হবে এই কর্মসূচিতে। গবেষণারত ছাত্ররা গবেষণা কাজের জন্য দুই বিশ্ববিদ্যালয়ের ক্যাম্পাসে সুযোগ-সুবিধা নিতে পারবেন। গবেষণার শেষে ছাত্রছাত্রীরা গবেষণাপত্র দুই প্রতিষ্ঠানেই জমা করতে পারবেন। আইআইটি খড়গপুর এবং অকল্যান্ড বিশ্ববিদ্যালয় দুই জায়গাতেই যদি গবেষণাপত্র গৃহিত হয় তাহলে ছাত্রছাত্রীদের পুরস্কৃত করা হবে।


    ২০১৮ সালে অকল্যান্ড বিশ্ববিদ্যালয়ের এক বরিষ্ঠ প্রতিনিধি দল আইআইটি খড়গপুর পরিদর্শন করেন। সম্প্রতি আইআইটি খড়গপুরের অধিকর্তা অধ্যাপক শ্রীমান কুমার ভট্টাচার্য প্রতিষ্ঠানের আন্তর্জাতিক সম্পর্ক বিভাগের অধ্যাপক ভাদুরিয়া ভট্টাচার্যকে সঙ্গে নিয়ে অকল্যান্ড বিশ্ববিদ্যালয়েও যান আনুষ্ঠানিকভাবে এই চুক্তি স্বাক্ষর করতে। অকল্যান্ড বিশ্ববিদ্যালয়ের সহ উপাচার্য চুক্তি স্বাক্ষরের সময় উপস্হিত ছিলেন।


    আইআইটি খড়গপুরের অধিকর্তা অধ্যাপক শ্রীমান কুমার ভট্টাচার্য বলেন, নিউজিল্যান্ডের অকল্যান্ডের মতো শ্রেষ্ঠ বিশ্ববিদ্যালয়ের সঙ্গে আইআইটি খড়গপুরের এই যৌথ পিএইচডি কর্মসূচি গর্বের বিষয়। সাইবার ফিজিক্যাল সিকিউরিটি অ্যাডভান্স ম্যানুফ্যাকচারিং, অ্যাডভান্স মেটিরিয়ালস, স্বাস্হ্য ক্ষেত্রে গবেষণা নিয়ে আইআইটি খড়গপুর এবং অকল্যান্ড বিশ্ববিদ্যালয় কাজ করবে বলেও তিনি জানান।


    CG/SS/NS

    
    
    (Release ID: 1596791) Visitor Counter : 3