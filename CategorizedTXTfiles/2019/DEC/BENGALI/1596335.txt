      স্বাস্থ্যওপরিবারকল্যাণমন্ত্রক

      ক্যান্সার চিকিৎসার পরিকাঠামো
      Posted On: 13 DEC 2019 4:08PM by PIB Kolkata


    নয়াদিল্লি, ১৩ ডিসেম্বর, ২০১৯


    সরকারের স্বাস্থ্য পরিষেবার বিভিন্ন পর্যায়ে ক্যান্সার চিহ্নিতকরণ এবং তার চিকিৎসা করা হয়। বড় ধরনের হাসপাতালগুলিতে ডিএম (মেডিকেল অনকোলজি), এমসিএইচ (সার্জিক্যাল অনকোলজি) এবং এমডি (রেডিয়েশন অনকোলজি)-র চিকিৎসকরা রোগীদের প্রয়োজনীয় চিকিৎসা করে থাকেন। জেনারেল সার্জেন, গায়নোকলজিস্ট, ইএনটি সার্জেনদের মতো চিকিৎসকরা অন্যান্য হাসপাতালে এই রোগের চিকিৎসা করেন। ক্যান্সার নিরাময়ের ক্ষেত্রে যে দিকগুলি মূলত বিবেচিত হয় সেগুলি হল, কোন পর্যায়ে রোগটি ধরা পড়েছে, কোন অবস্থায় চিকিৎসা শুরু হয়েছে, কি ধরনের ক্যান্সার হয়েছে, কোথায় ক্যান্সার হয়েছে এবং সঠিক ও সম্পূর্ণ চিকিৎসা। সার্বিকভাবে মার্কিন যুক্তরাষ্ট্র সহ বিভিন্ন দেশের থেকে ভারতে এই রোগের কারণে মৃত্যুর হার কম।


    ক্যান্সার সহ বিভিন্ন অসংক্রামক ব্যাধির জন্য জাতীয় স্তরে ক্যান্সার, ডায়াবেটিস, হৃদরোগ প্রতিরোধ এবং নিয়ন্ত্রণ কর্মসূচি (এনপিসিডিসিএস)-র আওতায় জেলাস্তরে ৫৯৯টি এবং কমিউনিটি হেল্‌থ সেন্টারে ৩,২৭৪টি কেন্দ্র গড়ে তোলা হয়েছে। আয়ুষ্মান ভারত – স্বাস্থ্যকেন্দ্রের অধীনে মুখের, স্তনের এবং ঘাড়ের ক্যান্সার চিহ্নিতকরণের জন্য বিশেষ ব্যবস্থা নেওয়া হয়েছে। কেন্দ্র ১৮টি রাজ্যস্তরের ক্যান্সার ইনস্টিটিউট এবং ২০টি টার্সিয়ারি কেয়ার ক্যান্সার সেন্টার গড়ে তোলার প্রস্তাব অনুমোদন করেছে। প্রধানমন্ত্রী স্বাস্থ্য সুরক্ষা যোজনার আওতায় নতুন এইম্‌স সহ বিভিন্ন হাসপাতালে ক্যান্সার রোগীদের চিকিৎসার জন্য উদ্যোগ নেওয়া হয়েছে। হরিয়ানার ঝাজ্জারে জাতীয় ক্যান্সার প্রতিষ্ঠান এবং কলকাতার চিত্তরঞ্জন ন্যাশনাল ক্যান্সার ইনস্টিটিউটের দ্বিতীয় ক্যাম্পাস গড়ে তোলা হচ্ছে।


    আণবিক শক্তি দপ্তরের মাধ্যমে টাটা মেমোরিয়াল সেন্টার ক্যান্সারের চিকিৎসার লক্ষ্যে মুম্বাই ছাড়া বারাণসীতে দুটি, গুয়াহাটি, সাঙ্গরুর, বিশাখাপত্তনম এবং মুল্লানপুরে একটি করে কেন্দ্র গড়ে তুলবে। টাটা মেমোরিয়াল সেন্টার একটি জাতীয় ক্যান্সার গ্রিড গড়ে তুলেছে যেখানে সারা দেশে সম-মানের ১৯৩টি কেন্দ্রে এই রোগের চিকিৎসা করা হচ্ছে।


    লোকসভায় আজ এক প্রশ্নের লিখিত জবাবে কেন্দ্রীয় স্বাস্থ্য ও পরিবারকল্যাণ প্রতিমন্ত্রী শ্রী অশ্বিনী কুমার চৌবে এই তথ্য জানিয়েছেন।


    SSS/CB/DM

    
    
    (Release ID: 1596335) Visitor Counter : 9
    
    
      Read this release in: English