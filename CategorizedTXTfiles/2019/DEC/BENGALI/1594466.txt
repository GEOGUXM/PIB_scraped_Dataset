      অর্থমন্ত্রক

      সোমা রায় বর্মণের নতুন কন্ট্রোলার জেনারেল অফ অ্যাকাউন্সের দায়িত্ব গ্রহণ
      Posted On: 02 DEC 2019 2:47PM by PIB Kolkata


    নয়াদিল্লি, ০২ ডিসেম্বর , ২০১৯


    ১৯৮৬ ব্যাচের ইন্ডিয়ান সিভিল অ্যাকাউন্স সার্ভিস অফিসার শ্রীমতি সোমা রায় বর্মণ রবিবার নতুন কন্ট্রোলার জেনারেল অফ অ্যাকাউন্সের (সিজিএ) দায়িত্ব গ্রহণ করেছেন। ২৪তম সিজিএ শ্রীমতি বর্মণ, দিল্লী বিশ্ববিদ্যালয় থেকে গাণিতিক পরিসংখ্যান তত্ত্বে এমফিল করেছেন। সপ্তম মহিলা হিসেবে তিনি এই পদের দায়িত্ব পেলেন।


    তাঁর ৩৩ বছরের কর্মজীবনে সোমা রায় বর্মণ স্বরাষ্ট্র, তথ্য সংস্কৃতি, শিল্প, অর্থ, মানব সম্পদ উন্নয়ন, জাহাজ চলাচল, সড়ক পরিবহন ও মহাসড়ক দপ্তরের বিভিন্ন পদের দায়িত্ব সামলেছেন।


    সিজিএ-র দায়িত্ব গ্রহণের আগে শ্রীমতি রায় বর্মণ অতিরিক্ত সিজিএ-র দায়িত্ব পালন করেছেন, যেখানে তাঁকে অ্যাকাউন্টিং রুলস্-এর নানা নীতি প্রণয়ন ও সেগুলির সংস্কার, ডাটা অ্যানালিটিক্স, অর্থ ও হিসেব ব্যবস্হাপনার কাজ করতে হয়েছে। কেন্দ্রীয় সরকারের এই দপ্তরগুলির ব্যাপক সংস্কারের কাজে তিনি সক্রিয়ভাবে অংশগ্রহণ করতেন।


    CG/CB/NS

    
    
    (Release ID: 1594466) Visitor Counter : 3
    
    
      Read this release in: English