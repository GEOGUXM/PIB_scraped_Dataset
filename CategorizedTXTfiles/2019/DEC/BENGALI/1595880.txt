      শিল্পওবাণিজ্যমন্ত্রক

      ই-কমার্স বাণিজ্য মডেল
      Posted On: 11 DEC 2019 4:02PM by PIB Kolkata


    নয়াদিল্লি, ১১ ডিসেম্বর , ২০১৯


    ই-কমার্স কোম্পানিগুলিকে বিভিন্ন নিয়ম মেনে চলতে হয়। ১৯৬১ সালে আয়কর আইন, ১৯৮৬ সালে উপভোক্তা সুরক্ষা আইন, ২০০০ সালে তথ্য প্রযুক্তি আইন এবং বিদেশী মুদ্রা বিনিময় ব্যবস্হাপনা আইন, ২০০৭ সালে পেমেন্ট এবং সেটেলমেন্ট ব্যবস্হা আইন, ২০১৩ সালের কোম্পানি আইন এবং পণ্য পরিষেব কর সংক্রান্ত বিভিন্ন আইনের আওতায় ই-কমার্স কোম্পানিগুলি তাদের ব্যবসা-বাণিজ্য করে থাকে।


    শিল্প ও অভ্যন্তরীণ বাণিজ্য উন্নয়ন দপ্তর ২০১৬র এক বিজ্ঞপ্তিতে ই-কমার্স সংস্হাগুলির জন্য প্রত্যক্ষ বিদেশী বিনিয়োগের নীতি-নির্দেশিকা প্রকাশ করেছেন। কনফেডারেশন অফ অল ইন্ডিয়া ট্রেডার্স (সিএআইটি) জানিয়েছে এই সংস্হাগুলির মধ্যে বেশিরভাগই প্রত্যক্ষ বিদেশী বিনিয়োগের নীতিগুলি মেনে চলছে না। সিএআইটি এই মর্মে রাজস্হান হাইকোর্টের যোধপুর বেঞ্চে ফ্লিপকার্ট এবং অ্যামাজনের মতন সংস্হাগুলির বিরুদ্ধে মামলা রুজু করে যা এখনও বিচারাধীন রয়েছে। যদিও এই সংস্হাগুলির ক্ষেত্রে প্রত্যক্ষ বিদেশী বিনিয়োগের অনুমতি রয়েছে।


    ই-কমার্স সংস্হাগুলি ডিজিটাল ও বৈদ্যুতিন পদ্ধতিতে পণ্য ও পরিষেবা ক্রয়-বিক্রয় করতে পারে। তবে, পণ্য মজুতের ক্ষেত্রে এই সংস্হাগুলি প্রত্যক্ষ বিদেশী বিনিয়োগ করতে পারেনা।


    লোকসভায় আজ এক প্রশ্নের লিখিত জবাবে শিল্প ও বাণিজ্য মন্ত্রী শ্রী পীযূষ গোয়েল এই তথ্য জানিয়েছেন।


    SSS/CB/NS

    
    
    (Release ID: 1595880) Visitor Counter : 6
    
    
      Read this release in: English