      কেন্দ্রীয়মন্ত্রিসভা

      কেন্দ্রীয় মন্ত্রিসভা এনএইচএআই-কে পরিকাঠামো বিনিয়োগ অছি গঠন এবং জাতীয় সড়ক প্রকল্পে বিনিয়োগে অধিকার দিল
      Posted On: 12 DEC 2019 4:00PM by PIB Kolkata


    নয়াদিল্লি , ১১ ডিসেম্বর , ২০১৯


    প্রধানমন্ত্রী শ্রী নরেন্দ্র মোদীর পৌরোহিত্যে কেন্দ্রীয় মন্ত্রিসভা সড়ক পরিবহন এবং জাতীয় মন্ত্রকের প্রস্তাবে অনুমোদন দিল যার ফলে ভারতের জাতীয় সড়ক কর্তৃপক্ষ এনএইচএআই-কে পরিকাঠামো বিনিয়োগ অছি গঠনে অধিকার দেওয়া হল। সেবি-র নীতি নির্দেশিকা মেনেই এটি গঠিত হবে। এরফলে এনএইচএআই সম্পূর্ণ হওয়া জাতীয় সড়ক যেখানে অন্তত এক বছর মাশুল গৃহিত হয়েছে, তার আর্থিক দায়দায়িত্ব পাবে। নির্দিষ্ট সড়কগুলিতে টোল বসাবার অধিকার থাকবে এনএইচএআই-এর হাতে।


    এই প্রস্তাবের ফলে ভারতের সড়ক বাজারে মূলধনের যোগান বাড়বে, কারণ লগ্নিকারীরা নির্মাণের ঝুঁকি নিতে চাননা। তাঁরা এমন সম্পত্তিতেই বিনিয়োগ করতে আগ্রহী, যা তাঁদের দীর্ঘমেয়াদে সুফল দেবে। খুচরো গৃহ সঞ্চয় এবং মিউচুয়াল ফান্ড পিএসআরডিএ প্রভৃতি বিশেষ প্রতিষ্ঠানগুলি পরিকাঠামোয় লগ্নি করবে ইনভিটের মাধ্যমে।


    একটি অর্থনীতির জীবনরেখা রাস্তা এবং সড়ক। দূর দূরান্তের এলাকা সংযুক্ত হয় এর দ্বারা। এক জায়গা থেকে সহজেই অন্য জায়গায় পরিবহণ করা যায়। ব্যবসা-বাণিজ্যের পাশাপাশি, এক একটি অঞ্চলের সার্বিক অর্থনীতির উন্নয়ন ঘটে।


    ২০১৭ অক্টোবর ভারত সরকার ভারতমালা পরিযোজনা শুরু করেছিল। লক্ষ্য ছিল ৫ লক্ষ ৩৫ হাজার কোটি টাকা লগ্নি করে ২৪ হাজার ৮০০ কিলোমিটার রাস্তার উন্নয়ন।


    ভারতমালার মতো এত বিশাল আকারের কর্মসূচির জন্য প্রতিটি প্রকল্প নির্দিষ্ট সময়ের মধ্যে সম্পন্ন করতে এনএইচএআই-এর প্রয়োজন যথেষ্ঠ অর্থের। সেইজন্য কার্যকর উপায় খুঁজতে এই প্রস্তাব করা হয়।


    এনএইএআই-এর তহবিলের পরিমাণ সীমিত হওয়ায় এই নতুন অভিনব অর্থ বিনিয়োগের ব্যবস্হা জরুরি। ২০১৮-১৯এর বাজেট বক্তৃতায় তদানিন্তন অর্থমন্ত্রী এই প্রস্তাব রেখেছিলেন।


    অভিজ্ঞতার ওপর ভিত্তি করে এনএইচএআই সক্রিয়ভাবে এই পরিকাঠামো বিনিয়োগ অছি তৈরি করতে স্বচেষ্ট। মূলধনী বাজারের মাধ্যমে অতিরিক্ত বিনিয়োগ টানার জন্য।


    ১৮৮২র ইন্ডিয়ান ট্রাস্ট অ্যাক্টের অধীনে এই ট্রাস্টটি গঠিত হবে। সেবির ২০১৪র বিধি নির্দেশিকা মাফিক।


    SSS/AP/NS

    
    
    (Release ID: 1596187) Visitor Counter : 6
    
    
      Read this release in: English