      অর্থমন্ত্রক

      রাজ্য ও কেন্দ্রশাসিত অঞ্চলগুলির অর্থমন্ত্রীদের সঙ্গে প্রাক্‌-বাজেট আলোচনায় শ্রীমতী নির্মলা সীতারমন
      Posted On: 18 DEC 2019 10:47PM by PIB Kolkata


    নয়াদিল্লি , ১৮ ডিসেম্বর , ২০১৯


    কেন্দ্রীয় অর্থ তথা কর্পোরেট বিষয়ক মন্ত্রী শ্রীমতী নির্মলা সীতারমন আজ এখানে রাজ্য ও কেন্দ্রশাসিত অঞ্চলগুলির অর্থমন্ত্রীদের সঙ্গে প্রাক্‌-বাজেট বৈঠকে মিলিত হন। বৈঠকে কেন্দ্রীয় সরকারের পক্ষ থেকে সার্বিক অর্থ-ব্যবস্থার বিকাশে যে সমস্ত পদক্ষেপ নেওয়া হয়েছে, তার উল্লেখ করেন। সহযোগিতামূলক যুক্তরাষ্ট্রীয় আদর্শের প্রতি সরকারের আস্থার কথা পুনরায় জানিয়ে শ্রীমতী সীতারমন বলেন, রাজ্য ও কেন্দ্রশাসিত অঞ্চলগুলির পক্ষ থেকে যে সমস্ত প্রস্তাব পেশ করা হয়েছে, তা খতিয়ে দেখে কার্যকর করার বিষয়টি বিবেচনা করা হবে। বৈঠকে রাজ্য ও কেন্দ্রশাসিত অঞ্চলগুলির পক্ষ থেকে আর্থিক অগ্রগতি, বিনিয়োগ, সম্পদ চাহিদা ও আর্থিক নীতি সম্পর্কে নিজেদের দৃষ্টিভঙ্গী ও মতামত বৈঠকে পেশ করা হয়। আজকের বৈঠকে গোয়া, হরিয়ানা ও পন্ডিচেরীর মুখ্যমন্ত্রীরা ছাড়াও অরুণাচল প্রদেশ, বিহার, দিল্লি, তামিলনাডু ও ত্রিপুরার উপ-মুখ্যমন্ত্রী এবং রাজ্যগুলির ১৭ জন অর্থমন্ত্রী সহ কেন্দ্রীয় অর্থ প্রতিমন্ত্রী শ্রী অনুরাগ সিং ঠাকুর ও উচ্চ পদস্থ সরকারি আধিকারিকরাও উপস্থিত ছিলেন।


    CG/BD/SB

    
    
    (Release ID: 1596903) Visitor Counter : 3
    
    
      Read this release in: English