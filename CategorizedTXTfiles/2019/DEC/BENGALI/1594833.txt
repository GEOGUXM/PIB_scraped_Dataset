      স্বরাষ্ট্র মন্ত্রক

      সংসদে বিশেষ সুরক্ষা গ্রুপ (সংশোধন) বিল ২০১৯ অনুমোদিত
      Posted On: 04 DEC 2019 2:13PM by PIB Kolkata


    নয়াদিল্লি, ০৪ ডিসেম্বর , ২০১৯


    সংসদে মঙ্গলবার বিশেষ সুরক্ষা গ্রুপ বা এসপিজি (সংশোধন) বিল ২০১৯ অনুমোদিত হয়েছে। সভায় বিল সম্পর্কে বিতর্কের জবাবে স্বরাষ্ট্র মন্ত্রী শ্রী অমিত শাহ জানান, প্রকৃত আইন অনুযায়ী এই বিলে প্রধানমন্ত্রীর নিরাপত্তার ওপর বিশেষ গুরুত্ব দেওয়া হয়েছে। কারণ, সাংবিধানিকভাবে প্রধানমন্ত্রী হলেন সরকার প্রধান। এই বিলে প্রধানমন্ত্রী ব্যক্তিগত নিরাপত্তা, স্বাস্হ্য, যোগাযোগ, প্রধানমন্ত্রীর কার্যালয়ের নিরাপত্তা এবং প্রধানমন্ত্রীর বাসভবনের নিরাপত্তার ওপর বিশেষ প্রাধান্য দেওয়া হয়েছে। এসপিজি নিরাপত্তার বিষয়টিকে স্টেটাস সিম্বল করা উচিত নয়, এমনকি বিশেষ একটি পরিবারের নিরাপত্তার জন্যও বিশেষজ্ঞ সুরক্ষাকর্মীদের মোতায়েন করাও যুক্তিযুক্ত নয়। বিশেষ একটি পরিবার সহ ১৩০ কোটি ভারতীয়ের নিরাপত্তার দায়িত্বও সরকারের বলে শ্রী শাহ উল্লেখ করেন।


    শ্রী শাহ আরও বলেন, এসপিজি আইনে সংশোধনের ব্যাপারে এমন ধারণা তৈরি হয়েছে যে গান্ধী পরিবারের ওপর থেকে এসপিজি নিরাপত্তা প্রত্যাহারের উদ্দেশ্যেই সংশোধনের এই উদ্যোগ। এই ধারণার বিরোধীতা করে মন্ত্রী জানান, গান্ধী পরিবারের নিরাপত্তা প্রত্যাহার করা হয়নি, বরং নিরাপত্তার বিষয়টি এসপিজি-র পরিবর্তে Z+ করা হয়েছে। এখানেও পরিবারের জন্য অ্যাডভান্স সিকিউরিটি লিয়াঁজ সহ দিবারাত্রি অ্যাম্বুলেন্স পরিষেবার ব্যবস্হা রয়েছে। বিপদ বা আক্রমনের বিভিন্ন দিক উপলব্ধি করেই গান্ধী পরিবারের নিরাপত্তার জন্য এই সিদ্ধান্ত নেওয়া হয়েছে। গান্ধী পরিবারের ওপর এই নিরাপত্তা ব্যবস্হা স্বরাষ্ট্র মন্ত্রী, প্রতিরক্ষা মন্ত্রীর সমতুল। তিনি জোর দিয়ে বলেন, ওই পরিবারের নিরাপত্তা নিয়ে প্রতিহিংসামূলক রাজনীতির কোনও প্রশ্নই ওঠেনা। এই পরিবারের নিরাপত্তার দায়িত্বে থাকা কর্মীরা সকলেই এসপিজি প্রশিক্ষণপ্রাপ্ত।


    বিরোধী পক্ষকে খোঁচা দিয়ে শ্রী শাহ বলেন, এসপিজি আইনে সংশোধনের ফলে যে ব্যক্তি সবথেকে বেশি সুবিধা পাওয়া থেকে বঞ্চিত হবেন, তিনি হলেন বর্তমান প্রধানমন্ত্রী। কারণ প্রধানমন্ত্রীর পদ থেকে অব্যহতির পাঁচ বছর পর তিনি আর এসপিজি সুরক্ষা পাবেন না। তিনি আরও জানান, প্রাক্তন প্রধানমন্ত্রীদের ক্ষেত্রেও অতীতে এসপিজি সুরক্ষা প্রত্যাহার করা হয়েছে। কিন্তু তখন কোনওরকম বিতর্ক বা বিরোধীতা করা হয়নি।


    শ্রীমতি প্রিয়াঙ্কা গান্ধীর বাসভবনে নিরাপত্তায় গাফিলতির প্রসঙ্গে শ্রী শাহ জানান, যাঁরা তাঁর বাসভবনে প্রবেশ করেছিলেন তাঁরা কংগ্রেসের সদস্য এবং দায়িত্বে থাকা নিরাপত্তা কর্মীরা নির্দিষ্ট তথ্যের ভিত্তিতেই তাঁদের বাসভবনে প্রবেশের অনুমতি দিয়েছিলেন। এসব সত্ত্বেও এই ঘটনায় সরকারের পক্ষ থেকে উচ্চ পর্যায়ে তদন্তের নির্দেশ দেওয়া হয়েছে এবং সংশ্লিষ্ট তিনজন নিরাপত্তা কর্মীকে বরখাস্ত করা হয়েছে।


    উল্লেখ করা যেতে পারে এসপিজি সংশোধন বিল ২০১৯ গত ২৭ নভেম্বর লোকসভায় পাশ হয়েছিল।


    CG/BD/NS

    
    
    (Release ID: 1594833) Visitor Counter : 8
    
    
      Read this release in: English