      প্রধানমন্ত্রীরদপ্তর

      প্রধানমন্ত্রীর সঙ্গে মালদ্বীপের বিদেশ মন্ত্রী আবদুল্লা শাহিদের সাক্ষাৎ
      Posted On: 14 DEC 2019 12:26PM by PIB Kolkata


    নয়াদিল্লি, ১৩ ডিসেম্বর, ২০১৯


    মালদ্বীপের বিদেশ মন্ত্রী মিঃ আবুদুল্লা শাহিদ আজ নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন। ষষ্ঠ ভারত-মালদ্বীপ যৌথ কমিশনের বৈঠকে যোগ দিতে মিঃ শাহিদ সরকারি সফরে ভারতে এসেছেন।


    প্রধানমন্ত্রী মালদ্বীপের রাষ্ট্রপতি ইব্রাহিম মোহামেদ সোলিহ-র নেতৃত্বে গঠিত সরকারের প্রথম বছরের সাফল্যে বিদেশ মন্ত্রীর মাধ্যমে শুভেচ্ছা পাঠিয়েছেন। বিগত এক বছরে ভারত এবং মালদ্বীপের মধ্যে সম্পর্কের উন্নয়ন ও দ্বিপাক্ষিক সহযোগিতার ইতিবাচক প্রভাবে তিনি সন্তোষ ব্যক্ত করেছেন। ষষ্ঠ ভারত-মালদ্বীপ যৌথ কমিশনের বৈঠকে আলোচনার ফলে উভয় পক্ষের উন্নয়নের পর্যালোচনায় তিনি আশা ব্যক্ত করেছেন যার মাধ্যমে দুটি দেশের মধ্যে সম্পর্ক আরও নিবিড় হবে এবং পারস্পরিক বোঝাপড়ায় উভয় দেশই উপকৃত হবে। একটি স্থিতিশীল, সমৃদ্ধশালী ও শান্তিপূর্ণ মালদ্বীপ গঠনের লক্ষ্যে একযোগে কাজ করার বিষয়ে ভারতের অঙ্গীকার প্রধানমন্ত্রী পুনর্ব্যক্ত করেন।


    বিদেশ মন্ত্রী মিঃ শাহিদ ভারত-মালদ্বীপ সম্পর্ককে এগিয়ে নিয়ে যাওয়ার ক্ষেত্রে প্রধানমন্ত্রী শ্রী নরেন্দ্র মোদীর দৃষ্টিভঙ্গি এবং দৃঢ় নেতৃত্বের জন্য ধন্যবাদ জানান। মালদ্বীপের বিভিন্ন উন্নয়নমূলক সহযোগিতার উদ্যোগে ভারতের সমর্থনের বিষয়টি তিনি প্রশংসা করেন। এ প্রসঙ্গে মালদ্বীপ সরকারের ‘ভারত প্রথম’ নীতির কথা তিনি উল্লেখ করে বলেন, উভয় দেশের সম্পর্ক দৃঢ় করার লক্ষ্যে মালদ্বীপ নেতৃবৃন্দ প্রতিশ্রুতিবদ্ধ।


    SSS/CB/DM

    
    
    (Release ID: 1596469) Visitor Counter : 7
    
    
      Read this release in: English