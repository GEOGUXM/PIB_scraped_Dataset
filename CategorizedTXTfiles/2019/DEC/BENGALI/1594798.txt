      অর্থমন্ত্রক

      এলআইসি পলিসি হোল্ডারদের জন্য ক্রেডিট কার্ড লেনদেনের ক্ষেত্রে মাশুল প্রত্যাহার
      Posted On: 03 DEC 2019 7:55PM by PIB Kolkata


    কলকাতা, ০৩ ডিসেম্বর, ২০১৯


    ভারতীয় জীবন বিমা নিগম বা এলআইসি ডিজিটাল লেনদেন-কে আরও উৎসাহিত করতে গ্রাহকদের স্বার্থে প্রিমিয়াম নবীকরণ, আগাম প্রিমিয়াম প্রদান, ঋণ পরিশোধ ও সুদ জমার মতো ক্ষেত্রে ক্রেডিট কার্ড লেনদেন বাবদ মাশুল প্রত্যাহার করেছে। মাশুল প্রত্যাহারের এই সিদ্ধান্ত গত পয়লা ডিসেম্বর থেকেই কার্যকর হয়েছে। নিগমের এই সিদ্ধান্তের ফলে গ্রাহকরা বিশেষভাবে উপকৃত হবেন। এমনকি, পলিসি হোল্ডাররা অনলাইনে কোনও রকম মাশুল ছাড়াই সহজেই লেনদেন করতে পারবেন। ক্রেডিট কার্ডের মাধ্যমে মাশুলহীন এই লেনদেন ব্যবস্থা কার্ড লেস পেমেন্ট বা পয়েন্ট অফ সেল মেশিনের মাধ্যমে সম্পন্ন করা যাবে। এলআইসি তার গ্রাহকদের সমস্যামুক্ত অনলাইন লেনদেন পরি ষেবার জন্য MYLIC অ্যাপ ডাউনলোড করার অনুরোধ জানিয়েছে।


    CG/BD/SB

    
    
    (Release ID: 1594798) Visitor Counter : 7