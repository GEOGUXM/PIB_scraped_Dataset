      উপ-রাষ্ট্রপতিরসচিবালয়

      তাৎক্ষণিক বিচার যেমন সম্ভব নয়, লাগাতার বিলম্বও উচিত নয় : উপরাষ্ট্রপতি
      Posted On: 09 DEC 2019 3:22PM by PIB Kolkata


    নয়াদিল্লি, ০৯ ডিসেম্বর , ২০১৯


    উপরাষ্ট্রপতি শ্রী এম ভেঙ্কাইয়া নাইডু সরকার, বার এবং বেঞ্চকে দ্রুত ও সর্বাঙ্গীন উদ্যোগের মাধ্যমে দেশজুড়ে বকেয়া মামলার নিষ্পত্তির উদ্যোগ নেওয়ার আহ্বান জানান।


    নতুন দিল্লিতে রবিবার ‘ গণতন্ত্রের স্তম্ভ সমূহ ’ শীর্ষক বীরেন্দ্র ভাটিয়া স্মারক বক্তৃতায় বক্তব্য রাখার সময় উপরাষ্ট্রপতি বলেন, ‘ তা ৎ ক্ষণিক বিচার যেমন সম্ভব নয়, একইভাবে লাগাতার বিলম্বও চলতে পারেনা। অন্যথায় মানুষ আইনকে নিজের হাতে তুলে নেবেন। ’


    বিচার প্রক্রিয়াকে আরও নাগরিক-বান্ধব করে তোলার লক্ষ্যে উপরাষ্ট্রপতি আঞ্চলিক ভাষার ব্যবহারের ওপর গুরুত্ব আরোপ করেন। এরফলে মানুষের বুঝতে সুবিধা হবে।


    তিনি সুপ্রিম কোর্টের দেশজুড়ে ২-৩টি বেঞ্চ গঠনের প্রস্তাব দেন। উপরাষ্ট্রপতি বলেন, ‘ এক্ষেত্রে কোনও সংবিধান সংশোধনের প্রয়োজন হয়না ’ । বর্তমানে ভারতের বিভিন্ন প্রান্ত থেকে বিচার প্রার্থীদের দিল্লিতে আসতে হয় তাদের মামলা পেশ করার জন্য যা অত্যন্ত ব্যয়বহুল।


    নির্বাচন সংক্রান্ত মামলা ও বিধায়ক এবং সাংসদদের বিরুদ্ধে ফৌজদারি মামলার নির্দিষ্ট সময়ের মধ্যে ফয়সালা হওয়া উচিত বলে উপরাষ্ট্রপতির অভিমত। নির্বাচিত সংস্হাগুলির প্রিসাইডিং অফিসারদের দলত্যাগী আইনের আওতায় নির্দিষ্ট সময়ের মধ্যে সদস্যদের বরখাস্ত করার বিষয়টিতেও তিনি গুরুত্ব আরোপ করেন।


    বিচার প্রক্রিয়ার বিলম্বের প্রসঙ্গে উপরাষ্ট্রপতি উদ্বেগ প্রকাশ করে বলেন, এরফলে বিচার ব্যবস্হার প্রতি জনগণের আস্হা হারিয়ে যাচ্ছে। দক্ষ, স্বচ্ছ, সহজলভ্য এবং স্বল্প ব্যয়ে বিচার প্রক্রিয়া সুপ্রশাসনের অন্যতম উপাদান বলে তিনি উল্লেখ করেন।


    আইন পরিষদের কাজকর্ম সম্পর্কে উল্লেখ করে উপরাষ্ট্রপতি বলেন, সংসদ ও রাজ্য বিধানসভায় বিতর্কগুলির মান হ্রাস পাচ্ছে বলে একটি ধারণা তৈরি হয়েছে। আইন পরিষদের সদস্যদের আত্মসমীক্ষার আবেদন করে সমাজের কল্যাণে গঠনমূলক অবদান রাখার জন্য তিনি আহ্বান জানান।


    গণতন্ত্রের চারটি স্তম্ভ আইন পরিষদ, নির্বাহী বিভাগ, বিচার বিভাগ এবং সংবাদ মাধ্যমের কথা উল্লেখ করে উপরাষ্ট্রপতি বলেন, প্রতিটি স্তম্ভের নিজস্ব এক্তিয়ারে কাজ করা উচিত। পাশাপাশি, বৃহত্তর আঙ্গিকের প্রসঙ্গও ভুলে যাওয়া উচিত নয়।


    সমাজে বিভেদ দূর করতে সক্রিয় প্রশাসনের উল্লেখ করে শ্রী নাইডু বলেন, জনগণের জীবনের মানোন্নয়নের লক্ষ্যে স্বরাজ্যকে সুরাজ্যে পরিণত করাই আমাদের লক্ষ্য হওয়া উচিত।


    একজন আইনজীবী ও রাজ্যসভার সাংসদ হিসেবে শ্রী বীরেন্দ্র ভাটিয়ার অবদান উপরাষ্ট্রপতি স্মরণ করেন। স্বর্গীয় ভাটিয়া উত্তরপ্রদেশের অ্যাডভোকেট জেনারেল, উত্তরপ্রদেশ বার কাউন্সিলের চেয়ারম্যান এবং হাইকোর্ট আউধ বার অ্যাসোসিয়েশনের সভাপতির দায়িত্ব সামলেছেন। এদিনের অনুষ্ঠানে সুপ্রীম কোর্টের বিচারপতি অশোক ভূষণ, বিশিষ্ট আইনজীবী সোলি সোরাবজি, প্রবীণ আইনজীবী শ্রী রাকেশ দ্বিবেদী এবং শ্রী গৌরব ভাটিয়া উপস্হিত ছিলেন।


    SSS/CB/NS


    

    
    (Release ID: 1595536) Visitor Counter : 8
    
    
      Read this release in: English