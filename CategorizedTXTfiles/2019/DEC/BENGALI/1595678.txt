      ক্ষুদ্র, অতিক্ষুদ্রওমাঝারিশিল্পমন্ত্রক

      পিএমইজিপি-র আওতায় ৩১শে অক্টোবর পর্যন্ত ৫.৭ লক্ষ অতিক্ষুদ্র শিল্পোদ্যোগী উপকৃত
      Posted On: 10 DEC 2019 11:04AM by PIB Kolkata


    নয়াদিল্লি , ০৯ ডিসেম্বর , ২০১৯


    অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রক প্রধানমন্ত্রী কর্মসংস্থান সৃষ্টি কর্মসূচি (পিএমইজিপি) বাস্তবায়নের লক্ষ্যে কাজ করছে। এই কর্মসূচির ফলে গ্রাম – শহরের কর্মহীন যুবক-যুবতী ও প্রথাগত হস্তশিল্পীদের সাহায্য করা হয়, যাতে এরা ভর্তুকি যুক্ত ঋণ পেতে পারেন, যার মাধ্যমে কৃষি শিল্প ব্যতীত কুটির, খাদি ও গ্রামীণ শিল্প স্থাপন করা যায়। এই কর্মসূচিতে সুবিধাভোগীরা নির্মাণ শিল্পে ২৫ লক্ষ টাকা এবং পরিষেবা শিল্পে ১০ লক্ষ টাকা পর্যন্ত ঋণ পেতে পারেন। পিএমইজিপি-র আওতায় বিভিন্ন ক্ষেত্রে তাঁদের ১৫ – ৩৫ শতাংশ ভর্তুকি দেওয়া হয়ে থাকে। শিল্প স্থাপনের পর ২৪ থেকে ৩৬ মাসের মধ্যে পরিদর্শন করার প্রক্রিয়া সম্পন্ন হবে। প্রাপ্ত তথ্যানুযায়ী, ২০০৮-০৯ থেকে ২০১৪-১৫ পর্যন্ত এই কর্মসূচির আওতায় গঠিত শিল্পের ৮০ শতাংশ উৎপাদন হচ্ছে। বাকিগুলি বন্ধ হয়ে গেছে।


    পিএমইজিপি-র আওতায় ৩১শে অক্টোবর পর্যন্ত ৫ লক্ষ ৭০ হাজার অতিক্ষুদ্র শিল্পোদ্যোগী উপকৃত হয়েছেন। তাঁদেরজন্য ১২৯০২ কোটি টাকা সহায়তা দেওয়া হয়েছে। এই শিল্পোদ্যোগের ফলে ৪৭ লক্ষ মানুষ কাজের সুযোগ পেয়েছেন। সুবিধাভোগীরা দ্বিতীয় দফায় পিএমইজিপি/মুদ্রা যোজনায় তাঁদের প্রতিষ্ঠান সম্প্রসারণের ক্ষেত্রে সর্বোচ্চ ১ কোটি টাকা আর্থিক সাহায্য পেতে পারেন। এর মধ্যে উত্তর-পূর্বাঞ্চলীয় রাজ্যগুলি ২০ শতাংশ ও অন্যান্য রাজ্যগুলি ১৫ শতাংশ ভর্তুকি পেতে পারে।


    আজ রাজ্যসভায় এক প্রশ্নের লিখিত জবাবে এই তথ্য জানিয়েছেন কেন্দ্রীয় অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি।


    CG/CB/SB

    
    
    (Release ID: 1595678) Visitor Counter : 8
    
    
      Read this release in: English