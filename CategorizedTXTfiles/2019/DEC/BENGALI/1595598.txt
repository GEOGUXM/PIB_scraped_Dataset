      ক্ষুদ্র, অতিক্ষুদ্রওমাঝারিশিল্পমন্ত্রক

      আধা সমারিক বাহিনীর উর্দি তৈরিতে খাদির ব্যবহার
      Posted On: 09 DEC 2019 5:33PM by PIB Kolkata


    নয়াদিল্লি, ০৯ ডিসেম্বর , ২০১৯


    কেন্দ্রীয় স্বরাষ্ট্র মন্ত্রী শ্রী অমিত শাহ দেশের সমস্ত আধা সামরিক বাহিনীর মহা নির্দেশকদের উর্দি তৈরিতে খাদির ব্যবহার নিশ্চিত করতে বলেছেন। এরফলে খাদি ও গ্রামোদ্যোগ শিল্পের উৎপাদিত সামগ্রীর লাভ হবে। মন্ত্রী এই বাহিনীগুলির ক্যান্টিনে গ্রামোদ্যোগ শিল্পের থেকে উৎপাদিত আচার, পাঁপড়, মধু, সাবান, শ্যাম্পু, ফিনাইল, চা সরষের তেল-সহ অন্যান্য সামগ্রী ব্যবহারের নির্দেশ দিয়েছেন।


    খাদি ও গ্রামোদ্যোগ শিল্প কমিশন (কেভিআইসি)এর কর্তৃপক্ষের সঙ্গে আধা-সামরিক বাহিনীর বেশ কয়েক দফার বৈঠকের পর এই সিদ্ধান্ত গৃহিত হয়েছে। কেভিআইসি-র সামগ্রীগুলির নমুনা পরীক্ষা-নিরীক্ষার পর-ই এই সিদ্ধান্ত গ্রহণ করা হয়।


    কেভিআইসি-র চেয়ারম্যান জানিয়েছেন তাঁদের প্রতিষ্ঠানের সুতি ও পশমের উর্দি, কম্বল-সহ নানা সামগ্রীর নমুনা চুড়ান্ত অনুমোদনের জন্য পাঠানো হয়েছিল। তিনি আরও জানান, তাঁদের উৎপাদিত সামগ্রী আধা-সামরিক বাহিনীর খালি পছন্দই হয়নি, সেগুলি বর্তমানে ব্যবহৃত সামগ্রী থেকে যথেষ্ঠ উন্নত মানের বলে জানা গেছে।


    কেভিআইসি-র চেয়ারম্যান শ্রী বিনয় কুমার সাকসেনা স্বরাষ্ট্রমন্ত্রীর নির্দেশে উৎসাহিত হয়ে বলেন, ‘ এর ফলে খাদি ও গ্রামোদ্যোগ শিল্পের আয় কেবল দ্বিগুন-ই হবে না, সংশ্লিষ্ট ক্ষেত্রে কারিগরদের আরও কর্মসংস্হানেরও সুযোগ তৈরি হবে। বর্তমানে এই শিল্পে উৎপাদিত দ্রব্যের থেকে বার্ষিক আয়ের পরিমান ৭৫ হাজার কোটি টাকা। নতুন উদ্যোগের ফলে আমাদের আধা-সামরিক বাহিনীর জন্য খাদি শিল্পীরা লক্ষ লক্ষ মিটার কাপড় বুনবেন। ’


    SSS/CB/NS

    
    
    (Release ID: 1595598) Visitor Counter : 7
    
    
      Read this release in: English