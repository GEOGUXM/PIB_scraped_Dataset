      কেন্দ্রীয়মন্ত্রিসভা

      প্রগতি ময়দানের ৩.৭ একর জমি ৯৯ বছরের লিজে দিয়ে একটি আন্তর্জাতিক মানের প্রদর্শনী কেন্দ্র গঠনের পরিকল্পনা
      Posted On: 04 DEC 2019 3:24PM by PIB Kolkata


    নয়াদিল্লি, ৪ ডিসেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ প্রগতি ময়দানের ৩.৭ একর জমি ৬১১ কোটি টাকার বিনিময়ে ৯৯ বছরের জন্য ইন্ডিয়া ট্রেড প্রোমোশন অর্গানাইজেশনকে (আইটিপিও) লিজ দেওয়ার প্রস্তাব অনুমোদিত হয়েছে। এই প্রক্রিয়ায় একটি স্পেশাল পারপাস ভেহিকেল (এসপিভি) গঠন করা হবে। ভারতীয় পর্যটন উন্নয়ন নিগম (আইটিডিসি) এবং ইন্ডিয়ান রেলওয়ে কেটারিং অ্যান্ড ট্যুরিজম কর্পোরেশন (আইআরসিটিসি) এই এসপিভি গঠন করবে। ঐ জমিতে একটি পাঁচ-তারা হোটেল তৈরি করা হবে। ২০২০-২১ সালের মধ্যে এই প্রকল্পের অধীনে একটি আন্তর্জাতিক মানের প্রদর্শনী ও সম্মেলন কেন্দ্র (আইইসিসি) গড়ে তোলা হবে।


    পুরো প্রক্রিয়াটি শেষ করার লক্ষ্যে এসপিভি স্বচ্ছভাবে নিলামের মাধ্যমে নির্মাণকারী সংস্থা ও এই কেন্দ্র পরিচালনার জন্য সংস্থাকে নির্বাচন করবে। প্রগতি ময়দানে আন্তর্জাতিক মানের আইইসিসি গড়ে তোলার লক্ষ্যে সরকার আইটিপিও-কে এই দায়িত্ব দিয়েছে। যে কোন সম্মেলন ও প্রদর্শনীর জন্য একটি হোটেল পরিষেবার বিষয়টি ইদানিং বিশ্ব জুড়ে বিবেচিত হচ্ছে। আইইসিসি-র এই প্রকল্পে হোটেলের সুবিধা থাকায় ভারতে আন্তর্জাতিক মানের বৈঠক, সম্মেলন ও প্রদর্শনী কেন্দ্র গড়ে উঠবে যার ফলে শিল্প ও বাণিজ্যের প্রসারের মাধ্যমে নতুন কর্মসংস্থানের আরও সুযোগ তৈরি হবে।


    প্রগতি ময়দানে প্রতি বছর আন্তর্জাতিক বাণিজ্য মেলায় লক্ষ লক্ষ দর্শক ও ক্ষুদ্র ব্যবসায়ীরা আসেন। তাঁরা প্রস্তাবিত এই কেন্দ্রের সুফল গ্রহণ করতে পারবেন।


    CG/CB/DM

    
    
    (Release ID: 1594847) Visitor Counter : 6
    
    
      Read this release in: English