      প্রধানমন্ত্রীরদপ্তর

      ইউরোপীয় পরিষদের সভাপতি মিঃ চার্লস মিশেলের সঙ্গে প্রধানমন্ত্রী শ্রী নরেন্দ্র মোদীর টেলিফোনে বার্তালাপ
      Posted On: 23 DEC 2019 11:04PM by PIB Kolkata


    নয়াদিল্লি, ২১ ডিসেম্বর , ২০১৯


    ইউরোপীয় পরিষদের সভাপতি মিঃ চার্লস মিশেল আজ প্রধানমন্ত্রী শ্রী নরেন্দ্র মোদীকে টেলিফোন করেন।


    ইউরোপীয় পরিষদের সভাপতি পদে দায়িত্ব গ্রহণ করায় মিঃ মিশেলকে উষ্ণ অভিনন্দন জানিয়ে প্রধানমন্ত্রী শ্রী মোদী পরিষদের সভাপতি হিসেবে তাঁর কার্যকালের সাফল্য কামনা করেন। মিঃ মিশেলের সুদক্ষ নেতৃত্বে ভারত-ইউরোপীয় ইউনিয়েনের অংশীদারিত্ব আরও মজবুত হবে বলে শ্রী মোদী আস্হা ব্যক্ত করেন।


    চলতে বছরের গোড়ার দিকে নিউ ইয়র্কে রাষ্ট্রসঙ্ঘের সাধারণ অধিবেশনের ফাঁকে মিঃ মিশেলের সঙ্গে তাঁর বৈঠকের কথা স্মরণ করে প্রধানমন্ত্রী বলেন, ইউরোপীয় ইউনিয়েনের সঙ্গে পারস্পরিক স্বার্থ সংশ্লিষ্ট বিভিন্ন বিষয় সহ যোগাযোগ ব্যবস্হা, সন্ত্রাস দমন, জলবায়ু পরিবর্তনের মতো ক্ষেত্রগুলিতেও ভারত কাজ করতে অঙ্গীকারবদ্ধ।


    দুই নেতাই আগামী বছর ব্রাসেলস-এ শীঘ্রই ভারত-ইউরোপীয় ইউনিয়নের মধ্যে পরবর্তী শীর্ষ বৈঠকের আয়োজন করার ব্যাপারে সহমত প্রকাশ করেন। কূটনৈতিক আলাপ-আলোচনার মাধ্যমে বৈঠকের দিন স্হির হবে।


    CG/BD/NS

    
    
    (Release ID: 1597286) Visitor Counter : 4
    
    
      Read this release in: English