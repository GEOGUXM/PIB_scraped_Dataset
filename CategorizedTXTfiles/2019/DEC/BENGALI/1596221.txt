      জাহাজচলাচলমন্ত্রক

      বন্দরের সঙ্গে সংযোগ স্হাপন বৃদ্ধির লক্ষ্যে ৪৮ হাজার ৭৭২ কোটি টাকা মূল্যের ৭০টি রেল ও সড়ক প্রকল্প গ্রহণ করা হয়েছে : শ্রী মনসুখ মান্ডভিয়া
      Posted On: 12 DEC 2019 5:54PM by PIB Kolkata


    নয়াদিল্লি, ১২ ডিসেম্বর , ২০১৯


    কেন্দ্রীয় জাহাজ চলাচল দপ্তরের স্বাধীন দায়িত্বপ্রাপ্ত এবং সার ও রসায়ন মন্ত্রকের প্রতিমন্ত্রী শ্রী মনসুখ মান্ডভিয়া লোকসভায় আজ এক প্রশ্নের লিখিত উত্তরে জানিয়েছেন, বন্দরের সঙ্গে সংযোগ স্হাপন বৃদ্ধির লক্ষ্যে ৪৫ হাজার ৮৮৩.২ কোটি টাকা মূল্যের ৫৫টি রেল প্রকল্প এবং ২ হাজার ৮৯৯ কোটি টাকা মূল্যের ১৫টি সড়ক প্রকল্প সরকার গ্রহণ করেছে।


    শ্রী মান্ডভিয়া আরও জানিয়েছেন, ৫৫টি রেল প্রকল্পের মধ্যে ১ হাজার ৪৮.২০ কোটি টাকা মূল্যের ১৫ প্রকল্পের কাজ শেষ হয়েছে। রূপায়ণের পথে থাকা ৪০টি প্রকল্পের জন্য ৪৪ হাজার ৭৮৫ কোটি টাকা বরাদ্দ রয়েছে। অন্যদিকে ১৫টি সড়ক প্রকল্পের মধ্যে ২ হাজার ৫৯২ কোটি টাকা মূল্যের ১০টি প্রকল্পের কাজ শেষ হয়েছে। বাকি পাঁচটি প্রকল্পের জন্য ৩০৭ কোটি টাকা বরাদ্দ রয়েছে।


    মন্ত্রী বলেন, বন্দরের সঙ্গে সংযোগ স্হাপনের ক্ষেত্রে ৩৮টি প্রকল্পে চলতি বছরের মার্চ মাস পর্যন্ত রেল মন্ত্রক আনুমানিক ১৬ হাজার ৪০৩ কোটি টাকা খরচ করেছে। সড়ক যোগাযোগ এবং মহাসড়ক / প্রধান বন্দর অধিগৃহীত ১৫টি সড়ক এবং ১৭টি রেল সংযোগ স্হাপন প্রকল্পে গত তিন বছরে আনুমানিক ৩২ হাজার ৪.৮২ কোটি টাকা খরচ হয়েছে।


    SSS/SS/NS

    
    
    (Release ID: 1596221) Visitor Counter : 7
    
    
      Read this release in: English