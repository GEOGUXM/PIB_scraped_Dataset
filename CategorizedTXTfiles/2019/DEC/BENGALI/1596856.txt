      যোগাযোগওতথ্যপ্রযুক্তিমন্ত্রক

      আগামী ২০২২ সালের মধ্যে সব গ্রামে ব্রডব্যান্ড পরিষেবা পৌঁছে দিতে কেন্দ্রীয় মন্ত্রী শ্রী রবি শঙ্কর প্রসাদ জাতীয় ব্রডব্যান্ড মিশনের সূচনা করলেন
      Posted On: 18 DEC 2019 5:29PM by PIB Kolkata


    নয়াদিল্লি, ১৮ ডিসেম্বর, ২০১৯


    দেশজুড়ে ডিজিটাল যোগাযোগ ব্যবস্হার পরিকাঠামো দ্রুত গড়ে তোলার লক্ষ্যে এবং জনগণের সকল চাহিদা মেটাতে যোগাযোগ, আইন, বিচার এবং বৈদ্যুতিন ও তথ্যপ্রযুক্তি মন্ত্রী শ্রী রবি শঙ্কর প্রসাদ মঙ্গলবার জাতীয় ব্রডব্যান্ড মিশনের (এনবিএম)সূচনা করেছেন। অনুষ্ঠানে দপ্তরের প্রতিমন্ত্রী শ্রী সঞ্জয় শামরাও ধোত্রে, টেলিকম দপ্তরের সচিব শ্রী অংশু প্রসাদ সহ উচ্চপদস্হ আধিকারিকরা উপস্হিত ছিলেন। শ্রী রবি শঙ্কর প্রসাদ এই উপলক্ষ্যে এনবিএম-এর লোগো এবং একটি পুস্তিকা প্রকাশ করেন।


    ডিজিটাল যোগাযোগ ব্যবস্হার পরিকাঠামো দ্রুত গড়ে তুলতে, ডিজিটাল পরিষেবাকে সকলের আয়ত্বে আনতে এনবিএম কাজ করবে। ২০২২ সালের মধ্যে দেশের সমস্ত গ্রামে ব্রডব্যান্ড পরিষেবা পৌঁছানোর বিষয়টি নিশ্চিত করতে এই সংস্হা উদ্যোগী হবে। বিশেষ করে গ্রামীণ ও প্রত্যন্ত অঞ্চলে যেন ব্রডব্যান্ড পরিষেবা সহজেই পাওয়া যায় সেই উদ্দেশ্যে ৩০ লক্ষ কিলোমিটার দীর্ঘ অপটিক্যাল ফাইবার কেবল বসানো হবে। ২০২৪ সালের মধ্যে হাজার পিছু জনসংখ্যায় ০.৪২-এর বদলে একটি করে টাওয়ার বসানোর উদ্যোগ নেওয়া হয়েছে। দেশজুড়ে মোবাইল ও ইন্টারনেট পরিষেবার মানোন্নয়নের জন্য এই সংস্হা কাজ করবে। ডিজিটাল যোগাযোগ ব্যবস্হার পরিকাঠামো নির্ধারণ করতে একটি ব্রডব্যান্ড প্রস্তুতিসূচক (বিআরআই) গড়ে তোলা হবে। এই প্রকল্পে ৭ লক্ষ কোটি মার্কিন ডলারের সমতুল অর্থ বিনিয়োগ করা হবে। এরমধ্যে রয়েছে ইউনিভার্সাল সার্ভিস অবলিগেশন ফান্ডের ৭০ হাজার কোটি টাকা। প্রকল্পটিতে বিনিয়োগের জন্য অর্থমন্ত্রক সহ সংশ্লিষ্ট সব মন্ত্রক, দপ্তর এবং এজেন্সি একযোগে কাজ করবে।


    CG/CB/NS

    
    
    (Release ID: 1596856) Visitor Counter : 8
    
    
      Read this release in: English