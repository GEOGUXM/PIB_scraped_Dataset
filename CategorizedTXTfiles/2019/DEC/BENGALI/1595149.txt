      মানবসম্পদবিকাশমন্ত্রক

      বিদ্যালয় পড়ুয়াদের সঙ্গে প্রধানমন্ত্রীর তৃতীয় পর্যায়ে মতবিনিময়মূলক ‘পরীক্ষা পে চর্চা ২০২০’ অনুষ্ঠানের জন্য ছোট প্রবন্ধ রচনা প্রতিযোগিতার সূচনা
      Posted On: 05 DEC 2019 6:20PM by PIB Kolkata


    নয়াদিল্লি , ০৫ ডিসেম্বর , ২০১৯


    কেন্দ্রীয় মানবসম্পদ উন্নয়ন মন্ত্রক MyGov পোর্টালের সহযোগিতায় বিদ্যালয় পড়ুয়াদের সঙ্গে প্রধানমন্ত্রীর তৃতীয় পর্যায়ে মতবিনিময়মূলক ‘পরীক্ষা পে চর্চা ২০২০’ অনুষ্ঠানের জন্য ছোট প্রবন্ধ রচনা প্রতিযোগিতার আয়োজন করেছে। বিদ্যালয় পড়ুয়াদের সঙ্গে প্রধানমন্ত্রীর এই মতবিনিময়মূলক অনুষ্ঠান আগামী মাসের তৃতীয় সপ্তাহে আয়োজন করা হয়েছে। প্রতিযোগিতায় অংশগ্রহণের জন্য প্রবন্ধ লিখে পাঠাতে হবে অনলাইনের মাধ্যমে। গত দোসরা ডিসেম্বর থেকে অনলাইনে নিবন্ধ পাঠানোর প্রক্রিয়া শুরু হয়েছে। এই প্রতিযোগিতায় নবম থেকে দ্বাদশ শ্রেণীর ছাত্রছাত্রীরা অংশগ্রহণ করতে পারবেন। যে সমস্ত ছাত্রছাত্রীর নিবন্ধ সেরা বলে বিবেচিত হবে, তাদেরকে আগামী মাসের ‘পরীক্ষা পে চর্চা ২০২০’ অনুষ্ঠানে অংশগ্রহণের জন্য আমন্ত্রণ জানানো হবে। উল্লেখ করা যেতে পারে, প্রথমবার ‘পরীক্ষা পে চর্চা’ অনুষ্ঠান নতুন দিল্লির তালকাটোরা স্টেডিয়ামে ২০১৮ সালের ১৬ই ফেব্রুয়ারি এবং দ্বিতীয়বার এ বছরের গোড়ায় গত ২৯শে জানুয়ারি ঐ একই স্টেডিয়ামে এই অনুষ্ঠানের আয়োজন করা হয় । গত দু’বারের মতো এবারের ‘পরীক্ষা পে চর্চা’অনুষ্ঠান ‘টাউন হল’ পদ্ধতিতে আয়োজন করা হচ্ছে। এবারের অনুষ্ঠানে প্রায় ২ হাজার ছাত্রছাত্রী অংশগ্রহণ করবে বলে আশা করা হচ্ছে।


    উক্ত প্রতিযোগিতায় অংশগ্রহণের জন্য www.mygov.in ওয়েবসাইটের মাধ্যমে নিম্নলিখিত বিষয়গুলির ওপর ভিত্তি করে লেখা ছোট নিবন্ধ পাঠানো যাবে। এই বিষয়গুলি হ’ল –কৃতজ্ঞতা মহান, তোমার ভবিষ্যৎ তোমার প্রত্যাশার ওপর নির্ভরশীল, পরীক্ষা সম্বন্ধে আত্মোপলব্ধি, লাভের ক্ষেত্রে ভারসাম্য বজায় রাখা প্রভৃতি। উল্লেখ করা যেতে পারে, গত বছর দূরদর্শন ও রেডিও-র বিভিন্ন চ্যানেলের মাধ্যমে সারা দেশের প্রায় ৮ কোটি ৫০ লক্ষ ছাত্রছাত্রী এই অনুষ্ঠান প্রত্যক্ষ করেছিলেন।‘পরীক্ষা পে চর্চা ২০২০’ প্রতিযোগিতায় অংশগ্রহণের জন্য http://innovate.mygov.in/ppc-2020 - এই লিঙ্কে ক্লিক করুন।


    CG/BD/SB

    
    
    (Release ID: 1595149) Visitor Counter : 4
    
    
      Read this release in: English