      যুবওক্রীড়াবিষয়কমন্ত্রক

      ডোপিং-এর বিরুদ্ধে জোরদার প্রচারের আহ্বান জানালেন শ্রী কিরেন রিজিজু
      Posted On: 10 DEC 2019 5:54PM by PIB Kolkata


    নয়াদিল্লি, ১০ ডিসেম্বর , ২০১৯


    ডোপিং-এর বিরুদ্ধে জোরদার প্রচারের আহ্বান জানালেন কেন্দ্রীয় ক্রীড়া এবং যুব বিষয়ক স্বাধীন দায়িত্বপ্রাপ্ত প্রতিমন্ত্রী শ্রী কিরেন রিজিজু। তিনি বলেন, খেলা শুরুর দিন থেকে প্রত্যেক খেলোয়ারের হৃদয়ে ক্রীড়া পরিচ্ছন্ন সম্পর্কে বদ্ধমূল ধারণা থাকা প্রয়োজন। ন্যাশনাল অ্যান্টি ডোপিং এজেন্সির দূত হিসেবে অভিনেতা সুনীল শেট্টিকে নিয়োগ অনুষ্ঠানে একথা জানান তিনি। শ্রী রিজিজু বলেন, সরকারের কর্মসূচির একটি বিষয় হল স্বচ্ছ খেলাধুলা। খেলোয়ারদের সাফল্য আসে অনুশীলনের মধ্যে দিয়ে। তবে তারজন্য ডোপিং-এর মতো কোনও অসৎ উপায় অবলম্বন করা উচিত নয় যাতে দেশের বদনাম হয়।


    চলতি বছরে আগস্টে প্রধানমন্ত্রী শ্রী নরেন্দ্র মোদী ফিট ইন্ডিয়া মুভমেন্টের সূচনা করেছিলেন। সেই প্রসঙ্গ উত্থাপন করে মন্ত্রী বলেন, এ বিষয়ে দেশের নাগরিকদের মধ্যে জনসচেতনতা গড়ে তোলা প্রয়োজন। এরজন্য নিত্য নৈমিত্তিক জীবনে খেলাধুলা, যোগা এবং অন্যান্য শারীরিক কসরতের প্রয়োজনের কথাও তুলে ধরেন তিনি। ন্যাশনাল অ্যান্টি ডোপিং এজেন্সি খেলোয়ারদের মধ্যে ডোপিং-এর বিরুদ্ধে সচেতনতা গড়ে তুলতে গুরুত্বপূর্ণ ভূমিকা পালন করে চলেছে বলেও জানান শ্রী রিজিজু। তিনি বলেন, এই সংস্হার প্রচার দূত হিসেবে অভিনেতা সুনীল শেট্টি আগামীদিনে ডোপিং-এর বিরুদ্ধে প্রচার চালাবেন সুনীল শেট্টির শারীরিক সুস্হতা খেলোয়াড়-সহ দেশবাসীকে অনুপ্রাণিত করবে বলেও তিনি জানান।


    অনুষ্ঠানের ভাষণে অভিনেতা সুনীল শেট্টি বলেন, আর্য়ুবেদ এবং যোগা সাধারণ মানুষকে সুস্হ ও সবল থাকার শক্তি যোগায়। অনুষ্ঠানে ন্যাশনাল অ্যান্টি ডোপিং এজেন্সির মহানির্দেশক শ্রী নবীন আগরওয়াল উপস্হিত ছিলেন।


    SSS/SS/NS

    
    
    (Release ID: 1595769) Visitor Counter : 6
    
    
      Read this release in: English