      মানবসম্পদবিকাশমন্ত্রক

      বালিকা বিদ্যালয় ও কলেজে আত্মরক্ষার জন্য সরকার প্রশিক্ষণ দিচ্ছে – শ্রী রমেশ পোখরিয়াল ‘নিশাঙ্ক’
      Posted On: 10 DEC 2019 11:04AM by PIB Kolkata


    নয়াদিল্লি , ০৯ ডিসেম্বর , ২০১৯


    স্কুল শিক্ষায় সরকারের ফ্ল্যাগশিপ কর্মসূচি ‘সমগ্র শিক্ষা’র আওতায় সরকারি স্কুলগুলিতে ষষ্ঠ থেকে একাদশ শ্রেণীর ছাত্রীদের আত্মরক্ষায় প্রশিক্ষণ দেওয়া হয়ে থাকে। পিছিয়ে পড়া শ্রেণীর ছাত্রীদের জন্য গঠিত কস্তুরবা গান্ধী বালিকা বিদ্যালয়গুলিতেও এই প্রশিক্ষণ দেওয়া হয়। এর জন্য স্কুল পিছু প্রতি মাসে ৩ হাজার টাকার তহবিল বরাদ্দ করা হয়েছে। স্কুলগুলি প্রতি বছর তিন মাস এই অনুদান পেয়ে থাকে। কেন্দ্রীয় বিদ্যালয়, জওহর নবোদয় বিদ্যালয় এবং সেন্ট্রাল টিবেটিয়ান স্কুলস্‌ অ্যাডমিনিস্ট্রেশনের বিদ্যালয়গুলির ছাত্রীদের জুডো, তায়েকওন্ডো, বক্সিং-সহ বিভিন্ন প্রশিক্ষণ দেওয়া হয়।


    বিশ্ববিদ্যালয় মঞ্জুরি কমিশন ‘সক্ষম’ কর্মসূচির আওতায় মহিলাদের নিরাপত্তার লক্ষ্যে উচ্চ শিক্ষা প্রতিষ্ঠানগুলিকে বিভিন্ন সময়ে অনুরোধ জানিয়েছে যে, কর্তৃপক্ষ ও শিক্ষক-শিক্ষিকারা যেন এই কর্মসূচিটিকে বাস্তবায়িত করেন। দিল্লি পুলিশের নারী ও শিশুদের জন্য গঠিত বিশেষ ইউনিটটি বিভিন্ন স্কুল, কলেজ, বহুজাতিক সংস্থা, হাসপাতাল, অ-সরকারি সংগঠন, এনসিসি এবং হোটেলের শীর্ষ কর্মকর্তাদের অনুরোধক্রমে মহিলাদের আত্মরক্ষার জন্য প্রশিক্ষণ কর্মশালার আয়োজন করে।


    CG/CB/SB

    
    
    (Release ID: 1595679) Visitor Counter : 7
    
    
      Read this release in: English