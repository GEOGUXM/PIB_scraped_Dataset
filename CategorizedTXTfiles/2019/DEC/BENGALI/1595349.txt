      অসামরিকবিমানপরিবহণমন্ত্রক

      উড়ান প্রকল্পের চতুর্থ পর্যায়ে জম্মু ও কাশ্মীরে ১১টি এবং লাদাখে ২টি বিমানবন্দরের জন্য দরপত্র আহ্বান
      Posted On: 06 DEC 2019 6:25PM by PIB Kolkata


    নয়াদিল্লি , ০৫ ডিসেম্বর , ২০১৯


    কেন্দ্রীয় অসামরিক বিমান পরিবহণ মন্ত্রক উড়ান প্রকল্পের চতুর্থ পর্যায়ের আওতায় জম্মু ও কাশ্মীরে ১১টি এবং লাদাখে ২টি বিমানবন্দরের জন্য দরপত্র আহ্বান প্রক্রিয়ার কথা ঘোষণা করেছে। এই প্রকল্পের চতুর্থ পর্যায়ে উত্তর-পূর্বাঞ্চল, পার্বত্য রাজ্য ও দ্বীপভূমিগুলিতে বিমানবন্দর গড়ে তোলার ওপর গুরুত্ব দেওয়া হচ্ছে। মন্ত্রক জম্মু ও কাশ্মীরে ১১টি অসংরক্ষিত বিমানবন্দর এবং লাদাখে এ ধরনের দুটি বিমানবন্দরের দরপত্র আহ্বান করেছে। উত্তর-পূর্বাঞ্চল, পার্বত্য রাজ্য ও জলবেষ্টিত ভূখন্ডগুলিতে বিমান যোগাযোগ বাড়ানোর পাশাপাশি, পর্যটন শিল্পের বিকাশের স্বার্থেই এই উদ্যোগ গ্রহণ করা হয়েছে। মন্ত্রক উড়ান প্রকল্পের চতুর্থ পর্যায়ের আওতায় প্রত্যন্ত অঞ্চলগুলিতে বিমান যোগাযোগ বাড়ানোর জন্য বিমান সংস্থাগুলিকে ২৫ শতাংশ অতিরিক্ত আর্থিক সহায়তা দিচ্ছে।


    বিমান পরিবহণ মন্ত্রকের উদ্দেশ্য হ’ল - আগামী পাঁচ বছরে দেশে ১০০টিরও বেশি বিমানবন্দর থেকে ১ হাজার রুটে বিমান চালানো।


    CG/BD/SB

    
    
    (Release ID: 1595349) Visitor Counter : 10
    
    
      Read this release in: English