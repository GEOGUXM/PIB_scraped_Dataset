      স্বাস্থ্যওপরিবারকল্যাণমন্ত্রক

      ই-সিগারেট অধ্যাদেশ
      Posted On: 03 DEC 2019 4:45PM by PIB Kolkata


    নয়াদিল্লি, ৩ ডিসেম্বর, ২০১৯


    কেন্দ্রীয় সরকার গত ১৮ই সেপ্টেম্বর ইলেক্ট্রনিক-সিগারেট (উৎপাদন, আমদানি, রপ্তানি, পরিবহণ, বিক্রয়, বন্টন, মজুত ও বিজ্ঞাপন) বর্জন অধ্যাদেশ, ২০১৯ জারি করে। সমস্ত রাজ্য সরকার ও কেন্দ্রশাসিত অঞ্চল প্রশাসন, রাজ্য পুলিশ প্রধান, সংশ্লিষ্ট অন্যান্য পক্ষ সহ কেন্দ্রীয় মন্ত্রক ও দপ্তরগুলিকেও এই অধ্যাদেশ কার্যকর করার জন্য প্রয়োজনীয় পদক্ষেপ গ্রহণের অনুরোধ জানানো হয়। আইন বলবৎকারী সংস্থাগুলিকেও এই অধ্যাদেশ যথাযথভাবে রূপায়ণের বিষয়টি সুনিশ্চিত করার জন্য ভিডিও কনফারেন্সের মাধ্যমে সচেতন করার উদ্যোগ নেওয়া হয়। এছাড়াও, মন্ত্রক বা দপ্তরগুলিকে নিয়ে সংশ্লিষ্ট অন্যান্য পক্ষের সঙ্গে বৈঠকের আয়োজন করা হয়।


    ইলেক্ট্রনিক-সিগারেট (উৎপাদন, আমদানি, রপ্তানি, পরিবহণ, বিক্রয়, বন্টন, মজুত ও বিজ্ঞাপন) বর্জন অধ্যাদেশ, ২০১৯-এর পরিবর্তে একটি বিল গত ২২শে নভেম্বর লোকসভায় পেশ করা হয়। লোকসভায় বিলটি ২৭শে নভেম্বর এবং রাজ্যসভায় বিলটি দোসরা ডিসেম্বর অনুমোদিত হয়েছে।


    রাজ্যসভায় আজ এক লিখিত জবাবে একথা জানান স্বাস্থ্য ও পরিবারকল্যাণ মন্ত্রী শ্রী অশ্বিনী কুমার চৌবে।


    CG/BD/DM

    
    
    (Release ID: 1594710) Visitor Counter : 3
    
    
      Read this release in: English