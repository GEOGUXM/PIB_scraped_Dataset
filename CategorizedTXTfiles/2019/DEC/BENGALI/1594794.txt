      কর্পোরেটবিষয়সংক্রান্তমন্ত্রক

      কর্পোরেট বিষয়ক মন্ত্রক কোম্পানিগুলির স্বাধীন নির্দেশকদের তথ্য ভাণ্ডারের সূচনা করল
      Posted On: 03 DEC 2019 7:50PM by PIB Kolkata


    নয়াদিল্লি, ০২ ডিসেম্বর, ২০১৯


    কোম্পানি আইনের আওতায় স্বাধীন নির্দেশক নামক প্রতিষ্ঠানকে আরও শক্তিশালী করতে কর্পোরেট বিষয়ক মন্ত্রক কোম্পানিগুলির স্বাধীন নির্দেশকদের নিয়ে আজ এক ডেটা ব্যাঙ্কের সূচনা করেছে। ২০১৩ সালের কোম্পানি আইন ও এই আইনের বিভিন্ন ধারার সঙ্গে সঙ্গতি রেখে ডেটা ব্যাঙ্ক বা তথ্য ভান্ডারের সূচনা হয়েছে।


    মন্ত্রকের সচিব শ্রী ইনজেটি শ্রীনিবাস ডেটা ব্যাঙ্কের সূচনা করে বলেন, কোম্পানিগুলির বর্তমান স্বাধীন নির্দেশক সহ আগামী দিনে যাঁরা এই পদে আসীন হওয়ার প্রত্যাশা রাখেন তাঁদের কাছে এই উদ্যোগ অত্যন্ত কার্যকর হবে। মন্ত্রকের এই উদ্যোগকে প্রগতিশীল আখ্যা দিয়ে শ্রী শ্রীনিবাস বলেন, www.mca.gov.in বা www.independentdirectorsdatabank.in ওয়েবসাইটে গিয়ে যে কেউ নাম নথিভুক্ত করতে পারবেন। এই উদ্যোগে কেবলমাত্র ব্যক্তি বিশেষই উপকৃত হবেন না, সেই সঙ্গে কোম্পানিগুলিও নিজেদের প্রয়োজন ও চাহিদা মতো সঠিক দক্ষতাসম্পন্ন ব্যক্তিকে স্বাধীন নির্দেশক পদে বহাল করতে পারবেন।


    ইন্ডিয়ান ইন্সটিটিউট অফ কর্পোরেট অ্যাফেয়ার্স ডেটা ব্যাঙ্ক সংক্রান্ত পোর্টালটি তৈরি করেছে এবং এর রক্ষণা-বেক্ষণেরও দায়িত্বে রয়েছে। এই পোর্টাল থেকে ই-শিক্ষণ পাঠক্রম সংক্রান্ত তথ্যের পাশাপাশি, কোম্পানি আইন, সিকিউরিটি আইন, মৌলিক হিসাব-নিকাশ, কোম্পানি বোর্ডের কাজকর্মের পদ্ধতি ও নৈতিকতা সম্পর্কিত বিভিন্ন তথ্য পাওয়া যাবে। এছাড়াও, স্বাধীন নির্দেশকদের দক্ষতা বৃদ্ধির জন্য এই পোর্টালের মাধ্যমে একাধিক মূল্য সংযুক্ত পরিষেবা চালু করার পরিকল্পনা রয়েছে। বর্তমানে বিভিন্ন কোম্পানির স্বাধীন নির্দেশকদের পয়লা ডিসেম্বর থেকে আগামী তিন মাসের মধ্যে ঐ পোর্টালে গিয়ে নাম নথিভুক্ত করতে হবে। পোর্টালের উদ্বোধন উপলক্ষে কোম্পানিগুলির স্বাধীন নির্দেশকদের ডেটা ব্যাঙ্ক সংক্রান্ত একটি ছোট পুস্তিকা প্রকাশ করা হয়।


    CG/BD/SB

    
    
    (Release ID: 1594794) Visitor Counter : 4
    
    
      Read this release in: English