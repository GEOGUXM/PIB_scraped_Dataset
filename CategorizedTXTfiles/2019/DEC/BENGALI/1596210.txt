      স্বাস্থ্যওপরিবারকল্যাণমন্ত্রক

      গ্যাস্ট্রোএন্ট্রোলজি এবং যকৃৎ রোগে উন্নতিসাধনে কলকাতায় আয়োজিত সচেতনতামূলক কর্মসূচি
      Posted On: 12 DEC 2019 5:17PM by PIB Kolkata


    কলকাতা, ১২ ডিসেম্বর, ২০১৯


    সুস্হ যকৃৎ এবং পরিপাক নালীকে সবল রাখার বিষয়ের সচেতনতা গড়ে তোলার লক্ষ্যে এশিয়া প্যাসিফিক অ্যাসোসিয়েশন অফ গ্যাস্ট্রোএন্ট্রোলজির উদ্যোগে এক সচেতনতামূলক কর্মসূচির আয়োজন করা হয়েছে কলকাতায়। চার দিন ধরে চলবে এই কর্মসূচি। সেখানে একাধিক স্বাস্হ্য বিশেষজ্ঞরা এই বিষয়ের ওপর বক্তব্য রাখবেন। এছাড়াও থাকছে আলোচনা ও বিতর্ক সভা। কেন্দ্রীয় স্বাস্হ্য পরিবার কল্যাণ মন্ত্রক এ বিষয়ে সচেতনতা বৃদ্ধির উদ্দেশ্যেই এশিয়ান প্যাসিফিক ডাইজেস্টিভ উইক (এপিডিডাব্লু)উদযাপন করে থাকে। এই সম্মেলনে এশিয়া প্রশান্ত মহাসাগরীয় অঞ্চলের ৪০টি দেশের ডাক্তার এবং বিশেষজ্ঞরা অংশগ্রহণ করবেন।


    এপিডিডাব্লু-র সভাপতি ডাক্তার মহেশ গোয়েঙ্কা জানান, গ্যাস্ট্রোএন্ট্রোলজি এবং হেপাটোলজি ক্ষেত্রের ৫ হাজার ২৫০ জন প্রতিনিধি এই সম্মেলনে অংশ নিয়েছেন। জাপান, আমেরিকা, চীন অস্ট্রেলিয়া-সহ ৪০টি দেশ থেকে ১ হাজার ৭০০ জন প্রতিনিধি এতে উপস্হিত রয়েছেন। চার দিন ধরে চলা এই সম্মেলনে যকৃৎ রোগ, অগ্ন্যাশয় এবং এন্ড্রোসকপি সংক্রান্ত চিকিৎসার বিষয় নিয়ে আলোচনা হবে। শ্রী গোয়েঙ্কা আরও বলেন, এই সম্মেলনে ৩৩টি যকৃৎ বা লিভার সার্জারি সরাসরি দেখানো হবে। বিশ্বের এন্ড্রোসকপি ক্ষেত্রে শ্রেষ্ঠ চিকিৎসকরা এই সার্জারিগুলি করবেন।


    ইন্ডিয়ান সোস্যাইটি অফ গ্যাস্ট্রোএন্ট্রোলজির সভাপতি ডাক্তার অজয় কুমার বলেন, নিত্যদিনের খাদ্যাভ্যাসে শাকসব্জি এবং ফল থাকা দরকার। এমনকি মেদ ঝরানোর জন্য প্রতিদিন শারীরিক কসরতের প্রয়োজন আছে বলেও জানান তিনি। পাশাপাশি যকৃৎকে সুস্হ রাখতে ফ্যাট জাতিয় খাবার এড়িয়ে চলার পরামর্শ দেন তিনি। হেপাটাইটিস ভাইরাস থেকে সদ্যজাত শিশুদের বাঁচানোর জন্য প্রত্যেক পরিবারকে এর প্রতিষেধক নেওয়ার কথাও বলেন শ্রী কুমার।


    দিল্লি এইমস-এর গ্যাস্ট্রোএন্ট্রোলজি বিভাগের অধ্যাপক এবং ইন্ডিয়ান সোস্যাইটি অফ গ্যাস্ট্রোএন্ট্রোলজির সাধারণ সচিব ডাক্তার গোবিন্দ মাখারিয়া বলেন, শরীরকে সুস্হ রাখতে প্রত্যেকের পরিপাকজাত খাবার খাওয়া এবং পরিমিত জল পান করা উচিত। তিনি বলেন, অতিরিক্ত মদ্যপান যকৃতের ক্ষতি করতে পারে, তাই একে এড়িয়ে চলার পরামর্শ দেন তিনি। এমনকি হেপাটাইটিস-সি এবং হেপাটাইটিস-বি রোগ এড়াতে সেলুনে এক ব্লেড এবং এক রেজার ব্যবহার না করারও কথাও জানান তিনি।


    SSS/SS/NS

    
    
    (Release ID: 1596210) Visitor Counter : 10
    
    
      Read this release in: English