      জলশক্তি মন্ত্রক

      ইন্ডিয়াস্পেন্ড-এ বিভ্রান্তিকর, উদ্দেশ্যপ্রণোদিত, অসত্য সংবাদ পরিবেশন
      Posted On: 16 DEC 2019 6:31PM by PIB Kolkata


    নয়াদিল্লি, ১৬ ডিসেম্বর, ২০১৯


    ইন্ডিয়াস্পেন্ড-এ গত ১২ই ডিসেম্বর ‘সরকারি উদ্যোগে নির্মিত শৌচালয়ের ফলে হাত দিয়ে জঞ্জাল পরিষ্কারের পরিমাণ বৃদ্ধি : একটি প্রতিবেদন’ শীর্ষক যে সংবাদ প্রকাশিত হয়েছে, তা বিভ্রান্তিকর, উদ্দেশ্যপ্রণোদিত এবং অসত্য। এই প্রতিবেদনটিতে বিশ্ব স্বাস্থ্য সংস্থা (হু), আন্তর্জাতিক শ্রম সংগঠন (আইএলও), বিশ্বব্যাঙ্ক এবং ওয়াটার এইড প্রকাশিত ২০১৯ সালের একটি প্রতিবেদনের বিভিন্ন অংশ ভুলভাবে ব্যবহার করা হয়েছে।


    বিভ্রান্তি :


    ইন্ডিয়াস্পেন্ড-এ প্রকাশিত প্রতিবেদনে উপরোক্ত চার সংস্থার উদ্যোগে প্রকাশিত ‘পয়ঃনিষ্কাশন কর্মীদের স্বাস্থ্য, নিরাপত্তা ও আত্মসম্মান’ শীর্ষক সংবাদের কথা উল্লেখ করা হয়েছে যেখানে, চারটি রাজ্যের ১,৬৮৬ জন হাত দিয়ে জঞ্জাল পরিষ্কার করেন এরকম মানুষের বিষয়ে তথ্য দেওয়া আছে। ঐ প্রতিবেদনে এও লেখা ছিল, স্বচ্ছ ভারত মিশনের আওতায় যে শৌচালয়গুলি তৈরি করা হয়েছে সেগুলিতে প্রযুক্তি ব্যবহার করে পরিষ্কার করার ব্যবস্থা রয়েছে এবং পয়ঃনিষ্কাশন প্রক্রিয়ার বিষয়ে সচেতনতা ক্রমশ বৃদ্ধি পাচ্ছে। বাস্তবে ঐ রিপোর্টে উল্লিখিত চার রাজ্যের ১,৬৮৬ জন কর্মীর বিবরণ ছিল না। ঐ প্রতিবেদনটিতে ভবিষ্যতের নীতি নির্ধারণ এবং কেন্দ্রের পয়ঃনিষ্কাশন কর্মীদের কাজের মানোন্নয়নের জন্য তথ্যের উল্লেখ ছিল এবং এই নীতিটি নয়টি দেশের সংশ্লিষ্ট পরিস্থিতির ওপর বিচার করে তৈরি করা হয়েছে।


    স্বচ্ছ ভারত শৌচালয় এবং হাত দিয়ে জঞ্জাল পরিষ্কার :


    ইন্ডিয়াস্পেন্ড-এ প্রকাশিত প্রতিবেদনে শৌচালয়ে ব্যবহৃত প্রযুক্তিগুলির বিষয়ে যে তথ্য দেওয়া হয়েছে তা অসত্য এবং ঐ প্রতিবেদনে ভিত্তিহীন নানা অভিযোগ করা হয়েছে। প্রতিবেদনের একটি জায়গায় লেখা আছে গ্রামীণ অঞ্চলে নর্দমা তৈরির হার যথেষ্ট কম। এটিকে হাত দিয়ে জঞ্জাল পরিষ্কারের সঙ্গে তুলনা করা হয়েছে। আসলে, ভারতের গ্রামাঞ্চলে শৌচালয়ের সঙ্গে দুটি পিট বানানো হয় যেখানে হাত দিয়ে জঞ্জাল পরিষ্কার করা ছাড়া আর কোন উপায় থাকে না। এই প্রসঙ্গে এটি উল্লেখ করতে হয় উন্মুক্ত স্থানে শৌচকর্ম বন্ধের অভ্যাসের লক্ষ্যে সরকার শৌচালয়গুলিতে একটি পিটের বদলে দুটি পিট নির্মাণের ওপর গুরুত্ব আরোপ করেছে।


    এহেন পরিস্থিতিতে পানীয় জল ও পয়ঃপ্রণালী দপ্তর মনে করে এই ধরনের বিভ্রান্তিকর ও উদ্দেশ্যপ্রণোদিত প্রতিবেদন পাঠককে ভুল ধারণা দেয় যা সাংবাদিকতার পরিপন্থী। সংবাদমাধ্যমগুলিকে যে কোন তথ্য প্রকাশের আগে তার সত্যতা যাচাইয়ের জন্য দপ্তর পরামর্শ দিয়েছে।


    CG/CB/DM

    
    
    (Release ID: 1596652) Visitor Counter : 4
    
    
      Read this release in: English