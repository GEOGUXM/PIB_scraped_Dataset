      দক্ষতাউন্নয়নওশিল্পোদ্যোগমন্ত্রক

      মহাত্মা গান্ধী জাতীয় ফেলোশিপ
      Posted On: 02 DEC 2019 9:23PM by PIB Kolkata


    নয়াদিল্লি, ০২ ডিসেম্বর, ২০১৯


    মহাত্মা গান্ধী জাতীয় ফেলোশিপ (এমজিএনএফ) কর্মসূচি রূপায়ণের জন্য দক্ষতা উন্নয়ন ও শিল্পোদ্যোগ মন্ত্রক ব্যাঙ্গালোরের ইন্ডিয়ান ইন্সটিটিউট অফ ম্যানেজমেন্টের সঙ্গে চুক্তি স্বাক্ষর করেছে। এই কর্মসূচির উদ্দেশ্য হ’ল – জেলা পর্যায়ের দক্ষতা বাড়ানো। দু’বছরের এমজিএনএফ কর্মসূচিতে জেলা প্রশাসনের সঙ্গে হাতেনাতে প্রশিক্ষণ দেওয়ার সুবিধা রয়েছে। এমনভাবে এই কর্মসূচি প্রণয়ন করা হয়েছে, যাতে শিক্ষার্থীদের উপযুক্ত প্রশিক্ষণ দিয়ে জেলা পর্যায়ে দক্ষ ব্যক্তিদের সাহায্যে দক্ষতা উন্নয়নমূলক কর্মসূচির এক অনুকূল বাতাবরণ গড়ে তোলা যায়। কোর্স শেষ হলে শিক্ষার্থীকে পাবলিক পলিসি অ্যান্ড ম্যানেজমেন্ট সংক্রান্ত সার্টিফিকেট দেওয়া হয়ে থাকে। এমজিএনএফ থেকে সফলভাবে উত্তীর্ণ ৭৫ জনকে পরীক্ষামূলকভাবে দেশের ৬টি রাজ্যের ৭৫টি জেলায় দক্ষতা বিকাশে কাজে লাগানো হবে। এমজিএনএফ কোর্স থেকে উত্তীর্ণদের মনোনয়ন প্রক্রিয়া এখনও সম্পূর্ণ হয়নি। পরীক্ষার পর সাক্ষাৎকারের ভিত্তিতে নির্বাচিত প্রার্থীদের চূড়ান্ত তালিকা ঘোষণা করা হবে।


    লোকসভায় আজ এক প্রশ্নের লিখিত জবাবে এই তথ্য দেন কেন্দ্রীয় দক্ষতা উন্নয়ন ও শিল্পোদ্যোগ মন্ত্রী শ্রী আর কে সিনহা।


    CG/BD/SB

    
    
    (Release ID: 1594610) Visitor Counter : 4
    
    
      Read this release in: English