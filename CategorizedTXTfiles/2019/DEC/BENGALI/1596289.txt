      নারীওশিশুবিকাশমন্ত্রক

      জুভেনাইল হোমগুলিতে শিশুদের যৌন হেনস্থা
      Posted On: 12 DEC 2019 8:36PM by PIB Kolkata


    নয়াদিল্লি , ১২ ডিসেম্বর , ২০১৯


    নাবালক ন্যায়-বিচার (শিশু ও শিশুর সুরক্ষা) আইন, ২০১৫ এবং নাবালক ন্যায়-বিচার (শিশুর দেখভাল ও সুরক্ষা) মডেল আইন, ২০১৬ অনুযায়ী, জুভেনাইল হোমগুলির নজরদারি ও পরিদর্শনের কথা উল্লেখ রয়েছে। নাবালক ন্যায়-বিচার আইন কার্যকর করার প্রাথমিক দায়িত্ব রাজ্য ও কেন্দ্রশাসিত অঞ্চলগুলির। চাইল্ড কেয়ার ইন্সটিটিউট বা জুভেনাইল হোমগুলিতে নিয়মিত নজরদারি চালানোর জন্য মন্ত্রকের পক্ষ থেকে রাজ্য ও কেন্দ্রশাসিত অঞ্চলগুলিকে সময় বিশেষে পরামর্শ দেওয়া হয়ে থাকে। জুভেনাইল হোমগুলিতে শিশুদের স্বাভাবিক জীবনযাপন ব্যহত ও অযাচিত যে কোনও ধরণের ঘটনার ক্ষেত্রে পদক্ষেপ গ্রহণের বিষয়ে রাজ্য ও কেন্দ্রশাসিত অঞ্চলগুলিকে মন্ত্রকের পক্ষ থেকে পরামর্শ জারি করা হয়েছে। এছাড়াও, সারা দেশে নাবালক ন্যায়-বিচার আইন কার্যকর করার ক্ষেত্রে নজরদারির জন্য শিশু অধিকার সুরক্ষা আইন, ২০০৫ – এর আওতায় বিধিবদ্ধ সংস্থা হিসাবে জাতীয় শিশু অধিকার সুরক্ষা কমিশন এবং রাজ্য শিশু অধিকার সুরক্ষা কমিশন গঠন করা হয়েছে। জাতীয় শিশু অধিকার সুরক্ষা কমিশনের তথ্যানুযায়ী, বিগত তিন বছরে সারা দেশে চাইল্ড কেয়ার ইন্সটিটিউটগুলিতে শিশুদের ওপর যৌন হেনস্থা বা নিপীড়নের মোট ৪৩টি অভিযোগ নথিভুক্ত হয়েছে।


    রাজ্যসভায় আজ লিখিত জবাবে এই তথ্য দেন কেন্দ্রীয় মহিলা ও শিশু কল্যাণ মন্ত্রী শ্রীমতী স্মৃতি জুবিন ইরানি। তিনি আরও জানান, ২০১৬ – ১৭ থেকে ২০১৮ – ১৯ পর্যন্ত পশ্চিমবঙ্গে চাইল্ড কেয়ার ইন্সটিটিউট বা জুভেনাইল হোমগুলিতে শিশুদের ওপর যৌন হেনস্থা বা নিপীড়নের কোনও ঘটনা নথিভুক্ত হয়নি।


    SSS/BD/SB

    
    
    (Release ID: 1596289) Visitor Counter : 7
    
    
      Read this release in: English