      প্রতিরক্ষামন্ত্রক

      একবার ব্যবহারযোগ্য প্লাস্টিকের বিরুদ্ধে জনসচেতনতা গড়ে তুলতে প্রচারাভিযানের সূচনা করেছেন প্রতিরক্ষা মন্ত্রী শ্রী রাজনাথ সিং
      Posted On: 09 DEC 2019 3:23PM by PIB Kolkata


    নয়াদিল্লি, ৭ ডিসেম্বর, ২০১৯


    স্বচ্ছতা পাখওয়াড়ার অঙ্গ হিসেবে একবার ব্যবহারযোগ্য প্লাস্টিকের বিরুদ্ধে জনসচেতনতা গড়ে তুলতে দিল্লি ক্যান্টনমেন্টে এক প্রচারাভিযানের সূচনা করেছেন প্রতিরক্ষা মন্ত্রী শ্রী রাজনাথ সিং। সূচনা অনুষ্ঠানে প্রতিরক্ষা মন্ত্রী স্বয়ং একবার ব্যবহারযোগ্য প্লাস্টিক পরিষ্কার করার কাজে অংশ নেন। এই প্রচারাভিযানে সামিল হন ৩ হাজারেরও বেশি সাধারণ মানুষ ও স্কুলের ছাত্রছাত্রীরা।


    শ্রী রাজনাথ সিং বলেন, মহাত্মা গান্ধী যেমন একজন সত্যাগ্রহী হিসেবে কাজ করে গেছেন, তেমনই প্রধানমন্ত্রী শ্রী নরেন্দ্র মোদী স্বচ্ছাগ্রহী হিসেবে কাজ করে চলেছেন। খুব অল্প সময়ের মধ্যেই স্বচ্ছ ভারত এক ‘মিশন’-এর রূপ নিয়েছে। দেশের মধ্যে ৭০০টিরও বেশি জেলা উন্মুক্ত স্থানে শৌচকর্ম মুক্ত স্থান হিসেবে বিবেচিত হয়েছে। ইতিমধ্যেই, ১০ কোটি ৬০ লক্ষ শৌচালয় নির্মাণের কাজ শেষ হয়েছে। এখন একবার ব্যবহারযোগ্য প্লাস্টিক বর্জনের বিষয়েও জোর দিতে হবে বলেও শ্রী সিং জানান। তিনি বলেন, এ বিষয়ে জনসাধারণের মধ্যে সচেতনতা গড়ে তোলার প্রয়োজন। তিনি বলেন, সাধারণ মানুষ যদি তাঁদের সঙ্গে ব্যাগ রাখা শুরু করেন, তবেই এই ধরনের প্লাস্টিকের ব্যবহার এড়ানো যাবে।


    এদিন এই প্রচারাভিযানে ভারতীয় উপকূলরক্ষী বাহিনী, অর্ডন্যান্স ফ্যাক্টরি বোর্ড, জাতীয় সমর শিক্ষার্থী বাহিনী, বর্ডার রোড্‌স অর্গানাইজেশন-সহ একাধিক প্রতিষ্ঠান সামিল হয়। প্রতিরক্ষা মন্ত্রী শ্রী রাজনাথ সিং প্রচারাভিযানে সামিল সকলকে স্বচ্ছতার শপথবাক্য পাঠ করান।


    SSS/SS/DM

    
    
    (Release ID: 1595537) Visitor Counter : 5
    
    
      Read this release in: English