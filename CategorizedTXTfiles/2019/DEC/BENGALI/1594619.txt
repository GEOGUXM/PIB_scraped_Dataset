      সংস্কৃতিমন্ত্রক

      সরকার নেতাজী সুভাষ চন্দ্র বসু ও আজাদ হিন্দ ফৌজের গোপন নথী প্রকাশ্যে এনেছেঃ শ্রী প্রলহাদ সিং প্যাটেল
      Posted On: 03 DEC 2019 12:03PM by PIB Kolkata


    নতুনদিল্লি, ৩ডিসেম্বর,২০১৯


    সরকার নেতাজী সুভাষ চন্দ্র বোস এবং আজাদ হিন্দ ফৌজ সংক্রান্ত সব গোপন নথী প্রকাশ্যে এনেছে। সেগুলি জাতীয় আরকাইভে রাখা হয়েছে।


    এর মধ্যে প্রধানমন্ত্রীর দপ্তরের ৫৮টি, স্বরাষ্ট্র মন্ত্রকের ৩৭, বিদেশ মন্ত্রকের ২০০, মন্ত্রীসভার সচিবালয়ের ৯টি—অর্থাৎ মোট তিনশো চারটি নথী ও ফাইল রয়েছে।


    জাতীয় আরকাইভে থাকা এই ফাইল গুলির মধ্যে ৩০৩টি ফাইল নেতাজির ওয়েব পোর্টাল www.netajipapers.gov.in-এ আপলোড করা হয়েছে।


    কেন্দ্র যে সব ফাইল প্রকাশ্যে আনে সেগুলি সবকটিই জাতীয় আর্কাইভে রাখা হয়। এছাড়া ১৯৯৭ সালে প্রতিরক্ষা মন্ত্রক থেকে আজাদ হিন্দ ফৌজ সংক্রান্ত ৯৯০টি ফাইল, স্বরাষ্ট্র মন্ত্রক থেকে খোসলা কমিশনের ২৭১টি ও বিচারপতি মুখার্জি কমিশনের ৭৫৯টি ফাইল আর্কাইভে দেওয়া হয়। এই ফাইলগুলি সব কটিই ১৯৯৭ সালের পাব্লিক রেকর্ড রুলসের আওতায় প্রকাশ্যে আনা হয়েছে।


    লোকসভায় গতকাল এক প্রশ্নের লিখিত জবাবে এই তথ্য জানিয়েছেন, সংস্কৃতি ও পর্যটন দপ্তরের স্বাধীন দায়িত্বপ্রাপ্ত প্রতিমন্ত্রী প্রলহাদ সিং প্যাটেল ।


    


    CG/CB

    
    
    (Release ID: 1594619) Visitor Counter : 7
    
    
      Read this release in: English