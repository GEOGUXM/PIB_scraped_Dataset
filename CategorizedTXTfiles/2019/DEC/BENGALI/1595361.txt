      প্রধানমন্ত্রীরদপ্তর

      মরিশাসের প্রধানমন্ত্রীর সঙ্গে প্রধানমন্ত্রীর সাক্ষাৎকার
      Posted On: 06 DEC 2019 6:47PM by PIB Kolkata


    নয়াদিল্লি, ০৬ ডিসেম্বর , ২০১৯


    প্রধানমন্ত্রী শ্রী নরেন্দ্র মোদী আজ নতুন দিল্লীতে মরিশাসের প্রধানমন্ত্রী শ্রী প্রবীন্দ যুগনাউথের সঙ্গে সাক্ষাৎ করেন। এক বেসরকারি সফরে প্রবীন্দ যুগনাউথের সঙ্গে তাঁর স্ত্রী শ্রীমতি কবিতা যুগনাউথও রয়েছেন।


    প্রধানমন্ত্রী যুগনাউথ বিপুল জনসমর্থন নিয়ে পুর্ননির্বাচিত হওয়ায় শ্রী নরেন্দ্র মোদী তাঁকে উষ্ণ অভ্যর্থনা জানান এবং উভয় দেশের দ্বিপাক্ষিক সম্পর্ক আরও মজবুত এবং নিবিড় করার লক্ষ্যে তাঁর অঙ্গীকার পুর্নব্যক্ত করেন।


    মেট্রো এক্সপ্রেস প্রজেক্ট, ইএনটি হাসপাতাল, সামাজিক আবাসন প্রকল্পের মতো মরিশাসে বিভিন্ন উন্নয়নমূলক প্রকল্পে ভারতের সহায়তার জন্য প্রধানমন্ত্রী যুগনাউথ আন্তরিকভাবে প্রশংসা করেন। এর মাধ্যমে মরিশাসের জনগণ প্রকৃতপক্ষে উপকৃত হয়েছেন। মরিশাসে সার্বিক উন্নয়নের গতি বৃদ্ধি পেয়েছে বলে উল্লেখ করে তিনি বলেন, ভারতের সঙ্গে সহযোগিতা আরও নিবিড় করা তাঁর বর্তমান সরকারের অন্যতম লক্ষ্য হবে। ভারত এই উদ্যোগে গুরুত্বপূর্ণ শরিক হবে বলে তিনি আশা করেন।


    প্রধানমন্ত্রী মোদী বলেন, মরিশাসের জনগণ ও সরকার ভারতের পূর্ণ সমর্থন পাবেন এবং নিরাপদ, স্হিতিশীল, সমৃদ্ধশালী মরিশাস গঠনের লক্ষ্যে সেদেশের জনগণের আকাঙ্খার প্রতি ভারতের সমর্থন বজায় থাকবে।


    বহুস্তরীয় দ্বিপাক্ষিক সম্পর্ক আরও দৃঢ় করতে এবং পারস্পরিক স্বার্থ ও গুরুত্ব বিবেচনা করে নতুন নতুন সহযোগিতার ক্ষেত্র চিহ্নিত করার বিষয়ে উভয় নেতা একযোগে কাজ করার সিদ্ধান্ত গ্রহণ করেন।


    CG/CB/NS

    
    
    (Release ID: 1595361) Visitor Counter : 8
    
    
      Read this release in: English