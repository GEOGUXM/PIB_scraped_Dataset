      শিল্পওবাণিজ্যমন্ত্রক

      স্টার্ট-আপগুলিকে কর ছাড়
      Posted On: 11 DEC 2019 4:08PM by PIB Kolkata


    নয়াদিল্লি, ১১ ডিসেম্বর , ২০১৯


    স্টার্ট-আপ ইন্ডিয়া উদ্যোগে আওতায় স্বীকৃত স্টার্ট-আপগুলিকে আয়কর আইনের বিভিন্ন ধারা অনুযায়ী কর ছাড় দেওয়া হয়েছে। ভারতীয় স্টার্ট-আপ ক্ষেত্রের অগ্রগতি ও উন্নয়নের সহায়তার জন্য ১০ হাজার কোটি টাকার তহবিল গঠনে কেন্দ্রীয় মন্ত্রিসভার অনুমোদনের ভিত্তিতে শিল্প ও অভ্যন্তরীণ বাণিজ্য প্রসার দপ্তর ২০১৬র জুন মাসে এই তহবিল গঠন করে। তহবিল গঠনের উদ্দেশ্য হল, উদ্ভাবন নির্ভর শিল্পোদ্যোগ ও বাণিজ্য ক্ষেত্রের প্রসার, স্টার্ট-আপগুলির জন্য ইক্যুইটির মতো সম্পদের আরও বেশি লেনদেন প্রভৃতি। তবে এই তহবিল থেকে স্টার্ট-আপগুলিতে সরাসরি বিনিয়োগ করা হয়না। সেবি নথিভুক্ত বিকল্প বিনিয়োগ তহবিলে মূলধন যোগান দেওয়া হয়ে থাকে। তহবিলের এই মূলধনই দেশের স্টার্ট-আপ ক্ষেত্রে অগ্রগতিতে ব্যবহার করা হয়। এক পরিসংখ্যান অনুযায়ী, গত ২১ নভেম্বর পর্যন্ত সিডবি-র পক্ষ থেকে ৪৭ সেবি নথিভুক্ত বিকল্প বিনিয়োগ তহবিল ৩ হাজার ১২৩ কোটি ২০ লক্ষ টাকা দেওয়া হয়েছে। এমনকি ২৭৯টি স্টার্ট-আপ সংস্হায় ২ হাজার ৬৬৯ কোটি ৮৩ লক্ষ টাকা বিনিয়োগ করা হয়েছে। শিল্প ও অভ্যন্তরীণ বাণিজ্য প্রসার দপ্তর স্বীকৃত ২৩ হাজার ৬৫৭টি স্টার্ট-আপে গত ৪ঠা ডিসেম্বর পর্যন্ত প্রায় ২ লক্ষ ৮৬ হাজার কর্মসংস্হান হয়েছে।


    শিল্প ও অভ্যন্তরীণ বাণিজ্য প্রসার দপ্তরের পক্ষ থেকে যে আন্তঃমন্ত্রক সার্টিফিকেশন বোর্ড গঠন করা হয়েছে তা স্টার্ট-আপ সংস্হাগুলিকে কর সংক্রান্ত সুযোগ-সুবিধা দানের বিষয়গুলি দেখভাল করে থাকে। স্টার্ট-আপ সংস্হাকে কর ছাড় ক্ষেত্রে সুযোগ-সুবিধা নেওয়া জন্য প্রাইভেট লিমিটেড কোম্পানি হতে হবে। সংস্হাটিকে ২০১৬র পয়লা এপ্রিলের পর এবং ২০২১র পয়লা এপ্রিলের আগে গঠিত হতে হবে। স্টার্ট-আপ সংস্হা গঠিত হওয়ার ৭ বছরের মধ্যে পর পর তিন বছর এই ছাড় মিলবে। এখনও পর্যন্ত ২৪৭টি স্টার্ট-আপ সংস্হাকে আয়কর আইনের বিভিন্ন ধারা অনুযায়ী কর ছাড় দেওয়া হয়েছে। লোকসভায় আজ এক লিখিত জবাবে একথা জানান, বাণিজ্য ও শিল্পমন্ত্রী শ্রী পীযূষ গোয়েল।


      SSS/BD/NS

    
    
    (Release ID: 1595884) Visitor Counter : 5
    
    
      Read this release in: English