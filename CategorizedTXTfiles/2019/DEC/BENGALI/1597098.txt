      প্রতিরক্ষামন্ত্রক

      নির্দিষ্ট সময়ের ব্যবধানে পরপর দুটি পিনাকা ক্ষেপণাস্ত্রের পরীক্ষামূলক সফল উৎক্ষেপণ
      Posted On: 20 DEC 2019 6:05PM by PIB Kolkata


    নয়াদিল্লি, ২০ ডিসেম্বর, ২০১৯


    পিনাকা ক্ষেপণাস্ত্র ব্যবস্থার পরীক্ষামূলক উৎক্ষেপণের অঙ্গ হিসেবে আজ প্রতিরক্ষা গবেষণা ও উন্নয়ন সংস্থার (ডিআরডিও) পক্ষ থেকে দুটি ক্ষেপণাস্ত্রের পরীক্ষামূলক উৎক্ষেপণ করা হয়। উল্লেখ করা যেতে পারে, এই মিসাইল ব্যবস্থার প্রথম উৎক্ষেপণ গতকাল সম্পন্ন হয়। আজ ওড়িশা উপকূলের চাঁদিপুর থেকে দ্বিতীয় উৎক্ষেপণের অঙ্গ হিসেবে নির্দিষ্ট সময়ের ব্যবধানে পরপর দুটি ক্ষেপণাস্ত্র সাফল্যের সঙ্গে উৎক্ষেপণ করা হয়।


    এই উৎক্ষেপণের উদ্দেশ্য ছিল স্বল্প দূরত্বের মধ্যে শত্রুপক্ষের শিবিরে আঘাত হানার ক্ষমতা পরীক্ষা করে দেখা। এজন্য ২০ কিলোমিটার দূরে সুনির্দিষ্ট লক্ষ্যবস্তুতে ক্ষেপণাস্ত্র দুটি সঠিকভাবে আঘাত হানতে সক্ষম হয়। ক্ষেপণাস্ত্র উৎক্ষেপণের পর থেকে নির্দিষ্ট লক্ষ্যবস্তুতে আঘাত হানা পর্যন্ত সমগ্র প্রক্রিয়ার ওপর একাধিক পর্যায়ে নজরদারিও চালানো হয়। আজ যে দুটি ক্ষেপণাস্ত্র ৬০ সেকেন্ডের ব্যবধানে পরপর পরীক্ষামূলক উৎক্ষেপণ করা হয় তার সমস্ত উদ্দেশ্য পূরণ হয়েছে।


    ক্ষেপণাস্ত্রের পরীক্ষামূলক এই উৎক্ষেপণ সফল হওয়ায় ডিআরডিও-র চেয়ারম্যান ডঃ জি সতীশ রেড্ডি উৎক্ষেপণের সঙ্গে যুক্ত সংস্থার সংশ্লিষ্ট সকলকে অভিনন্দন জানিয়েছেন।


    CG/BD/DM

    
    
    (Release ID: 1597098) Visitor Counter : 5
    
    
      Read this release in: English