      প্রতিরক্ষামন্ত্রক

      পরবর্তী সেনাপ্রধান হচ্ছেন লেফ্টেন্যান্ট জেনারেল এস.এম. নারাভানে
      Posted On: 17 DEC 2019 2:36PM by PIB Kolkata


    নয়াদিল্লি, ১৭ ডিসেম্বর , ২০১৯


    উপ-সেনাপ্রধান লেফ্টেন্যান্ট জেনারেল মনোজ মুকুন্দ নারাভানে-কে দেশের পরবর্তী সেনাপ্রধান হিসেবে নিয়োগ করার সিদ্ধান্ত নিয়েছে কেন্দ্রীয় সরকার। বর্তমান সেনাপ্রধান জেনারেল বিপিন রাওয়াত চলতি বছরের ৩১শে ডিসেম্বর অবসর নেবেন। সেই দিনই বিকেলে দেশের পরবর্তী সেনাপ্রধান হিসেবে দায়িত্বভার গ্রহণ করবেন লেফ্টেন্যান্ট জেনারেল মনোজ মুকুন্দ নারাভানে।


    লেফ্টেন্যান্ট জেনারেল নারাভানে পুনের দানিয়ানা প্রোভোদিনী পারশালা থেকে পড়াশোনা করেছেন। তিনি ন্যাশনাল ডিফেন্স অ্যাকাডেমি এবং ইন্ডিয়ান মিলিটারি অ্যাকাডেমির প্রাক্তনী। ১৯৮০ সালের জুন মাসে শিখ লাইট ইনফ্যান্ট্রি রেজিমেন্টের সপ্তম ব্যাটিলিয়ানের জেনারেল অফিসার হিসেবে সেনাবাহিনীতে যোগ দেন। লেফ্টেন্যান্ট জেনারেল নারাভানে ওয়েলিংটনে ডিফেন্স সার্ভিস স্টাফ কলেজেরও প্রাক্তনী। তিনি সেনাবাহিনীর উচ্চশিক্ষা গ্রহণ করেছেন মউ থেকে। এর পাশাপাশি নারাভানের ডিফেন্স স্টাডিজের স্নাতকোত্তর এবং ডিফেন্স ও ম্যানেজমেন্ট স্টাডিজের এমফিল ডিগ্রি রয়েছে। বর্তমানে তিনি ডক্টরেট ডিগ্রী লাভের জন্য প্রয়াস চালাচ্ছেন।


    চার দশকেরও বেশি সময় ধরে কর্মজীবনে লেফ্টেন্যান্ট জেনারেল নারাভানে একাধিক গুরুত্বপূর্ণ দায়িত্ব সামলেছেন। তিনি উত্তর পূর্বাঞ্চল এবং জম্মু-কাশ্মীরে শান্তি রক্ষায় গুরুত্বপূর্ণ ভূমিকা নিয়েছিলেন। এমনকি শ্রীলঙ্কায় ‘ অপরারেশন পবন ’ -এ ভারতীয় শান্তিরক্ষী বাহিনীর দায়িত্ব সামলেছেন। প্রতিকূল অঞ্চলে কাজ করার মতো অভিজ্ঞতাও রয়েছে তাঁর। ২০১৭ সালে প্রজাতন্ত্র দিবসের প্যারেডে দিল্লী অঞ্চলের জেনারেল অফিসার কম্যান্ডিং (জিওসি) হিসেবেও দায়িত্ব সামলেছেন। সিমলায় আর্মি প্রশিক্ষণ কম্যান্ডে কাজ করার পর ২০১৮ সালের পয়লা অক্টোবর পূর্বাঞ্চলীয় কম্যান্ডের জেনারেল অফিসার কম্যান্ডিং ইন চিফ হিসেবে দায়িত্বভার গ্রহণ করেন।


    CG/SS/NS

    
    
    (Release ID: 1596700) Visitor Counter : 3
    
    
      Read this release in: English