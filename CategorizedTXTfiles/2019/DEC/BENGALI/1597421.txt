      ক্ষুদ্র, অতিক্ষুদ্রওমাঝারিশিল্পমন্ত্রক

      বর্ষশেষ পর্যালোচনা ২০১৯: অতিক্ষুদ্র, ছোট ও মাঝারি শিল্পোদ্যোগ মন্ত্রক
      Posted On: 24 DEC 2019 5:37PM by PIB Kolkata


    নয়াদিল্লি, ২৪ ডিসেম্বর , ২০১৯


    ভারতীয় অর্থ ব্যবস্হা বিশ্বে অন্যতম এক অগ্রণী অর্থ ব্যবস্হায় পরিণত হতে চলেছে। ২০২৪এর মধ্যে ভারতীয় অর্থ ব্যবস্হাকে ৫ লক্ষ কোটি মার্কিন ডলারে নিয়ে যাওয়ার লক্ষ স্হির হয়েছে। এই লক্ষ্য পূরণে মন্ত্রকের উদ্দেশ্য হল সমগ্র অর্থ ব্যবস্হায় অতিক্ষুদ্র, ছোট ও মাঝারি শিল্পোদ্যোগ ক্ষেত্রের অবদান অন্তত ২ লক্ষ কোটি মার্কিন ডলার করার। দেশীয় অর্থ ব্যবস্হায় এই অবদান রাখতে মন্ত্রক ২০১৯ সালে অতিক্ষুদ্র, ছোট ও মাঝারি শিল্পোদ্যোগ ক্ষেত্রে প্রযুক্তিগত মানোন্নয়ন, দক্ষতা উন্নয়ন ও কর্মসংস্হান সৃষ্টির একাধিক উদ্যোগ নিয়েছে।


    প্রধানমন্ত্রীর কর্মসংস্হান সৃষ্টি কর্মসূচি (পিএমইজিপি)


    এই কর্মসূচির আওতায় ৬৫ হাজার ৩১২টি নতুন অতিক্ষুদ্র সংস্হা স্হাপন করা হয়েছে এবং এ ধরণের সংস্হাগুলিতে ৫ লক্ষ ২২ হাজারের বেশি কর্মসংস্হান হয়েছে। এ ধরণের সংস্হা স্হাপনে প্রায় ২ হাজার কোটি টাকার আর্থিক ভর্তুকি যোগানো হয়েছে।


    প্রধানমন্ত্রীর কর্মসংস্হান সৃষ্টি কর্মসূচি একটি গুরুত্বপূর্ণ ঋণ-সংযুক্ত ভর্তুকিমূলক উদ্যোগ, যা মন্ত্রক ২০০৮-০৯ সাল থেকে রূপায়ণ করে আসছে। উদ্দেশ্য হল, গ্রাম ও শহরাঞ্চলের পরম্পরাগত হস্তশিল্পী ও বেকার যুবক-যুবতীদের প্রতিষ্ঠান বর্হিভূত ক্ষেত্রে ক্ষুদ্র উদ্যোগ গড়ে তোলার মাধ্যমে স্বনিযুক্তিমূলক কর্মসংস্হানের সুযোগ প্রদান করা।


    ক্লাস্টার উন্নয়ন কর্মসূচি


    অতিক্ষুদ্র, ছোট ও শিল্পোদ্যোগ- ক্লাস্টার উন্নয়ন কর্মসূচি


      * ১৭টি অভিন্ন সুযোগ-সুবিধা প্রদান কেন্দ্র এবং ১৪টি পরিকাঠামো উন্নয়নমূলক কর্মসূচি চালু হয়েছে।

      * ২৪টি অভিন্ন সুযোগ-সুবিধা প্রদান কেন্দ্র এবং ২৫টি পরিকাঠামো উন্নয়নমূলক কর্মসূচি চালু হয়েছে।

    পরম্পরাগত শিল্পের পুনরুজ্জীবনে তহবিল যোগান কর্মসূচি


    পরম্পরাগত শিল্পের পুনরুজ্জীবনে তহবিল যোগান কর্মসূচির আওতায় অনুমদিত ৫১টি ক্লাস্টারের কাজ সম্পূর্ণ হওয়ার পর সেগুলি ইতিমধ্যেই চালু হয়েছে। এছাড়াও এ ধরণের ৭৮টি ক্লাস্টার গড়ে তোলার প্রস্তাব অনুমদিত হয়েছে। এরফলে ৪৮ হাজারের বেশি শিল্পী ও কর্মী উপকৃত হচ্ছেন।


    সৌরচালিত চরখা ক্লাস্টার


    রাষ্ট্রপতি শ্রী রামনাথ কোবিন্দ ২০১৮-র ২৭ জুন নতুন দিল্লীতে এক অনুষ্ঠানে সৌরচালিত চরখা মিশনের সূচনা করেন। চলতি ২০১৯-২০ অর্থবর্ষে সৌরচালিত চরখা মিশনের আওতায় ১১টি প্রকল্প গড়ে তোলার বিস্তারিত রিপোর্ট জমা পড়েছে।


    ঋণ সংযুক্ত মূলধনী ভর্তুকি পুনরায় চালু


    সরকার গত ফেব্রুয়ারী মাসে ঋণ সংযুক্ত মূলধনী ভর্তুকি- প্রযুক্তিগত উন্নয়ন কর্মসূচির আওতায় ঋণ সংযুক্ত মূলধনী ভর্তুকি চালিয়ে যাওয়ার সিদ্ধান্ত নিয়েছে। কর্মসূচির আওতায় ভর্তুকি বাবদ ২০১৯-২০ অর্থবর্ষে ৩৩৮ কোটি টাকার বেশি দেওয়া হয়েছে।


    অতিক্ষুদ্র ও ছোট শিল্পোদ্যোগগুলির জন্য ঋণ নিশ্চয়তা তহবিল ট্রাস্ট


    এই তহবিলের আওতায় ৫ লক্ষ ৪৬ হাজার ১২৭টি অতিক্ষুদ্র ও ছোট শিল্পোদ্যোগ ক্ষেত্রের জন্য ৩৩ হাজার কোটি টাকার বেশি ঋণ সহায়তার প্রস্তাব অনুমদিত হয়েছে।


    টেকনোলজি সেন্টার সিস্টেমস প্রোগ্রাম (টিসিপিএস)


    সারা দেশে ১৫টি নতুন টুল রুম ও প্রযুক্তিগত উন্নয়ন কেন্দ্র স্হাপনের পাশাপাশি বর্তমানে চালু ১৮টি প্রযুক্তিগত কেন্দ্রের মানোন্নয়নে বিশ্বব্যাঙ্কের ২০০ মিলিয়ন মার্কিন ডলার ঋণ সহায়তায় মন্ত্রক ২ হাজার ২০০ কোটি টাকা ব্যয়ে টেকনোলজি সেন্টার সিস্টেম প্রোগ্রাম রূপায়ণ করছে। ১৫টি নতুন টুল রুম ও প্রযুক্তিগত উন্নয়ন কেন্দ্র স্হাপনের মধ্যে ৪টি অবিলম্বে চালু হতে চলেছে। প্রযুক্তিগত প্রশিক্ষণ কেন্দ্র ও মন্ত্রকের অন্যান্য প্রশিক্ষণ প্রতিষ্ঠানের মাধ্যমে প্রায় ৩ লক্ষ ৬০ হাজার যুবক-যুবতীকে দক্ষ করে তোলা হয়েছে।


    জিইএম- সরকারি ই-বাজার ব্যবস্হা


      * জিইএম- সরকারি ই-বাজার ব্যবস্হায় নথিভুক্ত অতিক্ষুদ্র ও ছোট শিল্পসংস্হার সংখ্যা ৬২ হাজার ৮৫।

      * জিইএম পোর্টালে দেওয়া মোট প্রদেয় বরাত মূল্যের ৫০.৭৪ শতাংশই অতিক্ষুদ্র ও ছোট শিল্পসংস্হাগুলির সঙ্গে যুক্ত।
      * কেন্দ্রীয় রাষ্ট্রায়্ত্ব সংস্হাগুলিকে তাদের মোট সংগ্রহ পরিমানের ২৫ শতাংশই অতিক্ষুদ্র ও ছোট শিল্পসংস্হাগুলি থেকে সংগ্রহ করার বিষয়টি বাধ্যতামূলক করা হয়েছে।
      * প্রায় ৭২ হাজার অতিক্ষুদ্র ও ছোট শিল্পসংস্হা থেকে ২০ হাজার ১৩৯ কোটি টাকার বেশি পণ্য ও পরিষেবা সংগ্রহ করা হয়েছে।
      * কেন্দ্রীয় রাষ্ট্রায়ত্ব সংস্হাগুলির মোট সংগ্রহের ২৮.৪৯ শতাংশই অতিক্ষুদ্র ও ছোট শিল্পসংস্হাগুলি থেকে সংগ্রহ করা হয়েছে।

    ডিজিটাল এমএসএমই


    অভিন্ন পরিষেবা কেন্দ্র, ভারতের শিল্পোদ্যোগ উন্নয়ন প্রতিষ্ঠানের মতো একাধিক সংস্হা অতিক্ষুদ্র, ছোট ও মাঝারি শিল্পোদ্যোগগুলিকে ডিজিটাল ব্যবস্হার সঙ্গে সামিল করার কাজে যুক্ত রয়েছে। এ ধরণের শিল্প সংস্হার সঙ্গে যুক্ত সংশ্লিষ্ট সকলকে ডিজিটাল পরিচিতি সম্পর্কে অবহিত করতে সারা দেশজুড়ে সচেতনতামূলক কর্মশিবির বা কর্মসূচির আয়োজন করা হচ্ছে।


    ইনক্যুবেশন সেন্টার


    ২০০ বেশি কারিগরি প্রতিষ্ঠান, শিল্পসংস্হা, সমাজিক সংস্হার জন্য ইনক্যুবেশন সেন্টার গড়ে তোলার প্রস্তাব অনুমোদন করা হয়েছে। সৃজনশীল ব্যবসায়িক লেনদেন সম্পর্কিত প্রস্তাব আহ্বান করা হচ্ছে। এছাড়াও স্টার্ট-আপ শিল্পসংস্হাগুলিকে ইনক্যুবেশন সেন্টার কর্মসূচির আওতায় ১ কোটি টাকা পর্যন্ত মূলধনী সহায়তা দেওয়া হয়ে থাকে।


    নিঁখুত পণ্য সামগ্রী উৎপাদনের ক্ষেত্রে অতিক্ষুদ্র, ছোট ও মাঝারি শিল্পোদ্যোগগুলিকে আর্থিক সহায়তা কর্মসূচি


    নিঁখুত পণ্য সামগ্রী উৎপাদনের জন্য ২৩ হাজারের বেশি সংস্হা এই কর্মসূচির আওতায় নথিভুক্ত হয়েছে। ১০ লক্ষের বেশি অতিক্ষুদ্র, ছোট ও মাঝারি শিল্পোদ্যোগকে নিঁখুত পণ্য সামগ্রী উৎপাদন ব্যবস্হার আওতায় নিয়ে আসতে সংশ্লিষ্ট নিয়ম-নীতি সরল করা হচ্ছে। একাধিক শিল্প সংগঠন ও কারিগরি প্রতিষ্ঠানের মাধ্যমে এই কর্মসূচির পরিধি বাড়ানোর প্রয়াস চলছে।


    মেধাসত্ত্ব অধিকার সুরক্ষা সম্পর্কে সচেতনতামূলক কর্মসূচি


    অতিক্ষুদ্র, ছোট ও মাঝারি শিল্প সংস্হাগুলিকে তাদের উৎপাদিত স্বতন্ত্র পণ্য সামগ্রীর ট্রেডমার্ক ও সত্ত্ব অনুমোদনের জন্য সংশ্লিষ্ট সংস্হার কাছে আবেদনের সুবিধার্থে মন্ত্রকের পক্ষ থেকে দেশের বিভিন্ন জায়গায় ৬০টিরও বেশি মেধাসত্ত্ব অধিকার সুরক্ষা সংক্রান্ত কেন্দ্র চালু করা হয়েছে। এই কেন্দ্রগুলি থেকে ট্রেডমার্ক ও সত্ত্বের ক্ষেত্রে ভৌগলিক স্বতন্ত্রতার শংসাপত্র যেমন দেওয়া হয়, তেমনই সচেতনতা বৃদ্ধির কাজেও উদ্যোগ গ্রহণ করা হয়।


    সংগ্রহ ও বিপণন সহায়তা


    দেশের ৭৩১টি জেলার জন্যই জেলা উদ্যোগ সমাগম আয়োজনের পরিকল্পনা করা হয়েছে। সহায়তা ও বিপণন কর্মসূচির আওতায় বাণিজ্য মেলা, প্রদর্শনী, সচেতনতামূলক উদ্যোগ, সেমিনার প্রভৃতি আয়োজনের জন্য ৮০ কোটি টাকা বরাদ্দ করা হয়েছে।


    শিল্পোদ্যোগমূলক দক্ষতা উন্নয়ন কর্মসূচি


    সারা দেশে দক্ষতা উন্নয়নমূলক বিভিন্ন কর্মসূচি আয়োজনের জন্য ১৩৫ কোটি টাকারও বেশি বরাদ্দ করা হয়েছে। চলতি অর্থবর্ষে এ ধরণের ৩ হাজারেরও বেশি কর্মসূচি আয়োজিত হয়েছে বা আয়োজনের পরিকল্পনা রয়েছে।


    ইউ কে সিনহা কমিটির সুপারিশ


    অতিক্ষুদ্র, ছোট ও মাঝারি শিল্পোদ্যোগগুলির স্বার্থে ভারতীয় রিজার্ভ ব্যাঙ্কের উদ্যোগে গঠিত ইউ কে সিনহা কমিটি ৩৭টি সুপারিশ পেশ করেছে। বিশেষজ্ঞ এই কমিটির সুপারিশগুলি প্রয়োজন অনুযীয়ী গ্রহণ করে উপযুক্ত ব্যবস্হা গ্রহণের জন্য সংশ্লিষ্ট মন্ত্রক, দপ্তর, প্রতিষ্ঠান ও রাজ্যগুলিকে অনুরোধ করা হয়েছে।


    ছোট ও মাঝারি শিল্পোদ্যোগ ক্ষেত্র এবং আন্তর্জাতিক সহযোগিতা


    বিদেশ মন্ত্রকের ইকোনমিক ডিপ্লোমেসি অ্যান্ড স্টেটস ডিভিশনের সহায়তায় মন্ত্রক ছোট ও মাঝারি শিল্পোদ্যোগগুলিকে নিয়ে দ্বিতীয় আন্তর্জাতিক মানের সম্মেলন গত ২৭-২৯ জুন আয়োজন করে। এই সম্মেলনে ভারত থেকে প্রায় ১৪০০ এবং ৪৪টি দেশের ১৭৫টি শিল্পসংস্হা অংশ নেয়। এছাড়াও ১৬টি দেশের রাষ্ট্রদূতরা সম্মেলনে উপস্হিত ছিলেন।


    ভারতীয় শিল্পমহাসংঘ সিআইআই-এর সহযোগিতায় মন্ত্রক নতুন দিল্লীতে গত ২৪-২৫ সেপ্টেম্বর অতিক্ষুদ্র, ছোট ও মাঝারি শিল্পোদ্যোগগুলিকে নিয়ে ষোড়শ আন্তর্জাতিক মানের বাণিজ্যিক সম্মেলন আয়োজন করে।


    খাদি সামগ্রীকে জনপ্রিয় করা এবং গ্রামোদ্যোগ ক্ষেত্রের ক্ষমতায়ণ


    খাদি সামগ্রী রপ্তানীর জন্য কেন্দ্রীয় সরকার গত ৪ঠা নভেম্বর এ ধরণের সামগ্রীর অভিনব পরিচিতি বজায় রাখতে ও পণ্য সামগ্রীর জনপ্রিয়তা বাড়াতে এক অনন্য কোড বলবৎ করেছে। সাধারণ শ্রেণীর বস্ত্রজাত সামগ্রীর থেকে খাদি পণ্যকে পৃথক করতে এক সুদীর্ঘ ও সুপরিকল্পিত উদ্যোগের অঙ্গ হিসেবেই এই কোড চালু করা হয়েছে। ভারতে উৎপাদিত খাদি পণ্যের পৃথক পরিচিতি দানের ক্ষেত্রে এই কোড গুরুত্বপূর্ণ ভূমিকা পালন করবে। মনে করা হচ্ছে খাদি পণ্যের এই অভিন্ন পরিচিতি লাভের ফলে রপ্তানী বাড়বে এবং সাধারণ মানুষ, বিশেষ করে যুব সমাজের কাছে এ ধরণের সামগ্রী আরও জনপ্রিয় হয়ে উঠবে।


    খাদি ও গ্রামোদ্যোগ কমিশন বিভিন্ন খাদি সামগ্রী উপহার হিসেবে দেওয়ার জন্য গ্যাস অথরিটি অফ ইন্ডিয়া লিমিটেড গেইল এবং পাওয়ার ফিনান্স কর্পোরেশনের কাছ থেকে যথাক্রমে ৫ কোটি ৮৮ লক্ষ টাকা এবং ৭৫ লক্ষ টাকার বরাত পেয়েছে।


    কমিশন সম্প্রতি গোয়ায় ১৬০টি পরিবারকে বিদ্যুৎ চালিত চরখা এবং ৫০ জন মহিলাকে প্রশিক্ষণ দেওয়ার জন্য নতুন ধরণের চরখা (স্পিনিং হুইল) বিতরণ করেছে। এই উদ্যোগের ফলে প্রায় ৭০০ জন মানুষের প্রত্যক্ষ কর্মসংস্হান হবে বলে মনে করা হচ্ছে। এছাড়াও কমিশনের পক্ষ থেকে ৪৩ জন মৌ-পালককে বি-বক্স বা মৌমাছি প্রতিপালনকারী বাক্স দেওয়া হয়েছে।


    জম্মু ও কাশ্মীরে জঙ্গি আক্রমনে ক্ষতিগ্রস্হ মহিলাদের নির্মিত খাদি রুমাল বিক্রির সূচনা- কেন্দ্রীয় অতিক্ষুদ্র, ছোট ও মাঝারি শিল্পোদ্যোগ মন্ত্রী শ্রী নীতিন গড়করি গত ১৭ ডিসেম্বর জম্মু ও কাশ্মীরে জঙ্গি আক্রমনে ক্ষতিগ্রস্হ মহিলাদের নির্মিত খাদি রুমাল বিক্রির সূচনা করেছেন। এই উদ্যোগের ফলে মহিলাদের মনে আস্হা ফিরে আসবে এবং তারা মর্যাদার সঙ্গে স্বাধীনভাবে জীবনযাপনের সুযোগ পাবে বলে মনে করা হচ্ছে। অনলাইন প্ল্যাটফর্ম ও মোবাইল অ্যাপের মাধ্যমে ২ কোটি খাদি রুমালের প্যাকেট বিক্রির জন্য খাদি ও গ্রামোদ্যোগ কমিশন অনলাইন পরিষেবা প্রদান সংস্হা পেটিএম-এর সঙ্গে চুক্তি স্বাক্ষর করেছে।


    CG/BD/NS

    
    
    (Release ID: 1597421) Visitor Counter : 45
    
    
      Read this release in: English
    
    
    

*