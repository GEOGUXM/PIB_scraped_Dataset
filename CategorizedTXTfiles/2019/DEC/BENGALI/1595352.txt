      স্বাস্থ্যওপরিবারকল্যাণমন্ত্রক

      মেডিকেল কলেজ বা হাসপাতালগুলির মানোন্নয়ন
      Posted On: 06 DEC 2019 6:31PM by PIB Kolkata


    নয়াদিল্লি , ০৬ ডিসেম্বর , ২০১৯


    স্বাস্থ্য ও পরিবার কল্যাণ মন্ত্রক কেন্দ্রীয় সহায়তাপুষ্ট প্রকল্পের মাধ্যমে জেলা বা রেফারেল হাসপাতালগুলির সঙ্গে যুক্ত করে নতুন মেডিকেল কলেজ স্থাপন করে থাকে। প্রকল্পের তৃতীয় পর্যায়ে আরও ৭৫টি নতুন মেডিকেল কলেজ স্থাপনের অনুমতি মিলেছে। রাজ্য ও কেন্দ্রশাসিত অঞ্চলগুলিকে প্রকল্পের নীতি-নির্দেশিকা অনুযায়ী, নতুন মেডিকেল কলেজ বা হাসপাতাল স্থাপনের জন্য বিস্তারিত পরিকল্পনা প্রতিবেদন মন্ত্রকের কাছে পাঠানোর অনুরোধ করা হয়ে থাকে। লোকসভায় আজ লিখিত জবাবে এই তথ্য দেন কেন্দ্রীয় স্বাস্থ্য ও পরিবার কল্যাণ প্রতিমন্ত্রী শ্রী অশ্বিনী কুমার চৌবে।


    তিনি আরও জানান, কেন্দ্রীয় সহায়তাপুষ্ট ঐ প্রকল্পের তৃতীয় পর্যায়ের আওতায় এখনও পর্যন্ত ৬৪টি মেডিকেল কলেজ স্থাপনের প্রস্তাব পাওয়া গিয়েছে। বর্তমানে চালু জেলা বা রেফারেল হাসপাতালগুলির সঙ্গে যুক্ত করে নতুন মেডিকেল কলেজ স্থাপনের জন্য কেন্দ্রীয় সহায়তাপুষ্ট ঐ প্রকল্পের প্রথম পর্যায়ে ২০টি রাজ্য ও কেন্দ্রশাসিত অঞ্চলের ৫৮টি জেলা মেডিকেল কলেজকে চিহ্নিত করা হয়। এখনও পর্যন্ত রাজ্য ও কেন্দ্রশাসিত অঞ্চলগুলিকে ৭ হাজার ৫০৭ কোটি ৭০ লক্ষ টাকা বরাদ্দ করা হয়েছে। এই প্রকল্পে পশ্চিমবঙ্গে বীরভূম জেলার রামপুরহাট হাসপাতাল, কোচবিহার জেলা হাসপাতাল, ডায়মন্ড হারবার হাসপাতাল, পুরুলিয়া হাসপাতাল এবং উত্তর দিনাজপুরের রায়গঞ্জ হাসপাতালে প্রতিটির জন্য ১১৩ কোটি ৪০ লক্ষ টাকা করে কেন্দ্রীয় অর্থ সহায়তা মঞ্জুর করা হয়েছে বলেও শ্রী চৌবে জানান।


    CG/BD/SB

    
    
    (Release ID: 1595352) Visitor Counter : 5
    
    
      Read this release in: English