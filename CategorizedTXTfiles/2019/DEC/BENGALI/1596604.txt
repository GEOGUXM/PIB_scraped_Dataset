      অর্থমন্ত্রক

      প্রাক—বাজেট আলোচনায় ডিজিটাল অর্থনীতি, আর্থিক প্রযুক্তি ও নতুন উদ্যোগের প্রতিনিধিদের সঙ্গে অর্থমন্ত্রীর প্রথম বৈঠক
      Posted On: 16 DEC 2019 4:36PM by PIB Kolkata


    নয়াদিল্লি, ১৬ ডিসেম্বর, ২০১৯


    ২০২০-২১ অর্থবর্ষে সাধারণ বাজেটের প্রাক্কালে অর্থ ও কর্পোরেট বিষয়ক মন্ত্রী শ্রীমতী নির্মলা সীতারমন তাঁর প্রাক-বাজেট আলোচনা শুরু করেছেন। প্রথম বৈঠকটি ডিজিটাল অর্থনীতি, আর্থিক প্রযুক্তি ও নতুন উদ্যোগের প্রতিনিধিদের সঙ্গে অনুষ্ঠিত হয়েছে।


    বিগ ডেটা প্রযুক্তি, প্রচুর ডেটা পর্যালোচনা করে তার চরিত্র বোঝা, অতিক্ষুদ্র, ক্ষুদ্র ও মাঝারি শিল্পোদ্যোগে বিগ ডেটা প্রযুক্তি ব্যবহার এবং জন-প্রশাসনে বিগ ডেটার প্রয়োগ। এই আলোচনায় ডিজিটাল পরিকাঠামোয় সরকারের ভূমিকা, এই পরিকাঠামোর বিষয়ে গোপনীয়তা, আর্থিক নিয়মাবলী, নতুন উদ্যোগে সহজে ব্যবসা করার জন্য উপযুক্ত পরিবেশ গড়ে তোলা, ডিজিটাল ভারতের জন্য পরিকাঠামোর বিভিন্ন ঘাটতি এবং কর ব্যবস্থার ওপর বিভিন্ন দিক নিয়ে মতবিনিময় হয়।


    বৈঠকে অর্থ ও কর্পোরেট বিষয়ক দপ্তরের প্রতিমন্ত্রী শ্রী অনুরাগ ঠাকুর, অর্থ সচিব শ্রী রাজীব কুমার, আর্থিক বিষয়ক দপ্তরের সচিব শ্রী অতনু চক্রবর্তী, রাজস্ব সচিব শ্রী অজয় ভূষণ পাণ্ডে, বৈদ্যুতিন ও তথ্যপ্রযুক্তি দপ্তরের সচিব শ্রী অজয় প্রকাশ সাহনি, টেলি-যোগাযোগ দপ্তরের সচিব শ্রী অংশু পারেখ, কেন্দ্রীয় প্রত্যক্ষ কর পর্ষদের চেয়ারম্যান শ্রী প্রমোদ চন্দ্র মোদী, সিবিআইসি-র চেয়ারম্যান শ্রী পি কে দাস, মুখ্য অর্থনৈতিক উপদেষ্টা ডঃ কে ভি সুব্রহ্মনিয়ম সহ দপ্তরের উচ্চপদস্থ আধিকারিকরা উপস্থিত ছিলেন।


    আলোচনায় অংশ নিয়ে ডিজিটাল অর্থনীতি, আর্থিক প্রযুক্তি ও নতুন উদ্যোগের প্রতিনিধিরা বিগ ডেটার বিষয়ে নানা পরামর্শ দেন। এর মধ্যে রয়েছে – তথ্যকেন্দ্র তৈরিতে উৎসাহদান, গ্রামাঞ্চলে ডিজিটাল লেনদেন বাড়াতে বিভিন্ন উদ্যোগ গ্রহণ, নতুন উদ্যোগে শুরু হওয়া সংস্থাগুলিকে কর ছাড়, মহিলাদের কর্মসংস্থান বৃদ্ধি, দক্ষতা বিকাশের লক্ষ্যে তরুণ সমাজের প্রশিক্ষণের ব্যবস্থা করা, দেশের মধ্যে যে সমস্ত সংস্থাগুলি গবেষণা ও উন্নয়নের কাজ করবে তাদের আর্থিক সুবিধা দেওয়া সহ বিভিন্ন বিষয়।


    বৈঠকে অংশগ্রহণকারীদের মধ্যে ছিলেন উইপ্রোর মুখ্য আইন আধিকারিক শ্রী দীপক আচার্য, বৈদ্যুতিন ও কম্পিউটার সফটওয়্যার রপ্তানি পর্ষদের শ্রী মনদীপ সিং পুরী, জিও মোবাইলের কুমারী বিশাখা সায়গল, আইআইএম রোহতকের নির্দেশক শ্রী ধীরাজ পি শর্মা প্রমুখ।


    CG/CB/DM

    
    
    (Release ID: 1596604) Visitor Counter : 7
    
    
      Read this release in: English