      সংস্কৃতিমন্ত্রক

      কলকাতার বিজ্ঞান নগরীতে টাইম মেশিনের সূচনা
      Posted On: 19 DEC 2019 2:35PM by PIB Kolkata


    কলকাতা, ১৯ ডিসেম্বর, ২০১৯


    পর্যটকদের কাছে বিজ্ঞান নগরীকে (সায়েন্স সিটি) আরও আকর্ষণীয় করে তুলতে দুটি টাইম মেশিনের সূচনা করা হল। আমেরিকার ড্রোন প্রিসিয়েশন সিস্টেম-এর অত্যাধুনিক প্রযুক্তিকে কাজে লাগিয়ে তৈরি করা হয়েছে এই টাইম মেশিন দুটি। এখানে ৬৫ ইঞ্চির এলইডি মনিটরে ত্রিমাত্রিক ছবি দেখানো হবে। ২ কোটি ৯০ লক্ষ টাকা করে খরচ হয়েছে এক একটি টাইম মেশিন বসাতে। কেন্দ্রীয় সংস্কৃতি দপ্তর মেশিন দুটি বসাতে আংশিক আর্থিক খরচ দিয়েছে।


    টাইম মেশিন দুটির উদ্বোধনী অনুষ্ঠানে উপস্হিত ছিলেন বিশিষ্ট চলচ্চিত্র পরিচালক সন্দীপ রায়, অভিনেতা ধৃতিমান চট্টোপাধ্যায় সহ ‘ প্রফেসার শঙ্কু ও এল ডোরাডো ’ চলচ্চিত্রের অন্যান্য সদস্যরা। অনুষ্ঠানে সায়েন্স সিটির অধিকর্তা শুভব্রত চৌধুরী বলেন, বিজ্ঞান নগরীতে টাইম মেশিনের জনপ্রিয়তার কথা মাথায় রেখেই অত্যাধুনিক প্রযুক্তির নতুন টাইম মেশিন দুটি বসানো হয়েছে।


    নতুন দুটি টাইম মেশিনে চীনের প্রাচীর থেকে রোমান রেস-এর মতো ১০ মিনিটের বিভিন্ন স্বল্প দৈর্ঘ্যের ছবি দেখানো হবে। এক এক বারে ৩০ জন করে দর্শক এই দুটি টাইম মেশিনে বসে ছবি দেখতে পারবেন। প্রতিদিন সকাল ১০টা থেকে এই শো শুরু হবে। শেষ শো শুরু হবে সন্ধ্যো সাড়ে ৭টায়। টিকিটের মূল্য ধার্য করা হয়েছে ২০ টাকা।


    CG/SS /NS

    
    
    (Release ID: 1596926) Visitor Counter : 7
    
    
      Read this release in: English