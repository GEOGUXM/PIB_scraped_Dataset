      প্রতিরক্ষামন্ত্রক

      জম্মু-কাশ্মীরের লেফ্টেন্যান্ট গভর্নর শ্রী গিরীশ চন্দ্র মুর্মু রাজৌরিতে সব ঋতুতে যান চলাচল যোগ্য ৭২ মিটার দীর্ঘ সেতুর উদ্বোধন করলেন
      Posted On: 10 DEC 2019 4:26PM by PIB Kolkata


    নয়াদিল্লি, ১০ ডিসেম্বর , ২০১৯


    জম্মু-কাশ্মীরের লেফ্টেনান্ট গভর্নর শ্রী গিরীশ চন্দ্র মুর্মু রাজৌরিতে সব ঋতুতে যান চলাচল যোগ্য ৭২ মিটার দীর্ঘ ‘ মাল্টি সেল বক্স টাইপ লোড ক্লাস ৭০ ’ সেতুর জাতির উদ্দেশে উৎসর্গ করেছেন। এই সেতুটি দ্রাজনাল্লা এলাকা জুড়ে গড়ে উঠেছে। রাজৌরি জেলার দ্রাজ এলাকার সঙ্গে কোত্রাঙ্কা তহসিল এলাকার মধ্যে সংযোগ স্হাপন করেছে এই সেতুটি।


    লেফ্টেন্যান্ট গভর্নর এই সেতু নির্মাণের জন্য বর্ডার রোডস অর্গানাইজেশনের ভূয়সী প্রশংসা করেন। তিনি বলেন, এই সংস্হা পরিকাঠামোগত উন্নয়ন এবং যুদ্ধের জন্য প্রয়োজনীয় রাস্তা, সেতু এবং সুরঙ্গ নির্মাণে গুরুত্বপূর্ণ ভূমিকা পালন করবে। তিনি আরও বলেন, এই দরাজ সেতু রাজৌরি জেলা-সহ জম্মু-কাশ্মীরের সমস্ত এলাকায় সামাজিক-অর্থনৈতিক উন্নয়নে গুরুত্বপূর্ণ ভূমিকা পালন করবে। পাশাপাশি সেনাবাহিনীরও কাজে লাগবে এই সেতু। সব ঋতুতেই এই সেতু ব্যবহার করা যাবে। স্হানীয় মানুষ এবং সেনাবাহিনীর দ্রুত চলাচলের ক্ষেত্রেও কাজে লাগবে এই সেতু।


    এই সেতুর উদ্বোধনী অনুষ্ঠানে উপস্হিত ছিলেন নর্দান কম্যন্ডের জেনারেল অফিসার কম্যন্ডিং ইন চিফ লেফ্টেনান্ট জেনারেল রনবীর সিং, ১৬ সিওআরপিএস-এর জেনারেল অফিসার কম্যন্ডিং লেফ্টেনান্ট জেনারেল হর্ষ গুপ্ত, জম্মুর ডিভিশনাল কমিশনার, ‘ সম্পর্ক সেতু প্রকল্প ’ -এর মুখ্য ইঞ্জিনিয়ার ওয়াই কে আহুজা-সহ বিশিষ্টজনেরা।


    SSS/SS/NS

    
    
    (Release ID: 1595733) Visitor Counter : 9
    
    
      Read this release in: English