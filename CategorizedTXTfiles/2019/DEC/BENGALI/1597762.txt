      কেন্দ্রীয়মন্ত্রিসভা

      রোটাঙ পাশের নীচে কৌশলগত সুরঙ্গ প্রাক্তন প্রধানমন্ত্রী অটল বিহারী বাজপেয়ীর নামাঙ্কিত করার অনুমোদন মন্ত্রিসভার
      Posted On: 26 DEC 2019 10:17PM by PIB Kolkata


    নয়াদিল্লি, ২৪ ডিসেম্বর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা প্রাক্তন প্রধানমন্ত্রী অটল বিহারী বাজপেয়ীর অবদানকে সম্মান জানাতে রোটাঙ পাশের নীচে কৌশলগত সুরঙ্গের নাম চলতি বছরের ২৫ ডিসেম্বর থেকে তাঁর নামে নামকরণ করার সিদ্ধান্ত নিয়েছে। প্রসঙ্গত উল্লেখ্য, ২৫ ডিসেম্বর প্রয়াত প্রধানমন্ত্রী অটল বিহারী বাজপেয়ীর জন্মদিনও বটে। তিনি দেশের প্রধানমন্ত্রী থাকাকালীন, ২০০০ সালের ৩রা জুন রোটাঙ পাশের নীচে এই কৌশলগত সুরঙ্গ নির্মাণের সিদ্ধান্ত নিয়েছিলেন। ২০০২ সালে ২৬ মে এই সড়ক নির্মাণের জন্য সুরঙ্গের দক্ষিণ প্রান্তে ভিত্তিপ্রস্তর স্হাপন করা হয়।


    ৩ হাজার মিটার উচ্চতায় অবস্হিত ৮.৮ কিলোমিটার দীর্ঘ পৃথিবীর মধ্যে বৃহত্তম সুরঙ্গ হল এটি । এই সুরঙ্গ নির্মাণ হলে লে এবং মানালির মধ্যে দূরত্ব ৪৬ কিমোমিটার কমে যাবে এবং কোটি কোটি টাকা পরিবহন খরচ সাশ্রয় হবে। সিঙ্গেল টিউব বাই-লেন বিশিষ্ট ১০.৫ মিটার চওড়া এই সুরঙ্গের ভিতর অগ্নি-নির্বাপক ব্যবস্হাও রয়েছে।


    বর্ডার রোডস অর্গানাইজেশন(বিআরও) ভূতাত্ত্বিক, ভূখন্ডগত এবং আবহাওয়াগত প্রতিকূলতা অতিক্রম করে নিরলসভাবে কাজ চালিয়ে গেছে। এমনকি ৫৮৭ মিটার সেরি নালা ফল্ট জোনেও বিআরও প্রতিকূলতাকে অতিক্রম করে কাজ চালিয়েছে। ২০১৭ সালে ১৫ অক্টোবর এই সুরঙ্গের উভয় প্রান্তের মুখই খুলে দেওয়া হয়।


    এই সুরঙ্গ নির্মাণের কাজ প্রায় শেষের দিকে। হিমাচলপ্রদেশ ও লাদাখের সীমান্তবর্তী প্রত্যন্ত অঞ্চল শীতের মরশুমে প্রায় ৬ মাস ধরে দেশের অন্যান্য জায়গার সঙ্গে যোগাযোগ বিচ্ছিন্ন হয়ে যায়। এই সুরঙ্গ চালু হলে সব মরশুমেই ওইসব অঞ্চলের সঙ্গে যোগাযোগ বজায় থাকবে।


    CG/ SS/NS

    
    
    (Release ID: 1597762) Visitor Counter : 27
    
    
      Read this release in: English