      ক্ষুদ্র, অতিক্ষুদ্রওমাঝারিশিল্পমন্ত্রক

      নতুন ভারতের পথ প্রদর্শকঃ মোদী সরকার ২.০
      Posted On: 01 DEC 2019 2:12PM by PIB Kolkata


    প্রতাপ চন্দ্র সারেঙ্গী


    প্রধানমন্ত্রী শ্রী নরেন্দ্র মোদীর যোগ্য ও দূরদর্শী নেতৃত্বে নতুন ভারত গড়ার লক্ষ্যে সরকারের সাফল্য অব্যাহত। এই ভারত প্রগতিশীল, সমুদায়িক, দৃঢ় ও আত্মপ্রত্যয়ী, এবং সর্বোপরি দেশের পুনরুত্থানের পথে অভীষ্ট লক্ষ্যে দেশবাসীকে এগিয়ে নিয়ে যাচ্ছে। দীর্ঘ দিনের কংগ্রেস শাসনের অচলায়তন , মন্থর অবস্থার অবসানে নিজ লক্ষ্যের সন্ধানে দেশজুড়ে নতুন প্রেরণার সঞ্চার হয়েছে। তরুণরা আজ প্রাণশক্তি ও উতসাহে ভরপুর। নারী, দরিদ্র ও পিছিয়ে পড়া শ্রেণীর মানুষরা প্রাপ্য সম্মান ও মর্যাদায় জীবনযাপন করছেন। সংখ্যালঘুরা তাঁদের বিশেষ অধিকারের বিষয়ে নিশ্চিত। অর্থনীতির প্রসারের সুফল পাচ্ছেন শিল্পোদ্যোগী ও নানা পেশার মানুষ, সর্বোপরি জনমানসে আশার সঞ্চার হয়েছে। নজরকাড়া এই সাফল্যের মূলে রয়েছে সরকারের ‘সবকা সাথ, সবকা বিকাশ, সবকা বিশ্বাস’ নীতি।


    অর্থনীতির পুনরুদ্ধারের মাধ্যমেই স্বপ্নের শক্তিশালী ভারত গড়ে তোলা সম্ভব। যদিও আবর্তনশীল প্রভাবে অর্থনীতিতে সাময়িক মন্থরগতি লক্ষ্য করা যাচ্ছে, কিন্তু সহজাত ক্ষমতাতেই তার গতি ফিরে আসবে। আজ বিশ্বের দ্রুত উন্নয়নশীল অর্থনীতির মধ্যে ভারত অন্যতম। ২০২৪ সালের মধ্যে দেশের অর্থনীতি ৫লক্ষ কোটি মার্কিন ডলারের সমতুল অর্থনীতিতে পৌছানোর যে স্বপ্ন প্রধানমন্ত্রী শ্রী নরেন্দ্র মোদী দেখেন, সেই লক্ষ্যে পৌঁছানো সম্ভব। যুগোপযোগী, যথাযথ ব্যবস্থাপনায় অর্থনীতির পুন্রুত্থানে প্রয়োজনীয় কাঠামো নির্মাণে সরকার দায়বদ্ধ।


    বিশ্বব্যাঙ্কের সহজে ব্যবসা করার প্রতিবেদনে ১৯০টি দেশের মধ্যে ভারতের স্থান ৬৩। গত তিন বছরে উল্লেখযোগ্যভাবে দেশ এই তালিকায় ৬৭ ধাপ উঠে এসেছে। ২০১১ সালের পর থেকে কোন দেশের নিরিখে এই অগ্রগতি সর্বোচ্চ। তৃতীয়বারের মত সেরা দশের তালিকায় স্থান করে নেওয়ার মাধ্যমে দেশের ধারাবাহিক বিকাশ স্বীকৃত। কর সংগ্রহের ক্ষেত্রে নির্দিষ্ট পদ্ধতি বজায় রাখার বিষয়ে সরকার সচেষ্ট। কর্মসংস্থানের হার বৃদ্ধির জন্য আমদানী ও রপ্তানীর বিষয়ে সরকার বিশেষ গুরুত্ব দিচ্ছে। রপ্তানীকারকদের জন্য ‘নির্ভীক’ নামে একটি ঋণ বীমা প্রকল্প চালু করা হয়েছে। এগুলির মাধ্যমে এটিই প্রমাণিত হয় যে জনগণের সমৃদ্ধি ও কল্যাণের লক্ষ্যে অর্থনীতি সঠিক দিশায় এগুচ্ছে।


    যে কোন দেশের আর্থিক সমৃদ্ধিতে নতুন শিল্পোদ্যগীরা যে অগ্রদূতের ভূমিকা পালন করে সরকার সেই বিষয়ে ওয়াকিবহাল। নতুন উদ্যোগকে উৎসাহিত করতে সরকার ‘স্টার্ট আপ ইন্ডিয়া ইনিশিয়েটিভ’ প্রকল্পের সূচনা করেছে। এর ফলে ২১,৭৭৮টি নতুন উদ্যোগ বাস্তবায়িত হচ্ছে। দেশিয় উৎপাদকদের স্বার্থ সুরক্ষিত রেখে, দেশে উৎপাদন বাড়াতে সরকার সদা তৎপর। রিজিওনাল কমপ্রেহেন্সিভ ইকনোমিক পার্টনারশিপ (রিসেপ) ౼ এ দেশের স্বার্থ সুরক্ষার বিষয়গুলি নিশ্চিত না হওয়ায়, প্রধানমন্ত্রীর নেতৃত্বে সরকার, আর্থিক ক্ষেত্রে তার অবস্থান স্পষ্ট করে দিয়েছে।


    যে কোন অর্থনীতিতে অতিক্ষুদ্র, ক্ষুদ্র ও মাঝারী শিল্পোদ্যোগ (এমএসএমই) অত্যন্ত গুরুত্বপূর্ণ। সরকার এই ক্ষেত্রে তাই বিশেষ নজর দিয়েছে। এমএসএমইকে ঋণের সুযোগ, এর উন্নতির জন্য বাজারজাত প্রক্রিয়ায় নানা সুবিধে প্রদান সহ বিভিন্ন উদ্যোগ নেওয়া হয়েছে। সরকারের যুগান্তকারী সিদ্ধান্তের ফলে অতিক্ষুদ্র, ক্ষুদ্র ও মাঝারী শিল্পোদ্যোগীরা ৫৯মিনিটেই ব্যাঙ্ক থেকে ঋণ পান । এছাড়াও ফেরতযোগ্য জিএসটির অর্থ, আবেদনের ৬০ দিনের মধ্যে এই শিল্পোদ্যোগীরা পেয়ে থাকেন।


    প্রধানমন্ত্রী শ্রী নরেন্দ্র মোদী সার্বিক বিকাশে বিশ্বাসী। কৃষকদের কল্যাণ ও বিকাশে আমরা বিশেষ নজর দিয়ে থাকি। কৃষকের আয় দ্বিগুণ করার লক্ষ্যে সরকার ন্যুনতম সহায়ক মূল্যের পরিমাণ বৃদ্ধি করেছে, এছাড়াও মৎস্য, পশুপালন ও দুগ্ধজাত শিল্পে নানা উদ্যোগ নেওয়া হয়েছে।


    সামাজিক ক্ষেত্রে মুসলিম নারীদের কল্যাণ ও ক্ষমতায়নের লক্ষ্যে তিন তালাক প্রথা বাতিল একটি গুরুত্বপূর্ণ পদক্ষেপ। ভোটব্যাঙ্কের রাজনীতির উর্ধে উঠে সরকার এই প্রগতিশীল সিদ্ধান্ত গ্রহণ করেছে।


    দেশের ঐক্য ও অখন্ডতা বজায় রাখার স্বার্থে সরকার যেকোন পদক্ষেপ গ্রহণে অন্য কোন চিন্তা করে নি। জম্মু কাশ্মীরের জন্য সংবিধানের ৩৭০ ও ৩৫এ ধারা রদ করে সরকার ওই অঞ্চলের সন্ত্রাসবাদ ও হিংসা রোধে দীর্ঘসূত্রী মনোভাবের অবসান ঘটিয়েছে। এর ফলে সেখানে দীর্ঘ মেয়াদী উন্নয়ন নিশ্চিত হয়েছে।


    জল সমস্যার সর্ব তো সমাধানের লক্ষ্যে প্রধানমন্ত্রীর পরামর্শক্রমে সরকার নতুন ‘জলশক্তি’ মন্ত্রক গঠন করেছে। নদীগুলিকে পরিষ্কার ও আন্তঃসংযোগের উদ্যোগ নেওয়া হয়েছে।


    বিশ্বজুড়ে আজ ভারতের বিকাশ স্বীকৃত। বর্তমান সময়ে নরেন্দ্র মোদীকে সারা পৃথিবী বিশ্বনেতা হিসেবে বিবেচনা করে। এই বাতাবরণে প্রধানমন্ত্রীর সাবলীলতায় দেশবাসী মোহিত, এই সৌভাগ্য তাঁরা উপভোগ করছেন। প্রধানমন্ত্রীর মাধ্যমেই দেশ সমৃদ্ধির উচ্চ শিখরে পৌছাবে, তা আজ নিশ্চিত।


    ( প্রতাপ চন্দ্র সারেঙ্গী ক্ষুদ্র, অতিক্ষুদ্র, মাঝারী শিল্প এবং মৎস্য, পশুপালন ও দুগ্ধ শিল্প দপ্তরের প্রতিমন্ত্রী )


    CG/CB

    
    
    (Release ID: 1594407) Visitor Counter : 7