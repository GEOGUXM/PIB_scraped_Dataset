      রেলমন্ত্রক

      রেলে ভিন্নভাবে সক্ষমদের জন্য সুযোগ-সুবিধা
      Posted On: 11 DEC 2019 6:57PM by PIB Kolkata


    নয়াদিল্লি, ১১ ডিসেম্বর , ২০১৯


    কেন্দ্রের ‘ সুগম্য ভারত মিশন ’ -এর আওতায় রেল স্টেশন ও ট্রেনে ভিন্নভাবে সক্ষমদের জন্য সুযোগ-সুবিধা দিতে ভারতীয় রেল বদ্ধপরিকর। ভিন্নভাবে সক্ষমদের জন্য রেল স্টেশনে নিয়মিতভাবে নানা সুযোগ-সুবিধা তৈরি করা হয়। ২০১৮র এপ্রিল থেকে স্টেশনগুলির শ্রেণী বিভাগকে এ১, এ, বি, সি, ডি, ই এবং এফ-এর পরিবর্তে এনএসজি১, এনএসজি২, এনএসজি৩, এনএসজি৪, এনএসজি৫, এনএসজি৬, এসজি১, এসজি২, এসজি৩, এইচজি১, এইচজি২ এবং এইচজি৩ হিসেবে চিহ্নিত করা হচ্ছে। যাত্রী ওঠা-নামা এবং স্টেশনের আয়ের ওপর ভিত্তি করে এই শ্রেণীবিভাগ নির্ধারিত হয়েছে।


    ট্রেনগুলিকে ভিন্নভাবে সক্ষম-বান্ধব হিসেবে গড়ে তোলার লক্ষ্যে ইন্টিগ্রাল কোচ ফ্যাক্ট্রি থেকে ৩৪০০টি বিশেষ ধরণের কোচ তৈরি করা হয়েছে। এই কোচগুলিতে হুইলচেয়ার নিয়ে ওঠা যাবে এবং শৌচালয়গুলিও ব্যবহার করা সম্ভব হবে। এই ধরণের কোচে ওঠার দরজা, বসার জায়গা, শৌচালয়ের আকার এবং দরজা বড় করা হয়েছে। দৃষ্টিহীন যাত্রীদের সুবিধার্থে এই কোচগুলিতে স্পর্শ বর্ণমালায় বা ব্রেইল সংকেত চিহ্নের সাহায্যে বিভিন্ন তথ্য দেওয়া হয়েছে। পাশাপাশি ৩১ অক্টোবর পর্যন্ত রেল ২৫০টি স্টেশনে ৭০৫টি এসকালেটর ও ২২৬টি স্টেশনে ৫২১টি লিফ্টের ব্যবস্হা করা হয়েছে।


    ভিন্নভাবে সক্ষম যাত্রী স্বাচ্ছন্দ্যের জন্য রেলের কর্মীদের প্রশিক্ষণ দেওয়া হয়েছে, যাতে এইসব কর্মীরা ঐ যাত্রীদের সহায়তা করতে পারেন।


    লোকসভায় আজ এক প্রশ্নের লিখিত জবাবে রেল এবং শিল্প ও বাণিজ্য মন্ত্রী শ্রী পীযূষ গোয়েল এই তথ্য জানিয়েছেন।


    SSS/CB/NS

    
    
    (Release ID: 1595999) Visitor Counter : 7
    
    
      Read this release in: English