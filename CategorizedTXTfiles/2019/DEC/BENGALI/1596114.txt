      কেন্দ্রীয়মন্ত্রিসভা

      ইস্পাত ক্ষেত্রে ভারত – জাপান সহযোগিতা চুক্তি স্বাক্ষরে মন্ত্রিসভার সায়
      Posted On: 12 DEC 2019 1:31PM by PIB Kolkata


    নয়াদিল্লি , ১১ ডিসেম্বর , ২০১৯


    ইস্পাত ক্ষেত্রে সহযোগিতাকে আরও নিবিড় করতে ভারত ও জাপান সরকার দুই দেশের মধ্যে ইস্পাত ক্ষেত্রে নানা দিক নিয়ে আলাপ-আলোচনা শুরু করার জন্য সহযোগিতামূলক চুক্তি স্বাক্ষরের একটি প্রস্তাব কেন্দ্রীয় মন্ত্রিসভার আজকের বৈঠকে অনুমোদিত হয়েছে। প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে এই সিদ্ধান্ত হয়।


    দুই দেশের মধ্যে ইস্পাত ক্ষেত্রের সহযোগিতা গড়ে তুলতে আলাপ-আলোচনা শুরু হওয়ার ফলে সংশ্লিষ্ট ক্ষেত্রে সুস্থায়ী অগ্রগতির বিষয়ে পারস্পরিক বোঝাপড়া আরও বৃদ্ধি পাবে। উভয় পক্ষের আলাপ-আলোচনায় ইস্পাত ক্ষেত্রে সহযোগিতার বিভিন্ন দিক খতিয়ে দেখার পাশাপাশি, উচ্চ মানের ইস্পাত নির্মাণে বিনিয়োগ-সহ ভারতে ইস্পাতের আরও বেশি ব্যবহারের লক্ষ্যে নতুন নতুন সম্ভাবনা খুঁজে বের করা সম্ভব হবে। এছাড়াও, এই চুক্তি ভারতে উচ্চ-মানের ইস্পাত উৎপাদনের ক্ষেত্রে দক্ষতা বৃদ্ধিতেও কার্যকর ভূমিকা নেবে।


    SSS/BD/SB

    
    
    (Release ID: 1596114) Visitor Counter : 7
    
    
      Read this release in: English