      প্রতিরক্ষামন্ত্রক

      ভূমি ও আকাশ থেকে দুটি ব্রহ্মোস ক্ষেপণাস্ত্রের সফল পরীক্ষা
      Posted On: 18 DEC 2019 10:46PM by PIB Kolkata


    নয়াদিল্লি , ১৭ ডিসেম্বর , ২০১৯


    প্রতিরক্ষা গবেষণা ও উন্নয়ন সংস্থা ডিআরডিও,ভারতীয় বিমান বাহিনী ও ব্রহ্মোস এয়ারোস্পেশ প্রাইভেট লিমিটেডের পক্ষ থেকে যৌথভাবে আজ সাফল্যের সঙ্গে ভূমি ও আকাশ থেকে দুটি ব্রহ্মোস সুপারসনিক ক্রুজ ক্ষেপণাস্ত্রের পরীক্ষা চালানো হয়।


    প্রথম ক্ষেপণাস্ত্রটি পরীক্ষা করা হয় ভূমি থেকে। এই উৎক্ষেপণ কেন্দ্রের যাবতীয় প্রযুক্তি ও পরিচালনা সম্পূর্ণ দেশীয় পদ্ধতিতে নিয়ন্ত্রণ করে ডিআরডিও। দ্বিতীয় ক্ষেপণাস্ত্রটির পরীক্ষার জন্য সুখোই-৩০ এমকেআই যুদ্ধ বিমান কাজে লাগানো হয়। বিমান থেকে ক্ষেপণাস্ত্র নিক্ষেপের পর পূর্ব নির্ধারিত পথ অনুসরণ করে তা সমুদ্রে রাখা লক্ষ্য বস্তুতে আঘাত হানতে সক্ষম হয়। এর আগে ভারতীয় বিমান বাহিনীর পক্ষ থেকে গত ২২শে মে কার নিকোবর দ্বীপপুঞ্জের একটি জায়গায় ভূমিতে রাখা লক্ষ্য বস্তুতেও আকাশ থেকে নিক্ষেপ করা ক্ষেপণাস্ত্রটি সাফল্যের সঙ্গে আঘাত হানতে সক্ষম হয়। আকাশ থেকে নিক্ষেপযোগ্য ব্রহ্মোস ক্রুজ ক্ষেপণাস্ত্র ভারতীয় বিমান বাহিনীর শত্রু পক্ষের আক্রমণ মোকাবিলার ক্ষমতা কয়েক গুণ বাড়াবে বলে মনে করা হচ্ছে।


    ডিআরডিও-র চেয়ারম্যান ডঃ ডি সতীশ রেড্ডি পরীক্ষা সফল হওয়ায় ব্রহ্মোস ক্ষেপণাস্ত্র নিক্ষেপের সঙ্গে যুক্ত সংশ্লিষ্ট সবপক্ষকে অভিনন্দন জানিয়েছেন।


    CG/BD/SB

    
    
    (Release ID: 1596902) Visitor Counter : 1
    
    
      Read this release in: English