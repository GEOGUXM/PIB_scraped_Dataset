      প্রধানমন্ত্রীরদপ্তর

      নাগরিকত্ব সংশোধন আইন, ২০১৯ সম্পর্কে প্রধানমন্ত্রীর গুরুত্বপূর্ণ বার্তা
      Posted On: 16 DEC 2019 4:35PM by PIB Kolkata


    নয়াদিল্লি, ১৬ ডিসেম্বর, ২০১৯


    প্রধানমন্ত্রী শ্রী নরেন্দ্র মোদী দেশবাসীকে আশ্বাস দিয়ে বলেছেন নাগরিকত্ব সংশোধন আইন কোন ধর্মের কোন ভারতীয়কেই প্রভাবিত করবে না। একগুচ্ছ ট্যুইটে তিনি বলেছেন,


    “নাগরিকত্ব সংশোধন আইন নিয়ে হিংসাত্মক প্রতিবাদ দুর্ভাগ্যজনক ও অত্যন্ত পীড়াদায়ক।


    বিতর্ক, আলাপ-আলোচনা ও ভিন্ন মত পোষণ গণতন্ত্রের অভিন্ন অঙ্গ। কিন্তু, সরকারি সম্পত্তির ক্ষয়ক্ষতি এবং সাধারণ জনজীবন বিঘ্নিত করার ঘটনা আমাদের নীতিবিরুদ্ধ বিষয়।


    সংসদের উভয় কক্ষে নাগরিকত্ব সংশোধন আইন, ২০১৯ বিপুল সমর্থন পেয়ে পাশ হয়েছে। একাধিক রাজনৈতিক দল ও সাংসদ এই আইন পাশে সমর্থন জানান। এই আইন ভারতের সকলকে আপন করে নেওয়ার পদ্ধতি, সম্প্রীতি, করুণা ও সৌভ্রাতৃত্ববোধের বহু শতক পুরনো ঐতিহ্যকেই প্রতিফলিত করে।


    আমি সহ-নাগরিকবৃন্দ ভারতীয়দের দ্ব্যর্থহীন ভাষায় আশ্বস্ত করতে চাই যে, নাগরিকত্ব সংশোধন আইন কোন ধর্মের কোন নাগরিকের ওপরই বিরূপ প্রভাব ফেলবে না। কোন ভারতীয়র এই আইন নিয়ে ভীতির কারণ নেই। বহু বছর ধরে যাঁরা ধর্মীয় নিপীড়নের শিকার এবং যাঁদের কাছে ভারতে আসা ছাড়া অন্য কোন বিকল্প ছিল না, এই আইন কেবল তাঁদের জন্যই।


    এখন সময় হল ভারতের উন্নয়নে একযোগে কাজ করা এবং প্রত্যেক ভারতীয়র বিশেষ করে, দরিদ্র, পিছিয়ে পড়া ও প্রান্তিক মানুষের ক্ষমতায়ন ঘটানো।


    স্বার্থপর কিছু গোষ্ঠীর বিশৃঙ্খলা ও অশান্তিকর পরিবেশ তৈরি করে আমাদের মধ্যে বিভাজনের প্রচেষ্টাকে কোনভাবেই মেনে নেওয়া যায় না।


    এখন সময় হল শান্তি, সম্প্রীতি ও সৌভ্রাতৃত্ব বজায় রাখার। প্রত্যেকের কাছে আমার আবেদন আপনারা সব ধরনের বিভ্রান্তিকর প্রচার ও প্রতারণা থেকে দূরে থাকুন।”


    CG/BD/DM

    
    
    (Release ID: 1596603) Visitor Counter : 9
    
    
      Read this release in: English