      મંત્રીમંડળ

      મંત્રીમંડળે દિલ્હી મેટ્રોના ચોથા તબક્કાના ત્રણ પ્રાથમિક કોરિડોર માટે ભંડોળની ફાળવણીમાં સુધારાને મંજૂરી આપી
      Posted On: 11 DEC 2019 6:21PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળ દ્વારા દિલ્હી મેટ્રોના ચોથા તબક્કાની પરિયોજનામાં મંજૂરી પામેલા પ્રાથમિક કોરિડોર માટે ભંડોળની ફાળવણીની રૂપરેખામાં સુધારાને મંજૂરી આપવામાં આવી છે. આ કોરિડોરમાં ( i) એરોસિટીથી તુઘલકબાદ (ii) આર.કે. આશ્રમથી જનકપુરી (પશ્ચિમ) અને (iii) મુકંદપુર- માજુપુરનો સમાવેશ થાય છે. જમીનની કિંમત માટે ભારત સરકાર (GoI) અને ગવર્નમેન્ટ ઑફ નેશનલ કેપિટલ ટેરિટરી ઑફ દિલ્હી (GNCTD) વચ્ચે 50:50ના પ્રમાણમાં વહેંચણી સાથે આ મંજૂરી આપવામાં આવી છે. મેટ્રો રેલ નીતિ, 2017માં કરાયેલા સુધારાના અનુસંધાનમાં આ નિર્ણય લેવાયો છે જે સર્વોચ્ચ અદાલતના 06.09.2019ના રોજના ચુકાદાના પાલનમાં માત્ર દિલ્હી માટે લાગુ થવા પાત્ર છે.


    આ પરિયોજના માટે કુલ રૂપિયા 24,948.65ના ખર્ચમાં કોઇ ફેરફાર કરવામાં આવ્યો નથી. ભારત સરકારનું યોગદાન હાલમાં રૂપિયા 4,154.20 કરોડથી વધારીને રૂપિયા 4,643.638 કરોડ કરવામાં આવ્યું છે જેથી કુલ રૂપિયા 489.438 કરોડનો ચોખ્ખો વધારો થયો છે. દ્વિપક્ષીય/બહુપક્ષીય એજન્સી પાસેથી લેવાની લોનની રકમ કે જે DMRC એ ભરપાઇ કરવાની છે તે હાલમાં રૂપિયા 11,462.60 કરોડથી વધારીને રૂપિયા 12,930.914 કરોડ કરવામાં આવી છે જેથી રૂપિયા 1,468.314 કરોડનો ચોખ્ખો વધારો થયો છે.


    પૃષ્ઠભૂમિ:


    દિલ્હી મેટ્રો ચોથા તબક્કાની પરિયોજનાના ત્રણ પ્રાથમિક કોરિડોરને રૂપિયા 24,948.65 કરોડના ખર્ચે પૂર્ણ કરવા માટે માર્ચ 2019માં ભારત સરકાર દ્વારા મંજૂરી આપવામાં આવી હતી. તેના માટે ભંડોળની ફાળવણીની રૂપરેખા મેટ્રો રેલ નીતિ, 2017ની જોગવાઇઓ અનુસાર રાખવામાં આવી હતી. એપ્રિલ 2019માં GNCTD દ્વારા DMRCને નિર્દેશો આપવામાં આવ્યા હતા કે MoHUA દ્વારા ખર્ચની વહેંચણીની રૂપરેખામાં તેમના દ્વારા અપાયેલી સંમતિને સુસંગત સુધારા કરવામાં ન આવે ત્યાં સુધી કોરિડોરનું કામ શરૂ કરવું નહીં.


    સર્વોચ્ચ અદાલતના હસ્તક્ષેપ પછી જુલાઇ 2019માં કામ શરૂ કરવામાં આવ્યું હતું. સર્વોચ્ચ અદાલતે 06.09.2019ના રોજ પોતાના ચુકાદામાં જો વિશેષ હેતુના વાહક (આ કિસ્સામાં DMRC) નિષ્ફળ જાય તો, કામગીરીમાં નુકસાન અને બાહ્ય લોનની ભરપાઇ તેમજ ચલણમાં થતા ચડાવ-ઉતારના કારણે થતા ખર્ચ રાજ્ય દ્વારા ઉપાડવા સંબંધિત મેટ્રો રેલ નીતિ 2017ની જોગવાઇઓને યથાવત રાખી હતી. સર્વોચ્ચ અદાલતે નિર્દેશ આપ્યો હતો કે, નીતિમાંથી આ બાબત માત્ર દિલ્હીના કિસ્સામાં લાગુ થવા પાત્ર છે અને જમીનની કિંમતની વહેંચણી ભારત સરકાર તેમજ GNCTD વચ્ચે 50:50ના પ્રમાણમાં કરવામાં આવે. મેટ્રો રેલ નીતિ, 2017નો સંબંધિત ફકરો પણ તદાનુસાર સુધારવામાં આવ્યો છે.


    RP/DS

    
    
    (Release ID: 1596028) Visitor Counter : 81
    
    
      Read this release in: Assamese , English , Urdu , Marathi , Hindi , Tamil , Telugu , Kannada , Malayalam