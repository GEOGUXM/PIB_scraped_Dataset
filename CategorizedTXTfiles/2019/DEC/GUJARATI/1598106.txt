      નાણા મંત્રાલય

      નાણાં મંત્રી શ્રીમતી નિર્મલા સીતારામને નાણાકીય વર્ષ 2019-20થી નાણાકીય વર્ષ 2024-25 માટે નેશનલ ઇન્ફ્રાસ્ટ્રક્ચર પાઇપલાઇન પર ટાસ્ક ફોર્સનો રિપોર્ટ જાહેર કર્યો
      Posted On: 31 DEC 2019 4:11PM by PIB Ahmedabad


    નવી દિલ્હીઃ 31 ડિસેમ્બર , 2019


    વર્ષ 2024-25 સુધીમાં દેશની જીડીપી 5 ટ્રિલિયન ડોલર સુધી પહોંચાડવાનાં લક્ષ્યાંકને પાર પાડવા ભારતને આ વર્ષો દરમિયાન માળખાગત ક્ષેત્ર પર આશરે 1.4 ટ્રિલિયન ડોલર (રૂ. 100 લાખ કરોડ)નો ખર્ચ કરવાની જરૂર પડશે. આ માટે સૌથી મોટો પડકાર દર વર્ષે માળખાગત રોકાણમાં વધારો કરવાનો છે, જેથી ભારતીય અર્થતંત્રની વૃદ્ધિ માટે માળખાગત સુવિધાઓનો અભાવ અવરોધક પરિબળ ન બને. કેન્દ્રીય નાણાં મંત્રી શ્રીમતી નિર્મલા સીતારામને આજે અહીં એક પત્રકાર પરિષદમાં નેશનલ ઇન્ફ્રાસ્ટ્રક્ચર પાઇપલાઇનની વિગતો પર ટૂંકું નિવેદન આપ્યું હતું. તેમણે સંકેત આપ્યો હતો કે, સરકાર ટાસ્ક ફોર્સની ભલામણો ચકાસશે અને શક્ય એટલી ઝડપથી કામગીરી શરૂ કરશે.


    આદરણીય પ્રધાનમંત્રીએ વર્ષ 2019માં સ્વતંત્રતા દિવસે એમનાં રાષ્ટ્રજોગ સંબોધનમાં આગામી પાંચ વર્ષમાં માળખાગત ક્ષેત્ર પર રૂ. 100 લાખ કરોડનું રોકાણ કરવામાં આવશે એવી જાહેરાત કરી હતી, જેમાં સામાજિક અને આર્થિક માળખાગત સુવિધાઓ સાથે સંબંધિત વિવિધ પ્રોજેક્ટ સામેલ છે.


    આ લક્ષ્યાંક પાર પાડવા નાણાકીય વર્ષ 2019-20થી નાણાકીય વર્ષ 2024-25 સુધી દરેક વર્ષ માટે નેશનલ ઇન્ફ્રાસ્ટ્રક્ચર પાઇપલાઇન (એનઆઇપી)ની રૂપરેખા મેળવવા માટે ટાસ્ક ફોર્સની રચના કરવામાં આવી હતી. ટાસ્ક ફોર્સની રચના નાણાં મંત્રાલયની મંજૂરી સાથે થઈ હતી. ટાસ્ક ફોર્સનાં અધ્યક્ષ સચિવ, ડીઇએ છે, જેમાં સભ્યો તરીકે સીઇઓ (નીતિ આયોગ), સચિવ (ખર્ચ), વહીવટી મંત્રાલયોનાં સચિવ અને અધિક સચિવ (રોકાણ), ડીઇએ છે અને મેમ્બર સેક્રેટરી તરીકે સંયુક્ત સચિવ (આઇપીએફ), ડીઇએ છે.


    ટાસ્ક ફોર્સની પ્રથમ બેઠક સપ્ટેમ્બર, 2019માં યોજાઈ હતી. ત્યારબાદ માળખાગત વિકાસમાં સંકળાયેલા વિવિધ વિભાગો/મંત્રાલયો સાથે, માળખાગત વિકાસ અને નિર્માણ કામગીરીમાં સંકળાયેલા કોર્પોરેટ, બેંકો/નાણાકીય સંસ્થાઓ, પ્રાઇવેટ ઇક્વિટી ફંડો તથા સીઆઇઆઈ, ફિક્કી અને એસોચેમ સહિત વિવિધ ઉદ્યોગ સંગઠનો સાથે કેટલીક બેઠકોનું આયોજન થયું હતું. આ બેઠકોનો ઉદ્દેશ માળખાગત ક્ષેત્રોમાં જરૂરી સુધારા પર માહિતી અને સૂચનો મેળવવાનો હતો.


    અત્યાર સુધીમાં પહેલી વાર હાથ ધરવામાં આવેલી આ પ્રકારની કામગીરીની નિયમિત સમયાંતરે સમીક્ષા થશે એવી અપેક્ષા છે. એનઆઇપી વિવિધ માળખાગત પ્રોજેક્ટ પર ભવિષ્યની સંભવિતતા મેળવવા સક્ષમ બનાવશે, જેમાં રોજગારીનું સર્જન, જીવનની સરળતામાં વધારો તથા તમામ માટે માળખાની સમાન સુલભતા પ્રદાન કરવી જેવી બાબતો સામેલ હશે. પરિણામે દેશમાં વૃદ્ધિ વધારે સર્વસમાવેશક બનશે. એનઆઇપીમાં આર્થિક અને સામાજિક ક્ષેત્રોમાં માળખાગત સુવિધાઓ વધારતાં વિવિધ પ્રોજેક્ટ સામેલ છે.


    અત્યાર સુધી પ્રાપ્ત થયેલી માહિતીનું સંકલન કરવામાં આવ્યું છે, જેના આધારે ભારતમાં નાણાકીય વર્ષ 2019-20થી નાણાકીય વર્ષ 2024-25 દરમિયાન માળખાગત ક્ષેત્રમાં કુલ મૂડીગત ખર્ચ રૂ. 102 લાખ કરોડથી વધારે થવાની ધારણા છે.


    નાણાકીય વર્ષ 2019-20થી નાણાકીય વર્ષ 2024-25 દરમિયાન ઊર્જા (24 ટકા), રોડ (19 ટકા), શહેરી (16 ટકા) અને રેલવે (13 ટકા) જેવા ક્ષેત્રો ભારતમાં માળખાગત ક્ષેત્રમાં અંદાજિત મૂડીગત ખર્ચનો આશરે 70 ટકા હિસ્સો ધરાવે છે. આ પ્રકારનાં વિવિધ પ્રોજેક્ટની ક્ષેત્રમુજબ વિગત નીચે મુજબ છેઃ

                                                                                                             
મંત્રાલય / વિભાગ                                                  નાણાકીય વર્ષ 2019-20થી નાણાકીય વર્ષ 2024-25
                                                                                                             
                                                                                                             
                                                                
ઊર્જા                                                           
                                                                
                                                                
                                                                                                             
ઊર્જા                                                             1175995                                    
                                                                                                             
                                                                                                             
                                                                                                             
પુનઃપ્રાપ્ય ઊર્જા                                                 929500                                     
                                                                                                             
                                                                                                             
                                                                                                             
પરમાણુ ઊર્જા                                                      154088                                     
                                                                                                             
                                                                                                             
                                                                                                             
પેટ્રોલિયમ અને કુદરતી ગેસ                                         194666                                     
                                                                                                             
                                                                                                             
                                                                                                             
કુલ ઊર્જા                                                         2,454,249                                  
                                                                                                             
                                                                                                             
                                                                
રોડ                                                             
                                                                
                                                                
                                                                                                             
રોડ                                                               1,963,943                                  
                                                                                                             
                                                                                                             
                                                                                                             
કુલ રોડ                                                           1,963,943                                  
                                                                                                             
                                                                                                             
                                                                
રેલવે                                                           
                                                                
                                                                
                                                                                                             
રેલવે                                                             1,368,523                                  
                                                                                                             
                                                                                                             
                                                                                                             
કુલ રેલવે                                                         1,368,523                                  
                                                                                                             
                                                                                                             
                                                                
બંદર                                                            
                                                                
                                                                
                                                                                                             
બંદર                                                              100,923                                    
                                                                                                             
                                                                                                             
                                                                                                             
કુલ બંદર                                                          100,923                                    
                                                                                                             
                                                                                                             
                                                                
એરપોર્ટ                                                         
                                                                
                                                                
                                                                                                             
એરપોર્ટ                                                           143,398                                    
                                                                                                             
                                                                                                             
                                                                                                             
કુલ એરપોર્ટ                                                       143,398                                    
                                                                                                             
                                                                                                             
                                                                
શહેરી                                                           
                                                                
                                                                
                                                                                                             
અમૃત, સ્માર્ટ સિટીઝ, એમઆરટીએસ, એફોર્ડેબલ હાઉસિંગ, જલ જીવન અભિયાન  1,629,012                                  
                                                                                                             
                                                                                                             
                                                                                                             
કુલ શહેરી                                                         1,629,012                                  
                                                                                                             
                                                                                                             
                                                                
દૂરસંચાર                                                        
                                                                
                                                                
                                                                                                             
દૂરસંચાર                                                          320,498                                    
                                                                                                             
                                                                                                             
                                                                                                             
કુલ દૂરસંચાર                                                      320,498                                    
                                                                                                             
                                                                                                             
                                                                
સિંચાઈ                                                          
                                                                
                                                                
                                                                                                             
સિંચાઈ                                                            772,678                                    
                                                                                                             
                                                                                                             
                                                                                                             
કુલ સિંચાઈ                                                        772,678                                    
                                                                                                             
                                                                                                             
                                                                
ગ્રામીણ માળખાગત સુવિધાઓ                                         
                                                                
                                                                
                                                                                                             
ગ્રામીણ માળખાગત સુવિધાઓ                                           410,955                                    
                                                                                                             
                                                                                                             
                                                                                                             
જળ અને સાફસફાઈ                                                    361,810                                    
                                                                                                             
                                                                                                             
                                                                                                             
Total Rural Infrastructure                                        772,765                                    
                                                                                                             
                                                                                                             
                                                                
કૃષિલક્ષી અને ફૂડ પ્રોસેસિંગ ઉદ્યોગ માટે માળખાગત સુવિધાઓ        
                                                                
                                                                
                                                                                                             
કૃષિલક્ષી માળખાગત સુવિધાઓ                                         54,298                                     
                                                                                                             
                                                                                                             
                                                                                                             
ફૂડ પ્રોસેસિંગ ઉદ્યોગો                                            1,255                                      
                                                                                                             
                                                                                                             
                                                                                                             
ખાદ્ય પદાર્થો અને જાહેર વિતરણ                                     5,000                                      
                                                                                                             
                                                                                                             
                                                                                                             
કુલ કૃષિ અને ફૂડ પ્રોસેસિંગ માળખું                                60,553                                     
                                                                                                             
                                                                                                             
                                                                
સામાજિક માળખું                                                  
                                                                
                                                                
                                                                                                             
ઉચ્ચ શિક્ષણ                                                       118,348                                    
                                                                                                             
                                                                                                             
                                                                                                             
શાળા શિક્ષણ                                                       37,791                                     
                                                                                                             
                                                                                                             
                                                                                                             
આરોગ્ય અને પરિવાર કલ્યાણ                                          168,622                                    
                                                                                                             
                                                                                                             
                                                                                                             
રમતગમત                                                            7,618                                      
                                                                                                             
                                                                                                             
                                                                                                             
પ્રવાસન                                                           24,321                                     
                                                                                                             
                                                                                                             
                                                                                                             
કુલ સામાજિક માળખું                                                356,701                                    
                                                                                                             
                                                                                                             
                                                                
ઔદ્યોગિક માળખું                                                 
                                                                
                                                                
                                                                                                             
ઉદ્યોગો અને આંતરિક વેપાર                                          299,237                                    
                                                                                                             
                                                                                                             
                                                                                                             
સ્ટીલ                                                             8,225                                      
                                                                                                             
                                                                                                             
                                                                                                             
કુલ ઔદ્યોગિક માળખું                                               307,462                                    
                                                                                                             
                                                                                                             
                                                                                                             
કુલ (રૂ. કરોડમાં)                                                 10,250,704                                 
                                                                                                             
                                                                                                             

    રૂ. 102 લાખ કરોડનાં કુલ અપેક્ષિત મૂડીગત ખર્ચમાંથી રૂ. 42.7 લાખ કરોડ (42 ટકા)નું મૂલ્ય ધરાવતા વિવિધ પ્રોજેક્ટ અમલીકરણ હેઠળ છે, રૂ. 32.7 લાખ કરોડ (32 ટકા)નું મૂલ્ય ધરાવતા જુદાં જુદાં પ્રોજેક્ટ યોજનાનાં તબક્કામાં છે અને બાકીનાં પ્રોજેક્ટ પર વિચારણા ચાલુ છે. એક અંદાજ મુજબ, ચોક્કસ રાજ્યોનાં વિવિધ પ્રોજેક્ટ આગળ જતાં ઉમેરવામાં આવશે, જેના પર હજુ વાતચીત થઈ નથી.


    ટાસ્ક ફોર્સે એના વિગતવાર અહેવાલમાં કેટલાંક મુખ્ય ક્ષેત્રોમાં જરૂરી નીતિગત ફેરફારોની ભલામણ કરી છે તેમજ કેન્દ્ર અને રાજ્ય સરકારોએ હાથ ધરેલા અન્ય સુધારાલક્ષી પગલાં વિશે જાણકારી આપી છે. સમયસર અમલીકરણ માટે કામગીરી પર નજર રાખવા માટેની વ્યવસ્થા ઊભી કરવાનુ સૂચન પણ કરવામાં આવ્યું છે.


    A copy of Report of Task force is attached here

    
    
    (Release ID: 1598106) Visitor Counter : 83
    
    
      Read this release in: English , Hindi , Bengali