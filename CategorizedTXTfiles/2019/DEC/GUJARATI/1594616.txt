      પ્રધાનમંત્રીનું કાર્યાલય

      પ્રધાનમંત્રીની યુરોપિયન કમિશનના પ્રમુખ મહામહિમ સુશ્રી ઉર્સુલા વોન ડેર લેયેન સાથે ટેલિફોન પર વાતચીત
      Posted On: 02 DEC 2019 10:35PM by PIB Ahmedabad


    પ્રધાનમંત્રી શ્રી નરેન્દ્ર મોદીએ યુરોપિયન કમિશનના પ્રમુખ ​​મહામહિમ સુશ્રી ઉર્સુલા વોન ડેર લેયેન સાથે ટેલિફોન પર વાતચીત કરી હતી .


    પ્રધાનમંત્રીએ મહામહિમ સુશ્રી ઉર્સુલા વોન ડેર લેયેને યુરોપિયન કમિશનનું અધ્યક્ષ પદ સંભાળવા બદલ અભિનદન પાઠવ્યા હતા અને ખુશી વ્યક્ત કરી કે તેઓ તેમના કાર્યકાળની શરૂઆતમાં જ સંપર્ક સ્થાપિત કરી શક્યા છે. પ્રધાનમંત્રીએ ઉમેર્યું હતું કે , પંચની પહેલી મહિલા અધ્યક્ષા હોવાથી આયોગમાં તેમના નેતૃત્વનું વિશેષ મહત્વ છે.


    પ્રધાનમંત્રીએ ધ્યાન દોર્યું હતું કે ભારત-ઇયુ (યુરોપીયન યુનિયન) ભાગીદારી લોકશાહી , કાયદાના શાસન , બહુપક્ષીયતા , નિયમો આધારિત વેપાર અને નિયમો આધારિત આંતરરાષ્ટ્રીય હુકમ જેવા સહભાગીતાના મૂલ્યો પર આધારિત છે. તેમણે જળવાયુ પરિવર્તન , કનેક્ટિવિટી , પુનઃપ્રાપ્ય ઊર્જા , દરિયાઇ સલામતી , કટ્ટરતા અને આતંકવાદ જેવા મુદ્દાઓને પ્રાથમિકતા આપવા બદલ તેમની પ્રશંસા કરી હતી. પ્રધાનમંત્રીએ ભારત-ઇયુ ભાગીદારીને મજબૂત બનાવવા માટે સાથે મળીને કામ કરવાની ઇચ્છા વ્યક્ત કરી હતી.


    મહામહિમ સુશ્રી ઉર્સુલા વોન ડેર લેયેને પ્રધાનમંત્રીને આગામી ભારત-ઇયુ સમિટ માટે બ્રસેલ્સની મુલાકાત લેવા આમંત્રણ પાઠવ્યું હતું અને પ્રધાનમંત્રી શ્રી મોદીએ આ આમંત્રણનો સહર્ષ સ્વીકાર કર્યો હતો.


    RP/DS

    
    
    (Release ID: 1594616) Visitor Counter : 40
    
    
      Read this release in: English , Urdu , Marathi , Hindi , Bengali , Punjabi , Tamil , Kannada