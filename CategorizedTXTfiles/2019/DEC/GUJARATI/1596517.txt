      ઉપરાષ્ટ્રપતિ સચિવાલય

      યુવાનોને સરદાર પટેલના યોગદાન અને વિશાળ દૃષ્ટિકોણ વિશે અવશ્ય અવગત કરાવવા જોઈએ – ઉપ-રાષ્ટ્રપતિ
      
      ઉચ્ચ શિક્ષણ સંસ્થાઓને ઉપ-રાષ્ટ્રપતિએ કહ્યું કે, કૌશલ્ય વૃદ્ધિ અને માર્કેટિંગમાં પરંપરાગત કારીગરોને સહકાર આપો
      
      ‘સ્ટેચ્યૂ ઓફ યુનિટી’ના મુલાકાતીઓની સંખ્યા ‘સ્ટેચ્યૂ ઓફ લિબર્ટી’ના મુલાકાતીઓ કરતા બમણી થઇ ગઇ છે
      
      મંદીના સંકેતો ટૂંકા સમય માટે જ છે, ભારત દુનિયામાં 3જુ સૌથી મોટુ અર્થતંત્ર બનવાના માર્ગે અગ્રેસર છે
      
      ચરોતર વિદ્યામંડળ, ગુજરાતની પ્લેટિનમ જ્યુબલીની ઉજવણીમાં ઉપ-રાષ્ટ્રપતિનું સંબોધન
      
      ચરોતર વિદ્યામંડળને યુનિવર્સિટી જાહેર કરવામાં આવી
      Posted On: 14 DEC 2019 7:00PM by PIB Ahmedabad


    ભારતના ઉપ-રાષ્ટ્રપતિ શ્રી એમ. વેંકૈયા નાયડુએ આજે જણાવ્યું હતું કે, સ્વતંત્ર રાષ્ટ્રના વિકાસની પ્રક્રિયામાં દરેક રાજ્ય અને દરેક નાગરિકની ભાગીદારી સુનિશ્ચિત કરવા બદલ ભારત હંમેશા સરદાર પટેલનું કૃતજ્ઞ રહેશે.


    તેમણે ભારપૂર્વક કહ્યું હતું કે, ભાવિ પેઢીએ અને ખાસ કરીને યુવાનોએ તેમને પ્રેમભાવ, આદર અને કૃતજ્ઞતા સાથે યાદ રાખવા જ જોઇએ અને ભારત માટે તેમની વિશાળ દૂરંદેશી વિશે શીખવું જોઇએ.


    ગુજરાતમાં ચરોતર વિદ્યામંડળની પ્લેટિનમ જ્યુબિલીની ઉજવણીના પ્રસંગે સંબોધન આપતી વેળા ઉપ-રાષ્ટ્રપતિએ જણાવ્યું હતું કે, સરદાર પટેલ ગ્રામીણ વિસ્તારોમાં વસતા લોકોને મૂલ્ય આધારિત શિક્ષણ આપીને તેમને સશક્ત બનાવવામાં દૃઢપણે માનતા હતા અને આ સંસ્થાનો મુખ્ય હેતુ પણ આવો જ છે.


    ઉપ-રાષ્ટ્રપતિએ જણાવ્યું હતું કે, સરદાર પટેલ ગાંધીજીના ગ્રામ સ્વરાજ્યનો આદર્શ સમસ્યા હતા અને તેમણે કૃષિ સંબંધિત પડોશી વિસ્તારો કરમસદ, બાકરોલ અને આણંદના ત્રિભેટે વિદ્યામંડળ શરૂ કરીને ગામડાઓના સશક્તીકરણ માટે ભૂમિ તૈયાર કરી હતી.


    તેમણે ઉમેર્યું હતું કે, “તેઓ માનતા હતા કે ગામડા અથવા ગ્રામીણ ભારતનો વિકાસ “છે અને નથી” વચ્ચેનું અંતર દૂર કરવા માટે ખૂબ જ મહત્વપૂર્ણ છે. તેઓ ગ્રામ સ્વરાજના ગાંધીવાદી દૃષ્ટિકોણને સાર્થક કરવા માંગતા હતા.”


    આ પ્રસંગે ઉપ-રાષ્ટ્રપતિએ ચરોતર વિદ્યામંડળ જેવી ઉચ્ચ શૈક્ષણિક સંસ્થાઓને વિનંતી કરી હતી કે, કલાકારીગરોના કૌશલ્યમાં સુધારો લાવીને તેમા મૂલ્યવર્ધન કરવા માટે, તેમના ઉત્પાદનો માટે માર્કેટિંગના સ્થળો તૈયાર કરવા માટે અને તેમને જરૂરી સહકાર આપવા માટે તેઓ વિશેષ પહેલ કરે. તેમણે ભારપૂર્વક જણાવ્યું હતું કે સર્જનાત્મકતા , નવીનતા, ગુણવત્તાયુક્ત સભાનતા અને ઉત્પાદનોને વેચવા માટેના બજારો તૈયાર કરવા માટે પ્રોત્સાહન આપવાની દરેક પ્રકારે જરૂર છે.


    યુનિવર્સિટીની ભૌગોલિક સ્થિતિને ધ્યાનમાં રાખતા શ્રી નાયડુએ ઇચ્છા વ્યક્ત કરી હતી કે, યુનિવર્સિટી ગ્રામીણ આજીવિકા પર વિશેષ ભાર મૂકે અને ગ્રામીણ યુવાનો , જેમાં ખાસ કરીને મહિલાઓને સશક્ત બનાવવા માટે અભ્યાસક્રમો રજૂ કરે.


    તેમણે એવું પણ સૂચન કર્યું હતું કે, ગામોને સ્વ-ટકાઉક્ષમ બનાવવા માટેના માર્ગો અને માધ્યમોના અન્વેષણ વિશેનો વિશેષ અભ્યાસક્રમ યુનિવર્સિટીએ શરૂ કરવો જોઇએ. તેમણે ઉમેર્યું હતું કે, ગ્રામીણ ઉદ્યમશીલતા અને ખાદ્ય પ્રસંસ્કરણ પર ધ્યાન કેન્દ્રિત રહેશે.


    ઉપ-રાષ્ટ્રપતિએ ઉચ્ચ શિક્ષણના ખર્ચમાં થયેલી વૃદ્ધિ અંગે ચિંતા વ્યક્ત કરતાં સૂચન કર્યું હતું કે, સૌથી નબળા જૂથોને પણ ઉચ્ચ શિક્ષણ પોસાય તે માટે યોગ્ય પગલાં લેવા જોઇએ.


    સંશોધન અને નવીનતાની ભાવના વધારવા માટે યુનિવર્સિટી અથવા શૈક્ષણિક સંસ્થાઓમાં એક સક્ષમ ઇકોસિસ્ટમ બનાવવાની જરૂર હોવાનું જણાવી ઉપ-રાષ્ટ્રપતિએ ઉમેર્યું હતું કે, વિદ્યાર્થીઓને 21મી સદીની શિક્ષણ પ્રણાલી પૂરી પાડવી આવશ્યક છે જેથી વિદ્યાર્થી મર્યાદાઓથી આગળનું વિચારવા માટે સક્ષમ બને અને તેનાથી તે અથવા તેણી ઉદ્યોગ સાહસિકતાની ભાવના કેળવી શકે.


    તેમણે ઉમેર્યું હતું કે, "વિદ્યાર્થીઓને રોજગારી સર્જક બનાવવા માટે સશક્ત કરવા જ જોઇએ અને ગ્રામીણ ઉદ્યોગો સ્થાપવા માટે તેમને જરૂરી જ્ઞાન તેમજ કૌશલ્યોથી સુસજ્જ કરવા જોઇએ. ”


    ચરોતર વિદ્યામંડળના 75માં સ્થાપના દિવસની ઉજવણી નિમિત્તે ઉપ-રાષ્ટ્રપતિએ તેને એક યુનિવર્સિટી જાહેર કરી હતી અને કહ્યું હતું કે, રાષ્ટ્રને 74 વર્ષ સુધીની લાંબી સેવા આપવા બદલ તેને યુનિવર્સિટીનો દરજ્જો આપવામાં આવે છે.


    આ પ્રસંગે ઉપ-રાષ્ટ્રપતિએ એ વાસ્તવિકતા પર પણ પ્રકાશ પાડ્યો કે કેવડિયા ખાતે આવેલા ‘સ્ટેચ્યૂ ઓફ યુનિટી’ના મુલાકાતીઓની સંખ્યા ન્યૂયોર્કમાં આવેલા ‘સ્ટેચ્યૂ ઓફ લિબર્ટી’ના મુલાકાતીઓની સંખ્યા કરતા બમણી છે. વધુને વધુ લોકો આ સ્થળની મુલાકાત લઈ શકે અને સરદાર પટેલના જીવનમાંથી પ્રેરણા મેળવી શકે તે માટે તેમણે કેવડિયામાં રેલવે અને હવાઈ કનેક્ટિવિટી વધારવાની જરૂરિયાત હોવાનું પણ તેમમે સૂચન કર્યું હતું.


    વર્તમાન આર્થિક પરિસ્થિતિ અંગે શ્રી નાયડુએ કહ્યું હતું કે, અત્યારે મંદીના જે સંકેતો દેખાઇ રહ્યા છે , તે માત્ર થોડા સમય માટે જ છે કારણ કે ભારતનું અર્થતંત્ર મૂળભૂત રીતે મજબૂત છે. તેમણે વિશ્વાસ વ્યક્ત કર્યો કે ભારત વિશ્વનું ત્રીજી સૌથું મોટું અર્થતંત્ર બનશે.


    ગુજરાતના મુખ્યમંત્રી શ્રી વિજય રૂપાણી, ગુજરાતના શિક્ષણમંત્રી શ્રી ભૂપેન્દ્રસિંહ મનુભા ચુડાસમા, સાંસદ (લોકસભા) શ્રી મિતેષ રમેશભાઇ પટેલ, ચરોતર વિદ્યામંડળના અધ્યક્ષ શ્રી પ્રયસ્વીન બી. પટેલ, ચરોતર વિદ્યામંડળના ચેરમેન શ્રી ભીખુભાઇ બી પટેલ, ચરોતર વિદ્યામંડળના સંયુક્ત સચિવ શ્રી મેહુલ પટેલ, ચરોતર વિદ્યામંડળના ઉપાધ્યક્ષ શ્રી મનીષભાઇ પટેલ સહિત અન્ય મહાનુભવોએ ઉપસ્થિત રહીને આ પ્રસંગ શોભાવ્યો હતો.


    RP


    

    
    (Release ID: 1596517) Visitor Counter : 126
    
    
      Read this release in: English , Urdu , Hindi