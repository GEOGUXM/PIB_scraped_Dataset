      ગૃહ મંત્રાલય

      વર્ષ 2019 માટે ભારતના ટોપ 10 પોલીસ સ્ટેશનો જાહેર કરાયા
      Posted On: 06 DEC 2019 4:19PM by PIB Ahmedabad


    સરકાર દ્વારા સમગ્ર દેશમાં શ્રેષ્ઠ કામગીરી કરનારા શ્રેષ્ઠ પોલીસ સ્ટેશનોની યાદી જાહેર કરવામાં આવી છે . દેશમાં ટોચના 10 પોલીસ સ્ટેશનો નીચે દર્શાવ્યા અનુસાર છે :-

                                                                               
રાજ્ય                      જિલ્લો             પોલીસ સ્ટેશન               રેકિંગ
                                                                               
                                                                               
                                                                               
અંદામાન અને નિકોબાર ટાપુઓ  અંદામાન            અબેર્દીન                   1     
                                                                               
                                                                               
                                                                               
ગુજરાત                     મહિસાગર            બાલાસિનોર                  2     
                                                                               
                                                                               
                                                                               
મધ્યપ્રદેશ                 બુરહાનપુર          એજેકે બુરહાનપુર            3     
                                                                               
                                                                               
                                                                               
તમિલનાડુ                   થેણી               AWPS થેણી                  4     
                                                                               
                                                                               
                                                                               
અરુણાચલ પ્રદેશ             દિબંગ વેલી         એનીની                      5     
                                                                               
                                                                               
                                                                               
દિલ્હી                     સાઉથ વેસ્ટ જિલ્લો  બાબા હરિદાર નગર , દ્વારકા  6     
                                                                               
                                                                               
                                                                               
રાજસ્થાન                   ઝાલાવાડ            બકાની                      7     
                                                                               
                                                                               
                                                                               
તેલંગાણા                   કરીમનગર            ચોપ્પાદંડી ( એમ )          8     
                                                                               
                                                                               
                                                                               
ગોવા                       ઉત્તર ગોવા         બિચોલીમ                    9     
                                                                               
                                                                               
                                                                               
મધ્યપ્રદેશ                 શેઓપુર             બરગાવા                     10    
                                                                               
                                                                               

    ગુજરાતના કચ્છમાં 2015 માં યોજાયેલી DsGP ની પરિષદને સંબોધતી વખતે પ્રધાનમંત્રીએ આપેલા નિર્દેશો આ પ્રયાસોમાં પ્રતિબિંબિત થાય છે . તેમણે નિર્દેશો આપ્યા હતા કે , પોલીસ સ્ટેશનોને ગ્રેડ આપવા માટે અને પ્રતિભાવોના આધારે તેમની કામગીરીનું મુલ્યાંકન કરવા માટે માપદંડો નિર્ધારિત થવા જોઇએ .


    કેન્દ્રીય ગૃહ મંત્રી શ્રી અમીત શાહે જણાવ્યું હતું કે , દેશમાં હજારો પોલીસ સ્ટેશનમાંથી પસંદ કરવામાં આવેલા મોટાભાગના પોલીસ સ્ટેશનો નાના શહેરો અને ગ્રામીણ વિસ્તારોમાં હોવાનું અમારા ધ્યાનમાં આવ્યું છે . ટોચના 10 ક્રમમાં રેન્કિંગ મેળવનારા પોલીસ સ્ટેશનોની યાદીમાં પણ આ બાબત સાચી જણાઇ રહી છે . આ સુચવે છે કે , સંસાધનોની ઉપલબ્ધતા મહત્વપૂર્ણ છે તેની સાથે સાથે , ગુનાખોરી રોકવા અને તેને અંકુશમાં લેવા તેમજ દેશની સેવા કરવા માટે આપણા પોલીસ જવાનોનું સમર્પણ અને નિષ્ઠા પણ વધુ મહત્વપૂર્ણ ભૂમિકા અદા કરે છે .


    આની પાછળનો મૂળ હેતુ ડેટાના વિશ્લેષણ , પ્રત્યક્ષ અવલોકનો અને જાહેરજનતાની પ્રતિક્રિયાઓના આધારે દેશમાં 15,579 પોલીસ સ્ટેશનોમાંથી ટોચના 10 પોલીસ સ્ટેશનોને રેન્ક આપવાનો હતો . નીચે આપેલા મુદ્દાઓને ધ્યાનમાં રાખીને દરેક રાજ્યમાંથી શ્રેષ્ઠ કામગીરી કરતા પોલીસ સ્ટેશનોની અલગ યાદી તૈયારકરીને આ રેન્કિંગ પ્રક્રિયા પૂર્ણ કરવામાં આવી હતી .

      * મિલકતના ગુનાઓ
      * મહિલાઓ વિરુદ્ધ ગુનાઓ
      * નબળા વર્ગ વિરુદ્ધ ગુનાઓ

    શરૂઆતમાં દરેક રાજ્યમાંથી પસંદગી પામેલા પોલીસ સ્ટેશનોની સંખ્યા આ પ્રમાણે છે :

      * 750 થી વધુ પોલીસ સ્ટેશન ધરાવતા દરેક રાજ્યોમાંથી ત્રણ
      * અન્ય રાજ્યો અને દિલ્હીમાંથી બે
      * કેન્દ્ર શાસિત પ્રદેશોમાંથી એક

    રેન્કિંગ પ્રક્રિયામાં તે પછીના તબક્કા માટે 79 પોલીસ સ્ટેશનો પસંદ કરવામાં આવ્યા હતા .


    અંતિમ તબક્કામાં સેવા ઉપલબ્ધ કરાવવાના માપદંડોનું મુલ્યાકંન કરવા માટે અને પોલીસની કામગીરીમાં સુધારો લાવવા માટે તેમના દ્વારા ઉપયોગમાં લેવાતી ટેકનિકોના મુલ્યાંકન માટે 19 માપદંડો નિર્ધારિત કરવામાં આવ્યા હતા . આ હિસ્સામાં કુલ સ્કોરનો 80% હિસ્સો આવરી લેવામાં આવ્યો હતો . બાકીનો 20% સ્કોર પોલીસ સ્ટેશનના ઇન્ફ્રાસ્ટ્રક્ચર અને સામાન્ય લોકોની પહોંચ તેમજ લોકોની પ્રતિક્રિયાઓ આધારિત હતો . પસંદ કરાયેલા દરેક સ્થાનમાંથી અંદાજે 60 લોકો સાથે કુલ 5,461 લોકો પાસેથી પ્રતિક્રિયાઓ લેવામાં આવી હતી .


    પોલીસ સ્ટેશનોના વાર્ષિક રેન્કિંગની દેશભરમાં ખૂબ આતુરતાપૂર્વક રાહ જોવામાં આવે છે અને ખાસ કરીને પોલીસ દળો તેની પ્રતિક્ષામાં હોય છે . આનાથી પોલીસની કામગીરીની આંતરિક બાબતોનો ચિતાર મળે છે અને આંતરિક સુરક્ષાના તેમના વ્યાપક ક્ષેત્રમાં જાહેર નીતિઓ ઘડવામાં પણ તેનાથી વેલ્યુએબલઇનપુટ મળે છે . આ વર્ષના સર્વેક્ષણમાંદેશના તમામ રાજ્યોએ ભારે ઉત્સાહપૂર્વક ભાગ લીધો હતો . CCTNS ડેટાબેઝના વ્યાપક ઉપયોગ અને થર્ડ પાર્ટી એજન્સી દ્વારા પાયાના સ્તરે હાથ ધરાયેલા સર્વેક્ષણ દ્વારા આ કવાયતના મૂળ હેતુને જાળવી રાખવામાં આવ્યો હતો . સામાન્ય લોકોની બાબતોને વધુ સારી રીતે પ્રતિબિંબિત કરવા માટે લોકોમાં કરાતા સર્વેક્ષણમાં પણ સુધારો કરવામાં આવ્યો હતો .

    
    
    (Release ID: 1595358) Visitor Counter : 172
    
    
      Read this release in: Hindi , English
    
    
    

      
      
      
      
      
      
      
      
      
      
      
      
      
      
      
      
      
      
      
      
      
      
*