      મંત્રીમંડળ

      મંત્રીમંડળે નાદારી અને દેવાળિયાપણા સંહિતા (સુધારા) વટહુકમ, 2019ને મંજૂરી આપી
      Posted On: 24 DEC 2019 4:43PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે નાદારી અને દેવાળિયાપણા સંહિતા, 2016માં સુધારો કરવા માટેના વટહુકમને જાહેર કરવાના પ્રસ્તાવને મંજૂરી આપી દીધી છે.


    આ સુધારો નાદારી અને દેવાળિયાપણા સંહિતા, 2016માં કેટલીક અસ્પષ્ટતાઓને દૂર કરશે અને આ સંહિતાના સરળ અમલીકરણની ખાતરી આપશે.


    સુધારાઓ અંતર્ગત કૉર્પોરેટ નાદારી ઉકેલ પ્રક્રિયા શરુ થયા પહેલા કરવામાં આવેલ અપરાધ માટે એક કૉર્પોરેટ દેવાદારની જવાબદારી પૂરી થઇ જશે અને જે તારીખે ન્યાયિક સત્તા દ્વારા રિઝોલ્યુશન પ્લાનને મંજૂરી આપવામાં આવી છે, તે તારીખથી આ પ્રકારના અપરાધ માટે કૉર્પોરેટ દેવાદાર પર કેસ ચલાવવામાં નહી આવે. જો રિઝોલ્યુશન પ્લાનના પરિણામ સ્વરૂપ સંલગ્ન કૉર્પોરેટ દેવાદારનું નિયંત્રણ અથવા વ્યવસ્થાપન એક એવા વ્યક્તિના હાથોમાં જતું રહે કે જે ન તો:

     1. પ્રમોટર હતો કે વ્યવસ્થાપનમાં હતો અથવા કૉર્પોરેટ દેવાદારના નિયંત્રણમાં હતો અથવા આ પ્રકારના વ્યક્તિ સાથે કોઇપણ રીતે સંકળાયેલ હતો
     2. અને ના તો કોઈ એવો વ્યક્તિ હતો જેના વિષયમાં પોતાની પાસે ઉપલબ્ધ કોઈ સામગ્રીના આધાર પર સંબંધિત તપાસ સત્તામંડળનું માનવાનું છે કે તેને અપરાધ કરવા માટે કાં તો પ્રોત્સાહિત કરવામાં આવ્યો હતો અથવા કાવતરું કરવામાં આવ્યું હતું અને તેણે સંલગ્ન કાયદાકીય સત્તાધીશ અથવા અદાલતમાં કોઈ અહેવાલ રજૂ કર્યો છે અથવા કોઈ ફરિયાદ દાખલ કરાવી છે.

    સંબંધિત જોગવાઈઓને ધ્યાનમાં રાખીને કૉર્પોરેટ દેવાદાર જરૂર પડ્યે કોઇપણ આવા સત્તામંડળને બધી રીતની સહાયતા અને સહયોગ પૂરા પાડશે જે કૉર્પોરેટ દેવાળિયા સમાધાન પ્રક્રિયા શરુ થયા પહેલા કોઈ અપરાધની તપાસ કરી રહ્યા હોય.


    NP/DS/RP

    
    
    (Release ID: 1597566) Visitor Counter : 55
    
    
      Read this release in: English , Urdu , Hindi , Marathi , Tamil , Kannada
    
    
    

2.