      મંત્રીમંડળ

      મંત્રીમંડળે રેલવે ક્ષેત્રે જર્મની સાથેની સહયોગ સમજૂતીને મંજૂરી આપી
      Posted On: 04 DEC 2019 1:28PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે રેલવે ક્ષેત્રે ભારત અને જર્મની વચ્ચે સંયુક્ત વ્યૂહાત્મક પરિયોજનાઓ સંબંધે સહયોગ માટેના સંયુક્ત ઉદ્દેશ્ય ઘોષણાપત્ર (JDI) ને માન્યતા આપી હતી . સંયુક્ત ઉદ્દેશ્ય ઘોષણાપત્ર પર ગયા મહિને હસ્તાક્ષર કરવામાં આવ્યા હતા .


    લાભો :


    જર્મનીનાં આર્થિક બાબતો અને ઊર્જા મંત્રાલય સાથે સંયુક્ત ઉદ્દેશ્ય ઘોષણાપત્ર (JDI) થી ભારતીય રેલવે તંત્રને રેલવેના ક્ષેત્રમાં તાજેતરના વિકાસ તેમજ જ્ઞાન સંબંધિત બાબતોનું આદાન-પ્રદાન કરવા માટે મંચ મળી રહેશે . સંયુક્ત ઉદ્દેશ્ય ઘોષણાપત્ર (JDI) થી તજજ્ઞોની બેઠકો , સેમીનાર , તકનીકી મુલાકાતો અને સંયુક્ત રીતે સહમતિ થયેલી સહકાર પરિયોજનાઓની માહિતીનું આદાન-પ્રદાન કરવાની સુવિધા મળી શકશે .


    પૃષ્ઠભૂમિ :


    રેલવે મંત્રાલય દ્વારા પારસ્પરિક સહકાર માટે ઓળખવામાં આવેલા વિવિધ ક્ષેત્રોના સંદર્ભમાં વિદેશી સરકારો અને રાષ્ટ્રીય રેલવે વચ્ચે તકનીકી સહકાર મામલે સમજૂતી કરાર / સહકાર કરાર / વહીવટી સમજૂરી / સંયુક્ત ઉદ્દેશ્ય ઘોષણાપત્ર પર હસ્તાક્ષર કરવામાં આવ્યા છે . આ ક્ષેત્રોમાં હાઇ સ્પીડ રેલવે , વર્તમાન રૂટમાં ગતિ વૃદ્ધિ , વિશ્વકક્ષાના સ્ટેશનોનો તૈયાર કરવા , ભારે ભારવહનની કામગીરીઓ અને રેલવે ઇન્ફ્રાસ્ટ્રક્ચરના આધુનિકીકરણ વગેરેનો પણ સમાવેશ થાય છે .


    સમજૂતી કરાર / સહકાર કરાર / વહીવટી સમજૂરી / સંયુક્ત ઉદ્દેશ્ય ઘોષણાપત્રના કારણે વિશેષ ટેકનોલોજી ક્ષેત્રો પર કેન્દ્રિત ટેકનિકલ તજજ્ઞો , રિપોર્ટ્સ અને ટેકનિકલ દસ્તાવેજો , તાલિમ અને સેમીનાર / વર્કશોપના વિનિમય તેમજ જ્ઞાનના આદાન-પ્રદાન માટે અન્ય વાર્તાલાપની સુવિધા ઉપલબ્ધ થશે .


    DK/NP/DS/RP

    
    
    (Release ID: 1594845) Visitor Counter : 42
    
    
      Read this release in: English , Urdu , Marathi , Hindi , Bengali , Punjabi , Tamil , Telugu , Kannada , Malayalam