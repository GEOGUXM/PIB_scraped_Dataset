      પ્રધાનમંત્રીનું કાર્યાલય

      પ્રધાનમંત્રીનું નાગરિકતા સંશોધન અધિનિયમ 2019 અંગે મહત્વનું નિવેદન
      Posted On: 16 DEC 2019 2:28PM by PIB Ahmedabad


    પ્રધાનમંત્રી શ્રી નરેન્દ્ર મોદીએ દેશવાસીઓને ખાતરી આપી હતી કે નાગરિકતા સંશોધન કાયદો ભારતના કોઈપણ ધર્મના કોઈપણ નાગરિકને અસર કરતો નથી. આ અંગે ટ્વીટ કરતાં તેમણે જણાવ્યુ હતું કે,


    “ નાગરિકતા સંશોધન અધિનિયમનો હિંસક વિરોધ દુર્ભાગ્યપૂર્ણ અને ઘણો દૂ ઃ ખદાયક છે. ચર્ચા અને મતભેદ લોકશાહીના આવશ્યક ભાગો છે , પરંતુ , જાહેર સંપત્તિને નુકસાન કરવું અને સામાન્ય જન-જીવનમાં વિક્ષેપ લાવવો એ આપણી નૈતિકતા નથી.


    નાગરિકતા સંશોધન અધિનિયમ , 2019 ને સંસદના બંને ગૃહો દ્વારા જબરદસ્ત સમર્થન સાથે પસાર કરવામાં આવ્યું. મોટી સંખ્યામાં રાજકીય પક્ષો અને સાંસદોએ તેને સમર્થન આપ્યું હતું. આ કાયદો ભારતની સદીઓ જૂની સ્વીકૃતિ , સંવાદિતા , કરુણા અને ભાઈચારાની સંસ્કૃતિને પ્રદર્શિત કરે છે.


    હું મારા સાથી ભારતીયોને સ્પષ્ટપણે ખાતરી આપવા માગું છું કે CAA કોઈ પણ ધર્મના ભારતીય નાગરિકને અસર કરતું નથી. આ કાયદા અંગે કોઈ પણ ભારતીયએ ચિંતા કરવાની જરૂર નથી. આ કાયદો ફક્ત એ જ લોકો માટે છે જેમણે બહારની ભૂમિ પર વર્ષોથી જુલમ સહન કર્યો છે અને તેમની પાસે ભારત સિવાય બીજું કોઈ આશ્રય સ્થળ નથી.


    સમયની જરૂરિયાત એ છે કે આપણે ભારતના વિકાસ માટે અને ખાસ કરીને ગરીબ , દબાયેલા અને પછાત લોકોના સશક્તીકરણ માટે સાથે મળીને કામ કરવું જોઈએ.


    પરિસ્થિતિનો લાભ લેનાર જૂથોને તેમજ વિભાજીત કરનારા અને ખલેલ પહોંચાડવનાર ને અમે કોઈ મોકો આપવા તૈયાર નથી.


    આ સમય શાંતિ , એકતા અને ભાઈચારો જાળવવાનો છે. દરેકને અપીલ છે કે કોઈપણ પ્રકારની અફવાઓ અને ખોટી વાતોથી દૂર રહો."


    NP/RP/DS

    
    
    (Release ID: 1596591) Visitor Counter : 117
    
    
      Read this release in: Assamese , English , Urdu , Marathi , Hindi , Bengali , Punjabi , Punjabi , Tamil , Kannada , Malayalam