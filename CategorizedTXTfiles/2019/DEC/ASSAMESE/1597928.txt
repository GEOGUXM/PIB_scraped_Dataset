      কেবিনেট

      ২০১৮-১৯ বৰ্ষৰ স্বদেশ দৰ্শন আঁচনিৰ ১০টা প্ৰকল্পৰ কাম চলাই নিয়াৰ বাবে ৬২৭.৪০ কোটি টকাৰ পুঁজিত কেবিনেটৰ অনুমোদন
      Posted On: 24 DEC 2019 4:24PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্ৰীয় কেবিনেট বৈঠকত ২০১৮ - ১৯ বৰ্ষৰ স্বদেশ দৰ্শন আঁচনিৰ ১০টা প্ৰকল্পৰ কাম চলাই নিয়াৰ বাবে ৬২৭ . ৪০ কোটি টকা আৰু এই আঁচনি অধীনত ২০১৯ - ২০ বৰ্ষত নতুন প্ৰকল্পৰ বাবে অতিৰিক্ত ১৮ . ৫৪ . ৬৭ কোটি টকা মুকলি কৰিবলৈ অনুমোদন জনাইছে৷


    পৰ্যটন মন্ত্ৰালয়ৰ স্বদেশ দৰ্শন আঁচনি হৈছে দেশৰ গুৰুত্বপূৰ্ণ পৰ্যটনৰ আন্তঃগাঁথনি বহনক্ষমভাৱে উন্নীত কৰাৰ লগতে ভাৰতক সামূহিকভাৱে এক বিশ্বমানৰ পৰ্যটনস্থলী হিচাপে গঢ়ি তোলাৰ এক পদক্ষেপ৷


    এই গুৰুত্বপূৰ্ণ আন্তঃগাঁথনিৰ ব্যৱস্থাই ৰাজহ আহৰণ প্ৰকল্পত ব্যক্তিগত খণ্ডৰ বিনিয়োগ বৃদ্ধি কৰিব , যিটোৱে সামগ্ৰিকভাৱে পৰ্যটকৰ আগমণ বৃদ্ধি কৰাত ইতিবাচক ভূমিকা পালন কৰাৰ লগতে সেই অঞ্চলবোৰত ৰাজহ আৰু সংস্থাপন বৃদ্ধি কৰিব৷


    পটভূমিঃ


    ২০১৪ - ১৫ৰ বাজেটত ঘোষণা কৰা অনুসৰি পৰ্যটন মন্ত্ৰালয়ে ২০১৫ৰ জানুৱাৰীত স্বদেশ দৰ্শন আঁচনি ( কেন্দ্ৰীয় খণ্ডৰ আঁচনি ) ৰ শুভাৰম্ভ কৰে৷ এই আঁচনিৰ অধীনত ১৫টা চাৰ্কিট উন্নয়নৰ বাবে নামকৰণ কৰা হয়৷ সেইবোৰ হৈছে - হিমালয়ান চাৰ্কিট , উত্তৰ - পূব চাৰ্কিট , কৃষ্ণ চাৰ্কিট , বৌদ্ধ চাৰ্কিট আৰু উপকূলীয় চাৰ্কিট , মৰুভূমি চাৰ্কিট , জনজাতীয় চাৰ্কিট , ইক ’ চাৰ্কিট , বন্যপ্ৰাণী চাৰ্কিট , গ্ৰামীণ চাৰ্কিট , আধ্যাত্মিক চাৰ্কিট , ৰামায়ণ চাৰ্কিট , ঐতিহাসিক চাৰ্কিট , তীৰ্থংকৰ চাৰ্কিট আৰু ছুফী চাৰ্কিট৷


    *****


    VRRK/SC/SH/DB

    
    
    (Release ID: 1597928) Visitor Counter : 3
    
    
      Read this release in: Telugu , English , Urdu , Hindi , Marathi , Punjabi , Gujarati , Tamil , Kannada , Malayalam