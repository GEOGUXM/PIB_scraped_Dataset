      প্ৰধানমন্ত্ৰীৰ কাৰ্যালয়

      ASSOCHAMৰ শতবৰ্ষ উদযাপনৰ মুকলি অধিৱেশনত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 20 DEC 2019 1:26PM by PIB Guwahati


    ASSOCHAM ৰ অধ্যক্ষ বালকৃষ্ণ গোৱেংকা মহোদয় , সম্পাদক জেলেৰেল দীপক সুড মহোদয় , ASSOCHAM ৰ লক্ষাধিক সদস্যগণ , ভাৰতীয় উদ্যোগ জগতৰ মহান ব্যক্তিসকল , ইয়াত উপস্থিত অন্য মহানুভৱসকল , ভদ্ৰমহিলা তথা ভদ্ৰপুৰুষসকল !!!


    ASSOCHAM য়ে এক বৃহৎ পৰিক্ৰমা অতিক্ৰম কৰিছে৷ শতবৰ্ষী লোক অথবা কোনো সংস্থা হ ’ ল অভিজ্ঞতাৰ এক ভাণ্ডাৰস্বৰূপ৷ ASSOCHAM ৰ সকলো সদস্যক অশেষ শুভকামনা জনাইছো৷


    মোক কোৱা হৈছে যে প্ৰায় এশটা স্থানত এই আয়োজনৰ ভিডিঅ ’ কনফাৰেন্স যোগে লাইভ প্ৰদৰ্শিত কৰা হৈছে৷


    এই কাৰ্যসূচীত সন্মিলিত সকলো ব্যক্তিক , উদ্যমীক আৰু বিশেষকৈ এমএছএমই খণ্ডৰ সৈতে জড়িত ব্যক্তিক অভিনন্দন জনাইছো৷


    বন্ধুসকল ,


    ২০১৯ বৰ্ষ সমাপ্ত হ ’ বলৈ আৰু কেইটামান দিনহে বাকী৷ ২০২০ৰ নতুন বৰ্ষ আৰু নতুন দশক আপোনালোক সকলোলৈ সুখ , সমৃদ্ধি আৰু সফলতা কঢ়িয়াই আনক , আপোনালোকে নিজৰ লক্ষ্যত উপনীত হওক , এই কামনাৰ সৈতে মই মোৰ ভাষণ আৰম্ভ কৰিছো৷


    বন্ধুসকল ,


    আপোনালোকে শতবৰ্ষ উদযাপনৰ যি বিষয়বস্তু ধাৰ্য কৰিছে সেয়া দেশৰ , দেশবাসীৰ লক্ষ্য আৰু সপোনৰ সৈতে সংযোজিত৷ আৰু ৫ ত্ৰিলিয়ন ডলাৰৰ অৰ্থৱ্যস্থাৰ কথা হঠাতে উদ্ভৱ হ ’ ল , এনে নহয়৷ বিগত পাঁচটা বৰ্ষত দেশে নিজকে এনেভাৱে দৃঢ় কৰি তুলিছে যে এইধৰণৰ লক্ষ্যও এতিয়া সম্ভৱ হৈ উঠিছে৷ আপোনালোকে এয়া ভালদৰেই জানে যে ৫ - ৬ বছৰ পূৰ্বে আমাৰ অৰ্থব্যৱস্থা কেনেধৰণৰ ধ্বংসৰ দিশে ধাৱমান হৈছিল৷ আমাৰ চৰকাৰে তাক কেৱল প্ৰতিৰোধ কৰাই নহয় , বৰঞ্চ অৰ্থব্যৱস্থাত একধৰণৰ নিয়মানুৱৰ্তিতা অনুপালনৰো প্ৰয়াস কৰিছে৷


    ভাৰতৰ অৰ্থব্যৱস্থা নিৰ্ধাৰিত নিয়মেৰে অগ্ৰসৰ হওক , নিৰ্ধাৰিত লক্ষ্যৰ দিশে আগবাঢ়ক , সেই উদ্দেশ্যে আমি প্ৰণালীৰ আধাৰভূত পৰিৱৰ্তন কৰিছো , চতুৰ্মুখী সিদ্ধান্ত গ্ৰহণ কৰিছো , উদ্যোগ জগতৰ দশক পুৰণি দাবী পুৰণ কৰাৰ প্ৰতি লক্ষ্য ৰাখিছো৷ আৰু সেইবাবে আজি ৫ ত্ৰিলিয়ন ডলাৰৰ অৰ্থনীতিৰ বাবে এক শক্তিশালী ভেঁটিৰ সৃষ্টি হৈছে৷ আমাৰ ভাৰতৰ অৰ্থব্যৱস্থাক আনুষ্ঠানিকীকৰণ আৰু আধুনিকীকৰণৰ দুটা গুৰুত্বপূৰ্ণ স্তম্ভত থিয় কৰোৱা হৈছে৷ ডিজিটেল লেনদেন বৃদ্ধি কৰিবলৈ বিভিন্ন উপায় যেনে জিএছটি , আধাৰ সংযোজিত লেনদেনৰ পৰা আৰম্ভ কৰি ডিবিটিলৈ আমি অৰ্থব্যৱস্থাৰ অধিকাংশ পৰিকাঠামোক আনুষ্ঠানিক প্ৰণালীলৈ ৰূপান্তৰিত কৰাৰ প্ৰয়াস কৰিছো৷ ইয়াৰ সৈতে আমি অৰ্থব্যৱস্থাক আধুনিক প্ৰযুক্তিৰ জৰিয়তে আধুনিকীকৰণ তথা দ্ৰুতশীল কৰি তোলাৰ দিশত অগ্ৰসৰ হৈছো৷


    এতিয়া অনেক সপ্তাহৰ পৰিৱৰ্তে কিছু ঘণ্টাতেই উদ্যোগৰ পঞ্জীয়ন হোৱা , সীমান্তৰ সিপাৰে বাণিজ্য অট ’ মেচনৰ জৰিয়তে , আন্তঃগাঁথনিৰ উন্নত সংযোগৰ জৰিয়তে বন্দৰ আৰু বিমানবন্দৰসমূহত টাৰ্ণ এৰাউণ্ড সময় কম হোৱা , এই আটাইবোৰ হ ’ ল আধুনিক অৰ্থব্যৱস্থাৰ এক উদাহৰণ৷


    বন্ধুসকল ,


    আজি দেশত এনে চৰকাৰ আছে যিয়ে উদ্যোগ জগতৰ কথা শুনে , তেওঁলোকৰ আৱশ্যকতাসমূহ বুজি পায় আৰু তেওঁলোকৰ প্ৰস্তাৱনাসমূহৰ ওপৰত সম্পূৰ্ণ সংবেদনশীলতাৰে কাম কৰে৷ উদ্যোগ জগতে নিবিচাৰিছিল নেকি যে দেশৰ কৰৰ জালসমূহ হ্ৰাস হওক, প্ৰতিখন ৰাজ্যৰ ভিন্ন-ভিন্ন দৰৰ চিন্তাৰ পৰা তেওঁলোক মুক্ত হওক? আমাৰ চৰকাৰে অহৰ্নিশে কাম কৰি আপোনালোকৰ এই দাবী পূৰণ কৰিলে, আমি জিএছটি লৈ আনিলো৷ এয়াই নহয়, ব্যৱসায়িক জগতৰ পৰা আমি প্ৰতিক্ৰিয়া লাভ কৰিলো তাৰ জৰিয়তে এই জিএছটিৰ সংশোধনো কৰিলো৷


    বন্ধুসকল ,


    বৰ্ষজুৰি ভাৰতৰ উদ্যোগ জগতে ব্যৱসায়ক সৰল কৰি তোলাৰ দাবী উত্থাপন কৰি আহিছিল , প্ৰক্ৰিয়াসমূহ স্বচ্ছ আৰু সুগম কৰি তোলাৰ দাবী উত্থাপন কৰি আহিছিল৷ আপোনালোকৰ এই দাবীও আমাৰ চৰকাৰে শুনিলে৷ আজি ভাৰত বিশ্বৰ সেই শীৰ্ষৰ দহখন দেশত নাম অন্তৰ্ভুক্ত কৰিবলৈ সক্ষম হৈছে যিয়ে বিগত তিনিবছৰ ধৰি ইজ অব্ ডুয়িং বিজনেছ সূচাংকত ক্ৰমাগতভাৱে সংশোধন কৰি আহিবলৈ সমৰ্থ হৈছে৷ ১৯০খন দেশৰ সূচাংকত আমি ১৪২নং স্থানৰ পৰা আগুৱাই আহি ৬৩নং স্থানত উপনীত হৈছোহি৷ এয়া সহজ কথা নেকি?


    ইজ অব্ ডুয়িং বিজনেছ কওতে যদিও চাৰিটা শব্দৰ প্ৰয়োজন হয় কিন্তু এই সূচাংকৰ পৰিৱৰ্তনৰ বাবে দিনে -ৰাতিয়ে পৰিশ্ৰম কৰা হয়, তৃণমূল পৰ্যায়ত নীতি, নিয়ম পৰিৱৰ্তন কৰা হয়৷ বিদ্যুৎ সংযোগৰ কথাই হওক, নিৰ্মাণ অনুমতিৰ কথাই হওক, আমদানি-ৰপ্তানিৰ ওপৰত ক্লীয়াৰেন্সৰ কথাও হওক, শতাধিক প্ৰক্ৰিয়া সৰলীকৰণ কৰাৰ পিছত, অনেক বাধা সম্পূৰ্ণৰূপে আঁতৰোৱাৰ পিছত এই সূচাংকৰ সংশোধন হৈছে৷ আমি আগলৈও নিৰন্তৰে এই সংশোধনৰ দিশত অগ্ৰসৰ হ’ম৷


    বন্ধুসকল ,


    আপোনালোকে এই কথাও জানে যে উদ্যোগ আইনত এনে বহু ব্যৱস্থাপনা আছিল য ’ত সৰু সৰু ভুলৰ বাবে অপৰাধমূলক ব্যৱস্থাপনা গ্ৰহণ কৰা হৈছিল৷ আমাৰ চৰকাৰে এনে বহু ব্যৱস্থাপনা নোহোৱা কৰিছে৷ বহু প্ৰক্ৰিয়াক অপৰাধৰ শ্ৰেণীৰ পৰা বাহিৰ ওলোৱাৰ কাম এতিয়াও অব্যাহত আছে৷ ঠিক সেইদৰে আমাৰ চৰকাৰে ইনভাৰ্টেড ডিউটি নোহোৱা কৰাৰ দিশতো অগ্ৰসৰ হৈছে৷ বিগত বৰ্ষসমূহৰ বাজেটত ইয়াক গুৰুত্ব প্ৰদান কৰা হৈছে৷ ইয়াৰ বাজেটৰ জৰিয়তে নিৰ্মাণত হ’বলগীয়াত ব্যয়ো কম কৰা হৈছে৷


    বন্ধুসকল ,


    এই বছৰত অক্টোবৰৰ পৰা দেশৰ কৰ ব্যৱস্থাৰ সৈতে জড়িত আন এক ঐতিহাসিক আৰম্ভণি হৈছে৷ আমি সেই দিশত পদক্ষেপ গ্ৰহণ কৰিছো য ’ত কৰদাতা আৰু আয়কৰ বিভাগৰ মাজত মানৱ হস্তক্ষেপ নাথাকিব৷ কৰ ব্যৱস্থাত স্বচ্ছতা, দক্ষতা আৰু গুণগতমান অনাৰ বাবে আমি ফে’চলেছ কৰ প্ৰশাসনৰ দিশলৈ ধাৱমান হৈছো৷


    বন্ধুসকল ,


    ঔদ্যোগিক কৰ হ্ৰাস কৰি তাৰ প্ৰক্ৰিয়াকৰণ সৰলীকৰণ কৰাক লৈও দেশত বিভিন্ন চিন্তা -চৰ্চা কৰা হৈছিল৷ ইয়াক লৈ গুৰুত্বপূৰ্ণ সিদ্ধান্ত কোনে গ্ৰহণ কৰিছিল? আমাৰ চৰকাৰে৷ দেশত আজি যিমানবোৰ ঔদ্যোগিক কৰ আছে তাতকৈ কম কেতিয়াও হোৱা নাই৷ অৰ্থাৎ উদ্যোগ জগতৰ পৰা সকলোতকৈ কম ঔদ্যোগিক কৰ লোৱা যদি কোনোবা চৰকাৰ আছে, সেয়া হ’ল আমাৰ চৰকাৰ৷


    বন্ধুসকল ,


    শ্ৰম সংশোধনৰ কথাও বহু বৰ্ষজুৰি দেশত চলি আছিল৷ কিছুমান লোকে এয়াও ভাবিছিল যে এই ক্ষেত্ৰত একো নকৰাই হ ’ল শ্ৰমিক বৰ্গৰ কল্যাণ৷ অৰ্থাৎ তেওঁলোকক নিজৰ অৱস্থাত এৰি দিয়া, যি যেনেকৈ চলি আছে তেনেকৈয়ে আগবাঢ়িব৷ কিন্তু আমাৰ চৰকাৰে এয়া নামানে৷


    আমি ভাবো যে যি শ্ৰম শক্তি আছে তেওঁলোকৰো কল্যাণ হ ’ব লাগে৷ তেওঁলোকৰ জীৱন সৰল হওক, তেওঁলোকে জীৱন নিধি লাভ কৰক, স্বাস্থ্য সেৱাসমূহৰ লাভ পাওক, এই সকলো ক্ষেত্ৰত চৰকাৰে কাম কৰিছে৷ সেয়ে শ্ৰমিক ইউনিয়নৰ প্ৰস্তাৱনাসমূহৰ প্ৰতি গুৰুত্ব প্ৰদান কৰি, উদ্যোগসমূহৰ প্ৰস্তাৱনাসমূহৰ প্ৰতি গুৰুত্ব প্ৰদান কৰি আমি শ্ৰমিক আইনত এনে পৰিৱৰ্তন সাধিত কৰিছো যি সময়ৰ এক আহ্বান স্বৰূপ৷ কিন্তু বন্ধুসকল, অৰ্থব্যৱস্থাক পাৰদৰ্শী কৰি তুলিবলৈ, ইয়াক শক্তিশালী কৰি তুলিবলৈ, উদ্যোগ জগতৰ কল্যাণৰ বাবে গ্ৰহণ কৰা এনে পদক্ষেপসমূহৰ ওপৰত প্ৰশ্ন উত্থাপন কৰাই কিছুমান লোকে নিজৰ দায়িত্ব বুলি ভাবে৷


    যেতিয়া ২০১৪ চনৰ পূৰ্বে অৰ্থব্যৱস্থা মৃতপ্ৰায় অৱস্থাত আছিল তেতিয়া অৰ্থব্যৱস্থাৰ বিশেষজ্ঞসকলে কিয় ৰং চাই আছিল সেয়া দেশে কেতিয়াও পাহৰিব নালাগে৷ আমি উত্তৰাধিকাৰসূত্ৰে কেনে অৰ্থব্যৱস্থা লাভ কৰিছিলো , বাতৰি-কাকতত কেনে ধৰণৰ কথা ওলাইছিল, আন্তৰ্জাতিক পৰ্যায়ৰ দেশৰ কি স্থান আছিল, মই ইমান বিস্তাৰিতভাৱে নকও৷ কিন্তু সেই সময়ত যি পৰিস্থিতি আছিল সেই প্ৰভাৱসমূহ হ্ৰাস কৰিবলৈ যি স্থায়ী উপায় আমি কৰিছো, সেয়াই ৫ ত্ৰিলিয়ন ডলাৰৰ অৰ্থনীতিৰ আধাৰ হিচাপে বিবেচিত হ’ব৷


    বন্ধুসকল ,


    আপোনালোকে এয়া ভালদৰেই জানে যে ২০১৪ চনৰ পূৰ্বে দেশৰ বেংকিং অৱস্থাই কেনে ধৰণৰ সংকটৰ সন্মুখীন হ ’বলগীয়া হৈছিল৷ তেতিয়া অৱস্থা এনে আছিল যে বেংকসমূহৰ লোকচান পূৰণ কৰাৰ বাবে প্ৰায় ৬ লাখ কোটি টকাৰ পুঁজিৰ ব্যৱস্থা কৰিবলগীয়া হৈছিল৷


    বন্ধুসকল ,


    চৰকাৰে গ্ৰহণ কৰা পদক্ষেপসমূহৰ বাবে এতিয়া ১৩টা বেংকে লাভ অৰ্জন কৰিবলৈ সমৰ্থ হৈছে৷ ৬টা বেংক পিচিএৰ পৰা বাহিৰলৈ ওলাইছে৷ আমি বেংকসমূহৰ একত্ৰীকৰণৰ কামো তীব্ৰ গতিত সম্পন্ন কৰিছো৷ বেংকে এতিয়া সমগ্ৰ দেশতে নিজৰ নেটৱৰ্ক বৃদ্ধি কৰিছে আৰু বিশ্বজনীন পৰ্যায়ত অগ্ৰসৰ হৈছে৷ আমাৰ চৰকাৰে বেংকৰ কামকাজৰ সিদ্ধান্তত হস্তক্ষেপ কৰা বন্ধ কৰিছে৷


    চৰকাৰৰ দখল অবিহনে দক্ষতাসম্পন্ন লোকৰ নিযুক্তি হওক , ইয়াৰ বাবে বেংক ব’ৰ্ড ব্যুৰ’ গঠন কৰা হৈছে৷ ইয়াত আৰবিআই আৰু বাহিৰৰ বিশেষজ্ঞ নিযুক্তি দি তেওঁলোকক পূৰ্ণ স্বায়ত্ব প্ৰদান কৰা হৈছে৷ এতিয়া বেংকসমূহত জ্যেষ্ঠ পদসমূহৰ নিযুক্তিত আপোনালোকে বু-বু-বা-বা শুনিবলৈ নাপায়!!!


    বন্ধুসকল ,


    আমাৰ চৰকাৰে ভাবে যে বৰ্ধিত অৰ্থব্যৱস্থাত বহুবাৰ আমি উদ্যোগসমূহৰ অসফলতাক , তেওঁলোকৰ ব্যৰ্থতাকো স্বীকাৰ কৰিবলগীয়া হয়৷ সকলো অসফলতা কোনো আৰ্থিক অপৰাধৰ বাবে হয়, এনে নহয়৷ সেইবাবে উদ্যোগসমূহক, উদ্যোগ চলোৱাসকলে যাতে এক সুন্দৰ প্ৰস্থান পথ লাভ কৰিব পাৰে তাৰবাবে চৰকাৰে গুৰুত্ব প্ৰদান কৰিছে৷IBC-Insolvency and Bankruptcy Codeয়ে আজি বহু উদ্যোগৰ সহায়ক হিচাপে বিবেচিত হৈছে যি ব্যৰ্থতাৰ সন্মুখীন হ’বলগীয়া হৈছে৷ এয়া চৰকাৰৰ তৰফৰ পৰা উদ্যোগসমূহলৈ এক প্ৰকাৰৰ ‘সহায়ৰ হাত’ৰ প্ৰয়াস হিচাপে বিবেচিত হৈছে যাতে উদ্যোগসমূহে নিজৰ অভিজ্ঞতাৰ পৰা শিকে আৰু ভৱিষ্যতে ভাল কাম কৰিব পাৰে৷


    বন্ধুসকল ,


    এই যিমানবোৰ সিদ্ধান্ত গ্ৰহণ কৰা হৈছে সেয়াই উদ্যোগ জগতক , তেওঁলোকৰ পুঁজিসমূহৰ সুৰক্ষা প্ৰদানত সহায়ক হ’ব৷ মই আজি ASSOCHAM ৰ এই মঞ্চৰ পৰা দেশৰ বেংকিং খণ্ডৰ সৈতে জড়িত লোকসকল , ঔদ্যোগিক জগতৰ লোকসকলক এই বিশ্বাস প্ৰদান কৰিব বিচাৰিছো যে এই যি পুৰণি দুৰ্বলতাসমূহ আছিল সেয়া বহুলাংশে হ্ৰাস কৰিবলৈ আমি সক্ষম হৈছো৷ সেয়ে মুকলিকৈ সিদ্ধান্ত গ্ৰহণ কৰক , মুকলিকৈ বিনিয়োগ কৰক , মুকলিকৈ চৰ্চা কৰক৷ মই আশ্বাস প্ৰদান কৰিছো যে শুদ্ধ নিৰ্ণয় আৰু প্ৰকৃত বাণিজ্যিক সিদ্ধান্তত কোনো অনুচিত ব্যৱস্থাপনা গ্ৰহণ কৰা নহ ’ ব৷


    বন্ধুসকল ,


    আজি আমি এয়া ক ’ ব পাৰো যে দেশৰ বেংকিং প্ৰণালীৰ ভেঁটি এতিয়া ইমান পাৰদৰ্শী আৰু শক্তিশালী হৈ পৰিছে যে সি ৫ ত্ৰিলিয়ন ডলাৰৰ অৰ্থনীতিৰ লক্ষ্যক শক্তি প্ৰদান কৰিব পাৰে৷ আজিও আমি বিশ্বৰ ১০ সৰ্বশ্ৰেষ্ঠ এফডিআই লক্ষ্যস্থানৰ ভিতৰত আছো৷ বিগত কিছু বৰ্ষৰ পৰা ভাৰতলৈ এফডিআইৰ স্ৰোত বৃদ্ধি হৈছে৷ মই ভাবো যে এফডিআইৰ দুটা অৰ্থ আছে৷ অৱকাশৰ হিচাপত মই সেই দুয়োটাকে ব্যৱহাৰ কৰো৷ এটা অৰ্থ হ ’ ল বিদেশী প্ৰত্যক্ষ বিনিয়োগ যাক আপোনালোকৰ অধিকাংশই জানে৷ আৰু দ্বিতীয়টো মোৰ বাবে হ ’ ল ‘ প্ৰথমে বিকশিত ভাৰত ’ ৷ বিগত ২০টা বৰ্ষত যিমান এফডিআই দেশলৈ আহিছে তাৰে প্ৰায় ৫০ শতাংশ যোৱা ৫ বছৰত আহিছে৷ আমি যোৱা বছৰত নিজৰ বিশ্বজনীন প্ৰতিদ্বন্ধীতামূলক সূচাংকতো ব্যাপক সংশোধন ঘটাবলৈ সক্ষম হৈছো৷ আজি বিশ্বৰ সবাতোকৈ বৃহৎ ষ্টাৰ্ট - আপ পৰিবেশতন্ত্ৰ আমাৰ দেশত আছে৷ দেশত উদ্ভাৱন আৰু উদ্যমিতাৰ এক নতুন বাতাৱৰণৰ সৃষ্টি হৈছে৷ আজি বিশ্বৰ অধিকাংশ বিনিয়োগকাৰীয়ে ভাৰতলৈ সম্পূৰ্ণ বিশ্বাস আৰু আশাৰ সৈতে প্ৰত্যক্ষ কৰি আছে৷ ভাৰতৰ ক্ষমতাক লৈ দেশত অভুতপূৰ্ব বিশ্বাসৰ সৃষ্টি হৈছে৷


    বন্ধুসকল ,


    এই ধনাত্মকতাৰ সৈতে আমি ৫ ত্ৰিলিয়ন ডলাৰৰ অৰ্থনীতিৰ দিশলৈ আগবাঢ়িছো৷ অনাগত বৰ্ষসমূহত আন্তঃগাঁথনিত ১০০ লাখ কোটি টকাৰ বিনিয়োগে ইয়াৰ সৱলীকৰণ কৰিব৷ প্ৰতিখন ঘৰলৈ পানী যোগানৰ বাবে চাৰে তিনি লাখ কোটিৰ বিনিয়োগেও ইয়াৰ সৱলীকৰণত সহায় কৰিব৷


    প্ৰধানমন্ত্ৰী আৱাস যোজনাৰ অধীনত ২ কোটি নতুন ঘৰৰ নিৰ্মাণ অথবা প্ৰতিজন দেশবাসীলৈ ব্যয়সাধ্য স্বাস্থ্যসেৱা প্ৰদানৰ যি সংকল্প , কৃষকৰ উপাৰ্জন দুগুণ কৰাৰ প্ৰয়াস অথবা দেশৰ লক্ষাধিক এমএছএমই , কোটি কোটি আত্ম সহায়ক গোটৰ বাবে সহজ পুঁজি , এনে অনেক ধৰণৰ প্ৰয়াসে ৫ ত্ৰিলিয়ন ডলাৰৰ অৰ্থনীতি প্ৰাপ্ত কৰাত নতুন উদ্দীপনা , নতুন বিশ্বাস প্ৰদান কৰিব৷


    বন্ধুসকল ,


    ভাৰতীয় অৰ্থনীতিক প্ৰায় দুগুণ কৰি তোলাৰ আমাৰ এই প্ৰয়াস কেৱল দিল্লীতেই সীমাৱদ্ধ নহয় , ইয়াৰ বাবে আমি ৰাজ্যসমূহকো উদগনি প্ৰদান কৰিছো৷ নিৰ্মাণ আৰু ৰপ্তানিৰ প্ৰসাৰণৰ বাবে , মেক ইন ইণ্ডিয়াৰ প্ৰসাৰণৰ বাবে অনেক পদক্ষেপ গ্ৰহণ কৰা হৈছে৷ প্ৰযুক্তি আৰু প্ৰতিৰক্ষা ক্ষেত্ৰসমূহত নিৰ্মাণ আমাৰ প্ৰাথমিক অগ্ৰাধিকাৰৰ বিষয় হৈ পৰিছে৷ বৈদ্যুতিক নিৰ্মাণক লৈ আমি দ্ৰুত গতিত ধাৱমান হৈছো৷


    বন্ধুসকল ,


    এই সকলো অৰ্থ ব্যৱস্থাক লৈ আজি যি আলোচনা হৈছে , মই সেই সম্পৰ্কে ভালদৰেই পৰিচিত৷ কিন্তু সেই চৰ্চাসমূহৰ মাজত আমি এয়াও মনত ৰখা উচিত যে পূৰ্বৰ চৰকাৰৰ সময়ত এটা ত্ৰিমাসিকত জিডিপিৰ বিকাশ দৰ ৩ . ৫ শতাংশ হৈছিলগৈ৷ স্মৰণ কৰক , সেই সময়ত CPI headline inflation কিমান দূৰ পাইছিলগৈ ? ৯ . ৪ শতাংশ৷ CPI core inflation কিমান হৈছিলগৈ ? ৭ . ৩ শতাংশ !!! WPI inflation কিমান দূৰ পাইছিলগৈ ? ৫ . ২ শতাংশ৷ বিত্তীয় হ্ৰাস কিমান হৈছিল ? জিডিপিৰ ৫ . ৬ শতাংশ৷ সেই সময়ত জিডিপিৰ অনেক ত্ৰিমাসিক এনে আছিল যি অৰ্থ ব্যৱস্থাৰ বাবে অতিশয় নিৰাশাজনক আছিল৷ মই এই বিবাদলৈ নাযাও যে সেই সময়ত কিছুমান লোক নিশ্চুপ হৈ আছিল৷


    বন্ধুসকল ,


    সংকল্পৰ পৰা সিদ্ধি , এই ধনাত্মক আৰু পাৰদৰ্শী পৰিবেশত আপোনালোকৰ বাবে অৱকাশৰ সৃষ্টি হৈছে৷


    আপোনালোকৰ উৎসাহ পূৰ্বতকৈ সন্তোষজনক হওক , কৃষিৰ পৰা আৰম্ভ কৰি উদ্যোগসমূহৰ উৎপাদন পূৰ্বতকৈ উন্নত হওক আৰু আপোনালোকৰ দ্বাৰা সম্পত্তিৰ সৃষ্টি আৰু চাকৰিৰ সৃষ্টিও পূৰ্বতকৈ উন্নত হওক , ইয়াৰ বাবে চৰকাৰে সকলোধৰণে ভাৰতৰ উদ্যোগ জগতৰ সৈতে থিয় দিব৷ মই এই মঞ্চৰ জৰিয়তে দেশৰ উদ্যমীসকলক ক ’ ব বিচাৰিছো যে আপোনালোক আগবাঢ়ক , আপোনালোক সমৰ্থ , সক্ষম৷ সমগ্ৰ বিশ্বৰ বজাৰ আমাৰ সন্মুখত আছে৷ সমগ্ৰ বিশ্বকে প্ৰত্যাহ্বান জনাব পৰা শক্তি আমাৰ আছে৷ আপোনালোকৰ সংকল্প , আপোনালোকৰ সামৰ্থই ৫ ত্ৰিলিয়ন ডলাৰৰ ভাৰতৰ সপোনক বাস্তৱায়িত কৰাত বৃহৎ ভূমিকা পালন কৰিব৷


    আপোনালোকৰ সমৃদ্ধ পৰম্পৰাই একবিংশ শতিকাৰ নতুন ভাৰতক বিস্তাৰিত কৰিব , শক্তিশালী কৰিব৷ আপোনালোক সকলোৱে নিজৰ প্ৰয়াসত সফল হওক , এই কামনাৰ সৈতে মই মোৰ বক্তব্য সামৰিছো৷


    পুনৰবাৰ আপোনালোক সকলোলৈ অশেষ অভিনন্দন আৰু শুভকামনা থাকিল৷


    ধন্যবাদ !!!


    *****


    वीआरआरके/वीजे /MANN

    
    
    (Release ID: 1597300) Visitor Counter : 3
    
    
      Read this release in: Hindi , Punjabi , English , Urdu , Marathi , Tamil