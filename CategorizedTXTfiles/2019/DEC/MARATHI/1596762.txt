      दूरसंचार आणि माहिती तंत्रज्ञान मंत्रालय

      केंद्रीय मंत्री रवी शंकर प्रसाद यांच्या हस्ते राष्ट्रीय ब्रॉडबॅण्ड मोहिमेचा शुभारंभ
      
      2022 पर्यंत देशातली सर्व खेडी जोडणार

      Posted On: 17 DEC 2019 6:05PM by PIB Mumbai

    नवी दिल्ली , 17 डिसेंबर 201 9


    राष्ट्रीय ब्रॉडबॅण्ड मोहिमेमुळे लोकांच्या सर्व आकांक्षा पूर्ण होतील आणि डिजिटल दूरसंवाद पायाभूत सुविधांचा वेगाने विस्तार होईल असे केंद्रीय माहिती तंत्रज्ञान आणि दूरसंवाद मंत्री रवी शंकर प्रसाद यांनी सांगितले . ते आज राष्ट्रीय ब्रॉडबॅण्ड मोहिमेच्या शुभारंभ प्रसंगी बोलत होते . केंद्रीय माहिती तंत्रज्ञान आणि दूरसंवाद राज्यमंत्री संजय धोत्रे यावेळी उपस्थित होते .


    रवी शंकर प्रसाद यांच्या हस्ते यावेळी राष्ट्रीय ब्रॉडबॅण्ड मोहिमेच्या बोधचिन्हाचे अनावरणही करण्यात आले .


    या मोहिमेअंतर्गत डिजिटल संपर्काच्या पायाभूत सुविधा , डिजिटल सक्षमीकरण आणि परवडणाऱ्या दरातील सर्वांना उपलब्ध होणारे ब्रॉडबॅण्ड यावर लक्ष केंद्रीत करण्यात येणार आहे . सर्वसमावेशक आणि सहज उपलब्धता यावर या मोहिमेत मुख्यत्वेकरून भर देण्यात आला आहे .

      * सर्व गावांत 2020 पर्यंत ब्रॉडबॅण्डची उपलब्धता
      * देशभरात विशेषत : ग्रामीण आणि दुर्गम भागात ब्रॉडबॅण्ड सेवेची सार्वत्रिक उपलब्धता
      * 30 लाख कि . मी . लांबीच्या ऑप्टीकल फायबर केबलचे जाळे तयार करणे आणि 2024 पर्यंत प्रति हजार लोकसंख्येमागे टॉवरची संख्या वाढवणे
      * मोबाईल आणि इंटरनेट सेवांच्या दर्जात लक्षणीय सुधारणा

    S . Tupe / J. Patankar/P . Kor

    
    
    (Release ID: 1596762) Visitor Counter : 41
    
    
      Read this release in: English
    
    
    

*