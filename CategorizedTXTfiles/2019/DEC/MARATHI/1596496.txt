      उपराष्ट्रपती कार्यालय

      ग्रामीण उद्योग युवकांसाठी आकर्षक करिअर निवड बनवणे गरजेचे-उपराष्ट्रपती
      Posted On: 14 DEC 2019 6:15PM by PIB Mumbai


    नवी दिल्ली, 14 डिसेंबर 201 9


    देशातल्या शहरी आणि ग्रामीण युवकांसाठी ग्रामीण उद्योग हे आकर्षक करिअर निवड बनवण्याची गरज उपराष्ट्रपती एम. वेंकय्या नायडू यांनी व्यक्त केली. ग्रामीण भारतात उपलब्ध असलेल्या संधींची माहिती युवकांना देण्यासाठी जनजागृती कार्यक्रम राबवण्याचे आवाहन त्यांनी केले.


    गुजरातमधल्या आणंद येथील ग्रामीण व्यवस्थापन संस्थेच्या 40 व्या वर्धापन दिन कार्यक्रमाला ते संबोधित करत होते. यावेळी त्यांनी संस्थेच्या विद्यार्थी आणि शिक्षकांना त्यांच्या ओळखीतील शाळा/महाविद्यालयातील किमान 10 तरुणांना ग्रामीण भारतातील संधींचा शोध घेण्यासाठी प्रोत्साहित करण्याचे आवाहन केले. ही त्यांच्यासाठी वैयक्तिक सामाजिक जबाबदारी असल्याचे उपराष्ट्रपतींनी नमूद केले.


    गुजरात ही सरदार पटेल आणि महात्मा गांधी यांच्यासारख्या महान नेत्यांची जन्मभूमी आणि कर्मभूमी असल्याचे सांगत त्यांचे ग्राम स्वराजचे स्वप्न प्रत्यक्षात साकारण्याचे आवाहन उपराष्ट्रपतींनी केले.


    भारताला 5 ट्रिलियन डॉलर्सची अर्थव्यवस्था बनवण्यात ग्रामीण भारताची अर्थव्यवस्था महत्वाची भूमिका बजावेल असे मत त्यांनी व्यक्त केले. यासाठी गावातील लोकांना आणि शेतकऱ्यांना यशस्वी उद्योजक बनवण्यासाठी योग्य प्रशिक्षण आणि मार्गदर्शन देण्याची गरज त्यांनी अधोरेखित केली.


    S.Tupe /S.Kane/P.Kor

    
    
    (Release ID: 1596496) Visitor Counter : 31
    
    
      Read this release in: English