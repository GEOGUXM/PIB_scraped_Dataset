      आरोग्य आणि कुटुंब कल्याण मंत्रालय

      ऑनलाइन औषध विक्री
      Posted On: 13 DEC 2019 5:54PM by PIB Mumbai


    नवी दिल्ली , 13 डिसेंबर 201 9


    देशातील औषधांची विक्री ‘ड्रग्ज अँड कॉस्मेटिक्स अ‍ॅक्ट , 1940 आणि नियम 1945’च्या तरतुदींनुसार केली जाते. राज्य परवानाधारक प्राधिकरणा (एसएलए) द्वारे परवाना व तपासणी यंत्रणेच्या माध्यमातून याची अंमलबजावणी केली जाते. कायदा आणि नियम तरतुदींच्या उल्लंघनाविरूद्ध कठोर व थेट कारवाई करण्यासाठी ‘एसएलए’ला कायदेशीररित्या अधिकार देण्यात आले आहेत.


    असे लक्षात आले आहे की , ऑनलाइन औषधांच्या विक्रीविरूद्ध काही भागधारकांनी चिंता व्यक्त केल्या आहेत. ऑनलाईन औषधांच्या विक्रीचे सर्वसमावेशक नियमन करण्यासाठी शासनाने दिनांक 28 ऑगस्ट 2018 रोजी जी.एस.आर. 817 (ई)च्या आराखड्यानुसार मसुदा नियम प्रसिद्ध केला आहे व ई-फार्मसीद्वारे औषधांच्या विक्री नियमन आणि वितरणासंदर्भातील तरतुदींचा समावेश करण्यासाठी ड्रग्स आणि कॉस्मेटिक्स नियम 1945मध्ये दुरुस्तीसाठी जनता/भागधारकांच्या सूचना मागविण्यात आल्या आहेत.


    मसुद्याच्या नियमांमध्ये ई-फार्मसीची नोंदणी , ई-फार्मसीची नियमित तपासणी, ई-फार्मसीद्वारे औषधांची वितरण किंवा विक्री करण्याची प्रक्रिया, ई-फार्मसीद्वारे औषधांची जाहिरात करण्यास मनाई, तक्रार निवारण यंत्रणा, ई-फार्मसीचे निरीक्षण इत्यादी तरतुदी केलेल्या आहेत.


    राज्यमंत्री (आरोग्य व कुटुंब कल्याण) अश्विनी कुमार चौबे यांनी आज लोकसभेत लेखी उत्तरात ही माहिती दिली.


    M.Chopade/S.Pophale/ P.Malandkar


    

    
    (Release ID: 1596399) Visitor Counter : 33
    
    
      Read this release in: English