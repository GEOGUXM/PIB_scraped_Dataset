      पोलाद मंत्रालय

      पोलादासाठीची मागणी वाढवण्यासाठी धर्मेंद्र प्रधान यांचे आवाहन
      Posted On: 16 DEC 2019 5:57PM by PIB Mumbai


    नवी दिल्ली, 16 डिसेंबर 201 9


    सीआयआयने नवी दिल्ली येथे आयोजित केलेल्या ‘स्टीलिंग इंडिया-2019:ड्रायव्हिंग मेटल इन्टेन्सिटी इन की सेक्टर्स’ या परिषदेलाआज केंद्रीय पोलादमंत्री धर्मेंद्र प्रधान यांनी संबोधित केले. भारतातल्या पोलाद क्षेत्रातल्या संधी, पोलादाची वाढती मागणी आणि तंत्रज्ञान व अभिनवता भारतीय पोलाद क्षेत्राला अधिक प्रभावी कसे करू शकतील, हे प्रधान यांनी आपल्या उद्‌घाटनपर भाषणात सांगितले.


    देशातल्या नागरिकांच्या आकांक्षा वाढत असून खरेदी करण्याची क्षमता वाढत आहे, असे त्यांनी सांगितले. भारत ही वाढती बाजारपेठ असून देशांतर्गत उद्योगाला विस्ताराच्या अमाप संधी आहेत. जागतिक तुलनेत आपले दरडोई पोलाद उपभोगाचे प्रमाण बरेच कमी असल्याचे ते म्हणाले. पोलादाचा उचित वापर वाढवण्यासाठी ‘इस्पाती इरादा’ ही संयुक्त मोहीम सुरू केल्याचे प्रधान यांनी सांगितले.


    पोलादाच्या वाढत्या मागणीत ग्रामीण भारत महत्वाची भूमिका बजावेल असा विश्वास त्यांनी व्यक्त केला. पोलाद क्षेत्राच्या विकासासाठी सरकारने उचललेल्या पावलांची माहिती प्रधान यांनी दिली.


    S.Tupe /S.Kakade/P.Kor

    
    
    (Release ID: 1596645) Visitor Counter : 41
    
    
      Read this release in: English