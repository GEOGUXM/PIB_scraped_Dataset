      उपराष्ट्रपती कार्यालय

      लोकांनी राष्ट्रीय हित केंद्रस्थानी ठेवावे आणि हिंसाचारात सहभागी होऊ नये असे उपराष्ट्रपतींचे आवाहन
      Posted On: 20 DEC 2019 6:35PM by PIB Mumbai


    नवी दिल्ली, 20 डिसेंबर 201 9


    उपराष्ट्रपती एम.व्यंकय्या नायडू यांनी लोकांना राष्ट्रीय हित केंद्र स्थानी ठेवून हिंसात्मक कारवायांमध्ये सहभागी होऊ नये असे आवाहन केले आहे. ते आज नवी दिल्लीत राहुल अगरवाल आणि भारती प्रधान यांनी लिहिलेल्या ‘टर्ब्युलन्स ॲन्ड ट्रम्फ-द मोदी इयर्स’ या पुस्तकाचे प्रकाशन केल्यावर बोलत होते. असंतोष ही लोकशाहीची मूलभूत भावना असली, तरी लोकांनी संविधानाचे पालन करुन शांततापूर्ण लोकशाही पद्धतींचा अवलंब करावा, असे नायडू म्हणाले.


    देशाच्या एकता, सुरक्षा, अखंडता आणि सार्वभौमत्वाला अनन्यसाधारण महत्व असून, लोकांनी रचनात्मक आणि सकारात्मक मार्गाने पुढे जावे, देशाच्या प्रतिमेला बाधा पोहोचेल, असे काही करु नये, असे आवाहनही त्यांनी केले. लोक प्रतिनिधींनी जनतेच्या अपेक्षा पूर्ण करण्यासाठी संसद आणि राज्य विधिमंडळांमध्ये त्यांच्या समस्या मांडाव्यात असे मत त्यांनी व्यक्त केले.


    मोदींच्या ‘सुधारणा कामगिरी आणि परिवर्तन’ या मंत्राने आपण प्रभावित झालो असून, देशाचे परिवर्तन ही काळाची गरज असून, सध्या ते घडत आहे, असे ते म्हणाले.


    पंतप्रधानांनी केलेल्या सुधारणांची त्यांनी प्रशंसा केली. यावेळी त्यांनी अमेरिकेचे माजी अध्यक्ष बराक ओबामा यांनी नरेंद्र मोदी यांच्यावरील प्रोफाइलमध्ये प्रमुख सुधारक असे त्यांचे वर्णन केल्याचा उल्लेख केला. पंतप्रधान महात्मा गांधींचे स्वप्न ‘स्वच्छ भारत, मेक इन इंडिया, कौशल्य भारत, बेटी बचाव-बेटी पढाओ’ यासारख्या योजनांच्या माध्यमातून साकारत आहेत, असे ते म्हणाले.


    या पुस्तकामुळे अनेकांना उत्तम गुणांचा अंगीकार करण्याची प्रेरणा मिळेल, अशी आशा त्यांनी व्यक्त केली.


    B.Gokhale/S.Kane/ D.Rane

    
    
    (Release ID: 1597113) Visitor Counter : 27
    
    
      Read this release in: English