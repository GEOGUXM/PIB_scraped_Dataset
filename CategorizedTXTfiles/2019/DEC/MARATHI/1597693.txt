      राष्ट्रपती कार्यालय

      राष्ट्रपतींची कन्याकुमारी येथील विवेकानंद शैल स्मारक आणि विवेकानंद केंद्राला भेट
      Posted On: 26 DEC 2019 4:54PM by PIB Mumbai


    नवी दिल्ली , 26 डिसेंबर 201 9


    राष्ट्रपती राम नाथ कोविंद यांनी काल आणि आज म्हणजेच 25 आणि 26 डिसेंबर 2019 ला कन्याकुमारी येथील विवेकानंद स्मारक आणि विवेकानंद केंद्राला भेट दिली.


    या जागी आपल्याला सातत्याने सकारात्मक ऊर्जालहरी मिळत असतात असे राष्ट्रपती यावेळी बोलताना म्हणाले. भारतमातेच्या चरणांशी असलेल्या कन्याकुमारी इथल्या या खडकाच्या आध्यात्मिक शक्तीमुळेच स्वामी विवेकानंद आत्मिक शांततेच्या शोधात इथे आले असे राष्ट्रपती म्हणाले. याच ठिकाणी 127 वर्षांपूर्वी याच दिवशी स्वामीजींनी 1892 साली ध्यानधारणा सुरु केली. तीन दिवस आणि तीन रात्री ध्यानधारणा केल्यानंतर एका साध्या साधूचं रुपांतर ज्ञानी पुरुषात झाले आणि भारतीय सनातन धर्म संस्कृतीचा संदेश जगभरात नेणारे ते दूत ठरले. याच ठिकाणी स्वामीजींना दिव्‍य ज्ञान प्राप्ती झाली आणि त्यातूनच एका आध्यात्मिक क्रांतीचा जन्म झाला. हे ज्ञान केवळ त्यांच्या मोक्ष प्राप्तीसाठी नव्हते तर भारतभूमीच्या धार्मिक मूल्यांची पुनर्बांधणी आणि या भूमीवरच्या लोकांच्या सेवेसाठी होते.


    याच संदर्भात स्वामींजींनी 19 मार्च 1894 रोजी लिहिलेल्या एका पत्राची आठवण मला होत आहे. निस्वार्थी सन्याशांनी गावोगाव फिरुन जनजागृती करावी आणि लोकांचे जीवनमान सुधारण्यासाठी काम करावे असा दृष्टीकोन त्यांनी मांडला होता. त्यांनी म्हटले होते, “ आपण एक राष्ट्र म्हणून आपले अस्तित्व विसरलो आहोत आणि भारताच्या आजच्या स्थितीचे तेच कारण आहे. आपल्याला भारताला त्याचे हरवलेले अस्तित्व परत मिळवून द्यायचे आहे आणि समाजाला शिक्षित करायचे आहे.


    G.Chippalkatti /R.Aghor/ P.Malandkar


    

    
    (Release ID: 1597693) Visitor Counter : 80
    
    
      Read this release in: English