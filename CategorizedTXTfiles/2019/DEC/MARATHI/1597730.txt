      माहिती आणि प्रसारण मंत्रालय

      पत्र सूचना कार्यालय हा सरकारचा चेहरा; केंद्र सरकारच्या योजनांच्या अधिकृत माहितीचा स्रोत- वार्तालाप कार्यक्रमात ज्येष्ठ पत्रकारांनी व्यक्त केले विचार
      Posted On: 26 DEC 2019 6:30PM by PIB Mumbai


    पेण, रायगड, 26 डिसेंबर 2019


    पत्र सूचना कार्यालयातर्फे आज रायगड जिल्ह्यात ‘वार्तालाप’ या प्रसार माध्यमांच्या प्रतिनिधींसाठीच्या कार्यशाळेचे आयोजन करण्यात आले होते. यावेळी वरिष्ठ पत्रकारांनी रायगड जिल्ह्यातल्या पत्रकारांना विविध विषयांवर मार्गदर्शन केले. ग्रामीण तसेच जिल्हा पातळीवरच्या वार्ताहरांनी केंद्र सरकारच्या कल्याणकारी योजनांची अधिकृत माहिती घ्यावी आणि ती माहिती जनतेपर्यंत पोचवावी असे आवाहन वरिष्ठ पत्रकारांनी केले.


    प्रसिद्ध पत्रकार आणि नवी मुंबई पत्रकार संघाचे अध्यक्ष मनोज जालनावाला यांनी या कार्यक्रमात मार्गदर्शन केले. पत्र सूचना कार्यालय हा केंद्र सरकारचा आरसा असून सरकारशी संबंधित सर्व अधिकृत माहिती तसेच सरकारी योजना या विषयी आपल्याला पत्र सूचना कार्यालयाकडून मिळते असे ते म्हणाले.


    रायगड पत्रकार संघाचे आजी-माजी अध्यक्ष अनील भोळे आणि विजय मोकल यांनीही यावेळी मार्गदर्शन केले.ग्रामीण भागातल्या पत्रकारांपर्यंत पोहोचण्याचे पत्र सूचना कार्यालयाचे प्रयत्न स्तुत्य असल्याचे ते म्हणाले. पत्र सूचना कार्यालयाच्या कार्यक्रमांमुळे ग्रामीण भागात सरकारी योजनांचा प्रचार आणि प्रसार होतो असे भोळे म्हणाले.


    दैनिक पुण्यनगरीच्या मुख्य संपादक राही भिडे यांनी महिलांच्या संरक्षणासंदर्भात मार्गदर्शन केले. महिलांशी संबंधित गुन्ह्यांचा त्वरित निपटारा होण्यासाठी स्वतंत्र न्यायाधीकरणाची गरज आहे असे त्या म्हणाल्या. तसेच आरोग्यासंदर्भात देखील महिलांसाठी वेगळ्या योजना बनवल्या जाव्यात असे त्या म्हणाल्या. ‘बेटी बचाओ, बेटी पढाओ’ आणि महिलांसाठीच्या इतर सरकारी योजनांमुळे महिलांचे मनोबळ वाढते आहे असे त्या म्हणाल्या. ही माहिती तळागाळात पोचवण्याची गरज त्यांनी व्यक्त केली.


    या कार्यक्रमाला पेणच्या भारतीय स्टेट बँकेचे व्यवस्थापक धर्मेंद्र सिंग देखील उपस्थित होते. यावेळी त्यांनी पंतप्रधान मुद्रा योजनेच्या अंमलबजावणीची माहिती दिली. ते म्हणाले , पंतप्रधान नरेंद्र मोदी यांनी वर्ष 2015 ला चालू केलेली हि योजना मुख्यतः नवीन उद्योजकांना व्यवसाय सुरू करण्यासाठी ज्यांना रुपये 10 लाखाच्या आत कर्ज हवे असेल अशांसाठी प्राथमिक भांडवल तीन वर्गवारीत पुरविते जसे की, शिशु (50 हजार), किशोर (एक लाख ), आणि तरुण (रुपये 10 लाख ). या सर्व वर्गवारीतील नव उद्योगजकांना आवश्यक कागदपत्र जसे कि, पण कार्ड, आधार कार्ड, निवासी आणि स्थायी पत्ता, गॅरेंटरचे प्रमाणपत्र इत्यादी


    रायगडचे ज्येष्ठ पत्रकार जयंत पाटील यांनी नव्या पत्रकारांना पत्र सूचना कार्यालयाच्या बातम्या नियमित वाचण्याचा सल्ला दिला. या बातम्यांमधून संपूर्ण जगासह जागतिक स्थितीविषयीही माहिती मिळते असे ते म्हणाले. रायगडच्या 50 पत्रकारांनी या कार्यशाळेत भाग घेतला. पत्र सूचना कार्यालय मुंबईच्या सहाय्यक संचालक भावना गोखले यांनी पत्रकारांसाठी असलेल्या कल्याणकारी योजनांची माहिती देतांना सांगितले की, देशभरातील ज्या पत्रकारांना किंवा त्यांच्या कुटुंबियांना कॅन्सर, अवयव प्रत्यारोपण, अँजिओप्लास्टी , अँजिओग्राफीसारखे काही क्लीष्ट आरोग्य समस्या उद्दभवल्या असतील तर त्यांना केंद्र सरकार तर्फे उपचारांसाठी अर्थसहाय्य देण्यात येते. यासाठी पत्रकार राज्य किंवा संबंधित केंद्र शासित प्रदेशाचा मान्यताप्राप्त कार्ड धारक असावा. त्याने पत्रकारिता क्षेत्रात किमान पाच वर्ष पूर्ण केलेली असावी. केंद्र सरकारच्या माहिती आणि सूचना मंत्रालयाने पत्रकांराबाबतची नैतिक जबाबदारी म्हणून वर्षाला एक कोटी रुपयांची अंदाजपत्रकीय तरतूद केली असून, वर्ष 2017-18 ला अंदाजपत्रकीय तरतूद रुपये 40 लाख होत त्यापैकी 39 लाख 37 हजार 966 रुपये उपयोगात आणल्या गेले. महाराष्ट्रातील एका पत्रकार रुग्णाला अर्थसहाय्य मिळाले असल्याचे त्यांनी सांगितले. त्या पुढे म्हणाल्यात की, 18-19 आणि 19-20 या वर्षी अनुक्रमे एक कोटी रुपयांच्या अंदाजपत्रकीय तरतुदीमधील 99 हजारापेक्षा जास्त राशी उपयोगात आणली गेली. महाराष्ट्रासाठी 2018-19 ला दोन तर 19-20 मध्ये तीन पत्रकारांना याचा लाभ मिळाला.


    भावना गोखले यांनी यावेळी पत्र सूचना कार्यालया संबंधी आणि वार्तालाप या खास पत्रकार मित्रांसाठी राबविण्यात येणाऱ्या कार्यक्रमाविषयी विस्तृत माहिती पीपीटीद्वारे सांगितली.


    G.Chippalkatti /R.Aghor/ P.Malandkar


    

    
    (Release ID: 1597730) Visitor Counter : 17
    
    
      Read this release in: English