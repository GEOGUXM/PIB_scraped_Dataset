      पंतप्रधान कार्यालय

      मालदीवच्या ‘पिपल्स मजलिस’चे सभापती मोहम्मद नशीद यांची पंतप्रधानांनी घेतली भेट
      Posted On: 13 DEC 2019 5:07PM by PIB Mumbai


    नवी दिल्ली, 13 डिसेंबर 201 9


    राज्यसभेचे अध्यक्ष आणि लोकसभेचे सभापती यांच्या संयुक्त निमंत्रणावरून मालदीवच्या ‘ पिपल्स मजलिस ’ चे सभापती मोहम्मद नशीद यांनी आज नवी दिल्ली येथे पंतप्रधान नरेंद्र मोदी यांची भेट घेतली.


    नशिद यांचे स्वागत करताना पंतप्रधानांनी नमूद केले की दोन्ही संसदेमधील संबंध भारत-मालदीव संबंधांचा एक महत्त्वाचा घटक आहे ; या भेटीमुळे दोन्ही बाजूंमधील मैत्री दृढ होण्यास मदत होईल , असा विश्वासही त्यांनी व्यक्त केला.


    यावर्षी जूनमध्ये माले येथे झालेल्या आपल्या भेटीची पंतप्रधानांनी आठवण करून दिली ; या दौऱ्यात त्यांनी पिपल्स मजलीसला संबोधितही केले होते. त्यावेळी पंतप्रधानांनी मालदीवमधील लोकशाही समृद्ध आणि मजबूत करण्यासाठी सभापती नशीद यांच्या नेतृत्त्वाचे मालदीवच्या जनतेसमोर कौतुक केले होते. स्थिर , समृद्ध आणि शांततापूर्ण मालदीवसाठी, मालदीव सरकारबरोबर घनिष्ठपणे काम करणे सुरू ठेवण्याच्या भारताच्या कटिबद्धतेचे पंतप्रधानांनी पुनरुच्चार केला.


    गेल्या वर्षी मालदीवमध्ये नवीन सरकार स्थापन झाल्यापासून भारत-मालदीवच्या मजबूत संबंधासाठी पंतप्रधानांकडून सतत दिलेल्या पाठिंब्याबद्दल सभापती नशिद यांनी त्यांचे आभार मानले. मालदीवच्या लोक-कल्याणासाठी राबविण्यात आलेल्या विकास सहकार्याच्या पुढाकारांबद्दल त्यांनी पंतप्रधानांचे आभार मानले. त्यांनी मालदीव सरकारच्या ‘ इंडिया फर्स्ट ’ धोरणाला पाठिंबा दर्शविला आणि संसदीय प्रतिनिधीमंडळाच्या भेटीमुळे दोन्ही देशांमधील बंधुभाव आणि मैत्रीपूर्ण संबंध आणखी दृढ होण्यास मदत होईल , अशी ग्वाही त्यांनी दिली.


    S.Tupe/S.Pophale/ D.Rane

    
    
    (Release ID: 1596355) Visitor Counter : 20
    
    
      Read this release in: English