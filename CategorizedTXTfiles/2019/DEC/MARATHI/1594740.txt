      सामाजिक न्याय आणि सबलीकरण मंत्रालय

      आंतरराष्ट्रीय दिव्यांग दिनी दिव्यांगांच्या सक्षमीकरणासाठी उल्लेखनीय कार्य करणाऱ्यांचा उपराष्ट्रपतींच्या हस्ते राष्ट्रीय पुरस्कार देऊन गौरव
      Posted On: 03 DEC 2019 5:49PM by PIB Mumbai


      नवी दिल्ली, 3 डिसेंबर 201 9


      केंद्रीय सामाजिक न्याय आणि सबलीकरण मंत्रालयातर्फे आयोजित आंतरराष्ट्रीय दिव्यांग दिनाच्या समारंभात उपराष्ट्रपती व्यंकय्या नायडू यांच्या हस्ते आज नवी दिल्लीत दिव्यांगांच्या सक्षमीकरणासाठी उल्लेखनीय कार्य करणाऱ्या व्यक्ती, संस्था तसेच राज्य/जिल्हे आदिंना राष्ट्रीय पुरस्काराने सन्मानित करण्यात आले. केंद्रीय सामाजिक न्याय आणि सबलीकरण मंत्री थावरचंद गेहलोत कार्यक्रमाच्या अध्यक्षस्थानी होते. केंद्रीय सामाजिक न्याय आणि सबलीकरण राज्यमंत्री रामदास आठवले, कृष्णपाल गुर्जर आणि रतनलाल कटारिया हे देखील यावेळी उपस्थित होते.


      जगातील सर्वाधिक दिव्यांग असणाऱ्या देशांमध्ये भारताचा समावेश आहे. 2011 च्या जनगणनेनुसार भारतात 2 कोटी 68 लाख दिव्यांग व्यक्ती आहेत. या व्यक्तींना सन्मानाचे आयुष्य जगता यावे यासाठी त्यांचे सक्षमीकरण करण्याची गरज उपराष्ट्रपतींनी व्यक्त केली.


      दिव्यांगांप्रती समाजाचा दृष्टीकोन बदलणे हे मोठे आव्हान असल्याचेही ते म्हणाले. यावेळी विविध 14 श्रेणींमध्ये दिव्यांगासाठीच्या राष्ट्रीय पुरस्कारांचे वितरण करण्यात आले.


      S.Tupe /J.Patankar/P.Kor


    

    
    (Release ID: 1594740) Visitor Counter : 29
    
    
      Read this release in: English