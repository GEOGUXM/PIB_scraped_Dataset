      मंत्रिमंडळ

      नादारी आणि दिवाळखोरी कायदा (सुधारणा) अध्यादेश, 2019 च्या प्रस्तावाला केंद्रीय मंत्रिमंडळाची मंजुरी
      Posted On: 24 DEC 2019 7:44PM by PIB Mumbai


    नवी दिल्ली, 24 डिसेंबर 201 9


    पंतप्रधान नरेंद्र मोदी यांच्या अध्यक्षतेखालील केंद्रीय मंत्रिमंडळाने नादारी आणि दिवाळखोरी कायदा (सुधारणा) अध्यादेश , 2019 च्या प्रस्तावाला मंजुरी दिली आहे.


    या सुधारणांमुळे नादारी आणि दिवाळखोरी कायदा 2019 मधील काही संदिग्धता दूर होतील आणि कायद्याची सहज अंमलबजावणी सुनिश्चित होईल.


    या सुधारणेनुसार , कॉर्पोरेट नादारीची निराकरण प्रक्रिया सुरू होण्याअगोदर केलेल्या एखाद्या गुन्ह्यासाठी कॉर्पोरेट कर्जदाराचे उत्तरदायित्व संपुष्टात येईल , आणि प्राधिकरणाने ठराव योजनेला मंजुरी दिलेल्या तारखेपासून कॉर्पोरेट कर्जदारावर अशा गुन्ह्यासाठी कारवाई केली जाणार नाही , जर या ठरावामुळे कॉर्पोरेट कर्जदाराची जबाबदारी व्यवस्थापन आणि नियंत्रणाशी संबंधित अशा व्यक्तीकडे येणार असेल जी-

     1. प्रवर्तक किंवा व्यवस्थापनात किंवा कॉर्पोरेट कर्जदारांच्या नियंत्रण किंवा अशा व्यक्तीशी संबंधित, किंवा
     2. संबंधित तपास प्राधिकरणाशी संबंधित असलेल्या व्यक्तीस , त्याच्या ताब्यात असलेल्या सामग्रीच्या आधारे , त्याने या गुन्ह्यात मिळणाऱ्या दलालीसाठी कट रचला असल्याची शंका घेण्यास जागा आहे किंवा त्याने या संदर्भातला अहवाल अथवा तक्रार प्राधिकरण किंवा न्यायालयात सादर केला आहे, अशी व्यक्ती वगळता-

    संबंधित तरतुदींच्या अधीन कॉर्पोरेट कर्जदार आवश्यकतेनुसार कॉर्पोरेट दिवाळखोरीची निराकरण प्रक्रिया सुरू होण्यापूर्वी केलेल्या एखाद्या गुन्ह्याचा तपास करणाऱ्या कोणत्याही प्राधिकरणास हा कर्जदार संपूर्ण सहकार्य करेल.


    S.Tupe/S.Mhatre/ P.Malandkar


    

    
    (Release ID: 1597516) Visitor Counter : 22
    
    
      Read this release in: English
    
    
    

2.