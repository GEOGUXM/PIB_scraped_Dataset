      माहिती आणि प्रसारण मंत्रालय

      आकाशवाणीच्या प्रादेशिक वृत्तविभागात नैमित्तिक करारावर वार्ताहर नेमणुकीसाठी अर्ज प्रक्रिया सुरू
      Posted On: 14 DEC 2019 12:54PM by PIB Mumbai


    नागपूर, 14 डिसेंबर 201 9


    केंद्रीय माहिती व प्रसारण मंत्रालयांतर्गत नागपूर आकाशवाणीच्या प्रादेशिक वृत्तविभागात नागपूर जिल्ह्यात आकाशवाणीसाठी वृत्तसंकलन करण्यासाठी नैमित्तिक करारावर वार्ताहर पदाच्या नेमणूकीसाठीची अर्ज प्रक्रिया येत्या 16 डिसेंबर पासून सुरु होणार असून 31 डिसेंबर 2019 पर्यंत अर्ज मागवण्यात येत आहेत. अर्जदाराकडे पदवी व प्रादेशिक भाषेतील प्रभुत्व तसेच संगणक संचालनाचे ज्ञान असणे आवश्यक आहे. यासाठी वयोमर्यादा 21 ते 50 वर्ष एवढी असून उमेदवार नागपूर शहरातील रहिवाशी असावा. पत्रकारिता व जनसंवाद विषयातील पदविका किंवा पदव्युत्तर पदवी तसेच वृत्तांकन, संपादन कार्याचा तीन वर्ष अनुभव असलेल्या उमेदवारांना विशेष प्राधान्य देण्यात येणार आहे. अर्ज करण्यासाठी उमेदवारांनी आपल्या शैक्षणिक योग्यतेच्या तसेच वयोमर्यादेच्या स्वसाक्षांकित कागदपत्रासह तसेच स्वतःच्या मोबाईल संपर्क क्रमांक व ईमेल आयडी यांच्या तपशिलासह ‘PB,DDO, AIR, NAGPUR (पीबी,डीडीओ, एआयआर, नागपूर)’ यांच्या नावे काढलेला धनाकर्ष , कार्यालय प्रमुख, आकाशवाणी, सिवील लाईन्स नागपूर-440001 यांच्याकडे स्वतः किंवा टपालाने 31 डिसेंबरच्या 2019 आत पोहोचेल, अशा बेताने पाठवावेत. सामान्य प्रवर्गातील उमेदवारांना 300 रुपयांचा तर मागासवर्गीयांसाठी 225 रुपयाचा धनाकर्ष काढावा लागेल. सदर अर्जाच्या लिफाफ्यावर 'नैमित्तिक वार्ताहर यासाठी अर्ज 'असे लिहिणे आवश्यक आहे. अधिक माहितीसाठी आकाशवाणी विभागाच्या 0712-2564394 या दूरध्वनीवर कार्यालयीन वेळेत संपर्क साधता येईल.


    31 डिसेंबर 2019पर्यंत प्राप्त झालेल्या अर्जांची छाननी झाल्यानंतर लेखी परीक्षा व मुलाखती संदर्भातील माहिती उमेदवारांना एसएमएस आणि ई-मेल द्वारे देण्यात येणार आहे.


    D. Wankhede /P.Kor

    
    
    (Release ID: 1596474) Visitor Counter : 30