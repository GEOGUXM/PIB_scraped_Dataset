      पेट्रोलियम आणि नैसर्गिक वायू मंत्रालय

      वायू प्रदूषणाचा प्रभाव कमी करण्यासाठी बायो ऊर्जेवर लक्ष केंद्रीत करण्याची गरज-धर्मेंद्र प्रधान
      Posted On: 05 DEC 2019 6:01PM by PIB Mumbai


      नवी दिल्ली, 5 डिसेंबर 201 9


      केंद्रीय पेट्रोलियम आणि नैसर्गिक वायू मंत्री धर्मेंद्र प्रधान आज नवी दिल्लीत फिक्की द्वारा आयोजित इंडिया गॅस इनफ्रास्ट्रक्चर कॉन्फरन्स 2019 मध्ये सहभागी झाले होते. यावेळी बोलताना ते म्हणाले की, 25 ते 30 वर्षांपूर्वी कच्चा तेलाचे उत्खनन ही आमच्या उत्‍खनन योजनेचा केंद्रबिंदू होती. मात्र, आता नैसर्गिक वायू हा आमच्या ऊर्जा क्षेत्राचा महत्वाचा आणि आवश्यक घटक बनला आहे आणि त्यामुळे आमच्या ऊर्जा क्षेत्रात परिवर्तन घडून येत आहे, असे त्यांनी बोलतांना सांगितले.


      भारतीय अर्थ व्यवस्था नैसर्गिक वायूवर आधारीत अर्थ व्यवस्थेकडे वाटचाल करत आहे. देशांतर्गत नैसर्गिक वायूचे उत्पादन वाढण्याच्या मार्गावर आहे. नैसर्गिक वायूवर आधारीत पायाभूत सुविधांमध्ये आम्ही 60 अब्ज डॉलर्सची गुंतवणूक करत आहोत, असेही प्रधान म्हणाले. याच क्षेत्रात गेल्या पाच वर्षात अनेक सुधारणा हाती घेण्यात आल्याचेही त्यांनी सांगितले.


      नैसर्गिक वायू प्रमाणेच जैव ऊर्जा क्षेत्रात मोठी क्षमता आहे. विशेषत: पर्यावरण विषयक वाढणारी चिंता या संदर्भात तसेच वायू प्रदूषणाच्या धोक्याचा सामना करण्यासाठी जैव ऊर्जा क्षेत्र महत्वपूर्ण असल्याचेही त्यांनी सांगितले.


      B.Gokhale /J.Patankar/P.Kor


    

    
    (Release ID: 1595141) Visitor Counter : 15
    
    
      Read this release in: English