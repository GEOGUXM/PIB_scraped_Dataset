      कार्मिक, सार्वजनिक तक्रार आणि निवृत्ती वेतन मंत्रालय

      “सार्वजनिक सेवा वितरण सुधारणेत सरकारची भूमिका” या विषयावरील दोन दिवसीय प्रादेशिक परिषदचे नागपुरात आयोजन
      
      केंद्रीय मंत्री श्री नितीन गडकरी आणि डॉ. जितेंद्र सिंह परिषदेच्या समारोपीय सत्राला संबोधित करणार
      Posted On: 20 DEC 2019 6:47PM by PIB Mumbai


    नागपूर 20 डिसेंबर 2019


    केंद्रीय प्रशासकीय सुधारणा आणि लोक गाऱ्‍हाणी विभाग, महाराष्ट्र शासन व सार्वजनिक सेवा हक्क महाराष्ट्र राज्य आयोग यांच्या संयुक्त विद्यमाने नागपुरातील वर्धा रोड स्थित हॉटेल रॅडीसन ब्लू येथे ‘सार्वजनिक सेवा वितरण सुधारणेत सरकारची भूमिका’ या विषयावरील दोन दिवसीय प्रादेशिक परिषदेचे आयोजन करण्यात आले असून परिषदेचे उद्‌घाटन राष्ट्रपतींचे सचिव संजय कोठारी यांच्या हस्ते सकाळी 9.45 वाजता होईल. याप्रसंगी केंद्रीय प्रशासकीय सुधारणा आणि लोक गाऱ्‍हाणी विभागाचे सचिव व्ही. श्रीनिवास , राज्याचे सार्वजनिक सेवा हक्क आयुक्त, स्वाधीन क्षत्रीय, सामान्य प्रशासन विभागाच्या सचिव श्रीमती अन्शू सिंहा ,नागपूरचे विभागीय आयुक्त डॉ. संजीव कुमार उपस्थित राहणार आहेत.


    या परिषदे दरम्यान सहा तांत्रिक सत्रांमध्ये चर्चा होईल. यामध्ये सेवा हक्क कायद्याच्या अंमलबजावणीमुळे सार्वजनिक सेवांचे वितरण सुधारण्यास होणारे सहकार्य, सार्वजनिक सेवांचे इलेक्ट्रॉनिक वितरण, सार्वजनिक सेवा हक्क संदर्भात समाजात जागरूकता निर्माण करणे, केंद्रीकृत सार्वजनिक तक्रारी - निवारण व देखरेख प्रणाली (सीपीजीआरएएमएस), सार्वजनिक सेवा देण्याबाबत नाविन्यपूर्ण उपक्रम तसेच एक भारत-श्रेष्ठ भारत या संकल्पनेला केंद्रस्थानी ठेवून महाराष्ट्र व ओडिशा राज्याच्या जिल्ह्यात सार्वजनिक सेवा वितरण सुधारण्यावर लक्ष केंद्रित करणे या विषयांचा समावेश असणार आहे. वेळेत सेवा मिळाल्याची खात्री करुन सेवा वितरणात आणि नागरिक सशक्तीकरणात लक्षणीय सुधारणा घडवून आणणाच्या दृष्टीने या परिषदेत विविध प्रशासकीय अधिकारी आणि तज्ज्ञांद्वारे मार्गदर्शन करण्यात येणार आहे.


    या प्रादेशिक परिषदेत 22 राज्ये आणि केंद्रशासित प्रदेशांचे प्रतिनिधीत्व करणारे सुमारे 300 अधिकारी आणि राज्य प्रशासनाचे अधिकारी उपस्थित राहणार आहेत. परिषदेच्या समारोपा सत्राप्रसंगी 22 डिसेंबर रोजी केंद्रीय रस्ते वाहतूक महामार्ग तसेच केंद्रीय सुक्ष्म लघु व मध्यम उद्योग मंत्री नितीन गडकरी आणि केंद्रीय कार्मिक, सार्वजनिक तक्रारी आणि निवृत्ती वेतन विभागाचे मंत्री जितेंद्र सिंग (स्वतंत्र प्रभार), डॉ. जितेंद्र सिंह उपस्थित राहणार आहेत.


    S.Rai/D.Wankhede/D.Rane

    
    
    (Release ID: 1597140) Visitor Counter : 15
    
    
      Read this release in: English