      पोलाद मंत्रालय

      भारतीय तंत्रज्ञान विकसित करुन देशी वस्तुंची निर्यात जगात करावी- धर्मेंद्र प्रधान यांचे उद्योगजगताला आवाहन
      Posted On: 23 DEC 2019 5:03PM by PIB Mumbai


    नवी दिल्ली, 23 डिसेंबर 201 9


    उद्योगजगताने नव्या तंत्रज्ञानाच्या विकासावर भर द्यावा आणि भारतीय तंत्रज्ञानातून तयार झालेल्या वस्तुंची निर्यात करण्यावर भर द्यावा, असे मत केंद्रीय पेट्रोलियम, नैसर्गिक गॅस आणि पोलाद खात्याचे मंत्री धर्मेंद्र प्रधान यांनी म्हटले. नवी दिल्लीत आज आयफा या पोलद निर्मिती संघटनेच्या 33व्या राष्ट्रीय परिषदेत ते बोलत होते. ‘इलेक्ट्रिक इंडक्शन फर्नेस या तंत्रज्ञानाच्या माध्यमातून पर्यावरण स्नेही पोलाद निर्मितीचा फायदेशीर मार्ग’ याविषयावर ही परिषद आयोजित करण्यात आली आहे.


    पोलाद क्षेत्राला मोठ्या ऊर्जेची गरज असते, त्यामुळे स्वस्त ऊर्जेच्या नव्या स्रोतांचा आम्ही शोध घेत आहोत, त्यासाठी वायू निर्मित ऊर्जा वापरावर भर दिला जात आहे, असेही ते म्हणाले.


    पोलाद निर्मितीत अग्रेसर होण्याचे भारताचे स्वप्न आहे, आजही आपण अत्यंत उत्तम दर्जाचे पोलाद निर्यात करतो, असे प्रधान म्हणाले. भारतात कुशल श्रम शक्तीसह मोठी बाजारपेठही आहे, त्या भरोशावर आपण उत्तम दर्जाचे पोलाद निर्माण करुन निर्यातक्षम राष्ट्र होण्याची व्यवस्था विकसित करु शकतो, असे ते म्हणाले.


    B.Gokhale/R.Aghor/ D.Rane


    

    
    (Release ID: 1597238) Visitor Counter : 21
    
    
      Read this release in: English