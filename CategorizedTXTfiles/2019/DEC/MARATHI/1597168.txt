      पंतप्रधान कार्यालय

      युरोपीय परिषदेचे अध्यक्ष चार्ल्स मिशेल आणि पंतप्रधान नरेंद्र मोदी यांच्यात दूरध्वनीवरुन चर्चा
      Posted On: 21 DEC 2019 2:06PM by PIB Mumbai


    युरोपीय परिषदेचे अध्यक्ष चार्ल्स मिशेल यांनी आज पंतप्रधान नरेंद्र मोदी यांच्याशी दूरध्वनीवरुन चर्चा केली.


    युरोपीय परिषदेचे अध्यक्ष म्हणून कार्यभार स्वीकारल्याबद्दल पंतप्रधानांनी मिशेल यांचे अभिनंदन केले आणि त्यांच्या यशस्वी कारकिर्दीसाठी शुभेच्छा दिल्या. मिशेल यांच्या अध्यक्षतेखाली भारत आणि युरोपीय महासंघ यांच्यातले संबंध अधिक दृढ होतील, असा विश्वास पंतप्रधानांनी यावेळी व्यक्त केला.


    संयुक्त राष्ट्रांच्या सर्वसाधारण परिषदेदरम्यान मिशेल यांची भेट घेतल्याचे स्मरण यावेळी पंतप्रधानांनी केले. युरोप आणि भारतादरम्यानच्या द्विपक्षीय मुद्द्यांवर पुढेही वाटचाल करण्यासाठी भारत कटिबद्ध आहे, यात बीटीआयए, दळणवळण भागीदारी,युरोआईटम, दहशतवाद विरोधी लढा, हवामान बदल या सर्व विषयांचा समावेश असेल, असे पंतप्रधान म्हणाले.


    लवकरात लवकर पुढची भारत आणि युरोपीय महासंघ परिषद लवकरात लवकर आयोजित करावी याबद्दल दोन्ही नेत्यांमध्ये सहमती झाली. यासंदर्भातल्या तारखा राजनैतिक चर्चेद्वारे ठरवल्या जातील, असेही निश्चित करण्यात आले.


    ***


    B.Gokhale/ R.Aghor

    
    
    (Release ID: 1597168) Visitor Counter : 21
    
    
      Read this release in: Assamese , English , Urdu , Hindi , Bengali , Punjabi , Tamil