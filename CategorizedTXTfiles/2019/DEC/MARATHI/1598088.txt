      वस्त्रोद्योग मंत्रालय

      वर्ष समाप्ती आढावा 2019 - वस्त्रोद्योग मंत्रालय
      
      जिनिव्हा येथे जागतिक कापूस दिन उत्सवात वस्त्रोद्योग मंत्रालयाचा सहभाग
      
      एसआयटीपी अंतर्गत पश्मीना शालींना प्रोत्साहन
      
      बीआयएसने 348 तांत्रिक वस्त्रोद्योग उत्पादनांचे मानक विकसित केले
      
      झारखंड आणि हरियाणामध्ये एनआयएफटी
      
      59 टेक्स्टाईल पार्क्सना मंजुरी
      
      हस्तकलांसाठी 21 नवीन जिल्हा उपविभाग समूह
      Posted On: 27 DEC 2019 6:40PM by PIB Mumbai


    नवी दिल्ली, 27 डिसेंबर 201 9


    केंद्र सरकारचे वस्त्रोद्योग मंत्रालय 7 ऑक्टोबर ते 11 ऑक्टोबर 2019 या कालावधीत जिनिव्हा येथील जागतिक व्यापार संघटनेत (डब्ल्यूटीओ) साजरा करण्यात आलेल्या जागतिक कापूस दिन समारंभात सहभागी झाले होते. जागतिक व्यापार संघटनेने संयुक्त राष्ट्रांच्या अन्न आणि कृषी संघटनेचे सचिवालय (एफएओ) , संयुक्त राष्ट्र व्यापार आणि विकास परिषद (यूएनसीटीएडी) , आंतरराष्ट्रीय व्यापार केंद्र (आयटीसी) आणि आंतरराष्ट्रीय कापूस सल्लागार समिती (आयसीएसी) यांच्या संयुक्त विद्यमाने जागतिक कापूस दिन कार्यक्रमाचे आयोजन केले. केंद्रीय वस्त्रोद्योग मंत्री स्मृती झुबिन इराणी यांनी या कार्यक्रमाच्या पूर्ण सत्रात भाग घेतला , ज्यात राष्ट्रांचे प्रमुख आणि आंतरराष्ट्रीय संघटनांचे प्रमुख उपस्थित होते.


    कॉटन संघटनेतील चार देश - बेनिन , बुर्किना फासो , चाड आणि माली यांनी संयुक्त राष्ट्रांकडे 7 ऑक्टोबर हा दिवस जागतिक कापूस दिन म्हणून ओळखला जावा यासाठी अधिकृत अर्ज केला होता , त्या अनुषंगाने जागतिक व्यापार संघटनेने हा कार्यक्रम आयोजित केला. जागतिक कापूस दिनानिमित्त , नैसर्गिक फायबर म्हणून त्याचे गुणधर्म पासून त्याचे उत्पादन , परिवर्तन , व्यापार आणि खप पर्यंत कापसाचे अनेक फायदे अधोरेखित केले गेले. जागतिक कापूस दिनानिमित्त जगभरातील कापूस अर्थव्यवस्थेसमोरील आव्हानांवर प्रकाश टाकण्यात आला , कारण जगभरातील सर्वात कमी विकसित , विकसनशील आणि विकसित अर्थव्यवस्थांसाठी कापूस महत्त्वाचा आहे.


    2011 ते 2018 दरम्यान भारताने बेनिन , बुर्किना फासो , माली आणि चाड तसेच युगांडा , मलावी आणि नायजेरिया या सात आफ्रिकन देशांसाठी सुमारे 20 लाख 85 हजार डॉलर्सचा कापूस तांत्रिक सहाय्य कार्यक्रम (कॉटन टॅप -1) राबविला. या देशांमधील कापूस आणि कापूस आधारित वस्त्रोद्योग आणि तयार कपडे उद्योगांची स्पर्धात्मकता सुधारण्यावर* तांत्रिक सहाय्य कार्यक्रमात भर देण्यात आला.


    जिनिव्हा येथे झालेल्या भागीदार परिषदेत वस्त्रोद्योग मंत्र्यांनी घोषित केले की भारत आफ्रिकेसाठी कापूस तांत्रिक सहाय्य कार्यक्रमाचा दुसरा टप्पा (टीएपी) सुरू करेल. पाच वर्ष कालावधीच्या दुसऱ्या टप्प्यात या कार्यक्रमाची व्याप्ती वाढवली जाईल आणि माली , घाना , टोगो , झांबिया आणि टांझानिया या पाच अतिरिक्त देशांमध्ये तो राबविला जाईल. या कार्यक्रमात आता सी 4 (बेनिन , बुर्किना फासो , चाड आणि माली) यासह 11 आफ्रिकन देशांचा समावेश असेल.


    कापूस हे एक जागतिक पीक आहे ज्याचे जगभरात उत्पादन घेतले जाते आणि एक टन कापूस सरासरी पाच जणांना वर्षभर रोजगार उपलब्ध करून देतो. कापूस हे दुष्काळ- रोधक पीक असून कोरड्या हवामानासाठी योग्य आहे , कापसाने जागतिक कृषी क्षेत्रातील फक्त 2.1 टक्के क्षेत्र व्यापले असले , तरीही जगातील कापड उद्योगांच्या 27 टक्के गरजा ते पूर्ण करते. वस्त्रोद्योग आणि तयार कपड्यांमध्ये वापरल्या जाणाऱ्या फायबर व्यतिरिक्त याच्या बियाण्यापासून खाद्यतेल आणि जनावरांचे खाद्य यासारखे खाद्यपदार्थ तयार केले जातात.


    पश्मिना शालींना प्रोत्साहन


    राष्ट्रीय हातमाग विकास कार्यक्रम (एनएचडीपी) चा भाग असलेल्या हातमाग विपणन सहाय्य (एचएमए) अंतर्गत देशभरातील पश्मिना शॉल्ससह सर्व हातमाग उत्पादनांसाठी केंद्र सरकार विपणन सुविधा प्रदान करीत आहे. 2016-17 पासून देशभरातील विणकरांना त्यांची उत्पादने विकण्यासाठी मदत व्हावी म्हणून एकूण 678 हातमाग विपणन कार्यक्रम / प्रदर्शने देशभर वेगवेगळ्या राज्यात आयोजित केली गेली.पश्मीना शाली भौगोलिक निर्देशन ( GI) कायद्यानुसार क्रमांक 46 वर नोंदणीकृत आहे.


    केंद्र सरकारने जम्मू-काश्मीरमधील 2 टेक्सटाईल पार्कना एकात्मिक वस्त्रोद्योग पार्क (एसआयटीपी) योजनेंतर्गत मंजुरी दिली आहे. याचा तपशील खालीलप्रमाणे आहे-

                                                                                              
अ.क्र.  टेक्सटाईल पार्कचे नाव                                    जिल्हा  केंद्र सरकारचा हिस्सा
                                                                                              
                                                                                              
                                                                                              
1       जे अँड के टेक्सटाईल पार्क, कथुआ जम्मू                    कथुआ    39.70                
                                                                                              
                                                                                              
                                                                                              
2       काश्मीर वूल आणि सिल्क टेक्सटाईल पार्क, घट्टी, जे अँड के  कथुआ    40.00                
                                                                                              
                                                                                              

    ब्युरो ऑफ इंडियन स्टँडर्ड्स (बीआयएस) ने यावर्षी ऑगस्टमध्ये पश्मिना उत्पादनांची शुद्धता सिद्ध करण्याकरिता , ओळख पटविण्यासाठी , चिन्हांकित आणि लेबलिंगसाठी एक भारतीय मानक प्रकाशित केले.


    भारतीय मानक ब्युरो (बीआयएस) ने यावर्षी ऑगस्टमध्ये पश्मिना उत्पादनांचा अस्सलपणा प्रमाणित करण्यासाठी , पश्मिना उत्पादनांची ओळख , खूण आणि लेबलिंगसाठी एक भारतीय मानक प्रकाशित केले.


    हे प्रमाणीकरण पश्मीनातील भेसळ रोखण्यास मदत करेल आणि लडाख येथील पश्मीनाच्या कच्च्या मालाचे निर्माते असलेल्या स्थानिक कारागीर आणि विमुक्तांचे हित जपेल. तसेच ग्राहकांना पश्मीनाच्या अस्सलपणाबाबत आश्वस्त करेल.


    पश्मिनाचे बीआयएस प्रमाणीकरण सध्या बाजारात नकली पश्मिना उत्पादने अस्सल म्हणून विकण्याला प्रतिबंध करण्यात सहाय्यभूत ठरेल.


    भारतातील तांत्रिक वस्त्रोद्योग


    तांत्रिक वस्त्रे हे सौंदर्य वैशिष्ट्यांऐवजी प्रामुख्याने तांत्रिक गुणधर्म आणि कार्यात्मक गरजांसाठी बनविलेले साहित्य आणि उत्पादने आहेत. ऍग्रो -टेक्सटाईल , मेडिकल टेक्सटाईल , जिओ-टेक्सटाईल , प्रोटेक्शन-टेक्स्टाईल , इंडस्ट्रियल टेक्स्टाईल , स्पोर्ट्स-टेक्सटाईल आणि इतर अनेक वापरासाठी तांत्रिक वस्त्रोद्योगाची व्याप्ती आहे. तांत्रिक कापडांच्या वापरामुळे कृषी , फलोत्पादन आणि मत्स्यपालन क्षेत्रात उत्पादकता वाढेल , तसेच लष्करी , निम-लष्करी , पोलिस आणि सुरक्षा दलांचे उत्तम संरक्षण , महामार्ग , रेल्वे , बंदरे आणि विमानतळांसाठी मजबूत आणि टिकाऊ परिवहनाची पायाभूत सुविधा आणि सामान्य लोकांची स्वच्छता आणि आरोग्य सेवा सुधारण्यासाठी याचा हातभार लागेल. भारतात तांत्रिक वस्त्रोद्योगासाठी उद्योग आणि अन्य विविध वापरासाठी अनेक संधी आहेत.


    तांत्रिक कापड हे जीवनातील बहुतेक सर्व क्षेत्र व्यापणारे नवीन युगाचे निदर्शक आहे आणि उच्च दर्जाची उत्पादकता , कार्यक्षमता आणि परवडणाऱ्या खर्चाच्या दृष्टीने यात अपार क्षमता आहे. यामुळे अनेक अभियांत्रिकी आणि सामान्य वापरामध्ये नावीन्यपूर्ण तोडगा उपलब्ध होऊ शकेल. त्यांच्या व्यावसायिक वापराव्यतिरिक्त , तांत्रिक वस्त्रोद्योग केंद्र सरकारच्या विविध महत्त्वाच्या मोहिमा , कार्यक्रम आणि योजनांमध्ये अनिवार्य वापरासाठी निवडण्यात आले आहे. यामध्ये राष्ट्रीय आरोग्य अभियान , जल जीवन मिशन , राष्ट्रीय फलोत्पादन अभियान आणि महामार्ग , रेल्वे आणि बंदरांचा पायाभूत सुविधा विकास या योजना आहेत. देशातील तांत्रिक वस्त्रोद्योगाच्या वाढीला चालना देण्यासाठी सरकारने पुढील प्रमुख उपाययोजना केल्या आहेत-


    :परराष्ट्र व्यापार धोरणाच्या अंतर्गत हार्मोनाइज्ड सिस्टम ऑफ नॉमेनक्लचर (एचएसएन) संहितेमध्ये 207 तांत्रिक वस्त्रोद्योग वस्तू स्वतंत्र शीर्षकाखाली अंतर्भूत केल्या आहेत.


    विविध क्षेत्रातील तांत्रिक कपड्यांच्या उपयुक्ततेचा फायदा मिळवण्याच्या उद्देशाने सध्या 10 केंद्रीय मंत्रालये / विभागांमधील 92 क्षेत्रे याच्या अनिवार्य वापरासाठी निवडण्यात आली आहेत. तांत्रिक वस्त्रोद्योगात एप्रिल ते जून 2019 च्या तिमाहीच्या काळात निर्यातीत 11% वाढ झाली आहे.


    भारतीय मानक ब्युरो (बीआयएस) ने 348 तांत्रिक वस्त्रोद्योग उत्पादनांसाठी मानके विकसित केली आहेत.


    उद्योगाच्या विनंतीवरून वस्त्रोद्योग मंत्रालयाने आपल्या ‘ समर्थ ’ या कौशल्य विकास कार्यक्रमात तांत्रिक वस्त्रोद्योगासाठी 6 अतिरिक्त अभ्यासक्रम समाविष्ट केले आहेत.


    तांत्रिक वस्त्रोद्योग क्षेत्रावरील नवीन आधारभूत सर्वेक्षणाचे काम आयआयटी दिल्लीला देण्यात आले आहे.


    मंत्रालयानं सार्वजनिक खरेदी (मेक इन इंडियाला प्राधान्य) आदेश दि. 23.10.2019 रोजी जारी केला आहे , त्यानुसार शासकीय खरेदीसाठी दहा विभागातील तांत्रिक वस्त्रोद्योगांसाठी किमान स्थानिक खरेदी सामग्री नमूद केली आहे.


    2015 मध्ये सादर केलेल्या तांत्रिक वस्त्रोद्योगावरील शेवटच्या आधारभूत सर्वेक्षणातील अंदाजानुसार , सन 2017-18 मधील भारतातील बाजारपेठेचा हिस्सा 1,16,217 कोटी रुपये इतका असेल. मागील आधारभूत सर्वेक्षणानुसार 2020-21 साठी कोणताही अंदाज वर्तविण्यात आला नसला , तरी सध्याच्या वाढीचा कल आणि सरकारच्या विविध उपक्रमांचा विचार करता तांत्रिक वस्त्रोद्योगाची देशांतर्गत बाजारपेठेतील उलाढाल 2020-21 पर्यंत दोन लाख कोटी रुपये टप्पा पार करेल अशी शक्यता आहे.


    ईशान्य प्रदेशात ऍग्रो टेक्सटाईलच्या वापराला प्रोत्साहन देणारी योजनाः


    ईशान्य प्रदेशात ऍग्रो टेक्सटाईलच्या वापरामुळे शेतकऱ्यांच्या उत्पन्नात सरासरी 67% ते 75% वाढ झाली आहे. येथे वर्षभर लागवड होत असल्यामुळे वर्षभरात तीन ते चार वेळा या पिकांचे उत्पादन घेतले जाते. यामुळे पाण्याचा वापर 30%- 45% कमी झाला आहे आणि पक्षी आणि गारपिटीमुळे पिकांचे नुकसान रोखले गेले आहे.


    पूर्वोत्तर प्रदेशात जिओटेक्निकल वस्त्रोद्योगाच्या वापराला प्रोत्साहन देणारी योजनाः


    पायाभूत प्रकल्पांमध्ये जिओटेक्स्टाईलच्या वापरामुळे सेवाक्षमता सुधारली आहे आणि रस्ते आणि डोंगर उतारांसारख्या पायाभूत सुविधांच्या देखभालीसाठी वेळेची बचत झाली आहे.


    नॅशनल इन्स्टिट्यूट ऑफ फॅशन टेक्नॉलॉजी (एनआयएफटी )


    पंचकुला (हरियाणा) आणि रांची (झारखंड) येथे दोन नवीन एनआयएफटी संकुले उभारण्यात येणार आहेत. सध्या देशात एनआयएफटीची 16 संकुले आहेत.

                                             
अ . क्र .  एनआयएफटी संकुले  राज्य            
                                             
                                             
                                             
1          बंगळुरू          कर्नाटक          
                                             
                                             
                                             
2          भोपाळ            मध्य प्रदेश      
                                             
                                             
                                             
3          भुवनेश्वर        ओदिशा            
                                             
                                             
                                             
4          चेन्नई           तामिळनाडू        
                                             
                                             
                                             
5          गांधीनगर         गुजरात           
                                             
                                             
                                             
6          हैदराबाद         तेलंगणा          
                                             
                                             
                                             
7          जोधपूर           राजस्थान         
                                             
                                             
                                             
8          कांगरा           हिमाचल प्रदेश    
                                             
                                             
                                             
9          कन्नूर           केरळ             
                                             
                                             
                                             
10         कोलकाता          पश्चिम बंगाल     
                                             
                                             
                                             
11         मुंबई            महाराष्ट्र       
                                             
                                             
                                             
12         नवी दिल्ली       दिल्ली           
                                             
                                             
                                             
13         पटना             बिहार            
                                             
                                             
                                             
14         रायबरेली         उत्तर प्रदेश     
                                             
                                             
                                             
15         शिलाँग           मेघालय           
                                             
                                             
                                             
16         श्रीनगर          जम्मू आणि काश्मीर
                                             
                                             

    तयार कपडे आणि पोशाखांचे अलिकडचे कल लक्षात घेता आणि एनआयएफटीने केलेल्या व्यवहार्यतेच्या अभ्यासानुसार , शैक्षणिक सत्र २०२०-२१ पासून एनआयएफटीच्या विद्यमान दोन एनआयएफटी संकुलात पुढील पदवी अभ्यासक्रम सुरू केले जातील.


    एनआयएफटी शिलॉंग


    1) बॅचलर ऑफ डिझाईन (टेक्सटाईल डिझाइन)


    2) बॅचलर ऑफ डिझाईन (फॅशन कम्युनिकेशन)


    एनआयएफटी भोपाळ


    1) बॅचलर ऑफ डिझाईन (फॅशन कम्युनिकेशन)


    2) बॅचलर ऑफ डिझाईन (फॅशन डिझाईन)


    3) बॅचलर ऑफ फॅशन टेक्नॉलॉजी (अपारेल प्रोडक्शन)


    वरील अभ्यासक्रम या संकुलात सध्या सुरू असलेल्या अभ्यासक्रमांव्यतिरिक्त असतील.


    एकात्मिक वस्त्रोद्योग पार्क


    केंद्र सरकार एकात्मिक वस्त्रोद्योग पार्क (एसआयटीपी) ही योजना राबवित आहे , जी वस्त्रोद्योग कारखाने स्थापन करण्यासाठी जागतिक दर्जाच्या पायाभूत सुविधा निर्माण करण्यासाठी सहाय्य करते. केंद्र सरकारकडून प्रकल्प खर्चाच्या 40% आणि कमाल 40 कोटी रुपये अनुदान देण्यात आले आहे. मात्र , अरुणाचल प्रदेश , आसाम , मणिपूर , मेघालय , मिझोरम , नागालँड , त्रिपुरा , सिक्कीम , हिमाचल प्रदेश , उत्तराखंड आणि जम्मू आणि काश्मीरमध्ये पहिल्या दोन प्रकल्पांसाठी (प्रत्येकी ) प्रकल्प खर्चाच्या 90% पर्यंत आणि कमाल प्रत्येक टेक्सटाईल पार्कसाठी 40 कोटी रुपये.सरकार अनुदान देणार आहे.


    ही योजना मागणीनुसार आहे. वस्त्रोद्योग मंत्रालयाने एसआयटीपी अंतर्गत एकूण 59 वस्त्रोद्योग पार्क मंजूर केली असून त्यापैकी 22 टेक्स्टाईल पार्क पूर्ण झाली असून उर्वरित वस्त्रोद्योग पार्कचे बांधकाम विविध टप्प्यात आहे. त्याचा तपशील खाली दिला आहे.

                                                                                                              
क्र .  पार्कचे नाव                                                         ठिकाण           राज्याचे नाव       
                                                                                                              
                                                                                                              
     
                                                                                                              
1      इस्लामपूर इंटिग्रेटेड टेक्सटाईल पार्क                               इस्लामपूर       महाराष्ट्र         
                                                                                                              
                                                                                                              
                                                                                                              
2      लातूर इंटिग्रेटेड टेक्सटाईल पार्क                                   लातूर           महाराष्ट्र         
                                                                                                              
                                                                                                              
                                                                                                              
3      अमितारा ग्रीन हाय - टेक टेक्सटाईल पार्क                             अहमदाबाद        गुजरात             
                                                                                                              
                                                                                                              
                                                                                                              
4      करंज टेक्सटाईल पार्क                                                सूरत            गुजरात             
                                                                                                              
                                                                                                              
                                                                                                              
5      शाहलॉन टेक्सटाईल पार्क                                              सूरत            गुजरात             
                                                                                                              
                                                                                                              
                                                                                                              
6      पलसाना टेक्सटाईल पार्क                                              सूरत            गुजरात             
                                                                                                              
                                                                                                              
                                                                                                              
7      शांती इंटिग्रेटेड टेक्सटाईल पार्क                                   सूरत            गुजरात             
                                                                                                              
                                                                                                              
                                                                                                              
8      सत्यराज इंटिग्रेटेड टेक्सटाईल पार्क                                 इचलकरंजी        महाराष्ट्र         
                                                                                                              
                                                                                                              
                                                                                                              
9      धुळे टेक्सटाईल पार्क                                                धुळे            महाराष्ट्र         
                                                                                                              
                                                                                                              
                                                                                                              
10     श्री गणेश इंटिग्रेटेड टेक्सटाईल पार्क                               धुळे            महाराष्ट्र         
                                                                                                              
                                                                                                              
                                                                                                              
11     अलिशान इको टेक्सटाईल पार्क                                          पानीपत          हरियाणा            
                                                                                                              
                                                                                                              
                                                                                                              
12     गुंटूर टेक्सटाईल पार्क                                              गुंटूर          आंध्र प्रदेश       
                                                                                                              
                                                                                                              
                                                                                                              
13     तारकेश्वर टेक्सटाईल पार्क                                           नेल्लोर         आंध्र प्रदेश       
                                                                                                              
                                                                                                              
                                                                                                              
14     ब्रॅन्डिक्स इंडिया अपरेल सिटी प्रायव्हेट लिमिटेड                    विशाखापट्टणम    आंध्र प्रदेश       
                                                                                                              
                                                                                                              
                                                                                                              
15     गुजरात इको टेक्सटाईल पार्क लिमिटेड                                  सूरत            गुजरात             
                                                                                                              
                                                                                                              
                                                                                                              
16     मुंद्रा एसईझेड टेक्सटाईल अ ‍ ॅन्ड अपरेल पार्क लिमिटेड               कच्छ            गुजरात             
                                                                                                              
                                                                                                              
                                                                                                              
17     फेअरडील टेक्सटाईल पार्क प्रा . लि                                   सूरत            गुजरात             
                                                                                                              
                                                                                                              
                                                                                                              
18     व्रज इंटिग्रेटेड टेक्सटाईल पार्क लिमिटेड                            अहमदाबाद        गुजरात             
                                                                                                              
                                                                                                              
                                                                                                              
19     सयाना टेक्सटाईल पार्क लि .                                          सूरत            गुजरात             
                                                                                                              
                                                                                                              
                                                                                                              
20     डोड्डाबालापूर इंटिग्रेटेड टेक्सटाईल पार्क                           डोड्डाबालापूर   कर्नाटक            
                                                                                                              
                                                                                                              
                                                                                                              
21     मेट्रो हाय - टेक कोऑपरेटिव पार्क लिमिटेड                            इचलकरंजी ,      महाराष्ट्र         
                                                                                                              
                                                                                                              
                                                                                                              
22     प्राइड इंडिया कोऑपरेटिव्ह टेक्सटाईल पार्क लिमिटेड                   इचलकरंजी        महाराष्ट्र         
                                                                                                              
                                                                                                              
                                                                                                              
23     बारामती हाय टेक टेक्सटाईल पार्क लिमिटेड                             बारामती         महाराष्ट्र         
                                                                                                              
                                                                                                              
                                                                                                              
24     पूर्ण ग्लोबल टेक्सटाईल पार्क लि .                                   हिंगोली         महाराष्ट्र         
                                                                                                              
                                                                                                              
                                                                                                              
25     कमळ इंटिग्रेटेड टेक्स पार्क                                         बर्नाला         पंजाब              
                                                                                                              
                                                                                                              
                                                                                                              
26     रिदम टेक्स्टाईल अ ‍ ॅन्ड अपरेल पार्क लिमिटेड                        नवांशहर         पंजाब              
                                                                                                              
                                                                                                              
                                                                                                              
27     लुधियाना इंटिग्रेटेड टेक्सटाईल पार्क लि .                           लुधियाना        पंजाब              
                                                                                                              
                                                                                                              
                                                                                                              
28     किशनगड हाय - टेक टेक्सटाईल विव्हिंग पार्क लिमिटेड                   किशनगड          राजस्थान           
                                                                                                              
                                                                                                              
                                                                                                              
29     नेक्स्ट जनरल टेक्स्टाईल पार्क प्रायव्हेट लिमिटेड                    पाली            राजस्थान           
                                                                                                              
                                                                                                              
                                                                                                              
30     जयपूर इंटिग्रेटेड टेक्सक्राफ्ट पार्क प्रायव्हेट लिमिटेड             जयपूर           राजस्थान           
                                                                                                              
                                                                                                              
                                                                                                              
31     पल्लडम हाय - टेक विव्हिंग पार्क                                     पल्लडम          तामिळनाडू          
                                                                                                              
                                                                                                              
                                                                                                              
32     कोमारपालयम हाय - टेक विव्हिंग पार्क लि .                            कोमलारपल्ल्याम  तामिळनाडू          
                                                                                                              
                                                                                                              
                                                                                                              
33     करुर इंटिग्रेटेड टेक्सटाईल पार्क                                    करुर पार्क      तामिळनाडू          
                                                                                                              
                                                                                                              
                                                                                                              
34     मदुराई इंटिग्रेटेड टेक्सटाईल पार्क लि .,                            मदुराई          तामिळनाडू          
                                                                                                              
                                                                                                              
                                                                                                              
35     द ग्रेट इंडियन लिनन अँड टेक्सटाईल इन्फ्रास्ट्रक्चर कंपनी , उथुकुली  तिरुपूर जिल्हा  तामिळनाडू          
                                                                                                              
                                                                                                              
                                                                                                              
36     पोचमपल्ली हँडलूम पार्क लिमिटेड                                      भुवनगिरी        तेलंगाना           
                                                                                                              
                                                                                                              
                                                                                                              
37     व्हाइट गोल्ड टेक्सटाईल पार्क                                        रंगरेड्डी       आंध्र प्रदेश       
                                                                                                              
                                                                                                              
                                                                                                              
38     होसीरी पार्क                                                        हावडा           पश्चिम बंगाल       
                                                                                                              
                                                                                                              
                                                                                                              
39     प्राग ज्योती टेक्सटाईल पार्क                                        दरंग            आसाम               
                                                                                                              
                                                                                                              
                                                                                                              
40     हिंदूपुर व्यापर अपरेल पार्क लिमिटेड                                 अनंतपुरम        आंध्र प्रदेश       
                                                                                                              
                                                                                                              
                                                                                                              
41     एमएएस फॅब्रिक पार्क ( इंडिया ) लिमिटेड                              नेल्लोर         आंध्र प्रदेश       
                                                                                                              
                                                                                                              
                                                                                                              
42     सुरत सुपर यार्न पार्क लिमिटेड                                       सूरत            गुजरात             
                                                                                                              
                                                                                                              
                                                                                                              
43     केजरीवाल इंटिग्रेटेड टेक्सटाईल पार्क                                सूरत            गुजरात             
                                                                                                              
                                                                                                              
                                                                                                              
44     जम्मू आणि काश्मीर टेक्सटाईल पार्क ,                                 कठुआ            जम्मू आणि काश्मीर  
                                                                                                              
                                                                                                              
                                                                                                              
45     गुलबर्गा टेक्सटाईल पार्क                                            गुलबर्गा        कर्नाटक            
                                                                                                              
                                                                                                              
                                                                                                              
46     सिमा टेक्सटाईल प्रोसेसिंग सेंटर                                     कुडलोर          तामिळनाडू          
                                                                                                              
                                                                                                              
                                                                                                              
47     ईआयजीएमईएफ अपरेल पार्क लि .,                                        कोलकाता         पश्चिम बंगाल       
                                                                                                              
                                                                                                              
                                                                                                              
48     अस्मिता इन्फ्राटेक लि                                               ठाणे            महाराष्ट्र         
                                                                                                              
                                                                                                              
                                                                                                              
49     डीसन ​​ इन्फ्रास्ट्रक्चर प्रा . लि .                                धुळे            महाराष्ट्र         
                                                                                                              
                                                                                                              
                                                                                                              
50     आरजेडी इंटिग्रेटेड टेक्सटाईल पार्क प्रा . लिमिटेड .                 सुरत            गुजरात             
                                                                                                              
                                                                                                              
                                                                                                              
51     काश्मीर वूल आणि सिल्क टेक्सटाईल पार्क                               घाटी            जम्मू आणि काश्मीर  
                                                                                                              
                                                                                                              
                                                                                                              
52     फारुखाबाद टेक्सटाईल पार्क                                           फारुखाबाद       उत्तर प्रदेश       
                                                                                                              
                                                                                                              
                                                                                                              
53     इको - टेक्स टेक्सटाईल पार्क                                         बरेली           उत्तर प्रदेश       
                                                                                                              
                                                                                                              
                                                                                                              
54     एनएसपी इन्फ्रास्ट्रक्चर प्रा . लिमिटेड                              सुरत            गुजरात             
                                                                                                              
                                                                                                              
                                                                                                              
55     हिंगणघाट इंटिग्रेटेड टेक्सटाईल                                      विदर्भ          महाराष्ट्र         
                                                                                                              
                                                                                                              
                                                                                                              
56     पल्लवडा टेक्निकल टेक्स्टाईल पार्क प्रायव्हेट                        ईरोड            तामिळनाडू          
                                                                                                              
                                                                                                              
                                                                                                              
57     हिमाचल टेक्सटाईल पार्क                                              उना             हिमाचल प्रदेश      
                                                                                                              
                                                                                                              
                                                                                                              
58     कांचीपुरम पेरेरिग्निर अण्णा सिल्क पार्क ..                          कांचीपुरम       तामिळनाडू          
                                                                                                              
                                                                                                              
                                                                                                              
59     कल्पना आवडे टेक्सटाईल पार्क                                         कोल्हापूर       महाराष्ट्र         
                                                                                                              
                                                                                                              

    या योजनेंतर्गत उत्तर प्रदेशात आतापर्यंत दोन टेक्सटाईल पार्क मंजूर झाली आहेतः

                                                                                                         
अ . क्र  पार्कचे नाव                  ठिकाण      मंजुरी वर्ष  सरकारचे अनुदान ( रुपये कोटींमध्ये )  स्थिती
                                                                                                         
                                                                                                         
                                                                                                         
1        फारुखाबाद टेक्सटाईल पार्क    फारुखाबाद  2016         40.00                                मंजूर 
                                                                                                         
                                                                                                         
                                                                                                         
2        इको - टेक्स टेक्सटाईल पार्क  बरेली      2015         40.00                                मंजूर 
                                                                                                         
                                                                                                         

    वस्त्रोद्योग क्षेत्रात क्षमता निर्मिती -


    त्रिपुरा राज्यासह देशभरात वस्त्रोद्योग क्षेत्रातील क्षमता वाढवण्यासाठी समर्थ या कौशल्य विकास योजनेला सरकारने मंजुरी दिली आहे. यामध्ये संघटित क्षेत्रातील कताई आणि विणकाम वगळता वस्त्रोद्योगातील संपूर्ण मूल्य साखळीचा समावेश आहे. 2017-18 ते 2019-20 , या तीन वर्षांच्या कालावधीत , 10 लाख लोकांना प्रशिक्षण देण्यासाठी 1300 कोटी रुपये खर्च केले जाणार आहेत. योजनेची ठळक वैशिष्ट्ये-


    i. प्रशिक्षण कार्यक्रम सामान्य नियमांच्या तरतुदींसह जोडलेले आहेत आणि राष्ट्रीय कौशल्य पात्रता चौकट (एनएसक्यूएफ) अनुपालन योजनेअंतर्गत अभ्यासक्रम उपलब्ध आहेत.


    ii. अंमलबजावणी आणि देखरेखीसाठी वेब आधारित एमआयएस


    ( iii) प्रशिक्षण लक्ष्य वाटपापूर्वी प्रशिक्षण केंद्रांचे भौतिक सत्यापन.


    ( Iv) संघटित क्षेत्रासाठी प्रशिक्षण पूर्ण झाल्यानंतर 3 महिन्यांच्या आत 70% अनिवार्य प्लेसमेंट.


    ( v.) ट्रेनिंग ऑफ ट्रेनर्स (टीओटी) अभ्यासक्रम पूर्ण केलेल्या प्रशिक्षकांमार्फत प्रशिक्षण ,


    ( vi) आधार सक्षम बायोमेट्रिक उपस्थिती प्रणाली (एईबीएएस).


    vii. संपूर्ण प्रशिक्षण कार्यक्रम आणि मूल्यांकन प्रक्रियेचे सीसीटीव्ही रेकॉर्डिंग.


    viii. पोस्ट प्लेसमेंट ट्रॅकिंग


    ( ix) देखरेख आणि अंमलबजावणी सुलभ करण्यासाठी वेगवेगळ्या भागधारकांसाठी मोबाइल ऍप.


    ( x ) उपेक्षित सामाजिक गट आणि महत्वाकांक्षी जिल्ह्यांना प्राधान्य


    ( X)i सार्वजनिक तक्रार निवारण यंत्रणा.


    ( xii.) कार्यस्थळावरील महिलांचे लैंगिक छळ (आळा , प्रतिबंध आणि निवारण) कायदा , 2013 अंतर्गत अंतर्गत तक्रार समिती.


    मंत्रालयाने 18 राज्यांमधील सरकारी संस्थांना संघटित आणि पारंपारिक क्षेत्रात 4 लाखांहून अधिक कौशल्य उद्दीष्टांचे वाटप केले आहे आणि वस्त्रोद्योग मंत्रालयाच्या क्षेत्रीय संघटनांना (केंद्रीय रेशीम बोर्ड , हस्तकला विकास आयुक्त , हातमाग व राष्ट्रीय जूट यांचे विकास आयुक्त )प्रशिक्षण कार्यक्रम सुरू करण्यासाठी पारंपारिक क्षेत्रातील कौशल्य लक्ष्य योजने अंतर्गत कौशल्य उद्दिष्टे दिली आहेत. वस्त्रोद्योग/उद्योग संघटनेच्या नोंदणीकरण आणि प्रशिक्षण लक्ष्य वाटपाची प्रक्रियादेखील योजनेच्या मार्गदर्शक तत्त्वांनुसार सुरू झाली आहे.


    राज्य आणि केंद्रीय कर आणि शुल्कात सवलत (आरओएससीटीएल)


    6 मार्च 2019 रोजी , केंद्रीय मंत्रिमंडळाने तयार कपड्यांच्या निर्यातीची स्पर्धात्मकता वाढविण्यासाठी राज्य आणि केंद्रीय कर आणि शुल्क सवलतीच्या (आरओएससीटीएल) योजनेला मंजुरी दिली. आयटी संचालित स्क्रिप्ट सिस्टमद्वारे 31.03.2020 पर्यंत अधिसूचित दराने कर / शुल्क सवलत मंजूर करण्यात आली.


    पॉवरटेक्स इंडिया


    पॉवरटेक्स इंडियाअंतर्गत साध्या पॉवरलूमसाठी इन-सिटू अपग्रेडेशन योजनेंतर्गत 4797 लूमचा दर्जा वाढवण्यात आला आणि .44.98 कोटी रुपये वितरित करण्यात आले आहेत. ग्रुप वर्कशेड योजनेत141 प्रकल्पांना मान्यता देण्यात आली असून 7.64 कोटी रुपये निधी देण्यात आला आहे. यार्न बँक योजनेत 8 प्रकल्पांना मान्यता देण्यात आली असून 5.27 कोटी रुपये देण्यात आले आहेत. 1.35 कोटी रुपये खर्चून 12 खरेदीदार विक्रेते मेळावे आयोजित. करण्यात आले. 4.58 कोटी रुपये खर्च करून एकोणीस पॉवरलूम सर्व्हिस सेंटर सुरू केली आहेत.


    रेशीम उत्पादनांची वाढ


    रेशीम उद्योगाच्या विकासासाठी एकात्मिक योजना


    भारतीय रेशीम उद्योगाच्या विकासासाठी ५ तंत्रज्ञान पॅकेजेससाठी पेटंट्स मिळवण्यात आली आहेत , ५० संशोधन प्रकल्प पूर्ण झाले आहेत आणि 55 तंत्रज्ञान पॅकेजेस देण्यात आली आहेत. सेंट्रल सिल्क बोर्ड (सीएसबी) च्या संशोधन आणि प्रशिक्षण संस्था आयोजित विविध कार्यक्रमांतर्गत 13885 लोकांना प्रशिक्षण देण्यात आले आहे.


    2017-18 (31,906 मेट्रिक टन) च्या तुलनेत कच्च्या रेशीम उत्पादनात 2018-19 दरम्यान 11% (35,468 मेट्रिक टन) वाढ झाली आहे. मागील वर्षांच्या तुलनेत 18.95% वाढ नोंदवून बिव्होल्टिन कच्च्या रेशीम उत्पादनांनी 2018-19 दरम्यान 6,987 मेट्रिक टन विक्रमी उत्पादन केले.


    वस्त्रोद्योग मंत्रालयाने रेशीम उत्पादकांच्या हिताचे रक्षण करण्यासाठी केंद्रीय रेशीम मंडळामार्फत (सीएसबी) विविध पावले उचलली आहेत.


    जूट आणि जूट वस्त्रोद्योग


    ज्यूट उद्योगाने देशाच्या अर्थव्यवस्थेत महत्त्वपूर्ण स्थान प्राप्त केले आहे आणि पूर्व विभागातील विशेषत: पश्चिम बंगालमधील प्रमुख उद्योगांपैकी एक आहे. ज्यूट , गोल्डन फायबर , एक नैसर्गिक , नवीकरणीय , जैव-वर्गीकरणक्षम आणि पर्यावरणाला अनुकूल उत्पादनाच्या दृष्टीने सुरक्षित वेष्टनासाठी सर्व मानकांची पूर्तता करते. जूट उद्योग संघटीत गिरणी आणि विविध कारखान्यांमध्ये 0.37 दशलक्ष कामगारांना थेट रोजगार पुरवतो आणि सुमारे 4 दशलक्ष शेतकरी कुटुंबाच्या उदरनिर्वाहाला सहाय्य करतो.


    जूट क्षेत्राचा विकास


    ज्यूटची लागवड करणाऱ्या शेतकऱ्यांच्या कल्याणासाठी ज्यूट लागवडीशी संबंधित वैज्ञानिक पद्धतींना प्रोत्साहन देण्यासाठी जूट - आयसीएआरई (सुधारित शेती आणि प्रगत रेटिंग अभ्यास )सुरू करण्यात आले आहे. विद्यमान / नवीन जूट गिरण्या आणि जेडीपी युनिटमध्ये तंत्रज्ञानाचे आधुनिकीकरण आणि दर्जा उन्नतीकरण सुलभ करण्यासाठी , निवडक यंत्रांच्या खरेदीसाठी (आयएसएपीएम) प्रोत्साहन योजना सुरू केली गेली आहे.


    परदेशातील मेळावे / बीएसएम आणि व्यापार प्रतिनिधींमध्ये सहभागी होण्यासाठी नोंदणीकृत जूट निर्यातदारांना जूट उत्पादनांची निर्यात वाढविण्यासाठी निर्यात बाजार विकास सहाय्य योजना (ईएमडीए) सुरू करण्यात आली. महानगरे , राज्यांच्या राजधानी क्षेत्रात आणि पर्यटन स्थळांवरील किरकोळ विक्री केंद्राच्या माध्यमातून जूटची वैविध्यपूर्ण उत्पादने प्रदर्शित करण्यासाठी आणि त्याला प्रोत्साहन देण्यासाठी किरकोळ विक्री केंद्रे उभारण्यात आली आहेत.


    सर्वसमावेशक हातमाग विकास कार्यक्रम


    देशातील चटकन नजरेत भरतील अशा भौगोलिक ठिकाणी भव्य हातमाग समूह विकसित करण्याच्या उद्देशाने सर्वसमावेशक हातमाग समूह विकास योजना सुरु करण्यात आली असून पुढील पाच वर्षांसाठी केंद्र सरकार प्रति समूह ४० कोटी रुपये अर्थसहाय्य देणार आहे.


    हस्तकलेला चालना


    वस्त्रोद्योग मंत्रालयाच्या विकास आयुक्त कार्यालयाच्या (हस्तकला) कार्यालयाच्या अंतर्गत हस्तकलेच्या कारागीरांना हस्तकलेच्या क्षेत्राच्या उन्नतीसाठी थेट आर्थिक सहाय्य दिले जाते:


    ( i) हस्तकला कारागीरांसाठी व्याज सवलत आणि मार्जिन मनीसह मुद्रा कर्ज


    मुद्रा कर्ज योजने अंतर्गत कारागीर / विणकरांना त्यांची कर्जाची गरज पूर्ण करण्यासाठी 3 वर्षांच्या कालावधीसाठी ६ टक्के सवलतीच्या दराने कमाल 1,00,000 रुपये सहाय्य दिले जाते. कारागिरांना मुद्रा कर्जाची सुविधा मिळवण्यासाठी प्रोत्साहित करण्यासाठी , कर्जाच्या 20% रक्कम त्यांच्या कर्जाच्या रकमेमध्ये मार्जिन मनी म्हणूनही प्रदान केली जाते.


    ( ii) गरीब परिस्थितीतील कारागिरांना मदत (पेन्शन योजना):


    शिल्पगुरू पुरस्कार / राष्ट्रीय पुरस्कार / राष्ट्र गुणवत्ता प्रमाणपत्रधारक / हस्तकलेचा राज्य पुरस्कार मिळवणाऱ्या आणि 60 वर्षापेक्षा कमी वय नसलेल्या वार्षिक 50,000 रुपयांपेक्षा पेक्षा कमी उत्पन्न असलेल्या कारागीरांना ही योजना आर्थिक मदत( ₹ ३५०० प्रती महिना) देते.


    ( iii) हस्तकला कारागिरांसाठी विमा योजना:


    पीएमजेजेबीवाय आणि पीएमएसबीवाय अंतर्गत 18 ते 50 वर्षे वयोगटातील हस्तशिल्पकार / कामगार यांना जीवन , अपघात आणि अपंगत्व विमा संरक्षण प्रदान केले जात आहे. आम आदमी बिमा योजनेत (एएबीवाय) आधीपासूनच नोंदणीकृत 5 l- 59 वयोगटातील हस्तकला कारागीरांना परिवर्तित सुधारित आम आदमी बीमा योजनेत (रूपांतरित एएबीवाय) अंतर्गत समाविष्ट केले आहे.


    iv) एनओएस आणि इगनू सह सामंजस्य करार


    वस्त्रोद्योग मंत्रालय आणि नॅशनल इन्स्टिट्यूट ऑफ ओपन स्कूलिंग (एनआयओएस) यांच्यात सामंजस्य करार झाला आहे. हस्तशिल्प कारागीर आणि त्यांच्या मुलांसाठी शैक्षणिक क्षेत्रात सहकार्यासाठी इंदिरा गांधी राष्ट्रीय मुक्त विद्यापीठ (आयजीएनयूयू) आणि विकास आयुक्त कार्यालय (हस्तशिल्प) यांच्यात आणखी एक सामंजस्य करार झाला आहे ज्यात अनुसूचित जाती / जमाती साठी शुल्कात 75% भरपाई देण्यात आली आहे.


    पहचान उपक्रमाअंतर्गत 31 मार्च 2019 पर्यंत 23.68 लाख कारागीरांना ओळखपत्रे देण्यात आली आहेत.पहचान उपक्रमांतर्गत 50000 नवीन कारागीरांची नोंदणी करण्यात येणार आहे. 7600 कारागीरांना थेट लाभ मिळावा यासाठी मानव संसाधन विकास योजनेअंतर्गत 309 हस्तकला प्रशिक्षण कार्यक्रम प्रस्तावित आहेत.


    12075 कारागीरांना थेट लाभ मिळवून देण्यासाठी देशांतर्गत 63 आणि 54 आंतरराष्ट्रीय विपणन कार्यक्रमांचे आयोजन करण्यात आले. 2019-20 वर्षात 190 देशांतर्गत आणि 80 आंतरराष्ट्रीय विपणन कार्यक्रम प्रस्तावित आहेत.


    M.Chopade/S.Kane/ D.Rane


    

    
    (Release ID: 1598088) Visitor Counter : 11