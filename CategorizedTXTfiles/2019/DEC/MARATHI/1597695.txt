      माहिती आणि प्रसारण मंत्रालय

      एफटीआयआय आणि एसआरएफटीआय या संस्थांमधल्या अभ्यासक्रमांसाठी प्रवेश प्रक्रियेसंदर्भात माहिती देण्यासाठी नागपूरच्या जी एच रायसोनी महाविद्यालयात मोफत शिबीर
      Posted On: 26 DEC 2019 4:56PM by PIB Mumbai


    मुंबई, 26 डिसेंबर 2019


    एफटीआयआय म्हणजेच भारतीय चित्रपट आणि दूरचित्रवाणी संस्था, पुणे तसेच सत्यजीत रे चित्रपट आणि दूरचित्रवाणी संस्था, कोलकाता या दोन्ही संस्थांमधील अभ्यासक्रमांची माहिती देण्यासाठी नागपूर येथे एफटीआयआयच्या वतीने मोफत शिबीर घेतले जाणार आहे.


    येत्या 29 डिसेंबरला सकाळी 11.00 ते दुपारी 1.00 या वेळेत रायसोनी महाविद्यालयाच्या परिसरात हे शिबीर होणार आहे. हे शिबीर नि:शुल्क असून सर्वांसाठी खुले आहे.


    चित्रपट क्षेत्रात येऊ इच्छिणाऱ्या विदर्भातल्या तरुणांसाठी ही सुवर्ण संधी असून या संस्थांमधल्या प्रवेशाविषयी आणि अभ्यासक्रमाविषयी सर्व माहिती या शिबिरात दिली जाईल.


    एफटीआयआय आणि एसआरएफटीआर साठी सामाईक प्रवेश परीक्षा:-


    एफटीआयआय आणि एसआरएफटीआर या दोन्ही संस्थांसाठी 2020 च्या प्रवेशांसाठी 15 आणि 16 फेब्रुवारीला सामाईक प्रवेश प्रक्रिया घेतली जाईल. देशभरातल्या 27 परीक्षा केंद्रांवर ही परीक्षा होईल. या प्रवेश परीक्षेच्या माध्यमातून उमेदवार तीन अभ्यासक्रमांसाठी अर्ज करु शकतात. अर्ज करण्याची अंतिम तारीख 24 जानेवारी 2020 आहे. परीक्षेविषयीच्या सविस्तर माहितीसाठी https://applyadmission.net/jet2020/ या लिंक वर क्लिक करावे.


    G.Chippalkatti /R.Aghor/ P.Malandkar

    
    
    (Release ID: 1597695) Visitor Counter : 24
    
    
      Read this release in: English