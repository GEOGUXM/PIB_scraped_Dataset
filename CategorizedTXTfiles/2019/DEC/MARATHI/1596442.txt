      आरोग्य आणि कुटुंब कल्याण मंत्रालय

      कॅन्सर उपचार सुविधा
      Posted On: 13 DEC 2019 7:19PM by PIB Mumbai


    नवी दिल्ली , 13 डिसेंबर 201 9


    सरकारी आरोग्य सेवा केंद्रांमध्ये विविध पातळ्यांवर कर्करोगावर निदान आणि उपचार केले जातात. कर्करोगासह अन्य असंसर्गजन्य रोगांच्या आव्हानाचा सामना करण्यासाठी जिल्हा पातळीवर 599 एनसीडी दवाखाने तसेच सार्वजनिक आरोग्य केंद्रात 3274 एनसीडी दवाखाने उभारण्यात आले आहेत.


    कर्करोगाच्या समस्येचा सामना करण्यासाठी टाटा मेमोरियल केंद्राने अणुऊर्जा विभागाच्या माध्यमातून अनेक उपक्रम हाती घेतले आहेत. यामध्ये देशाच्या विविध भागात सहा कर्करोग केंद्र उभारण्यात येणार आहेत. परेल आणि नवी मुंबईतल्या दोन संकुलांची क्षमता देखील वाढवण्यात येणार आहे. टाटा मेमोरियन केंद्राने 193 कर्करोग केंद्र, संशोधन संस्था, रुग्ण आदींचा समावेश असलेला राष्ट्रीय कॅन्सर ग्रीड स्थापन केला आहे. याद्वारे देशात कर्करोगावर समान उपचार देण्याचा प्रयत्न आहे. आरोग्याला घातक अशा तंबाखू उत्पादनांच्या वापराला आळा घालण्यासाठी अनेक उपाययोजना केल्या जात आहेत.


    राज्यमंत्री (आरोग्य व कुटुंब कल्याण) , अश्विनी कुमार चौबे यांनी आज लोकसभेत लेखी उत्तरात ही माहिती दिली आहे.


    M.Chopade/S. Kane / P.Malandkar


    

    
    (Release ID: 1596442) Visitor Counter : 29
    
    
      Read this release in: English