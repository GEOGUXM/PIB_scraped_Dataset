      सुक्ष्म, लघु आणि मध्यम उदयोग मंत्रालय

      जम्मू-काश्मीरमधील दहशतवाद प्रभावित भागातील महिलांनी निर्मित केलेल्या खादी रुमालांच्या विक्रीचा केंद्रीय मंत्री नितीन गडकरी यांच्या हस्ते शुभारंभ
      Posted On: 17 DEC 2019 5:16PM by PIB Mumbai


    नवी दिल्ली , 17 डिसेंबर 201 9


    सूक्ष्म , लघु आणि मध्य उद्योग खात्याचे केंद्रीय मंत्री नितीन गडकरी यांच्या हस्ते आज खादी रुमाल विक्रीचा शुभारंभ करण्यात आला . खादी आणि ग्रामोद्योग आयोगाचे अध्यक्ष व्ही . के . सक्सेना यावेळी उपस्थित होते .


    काही वर्षापूर्वी काश्मीरमधल्या दहशतवाद प्रभावित भागातील आणि जगण्यासाठी संघर्ष करणारी काही कुटुंब जम्मू जवळच्या नाग्रोटा भागात राहण्यास आली . बेरोजगार आणि उत्पन्नाचे साधन नसणाऱ्या महिलांना स्वत - निर्भर होऊन कुटुंबाची उपजिविका करता यावी यासाठी खादी आणि ग्रामोद्योग आयोगाने 2016 मध्ये नाग्रोटा येथे रुमाल तयार करण्याचे केंद्र सुरू केले .


    केव्हीआयसीच्या या पुढाकारात समाजातल्या दुर्बल घटकांच्या सबलीकरणाच्या बापूंच्या स्वप्नांचे प्रतिबिंब उमटले आहे , असे गडकरी यांनी यावेळी सांगितले . गरजूंसाठी रोजगार उपलब्ध करून देणाऱ्या या आगळ्या वेगळ्या उपक्रमाला लोकांनी पाठिंबा द्यावा , असे आवाहन गडकरी यांनी केले .


    सुरुवातीला पाच कोटी खादी रुमाल विक्रीचे लक्ष निश्चित करण्यात आले असल्याचे व्ही . के . सक्सेना यांनी सांगितले . हे रुमाल तयार करताना 44 लाख मनुष्य दिवसांची रोजगार निर्मिती होईल आणि विविध कारागिरांना 88 कोटी रुपयांचा रोजगार उपलब्ध होईल , असे ते म्हणाले .


    S . Tupe / J. Patankar/P . Kor

    
    
    (Release ID: 1596743) Visitor Counter : 49
    
    
      Read this release in: English