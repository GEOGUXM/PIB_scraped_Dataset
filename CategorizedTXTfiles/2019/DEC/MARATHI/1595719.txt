      राष्ट्रपती कार्यालय

      मानवाधिकार दिनानिमित्त आयोजित कार्यक्रमाला राष्ट्रपतींनी केले संबोधित; मानवाधिकार प्रभावीपणे बळकट करणे हे समाजाचे एकत्रित काम
      Posted On: 10 DEC 2019 3:56PM by PIB Mumbai


    नवी दिल्ली, 10 डिसेंबर 201 9


    समाजातल्या तळापर्यंत मानवाधिकार प्रभावीपणे बळकट करणे हे समाजाचे सामुहिक कार्य असल्याचे राष्ट्रपती राम नाथ कोविंद यांनी म्हटले आहे. यासंदर्भात राष्ट्रीय मानवाधिकार आयोगाने समाजात जागृती करण्याबाबत उत्तम काम केल्याचे त्यांनी सांगितले. राष्ट्रीय मानवाधिकार आयोगाने नवी दिल्लीत आयोजित केलेल्या मानवाधिकार कार्यक्रमात राष्ट्रपती बोलत होते.


    देशाच्या अनेक भागातून महिलांसंदर्भातल्या गुन्ह्याच्या घटना ऐकू येत आहेत. केवळ एखादे ठिकाण किंवा एखाद्या राष्ट्रापुरत्या या घटना मर्यादित नाहीत, तर जगाच्या अनेक भागात दुर्बलांच्या मानवाधिकारांचे उघडउघड उल्लंघन केले जात आहे. जागतिक मानवाधिकार दिनाचे औचित्य साधून, 1948 मधे संयुक्त राष्ट्रांच्या महासभेने स्वीकार केलेल्या मानवाधिकाराच्या सार्वभौम घोषणेत निर्धारित अधिकार अबाधित राखण्यासाठी आपण आणखी काय करु शकतो, याचे आत्मपरीक्षण करण्याची गरज त्यांनी व्यक्त केली.


    याबरोबरच या दस्तावेजाचा नव्याने अर्थ उमगून मानवाधिकार संकल्पनेचा विस्तार करण्याचे कार्य आपण हाती घ्यायला हवे, असे राष्ट्रपती म्हणाले.


    B.Gokhale/N.Chitale/ D.Rane

    
    
    (Release ID: 1595719) Visitor Counter : 34
    
    
      Read this release in: English