      PIB Headquarters

      ரூ.84.22 லட்சம் மதிப்பிலான வெளிநாட்டு கரன்ஸி, சென்னை விமான நிலையத்தில் பறிமுதல்
      Posted On: 26 DEC 2019 6:10PM by PIB Chennai


    சென்னை விமான நிலைய சுங்கத்துறை புலனாய்வு அதிகாரிகளுக்கு கிடைத்த தகவலின் பேரில், இண்டிகோ விமானத்தில் கோலாலம்பூர் செல்லவிருந்த சென்னையைச் சேர்ந்த பாலமுருகன் (37), அழகர்சாமி (42), அப்துல் மாலிக் (50), குமார் (43), அன்பரசன் (31), சசிகுமார் (32), காளிமுத்து (45) மற்றும் பாலாஜி (28) ஆகிய எட்டு பயணிகளை இடைமறித்து அவர்களை சோதனை செய்தனர். அவர்களது கைப்பை மற்றும் உடமைகளை சோதனை செய்ததில், 88900 அமெரிக்க டாலர்கள், 10800 ஆஸ்திரேலியன் டாலர் மற்றும் 35263 மலேஷியன் ரிங்கிட்ஸ் ஆகமொத்தம் ரூ.73.69 லட்சம் மதிப்பிலான வெளிநாட்டு கரன்ஸிகள் பறிமுதல் செய்யப்பட்டன.


    மற்றொரு சம்பவத்தில் புதன்கிழமை காலையில் ஸ்கூட் விமானத்தில் சிங்கப்பூர் செல்லவிருந்த ராமநாதபுரத்தைச் சேர்ந்த முகமது நஸருல்லா (27) என்பவரை இடைமறித்து விமானநிலைய சுங்கத்துறை புலனாய்வு அதிகாரிகள் சோதனை செய்தனர். அப்போது ரூ.10.53 லட்சம் இந்திய ரூபாய்க்கு சமமான 15,000 அமெரிக்க டாலர்கள் பறிமுதல் செய்யப்பட்டன.


    இவ்விரு சோதனைகளிலும் மொத்தம் ரூ.84.22 லட்சம் மதிப்பிலான வெளிநாட்டு கரன்ஸிகள் கைப்பற்றப்பட்டுள்ளன.


    இதுகுறித்து தொடர் விசாரணை நடைபெற்று வருவதாக சென்னை அண்ணா சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    ********

    
    
    (Release ID: 1597724) Visitor Counter : 18
    
    
      Read this release in: English