      PIB Headquarters

      அஞ்சல் குறை தீர்வு முகாம்
      Posted On: 30 DEC 2019 11:35AM by PIB Chennai


    சென்னை அண்ணாசாலை தலைமை அஞ்சல் அலுவலகத்தில் 08.01.2020 அன்று முற்பகல் 11 மணியளவில், அஞ்சல் குறை தீர்வு முகாம் நடைபெறவுள்ளது. சென்னை 600 002, அண்ணாசாலை தலைமை அஞ்சலகம் வாயிலாக சேவைகள் பெற்றுவரும் பயனாளிகள் தபால், மணியார்டர், பதிவுத் தபால், சேமிப்பு வங்கி போன்ற சேவைகளில் ஏதேனும் குறைகள் இருப்பின், அவற்றை நேரிலோ, தபால் அல்லது மின்னஞ்சல் (doannaroadhpo.tn@indiapost.gov.in) வாயிலாகவோ, 05.01.2020 அன்றோ அல்லது அதற்கு முன்னதாகவோ கிடைக்கும்படி அனுப்ப வேண்டும். தபால் மூலம் அனுப்புவோர், “தலைமை அஞ்சலக அதிகாரி, அண்ணாசாலை தலைமை அஞ்சலகம், சென்னை 600 002” என்ற முகவரியிட்டு, “குறைதீர்வு முகாம்” என்ற தலைப்பில் அனுப்பி வைக்குமாறு கேட்டுக் கொள்ளப்படுகிறார்கள். மேலும், பயனாளிகள் 08.01.2020 அன்று முற்பகல் 11 மணிக்கு சேவை பெறுவோர் குறை தீர்வு முகாமில் நேரிலும் கலந்து கொள்ளலாம்.


    சென்னை, அண்ணாசாலை தலைமை அஞ்சலகத்தின், தலைமை அஞ்சலக அதிகாரி வெளியிட்டுள்ள செய்திக் குறிப்பு இதனைத் தெரிவிக்கிறது.


    *******

    
    
    (Release ID: 1597937) Visitor Counter : 60
    
    
      Read this release in: English