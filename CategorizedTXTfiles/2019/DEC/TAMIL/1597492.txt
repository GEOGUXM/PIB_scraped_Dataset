      பாதுகாப்பு அமைச்சகம்

      ரோத்தங் கணவாய்க்கு கீழே அமைக்கப்பட்ட ராணுவ முக்கியத்துவம் வாய்ந்த சுரங்கப்பாதைக்கு முன்னாள் பிரதமர் அடல் பிஹாரி வாஜ்பேயின் பெயர் சூட்ட மத்திய அமைச்சரவை ஒப்புதல்
      Posted On: 24 DEC 2019 5:10PM by PIB Chennai


    பிரதமர் திரு நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில், முன்னாள் பிரதமர் அடல் பிஹாரி வாஜ்பேயின் பங்களிப்புகளுக்காக, அவரை கவுரவப்படுத்தும் விதமாக, ரோத்தங் கணவாய் க்கு கீழே அமைக்கப்பட்ட ராணுவ முக்கியத்துவம் வாய்ந்த சுரங்கப்பாதைக்கு அவரது பிறந்த நாளான 2019 டிசம்பர் 25 ஆம் தேதியன்று அவரது பெய ரை சூட்ட ஒப்புதல் அளிக்கப்பட்டுள்ளது. காலஞ்சென்ற அடல் பிஹாரி வாஜ்பேயி பிரதமராக இருந்தபோது, ஜூன் 3, 2000 அன்று ரோத்தங் கணவாய்க்கு கீழே, ராணுவ முக்கியத்துவம் வாய்ந்த சுரங்கப்பாதை அமைப்பது என்ற வரலாற்று முக்கியத்துவம் வாய்ந்த முடிவு எடுக்கப்பட்டது. இந்த சுரங்கப்பாதையின் தென்பகுதி அணுகுசாலை அமைக்க 26 மே 2002 அன்று அடிக்கல் நாட்டப்பட்டது.


    8.8 கிலோமீட்டர் நீளமுள்ள உலகின் மிக நீளமான இந்த சுரங்கப்பாதை, கடல் மட்டத்திலிருந்து 3000 மீட்டர் உயரத்தில் அமைந்துள்ளது. இந்த சுரங்கப்பாதை, மணாலியிலிருந்து லே வரையிலான தூரத்தை 46 கிலோமீட்டர் அளவுக்கு குறைப்பதோடு, பல கோடி ரூபாய் போக்குவரத்து செலவுகளை குறைக்கவும் வகை செய்கிறது. 10.5 மீட்டர் அகலமுள்ள ஒற்றை குழாய் வடிவிலான இருவழி சுரங்கப்பாதை, தீவிபத்து ஏற்படாத வகையில் வடிவமைக்கப்பட்டுள்ளது குறிப்பிடத்தக்கது.


    ******************
    

    
    (Release ID: 1597492) Visitor Counter : 26
    
    
      Read this release in: English , Hindi , Telugu , Kannada