      PIB Headquarters

      சமூகப் பொருளாதார கணக்கெடுப்பு குறித்த78-வது சுற்று மண்டல பயிற்சி மாநாடு சென்னையில் தொடங்கியது
      Posted On: 16 DEC 2019 5:53PM by PIB Chennai


    களப் பணியாளர்களுக்கான சமூகப் பொருளாதார கணக்கெடுப்பு குறித்த 78-வது சுற்று மண்டல பயிற்சி மாநாட்டை, சென்னை தேசிய புள்ளியியல் அலுவலகத்தின் தமிழ்நாடு (வடக்கு) மண்டல துணை தலைமை இயக்குனர் டாக்டர் எஸ்.துரைராஜூ சென்னையில் இன்று (16.12.2019) தொடங்கி வைத்தார். இந்த மாநாடு இம்மாதம் 19.12.2019 வரை நடைபெறுகிறது.


    திரு. டாக்டர் எஸ்.துரைராஜூ உள்நாட்டு சுற்றுலா குறித்த முன்பு நடைபெற்ற கணக்கெடுப்புகள் அடிப்படையிலான அறிக்கைகள் குறித்து தமது தொடக்க உரையில் எடுத்துரைத்தார்.


    தமிழ்நாடு மற்றும் புதுச்சேரி யூனியன் பிரதேசத்தைச் சேர்ந்த தேசிய புள்ளி விவர அலுவலகம் (கள இயக்கப் பிரிவு) மற்றும் பொருளாதாரம், புள்ளி விவரங்கள் துறைகளைச் சேர்ந்த சுமார் 150 அலுவலர்கள் இந்த மாநாட்டில் கலந்து கொண்டுள்ளனர். 78-வது சுற்றுக்கான (ஜனவரி 2020 முதல் டிசம்பர் 2020 வரை) தேசிய புள்ளி விவர கணக்கெடுப்பு “உள்நாட்டு சுற்றுலாவுக்கான செலவீனங்கள்” மற்றும் “பலமுனை கணக்கெடுப்பு குறியீடு” ஆகியவற்றை நோக்கமாகக் கொண்டுள்ளது.


    தனிநபர் மற்றும் குடும்பம் குறித்த தகவல்கள் தொடர்பான கணக்கெடுப்பு அறிக்கை ரகசியமாக வைக்கப்படும் என்றும், இதற்கு பொதுமக்கள் தங்கள் தகவல்களை வழங்கி கள அதிகாரிகளுக்கு தங்களது முழு ஒத்துழைப்பை வழங்க வேண்டுமென்றும், கேட்டுக் கொள்ளப்பட்டுள்ளதாக சென்னையில் உள்ள தேசிய புள்ளி விவர அலுவலகம் (கள இயக்கப் பிரிவு) வெளியிட்டுள்ள செய்திக் குறிப்பில் தெரிவிக்கப்பட்டுள்ளது


    ************

    
    
    (Release ID: 1596640) Visitor Counter : 34
    
    
      Read this release in: English