      PIB Headquarters

      ரூ.28.63 லட்சம் மதிப்பிலான தங்கம் மற்றும் ரூ.8.8 லட்சம் மதிப்பிலான வெளிநாட்டு கரன்ஸியை சுங்கத் துறையினர் சென்னை விமான நிலையத்தில் பறிமுதல்
      Posted On: 17 DEC 2019 3:49PM by PIB Chennai


    சென்னை விமான நிலையத்தில், ஞாயிற்றுக்கிழமையன்று ஏர் இந்தியா விமானத்தில் கொழும்பிலிருந்து வந்திறங்கிய ராமநாதபுரத்தைச் சேர்ந்த ரகுமத் அலி (42) மற்றும் முகமது அப்துல்லா (27), ஆகிய இருவரையும் சுங்கத்துறையினர் இடைமறித்து சோதனையிட்டனர். அப்போது அவர்கள் இருவரும் தங்களது மலக்குடலில் ஏழு பொட்டலங்களில் மறைத்து வைத்திருந்த ரூ.28.6 லட்சம் மதிப்பிலான 721 கிராம் தங்கம் பறிமுதல் செய்யப்பட்டது.


    மற்றொரு சம்பவத்தில் திங்கட்கிழமை அதிகாலையில் இண்டிகோ விமானத்தில் துபாய் செல்லவிருந்த சென்னையைச் சேர்ந்த முகமது ஜின்னா (30) என்பவரை இடைமறித்து சுங்கத்துறையினர் விசாரணை நடத்தினர். அப்போது நடைபெற்ற சோதனையில் அவரது உள்ளாடையில் மறைத்து வைக்கப்பட்டிருந்த 10,000 சவுதி ரியால்கள் மற்றும் அவரது கைப்பையில் 30,000 சவுதி அரேபியன் ரியால்களும், 2,100 அமெரிக்க டாலர்களும் மறைத்து வைக்கப்பட்டிருந்தது கண்டுபிடிக்கப்பட்டது. மொத்தம் ரூ.8.8 லட்சம் மதிப்பிலான வெளிநாட்டு கரன்ஸிகளை சுங்கத்துறையினர் அவரிடமிருந்து பறிமுதல் செய்தனர்.


    இதுகுறித்து தொடர் விசாரணை நடைபெற்று வருவதாக சென்னை அண்ணா சர்வதேச விமான நிலைய ஆணையர் வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    *****

    
    
    (Release ID: 1596721) Visitor Counter : 20
    
    
      Read this release in: English