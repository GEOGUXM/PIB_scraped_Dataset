      PIB Headquarters

      அஞ்சல் சேவை சார்ந்த குறை தீர்க்கும் தினம்
      Posted On: 18 DEC 2019 1:02PM by PIB Chennai


    அஞ்சல் சேவை சார்ந்த குறை தீர்க்கும் நாள் வரும் 23 ஆம் தேதியன்று காலை 11 மணியளவில் செங்கல்பட்டு அஞ்சல் கோட்ட கண்காணிப்பாளர் அலுவலகத்தில் நடைபெறவுள்ளது.


    பொதுமக்கள் மற்றும் வாடிக்கையாளர்கள் தங்களுக்கு பதிவு அஞ்சல், பார்சல், காப்பீடு அஞ்சல், பணவிடை ஆகியவற்றை அனுப்புவதில்/பெறுவதில் சிரமம்/ குறையேதும் இருப்பின் பதிவு செய்யப்பட்ட தேதி, பதிவு செய்யப்பட்ட அஞ்சல் அலுவலகத்தின் பெயர், அனுப்புனர், பெறுநர் முகவரி ஆகிய தகவல்களுடன் தங்கள் புகார் மனுக்களை அஞ்சலக கண்காணிப்பாளர், செங்கல்பட்டு கோட்டம், செங்கல்பட்டு 603001 என்ற முகவரிக்கு 20.12.2019 ஆம் தேதிக்குள் அனுப்ப கேட்டுக் கொள்ளப்படுகிறார்கள். சேமிப்பு கணக்குகள் மற்றும் சேமிப்பு பத்திரங்கள் சம்பந்தப்பட்ட குறைகளையும் அனுப்பலாம்.


    வாடிக்கையாளர்கள் 23.12.2019 அன்று காலை 11 மணிக்கு அலுவலகத்துக்கு நேரிலும் வந்து கலந்துகொள்ளலாம் என்று செங்கல்பட்டு அஞ்சல் கோட்ட கண்காணிப்பாளர் வெளியிட்டுள்ள செய்திக்குறிப்பில் தெரிவித்துள்ளார்.


    ******

    
    
    (Release ID: 1596809) Visitor Counter : 52