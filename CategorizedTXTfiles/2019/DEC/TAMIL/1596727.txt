      PIB Headquarters

      அஞ்சலக குறை தீர்ப்பு நாள்
      Posted On: 17 DEC 2019 3:56PM by PIB Chennai


    மண்டல அளவில் அஞ்சலக குறை தீர்ப்பு கூட்டம் இம்மாதம் 26 ஆம் தேதியன்று காலை 11 மணிக்கு சென்னை, சிவஞானம் சாலையில் உள்ள அஞ்சலகங்களின் முதுநிலை கண்காணிப்பாளர், அலுவலகத்தில் நடைபெறவுள்ளது.


    இந்த மண்டலம் தொடர்பான புகார்கள் மற்றும் தகவல்களை குறிப்பாக பதிவுத் தபால், பெட்டகம், காப்பீடு, மணியார்டர் உள்ளிட்டவை குறித்து, அவை பதிவு செய்யப்பட்ட அலுவலகம் அனுப்புநர் மற்றும் பெறுநரின் விவரங்களுடன் சென்னை நகர மத்திய மண்டலம், சென்னை-17-ல் உள்ள அஞ்சலக முதுநிலை கண்காணிப்பாளருக்கு அனுப்பிவைக்கலாம். அஞ்சலக குறை தீர்ப்பு நாளில் அவர்கள் கலந்துகொள்ளலாம் என்றும் அறிவிக்கப்பட்டுள்ளது.


    தியாகராயநகர், மயிலாப்பூர், கிரீம்ஸ் சாலை, திருவல்லிக்கேணி, ராயப்பேட்டை, தேனாம்பேட்டை, நுங்கம்பாக்கம், கோபாலபுரம் மற்றும் சூளைமேடு ஆகிய அஞ்சல் விநியோகப் பகுதிகளில் உள்ள அஞ்சலகங்கள் இம்மண்டலத்தின் வரம்புக்குள் இடம்பெற்றுள்ளது என்று சென்னை நகர மத்திய மண்டல அஞ்சலகங்களின் முதுநிலை கண்காணிப்பாளர் வெளியிட்டுள்ள செய்திக்குறிப்பில் தெரிவித்துள்ளார்.


    ******

    
    
    (Release ID: 1596727) Visitor Counter : 44
    
    
      Read this release in: English