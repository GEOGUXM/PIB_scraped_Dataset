      PIB Headquarters

      ரூ.21 லட்சம் மதிப்பிலான 615 கிராம் தங்கம் சென்னை விமான நிலையத்தில் பறிமுதல்
      Posted On: 26 DEC 2019 6:14PM by PIB Chennai


    சென்னை விமான நிலையத்தில் திருவனந்தபுரத்திலிருந்து ஏர் இண்டியா விமானத்தில் வந்திறங்கிய கேரளாவைச் சேர்ந்த வைஷ்ணவ் (24) என்பவரை விமானநிலைய சுங்கத்துறை புலனாய்வு அதிகாரிகள் இடைமறித்து சோதனை செய்தனர். அவரிடம் தொடர்ந்து விசாரணை நடத்தியதில் தனது மலக்குடலில் ரப்பர் இழையால் தங்கத்தை மறைத்து கடத்தி வந்ததை ஒப்புக்கொண்டார். இதையடுத்து, ரூ.21 லட்சம் மதிப்பிலான 615 கிராம் தங்கம் அவரிடமிருந்து பறிமுதல் செய்யப்பட்டது.


    இதுகுறித்து தொடர்ந்து விசாரணை நடைபெற்று வருவதாக சென்னை சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    *****


    

    
    (Release ID: 1597727) Visitor Counter : 25
    
    
      Read this release in: English