      PIB Headquarters

      ரிசாட் – 2பிஆர்1 செயற்கைக்கோள் இன்று வெற்றிகரமாக விண்ணில் செலுத்தப்பட்டது
      Posted On: 11 DEC 2019 4:22PM by PIB Chennai


    ஸ்ரீஹரிகோட்டாவில் உள்ள சதீஷ்தவான் விண்வெளி ஆய்வு மையத்திலிருந்து பிஎஸ்எல்வி – சி48 மூலம் ரிசாட் – 2 பிஆர் 1 செயற்கைக்கோள் இன்று வெற்றிகரமாக விண்ணில் செலுத்தப்பட்டது . இத்துடன் அமெரிக்கா, ஜப்பான், இத்தாலி, இஸ்ரேல் ஆகிய நாடுகளுக்கான ஒன்பது செயற்கைக் கோள்களும் செலுத்தப்பட்டன.


    ரிசாட் செயற்கைக்கோள் ராடார் மூலம் புவிப்பரப்பை கண்காணித்து தகவல்களை அனுப்புவதற்காக இந்திய விண்வெளி ஆய்வு நிறுவனம் இஸ்ரோ வடிவமைத்து தயாரித்ததாகும். வேளாண்மை, வனவளர்ப்பு ஆகியவற்றுக்கு பயனுள்ள தகவல்களை இந்த செயற்கைக்கோள் மூலம் பெற முடியும் என்பதோடு, பேரிடர் நிர்வாகத்திற்கும் உதவிகரமாக இருக்கும்.


    628 கிலோகிராம் எடை கொண்ட இந்த செயற்கைக்கோள், 576 கிலோமீட்டர் தூரத்தில் உள்ள புவிவட்டப் பாதையில் செலுத்தப்படுகிறது.


    இந்த செயற்கைக்கோளை தாங்கிச் சென்றுள்ள பிஎஸ்எல்வி, 50-வது செலுத்து வாகனம் என்பதும், சதீஷ்தவான் விண்வெளி ஆய்வு மையத்திலிருந்து 75-வது முறையாக செயற்கைக்கோள் செலுத்தப்பட்டுள்ளது என்பதும் குறிப்பிடத்தக்கது.


    இந்த ஆண்டு மட்டும் இஸ்ரோ 6 செயற்கைக் கோள்களை செலுத்தியுள்ளது.


    *****

    
    
    (Release ID: 1595891) Visitor Counter : 30