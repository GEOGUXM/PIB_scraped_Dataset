      PIB Headquarters

      இளநிலை பொறியாளர் / ஒருங்கிணைந்த பட்டதாரி அளவிலான தேர்வு
      Posted On: 27 DEC 2019 12:48PM by PIB Chennai


    மத்திய அரசுப் பணியாளர் தேர்வாணையத்தால் (தென்மண்டலம்) நடத்தப்படும் இளநிலை பொறியாளர் (சிவில், எலக்ட்ரிக்கல், மெக்கானிக்கல், மற்றும் குவாண்டிடேட்டிவ் சர்வேயிங் & கண்டிராக்ட்ஸ்) தேர்வு 2018-க்கான இரண்டாம் தாள் (விரிவான வகை) தேர்வு, 29.12.2019 பிற்பகல் 2 மணி முதல் 4 மணி வரை நடைபெற உள்ளது. எழுதும் திறன் பாதிக்கப்பட்ட லோகோமோட்டார் மாற்றுத்திறனாளிகள் மட்டும் பிற்பகல் 2 மணி முதல் 4.40 மணி வரை தேர்வு எழுத அனுமதிக்கப்படுவார்கள் என தேர்வாணையத்தின் தென்மண்டல அலுவலகம் வெளியிட்டுள்ள செய்திக் குறிப்பில் தெரிவிக்கப்பட்டுள்ளது. இத்தேர்வுக்கு முதல் தாள் தேர்வு எழுதியவர்களில் 1,007 விண்ணப்பதாரர்கள் இரண்டாம் தாள் தேர்வுக்கு தகுதி பெற்றுள்ளனர்.


    இதே போன்று ஒருங்கிணைந்த பட்டதாரி அளவிலான (நிலை– III) (விரிவான வகை) தேர்வு 29.12.2019 காலை 11 மணி முதல் நண்பகல் 12 மணி வரை நடைபெற உள்ளது. இத்தேர்வை எழுத 4,419 விண்ணப்பதாரர்கள் அனுமதிக்கப்பட்டுள்ளனர். பார்வைத்திறன் குறைபாடு, பெருமூளை வாதம், எழுதும் திறன் பாதிக்கப்பட்ட மாற்றுத்திறனாளி விண்ணப்பதாரர்கள் காலை 11 மணியிலிருந்து பிற்பகல் மணி 12.20 வரை தேர்வு எழுத அனுமதிக்கப்படுவார்கள்.


    மேற்காணும் இரண்டு தேர்வுகளும் தமிழ்நாட்டில் சென்னை, கோயம்புத்தூர் & மதுரை மற்றும் ஆந்திராவில் கர்நூல். திருப்பதி. விஜயவாடா & விசாகப்பட்டினம், தெலங்கானாவில் ஐதராபாத் ஆகிய எட்டு நகரங்களில் நடைபெற உள்ளது.


    தேர்வுக்கு வரும் விண்ணப்பதாரர்கள் மின்னணு அனுமதி சான்றிதழ் மற்றும் பிறந்த தேதிக்கான அசல் ஆவணம் போன்றவற்றை கொண்டுவந்தால் மட்டுமே தேர்வுக்கூடத்திற்குள் அனுமதிக்கப்படுவார்கள். மின்னணு அனுமதிச் சீட்டினை தேர்வாணைய இணையதளத்திலிருந்து ( sscsr.gov.in) பதிவிறக்கம் செய்து கொள்ளலாம்.


    மேலும் ஸ்மார்ட் / டிஜிட்டல் கைக்கடிகாரங்கள், புத்தகம், காகிதத் துணுக்குகள், செல்போன், கால்குலேட்டர் போன்ற மின்னணு சாதனங்களை தேர்வுக் கூடத்திற்கு எடுத்துவர அனுமதிக்கப்பட மாட்டாது எனவும் தெரிவிக்கப்பட்டுள்ளது.


    கூடுதல் விவரங்களுக்கு, சென்னையில் உள்ள தேர்வாணையத்தின் தென்மண்டல அலுவலகத்தை 044 – 28251139 & 9445195946 ஆகிய தொலைபேசி எண்களில் தொடர்பு கொள்ளுமாறு தேர்வாணையத்தின் தென்மண்டல துணைச் செயலாளர் திருமதி எஸ் ராஜலட்சுமி வெளியிட்டுள்ள செய்திக் குறிப்பில் தெரிவிக்கப்பட்டுள்ளது


    *******************

    
    
    (Release ID: 1597777) Visitor Counter : 67
    
    
      Read this release in: English