      குடியரசுத் தலைவர் செயலகம்

      மவுண்ட் அபுவில் “சமூக மாற்றத்திற்காக மகளிருக்கு அதிகாரமளித்தல்” குறித்த தேசிய மாநாட்டில் குடியரசுத் தலைவர் பங்கேற்பு
      Posted On: 06 DEC 2019 2:13PM by PIB Chennai


    ராஜஸ்தான் மாநிலம் மவுண்ட் அபுவில் அமைந்துள்ள பிரம்மகுமாரிகளின் தலைமையகத்தில் நடைபெற்ற “சமூக மாற்றத்திற்காக மகளிருக்கு அதிகாரமளித்தல்” பற்றிய தேசிய மாநாட்டில் குடியரசுத் தலைவர் திரு.ராம் நாத் கோவிந்த் பங்கேற்று, சிறப்பித்து உரையாற்றினார். (06.12.2019)


    இந்நிகழ்வில் பேசிய குடியரசுத் தலைவர், சமூக மாற்றத்திற்காக மகளிருக்கு அதிகாரமளிக்க வேண்டும் என்பதை பிரம்மகுமாரிகள் உண்மையான உணர்வோடு முன்னெடுத்துச் செல்வதால் இந்த தேசிய மாநாட்டின் நோக்கம் மிகவும் பொருத்தமாக உள்ளது என்றார். மகளிருக்கு அதிகாரமளித்தால் மட்டுமே சமத்துவம் மற்றும் நல்லிணக்கத்தை அடிப்படையாக கொண்ட சமுதாயம் உருவாக முடியும் என்பதை அவர் வலியுறுத்தினார்.


    பெண்களுக்கான பாதுகாப்பு மிகவும் முக்கியமான பிரச்சனையாகும் என்பதை சுட்டிக்காட்டிய குடியரசுத் தலைவர், இது தொடர்பாக பல பணிகள் நடைபெற்றிருந்தாலும் இன்னும் ஆற்ற வேண்டிய பணிகள் ஏராளம் என்று அவர் தெரிவித்தார். பெண்கள் மீது நடத்தப்படும் காட்டுமிராண்டித்தனமான தாக்குதல்கள் நாட்டு மக்களின் மனசாட்சியை நடுங்க வைக்கிறது என்றும் பெண்களுக்கு உரிய மரியாதை வழங்க வேண்டும் என்ற உணர்வை குழந்தைகளின் மனதில் பதிய வைப்பது ஒவ்வொரு பெற்றோரின் கடமையாகும் என்றும் குடியரசுத் தலைவர் எடுத்துரைத்தார்.


    ***

    
    
    (Release ID: 1595265) Visitor Counter : 40
    
    
      Read this release in: English , Marathi , Hindi