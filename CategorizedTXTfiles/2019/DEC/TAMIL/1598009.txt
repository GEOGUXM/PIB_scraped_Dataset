      PIB Headquarters

      சென்னை விமான நிலையத்தில் சுங்கத் துறையினர் ரூ. 45 லட்சம் மதிப்புள்ள 1.1 கிலோ தங்கத்தை பறிமுதல் செய்தனர்
      Posted On: 30 DEC 2019 6:30PM by PIB Chennai


    சென்னை, விமான நிலையத்தில் நேற்றும் (29.12.2019), இன்றும் (30.12.2019) மூன்று நபர்களிடம் மேற்கொள்ளப்பட்ட சோதனைகளில், ரூ. 45 லட்சம் மதிப்புள்ள 1.1 கிலோ தங்கத்தை சுங்கத் துறையினர் பறிமுதல் செய்தனர்.


    துபாயிலிருந்து இன்று சென்னை வந்தடைந்த தஞ்சாவூரைச் சேர்ந்த தாட்சாயினி என்பவரிடம் நடத்தப்பட்ட சோதனையில், ரூ.9.3 லட்சம் மதிப்புள்ள 238 கிராம் எடைகொண்ட 24 காரட் தங்கச் சங்கிலி அவரது உள்ளாடையில் மறைத்து வைத்துக் கொண்டுவரப்பட்டது கண்டுபிடிக்கப்பட்டது. இதனை சுங்கத் துறையினர் பறிமுதல் செய்தனர்.


    நேற்று இரவு கொழும்பிலிருந்து வந்த இரண்டு இலங்கை நாட்டவர்களிடம் சோதனை நடத்தப்பட்ட போது, அவர்கள் தங்களது ஆசன வாயில் பேஸ்ட் வடிவில் மறைத்துக் கொண்டு வந்த 7 பொட்டலங்கள் தங்கத்தை கண்டுபிடித்தனர். இதனைப் பிரித்தெடுத்தபோது, ரூ. 36 லட்சம் மதிப்பிலான 920 கிராம் தங்கம் மீட்கப்பட்டு, சுங்கச் சட்டத்தின்படி பறிமுதல் செய்யப்பட்டது.


    இந்தச் சம்பவங்கள் குறித்து புலன் விசாரணை நடைபெற்று வருவதாக சென்னை சர்வதேச விமான நிலைய சுங்கத் துறை ஆணையாளர் வெளியிட்ட செய்திக்குறிப்பு கூறுகிறது.


    *******


    

    
    (Release ID: 1598009) Visitor Counter : 16
    
    
      Read this release in: English