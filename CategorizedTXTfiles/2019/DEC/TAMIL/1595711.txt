      குடியரசுத் தலைவர் செயலகம்

      மனித உரிமைகள் தின நிகழ்வில் குடியரசுத் தலைவர் உரை
      Posted On: 10 DEC 2019 12:41PM by PIB Chennai


    அடித்தள நிலையில், மனித உரிமைகளை வலுப்படுத்துவது ஒட்டுமொத்த சமூகத்தின் கூட்டுப் பணியாகும் என்று குடியரசுத் தலைவர் திரு. ராம் நாத் கோவிந்த் தெரிவித்தார். இந்த விஷயத்தில், விழிப்புணர்வைப் பரப்புவதிலும், மக்கள் சமூகத்துடன் கைகோர்ப்பதிலும் தேசிய மனித உரிமைகள் ஆணையம் சிறப்பாக செயல்பட்டுள்ளது என்றும் அவர் கூறினார். புதுதில்லியில் தேசிய மனித உரிமைகள் ஆணையம் இன்று ஏற்பாடு செய்திருந்த மனித உரிமைகள் தின நிகழ்வில், குடியரசுத் தலைவர் உரையாற்றினார்.


    மனித உரிமைகள், பாலின சமத்துவம் ஆகியவற்றில் ஹன்சாபென் மேத்தாவின் பங்களிப்பை சுட்டிக்காட்டிய குடியரசுத் தலைவர், சமஉரிமைகள் பெண்களின் சமமான கௌரவம் என்ற அவரின் தொலைநோக்குப் பார்வையோடு நாம் வாழ்கிறோமா என்று நமக்கு நாமே கேள்வி எழுப்பிக் கொண்டு தொடக்கத்தை ஏற்படுத்தலாம் என்றார். துரதிருஷ்டவசமாக அண்மைக்காலத்தில் தொடரும் நிகழ்வுகள் மீண்டும் நம்மை சிந்திக்கத் தூண்டுகிறது. நாட்டின் பல்வேறு பகுதிகளிலிருந்து பெண்களுக்கு எதிரான கொடுங்குற்றங்கள் பற்றிய தகவல்கள் கிடைக்கின்றன. இவை, ஒரு இடத்துடன் அல்லது ஒரு தேசத்துடன் நின்றுவிடவில்லை. நலிந்தவர்களின் மனித உரிமைகள் உலகின் பல பகுதிகளில் அப்பட்டமாக மீறப்படுகின்றன. மனித உரிமைகள் பிரகடனத்தின் உண்மையான உணர்வை செயல்படுத்த உலக மனித உரிமைகள் தினம் நினைவுகூரப்படுவது அவசியமாகிறது.


    உரிமைகளும், கடமைகளும், ஒரு நாணயத்தின் இருபக்கங்கள் என்று காந்திஜி கூறினார். பெண்களுக்கு எதிரான வன்முறை விஷயங்களில், மனித உரிமைகளை நாம் நிறைவேற்றாதது மற்ற விஷயங்களில் நிறைவேற்றாமைக்கு அடிப்படையாகிறது. தேச அளவிலான நமது பிரச்சாரம், மனித உரிமைகள் குறித்த அனைத்து முக்கிய விஷயங்களையும் சரியாகவே முன்னிலைப்படுத்துகிறது. மேலும், இது நமது அடிப்படைக் கடமைகளை பரிசீலிப்பதற்கும் இடமளிக்கிறது.


    உரையின் முழுவிவரங்களுக்கு www.pib.nic.in


    ******

    
    
    (Release ID: 1595711) Visitor Counter : 41
    
    
      Read this release in: English , Urdu , Marathi , Hindi , Bengali , Malayalam