      PIB Headquarters

      சென்னை விமான நிலையத்தில் ரூ.1.12 கோடி மதிப்புள்ள 2.87 கிலோ தங்கம் பறிமுதல் – ஒருவர் கைது
      Posted On: 29 DEC 2019 5:07PM by PIB Chennai


    சனிக்கிழமையன்று இரவு கொழும்புவிலிருந்து ஏர் இண்டியா விமானம் மூலம் சென்னை வந்த ரணசிங்கே அரச்சிகே டான் லசாந்தா ஷனாகா(27) மற்றும் மணதுங்கா அரச்சிலாகே சுனிமல் தனஞ்ஜெயா(28), துபாயிலிருந்து எமிரேட்ஸ் விமானம் மூலம் வந்த விருதுநகரைச் சேர்ந்த அபுபக்கர் சித்திக்(42), பாங்காக்கிலிருந்து தாய் ஏர்வேஸ் விமானம் மூலம் வந்த சிவகங்கையைச் சேர்ந்த முகமது அசாருதின்(26), துபாயிலிருந்து ஏர் இண்டியா விமானம் மூலம் வந்த ராமநாதபுரத்தைச் சேர்ந்த ஜமாலுதீன்(35) ஆகிய ஐந்து பேரையும் விமான நிலைய வெளியேறும் பகுதியில், சுங்கத்துறையின் விமான நுண்ணறிவுப் பிரிவினர் வழிமறித்து சோதனையிட்டனர். அப்போது இவர்களது பேண்ட் பாக்கெட்டில் ரூ.7 லட்சம் மதிப்புள்ள 177 கிராம் எடையுள்ள ஏழு தங்கக் கட்டிகள் மறைத்து வைத்திருந்தது தெரியவந்தது. பின்னர் இவர்களிடம் நடத்திய விசாரணையில், மலக்குடலில் பசைவடிவில் தங்கத்தை மறைத்து கடத்தி வந்ததையும் ஒப்புக்கொண்டனர். இதையடுத்து, ரூ.1.05 கோடி மதிப்புள்ள 2.7 கிலோ எடையுள்ள 17 பண்டல் தங்கம் கைப்பற்றப்பட்டது.


    மொத்தத்தில் ரூ.1.12 கோடி மதிப்புள்ள 2.87 கிலோ எடையுள்ள தங்கம் கைப்பற்றப்பட்டது. இவற்றை கடத்தி வந்தவர்களில் ஒரு பயணியை கைது செய்து தொடர் விசாரணை நடத்தி வருவதாக சென்னை சர்வதேச விமான நிலைய சுங்கத்துறை ஆணையர் வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    *****

    
    
    (Release ID: 1597903) Visitor Counter : 19
    
    
      Read this release in: English