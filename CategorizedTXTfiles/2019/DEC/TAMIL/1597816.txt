      மத்திய அமைச்சரவை

      இந்தியாவுக்கும், சவுதி அரேபியாவுக்கும் இடையே புதுப்பிக்கத்தக்க எரிசக்தித் துறை ஒத்துழைப்புக்கான புரிந்துணர்வு ஒப்பந்தத்திற்கு மத்திய அமைச்சரவை ஒப்புதல்
      Posted On: 24 DEC 2019 4:37PM by PIB Chennai


    மத்திய புதிய மற்றும் புதுப்பிக்கக்கூடிய எரிசக்தி அமைச்சகத்திற்கும், சவுதி அரேபியாவின் எரிசக்தி அமைச்சகத்திற்கும் இடையே


    புதுப்பிக்கத்தக்க எரிசக்தித் துறை ஒத்துழைப்புக்கான புரிந்துணர்வு ஒப்பந்தம் குறித்து, பிரதமர் திரு. நரேந்திர மோடி தலைமையிலான மத்திய அமைச்சரவையில் இன்று (24.12.2019) எடுத்துரைக்கப்பட்டது. இந்த ஒப்பந்தம், ரியாத் நகரில் 2019 அக்டோபர் 29-ஆம் தேதி கையெழுத்திடப்பட்டது.


    நோக்கங்கள் :


    இருதரப்பினருக்கும் இடையே புதுப்பிக்கக்கூடிய எரிசக்தி சார்ந்த கீழ்கண்ட துறைகளில், ஒத்துழைப்புக் கட்டமைப்பை உருவாக்க இந்தப் புரிந்துணர்வு ஒப்பந்தம் வகை செய்கிறது.

     1. புதுப்பிக்கக்கூடிய எரிசக்தித் துறையில், தொழில்நுட்பங்களையும், அவற்றின் பயன்பாட்டையும் நிலை உயர்த்துவது.
     2. சவுதி அரேபியாவின் தேசிய எரிசக்தி அமைப்பின் திறனை மேம்படுத்துவதற்காக புதுப்பிக்கக்கூடிய எரிசக்தித் துறைக்கு பங்களிப்பது.
     3. சூரிய சக்தி, காற்று சக்தி, உயிரி எரிவாயு, புவி வெப்பநிலை சக்தி மற்றும் இதர துறைகள் சார்ந்த புதுப்பிக்கக்கூடிய எரிசக்தித் திட்டங்களை மேம்படுத்துதல்.
     4. புதுப்பிக்கக்கூடிய எரிசக்தித் துறையில் மதிப்புக் கூட்டல் நடவடிக்கையை உருவாக்கி, அதனை உள்நாட்டுக்கு ஏற்ப மாற்றி அமைத்தல்.
     5. கட்டடங்கள், வீடுகள் போன்றவற்றிற்கான சூரிய சக்தி அடிப்படையில் செயல்படும் சிறிய கருவிகளை உருவாக்கி, அவற்றின் பயன்பாட்டை பெருக்குதல்.

    *******

    
    
    (Release ID: 1597816) Visitor Counter : 14
    
    
      Read this release in: Hindi , Assamese , English , Urdu , Marathi , Punjabi , Kannada , Kannada
    
    
    

5.