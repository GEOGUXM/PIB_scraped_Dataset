      பிரதமர் அலுவலகம்

      ஸ்ரீ பெஜாவரா மடாதிபதி ஸ்ரீ விஷ்வேஷ தீர்த்த சுவாமிஜி மறைவுக்கு பிரதமர் இரங்கல்
      Posted On: 29 DEC 2019 6:35PM by PIB Chennai


    உடுப்பி ஸ்ரீ பெஜாவரா மடாதிபதி ஸ்ரீ விஷ்வேஷ தீர்த்த சுவாமிஜி மறைவுக்கு பிரதமர் திரு நரேந்திர மோடி இரங்கல் தெரிவித்துள்ளார்.


    “உடுப்பி ஸ்ரீ பெஜாவரா மடத்தின் ஸ்ரீ விஷ்வேஷ தீர்த்த சுவாமிஜி, லட்சக்கணக்கான மக்களின் இதயங்களிலும், மனதிலும் தொடர்ந்து வாழ்வதுடன், அவர்களுக்கு வழிகாட்டு விளக்காகவும் திகழ்வார். சேவை மற்றும் ஆன்மீக உணர்வின் சக்தி மையமாக திகழ்ந்த அவர், மிகவும் நியாயமான மற்றும் இரக்கமுள்ள சமுதாயத்திற்காக அயராது பாடுபட்டார். ஓம்சாந்தி.


    ஸ்ரீ விஷ்வேஷ தீர்த்த சுவாமிஜியிடமிருந்து ஏராளமானவற்றை அறிந்துகொள்ள எனக்கு பல்வேறு வாய்ப்புகள் கிடைத்தது. அண்மையில், குரு பூர்ணிமா புனித தினத்தன்று அவரை சந்தித்தது என்றும் நினைவில் நிற்கும். அவரது அப்பழுக்கற்ற அறிவாற்றல் எப்போதும் தனித்து நிற்கும். அவரது எண்ணற்ற ஆதரவாளர்களுக்கு எனது ஆறுதலை உரித்தாக்குகிறேன்” என்றும் பிரதமர் குறிப்பிட்டுள்ளார்.


    

    
    (Release ID: 1597907) Visitor Counter : 37