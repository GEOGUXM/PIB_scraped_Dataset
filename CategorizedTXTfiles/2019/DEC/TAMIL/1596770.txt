      PIB Headquarters

      கொச்சியில் நடைபெற்ற அகில இந்திய பூஜா கிரிக்கெட் போட்டியில் வெற்றி பெற்று சென்னை ஜிஎஸ்டி மற்றும் மத்திய கலால் வரித்துறை அணி 27 ஆண்டுகளுக்கு பிறகு கோப்பையை கைப்பற்றியது
      Posted On: 17 DEC 2019 6:32PM by PIB Chennai


    அகில இந்திய பூஜா கிரிக்கெட் போட்டிகள் , கேரள மாநிலம் கொச்சி அருகே உள்ள திருப்புனித்துராவில், 15.12.2019 அன்று நடைபெற்றது. இப்போட்டியின் இறுதியாட்டத்தில், சென்னை சரக்கு மற்றும் சேவை வரி மற்றும் மத்திய கலால் வரித் துறை அணியும், தென்மண்டல சிசிஎல் அணியும் மோதின.


    முதலில் களமிறங்கிய தென்மண்டல அணி 20.4 ஓவரில், 64 ரன்னுக்கு ஆட்டமிழந்தது. பின்னர் களமிறங்கிய சென்னை அணியின் தலைவர் சிஜித் சந்திரன் மற்றும் சையத் சாதிக் பாஷாவின் அபார ஆட்டத்தால், அந்த அணி 11.3 ஓவரிலேயே 3 விக்கெட்டுக்களை மட்டும் இழந்து 67 ரன் எடுத்து வெற்றி பெற்றது.


    இந்த வெற்றியின் மூலம், சென்னை அணி 27 ஆண்டுகளுக்குப் பிறகு கோப்பையை வென்றுள்ளது. சென்னை அணியின் வேகப்பந்து வீச்சாளர் கவுதம் தாமரைக் கண்ணன் ஆட்டநாயகனாகவும், ஹரிஷ் குமார் தொடர் நாயகனாகவும் தேர்வு செய்யப்பட்டனர்.


    ******

    
    
    (Release ID: 1596770) Visitor Counter : 20