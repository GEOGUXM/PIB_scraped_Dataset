      PIB Headquarters

      விஜய் திவஸ்-2019: சென்னை போர் நினைவுச் சின்னத்தில் மலர்வளையம் வைத்து மரியாதை
      Posted On: 16 DEC 2019 4:49PM by PIB Chennai


    1971 ஆம் ஆண்டு பாகிஸ்தானுடனான போரில் வெற்றி கொண்டதை நினைவுகூர்ந்தும், தாய்நாட்டிற்காக அர்ப்பணிப்புடன் பணியாற்றி இன்னுயிர் நீத்த முப்படைகளின் வீரர்களை நினைவுகூர்ந்தும், ஒவ்வொரு ஆண்டும் டிசம்பர் 16 ஆம் நாள் விஜய் திவஸ் அனுசரிக்கப்படுகிறது. பாகிஸ்தானின் 90,000 ராணுவ வீரர்கள் இந்தியாவிடம் நிபந்தனையின்றி, சரணடைந்ததைக் குறிப்பதாகவும் இந்த நாள் அமைந்துள்ளது.


    விஜய் திவஸ் எனும் வெற்றி நாளையொட்டி, சென்னை கடற்கரைச் சாலையில் உள்ள போர் நினைவுச் சின்னத்தில் முப்படைகளில் தற்போது பணியில் இருக்கும் மற்றும் ஓய்வுபெற்ற மூத்த அதிகாரிகள், இளநிலை அதிகாரிகள், ராணுவ வீரர்கள்-வீராங்கனைகள் மலர்வளையம் வைத்து மரியாதை செலுத்தினர்.


    முப்படைகளைப் பிரதிநிதித்துவம் செய்யும் வகையில், ஏர்-கமாண்டர் எம் எஸ் அவானா, மேஜர் ஜென்ரல் பிரகாஷ் சந்திரா, ரியர் அட்மிரல் கே ஜே குமார், லெப்டினன்ட் ஜென்ரல் டி நாகேஸ்வர ராவ் உள்ளிட்டோர் இந்த நிகழ்வில் பங்கேற்றனர்.


    ****************


    

    
    (Release ID: 1596618) Visitor Counter : 18