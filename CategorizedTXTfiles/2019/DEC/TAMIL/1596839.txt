      நிதி அமைச்சகம்

      மாநிலங்கள் மற்றும் யூனியன் பிரதேசங்களின் நிதியமைச்சர்களுடன் திருமதி. நிர்மலா சீதாராமன் பட்ஜெட்டுக்கு முந்தைய ஆலோசனை நடத்தினார்
      Posted On: 18 DEC 2019 2:59PM by PIB Chennai


    மாநிலங்கள் மற்றும் யூனியன் பிரதேசங்களின் ( சட்டமன்றம் உள்ள ) நிதியமைச்சர்களுடன் மத்திய நிதி மற்றும் கார்ப்பரேட் விவகாரங்கள் துறை அமைச்சர் திருமதி . நிர்மலா சீதாராமன் இன்று பட்ஜெட்டுக்கு முந்தைய ஆலோசனை நடத்தினார் .


    இந்தக் கூட்டத்தில் கோவா , ஹரியானா , புதுச்சேரி முதலமைச்சர்கள் , அருணாச்சலப் பிரதேசம் , பீகார் , தில்லி , தமிழ்நாடு , திரிபுரா துணை முதலமைச்சர்கள் , 17 நிதியமைச்சர்கள் / மாநிலங்களைப் பிரதிநிதித்துவம் செய்யும் அமைச்சர்கள் மற்றும் மத்திய , மாநில அரசுகளின் மூத்த அதிகாரிகள் கலந்து கொண்டனர் . மத்திய நிதி மற்றும் கார்ப்பரேட் விவகாரங்கள் துறை இணையமைச்சர் திரு . அனுராக் சிங் தாகூரும் இந்தக் கூட்டத்தில் கலந்து கொண்டார் .


    “ஒத்துழைப்புடன் கூடிய கூட்டமைப்பு” என்ற மத்திய அரசின் கோட்பாட்டையும் பொருளாதார வளர்ச்சியை ஊக்கப்படுத்த மத்திய அரசு மேற்கொண்டுள்ள நடவடிக்கைகளையும் திருமதி . சீதாராமன் தெளிவுபட எடுத்துரைத்தார் . வளர்ச்சி , முதலீடு , நிதித் தேவை , நிதிக் கொள்கை ஆகியவை பற்றி தங்களின் கருத்துக்களைத் தெரிவிப்பதற்கும் , ஆலோசனைகளைக் கூறுவதற்குமான இந்த வாய்ப்பை மாநில அரசுகள் வரவேற்றன . 5 லட்சம் கோடி அமெரிக்க டாலர் பொருளாதாரம் என்ற இலக்கை எட்டுவதற்கு மத்திய - மாநில அரசுகளுக்கு இடையே ஒத்துழைப்பை வலுப்படுத்துவதற்கான நடைமுறைகள் பற்றிய ஆலோசனைகளையும் அவர்கள் தெரிவித்தனர் .


    இந்தக் கூட்டத்தில் மாநிலங்கள் மற்றும் யூனியன் பிரதேசங்கள் முன் வைத்த ஆலோசனைகளை நிதியமைச்சர் வரவேற்றார் . மாநிலங்கள் மற்றும் யூனியன் பிரதேசங்கள் அளித்துள்ள மனுக்கள் ஆய்வு செய்யப்பட்டு பொருத்தமான முறையில் பரிசீலிக்கப்படும் என்று அவர் உறுதி அளித்தார் .


    ****

    
    
    (Release ID: 1596839) Visitor Counter : 45
    
    
      Read this release in: English , Urdu , Marathi , Hindi , Bengali , Malayalam