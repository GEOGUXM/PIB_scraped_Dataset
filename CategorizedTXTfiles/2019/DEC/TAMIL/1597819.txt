      தொலைதொடர்பு மற்றும் தகவல் தொழில்நுட்ப அமைச்சகம்

      அனைத்து நாடுகள் அஞ்சல் ஐக்கியத்தின் 2-வது சிறப்பு மாநாட்டில் கையெழுத்திடப்பட்ட அமைப்புச் சட்டத்திற்கான 10-வது கூடுதல் நெறிமுறைகளுக்கு மத்திய அமைச்சரவை ஒப்புதல்
      Posted On: 24 DEC 2019 4:37PM by PIB Chennai


    எத்தியோப்பியா நாட்டின் அடிஸ் அபாபா நகரில், 2018, செப்டம்பர் 3-முதல் 7-ஆம் தேதி வரை நடைபெற்ற அனைத்து நாடுகள் அஞ்சல் ஐக்கியத்தின் 2-வது சிறப்பு மாநாட்டில் இந்த ஐக்கியம் குறித்த அமைப்புச் சட்டத்தின் 10-வது கூடுதல் நெறிமுறைகளுக்கு பிரதமர் திரு. நரேந்திர மோடி தலைமையிலான மத்திய அமைச்சரவை ஒப்புதல் அளித்தது.


    இந்த ஒப்புதலை அடுத்து, இந்தியாவின் அஞ்சல் நிர்வாகம் ஒப்புதல் ஆவணத்தில் குடியரசுத் தலைவரின் கையொப்பத்தைப் பெற்று, அதனை அனைத்து நாடுகள் அஞ்சல் ஐக்கியத்தின் சர்வதேச அலுவலக தலைமை இயக்குநரிடம் சமர்ப்பிக்க வழிவகை ஏற்படுகிறது. இந்த ஐக்கியத்தின் இதர சட்டங்களுக்கான ஒப்புதலையும் சேர்த்து, தூதரக வழிமுறைகளில் இந்த ஆவணம் சமர்ப்பிக்கப்படும்.


    இந்த ஐக்கியத்தின் உறுப்பு நாடு ஒன்று, இதன் அமைப்புச்சட்ட 25-வது பிரிவின்படியான, கடமைப் பொறுப்புகளை நிறைவேற்றும் வகையில், மத்திய அமைச்சரவையின் ஒப்புதல் அமைந்துள்ளது. அனைத்து நாடுகள் அஞ்சல் ஐக்கியத்தின் மாநாட்டு முடிவுகளை இந்தியாவில் அமல்படுத்துவதற்கான நிர்வாக உத்தரவுகளை அஞ்சல்துறை பிறப்பிப்பதற்கும் இந்த ஒப்புதல் வகை செய்கிறது.


    ***

    
    
    (Release ID: 1597819) Visitor Counter : 11
    
    
      Read this release in: Hindi , English , Urdu , Kannada