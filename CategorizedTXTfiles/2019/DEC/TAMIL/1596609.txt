      PIB Headquarters

      பாண்டிச்சேரி பல்கலைக்கழக பட்டமளிப்பு விழா
      Posted On: 16 DEC 2019 4:41PM by PIB Chennai


    பாண்டிச்சேரி பல்கலைக்கழகத்தின் 27-வது பட்டமளிப்பு விழா இம்மாதம் 23-ந் தேதி திங்கட்கிழமை (23.12.2019) அன்று பிற்பகல் 12.40 மணிக்கு டாக்டர் பி.ஆர்.அம்பேத்கர் நிர்வாக கட்டிட வளாகத்தில் அமைந்துள்ள ஜவஹர்லால் நேரு கலையரங்கில் நடைபெற உள்ளது.


    இவ்விழாவில் முதன்மை விருந்தினராக கலந்து கொண்டு, பட்டமளிப்பு விழா உரை நிகழ்த்திட மேதகு குடியரசுத் தலைவர் திரு.ராம்நாத் கோவிந்த் இசைவு தெரிவித்துள்ளார்.


    புதுச்சேரி துணை நிலை ஆளுநர் டாக்டர் கிரண் பேடி, புதுச்சேரி முதலமைச்சர் திரு.வி.நாராயணசாமி, வருவாய்த் துறை அமைச்சர் திரு.எம்.ஓ.எச்.எஃப்.ஷாஜஹான், கல்வி அமைச்சர் திரு.ஆர்.கமலக்கண்ணன், மாநிலங்களவை உறுப்பினர் திரு.என்.கோகுலகிருஷ்ணன், மக்களவை உறுப்பினர் திரு.வி.வைத்திலிங்கம் ஆகியோர் கவுரவ விருந்தினர்களாக கலந்து கொள்கின்றனர்.


    பாண்டிச்சேரி பல்கலைக்கழக துணை வேந்தர் பேராசிரியர் திரு.குருமீத் சிங் பட்டமளிப்பு விழாவுக்கு தலைமை தாங்குவதாக பாண்டிச்சேரி பல்கலைக்கழக பதிவாளர் டாக்டர் பி.சித்ரா வெளியிட்டுள்ள செய்திக் குறிப்பில் தெரிவித்துள்ளார்.


    ******

    
    
    (Release ID: 1596609) Visitor Counter : 35
    
    
      Read this release in: English