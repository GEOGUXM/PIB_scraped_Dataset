      PIB Headquarters

      தங்கம், லேப்-டாப் உள்ளிட்ட ரூ.16.3 லட்சம் மதிப்பிலான பொருட்களை சென்னை விமான நிலையத்தில் சுங்கத் துறையினர் பறிமுதல்
      Posted On: 16 DEC 2019 4:43PM by PIB Chennai


    சென்னை விமான நிலையத்தில் புதன்கிழமையன்று துபாயிலிருந்து துபாய் விமானத்தில் வந்திறங்கிய ராமநாதபுரத்தைச் சேர்ந்த ஜஹ்பர் சாதிக் (வயது 39) என்பவரை இடைமறித்து சுங்கத்துறை அதிகாரிகள் சோதனை நடத்தினர். அப்போது அவரது பேண்ட் பாக்கெட்டில் மறைத்து வைக்கப்பட்டிருந்த 10 கிராம் தங்கக்கட்டி, 30 கிராம் தங்கச் சங்கிலி என்று மொத்தம் ரூ.1.5 லட்சம் மதிப்புள்ள 40 கிராம் தங்கத்தை சுங்கத் துறையினர் பறிமுதல் செய்தனர். பின்னர் அவரது பெட்டியை சோதனை செய்ததில் 22 அட்டைப் பெட்டிகளில் இருந்த ரூ.52,000 மதிப்புள்ள குடாம் கரம் சிகரெட்கள் (5280 குச்சிகள்) மற்றும் ரூ.85,000 மதிப்புள்ள 17 லேப்-டாப்கள் மறைத்து வைக்கப்பட்டிருந்தது கண்டுபிடிக்கப்பட்டு பறிமுதல் செய்யப்பட்டன. மேலும் அவரிடம் விசாரணை நடத்தியதில் அவரது மலக்குடலில் ரப்பர் இழையால் மூடப்பட்டு 3 பொட்டலங்களில் தங்கம் மறைத்து வைக்கப்பட்டிருந்ததை ஒப்புக் கொண்டார். ரூ.13.45 லட்சம் மதிப்பிலான 345 கிராம் தங்கம் பறிமுதல் செய்யப்பட்டது. இதன் மூலம் தங்கம் மற்றும் லேப்-டாப் உள்ளிட்ட ரூ.16.32 லட்சம் மதிப்பிலான பொருட்கள் பறிமுதல் செய்யப்பட்டன.


    இது குறித்து மேலும் விசாரணை நடைபெற்று வருவதாக சென்னை அண்ணா சர்வதேச விமான நிலைய ஆணையர் வெளியிட்டுள்ள செய்திக் குறிப்பில் தெரிவித்துள்ளார்.


    ******


    

    
    (Release ID: 1596612) Visitor Counter : 23
    
    
      Read this release in: English