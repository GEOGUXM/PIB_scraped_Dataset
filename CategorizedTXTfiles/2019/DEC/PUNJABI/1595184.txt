      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਪ੍ਰਧਾਨ ਮੰਤਰੀ ਦਾ ਸਕੂਲੀ ਬੱਚਿਆਂ ਨਾਲ ਸੰਵਾਦ ਪ੍ਰੋਗਰਾਮ "ਪਰੀਕਸ਼ਾ ਪੇ ਚਰਚਾ-2020" ਦੇ ਤੀਜੇ ਐਡੀਸ਼ਨ ਲਈ "ਛੋਟਾ ਲੇਖ" ਮੁਕਾਬਲੇ ਦੀ ਸ਼ੁਰੂਆਤ
      ਸਰਬਉੱਤਮ ਲੇਖਾਂ ਲਈ ਵਿਦਿਆਰਥੀਆਂ ਨੂੰ ਅਗਲੇ ਮਹੀਨੇ ਨਵੀਂ ਦਿੱਲੀ ਵਿੱਚ ਪੀਪੀਸੀ-2020 ਵਿੱਚ ਹਿੱਸਾ ਲੈਣ ਲਈ ਚੁਣਿਆ ਜਾਵੇਗਾ

      Posted On: 05 DEC 2019 4:25PM by PIB Chandigarh

    ਮਾਈ ਗੌਵ ਦੇ ਸਹਿਯੋਗ ਨਾਲ ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ ਨੇ ਪ੍ਰਧਾਨ ਮੰਤਰੀ ਦੇ ਸਕੂਲੀ ਬੱਚਿਆਂ ਨਾਲ ਸੰਵਾਦ ਪ੍ਰੋਗਰਾਮ "ਪਰੀਕਸ਼ਾ ਪੇ ਚਰਚਾ-2020" ਦੇ ਤੀਜੇ ਐਡੀਸ਼ਨ ਲਈ "ਛੋਟਾ ਲੇਖ" ਮੁਕਾਬਲੇ ਦੀ ਸ਼ੁਰੂਆਤ ਕੀਤੀ ਹੈ । ਇਸ ਮੁਕਾਬਲੇ ਵਿੱਚ ਨੌਵੀਂ ਤੋਂ ਬਾਰ੍ਹਵੀਂ ਕਲਾਸ ਤੱਕ ਦੇ ਵਿਦਿਆਰਥੀ ਹਿੱਸਾ ਲੈ ਸਕਦੇ ਹਨ । ਇਹ ਪ੍ਰੋਗਰਾਮ ਅਗਲੇ ਮਹੀਨੇ ਆਯੋਜਿਤ ਕੀਤਾ ਜਾਵੇਗਾ । ਮੁਕਾਬਲੇ ਲਈ ਅਰਜ਼ੀਆਂ ਜਮ੍ਹਾਂ ਕਰਵਾਉਣ ਲਈ ਔਨਲਾਈਨ ਪ੍ਰਕ੍ਰਿਆ 2 ਦਸੰਬਰ , 2019 ਤੋਂ ਸ਼ੁਰੂ ਕਰ ਦਿੱਤੀ ਗਈ ਹੈ । ਪਿਛਲੇ ਵਰ੍ਹਿਆਂ ਵਾਂਗ ਪ੍ਰੋਗਰਾਮ ਲਈ ਪੁੱਛੇ ਜਾਣ ਵਾਲੇ ਸਵਾਲ ਵਿਦਿਆਰਥੀਆਂ ਤੋਂ ਮੰਗੇ ਗਏ ਹਨ । ਜਿਨ੍ਹਾਂ ਵਿਦਿਆਰਥੀਆਂ ਦੀਆਂ ਐਂਟਰੀਆਂ ਨੂੰ ਦੋਹਾਂ ਮੁਕਾਬਲਿਆਂ ਲਈ ਸਰਬਉੱਤਮ ਮੰਨਿਆ ਜਾਵੇਗਾ ਉਨ੍ਹਾਂ ਨੂੰ ਦਿੱਲੀ ਵਿੱਚ ਹੋਣ ਵਾਲੇ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣ ਲਈ ਬੁਲਾਇਆ ਜਾਵੇਗਾ ।


    ਪ੍ਰਧਾਨ ਮੰਤਰੀ ਦੇ ਸਕੂਲ ਅਤੇ ਕਾਲਜ ਦੇ ਵਿਦਿਆਰਥੀਆਂ ਨਾਲ ਪਹਿਲੇ ਸੰਵਾਦ ਪ੍ਰੋਗਰਾਮ "ਪਰੀਕਸ਼ਾ ਪੇ ਚਰਚਾ-1.0" ਦਾ ਆਯੋਜਨ 16 ਫਰਵਰੀ , 2018 ਨੂੰ ਤਾਲਕਟੋਰਾ ਸਟੇਡੀਅਮ , ਨਵੀਂ ਦਿੱਲੀ ਵਿੱਚ ਕੀਤਾ ਗਿਆ ਸੀ । ਉਪਰੋਕਤ ਪ੍ਰੋਗਰਾਮ ਦੇ ਦੂਸਰੇ ਹਿੱਸੇ ਪ੍ਰੋਗਰਾਮ "ਪਰੀਕਸ਼ਾ ਪੇ ਚਰਚਾ-2.0" ਦਾ ਆਯੋਜਨ ਵੀ ਤਾਲਕਟੋਰਾ ਸਟੇਡੀਅਮ , ਨਵੀਂ ਦਿੱਲੀ ਵਿੱਚ ਹੀ 29 ਜਨਵਰੀ , 2019 ਨੂੰ ਕੀਤਾ ਗਿਆ ਸੀ ।


    ਸਕੂਲੀ ਵਿਦਿਆਰਥੀਆਂ ਨਾਲ ਪ੍ਰਧਾਨ ਮੰਤਰੀ ਦੇ ਤੀਜੇ ਸੰਵਾਦ ਪ੍ਰੋਗਰਾਮ "ਪਰੀਕਸ਼ਾ ਪੇ ਚਰਚਾ-2020" ਦਾ ਆਯੋਜਨ ਤਾਲਕਟੋਰਾ ਸਟੇਡੀਅਮ , ਨਵੀਂ ਦਿੱਲੀ ਵਿੱਚ ਹੀ ਜਨਵਰੀ , 2020 ਦੇ ਤੀਜੇ ਹਫਤੇ ਵਿੱਚ ਕਰਨ ਦਾ ਪ੍ਰਸਤਾਵ ਹੈ ।


    ਪ੍ਰਸਤਾਵਿਤ ਫਾਰਮੈਟ - ਪੀਪੀਸੀ 2020 ਦਾ ਫਾਰਮੈਟ ਪਿਛਲੇ ਦੋ ਆਯੋਜਨਾਂ ਵਾਂਗ ਟਾਊਨ ਹਾਲ ਵਿੱਚ ਹੋਵੇਗਾ , ਜੋ ਆਪਣੇ ਆਪ ਵਿੱਚ ਅਨੋਖਾ ਹੈ ਅਤੇ ਜਿਸ ਵਿੱਚ ਪ੍ਰਧਾਨ ਮੰਤਰੀ ਦੇ ਨਵੀਂ ਦਿੱਲੀ ਦੇ ਤਾਲਕਟੋਰਾ ਸਟੇਡੀਅਮ ਵਿੱਚ ਸਕੂਲੀ ਵਿਦਿਆਰਥੀਆਂ ਨਾਲ ਸੰਵਾਦ ਕਰਨਗੇ । ਪਿਛਲੇ ਦੋ ਸਾਲਾਂ ਵਿੱਚ ਇਹ ਫਾਰਮੈਟ ਕਾਫੀ ਸਫਲ ਰਿਹਾ ਹੈ । ਪੀਪੀਸੀ-2020 ਵਿੱਚ ਤਕਰੀਬਨ 2000 ਸਕੂਲੀ ਵਿਦਿਆਰਥੀ ਹਿੱਸਾ ਲੈਣਗੇ ।


    ਉੱਪਰ ਦੱਸੇ ਗਏ ਔਨਲਾਈਨ ਮੁਕਾਬਲਿਆਂ ਲਈ ਵਿਦਿਆਰਥੀ ਹੇਠ ਲਿਖੇ ਵਿਸ਼ਿਆਂ ਉੱਤੇ ਵੈੱਬਸਾਈਟ www.mygov.in ਦੇ ਜ਼ਰੀਏ ਹਿੱਸਾ ਲੈ ਸਕਦੇ ਹਨ ।


    • ਸ਼ੁਕਰਗੁਜ਼ਾਰੀ ਮਹਾਨ ਹੈ


    ਉਨ੍ਹਾਂ ਲੋਕਾਂ ਉੱਤੇ ਇੱਕ ਸੰਖੇਪ ਲੇਖ ਜਿਨ੍ਹਾਂ ਬਾਰੇ ਵਿਦਿਆਰਥੀ ਇਹ ਸੋਚਦਾ ਹੈ ਕਿ ਵਿਅਕਤੀ ਨੇ ਉਸ ਦੀ ਅਕਾਦਮਿਕ ਯਾਤਰਾ ਵਿੱਚ ਅਹਿਮ ਭੂਮਿਕਾ ਨਿਭਾਈ ਹੈ । ਵਿਦਿਆਰਥੀ ਨੂੰ ਇਸ ਗੱਲ ਦਾ ਜ਼ਿਕਰ ਕਰਨਾ ਪਵੇਗਾ ਕਿ ਉਹ ਉਨ੍ਹਾਂ ਪ੍ਰਤੀ ਸ਼ੁਕਰਗੁਜ਼ਾਰ ਕਿਉਂ ਹੈ ?


    • ਤੁਹਾਡੀਆਂ ਆਕਾਂਖਿਆਵਾਂ ਉੱਤੇ ਤੁਹਾਡਾ ਭਵਿੱਖ ਨਿਰਭਰ


    ਵਿਦਿਆਰਥੀ ਵੱਲੋਂ ਆਪਣੇ ਲਈ ਤੈਅ ਕੀਤੇ ਗਏ ਟੀਚੇ ਅਤੇ ਅਕਾਦਮਿਕ ਖਾਹਿਸ਼ਾਂ ਬਾਰੇ ਸੰਖੇਪ ਲੇਖ ।


    • ਪ੍ਰੀਖਿਆ ਪ੍ਰਣਾਲੀ ਦੀ ਪੜਤਾਲ


    ਮੌਜੂਦਾ ਪ੍ਰੀਖਿਆ ਪ੍ਰਣਾਲੀ ਉੱਤੇ ਵਿਦਿਆਰਥੀਆਂ ਦੀ ਸਲਾਹ ਅਤੇ ਆਦਰਸ਼ ਪ੍ਰੀਖਿਆ ਪ੍ਰਣਾਲੀ ਬਾਰੇ ਉਨ੍ਹਾਂ ਦੇ ਸੁਝਾਅ ।


    • ਸਾਡੇ ਕਰਤੱਵ , ਤੁਹਾਡੇ ਵਿਚਾਰ


    ਨਾਗਰਿਕਾਂ ਦੇ ਕਰਤੱਵਾਂ ਬਾਰੇ ਲੇਖਣ ਅਤੇ ਫਰਜ਼ਸ਼ਨਾਸ ਨਾਗਰਿਕ ਬਣਨ ਲਈ ਹਰੇਕ ਵਿਅਕਤੀ ਨੂੰ ਕਿਸ ਤਰ੍ਹਾਂ ਪ੍ਰੇਰਿਤ ਕੀਤਾ ਜਾਵੇ , ਇਸ ਬਾਰੇ ਵਿਚਾਰ ।


    • ਸੰਤੁਲਨ ਲਾਭਦਾਇਕ ਹੈ


    ਅਧਿਅਨ ਤੋਂ ਇਲਾਵਾ ਵਿਦਿਆਰਥੀਆਂ ਦੀਆਂ ਸੰਤੁਲਿਤ ਗਤੀਵਿਧੀਆਂ ਬਾਰੇ ਲੇਖ ।


    ਚੁਣੇ ਗਏ ਜੇਤੂਆਂ ਨੂੰ "ਪਰੀਕਸ਼ਾ ਪੇ ਚਰਚਾ-2020" ਵਿੱਚ ਹਿੱਸਾ ਲੈਣ ਅਤੇ ਮਾਣਯੋਗ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨਾਲ ਗੱਲਬਾਤ ਕਰਨ ਦਾ ਮੌਕਾ ਮਿਲੇਗਾ । "ਪਰੀਕਸ਼ਾ ਪੇ ਚਰਚਾ-2020" ਵਿੱਚ ਦੇਸ਼ ਭਰ ਦੇ ਕੁੱਲ 2000 ਵਿਦਿਆਰਥੀ , ਉਨ੍ਹਾਂ ਦੇ ਮਾਤਾ-ਪਿਤਾ ਅਤੇ ਅਧਿਆਪਕ ਹਿੱਸਾ ਲੈਣਗੇ ।


    ਦੇਸ਼ ਭਰ ਤੋਂ ਕਲਾਸ 6ਵੀਂ ਤੋਂ 12ਵੀਂ ਤੱਕ ਦੇ ਵਿਦਿਆਰਥੀਆਂ ਨੂੰ ਬੇਨਤੀ ਕੀਤੀ ਗਈ ਹੈ ਕਿ ਉਹ ਦੂਰਦਰਸ਼ਨ (ਡੀਡੀ ਨੈਸ਼ਨਲ , ਡੀਡੀ ਨਿਊਜ਼ , ਡੀਡੀ ਇੰਡੀਆ) / ਆਕਾਸ਼ਵਾਣੀ ਮੀਡੀਅਮ ਵੇਵ , ਆਕਾਸ਼ਵਾਣੀ ਐੱਫਐੱਮ ਚੈਨਲ ਉੱਤੇ ਪ੍ਰਸਾਰਣ ਨੂੰ ਵੇਖਣ ਅਤੇ ਸੁਣਨ ।


    ਪਿਛਲੇ ਸਾਲ ਡੀਡੀ /ਟੀਵੀ ਚੈਨਲਾਂ /ਰੇਡੀਓ ਚੈਨਲਾਂ ਉੱਤੇ ਦੇਸ਼ ਭਰ ਦੇ 8.5 ਕਰੋੜ ਤੋਂ ਵੱਧ ਵਿਦਿਆਰਥੀਆਂ ਨੇ ਪ੍ਰੋਗਰਾਮ ਨੂੰ ਵੇਖਿਆ ਜਾਂ ਸੁਣਿਆ । ਇਸ ਨੂੰ ਵਿਆਪਕ ਤੌਰ ‘ ਤੇ ਪ੍ਰਿੰਟ ਅਤੇ ਇਲੈਕਟ੍ਰੌਨਿਕ ਮੀਡੀਆ ਉੱਤੇ ਕਵਰ ਕੀਤਾ ਗਿਆ । ਮੀਡੀਆ ਰਿਪੋਰਟਾਂ ਅਨੁਸਾਰ ਗੱਲਬਾਤ ਦੇ ਇਸ ਪ੍ਰੋਗਰਾਮ ਨੇ ਸੋਸ਼ਲ ਮੀਡੀਆ ਉੱਤੇ ਧੁੰਮ ਮਚਾ ਦਿੱਤੀ ਅਤੇ "ਪਰੀਕਸ਼ਾ ਪੇ ਚਰਚਾ" ਉੱਤੇ ਆਧਾਰਤ ਗੱਲਬਾਤ ਸਰਬਉੱਤਮ ਸਿੱਧ ਹੋਈ , ਜਿਸ ਲਈ ਟਵਿਟਰ ਉੱਤੇ 2.5 ਮਿਲੀਅਨ ਤੋਂ ਵੱਧ ਸੰਦੇਸ਼ ਪਾਏ ਗਏ । ਇਸ ਨੂੰ ਯੂ-ਟਿਊਬ , ਫੇਸਬੁੱਕ ਲਾਈਵ , ਵੈੱਬ ਕਾਸਟਿੰਗ ਆਦਿ ਉੱਤੇ ਵਿਆਪਕ ਤੌਰ ਤੇ ਵੇਖਿਆ ਗਿਆ । ਪਿਛਲੇ ਸਾਲ ਵਾਂਗ ਵਿਦੇਸ਼ ਵਿੱਚ ਰਹਿਣ ਵਾਲੇ ਭਾਰਤੀ ਭਾਈਚਾਰੇ ਦੇ ਲੋਕਾਂ ਦੀ ਸ਼ਮੂਲੀਅਤ ਨੂੰ ਵੀ ਉਤਸ਼ਾਹਤ ਕੀਤਾ ਜਾਵੇਗਾ ।


    ਲਿੰਕ https://innovate.mygov.in/ppc-2020/ ਉੱਤੇ ਕਲਿੱਕ ਕਰਕੇ ਪਰੀਕਸ਼ਾ ਪੇ ਚਰਚਾ 2020 ਵਿੱਚ ਹਿੱਸਾ ਲਓ ।


    *****


    ਐੱਨਬੀ / ਏਕੇ

    
    
    (Release ID: 1595184) Visitor Counter : 7
    
    
      Read this release in: English