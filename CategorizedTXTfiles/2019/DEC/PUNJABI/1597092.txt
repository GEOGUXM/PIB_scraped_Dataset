      ਰੇਲ ਮੰਤਰਾਲਾ

      ਰੇਲਵੇ ਮੰਤਰਾਲੇ ਨੇ ਨਵੀਆਂ ਵਸਤਾਂ ਲਈ ਮਾਲ ਗੱਡੀ ਡੱਬਾ ਵਿਕਾਸ ਬਾਰੇ ਕਾਨਫਰੰਸ ਦੇ ਤੀਜੇ ਐਡੀਸ਼ਨ ਦਾ ਆਯੋਜਨ ਕੀਤਾ
      ਆਟੋਮੋਬਾਈਲ, ਇਸਪਾਤ, ਬਲਕ ਫਲਾਈ ਐਸ਼ ਤੇ ਸੀਮਿੰਗ ਅਤੇ ਸਪੈਸ਼ਲ ਵਸਤਾਂ ਦੀ ਟਰਾਂਸਪੋਰਟੇਸ਼ਨ ਕਾਨਫਰੰਸ ਦਾ ਪ੍ਰਮੁੱਖ ਵਿਸ਼ੇ ਸਨ

      Posted On: 19 DEC 2019 4:22PM by PIB Chandigarh

    ਰੇਲਵੇ ਮੰਤਰਾਲੇ ਨੇ ਨਵੀਆਂ ਵਸਤਾਂ ਲਈ ਮਾਲ ਗੱਡੀ ਡੱਬਾ ਵਿਕਾਸ ਬਾਰੇ ਕਾਨਫਰੰਸ ਦੇ ਤੀਜੇ ਐਡੀਸ਼ਨ ਦਾ ਆਯੋਜਨ ਕੀਤਾ । ਇਸ ਦਾ ਉਦੇਸ਼‍ ਆਟੋਮੋਬਾਈਲ , ਇਸ‍ਪਾਤ , ਸੀਮਿੰਟ , ਅਨਾਜ ਅਤੇ ਹੋਰ ਸਪੈਸ਼ਲ ਵਸ‍ਤਾਂ ਦੀ ਟਰਾਂਸਪੋਰਟੇਸ਼ਨ ਵਿੱਚ ਆਉਣ ਵਾਲੀਆਂ ਦਿੱਕਤਾਂ ਨਾਲ ਨਿਪਟਣ ਦੇ ਅਭਿਨਵ ਤਰੀਕੇ ਈਜਾਦ ਕਰਨ ਅਤੇ ਮਾਲ ਢੁਆਈ ਦੇ ਖੇਤਰ ਵਿੱਚ ਭਾਰਤੀ ਰੇਲਵੇ ਲਈ ਮਾਰਕਿਟ ਸੰਭਾਵਨਾਵਾਂ ਦਾ ਪਤਾ ਲਗਾਉਣ ਲਈ ਰੂਪ-ਰੇਖਾ (ਰੋਡਮੈਪ) ਤੈਅ ਕਰਨਾ ਸੀ। ਇਹ ਰੇਲਵੇ ਦੁਆਰਾ ਪ੍ਰਮੁੱਖ ਸਾਝੇਦਾਰਾਂ ਦੇ ਸਹਿਯੋਗ ਨਾਲ ਮਾਲ ਢੁਆਈ ਦੇ ਖੇਤਰ ਵਿੱਚ ਆਉਂਦੀਆਂ ਦਿੱ‍ਕਤਾਂ ਦਾ ਵਿਵਹਾਰਿਕ ਸਮਾਧਾਨ ਤਲਾਸ਼ਣ ਦਾ ਇੱਕ ਪ੍ਰਯਤਨ ਸੀ ।


    ਕਾਨਫਰੰਸ ਦਾ ਉਦਘਾਟਨ ਕਰਦੇ ਹੋਏ, ਰੇਲਵੇ ਬੋਰਡ ਦੇ ਮੈਂਬਰ (ਰੋਲਿੰਗ ਸਟਾਕ), ਸ਼੍ਰੀ ਰਾਜੇਸ਼ ਅਗਰਵਾਲ ਨੇ ਕਿਹਾ ਕਿ ਸਾਡਾ ਉਦੇਸ਼ ਹੈ ਕਿ ਦੇਸ਼ ਵਿੱਚ ਕੁੱਲ ਮਾਲ ਢੁਆਈ ਦਾ 45% ਰੇਲ ਦੁਆਰਾ ਕੀਤਾ ਜਾਵੇ । ਉਨ੍ਹਾਂ ਨੇ ਕਿਹਾ ਕਿ ਮਾਲ ਢੁਆਈ ਲਈ ਇੱਕ ਵਾਰ ਸਮਰਪਿਤ ਗਲਿਆਰਾ ਬਣ ਜਾਣ ਨਾਲ ਰੇਲ ਰਾਹੀਂ ਸਮਾਨ ਢੁਆਈ ਵਿੱਚ ਕਾਫ਼ੀ ਤੇਜੀ ਆਵੇਗੀ। ਉਨ੍ਹਾਂ ਨੇ ਮਾਲ-ਗੱਡੀ ਦੇ ਨਵੇਂ ਡਿੱਬੇ ਡਿਜ਼ਾਈਨ ਕਰਨ ਦਾ ਕੰਮ ਤੇਜੀ ਨਾਲ ਕਰਨ ਲਈ ਆਰਡੀਐੱਸਓ ਦੀ ਪ੍ਰਸ਼ੰਸਾ ਕੀਤੀ। ਰੇਲਵੇ ਬੋਰਡ ਦੇ ਹੋਰ ਮੈਂਬਰ , ਰੇਲ ਮੰਤਰਾਲੇ ਦੇ ਸੀਨੀਅਰ ਅਧਿਕਾਰੀ , ਆਰਡੀਐੱਸਓ , ਕਾਨਕੋਰ ਅਤੇ ਉਦਯੋਗ ਜਗਤ ਦੇ ਪ੍ਰਤੀਨਿਧੀ ਮੌਜੂਦ ਸਨ ।


    ਪਿਛਲੀ ਕਾਨਫਰੰਸ ਵਿੱਚ ਕਈ ਹਿਤਧਾਰਕਾਂ ਨਾਲ ਹੋਈ ਚਰਚਾ ਦੇ ਅਧਾਰ ‘ਤੇ, ਮਾਲ ਗੱਡੀ ਡੱਬਾ ਵਿਕਾਸ ਲਈ ਪੰਜ ਡਿਜ਼ਾਈਨ ਚੁਣੇ ਸਨ । ਸਪੈਸੀਫਿਕ ਟਾਈਮ ਲਾਈਨ ਅਤੇ ਫੋਕਸਡ ਅਪਰੋਚ ਨਾਲ, ਇਨ੍ਹਾਂ ਡੱਬਿਆਂ ਨੂੰ ਤਿਆਰ ਕਰਨ ਲਈ ਨਿਰਧਾਰਿਤ ਸਮਾਂ ਸੀਮਾ ਨੂੰ ਡੇਢ ਸਾਲ ਤੋਂ ਘਟਾ ਕੇ ਛੇ ਮਹੀਨੇ ਕਰ ਦਿੱਤੀ ਗਈ । ਪਿਛਲੀ ਕਾਨਫਰੰਸ ਵਿੱਚ ਉਠਾਏ ਗਏ ਮੁੱਦਿਆਂ ਉੱਤੇ ਰੇਲਵੇ ਅਤੇ ਹਿਤਧਾਰਕਾਂ ਦਰਮਿਆਨ ਅਰਥਪੂਰਨ ਚਰਚਾ ਵੀ ਕੀਤੀ ਗਈ ।


    *****


    ਐੱਸਜੀ/ਐੱਮਕੇਵੀ/ਏਪੀ

    
    
    (Release ID: 1597092) Visitor Counter : 4
    
    
      Read this release in: English