      ਪ੍ਰਧਾਨ ਮੰਤਰੀ ਦਫਤਰ

      ਮਾਲਦੀਵ ਦੇ ਰਾਸ਼ਟਰਪਤੀ ਸੋਲਿਹ (Soli) ਡੀਵੀਸੀ ਦੌਰਾਨ ਪ੍ਰਧਾਨ ਮੰਤਰੀ ਦੀ ਟਿੱਪਣੀ
      Posted On: 04 DEC 2019 6:20PM by PIB Chandigarh


    ਨਮਸਕਾਰ।


    ਮਹਾਮਹਿਮ, ਮੇਰੇ ਮਿੱਤਰ ਰਾਸ਼ਟਰਪਤੀ ਇਬਰਾਹਿਮ ਸੋਲਿਹ ( Ibrahim Solih ),


    ਮਾਲਦੀਵ ਦੇ ਮੇਰੇ ਵਿਸ਼ਿਸ਼ਟ ਮਿੱਤਰ,


    ਸਹਿਯੋਗੀ,


    ਨਮਸਕਾਰ।


    ਰਾਸ਼ਟਰਪਤੀ ਸੋਲਿਹ, ਤੁਹਾਡੇ ਨਾਲ ਜੁੜਨ ਵਿੱਚ ਹਮੇਸ਼ਾ ਆਨੰਦ ਆਉਂਦਾ ਹੈ। ਤੁਸੀਂ ਅਤੇ ਮਾਲਦੀਵ ਦੀ ਜਨਤਾ ਸਾਡੇ ਦਿਲਾਂ ਅਤੇ ਮਨਾਂ ਵਿੱਚ ਹਮੇਸ਼ਾ ਰਹਿੰਦੇ ਹਨ ।


    ਪਿਛਲੇ ਦਿਨੀਂ ਮਨਾਈ ਗਈ ਤੁਹਾਡੇ ਕਾਰਜਕਾਲ ਦੀ ਪਹਿਲੀ ਵਰ੍ਹੇਗੰਢ ‘ਤੇ ਮੈਂ ਤੁਹਾਨੂੰ ਵਧਾਈ ਦੇਣੀ ਚਾਹਾਂਗਾ। ਮਾਲਦੀਵ ਵਿੱਚ ਇਹ ਸਾਲ ਲੋਕਤੰਤਰ ਅਤੇ ਵਿਕਾਸ ਲਈ ਸ਼ਾਨਦਾਰ ਸਾਲ ਰਿਹਾ ਹੈ। ਭਾਰਤ-ਮਾਲਦੀਵ ਸਬੰਧਾਂ ਲਈ ਇਹ ਸਾਲ ਮਹੱਤਵਪੂਰਨ ਰਿਹਾ ਹੈ।


    ਮੇਰੀ ਸਰਕਾਰ ਦੀ “ਗੁਆਂਢੀ ਪਹਿਲਾਂ” ਅਤੇ ਤੁਹਾਡੀ ਸਰਕਾਰ ਦੀ “ਭਾਰਤ ਪਹਿਲਾਂ” ਨੀਤੀਆਂ ਨੇ ਸਾਰੇ ਖੇਤਰਾਂ ਵਿੱਚ ਸਾਡੇ ਦੁਵੱਲੇ ਸਹਿਯੋਗ ਨੂੰ ਮਜ਼ਬੂਤ ਬਣਾਇਆ ਹੈ। ਸਾਡੇ ਫੈਸਾਲਿਆਂ ਨੂੰ ਲਾਗੂ ਕੀਤੇ ਜਾਣ ਨਾਲ ਮਾਲਦੀਵ ਦੀ ਅਰਥਵਿਵਸਥਾ, ਬੁਨਿਆਦੀ ਢਾਂਚਾ ਅਤੇ ਸਮਰੱਥਾ ਨਿਰਮਾਣ ਦੇ ਵਿਕਾਸ ਨੂੰ ਹੁਲਾਰਾ ਮਿਲਿਆ ਹੈ।


    ਇਹ ਮਹੱਤਵਪੂਰਨ ਹੈ ਕਿ ਇਹ ਪ੍ਰਗਤੀ ਮਾਲਦੀਵ ਦੀਆਂ ਪ੍ਰਾਥਮਿਕਤਾਵਾਂ ਅਤੇ ਜ਼ਰੂਰਤਾਂ ਦੇ ਖੇਤਰਾਂ ਵਿੱਚ ਹਾਸਲ ਕੀਤੀ ਗਈ ਹੈ।


    ਅੱਜ “ਮੇਡ ਇਨ ਇੰਡੀਆ” ਫਾਸਟ ਇੰਟਰਸੈਪਟਰ ਕਰਾਫਟ ਅਧਿਕਾਰਿਕ ਰੂਪ ਨਾਲ ਤੁਹਾਡੇ ਤਟ ਰੱਖਿਅਕ ਨੂੰ ਸੌਂਪਿਆ ਗਿਆ। ਇਸ ਆਧੁਨਿਕ ਜਹਾਜ਼ ਦਾ ਨਿਰਮਾਣ ਸਾਡੇ ਗ੍ਰਿਹ ਰਾਜ ਗੁਜਰਾਤ ਵਿੱਚ ਐੱਲਐਂਡਟੀ ਦੁਆਰਾ ਕੀਤਾ ਗਿਆ ਹੈ। ਇਸ ਨਾਲ ਮਾਲਦੀਵ ਦੀ ਸਮੁੰਦਰੀ ਸੁਰੱਖਿਆ ਵਧਾਉਣ ਅਤੇ ਤੁਹਾਡੀ ਨੀਲੀ ਅਰਥਵਿਵਸਥਾ ਅਤੇ ਸੈਰ-ਸਪਾਟੇ ਨੂੰ ਪ੍ਰੋਤਸਾਹਿਤ ਕਰਨ ਵਿੱਚ ਮਦਦ ਮਿਲੇਗੀ। ਮੈਨੂੰ ਇਹ ਦੱਸਦੇ ਹੋਏ ਖੁਸ਼ੀ ਹੈ ਕਿ ਇਸ ਨਿਗਰਾਨੀ ਜਹਾਜ਼ ਦਾ ਨਾਮ “ਕਾਮਯਾਬ” ਰੱਖਿਆ ਗਿਆ ਹੈ, ਜਿਸ ਦਾ ਅਰਥ ਧੀਵੇਹੀ ਅਤੇ ਹਿੰਦੀ ਵਿੱਚ ਸਫ਼ਲਤਾ ਹੈ।


    ਮਹਾਮਹਿਮ,


    ਮੈਂ ਅੱਡੂ ( Addu ) ਦੇ ਵਿਕਾਸ ਨੂੰ ਤੁਹਾਡੀ ਸਰਕਾਰ ਦੁਆਰਾ ਦਿੱਤੇ ਜਾ ਰਹੇ ਮਹੱਤਵ ਦੀ ਯਾਦ ਦਿਵਾਉਂਦਾ ਹਾਂ। ਦ੍ਵੀਪ ਦੇ ਭਾਈਚਾਰਿਆਂ ਦੇ ਰੋਜ਼ਗਾਰ ਨੂੰ ਸਮਰਥਨ ਦੇਣ ਲਈ ਉੱਚ ਪ੍ਰਭਾਵ ਵਾਲੇ ਭਾਈਚਾਰ ਵਿਕਾਸ ਪ੍ਰੋਜੈਕਟਾਂ ਦੇ ਮਾਧਿਅਮ ਨਾਲ ਸਾਂਝੇਦਾਰੀ ਕਰਨ ਵਿੱਚ ਭਾਰਤ ਨੂੰ ਪ੍ਰਸੰਨਤਾ ਹੈ।


    ਮਿੱਤਰੋਂ,


    ਸਾਡੇ ਦੇਸ਼ਾਂ ਦਰਮਿਆਨ ਗੂੜ੍ਹੇ ਸਬੰਧਾਂ ਦਾ ਇੱਕ ਮਹੱਤਵਪੂਰਨ ਪਹਿਲੂ ਲੋਕਾਂ ਦਾ ਲੋਕਾਂ ਨਾਲ ਸੰਪਰਕ ਹੈ। ਮਾਲਦੀਵ ਆਉਣ ਵਾਲੇ ਭਾਰਤੀ ਸੈਲਾਨੀਆਂ ਦੀ ਸੰਖਿਆ ਦੁੱਗਣੀ ਤੋਂ ਵੀ ਅਧਿਕ ਹੋ ਗਈ ਹੈ। ਭਾਰਤ ਪੰਜਵੇਂ ਤੋਂ ਦੂਸਰੇ ਸਥਾਨ ‘ਤੇ ਪਹੁੰਚ ਗਿਆ ਹੈ। ਇਸ ਹਫ਼ਤੇ ਦਿੱਲੀ-ਮੁੰਬਈ ਅਤੇ ਬੰਗਲੁਰੂ ਤੋਂ ਸਿੱਧੀਆਂ ਉਡਾਨਾਂ ਸ਼ੁਰੂ ਹੋਈਆਂ ਹਨ।


    ਰੂਪੇ ਭੁਗਤਾਨ ਵਿਵਸਥਾ ਨਾਲ ਮਾਲਦੀਵ ਦੀ ਯਾਤਰਾ ਕਰਨ ਵਾਲੇ ਭਾਰਤੀਆਂ ਨੂੰ ਹੋਰ ਅਧਿਕ ਅਸਾਨੀ ਹੋਵੇਗੀ। ਮੈਨੂੰ ਖੁਸ਼ੀ ਹੈ ਕਿ ਬੈਂਕ ਆਵ੍ ਮਾਲਦੀਵ ਦੇ ਮਾਧਿਅਮ ਨਾਲ ਇਸ ਨੂੰ ਲਾਂਚ ਕੀਤਾ ਗਿਆ ਹੈ।


    ਮਹਾਮਹਿਮ


    ਅਸੀਂ ਅੱਜ ਮਾਲਦੀਵ ਦੀ ਜਨਤਾ ਨੂੰ ਐੱਲਈਡੀ ਸਟ੍ਰੀਟ ਲਾਈਟਿੰਗ ਵੀ ਸਮਰਪਿਤ ਕੀਤੀ। ਮਾਲਦੀਵ ਦੇ ਲੋਕਾਂ ਲਈ ਵਾਤਾਵਰਨ ਅਨੁਕੂਲ ਰੋਸ਼ਨੀ ਦਾ ਲਾਭ ਪਹੁੰਚਾਉਣ ਵਿੱਚ ਭਾਰਤ ਨੂੰ ਖੁਸ਼ੀ ਹੈ। ਮਾਲਦੀਵ ਦੇ ਲੋਕ 80% ਲਾਗਤ ਬਚਾਉਣਗੇ।


    ਮਹਾਮਹਿਮ, ਅਸੀਂ ਹੁਲਹੁਲਮਾਲੇ ਵਿੱਚ ਇੱਕ ਕੈਂਸਰ ਹਸਪਤਾਲ ਅਤੇ ਇੱਕ ਕ੍ਰਿਕੇਟ ਸਟੇਡੀਅਮ ਬਣਾਉਣ ਦਾ ਕੰਮ ਵੀ ਕਰ ਰਹੇ ਹਾਂ ।


    ਮੈਨੂੰ ਦੱਸਿਆ ਗਿਆ ਹੈ ਕਿ 34 ਦ੍ਵੀਪਾਂ ਵਿੱਚ ਜਲ ਅਤੇ ਸਵੱਛਤਾ ਪ੍ਰੋਜੈਕਟਾਂ ਅਤੇ ਅੱਡੂ ( Addu ) ਵਿੱਚ ਸੁਧਾਰ ਕਾਰਜ ਜਲਦੀ ਆਰੰਭ ਹੋਵੇਗਾ।


    ਆਉਣ ਵਾਲੇ ਵਰ੍ਹਿਆਂ ਵਿੱਚ ਭਾਰਤੀ ਸਹਾਇਤਾ ਤਹਿਤ ਪ੍ਰੋਜੈਕਟ, ਮਾਲਦੀਵ ਦੇ ਲੋਕਾਂ ਲਈ ਹੋਰ ਅਧਿਕ ਲਾਭ ਲਿਆਉਣਗੇ।


    ਭਾਰਤ ਇੱਕ ਗੂੜ੍ਹੇ ਮਿੱਤਰ ਅਤੇ ਸਮੁੰਦਰੀ ਗੁਆਂਢੀ ਦੇ ਰੂਪ ਵਿੱਚ ਲੋਕਤੰਤਰ ਅਤੇ ਵਿਕਾਸ ਲਈ ਮਾਲਦੀਵ ਨਾਲ ਸਾਂਝੇਦਾਰੀ ਜਾਰੀ ਰੱਖਣ ਲਈ ਸੰਕਲਪਬੱਧ ਹੈ। ਅਸੀਂ ਹਿੰਦ ਮਹਾਸਾਗਰ ਖੇਤਰ ਵਿੱਚ ਸ਼ਾਂਤੀ ਅਤੇ ਆਪਸੀ ਸੁਰੱਖਿਆ ਲਈ ਆਪਣਾ ਸਹਿਯੋਗ ਵੀ ਵਧਾਵਾਂਗੇ।


    ਮਹਾਮਹਿਮ,


    ਮੈਂ ਦਿੱਲੀ ਵਿੱਚ ਤੁਹਾਨੂੰ ਮਿਲਣ ਦੀ ਆਸ ਰੱਖਦਾ ਹਾਂ। ਮੈਂ ਸ਼ਾਂਤੀ ਅਤੇ ਸਮ੍ਰਿੱਧੀ ਲਈ ਮਾਲਦੀਵ ਦੀ ਮਿੱਤਰ ਜਨਤਾ ਨੂੰ ਹਾਰਦਿਕ ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਬਹੁਤ – ਬਹੁਤ ਧੰਨਵਾਦ।


    *****


    ਵੀਆਰਆਰਕੇ/ਐੱਸਐੱਚ/ਏਕੇ

    
    
    (Release ID: 1595670) Visitor Counter : 2
    
    
      Read this release in: English