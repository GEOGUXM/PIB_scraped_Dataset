      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਚੌਥੇ ਫੇਜ਼ ਦੇ ਦਿੱਲੀ ਮੈਟਰੋ ਦੇ ਤਿੰਨ ਤਰਜੀਹੀ ਕੋਰੀਡੋਰਾਂ ਲਈ ਫੰਡਿੰਗ ਪੈਟਰਨ ਵਿੱਚ ਸੋਧ ਨੂੰ ਪ੍ਰਵਾਨਗੀ ਦਿੱਤੀ
      Posted On: 11 DEC 2019 6:21PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਮੰਤਰੀ ਮੰਡਲ ਨੇ ਚੌਥੇ ਫੇਜ਼ ਦੇ ਦਿੱਲੀ ਮੈਟਰੋ ਦੇ ਤਿੰਨ ਤਰਜੀਹੀ ਕੋਰੀਡੋਰਾਂ ਲਈ ਫੰਡਿੰਗ ਪੈਟਰਨ ਇਸ ਵਿੱਚ ਸੋਧ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਹ ਤਿੰਨ ਤਰਜੀਹੀ ਕੋਰੀਡੋਰ ( i ) ਐਰੋਸਿਟੀ ਤੋਂ ਤੁਗ਼ਲਕਾਬਾਦ, (ii) ਆਰਕੇ ਆਸ਼ਰਮ ਤੋਂ ਜਨਕਪੁਰੀ (ਪੱਛਮੀ) ਅਤੇ (iii) ਮੁਕੁੰਦਪੁਰ-ਮੌਜਪੁਰ ਹਨ । ਇਸ ਦੇ ਸਬੰਧ ਵਿੱਚ ਜ਼ਮੀਨ ਦੀ ਕੀਮਤ ਵਿੱਚ ਸਾਂਝੇਦਾਰੀ ਭਾਰਤ ਸਰਕਾਰ ਅਤੇ ਰਾਸ਼ਟਰੀ ਰਾਜਧਾਨੀ ਖੇਤਰ ਸਰਕਾਰ ਦਰਮਿਆਨ 50 : 50 ਦੇ ਅਨੁਪਾਤ ਵਿੱਚ ਹੋਵੇਗੀ। ਇਹ ਸਾਂਝੇਦਾਰੀ ਮੈਟਰੋ ਰੇਲ ਨੀਤੀ, 2017 ਦੀਆਂ ਸੋਧਾਂ ਦੇ ਅਧਾਰ ’ਤੇ ਹੈ, ਜੋ 6 ਸਤੰਬਰ 2019 ਦੇ ਸੁਪਰੀਮ ਕੋਰਟ ਦੇ ਆਦੇਸ਼ ਅਨੁਸਾਰ ਕੇਵਲ ਦਿੱਲੀ ਵਿੱਚ ਲਾਗੂ ਹੋਵੇਗੀ ।


    24,948.65 ਕਰੋੜ ਰੁਪਏ ਦੀ ਕੁੱਲ ਪ੍ਰੋਜੈਕਟ ਲਾਗਤ ਵਿੱਚ ਕਿਸੇ ਤਰ੍ਹਾਂ ਦਾ ਪਰਿਵਰਤਨ ਨਹੀਂ ਕੀਤਾ ਗਿਆ ਹੈ। ਭਾਰਤ ਸਰਕਾਰ ਦਾ ਯੋਗਦਾਨ ਮੌਜੂਦਾ 4,154.20 ਕਰੋੜ ਰੁਪਏ ਤੋਂ ਵਧ ਕੇ 4,643.638 ਕਰੋੜ ਰੁਪਏ ਹੋ ਗਿਆ ਹੈ, ਜਿਸ ਸਦਕਾ 489.438 ਕਰੋੜ ਰੁਪਏ ਦਾ ਸ਼ੁੱਧ ਵਾਧਾ ਹੋਇਆ ਹੈ। ਡੀਐੱਮਆਰ ਸੀ ਵੱਲੋਂ ਪੁਨਰ ਭੁਗਤਾਨ ਕੀਤੇ ਜਾਣ ਵਾਲੇ ਦੁਵੱਲੇ / ਬਹੁਪੱਖੀ ਏਜੰਸੀਆਂ ਤੋਂ ਪ੍ਰਾਪਤ ਬਾਹਰੀ ਲੋਨ (ਕਰਜ਼ੇ) ਦੀ ਕੁੱਲ ਰਕਮ ਮੌਜੂਦਾ 11,462.60 ਕਰੋੜ ਰੁਪਏ ਤੋਂ ਵਧ ਕੇ 12,930.914 ਕਰੋੜ ਰੁਪਏ ਹੋ ਗਈ ਹੈ। ਇਸ ਤਰ੍ਹਾਂ ਕੁੱਲ 1,468.314 ਕਰੋੜ ਰੁਪਏ ਦਾ ਸ਼ੁੱਧ ਵਾਧਾ ਹੋਇਆ ਹੈ।


    ******


    ਐੱਸਸੀ/ਪੀਕੇ/ਐੱਸਐੱਚ

    
    
    (Release ID: 1596337) Visitor Counter : 3