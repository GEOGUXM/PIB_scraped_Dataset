      ਮੰਤਰੀ ਮੰਡਲ

      ਕੇਂਦਰੀ ਮੰਤਰੀ ਮੰਡਲ ਨੇ ਯੂਨੀਵਰਸਲ ਪੋਸਟਲ ਯੂਨੀਅਨ (ਯੂਪੀਯੂ) ਦੇ ਸੰਵਿਧਾਨ ਵਿੱਚ ਯੂਪੀਯੂ ਦੀ ਦੂਸਰੀ ਵਿਸ਼ੇਸ਼ ਕਾਂਗਰਸ ਸਮੇਂ ਦਸਤਖ਼ਤ ਕੀਤੇ ਗਏ 10ਵੇਂ ਅਤਿਰਿਕਤ ਪ੍ਰੋਟੋਕਾਲ ਨੂੰ ਸ਼ਾਮਲ ਕਰਨ ਦੀ ਪੁਸ਼ਟੀ ਨੂੰ ਪ੍ਰਵਾਨਗੀ ਦਿੱਤੀ
      Posted On: 24 DEC 2019 4:51PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਯੂਨੀਵਰਸਲ ਪੋਸ‍ਟਲ ਯੂਨੀਅਨ (ਯੂਪੀਯੂ ) ਦੇ ਸੰਵਿਧਾਨ ਵਿੱਚ 10ਵੇਂ ਅਤਿਰਿਕ‍ਤ ਪ੍ਰੋਟੋਕਾਲ ਨੂੰ ਸ਼ਾਮਲ ਕੀਤੇ ਜਾਣ ਦੀ ਪੁਸ਼ਟੀ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ । ਇਸ ਪ੍ਰੋਟੋਕਾਲ ਨੂੰ 3 ਤੋਂ 7 ਸਤੰਬਰ 2018 ਤੱਕ ਅਦਿਸ ਅਬਾਬਾ ਇਥੋਪੀਆ ਵਿੱਚ ਆਯੋਜਿਤ ਯੂਪੀਯੂ ਦੀ ਕਾਂਗਰਸ ਦੀ ਵਿਸ਼ੇਸ਼ ਬੈਠਕ ਵਿੱਚ ਅਪਣਾਇਆ ਗਿਆ ਸੀ ।


    ਮੰਤਰੀ ਮੰਡਲ ਦੀ ਪ੍ਰਵਾਨਗੀ ਨਾਲ ਭਾਰਤ ਸਰਕਾਰ ਦੇ ਡਾਕ ਵਿਭਾਗ ਨੂੰ ਇਸ ‘ਤੇ ਭਾਰਤ ਦੇ ਰਾਸ਼‍ਟਰਪਤੀ ਦੇ ਦਸਤਖ਼ਤ ਪ੍ਰਾਪ‍ਤ ਕਰਨ ਅਤੇ ਭਾਰਤ ਸਰਕਾਰ ਦੇ ਕਾਨੂੰਨਾਂ ਦੇ ਅਨੁਰੂਪ ਇਸ ਨੂੰ ਕੂਟਨੀਤਕ ਚੈਨਲਾਂ ਦੁਆਰਾ ਯੂਪੀਯੂ ਦੇ ਡਾਇਰੈਕਟਰ ਜਨਰਲ ਨੂੰ ਸੌਂਪਣ ਦਾ ਅਧਿਕਾਰ ਮਿਲ ਜਾਵੇਗਾ ।


    ਕੇਂਦਰੀ ਮੰਤਰੀ ਮੰਡਲ ਦੁਆਰਾ 3 ਤੋਂ 7 ਸਤੰਬਰ, 2018 ਨੂੰ ਅਦਿਸ ਅਬਾਬਾ ਵਿਖੇ ਹੋਈ ਦੂਸਰੀ ਵਿਸ਼ੇਸ਼ ਕਾਂਗਰਸ ਵੱਲੋਂ ਅਪਣਾਏ ਗਏ ਯੂਪੀਯੂ ਦੇ ਸੰਵਿਧਾਨ ਵਿੱਚ ਦਸਵੇਂ ਅਤਿਰਿਕ‍ਤ ਪ੍ਰੋਟੋਕਾਲ ਨੂੰ ਸ਼ਾਮਲ ਕਰਨ ਦੀ ਪੁਸ਼ਟੀ ਨਾਲ ਭਾਰਤ ਇੱਕ ਮੈਂਬਰ ਦੇਸ਼ ਦੇ ਰੂਪ ਵਿੱਚ ਯੂਪੀਯੂ ਦੇ ਸੰਵਿਧਾਨ ਦੀ 25ਵੀਂ ਧਾਰਾ ਦੀਆਂ ਜ਼ਿੰਮੇਵਾਰੀਆਂ ਨੂੰ ਪੂਰਾ ਕਰ ਸਕੇਗਾ । ਇਸ ਦੇ ਨਾਲ ਹੀ ਡਾਕ ਵਿਭਾਗ ਯੂਪੀਯੂ ਕਨਵੈਨਸ਼ਨ ਦੇ ਪ੍ਰਾਵਧਾਨਾਂ ਨੂੰ ਭਾਰਤ ਵਿੱਚ ਲਾਗੂ ਕਰਨ ਲਈ ਕੋਈ ਵੀ ਪ੍ਰਸ਼ਾਸਨਿਕ ਆਦੇਸ਼ ਜਾਰੀ ਕਰ ਸਕੇਗਾ ।


    *****************


    
    ਵੀਆਰਆਰਕੇ/ਐੱਸਸੀ/ਐੱਸਐੱਚ

    
    
    (Release ID: 1597676) Visitor Counter : 4
    
    
      Read this release in: English