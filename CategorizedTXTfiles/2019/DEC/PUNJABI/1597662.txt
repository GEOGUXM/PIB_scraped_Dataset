      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਨਾਵਿਕ ਪ੍ਰਮਾਣ ਪੱਤਰਾਂ ਨੂੰ ਮਾਨਤਾ ਦੇਣ ਬਾਰੇ ਭਾਰਤ ਅਤੇ ਸਵੀਡਨ ਦਰਮਿਆਨ ਹੋਏ ਸਮਝੌਤੇ ਨੂੰ ਕਾਰਜ ਉਪਰੰਤ ਪ੍ਰਵਾਨਗੀ ਦਿੱਤੀ
      Posted On: 24 DEC 2019 4:56PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਨਾਵਿਕਾਂ ਲਈ ਟ੍ਰੇਨਿੰਗ, ਪ੍ਰਮਾਣੀਕਰਨ, ਵਾਚ ਕੀਪਿੰਗ ਦੇ ਮਿਆਰਾਂ - 1978 ’ਤੇ ਅੰਤਰਰਾਸ਼ਟਰੀ ਸਮਝੌਤੇ ਦੇ ਰੈਗੂਲੇਸ਼ਨ 1/10 ਦੇ ਅਨੁਪਾਲਨ ਵਿੱਚ ਭਾਰਤ ਅਤੇ ਸਵੀਡਨ ਵਿੱਚ ਨਾਵਿਕਾਂ ਦੇ ਪ੍ਰਮਾਣ ਪੱਤਰ ਨੂੰ ਮਾਨਤਾ ਦੇਣ ਦੇ ਸਮਝੌਤੇ ਨੂੰ ਆਪਣੀ ਕਾਰਜ-ਉਪਰੰਤ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਇਹ ਸਮਝੌਤੇ ਦੋਹਾਂ ਦੇਸ਼ਾਂ ਦੀਆਂ ਸਰਕਾਰਾਂ ਦੁਆਰਾ ਨਾਵਿਕਾਂ ਲਈ ਜਾਰੀ ਸਮੁੰਦਰੀ ਸਿੱਖਿਆ ਅਤੇ ਟ੍ਰੇਨਿੰਗ, ਕੁਸ਼ਲਤਾ ਪ੍ਰਮਾਣ ਪੱਤਰਾਂ, ਸਮਰਥਨ, ਟ੍ਰੇਨਿੰਗ ਅਤੇ ਦਸਤਾਵੇਜ਼ੀ ਸਬੂਤਾਂ ਅਤੇ ਮੈਡੀਕਲ ਫਿਟਨੈਸ ਪ੍ਰਮਾਣ ਪੱਤਰਾਂ ਨੂੰ ਮਾਨਤਾ ਦੇਣ ਦਾ ਮਾਰਗ ਖੋਲ੍ਹੇਗਾ । ਅਜਿਹਾ ਨਾਵਿਕਾਂ ਦੀ ਟ੍ਰੇਨਿੰਗ, ਪ੍ਰਮਾਣੀਕਰਨ ਅਤੇ ਪ੍ਰਬੰਧਨ ਵਿੱਚ ਦੋਹਾਂ ਦੇਸ਼ਾਂ ਦਰਮਿਆਨ ਐੱਸਟੀਸੀਡਬਲਿਊ ਸਮਝੌਤੇ ਦੀ ਰੈਗੂਲੇਸ਼ਨ1/10 ਦੇ ਪ੍ਰਾਵਧਾਨਾਂ ਅਤੇ ਸਹਿਯੋਗ ਅਨੁਸਾਰ ਹੋਵੇਗਾ।


    ਇਸ ਸਮਝੌਤੇ ਨਾਲ ਦੋਹਾਂ ਦੇਸ਼ਾਂ ਨੂੰ ਲਾਭ ਹੋਵੇਗਾ, ਕਿਉਂਕਿ ਸਵੀਡਨ ਜਹਾਜ਼ ਮਲਕੀਅਤ ਵਾਲਾ ਦੇਸ਼ ਹੈ, ਜਦੋਂਕਿ ਭਾਰਤ ਨਾਵਿਕ ਸਪਾਲਾਇਰ ਰਾਸ਼ਟਰ ਹੈ।


    *****


    ਵੀਆਰਆਰਕੇ/ਐੱਸਸੀ/ਐੱਸਐੱਚ

    
    
    (Release ID: 1597662) Visitor Counter : 5
    
    
      Read this release in: English