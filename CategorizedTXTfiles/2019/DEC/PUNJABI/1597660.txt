      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਰੋਹਤਾਂਗ ਦੱਰੇ ਦੇ ਹੇਠਾਂ ਬਣੀ ਰਣਨੀਤਕ ਸੁਰੰਗ ਦਾ ਨਾਮ ਸਾਬਕਾ ਪ੍ਰਧਾਨ ਮੰਤਰੀ ਅਟਲ ਬਿਹਾਰੀ ਵਾਜਪੇਈ ਦੇ ਨਾਮ ‘ਤੇ ਰੱਖਣ ਨੂੰ ਪ੍ਰਵਾਨਗੀ ਦਿੱਤੀ
      Posted On: 24 DEC 2019 5:09PM by PIB Chandigarh


    ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਸਾਬਕਾ ਪ੍ਰਧਾਨ ਮੰਤਰੀ ਅਟਲ ਬਿਹਾਰੀ ਵਾਜਪੇਈ ਦੇ ਯੋਗਦਾਨ ਦੇ ਸਨਮਾਨ ਸ‍ਰੂਪ ਰੋਹਤਾਂਗ ਦੱਰੇ ਦੇ ਹੇਠਾਂ ਬਣੀ ਰਣਨੀਤਕ ਸੁੰਰਗ ਦਾ ਨਾਮ ਉਨ੍ਹਾਂ ਦੇ ਨਾਮ ਉੱਤੇ ਰੱਖਣ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ। ਸੁਰੰਗ ਨੂੰ ਨਵਾਂ ਨਾਮ 25 ਦਸੰਬਰ 2019 ਨੂੰ ਸ਼੍ਰੀ ਵਾਜਪੇਈ ਦੀ ਜਯੰਤੀ ਦੇ ਮੌਕੇ ਉੱਤੇ ਦਿੱਤਾ ਜਾਵੇਗਾ । ਰੋਹਤਾਂਗ ਦੱਰੇ ਦੇ ਹੇਠਾਂ ਰਣਨੀਤਕ ਮਹੱਤਵ ਦੀ ਸੁਰੰਗ ਬਣਾਏ ਜਾਣ ਦਾ ਇਤਿਹਾਸਿਕ ਫੈਸਲਾ 3 ਜੂਨ 2000 ਨੂੰ ਲਿਆ ਗਿਆ ਸੀ ਜਦੋਂ ਸ਼੍ਰੀ ਵਾਜਪੇਈ ਦੇਸ਼ ਦੇ ਪ੍ਰਧਾਨ ਮੰਤਰੀ ਸਨ । ਸੁਰੰਗ ਦੇ ਦੱਖਣ ਹਿੱਸੇ ਨੂੰ ਜੋੜਨ ਵਾਲੀ ਸੜਕ ਦਾ ਨੀਂਹ ਪੱਥਰ 26 ਮਈ 2002 ਨੂੰ ਰੱਖਿਆ ਗਿਆ ਸੀ ।


    8.8 ਕਿਲੋਮੀਟਰ ਲੰਬੀ ਇਹ ਸੁਰੰਗ 3000 ਮੀਟਰ ਦੀ ਉਚਾਈ ਉੱਤੇ ਬਣਾਈ ਗਈ ਦੁਨੀਆ ਦੀ ਸਭ ਤੋਂ ਲੰਬੀ ਸੁਰੰਗ ਹੈ। ਇਸ ਨਾਲ ਸੜਕ ਰਸਤਾ ਤੋਂ ਮਨਾਲੀ ਤੋਂ ਲੇਹ ਦੀ ਦੂਰੀ 46 ਕਿਲੋਮੀਟਰ ਘੱਟ ਹੋ ਜਾਵੇਗੀ । ਨਾਲ ਹੀ ਇਸ ਨਾਲ ਟ੍ਰਾਂਸਪੋਰਟ ਦਾ ਖਰਚ ਵੀ ਕਈ ਕਰੋੜ ਰੁਪਏ ਘੱਟ ਹੋ ਜਾਵੇਗਾ। ਇਹ 10.5 ਮੀਟਰ ਚੌੜੀ ਦੋ ਲੇਨ ਵਾਲੀ ਸੁਰੰਗ ਹੈ । ਇਸ ਵਿੱਚ ਅੱਗ ਤੋਂ ਸੁਰੱਖਿਆ ਦੇ ਸਾਰੇ ਉਪਰਾਲੇ ਮੌਜੂਦ ਹਨ ਨਾਲ ਹੀ ਐਮਰਜੈਂਸੀ ਨਿਕਾਸੀ ਲਈ ਸੁਰੰਗ ਦੇ ਨਾਲ ਹੀ ਇੱਕ ਹੋਰ ਸੁਰੰਗ ਬਣਾਈ ਗਈ ਹੈ ।


    ਇਸ ਦੇ ਨਿਰਮਾਣ ਦੌਰਾਨ ਸੀਮਾ ਸੜਕ ਸੰਗਠਨ (ਬੀਆਰਓ) ਨੂੰ ਕਈ ਤਰ੍ਹਾਂ ਦੀ ਭੂਗੋਲਿਕ ਅਤੇ ਮੌਸਮ ਸਬੰਧੀ ਚੁਣੌਤੀਆਂ ਦਾ ਸਾਹਮਣਾ ਕਰਨਾ ਪਿਆ । ਖਾਸ ਤੌਰ ‘ਤੇ ਸੇਰੀ ਨਾਲਾ ਫਾਲ‍ਟ ਜੋਨ ਦੇ 587 ਮੀਟਰ ਖੇਤਰ ਵਿੱਚ ਨਿਰਮਾਣ ਕਾਰਜ ਕਾਫ਼ੀ ਕਠਿਨ ਅਤੇ ਮੁਸ਼ਕਿਲਾਂ ਭਰਿਆ ਰਿਹਾ । ਆਖ਼ਿਰਕਾਰ 15 ਅਕ‍ਤੂਬਰ 2017 ਨੂੰ ਸੁਰੰਗ ਦੇ ਦੋਹਾਂ ਕਿਨਾਰਿਆਂ ਤੱਕ ਸੜਕ ਨਿਰਮਾਣ ਪੂਰਾ ਕਰ ਲਿਆ ਗਿਆ ।


    ਸੁਰੰਗ ਦਾ ਨਿਰਮਾਣ ਜਲਦੀ ਹੀ ਪੂਰਾ ਹੋਣ ਵਾਲਾ ਹੈ। ਇਸ ਨਾਲ ਹਿਮਾਚਲ ਪ੍ਰਦੇਸ਼ ਦੇ ਦੂਰ ਦਰਾਜ ਦੇ ਸਰਹੱਦੀ ਖੇਤਰਾਂ ਅਤੇ ਲੱਦਾਖ ਦਰਮਿਆਨ ਸਾਰੇ ਤਰ੍ਹਾਂ ਦੇ ਮੌਸਮ ਵਿੱਚ ਸੜਕ ਆਵਾਜਾਈ ਅਸਾਨ ਹੋ ਜਾਵੇਗੀ । ਇਸ ਤੋਂ ਪਹਿਲਾਂ ਠੰਢ ਦੇ ਮੌਸਮ ਵਿੱਚ ਇਨ੍ਹਾਂ ਖੇਤਰਾਂ ਦਾ ਸੰਪਰਕ ਦੇਸ਼ ਦੇ ਹੋਰ ਹਿੱਸਿਆਂ ਨਾਲੋਂ ਛੇ ਮਹੀਨੇ ਲਈ ਪੂਰੀ ਤਰ੍ਹਾਂ ਟੁੱਟ ਜਾਂਦਾ ਸੀ ।


    ****


    ਵੀਆਰਆਰਕੇ/ਐੱਸਸੀ/ਐੱਸਐੱਚ


    
    

    
    (Release ID: 1597660) Visitor Counter : 3
    
    
      Read this release in: English