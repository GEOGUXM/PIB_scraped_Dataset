      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਇਸਪਾਤ ਖੇਤਰ ਵਿੱਚ ਭਾਰਤ ਅਤੇ ਜਪਾਨ ਦਰਮਿਆਨ ਸਮਝੌਤੇ ਨੂੰ ਪ੍ਰਵਾਨਗੀ ਦਿੱਤੀ
      Posted On: 11 DEC 2019 6:14PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਇਸਪਾਤ ਖੇਤਰ ਵਿੱਚ ਸਹਿਯੋਗ ਨੂੰ ਮਜ਼ਬੂਤ ਕਰਨ ਲਈ ‘ਭਾਰਤ-ਜਪਾਨ ਇਸਪਾਤ ਸੰਵਾਦ’ ਦੇ ਗਠਨ ਲਈ ਭਾਰਤ ਅਤੇ ਜਪਾਨ ਸਰਕਾਰ ਦਰਮਿਆਨ ਸਹਿਯੋਗ ਪੱਤਰ (ਐੱਮਓਸੀ) ’ਤੇ ਹਸਤਾਖਰ ਕੀਤੇ ਜਾਣ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ।


    ਲਾਭ:


    ‘ਭਾਰਤ-ਜਪਾਨ ਇਸਪਾਤ ਸੰਵਾਦ’ ਤਹਿਤ ਇਸਪਾਤ ਖੇਤਰ ਵਿੱਚ ਲਗਾਤਾਰ ਵਿਕਾਸ ਸੁਨਿਸ਼ਚਿਤ ਕਰਨ ਲਈ ਆਪਸੀ ਸਮਝ ਵਧਾਉਣ ਦੀ ਪਰਿਕਲਪਨਾ ਕੀਤੀ ਗਈ ਹੈ।


    ਇਸ ਸੰਵਾਦ ਦਾ ਟੀਚਾ ਇਸਪਾਤ ਖੇਤਰ ਵਿੱਚ ਸਹਿਯੋਗ ਦੇ ਸਾਰੇ ਪਹਿਲੂਆਂ ’ਤੇ ਗੌਰ ਕਰਨਾ ਹੈ। ਉੱਚ ਕੋਟੀ ਦੇ ਇਸਪਾਤ ਉਤਪਾਦਨ ਵਿੱਚ ਨਿਵੇਸ਼ ਨੂੰ ਹੁਲਾਰਾ ਦੇਣਾ ਅਤੇ ਭਾਰਤ ਵਿੱਚ ਇਸਪਾਤ ਉਪਯੋਗ ਦੇ ਨਵੇਂ ਅਵਸਰਾਂ ਦਾ ਪਤਾ ਲਗਾਉਣਾ ਵੀ ਇਨ੍ਹਾਂ ਪਹਿਲੂਆਂ ਵਿੱਚ ਸ਼ਾਮਲ ਹੈ ।


    ਇਸ ਸਹਿਯੋਗ ਪੱਤਰ ਨਾਲ ਭਾਰਤ ਵਿੱਚ ਉੱਚ ਕੋਟੀ ਦੇ ਇਸਪਾਤ ਉਤਪਾਦਨ ਲਈ ਸਮਰੱਥਾ ਨਿਰਮਾਣ ਵਿੱਚ ਮਦਦ ਮਿਲੇਗੀ।


    *****


    ਐੱਸਸੀ/ਕੇਪੀ/ਐੱਸਐੱਚ
    

    
    (Release ID: 1596338) Visitor Counter : 4
    
    
      Read this release in: English