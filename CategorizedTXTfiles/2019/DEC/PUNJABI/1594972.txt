      ਮੰਤਰੀ ਮੰਡਲ

      ਪ੍ਰਗਤੀ ਮੈਦਾਨ ‘ਤੇ ਭੂ-ਮੁਦਰੀਕਰਨ ਨੂੰ ਪ੍ਰਵਾਨਗੀ, ਫਾਈਵ ਸਟਾਰ ਹੋਟਲ ਦਾ ਨਿਰਮਾਣ ਹੋਵੇਗਾ ਆਈਟੀਪੀਓ ਦਾ ਮੈਗਾ ਪ੍ਰੋਜੈਕਟ ਪ੍ਰਗਤੀ ਮੈਦਾਨ ਨੂੰ ਵਿਸ਼ਵ ਪੱਧਰੀ ਅੰਤਰਰਾਸ਼ਟਰੀ ਪ੍ਰਦਰਸ਼ਨੀ ਅਤੇ ਸੰਮੇਲਨ ਕੇਂਦਰ ਦੇ ਰੂਪ ਵਿੱਚ ਵਿਕਸਿਤ ਕਰੇਗਾ
      ਆਈਟੀਪੀਓ ਨੂੰ ਪ੍ਰਗਤੀ ਮੈਦਾਨ ‘ਤੇ 99 ਵਰ੍ਹੇ ਦੇ ਲੀਜ ਹੋਲਡ ਦੇ ਅਧਾਰ ‘ਤੇ 3.7 ਏਕੜ ਜ਼ਮੀਨ ਨੂੰ ਟ੍ਰਾਂਸਫਰ ਕਰਨ ਲਈ ਅਧਿਕ੍ਰਿਤ ਕੀਤਾ ਗਿਆ
      
      
      ਆਧੁਨਿਕ ਸੁਵਿਧਾਵਾਂ ਵਾਲੇ ਫਾਈਵ ਸਟਾਰ ਹੋਟਲ ਦੇ ਵਿਕਾਸ ਅਤੇ ਸੰਚਾਲਨ ਲਈ ਆਈਟੀਡੀਸੀ ਅਤੇ ਆਈਆਰਸੀਟੀਸੀ ਇੱਕ ਸਪੈਸ਼ਲ ਉਦੇਸ਼ ਕੰਪਨੀ ਦਾ ਗਠਨ ਕਰਨਗੇ
      
      
      
      ਹੋਟਲ ਸੁਵਿਧਾ ਨਾਲ ਆਈਈਸੀਸੀ ਪ੍ਰੋਜੈਕਟ ਦਾ ਮੁੱਲ ਸੰਵਧਨ ਹੋਵੇਗਾ ਅਤੇ ਰੋਜ਼ਗਾਰ ਨਿਰਮਾਣ ਨਾਲ ਭਾਰਤ ਨੂੰ ਵਿਸ਼ਵ ਵਪਾਰ ਅਤੇ ਵਣਜ ਮੰਜ਼ਿਲ ਦੇ ਰੂਪ ਪ੍ਰੋਤਸਾਹਨ ਮਿਲੇਗਾ
      
      
      ਮਹੱਤਵਪੂਰਨ ਅੰਤਰਰਾਸ਼ਟਰੀ ਵਪਾਰ ਮੇਲੇ ਨੂੰ ਪ੍ਰੋਤਸਾਹਨ ਮਿਲੇਗਾ ਜੋ ਮੇਕ ਇਨ ਇੰਡੀਆ, ਸਕਿੱਲ ਇੰਡੀਆ ਅਤੇ ਇਨਵੈਸਟ ਇੰਡੀਆ ਵਰਗੀਆਂ ਪ੍ਰਮੁੱਖ ਪਹਿਲਾਂ ਨੂੰ ਹੁਲਾਰਾ ਦਿੰਦਾ ਹੈ
      
      
      
      ਆਈਈਸੀਸੀ ਪ੍ਰੋਜੈਕਟ ਦਾ ਕਾਰਜ ਪ੍ਰਗਤੀ ‘ਤੇ ਹੈ ਅਤੇ ਇਸ ਦੇ 2020-21 ਤੱਕ ਪੂਰੇ ਹੋਣ ਦੀ ਸੰਭਾਵਨਾ ਹੈ
      Posted On: 04 DEC 2019 1:48PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਯੋਜਨਾ ਨੂੰ ਪ੍ਰਵਾਨਗੀ ਦਿੱਤੀ ਹੈ ਅਤੇ ਐੱਸਪੀਵੀ ਦੇ ਪੱਖ ਵਿੱਚ 611 ਕਰੋੜ ਰੁਪਏ ਦੇ ਮੁੱਲ‍ ਉੱਤੇ 99 ਵਰ੍ਹੇ ਦੇ ਲੀਜ ਹੋਲਡ ਤਹਿਤ 3.7 ਏਕੜ ਜ਼ਮੀਨ ਟ੍ਰਾਂਸਫਰ ਕਰਨ ਲਈ ਭਾਰਤ ਵ‍ਪਾਰ ਸੰਵਰਧਨ ਸੰਗਠਨ (ਆਈਟੀਪੀਓ) ਨੂੰ ਅਧਿਕ੍ਰਿਤ ਕੀਤਾ ਗਿਆ ਹੈ । ਫਾਈਵ ਸਟਾਰ ਹੋਟਲ ਦੇ ਵਿਕਾਸ ਅਤੇ ਸੰਚਾਲਨ ਲਈ ਭਾਰਤੀ ਸੈਰ ਸਪਾਟਾ ਵਿਕਾਸ ਨਿਗਮ ( ਆਈਟੀਡੀਸੀ ) ਅਤੇ ਭਾਰਤੀ ਰੇਲਵੇ ਖਾਨ-ਪਾਨ ਅਤੇ ਸੈਰ ਸਪਾਟਾ ਨਿਗਮ ( ਆਈਆਰਸੀਟੀਸੀ ) ਇੱਕ ਵਿਸ਼ੇਸ਼ ਉਦੇਸ਼ ਕੰਪਨੀ ਦਾ ਗਠਨ ਕਰਨਗੇ ।


    
    ਅੰਤਰਰਾਸ਼‍ਟਰੀ ਪ੍ਰਦਰਸ਼ਨੀ ਅਤੇ ਸੰ‍ਮੇਲਨ ਕੇਂਦਰ (ਆਈਈਸੀਸੀ ) ਪ੍ਰੋਜੈਕਟ ਦੇ ਲਾਗੂਕਰਨ ਦਾ ਕਾਰਜ ਤੇਜ਼ੀ ਨਾਲ ਚਲ ਰਿਹਾ ਹੈ ਅਤੇ ਇਸ ਦੇ ਸਾਲ 2020 - 21 ਤੱਕ ਪੂਰੇ ਹੋਣ ਦੀ ਸੰਭਾਵਨਾ ਹੈ ।


    ਪ੍ਰਗਤੀ ਮੈਦਾਨ ਉੱਤੇ ਹੋਟਲ ਨਿਰਮਾਣ ਕਾਰਜ ਜਲ‍ਦੀ ਸਮਾਪ‍ਤ ਕਰਨ ਲਈ ਐੱਸਪੀਵੀ ਜ਼ਰੂਰੀ ਕਦਮ ਉਠਾਏਗੀ । ਲੰਬੀ ਮਿਆਦ ਦੀ ਲੀਜ ਦੇ ਅਧਾਰ ਉੱਤੇ ਹੋਟਲ ਦੇ ਨਿਰਮਾਣ , ਸੰਚਾਲਨ ਅਤੇ ਪ੍ਰਬੰਧਨ ਲਈ ਪਾਰਦਰਸ਼ੀ ਅਤੇ ਪ੍ਰਤੀਯੋਗੀ ਟੈਂਡਰ ਪ੍ਰਕਿਰਿਆ ਤਹਿਤ ਤੀਜੀ ਧਿਰ ਵਿਕਾਸਕਰਤਾ ਅਤੇ ਸੰਚਾਲਨਕਰਤਾ ਦੀ ਚੋਣ ਇਨ੍ਹਾਂ ਵਿੱਚ ਸ਼ਾਮਲ ਹਨ ।


    ਭਾਰਤ ਦਾ ਬੁਨਿਆਦੀ ਢਾਂਚਾ ਅਤੇ ਸੈਰ-ਸਪਾਟਾ ਨੂੰ ਸ੍ਰੇਸ਼‍ਠ ਸੰਸਥਾਵਾਂ ਅਤੇ ਸੇਵਾਵਾਂ ਦੇ ਅਨੁਸਾਰ ਵਿਕਸਿਤ ਕਰਨ ਨਾਲ ਸਬੰਧਿਤ ਸਰਕਾਰ ਦੀ ਦ੍ਰਿਸ਼ਟੀ ਦੇ ਅਨੁਰੂਪ ਆਈਟੀਪੀਓ ਪ੍ਰਗਤੀ ਮੈਦਾਨ ਦਾ ਪੁਰਨਵਿਕਾਸ ਕਰਕੇ ਇਸ ਨੂੰ ਵਿਸ਼‍ਵ ਪੱਧਰੀ ਆਈਈਸੀਸੀ ਬਣਾਉਣ ਲਈ ਇਸ ਮੈਗਾ ਪ੍ਰੋਜੈਕਟ ਦਾ ਲਾਗੂਕਰਨ ਕਰ ਰਿਹਾ ਹੈ । ਪੂਰੇ ਵਿਸ਼‍ਵ ਵਿੱਚ ਹੋਟਲ ਸੁਵਿਧਾ ਕਿਸੇ ਬੈਠਕ , ਪਹਿਲ , ਸੰ‍ਮੇਲਨ ਅਤੇ ਪ੍ਰਦਰਸ਼ਨੀ ( ਐੱਮਆਈਸੀਈ ) ਦਾ ਅਭਿੰਨ‍ ਅੰਗ ਹੁੰਦੀ ਹੈ ।


    ਹੋਟਲ ਸੁਵਿਧਾ ਆਈਈਸੀਸੀ ਪ੍ਰੋਜੈਕਟ ਦਾ ਅਭਿੰਨ‍ ਹਿੱਸਾ ਹੈ , ਜੋ ਭਾਰਤ ਨੂੰ ਗਲੋਬਲ ਬੈਠਕਾਂ , ਪਹਿਲਾਂ , ਸੰ‍ਮੇਲਨਾਂ ਅਤੇ ਪ੍ਰਦਰਸ਼ਨੀਆਂ ( ਐੱਮਆਈਸੀਈ ) ਦੀ ਹੱਬ ਦੇ ਰੂਪ ਵਿੱਚ ਪ੍ਰੋਤ‍ਸਾਹਨ ਪ੍ਰਦਾਨ ਕਰੇਗਾ ਅਤੇ ਰੋਜਗਾਰ ਸਿਰਜਣ ਦੇ ਨਾਲ ਵ‍ਪਾਰ ਅਤੇ ਵਣਜ‍ ਨੂੰ ਹੁਲਾਰਾ ਦੇਵੇਗਾ । ਹੋਟਲ ਆਈਈਸੀਸੀ ਪ੍ਰੋਜੈਕਟ ਦਾ ਮੁੱਲ‍ ਸੰਵਰਧਨ ਕਰੇਗਾ ਅਤੇ ਭਾਰਤੀ ਵ‍ਪਾਰ ਅਤੇ ਉਦਯੋਗ ਨੂੰ ਲਾਭ ਪ੍ਰਦਾਨ ਕਰੇਗਾ ।


    ਇਸ ਦੇ ਇਲਾਵਾ ਅੰਤਰਰਾਸ਼ਟਰਪੀ ਵਪਾਰ ਮੇਲੇ ਨੂੰ ਪ੍ਰਗਤੀ ਮੈਦਾਨ ਦੇ ਇਸ ਰੂਪਾਂਤਰਣ ਨਾਲ ਲਾਭ ਮਿਲੇਗਾ ਜਿਸ ਵਿੱਚ ਹਰ ਸਾਲ ਲੱਖਾਂ ਦੀ ਸੰਖਿਆ ਵਿੱਚ ਵਪਾਰੀ ਅਤੇ ਆਮ ਲੋਕ ਭਾਗ ਲੈਂਦੇ ਹਨ । ਭਾਗ ਲੈਣ ਵਾਲੇ ਵਪਾਰੀਆਂ , ਉੱਦਮੀਆਂ ਅਤੇ ਲੋਕਾਂ ਨੂੰ ਇਨ੍ਹਾਂ ਆਧੁਨਿਕ ਸੁਵਿਧਾਵਾਂ ਤੋਂ ਬਹੁਤ ਲਾਭ ਮਿਲੇਗਾ । ਵ‍ਪਾਰ ਮੇਲੇ ਵਿੱਚ ਭਾਗ ਲੈਣ ਵਾਲੇ ਲੋਕਾਂ ਦੀ ਸੰਖਿਆ ਵਿੱਚ ਵਾਧਾ ਹੋਵੇਗਾ । ਲੋਕਾਂ ਨੂੰ ਇੱਕ ਪ‍ਲੇਟਫਾਰਮ ਮਿਲੇਗਾ ਜਿੱਥੇ ਉਹ ਆਪਣੇ ਵਪਾਰ ਦਾ ਵਿਸ‍ਤਾਰ ਕਰ ਸਕਣਗੇ ਅਤੇ ਭਾਰਤੀ ਮਾਲ ਅਤੇ ਸੇਵਾਵਾਂ ਨੂੰ ਹੁਲਾਰਾ ਦੇ ਸਕਣਗੇ ।


    *******


    ਵੀਆਰਆਰਕੇ/ਐੱਸਸੀ/ਪੀਕੇ/ਐੱਸਐੱਚ

    
    
    (Release ID: 1594972) Visitor Counter : 1
    
    
      Read this release in: English