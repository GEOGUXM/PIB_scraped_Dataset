      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਖਨਨ (ਮਾਈਨਿੰਗ) ਉਦਯੋਗ ਨੂੰ ਸਾਰੇ ਵਰਕਰਾਂ ਦੀ ਸੁਰੱਖਿਆ, ਸਿਹਤ ਅਤੇ ਜੀਵਨ ਨੂੰ ਸਰਬਉੱਚ ਪਹਿਲ ਦੇਣ ਨੂੰ ਕਿਹਾ
      ਸੁਰੱਖਿਆ ਅਤੇ ਭਲਾਈ ਸਬੰਧੀ ਸਾਰੇ ਮਿਆਰਾਂ ਨੂੰ ਬਰਕਰਾਰ ਰੱਖ ਕੇ ਖਨਨ ਖੇਤਰ ਉਸ ਨੂੰ ਕੰਮ ਕਰਨ ਦਾ ਇੱਕ ਸੁਰੱਖਿਅਤ ਸ‍ਥਾਨ ਅਤੇ ਵਿਕਾਸ ਦਾ ਸ਼ਕਤੀਸ਼ਾਲੀ ਕੇਂਦਰ ਬਣਾਓ : ਉਪ ਰਾਸ਼ਟਰਪਤੀ
      ਵਾਤਾਵਰਨ ਨੂੰ ਪ੍ਰਦੂਸ਼ਣ ਮੁਕ‍ਤ ਰੱਖਣ ਦੇ ਪ੍ਰਯਤਨਾਂ ਦਾ ਸੱਦਾ ਦਿੱਤਾ;
      ਕਿਹਾ, ਵਾਤਾਵਰਨ ਸੰਭਾਲ ਸਭ ਦਾ ਕਰਤੱਵ ਹੈ
      ਸਾਲ 2015 ਅਤੇ 2016 ਲਈ ਰਾਸ਼‍ਟਰੀ ਸੁਰੱਖਿਆ ਪੁਰਸ‍ਕਾਰ ( ਖਾਨਾਂ) ਪ੍ਰਦਾਨ ਕੀਤੇ
      Posted On: 16 DEC 2019 7:27PM by PIB Chandigarh


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ ਵੈਂਕਈਆ ਨਾਇਡੂ ਨੇ ਅੱਜ ਜ਼ੋਰ ਦੇ ਕੇ ਕਿਹਾ ਕਿ ਖਨਨ ਉਦਯੋਗ ਨੂੰ ਸਮੁੱਚੀ ਇੰਡਸਟਰੀ ਵਿੱਚ ਰੋਕਥਾਮ ਦਾ ਸੱਭਿਆਚਾਰ ਵਿਕਸਿਤ ਕਰਕੇ ਸਾਰੇ ਵਰਕਰਾਂ ਦੀ ਸੁਰੱਖਿਆ , ਸਿਹਤ ਅਤੇ ਜੀਵਨ ਨੂੰ ਸਰਬਉੱਚ ਪ੍ਰਾਥਮਿਕਤਾ ਦੇਣੀ ਚਾਹੀਦੀ ਹੈ।


    ਸਾਲ 2015 ਅਤੇ 2016 ਲਈ ਰਾਸ਼‍ਟਰੀ ਸੁਰੱਖਿਆ ਪੁਰਸ‍ਕਾਰ ਪ੍ਰਦਾਨ ਕਰਨ ਦੇ ਬਾਅਦ ਇਕੱਠ ਨੂੰ ਸੰਬੋਧਨ ਕਰਦੇ ਹੋਏ, ਉਨ੍ਹਾਂ ਨੇ ਸੁਝਾਅ ਦਿੱਤਾ ਕਿ ਖਨਨ ਖੇਤਰ ਨੂੰ ਕੰਮ ਕਰਨ ਦਾ ਇੱਕ ਸੁਰੱਖਿਅਤ ਸ‍ਥਾਨ ਬਣਾਇਆ ਜਾਵੇ ਅਤੇ ਨਾਲ ਹੀ ਉੱਥੇ ਵਰਕਰਾਂ ਦੀ ਸੁਰੱਖਿਆ ਅਤੇ ਉਨ੍ਹਾਂ ਦੀ ਭਲਾਈ ਦੇ ਸਾਰੇ ਮਿਆਰਾਂ ਨੂੰ ਬਰਕਰਾਰ ਰੱਖਦੇ ਹੋਏ, ਭਾਰਤੀ ਅਰਥਵਿਵਸ‍ਥਾ ਦੇ ਵਿਕਾਸ ਦਾ ਇੱਕ ਸ਼ਕਤੀਸ਼ਾਲੀ ਕੇਂਦਰ ਬਣਾਇਆ ਜਾਵੇ ।


    ਉਨ੍ਹਾਂ ਨੇ ਕਿਹਾ ਕਿ ਬਾਹਰੀ ਨਿਰੀਖਣ ਦੀ ਵਰਤਮਾਨ ਪ੍ਰਣਾਲੀ ਦੇ ਸ‍ਥਾਨ ਉੱਤੇ ‘ਆਤ‍ਮ ਨਿਰੀਖਣ’ ਅਤੇ ਦੇਖਭਾਲ ਦੀ ਖਨਨ ਉਦਯੋਗ ਲਈ ਵਿਸ਼ੇਸ਼‍ ਸ਼ਬ‍ਦ ( Keyword ) ਬਣਨਾ ਚਾਹੀਦਾ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਉਦਯੋਗ ਨੂੰ ਨੰਗੀਆਂ ਅੱਖਾਂ ਦਾ ਇਸ‍ਤੇਮਾਲ ਕਰਨ ਦੀ ਵਰਤਮਾਨ ਪ੍ਰਣਾਲੀ ਅਤੇ ਅਨੁਭਵ os ਨਾਲ ਕਾਰਜ ਸ‍ਥਾਨ ਦੇ ਖਤਰਿਆਂ ਦੀ ਲਗਾਤਾਰ ਨਿਗਰਾਨੀ ਲਈ ਟੈਕਨੋਲੋਜੀਕਲ ਯੰਤਰਾਂ ਅਤੇ ਈ-ਸ਼ਾਸਨ ਦਾ ਬਿਹਤਰ ਇਸ‍ਤੇਮਾਲ ਕਰਨਾ ਚਾਹੀਦਾ ਹੈ । ਉਨ੍ਹਾਂ ਨੇ ਖਨਨ ਖੇਤਰ ਵਿੱਚ ਮਨੁੱਖੀ ਅਤੇ ਕੌਸ਼ਲ-ਅਧਾਰਿਤ ਗਲਤੀਆਂ ਨੂੰ ਸਮਾਪ‍ਤ ਕਰਕੇ ਜ਼ੀਰੋ ਨੁਕਸਾਨ ਦੇ ਟੀਚੇ ਨੂੰ ਹਾਸਲ ਕਰਨ ਦੇ ਵਿਕਲ‍ਪਾਂ ਦਾ ਪਤਾ ਲਗਾਉਣ ਦਾ ਸੱਦਾ ਦਿੱਤਾ ।


    ਪ੍ਰਭਾਵੀ ਰੈਗੂਲੇਸ਼ਨ ਅਤੇ ਨਿਗਰਾਨੀ ਨਾਲ ਜੁੜੇ ਮਾਮਲਿਆਂ ਉੱਤੇ ਉਪ ਰਾਸ਼ਟਰਪਤੀ ਨੇ ਵਿਧਾਨਕ ਉਪਰਾਲਿਆਂ ਨਾਲ ਉੱਭਰਦੀਆਂ ਟੈਕਨੋਲੋਜੀਆਂ ਨੂੰ ਜੋੜਨ ਦੀ ਸਲਾਹ ਦਿੱਤੀ ।


    ਖਨਨ ਉਦਯੋਗ ਦੀ ਨਿਰੰਤਰਤਾ ਨੂੰ ਬਣਾਈ ਰੱਖਣ ਲਈ ਵਾਤਾਵਰਨ ਨੂੰ ਪ੍ਰਦੂਸ਼ਣ ਤੋਂ ਮੁਕ‍ਤ ਰੱਖਣ ਦੀ ਗੱਲ ਕਰਦੇ ਹੋਏ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਵਾਤਾਵਰਣਕ ਸਥਿਤੀ ਵਿੱਚ ਸੁਧਾਰ ਕਰਕੇ ਵਰਕਰਾਂ ਅਤੇ ਖਨਨ ਖੇਤਰਾਂ ਦੇ ਸ‍ਥਾਈ ਨਿਵਾਸੀਆਂ ਨੂੰ ਬਿਹਤਰ ਮਾਹੌਲ ਪ੍ਰਦਾਨ ਕਰਨ ਦੀ ਤਤ‍ਕਾਲ ਲੋੜ ਹੈ ।


    ਉਨ੍ਹਾਂ ਕਿਹਾ ਕਿ ਮੇਰਾ ਦ੍ਰਿੜ੍ਹ ਵਿਸ਼‍ਵਾਸ ਹੈ ਕਿ ਖਾਨ ਸੁਰੱਖਿਆ ਕੇਵਲ ਮਨੁੱਖ ਤੱਕ ਹੀ ਸੀਮਤ ਨਹੀਂ ਰਹਿਣੀ ਚਾਹੀਦੀ ਬਲਕਿ ਇਸ ਵਿੱਚ ਸਾਰੀਆਂ ਸਜੀਵ ਵਸ‍ਤਾਂ ਅਤੇ ਕੁਦਰਤੀ ਈਕੋਸਿਸਟਮ ਵੀ ਸ਼ਾਮਲ ਹੋਣੇ ਚਾਹੀਦੇ ਹਨ । ਵਾਤਾਵਰਨ ਦੀ ਰੱਖਿਆ ਕਰਨਾ ਸਾਡੀ ਡਿਊਟੀ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਖਨਨ ਖੇਤਰ ਨੇ ਦੇਸ਼ ਦੇ ਵਿਕਾਸ ਵਿੱਚ ਬਹੁਤ ਯੋਗਦਾਨ ਪਾਇਆ ਹੈ । ਉਨ੍ਹਾਂ ਨੇ ਕਿਹਾ ਕਿ ਖਨਨ ਖੇਤਰ ਦਾ ਯੋਗਦਾਨ ਸਾਡੇ ਰਾਸ਼‍ਟਰੀ ਜੀਡੀਪੀ ਵਿੱਚ 2.6 % ਹੈ ਅਤੇ ਇਹ 10 ਮਿਲੀਅਨ ਤੋਂ ਅਧਿਕ ਲੋਕਾਂ ਨੂੰ ਪ੍ਰਤੱਖ ਅਤੇ ਅਪ੍ਰਤੱਖ ਰੋਜ਼ਗਾਰ ਪ੍ਰਦਾਨ ਕਰਦਾ ਹੈ (ਕੋਲਾ ਅਤੇ ਪ੍ਰਮੁੱਖ ਧਾਤੂ ਵਿੱਚ 2 ਮਿਲੀਅਨ ਅਤੇ ਮਾਮੂਲੀ ਖਣਿਜਾਂ ਵਿੱਚ 8 ਮਿਲੀਅਨ) ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ ਨੂੰ ਆਪਣੇ ਪ੍ਰਮੁੱਖ ਖਣਿਜਾਂ ਦੀ ਮੁੱਲ‍ ਲੜੀ ਦਾ ਵਿਸ‍ਤਾਰ ਕਰਨਾ ਚਾਹੀਦਾ ਹੈ , ਤਾ‍ਕਿ ਇਨ੍ਹਾਂ ਸੰਸਾਧਨਾਂ ਨੂੰ ਤੇਜ਼ ਆਰਥਿਕ ਵਿਕਾਸ ਵਿੱਚ ਮਹੱਤ‍ਵ ਮਿਲ ਸਕੇ ਅਤੇ ਨਾਲ ਹੀ ਸੁਰੱਖਿਆ , ਨਿਰੰਤਰਤਾ ਅਤੇ ਵਾਤਾਵਰਨ ਉੱਤੇ ਉਸ ਦੇ ਪ੍ਰਭਾਵ ਜਿਹੇ ਪਹਿਲੂਆਂ ਉੱਤੇ ਧਿਆਨ ਦਿੱਤਾ ਜਾ ਸਕੇ ।


    ਆਪਦਾ ਅਤੇ ਹੋਰ ਦੁਰਘਟਨਾਵਾਂ ਦੇ ਕਾਰਨ ਨੁਕਸਾਨ ਨੂੰ ਘੱਟ ਕਰਨ ਲਈ ਸਾਰੀਆਂ ਖਾਨਾਂ ਲਈ ਐਮਰਜੈਂਸੀ ਤਿਆਰੀ ਨੂੰ ਮਜ਼ਬੂਤ ਬਣਾਉਣ ਦੀ ਜ਼ਰੂਰਤ ਉੱਤੇ ਜ਼ੋਰ ਦਿੰਦੇ ਹੋਏ ਉਪ ਰਾਸ਼ਟਰਪਤੀ ਨੇ ਖਨਨ ਉਦਯੋਗ ਅਤੇ ਸਰਕਾਰ ਨੂੰ ਕਿਹਾ ਕਿ ਉਹ ਖਾਨਾਂ ਵਿੱਚ ਮੌਕ ਰਿਹਰਸਲਾਂ ਕਰਕੇ ਜ਼ਿਲ੍ਹਾ ਪ੍ਰਸ਼ਾਸਨ , ਬਚਾਅ ਸੇਵਾਵਾਂ , ਰਾਜ‍ ਆਪਦਾ ਰਿਸਪੌਂਸ ਬਲ ਅਤੇ ਹੋਰ ਦੀ ਆਪਦਾ ਤਿਆਰੀ ਦੀ ਜਾਂਚ ਕਰਨ ।


    ਇਸ ਮੌਕੇ ਉੱਤੇ ਕਿਰਤ ਤੇ ਰੋਜ਼ਗਾਰ ਰਾਜ‍ ਮੰਤਰੀ , ਸ਼੍ਰੀ ਸੰਤੋਸ਼ ਕੁਮਾਰ ਗੰਗਵਾਰ , ਸਕੱਤਰ , ਸ਼੍ਰੀ ਹੀਰਾਲਾਲ ਸਾਮਰੀਯਾ , ਸੰਯੁਕਤ ਸਕੱਤਰ ਸੁਸ਼੍ਰੀ ਕਲ‍ਪਨਾ ਰਾਜ ਸਿੰਘੋਟ , ਡਾਇਰੈਕਟਰ ਜਨਰਲ (ਕਾਰਜਕਾਰੀ) , ਡੀਜੀਐੱਮਐੱਸ ਸ਼੍ਰੀ ਆਰ ਸੁਬਰਾਮਣੀਅਮ ਹਾਜ਼ਰ ਸਨ ਜਿੱਥੇ 90 ਤੋਂ ਅਧਿਕ ਲੋਕਾਂ ਨੇ ਰਾਸ਼‍ਟਰੀ ਸੁਰੱਖਿਆ ਪੁਰਸ‍ਕਾਰ ਪ੍ਰਾਪ‍ਤ ਕੀਤੇ ।


    ****


    ਵੀਆਰਆਰਕੇ/ਐੱਮਐੱਸ/ਐੱਮਐੱਸਵਾਈ/ਆਰਕੇ

    
    
    (Release ID: 1596749) Visitor Counter : 7
    
    
      Read this release in: English