      କ୍ୟାବିନେଟ

      ଅଟଳ ଭୂ-ଜଳ ଯୋଜନାକୁ କ୍ୟାବିନେଟ ମଞ୍ଜୁରି
      • ଯୋଜନା ପାଇଁ ମୋଟ 6ହଜାର କୋଟି ଟଙ୍କା ବ୍ୟୟ ଅଟକଳ
      • 2020-21 ରୁ 2024-25 ପର୍ଯ୍ୟନ୍ତ 5 ବର୍ଷ ପାଇଁ ହେବ ଲାଗୁ
      • 78ଟି ଜିଲ୍ଲାର 8350 ଗ୍ରାମ ପଞ୍ଚାୟତକୁ ମିଳିବ ଲାଭ
      Posted On: 24 DEC 2019 8:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅଟଳ ଭୂ-ଜଳ ଯୋଜନା (ଅଟଳ ଜଳ)ର କାର୍ଯ୍ୟାନ୍ୱୟନ ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ଏହି ଯୋଜନା ପାଇଁ ମୋଟ 6ହଜାର କୋଟି ଟଙ୍କା ଖର୍ଚ୍ଚ କରାଯିବ ଏବଂ ଏହା 2020-21 ଠାରୁ 2024-25 ପର୍ଯ୍ୟନ୍ତ 5 ବର୍ଷ ପାଇଁ ଲାଗୁ ହେବ ।


    ଏହି ଯୋଜନାର ଉଦ୍ଦେଶ୍ୟ ହେଉଛି 7ଟି ରାଜ୍ୟ- ଗୁଜରାଟ , ହରିୟାଣା , କର୍ଣ୍ଣାଟକ , ମଧ୍ୟପ୍ରଦେଶ , ମହାରାଷ୍ଟ୍ର , ରାଜସ୍ଥାନ ଓ ଉତ୍ତର ପ୍ରଦେଶର ପ୍ରାଥମିକତା ଆଧାରରେ ଚିହ୍ନଟ କ୍ଷେତ୍ରରେ ଗୋଷ୍ଠୀ ଭାଗିଦାରୀ ମାଧ୍ୟମରେ ଭୂ-ଜଳ ପରିଚାଳନାରେ ସୁଧାର ଆଣିବା । ଏହି ଯୋଜନାର କାର୍ଯ୍ୟାନ୍ୱୟନ ଫଳରେ ଏସବୁ ରାଜ୍ୟର 78ଟି ଜିଲ୍ଲାରେ ପାଖାପାଖି 8350 ଗ୍ରାମ ପଞ୍ଚାୟତକୁ ଲାଭ ମିଳିବ । ଅଟଳ ଜଳ ଗ୍ରାମ ପଞ୍ଚାୟତ ନେତୃତ୍ୱରେ ଭୂତଳ ଜଳ ପରିଚାଳନାକୁ ପ୍ରାଥମିକତା ଦେବା ସହିତ ବ୍ୟବହାର ପରିବର୍ତ୍ତନକୁ ପ୍ରୋତ୍ସାହନ ଦେବ ।


    6 ହଜାର କୋଟି ଟଙ୍କାର ମୋଟ ବ୍ୟୟ ଅଟକଳର 50 ପ୍ରତିଶତ ବିଶ୍ୱ ବ୍ୟାଙ୍କ ଋଣ ଆକାରରେ ସଂଗ୍ରହ କରାଯିବ ଯାହାକୁ କେନ୍ଦ୍ର ସରକାର ଭରଣା କରିବେ । ବାକି 50 ପ୍ରତିଶତ ନିୟମିତ ବଜେଟ ସହାୟତାରୁ କେନ୍ଦ୍ରୀୟ ଅନୁଦାନ ଭାବେ ଉପଲବ୍ଧ କରାଯିବ । ବିଶ୍ୱ ବ୍ୟାଙ୍କର ସମ୍ପୂର୍ଣ୍ଣ ଋଣ ଉପାଦାନ ଏବଂ କେନ୍ଦ୍ରୀୟ ସହାୟତା ରାଜ୍ୟଗୁଡ଼ିକୁ ଅନୁଦାନ ଆକାରରେ ଦିଆଯିବ ।


    ଅଟଳ ଜଳର ଦୁଇଟି ପ୍ରମୁଖ ଉପାଦାନ ରହିଛି-


    1. ରାଜ୍ୟରେ ସ୍ଥାୟୀ ଭୂତଳ ଜଳ ପରିଚାଳନା ଲାଗି ସଂସ୍ଥାଗତ ଦୃଢ଼ତା ଓ କ୍ଷମତା ନିର୍ମାଣ ଉପାଦାନ ଅର୍ନ୍ତଗତ ନେଟୱାର୍କ ଅନୁଧ୍ୟାନ ଏବଂ କ୍ଷମତା ନିର୍ମାଣରେ ସୁଧାର ତଥା ଜଳ ଉପଯୋଗକାରୀ ସଂଘକୁ ସୁଦୃଢ଼ କରିବା ଆଦି ସାମିଲ ରହିଛି ।


    2. ଡାଟା ସମ୍ପ୍ରସାରଣ , ଜଳ ସୁରକ୍ଷା ଯୋଜନା ପ୍ରସ୍ତୁତ କରିବା , ଯୋଜନା ସମନ୍ୱୟ ମାଧ୍ୟମରେ ପରିଚାଳନା ପ୍ରୟାସକୁ ଲାଗୁ କରିବା , ଉନ୍ନତ ଭୂତଳ ଜଳ ପରିଚାଳନା ପ୍ରକ୍ରିୟାର ଉପଲବ୍ଧି ନିମନ୍ତେ ରାଜ୍ୟଗୁଡ଼ିକୁ ପ୍ରୋତ୍ସାହନ ।


    ଅଟଳ ଜଳ ଫଳରେ :


    • ବିଭିନ୍ନ ସ୍ତରରେ ହିତାଧିକାରୀଙ୍କ କ୍ଷମତା ନିର୍ମାଣ ତଥା ଭୂ-ଜଳ ଅନୁଧ୍ୟାନ ନେଟୱାର୍କରେ ସୁଧାର ଫଳରେ ଭୂତଳ ଜଳ ଡାଟା ସଂରକ୍ଷଣ , ବିନିମୟ , ବିଶ୍ଳେଷଣ ଓ ବିସ୍ତାରକୁ ପ୍ରୋତ୍ସାହନ ମିଳିବ ।


    • ଉନ୍ନତ ଡାଟାବେସ ଦ୍ୱାରା ଜଳ ପରିଚାଳନା ଏବଂ ପଞ୍ଚାୟତ ସ୍ତରରେ ଗୋଷ୍ଠୀ ନେତୃତ୍ୱାଧୀନ ଜଳସୁରକ୍ଷା ଯୋଜନାକୁ ପ୍ରସ୍ତୁତ କରିବା


    • ଭାରତ ସରକାର ଓ ରାଜ୍ୟ ସରକାରଙ୍କ ବିଭିନ୍ନ ଯୋଜନାର ସମନ୍ୱୟ ମାଧ୍ୟମରେ ଜଳ ସୁରକ୍ଷା ଯୋଜନା ଲାଗୁ କରିବା , ଯାହାଦ୍ୱାରା ସ୍ଥାୟୀ ଭୂତଳ ଜଳ ପରିଚାଳନା ଲାଗି ପାଣ୍ଠିର ଯୁକ୍ତିଯୁକ୍ତ ଓ ପ୍ରଭାବୀ ଉପଯୋଗରେ ସହାୟତା ମିଳିବ ।


    • କ୍ଷୁଦ୍ର ଜଳସେଚନ , ଫସଲ ବିବିଧତା , ବିଦ୍ୟୁତ ଫିଡର ପୃଥକୀକରଣ ଉପରେ ଧ୍ୟାନ ଦେଇ ଭୂତଳ ଜଳ ସମ୍ବଳର ଉଚିତ ଉପଯୋଗ କରିବା ।


    ପ୍ରଭାବ


    • ସକ୍ରିୟ ଗୋଷ୍ଠୀ ଭାଗିଦାରୀତାରେ ଜଳ ଜୀବନ ମିଶନର କାର୍ଯ୍ୟକାରିତା


    • କୃଷକଙ୍କ ଆୟ ଦ୍ୱିଗୁଣିତ କରିବା ଲକ୍ଷ୍ୟରେ ଯୋଗଦାନ


    • ଭାଗିଦାରୀ ଭୂ-ଜଳ ପରିଚାଳନାକୁ ପ୍ରୋତ୍ସାହନ


    • ବ୍ୟାପକ ପରିମାଣରେ ପରିଷ୍କୃତ ଜଳ ଉପଯୋଗରେ ନିପୁଣତା ଓ ଉନ୍ନତ ଫସଲ ପଦ୍ଧତିକୁ ପ୍ରୋତ୍ସାହନ


    • ଭୂ-ଜଳ ସମ୍ବଳର ନିପୁଣ ଓ ସମାନ ଉପଯୋଗ ତଥା ଗୋଷ୍ଠୀସ୍ତରରେ ବ୍ୟବହାରିକ ପରିବର୍ତ୍ତନକୁ ପ୍ରୋତ୍ସାହନ


    **********

    
    
    (Release ID: 1597539) Visitor Counter : 22