      ଜାହାଜ ଚଳାଚଳ ମନ୍ତ୍ରଣାଳୟ

      ରାଷ୍ଟ୍ରପତିଙ୍କ ଅନୁମୋଦନ ପରେ ଜାହାଜ ପୁନଃଚକ୍ରଣ ବିଲ, 2019 ଆଇନରେ ପରିଣତ ହେଲା
      Posted On: 17 DEC 2019 8:57PM by PIB Bhubaneshwar


    ରାଷ୍ଟ୍ରପତିଙ୍କ ଦ୍ୱାରା 13 ଡିସେମ୍ବର , 2019ରେ ଅନୁମୋଦନ ଲାଭ କରିବା ପରେ ଜାହାଜ ପୁନଃଚକ୍ରଣ ବିଲ , 2019 ଆଇନରେ ପରିଣତ ହୋଇଛି । ଆଇନର ଉଦ୍ଦେଶ୍ୟ ହେଉଛି ଜାହାଜ ପୁନଃଚକ୍ରଣ କ୍ଷେତ୍ରରେ ନିୟାମକ ବ୍ୟବସ୍ଥା ଆଣିବା । ଏଥିପାଇଁ କେତେକ ଅନ୍ତର୍ଜାତୀୟ ମାନକ ନିର୍ଦ୍ଧାରଣ କରାଯାଇଛି ତଥା ଏହି ମାନକଗୁଡ଼ିକୁ ଲାଗୁ କରିବା ଲାଗି ଆଇନଗତ ବ୍ୟବସ୍ଥା ପ୍ରସ୍ତୁତ କରାଯାଇଛି । ସରକାର 28 ନଭେମ୍ବର , 2019ରେ ହଂକଂ ଅନ୍ତର୍ଜାତୀୟ ସୁରକ୍ଷିତ ଓ ପରିବେଶ ଅନୁକୂଳ ଜାହାଜ ପୁନଃଚକ୍ରଣ ସମ୍ମିଳନୀ , 2009କୁ ଅନୁମତି ପ୍ରଦାନ କରିବା କରିବା ଲାଗି ନିଷ୍ପତ୍ତି ନେଇଥିଲେ ।


    ଜାହଜ ପୁନଃଚକ୍ରଣ ଆଇନ , 2019 ବିପଜ୍ଜନକ ସାମଗ୍ରୀର ଉପଯୋଗ ଉପରେ ପ୍ରତିବନ୍ଧକ ଜାରି କରିଥାଏ । ନୂଆ ଜାହାଜ ଲାଗି ବିପଜ୍ଜନକ ସାମଗ୍ରୀର ଉପଯୋଗ ଉପରେ ପ୍ରତିବନ୍ଧକ ତତକାଳ ପ୍ରଭାବ ଅର୍ଥାତ ବିଲ ଲାଗୁ ହେବା ଦିନଠାରୁ ଲାଗୁ ହେବ । ବର୍ତ୍ତମାନ ଜାହାଜଗୁଡ଼ିକୁ ଏହି ନିୟମ ଲାଗୁ କରିବା ନିମନ୍ତେ 5 ବର୍ଷର ସମୟ ଦିଆଯିବ । ସରକାରଙ୍କ ଦ୍ୱାରା ପରିଚାଳିତ ଯୁଦ୍ଧ ଜାହାଜ ଏବଂ ଅଣ-ବ୍ୟବସାୟିକ ଜାହାଜ ଉପରେ ଏହି ପ୍ରତିବନ୍ଧକ ଲାଗୁ ହେବ ନାହିଁ । ଜାହାଜର ସର୍ବେକ୍ଷଣ କରାଯିବ ଏବଂ ବିପଜ୍ଜନକ ସାମଗ୍ରୀ ସନ୍ଦର୍ଭରେ ପ୍ରମାଣପତ୍ର ଦିଆଯିବ ।


    ଏହି ଆଇନ ଅନ୍ତର୍ଗତ ଜାହାଜ ପୁନଃଚକ୍ରଣ ସୁବିଧା କ୍ଷମତାପ୍ରାପ୍ତ ହେବା ଉଚିତ ଏବଂ କେବଳ ସେହି କ୍ଷମତାପ୍ରାପ୍ତ ପୁନଃଚକ୍ରଣ ସୁବିଧାରେ ଜାହାଜକୁ ପୁନଃଚକ୍ରଣ କରାଯିବା ଆବଶ୍ୟକ । ଜାହାଜ ବିଶେଷ ଆଧାରିତ ଯୋଜନା ଅନ୍ତର୍ଗତ ଜାହାଜଗୁଡ଼ିକୁର ପୁନଃଚକ୍ରଣ କରାଯାଇପାରିବ । ଏଚକେସି ନିୟମ ଅନୁଯାୟୀ ଭାରତରେ ଜାହାଜ ପୁନଃଚକ୍ରଣ ଲାଗି ରେଡି ଫର ରିସାଇକ୍ଲିଂର ପ୍ରମାଣପତ୍ର ମଧ୍ୟ ଥିବା ଆବଶ୍ୟକ ।


    ଏହି ଆଇନ ପୁନଃଚକ୍ରଣ କମ୍ପାନୀଗୁଡ଼ିକୁ ଏକ ବୈଧାନିକ କାର୍ଯ୍ୟର ଦାୟିତ୍ୱ ପ୍ରଦାନ କରୁଛି ଯାହାର ଅନ୍ତର୍ଗତ ଜାହାଜରେ ବିପଜ୍ଜନକ ବର୍ଜ୍ୟବସ୍ତୁ ପରିଚାଳନା ସୁରକ୍ଷିତ ଏବଂ ପରିବେଶ ଅନୁକୂଳ ପଦ୍ଧତିରେ ହେବା ଉଚିତ । ନୂଆ ଆଇନରେ ବୈଧାନିକ ବ୍ୟବସ୍ଥାର ଉଲ୍ଲଙ୍ଘନକୁ ଦଣ୍ଡନୀୟ ଅପରାଧ କରିଦିଆଯାଇଛି ।


    ହଂକଂ ଅନ୍ତର୍ଜାତୀୟ ସୁରକ୍ଷିତ ଓ ପରିବେଶ ଅନୁକୂଳ ଜାହାଜ ପୁନଃଚକ୍ରଣ ସମ୍ମିଳନୀ , 2009କୁ ଭାରତ ସହମତି ଦେବା ଏବଂ ଜାହାଜ ପୁନଃଚକ୍ରଣ ଆଇନ , 2019 ଲାଗୁ ହେବା ପରେ ଦେଶରେ ଜାହଜ ପୁନଃଚକ୍ରଣ ଉଦ୍ୟୋଗକୁ ସୁରକ୍ଷା ପ୍ରତି ଉତ୍ତରଦାୟୀ ଓ ପରିବେଶ ଅନୁକୂଳ ଉଦ୍ୟୋଗ ଭାବେ ପ୍ରସିଦ୍ଧି ମିଳିବ ଏବଂ ଭାରତ ଏହି ଉଦ୍ୟୋଗ କ୍ଷେତ୍ରରେ ଅଗ୍ରଣୀ ଦେଶ ହୋଇପାରିବ ।


    **********


    

    
    (Release ID: 1596787) Visitor Counter : 16