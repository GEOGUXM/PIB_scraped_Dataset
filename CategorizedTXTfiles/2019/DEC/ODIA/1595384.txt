      କ୍ୟାବିନେଟ

      ନିର୍ବାଚନ ପରିଚାଳନା ଓ ପ୍ରଶାସନ କ୍ଷେତ୍ରରେ ସହଯୋଗ ଲାଗି ଭାରତର ନିର୍ବାଚନ ଆୟୋଗ ଏବଂ ମାଳଦୀପ ନିର୍ବାଚନ ଆୟୋଗ ମଧ୍ୟରେ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 04 DEC 2019 8:05PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ନିର୍ବାଚନ ପରିଚାଳନା ଓ ପ୍ରଶାସନ କ୍ଷେତ୍ରରେ ସହଯୋଗ ଲାଗି ଭାରତର ନିର୍ବାଚନ ଆୟୋଗ ଏବଂ ମାଳଦୀପ ନିର୍ବାଚନ ଆୟୋଗ ମଧ୍ୟରେ ବୁଝାମଣାକୁ ଅନୁମୋଦନ କରିଛନ୍ତି । ଏହି ବୁଝାମଣାରେ ନିର୍ବାଚନ ପ୍ରକ୍ରିୟାର ସାଂଗଠନିକ ଓ ବୈଷୟିକ ବିକାଶ କ୍ଷେତ୍ରରେ ଜ୍ଞାନ ଓ ଅଭିଜ୍ଞତାର ବିନିମୟ , ସୂଚନା ଆଦାନ ପ୍ରଦାନ , ସଂସ୍ଥାଗତ ଦୃଢ଼ତା ଏବଂ କ୍ଷମତା ନିର୍ମାଣ , କାର୍ମିକ ପ୍ରଶିକ୍ଷଣ , ନିୟମିତ ପରାମର୍ଶ କ୍ଷେତ୍ରରେ ସହଯୋଗ ଆଦି ସାମିଲ ରହିଛି ।


    ଏହି ପ୍ରସ୍ତାବିତ ଏମଓୟୁ ମାଳଦୀପ ନିର୍ବାଚନ ଆୟୋଗକୁ ବୈଷୟିକ ସହାୟତା ଓ ଦକ୍ଷତା ସହଯୋଗ ଯୋଗାଇ ଦେବା ଏବଂ ନିର୍ବାଚନ ପରିଚାଳନା ଓ ପ୍ରଶାସନ କ୍ଷେତ୍ରରେ ସହଯୋଗକୁ ଆଗେଇ ନେବା ଉଦ୍ଦେଶ୍ୟରେ ଦ୍ୱିପାକ୍ଷିକ ସହଯୋଗକୁ ପ୍ରୋତ୍ସାହିତ କରିବ ।


    *************

    
    
    (Release ID: 1595384) Visitor Counter : 14