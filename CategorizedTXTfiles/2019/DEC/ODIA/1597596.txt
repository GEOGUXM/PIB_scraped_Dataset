      କ୍ୟାବିନେଟ

      ଜୈବଶକ୍ତି ସହଯୋଗ କ୍ଷେତ୍ରରେ ଭାରତ ଓ ବ୍ରାଜିଲ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 24 DEC 2019 5:59PM by PIB Bhubaneshwar


    ଜୈବଶକ୍ତି କ୍ଷେତ୍ରରେ ସହଯୋଗକୁ ନେଇ ଭାରତ ଓ ବ୍ରାଜିଲ ମଧ୍ୟରେ ବୁଝାମଣାପତ୍ର ସ୍ୱାକ୍ଷରକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଅନୁମୋଦନ କରିଛି ।


    ଭାରତ ଓ ବ୍ରାଜିଲ ହେଉଛନ୍ତି ବିଶ୍ୱରେ ଶକ୍ତିର ବଡ ଉପଭୋକ୍ତା । ବ୍ରାଜିଲ ହେଉଛି ସମଗ୍ର ଏଲଏସି (ଲାଟିନ ଆମେରିକା ଏବଂ କାରିବିୟାନ) କ୍ଷେତ୍ରରେ ଭାରତର ପ୍ରମୁଖ ବ୍ୟବସାୟିକ ଅଂଶୀଦାର ମାନଙ୍କ ମଧ୍ୟରୁ ଅନ୍ୟତମ । ଏବେ ବ୍ରାଜିଲ ହେଉଛି ଜୈବ ଇନ୍ଧନର ସବୁଠାରୁ ବଡ ଉତ୍ପାଦକ ଏବଂ ଉପଭୋକ୍ତା ଦେଶ । ବ୍ରାଜିଲର ଶକ୍ତି ମିଶନରେ ଜୈବ ଇନ୍ଧନ ଏବଂ ଜୈବ ବିଦ୍ୟୁତର ଯୋଗଦାନ ଶତକଡା 18 ପ୍ରତିଶତ ରହିଛି । ଭାରତ ମଧ୍ୟ ଜୈବ ଇନ୍ଧନ କ୍ଷେତ୍ରରେ ଭଲ ଭାବରେ ଧ୍ୟାନ କେନ୍ଦ୍ରିଭୂତ କରିଛି ଏବଂ ଜୈବ ଇନ୍ଧନ ଉପରେ 2018ରେ ଘୋଷିତ ନୂତନ ନୀତି ଅନୁଯାୟୀ 2030 ସୁଦ୍ଧା ପେଟ୍ରୋଲରେ 20 ପ୍ରତିଶତ ଇଥାନଲର ମିଶ୍ରଣ ତଥା ଡିଜେଲରେ 5 ପ୍ରତିଶତ ଜୈବ ଡିଜେଲର ମିଶ୍ରଣ ପାଇଁ ଲକ୍ଷ୍ୟ ନିର୍ଦ୍ଧାରଣ କରିଛି ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଏବଂ ବ୍ରାଜିଲର ରାଷ୍ଟ୍ରପତିଙ୍କ ମଧ୍ୟରେ 2016ରେ ଭାରତରେ ହୋଇଥିବା ବୈଠକ ସମୟରେ ଦୁଇ ପକ୍ଷ ଆଗାମୀ ପିଢ଼ି ଜୈବ ଇନ୍ଧନ କ୍ଷେତ୍ର ସହିତ ଅକ୍ଷୟ ଶକ୍ତି ଗବେଷଣା ଏବଂ ବିକାଶରେ ସହଯୋଗ ପାଇଁ ସହମତି ବ୍ୟକ୍ତ କରିଥିଲେ । ଏ ସମ୍ବନ୍ଧରେ ଏହି ବୁଝାମଣାପତ୍ର ଫିଡ୍ସଟ୍ୟାଙ୍କ , ଔଦ୍ୟୋଗିକ ରୂପାନ୍ତରଣ , ବିତରଣ ଏବଂ ଅନ୍ତିମ ଉପଯୋଗ କ୍ଷେତ୍ର ସହିତ ଜୈବ ଇନ୍ଧନ , ଜୈବ ବିଦ୍ୟୁତ ଏବଂ ବାୟୋ ଗ୍ୟାସ ଯୋଗାଣ ଶୃଙ୍ଖଳାରେ ସହଯୋଗ କରିବା ତଥା ନିବେଶକୁ ବୃଦ୍ଧି କରିବାର ଢ଼ାଂଚା ଉପଲବ୍ଧ କରାଇଥାଏ ।


    ଏହି ବୁଝାମଣାପତ୍ରର କେତେକ ଅନ୍ୟ ବିଶେଷତ୍ଵ ମଧ୍ୟରେ ଆଖୁ , ମକା , ଧାନ , ତୈଳବୀଜ ଫସଲ ଏବଂ ଲିଗନାଇଟନ ଫସଲ ସମେତ ଜୈବ ଶକ୍ତି ପାଇଁ ବାୟୋମାସ ସମ୍ବନ୍ଧରେ କୃଷି ପଦ୍ଧତିର ସୂଚନା ଆଦାନ-ପ୍ରଦାନ , ଜୈବ ଇନ୍ଧନର ଉପଯୋଗ ଉପରେ ଆଧାରିତ ସବୁଜ ଗୃହ ଗ୍ୟାସ ନିର୍ଗମନ ହ୍ରାସ କରିବା ନୀତି , ଚକ୍ରୀୟ ବିଶ୍ଳେଷଣର ଉପଯୋଗ ଏବଂ ସଂଗଠିତ ବଜାରରେ ନିର୍ଗମନ , ହ୍ରାସ ପ୍ରମାଣ ପତ୍ର ଜାରି କରିବା ଏବଂ ବ୍ୟବସାୟିକ ପଦକ୍ଷେପ ତଥା ଉନ୍ନତ ଜୈବ ଇନ୍ଧନ ସମେତ ଜୈବ ଇନ୍ଧନର ବଜାର ଉପଲବ୍ଧତା ଏବଂ ସ୍ଥିରତାର ସମାଧାନ ପାଇଁ ସଂଯୁକ୍ତ ସ୍ଥିତିକୁ ପ୍ରୋତ୍ସାହନ ପ୍ରଦାନ କରିବା , ଜୀବାଷ୍ମ ଇନ୍ଧନ ସହିତ ମିଶ୍ରିତ ଇନ୍ଧନର ବିଭିନ୍ନ ପ୍ରତିଶତତା ପାଇଁ ଆବଶ୍ୟକ ଇଞ୍ଜିନ ଏବଂ ଇନ୍ଧନ ସଂଶୋଧନ ଏବଂ ସମାଯୋଜନ ସାମିଲ ରହିଛି ।


    **********


    

    
    (Release ID: 1597596) Visitor Counter : 9