      ନିର୍ବାଚନ ଆୟୋଗ

      ‘ରାଜନୈତିକ ଦଳ ପଞ୍ଜିକରଣ ଟ୍ରାକିଂ ପରିଚାଳନା ପ୍ରଣାଳୀ’ (ପିପିଆରଟିଏମଏସ) ଲାଗୁ କରିବ ନିର୍ବାଚନ ଆୟୋଗ
      • ଜାନୁଆରୀ ପହିଲାରୁ ଲାଗୁ ହେବ ନୂଆ ନିୟମାବଳୀ

      Posted On: 03 DEC 2019 7:17PM by PIB Bhubaneshwar

    ଭାରତର ନିର୍ବାଚନ ଆୟୋଗ ରାଜନୈତିକ ଦଳଗୁଡ଼ିର ପଞ୍ଜିକରଣ ପ୍ରକ୍ରିୟା ଏବଂ ପ୍ରଣାଳୀର ସମୀକ୍ଷା କରିଛି । ଏ ସଂକ୍ରାନ୍ତରେ ଜାନୁଆରୀ ପହିଲା , 2020 ପରଠାରୁ ନୂତନ ନିୟମାବଳୀ ଲାଗୁ କରାଯିବ । ଆବେଦନର ସ୍ଥିତି ସମ୍ପର୍କରେ ଜାଣିବା ଲାଗି ଏକ ଅନଲାଇନ ପୋର୍ଟାଲ ମାଧ୍ୟମରେ ‘ ରାଜନୈତିକ ଦଳ ପଞ୍ଜିକରଣ ଟ୍ରାକିଂ ପରିଚାଳନା ପ୍ରଣାଳୀ ’ ( ପିପିଆରଟିଏମଏସ) ଲାଗୁ କରାଯିବ । ପିପିଆରଟିଏମଏସର ମୁଖ୍ୟ ବିଶେଷତ୍ୱ ହେଉଛି ଆବେଦନକାରୀ (1 ଜାନୁଆରୀ , 2020 ଠାରୁ ରାଜନୈତିକ ଦଳ ପଞ୍ଜିକରଣ ନିମନ୍ତେ ଆବେଦନକାରୀ) ନିଜ ଆବେଦନର ଅଗ୍ରଗତି ସମ୍ପର୍କରେ ଜାଣିପାରିବେ ଏବଂ ଏସଏମଏସ ଓ ଇ-ମେଲ ଜରିଆରେ ସଦ୍ୟତମ ସ୍ଥିତି ସମ୍ପର୍କରେ ଅବଗତ ହୋଇପାରିବେ । ଏଥିପାଇଁ ଆବେଦନକାରୀଙ୍କୁ ନିଜ ଆବେଦନରେ ଦଳ/ଆବେଦନକାରୀଙ୍କ ମୋବାଇଲ ନମ୍ବର ଏବଂ ଇ-ମେଲ ଠିକଣା ଉଲ୍ଲେଖ କରିବାକୁ ହେବ ।


    ଭାରତର ନିର୍ବାଚନ ଆୟୋଗଙ୍କ ୱେବସାଇଟ https://eci.gov.in ରେ ନୂଆ ନିୟମାବଳୀ ଉପଲବ୍ଧ ।


    ଜନପ୍ରତିନିଧି ଆଇନ , 1951ର ଧାରା 29-ଏ ର ବ୍ୟବସ୍ଥା ଦ୍ୱାରା ରାଜନୈତିକ ଦଳଗୁଡ଼ିକର ପଞ୍ଜିକରଣ ନିୟନ୍ତ୍ରିତ ହୋଇଥାଏ । ଏହି ଧାରା ଅନ୍ତର୍ଗତ ନିର୍ବାଚନ ଆୟୋଗରେ ପଞ୍ଜିକରଣ ଲାଗି ଇଚ୍ଛୁକ ଦଳ ଗଠନ ହେବା ତାରିଖର 30 ଦିନ ମଧ୍ୟରେ ନାମ , ଠିକଣା , ବିଭିନ୍ନ ୟୁନିଟର ସଦସ୍ୟତା ବିବରଣୀ , ପଦାଧିକାରୀଙ୍କ ନାମ ଆଦି ମୌଳିକ ବିବରଣୀ ସହିତ ନିର୍ଦ୍ଧାରିତ ଫର୍ମରେ ଆୟୋଗଙ୍କ ନିକଟରେ ଆବେଦନ ଦାଖଲ କରିବାକୁ ହୋଇଥାଏ । ଆୟୋଗଙ୍କ ଦ୍ୱାରା ନିର୍ଦ୍ଧାରିତ ଜନପ୍ରତିନିଧି ଆଇନ 1951ର ଧାରା 29ଏ ର ଉପଧାରା (4) ଏବଂ ଉପଧାରା (6) ଅନ୍ତର୍ଗତ ଏସବୁ ବିବରଣୀ ଦାଖଲ କରିବା ଆବଶ୍ୟକ । ଏହା ମଧ୍ୟ ପଞ୍ଜିକରଣ ଲାଗି ଉଦ୍ଦିଷ୍ଟ ନିୟମାବଳୀରେ ଉଲ୍ଲେଖ କରାଯାଇଛି ।


    **********

    
    
    (Release ID: 1594779) Visitor Counter : 17