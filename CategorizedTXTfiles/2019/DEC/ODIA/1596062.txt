      କ୍ୟାବିନେଟ

      ଦେବାଳିଆ ଓ ଦେବାଳିଆପଣ ସଂହିତା (ଦ୍ୱିତୀୟ ସଂଶୋଧନ) ବିଲ 2019କୁ କ୍ୟାବିନେଟ ମଞ୍ଜୁରି
      Posted On: 11 DEC 2019 9:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଆଜି ଦେବାଳିଆ ଓ ଦେବାଳିଆପଣ ସଂହିତା ( ଦ୍ୱିତୀୟ ସଂଶୋଧନ ) ବିଲ 2019 ମାଧ୍ୟମରେ ଦେବାଳିଆ ଓ ଦେବାଳିଆପଣ ସଂହିତା , 2016ରେ ଏକାଧିକ ସଂଶୋଧନ ଆଣିବା ପ୍ରସ୍ତାବକୁ ମଞ୍ଜୁର କରିଛନ୍ତି । ସଂଶୋଧନର ଲକ୍ଷ୍ୟ ହେଉଛି ସଂହିତାର ଉଦ୍ଦେଶ୍ୟ ପୂରଣ କରିବା ଏବଂ ଆହୁରି ଅଧିକ ବ୍ୟବସାୟିକ ସୁଗମତା ସୁନିଶ୍ଚିତ କରିବା ସକାଶେ ଦେବାଳିଆ ସମାଧାନ ପ୍ରକ୍ରିୟାରେ ରହିଥିବା ବାଧକ ଦୂର କରିବା ।


    ପ୍ରସ୍ତାବର ବିବରଣୀ


    ସଂଶୋଧନ ବିଲର ଉଦ୍ଦେଶ୍ୟ ଧାରା 5 ( 12 ) , 5 ( 15 ) , 7 , 11 , 14 , 16 ( 1 ) , 21 ( 2 ) , 23 ( 1 ) , 29 ଏ , 227 , 239 , 240ରେ ସଂଶୋଧନ ଆଣିବା ସହିତ ଦେବାଳିଆ ଓ ଦେବାଳିଆପଣ ସଂହିତା , 2016ରେ ଏକ ନୂତନ ଧାରା 32 ଏକୁ ସାମିଲ କରିବା ।


    ପ୍ରଭାବ :


    • ସଂହିତାରେ ସଂଶୋଧନ ଫଳରେ ବାଧା ଦୂର ହେବ , ସିଆଇଆରପି ସୁବ୍ୟବସ୍ଥିତ ହେବ ଏବଂ ପାଣ୍ଠି ଯୋଗାଣର ଅନ୍ତିମ ବିକଳ୍ପ ସୁରକ୍ଷିତ ରହିବା ଫଳରେ ଆର୍ଥିକ ସଂକଟର ସମ୍ମୁଖୀନ ହେଉଥିବା କ୍ଷେତ୍ରରେ ନିବେଶକୁ ପ୍ରୋତ୍ସାହନ ମିଳିପାରିବ ।


    • କର୍ପୋରେଟ ଦେବାଳିଆ ସମାଧାନ ପ୍ରକ୍ରିୟା ( ସିଆଇଆରପି ) ଆରମ୍ଭ କରିବାରେ ହେଉଥିବା ତ୍ରୁଟିବିଚ୍ୟୁତି ଦୂର କରିବା ଲାଗି ବ୍ୟାପକ ଆର୍ଥିକ ଋଣଦାତାଙ୍କ ପାଇଁ ଅତିରିକ୍ତ ପ୍ରାରମ୍ଭିକ ସୀମା ଆରମ୍ଭ କରାଯାଇଛି ଯାହାର ପ୍ରତିନିଧିତ୍ୱ ଜଣେ କ୍ଷମତାପ୍ରାପ୍ତ ପ୍ରତିନିଧି କରିବେ ।


    • କର୍ପୋରେଟ ଋଣଗ୍ରହିତାଙ୍କ ବ୍ୟବସାୟିକ ଭିତ୍ତିଭୂମିକୁ ସବଳ ରଖିବା ସହ ନିରନ୍ତର ବ୍ୟବସାୟ ଜାରି ରଖିବା ସୁନିଶ୍ଚିତ କରାଯିବ । ଏଥିପାଇଁ ଋଣ ପରିଶୋଧ ସ୍ଥଗିତ ରହିବା ସମୟରେ ଲାଇସେନ୍ସ , ପରମିଟ , ରିହାତି , ମଞ୍ଜୁରି ଆଦି ସମାପ୍ତ , ନିଲମ୍ବନ କିମ୍ବା ନବୀକରଣ ଯେପରି କରାଯିବ ନାହିଁ ତାହା ସ୍ପଷ୍ଟ କରାଯିବ ।


    • ଆଇବିସି ଅନ୍ତର୍ଗତ କର୍ପୋରେଟ ଋଣଗ୍ରହିତାଙ୍କୁ ସଂରକ୍ଷଣ ପ୍ରଦାନ କରାଯିବ । ଏହାର ଅନ୍ତର୍ଗତ ପୂର୍ବତନ ପରିଚାଳକ / ପ୍ରମୋଟରଙ୍କ ଦ୍ୱାରା କରାଯାଇଥିବା ଅପରାଧ ପାଇଁ ସଫଳ ଦେବାଳିଆ ସମାଧାନ ଆବେଦକଙ୍କ ଉପରେ କୌଣସି ଅପରାଧିକ କାର୍ଯ୍ୟାନୁଷ୍ଠାନ ଗ୍ରହଣ କରାଯିବ ନାହିଁ ।


    **********


    

    
    (Release ID: 1596062) Visitor Counter : 13