      ଅର୍ଥ ମନ୍ତ୍ରଣାଳୟ

      ପ୍ରମୁଖ ଅର୍ଥନୀତିଜ୍ଞମାନଙ୍କ ସହିତ ଅର୍ଥମନ୍ତ୍ରୀଙ୍କ ପ୍ରାକ-ବଜେଟ ବୈଠକ
      Posted On: 20 DEC 2019 8:41PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀମତୀ ନିର୍ମଳା ସୀତାରମଣ ଆସନ୍ତା 2020-21 ସାଧାରଣ ବଜେଟ ପାଇଁ ଆଜି ନୂଆଦିଲ୍ଲୀ ଠାରେ ପ୍ରମୁଖ ଅର୍ଥନୀତିଜ୍ଞମାନଙ୍କ ସହିତ ନିଜର ଅଷ୍ଟମ ପ୍ରାକ-ବଜେଟ ବୈଠକରେ ବିଚାରବିମର୍ଷ କରିଛନ୍ତି ।


    ଏହି ବୈଠକରେ ଦେଶକୁ 5 ଲକ୍ଷ କୋଟି ଡଲାର ଅର୍ଥବ୍ୟବସ୍ଥାରେ ପରିଣତ କରିବା ଲାଗି ଆବଶ୍ୟକ ପଦକ୍ଷେପ , ବିନିର୍ମାଣ ଏବଂ ସେବା କ୍ଷେତ୍ର ଉପରେ କେନ୍ଦ୍ରିତ ନିଯୁକ୍ତି ଉନ୍ମୁଖ ବିକାଶ , ରାଜକୋଷ ଗଣନାରେ ପାରଦର୍ଶିତା , ମୁଦ୍ରା ନୀତି ସମ୍ବନ୍ଧୀୟ ଲାଭ , ସରକାରଙ୍କ ପକ୍ଷରୁ ବିତ୍ତୀୟ ସତର୍କତା ଏବଂ ବିତ୍ତୀୟ ପ୍ରୋତ୍ସାହନ , ଅଣବ୍ୟାଙ୍କିକ ଆର୍ଥିକ କମ୍ପାନୀ (ଏବିଏଫସି)ର ପୁନରୁଦ୍ଧାର ଏବଂ ମୁଦ୍ରାସ୍ଫିତୀ ପ୍ରତି ଲକ୍ଷ୍ୟ ଆଦି ବିଷୟ ଉପରେ ମୁଖ୍ୟତଃ ଆଲୋଚନା କରାଯାଇଥିଲା ।


    ବୈଠକରେ ଅର୍ଥ ସଚିବ ଶ୍ରୀ ରାଜୀବ କୁମାର , ଆର୍ଥିକ ବ୍ୟାପାର ବିଭାଗ ସଚିବ ଅତନୁ ଚକ୍ରବର୍ତ୍ତୀ , ରାଜସ୍ୱ ସଚିବ ଅଜୟ ଭୂଷଣ ପାଣ୍ଡେ , ଡିଆଇପିଏଏଏମ ସଚିବ ଶ୍ରୀ ତୁହିନକାନ୍ତ ପାଣ୍ଡେ , ସିବିଡିଟି ଅଧ୍ୟକ୍ଷ ପ୍ରମୋଦ ଚନ୍ଦ୍ର ମୋଦୀ , ମୁଖ୍ୟ ଆର୍ଥିକ ପରାମର୍ଶଦାତା ଡ. କେ.ଭି ସୁବ୍ରମଣ୍ୟମ ଏବଂ ଅର୍ଥମନ୍ତ୍ରଣାଳୟର ଅନ୍ୟ ବରିଷ୍ଠ ଅଧିକାରୀମାନେ ମଧ୍ୟ ସାମିଲ ଥିଲେ ।


    ଅର୍ଥନୀତିଜ୍ଞମାନେ ଦେଶର ଅଭିବୃଦ୍ଧି ନେଇ ଆଶା ବ୍ୟକ୍ତ କରିବା ସହିତ ଭାରତକୁ 5 ଲକ୍ଷ କୋଟି ଡଲାର ଅର୍ଥବ୍ୟବସ୍ଥାରେ ପରିଣତ କରିବା ଲାଗି କେତେକ ଉପାୟ ବିଷୟରେ ଉଲ୍ଲେଖ କରିଥିଲେ । ସେହିପରି ଦେଶରେ ଆର୍ଥିକ ବିକାଶର ଗତି ବଜାୟ ରଖିବା ଲାଗି ଆହୁରି ଅଧିକ ନିବେଶ ଆକୃଷ୍ଟ କରିବା , ସମସ୍ତ କ୍ଷେତ୍ରରେ ନୀତିଗତ ବିଷୟକୁ ସୁବ୍ୟବସ୍ଥିତ କରିବା ଏବଂ ନୀତିଗତ ପ୍ରସଙ୍ଗକୁ ଦ୍ରୁତ ଗତିରେ ସମାଧାନ କରିବା , ରାଜକୋଷ ପରିଚାଳନା , ଆର୍ଥିକ ନୀତି ନିର୍ମାଣରେ ନିରନ୍ତରତା , ଭୂମି ଏବଂ ଶ୍ରମ ସଂସ୍କାର , ଗ୍ରାମୀଣ କ୍ଷେତ୍ରରେ ଚାହିଦା ବୃଦ୍ଧିର ଉପାୟ , ଆର୍ଥିକ ବଜାର ଅନୁଧ୍ୟାନ ବଢ଼ାଇବା , ସ୍ୱଳ୍ପ ସଂଚୟ ହାର ବୃଦ୍ଧି , କୃଷି ରପ୍ତାନି ଓ ଆର୍ଥିକ ସଂଚୟ ବୃଦ୍ଧି ଲାଗି ପ୍ରକ୍ରିୟାକୁ ସରଳ କରିବା ବିଷୟରେ ମଧ୍ୟ ଅନେକ ଗୁରୁତ୍ୱପୂର୍ଣ୍ଣ ପରାମର୍ଶ ବୈଠକରେ ଦିଆଯାଇଥିଲା ।


    ଏହି ବୈଠକରେ ପ୍ରମୁଖ ଅଂଶଗ୍ରହଣକାରୀଙ୍କ ମଧ୍ୟରେ କ୍ରେଡିଟ ସୁଇସର ଶ୍ରୀ ନୀଳକଣ୍ଠ ମିଶ୍ରା , ଏନଆଇଏଫପିର ନିର୍ଦ୍ଦେଶକ ଶ୍ରୀ ରଥୀନ ରୟ , ଫାଇନାନସିଆଲ ଏକ୍ସପ୍ରେସର ପରିଚାଳନା ସମ୍ପାଦକ ଶ୍ରୀ ସୁନୀଲ ଜୈନ , ଏନସିଏଇଆର ମହାନିର୍ଦ୍ଦେଶକ ଶ୍ରୀ ଶେଖର ଶାହ , ଅର୍ଥନୀତିଜ୍ଞ ଶ୍ରୀ ଅରବିନ୍ଦ ବିରମାନୀ , ଓଏକ୍ସୟୁଏସ ଇନଭେଷ୍ଟମେଂଟର ପରିଚାଳନା ନିର୍ଦ୍ଦେଶକ ସୁରଜିତ ଏସ ଭଲ୍ଲା , ଏଚଡିଏଫସି ବ୍ୟାଙ୍କର ମୁଖ୍ୟ ଅର୍ଥନୀତିଜ୍ଞ ଅଭିକ ବରୁଆ , ଭାରତୀୟ ଷ୍ଟେଟ ବ୍ୟାଙ୍କର ପ୍ରମୁଖ ଆର୍ଥିକ ପରାମର୍ଶଦାତା ସୌମ୍ୟକାନ୍ତି ଘୋଷ , ଆର୍ଥିକ ବିକାଶ ସଂସ୍ଥାନର ନିର୍ଦ୍ଦେଶକ ଶ୍ରୀ ଅଜିତ ମିଶ୍ରା , ଆଦିତ୍ୟ ବିର୍ଲା ଗ୍ରୁପର ମୁଖ୍ୟ ଅର୍ଥନୀତିଜ୍ଞ ଶ୍ରୀ ଅଜିତ ରାଣାଡେ , ଇଣ୍ଡିଆନ ସ୍କୁଲ ଅଫ ବିଜନେସର ସହାୟକ ପ୍ରାଧ୍ୟାପକ (ଅର୍ଥ) ଶ୍ରୀ ପ୍ରସନ୍ନା ତନ୍ତ୍ରୀ , ବାର୍କଲେଜ ଇନଭେଷ୍ଟମେଂଟ ବ୍ୟାଙ୍କର ମୁଖ୍ୟ ଅର୍ଥନୀତିଜ୍ଞ ରାହୁଲ ବାଜୋରିଆ , କୋଟକ ସିକ୍ୟୁରିଟିଜ ଲିମିଟେଡର ଭାଇସ ପ୍ରେସିଡେଂଟ ଶ୍ରୀ ଶୁଭୋଦୀପ ରକ୍ଷିତ , ଆରଆଇଏସର ମହାନିର୍ଦ୍ଦେଶକ ଶ୍ରୀ ସଚିନ ଚତୁର୍ବେଦୀ ପ୍ରମୁଖ ସାମିଲ ଥିଲେ ।


    **********

    
    
    (Release ID: 1597137) Visitor Counter : 13