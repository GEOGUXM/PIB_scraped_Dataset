      କ୍ୟାବିନେଟ

      ‘ଦେବାଳିଆ ଏବଂ ଦେବାଳିଆପଣ ସଂହିତା (ସଂଶୋଧନ) ଅଧ୍ୟାଦେଶ, 2019’ ଜାରି ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 24 DEC 2019 8:31PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଦେବାଳିଆ ଏବଂ ଦେବାଳିଆପଣ ସଂହିତା 2016ରେ ସଂଶୋଧନ ଆଣିବା ଲାଗି ଅଧ୍ୟାଦେଶ ଜାରି କରିବା ପ୍ରସ୍ତାବକୁ ମଞ୍ଜୁରି ଦେଇଛନ୍ତି ।


    ଏହି ସଂଶୋଧନ ଫଳରେ ଦେବାଳିଆ ଏବଂ ଦେବାଳିଆପଣ ସଂହିତା , 2016ର ନିର୍ଦ୍ଦିଷ୍ଟ ତ୍ରୁଟିବିଚ୍ୟୁତି ଦୂର ହେବ ଏବଂ ସୁବ୍ୟବସ୍ଥିତ ଢଙ୍ଗରେ ସଂହିତାକୁ କାର୍ଯ୍ୟକାରୀ କରିବା ସୁନିଶ୍ଚିତ ହେବ ।


    ସଂଶୋଧନ ଅନ୍ତର୍ଗତ କର୍ପୋରେଟ ଦେବାଳିଆ ସମାଧାନ ପ୍ରକ୍ରିୟା ଆରମ୍ଭ ହେବା ପୂର୍ବରୁ କରାଯାଇଥିବା କୌଣସି ଅପରାଧ ପାଇଁ କର୍ପୋରେଟ ଋଣଗ୍ରହିତା ଉତ୍ତରଦାୟୀ ରହିବେ ନାହିଁ ଏବଂ ନ୍ୟାୟିକ ପ୍ରାଧିକରଣ ଦ୍ୱାରା ସମାଧାନ ଯୋଜନା ମଞ୍ଜୁରି ଦେବା ତାରିଖ ଠାରୁ ହିଁ ଏପରି ଅପରାଧ ଲାଗି କର୍ପୋରେଟ ଋଣଗ୍ରହିତାଙ୍କ ଉପରେ ମାମଲା ରୁଜୁ ହେବ ନାହିଁ । ତେବେ ସର୍ତ୍ତ ହେଉଛି ସମାଧାନ ଯୋଜନାର ପରିଣାମସ୍ୱରୂପ ସମ୍ପୃକ୍ତ କର୍ପୋରେଟ ଋଣଗ୍ରହିତାଙ୍କ ନିୟନ୍ତ୍ରଣ ଏବଂ ପରିଚାଳନା ଏପରି ଜଣେ ବ୍ୟକ୍ତିଙ୍କ ନିକଟକୁ ଚାଲିଯିବ ଯିଏ :


    1. ପ୍ରମୋଟର କିମ୍ବା ପ୍ରବନ୍ଧନରେ ନଥିବେ କିମ୍ବା କର୍ପୋରେଟ ଋଣଗ୍ରହିତାଙ୍କ ନିୟନ୍ତ୍ରଣରେ ଅଥବା ଏପରି କୌଣସି ବ୍ୟକ୍ତିଙ୍କ ସହ ସମ୍ପର୍କରେ ଥିବେ କିମ୍ବା୍ର


    2. ଏପରି ଜଣେ ବ୍ୟକ୍ତି ଯାହାଙ୍କ ବିଷୟରେ ନିଜ ପାଖରେ ଉପଲବ୍ଧ କୌଣସି ସାମଗ୍ରୀ ଆଧାରରେ ସମ୍ପୃକ୍ତ ଯାଂଚ ପ୍ରାଧିକରଣଙ୍କ ଏହି ଧାରଣା ରହିଛି ଯେ ସେ ଅପରାଧ କରିବା ଲାଗି ପ୍ରବର୍ତ୍ତାଇନଥିବେ କିମ୍ବା ଷଡ଼ଯନ୍ତ୍ର ରଚିନଥିବେ ଏବଂ ସେ ସମ୍ପୃକ୍ତ ବୈଧାନିକ ପ୍ରାଧିକରଣ କିମ୍ବା ଅଦାଲତରେ କୌଣସି ରିପୋର୍ଟ ଉପସ୍ଥାପନ କରିନଥିବେ ଅଥବା କୌଣସି ଅଭିଯୋଗ ଦାଖଲ କରିନଥିବେ ।


    ସମ୍ପୃକ୍ତ ବ୍ୟବସ୍ଥାକୁ ଧ୍ୟାନରେ ରଖି କର୍ପୋରେଟ ଋଣଗ୍ରହିତା ଆବଶ୍ୟକତା ପଡ଼ିଲେ ଏପରି କୌଣସି ପ୍ରାଧିକରଣକୁ ସମସ୍ତ ପ୍ରକାର ସହାୟତା ଏବଂ ସହଯୋଗ ପ୍ରଦାନ କରିବେ ଯାହାକି କର୍ପୋରେଟ ଦେବାଳିଆ ସମାଧାନ ପ୍ରକ୍ରିୟା ଆରମ୍ଭ ହେବା ପୂର୍ବରୁ କରାଯାଇଥିବା କୌଣସି ଅପରାଧର ତଦନ୍ତ କରୁଥିବ ।


    **********

    
    
    (Release ID: 1597757) Visitor Counter : 10