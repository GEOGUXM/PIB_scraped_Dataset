      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଅଟଳ ଜଳ ଯୋଜନାର ଶୁଭାରମ୍ଭ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 25 DEC 2019 8:32PM by PIB Bhubaneshwar


    ମନ୍ତ୍ରିମଣ୍ଡଳରେ ମୋର ସହଯୋଗୀ ଶ୍ରୀ ରାଜନାଥ ସିଂହ ମହାଶୟ , ଶ୍ରୀ ଗଜେନ୍ଦ୍ର ଶେଖାୱତ ମହାଶୟ , ଅନ୍ୟ ମହାନୁଭବ ଏବଂ ଏଠାରେ ଉପସ୍ଥିତ ଥିବା ଭଦ୍ରବ୍ୟକ୍ତି ଏବଂ ଭଦ୍ର ମହିଳାଗଣ!


    ସମଗ୍ର ଦେଶର ଅନେକ ସାଧାରଣ ସେବା କେନ୍ଦ୍ରରୁ ଆସିଥିବା ହଜାର ହଜାର ଲୋକ , ବିଶେଷ କରି ଗାଁର ପଞ୍ଚ-ସରପଞ୍ଚ ମଧ୍ୟ ଏହି ସମୟରେ ଆମ ସହିତ ଯୋଡ଼ି ହୋଇଛନ୍ତି ।


    ଏହା ବ୍ୟତିତ ହିମାଚଳ ପ୍ରଦେଶର ମନାଲୀରୁ ସେଠାକାର ମୁଖ୍ୟମନ୍ତ୍ରୀ ଶ୍ରୀ ଜୟରାମ ଠାକୁର ମହାଶୟ , ଜଙ୍ଗଲ ମନ୍ତ୍ରୀ ଶ୍ରୀ ଗୋବିନ୍ଦ ସିଂହ ଠାକୁର ମହାଶୟ , ସାଂସଦ ରାମ ସ୍ୱରୂପ ଶର୍ମା ମହୋଦୟ ମଧ୍ୟ ଟେକ୍ନୋଲଜି ମାଧ୍ୟମରେ ଏହି କାର୍ଯ୍ୟକ୍ରମରେ ଆମ ସହିତ ସାମିଲ ଅଛନ୍ତି ।


    ସେମାନଙ୍କ ସହିତ ଅଟଳ ମହାଶୟଙ୍କ ପ୍ରିୟ ଗ୍ରାମରୁ ମଧ୍ୟ କିଛି ଲୋକ ଯୋଡ଼ି ହୋଇଛନ୍ତି ।


    ମୁଁ ଆପଣମାନଙ୍କୁ ସମସ୍ତଙ୍କୁ ସ୍ୱାଗତ ମଧ୍ୟ କରୁଛି , ଅଭିନନ୍ଦନ ମଧ୍ୟ ଜଣାଉଛି ।


    ଆଜି ଏହି ମଂଚ ଉପରୁ ସର୍ବପ୍ରଥମେ ମୁଁ ଦେଶର ଲୋକମାନଙ୍କୁ , ଦୁନିଆକୁ , ଖ୍ରୀଷ୍ଟମାସ ପାଇଁ ବହୁତ ବହୁତ ଶୁଭେଚ୍ଛା ଏବଂ ଶୁଭକାମନା ଜଣାଉଛି ।


    ମେରୀ କ୍ରିସମାସ!!!


    ଆଜି ଭାରତର ଦୁଇ ଦୁଇଟି ରତ୍ନ , ଆମ ସମସ୍ତଙ୍କର ଶ୍ରଦ୍ଧେୟ ଅଟଳ ମହାଶୟ ଏବଂ ମହାମନା ମଦନ ମୋହନ ମାଲବ୍ୟ ମହାଶୟଙ୍କର ହେଉଛି ମଧ୍ୟ ଜନ୍ମ ଦିବସ ।


    ମୁଁ ସେମାନଙ୍କୁ ପ୍ରଣାମ କରୁଛି , ଦେଶ ତରଫରୁ ସେମାନଙ୍କୁ ଶ୍ରଦ୍ଧାଞ୍ଜଳି ଅର୍ପଣ କରୁଛି ।


    ମୋତେ ଅବଗତ କରାଯାଇଛି କି ପ୍ରୀଣୀଠାରେ ଆଜି ଅଟଳ ମହାଶୟଙ୍କ ସ୍ମୃତିରେ ଯଜ୍ଞ କରାଯାଇଛି , କିଛି ଅନ୍ୟାନ୍ୟ କାର୍ଯ୍ୟକ୍ରମ ମଧ୍ୟ କରାଯାଇଛି ।


    ସାଥୀଗଣ ,


    ଆଜି ଦେଶ ପାଇଁ ବହୁତ ଗୁରୁତ୍ୱପୂର୍ଣ୍ଣ ଏକ ବଡ଼ ପ୍ରକଳ୍ପର ନାମକୁ ଅଟଳ ମହାଶୟଙ୍କୁ ସମର୍ପିତ କରାଯାଇଛି ।


    ହିମାଚଳ ପ୍ରଦେଶକୁ ଲଦ୍ଦାଖ ଏବଂ ଜମ୍ମୁ କଶ୍ମୀର ସହିତ ଯୋଡୁଥିବା , ମନାଲୀକୁ ଲେହ ସହିତ ସଂଯୋଗ କରୁଥିବା , ରୋହତାଙ୍ଗ ସୁଡ଼ଙ୍ଗ , ଏବେ ଅଟଳ (ଟନଲ) ସୁଡ଼ଙ୍ଗ ନାମରେ ପରିଚିତ ହେବ ।


    ହିମାଚଳର ଲୋକମାନଙ୍କୁ , ପ୍ରୀଣୀର ଲୋକମାନଙ୍କୁ ଏହା ହେଉଛି ସରକାରଙ୍କ ତରଫରୁ ଅଟଳ ମହାଶୟଙ୍କ ଜନ୍ମଦିନରେ ଏକ ଛୋଟିଆ ଉପହାର ।


    ସେ ସେହି ଅଟଳ ମହାଶୟ ହିଁ ଥିଲେ , ଯିଏକି ଏହି ସୁଡ଼ଙ୍ଗର ଗୁରୁତ୍ୱକୁ ବୁଝିଥିଲେ ଏବଂ ଏହାକୁ ନିର୍ମାଣ କରିବାର ରାସ୍ତା ପ୍ରସ୍ତୁତ କରିଥିଲେ ।


    ଅଟଳ ମହାଶୟଙ୍କ ନାମରେ ଏହି ସୁଡ଼ଙ୍ଗର ନାମକରଣ ହେବା , ହିମାଚଳ ପ୍ରତି ତାଙ୍କର ସ୍ନେହ ଏବଂ ଅଟଳ ମହାଶୟଙ୍କ ପ୍ରତି ଆପଣମାନଙ୍କର ଆଦର ଏବଂ ଅସୀମ ଭଲ ପାଇବାର ହେଉଛି ପ୍ରତୀକ ।


    ସାଥୀଗଣ ,


    ପାଣି ବା ଜଳ ବିଷୟ ଅଟଳ ମହାଶୟଙ୍କ ପାଇଁ ବହୁତ ହିଁ ଗୁରୁତ୍ୱପୂର୍ଣ୍ଣ ଥିଲା , ତାଙ୍କ ହୃଦୟର ବହୁତ ନିକଟତର ଥିଲା ।


    ଜଳକୁ ନେଇ ତାଙ୍କର ଦୃଷ୍ଟିକୋଣ , ଆଜି ମଧ୍ୟ ଆମକୁ ପ୍ରେରଣା ଦେଉଛି ।


    ଅଟଳ ଜଳ ଯୋଜନା ହେଉ କିମ୍ବା ଜଳ ଜୀବନ ମିଶନ ସହିତ ଜଡ଼ିତ ମାର୍ଗଦର୍ଶୀକା , 2024 ମଧ୍ୟରେ ଦେଶର ପ୍ରତ୍ୟେକ ଘରକୁ ଜଳ ପହଂଚାଇବାର ସଙ୍କଳ୍ପକୁ ସିଦ୍ଧ କରିବାରେ ଏହା ହେଉଛି ଏକ ବହୁତ ବଡ଼ ପଦକ୍ଷେପ ।


    ସାଥୀଗଣ ,


    ଏହା ହେଉଛି ତ ଜଳ , ଯିଏକି ଘର , କ୍ଷେତ ଏବଂ ଉଦ୍ୟୋଗକୁ ପ୍ରଭାବିତ କରିଥାଏ ।


    ଆଉ ଆମର ଏଠି ଜଳ ସ୍ରୋତଗୁଡ଼ିକର ସ୍ଥିତି ଯେ କିପରି ରହିଛି , ଏହି କଥା କାହାକୁ ଅଜଣା ନାହିଁ ।


    ଏହି ଜଳ ସଙ୍କଟ ଗୋଟିଏ ପରିବାର ଭାବେ , ଜଣେ ନାଗରିକ ଭାବେ ଆମ ପାଇଁ ଚିନ୍ତାଜନକ ତ ଅଟେ , ଗୋଟିଏ ଦେଶ ଭାବେ ଚିନ୍ତାକଲେ ଏହା ହିଁ ଦେଶର ବିକାଶକୁ ମଧ୍ୟ ପ୍ରଭାବିତ କରିଥାଏ ।


    ନିଉ ଇଣ୍ଡିଆରେ ଆମକୁ ଜଳ ସଙ୍କଟର ପ୍ରତ୍ୟେକ ପ୍ରକାରର ପରିସ୍ଥିତି ସହିତ ଲଢ଼ିବା ପାଇଁ ମଧ୍ୟ ପ୍ରସ୍ତୁତ କରିବାକୁ ହେବ ।


    ଏଥିପାଇଁ ଆମେ ପାଞ୍ଚୋଟି ସ୍ତରରେ ଏକା ସହିତ କାର୍ଯ୍ୟ କରୁଛୁ ।


    ପ୍ରଥମ- ଜଳ ସହିତ ଜଡ଼ିତ ଯେଉଁ ମନ୍ତ୍ରଣାଳୟ ରହିଛି , ଆମେ ସେମାନଙ୍କର ସ୍ଥାଣୁତାକୁ ଭାଙ୍ଗିଲୁ ।


    ଦ୍ୱିତୀୟ- ଭାରତ ଭଳି ବିବିଧତାରେ ଭରି ରହିଥିବା ଦେଶରେ ଆମେ ପ୍ରତ୍ୟେକ କ୍ଷେତ୍ରର ମୃତ୍ତିକାର ସ୍ଥିତିକୁ ଦେଖି ଯୋଜନାଗୁଡ଼ିକର ସ୍ୱରୂପ ସ୍ଥିର କରିବା ଉପରେ ଗୁରୁତ୍ୱ ଦେଲୁ ।


    ତୃତୀୟ- ଯେଉଁ ପାଣି ଉପଲବ୍ଧ ହେଉଛି , ତାହାର ଉପଯୁକ୍ତ ସଂଚୟ ଏବଂ ବିତରଣ ଉପରେ ଧ୍ୟାନ ଦେଲୁ ।


    ଚତୁର୍ଥ- ଜଳର ଗୋଟିଏ ଗୋଟିଏ ବୁନ୍ଦାର ଉପଯୋଗ ହେଉ , ଜଳର ପୁନର୍ବିନିଯୋଗ ହେଉ , ଏହି ଯୋଜନାଗୁଡ଼ିକୁ ପ୍ରାଥମିକତା ଦେଲୁ


    ଏବଂ


    ପଞ୍ଚମ- ସବୁଠାରୁ ଗୁରୁତ୍ୱପୂର୍ଣ୍ଣ ହେଲା ଜନ ଜାଗରଣ ଏବଂ ଜନଭାଗିଦାରୀ ।


    ସାଥୀଗଣ ,


    ନିର୍ବାଚନ ପୂର୍ବରୁ ଯେତେବେଳେ ଆମେ ପାଣି ପାଇଁ ସମର୍ପିତ ଏକ ଜଳ ଶକ୍ତି ମନ୍ତ୍ରଣାଳୟର କଥା କହିଥିଲୁ , ତ କିଛି ଲୋକଙ୍କୁ ଲାଗିଥିଲା କି ଏହା ହେଉଛି କିଭଳି ପ୍ରତିଶୃତି ।


    କିନ୍ତୁ ବହୁତ କମ ଲୋକ ଏହି କଥା ଉପରେ ଗୁରୁତ୍ୱ ଦେଲେ କି କାହିଁକି ଏହାର ଆବଶ୍ୟକତା ରହିଥିଲା ।


    ସାଥୀଗଣ ,


    ବର୍ଷ ବର୍ଷ ଧରି ଆମର ଏଠି ପାଣି ସହିତ ଜଡ଼ିତ ବିଷୟ , ସେ ହୁଏତ ଜଳ ଉତ୍ସ ହେଉ , ସଂରକ୍ଷଣ ହେଉ , ପରିଚାଳନା ହେଉ , ସମସ୍ତ ସଂଚାଳନ ଏବଂ କାର୍ଯ୍ୟକ୍ରମ ଭିନ୍ନ ଭିନ୍ନ ବିଭାଗ ଏବଂ ମନ୍ତ୍ରଣାଳୟରେ ରହିଥିଲା ।


    ଅର୍ଥାତ ଗୋଟିଏ ପ୍ରକାରରେ କହିବାକୁ ଗଲେ ଯେଉଁ ସ୍ଥାଣୁତାର କଥା ମୁଁ କହୁଛି , ତାହାର ଏହା ଏକ ସର୍ବୋତମ ଉଦାହରଣ ଥିଲା ।


    ଏହି କାରଣରୁ କେଉଁଠି ରାଜ୍ୟ ଏବଂ କେନ୍ଦ୍ର ସରକାରଙ୍କ ମଧ୍ୟରେ , କେଉଁଠି କେନ୍ଦ୍ର ସରକାରଙ୍କର ଭିନ୍ନ ଭିନ୍ନ ମନ୍ତ୍ରଣାଳୟ ମଧ୍ୟରେ , କେଉଁଠି ଭିନ୍ନ ଭିନ୍ନ ବିଭାଗ ଏବଂ ମନ୍ତ୍ରଣାଳୟ ମଧ୍ୟରେ ଅଧିକାଂଶ ସମୟରେ ବିବାଦ ଲାଗି ରହୁଥିଲା , କିଛି ନା କିଛି ଅସୁବିଧା ଆସୁଥିଲା ।


    ଏହା ଫଳରେ ଅସୁବିଧା ଏହା ହେଲା କି ପାଣି ଭଳି ମୌଳିକ ଆବଶ୍ୟକତା ପାଇଁ ଯେଉଁ ସାମଗ୍ରିକ ଦୃଷ୍ଟିକୋଣ ହେବା ଦରକାର ଥିଲା , ତାହା ପୂର୍ବର ସରକାରମାନଙ୍କ ସମୟରେ ଆପଣାଇ ପାରି ନଥିଲେ ।


    ଜଳ ଶକ୍ତି ମନ୍ତ୍ରଣାଳୟ ଏହି ସଂକଳିତ ଦୃଷ୍ଟିକୋଣ ଦ୍ୱାରା ଜଳକୁ ବାହାରକୁ ବାହାର କଲେ ଏବଂ ବ୍ୟାପକ ଦୃଷ୍ଟିକୋଣ ଉପରେ ଗୁରୁତ୍ୱାରୋପ କଲେ ।


    ଚଳିତ ମୌସୁମୀ ସମୟରେ ଆମେ ଦେଖିଲୁ କି ସମାଜ ତରଫରୁ , ଜଳଶକ୍ତି ମନ୍ତ୍ରଣାଳୟ ତରଫରୁ ଜଳ ସଂରକ୍ଷଣ ପାଇଁ କିଭଳି ବ୍ୟାପକ ଭାବେ ପ୍ରୟାସ ହୋଇଛି ।


    ସାଥୀଗଣ ,


    ଯେଉଁ କ୍ଷେତ୍ରୀୟ ବିବିଧତାର କଥା ମୁଁ କହିଲି , ତାହା ଜଳ ସହିତ ଜଡ଼ିତ ଯୋଜନାଗୁଡ଼ିକ ପାଇଁ ହେଉଛି ବହୁତ ଗୁରୁତ୍ୱପୂର୍ଣ୍ଣ ।


    ଆମର ଏଠି ତ କୁହାଯାଇଥାଏ କି ପ୍ରତ୍ୟେକ କୋଶକ ଦୂରତାରେ ପାଣି ବଦଳି ଯାଇଥାଏ ।


    ଆଉ ଯେଉଁ ଦେଶ ହେଉଛି ଏତେ ବିବିଧ , ଏତେ ବିସ୍ତୃତ , ସେଠାରେ ପାଣି ଭଳି ବିଷୟ ପାଇଁ ଆମକୁ ପ୍ରତ୍ୟେକ କ୍ଷେତ୍ରର ଆବଶ୍ୟକତାକୁ ଦେଖିକରି ଆଗକୁ ବଢ଼ିବାକୁ ହେବ ।


    ଏହି ଚିନ୍ତାଧାରା ଅଟଳ ଜଳ ଯୋଜନାର ଆଧାର ସ୍ଥିର କରିଛି ।


    ଅର୍ଥାତ ଗୋଟିଏ ପଟେ ଜଳ ଜୀବନ ମିଶନ ରହିଛି , ଯାହା ପ୍ରତ୍ୟେକ ଘର ପର୍ଯ୍ୟନ୍ତ ପାଇପ ଦ୍ୱାରା ଜଳ ପହଂଚାଇବାର କାର୍ଯ୍ୟ କରିବ ଏବଂ ଅନ୍ୟ ପଟେ ଅଟଳ ଜଳ ଯୋଜନା ରହିଛି , ଯାହା ସେହିସବୁ କ୍ଷେତ୍ରଗୁଡ଼ିକ ଉପରେ ବିଶେଷ ଧ୍ୟାନ ଦେବ ଯେଉଁଠି ଭୂ-ତଳ ଜଳ ବହୁତ ନିମ୍ନରେ ରହିଛି ।


    ଏହି ଯୋଜନା ଫଳରେ ମହାରାଷ୍ଟ୍ର , ହରିୟାଣା , କର୍ଣ୍ଣାଟକ , ରାଜସ୍ଥାନ , ଉତ୍ତର ପ୍ରଦେଶ , ମଧ୍ୟ ପ୍ରଦେଶ ଏବଂ ଗୁଜରାଟ , ଏହି ସାତୋଟି ରାଜ୍ୟର ଭୂ-ତଳ ଜଳକୁ ଉପରକୁ ଆଣିବାରେ ବହୁତ ସାହାଯ୍ୟ ମିଳିବ ।


    ଏହି ସାତୋଟି ରାଜ୍ୟର 78ଟି ଜିଲ୍ଲାରେ , 8300ରୁ ଅଧିକ ଗ୍ରାମ ପଞ୍ଚାୟତରେ ଭୂ-ତଳ ଜଳର ସ୍ତର ଚିନ୍ତାଜନକ ସ୍ଥିତିରେ ରହିଛି ।


    ଏହାଦ୍ୱାରା କେଉଁ ପ୍ରକାରର ସମସ୍ୟା ସେଠାକାର ଲୋକମାନଙ୍କୁ ଉଠାଇବାକୁ ପଡ଼ିଥାଏ , ତାହା ଏବେ ଆମ ସହିତ ସିଧାସଳଖ ଭାବେ ଯୋଡ଼ି ହୋଇଥିବା ସାଥୀ ବହୁତ ଭଲ ଭାବେ ଜାଣିଛନ୍ତି ।


    ଏହି ଅଂଚଳର କୃଷକମାନଙ୍କୁ , ପଶୁପାଳକମାନଙ୍କୁ , ଛୋଟ-ଛୋଟ ଉଦ୍ୟୋଗୀମାନଙ୍କୁ , ସେଠାକାର ମହିଳାମାନଙ୍କୁ ହେଉଥିବା ଅସୁବିଧା ସବୁ କାହାକୁ ଆଉ ଅଛପା ହୋଇ ନାହିଁ ।


    ସାଥୀଗଣ ,


    ଲୋକମାନଙ୍କୁ ଏହି ଅସୁବିଧାଗୁଡ଼ିକରୁ ମୁକ୍ତି ମିଳୁ , ଜଳ ସ୍ତରରେ ସୁଧାର ହେଉ , ଏଥିପାଇଁ ଆମ୍ଭମାନଙ୍କୁ ଜାଗ୍ରତ ହୋଇ ଅଭିଯାନ ଚାଲୁ କରିବାକୁ ହେବ , କୃତ୍ରିମ ବୁଦ୍ଧିମତା , ଇଂଟରନେଟ ଅଫ ଥିଙ୍ଗସ ଏବଂ ଜରୁରୀ ଡାଟା ସବୁକୁ ଯୋଡ଼ିବାକୁ ହେବ ।


    ଆଉ ସବୁଠାରୁ ପ୍ରମୁଖ କଥା , ଆମକୁ ଜଳ ସଂରକ୍ଷଣ ଏବଂ ପରିଚାଳନା ଉପରେ ଗୁରୁତ୍ୱ ଦେବାକୁ ହେବ ଫଳରେ ପାଣିର ପ୍ରତିଟି ବୁନ୍ଦାର ଉପଯୋଗ ଉଚିତ ରୂପେ ହେବ ।


    ଏହା ତେବେ ହେବ କିପରି ହେବ ?


    ଏହି ଟିମର ନେତୃତ୍ୱ କିଏ ନେବ ?


    ଅଫିସର , କର୍ମଚାରୀ , ଅମଲା ?


    ନାହିଁ ।


    ଏଥିପାଇଁ ଆମକୁ ସେହି ଲୋକମାନଙ୍କ ପାଖକୁ ଯିବାକୁ ପଡ଼ିବ , ସେହି ଲୋକମାନଙ୍କୁ ଯୋଡ଼ିବାକୁ ହେବ , ଯେଉଁମାନେ ପାଣିର ବ୍ୟବହାର କରୁଛନ୍ତି , ଯେଉଁମାନେ ଜଳ ସଙ୍କଟ ଦ୍ୱାରା ପ୍ରଭାବିତ ହେଉଛନ୍ତି ।


    ଏଥିପାଇଁ ଆମକୁ ଆମର ସେହି ମାଆ ଭଉଣୀମାନଙ୍କ ପାଖକୁ ଯିବାକୁ ପଡ଼ିବ ଯେଉଁମାନେ ହେଉଛନ୍ତି ପ୍ରକୃତରେ ଘରର ମୁଖିଆ । ଘରେ ପାଣିର ବ୍ୟବହାର ଆବଶ୍ୟକତା ଅନୁସାରେ ହିଁ ହେଉ , ଯେତେ ଅଧିକ ସମ୍ଭବ ପୁନର୍ବିନିଯୋଗ କରାଯାଉଥିବା ପାଣିରେ କାମ ଚଳାଯାଉ , ଏହି ଅନୁଶାସନ ଘର ଭିତରେ ହିଁ ଆଣିବାକୁ ହେବ ।


    ଏଥିପାଇଁ ଆମକୁ କୃଷକମାନଙ୍କ ପାଖକୁ ମଧ୍ୟ ଯିବାକୁ ହେବ ।


    ଆମର କ୍ଷେତ ଭୂତଳ ଜଳ ଦ୍ୱାରା ସେଚନ ଉପରେ ଅଧିକ ନିର୍ଭରଶୀଳ ।


    କିନ୍ତୁ ଏହା ମଧ୍ୟ ସତ୍ୟ କି ଆମ ସିଂଚନ ବ୍ୟବସ୍ଥାର ପୁରୁଣା ଉପାୟ ଦ୍ୱାରା ବହୁତ ଗୁଡ଼ିଏ ପାଣି ନଷ୍ଟ ହୋଇ ଯାଉଛି ।


    ଏହା ବ୍ୟତୀତ ଆଖୁ ହେଉ , ଧାନ ହେଉ , ବହୁତ ଗୁଡ଼ିଏ ଏଭଳି ଫସଲ ରହିଛି ଯେଉଁଗୁଡ଼ିକ ବହୁତ ଅଧିକ ଜଳ ଆବଶ୍ୟକ କରିଥାଏ ।


    ଏହି ପ୍ରକାରର ଫସଲ , ଯେଉଁଠାରେ ହୋଇଥାଏ , ସେଠାରେ ବହୁତ ଥର ଏହା ଦେଖିବାକୁ ମିଳିଥାଏ କି ଏହିସବୁ ସ୍ଥାନରେ ଭୂତଳ ଜଳସ୍ତର ଖୁବ ଦ୍ରୁତ ଗତିରେ ହ୍ରାସ ପାଇ ଚାଲିଛି ।


    ଏହି ସ୍ଥିତିକୁ ପରିବର୍ତ୍ତନ କରିବା ପାଇଁ ଆମକୁ କୃଷକମାନଙ୍କୁ ସଚେତନ କରାଇବାକୁ ହେବ କି ବର୍ଷା ଜଳ ସଂଚୟ କରିବା ପାଇଁ , ବିକଳ୍ପ ଫସଲ ଉତ୍ପାଦନ କରିବା ପାଇଁ ସଚେତନ କରିବାକୁ ହେବ , ଅଧିକରୁ ଅଧିକ ଅଣୁ-ଜଳସେଚନ ଆଡ଼କୁ ବଢ଼ିବାକୁ ହେବ , ଆମକୁ ପ୍ରତି ବୁନ୍ଦା ଜଳ- ଅଧିକ ଫସଲ(ପର ଡ୍ରପ ମୋର କ୍ରପ)କୁ ପ୍ରୋତ୍ସାହନ ଦେବାକୁ ହେବ ।


    ସାଥୀଗଣ ,


    ଯେତେବେଳେ ଆମେ ଘର ପାଇଁ କିଛି ଖର୍ଚ୍ଚ କରୁ , ତ ଆମର ଆୟ ଏବଂ ବ୍ୟାଙ୍କ ବାଲାନ୍ସକୁ ମଧ୍ୟ ଦେଖି ନିଜର ବଜେଟ ତିଆରି କରିଥାଉ । ଠିକ ସେମିତି ଯେଉଁଠାରେ ପାଣି କମ ରହିଛି , ସେଠାରେ ଗାଁର ଲୋକମାନଙ୍କୁ ଜଳ ବଜେଟ ତିଆରି କରିବା ପାଇଁ , ସେହି ଆଧାରରେ ଫସଲ ଉତ୍ପାଦନ କରିବା ପାଇଁ ଆମକୁ ପ୍ରୋତ୍ସାହିତ କରିବାକୁ ପଡ଼ିବ ।


    ଆଉ ଏଠାକୁ ଗାଁର ଯେଉଁସବୁ ଲୋକମାନେ ଆସିଛନ୍ତି , ଯେଉଁମାନେ ଆମ ସହିତ ସିଧାସଳଖ ଭାବେ ଯୋଡ଼ି ହୋଇଛନ୍ତି , ସେମାନଙ୍କୁ ମୁଁ ଜଣାଇବାକୁ ଚାହୁଁଛି ଅଟଳ ଜଳ ଯୋଜନାରେ ସବୁଠାରୁ ଅଧିକ ଦାୟିତ୍ୱ ଆପଣମାନଙ୍କର ହିଁ ରହିଛି ।


    ଆପଣମାନେ ଯେତେ ଅଧିକ ଭଲ କାମ କରିବେ , ତା ’ ଫଳରେ ଗାଁର ମଙ୍ଗଳ ହିଁ ତ ହେବ , ଗ୍ରାମ ପଞ୍ଚାୟତଗୁଡ଼ିକର ମଧ୍ୟ ମଙ୍ଗଳ ହେବ ।


    ଅଟଳ ଜଳ ଯୋଜନାରେ ଏହା ମଧ୍ୟ ବ୍ୟବସ୍ଥା କରାଯାଇଛି କି ଯେଉଁ ଗ୍ରାମପଞ୍ଚାୟତଗୁଡ଼ିକ ଜଳ ସମ୍ପର୍କିତ ଭଲ କାମ କରିବେ , ସେମାନଙ୍କୁ ଆହୁରି ଅଧିକ ରାଶି ପ୍ରଦାନ କରାଯିବ , ଫଳରେ ସେମାନେ ଆହୁରି ଅଧିକ ଭଲ କାମ କରି ପାରିବେ ।


    ମୋର ସରପଞ୍ଚ ଭାଇ ଓ ଭଉଣୀମାନେ ,


    ଆପଣମାନଙ୍କର ଶ୍ରମ , ଆପଣଙ୍କର ପରିଶ୍ରମ , ଆପଣଙ୍କର ଭାଗିଦାରୀ , ଦେଶର ପ୍ରତ୍ୟେକ ଘରକୁ ଜଳ ପହଂଚାଇବାରେ ହେଉଛି ଗୁରୁତ୍ୱପୂର୍ଣ୍ଣ ।


    ମୁଁ ଅଟଳ ଜଳ ଯୋଜନା ସହିତ ଜଡ଼ିତ ସମସ୍ତ 8300 ସରପଞ୍ଚଙ୍କୁ କହିବାକୁ ଚାହୁଁଛି କି ଆପଣମାନଙ୍କର ସଫଳତା ନା କେବଳ ଅଟଳ ଜଳ ଯୋଜନାକୁ ସଫଳ କରିବ ବରଂ ଜଳ ଜୀବନ ମିଶନକୁ ମଧ୍ୟ ସୁଦୃଢ଼ କରିବ ।


    କିପରି ?


    ଏହା ଆପଣମାନେ ଜାଣିବା ବହୁତ ଜରୁରୀ ।


    ଏହା ଦେଶର ପ୍ରତ୍ୟେକ ନାଗରିକ ଜାଣିବା ବହୁତ ଜରୁରୀ ।


    ସାଥୀଗଣ ,


    ସ୍ୱାଧୀନତାର ଏତେ ବର୍ଷ ପରେ ମଧ୍ୟ ଆଜି ଦେଶର 3 କୋଟି ଘରେ ହିଁ ପାଇପ ମାଧ୍ୟମରେ ଜଳ ପହଂଚିଥାଏ ।


    ଚିନ୍ତାକରନ୍ତୁ ,


    18 କୋଟି ଗ୍ରାମୀଣ ଘରମାନଙ୍କ ମଧ୍ୟରୁ କେବଳ 3 କୋଟି ଘରେ ।


    70 ବର୍ଷରେ ଏତିକି ହୋଇ ପାରିଲା ।


    ଏବେ ଆମକୁ ଆଗାମୀ ପାଞ୍ଚ ବର୍ଷ ମଧ୍ୟରେ 15 କୋଟି ଘରେ ସ୍ୱଚ୍ଛ ପାନୀୟ ଜଳ , ପାଇପ୍ ମାଧ୍ୟମରେ ପହଂଚାଇବାର ଅଛି ।


    ଏଥିପାଇଁ ଆଗାମୀ ପାଞ୍ଚ ବର୍ଷ ମଧ୍ୟରେ କେନ୍ଦ୍ର ଏବଂ ରାଜ୍ୟ ସରକାର ମିଶି ସାଢ଼େ ତିନି ଲକ୍ଷ କୋଟିରୁ ଅଧିକ ଟଙ୍କା ଖର୍ଚ୍ଚ କରିବାକୁ ଯାଉଛନ୍ତି ।


    ନିଶ୍ଚିତ ରୂପେ ଏହି ସଂକଳ୍ପ ହେଉଛି ବିରାଟ , କିନ୍ତୁ ଆମ ପାଖରେ ସଫଳ ହେବା ବ୍ୟତୀତ ଅନ୍ୟ କୌଣସି ବିକଳ୍ପ ହିଁ ନାହିଁ , ଆମକୁ ସଫଳ ହେବାକୁ ହିଁ ହେବ ।


    ଏଭଳି ସ୍ଥିତିରେ ଆମର ପ୍ରତିବଦ୍ଧତା ମାଟିରେ , ଦେଶର ପ୍ରତିଟି ଗାଁରେ ଦେଖାଯିବାର ବହୁତ ଆବଶ୍ୟକତା ରହିଛି ।


    ଆଜି ଯେଉଁ ଜଳ ଜୀବନ ମିଶନର ମାର୍ଗଦର୍ଶିକା ଜାରି କରାଯାଇଛି , ତାହା ଆମକୁ ଏଥିରେ ସାହାଯ୍ୟ କରିବ ।


    ସାଥୀଗଣ ,


    ଜଳ ଜୀବନ ମିଶନର ଏହି ଅଭିଯାନ କେବଳ ପ୍ରତ୍ୟେକ ଘର ପର୍ଯ୍ୟନ୍ତ ସ୍ୱଚ୍ଛ ଜଳ ପହଂଚାଇବା ସହିତ ଯୋଡ଼ି ହୋଇ ନାହିଁ ।


    ଆମର ମାଆ ଭଉଣୀମାନଙ୍କୁ ଘର ପାଖରୁ ଦୂରକୁ ଯାଇ ପାଣି ଆଣିବାକୁ ନ ପଡୁ , ସେମାନଙ୍କ ଗରିମାର ସମ୍ମାନ ହେଉ , ସେମାନଙ୍କର ଜୀବନ ସହଜ ହେଉ , ଏହି ମିଶନର ଏହା ମଧ୍ୟ ଲକ୍ଷ୍ୟ ରହିଛି ।


    ଆଜି ମଧ୍ୟ ଯେତେବେଳେ କୌଣସି ବୟସ୍କା ବା ବରିଷ୍ଠ ମାଆଙ୍କୁ ପାଣି ଆଣିବାକୁ ଯାଇ ବିଭିନ୍ନ ସ୍ଥାନରେ ବୁଲୁଥିବାର ଦେଖିଥାଏ ତ , ଯେତେବେଳେ କୌଣସି ଭଉଣୀଙ୍କୁ ମୁଣ୍ଡରେ ମାଠିଆ ରଖି ମାଇଲ ମାଇଲ ଦୂର ପାଦରେ ଚାଲି ଚାଲି ଯାଉଥିବାର ଦେଖିଥାଏ ତ , ପିଲାଦିନର ବହୁତ କିଛି ସ୍ମୃତି ସତେଜ ହୋଇ ଯାଇଥାଏ ।


    ସାରା ଦେଶର କୋଟି କୋଟି ଭଉଣୀମାନଙ୍କୁ ଏଭଳି ପାଣି ଯୋଗାଡ କରିବାର ସମସ୍ୟାରୁ ମୁକ୍ତି ଦେବାର ସମୟ ଆସିଯାଇଛି ।


    ଯେପରି ଆମେ ପ୍ରତ୍ୟେକ ଘରେ ଶୌଚାଳୟ ପହଂଚାଇଲୁ , ଠିକ ସେହିପରି ପ୍ରତ୍ୟେକ ଘରେ ମଧ୍ୟ ପାଣି ପହଂଚାଇବୁ , ଏହି ପଣ କରି ଆମେ ବାହାରିଛୁ ।


    ଯେତେବେଳେ ସଂକଳ୍ପ ନେଇ ସାରିଛୁ , ତ ତାକୁ ମଧ୍ୟ ସିଦ୍ଧ କରି ଦେଖାଇବୁ ।


    ସାଥୀଗଣ ,


    ଗାଁର ଭାଗିଦାରୀ ଏବଂ ସହଯୋଗର ଏହି ଯୋଜନାରେ ଗାନ୍ଧିଜୀଙ୍କର ଗ୍ରାମ ସ୍ୱରାଜର ମଧ୍ୟ ଏକ ଝଲକ ରହିଛି ।


    ଜଳ ସହିତ ଜଡ଼ିତ ଯୋଜନା ପ୍ରତ୍ୟେକ ଗ୍ରାମ ସ୍ତରରେ ସେଠାକାର ସ୍ଥିତି ଓ ପରିସ୍ଥିତି ଅନୁସାରେ ପ୍ରସ୍ତୁତ ହେଉ , ଏହି ଜଳ ଜୀବନ ମିଶନର ମାର୍ଗଦର୍ଶିକା ପ୍ରସ୍ତୁତ କରିବା ସମୟରେ ଧ୍ୟାନ ଦିଆଯାଇଛି ।


    କେବଳ ଏତିକି ହିଁ ନୁହେଁ ,


    ଗ୍ରାମ ପଞ୍ଚାୟତ କିମ୍ବା ପଞ୍ଚାୟତ ଦ୍ୱାରା ଗଠିତ ଜଳ କମିଟି ହିଁ ନିଜ ସ୍ତରରେ ପାଣି ସହିତ ଜଡ଼ିତ ଯୋଜନା ପ୍ରସ୍ତୁତ କରିବେ , ତାକୁ କାର୍ଯ୍ୟକାରୀ କରିବେ , ତାହାର ରକ୍ଷଣାବେକ୍ଷଣ କରିବେ ।


    ଆଉ ଏଥିପାଇଁ ,


    ଆମକୁ , ପାଣି ପାଇଁ ପାଇପ ଲାଇନ ବିଛାଇବା ନିମନ୍ତେ ଯୋଜନାଠାରୁ ଆରମ୍ଭ କରି ତାହାର ବ୍ୟବସ୍ଥା ପର୍ଯ୍ୟନ୍ତ ଗାଁ ଗାଁକୁ ଯୋଡ଼ିବାର କାର୍ଯ୍ୟ ଆମକୁ କରିବାର ଅଛି ।


    ଆମକୁ ସର୍ବଦା ମନେ ରଖିବାକୁ ହେବ କି ଗାଁର ମୋର ଭାଇ ଭଉଣୀଙ୍କ ପାଖରେ ବୟସ୍କ ଲୋକଙ୍କ ପାଖରେ ଜଳ ଉତ୍ସକୁ ନେଇ , ଜଳର ଭଣ୍ଡାରଣକୁ ନେଇ ଅନେକ କଥାର ଅସରନ୍ତି ଖଣି ରହିଛି ।


    ଆମକୁ ଗାଁର ଲୋକମାନଙ୍କଠାରୁ ବଳି କୌଣସି ଅଧିକ ବିଶେଷଜ୍ଞ କିଏ ମିଳିବେ ?


    ଏଥିପାଇଁ ଗାଁ ଲୋକଙ୍କର ଅନୁଭୂତିକୁ ଆମକୁ ସଂପୂର୍ଣ୍ଣ ରୂପେ ବ୍ୟବହାର କରିବାର ଅଛି ।


    ସାଥୀଗଣ ,


    ଆମ ସରକାରଙ୍କ ପ୍ରୟାସ ଜଳ ଜୀବନ ମିଶନରେ ଅଧିକରୁ ଅଧିକ ଗାଁର ଲୋକଙ୍କୁ ଅଧିକାର ଦେବା , ସେମାନଙ୍କୁ ଆତ୍ମନିର୍ଭରଶୀଳ କରିବାର ଅଛି ।


    ଏହି ମିଶନ ପାଇଁ ପ୍ରତ୍ୟେକ ଗାଁରେ ଏକ ବିଶେଷ କମିଟି ଗଠନ କରାଯିବ , ଗ୍ରାମ ସ୍ତରରେ ହିଁ ଏକ କାର୍ଯ୍ୟାନ୍ୱୟନ ଯୋଜନା ପ୍ରସ୍ତୁତ କରାଯିବ । ଏହା ମୋର ଅନୁରୋଧ ରହିବ କି ଏହି କମିଟିରେ ଅତି କମରେ 50 ପ୍ରତିଶତ ଗାଁର ଭଉଣୀ ଓ ଝିଅମାନେ ରହିବେ ।


    କେବଳ ଏତିକି ନୁହେଁ , ପରିଷ୍କାର ପାଣି ଆସୁଛି ଅବା ଆସୁନାହିଁ , ଏହାର ଯାଞ୍ଚ କରିବା ପାଇଁ ଗ୍ରାମବାସୀମାନଙ୍କୁ , ସେଠାକାର ପୁଅ-ଝିଅମାନଙ୍କୁ ମଧ୍ୟ ତାଲିମ ଦିଆଯିବ ।


    ଏହିଭଳି ଭାବେ , କୌଶଳ ବିକାଶ ଯୋଜନା ମାଧ୍ୟମରେ ବ୍ୟାପକ ସ୍ତରରେ ଗ୍ରାମର ଯୁବକମାନଙ୍କୁ ଫିଟର , ପ୍ଲମ୍ବର , ଇଲେକ୍ଟ୍ରିସିଆନ୍ , ମିସ୍ତ୍ରୀ ଭଳି ଅନେକ କାର୍ଯ୍ୟର ତାଲିମ ଦିଆଯିବ ।


    ହଁ , ଏହି ସମସ୍ତ ପ୍ରୟାସ ମଧ୍ୟରେ ,


    କିଛି ଦୁର୍ଗମ ଅଂଚଳରେ , କିଛି ସୁଦୂର ପାହାଡ଼ିଆ ଅଂଚଳରେ ଜଳବାୟୁ ଏବଂ ଭୌଗୋଳିକ ସ୍ଥିତି ଯୋଗୁଁ ପାଇପ ଲାଇନ ପହଂଚାଇବାରେ କିଛି ସମସ୍ୟା ନିଶ୍ଚିତ ଆସିବ ।


    ଏଭଳି ସ୍ଥାନକୁ କ ’ ଣ ଛାଡ଼ି ଦେବା ?


    ନୁହେଁ ।


    ଏଭଳି ସ୍ଥାନ ପାଇଁ ବୈକଳ୍ପିକ ବ୍ୟବସ୍ଥା କରାଯିବ ।


    ସେଠାରେ ମଧ୍ୟ ଏହା ସୁନିଶ୍ଚିତ କରାଯିବ କି ସେହି ଗ୍ରାମବାସୀମାନଙ୍କୁ ଶୁଦ୍ଧ ପାଣି ମିଳୁ ।


    ସାଥୀଗଣ ,


    ଜଳ ଜୀବନ ମିଶନ ମାଧ୍ୟମରେ ଆଉ ଏକ ନୂଆ କାର୍ଯ୍ୟ କରାଯାଉଛି । ଏହି ଯୋଜନାର ଅନୁଧ୍ୟାନ ପାଇଁ ମହାକାଶ ଟେକ୍ନୋଲଜି ଏବଂ କୃତ୍ରିମ ବୁଦ୍ଧିମତା ଭଳି ଟେକ୍ନୋଲଜି ଭଳି ଉଭୟର ବ୍ୟବହାର କରାଯାଉଛି ।


    ପ୍ରତ୍ୟେକ ଗାଁରେ ଜଳର କେତେ ଭଣ୍ଡାରଣ ହେଉଛି , କେତେ ଖର୍ଚ୍ଚ ହେଉଛି , ଜଳର ସ୍ଥିତି ସମ୍ବନ୍ଧରେ ସମସ୍ତ ତଥ୍ୟ ଉପରେ ନିରନ୍ତର ଦୃଷ୍ଟି ରଖାଯିବ ।


    ସାଥୀଗଣ ,


    ଜଳ ଜୀବନ ମିଶନରେ ସରକାର ଏହା ମଧ୍ୟ ବ୍ୟବସ୍ଥା କରିଛନ୍ତି କି ଆପଣଙ୍କ ଗ୍ରାମରେ ଯୋଜନା ସଂପୂର୍ଣ୍ଣ ହେବା ପରେ ସରକାର ଜଳ କମିଟି ଖାତାକୁ ସିଧା ସଳଖ ଅର୍ଥ ପଠାଇବେ । ଫଳରେ ଜଳ ସହିତ ଜଡ଼ିତ ବ୍ୟବସ୍ଥାର ରକ୍ଷଣା ବେକ୍ଷଣ ଓ ପରିଚାଳନା ଗାଁର ଲୋକମାନେ ହିଁ କରିବେ ।


    ମୋର ଆଉ ଏକ ଅନୁରୋଧ ହେଉଛି କି ପ୍ରତ୍ୟେକ ଗାଁର ଲୋକ ଜଳ କାର୍ଯ୍ୟାନ୍ୱୟନ ଯୋଜନା ପ୍ରସ୍ତୁତ କରନ୍ତୁ , ଜଳପାଣ୍ଠି ଗଠନ କରନ୍ତୁ । ଆପଣଙ୍କ ଗାଁରେ ଜଳ ସହିତ ଜଡ଼ିତ ଯୋଜନାଗୁଡ଼ିକ ପାଇଁ ଅନେକ କାର୍ଯ୍ୟକ୍ରମରୁ ଅର୍ଥ ଆସୁଛି । ବିଧାୟକ ଏବଂ ସାଂସଦ ପାଣ୍ଠିରୁ ଆସୁଛି , କେନ୍ଦ୍ର ଏବଂ ରାଜ୍ୟ ସରକାରଙ୍କ ଯୋଜନାରୁ ଆସୁଛି ।


    ଆମକୁ ଏପରି ବ୍ୟବସ୍ଥା ପ୍ରସ୍ତୁତ କରିବାକୁ ହେବ ଯେ , ଏହି ସମସ୍ତ ଅର୍ଥ ଗୋଟିଏ ସ୍ଥାନକୁ ଆସିବ ଆଉ ଗୋଟିଏ ପ୍ରକାରରେ ଖର୍ଚ୍ଚ ହେବ । ଏହାକୁ ଅଳ୍ପ-ଅଳ୍ପ କରି କିଛି-କିଛି ଅର୍ଥ ଖର୍ଚ୍ଚ କରିବା ବଦଳରେ ଏକା ଥରକେ ଅଧିକ ଅର୍ଥ ବିନିଯୋଗ ହୋଇ ପାରିବ ।


    ସାଥୀଗଣ ,


    ମୁଁ ଆଜି ଏହି ଅବସରରେ ସାରା ବିଶ୍ୱରେ ବସବାସ କରୁଥିବା ଭାରତୀୟମାନଙ୍କୁ ମଧ୍ୟ ଅନୁରୋଧ କରିବି କି ସେମାନେ ଏହି ପବିତ୍ର ଅଭିଯାନରେ ନିଜର ଯୋଗଦାନ ଦିଅନ୍ତୁ ।


    ମୁଁ ଆଜି ଏହି ମଂଚରୁ ଗାଁରେ ରହୁଥିବା ନିଜର ଭାଇ ଭଉଣୀମାନଙ୍କୁ ମଧ୍ୟ ନିବେଦନ କରୁଛି କି ସେମାନେ ଜଳ ସଂରକ୍ଷଣ ପାଇଁ ଜଳର ବିତରଣ ବ୍ୟବସ୍ଥାକୁ ସୂଚାରୁ ରୂପେ ପରିଚାଳନା ପାଇଁ , ଜଳର ପୁନର୍ବିନିଯୋଗ ପାଇଁ ଆଗକୁ ଆସନ୍ତୁ ।


    ଆପଣ ନିଜର ସମୟ ଦିଅନ୍ତୁ , ନିଜର ଶ୍ରମ ଦିଅନ୍ତୁ । ଆପଣ ଗୋଟିଏ ପାଦ ଚାଲିବେ ତ ସରକାର 9 ପାଦ ଚାଲିବେ ।


    ଆସନ୍ତୁ , ଏକଜୁଟ ହୋଇ , ପାଦରେ ପାଦ ମିଳାଇ , ଦେଶର ସାଧାରଣ ଜନତାଙ୍କୁ ସ୍ୱଚ୍ଛ ପାଣିର ଅଧିକାର ସହିତ ସାମିଲ କରିବାରେ ନିଜର ଦାୟିତ୍ୱ ତୁଲାଇବା ।


    ଆପଣଙ୍କର ପ୍ରୟାସ , ଆପଣଙ୍କର ସଫଳତା , ଦେଶର ଜଳ ସୁରକ୍ଷା ଏବଂ ଖାଦ୍ୟ ସୁରକ୍ଷା ପାଇଁ ହେଉଛି ବହୁତ ମହତ୍ୱପୂର୍ଣ୍ଣ ।


    ଆଉ ପୁଣି ଥରେ ଅଟଳ ଜଳ ଯୋଜନା ପାଇଁ ଜଳ ଜୀବନ ମିଶନ ପାଇଁ ସଂପୂର୍ଣ୍ଣ ଦେଶକୁ ଶୁଭକାମନା ଜଣାଉଛି ।


    ବହୁତ ବହୁତ ଧନ୍ୟବାଦ!!!


    **********


    

    
    (Release ID: 1597758) Visitor Counter : 12