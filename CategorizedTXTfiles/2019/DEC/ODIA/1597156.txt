      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ୟୁରୋପୀୟ ପରିଷଦର ଅଧ୍ୟକ୍ଷ ମହାମହିମ ଚାର୍ଲ୍ସ ମିଶେଲଙ୍କ ସହ ଟେଲିଫୋନରେ କଥା ହେଲେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ
      Posted On: 21 DEC 2019 5:15PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସହିତ ଆଜି ୟୁରୋପୀୟ ପରିଷଦର ଅଧ୍ୟକ୍ଷ ମହାମହିମ ଶ୍ରୀ ଚାର୍ଲ୍ସ ମିଶେଲ ଟେଲିଫୋନ ଯୋଗେ କଥାବାର୍ତ୍ତା କରିଛନ୍ତି ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ ୟୁରୋପୀୟ ପରିଷଦର ଅଧ୍ୟକ୍ଷ ପଦ ଗ୍ରହଣ କରିବା ଲାଗି ଶ୍ରୀ ମିଶେଲଙ୍କୁ ଅଭିନନ୍ଦନ ଜଣାଇବା ସହ ତାଙ୍କର ସଫଳ କାର୍ଯ୍ୟକାଳ ନିମନ୍ତେ ଶୁଭକାମନା ଜଣାଇଥିଲେ । ପ୍ରଧାନମନ୍ତ୍ରୀ ବିଶ୍ୱାସ ପ୍ରକଟ କରିଥିଲେ ଯେ ଶ୍ରୀ ମିଶେଲଙ୍କ ନେତୃତ୍ୱରେ ଭାରତ-ୟୁରୋପୀୟ ସଂଘର ଭାଗିଦାରୀକୁ ଆହୁରି ସୁଦୃଢ଼ କରାଯିବ ।


    ଚଳିତବର୍ଷ ନ୍ୟୁୟର୍କରେ ମିଳିତ ଜାତିସଂଘ ସାଧାରଣ ପରିଷଦ ବୈଠକ ଅବସରରେ ଶ୍ରୀ ମିଶେଲଙ୍କ ସହିତ ନିଜ ସାକ୍ଷାତ ବିଷୟରେ ସ୍ମରଣ କରି ପ୍ରଧାନମନ୍ତ୍ରୀ କହିଥିଲେ ଯେ ଭାରତ ବିଟିଆଇଏ , କନେକ୍ଟିଭିଟି ପାର୍ଟନରସିପ , ୟୁରୋପୋଲ , ୟୁରୋଆଟମ , ଆତଙ୍କବାଦ ମୁକାବିଲା ଏବଂ ଜଳବାୟୁ ପରିବର୍ତ୍ତନ ସମେତ ଆପୋସ ସ୍ୱାର୍ଥ ପ୍ରସଙ୍ଗରେ ଅଗ୍ରଗତି କରିବା ଲାଗି ପ୍ରତିଶ୍ରୁତିବଦ୍ଧ ।


    ଉଭୟ ନେତା ଆସନ୍ତା ବର୍ଷ ବ୍ରୁସେଲ୍ସରେ ପରବର୍ତ୍ତୀ ଭାରତ-ୟୁରୋପ ସଂଘ ଶିଖର ସମ୍ମିଳନୀ ଆୟୋଜନ କରିବା ଲାଗି ସହମତ ହୋଇଥିଲେ । ଏ ସମ୍ପର୍କରେ କୂଟନୈତିକ ମାଧ୍ୟମରେ ତାରିଖ ନିର୍ଦ୍ଧାରଣ କରାଯିବ ।


    **********


    

    
    (Release ID: 1597156) Visitor Counter : 10