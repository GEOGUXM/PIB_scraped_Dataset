      କ୍ୟାବିନେଟ

      ଭାରତୀୟ ରେଳବାଇର ରୂପାନ୍ତରଣକାରୀ ଢାଂଚାଗତ ପୁନର୍ଗଠନକୁ କ୍ୟାବିନେଟ ମଞ୍ଜୁରି
      • ରେଳବାଇର ବର୍ତ୍ତମାନର 8ଟି ଗ୍ରୁପ ‘ଏ’ ସେବାକୁ ଗୋଟିଏ କେନ୍ଦ୍ରୀୟ ସେବା ‘ଭାରତୀୟ ରେଳବାଇ ପ୍ରବନ୍ଧନ ସେବାରେ ସମ୍ମିଶ୍ରଣ
      • ସେବାଗୁଡ଼ିକର ମିଶ୍ରଣ ଫଳରେ ‘ଅମଲାତନ୍ତ୍ର’ ଶେଷ ହେବ
      • ରେଳବାଇରେ ସୁବ୍ୟବସ୍ଥିତ କାର୍ଯ୍ୟକୁ ମିଳିବ ପ୍ରୋତ୍ସାହନ
      • ନିଷ୍ପତ୍ତି ନେବାର ପ୍ରକ୍ରିୟା ଦ୍ରୁତ ହେବ
      • ସଂଗଠନ ପାଇଁ ଏକ ସୁସଙ୍ଗତ ଭିଜନ ସୃଷ୍ଟି ହେବ ଏବଂ ଯୁକ୍ତିସଙ୍ଗତ ନିଷ୍ପତ୍ତିକୁ ମିଳିବ ପ୍ରୋତ୍ସାହନ
      • ରେଳବାଇ ବୋର୍ଡର ଗଠନ ଏବେଠୁ ବିଭାଗୀୟ ଆଧାରରେ ହେବ ନାହିଁ ଏବଂ ଏହା ସ୍ଥାନରେ ଏକ ଛୋଟ ଢାଂଚା କାର୍ଯ୍ୟ କରିବ ଯାହାର ଗଠନ କାର୍ଯ୍ୟାତ୍ମକ ଆଧାରରେ ହେବ
      • ରେଳବାଇ ବୋର୍ଡର ଅଧ୍ୟକ୍ଷତା କରିବେ ରେଲୱେ ବୋର୍ଡର ଚେୟାରମ୍ୟାନ, ସେ ଏହାର ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ହେବେ, ଏଥିରେ 4 ଜଣ ସଦସ୍ୟଙ୍କ ବ୍ୟତୀତ କେତେ ଜଣ ସ୍ୱତନ୍ତ୍ର ସଦସ୍ୟ ରହିବେ
      • ରେଳବାଇରେ ସୁଧାର ଲାଗି ଗଠିତ ବିଭିନ୍ନ ସମିତି ସେବାଗୁଡ଼ିକର ସମ୍ମିଶ୍ରଣ ପାଇଁ ସୁପାରିସ କରିଥିଲେ
      • 7 ଏବଂ 8 ଡିସେମ୍ବର, 2019ରେ ଆୟୋଜିତ ଦୁଇ ଦିନିଆ ‘ପରିବର୍ତ୍ତନ ସେମିନାର’ରେ ରେଳ ଅଧିକାରୀମାନଙ୍କ ସର୍ବସମ୍ମତି ଏବଂ ବ୍ୟାପକ ସମର୍ଥନ ପରେ ଏହି ସୁଧାର ଅଣାଯାଇଛି
      • ନିରପେକ୍ଷତା ଓ ପାରଦର୍ଶିତା ସୁନିଶ୍ଚିତ କରିବା ଲାଗି କ୍ୟାବିନେଟ ଦ୍ୱାରା ଗଠିତ ବୈକଳ୍ପିକ ବ୍ୟବସ୍ଥାକୁ ମଞ୍ଜୁରି ଫଳରେ ଡିଓପିଟି ସହିତ ପରାମର୍ଶ କରି ସେବାଗୁଡ଼ିକର ଏକୀକରଣ ପାଇଁ ରୂପରେଖ ନିର୍ଦ୍

      Posted On: 24 DEC 2019 8:30PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଭାରତୀୟ ରେଳବାଇର ରୂପାନ୍ତରଣକାରୀ ଢାଂଚାଗତ ପୁନର୍ଗଠନ ପ୍ରସ୍ତାବକୁ ଅନୁମୋଦନ କରିଛନ୍ତି । ଏହି ଐତିହାସିକ ସୁଧାର ଭାରତୀୟ ରେଳବାଇକୁ ଭାରତର ‘ ବିକାଶ ଯାତ୍ରା ’ ର ବିକାଶ ଇଞ୍ଜିନ କରିବା ଦିଗରେ ସରକାରଙ୍କ ସଂକଳ୍ପକୁ ସାକାର କରିବାରେ ବେଶ ସହାୟକ ସାବ୍ୟସ୍ତ ହେବ ।


    ସୁଧାରଗୁଡ଼ିକ ମଧ୍ୟରେ ସାମିଲ ରହିଛି :


    1. ରେଳବାଇ ଗ୍ରୁପ ‘ ଏ ’ ର ବର୍ତ୍ତମାନର 8ଟି ସେବାକୁ ଗୋଟିଏ କେନ୍ଦ୍ରୀୟ ସେବା ‘ ଭାରତୀୟ ରେଳବାଇ ପ୍ରବନ୍ଧନ ସେବା (ଆଇଆରଏମଏସ)ରେ ସମ୍ମିଶ୍ରଣ


    2. ରେଳବାଇ ବୋର୍ଡର ପୁନର୍ଗଠନ କାର୍ଯ୍ୟତ୍ମକ ଆଧାରରେ ହେବ , ଯାହାର ଅଧ୍ୟକ୍ଷତା କରିବେ ସିଆରବି । ଏଥିରେ 4 ଜଣ ସଦସ୍ୟଙ୍କ ବ୍ୟତିତ କେତେଜଣ ସ୍ୱତନ୍ତ୍ର ସଦସ୍ୟ ରହିବେ ।


    3. ବର୍ତ୍ତମାନ ସେବା ‘ ଭାରତୀୟ ରେଳବାଇ ଚିକିତ୍ସା ସେବା (ଆରଇଆରଏମଏସ) ’ ର ନାମକରଣ ପରିବର୍ତ୍ତିତ ହୋଇ ଭାରତୀୟ ରେଳବାଇ ସ୍ୱାସ୍ଥ୍ୟସେବା (ଆଇଆରଏଚଏସ) ରଖାଯିବ ।


    ରେଳବାଇ ଆସନ୍ତା 12 ବର୍ଷ ମଧ୍ୟରେ 50 ଲକ୍ଷ କୋଟି ଟଙ୍କାର ପ୍ରସ୍ତାବିତ ନିବେଶ ଜରିଆରେ ଆଧୁନିକୀକରଣ ସହିତ ଯାତ୍ରୀମାନଙ୍କୁ ଉଚ୍ଚମାନର ସୁରକ୍ଷା , ଗତି ଏବଂ ସେବା ପ୍ରଦାନ କରିବା ଲାଗି ଏକ ମହତ୍ୱାକାଂକ୍ଷୀ କାର୍ଯ୍ୟକ୍ରମ ପ୍ରସ୍ତୁତ କରିଛି । ଏଥିପାଇଁ ଦ୍ରୁତ ଗତି ଏବଂ ବ୍ୟାପକ ସ୍ତରରେ ଯୁକ୍ତ ଏକ ଏକୀକୃତ ଏବଂ ସଶକ୍ତ ସଂଗଠନର ଆବଶ୍ୟକତା ରହିଛି , ଯାହାଦ୍ୱାରା ଏହି ଉତ୍ତରଦାୟିତ୍ୱକୁ ସମ୍ପୂର୍ଣ୍ଣ ଏକାଗ୍ରତାର ସହିତ ପୂରଣ କରାଯାଇପାରିବ ଏବଂ ଏଥିସହିତ ବିଭିନ୍ନ ଆହ୍ୱାନର ମୁକାବିଲା ଲାଗି ସଂଗଠନ ସକ୍ଷମ ହୋଇପାରିବ । ଆଜିର ଏହି ସୁଧାର ପ୍ରକୃତରେ ବର୍ତ୍ତମାନର ସରକାରଙ୍କ ଅଧୀନରେ ପୂର୍ବରୁ ଲାଗୁ ହୋଇସାରିଥିବା ବିଭିନ୍ନ ସୁଧାର ଶୃଙ୍ଖଳା ଅଧୀନରେ ଆସୁଛି ଯେଉଁଥିରେ ରେଳ ବଜେଟର ବିଲୟ କେନ୍ଦ୍ରୀୟ ବଜେଟରେ ରହିବା , ମହା ପ୍ରବନ୍ଧକ (ଜିଏମ) ଏବଂ କ୍ଷେତ୍ରୀୟ ଅଧିକାରୀ (ଫିଲ୍ଡ ଅଫିସର)ଙ୍କୁ କ୍ଷମତାସମ୍ପନ୍ନ କରିବା ଲାଗି ସେମାନଙ୍କୁ ଅଧିକାର ଦେବା , ପ୍ରତିଦ୍ୱନ୍ଦ୍ୱୀ ଅପରେଟରମାନଙ୍କୁ ରେଳ ଗାଡ଼ି ଚଳାଇବା ଲାଗି ଅନୁମତି ଦେବା ଆଦି ସାମିଲ ରହିଛି ।


    ପରବର୍ତ୍ତୀ ସ୍ତରର ଆହ୍ୱାନ ସହ ମୁକାବିଲା କରିବା ଏବଂ ବିଭିନ୍ନ ବର୍ତ୍ତମାନର ଜଟିଳତାକୁ ଦୂର କରିବା ଲାଗି ପଦକ୍ଷେପ ନିଆଯିବାର ଆବଶ୍ୟକତାକୁ ଅନୁଭବ କରାଯାଉଥିଲା । ସାରା ବିଶ୍ୱରେ ରେଳ ପ୍ରଣାଳୀର ନିଗମୀକରଣ କରାଯାଇଥିବା ସମୟରେ ଭାରତୀୟ ରେଳବାଇର ପରିଚାଳନା ସିଧାସଳଖ ସରକାରଙ୍କ ଦ୍ୱାରା କରାଯାଉଛି । ଏହାକୁ ବିଭିନ୍ନ ବିଭାଗ ଯେପରିକି ଯାତାୟାତ , ସିଭିଲ , ଯାନ୍ତ୍ରିକ , ବିଦ୍ୟୁତୀୟ , ସିଗନାଲ ଏବଂ ଦୂରସଂଚାର , ଷ୍ଟୋର , କାର୍ମିକ , ଲେଖା ଇତ୍ୟାଦିରେ ସଂଗଠିତ କରାଯାଇଥାଏ । ଏହି ବିଭାଗଗୁଡ଼ିକୁ ଉପରଠୁ ଆରମ୍ଭ କରି ତଳ ପର୍ଯ୍ୟନ୍ତ ପୃଥକ କରାଯାଇଥାଏ ଏବଂ ଏହାର ଅଧ୍ୟକ୍ଷତା ରେଳବାଇ ବୋର୍ଡର ସଚିବ ସ୍ତରର ଅଧିକାରୀ (ସଦସ୍ୟ)ଙ୍କ ଦ୍ୱାରା କରାଯାଇଥାଏ । ବିଭାଗର ଏହି ଗଠନକୁ ଉପରୁ ଆରମ୍ଭ କରି ତଳ ପର୍ଯ୍ୟନ୍ତ ଯାଇ ରେଳବାଇର ତୃଣମୂଳସ୍ତରର ପର୍ଯ୍ୟନ୍ତ ସୁନିଶ୍ଚିତ କରାଯାଇଥାଏ । ସେବାର ଏକୀକରଣ ଫଳରେ ଏହା ‘ ଅମଲାତନ୍ତ୍ର ’ ଢାଂଚା ସମାପ୍ତ ହୋଇଯିବ , ରେଳବାଇର ସୁବ୍ୟବସ୍ଥିତ କାମକାର୍ଯ୍ୟକୁ ପ୍ରୋତ୍ସାହନ ମିଳିବ , ନିଷ୍ପତ୍ତି ନେବା ପ୍ରକ୍ରିୟା ଦ୍ରୁତ ହେବ , ସଂଗଠନ ପାଇଁ ଏକ ସୁସଙ୍ଗତ ଭିଜନ ସୃଷ୍ଟି ହେବ ଏବଂ ଯୁକ୍ତିଯୁକ୍ତ ନିର୍ଣ୍ଣୟ ନେବାରେ ସୁବିଧା ହେବ । ରେଳବାଇରେ ସୁଧାର ଲାଗି ଗଠିତ ବିଭିନ୍ନ ସମିତି ସେବାଗୁଡ଼ିକର ଏକୀକରଣ ନିମନ୍ତେ ସୁପାରିସ କରିଥିଲେ ଏଥିମଧ୍ୟରେ ପ୍ରକାଶ ଟଣ୍ଡନ ସମିତି (1994) , ରାକେଶ ମୋହନ ସମିତି (2001) , ସାମ ପିତ୍ରୋଡା ସମିତି (2012) ଏବଂ ବିବେକ ଦେବରାୟ ସମିତି (2015) ସାମିଲ ରହିଛି ।


    7 ଏବଂ 8 ଡିସେମ୍ବର , 2019ରେ ଦିଲ୍ଲୀରେ ଆୟୋଜିତ ଦୁଇ ଦିନିଆ ‘ ପରିବର୍ତ୍ତନ ସେମିନାର ’ ରେ ରେଳ ଅଧିକାରୀଙ୍କ ସର୍ବସମ୍ମତି ଏବଂ ବ୍ୟାପକ ସମର୍ଥନ ପରେ ଏହି ସୁଧାର ଅଣାଯାଇଛି । ଏହି ଭାବନାକୁ ସମ୍ମାନ ଦେବା ଏବଂ ରେଳ ଅଧିକାରୀଙ୍କ ପରାମର୍ଶକୁ ଗୁରୁତ୍ୱ ଦେବାକୁ ନେଇ ଏଥିରେ ବ୍ୟାପକ ଭରସା ଉତ୍ପନ୍ନ କରିବା ଲାଗି ରେଳବାଇ ବୋର୍ଡ 8 ଡିସେମ୍ବର 2019ରେ ହିଁ ସମ୍ମିଳନୀ ଅବସରରେ ବୋର୍ଡର ଏ ଅସାଧାରଣ ବୈଠକ ଆୟୋଜନ କରିଥିଲା ଏବଂ ଉପରୋକ୍ତ ସୁଧାର ସହିତ ଅନେକ ସୁଧାର ପାଇଁ ସୁପାରିସ କରିଥିଲା ।


    ଏବେ ପରବର୍ତ୍ତୀ ନିଯୁକ୍ତି ଚକ୍ର ବା ପ୍ରକ୍ରିୟା ଠାରୁ ଗୋଟିଏ ଏକୀକୃତ ଗ୍ରୁପ ‘ ଏ ’ ସେବା ସୃଷ୍ଟି କରିବା ଲାଗି ପ୍ରସ୍ତାବ ଦିଆଯାଉଛି ଯାହା ‘ ଭାରତୀୟ ରେଳବାଇ ପ୍ରବନ୍ଧନ ସେବା ’ ( ଆଇଆରଏମଏସ) ନାମରେ ନାମିତ ହେବ । ଆସନ୍ତା ନିଯୁକ୍ତି ବର୍ଷରେ ନିଯୁକ୍ତିରେ ସୁବିଧା ଲାଗି ଡିଓପିଟି ଏବଂ ୟୁପିଏସସି ଠାରୁ ପରାମର୍ଶ ନେଇ ନୂଆ ସେବା ସୃଷ୍ଟି କାର୍ଯ୍ୟ ସମ୍ପୂର୍ଣ୍ଣ କରାଯିବ ।


    ଏହାଦ୍ୱାରା ରେଳବାଇ ନିଜର ଆବଶ୍ୟକତା ଅନୁଯାୟୀ ଇଞ୍ଜିନିୟରିଂ ଏବଂ ଅଣ ଇଞ୍ଜିନିୟରିଂରେ ନିଯୁକ୍ତି କରିବା ଏବଂ ଏଥିସହିତ କ୍ୟରିଅରରେ ଉନ୍ନତି ଲାଗି ଏହି ଦୁଇଟି ଶ୍ରେଣୀକୁ ସମାନ ସୁଯୋଗ ଦେବା ଲାଗି ସୁପାରିସ କରିବାରେ ସକ୍ଷମ ହୋଇପାରିବ । ନିରପେକ୍ଷତା ଏବଂ ପାରଦର୍ଶିତା ସୁନିଶ୍ଚିତ କରିବା ଲାଗି କ୍ୟାବିନେଟ ଦ୍ୱାରା ଗଠିତ ବିକଳ୍ପ ବ୍ୟବସ୍ଥାର ମଞ୍ଜୁରି ଫଳରେ ରେଳ ମନ୍ତ୍ରଣାଳୟ ଡିଓପିଟି ସହିତ ପରାମର୍ଶ କରି ସେବାର ଏକୀକରଣର ରୂପରେଖ ପ୍ରସ୍ତୁତ କରିବ । ଏହି ପ୍ରକ୍ରିୟା ଗୋଟିଏ ବର୍ଷ ମଧ୍ୟରେ ପୂରଣ ହେବ ।


    ନିଯୁକ୍ତି ପାଇବାକୁ ଥିବା ନୂଆ ଅଧିକାରୀ ଆବଶ୍ୟକତା ଅନୁଯାୟୀ ଇଞ୍ଜିନିୟରିଂ ଏବଂ ଅଣଇଞ୍ଜିନିୟରିଂ କ୍ଷେତ୍ରରୁ ଆସିବେ ଏବଂ ସେମାନଙ୍କ ଦକ୍ଷତା ଓ ବିଶେଷଜ୍ଞତା ଅନୁସାରେ ସେମାନଙ୍କୁ ନିଯୁକ୍ତି ଦିଆଯିବ । ଯାହାଦ୍ୱାରା ସେମାନେ ଏକ ସାମଗ୍ରିକ ଦୃଷ୍ଟିକୋଣ ବିକଶିତ କରିପାରିବେ ଏବଂ ବରିଷ୍ଠ ସ୍ତରରେ ସାଧାରଣ ପରିଚାଳନା ଦାୟିତ୍ୱ ନିର୍ବାହ କରିବା ଲାଗି ପ୍ରସ୍ତୁତ ହୋଇପାରିବେ । ସାଧାରଣ ପରିଚାଳନା ପଦବୀ ଲାଗି ଚୟନ ଯୋଗ୍ୟତା ଆଧାରିତ ପ୍ରଣାଳୀ ଜରିଆରେ କରାଯିବ ।


    ରେଳବାଇ ବୋର୍ଡର ଗଠନ ଏବେଠାରୁ ବିଭାଗୀୟ ଆଧାରରେ ହେବ ନାହିଁ ଏବଂ ଏହା ସ୍ଥାନରେ ଏକ ଛୋଟ ଆକାରର ଢାଂଚା ରହିବ ଯାହାର ଗଠନ କାର୍ଯ୍ୟାତ୍ମକ ଆଧାରରେ ହେବ । ଏଥରେ ଜଣେ ଚେୟାରମ୍ୟାନ ରହିବେ , ଯିଏକି ‘ ମୁଖ୍ୟ କାର୍ଯ୍ୟନିର୍ବାହୀ ଅଧିକାରୀ ’ ଭାବେ କାର୍ଯ୍ୟ କରିବେ । ଏଥିସହିତ 4 ଜଣ ସଦସ୍ୟ ରହିବେ ଯାହାଙ୍କୁ ଭିତ୍ତିଭୂମି , ପରିଚାଳନା ଏବଂ ବ୍ୟବସାୟିକ ବିକାଶ , ରୋଲିଂ ଷ୍ଟକ ଏବଂ ଆର୍ଥିକ କାରବାର ସହ ଜଡ଼ିତ କାର୍ଯ୍ୟର ଭିନ୍ନ ଭିନ୍ନ ଉତ୍ତରଦାୟିତ୍ୱ ଦିଆଯିବ । ଚେୟାରମ୍ୟାନ ହେବେ କ୍ୟାଡର ନିୟନ୍ତ୍ରଣକାରୀ ଅଧିକାରୀ । ସେ ମାନବ ସମ୍ବଳ (ଏଚଆର) ଲାଗି ଉତ୍ତରଦାୟୀ ଏବେ ଏବଂ ତାଙ୍କୁ ଜଣେ ଡିଜି (ଏଚଆର) ସହାୟତା ଯୋଗାଇ ଦେବେ । ଶୀର୍ଷ ସ୍ତରର ତିନୋଟି ପଦବୀକୁ ରେଳବାଇ ବୋର୍ଡରୁ ସମାପ୍ତ (ସରେଣ୍ଡର) କରି ଦିଆଯିବ ଏବଂ ରେଳବାଇ ବୋର୍ଡର ଅବଶିଷ୍ଟ ପଦବୀ ସମସ୍ତ ଅଧିକାରୀମାନଙ୍କ ପାଇଁ ଉନ୍ମୁକ୍ତ ରହିବ , ସେମାନେ ଯେକୌଣସି ସେବାର ଅନ୍ତର୍ଗତ ହୋଇଥାଆନ୍ତୁ ପଛେ । ବୋର୍ଡରେ କେତେଜଣ ସ୍ୱତନ୍ତ୍ର ସଦସ୍ୟ (ଏମାନଙ୍କ ସଂଖ୍ୟା ସମୟ ବ୍ୟବଧାନରେ କ୍ଷମତାପ୍ରାପ୍ତ ପ୍ରାଧିକରଣଙ୍କ ଦ୍ୱାରା ନିର୍ଦ୍ଧାରଣ କରାଯିବ) ମଧ୍ୟ ରହିବେ ଯେଉଁମାନେ ଗଭୀର ଜ୍ଞାନଧାରୀ ଅତ୍ୟନ୍ତ ବିଶିଷ୍ଟ ପେସାଦାର ହୋଇଥିବେ । ସେମାନଙ୍କର ଉଦ୍ୟୋଗ ଜଗତ , ଅର୍ଥ , ଅର୍ଥଶାସ୍ତ୍ର ଏବଂ ପରିଚାଳନା କ୍ଷେତ୍ରରେ ଶୀର୍ଷ ସ୍ତରରେ କାର୍ଯ୍ୟ କରିବା ସହିତ 30ବର୍ଷରୁ ଊର୍ଦ୍ଧ୍ଵ ବ୍ୟାପକ ଅଭିଜ୍ଞତା ରହିଥିବ । ସ୍ୱତନ୍ତ୍ର ସଦସ୍ୟ ବିଶିଷ୍ଟ ରଣନୈତିକ ଦିଗ ନିର୍ଦ୍ଧାରଣ କରିବାରେ ରେଳବାଇ ବୋର୍ଡର ସହାୟତା କରିବେ । ବୋର୍ଡ ଠାରୁ ମଞ୍ଜୁରି ମିଳିବା ପରେ ପୁନର୍ଗଠନିତ ବୋର୍ଡ କାର୍ଯ୍ୟ କରିବା ଆରମ୍ଭ କରିଦେବ । ଏହାର ଅନ୍ତର୍ଗତ ଏହା ସୁନିଶ୍ଚିତ କରାଯିବ ଯେ ଅଧିକାରୀମାନଙ୍କୁ ପୁନର୍ଗଠିତ ବୋର୍ଡରେ ସାମିଲ କରାଯିବ କିମ୍ବା ସେମାନଙ୍କ ଅବସର ପର୍ଯ୍ୟନ୍ତ ସମାନ ବେତନ ଏବଂ ରେଙ୍କରେ ଆଡଜଷ୍ଟ କରାଯିବ ।


    **********


    

    
    (Release ID: 1597756) Visitor Counter : 15