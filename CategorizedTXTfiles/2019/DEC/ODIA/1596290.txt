      କ୍ୟାବିନେଟ

      ଚତୁର୍ଥ ପର୍ଯ୍ୟାୟ ଦିଲ୍ଲୀ ମେଟ୍ରୋର ତିନୋଟି ପ୍ରାଥମିକତା କରିଡର ଲାଗି ଅର୍ଥ ଯୋଗାଣ (ଫଣ୍ଡିଂ) ପଦ୍ଧତିରେ ସଂଶୋଧନ ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 11 DEC 2019 8:36PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ଚତୁର୍ଥ ପର୍ଯ୍ୟାୟ ଦିଲ୍ଲୀ ମେଟ୍ରୋର ତିନୋଟି ପ୍ରାଥମିକତା କରିଡର ଲାଗି ଅର୍ଥ ଯୋଗାଣ (ଫଣ୍ଡିଂ) ପଦ୍ଧତିରେ ସଂଶୋଧନ ପ୍ରସ୍ତାବକୁ ଅନୁମୋଦନ କରିଛନ୍ତି । ଏହି ତିନୋଟି ପ୍ରାଥମିକତା କରିଡର ହେଉଛି (1) ଏରୋ ସିଟିଠାରୁ ତୁଗଲକାବାଦ , ( 2) ଆର.କେ. ଆଶ୍ରମରୁ ଜନକପୁରୀ (ପଶ୍ଚିମ) ଏବଂ (3) ମୁକୁନ୍ଦପୁର-ମୌଜପୁର । ଏଥିପାଇଁ ଜମି ମୂଲ୍ୟରେ ଭାଗିଦାରୀ ଭାରତ ସରକାର ଏବଂ ଜାତୀୟ ରାଜଧାନୀ କ୍ଷେତ୍ର ସରକାରଙ୍କ ମଧ୍ୟରେ 50:50 ଅନୁପାତରେ ହେବ । ଏହି ଭାଗିଦାରୀ ମେଟ୍ରୋ ରେଳ ନୀତି , 2017ରେ ସଂଶୋଧନ ଆଧାରରେ କରାଯାଇଛି , ଯାହା 6 ସେପ୍ଟେମ୍ବର 2019ରେ ସର୍ବୋଚ୍ଚ ନ୍ୟାୟାଳୟଙ୍କ ଆଦେଶ ଅନୁଯାୟୀ କେବଳ ଦିଲ୍ଲୀରେ ଲାଗୁ ହେବ ।


    24948.65 କୋଟି ଟଙ୍କାର ମୋଟ ପ୍ରକଳ୍ପ ବ୍ୟୟରେ କୌଣସି ପ୍ରକାର ପରିବର୍ତ୍ତନ କରାଯାଇନାହିଁ । ଭାରତ ସରକାରଙ୍କ ଯୋଗଦାନ ବର୍ତ୍ତମାନର 4154.20 କୋଟି ଟଙ୍କାରୁ ବୃଦ୍ଧି ପାଇ 4643.638 କୋଟି ଟଙ୍କାରେ ପହଁଚିଛି , ଯାହାକି 489.438 କୋଟି ଟଙ୍କାର ଶୁଦ୍ଧ ବୃଦ୍ଧି । ଡିଏମଆରସି ଦ୍ୱାରା ପୁନଃପଇଠ କରାଯାଉଥିବା ଦ୍ୱିପାକ୍ଷିକ / ବହୁପକ୍ଷୀୟ ଏଜେନ୍ସିରୁ ପ୍ରାପ୍ତ ବାହ୍ୟ ଋଣର ମୋଟ ଅର୍ଥ ବର୍ତ୍ତମାନର 11462.60 କୋଟି ଟଙ୍କାରୁ ବୃଦ୍ଧି ପାଇ 12 , 930 କୋଟି ଟଙ୍କା ହୋଇଯାଇଛି । ଏହିପରି ମୋଟ 1 , 468.314 କୋଟି ଟଙ୍କାର ଶୁଦ୍ଧ ବୃଦ୍ଧି ହୋଇଛି ।


    **********


    

    
    (Release ID: 1596290) Visitor Counter : 10