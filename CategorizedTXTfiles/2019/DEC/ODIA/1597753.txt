      କ୍ୟାବିନେଟ

      ପୂର୍ବତନ ପ୍ରଧାନମନ୍ତ୍ରୀ ଅଟଳ ବିହାରୀ ବାଜପେୟୀଙ୍କ ନାମରେ ରୋହତଙ୍ଗ ରଣନୈତିକ ସୁଡ଼ଙ୍ଗର ନାମକରଣକୁ କ୍ୟାବିନେଟ ମଞ୍ଜୁରି
      Posted On: 24 DEC 2019 8:27PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ପୂର୍ବତନ ପ୍ରଧାନମନ୍ତ୍ରୀ ଶ୍ରୀ ଅଟଳ ବିହାରୀ ବାଜପେୟୀଙ୍କ ସମ୍ମାନ ଉଦ୍ଦେଶ୍ୟରେ ରୋହତଙ୍ଗ ରଣନୈତିକ ସୁଡଙ୍ଗର ନାମକରଣ ତାଙ୍କ ନାମାନୁସାରେ କରିବା ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛନ୍ତି । ଏହି ନାମକରଣ ଡିସେମ୍ବର 25, 2019ରେ ଶ୍ରୀ ବାଜପେୟୀଙ୍କ ଜନ୍ମ ତିଥି ଅବସରରେ କରାଯିବ । ଜୁନ 03, 2000ରେ ସ୍ଵର୍ଗତ ଅଟଳ ବିହାରୀ ବାଜପେୟୀଙ୍କ ପ୍ରଧାନମନ୍ତ୍ରୀତ୍ଵ ସମୟରେ ଏହି ରୋହତଙ୍ଗ ରଣନୈତିକ ସୁଡଙ୍ଗ ନିର୍ମାଣ କରିବା ଲାଗି ଐତିହାସିକ ନିଷ୍ପତ୍ତି ନିଆଯାଇଥିଲା । ସୁଡଙ୍ଗର ଦକ୍ଷିଣ ପାର୍ଶ୍ଵ ସଡକକୁ ଯୋଡିବା ଲାଗି ମଇ 26, 2002ରେ ଭିତ୍ତିପ୍ରସ୍ତର ସ୍ଥାପନ କରାଯାଇଥିଲା ।


    ସମୁଦ୍ରପତନଠାରୁ 3000 ମିଟର ଉଚ୍ଚତାରେ ନିର୍ମିତ 8.8 କିମି ଲମ୍ବ ଏହାହେଉଛି ବିଶ୍ଵର ସବୁଠାରୁ ଦୀର୍ଘତମ ସୁଡଙ୍ଗ । ଏହାଦ୍ଵାରା ମନାଲି ରୁ ଲେହ ସଡକ ପଥରେ 46 କିମିର ଦୂରତା ହ୍ରାସ ପାଇବା ସହିତ ପରିବହନ ଖର୍ଚ୍ଚରେ କୋଟି କୋଟି ଟଙ୍କାର ସଞ୍ଚୟ ହୋଇପାରିବ । ଏହା 10.5 ମିଟର ଦୈର୍ଘ୍ୟର ଦୁଇ ଲେନ ବିଶିଷ୍ଟ ସୁଡଙ୍ଗ । ଏଥିରେ ଅଗ୍ନିକାଣ୍ଡ ଜନିତ ଦୁର୍ଘଟଣାରୁ ରକ୍ଷା ପାଇବା ଲାଗି ସମସ୍ତ ପ୍ରକାରର ବ୍ୟବସ୍ଥା ରହିଥିବା ଏକ ଆପାତକାଳୀନ ପ୍ରସ୍ଥାନ ସୁଡଙ୍ଗ ମୁଖ୍ୟ ସୁଡଙ୍ଗ ସହିତ ଯୋଡି ହୋଇଛି ।


    ଏହାର ନିର୍ମାଣ ସମୟରେ ସୀମା ସଡକ ସଂଗଠନକୁ ଭୌଗଳିକ ଏବଂ ଜଳବାୟୁ ସମ୍ବନ୍ଧିତ ବିଭିନ୍ନ ପ୍ରକାରର ଅସୁବିଧାର ସମ୍ମୁଖୀନ ହେବାକୁ ପଡିଥିଲା, ବିଶେଷକରି ସେରି ନାଲା ଫଲ୍ଟ ଜୋନ କ୍ଷେତ୍ରରେ ସୁଡଙ୍ଗର 587 ମିଟର ଲମ୍ବ କାର୍ଯ୍ୟ ବେଶ କଠିନ ଥିଲା । ଶେଷରେ ଅକ୍ଟୋବର 15, 2017ରେ ସୁଡଙ୍ଗ ଦୁଇ ପାର୍ଶ୍ଵରେ ସଡକ ନିର୍ମାଣ କାର୍ଯ୍ୟ ସମ୍ପୂର୍ଣ୍ଣ ହୋଇଥିଲା ।


    ସୁଡଙ୍ଗର ନିର୍ମାଣ ଖୁବ ଶୀଘ୍ର ସଂପୂର୍ଣ୍ଣ ହୋଇଯିବ । ଏହାଦ୍ଵାରା ହିମାଚଳ ପ୍ରଦେଶର ଉପାନ୍ତ ସୀମାବର୍ତ୍ତୀ ଅଞ୍ଚଳ ଏବଂ ଲଦାଖ ମଧ୍ୟରେ ସବୁ ଋତୁରେ ଯାତାୟାତ ସୁଗମ ହୋଇପାରିବ । ପୂର୍ବରୁ ଶୀତ ଋତୁରେ ଦେଶର ଅନ୍ୟ ସ୍ଥାନରୁ ଏହି ସ୍ଥାନକୁ 6 ମାସ ପର୍ଯ୍ୟନ୍ତ ଯାତାୟାତ ବନ୍ଦ ହୋଇଯାଉଥିଲା ।


    **********


    

    
    (Release ID: 1597753) Visitor Counter : 7