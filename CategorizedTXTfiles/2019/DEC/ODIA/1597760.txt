      କ୍ୟାବିନେଟ

      ୟୁନିଭର୍ସାଲ ପୋଷ୍ଟାଲ ୟୁନିଅନର ସମ୍ବିଧାନରେ ଅତିରିକ୍ତ ଦଶମ ପ୍ରୋଟୋକଲକୁ ସାମିଲ କରିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 24 DEC 2019 8:52PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ୟୁନିଭର୍ସାଲ ପୋଷ୍ଟାଲ ୟୁନିଅନ (ୟୁପିୟୁ)ର ସମ୍ବିଧାନରେ ଦଶମ ଅତିରିକ୍ତ ପ୍ରୋଟୋକଲକୁ ସାମିଲ କରିବା ପ୍ରସ୍ତାବକୁ ଅନୁମୋଦନ କରିଛନ୍ତି । ଏହି ପ୍ରୋଟୋକଲକୁ ସାମିଲ କରିବା ଲାଗି 3ରୁ 7 ସେପ୍ଟେମ୍ବର 2018 ପର୍ଯ୍ୟନ୍ତ ଇଥିଓପିଆର ଅଦିସ ଅବାବାଠାରେ ଆୟୋଜିତ ୟୁପିୟୁ କଂଗ୍ରେସର ସ୍ୱତନ୍ତ୍ର ବୈଠକରେ ଅଙ୍ଗୀକାର କରାଯାଇଥିଲା ।


    କ୍ୟାବିନେଟ ମଞ୍ଜୁରି ଫଳରେ ଭାରତ ସରକାରଙ୍କ ଡାକ ବିଭାଗକୁ ଏହା ଉପରେ ଭାରତର ରାଷ୍ଟ୍ରପତିଙ୍କ ସ୍ୱାକ୍ଷର ପ୍ରାପ୍ତ କରିବା ଏବଂ ଭାରତ ସରକାରଙ୍କ ଆଇନ ଅନୁରୂପ ଏହାକୁ କୂଟନୈତିକ ମାଧ୍ୟମରେ ୟୁପିୟୁର ମହାନିର୍ଦ୍ଦେଶକଙ୍କୁ ହସ୍ତାନ୍ତର କରିବାର ଅଧିକାର ମିଳିବ ।


    ୟୁପିୟୁର ସମ୍ବିଧାନରେ ଦଶମ ଅତିରିକ୍ତ ପ୍ରୋଟୋକଲକୁ ସାମିଲ କରିବା ଲାଗି କେନ୍ଦ୍ର କ୍ୟାବିନେଟର ମଞ୍ଜୁରି ଫଳରେ ଭାରତ ଏକ ସଦସ୍ୟ ରାଷ୍ଟ୍ର ଭାବେ ୟୁପିୟୁ ସମ୍ବିଧାନର 25ତମ ଅନୁଚ୍ଛେଦରେ ଥିବା ବାଧ୍ୟତାକୁ ପୂରଣ କରିପାରିବ । ଏଥିସହିତ ଡାକ ବିଭାଗ ୟୁପିୟୁ ରାଜିନାମାର ବ୍ୟବସ୍ଥାକୁ ଭାରତରେ ଲାଗୁ କରିବା ନିମନ୍ତେ ଯେକୌଣସି ପ୍ରଶାସନିକ ଆଦେଶ ଜାରି କରିପାରିବ ।


    **********


    

    
    (Release ID: 1597760) Visitor Counter : 5