      ରାଷ୍ଟ୍ରପତିଙ୍କ ସଚିବାଳୟ

      ଦକ୍ଷିଣ ପ୍ରବାସ ଲାଗି ରାଷ୍ଟ୍ରପତି ନିଳୟମ, ସିକନ୍ଦରାବାଦ ଗସ୍ତ କରିବେ ରାଷ୍ଟ୍ରପତି
      Posted On: 19 DEC 2019 7:53PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଡିସେମ୍ବର 20 ରୁ 28, 2019 ପର୍ଯ୍ୟନ୍ତ ତାଙ୍କ ବାର୍ଷିକ ଦକ୍ଷିଣ ପ୍ରବାସ ଲାଗି ତେଲଙ୍ଗାନାର ସିକନ୍ଦରାବାଦସ୍ଥିତ ରାଷ୍ଟ୍ରପତି ନିଳୟମ ଗସ୍ତ କରିବେ ।


    ରାଷ୍ଟ୍ରପତି ହାଇଦ୍ରାବାଦର ରାଜଭବନଠାରେ ଡିସେମ୍ବର 22, 2019ରେ ଭାରତୀୟ ରେଡକ୍ରସ ସୋସାଇଟି, ତେଲଙ୍ଗାନା ରାଜ୍ୟ ଶାଖାର ଏକ ମୋବାଇଲ ଆପର ଶୁଭାରମ୍ଭ କରିବେ ।


    ଡିସେମ୍ବର 23, 2019ରେ ରାଷ୍ଟ୍ରପତି ପୁଡୁଚେରୀ ଗସ୍ତ କରି ପଣ୍ଡିଚେରୀ ବିଶ୍ଵବିଦ୍ୟାଳୟର 27ତମ ସମାବର୍ତ୍ତନ ସମାରୋହକୁ ସମ୍ବୋଧିତ କରିବେ ।


    ଡିସେମ୍ବର 25, 2019ରେ ରାଷ୍ଟ୍ରପତି କନ୍ୟାକୁମାରୀସ୍ଥିତ ବିବେକାନନ୍ଦ ପ୍ରସ୍ତର ସ୍ମାରକୀ ଏବଂ ବିବେକାନନ୍ଦ କେନ୍ଦ୍ର ପରିଦର୍ଶନ କରିବେ ।


    ରାଷ୍ଟ୍ରପତିଙ୍କ ପକ୍ଷରୁ ଡିସେମ୍ବର 27, 2019ରେ ସିକନ୍ଦରାବାଦସ୍ଥିତ ରାଷ୍ଟ୍ରପତି ନିଳୟମଠାରେ ରାଜ୍ୟର ବରିଷ୍ଠ ସମ୍ମାନିତ ବ୍ୟକ୍ତି, ମନ୍ତ୍ରୀ, ଅଧିକାରୀ, ବରିଷ୍ଠ ନାଗରିକ, ଶିକ୍ଷାବିତମାନଙ୍କ ଲାଗି ଏକ ଅଭ୍ୟର୍ଥନା କାର୍ଯ୍ୟକ୍ରମର ଆୟୋଜନ କରାଯିବ ।


    **********

    
    
    (Release ID: 1597133) Visitor Counter : 10