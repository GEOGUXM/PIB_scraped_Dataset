      କ୍ୟାବିନେଟ

      ପିଏସବି ଦ୍ୱାରା ଆର୍ଥିକ ଦୃଷ୍ଟିରୁ ଦୃଢ଼ ଏନବିଏଫସି/ଏଚଏଫସି ଠାରୁ ଉଚ୍ଚ ରେଟିଂ ବିଶିଷ୍ଟ ସଂଯୋଜିତ ସମ୍ପତ୍ତି କ୍ରୟ ଲାଗି ‘ଆଂଶିକ ଋଣ ଗ୍ୟାରେଣ୍ଟି ଯୋଜନା’କୁ କ୍ୟାବିନେଟ ଅନୁମୋଦନ
      Posted On: 11 DEC 2019 8:33PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ନିମ୍ନଲିଖିତ ପ୍ରସ୍ତାବକୁ ମଞ୍ଜୁରି ଦେଇଛନ୍ତି:-


    1. ଆର୍ଥିକ ଦୃଷ୍ଟିରୁ ଦୃଢ଼ ଅଣ-ବ୍ୟାଙ୍କିଙ୍ଗ ଆର୍ଥିକ କମ୍ପାନୀ (ଏନବିଏଫସି)/ଆବାସ ଆର୍ଥିକ କମ୍ପାନୀ (ଏଚଏଫସି) ଠାରୁ ଉଚ୍ଚ ରେଟିଂ ବିଶିଷ୍ଟ ସଂଯୋଜିତ ସମ୍ପତ୍ତି କ୍ରୟ ଲାଗି ‘ ଆଂଶିକ ଋଣ ଗ୍ୟାରେଣ୍ଟି ଯୋଜନା ’ କୁ ମଞ୍ଜୁରି ଦିଆଯାଇଛି , ଭାରତ ସରକାର ଏହାର ଉପସ୍ଥାପନା ରାଷ୍ଟ୍ରାୟତ୍ତ ବ୍ୟାଙ୍କ (ପିଏସବି)ଗୁଡ଼ିକୁ କରିବେ । ଏହାର ଅନ୍ତର୍ଗତ ଯେଉଁ ମୋଟ ଗ୍ୟାରେଣ୍ଟି ଦିଆଯିବ , ତାହା ଯୋଜନା ଅନ୍ତର୍ଗତ ବ୍ୟାଙ୍କ ଦ୍ୱାରା କ୍ରୟ କରାଯାଉଥିବା ସମ୍ପତ୍ତିର ଉଚିତ ମୂଲ୍ୟର 10 ପ୍ରତିଶତ ପର୍ଯ୍ୟନ୍ତ ପ୍ରଥମ କ୍ଷତି ଅଥବା 10 ହଜାର କୋଟି ଟଙ୍କା , ଏଥିମଧ୍ୟରୁ ଯାହା କମ ହୋଇଥିବ , ପର୍ଯ୍ୟନ୍ତ ସୀମିତ ରହିବ । ଏ ସମ୍ପର୍କରେ ଆର୍ଥିକ ବ୍ୟାପାର ବିଭାଗ (ଡିଇଏ) ମଧ୍ୟ ସହମତି ପ୍ରକାଶ କରିଛି ।ଏହି ଯୋଜନାର ପରିଧି ମଧ୍ୟରେ ସେହି ଏନବିଏଫସି/ଏଚଏଫସିଗୁଡ଼ିକ ଆସିବେ ଯେଉଁମାନେ 2018 ଅଗଷ୍ଟ ପହିଲା ପୂର୍ବରୁ ଗୋଟିଏ ବର୍ଷର ଅବଧି କାଳରେ ସମ୍ଭବତଃ ‘ ଏସଏମଏ- o’ ଶ୍ରେଣୀରେ ଆସିଯାଇଛନ୍ତି । ଅନୁରୂପ ଭାବେ ଏହି ଯୋଜନାର ପରିଧି ମଧ୍ୟରେ ସେସବୁ ସଂଯୋଜିତ ସମ୍ପତ୍ତି ରହିପାରିବେ , ଯାହାକୁ ‘ ବିବିବି+ ’ ଅଥବା ତା ’ ଠାରୁ ଅଧିକ ରେଟିଂ ମିଳିଛି ।


    2. ଭାରତ ସରକାରଙ୍କ ଦ୍ୱାରା ଉପସ୍ଥାପନ କରାଯାଇଥିବା ଏକକାଳୀନ ଆଂଶିକ ଋଣ ଗ୍ୟାରେଣ୍ଟି ସୁବିଧା 30 ଜୁନ , 2020 ପର୍ଯ୍ୟନ୍ତ ଅଥବା ବ୍ୟାଙ୍କଗୁଡ଼ିକ ଦ୍ୱାରା 1 ଲକ୍ଷ କୋଟି ଟଙ୍କା ମୂଲ୍ୟର ସମ୍ପତ୍ତି କ୍ରୟ କରାଯାଇସାରିବା ତାରିଖ ପର୍ଯ୍ୟନ୍ତ ଖୋଲା ରହିବ । ତେବେ ଏଥିମଧ୍ୟରୁ ଯାହା ପ୍ରଥମେ ହୋଇଥିବ , ଗ୍ରହଣୀୟ ହେବ । ଏହି ଯୋଜନାର ଦିଗରେ ହୋଇଥିବା ଅଗ୍ରଗତିକୁ ଧ୍ୟାନରେ ରଖି ଏହାର ବୈଧତା ଅବଧି ତିନି ମାସ ପର୍ଯ୍ୟନ୍ତ ବଢ଼ାଇବାର ଅଧିକାର ଅର୍ଥ ମନ୍ତ୍ରୀଙ୍କୁ ଦିଆଯାଇଛି ।


    ପ୍ରମୁଖ ପ୍ରଭାବ :


    ସରକାରଙ୍କ ପକ୍ଷରୁ ପ୍ରସ୍ତାବିତ ଗ୍ୟାରେଣ୍ଟି ସହାୟତା ଏବଂ ଏହାର ଫଳସ୍ୱରୂପ ସଂଯୋଜିତ ସମ୍ପତିର କ୍ରୟ (ବାଏ ଆଉଟ) ଫଳରେ ଏନବିଏଫସି/ଏଚଏଫସିଗୁଡ଼ିକୁ ନିଜ ଅସ୍ଥାୟୀ ନମନୀୟତା (ଲିକ୍ୟୁଡିଟି) ଅଥବା ନଗଦ ଯୋଗାଣରେ ଅସନ୍ତୁଳନକୁ ଦୂର କରିବାରେ ସହାୟତା ମିଳିପାରିବ ଏବଂ ଏହା ସହିତ ଏଗୁଡ଼ିକ ଋଣ ସୃଷ୍ଟିରେ ନିରନ୍ତର ଯୋଗଦାନ କରିବା ଏବଂ ଋଣଗ୍ରହିତାଙ୍କୁ ଚୁଡ଼ାନ୍ତ ବିକଳ୍ପ ଋଣ ଉପଲବ୍ଧ କରାଇବାରେ ସମର୍ଥ ହୋଇପାରିବେ । ଯାହାଫଳରେ ଆର୍ଥିକ ପ୍ରଗତି ତ୍ୱରାନ୍ୱିତ ହୋଇପାରିବ ।


    **********

    
    
    (Release ID: 1596286) Visitor Counter : 14