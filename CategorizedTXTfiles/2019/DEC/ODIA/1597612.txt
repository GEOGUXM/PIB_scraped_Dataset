      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଓ ଆଫଗାନିସ୍ତାନ ରାଷ୍ଟ୍ରପତି ମହାମହିମ ମହମ୍ମଦ ଅଶରଫ ଘନୀଙ୍କ ମଧ୍ୟରେ ଟେଲିଫୋନ ବାର୍ତ୍ତାଳାପ
      Posted On: 24 DEC 2019 9:07PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଆଫଗାନିସ୍ତାନ ରାଷ୍ଟ୍ରପତି ମହାମହିମ ମିଃ ମହମ୍ମଦ ଅଶରଫ ଘନୀଙ୍କ ସହିତ ଟେଲିଫୋନରେ କଥାବାର୍ତ୍ତା ହୋଇଛନ୍ତି । ସମ୍ପୂର୍ଣ୍ଣ ସୌହାର୍ଦ୍ଦ୍ୟ ଏବଂ ସୌଜନ୍ୟମୂଳକ ବାତାବରଣ ମଧ୍ୟରେ ଏହି ଆଲୋଚନା ହୋଇଥିଲା ଯାହା ଦୁଇ ନେତା ଏବଂ ଉଭୟ ଦେଶ ମଧ୍ୟରେ ଥିବା ସମ୍ପର୍କକୁ ପ୍ରତିପାଦିତ କରିଥିଲା ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ ନିକଟରେ ଅନୁଷ୍ଠିତ ରାଷ୍ଟ୍ରପତି ନିର୍ବାଚନର ପ୍ରାରମ୍ଭିକ ଫଳାଫଳ ପାଇଁ ରାଷ୍ଟ୍ରପତି ଘନୀଙ୍କୁ ଅଭିନନ୍ଦନ ଜଣାଇଥିଲେ । କଠିନ ଆହ୍ୱାନ ସତ୍ୱେ ସଫଳ ନିର୍ବାଚନ ସମ୍ପାଦନ ପାଇଁ ଆଫଗାନିସ୍ତାନର ଜନସାଧାରଣଙ୍କୁ ପ୍ରଧାନମନ୍ତ୍ରୀ ଅଭିନନ୍ଦନ ଜଣାଇଥିଲେ ଯାହା ଆଫଗାନିସ୍ତାନରେ ଗଣତନ୍ତ୍ରର ମୂଳଦୁଆ ସୁଦୃଢ଼ ହେବାର ପ୍ରତୀକ ।


    ଏକ ନିବିଡ଼ ବନ୍ଧୁ ଏବଂ ପଡ଼ୋଶୀ ଭାବେ ଏକ ସଂଗଠିତ , ସାର୍ବଭୌମ , ଗଣତାନ୍ତ୍ରିକ , ସମୃଦ୍ଧ ତଥା ଶାନ୍ତିପୂର୍ଣ୍ଣ ଆଫଗାନିସ୍ତାନ ଲାଗି ଭାରତର ଦୃଢ଼ ପ୍ରତିବଦ୍ଧତାକୁ ଦୋହରାଇବା ସହିତ ପ୍ରଧାନମନ୍ତ୍ରୀ ଆଫଗାନିସ୍ତାନରେ ଆଫଗାନ ନେତୃତ୍ୱାଧୀନ , ଆଫଗାନ ପରିଚାଳିତ ଓ ଆଫଗାନ ନିୟନ୍ତ୍ରିତ ଶାନ୍ତି ପ୍ରକ୍ରିୟା ପ୍ରତି ଭାରତର ଦୃଢ଼ ସମର୍ଥନ ବ୍ୟକ୍ତ କରିଥିଲେ । ସେ ଉଲ୍ଲେଖ କରିଥିଲେ ଆଫଗାନିସ୍ତାନର ଏକ ରଣନୈତିକ ସହଯୋଗୀ ଭାବେ ଭାରତ ବିକାଶ , ସୁରକ୍ଷା ଏବଂ ଆତଙ୍କବାଦ ସହ ଲଢ଼ିବାରେ ଆଫଗାନିସ୍ତାନକୁ ନିବିଡ଼ ସହଯୋଗ ଯୋଗାଇ ଦେବ ।


    ଆଫଗାନିସ୍ତାନରେ ଗଣତନ୍ତ୍ର ଏବଂ ବିକାଶ ଲାଗି ନିରନ୍ତର ସହାୟତା ନିମନ୍ତେ ପ୍ରଧାନମନ୍ତ୍ରୀ ଓ ଭାରତର ଜନସାଧାରଣଙ୍କୁ ରାଷ୍ଟ୍ରପତି ଘନୀ ଧନ୍ୟବାଦ ଜଣାଇଥିଲେ । ଦୁଇ ଦେଶ ମଧ୍ୟରେ ସମସ୍ତ କ୍ଷେତ୍ରରେ ସହଯୋଗ ଉପରେ ସେ ନିଜର ଆଗ୍ରହ ବ୍ୟକ୍ତ କରିଥିଲେ ।


    ଉଭୟ ନେତା ପରସ୍ପରକୁ ଆଗାମୀ ନୂଆ ବର୍ଷର ଅଭିନନ୍ଦନ ଜଣାଇଥିଲେ ।


    ଆପୋସ ସୁବିଧା ଅନୁଯାୟୀ ଯଥାଶୀଘ୍ର ଭାରତ ଗସ୍ତ କରିବା ଲାଗି ରାଷ୍ଟ୍ରପତି ଘନୀଙ୍କୁ ପ୍ରଧାନମନ୍ତ୍ରୀ ନିମନ୍ତ୍ରଣ ଜଣାଇଥିଲେ । ସେ ଏହି ନିମନ୍ତ୍ରଣକୁ ସ୍ୱୀକାର କରିଥିଲେ ।


    **********

    
    
    (Release ID: 1597612) Visitor Counter : 15