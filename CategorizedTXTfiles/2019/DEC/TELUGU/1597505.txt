      PIB Headquarters

      ఎన్.ఐ.ఒ.ఎస్ ద్వారా నిర్వహింపబడే డిప్లొమా ఇన్ ఎలిమెటరీ ఎడ్యుకేషన్ (డి.ఎల్.ఇడి.) స‌ప్లిమెంట‌రీ ప‌రీక్ష ల హాల్ టికెట్స్ ను డౌన్ లోడ్ చేసుకోవడానికి చివరి తేదీ 2020 జనవరి 4 నుండి18 వరకు
      Posted On: 24 DEC 2019 6:36PM by PIB Hyderabad


    నేష‌నల్ ఇన్‌స్టిట్యూట్ ఆఫ్ ఓపెన్ స్కూలింగ్ (ఎన్.ఐ.ఒ.ఎస్.) ద్వారా డిప్లొమా ఇన్ ఎలిమెంట‌రీ ఎడ్యుకేష‌న్ (డి.ఎల్.ఇడి. ) లో న‌మోదు చేసుకొన్న శిక్షణ పొందక సేవలో ఉన్న ఉపాధ్యాయులు 2020 సంవత్సరం జనవరి 4 నుండి 18వ తేదీ వరకు జరగబోయే డిప్లొమా ఇన్ ఎలిమెంటరీ ఎడ్యుకేషన్ (డి.ఎల్.ఇడి. ) యొక్క చివరి సప్లిమెంటరీ పరీక్ష ల కొరకు హాల్ టికెట్స్ ఎన్ఐఒఎస్ యొక్క డి.ఎల్.ఇడి. వెబ్ సైట్ http://dled.nios.ac.in లో నుండి డౌన్ లోడ్ చేసుకోవాలని ప్రాంతీయ సంచాలకులు అనిల్ కుమార్ ఒక ప్రకటనలో తెలిపారు. ఈ వెబ్ సైట్ నుండి అభ్యర్ధులు తమ హాల్ టికెట్స్ ను డౌన్ లోడ్ చేసుకొనుటకు తమ ఎన్ రోల్ మెంట్ నెంబర్ ను మరియు పుట్టిన తేదీని (అభ్యర్ధి డి.ఎల్.ఇడి. కొరకు దరఖాస్తు చేసుకొను సమయంలో పేర్కొన్న పుట్టిన తేదీ) ఉపయోగించి డౌన్ లోడ్ చేసుకోవచ్చని తెలిపారు. ఈ పరీక్షలు ప్రతి రోజు మధ్యాహ్నం 2.00 గంటల నుండి 5.00 గంటల వరకు జరుగుతాయని, అభ్యర్ధులు తమకు కేటాయించిన పరీక్ష కేంద్రాలకు పరీక్షా సమయం కంటే అరగంట ముందుగా చేరుకోవాలని మరియు హాల్ టికెట్ డౌన్ లోడ్ చేసుకొనుటలో ఏదైనా ఇబ్బంది కలిగిన ఎడల ఫోన్‌ నంబర్ 040-24752859 లో గాని , లేదా ఫోన్ నంబర్ 040- 24750712 & 8448691681 ద్వారా ఎన్ ఐఒఎస్ ప్రాంతీయ కేంద్రం హైదరాబాద్ ను సంప్రదించగలరని ప్రాంతీయ సంచాలకులు అనిల్ కుమార్ విజ్ఞ‌ప్తి చేశారు.


    **

    
    
    (Release ID: 1597505) Visitor Counter : 11