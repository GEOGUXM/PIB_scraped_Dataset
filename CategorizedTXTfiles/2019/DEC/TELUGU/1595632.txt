      PIB Headquarters

      మెక్సికో లో నవంబర్ 30 నుండి డిసెంబర్ 02 వరకు జరిగిన వైస్ ఛాన్సలర్ల సదస్సు సదస్సు కు ప్రాతినిథ్యం వహించిన ఇఫ్లూ వైస్ ఛాన్సలర్ సురేష్ కుమార్
      Posted On: 09 DEC 2019 6:38PM by PIB Hyderabad


    నవంబర్ 30 నుండి 2019 డిసెంబర్ 02 వరకు మెక్సికో లో జరిగిన వైస్ ఛాన్సలర్ల సమావేశంలో ఇంగ్లీష్ అండ్ ఫారిన్ లాంగ్వేజెస్ యూనివర్శిటీ (ఇఎఫ్‌ఎల్‌యు) వైస్ ఛాన్సలర్ ప్రొఫెసర్ ఇ సురేష్ కుమార్ పాల్గొన్నారు. ఈ సమావేశం భారత విశ్వవిద్యాలయాల సంఘం (ఎఐయు) , నేషనల్ అసోసియేషన్ ఆఫ్ యూనివర్శిటీస్ అండ్ హయ్యర్ ఎడ్యుకేషన్ ఇన్స్టిట్యూషన్స్ ఆఫ్ మెక్సికో ( ANUIES) సంయుక్తం గా నిర్వహించాయి.


    ఆవిష్కరణలపై అనుభవాలను పంచుకోవడానికి , ఈ సదస్సులో పాల్గొంటున్న దేశాలు ఎదుర్కొంటున్న సమస్యలకు పరిష్కారం , ఆలోచనలు విస్తరించడానికి వైస్ ఛాన్సలర్ల యొక్క ప్రత్యేక బృందానికి ఒక సాధారణ వేదికను అందించడం ఈ సమావేశం యొక్క లక్ష్యం. ఈ సమావేశం రెండు దేశాల విశ్వవిద్యాలయాల మధ్య అంతర్జాతీయ విద్యా సహకారాన్ని సులభతరం చేయడానికి ఉద్దేశించబడింది.


    ఈ సందర్భంగా , ఇంగ్లీష్ మరియు ఫారిన్ లాంగ్వేజెస్ విశ్వవిద్యాలయం మెక్సికోలోని అటానమస్ యూనివర్శిటీ ఆఫ్ సినాలోవా తో అవగాహన ఒప్పందం కుదుర్చుకుంది. ఈ భాగస్వామ్యం ద్వారా విశ్వవిద్యాలయాలు విద్యా , పరిశోధన , విద్యార్థి మరియు అధ్యాపకుల మార్పిడి కార్యక్రమాలలో సహకరిస్తాయి. అవగాహన ఒప్పందం జాతీయ మరియు అంతర్జాతీయ ప్రసంగాలు , సమావేశాలు , ప్రత్యేక ప్రదర్శనలు మరియు ఉమ్మడి పరిశోధన ప్రాజెక్టుల నిర్వహణకు వీలు కల్పిస్తుంది.


    తన పర్యటనలో భాగంగా ప్రొఫెసర్ సురేష్ కుమార్ శాన్ జోస్ లోని శాన్ జోస్ స్టేట్ యూనివర్శిటీని సందర్శించారు ; బోధన , విద్యా పరిశోధనలలో కొత్త పోకడలను అన్వేషించడానికి యునైటెడ్ స్టేట్స్ లోని స్టాన్ఫోర్డ్ విశ్వవిద్యాలయం సందర్శించారు. ప్రొఫెసర్ కుమార్ విద్యావేత్తల నాణ్యతను మెరుగు పరచడానికి మరియు విశ్వవిద్యాలయ విద్యార్థులు మరియు ఉపాధ్యాయులకు ఎక్కువ అవకాశాలను కల్పించడానికి ప్రపంచ భాగస్వామ్యాల ప్రాముఖ్యత అవసరం ఉందన్నారు.


    ***

    
    
    (Release ID: 1595632) Visitor Counter : 43
    
    
      Read this release in: English