      మంత్రిమండలి

      రోహ్‌ తాంగ్ పాస్ దిగువ‌ న రూపొందిన వ్యూహాత్మ‌క సొరంగాని కి పూర్వ ప్ర‌ధాని అట‌ల్ బిహారీ వాజ్‌పేయీ పేరు ను పెట్టేందుకు ఆమోదం తెలిపిన మంత్రిమండ‌లి
      Posted On: 24 DEC 2019 5:09PM by PIB Hyderabad


    పూర్వ ప్ర‌ధాని అట‌ల్‌ బిహారీ వాజ్‌పేయీ పేరు ను రోహ్‌ తాంగ్ పాస్ దిగువ‌ న తయారైన వ్యూహాత్మ‌క సొరంగాని కి పెట్టి, త‌ద్వారా దేశాని కి వాజ్‌పేయీ అందజేసినటువంటి సేవ‌ల‌ ను గౌరవించాల‌ని ప్ర‌ధాన మంత్రి శ్రీ న‌రేంద్ర మోదీ అధ్య‌క్ష‌త‌ న జ‌రిగిన కేంద్ర మంత్రివ‌ర్గ స‌మావేశం నిర్ణ‌యించింది. సొరంగాని కి కొత్త పేరు ను 2019వ సంవత్సరం డిసెంబ‌ర్ 25వ తేదీ న శ్రీ వాజ్ పేయీ జయంతి సందర్భం లో పెట్టడం జరుగుతుంది.


    రోహ్‌ తాంగ్ పాస్ క్రింద ఒక వ్యూహాత్మ‌క సొరంగాన్ని నిర్మించాల‌న్న చారిత్రిక నిర్ణ‌యాన్ని 2000వ సంవ‌త్స‌రం జూన్ 3వ తేదీ న తీసుకోవ‌డ‌మైంది. అప్పట్లో శ్రీ అట‌ల్ బిహారీ వాజ్‌ పేయీ ప్ర‌ధాని గా ఉన్నారు. ఈ సొరంగ మార్గం తాలూకు దక్షిణ భాగాన్ని కలిపేటటువంటి ర‌హ‌దారి నిర్మాణాని కి 2002వ సంవ‌త్స‌రం మే నెల 26వ తేదీ న పునాదిరాయి ని వేయడం జ‌రిగింది.


    8.8 కిలో మీట‌ర్ల పొడ‌వైన ఈ సొరంగం 3,000 మీట‌ర్ల ఎత్తు న నిర్మించినటువంటి ప్ర‌పంచం లోకెల్లా అతి దీర్ఘ‌ సొరంగం. ఇది మ‌ణలీ నుండి లెహ్ కు మధ్య దూరం 46 కిలో మీట‌ర్లు త‌గ్గించివేస్తుంది. అంతే కాక కోట్లాది రూపాయ‌ల ర‌వాణా ఖర్చుల ను ఆదా చేస్తుంది. ఇది 10.5 మీట‌ర్ వెడ‌ల్పు తో కూడిన రెండు దోవ‌లు గ‌ల సింగిల్ ట్యూబ్ ట‌న్నెల్‌. దీని లో అగ్ని నుండి సురక్ష కై అన్ని ఏర్పాట్లు సమకూర్చడమైంది. అత్యవసర నిష్క్రమణ కోసం సొరంగాని కి ప్రక్కనే మరొక సొరంగ మార్గాన్ని కూడాను నిర్మించారు.


    సేరీ నాలా ఫాల్ట్ జోన్ లోని 587 మీట‌ర్ల అతి దుర్గ‌మ‌ ప్రాంతం లో నిర్మాణ పనులు అత్యంత జటిలమైనవిగాను, కష్టమైనవి గాను తోచాయి. ఈ సొరంగం నిర్మాణ క్రమం లో బార్డ‌ర్ రోడ్స్ ఆర్గ‌నైజేశ‌న్ (బిఆర్ఒ) పలు విధాలైనటువంటి భౌగోళిక సవాళ్ల ను, కొండ ప్రాంత సంబంధితమైనటువంటి మ‌రియు వాతావ‌ర‌ణ ప‌ర‌మైనటువంటి స‌వాళ్ళ‌ ను అధిగ‌మించి అవిశ్రాంతం గా దీని ని పూర్తి చేయవలసివచ్చింది. ఎట్టకేలకు 2017వ సంవ‌త్స‌రం అక్టోబ‌ర్ 15వ తేదీ న రెండు వైపుల నుండి రహదారి నిర్మాణ ప‌నుల ను ఒక కొలిక్కి తీసుకురావడమైంది.


    ఈ సొరంగం యొక్క నిర్మాణం త్వరలోనే పూర్తి కానుంది. దీనితో హిమాచ‌ల్ ప్ర‌దేశ్ యొక్క సుదూరాన సరిహద్దును ఆనుకొనివున్నటువంటి ప్రాంతాల కు మ‌రియు ల‌ద్దాఖ్ కు మధ్య అన్ని విధాలైన రుతువుల లోను రాదారి ప్రధాన రాకపోక లు సుగమం అయిపోతాయి. ఇదివరకయితే శీత‌కాలం లో ఈ క్షేత్రాలు దేశం లోని ఇతర ప్రాంతాల తో సంపర్కం దాదాపు గా ఆరు నెల‌ల పాటు పూర్తి గా తెగిపోయి ఉండేది.


    
    **

    
    
    (Release ID: 1597517) Visitor Counter : 104
    
    
      Read this release in: English , Hindi , Marathi , Bengali , Punjabi , Tamil , Kannada