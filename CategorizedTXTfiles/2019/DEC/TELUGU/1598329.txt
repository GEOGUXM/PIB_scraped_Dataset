      PIB Headquarters

      8వ జాతీయ ఫొటోగ్రఫీ అవార్డులకు ఆహ్వానం
      Posted On: 07 DEC 2019 7:10PM by PIB Hyderabad


    సమాచార, ప్రసార మంత్రిత్వ శాఖ లో భాగం గా ఉన్న పత్రికా సమాచార కార్యాలయం ఫోటో డివిజన్ 8వ జాతీయ ఫొటోగ్రఫీ అవార్డుల కోసం ఎంట్రీలను ఆహ్వానిస్తుంది.


    ఛాయాచిత్రకళా మాధ్యమం ద్వారా దేశం లో కళలు, సంస్కృతి, అభివృద్ధి, వారసత్వం, చరిత్ర, జీవితం, ప్రజలు, సమాజం మరియు సంప్రదాయం వంటి పలు పార్శ్వాల ను ప్రోత్సహించడం కోసం, దేశ వ్యాప్తం గా ఔత్సాహిక ఛాయాగ్రాహకులను, వృత్తిపరంగా ప్రవీణులైన ఛాయాగ్రాహకులను ప్రోత్సహించడం కోసం ఫొటో డివిజన్ ప్రతి సంవత్సరం ఈ అవార్డులను ప్రదానం చేస్తూ వస్తోంది.


    జీవన సాఫల్య పురస్కారం, వృత్తిపరంగా ప్రవీణులైన ఫోటోగ్రాఫర్ లకు ఉద్దేశించిన అవార్డు మరియు ఔత్సాహిక ఛాయాగ్రాహకులకు ఉద్దేశించిన అవార్డు అనే మూడు కేటగరిల లో జాతీయ ఫొటోగ్రఫీ అవార్డుల ను ఇవ్వడం జరుగుతోంది.


    జీవన సాఫల్య పురస్కారం లో భాగం గా 3 లక్షల రూపాయల నగదు బహుమతి ని ప్రదానం చేస్తారు.


    ఈ సంవత్సరం లో ప్రొఫెషనల్ ఫొటోగ్రాఫర్ ల కోసం ఎంపిక చేసిన ఇతివృత్తం ‘లైఫ్ అండ్ వాటర్’. ప్రొఫెషనల్స్ కేటగిరి లో 1 లక్ష రూపాయల నగదు బహుమతి తో ఒక ‘ప్రొఫెషనల్ ఫొటోగ్రాఫర్ ఆఫ్ ద ఇయర్’ అవార్డు ఉండగా, అలాగే ఒక్కొక్కటి 50,000 రూపాయల నగదు బహుమతి తో కూడి ఉండే అయిదు స్పెషల్ మెన్ శన్ అవార్డులు ఉన్నాయి.


    అమెచ్యూర్ ఫోటోగ్రాఫర్ లకు సంబంధించి ‘కల్చరల్ హెరిటేజ్ ఆఫ్ ఇండియా’ (భారతదేశ సాంస్కృతిక వారసత్వం) ఈ సంవత్సరానికి ఇతివృత్తం గా ఉంది. అమెచ్యూర్స్ కేటగిరీ అవార్డుల లో 75,000 రూపాయల నగదు బహుమతి తో ఒక ‘అమెచ్యూర్ ఫోటోగ్రాఫర్ ఆఫ్ ద ఇయర్’ అవార్డు, అలాగే ఒక్కొక్కటీ 30,000 రూపాయల నగదు బహుమతి తో కూడి ఉండే అయిదు స్పెషల్ మెన్ శన్ అవార్డులు ఉన్నాయి.


    ఎనిమిదో జాతీయ ఫొటోగ్రఫీ అవార్డుల కు సంబంధించిన సంపూర్ణ మార్గదర్శక సూత్రాలు మరియు రిజిస్ట్రేషన్ ఫారం photodivision.gov.in వెబ్ సైట్ లోను, pib.gov.in వెబ్ సైట్ లోను లభిస్తాయి.

    
    
    (Release ID: 1598329) Visitor Counter : 3
    
    
      Read this release in: English