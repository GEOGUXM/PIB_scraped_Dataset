      ಸಂಪರ್ಕ ಮತ್ತು ಮಾಹಿತಿ ತಂತ್ರಜ್ಞಾನ ಸಚಿವಾಲಯ

      ಯುಪಿಯು ಎರಡನೇ ಅಸಾಧಾರಣ ಸಮಾವೇಶದಲ್ಲಿ ಸಹಿ ಹಾಕಲಾದ ಸಾರ್ವತ್ರಿಕ ಅಂಚೆ ಒಕ್ಕೂಟ (ಯುಪಿಯು) ಸ್ಥಾಪನೆಯ ಹತ್ತನೇ ಹೆಚ್ಚುವರಿ ಶಿಷ್ಟಾಚಾರಕ್ಕೆ ಕೇಂದ್ರ ಸಂಪುಟ ಅನುಮೋದನೆ
      Posted On: 24 DEC 2019 4:37PM by PIB Bengaluru


    ಯುಪಿಯು ಎರಡನೇ ಅಸಾಧಾರಣ ಸಮಾವೇಶದಲ್ಲಿ ಸಹಿ ಹಾಕಲಾದ ಸಾರ್ವತ್ರಿಕ ಅಂಚೆ ಒಕ್ಕೂಟ (ಯುಪಿಯು) ಸ್ಥಾಪನೆಯ ಹತ್ತನೇ ಹೆಚ್ಚುವರಿ ಶಿಷ್ಟಾಚಾರಕ್ಕೆ ಕೇಂದ್ರ ಸಂಪುಟ ಅನುಮೋದನೆ

    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆ, 2018ರ ಸೆಪ್ಟೆಂಬರ್ 3 ರಿಂದ 7ರ ವರೆಗೆ ಇಥಿಯೋಪಿಯಾದ ಅದ್ದೀಸ್ ಅಬಬಾದಲ್ಲಿ ನಡೆದ ಯುಪಿಯುನ ಎರಡನೇ ಅಸಾಧಾರಣ ಸಮಾವೇಶದಲ್ಲಿ ಮಾಡಿಕೊಂಡಿದ್ದ ಒಪ್ಪಂದಕ್ಕೆ ಸಾರ್ವತ್ರಿಕ ಅಂಚೆ ಒಕ್ಕೂಟ(ಯುಪಿಯು) ಸ್ಥಾಪನೆಗೆ ಹತ್ತನೇ ಹೆಚ್ಚುವರಿ ಶಿಷ್ಟಾಚಾರಕ್ಕೆ ಅನುಮೋದನೆ ನೀಡಿತು.

    
    ಈ ಅನುಮೋದನೆಯೊಂದಿಗೆ ಭಾರತದಲ್ಲಿನ ಅಂಚೆ ಆಡಳಿತಕ್ಕೆ ಭಾರತದ ಗೌರವಾನ್ವಿತ ರಾಷ್ಟ್ರಪತಿಗಳು ಮಾಡಿಕೊಂಡ ಒಡಂಬಡಿಕೆಗೆ ಒಪ್ಪಿಗೆ ನೀಡಿದಂತಾಗಿದೆ ಮತ್ತು ರಾಜತಾಂತ್ರಿಕ ಮಾರ್ಗಗಳ ಮೂಲಕ ಹಾಗೂ ಒಕ್ಕೂಟಕ್ಕೆ ಕಾಯ್ದೆಗಳ ಅನುಮೋದನೆಯೊಂದಿಗೆ ಸಾರ್ವತ್ರಿಕ ಅಂಚೆ ಒಕ್ಕೂಟದ ಅಂತಾರಾಷ್ಟ್ರೀಯ ಬ್ಯೂರೋದ ಮಹಾ ಪ್ರಧಾನ ನಿರ್ದೇಶಕರ ಬಳಿ ಅಧಿಕಾರ ಸ್ಥಾಪಿಸಿದಂತಾಗಿದೆ.
    
    2018ರ ಸೆಪ್ಟೆಂಬರ್ 3 ರಿಂದ 7ರ ವರೆಗೆ ಅದ್ದೀಸ್ ಅಬಬಾದಲ್ಲಿ ನಡೆದ ಎರಡನೇ ಅಸಾಧಾರಣ ಸಮಾವೇಶದಲ್ಲಿ ಒಪ್ಪಿಕೊಂಡಂತೆ ಯುಪಿಯು ಸ್ಥಾಪನೆಗೆ 10ನೇ ಹೆಚ್ಚುವರಿ ಶಿಷ್ಟಾಚಾರ ಅಳವಡಿಕೆಗೆ ಭಾರತ ಸರ್ಕಾರ ಅನುಮೋದನೆ ನೀಡುವುದರೊಂದಿಗೆ ಯುಪಿಯು ಸಂವಿಧಾನದ ಕಲಂ 25ರಡಿಯಲ್ಲಿನ ನಿಬಂಧನೆಗಳನ್ನು ಈಡೇರಿಸಿದಂತಾಗುತ್ತದೆ ಮತ್ತು ಒಕ್ಕೂಟದ ಸದಸ್ಯ ರಾಷ್ಟ್ರವಾಗಿ ನಿರೀಕ್ಷೆಯಂತೆ ಬದ್ಧತೆಯನ್ನು ಪೂರ್ಣಗೊಳಿಸಿದಂತಾಗುತ್ತದೆ. ಅಲ್ಲದೆ ಇದರಿಂದ ಅಂಚೆ ಇಲಾಖೆ ಯುಪಿಯು ಒಪ್ಪಂದದ ಅಂಶಗಳನ್ನು ಭಾರತದಲ್ಲಿ ಜಾರಿಗೊಳಿಸಲು ಅಗತ್ಯ ಆಡಳಿತಾತ್ಮಕ ಆದೇಶಗಳನ್ನು ಹೊರಡಿಸಲು ನೆರವಾಗಲಿದೆ.

    
    
    (Release ID: 1597691) Visitor Counter : 1
    
    
      Read this release in: Hindi , English , Urdu , Tamil