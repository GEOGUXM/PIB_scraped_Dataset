      ಪ್ರಧಾನ ಮಂತ್ರಿಯವರ ಕಛೇರಿ

      ಪುಣೆಯ ಐ.ಐ.ಎಸ್.ಇ.ಆರ್. ನಲ್ಲಿ ವಿಜ್ಞಾನಿಗಳ ಜೊತೆ ಪ್ರಧಾನ ಮಂತ್ರಿ ಸಂವಾದ
      Posted On: 07 DEC 2019 9:26PM by PIB Bengaluru


    ಪುಣೆಯ ಐ . ಐ . ಎಸ್ . ಇ . ಆರ್ . ನಲ್ಲಿ ವಿಜ್ಞಾನಿಗಳ ಜೊತೆ ಪ್ರಧಾನ ಮಂತ್ರಿ ಸಂವಾದ


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಇಂದು ಮಹಾರಾಷ್ಟ್ರದ ಪುಣೆಯಲ್ಲಿರುವ ಭಾರತೀಯ ವಿಜ್ಞಾನ ಶಿಕ್ಷಣ ಮತ್ತು ಸಂಶೋಧನಾ ಸಂಸ್ಥೆಯ ( ಐ . ಐ . ಎಸ್ . ಇ . ಆರ್ .) ವಿಜ್ಞಾನಿಗಳ ಜೊತೆ ಸಂವಾದ ನಡೆಸಿದರು .


    ಐ . ಐ . ಎಸ್ . ಇ . ಆರ್ . ವಿಜ್ಞಾನಿಗಳು ಪ್ರಧಾನ ಮಂತ್ರಿ ಅವರಿಗೆ ಹೊಸ ವಸ್ತು ಶೋಧ ಮತ್ತು ಸ್ವಚ್ಛ ಇಂಧನ ಉಪಕರಣಗಳು ಹಾಗು ಕೃಷಿ ಜೈವಿಕ ತಂತ್ರಜ್ಞಾನದಿಂದ ಹಿಡಿದು ನೈಸರ್ಗಿಕ ಸಂಪನ್ಮೂಲ ಮ್ಯಾಪಿಂಗ್ ವರೆಗೆ ವಿವಿಧ ಶೀರ್ಷಿಕೆಗಳ ಬಗ್ಗೆ ಮಾಹಿತಿ ಪೂರ್ಣ ವರ್ಣನಾ ಪ್ರದರ್ಶಿಕೆಯನ್ನು ಒದಗಿಸಿದರು . ಈ ಪ್ರದರ್ಶಿಕೆಯು ಅಣು ಜೀವ ವಿಜ್ಞಾನ , ಸೂಕ್ಷ್ಮಾಣು ಜೀವಿ ಪ್ರತಿರೋಧ , ವಾತಾವರಣ ಅಧ್ಯಯನ ಮತ್ತು ಗಣಿತ ಹಣಕಾಸು ಸಂಶೋಧನೆಯ ಮಾಹಿತಿಯನ್ನೂ ಒಳಗೊಂಡಿತ್ತು .


    ಪ್ರಧಾನ ಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಮಾಹಿತಿಪೂರ್ಣ ವರ್ಣನಾ ಪ್ರದರ್ಶಿಕೆಗಳಿಗಾಗಿ ವಿಜ್ಞಾನಿಗಳಿಗೆ ಮೆಚ್ಚುಗೆ ವ್ಯಕ್ತಪಡಿಸಿದರು . ಭಾರತದ ವಿಶಿಷ್ಟ ಮತ್ತು ನಿರ್ದಿಷ್ಟ ಆವಶ್ಯಕತೆಗಳಿಗಾಗಿ ಕಡಿಮೆ ವೆಚ್ಚದ ತಂತ್ರಜ್ಞಾನವನ್ನು ಅಭಿವೃದ್ಧಿಪಡಿಸುವಂತೆ ಮತ್ತು ಭಾರತದ ತ್ವರಿತಗತಿಯ ಅಭಿವೃದ್ಧಿಗೆ ಸಹಾಯ ಮಾಡುವಂತೆ ಅವರು ವಿಜ್ಞಾನಿಗಳಿಗೆ ಮನವಿ ಮಾಡಿದರು .


    ಇದಕ್ಕೆ ಮೊದಲು ಪ್ರಧಾನ ಮಂತ್ರಿ ಅವರು ಐ . ಐ . ಎಸ್ . ಇ . ಆರ್ . ನ ಪುಣೆ ಕ್ಯಾಂಪಸ್ಸಿಗೆ ಭೇಟಿ ನೀಡಿದರು ಮತ್ತು ವಿದ್ಯಾರ್ಥಿಗಳು ಹಾಗು ಸಂಶೋಧಕರ ಜೊತೆ ಸಂವಾದ ನಡೆಸಿದರು . ಐ . ಐ . ಎಸ್ . ಇ . ಆರ್ . ನಲ್ಲಿ ಸಿ . ಡಾಕ್ ಅಳವಡಿಸಿರುವ ಅತ್ಯಾಧುನಿಕ ಸೂಪರ್ ಕಂಪ್ಯೂಟರ್ ಪರಂ ಬ್ರಹ್ಮ ಕ್ಕೆ ಪ್ರಧಾನ ಮಂತ್ರಿ ಅವರು ಭೇಟಿ ನೀಡಿದರು . ಈ ಕಂಪ್ಯೂಟರ್ 797 ಟೆರಾಪ್ಲೊಪ್ಸ್ ಗಳ ಕಂಪ್ಯೂಟಿಂಗ್ ಸಾಮರ್ಥ್ಯ ಹೊಂದಿದೆ .


    ಭಾರತೀಯ ವಿಜ್ಞಾನ ಶಿಕ್ಷಣ ಮತ್ತು ಸಂಶೋಧನಾ ಸಂಸ್ಥೆ ( ಐ . ಐ . ಎಸ್ . ಇ . ಆರ್ .) ಗಳು ಭಾರತದಲ್ಲಿಯ ಪ್ರಮುಖ ವಿಜ್ಞಾನ ಶಿಕ್ಷಣ ಮತ್ತು ಸಂಶೋಧನಾ ಗುಂಪಿನ ಸಂಸ್ಥೆಗಳಾಗಿವೆ .


    ಪ್ರಧಾನ ಮಂತ್ರಿ ಅವರು ಡಿ . ಜಿ . ಪಿ . ಗಳ ಸಮ್ಮೇಳನದಲ್ಲಿ ಭಾಗವಹಿಸುವುದಕ್ಕಾಗಿ ಎರಡು ದಿನಗಳ ಪುಣೆ ಭೇಟಿಯಲ್ಲಿದ್ದಾರೆ .

    
    
    (Release ID: 1595566) Visitor Counter : 9
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Tamil