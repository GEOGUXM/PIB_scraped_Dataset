      ಸಂಪುಟ

      ರೋಹ್ಟಾಂಗ್ ಪಾಸ್ ಸುರಂಗಕ್ಕೆ ಮಾಜಿ ಪ್ರಧಾನಿ ಅಟಲ್ ಬಿಹಾರಿ ವಾಜಪೇಯಿ ಅವರ ಹೆಸರಿಡಲು ಸಂಪುಟದ ಅನುಮೋದನೆ
      Posted On: 24 DEC 2019 5:09PM by PIB Bengaluru


    ರೋಹ್ಟಾಂಗ್ ಪಾಸ್ ಸುರಂಗಕ್ಕೆ ಮಾಜಿ ಪ್ರಧಾನಿ ಅಟಲ್ ಬಿಹಾರಿ ವಾಜಪೇಯಿ ಅವರ ಹೆಸರಿಡಲು ಸಂಪುಟದ ಅನುಮೋದನೆ

    ಪ್ರಧಾನಿ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟವು ರೋಹ್ಟಾಂಗ್ ಪಾಸ್ ಅಡಿಯಲ್ಲಿ ನಿರ್ಮಿಸಿರುವ ಸುರಂಗಕ್ಕೆ ಮಾಜಿ ಪ್ರಧಾನಿ ಅಟಲ್ ಬಿಹಾರಿ ವಾಜಪೇಯಿ ಅವರ ಹೆಸರಿಟ್ಟು ಅವರ ಕೊಡುಗೆಯನ್ನು ಗೌರವಿಸಲು ನಿರ್ಧರಿಸಿದೆ. 2019 ರ ಡಿಸೆಂಬರ್ 25 ರಂದು ಅವರ ಜನ್ಮದಿನವಾಗಿದ್ದು ಅಂದು ಸುರಂಗಕ್ಕೆ ಹೆಸರಿಡಲಾಗುವುದು. ರೋಹ್ಟಾಂಗ್ ಪಾಸ್ ಕೆಳಗೆ ಸುರಂಗವನ್ನು ನಿರ್ಮಿಸುವ ಐತಿಹಾಸಿಕ ನಿರ್ಧಾರವನ್ನು ಜೂನ್ 03, 2000 ದಂದು ದಿವಂಗತ ಅಟಲ್ ಬಿಹಾರಿ ವಾಜಪೇಯಿಯವರು ಪ್ರಧಾನ ಮಂತ್ರಿಯಾಗಿದ್ದಾಗ ತೆಗೆದುಕೊಳ್ಳಲಾಯಿತು. ಸುರಂಗದ ದಕ್ಷಿಣ ಪೋರ್ಟಲ್ ನ ಪ್ರವೇಶ ರಸ್ತೆಗೆ ಮೇ 26, 2002 ರಂದು ಶಿಲಾನ್ಯಾಸ ನೆರವೇರಿಸಲಾಗಿತ್ತು.

    
    8.8 ಕಿಲೋಮೀಟರ್ ಉದ್ದದ ಸುರಂಗವು 3,000 ಮೀಟರ್ ಎತ್ತರದಲ್ಲಿರುವ ವಿಶ್ವದ ಅತಿ ಉದ್ದದ ಸುರಂಗವಾಗಿದೆ. ಇದು ಮನಾಲಿ ಮತ್ತು ಲೇಹ್ ನಡುವಿನ ಅಂತರವನ್ನು 46 ಕಿಲೋಮೀಟರ್ ನಷ್ಟು ಕಡಿಮೆ ಮಾಡುತ್ತದೆ ಮತ್ತು ಸಾರಿಗೆ ವೆಚ್ಚದಲ್ಲಿ ಕೋಟ್ಯಂತರ ರೂಪಾಯಿಗಳನ್ನು ಉಳಿಸುತ್ತದೆ. ಇದು 10.5 ಮೀಟರ್ ಅಗಲದ ಸಿಂಗಲ್ ಟ್ಯೂಬ್ ಬೈ-ಲೇನ್ ಸುರಂಗವಾಗಿದೆ. ಮುಖ್ಯ ಸುರಂಗದ ಪಕ್ಕದಲ್ಲಿಯೇ ಅಗ್ನಿ ನಿರೋಧಕ ತುರ್ತು ನಿರ್ಗಮನ ಸುರಂಗವನ್ನೂ ನಿರ್ಮಿಸಲಾಗಿದೆ.
    
    ಭೌಗೋಳಿಕ, ಭೂ ಭಾಗ ಮತ್ತು ಹವಾಮಾನದ ಸವಾಲುಗಳ 587 ಮೀಟರ್ ನ ಸೆರಿ ನಲಾ ಫಾಲ್ಟ್ ವಲಯದ ಅತ್ಯಂತ ಕಷ್ಟಕರವಾದ ಭಾಗದಲ್ಲಿ ಬಾರ್ಡರ್ ರೋಡ್ಸ್ ಆರ್ಗನೈಸೇಶನ್ (ಬಿ ಆರ್ ಒ) ಪಟ್ಟುಬಿಡದೆ ಕೆಲಸ ಮಾಡಿತು. ಅಕ್ಟೋಬರ್ 15, 2017 ರಂದು ಸುರಂಗದ ಎರಡೂ ತುದಿಗಳಿಂದ ಪ್ರಗತಿಯನ್ನು ಸಾಧಿಸಲಾಯಿತು.
    
    ಸುರಂಗವು ಈಗ ಪೂರ್ಣಗೊಳ್ಳುವ ಹಂತದಲ್ಲಿದೆ. ಚಳಿಗಾಲದಲ್ಲಿ ಸುಮಾರು ಆರು ತಿಂಗಳ ಕಾಲ ದೇಶದ ಉಳಿದ ಭಾಗಗಳಿಂದ ಸಂಪರ್ಕ ಕಡಿದುಕೊಳ್ಳುವ ಹಿಮಾಚಲ ಪ್ರದೇಶ ಮತ್ತು ಲಡಾಖ್‌ನ ದೂರದ ಗಡಿ ಪ್ರದೇಶಗಳಿಗೆ ಎಲ್ಲಾ ಹವಾಮಾನದಲ್ಲೂ ಸಂಪರ್ಕವನ್ನು ಒದಗಿಸುವ ದಿಕ್ಕಿನಲ್ಲಿ ಒಂದು ದಿಟ್ಟ ಹೆಜ್ಜೆಯಾಗಿದೆ.

    
    
    (Release ID: 1597680) Visitor Counter : 7
    
    
      Read this release in: English , Hindi , Marathi , Bengali , Punjabi , Tamil , Telugu