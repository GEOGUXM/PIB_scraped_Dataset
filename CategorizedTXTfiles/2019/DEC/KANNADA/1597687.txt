      ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಸಚಿವಾಲಯ

      ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿನ ಸಹಕಾರಕ್ಕಾಗಿ ಭಾರತ ಮತ್ತು ಸೌದಿ ಅರೇಬಿಯಾ ನಡುವಿನ ತಿಳಿವಳಿಕೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ
      Posted On: 24 DEC 2019 4:39PM by PIB Bengaluru


    ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿನ ಸಹಕಾರಕ್ಕಾಗಿ ಭಾರತ ಮತ್ತು ಸೌದಿ ಅರೇಬಿಯಾ ನಡುವಿನ ತಿಳಿವಳಿಕೆ ಒಪ್ಪಂದಕ್ಕೆ ಸಂಪುಟದ ಅನುಮೋದನೆ

    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರ ಅಧ್ಯಕ್ಷತೆಯಲ್ಲಿ ನಡೆದ ಕೇಂದ್ರ ಸಚಿವ ಸಂಪುಟ ಸಭೆಗೆ, ಭಾರತ ಸರ್ಕಾರದ ಹೊಸ ಮತ್ತು ನವೀಕರಿಸಬಹುದಾದ ಇಂಧನ ಸಚಿವಾಲಯ ಮತ್ತು ಸೌದಿ ಅರೇಬಿಯಾ ಸಂಸ್ಥಾನದ ಇಂಧನ ಸಚಿವಾಲಯಗಳ ನಡುವೆ ನವೀಕರಿಸಬಹುದಾದ ಇಂಧನ ಕ್ಷೇತ್ರದ ಸಹಕಾರ ಕುರಿತಂತೆ ಅಂಕಿತ ಹಾಕಲಾಗಿರುವ ತಿಳಿವಳಿಕೆ ಒಪ್ಪಂದದ ಬಗ್ಗೆ ವಿವರಣೆ ನೀಡಲಾಯಿತು. ಈ ಒಪ್ಪಂದಕ್ಕೆ ರಿಯಾದ್ ನಲ್ಲಿ 2019ರ ಅಕ್ಟೋಬರ್ 29ರಂದು ಅಂಕಿತ ಹಾಕಲಾಗಿತ್ತು.

    
    ಉದ್ದೇಶಗಳು
    
    ಈ ತಿಳಿವಳಿಕೆ ಒಪ್ಪಂದವು, ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿ ಎರಡೂ ಪಕ್ಷಕಾರರ ನಡುವೆ ಸಹಕಾರಕ್ಕಾಗಿ ಈ ಕೆಳಕಂಡ ಕ್ಷೇತ್ರಗಳಲ್ಲಿ ಚೌಕಟ್ಟು ರೂಪಿಸುವ ಗುರಿಯನ್ನು ಹೊಂದಿದೆ:-
    
    ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿನ ಆನ್ವಯಿಕಗಳು ಮತ್ತು ತಂತ್ರಜ್ಞಾನದ ಮಟ್ಟವನ್ನು ಮೇಲ್ದರ್ಜೆಗೇರಿಸುವುದು. ಸೌದಿ ಅರೇಬಿಯಾ ಸಂಸ್ಥಾನದಲ್ಲಿ ರಾಷ್ಟ್ರೀಯ ಇಂಧನ ಸಂಯೋಜನೆಯಲ್ಲಿ ಅದರ ದಕ್ಷತೆಯನ್ನು ಹೆಚ್ಚಿಸಲು ನವೀಕರಿಸಬಹುದಾದ ಇಂಧನ ಕ್ಷೇತ್ರಕ್ಕೆ ಕೊಡುಗೆ ನೀಡುವುದು.
    
    ಸೌರ, ಪವನ, ಜೈವಿಕ ಅನಿಲ, ಭೂಶಾಖೋತ್ಪನ್ನ ಮತ್ತು ಇತರ ನವೀಕರಿಸಬಹುದಾದ ಇಂಧನ ಕ್ಷೇತ್ರಗಳಲ್ಲಿನ ಯೋಜನೆಗಳನ್ನು ಅಭಿವೃದ್ಧಿಪಡಿಸುವುದು.
    
    ನವೀಕರಿಸಬಹುದಾದ ಇಂಧನ ಕ್ಷೇತ್ರದಲ್ಲಿ ಸ್ಥಳೀಯಕರಣ ಮೌಲ್ಯ ಸರಪಳಿ ಮತ್ತು ಅಭಿವೃದ್ಧಿ ಕಟ್ಟಡಗಳು, ಮನೆಗಳು ಮತ್ತು ಇತರೆಡೆ ಸೌರಶಕ್ತಿಯ ಸಣ್ಣ ಅನ್ವಯಿಕೆಗಳ ಬಳಕೆ ಮತ್ತು ಅಭಿವೃದ್ಧಿ.

    ******

    
    
    (Release ID: 1597687) Visitor Counter : 3
    
    
      Read this release in: Hindi , English , Urdu , Tamil