      रेल मंत्रालय

      सीएलडब्ल्यू ने 9 महीने से कम समय में 2019-20 के दौरान 300 वें लोकोमोटिव का उत्पादन किया
      Posted On: 22 DEC 2019 3:16PM by PIB Delhi


    चित्तरंजन लोकोमोटिव वर्क्स (सीएलडब्ल्यू) ने चालू वित्त वर्ष के 9 महीनों (216 कार्य दिवसों) से कम समय में 21 दिसंबर 2019 शाम तक वित्त वर्ष 2019-20 का 300 वां लोकोमोटिव का उत्पादन कर दिया है।


    300 वें लोको के उत्पादन के लिए कार्य दिवस 2017-18 के 292 दिनों से घटकर 2018-19 में 249 दिन तक और वर्तमान वित्त वर्ष 2019-20 में घटकर 216 दिन तक आ गया है। इस प्रकार 2017-18 से अबतक 28% की कमी आ चुकी है।


    महाप्रबंधक श्री प्रवीण कुमार मिश्रा ने वरिष्ठ अधिकारियों और कर्मचारियों की उपस्थिति के बीच , 21 दिसंबर, 2019 की शाम को सीएलडब्ल्यू से 300 वें लोको , डब्ल्यूजी - 9 एचसी ( 32692) को झंडी दिखाई। उन्होंने सीएलडब्ल्यू से 300 वें इलेक्ट्रिक लोकोमोटिव के उत्पादन में अधिकारियों और कर्मचारियों के सभी समर्पित टीम के प्रयासों की सराहना की।


    श्री प्रवीण कुमार मिश्रा ने यह भी उम्मीद जताई कि उत्पादन में इस रूझान के साथ , सीएलडब्ल्यू इस वित्त वर्ष 2019-20 के लक्ष्य को पार करने में भी सक्षम होगा और एक नया रिकॉर्ड बनाने के लिए पूरी तरह तैयार होगा। सीएलडब्ल्यू ने 2018-19 में 402 लोकोमोटिव का उत्पादन किया और इस प्रकार यह लोकोमोटिव का दुनिया का सबसे बड़ा उत्पादक बन गया।


    ***


    आरकेमीणा/आरएनएम/एएम/एसकेजे/सीएल- 4898


    

    
    (Release ID: 1597180) Visitor Counter : 142
    
    
      Read this release in: English , Urdu