      ग्रामीण विकास मंत्रालय

      ग्रामीण क्षेत्रों का विकास मोदी सरकार की प्राथमिकताओं में से एक – श्री नरेन्‍द्र सिंह तोमर
      
      ग्रामीण विकास मंत्रालय का राष्‍ट्रीय पुरस्‍कार समारोह 2019 नयी दिल्‍ली में आयोजित
      
      Posted On: 19 DEC 2019 6:05PM by PIB Delhi


    भारत को पांच ट्रिलियन डॉलर की अर्थव्‍यवस्‍था बनाने का बड़ा सपना गांवो के विकास के बगैर संभव नहीं है। ग्रामीण विकास , कृषि और किसान कल्‍याण तथा पंचायती राज मंत्री श्री नरेन्‍द्र सिंह तोमर ने मंत्रालय के राष्‍ट्रीय पुरस्‍कार समारोह को संबोधित करते हुए कहा कि गांवों का विकास मोदी सरकार की प्राथमिकताओं में से एक है। ग्रामीण और शहरी विकास के बीच के अतंर को पाटने की जरूरत है। उन्‍होंने कहा कि गांवों को आत्‍मनिर्भर बनाने के साथ ही कृषि को आर्थिक रूप से ज्‍यादा मुनाफे वाला बनाना जरूरी है।श


    श्री तोमर ने इस अवसर पर ग्रामीण विकास मंत्रालय के महात्‍मा गांधी राष्‍ट्रीय ग्रामीण रोजगार गारंटी योजना , प्रधानमंत्री आवास योजना-ग्रामीण , प्रधानमंत्री ग्राम सड़क योजना , दीनदयाल अंत्‍योदय योजना , दीनदयाल उपाध्‍याय ग्रामीण कौशल योजना , श्‍यामा प्रसाद मुखर्जी रूअरबन मिशन और सभी एसआईआरडीस का परिचालन करने वाले प्रशिक्षण विभाग में के 266 लोगों को उनकी उत्‍कृष्‍ट सेवाओं के लिए पुरस्‍कार प्रदान किए।


    ये पुरस्‍कार विभिन्‍न श्रेणियों में बेहतरीन प्रदर्शन्‍ करने वाले राज्‍यों , जिलों , ब्‍लॉकों , ग्राम पंचायतों और कर्मचारियों को प्रदान किये गए।


    ग्रामीण विकास राज्‍य मंत्री साध्‍वी निरंजन ज्‍योति ने पुरस्‍कार पाने वालों को बधाई दी और कहा कि ग्रामीण क्षेत्रों में रहने वाले कमजोर वर्गों को ग्रामीण विकास मंत्रालय की ओर से चलाए जाने वाले विभिन्‍न कार्यक्रमों का काफी लाभ मिला है , उन्‍हें रहने के लिए पक्‍के पकान , पास के बाजारों तक पहुंचने के लिए हर मौसम में इस्‍तेमाल की जा सकने वाली सड़कें और रोजगार के अवसर मिले हैं। वृद्धों , विधवाओं और निशक्‍तजनों को पेंशन की सुविधा तथा कौशल विकास के लिए प्रशिक्षण की सुविधा भी मिली है।


    पुरस्‍कार प्राप्‍त करने वालो की सूची के लिए यहां क्लिक करें।


    आरकेमीणा/आरएनएम/एएम/एमएस/जीआरएस- 4858


    

    
    (Release ID: 1596998) Visitor Counter : 212
    
    
      Read this release in: English