      रक्षा मंत्रालय

      पूर्वावलोकनः सेना टेक्नोलॉजी सेमिनार
      Posted On: 20 DEC 2019 5:17PM by PIB Delhi


    माननीय प्रधानमंत्री के ‘ मेक इन इंडिया ’ के समग्र विजन के हिस्से के रूप में आर्टेक संगोष्ठी 2016 में प्रारंभ की गई और सशस्त्र सेना दिवस समारोहों के हिस्से के रूप में प्रति वर्ष इसका आयोजन किया जाता है। ये भारतीय सेना का अग्रणीय आयोजन है, जो रक्षा क्षेत्र में स्वदेशी क्षमताओं के उपयोग वाले क्षेत्रों के लिए एजेंडा तय करता है।


    आर्टेक सेमिनार का उद्देश्य सैन्य संचालन करने वालों, रक्षा मंत्रालय के नीति-निर्धारक, उद्योग तथा शिक्षा जगत को एक मंच पर लाना और समकालीन रक्षा क्षमताओं पर विचार करना है। आर्टेक संगोष्ठी नवाचार कार्य में लगे सैन्य कर्मियों को अपने उत्पाद दिखाने और उद्योग जगत को प्रस्तुत करने का मंच भी प्रदान करती है।


    5वीं आर्टेक संगोष्ठी 23 दिसंबर, 2019 को दिल्ली छावनी के मानेकशॉ सेंटर में भारतीय सेना द्वारा आयोजित की जा रही है। इसका विषय है-टेक्नोलॉजी फॉर नन कंटैक्ट वॉरफेयर।


    संगोष्ठी को संबोधित करने के लिए उद्योग और शिक्षा जगत, थिंक टैंकों, विषय विशेषज्ञों, यूजरों तथा नीति-निर्धारकों को वक्ता के रूप में आमंत्रित किया गया है। यह उद्योग हस्तियों, व्यक्तिगत अन्वेषकों, स्टार्टअप तथा शिक्षाविदों की भागीदारी से काफी मूल्यवान साबित होगी।


    सेमिनार के दौरान उद्योग और शिक्षा जगत, सैन्य अन्वेषकों तथा स्टार्टअप, डीआरडीओ तथा रक्षा क्षेत्र के सार्वजनिक प्रतिष्ठान, चुनिंदा उपकरण प्रदर्शित करेंगे।


    नोट- संदर्भ के लिए कार्यक्रम का विवरण संलग्न है।


    ***


    आर.के.मीणा/आरएनएम/एएम/एजी/एमएस-4878


    

    
    (Release ID: 1597093) Visitor Counter : 203
    
    
      Read this release in: English