      रक्षा मंत्रालय

      एयर मार्शल आर जे डकवर्थ वीएसएम ने वायुसेना के पश्चिमी वायु कमान के वरिष्ठ एयर स्टाफ ऑफिसर के रूप में पदभार संभाला
      Posted On: 16 DEC 2019 4:51PM by PIB Delhi


    एयर मार्शल आर जे डकवर्थ, विशिष्ट सेवा पदक ने आज वरिष्ठ एयर स्टाफ ऑफिसर , मुख्यालय पश्चिमी वायु कमान के रूप में पदभार संभाला।


    ये राष्ट्रीय रक्षा अकादमी के पूर्व छात्र हैं , इन्हें 28 मई, 1983 को भारतीय वायुसेना की लड़ाकू स्ट्रीम में कमीशन दिया गया था। इन्हें विभिन्न लड़ाकू और प्रशिक्षक विमानों को उड़ाने का 3000 घंटे से अधिक का अनुभव है और वे एक योग्य उड़ान प्रशिक्षक हैं। वे डिफेंस सर्विसेज स्टाफ कॉलेज वेलिंगटन और नेशनल डिफेंस कॉलेज के पूर्व छात्र भी हैं।


    अपने करियर के दौरान इन्होंने कई महत्वपूर्ण फील्ड और स्टाफ पदों पर काम किया है, जिनमें फ्रंटलाइन मिग -21 स्क्वाड्रन और चीफ ऑपरेशन ऑफिसर तथा प्रमुख फाइटर बेस के स्टेशन कमांडर , एसएफसी में डायरेक्टर स्ट्रैटेजिक ऑपरेशंस, पश्चिमी एयर कमान में एयर-1, एयर वॉर फेयर कॉलेज के डिप्टी कमांडेंट, वायुसेना मुख्यालय में प्रमुख निदेशक परिचालन शामिल हैं। एयर वाइस मार्शल के रूप में उन्होंने मुख्यालय आईडीएस , एयर ऑफिसर कमांडिंग एडवांस मुख्यालय सेंट्रल एयर कमान और एयर डिफेंस कमांडर , दक्षिणी वायु कमान में असिस्टेंट चीफ ऑफ इंटीग्रेटेड डिफेंस स्टाफ (तकनीकी इंटेलिजेंस) की हैसियत से काम किया है। वरिष्ठ एयर स्टाफ ऑफिसर का पद ग्रहण करने से पहले उन्होंने मध्य वायु कमान में वरिष्ठ एयर स्टाफ ऑफिसर पद पर भी काम किया है।


    उनकी विशिष्ट सेवा की मान्यता में राष्ट्रपति ने 2008 में उन्हें विशिष्ट सेवा पदक से सम्मानित किया था।


    ***


    आर.के.मीणा/आरएनएम/एएम/आईपीएस/एमएस- 4794

    

    
    (Release ID: 1596663) Visitor Counter : 115
    
    
      Read this release in: English , Urdu , Marathi , Bengali