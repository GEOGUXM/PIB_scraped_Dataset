      नागरिक उड्डयन मंत्रालय

      हरदीप सिंह पुरी ने वीडियो कॉन्फ्रेंसिंग के जरिए राज्य सरकारों के साथ नागरिक उड्डयन से संबंधित मुद्दों पर उच्च स्तरीय बैठक की
      Posted On: 30 DEC 2019 8:10PM by PIB Delhi


    देश में नागरिक उड्डयन क्षेत्र को आगे बढ़ाने के लिए राज्यों और केंद्र शासित प्रदेशों के साथ बैठकों की श्रृंखला के तहत नागरिक उड्डयन राज्य मंत्री (स्वतंत्र प्रभार) श्री हरदीप सिंह पुरी ने आज पश्चिम बंगाल, बिहार, छत्तीसगढ़ , झारखंड, मध्य प्रदेश, ओडिशा और उत्तर प्रदेश के मंत्रियों और मुख्य सचिवों के साथ एक और उच्च स्तरीय बैठक की।


    विमान ईंधन एविएशन टर्बाइन फ्यूल (एटीएफ) पर तत्काल प्रभाव से वैट घटाने की आवश्यकता पर जोर देने के साथ ही नागरिक उड्डयन मंत्रालय के सचिव ने बताया कि मंत्रालय ने जीएसटी परिषद से एटीएफ को जीएसटी के दायरे में लाने के लिए विचार करने का आग्रह किया है और इस मामले में राज्यों से भी समर्थन का अनुरोध किया ताकि घरेलू एयरलाइंस अपने वाणिज्यिक परिचालन को बनाए रख सकें। बैठक में नीचे दिए गए अन्य महत्वपूर्ण मुद्दों पर भी चर्चा की गई।

      * कोलकाता और दुर्गापुर हवाई अड्डों के और विस्तार की संभावनाएं
      * कूचबिहार आरसीएस एयरपोर्ट से उड़ान संचालन के लिए रणनीति
      * बागडोगरा हवाई अड्डे के विकास और इसके विस्तार से संबंधित मुद्दे
      * दीघा से सीप्लेन संचालन शुरू करने का राज्य सरकार से अनुरोध
      * उत्तर प्रदेश में नए हवाई अड्डों का विस्तृत स्थिति अद्यतन ब्यौरा पर भी चर्चा की गई।

    एटीएफ पर वैट घटाने पर विचार करने और विमानन क्षेत्र की वृद्धि के लिए ‘उड़ान’ मार्गों का सक्रिय समर्थन करने के राज्यों के आश्वासन के साथ बैठक समाप्त हुई।


    ****


    आर.के.मीणा/आरएनएम/एएम / एके – 5042

    
    
    (Release ID: 1598037) Visitor Counter : 78
    
    
      Read this release in: English , Urdu
    
    
    

*