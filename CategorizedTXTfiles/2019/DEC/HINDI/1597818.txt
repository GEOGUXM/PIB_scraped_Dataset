      आवास एवं शहरी कार्य मंत्रालय

      आवास और शहरी कार्य मंत्रालय ‘शहरी समृद्धि उत्सव 2020’ के बारे में राज्यों और केंद्रशासित प्रदेशों के साथ परामर्श कार्यशाला आयोजित करेगा
      Posted On: 27 DEC 2019 10:34AM by PIB Delhi


    आवास और शहरी कार्य मंत्रालय के तहत दीनदयाल अंत्योदय योजना - राष्ट्रीय शहरी आजीविका मिशन (डीएवाई - एनयूएलएम ) 30 दिसंबर , 2019 को नई दिल्‍ली में सभी राज्‍यों और केंद्र शासित प्रदेशों के साथ शहरी समृद्धि उत्सव (एसएसयू) 2020 के लिए रूपरेखा तैयार करने के बारे में एक परामर्श बैठक आयोजित करेगा । इस कार्यशाला में एसएसयू 2019 के पहले संस्करण से प्राप्‍त जानकारी के बारे में विचार-विमर्श किया जाएगा और 28 मार्च से 12 अप्रैल , 2020 तक आयोजित किए जाने वाले एसएसयू 2020 के आगामी संस्‍करण के बारे में रणनीति और योजना तैयार की जाएगी। इस कार्यशाला में राज्‍य शहरी आजीविका मिशन राज्य कौशल विकास मिशन और अन्‍य भागीदारों के अलावा मंत्रालय के अधिकारी भी भाग लेंगे। यह सह-निर्माण कार्य योजना के बारे में राज्‍यों के साथ एसएसयू 2020 के लिए एक महत्वपूर्ण प्रक्रिया वाला प्रयास है , ताकि यह सुनिश्चित हो कि विकास प्रक्रिया से जुड़े उत्‍पाद वास्‍तविक और समावेशी हों।


    इस कार्यशाला में स्‍ट्रीट वेंडर्स एक्‍ट को लागू करने के बारे में विस्‍तृत विचार-विमर्श के अलावा पलम्बिंग क्षेत्र में शहरी लाभार्थियों के लिए कौशल विकास के मुद्दे पर भी विचार-विमर्श किया जाएगा। वित्‍त वर्ष 2018-19 के दौरान डीएवाई – एनयूएलएम के कार्यान्‍वयन में उत्‍कृष्ट प्रदर्शन करने वाले विजेता राज्‍यों को सिस्‍टेमेटिक प्रोग्रेसिव एनेलेटिक्‍ल रीयल टाइम रैंकिंग (एसपीएआरके) 2018-19 पुरस्‍कार प्रदान करने की भी योजना है। स्‍वयं सहायता समूहों (एसएचजी) द्वारा तैयार किए गए उच्‍च गुणवत्‍ता उत्‍पादों की ई-कॉमर्स पोर्टलों पर बोर्डिंग के लिए सहयोग पर भी एसएसयू-2020 के दौरान विचार-विमर्श किया जाएगा। एसएचजी के स्‍थानीय रूप से बनाए गए उत्‍पादों के लिए व्‍यापक उपभोक्‍ता आधार तक पहुंच प्रदान करने के अलावा ब्रांडिंग डिजिटल मार्केटिंग और वित्‍तीय प्रबंधन के कौशल में महिला उद्यमियों के क्षमता निर्माण में भी यह पहल उपयोगी होगी।


    आवास और शहरी कार्य मंत्रालय डीएवाई - एनयूएलएम के तहत लाभार्थियों के जीवन में महत्‍वपूर्ण प्रभाव लाने के लिए शहरी समृद्धि उत्‍सव को एक मंच के रूप में बढ़ावा दे रहा है। इस कार्यशाला के विचार-विमर्श से राज्‍य और अन्‍य भागीदारों से बेहतर कार्रवाई किए जाने की उम्‍मीद है , ताकि निर्धारित लक्ष्‍यों को अर्जित करने के लिए आगामी शहरी समृद्धि उत्‍सव को आयोजित किया जा सके। एसएसयू-2020 शहरी आबादी के सबसे कमजोर वर्गों तक पहुंच का विस्‍तार करने , अपनी पहुंचों का प्रदर्शन करने तथा शहरी स्‍वयं सहायता समूह से 15.60 लाख सदस्‍यों को कवर करके अन्‍य सरकारी योजनाओं तक स्‍वयं सहायता समूह के सदस्‍यों को पहुंच उपलब्‍ध कराने में सफल रहा है।


    ( आरकेमीणा/आरएनएम/एएम/आईपीएस/एसके–4985


    

    
    (Release ID: 1597818) Visitor Counter : 288
    
    
      Read this release in: English , Urdu