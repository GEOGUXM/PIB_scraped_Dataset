      रक्षा मंत्रालय

      समापन समारोह कार्यक्रम हैंड-इन-हैंड 2019
      Posted On: 20 DEC 2019 5:16PM by PIB Delhi


    भारत-चीन संयुक्त प्रशिक्षण अभ्यास हैंड-इन-हैंड 2019 के आठवें संस्करण का समापन 20 दिसंबर 2019 को संयुक्त प्रशिक्षण नोड, उमरोई, मेघालय में संपन्न हुआ। संयुक्त राष्ट्र के जनादेश के तहत एक अर्ध शहरी इलाके में आतंकवाद निरोधी अभियानों के तहत संयुक्त अभ्यास का आयोजन किया गया था। आतंकवाद विरोधी अभियानों के विभिन्न पहलुओं के संबंध में दोनों देशों द्वारा एक दूसरे के हथियारों की गोलीबारी, सामरिक व्याख्यान और प्रदर्शन का प्रदर्शन किया गया।


    दोनों दलों द्वारा प्राप्त उच्च संयुक्त प्रशिक्षण मानकों को 72 घंटे के फील्ड प्रशिक्षण अभ्यास के दौरान प्रदर्शित किया गया, जिसमें निर्धारित कार्यों को निष्पादित करने के विभिन्न तरीकों के साथ आतंकवाद उन्नमूलन के पहलुओं के लिए शामिल सैनिकों के विभिन्न अभ्यास शामिल थे।


    इस अभ्यास का समापन एक शानदार समापन समारोह के साथ हुआ, जिसमें भाग लेने वाले सैनिकों ने सैन्य ड्रिल के उच्च मानकों को प्रदर्शित किया। समापन समारोह की समीक्षा मेजर जनरल जेएस संधू ने दोनों भाग लेने वाले देशों के अन्य वरिष्ठ अधिकारियों की उपस्थिति में की। चीनी पक्ष का प्रतिनिधित्व मेजर जनरल ली शिज़ॉन्ग ने किया।


    कैंप फायर के दौरान सैनिकों के बीच हासिल की गई मिलनसारिता भी देखने को मिली। आतंकवाद उन्मूलन और कंपनी स्तर के संचालन में दोनों सेनाओं ने एक-दूसरे की विशेषज्ञता और अनुभव का लाभ भी प्राप्त किया।


    कर्नल अमन आनंद


    पीआरओ (सेना)


    ***


    आर.के.मीणा/आरएनएम/एएम/पीकेपी– 4893

    
    
    (Release ID: 1597171) Visitor Counter : 58
    
    
      Read this release in: English