      रक्षा मंत्रालय

      भारत-नेपाल संयुक्त सैन्य अभ्यास सूर्य किरण-14 का उद्घाटन समारोह
      Posted On: 03 DEC 2019 4:56PM by PIB Delhi


    भारत और नेपाल की सेनाओं के बीच 14वां द्विपक्षीय वार्षिक सैन्य अभ्यास सूर्य किरण - 14 आज नेपाल के रुपन्देही जिले के सलिझंडी में नेपाल आर्मी बैटल स्कूल (एनएबीएस ) में शुरू हुआ। दोनों देशों के बीच 13वां संयुक्त सैन्य अभ्यास उत्तराखंड के पिथौरागढ़ में पिछले साल जून में आयोजित किया गया था।


    इस अभ्यास का उद्देश्य भारतीय सेना और नेपाल की सेना के बीच बटालियन स्तर के संयुक्त प्रशिक्षण का आयोजन करना है , जिसमें विमानन के पहलुओं सहित जंगल में युद्ध , पहाड़ी इलाकों में आतंकवाद विरोधी कार्रवाइयों, मानवीय सहायता , आपदा राहत अभियानों , चिकित्सा और पर्यावरण संरक्षण के लिए सैन्य स्तर पर पारस्परिकता बढ़ाना शामिल रहेगा।


    अभ्यास के तहत , जंगली और पहाड़ी क्षेत्रों में विद्रोही गतिविधियों से निपटने तथा आतंकवादी विरोधी कार्रवाइयों से संबंधित महत्वपूर्ण व्याख्यान , प्रदर्शन और अभ्यास आयोजित किए जाएंगे। दोनों सेनाएं ऐसी परिस्थितियों का मुकाबला करने से संबंधित अपने बहुमूल्य अनुभवों को भी साझा करेंगी और जरूरत के अनुसार संयुक्त अभियानों के लिए अभ्यासों और प्रक्रियाओं में सुधार भी करेंगी।


    ***


    आरकेमीणा/आरएनएम/ एएम /आरके / डी एस-4562


    

    
    (Release ID: 1594753) Visitor Counter : 222
    
    
      Read this release in: English , Marathi , Bengali