      रक्षा मंत्रालय

      रक्षा मंत्री श्री राजनाथ सिंह ने ‘भारत-अमेरिका 2+2 संवाद’ से पहले न्‍यूयॉर्क में भारतीय समुदाय के साथ संवाद किया
      Posted On: 17 DEC 2019 8:10PM by PIB Delhi


    रक्षा मंत्री श्री राजनाथ सिंह भारत के रक्षा एवं विदेश मंत्रियों और अमेरिका में इन दोनों के समकक्षों के बीच 2+2 संवाद के लिए वाशिंगटन रवाना होने के दौरान आज न्‍यूयॉर्क पहुंचे। रक्षा मंत्री ने न्‍यूयॉर्क स्थित एशिया सोसायटी में भारत के वाणिज्‍य दूतावास द्वारा भारतीय समुदाय और भारत के मित्रों के लिए आयोजित स्‍वागत समारोह में भाग लिया।


    श्री राजनाथ सिंह ने उपस्थित गणमान्‍यजनों को संबोधित करते हुए भारतीय अमेरिकी समुदाय की विशेष अहमियत एवं योगदान के साथ-साथ इस वर्ष के आरंभ में ह्यूस्‍टन में प्रधानमंत्री श्री नरेन्‍द्र मोदी के दौरे के दौरान आयोजित ‘ हाउडी मोदी ’ कार्यक्रम की सफलता में उनकी भूमिका के बारे में भी विस्‍तार से बताया। उन्‍होंने अनुच्‍छेद 370 को निरस्‍त किये जाने, नागरिकता अधिनियम में हालिया संशोधन और पड़ोसी देशों के साथ मैत्रीपूर्ण संबंधों के बारे में भी विस्‍तृत जानकारी दी।


    रक्षा मंत्री ने भारतीय समुदाय के साथ संवाद किया और भारत-अमेरिका संबंधों तथा भारतीय अर्थव्‍यवस्‍था सहित विभिन्‍न विषयों से जुड़े सवालों का जवाब विस्‍तारपूर्वक दिया।


    ‘2+2 संवाद’ 18 दिसम्‍बर, 2019 को आयोजित किया जाएगा।


    ***


    आर.के.मीणा/आरएनएम/एएम/आरआरएस/सीएल-4824

    
    
    (Release ID: 1596824) Visitor Counter : 76
    
    
      Read this release in: English , Urdu