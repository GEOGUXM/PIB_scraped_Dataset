      गृह मंत्रालय

      पुलिस प्रशिक्षण संस्थानों के प्रमुखों की 37वीं राष्ट्रीय संगोष्ठी 12 और 13 दिसंबर, 2019 को नई दिल्ली में होगी
      
      संगोष्ठी का विषय है - ‘शेयरिंग और नेटवर्किंग से संसाधनों का अधिकतम उपयोग’
      
      Posted On: 11 DEC 2019 4:41PM by PIB Delhi


    पुलिस अनुसंधान और विकास ब्यूरो (बीपीआरएंडडी) अपने मुख्यालय में 12 और 13 दिसंबर , 2019 पुलिस प्रशिक्षण संस्थानों के प्रमुखों की 37वीं राष्ट्रीय संगोष्ठी आयोजित कर रहा है। उद्घाटन सत्र में सेवानिवृत्त आईपीएस और लोकपाल की सदस्य श्रीमती अर्चना रामासुंदरम मुख्य अतिथि होंगी। समाप्त सत्र की अध्यक्षता इंटेलिजेंस ब्यूरो के पूर्व निदेशक सेवानिवृत्त आईपीएस श्री राजीव जैन करेंगे। संगोष्ठी का विषय है - ‘ शेयरिंग और नेटवर्किंग से संसाधनों का अधिकतम उपयोग ’ ।


    राज्यों, केंद्र शासित प्रदेशों, सीएपीएफ तथा सीपीओ के प्रशिक्षण संस्थानों के लगभग 200 प्रमुख संगोष्ठी में भाग लेंगे। परिचर्चा के विषय हैं ‘ क्षमता सृजन बढ़ाना : साझेदारी और सहयोग के माध्यम से ’ , ‘ सीखने के मनोविज्ञान की समझदारी ’ , ‘ कौशल विकास : समन्वय और नेटवर्किंग की भूमिका ’ तथा ‘ शेयरिंग और नेटवर्किंग से संसाधनों का अधिकतम उपयोग ’ । समूह चर्चा तथा प्रजेंटेशन के लिए प्रतिनिधियों को तीन समूहों में बांटा जाएगा। इसके विषय है पुलिस प्रशिक्षण नीति, प्रशिक्षक विकास कार्यक्रम और भारतीय पुलिस के लिए प्रशिक्षण आवश्यकता विश्लेषण। मूल्यवर्धन तथा चर्चा को निर्देशित करने के लिए विशेषज्ञ सलाहकारों का भी प्रबंध किया गया है। वक्ताओं को ‘ गवर्नेंस में स्वायत्ता-महाराष्ट्र पुलिस अकादमी ’ , ‘ अत्याधुनिक प्रशिक्षण अवसंरचना-बिहार पुलिस राजगिर ’ तथा ‘ अत्याधुनिक प्रशिक्षण अवसंरचना-सीएपीएफ अकादमी खादरपुर, हरियाणा ’ पर प्रेजेंटेशन के लिए आमंत्रित किया गया है।


    ***


    आर.के.मीणा/आरएनएम/एजी/सीएस-4708


    

    
    (Release ID: 1595933) Visitor Counter : 60
    
    
      Read this release in: English , Urdu