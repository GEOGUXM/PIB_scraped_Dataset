      प्रधानमंत्री कार्यालय

      प्रधानमंत्री श्री नरेंद्र मोदी से यूरोपीय परिषद के अध्‍यक्ष चार्ल्स मिशेल की फोन पर बातचीत
      Posted On: 21 DEC 2019 2:06PM by PIB Delhi


    प्रधानमंत्री श्री नरेन्‍द्र मोदी से यूरोपीय परिषद के अध्यक्ष चार्ल्स मिशेल ने आज फोन पर बातचीत की।


    प्रधानमंत्री ने यूरोपीय परिषद के अध्‍यक्ष का पद संभालने पर श्री मिशेल को बधाई दी और उनके सफल कार्यकाल के लिए शुभकामनाएं दीं। प्रधान मंत्री ने विश्वास व्यक्त किया कि श्री मिशेल के नेतृत्व में भारत-यूरोपीय संघ की साझेदारी को और मजबूत किया जाएगा।


    इस वर्ष न्यूयॉर्क में संयुक्‍त राष्‍ट्र महासभा की बैठक के दौरान श्री मिशेल के साथ अपनी मुलाकात को याद करते हुए , प्रधानमंत्री ने कहा कि भारत बीटीआईए , कनेक्‍टीविटी पार्टनरशिप , यूरोपोल , यूरोटॉम , आतंकवाद से निपटने और जलवायु परिवर्तन सहित आपसी हित के मुद्दों पर प्रगति करने के लिए प्रतिबद्ध है।


    दोनों नेता अगले वर्ष ब्रुसेल्स में अगला भारत-यूरोपीय संघ शिखर सम्मेलन आयोजित करने पर सहमत हो गए। इस संबंध में तारीख राजनयिक चैनलों के माध्यम से तय की जाएंगी।


    *****


    आरकेमीणा/आरएनएम/एएम/केपी / एनके - 4886

    
    
    (Release ID: 1597152) Visitor Counter : 235
    
    
      Read this release in: Assamese , English , Urdu , Marathi , Bengali , Punjabi , Tamil