      रक्षा मंत्रालय

      दक्षिणी नौसेना कमान ने अपहरण रोधी अभ्‍यास संचालित किया
      Posted On: 18 DEC 2019 7:45PM by PIB Delhi


      भारतीय तट रक्षक , कोचिन पोर्ट ट्रस्‍ट और अन्‍य हितधारकों की सहायता से भारतीय नौसेना ने 18 दिसंबर , 2019 को कोच्चि पोर्ट पर अपहरण रोधी अभ्‍यास संचालित किया। यह अभ्‍यास बड़े पैमाने पर आयोजित किया गया था। पहली बार सभी हितधारकों के साथ इतने बड़े अभ्‍यास का आयोजन केरल में किया गया। इस अभ्‍यास का कोड नाम ‘ अपहरण ’ था। इस अभ्‍यास में विभिन्‍न एजेंसियों तथा भारतीय नौसेना , भारतीय तटरक्षक और को‍चिन पोर्ट ट्रस्‍ट के 12 से अधिक जहाजों और हेलीकॉप्टरों ने भाग लिया। परिदृश्‍य निर्माण के लिए कोच्चि बंदरगाह से कुछ दूर पर एक छोटे जहाज को टारगेट के रूप में रखा गया। सी किंग हेलीकॉप्‍टर की मदद से मरीन कमांडो बोर्डिंग ऑपरेशंस के जरिए इस जहाज पर उतरे और इसके डेक तक पहुंचे।


      राष्‍ट्र विरोधी ताकतों द्वारा किसी जहाज को अपहरण करने को ध्‍यान में रखते हुए प्रतिक्रियात्‍मक/कार्रवाई व्‍यवस्‍था/तैयारी में एकरूपता लाने के लिए इस अभ्‍यास का आयोजन किया गया था। तटरक्षा के लिए व्‍यावसायिक जहाज का अपहरण एक गंभीर चुनौती है। इस पर कार्रवाई के लिए संसाधनों के समन्‍वय तथा राज्‍य सरकार समेत सभी हितधारकों के प्रयासों की आवश्‍यकता होती है।


      यह अभ्‍यास कोस्‍टल डिफेंस के कमांडिंग-इन-चीफ (फ्लैग ऑफिसर कमांडिंग-इन-चीफ , साउदर्न नेवल कमांड ) केरल के तत्‍वाधान में आयोजित किया गया। यह अभ्‍यास सभी हितधारकों की तैयारियों के मूल्‍यांकन , कमियों को दूर करने और कोच्चि पोर्ट के लिए एकीकृत संकट प्रबंधन योजना तैयार करने का अवसर प्रदान करता है।


      आर.के.मीणा/आरएनएम/एएम/जेके/एसके-4847

    
    
    (Release ID: 1596953) Visitor Counter : 266
    
    
      Read this release in: English , Urdu