      विद्युत मंत्रालय

      श्री आर. के. सिंह ने 29 वें राष्ट्रीय ऊर्जा संरक्षण दिवस का उद्घाटन किया और पुरस्कार प्रदान किए
      
      "सोलर वॉटर हीटर" के लिए स्टार लेबलिंग कार्यक्रम शुरू किया गया

      Posted On: 14 DEC 2019 8:39PM by PIB Delhi

    भारत सरकार के ऊर्जा मंत्रालय के मार्गदर्शन में ऊर्जा दक्षता ब्यूरो (ब्यूरो ऑफ एनर्जी एफिशिएंसी--बीईई) ने 29 वें राष्ट्रीय ऊर्जा संरक्षण पुरस्कारों का आयोजन किया। विद्युत और नवीन तथा नवीकरणीय ऊर्जा राज्य मंत्री (स्वतंत्र प्रभार) तथा कौशल विकास और उद्यमिता राज्य मंत्री श्री आर.के. सिंह इस अवसर पर मुख्य अतिथि थे। इस वर्ष, ऊर्जा संरक्षण समापन कार्यक्रम 14 दिसंबर को राष्ट्रीय ऊर्जा संरक्षण दिवस के अवसर पर विज्ञान भवन में एक सप्ताह की गतिविधियों के माध्यम से मनाया गया। समापन समारोह में विभिन्न उद्योगों और प्रतिष्ठानों के विजेताओं और छात्रों के राष्ट्रीय चित्रकला प्रतियोगिता के विजेताओं को पुरस्कार प्रदान किए गए।


    श्री आर.के. सिंह ने देश के सतत विकास में ऊर्जा संरक्षण के महत्व पर प्रकाश डाला। उन्होंने जलवायु परिवर्तन के प्रतिकूल प्रभाव को कम करने के लिए CO 2 के उत्सर्जन को कम करने के उपाय की आवश्यकता पर जोर दिया। विद्युत मंत्री ने बीईई कार्यक्रम के परिणामों और प्रयासों की सराहना की एवं विभिन्न योजनाओं को लागू करने में ईमानदारी से किए प्रयास करने के लिए उद्योग जगत की सराहना की।


    इस अवसर पर , सोलर वॉटर हीटर के लिए स्टार लेबलिंग कार्यक्रम शुरू किया गया और ऊर्जा संरक्षण अधिनियम 2001 के प्रावधान के कार्यान्वयन के लिए एक पुस्तिका जारी की गई।


    इस कार्यक्रम ने ऊर्जा दक्षता हासिल करने में उत्कृष्ट प्रदर्शन के लिए विभिन्न क्षेत्रों के 65 उद्योगों और संस्थानों को पुरस्कार प्रदान किया गया। कुल मिलाकर देश भर में 355 इकाइयों और प्रतिष्ठानों ने 10 ,566 मिलियन यूनिट बचाने के लिए भाग लिया, जो 5,000 करोड़ रूपए से अधिक का है। राष्ट्रीय स्तर की पेंटिंग प्रतियोगिता के तहत, दो समूहों के कुल 26 छात्रों को सम्मानित किया गया। पुरस्कार विजेता चित्रों को सरकारी कार्यालयों में प्रदर्शित किया जाएगा।


    इस अवसर पर , ऊर्जा मंत्रालय में सचिव ने कहा, “ऊर्जा संरक्षण की दिशा में प्रयासों को पहचानने और कार्य करने के लिए हम हर वर्ष एनईसी दिवस मनाते हैं। हम प्रत्येक पुरस्कार विजेता को उनके प्रदर्शन के लिए बधाई देते हैं। हमने कुशल उपकरणों के उपयोग को बढ़ावा देने के लिए सौर वॉटर हीटर के लिए स्टार लेबलिंग कार्यक्रम शुरू किया है।”


    यह कार्यक्रम अर्थव्यवस्था के सभी क्षेत्रों के बीच ऊर्जा संरक्षण को बढ़ावा देने के उद्देश्य से आयोजित किया गया था , जिसके बाद औद्योगिक इकाइयों और अन्य प्रतिष्ठानों के लिए पुरस्कार वितरण समारोह आयोजित किया गया ताकि ऊर्जा के कुशल उपयोग और संरक्षण को बढ़ावा दिया जा सके।


    बीईई ने 9 से 14 दिसंबर तक पूरे सप्ताह कार्यक्रमों की श्रृंखला आयोजित की, जो निम्नलिखित है:

                                                                                                                                                                                                                                                                                                                         
क्रम सं .  तिथि              कार्यक्रम                                                                                                                                                                                                                                                                                   
                                                                                                                                                                                                                                                                                                                         
                                                                                                                                                                                                                                                                                                                         
                                                                                                                                                                                                                                                                                                                         
1          9 दिसम्बर         एसडीए , दिल्ली के सहयोग से ईएससीओ , वित्तीय संस्थानों और उद्योगों के लिए संवादमूलक कार्यशाला।                                                                                                                                                                                               
                                                                                                                                                                                                                                                                                                                         
                                                                                                                                                                                                                                                                                                                         
                                                                                                                                                                                                                                                                                                                         
2          10 दिसम्बर        टीईआरआई के सहयोग से एसएमई के लिए ऊर्जा संरक्षण दिशानिर्देशों पर राष्ट्रीय कार्यशाला।                                                                                                                                                                                                        
                                                                                                                                                                                                                                                                                                                         
                                                                                                                                                                                                                                                                                                                         
                                                                                                                                                                                                                                                                                                                         
3          11 दिसम्बर        जीआईजेड के सहयोग से राष्ट्रीय ईंट मिशन के विकास के लिए रणनीतिक दस्तावेज पर कार्यशाला। .                                                                                                                                                                                                     
                                                                                                                                                                                                                                                                                                                         
                                                                                                                                                                                                                                                                                                                         
                                                                                                                                                                                                                                                                                                                         
4          12 दिसम्बर        एनटीपीसी और पीजीसीआईएल के सहयोग से स्कूली बच्चों के लिए राष्ट्रीय स्तर की पेंटिंग (चित्रकला) प्रतियोगिता।                                                                                                                                                                                   
                                                                                                                                                                                                                                                                                                                         
                                                                                                                                                                                                                                                                                                                         
                                                                                                                                                                                                                                                                                                                         
5          12 और 13 दिसम्बर  आईईए के सहयोग से स्वच्छ ऊर्जा मंत्रिस्तरीय (सीईएम) पहल के तहत अति-कुशल यंत्र एवं उपकरण की तैनाती (एसईएडी) के अंतर्गत अंतर्राष्ट्रीय कूलिंग कार्यशाला का आयोजन।                                                                                                                              
                                                                                                                                                                                                                                                                                                                         
                                                                                                                                                                                                                                                                                                                         
                                                                                                                                                                                                                                                                                                                         
6          14 दिसम्बर        राष्ट्रीय ऊर्जा संरक्षण दिवस 2019 का समापन सप्ताह तक चलने वाले कार्यक्रमों के जरिए मनाया गया। करीब 1,500 प्रतिनिधि उपस्थित थे। पुरस्कार पाने वालों के अलावा , राष्ट्रीय स्तर की पेंटिंग (चित्रकला) प्रतियोगिता 2019 के विजेता यानि कक्षा 4 से 9 तक के स्कूली बच्चों को भी सम्मानित किया गया।
                                                                                                                                                                                                                                                                                                                         
                                                                                                                                                                                                                                                                                                                         

    गणमान्य व्यक्तियों और प्रतिनिधियों ने ऊर्जा दक्षता पर विभिन्न पहलों को दर्शाती एक प्रदर्शनी का भी अवलोकन किया जो उनकी वर्तमान प्रगति एवं देश की ऊर्जा सुरक्षा में प्रमुख योगदान को दर्शाती है। प्रदर्शनी में राष्ट्रीय चित्रकला प्रतियोगिता के चयनित विजेताओं के चित्रों को भी प्रदर्शित किया गया था। प्रदर्शनी ने उन आगंतुकों का ध्यान आकर्षित किया जो इस क्षेत्र में उपलब्धियों के बारे में विशेष रूचि एवं जानकारी रखते हैं।


    बीईई के बारे में


    बीईई ऊर्जा मंत्रालय के तहत कार्य करने वाला एक सांविधिक निकाय है जो ऊर्जा दक्षता और संरक्षण की दिशा में नीति और कार्यक्रमों को लागू करने के लिए अनिवार्य है। इस तरह की पहल का उद्देश्य हमारे देश में ऊर्जा की मांग को कम करने, ऊर्जा की तीव्रता को कम करने और ग्रीनहाउस गैसों (जीएचजी) के उत्सर्जन को भी कम करना है जो ग्लोबल वार्मिंग (भूमण्डलीय तापमान वृद्धि) और जलवायु परिवर्तन के लिए जिम्मेदार हैं।


    ***


    आर.के.मीणा/आरएनएम/एएम / पीकेपी – 4769


    

    
    (Release ID: 1596525) Visitor Counter : 284
    
    
      Read this release in: English