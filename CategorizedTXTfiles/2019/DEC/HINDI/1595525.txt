      सूक्ष्‍म, लघु एवं मध्‍यम उद्यम मंत्रालय

      तेल और गैस क्षेत्र में विकास के लिए एनएसआईसी और अरामको एशिया के बीच समझौता
      Posted On: 09 DEC 2019 1:26PM by PIB Delhi


    भारत के तेल और गैस क्षेत्र में एमएसएमई परितंत्र के विकास के लिए एनएसआईसी और अरामको एशिया के बीच समझौता ज्ञापन पर हस्‍ताक्षर हुए। इस समझौते से वैश्विक स्‍तर पर भारतीय एमएसएमई कंपनियों को वि‍क्रेता के रूप में स्‍थापित होने में मदद मिलेगी। इस समझौता ज्ञापन पर एनएसआईसी की ओर से निदेशक (पी एंड एम) श्री पी. उदय कुमार और अरामको की ओर से अरामको एशिया के निदेशक श्री मोहम्‍मद अल मुगहिराह ने हस्‍ताक्षर कियें। इस अवसर पर सउदी अरब के राजदूत डॉ. सैद बिन मोहम्‍मद अल सती , अरामको के रणनीतिक आपूर्ति प्रमुख श्री अब्‍दुल्‍ला मेलफी तथा 200 से अधिक भारतीय कंपनियों के प्रतिनिधि उपस्थित थे। एमएसआईसी सूक्ष्‍म , लघु व मध्‍यम उद्यम मंत्रालय के अंतर्गत एक मिनी रत्‍न कंपनी है। अरामको सउदी अरब सरकार की कंपनी है जो विश्‍व की सबसे बड़ी तेल और गैस कंपनी है। इस कंपनी का कुल राजस्‍व 355 बिलियन डॉलर (2018) और अनुमानित बाजार मूल्‍य 1.5 ट्रिलियन डॉलर है।


    ****


    आर.के.मीणा/आरएनएम/एएम/जेके/एसएस- 4656


    

    
    (Release ID: 1595525) Visitor Counter : 147
    
    
      Read this release in: English , Urdu , Marathi , Bengali