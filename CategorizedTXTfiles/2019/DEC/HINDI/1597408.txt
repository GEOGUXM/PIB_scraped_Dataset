      संचार एवं सूचना प्रौद्योगिकी मंत्रालय

      केन्द्रीय मंत्रिमंडल ने यूनिवर्सल पोस्टल यूनियन के संविधान में अतिरिक्त 10वें प्रोटोकोल को शामिल करने की पुष्टि की
      Posted On: 24 DEC 2019 4:37PM by PIB Delhi


    प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने यूनिवर्सल पोस्‍टल यूनियन (यूपीयू) के संविधान में 10वें अतिरिक्‍त प्रोटोकोल को शामिल किए जाने की पुष्टि कर दी है। इस प्रोटोकाल को शामिल को 3 से 7 सितंबर 2018 तक अदिस अबाबा में आयोजित यूपीयू की कांग्रेस की विशेष बैठक में अंगीकार किया गया था।


    मंत्रिमंडल की मंजूरी से भारत सरकार के डाक विभाग को इसपर भारत के राष्‍ट्रपति के हस्‍ताक्षर प्राप्‍त करने तथा भारत सरकार के कानूनों के अनुरुप इसे राजनयिक माध्‍यम से यूपीयू के महानिदेशक को सौंपने का अधिकार मिल जाएगा।


    केन्‍द्रीय मंत्रिमंडल द्वारा यूपीयू के संविधान में दसवें अतिरिक्‍त प्रोटोकोल को शामिल करने की पुष्टि करने से भारत एक सदस्‍य देश के रूप में यूपीयू के संविधान के 25 वें अनुच्‍छेद की बाध्‍यताओं को पूरा कर सकेगा। इसके साथ ही डाक विभाग यूपीयू की संधियों के प्रावधानों को भारत में लागू करने के लिए कोई भी प्रशासनिक आदेश जारी कर सकेगा।


    *****


    
    आरकेमीणा/आरएनएम/एएम/एमएस/डीके – 4946

    
    
    (Release ID: 1597408) Visitor Counter : 41
    
    
      Read this release in: English , Urdu , Tamil , Kannada