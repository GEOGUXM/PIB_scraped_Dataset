      वित्‍त मंत्रालय

      वित्‍त वर्ष 2019-20 में नवम्‍बर 2019 तक केन्‍द्र सरकार के खातों की मासिक समीक्षा
      Posted On: 31 DEC 2019 5:15PM by PIB Delhi


    वित्त वर्ष 2019-20 में नवम्‍बर 2019 तक केन्‍द्र सरकार के मासिक खाते को समेकित कर दिया गया है और संबंधित रिपोर्टों को प्रकाशित कर दिया गया है।


    इनमें मुख्‍य बातें निम्‍नलिखित हैं :-


    भारत सरकार को नवम्‍बर 2019 तक 10,12,223 करोड़ रुपये (कुल प्राप्तियों के संबंधित बजट अनुमान 2019-20 का 48.60 प्रतिशत) प्राप्‍त हुए हैं, जिनमें 7,50,614 करोड़ रुपये का कर राजस्‍व, 2,32,600 करोड़ रुपये का गैर-कर राजस्‍व और 29,009 करोड़ रुपये की गैर-ऋण पूंजीगत प्राप्तियां शामिल हैं। गैर-ऋण पूंजीगत प्राप्तियों में ऋणों की वसूली (10,910 करोड़ रुपये) और विनिवेश राशि (18,099 करोड़ रुपये) शामिल हैं।


    इस अवधि तक भारत सरकार द्वारा करों में हिस्‍सेदारी के अंतरण के रूप में राज्‍य सरकारों को 4,21,850 करोड़ रुपये हस्‍तांतरित किये गये हैं, जो पिछले वर्ष की तुलना में 10,113 करोड़ रुपये कम है।


    भारत सरकार द्वारा 18,20,057 करोड़ रुपये (संबंधित बजट अनुमान 2019-20 का 65.3 प्रतिशत) का कुल खर्च किया गया है, जिनमें से 16,06,215 करोड़ रुपये राजस्‍व खाते में हैं और 2,13,842 करोड़ रुपये पूंजीगत खाते में हैं। कुल राजस्‍व व्‍यय में से 3,41,812 करोड़ रुपये ब्‍याज भुगतान के मद में हैं और 2,35,015 करोड़ रुपये विभिन्‍न प्रमुख सब्सिडी के मद में हैं।


    ***


    आर.के.मीणा/आरएनएम/एएम/आरआरएस/वीके-50 58

    
    
    (Release ID: 1598082) Visitor Counter : 116
    
    
      Read this release in: English , Urdu