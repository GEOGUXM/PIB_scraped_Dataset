      सड़क परिवहन एवं राजमार्ग मंत्रालय

      नितिन गडकरी ने फास्‍टैग के लिए टीवी प्रचार अभियान का शुभारंभ किया
      Posted On: 18 DEC 2019 5:48PM by PIB Delhi


    केन्‍द्रीय सड़क परिवहन ,राष्‍ट्रीय राजमार्ग तथा सूक्ष्‍म,लघु एंव मध्‍यम उद्यम मंत्री नितिन गडकरी ने फास्‍टैग के बारे में जागरुकता लाने के लिए कल अभिनेता अक्षय कुमार अभिनित टीवी प्रचार अभियान का शुभारंभ किया। अक्षय कुमार मंत्रालय के सड़क सुरक्षा अभियान के ब्रांड एंबेसेडर भी हैं।


    श्री गडकरी ने इस अवसर पर कहा कि 15 दिसंबर 2019 से शुरू की गई फास्‍टैग व्‍यवस्‍था रफ्तार पकड़ चुकी है। अब तक एक करोड़ से ज्‍यादा फास्‍टैग जारी किए जा चुके हैं। इसके माध्‍यम से डिजिटल तरीके से की जाने वाली वसूली 80 करोड़ रूपए से ज्‍यादा का आंकड़ा पार कर चुकी है।


    श्री गडकरी ने फास्‍टैग का अबतक इस्‍तेमाल नहीं करने वालों से इससे जल्‍दी जुड़ने का आह्वान करते हुए कहा कि डिजिटल माध्‍यम से टोल वसूलने के काम में आने वाली दिक्‍कतों को सुलझाने का काम प्राथमिकता के आधार पर किया जा रहा है।


    अक्षय कुमार ने कहा कि यातायात को सुगम बनाने के इस अभियान से जुड़कर उन्‍हें काफी खुशी हो रही है। उन्‍होंने कहा कि फास्‍टैग पहल टोल प्‍लाजाओं पर बाधा रहित आवागमन के मामले में भारत को वैश्विक स्‍तर के बेहतरीन प्रचलनों के समकक्ष ला खड़ा करेगी। श्री गडकरी ने देश में सड़क यात्रा के अनुभवों को बेहतर बनाने में मदद करने के लिए अक्षय कुमार का शुक्रिया अदा किया।


    सड़क परिवहन और राष्‍ट्रीय राजमार्ग मंत्री जनरल (सेवानिवृत) डा . वीके सिंह ने कहा कि फास्‍टैग को सफल बनाने के लिए बड़े स्‍तर पर प्रयास किए गए हैं। इसकी वजह से टोल नाकों पर डिजिटल लेन देन में काफी बढ़ोतरी हुई है। इसके साथ ही वसूली में भी इजाफा हुआ है। इससे राष्‍ट्रीय राजमार्गों पर यातायात भी बढ़ा है। सड़क परिवहन और राजमार्ग सचिव डा सुखबीर सिंह संधू ने भी इस अवसर पर उपस्थिति लोगों को संबोधित किया।


    (


    फास्‍टैग से राष्‍ट्रीय राजमार्गों पर टोल प्‍लाजाओं पर वाहनों की आवाजाही में बढ़ोतरी हुई है। इसके साथ ही पथकर अदा करने की प्रक्रिया त्‍वरित और आसान हो गई है। फास्‍टैग की व्‍यवस्‍था से वाहनों के ईंधन खपत में भी बचत हो रही है।


    ****


    
    

    आरकेमीणा/आरएनएम/एएम/एमएस/ - 4548


    

    
    (Release ID: 1596944) Visitor Counter : 60
    
    
      Read this release in: English , Urdu