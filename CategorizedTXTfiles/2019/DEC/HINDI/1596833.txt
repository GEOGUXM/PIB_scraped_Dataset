      वित्‍त मंत्रालय

      श्रीमती निर्मला सीतारमण ने राज्यों/केन्द्र शासित प्रदेशों के वित्त मंत्रियों ने बजट पूर्व परामर्श किया
      Posted On: 18 DEC 2019 2:59PM by PIB Delhi


    केन्द्रीय वित्त तथा कॉरपोरेट कार्य मंत्री श्रीमती निर्मला सीतारमण ने आज नई दिल्ली में राज्यों तथा केन्द्र शासित प्रदेशों (विधायिका के साथ) के वित्त मंत्रियों से बजट पूर्व परामर्श किया।


    बैठक में गोवा, हरियाणा और पुड्डूचेरी के मुख्यमंत्री, अरुणाचल प्रदेश, बिहार, दिल्ली, तमिलनाडु और त्रिपुरा के उप-मुख्यमंत्री तथा विभिन्न राज्यों के 17 वित्त मंत्रियों/मंत्रियों तथा केन्द्र सरकार के अधिकारियों ने भाग लिया। बैठक में केन्द्रीय वित्त तथा कॉरपोरेट कार्य राज्य मंत्री श्री अनुराग सिंह ठाकुर भी उपस्थित थे।


    श्रीमती सीतारमण ने ‘ सहकारी संघवाद ’ के केन्द्र सरकार के दर्शन और अर्थव्यवस्था को मजबूत बनाने के लिए सरकार द्वारा उठाए गए कदमों की जानकारी दी। राज्य सरकारों ने अपने विचार व्यक्त करने के लिए अवसर दिए जाने का स्वागत किया और विकास, निवेश, संसाधन आवश्यकता तथा राजकोषीय नीति पर अपने सुझाव दिए। राज्यों ने 5 ट्रिलियन डॉलर की अर्थव्यवस्था का लक्ष्य प्राप्त करने के लिए राज्यों तथा केन्द्र के बीच सहयोग को मजबूत बनाने के उपायों पर भी सुझाव दिए।


    वित्त मंत्री ने राज्यों/केन्द्र शासित प्रदेशों के सुझावों का स्वागत किया। उन्होंने आश्वासन दिया कि राज्यों/केन्द्र शासित प्रदेशों द्वारा प्रस्तुत ज्ञापनों पर उचित विचार किया जाएगा।


    ******


    आर.के.मीणा/आरएनएम/एएम/एजी/डीके-4828

    
    
    (Release ID: 1596833) Visitor Counter : 152
    
    
      Read this release in: English , Urdu , Marathi , Bengali , Tamil , Malayalam