      राष्ट्रपति सचिवालय

      राष्ट्रपति अपने दक्षिणी प्रवास के दौरान राष्ट्रपति निलयम, सिकंदराबाद जाएंगे
      Posted On: 19 DEC 2019 7:36PM by PIB Delhi


    राष्ट्रपति श्री रामनाथ कोविंद अपने दक्षिणी प्रवास के दौरान सिकंदराबाद, तेलंगाना स्थित राष्ट्रपति निलयम में प्रवास करेंगे। वे 20 दिसंबर से 28 दिसंबर, 2019 तक वहां रहेंगे।


    22 दिसंबर, 2019 को राष्ट्रपति राजभवन, हैदराबाद में इंडियन रेडक्रॉस सोसायटी, तेलंगाना राज्य शाखा के मोबाइल ऐप को लॉन्च करेंगे।


    23 दिसंबर, 2019 को राष्ट्रपति पुद्दुचेरी का दौरा करेंगे, जहां वे पॉन्डीचेरी विश्वविद्यालय के 27वें वार्षिक दीक्षांत समारोह को संबोधित करेंगे।


    25 दिसंबर, 2019 को राष्ट्रपति कन्याकुमारी में विवेकानंद रॉक मेमोरियल और विवेकानंद केन्द्र का दौरा करेंगे।


    27 दिसंबर, 2019 को राष्ट्रपति द्वारा सिकंदराबाद के राष्ट्रपति निलयम में राज्य के मंत्रियों, अधिकारियों, प्रमुख व्यक्तियों, अकादमिक जगत के विशिष्टजनों के सम्मान में भोज का आयोजन किया जाएगा।


    ***


    आर.के.मीणा/आरएनएम/एएम/एकेपी / एमएस-4990

    
    
    (Release ID: 1597796) Visitor Counter : 21
    
    
      Read this release in: English , Urdu