      प्रधानमंत्री कार्यालय

      प्रधानमंत्री और ब्रिटेन के प्रधानमंत्री बोरिस जॉनसन के बीच टेलीफोन पर बातचीत हुई
      Posted On: 19 DEC 2019 10:18AM by PIB Delhi


      प्रधानमंत्री श्री नरेन्द्र मोदी ने ब्रिटेन में हाल ही में सपन्न हुए चुनाव में जीत के लिए वहां के प्रधानमंत्री श्री बोरिस जॉनसन को टेलीफोन पर बधाई दी।


      प्रधानमंत्री ने श्री जॉनसन को बधाई देते हुए कहा कि ब्रिटेन के प्रधानमंत्री के रूप में उनका फिर से चुना जाना वहां के लोगों का उनमें और उनकी कंजर्वेटिव पार्टी के प्रति भरोसा दर्शाता है।


      भारत की जनता की ओर से श्री जॉनसन को बधाई देते हुए प्रधानमंत्री ने यह विश्वास जताया कि उनके सक्षम नेतृत्व में भारत और ब्रिटेन के बीच रणनीतिक साझेदारी और मजबूत होगी।


      श्री बोरिस जॉनसन ने शुभकामनाओं के लिए प्रधानमंत्री को धन्यवाद दिया और भारत-ब्रिटेन संबंधों को और मजबूत करने की प्रतिबद्धता जताई।


      प्रधानमंत्री ने श्री जॉनसन को भारत आने का निमंत्रण दिया जिसे उन्होंने स्वीकार कर लिया।


      *****


      आरकेमीणा/आरएनएम/एएम/ऐके / पीबी-4838

    
    
    (Release ID: 1596943) Visitor Counter : 187
    
    
      Read this release in: English , Urdu , Bengali , Punjabi , Gujarati , Tamil , Kannada , Malayalam