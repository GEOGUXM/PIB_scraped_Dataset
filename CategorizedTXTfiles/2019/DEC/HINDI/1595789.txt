      कॉरपोरेट कार्य मंत्रालय

      सीसीआई ने निप्‍पन एक्‍सप्रेस द्वारा फ्यूचर सप्‍लाई के शेयर अधिग्रहण को मंजूरी दी
      Posted On: 10 DEC 2019 5:48PM by PIB Delhi


    भारतीय प्रतिस्‍पर्धा आयोग (सीसीआई) ने प्रतिस्‍पर्धा अधिनियम , 2002 की धारा 31(1) के तहत निप्‍पन एक्‍सप्रेस (साउथ एशिया एंड ओशिनिया) पीटीई.लिमिटेड (निप्‍पन एक्‍सप्रेस) द्वारा फ्यूचर सप्‍लाई चेन सॉल्‍यूशंस लिमिटेड (फ्यूचर सप्‍लाई) की अंशभागिता या हिस्‍सेदारी खरीदे जाने को मंजूरी दे दी।


    प्रस्‍तावित अधिग्रहण का वास्‍ता निप्‍पन एक्‍सप्रेस द्वारा फ्यूचर सप्‍लाई की कुल निर्गमित एवं चुकता शेयर पूंजी का लगभग 22 प्रतिशत खरीदे जाने से संबंधित है। यह शेयर खरीद ‘फुली-डाइल्‍यूटेड (समस्‍त तरह के बदलाव के बाद खुले बाजार में ट्रेडिंग के लिए उपलब्‍ध कुल शेयर)’ के आधार पर हुई है।


    निप्‍पन एक्‍सप्रेस दरअसल निप्‍पन एक्‍सप्रेस कंपनी लिमिटेड की सिंगापुर स्थित पूर्ण स्‍वामित्‍व वाली सहयोगी कंपनी है जिसके परिचालन दक्षिण एशिया एवं ओशिनिया क्षेत्रों में फैले हुए हैं। यह जापान स्थित एक वैश्विक लॉजिस्टिक्‍स कंपनी है जो एकल स्‍थान पर लॉजिस्टिक्‍स सेवाएं मुहैया कराती है जिनमें परिवहन सेवाएं, वैश्विक आपूर्ति श्रृंखला प्रबंधन, वेयरहाउस एवं वितरण सेवाएं इत्‍यादि शामिल हैं।


    फ्यूचर सप्‍लाई भारत में एक थर्ड-पार्टी सप्‍लाई चेन और लॉजिस्टिक्‍स सेवा प्रदाता है जो ऑटोमेटेड एवं आईटी आधारित वेयरहाउसिंग एवं वितरण तथा अन्‍य लॉजिस्टिक्‍स सॉल्‍यूशंस मुहैया कराती है। इन सेवाओं में ये शामिल हैं: अनुबंध पर लॉजिस्टिक्‍स, एक्‍सप्रेस लॉजिस्टिक्‍स और तापमान नियंत्रित लॉजिस्टिक्‍स। इसके अलावा, यह जल एवं हवाई मार्गों के जरिए अंतर्राष्‍ट्रीय माल अग्रेषण (फ्रेट फॉरवर्डिंग) सेवाएं भी मुहैया कराती है।


    इस बारे में आयोग का विस्‍तृत ऑर्डर जल्‍द ही उपलब्‍ध कराया जाएगा।


    ***


    आर.के.मीणा/आरएनएम/एएम/आरआरएस/वीके-4695
    

    
    (Release ID: 1595789) Visitor Counter : 85
    
    
      Read this release in: English , Urdu