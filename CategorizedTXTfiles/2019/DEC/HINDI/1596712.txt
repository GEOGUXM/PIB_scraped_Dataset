      श्रम और रोजगार मंत्रालय

      राष्‍ट्रीय सुरक्षा पुरस्‍कार (खान) – 2015 और 2016
      Posted On: 16 DEC 2019 7:23PM by PIB Delhi


    पूरे देश में कोयला , धातु तथा तेल के सभी खानों में कार्यरत लोगों की कार्यस्‍थल पर सुरक्षा , स्‍वास्‍थ्‍य और कल्‍याण केन्‍द्र सरकार के लिए चिंता का विषय रहा है। खानों में कार्यरत लोगों की सुरक्षा से संबंधित नियम खान अधिनियम , 1952 में दि‍ए गए हैं। खान अधिनियम के प्रावधानों को लागू करने की जिम्‍मेदारी खान प्रबंधन पर है। श्रम एवं रोजगार मंत्रालय के अंतर्गत खान सुरक्षा महानिदेशालय निरीक्षण और जांच के आधार पर प्रावधानों के कार्यान्‍वयन का आकलन करता है। सुरक्षा और स्‍वास्‍थ्‍य के मामलों में कर्मचारियों की भागीदारी बढ़ाने के लिए सरकार ‘ स्‍व–नियमन ’ और ‘ सहभागी प्रबंधन ’ को बढ़ावा दे रही है। विभिन्‍न सुरक्षा उपायों को तैयार किया गया है और इन्‍हें लागू किया गया है। राष्‍ट्रीय सुरक्षा पुरस्‍कार ( खान) योजना एक ऐसा ही उपाय है। खानों के सुरक्षा मानकों को बेहतर बनाने के लिए खान प्रबंधनों के बीच प्रतिस्‍पर्धा को बढ़ावा देने के लिए श्रम एवं रोजगार मंत्रालय ने 1983 में राष्‍ट्रीय सुरक्षा पुरस्‍कार (खान) की स्‍थापना की।


    राष्‍ट्रीय सुरक्षा पुरस्‍कार ( खान) प्रतिस्‍पर्धा के लिए सभी खानों को 7 समूहों में बांटा गया हैं। इन पुरस्‍कारों की योग्‍यता निर्धारित करने के लिए सुरक्षा के संकेतक निम्‍न हैं –


    · सबसे लंबी दुर्घटना-मुक्‍त अवधि (एलएएफपी) – प्रतियोगिता वर्ष समेत पूर्व के दो वर्ष।


    · न्‍यूनतम शारीरिक क्षति आवृत्ति दर (एलआईएफआर) प्रतियोगिता वर्ष समेत पूर्व के दो वर्ष।


    पुरस्‍कार के आवेदनों पर निर्णय के लिए श्रम एवं रोजगार मंत्रालय ने एक त्रिपक्षीय राष्‍ट्रीय सुरक्षा पुरस्‍कार समिति का गठन किया। इस समिति में खान प्रबंधन के 8 प्रतिनिधि , श्रमिक संघों के 8 प्रतिनिधि और सरकार के प्रतिनिधि के रूप में डीजीएमएस के महानिदेशक तथा एक अन्‍य अधिकारी (सदस्‍य सचिव) शामिल हैं। डीजीएमएस के महानिदेशक समिति के चेयरमेन है।


    दोनों वर्षों के लिए 19 पहले स्‍थान तथा 19 दूसरे स्‍थान के पुरस्‍कारों की घोषणा की गई। प्रत्‍येक विजेता खान के लिए प्रबंधन के एक प्रतिनिधि तथा कर्मचारियों के एक प्रतिनिधि ने संयुक्‍त रूप से पुरस्‍कार प्राप्‍त किए। कुल 37 पहले स्‍थान के तथा 36 दूसरे स्‍थान के पुरस्‍कार दिए गए।


    उपराष्‍ट्रपति ने विज्ञान भवन , नई दिल्‍ली में पुरस्‍कार प्रदान किए।


    2 015 और 2016 के लिए पुरस्‍कार पाने वाले खानों की सूची निम्‍न है :-


    ***


    आर.के.मीणा/आरएनएम/एएम / जेके/एनएम–4806

    
    
    (Release ID: 1596712) Visitor Counter : 142
    
    
      Read this release in: English