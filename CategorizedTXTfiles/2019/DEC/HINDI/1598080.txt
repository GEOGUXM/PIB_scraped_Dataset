      उप राष्ट्रपति सचिवालय

      उपराष्‍ट्रपति ने नववर्ष की पूर्व संध्‍या पर देशवासियों को शुभकामनाएं दीं
      Posted On: 31 DEC 2019 3:19PM by PIB Delhi


    उपराष्‍ट्रपति श्री एम वेंकैया नायडू ने नव वर्ष 2020 की पूर्व संध्‍या पर देशवासियों को शुभ कामनाएं दी हैं।


    अपने संदेश में श्री नायडू ने कहा कि आइए हम सब नए साल में ज्‍यादा उदार, दयावान और सहिष्‍णु इंसान बनने का संकल्‍प लें।


    उन्‍होंने कहा “ नववर्ष 2020 के आगमन पर सभी देशवासियों को हार्दिक बधाई और शुभकामनाएं। नया साल नई शुरुआत का समय है। यह जीवन में नए लक्ष्य निर्धारित करने और नए संकल्प करने का समय है। यह आभार जताने , खुशी मनाने और नयी उम्‍मीदें बांधने का समय है। ’


    आइए हम सब नव वर्ष में ज्‍यादा उदार,दयालु और सहिष्‍णु इंसान बनने का संकल्‍प लें। पहले एक व्यक्ति के रूप में और फिर सामूहिक रूप से एक राष्‍ट्र के रूप में अपनी वास्तविक क्षमता को पहचानने की पूरी कोशिश करने का संकल्‍प लें। हम सब मिलकर शांति, प्रेम और भाईचारे के शाश्वत मूल्यों के लिए खुद को फिर से समर्पित करें और एक समान, समृद्ध और समावेशी विश्‍व का निर्माण करने के लिए मिलकर प्रयास करें।


    इस खुशी के मौके पर आइए हम सब मिलकर पूरे विश्‍व की खुशहाली ,बेहतरी और समृद्धि के लिए प्रार्थना करें। ”


    ****


    आरके मीणा/ आरएन मीणा/एएम/एमएस/5056
    

    
    (Release ID: 1598080) Visitor Counter : 117
    
    
      Read this release in: English , Urdu , Marathi