      रक्षा मंत्रालय

      बांग्लादेश के नौसेना प्रमुख ने किया दक्षिणी नौसेना कमान का दौरा
      Posted On: 10 DEC 2019 9:10PM by PIB Delhi


    बांग्लादेश के नौसेना प्रमुख (सीएनएस , बीएन) एडमिरल औरंगजेब चौधरी ने अपनी पत्नी , तीन अधिकारियों , बांग्लादेश के रक्षा अताशे (डीए) और भारतीय रक्षा अताशे, ढाका के साथ 10 दिसबंर 2019 को कोच्चि का दौरा किया। आईएनएस गरुड़ पर बांग्लादेश के नौसेना प्रमुख (सीएनएस , बीएन) की अगवानी दक्षिणी नौसेना कमान के प्रमुख रियर एडमिरल आरजे नादकर्णी , एवीएसएम , वीएसएम , द्वारा की गई।


    बांग्लादेश के नौसेना प्रमुख ने 10 दिसंबर को ही दक्षिणी नौसेना कमान के फ्लैग ऑफिसर कमांडिंग-इन-चीफ वाइस एडमिरल एके चावला , एवीएसएम , एनएम , वीएसएम से भी मुलाकात की। इस मुलाकात के दौरान दोनों नौसेनाओं के बीच विभिन्न क्षेत्रों में सहयोग बढ़ाने , विशेष रूप से प्रशिक्षण के क्षेत्र में सहयोग बढ़ाने पर चर्चा की गई।


    यात्रा के दौरान बांग्लादेश नौसेना प्रमुख ने आईएनएस गरूड पर आईएनएस द्रोणाचार्य , कोचीन शिपयार्ड लिमिटेड , डाइविंग स्कूल , आईएनएस तरंगिनी (सेल ट्रेनिंग शिप) और भारतीय नौसेना एयर स्क्वाड्रन 550 (डोर्नियर स्क्वाड्रन) का दौरा किया। उन्होंने विभिन्न भारतीय नौसेना इकाइयों में प्रशिक्षण प्राप्त कर रहे बांग्लादेशी नौसेना के अधिकारियों से भी मुलाकात की।


    *****


    
    आरकेमीणा / आरएनएम / एएम / केजे – 4699

    
    
    (Release ID: 1595841) Visitor Counter : 66
    
    
      Read this release in: English , Urdu