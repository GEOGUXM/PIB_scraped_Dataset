      पूर्वोत्‍तर क्षेत्र विकास मंत्रालय

      डॉ. जितेन्द्र सिंह ने दिल्ली में अध्ययन कर रहे पूर्वोत्तर के छात्रों से बातचीत की
      Posted On: 19 DEC 2019 5:46PM by PIB Delhi


    केंद्रीय पूर्वोत्तर क्षेत्र विकास (स्वतंत्र प्रभार) , प्रधानमंत्री कार्यालय , कार्मिक , लोक शिकायत और पेंशन , परमाणु ऊर्जा और अंतरिक्ष राज्य मंत्री , डॉ जितेंद्र सिंह ने दिल्ली में अध्ययन कर रहे पूर्वोत्तर क्षेत्र के छात्रों से बातचीत की। इस अवसर पर पूर्वोत्तर क्षेत्र विकास सचिव डॉ. इंद्र जीत सिंह और अन्य वरिष्ठ अधिकारी उपस्थित थे। बातचीत के दौरान डॉ. सिंह ने छात्रों से विकास संबंधी मामलों तथा नागरिकता संशोधन अधिनियम (सीएए) समेत सामयिक विषयों पर विचार-विमर्श किया।


    श्री जितेन्द्र सिंह ने कहा कि सरकार ने पूर्वोत्तर क्षेत्र में हवाई, रेल और सड़क कनेक्टीविटी बढ़ाने के लिए कई कदम उठाए हैं। उन्होंने सिक्किम हवाई अड्डे का भी जिक्र किया। उन्होंने कहा कि पूर्वोत्तर एक आकर्षक पर्यटन क्षेत्र है और सरकार ने क्षेत्र में पर्यटन बढ़ाने के लिए कई कदम उठाए हैं।


    डॉ. जितेन्द्र सिंह ने कहा कि प्रधानमंत्री श्री नरेन्द्र मोदी के नेतृत्व में सरकार पूर्वोत्तर क्षेत्र के राज्यों के विकास के लिए प्रतिबद्ध है। सरकार सभी वर्गों से सुझाव व फीडबैक चाहती है। उन्होंने कहा कि इस तरह की बातचीत से छात्रों के दृष्टिकोण को जानने का मौका मिलता है। उन्होंने कहा कि मंत्रालय ऐसी बातचीत को संस्थागत रूप देना चाहता है। इन बातचीत कार्यक्रमों का एजेंडा भविष्य में उनके परामर्श से तय किया जाएगा।


    *****


    आरकेमीणा/आरएनएम/एएम/जेके / डीए - 4864

    
    
    (Release ID: 1597044) Visitor Counter : 25
    
    
      Read this release in: English