      गृह मंत्रालय

      मंत्रिमंडल ने अंतर्राष्‍ट्रीय संगठित अपराध और अंतर्राष्‍ट्रीय आतंकवाद से निपटने के क्षेत्र में सहयोग के बारे में भारत और उज्‍बेकिस्‍तान के बीच हुए अनुबंध को कार्योत्‍तर स्‍वीकृति प्रदान की
      Posted On: 24 DEC 2019 4:46PM by PIB Delhi


      प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने अंतर्राष्‍ट्रीय संगठित अपराध और अंतर्राष्‍ट्रीय आतंकवाद से निपटने के क्षेत्र में भारत के गृह मंत्रालय और उज्‍बेकिस्‍तान गणराज्‍य के अतंर्राष्‍ट्रीय मामलों के मंत्रालय के बीच हुए अनुबंध को कार्योत्‍तर स्‍वीकृति प्रदान की है। इस अनुबंध पर केन्‍द्रीय गृह मंत्री और उज्‍बेकिस्‍तान गणराज्‍य के अंतर्राष्‍ट्रीय मामलों के मंत्री ने 20 नवम्‍बर , 2019 को नई दिल्‍ली में उज्‍बेकिस्‍तान के अंतर्राष्‍ट्रीय मामलों के मंत्री की भारत यात्रा के दौरान हस्‍ताक्षर किए थे।


      इस अनुबंध का उद्देश्‍य आतंकवाद और इसके वित्‍त पोषण , संगठित अपराध से संबंधित अपराधों सहित अपराधों की रोकथाम और दमन करना है। इसके अलावा घरेलू कानूनों और अंतर्राष्‍ट्रीय बाध्‍यताओं के अनुसार दोनों देशों की खुफिया और कानून लागू करने वाली एजेंसियों के अधिकारियों के बीच सहयोग बढ़ाने के ढांचे को स्‍थापित करना तथा प्रभावशीलता में सुधार लाना भी है।


      ***


      आरकेमीणा/आरएनएम/एएम/आईपीएस/वाईबी- 4932


    

    
    (Release ID: 1597410) Visitor Counter : 46
    
    
      Read this release in: English , Urdu , Tamil , Telugu , Kannada , Kannada