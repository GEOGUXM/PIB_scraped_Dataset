      निर्वाचन आयोग

      झारखंड विधानसभा चुनाव परिणामों के प्रसार की व्यवस्था
      Posted On: 22 DEC 2019 2:12PM by PIB Delhi


    भारत निर्वाचन आयोग ने एक एकीकृत आईसीटी काउंटिंग एप्लिकेशन विकसित किया है जो वेबसाइट http://results.eci.gov.in और मतदाता हेल्पलाइन (एंड्रॉइड और आईओएस) मोबाइल ऐप पर चुनाव परिणाम प्रदर्शित करेगा। यह वेबसाइट 23 दिसंबर 2019 को सुबह 8 बजे से झारखंड विधान सभा के लिए आम चुनाव के परिणामों को प्रदर्शित करना शुरू कर देगी। यह आंकड़ा भारत के निर्वाचन आयोग द्वारा विकसित केंद्रीयकृत सॉफ्टवेयर ‘एनकोर’ में सीधे निर्वाचन अधिकारियों द्वारा दर्ज किया जाता है। यह एप्लिकेशन निर्वाचन अधिकारियों को सॉफ्टवेयर में सारिणी-वार डेटा दर्ज करने की अनुमति देता है , जिससे समय में काफी बचत होती है और परिणाम और रुझान आंकड़ों को त्रुटि-मुक्त बना देता है।


    2. ईसीआई की आईसीटी टीम द्वारा विकसित गणना सॉफ्टवेयर , मतगणना प्रक्रिया के दौरान विभिन्न प्रकार की वैधानिक रिपोर्टों के निर्माण की सुविधा प्रदान करता है , जो निर्वाचन अधिकारियों के लिए अनिवार्य हैं जैसे कि फॉर्म -20 तैयारी / अंतिम परिणाम शीट का संकलन , परिणाम की औपचारिक घोषणा के लिए 21-सी, इत्यादि। निर्वाचन अधिकारी मतगणना समाप्त होने के बाद इन सिस्टम-जनरेटेड रिपोर्ट्स को डाउनलोड कर सकते हैं और एक बाधा मुक्त वातावरण में वैधानिक आवश्यकताओं को पूरा कर सकते हैं।


    3. भारत निर्वाचन आयोग ने चुनाव रुझान टीवी भी लॉन्च किया है , जिस पर वास्तविक समय में परिणामी रुझानों के बेहद सूक्ष्म विवरण सचित्र के साथ प्रकाशित होते हैं। निर्वाचन अधिकारियों द्वारा आधिकारिक रूप से घोषित किए जाने के बाद जब प्रत्येक राउंड की गिनती के डेटा को आधिकारिक तौर पर घोषित किया जाता है , तो डेटा को उन्नत सुरक्षित तकनीकों का उपयोग कर, किसी मैनुअल हस्तक्षेप के बिना , चुनाव रुझान टीवी पर प्रदर्शित किया जाता है। निर्वाचन अधिकारियों और मुख्य चुनाव अधिकारी द्वारा इन पैनलों को अनुकूलित और कॉन्फ़िगर किया जा सकता है तथा बड़े टीवी पैनलों का उपयोग करके सार्वजनिक स्थानों पर स्वचालित रूप से प्रदर्शित किया जा सकता है।


    ***


    आरकेमीणा/आरएनएम/एएम/एसकेजे/सीएल- 4897


    

    
    (Release ID: 1597179) Visitor Counter : 277
    
    
      Read this release in: English , Urdu