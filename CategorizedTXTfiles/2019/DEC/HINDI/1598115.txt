      शिक्षा मंत्रालय

      नेशनल टेस्टिंग एजेंसी ने यूजीसी-नेट दिसंबर 2019 के परिणामों की घोषणा की
      
      60147 उम्मीदवारों ने सहायक प्रोफेसर तथा 5092 उम्‍मीदवारों ने जेआरएफ और सहायक प्रोफेसर की अर्हता प्राप्‍त की

      Posted On: 31 DEC 2019 7:27PM by PIB Delhi

    एनटीए ने यूजीसी-नेट दिसंबर 2019 की परीक्षा का देश के 2 से 06 दिसंबर , 2019 तक आयोजन किया था। यह परीक्षा देश के 219 शहरों में स्थित 700 केंद्रों पर प्रतिदिन दो पारियों में आयोजित की गई थी। यह परीक्षा 81 विषयों में आयोजित की गई थी।


    मुख्‍य बातें:

                                                                                       
पंजीकृत उम्मीदवारों की संख्या                                                   1034872
                                                                                       
                                                                                       
                                                                                       
परीक्षा देने वाले उम्मीदवारों की संख्या                                         793813 
                                                                                       
                                                                                       
                                                                                       
केवल सहायक प्रोफेसर के लिए पात्रता हासिल करने वाले उम्मीदवारों की संख्या        60147  
                                                                                       
                                                                                       
                                                                                       
जेआरएफ और सहायक प्रोफेसर के लिए पात्रता हासिल करने वाले उम्मीदवारों की संख्‍या  5092   
                                                                                       
                                                                                       

    इस बार भी परीक्षार्थियों का बोझ को कम करने के लिए ही परीक्षा का आयोजन केवल कंप्यूटर आधारित टेस्ट (सीबीटी ) मोड में ही किया गया।


    यह परीक्षा 02 और 06 दिसंबर , 2019 के बीच पांच दिनों में 10 पारियों में आयोजित की गई और इसका परिणाम 31 दिसंबर, 2019 को घोषित किया गया।


    परीक्षा प्रणाली को पारदर्शी बनाने के लिए प्रश्न पत्र और दर्ज की गई प्रतिक्रियाओं को परीक्षार्थियों के सत्यापन के लिए प्रदर्शित किया गया।


    परिणाम की सटीकता सुनिश्चित करने के लिए अगर कोई चुनौती हो तो उसे आमंत्रित करने के लिए प्रश्न पत्रों की कुंजियों को पहले ही प्रदर्शित कर किया गया था। उत्तर कुंजियां दिनांक 31 दिसंबर , 2019, को जिन पर परिणाम संकलित है, एनटीए नेट वेबसाइट: https://ugcnet.nta.nic.in पर अपलोड कर दिया गया है।


    इस राष्ट्रव्यापी व्यावसायिक परीक्षा के लिए 1450 से अधिक सीसीटीवी के माध्यम से लाइव सीसीटीवी निगरानी की गई।


    मोबाइल नेटवर्क और अन्य इलेक्ट्रॉनिक उपकरणों के उपयोग से धोखाधड़ी रोकने के लिए सभी केन्‍द्रों पर जैमर का उपयोग किया गया। प्रत्येक शिफ्ट में 3100 से अधिक जैमर लगाए गए।


    यूजीसी -नेट दिसंबर 2019 के लिए 19 क्षेत्रीय समन्वयक, 200 सिटी समन्वयक और 600 पर्यवेक्षक तैनात किए गए थे।


    यूजीसी की नीति के अनुसार दोनों प्रश्‍नपत्रों में उपस्थित होने वाले और दोनों प्रश्‍नपत्रों के कुल अंकों में न्यूनतम योग्यता हासिल करने वाले 6 प्रतिशत उम्‍मीदवारों को नेट में योग्य घोषित किया जाता है।


    योग्य उम्मीदवारों को शीघ्र ही एनटीए द्वारा प्रमाण पत्र जारी किए जाएंगे।


    आरकेमीणा/आरएनएम/एएम/आईपीएस/– 5066

    
    
    (Release ID: 1598115) Visitor Counter : 65
    
    
      Read this release in: English , Urdu