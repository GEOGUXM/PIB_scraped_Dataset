      रक्षा मंत्रालय

      पूर्वोत्‍तर से म्‍यांमार, थाइलैंड और मलेशिया के रास्‍ते मलेशिया-सिंगापुर सीमा तक साइक्लिंग अभियान
      Posted On: 27 DEC 2019 5:12PM by PIB Delhi


    राष्‍ट्रीय पर्वतारोहण और सम्‍बद्ध खेल संस्‍थान (एनआईएमएएस) के दीरांग स्थित कर्मचारियों का एक साइक्लिंग अभियान दल 25 दिसम्‍बर 2019 को यांगो पहुंचा। इसमें भारतीय सेना के तीन सेवारत अधिकारी और एक असैनिक प्रशिक्षक शामिल है। यह दल म्‍यांमार , थाइलैंड और मलेशिया के रास्‍ते मलेशिया-सिंगापुर सीमा तक साइक्लिंग (कठिन पहाड़ी क्षेत्र में साइकिल चलाना) करेगा।


    अभियान ने अपनी यात्रा मोरेह-तामू आईएमबी क्रॉसिंग से 16 दिसम्‍बर 2019 को शुरू की। इसका नेतृत्‍व एनआईएमएएस के निदेशक कर्नल सरफराज सिंह कर रहे हैं।


    रक्षा मंत्रालय द्वारा वित्‍तपोषित अभियान होने के कारण , रक्षा खंड म्‍यांमार में विभिन्‍न एजेंसियों जैसे विदेश मंत्रालय, रक्षा मंत्रालय और स्‍वास्‍थ्‍य और खेल मंत्रालय के साथ तालमेल बनाए हुए है। तालमेल प्रयास आसान अप्रवास, मेजबान देश के रास्‍ते संरक्षित और सुरक्षित निकास, लॉजिस्टिक्‍स और स्‍थानीय मीडिया तक पहुंच पर केन्द्रित हैं। म्‍यामांर साइक्लिंग फैडरेशन के साइक्लिस्‍टों को इसमें शामिल करना अहमियत रखता है। उसके साइकिल सवार भी भारतीय दल के साथ यात्रा में रहेंगे। इस दल का मंडालय और यांगो स्थित दूतावास में स्वागत किया गया। यांगो में एक सम्मान समारोह आयोजित किया गया। अभियान दल को उसकी शेष यात्रा के लिए राजदूत ने 26 दिसंबर, 2019 को रवाना किया। यह दल 29 दिसंबर, 2019 को थाइलैंड पहुंचेगा।


    ****


    आर.के.मीणा/आरएनएम/एएम / केपी/ – 5000

    
    
    (Release ID: 1597839) Visitor Counter : 192
    
    
      Read this release in: English , Urdu