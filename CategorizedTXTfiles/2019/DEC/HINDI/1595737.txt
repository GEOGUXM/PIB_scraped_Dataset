      वाणिज्‍य एवं उद्योग मंत्रालय

      वाणिज्य और उद्योग मंत्री श्री पीयूष गोयल जापान के आर्थिक कार्य, व्यापार और उद्योग मंत्री से मिले
      Posted On: 10 DEC 2019 3:53PM by PIB Delhi


    प्रधानमंत्री श्री नरेन्द्र मोदी और जापान के प्रधानमंत्री श्री शिंजो आबे के बीच गुवाहाटी में 16 दिसंबर, 2019 को होने वाली बैठक से पहले आज नई दिल्ली में वाणिज्य और उद्योग मंत्री श्री पीयूष गोयल और जापान के व्यापार और उद्योग मंत्री श्री हिरोशी काजीयामा की मुलाकात हुई।


    भारत और जापान के बीच द्विपक्षीय विषयों पर एक घंटे तक यह बैठक चली। वाणिज्य और उद्योग मंत्री ने भारत और जापान के बीच व्यापार घाटा के विषय को उठाया। उन्होंने दोनों देशों के बीच व्यापक आर्थिक साझेदारी समझौता (सीईपीए) की समीक्षा का विषय भी उठाया।


    वाणिज्य और उद्योग मंत्री ने जापान के व्यापार और उद्योग मंत्री को बताया कि भारत के लिए सभी साझेदारों के साथ व्यापार संतुलन बनाना उच्च प्राथमिकता है। इसी तरह साझेदार देशों के साथ भारत की वस्तुओं और सेवाओं के लिए बाजार तक पहुंचना भी बहुत महत्वपूर्ण है, लेकिन सीईपीए में जापान के संकल्प के बावजूद भारत की वस्तुएं और सेवाएं बाजार तक नहीं पहुंची हैं।


    दोनों देशों के मंत्रियों ने दोनों देशों के अधिकारियों से भारत-जापान व्यापार संबंध को मजबूत बनाने के लिए सभी विषयों पर समयबद्ध कार्य योजना तैयार करने को कहा।


    भारतीय शिष्टमंडल के सदस्यों में वाणिज्य और उद्योग मंत्रालय तथा विदेश मंत्रालय के वरिष्ठ अधिकारी थे। जापानी शिष्टमंडल में जापान के व्यापार नीति ब्यूरो, एमपीटीआई तथा नई दिल्ली स्थित जापानी दूतावास के अधिकारी थे।


    ***


    आर.के.मीणा/आरएनएम/एजी/सीएस-4688

    
    
    (Release ID: 1595737) Visitor Counter : 211
    
    
      Read this release in: English , Urdu , Marathi , Bengali