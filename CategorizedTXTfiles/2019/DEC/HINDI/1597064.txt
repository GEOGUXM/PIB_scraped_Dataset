      श्रम और रोजगार मंत्रालय

      आंध्र प्रदेश के विजयनगरम में 100 बिस्तरों वाले ईएसआई अस्पताल की आधारशिला रखी गई
      Posted On: 19 DEC 2019 5:50PM by PIB Delhi


    केन्द्रीय श्रम और रोजगार राज्य मंत्री (स्वतंत्र प्रभार) श्री संतोष कुमार गंगवार ने आज आंध्र प्रदेश के विजयनगरम में ईएसआई अस्पताल की आधारशिला रखी। आंध्र प्रदेश की उप मुख्यमंत्री एवं जनजातीय कल्याण मंत्री श्रीमती पामुला पुष्पा श्रीवनी इस समारोह में मुख्य अतिथि थीं।


    श्री गंगवार ने देश के कार्यबल को बेहतर स्वास्थ्य देखभाल और सेवाएं प्रदान करने के लिए सरकार द्वारा की विभिन्न पहलों के बारे में बताया। उन्होंने कहा कि देशभर में 159 अस्पताल ईएसआईसी सेवाएं प्रदान कर रहे हैं और इनमें से 47 ईएसआईसी द्वारा संचालित हैं और बाकी राज्य सरकारों द्वारा चलाए जा रहे हैं। माननीय मंत्री ने कहा कि ईएसआईसी के अस्पतालों में चिकित्सा कर्मचारियों के पद भरने के लिए भर्ती अभियान शुरू किया गया है।


    विजयनगरम में 100 बिस्तरों वाला ईएसआई अस्पताल पांच एकड़ क्षेत्र में बनाया जाएगा , जिसकी अनुमानित लागत रु. 75.26 करोड़ है। अस्पताल जी + 2 स्तर का होगा और इसमें आवासीय परिसर समेत ओपीडी , वार्ड , लैब्स और आपातकालीन सुविधा जैसी सभी आधुनिक चिकित्सा सुविधाएं उपलब्ध होंगी। यह अस्पताल आंध्र प्रदेश के दो उत्तर-पूर्वी जिलों श्रीकाकुलम और विजयनगरम, जहां वर्तमान में और 1 लाख से अधिक आईपी (बीमित व्यक्ति) हैं और विशाखापट्टनम जहां द्वितीय स्तर का उपचार करा रहे हैं 3.88 लाख लाभार्थी है, की जरूरतों को पूरा करने में मदद करेगा।


    शुरुआत में आंध्र प्रदेश में , ईएसआई योजना को केंद्रवार सिर्फ 4 केंद्रों, विजयवाड़ा , गुंटूर , एलुरु और विशाखापट्टनम से लागू किया गया था, जो 09.10.1955 से प्रभावी था। बाद में योजना को धीरे-धीरे 136 केंद्रों तक बढ़ाया गया। वर्तमान में , यह योजना आंध्र प्रदेश के 663 मंडलों में 42,880 से अधिक नियोक्ताओं , 12,90,051 आईपी (बीमित व्यक्ति) और 43,39,208 लाभार्थियों के साथ लागू है। ईएसआई योजना आंध्र प्रदेश में एक क्षेत्रीय कार्यालय, दो उप-क्षेत्रीय कार्यालयों और 22 शाखा कार्यालयों के माध्यम से कार्यान्वित है। लाभार्थियों को 4 ईएसआईएस अस्पताल , 3 डायग्नोस्टिक केंद्र , 78 ईएसआईएस डिस्पेंसरी , 79 पैनल क्लीनिक और 34 केंद्रों में मोबाइल डिस्पेंसरी के माध्यम से चिकित्सा सेवाएं प्रदान की जा रही हैं। द्वितीय स्तर की देखभाल और सुपर स्पेशलिटी उपचार प्रदान करने के लिए , सभी जिलों और महत्वपूर्ण केंद्रों में 38 निजी अस्पतालों के साथ मिलकर कार्य करने की व्यवस्था की गई है।


    आंध्र प्रदेश सरकार के श्रम एवं रोजगार , प्रशिक्षण और कारखानों के मंत्री श्री गुम्मनूर जयराम ने आगामी अस्तपालों को चलाने में राज्य सरकार की तरफ से पूर्ण सहयोग का आश्वासन दिया। आयोजन के दौरान उपस्थित अन्य गणमान्य व्यक्तियों ने केंद्र सरकार के प्रयासों की सराहना की और राज्य सरकार की तरफ से पूर्ण सहयोग का आश्वासन दिया। इस परियोजना के दो साल में पूरा होने की उम्मीद है। ईएसआईसी के इस अस्पताल को निर्माण के बाद संचालन के लिए राज्य सरकार को सौंप दिया जाएगा।


    *****


    आरकेमीणा/आरएनएम/एएम/जेके / डीए - 4877


    

    
    (Release ID: 1597064) Visitor Counter : 47
    
    
      Read this release in: English