      निर्वाचन आयोग

      झारखंड विधान सभा, 2019 के आम चुनाव के दूसरे चरण का मतदान
      Posted On: 07 DEC 2019 6:08PM by PIB Delhi


    झारखंड विधानसभा के लिए आज 20 विधानसभा क्षेत्रों में दूसरे चरण का मतदान हुआ। इसके तहत पूर्वी सिंहभूम , सरायकेला-खरसावां , पश्चिम सिंहभूम , रांची , खुंटी , गुमला और सिमडेगा सात जिलों में मतदान संपन्न हुआ। इसका विवरण इस प्रकार हैं:


    20 विधानसभा क्षेत्रों में से 18 नक्सल प्रभावित हैं।


    6,066 मतदान केंद्रों में से 4,478 (73 प्रतिशत से अधिक) के संवेदनशील होने के कारण ; सुरक्षा के पुख्ता इंतजाम किए गए थे।


    1,455 मतदान केंद्रों में दो दिन पहले ही पोलिंग टीमों को भेजने की आवश्यकता थी।


    346 मतदान कर्मियों को पहुँचाने के लिए 4 हेलिकॉप्टर तैनात किए गए थे।


    इस चरण में 48,25,038 मतदाता शामिल थे , जिनमें 10,492 सेवा मतदाता और 62,565 पीडब्ल्यूडी मतदाता शामिल थे। इस चरण में 29 महिला उम्मीदवारों सहित 260 उम्मीदवार मैदान में हैं।


    5,847 स्वयंसेवकों ने पीडब्ल्यूडी मतदाताओं को उनके घरों से मतदान केंद्रों तक लाने में सहायता प्रदान की। उनके परिवहन की सुविधा के लिए 2,079 वाहन तैनात किए गए थे। मतदान केंद्रों पर 2,934 व्हीलचेयर प्रदान किए गए थे।


    आयोग ने धन शक्ति के दुरुपयोग को रोकने के लिए एक व्यापक तंत्र का गठन किया था। अब तक पूरे राज्य से जब्त परिसम्पत्ति का कुल मूल्य 16.0 करोड़ रुपये है।


    चरण- II में तीन विधानसभा क्षेत्रों में ( 48-जमशेदपुर ईस्ट विधानसभा क्षेत्र 293 पीएस , 49-जमशेदपुर वेस्ट विधानसभा क्षेत्र 330 पीएस और 52-चाईबासा (एसटी ) विधानसभा क्षेत्र 284 पीएस ) नए पेश किए गए बूथ ऐप का सफलतापूर्वक उपयोग किया गया। (क्लिप संलग्न) यह ऐप मतदाताओं को मतदान केंद्र पर कतार में मतदाताओं की संख्या के बारे में वास्तविक जानकारी प्रदान करने में मदद करता है।


     1. अनुमानित मतदान आंकड़े:


    प्रेस नोट जारी होने के समय , कुछ मतदान केंद्रों पर मतदान अभी भी जारी था। अंतिम मतदान प्रतिशत की जानकारी पीठासीन अधिकारियों की डायरी और अन्य दस्तावेजों के सत्यापन और जांच के बाद पता चले सकेगी। शाम 5.00 बजे तक प्राप्त रिपोर्टों के अनुसार , आज दूसरे चरण के सभी 20 विधानसभा क्षेत्रों के लिए अनुमानित मतदान 62.40 प्रतिशत है। इन 20 विधानसभा क्षेत्रों के लिए एलएई 2014 में कुल मतदान 68.01 प्रतिशत था।


     1. ईवीएम और वीवीपीएटी :


    मतदान के दौरान आज ईवीएम/वीवीपीएटी के बारे में कोई शिकायत दर्ज नहीं की गई है। 20 विधानसभा क्षेत्रों , अब तक प्राप्त आंकड़ों के अनुसार , केवल 0.20 प्रतिशत बीयू , 0.20 प्रतिशत सीयू और 0.69 प्रतिशत वीवीपीएटी प्रतिस्थापित किए गए।


     1. मतदान दिवस पर घटनाएं : सीईओ/आम पर्यवेक्षकों ने निम्नलिखित घटनाओं की सूचना दी है

     1. सुबह करीब साढ़े नौ बजे गुमला जिले की सिसई एसी की पीएस-36 पर तैनात आरपीएफ और कुछ ग्रामीणों के बीच हाथापाई हुई। रिपोर्ट के अनुसार , कुछ ग्रामीणों ने एक जवान पर काबू पाने और उसके हथियार छीनने की कोशिश की। इसके बाद, ग्रामीणों ने उन जवानों पर पथराव शुरू कर दिया जिन्होंने गोलीबारी की। इस घटना में जिलानी अंसारी (बागनी निवासी) की गोली लगने से मौत हो गई , जबकि दो अन्य ग्रामीणों घायल हो गए। जिला पुलिस के साथ-साथ आरपीएफ के अधिकारियों को भी चोटें आईं हैं। पुनर्मतदान का आदेश दिया जा रहा है।
     2. एक बस में एक आगजनी की घटना 52-चाईबासा में हुई यह बस मतदाताओं को 84-प्राथमिक विद्यालय जोजोहातु-1 से मिडिल स्कूल पांडवीर के बूथ तक परिवहन सुविधा देने के लिए लगाई गई थी। इस घटना में किसी के चोटिल होने की सूचना नहीं है।
     3. खूंटी जिले के तमर विधानसभा क्षेत्र के अदकी ब्लॉक में आज शाम नक्सलियों ने वापस लौट रही एक पोलिंग टीम पर गोलीबारी कर दी। खोज और बचाव अभियान जारी है।

    ****


    आर.के.मीणा/आरएनएम/एएम/एसएस- 464 7


    

    
    (Release ID: 1595459) Visitor Counter : 80
    
    
      Read this release in: English
    
    
    

3.