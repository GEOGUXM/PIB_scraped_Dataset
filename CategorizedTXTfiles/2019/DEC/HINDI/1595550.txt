      रेल मंत्रालय

      रेलवे के कार्य प्रदर्शन और दक्षता को बेहतर बनाने के लिए ‘परिवर्तन संगोष्‍ठी’ का आयोजन
      
      रेल तथा वाणिज्‍य व उद्योग मंत्री श्री पीयूष गोयल ने विश्‍व स्‍तरीय तथा अत्‍याधुनिक बनाने के लिए भारतीय रेल को बदलने व बेहतर बनाने की जरूरत पर बल दिया
      Posted On: 07 DEC 2019 8:28PM by PIB Delhi


      सुधार और कार्य प्रदर्शन को ध्‍यान में रखते हुए भारतीय रेल नई दिल्‍ली में दो दिवसीय परिवर्तन संगोष्‍ठी का आयोजन कर रहा है। संगोष्‍ठी का उद्देश्‍य भारतीय रेल में अगले स्‍तर के सुधार के लिए विभिन्‍न मण्‍डल कार्यालयों से प्राप्‍त सुझावों पर विचार-विमर्श करना है। इस अवसर पर रेल तथा वाणिज्‍य एवं उद्योग मंत्री श्री पीयूष गोयल, रेल राज्‍य मंत्री श्री सुरेश सी. अंगड़ी , रेलवे बोर्ड के चेयरमैन श्री विनोद कुमार यादव , बोर्ड के सभी सदस्‍य , रेलवे बोर्ड के अतिरिक्‍त सदस्‍य , बोर्ड के प्रधान कार्यकारी निदेशक , सभी महाप्रबंधक , महानिदेशक तथा मण्‍डल रेलवे के डीआरएम उपस्थित थे।


      इस अवसर पर श्री पीयूष गोयल ने 5500 स्‍टेशनों पर वाईफाई सुविधा स्‍थापित करने के लिए भारतीय रेल प्रशासन की सराहना की। उन्‍होंने कहा कि यह एक महत्‍वपूर्ण उपलब्धि है और इससे देश के हजारों लोग लाभांवित होंगे। 167 वर्षों की यात्रा में भारतीय रेल में महत्‍वपूर्ण परिवर्तन हुए हैं और इसे रेलवे की कार्य प्रणाली में महसूस किया जा सकता है।


      परिवर्तन संगोष्‍ठी के लिए दिये गये सुझावों के बारे में श्री गोयल ने कहा कि रेल कर्मियों के आत्‍म-सम्‍मान, इच्‍छा-शक्ति और क्षमता निश्चित रूप से रेलवे को विकास व सुधार के अगले दौर में ले जायेगी और आधुनिकीकरण में गति आयेगी। युवा अधिकारियों द्वारा दिये गये सुझावों पर गंभीरता से विचार किया जाना चाहिए। इनके आधार पर रेलवे प्रणाली को बेहतर बनाया जाना चाहिए, ताकि भारतीय रेल विश्‍व स्‍तरीय और अत्‍याधुनिक हो सके।


      रेल राज्‍य मंत्री श्री सुरेश सी. हंगड़ी ने कहा कि नये विचारों पर विचार-विमर्श एक उपयोगी पहल है। ये विचार भारतीय रेल को अगले दौर के सुधारों की ओर ले जायेंगे।


      रेल मंत्री के निर्देशों के तहत जोनल रेल कार्यालयों, उत्‍पादन इकाइयों, मण्‍डल रेल कार्यालयों आदि के अधिकारियों ने 2000 से अधिक सुझाव दिये हैं। रेलवे के 60 युवा अधिकारियों ने आज श्री पीयूष गोयल को अपने सुझाव सौंपे।


      सभी सुझावों पर विचार किया गया है। महत्‍वपूर्ण सुझावों का चयन किया गया है। इन सुझावों पर महाप्रबंधक की अध्‍यक्षता में 12 समूहों में अधिकारियों ने विचार-विमर्श किया है। प्रत्‍येक समूह के अध्‍यक्ष अगले दिन रेलवे बोर्ड के चेयरमैन तथा सदस्‍यों को अनुशंसाएं प्रस्‍तुत करेंगे।


      ****


      आर.के.मीणा/आरएनएम/एएम/जेके/एसएस- 4663

    
    
    (Release ID: 1595550) Visitor Counter : 94
    
    
      Read this release in: English