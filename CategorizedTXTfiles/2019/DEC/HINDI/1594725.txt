      वाणिज्‍य एवं उद्योग मंत्रालय

      वाणिज्‍य एवं उद्योग मंत्री श्री पीयूष गोयल ‘राष्‍ट्रीय सार्वजनिक खरीद सम्‍मेलन’ का उद्धाटन करेंगे
      Posted On: 03 DEC 2019 3:16PM by PIB Delhi


      राष्‍ट्रीय सार्वजनिक खरीद सम्‍मेलन (एनपीपीसी) का तीसरा संस्‍करण गवर्नमेंट ई-मार्केटप्‍लेस (जेम) द्वारा भारतीय उद्योग परिसंघ (सीआईआई) के सहयोग से 5-6 दिसंबर , 2019 को नई दिल्‍ली में आयोजित किया जाएगा। केन्‍द्रीय वाणिज्‍य एवं उद्योग और रेल मंत्री श्री पीयूष गोयल इस सम्‍मेलन का उद्धाटन करेंगे।


      यह सम्‍मेलन उद्योग जगत , शिक्षाविदों एवं सरकारी संगठनों को आपस में संवाद करने का अवसर प्रदान करेगा और इसके साथ ही यह जेम से जुड़े विक्रेताओं को अपने-अपने उत्‍पादों और सेवाओं को प्रदर्शित करने के लिए एक उपयुक्‍त प्‍लेटफॉर्म प्रदान करेगा।


      इस सम्‍मेलन की मुख्‍य विशेषताओं में पैनल परिचर्चाएं भी शामिल हैं , जो सार्वजनिक खरीद में एमएसएमई (सूक्ष्‍म , लघु एवं मध्‍यम उद्यम) , स्‍टार्ट-अप्‍स और महिलाओं की भूमिका पर आयोजित की जाएंगी। इस दो दिवसीय सम्‍मेलन के दौरान जेम पर सेवाओं यथा आतिथ्‍य , यात्रा और ठहरने के स्‍थान (एकोमोडेशन) की बु‍किंग पर एक विशेष सत्र भी आयोजित किया जाएगा। सम्‍मेलन स्‍थल पर एक लाइव जेम ‘ क्लिनिक ’ की भी व्‍यवस्‍था की जाएगी , ताकि मौके पर ही विभिन्‍न सवालों के जवाब दिए जा सकें और इसके साथ ही जेम पर क्रेताओं एवं विक्रेताओं के पंजीकरण में सहूलियत भी हो सके। सम्‍मेलन के दौरान जेम से संबंधित शीर्ष क्रेताओं और विक्रेताओं को पुरस्‍कार एवं मान्‍यता देने की भी घोषणा की जाएगी।


      जेम प्‍लेटफॉर्म पर उपलब्‍ध विभिन्‍न उत्‍पादों और सेवाओं की प्रदशर्नियां भी सम्‍मेलन के दौरान 5-6 दिसंबर , 2019 को आयोजित की जाएंगी।


      ‘ जेम ’ एक संपूर्ण ऑनलाइन मार्केटप्‍लेस है , जो सभी विक्रेताओं को स्‍वयं का पंजीकरण कराने और इस प्‍लेफॉर्म पर सौदे करने की सुविधा प्रदान करता है। सभी तरह के सत्‍यापन ऑनलाइन एकीकरण के जरिए किये जाते हैं। जेम समावेश के साथ-साथ सरकार के साथ कारोबार में सुगमता को भी बढ़ावा देता है। यह एक पारदर्शी ऑनलाइन मार्केटप्‍लेस है , जो न केवल सार्वजनिक खरीद की गति को तेज करता है , बल्कि इसके साथ ही सरकार के लिए व्‍यापक बचत भी सुनिश्चित करता है।


      ****


      आरकेमीणा / आरएनएम / एएम / आरआरएस / वाईबी - 4558


    

    
    (Release ID: 1594725) Visitor Counter : 209
    
    
      Read this release in: English