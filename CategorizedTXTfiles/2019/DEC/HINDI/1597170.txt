      निर्वाचन आयोग

      झारखंड में विधान सभा चुनाव के पांचवें चरण के सभी निर्वाचन क्षेत्रों में शांतिपूर्ण मतदान के साथ झारखंड विधान सभा चुनाव- 2019 का चुनाव संपन्न हुआ
      
      देश में पहली बार दिव्यांगों और 80 वर्ष की आयु से ऊपर के वृद्ध मतदाताओं के लिए झारखंड के सात विधानसभा क्षेत्रों में अनुपस्थित मतदाता स्थिति सुविधा की शुरूआत की गई

      Posted On: 20 DEC 2019 6:11PM by PIB Delhi

    झारखंड के छह जिलों (साहेबगंज, पाकुड़, दुमका, जामताड़ा, देवघर और गिरिडीह) में फैले 16 विधानसभा निर्वाचन क्षेत्रों में आज पांचवें और अंतिम चरण का चुनाव संपन्न हुआ। दिव्यांगों, वरिष्ठ नागरिकों, युवाओं सहित सभी मतदाताओं के उत्साह से भागीदारी के साथ मतदान आज शांतिपूर्ण तरीके से संपन्न हो गया।

      * 5,389 मतदान केंद्रों में से 3,690 ( 68.47 प्रतिशत से ज्यादा) को संवेदनशील वर्ग में रखा गया था; जहां सुरक्षा के पुख्ता इंतजाम किए गए थे।
      * 62 मतदान कर्मियों को पहुंचाने के लिए 1 हेलिकॉप्टर भी तैनात किया गया था।
      * इस चरण में 40,05,287 मतदाताओं थे, जिसमें 3,076 सेवा मतदाता और 50,053 दिव्यांग मतदाता भी शामिल हैं। साथ ही, 29 महिला उम्मीदवारों सहित कुल 237 उम्मीदवार मैदान में हैं।
      * इस चरण में, दिव्यांग मतदाताओं को मतदान केन्द्रों तक लाने के लिए 7,505 स्वयंसेवकों को भी लगाया गया था।उनके परिवहन की के लिए 2,766 गाड़ियां को भी लगाया गया था। मतदान केन्द्रों पर 2,065 व्हीलचेयरों की भी व्यवस्था की गई थी।

    सभी चरणों में कुल 31,833 स्वयंसेवकों को दिव्यांग मतदाताओं को उनके घरों से मतदान केन्द्रों तक लाने के लिए लगाया गया था; उनके परिवहन की के लिए 11,338 गाड़ियों को भी लगाया गया था और मतदान केन्द्रों पर 14,036 व्हीलचेयरों की भी व्यवस्था की गई थी।

      * पांचवें चरण के 4 विधानसभा क्षेत्रों (राजमहल, पाकुड़, गोड्डा और जामताड़ा) में दिव्यांग और 80 वर्ष की आयु से ऊपर के आयु वर्ग के वृद्ध मतदाताओं के लिए अनुपस्थित मतदाता स्थिति की सुविधा प्रदान की गई और उन्हें अपने घर से ही पोस्टल बैलेट के माध्यम से मतदान करने की सुविधा दी गई।

    इस चरण में, 802 दिव्यांग और 80 वर्ष की आयु से ऊपर के आयु वर्ग के वृद्ध मतदाताओं ने पोस्टल बैलेट के माध्यम से अपने मताधिकार का प्रयोग किया।


    झारखंड के कुल सात विधान सभा क्षेत्रों ( 01-राजमहल विधानसभा क्षेत्र, 05-पाकुड़ विधानसभा क्षेत्र, 09-जामताड़ा विधानसभा क्षेत्र, 15-देवघर विधानसभा क्षेत्र, 17-गोड्डा विधानसभा क्षेत्र, 36-बोकारो विधानसभा क्षेत्र और 40-धनबाद विधानसभा क्षेत्र) में पहली बार दिव्यांग और 80 वर्ष की आयु से ऊपर के आयु वर्ग के वृद्ध मतदाताओं के लिए अनुपस्थित मतदाता स्थिति की सुविधा की शुरूआत की गई।

      * आज तक पूरे राज्य भर में 18.76 करोड़ रुपये बरामद किया गया।
      * दूसरे, तीसरे और चौथे चरण के 10 विधानसभा क्षेत्रों में, बूथ एप का सफलतापूर्वक प्रयोग किया गया।
     1. लगभग मतदान के आंकड़े (500 बजे शाम तक) :

    प्रेस नोट जारी होने के समय, कुछ मतदान केंद्रों में मतदान अभी भी जारी था। अंतिम मतदान की जानकारी पीठासीन अधिकारियों की डायरी और अन्य दस्तावेजों के सत्यापन और जांच के बाद पता चलेगा।


    5 बजे तक के प्राप्त आंकड़ों के अनुसार, आज पांचवें चरण के 16 विधानसभा क्षेत्रों में करीब 70.83 प्रतिशत लोगों ने अपने मताधिकार का प्रयोग किया। इन 16 विधानसभा क्षेत्रों में लोकसभा चुनाव 2014 में 73.31 प्रतिशत वोट पड़े थे।


    झारखंड के सभी 81 विधानसभा क्षेत्रों में 5 चरणों में संपन्न चुनाव में करीब 65.17 प्रतिशत मतदाताओं ने अपने मताधिकार का प्रयोग किया। जबकि लोकसभा चुनाव 2014 में 66.53 प्रतिशत वोट पड़े थे।

     1. ईवीएम और वीवीपीएटी:

    आज ईवीएम/वीवीपीएटी से संबंधित कोई भी शिकायत नहीं प्राप्त हुआ। आज के सभी 16 विधानसभा क्षत्रों में से अब तक प्राप्त सूचना के अनुसार 0.53 प्रतिशत बीयू, 0.78 प्रतिशत सीयू और 2.23 प्रतिशत वीवीपीएटी को बदला गया था।


    ***


    आर.के.मीणा/आरएनएम/एएम/पीकेपी– 4892

    
    
    (Release ID: 1597170) Visitor Counter : 47
    
    
      Read this release in: English
    
    
    

1.