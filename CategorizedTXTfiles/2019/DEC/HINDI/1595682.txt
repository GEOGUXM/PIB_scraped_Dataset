      नीति आयोग

      रूस के सोची में एआईएम-एसआईआरआईयूएस डीप टेक्नोलॉजी लर्निंग एंड इनोवेशन प्रोग्राम सम्‍पन्‍न
      
      भारतीय छात्र,परामर्शदाता नवाचार की उत्‍कृष्‍ट पद्धतियों के साथ लौटे
      
      Posted On: 09 DEC 2019 7:08PM by PIB Delhi


    नीति आयोग के अटल इनोवेशन मिशन (एआईएम ) और रूस के एसआईआरआईयूएस डीप टेक्नोलॉजी लर्निंग एंड इनोवेशन प्रोग्राम 2019 का दूसरा चरण रूस के सोची में सम्‍पन्‍न हो गया है। 25 भारतीय छात्र समकालीन नवाचार और उद्यमिता की सर्वोत्तम पद्धतियों के साथ आज वहां से लौट आए।


    एसआईआरआईयूएस ने 28 नवंबर से 8 दिसंबर 2019 तक इस आठ दिवसीय परियोजना उन्मुख शैक्षिक कार्यक्रम की मेजबानी की। यह आयोजन पिछले साल एआईएम और एसआईआरआईयूएस के बीच हस्ताक्षरित समझौता ज्ञापन के अनुसार किया गया।


    इस दौरान 50 रूसी और भारतीय छात्रों ने विभिन्न श्रेणियों : सूचना प्रौद्योगिकी और आंकड़ों का विश्लेषण , स्वच्छ ऊर्जा , जैव प्रौद्योगिकी , रिमोट अर्थ सेंसिंग तथा ड्रोन और रोबोटिक्स के तहत एक-दूसरे के साथ सर्वश्रेष्ठ समकालीन नवाचार पद्धतियों को साझा किया। ‘ सूचना प्रौद्योगिकी और आंकड़ों का विश्लेषण ’ के तहत छात्रों ने खेतों के प्रभावी प्रबंधन के लिए उपग्रह डेटा और तंत्रिका नेटवर्क का उपयोग करके कृषि भूमि का वर्गीकरण तैयार किया।


    ‘ स्वच्छ ऊर्जा ’ के तहत छात्रों ने एक कार्बन मुक्त ऊर्जा प्रणाली/द्वीप बनाया , जहां दुनिया भर के शोधकर्ता तकनीकी प्रगति के संबंध में अनुसंधान कर सकते हैं। यह 600 लोगों तक की ऊर्जा आवश्यकता को बनाए रख सकता है। इसके तहत एक अन्य दिलचस्प प्रोटोटाइप में वन संसाधन सूची के प्रबंधन के लिए पेड़ के प्रकारों और वन के प्रकारों के लिए एक वर्गीकरण मॉडल शामिल था। ये वर्गीकरण विभिन्न औद्योगिक क्षेत्रों को प्रणालियों और संसाधनों को स्वचालित और प्रबंधित करने में मदद कर सकते हैं।


    इसी तरह , ‘ ड्रोन और रोबोटिक्स ’ के तहत , एक स्वचालित दोहरी रोबोट प्रणाली विकसित की गई , जो मशीन विजन एल्गोरिदम का उपयोग करके चाय की पत्तियों को इकट्ठा करते समय , कम गुणवत्ता वाली पत्तियों और टहनियों को अलग कर देती है और इस प्रकार एकत्र किए गए चाय उत्पादों की गुणवत्ता में सुधार होता है। ‘ जैव प्रौद्योगिकी ’ के तहत छात्रों ने अनुवांशिक इंजीनियरिंग द्वारा बैक्टीरिया की संस्कृति से प्रोटीन अलग करने के तरीकों का अनुकूलन किया। यह चिकित्सीय (मेडिसिन) उत्पादन को सस्ता और त्‍वरित बनाती है। ‘ जैव प्रौद्योगिकी ’ श्रेणी के तहत फोटो-जैव प्रौद्योगिक ी को भी माइक्रोएल्गे से जैव एंटीऑक्सिडेंट के उत्पादन के लिए डिज़ाइन किया गया था। यह बेहतर और सुरक्षित भोजन बनाने और प्रकाश संश्लेषण के लिए पर्यावरण से कार्बन डाई ऑक्‍साइड को अवशोषित करके भोजन की कमी और पर्यावरण प्रदूषण की समस्याओं को दूर करता है।


    ' रिमोट अर्थ सेंसिंग ' के तहत , छात्रों ने उपग्रह से प्राप्‍त चित्रों का एक निष्कर्ष निकाला। चित्रों का विस्तृत सर्वेक्षण करके वनों की कटाई रोकने में मदद मिल सकती है। यह जंगल की आग का शीघ्र पता लगाने में मदद करता है , इस प्रकार आवश्‍यक उपचारात्‍मक उपायों में सक्षम बनते हैं। रोबोटिक्स टीम ने दो गुणात्मक प्रोटोटाइप बनाए , जिनकी रूस के राष्ट्रपति व्‍लादिमीर पुतिन ने बहुत प्रशंसा की।


    रूस में भारतीय प्रतिनिधिमंडल का नेतृत्व करने वाले एआईएम के मिशन निदेशक आर. रामनन ने छात्रों के साथ बातचीत के दौरान अत्‍याधुनिक एसआईआरआईयूएस साइंस एंड टेक टैलेंट सेंटर , सोची रूस में आयोजित इस कार्यक्रम को 50 भारतीय और रूसी छात्रों के लिए संपर्क करने और अपने संयुक्त सह-नवाचारों को राष्ट्रपति पुतिन के समक्ष प्रस्तुत करने का अद्भुत अनुभव करार दिया। उन्होंने कहा कि एआईएम छात्रों को श्रेष्‍ठ बनने के लिए इस तरह के अवसर प्रदान करना जारी रखेगा।


    एआईएम - एसआईआरआईयूएस कार्यक्रम के महत्व पर जोर देते हुए , रूसी परामर्शदाता एलमीरा ने कहा कि इस तरह के उपयोगी और परिपूर्ण कार्यक्रम , इस प्रकार के मंच पर छात्रों के बीच विचारों का आदान-प्रदान , भारत और रूस के लिए शिक्षा के क्षेत्र में अनुभव साझा करने और भविष्य की साझा समस्‍याओं के समाधान तलाशने की दिशा में महत्वपूर्ण है।


    भारत लौटने के बाद भारतीय छात्र-शिक्षक शिष्‍टमंडल ने आज नीति आयोग के उपाध्‍यक्ष डॉ. राजीव कुमार , नीति आयोग के मुख्‍य कार्यकारी अधिकारी श्री अमिताभ कांत , एमएचएलसी के सदस्‍य एआईएम डॉ विजय चौथाईवाले सहित अन्‍य उच्‍चाधिकारियों के बातचीत की और अपने अनुभव साझा किए।


    पिछले साथ भारत में आयोजित एसआईआरआईयूएस नवाचार महोत्‍सव में 10 रूसी छात्र नवोन्‍मेषियों और अटल टिंकरिंग लैब्‍स (एटीएल) की ओर से 10 भारतीय नवोन्‍मेषियों ने भाग लिया।


    ****


    
    आरकेमीणा / आरएनएम / एएम / आरके - 4649


    

    
    (Release ID: 1595682) Visitor Counter : 132
    
    
      Read this release in: English