      उप राष्ट्रपति सचिवालय

      संसद को रचनात्मक आलोचना के जरिये सरकार की रचनात्मक पहलों का समर्थन करना चाहिएः उपराष्ट्रपति
      
      लोगों की आकांक्षाओं को पूरा करने के लिए संसदीय बैठकों की संख्या को बढ़ाने की आवश्यकता हैं
      
      सांसदों को लोकलुभावनवाद से बचने तथा देश और समाज के भले के लिए सैद्धांतिक रुख अपनाने को कहा
      
      मीडिया की सांसदों को लोगों के प्रति जवाबदेह बनाने में अहम भूमिका है- उपराष्ट्रपति
      
      मीडिया और संसदीय संस्थाओं से लोकतंत्र को मजबूत बनाने के लिए अपने प्रयासों में तालमेल लाने को कहा
      
      विख्यात सांसदों को तीसरा लोकमत संसदीय पुरस्कार प्रदान किए
      
      Posted On: 10 DEC 2019 8:40PM by PIB Delhi


      उपराष्ट्रपति श्री एम.वेंकैया नायडू ने आज कहा कि संसद को सरकार की रचनात्मक पहलों का समर्थन करना चाहिए और चुनौतियों से निपटने के लिए सुझाव देना चाहिए क्योंकि सरकार संसद की सामूहिक सलाह पर निर्भर होती है।


      उन्होंने कहा कि “ सांसदों को सदाचारी, परिपक्व और बुद्धिमान होना चाहिए ताकि वे सामूहिक रूप से एक ऐसा निकाय बन सकें, जो देश के भविष्य को सही दिशा दे सके। ”


      नई दिल्ली में लोकमत संसदीय पुरस्कार प्रदान करने के बाद उपस्थित लोगों को संबोधित करते हुए उपराष्ट्रपति ने भारत की प्रगति में बाधा डालने वाली सामाजिक चुनौतियों जैसे गरीबी, निरक्षरता, लैंगिक भेदभाव और महिलाओं के खिलाफ अत्याचारों से निपटने के लिए सांसदों और मीडिया से आह्वान किया।


      उन्होंने कहा कि इन चुनौतियों से निपटने के लिए भारत को विकास के समावेशी मार्ग पर ले जाना बेहद जरूरी है और यह देखना होगा कि प्रत्येक नागरिक को विकास प्रक्रिया का लाभ मिले।


      उन्होंने कहा कि मीडिया की सांसदों को लोगों के प्रति जवाबदेह बनाने में अहम भूमिका है और स्वस्थ लोकतंत्र के लिए जागरूक नागरिक तथा पारदर्शी और जवाबदेही संसद के लिए पूर्व शर्त थी। उपराष्ट्रपति ने लोकमत जैसे मीडिया घरानों को लोगों को शिक्षित कर जवाबदेही सुनिश्चित करने का आह्वान किया।


      श्री नायडू ने कहा कि मीडिया हमारे लोकतंत्र के चौथे स्तंभ के रूप में काम करता है। मीडिया प्रमुख मुद्दों पर लोगों को जागरूक करने और सामाजिक अच्छाई को बढ़ावा देने में भूमिका निभाता है और सामाजिक बुराइयों को दूर करने के लिए सकारात्मक वातावरण बनाने में नेतृत्व करना चाहिए।


      श्री नायडू ने रिपोर्टरों और संपादकों के राजनीतिक राय के साथ खबरों को प्रस्तुत करने, पेड न्यूज, फर्जी खबरों और कॉरपोरेट दबाव जैसी बुराइयों को रेखांकित करते हुए कहा कि इस तरह की प्रवृत्तियों को जल्द से जल्द नियंत्रित करने की आवश्यकता है।


      उन्होंने मीडिया और संसदीय संस्थाओं के प्रतिनिधियों को लोकतंत्र को मजबूत करने के लिए अपने प्रयासों में समन्वय करने और रचनात्मक संसदीय बहस की संस्कृति को बढ़ावा देने पर जोर दिया। उपराष्ट्रपति ने मीडिया से संसदीय लोकतंत्र में सभी हितधारकों के बीच एक स्वस्थ्य इंटरफेस की सुविधा प्रदान करने का आग्रह किया।


      लोग सामाजिक पुनरुत्थान और राष्ट्र निर्माण के लिए रचनात्मक अभियानों में भूमिका निभाने के इच्छुक थे, उपराष्ट्रपति ने कहा कि संसद और संसदीय प्रक्रियाएं लोगों की अकांक्षाओं को प्रतिबिम्बित करना चाहिए और जरूरतों के अनुसार वार्षिक बैठकों की संख्या बढ़ाने की आवश्यकता है।


      श्री नायडू ने कहा कि निर्वाचित सदस्यों का पहला कर्तव्य है कि वे न केवल लोगों की इच्छा को प्रतिबिंबित करें बल्कि सरकार के साथ-साथ लोगों का मार्गदर्शन भी करें और अऩुचित व्यवहार से बचे । उन्होंने कहा कि “ सदस्यों को समाज और देश की भलाई के लिए सैद्धांतिक रुख अपनाना चाहिए और लोकलुभावनवाद से बचना चाहिए ” ।


      उन्होंने यह भी कहा कि संसदीय समितियों को संसद की बहसों में सक्रिय रूप से पूरक होना चाहिए।


      इस अवसर पर लोकसभा के कांग्रेस पार्टी के नेता श्री अधीर रंजन चौधरी, संसद सदस्य श्री शरद पवार, श्रीमती जया बच्चन, डॉ. सौगत राय, श्री तिरुचि सिवा, श्रीमती बिप्लव ठाकुर, श्रीमती सुप्रिया सुले, श्रीमती कहकशां परवीन और डॉ. भारती प्रवीन पवार, लोकसभा के पूर्व महासचिव डॉ. सुभाष सी कश्यप, लोकमत मीडिया समूह के नेशनल एडिटर श्री हरीश गुप्ता और लोकमत मीडिया समूह के अध्यक्ष श्री विजय दर्डा के साथ अन्य गणमान्य व्यक्ति भी उपस्थित।


      *******


      आरकेमीणा/आरएनएम/एएम/एसके- 4704

    
    
    (Release ID: 1595930) Visitor Counter : 69
    
    
      Read this release in: English , Urdu