      वित्‍त मंत्रालय

      नवंबर, 2019 में जीएसटी राजस्व संग्रह
      
      नवंबर, 2019 के महीने में 1,03,492 करोड़ रुपये का सकल जीएसटी राजस्व संग्रहित किया गया

      Posted On: 01 DEC 2019 1:15PM by PIB Delhi

    नवंबर, 2019 के महीने में कुल सकल जीएसटी राजस्व 1,03,492 करोड़ रुपये का रहा, जिसमें सीजीएसटी 19,592 करोड़ रुपये का, एसजीएसटी 27,144 करोड़ रुपये का, आईजीएसटी 49,028 करोड़ रुपये (आयात पर एकत्र 20,948 करोड़ रुपये सहित) का और सेस 7,727 करोड़ (आयात पर एकत्र 869 करोड़ रुपये सहित) रुपये का रहा। 30 नवंबर, 2019 तक अक्टूबर के महीने के लिए फाइल किये गये जीएसटीआर 3 बी रिटर्न की कुल संख्या 77.83 लाख है।


    सरकार ने नियमित निपटान के रूप में सीजीएसटी को 25,150 करोड़ रुपये का और आईजीएसटी से एसजीएसटी को 17,431 करोड़ रुपये निपटान किया है। नवंबर, 2019 के महीने में नियमित निपटान के बाद केंद्र सरकार और राज्य सरकारों द्वारा अर्जित कुल राजस्व सीजीएसटी के लिए 44,742 करोड़ रुपये और एसजीएसटी के लिए 44,576 करोड़ रुपये है।


    दो महीने की नकारात्मक वृद्धि के बाद, जीएसटी राजस्व में नवंबर 2018 के संग्रह के मुकाबले नवंबर, 2019 में 6% की सकारात्मक वृद्धि के साथ एक प्रभावशाली प्रतिलाभ देखा गया। महीने के दौरान, घरेलू लेनदेन पर जीएसटी संग्रह में 12% की वृद्धि देखी गई, जो वर्ष के दौरान सर्वाधिक रही। आयात पर जीएसटी संग्रह में 13% की (-) नकारात्मक वृद्धि बनी रही, लेकिन इसमें पिछले महीने की (-) 20% की नकारात्मक वृद्धि के मुकाबले सुधार रहा। जुलाई 2017 में जीएसटी की स्थापना के बाद से यह आठवीं बार है कि मासिक संग्रह एक लाख करोड़ रुपये से अधिक हो गया है। इसके अलावा, नवंबर 2019 का संग्रह जीएसटी की शुरुआत के बाद से तीसरा सबसे अधिक मासिक संग्रह है, जिससे आगे केवल अप्रैल 2019 और मार्च 2019 का संग्रह है।


    चार्ट चालू वर्ष के दौरान राजस्व में रुझान प्रर्दशित करता है।


    ***


    आरकेमीणा/आरएनएम/एएम/एसकेजे/एनके-4511

    
    
    (Release ID: 1594413) Visitor Counter : 247
    
    
      Read this release in: Tamil , English , Urdu , Bengali