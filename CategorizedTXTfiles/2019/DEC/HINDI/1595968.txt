      रक्षा मंत्रालय

      भारत और रूस की तीनों सेनाओं का संयुक्त सैन्य अभ्यास इन्द्र - 2019 का उद्घाटन समारोह
      Posted On: 11 DEC 2019 4:01PM by PIB Delhi


    भारत और रूस की तीनों सेनाओं के द्विपक्षीय सैन्य अभ्यास इन्द्र - 2019 का उद्घाटन समारोह उत्तर प्रदेश के बबीना में 11 दिसंबर को आयोजित हुआ। दक्षिणी कमान के चीफ ऑफ स्टाफ लेफ्टिनेंट जनरल डी एस आहुजा ने फिफ्थ आर्मी ऑफ ईस्टर्न मिलिट्री डिस्ट्रिक्ट के कमांडर इन चीफ टीसेकोव ओलेग के साथ परेड का निरीक्षण किया।


    सैन्य अभ्यास बबीना (झांसी के निकट), गोवा तथा पुणे में एक साथ किया जाएगा। कंपनी आकार के मेकेनाइज्ड दस्ते, लड़ाकू तथा परिवहन विमान और दोनों देशों की सेनाओं के जहाज अभ्यास में भाग लेंगे। अभ्यास का उद्देश्य संयुक्त राष्ट्र की व्यवस्था के अंतर्गत आतंकवाद विरोधी कार्रवाइयों में टुकड़ियों का संयुक्त प्रशिक्षण है। इन्द्र - 2019 से भारत और रूस के बीच पुराने रणनीतिक संबंध और प्रगाढ़ होंगे।


    अभ्यास के एक हिस्से के रूप में आतंकवादी विरोधी कार्रवाई से संबंधित व्याख्यान, डिमोस्ट्रेशन तथा ड्रिल आयोजित की जाएगी। दोनों देश ऐसी स्थितियों से निपटने में अपने मूल्यवान अनुभवों को साझा करेंगे और संयुक्त कार्रवाई के लिए ड्रिल तथा प्रक्रियाओं में सुधार लायेंगे।


    संयुक्त अभ्यास 72 घंटे के वैधता चरण के साथ समाप्त होगा जिसमें आतंकवाद विरोधी कार्रवाई में संयुक्त रूप से कार्रवाई करने में सैनिकों, नाविकों और वायु सेना कर्मियों के कौशल की परीक्षा होगी।


    ***


    आर.के.मीणा/आरएनएम/एजी/सीएस-4709


    

    
    (Release ID: 1595968) Visitor Counter : 119
    
    
      Read this release in: English , Urdu