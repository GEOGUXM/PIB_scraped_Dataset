      सूचना और प्रसारण मंत्रालय

      फोटो प्रभाग ने 8वें राष्ट्रीय फोटोग्राफी पुरस्कारों की घोषणा की
      Posted On: 07 DEC 2019 12:50PM by PIB Delhi


      सूचना और प्रसारण मंत्रालय के तहत फोटो प्रभाग , प्रेस सूचना ब्यूरो ने 8वें राष्ट्रीय फोटोग्राफी पुरस्कारों के लिए प्रविष्टियां आमंत्रित की हैं।


      प्रभाग हर साल फोटोग्राफी के माध्यम से कला , संस्कृति , विकास , विरासत , इतिहास , जीवन , लोक , समाज और परंपरा जैसे देश के विभिन्न पहलुओं को बढ़ावा देने के लिए और पेशेवर और अमेचर फोटोग्राफरों को प्रोत्साहित करने के लिए ये पुरस्कार प्रदान करता है।


      राष्ट्रीय फोटोग्राफी पुरस्कार को तीन श्रेणियों - लाइफटाइम अचीवमेंट अवार्ड , व्यावसायिक फ़ोटोग्राफ़रों के लिए पुरस्कार और अमेचर फ़ोटोग्राफ़रों- में पुरस्कृत किया जाता है।


      लाइफटाइम अचीवमेंट अवार्ड के लिए रु. 3,00,000/- का नकद पुरस्कार दिया जाता है।


      व्यावसायिक फ़ोटोग्राफ़रों के लिए इस वर्ष की थीम ' जीवन और जल ' है। व्यावसायिक श्रेणी के तहत पुरस्कार 1,00,000 / - रुपये के नकद पुरस्कार के साथ एक ‘वर्ष का व्यावसायिक फोटोग्राफर’ पुरस्कार और 50,000 / - रु. प्रत्येक के नकद पुरस्कार के साथ पांच विशेष उल्लेख पुरस्कार हैं।


      अमेचर फ़ोटोग्राफ़रों के लिए इस वर्ष की थीम ' भारत की सांस्कृतिक विरासत ' है। अमेचर श्रेणी के तहत पुरस्कारों में एक 75,000/- के नकद पुरस्कार के साथ ‘वर्ष का अमेचर फोटोग्राफर’ का पुरस्कार और 30,000/- के नकद पुरस्कार के साथ पाँच विशेष उल्लेख पुरस्कार हैं।


      8वें राष्ट्रीय फोटोग्राफी पुरस्कारों के लिए विस्तृत दिशानिर्देश और पंजीकरण फॉर्म वेबसाइट photodivision.gov.in और pib.gov.in पर उपलब्ध हैं।


      ***


      आरकेमीणा/आरएनएम/एएम/एसकेजे/सीएल - 4638


      


    

    
    (Release ID: 1595402) Visitor Counter : 234
    
    
      Read this release in: English , Urdu , Marathi