      कॉरपोरेट कार्य मंत्रालय

      सीसीआई ने माई होम इंडस्ट्रीज में माई होम कंस्ट्रक्शंस और इसके सहयोगियों द्वारा शेयरों के अधिग्रहण को मंजूरी दी
      Posted On: 27 DEC 2019 5:36PM by PIB Delhi


    भारतीय प्रतिस्पर्धा आयोग ( सीसीआई ) ने माई होम इंडस्ट्रीज प्राइवेट लिमिटेड और इसके सहयोगियों द्वारा माई होम इंडस्ट्रीज प्राइवेट लिमिटेड में शेयरों के अधिग्रहण को मंजूरी दे दी है। प्रस्तावित संयोजन में माई होम कंस्ट्रक्शंस प्राइवेट लिमिटेड (एमएचसीपीएल ), जूपल्ली रियल एस्टेट डिवेलपर्स प्राइवेट लिमिटेड (जेआरईडीपीएल ) और डॉ. रामेश्वर राव जुपली द्वारा माई होम इंडस्ट्रीज प्राइवेट लिमिटेड (माई होम इंडस्ट्रीज ) की 50 प्रतिशत शेयरधारिता के अधिग्रहण की परिकल्पना की गई है।


    एमएचसीपीएल और जेआरईडीपीएल तेलंगाना के हैदराबाद में स्थित माई होम ग्रुप का हिस्सा हैं। डॉ. रामेश्वर राव जुपली माई होम ग्रुप के प्रमोटर हैं और निर्माण और रियल एस्टेट विकास , निर्माण और ग्रे सीमेंट , पावर कंसल्टेंसी , पावर जनरेशन , पावर ट्रेडिंग , ट्रांसपोर्टेशन एंड लॉजिस्टिक्स , मीडिया एंड ब्रॉडकास्टिंग , फार्मास्युटिकल और एजुकेशन जैसे क्षेत्रों में कार्यरत हैं।


    माई होम इंडस्‍ट्रीज सीआरएज इंडिया इन्वेस्टमेंट बी . वी. और अधिग्रहणकर्ताओं के बीच 50:50 का एक संयुक्त उपक्रम है। भारत में यह "महा सीमेंट" ब्रांड के तहत ग्रे सीमेंट का निर्माण और आपूर्ति करती है। वर्तमान में यह आंध्र प्रदेश , तमिलनाडु , केंद्रशासित प्रदेश पुडुचेरी , तेलंगाना , केरल , कर्नाटक , ओडिशा , पश्चिम बंगाल , बिहार , महाराष्ट्र , झारखंड और छत्तीसगढ़ में मौजूद है। यह कैप्टिव खपत के प्रयोजनों के लिए अपशिष्ट से ऊर्जा और सौर ऊर्जा स्रोतों से बिजली उत्पादन जैसी गतिविधियों में भी संलग्न है।


    आयोग के विस्तृत आदेश का पालन किया जाएगा।


    ****


    आर.के.मीणा/आरएनएम/एएम / एसएस/एमबी – 50 11

    
    
    (Release ID: 1597875) Visitor Counter : 55
    
    
      Read this release in: English , Urdu