      वाणिज्‍य एवं उद्योग मंत्रालय

      श्री पीयूष गोयल ने तीसरे राष्ट्रीय सार्वजनिक क्रय सम्मेलन का उद्घाटन किया
      
      उत्पादों और सेवाओं की गुणवत्ता से कभी समझौता नहीं होना चाहिए : श्री पीयूष गोयल
      
      जीईएम प्लेटफॉर्म आम आदमी के लिए उपलब्ध कराया जाना चाहिए : श्री पीयूष गोयल

      Posted On: 05 DEC 2019 1:15PM by PIB Delhi

    केन्द्रीय वाणिज्य एवं उद्योग तथा रेल मंत्री श्री पीयूष गोयल ने वाणिज्य एवं उद्योग राज्यमंत्री श्री सोम प्रकाश के साथ आज नई दिल्ली में तीसरे राष्ट्रीय सार्वजनिक क्रय सम्मेलन का उद्घाटन किया। भारतीय उद्योग परिसंघ (सीआईआई) के सहयोग से गवर्नमेंट ई-मार्केटप्लेस (जीईएम) द्वारा दो दिनों तक चलने वाला यह सम्मेलन आयोजित किया गया है।


    अपने उद्घाटन भाषण में श्री पीयूष गोयल ने कहा कि जीईएम गति, कौशल और मापन का प्रतीक है, जो किसी ई-मार्केटप्लेस प्लेटफॉर्म में अनिवार्य है। श्री गोयल ने कहा कि जीईएम खुलापन, निष्पक्षता और समावेशन के तीन स्तंभों पर आधारित है तथा यह एक सचमुच पारदर्शी ई-मार्केटप्लेस का प्रतीक है।


    वाणिज्य एवं उद्योग मंत्री ने आशा व्यक्त करते हुए कहा कि इस सम्मेलन के दौरान जीईएम के भविष्य के लिए एक दिशा-निर्देश लागू किया जाएगा, जो भारत सरकार का, राज्य सरकारों के सभी मंत्रालयों एवं विभागों तथा स्थानीय निकायों के लिए सभी सरकारी क्रय को एक साथ जोड़ देगा। उन्होंने यह भी आशा व्यक्त की कि दो दिन के विचार-विमर्श के दौरान एक कार्रवाई योग्य कार्य सूची उभर कर सामने आएगी, जिससे भविष्य में जीईएम पोर्टल पर निविदाओं के रूप में कार्य अनुबंधों की सुविधा उपलब्ध होगी। इसके अलावा, उन्होंने मांग करते हुए कहा कि जीईएम पोर्टल को अगले स्तर तक ले जाने के क्रम में, इसका परीक्षण किया जा सकेगा कि किस प्रकार सार्वजनिक उपक्रमों, मंत्रालयों एवं विभागों के संविदाकारों और उप-संविदाकारों द्वारा जीईएम प्लेटफॉर्म से क्रय की सुविधा मिलेगी।


    श्री पीयूष गोयल ने दो दिन के सम्मेलन के लिए हजारों पंजीकृत संगठनों से सुझावों का स्‍वागत किया।


    इस कार्यक्रम के दौरान भागीदारों एवं दर्शकों के लिए सूचना प्रौद्योगिकी , इलैक्‍ट्रानिक साम‍ग्रियों, सड़क सुरक्षा उपकरण, सुरक्षा, फर्नीचर सामग्रियों, खेल सामग्रियों, स्‍वास्‍थ्‍य देखभाल सामग्रियों, दूरसंचार, जीआईएस समाधानों, घरेलू सामानों और माल ढुलाई सेवाओं से जुड़े 62 स्‍टॉल लगाये गये हैं।


    इस अवसर पर जीईएम के मुख्‍य कार्यकारी अधिकारी श्री तल्‍लीन कुमार और जीईएम तथा वाणिज्‍य विभाग के अन्‍य वरिष्‍ठ अधिकारी उपस्थित थे।


    उद्घाटन सत्र के दौरान जीईएम पुरस्‍कार भी प्रदान किये गये। सुपर बायर, राईजिंग बायर और मोस्‍ट कम्‍पलायंट बायर की श्रेणियों में केन्‍द्रीय मंत्रालयों, राज्‍यों तथा सार्वजनिक उपक्रमों को पुरस्‍कृत किया गया। विक्रेताओं को भी सुपर सेलर, सेलर विद मोस्‍ट ऑर्डर, सुपर सेलर (एमएसएमई), सेलर विद मोस्‍ट ऑर्डर (एमएसएमई) और मोस्‍ट प्रोमिसिंग स्‍टार्टअप श्रेणियों में पुरस्‍कृत किया गया।


    पुरस्‍कारों के विवरण के लिए यहां क्लिक करें :


    *****


    आर.के.मीणा/आरएनएम/एएम / एसकेएस/एसएस–4596


    

    
    (Release ID: 1595092) Visitor Counter : 161
    
    
      Read this release in: English , Urdu , Marathi , Bengali