      वित्‍त मंत्रालय

      वित्‍त मंत्री ने डिजिटल अर्थव्‍यवस्‍था, फिनटैक और स्‍टार्ट अप के प्रतिनिधियों के साथ बजट-पूर्व पहला विचार-विमर्श किया
      Posted On: 16 DEC 2019 1:21PM by PIB Delhi


    केन्‍द्रीय वित्‍त और कॉरपोरेट कार्य मंत्री श्रीमती निर्मला सीतारमण ने आगामी आम बजट 2020-21 के संबंध में विभिन्‍न साझेदार समूहों के साथ आज नई दिल्‍ली में बजट पूर्व विचार-विमर्श शुरू कर दिया। उनकी पहली बैठक डिजिटल अर्थव्‍यवस्‍था , फिनटैक और स्‍टार्ट अप के साझेदार समूहों के साथ हुई।


    बैठक के दौरान जिन प्रमुख मुद्दों पर विचार-विमर्श किया गया , उनमें आंकड़ों से जुड़े मुद्दे जैसे बृहत आंकड़ों से जुड़ी प्रौद्योगिकी का इस्‍तेमाल , बृहत आंकड़ों का विश्‍लेषण , एसएमई क्षेत्र के लिए बृहत आंकड़ों की टेक्‍नोलॉजी का इस्‍तेमाल और लोक प्रशासन के लिए बृहत आंकड़े खोलना शामिल हैं। विचार-विमर्श के दौरान जिन अन्‍य मुद्दों पर प्रमुखता से चर्चा की गई उनमें डिजिटल बुनियादी ढांचा और सरकार की भूमिका , डिजिटल अर्थव्‍यवस्‍था खासतौर से गोपनीयता पर नियंत्रण , वित्‍तीय नियंत्रण , स्‍टार्ट-अप के लिए कारोबार में सुगमता का माहौल , डिजिटल इंडिया के लिए आधारभूत संरचना अंतर , कराधान का मुद्दा शामिल है।


    वित्‍त मंत्री के साथ बैठक में वित्‍त और कॉरपोरेट कार्य राज्‍य मंत्री श्री अनुराग ठाकुर , वित्‍त सचिव श्री राजीव कुमार , आर्थिक कार्य सचिव श्री अतनु चक्रवर्ती , राजस्‍व सचिव श्री अजय भूषण पाण्‍डेय , इलेक्‍ट्रॉनिक और सूचना प्रौद्योगिकी विभाग में सचिव श्री अजय प्रकाश साहनी , दूरसंचार विभाग में सचिव श्री अंशु प्रकाश , सीबीडीटी के अध्‍यक्ष श्री प्रमोद चन्‍द्र मोदी , सीअीआईसी के अध्‍यक्ष श्री पी.के. दास , मुख्‍य आर्थिक सलाहकार डॉ. के.वी. सुब्रह्मणयम और वित्‍त मंत्रालय के अन्‍य वरिष्‍ठ अधिकारी शामिल हुए।


    डिजिटल अर्थव्‍यवस्‍था , फिनटैक और स्‍टार्ट-अप के प्रतिनिधियों ने बृहत आंकड़ों , आंकड़ा केन्‍द्रों की स्‍थापना को प्रोत्‍साहन , आंकड़ों के स्‍थानीयकरण के लिए वित्‍तीय प्रोत्‍साहन , ग्रामीण इलाकों में डिजिटल प्रवेश के लिए प्रोत्‍साहन , अन्‍य देशों के साथ प्रतिर्स्‍धा के लिए स्‍टार्ट-अपों को कॉरपोरेट गांरटी , एमएटी कर दर को युक्ति संगत बनाना , स्‍टार्ट-अप इकाइयों के लिए कर में छूट , सीमा पार से होने वाले वित्‍तीय अपराधों को देखने के लिए विशेष एजेंसी का गठन , महिला रोजगार को बढ़ावा (कौशल विकास में मिलने वाला लाभ) , भारत में अंतर्राष्‍ट्रीय इंटर्नशिप और अनुसंधान और विकास को प्रोत्‍साहन के साथ कौशल विकास में युवाओं को प्रशिक्षण देने के संबंध में अपने विचारों और सुझावों को साझा किया। हालांकि , विशेषज्ञों ने अपने-अपने क्षेत्रों में सुधारों का सुझाव दिया , उन्‍होंने किसी विशेष क्षेत्र से जुड़ी समस्‍याओं के अनेक समाधान सुझाए। अनेक वक्‍ताओं ने स्‍टार्ट-अप को करों में छूट देने और देश में उन्‍हें प्रोत्‍साहित करने का सुझाव दिया।


    बैठक में भाग लेने वालों में विप्रो लिमिटेड के मुख्‍य ग्‍लोबल विधि अधिकारी ( सीएलओ ) श्री दीपक आचार्य , इलेक्‍ट्रॉनिक और कम्‍प्‍यूटर सॉफ्टवेयर निर्यात संवर्धन परिषद के अध्‍यक्ष श्री मनदीप सिंह पुरी , जीयो मोबाइल्‍स की सुश्री विशाखा सैगल , आईआईएम रोहतक के निदेशक श्री धीरज पी. शर्मा , एमएआईटी के सीईओ श्री जॉर्ज पॉल , सार्वजनिक नीति , नैस्‍कॉम के प्रमुख श्री आशीष अग्रवाल , चैम्‍बर्स ऑफ स्‍टार्ट-अप्‍स , इंडस्‍ट्रीज एंड एंट्रीप्रिन्‍योर (इंडिया) काउंसिल के अध्‍यक्ष श्री सुनील मग्‍गो , श्री विश्‍वकर्मा कौशल विश्‍वविद्यालय के कुलपति श्री राज नेहरू , इंडियन स्‍कूल ऑफ बिजनेस के श्री आनन्‍द नंद कुमार , ईएलसीआईएन के अध्‍यक्ष श्री अमृत मनवानी , लेंसकार्ट के संस्‍थापक श्री पीयूष बंसल , उबर इंडिया और साउथ एशिया के कर प्रमुख श्री अमित बंसल , वेलंकानी इलेक्ट्रॉनिक्स (प्राइवेट) लिमिटेड के वित्‍तीय नियंत्रक श्री एच. नागराज , एप्‍पल इंडिया के रणनीति और नीति प्रबंध निदेशक श्री विराट भाटिया , भारतीय दूरसंचार उपकरण निर्माता एसोसिएशन के अध्‍यक्ष श्री एन.के. गोयल , भारतीय सेल्‍युलर और इलेक्‍ट्रॉनिक एसोसिएशन के अध्‍यक्ष श्री पंकज महेन्‍द्रू , इंडियन स्कूल ऑफ़ बिज़नेस की प्रोफसेर सुश्री दीपा मणि , लावा इंटरनेशनल लिमिटेड के प्रबंध निदेशक श्री हरिओम राय और पेटीएम के श्री मधुर देवड़ा शामिल हैं।


    ****


    आरकेमीणा / आरएनएम / एएम / केपी/वाईबी-4786

    
    
    (Release ID: 1596592) Visitor Counter : 183
    
    
      Read this release in: English , Urdu , Marathi , Bengali