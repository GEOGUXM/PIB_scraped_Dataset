      रक्षा मंत्रालय

      रक्षा मंत्रालय स्‍वच्‍छता पखवाड़ा अभियान के तहत 50 लाख लोगों को टहलने के दौरान कचरा उठाने के लिए प्रेरित करेगा
      Posted On: 04 DEC 2019 4:11PM by PIB Delhi


    रक्षा मंत्रालय ने स्‍वच्‍छता पखवाड़ा की गतिविधियों के रूप में 7 दिसम्‍बर , 2019 को देशभर में टहलने के दौरान कचरा उठाने के कार्य में भागीदारी के लिए अपने कर्मियों और स्‍थानीय समुदाय के 50 लाख लोगों को प्र‍ेरित करने का लक्ष्‍य निर्धारित किया है।


    रक्षा मंत्री श्री राजनाथ सिंह 7 दिसम्‍बर को दिल्‍ली छावनी में ‘स्‍वच्‍छता दिवस’ कार्यक्रम का नेतृत्‍व करेंगे। प्‍लास्टिक कचरे का संग्रह करके अपने आस-पास के क्षेत्र को प्‍लास्टिक मुक्‍त बनाने के लिए समुदाय के बीच जागरूकता पैदा करना इसका उद्देश्‍य है। ‘प्‍लास्टिक से रक्षा – स्‍वच्‍छता ही सुरक्षा’ इस कार्यक्रम का नारा है।


    रक्षा मंत्रालय की सभी तीनों सेनाएं, भारतीय तटरक्षक तथा सीमा सड़क संगठन (बीआरओ), राष्‍ट्रीय कैडेट कोर (एनसीसी), कैंटीन सर्विस डिवीजन (सीएसडी), आयुध कारखाना बोर्ड (ओएफबी), रक्षा सार्वजनिक उपक्रम, रक्षा अनुसंधान एवं विकास संगठन (डीआरडीओ) आदि जैसे अन्‍य संगठन इस अभियान में सक्रिय भागीदारी करेंगे।


    यूनिटों के बीच एक प्रतियोगिता भी आयोजित की जाएगी। टहलने के दौरान कचरा उठाने के कार्य में भागीदारों की संख्‍या और संग्रहित प्‍लास्टिक की मात्रा के आधार पर विजेता चुना जाएगा।


    ‘स्‍वच्‍छ भारत अभियान’ सरकार के फ्लैगशिप कार्यक्रर्मों में शामिल है, जिसे 2014 में प्रधानमंत्री श्री नरेन्‍द्र मोदी द्वारा महात्‍मा गांधी की जयंती पर ‘स्‍वच्‍छ भारत’ के उनके सपने को साकार करने के लिए देशभर में शुरू किया गया था।


    ***


    आरकेमीणा/आरएनएम/ एसकेएस /एनएम-4582

    
    
    (Release ID: 1594976) Visitor Counter : 104
    
    
      Read this release in: English , Urdu