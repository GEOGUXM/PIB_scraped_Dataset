      वाणिज्‍य एवं उद्योग मंत्रालय

      नवम्‍बर, 2019 में आठ कोर उद्योगों की वृद्धि दर
      Posted On: 31 DEC 2019 5:03PM by PIB Delhi


    आठ कोर उद्योगों का संयुक्‍त सूचकांक नवम्‍बर, 2019 में 126.3 अंक रहा, जो नवम्‍बर 2018 में दर्ज किए गए सूचकांक के मुकाबले 1.5 प्रतिशत कम है। दूसरे शब्‍दों में, नवम्‍बर 2019 में आठ कोर उद्योगों की वृद्धि दर 1.5 प्रतिशत ऋणात्‍मक आंकी गई है। वहीं, वर्ष 2019-20 की अप्रैल-नवम्‍बर अवधि के दौरान आठ कोर उद्योगों की संचयी उत्‍पादन वृद्धि दर 0.0 प्रतिशत रही।


    औद्योगिक उत्‍पादन सूचकांक (आईआईपी) में शामिल वस्तुओं के भारांक (वेटेज) का 40.27 प्रतिशत हिस्सा आठ कोर उद्योगों में शामिल होता है। आठ कोर उद्योगों के सूचकांक (आधार वर्ष: 2011-12) का सार अनुलग्‍नक में दिया गया है।


    कोयला


    नवम्‍बर, 2019 में कोयला उत्‍पादन (भारांक: 10.33%) नवम्‍बर, 2018 के मुकाबले 2.5 प्रतिशत घट गया। वर्ष 2019-20 की अप्रैल-नवम्‍बर अवधि के दौरान कोयला उत्‍पादन की वृद्धि दर पिछले वर्ष की समान अवधि की तुलना में 5.3 प्रतिशत कम रही।


    कच्‍चा तेल


    नवम्‍बर, 2019 के दौरान कच्‍चे तेल का उत्‍पादन (भारांक: 8.98%) नवम्‍बर, 2018 की तुलना में 6.0 प्रतिशत गिर गया। वर्ष 2019-20 की अप्रैल-नवम्‍बर अवधि के दौरान कच्‍चे तेल का उत्‍पादन बीते वित्‍त वर्ष की समान अवधि की तुलना में 5.9 प्रतिशत कम रहा।


    प्राकृतिक गैस


    नवम्‍बर, 2019 में प्राकृतिक गैस का उत्‍पादन (भारांक: 6.88%) नवम्‍बर, 2018 के मुकाबले 6.4 प्रतिशत गिर गया। वर्ष 2019-20 की अप्रैल-नवम्‍बर अवधि के दौरान प्राकृतिक गैस का उत्‍पादन पिछले वित्‍त वर्ष की समान अवधि की तुलना में 3.1 प्रतिशत घट गया।


    रिफाइनरी उत्‍पाद


    पेट्रोलियम रिफाइनरी उत्‍पादों का उत्‍पादन (भारांक: 28.04%) नवम्‍बर, 2019 में 3.1 प्रतिशत बढ़ गया। वर्ष 2019-20 की अप्रैल-नवम्‍बर अवधि के दौरान पेट्रोलियम रिफाइनरी उत्‍पादों का उत्‍पादन पिछले वित्‍त वर्ष की समान अवधि की तुलना में 1.1 प्रतिशत कम रहा।


    उर्वरक


    नवम्‍बर, 2019 के दौरान उर्वरक उत्‍पादन (भारांक: 2.63%) 13.6 प्रतिशत बढ़ गया। वर्ष 2019-20 की अप्रैल-नवम्‍बर अवधि के दौरान उर्वरक उत्‍पादन बीते वित्‍त वर्ष की इसी अवधि की तुलना में 4.0 प्रतिशत अधिक रहा।


    इस्‍पात


    नवम्‍बर, 2019 में इस्‍पात उत्‍पादन (भारांक: 17.92%) 3.7 प्रतिशत घट गया। वर्ष 2019-20 की अप्रैल-नवम्‍बर अवधि के दौरान इस्‍पात उत्‍पादन पिछले वित्‍त वर्ष की समान अवधि के मुकाबले 5.2 प्रतिशत ज्‍यादा रहा।


    सीमेंट


    नवम्‍बर, 2019 के दौरान सीमेंट उत्‍पादन (भारांक: 5.37%) नवम्‍बर, 2018 के मुकाबले 4.1 प्रतिशत अधिक रहा। वर्ष 2019-20 की अप्रैल-नवम्‍बर अवधि के दौरान सीमेंट उत्‍पादन बीते वित्‍त वर्ष की इसी अवधि की तुलना में 0.02 प्रतिशत कम रहा।


    बिजली


    नवम्‍बर, 2019 के दौरान बिजली उत्‍पादन (भारांक: 19.85%) नवम्‍बर, 2018 के मुकाबले 5.7 प्रतिशत गिर गया। वर्ष 2019-20 की अप्रैल-नवम्‍बर अवधि के दौरान बिजली उत्‍पादन पिछले वित्‍त वर्ष की समान अवधि के मुकाबले 0.7 प्रतिशत अधिक रहा।


    नोट 1: सितम्‍बर, 2019, अक्‍टूबर 2019 और नवम्‍बर, 2019 के आंकड़े अनंतिम हैं।


    नोट 2: अप्रैल, 2014 से ही बिजली उत्पादन के आंकड़ों में नवीकरणीय अथवा अक्षय स्रोतों से प्राप्त बिजली को भी शामिल किया जा रहा है।


    नोट 3: दिसम्‍बर 2019 के लिए सूचकांक शुक्रवार, 31 जनवरी, 2020 को जारी किया जाएगा।


    कोर सेक्टर के उत्पादन के विस्तृत आंकड़े जानने के लिए अंग्रेजी का अनुलग्नक यहां क्लिक करें


    ***


    आर.के.मीणा/आरएनएम/एएम/आरआरएस/वीके-5055

    
    
    (Release ID: 1598079) Visitor Counter : 204
    
    
      Read this release in: English , Urdu