      संचार एवं सूचना प्रौद्योगिकी मंत्रालय

      दिल्ली पोस्टल सर्किल ने स्वच्छता पखवाड़ा मनाया पोस्टमैनों ने स्वच्छता दूत के तौर पर काम किया
      Posted On: 03 DEC 2019 6:31PM by PIB Delhi


    वर्ष भर चलने वाली स्वच्छता मुहिम का पालन करते हुए दिल्ली पोस्टल सर्किल ने भारत सरकार के स्वच्छ भारत अभियान के तहत 16 नवंबर, 2019 से 30 नवंबर, 2019 तक ‘ स्वच्छता पखवाड़ा ’ मनाया। दिल्ली सर्किल के अंतर्गत आने वाली सभी डाक इकाइयों , डाकघरों और मेल ऑफिसों ने प्रतिबद्धता के साथ इस अभियान को चलाया। इस अभियान का नेतृत्व दिल्ली सर्किल की मुख्य पोस्टमास्टर जनरल श्रीमती एंद्री अनुराग ने किया। पोस्टमास्टर जनरल (ऑपरेशन) श्री अखिलेश कुमार पांडे और डीपीएस (ओएंडएचक्यू) श्री दुष्यंत मुद्गल ने इस स्वच्छता पखवाड़ा के उद्देश्य को पूरा करने के लिए दैनिक आधार पर गतिविधियों का बारीकी से निरीक्षण किया।


    इस पखवाड़ा अभियान की शुरुआत 10 नवंबर , 2019 को डाकघरों के मुख्य द्वार पर ‘ राष्ट्रीय डाक दिवस ’ बैनरों के प्रदर्शन और ‘ भारतीय डाक ’ से संबंधित विषय पर वाद-विवाद प्रतियोगिता के आयोजन के साथ हुई। स्वच्छ भारत अभियान और पानी के संरक्षण के लिए जनता में जागरूकता पैदा करने के भारत सरकार के निर्देशानुसार , दिल्ली पोस्टल सर्किल की सभी इकाइयों ने पोस्ट ऑफिस , मेल ऑफिसों , स्टाफ क्वार्टरों तथा आसपास के क्षेत्रों में विभिन्न कार्यक्रमों का आयोजन किया। इनमें से कुछ इस प्रकार हैं:


    · लेटर बॉक्स की पेंटिंग


    · पोस्ट ऑफिसों, मेल ऑफिसों और पोस्टल कॉलोनियों की सफाई


    · डाक विभाग के कर्मचारियों द्वारा श्रमदान


    · वृक्षारोपण


    · पुराने रिकॉर्ड्स की छंटाई


    · स्वच्छ भारत मिशन पर निबंध प्रतियोगिता का आयोजन इत्यादि।


    · ‘ प्लास्टिक बैग के इस्तेमाल को हतोत्साहित ’ करने के लिए जागरुकता अभियान


    इस अभियान के दौरान डाक विभाग के 1639 कर्मचारियों ने श्रमदान में हिस्सा लिया और 7995 किलोग्राम पुराने रिकॉर्डों की छंटाई की। दिल्ली सर्किल के पोस्टमैन ने स्वच्छता के बारे में जागरुकता फैलाने के लिए अपने-अपने क्षेत्र मं स्वच्छता दूत के तौर पर काम किया।


    दिल्ली पोस्टल सर्किल स्वच्छता मिशन की भारी सफलता के लिए प्रतिबद्ध है और उसने उम्मीद जताई है कि आने वाले दिनों में यह अभियान नए मुकाम हासिल करेगा।


    ****


    आर.के.मीणा/आरएनएम/एएम/एएस–4572

    
    
    (Release ID: 1594877) Visitor Counter : 41
    
    
      Read this release in: English , Urdu