      गृह मंत्रालय

      अंतरराष्‍ट्रीय मादक द्रव्‍य रैकेट का खुलासा; भारत में एनसीबी ने 100 करोड़ रुपए मूल्‍य की सर्वाधिक 20 किलोग्राम कोकीन जब्‍त की
      
      ऑस्ट्रेलिया में 55 किलोग्राम कोकीन और 200 किलोग्राम मेथमफेटामाइन के स्रोत की जानकारी हासिल करते हुए इन्‍हें जब्‍त किया, अंतरराष्‍ट्रीय बाजार में इन मादक द्रव्‍यों का मूल्‍य 1300 करोड़ रुपए है

      Posted On: 14 DEC 2019 3:13PM by PIB Delhi

    नारकोटिक्स कंट्रोल ब्यूरो (एनसीबी ) दिल्ली क्षेत्रीय इकाई और ऑपरेशन्स ने एक अंतर्राष्ट्रीय और अखिल भारतीय स्तर के मादक द्रव्‍य रैकेट का खुलासा करने में बड़ी सफलता हासिल की है और अब तक की सबसे बड़ी मात्रा में कोकीन को जब्‍त किया है।


    भारत में एनसीबी द्वारा जब्त 20 किलोग्राम कोकीन का अंतर्राष्ट्रीय मूल्य 100 करोड़ रुपए के लगभग है , जबकि ऑस्ट्रेलिया में जब्त 55 किलोग्राम कोकीन और 200 किलोग्राम मेथमफेटामाइन की कुल अंतरराष्ट्रीय कीमत लगभग 1300 करोड़ रुपए है।


    अखिल भारतीय स्तर के इस रैकेट में शामिल 5 भारतीय , 1 अमेरिकी , 2 नाइजीरियाई और 1 इंडोनेशियाई नागरिक को गिरफ्तार किया गया है। भारत में इन साइकोट्रोपिक दवाओं की खेप कनाडा , ऑस्ट्रेलिया और अमेरिका से मंगाई गई थी। कोकीन और मेथामफेटामाइन को भारत से ऑस्ट्रेलिया भेजा गया था।


    एनसीबी की इस बरामदगी से राष्ट्रीय और अंतर्राष्ट्रीय स्‍तर पर इस क्षेत्र में सक्रिय तत्‍वों पर दबाव पड़ा है और इस कार्रवाई के बाद इससे जुड़े विभिन्न संपर्कों को समझने और उनकी गहन जांच की जरूरत है। अपराधों की गंभीरता को देखते हुए , एनसीबी ने इस नेटवर्क से जुड़े लोगों की जांच और प्रभावी अभियोजन के लिए एक विशेष जांच दल (एसआईटी) का गठन किया है।


    *****


    आर.के.मीणा/आरएनएम/एएम/एसएस/एसएस/- 4762

    
    
    (Release ID: 1596488) Visitor Counter : 211
    
    
      Read this release in: English , Urdu , Punjabi