      रक्षा मंत्रालय

      भारत चीन संयुक्त सैन्य प्रशिक्षण अभ्यास ‘हैंड-इन-हैंड’ 2019
      Posted On: 08 DEC 2019 4:52PM by PIB Delhi


      भारत और चीन के बीच संयुक्त सैन्य प्रशिक्षण अभ्यास ' हैंड-इन-हैंड-2019 ' का 8वां संस्करण मेघालय के उमरोई स्थित संयुक्त प्रशिक्षण नोड में 07 दिसंबर 2019 को शुरू हुआ। इस अभ्यास में चीन की पीपुल्स लिबरेशन आर्मी (पीएलए) की तिब्बत सैन्य कमान और भारतीय थल सेना की टुकड़ी शामिल है। यह संयुक्त अभ्यास 14 दिनों तक चलेगा।


      इस संयुक्त प्रशिक्षण अभ्यास का उद्देश्य आतंकवाद विरोधी अभियानों में एक-दूसरे के अनुभवों से लाभ उठाना है। आतंकवाद निरोधी अभियानों के अलावा , मानवीय सहायता और आपदा राहत कार्यों के संचालन पर चर्चा भी अभ्यास का एक हिस्सा होगी।


      यह अभ्यास दुनिया को यह सशक्त संदेश देगा कि भारत और चीन दोनों आतंकवाद के उभरते खतरों को अच्छी तरह से समझते हैं और दुनिया को नुकसान पहुंचाने वाले इस खतरे का मुकाबला करने के लिए कंधे से कंधा मिलाकर खड़े हैं।


      ****


      
      आरकेमीणा / आरएनएम / एएम / एमएस / डीसी - 4650

    
    
    (Release ID: 1595491) Visitor Counter : 157
    
    
      Read this release in: English , Urdu