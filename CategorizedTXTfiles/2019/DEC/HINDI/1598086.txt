      गृह मंत्रालय

      केन्‍द्रीय गृहमंत्री ने सशस्‍त्र सीमा बल के काम काज की समीक्षा की
      Posted On: 31 DEC 2019 5:25PM by PIB Delhi


    केन्‍द्रीय गृहमंत्री अमित शाह ने आज नयी दिल्‍ली में सशस्‍त्र सीमा बल मुख्‍यालय का दौरा किया और वहां बल के वरिष्‍ठ अधिकारियों से मुलाकात की। इस अवसर पर गृहमंत्री का सशस्‍त्र सीमा बल मुख्‍यालय में रस्‍मी स्‍वागत किया गया।


    गृहमंत्री ने बाद में सशस्‍त्र सीमा बल के महानिदेशक श्री कुमार राजेश चंद्र की ओर से दिए गए ब्‍यौरे के आधार पर बल के कामकाज की समीक्षा की। इस मौके पर गृहमंत्री को सशस्‍त्र बल के संस्‍थागत ढ़ाचें,बलों की तैनाती, परिचालन उपलब्धियों और अन्‍य बातों की जानकारी दी गई। उन्‍हें बल से जुड़ी चिंताओं से भी अवगत कराया गया।


    इस अवसर पर गृहमंत्रालय और सशस्‍त्र सीमा बल के कई वरिष्‍ठ अधिकारी मौजूद थे।


    *****


    आरके मीणा/आरएन मीणा/एएम/एमएस-5061


    

    
    (Release ID: 1598086) Visitor Counter : 173
    
    
      Read this release in: English , Urdu