      वित्‍त मंत्रालय

      सोमा रॉय बर्मन ने नए लेखा महनियंत्रक के रूप में कार्यभार संभाला
      Posted On: 01 DEC 2019 10:27AM by PIB Delhi


    श्रीमती सोमा रॉय बर्मन, 1986 बैच की भारतीय नागरिक लेखा सेवा (आईसीएएस) अधिकारी ने आज यहां नए के रूप में पदभार संभाला।


    श्रीमती बर्मन अकाउंट कंट्रोलर (सीजीए) के 24वीं लेखा महानियंत्रक हैं और इस सम्मानित पद को धारण करने वाली सातवीं महिला हैं।


    भारत सरकार ने श्रीमती बर्मन को 1 दिसम्बर, 2019 से वित्त मंत्रालय के व्यय विभाग के लेखा महानियंत्रक (सीजीए) के रूप में नियुक्त किया।


    श्रीमती बर्मन ने दिल्ली विश्वविद्यालय से गणितीय सांख्यिकी में एम.फिल किया है।


    उन्होंने अपने 33 साल के लंबे करियर के दौरान, गृह मंत्रालय, सूचना और प्रसारण, उद्योग, वित्त, मानव संसाधन विकास और नौवहन, सड़क परिवहन और राजमार्ग जैसे मंत्रालयों में विभिन्न स्तरों पर कैडर पदों पर कार्य किया है। उन्होंने केंद्रीय पेंशन लेखा कार्यालय (सीपीएओ) के मुख्य नियंत्रक (पेंशन) और सरकारी लेखा और वित्त संस्थान (आईएनजीएएफ), नई दिल्ली में निदेशक के रूप में कार्य किया है।


    उन्होंने भारत सरकार में केंद्रीय प्रतिनियुक्ति पर भी महत्वपूर्ण विभागों को संभाला है, जहाँ उन्होंने आर्थिक मामलों के विभाग (बजट प्रभाग) में उप सचिव / निदेशक और गृह मंत्रालय के एनएटीजीआरआईडी के संयुक्त सचिव और वित्तीय सलाहकार के रूप में कार्य किया है। उन्होंने प्रतिनियुक्ति पर भारत के नियंत्रक और महालेखा परीक्षक (सीएजी) के कार्यालय में निदेशक के रूप में भी कार्यभार संभाला है।


    सीजीए का प्रभार संभालने से पहले श्रीमती बर्मन ने लेखा नियम, नीति और सुधार, वित्तीय रिपोर्टिंग, डेटा विश्लेषिकी, नकद और बजट प्रबंधन के महत्वपूर्ण क्षेत्रों को संभालते हुए सीजीए कार्यालय में अतिरिक्त महानिदेशक के रूप में कार्य किया। श्रीमती बर्मन केंद्र सरकार में सार्वजनिक वित्तीय प्रबंधन को मजबूत करने के लिए इन क्षेत्रों में व्यापक सुधारों के निर्माण में सक्रिय रूप से शामिल रही हैं।


    ***


    आरकेमीणा/आरएनएम/एएम/एसकेजे/एनके-4512

    
    
    (Release ID: 1594421) Visitor Counter : 685
    
    
      Read this release in: English , Urdu , Bengali , Tamil