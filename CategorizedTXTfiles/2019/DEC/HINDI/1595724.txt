      रक्षा मंत्रालय

      रक्षा मंत्रालय डिफेंस एक्‍सपो 2020 के दौरान वेबिनार आयोजित करेगा
      Posted On: 10 DEC 2019 2:34PM by PIB Delhi


    रक्षा मंत्रालय डिफेंस एक्‍सपो 2020 के दौरान 10 दिसम्‍बर 2019 (1500 बजे से 1600 बजे तक) से वेब आधारित सेमिनार (वेबिनार) की एक श्रृंखला आयोजित कर रहा है। इस द्विवार्षिक प्रमुख कार्यक्रम का 11वां संस्‍करण उत्‍तर प्रदेश की राजधानी लखनऊ में 05 फरवरी से 08 फरवरी , 2020 तक होगा। वेबिनार का संचालन रक्षा अनुसंधान और विकास विभाग में सचिव और रक्षा अनुसंधान और विकास संगठन (डीआरडीओ) के अध्‍यक्ष डा. जी. सतीश रेड्डी , पद्म श्री डा. कोटा हरिनारायण , भात फोर्ज लिमिटेड के अध्‍यक्ष और प्रबंध निदेशक श्री बाबा कल्‍याणी , सिनर्जिया फाउंडेशन के संस्‍थापक और अध्‍यक्ष श्री तोबी साइमन , आईआईटी भिलाई के निदेशक/ रक्षा के लिए आर्टिफिशियल इंटेलिजेंस टास्‍क फोर्स के सदस्‍य डा. रजत मोंगा तथा रक्षा मंत्रालय/भारतीय रक्षा उत्‍पादन और निवेश विभाग के अधिकारी करेंगे।


    वेबिनार पथ प्रवर्तक विषयों पर केंद्रित होगा और दुनिया भर में प्रेषित होगा। इसके विषय शिक्षकों की दिलचस्‍पी से लेकर रक्षा के लिए प्रासंगिक , एयरोस्पेस और सुरक्षा उद्योग, शोध के क्षेत्र और छात्रों की रूचि से जुड़े होंगे।


    वेबिनार का विवरण , कार्यक्रम, वक्ताओं की जानकारी, विषयों पर संक्षिप्त विवरण और प्रत्येक सत्र के लिए भागीदारी के लिए लिंक का विवरण डिफेंस एक्‍सपो की 2020 वेबसाइट ( www.defexpo.gov.in ) पर उपलब्ध है। वेबिनार को यू ट्यूब सीधे प्रेषित किया जा सकेगा। रिकॉर्डिंग डिफेंस एक्‍सपो 2020 की वेबसाइट पर भी उपलब्ध होगी।


    डिफेंस एक्‍सपो 2020 में देश के एयरोस्पेस, रक्षा और मातृभूमि सुरक्षा हितों की पूर्ण झलक मिलेगी। इसकी विषय वस्‍तु है 'भारत - उभरता हुआ रक्षा विनिर्माण केन्‍द्र' और 'रक्षा का डिजिटल परिवर्तन'। इस कार्यक्रम में उद्योग में अग्रिम डिजिटल प्रगति लाने पर ध्यान केंद्रित किया जाएगा और परिवर्तन के चालकों को एक साथ आने के लिए एक मंच प्रदान किया जाएगा। भारत सूचना प्रौद्योगिकी और सॉफ्टवेयर विकास में अपनी शक्ति के साथ, डिजिटल परिवर्तन की प्रवृत्ति को आगे बढ़ाने के लिए तैयार है।


    ***


    आर.के.मीणा/आरएनएम/एएम/केपी – 4686

    
    
    (Release ID: 1595724) Visitor Counter : 226
    
    
      Read this release in: Tamil , English , Urdu , Marathi