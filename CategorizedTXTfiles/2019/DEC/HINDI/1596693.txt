      रक्षा मंत्रालय

      करगिल से कोहिमा विशेष मैराथन- ‘ग्लोरी रन’
      Posted On: 16 DEC 2019 8:30PM by PIB Delhi


    वायुसेना अध्‍यक्ष मार्शल आरकेएस भदौरिया , पीवीएसएम एवीएसएम वीएम एडीसी ने 16 दिसंबर, 2019 को नई दिल्ली में वायु सेना के 25 योद्धाओं के दल को एक विशेष उपलब्धि- करगिल से कोहिमा तक की दौड़ के लिए सम्‍मानित किया जिसे के2के विशेष मैराथन-ग्लोरी रन का नाम दिया गया है। इस दल को करगिल विजय के 20वें वर्ष के उपलक्ष्य में 21 सितंबर, 2019 को द्रास के करगिल युद्ध स्मारक से रवाना किया गया था।


    वायु योद्धाओं ने सड़क पर 100 किलोमीटर के औसत से 45 दिनों में पहाड़ों , मैदानों और घनी आबादी वाले शहरों से गुजरते हुए 4500 किलोमीटर तक 'गौरव मशाल' को ले जाने का चुनौतीपूर्ण काम किया, जो 06 नवंबर, 2019 को कोहिमा, नागालैंड में संपन्‍न हुआ। इस अभियान में वायु योद्धाओं ने उम्र और लिंग की मानसिक बाधाओं को तोड़ने हुए पैदल चलने वालों की सुरक्षा और फिट इंडिया मूवमेंट के लिए जागरूकता फैलाने का काम किया।


    नई दिल्ली में विजय दिवस के मौके पर वायुसेना अध्‍यक्ष ने हमारे शहीदों को याद करने के प्रति महिलाओं और पुरुषों की प्रतिबद्धता को दोहराया और कहा कि वायुसेना की सच्ची परंपरा और आदर्श वाक्‍य- गौरव के साथ आसमान छूना है।


    आरकेमीणा/आरएनएम/एएम/एके/एसके - 4797

    
    
    (Release ID: 1596693) Visitor Counter : 78
    
    
      Read this release in: English , Urdu