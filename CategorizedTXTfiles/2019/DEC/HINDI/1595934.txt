      आवास एवं शहरी कार्य मंत्रालय

      सीपीडब्ल्यूडी की राष्ट्र स्तरीय ‘व्यापार बैठक’ 12 दिसम्बर को
      Posted On: 11 DEC 2019 4:53PM by PIB Delhi


    अपनी महत्वपूर्ण गतिविधियों और उपलब्धियों से परिचित कराने के लिए सीपीडब्ल्यूडी 12 दिसम्बर को ग्राहकों तथा हितधारकों की व्यापार बैठक का आयोजन कर रहा है। यह बैठक ग्राहकों और हितधारकों में आत्मविश्वास पैदा करने और सीपीडब्ल्यूडी द्वारा प्रदान की जाने वाली सेवाओं पर उनके विचार जानने के लिए बुलाई गई है। प्रस्तावित व्यापार बैठक में सीपीडब्ल्यूडी समावेशी उपायों और चर्चाओं के जरिए सीपीडब्ल्यूडी के कार्यक्रमों और गतिविधियों की जानकारी दी जाएगी।


    सीपीडब्ल्यूडी भारत सरकार का प्रमुख अभियांत्रिकी संगठन है, जो मंत्रालयों, सरकारी विभागों, सार्वजनिक क्षेत्र के उपक्रमों और स्वायत्तशासी निकायों की अवसंरचना आवश्यकताओं को पूरा करता है। यह विभाग अपने ग्राहकों और हितधारकों को बेहतरीन सेवाएं प्रदान करने के लिए सदैव प्रयासरत रहता है।


    ग्राहकों को बेहतरीन सेवा देने के लिए सीपीडब्ल्यूडी ने अपने प्रयासों के मद्देनजर कई उपाय किए हैं। विभाग समय पर सेवा प्रदान करने पर विशेष ध्यान देता है। निर्माण क्षेत्र में सीपीडब्ल्यूडी ने अभिनव और आधुनिक प्रौद्योगिकियों को इस्तेमाल शुरू किया है, जिसमें ऊर्जा दक्षता, पर्यावरण अनुकूल वातावरण और परिसर को हरा-भरा बनाना शामिल है।


    बैठक के दौरान ग्राहकों और हितधारकों से चर्चा की जाएगी, ताकि कामकाज में पारदर्शिता और उत्तरदायित्व में इजाफा हो। इस दौरान सीपीडब्ल्यूडी अपने कामकाज का ब्यौरा भी देगा। इन उपायों से सीपीडब्ल्यूडी के तकनीकी कार्यबल की कुशलता बढ़ेगी और उसके कारोबार में भी इजाफा होगा।


    ***


    आर.के.मीणा/आरएनएम/एएम/एकेपी/एमएस-4707

    
    
    (Release ID: 1595934) Visitor Counter : 68
    
    
      Read this release in: English