      वाणिज्‍य एवं उद्योग मंत्रालय

      गोवा दूसरा स्टार्टअप इंडिया वैश्विक उद्यम पूंजी सम्मेलन 2019 आयोजित करेगा
      Posted On: 04 DEC 2019 4:42PM by PIB Delhi


    उद्योग तथा आंतरिक व्यापार संवर्धन विभाग (डीपीआईआईटी) गोवा सरकार की साझेदारी में फंड 6 और 7 दिसंबर, 2019 मैनेजरों तथा शीर्ष वैश्विक उद्यम पूंजी प्रतिष्ठानों के सीमित साझेदारों के लिए दूसरा स्टार्टअप इंडिया वैश्विक उद्यम पूंजी सम्मेलन 2019 आयोजित कर रहा है। दूसरा स्टार्टअप इंडिया वैश्विक उद्यम पूंजी सम्मेलन 2019 का विषय है इंडिया अपॉरच्यूनिटी – इनवेस्टिंग इन टुमारौ टुगेदर।


    पहला सम्मेलन पिछले वर्ष गोवा में हुआ था जिसमें 9 देशों के 250 से अधिक प्रतिनिधियों ने भाग लिया था और भारत में उद्यम पूंजी अवसरों को दिखाने के साथ-साथ निवेशक की दुनिया के विभिन्न पहलुओं पर विचार-विमर्श में सहायता दी थी।


    इस वर्ष के सम्मेलन का उद्देश्य पहुंच और दायरा दोनों में नई ऊचाइयो तक पहुंचना है। सम्मेलन का फोकस भारत में नवाचार के लिए वैश्विक पूंजी जुटाना है। सम्मेलन में अग्रणी वैश्विक उद्यम पूंजी प्रतिष्ठान, सीमित साझेदार, परिवार कार्यालय, धनाढ्य व्यक्ति भारत सरकार के अधिकारी, बड़े उद्योगपति तथा चुनिंदा नवाचारी स्टार्टअप के 350 से अधिक प्रतिनिधि विभिन्न विषयों पर विचार-विमर्श करेंगे। सम्मेलन में भारत लाभ, विविधतता तथा भारतीय बाजार में अवसर का आकार और भारत में हो रहे अत्याधुनिक नवाचारों को दिखाया जाएगा। सम्मेलन का उद्देश्य उद्यम पूंजी उद्योग के लिए श्रेष्ठ व्यावहरों को समझना, भारत में निवेश के लिए समस्याओं की पहचान करना तथा उनके समाधान के लिए उपायों का मूल्यांकन करना भी है।


    सम्मेलन का मुख्य उदेश्य ई-मोबिलिटी, फिनटेक, मिडटेक, इंटरप्राइस सॉफ्टवेअर, एडटेक, जेनोमिक्स तथा जीवन विज्ञान क्षेत्र में भारत के अवसर को दिखाना है। सम्मेलन में वैश्विक निवेशक समूह को उच्च गुणवत्ता की टेकनोल़ॉजी, गैर-टेक स्टार्टअप दिखाकर भारतीय स्टार्टअप्स के लिए पूंजी प्रवाह में वृद्धि पर भी विचार किया जाएगा और निवेशक समुदाय की समस्याओं पर विचार-विमर्श करके व्यवसाय सुगम्यता में तेजी लाई जाएगी।


    इस आयोजन के माध्यम से स्टार्टअप इंडिया को शीर्ष वैश्विक निवेशकों से मिलने का मौका मिलेगा और व्यवसाय मार्गदर्शन तथा निवेश अवसरों पर बातचीत करने का मौका मिलेगा।


    ***


    आर.के.मीणा/आरएनएम/एजी/सीएस-4583


    

    
    (Release ID: 1594983) Visitor Counter : 206
    
    
      Read this release in: English , Urdu