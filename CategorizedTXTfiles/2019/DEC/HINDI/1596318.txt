      निर्वाचन आयोग

      झारखंड विधान सभा, 2019 के आम चुनाव के तीसरे चरण में शांतिपूर्ण मतदान
      Posted On: 12 DEC 2019 6:32PM by PIB Delhi


      झारखंड विधान सभा, 2019 के आम चुनाव के तीसरा चरण में आज 17 विधानसभा निर्वाचन क्षेत्रों में मतदान हुआ। तदनुसार आठ जिलों- कोडरमा , हजारीबाग , चतरा , रामगढ़ , गिरिडीह , बोकारो , सिराइकेला-खरसावां और रांची में मतदान हुआ। मतदान बिना किसी अप्रिय घटना के शांतिपूर्ण तरीके से संपन्न हुआ। मतदान में दिव्यांगों और वरिष्ठ नागरिकों , युवा मतदाताओं ने बड़े उत्साह से हिस्सा लिया।


      मतदान की महत्वपूर्ण बातें इस प्रकार हैं:


      · 7,016 मतदान केंद्रों में से 5,342 (76.14% से अधिक) मतदान केन्द्रों को संवेदनशील रूप में वर्गीकृत किया गया। इसलिए सुरक्षा के पर्याप्त इंतजाम किए गए थे।


      · 188 मतदान केंद्रों में मतदान दलों को दो दिन पहले ही भेजने की जरूरत थी।


      · 160 मतदान कर्मियों को मतदान केन्द्रों तक पहुंचाने के लिए 3 हेलिकॉप्टर तैनात किए गए थे।


      · इस चरण के मतदान में 56,18,267 मतदाता शामिल हैं। इसमें 10,365 सेवारत मतदाता और 63,616 दिव्यांग मतदाता शामिल हैं। 32 महिला उम्मीदवारों सहित 309 उम्मीदवार मैदान में हैं।


      · 7,336 स्वयंसेवकों ने दिव्यांग मतदाताओं को उनके घरों से मतदान केंद्रों तक लाने में मदद की। ऐसे मतदाताओं की सहायता के लिए 1,953 वाहन तैनात किए गए थे। मतदान केंद्रों पर 3,581 व्हीलचेयर भी उपलब्ध कराई गई।


      · आयोग ने धन शक्ति के दुरुपयोग को रोकने के लिए एक विस्तृत तंत्र स्थापित कर रखा था। आज तक राज्य भर में 16.75 करोड़ रुपयों की बरामदगी हुई।


      · तीसरे चरण के तीन विधानसभा क्षेत्रों- 23-रामगढ़ (405 मतदान केंद्रों) , 25-हजारीबाग (486 मतदान केंद्रों) और 63-रांची (370 मतदान केंद्रों) में कतार में लगे मतदाताओं की संख्या के बारे अन्य मतदाताओं को जानकारी देने के लिए अभी विकसित बूथ ऐप का सफलतापूर्वक उपयोग किया गया।

       1. अनुमानित मतदान के आंकड़े (शाम 5.00 बजे):

      प्रेस नोट जारी होने के समय कुछ मतदान केंद्रों में मतदान जारी था। अंतिम मतदान के बारे में पीठासीन अधिकारियों के डायरी और अन्य दस्तावेजों के सत्यापन और जांच के बाद पता चलेगा। शाम 5.00 बजे तक प्राप्त रिपोर्ट के अनुसार , तीसरे चरण में 17 विधानसभा क्षेत्रों में अनुमानित 62.03% मतदाता हुआ। 2014 में इन्हीं 17 विधानसभा क्षेत्रों में 64.02 प्रतिशत मतदान हुआ था।


      ईवीएम और वीवीपैट


      आज मतदान के दौरान ईवीएम / वीवीपीएटी के बारे में कोई शिकायत प्राप्त नहीं हुई। इन 17 विधानसभा क्षेत्रों में अभी तक केवल 0.43% बीयू , 0.44% सीयू और 1.13% वीवीपीएटी को मतदान के दौरान बदला गया था।


      *****


      
      आरकेमीणा / आरएनएम / एएम / आईपीएस/डीसी – 4735

    
    
    (Release ID: 1596318) Visitor Counter : 44
    
    
      Read this release in: English , Urdu
    
    
    

1.