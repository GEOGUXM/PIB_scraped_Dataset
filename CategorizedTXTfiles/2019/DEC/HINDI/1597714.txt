      प्रधानमंत्री कार्यालय

      प्रधानमंत्री नरेन्‍द्र मोदी ने अफगानिस्‍तान के राष्‍ट्रपति मोहम्‍मद अशरफ गनी को फोन पर दी बधाई
      Posted On: 24 DEC 2019 7:01PM by PIB Delhi


    प्रधानमंत्री श्री नरेंद्र मोदी ने आज अफगानिस्तान के राष्ट्रपति महामहिम मोहम्‍मद अशरफ गनी के साथ टेलीफोन पर बात की और उन्‍हें अफगानिस्‍तान के राष्‍ट्रपति चुनाव में जीत के लिए बधाई दी।


    अफगानिस्‍तान के राष्‍ट्रपति चुनाव के घोषित आरंभिक चुनाव परिणामों में श्री घनी को जीत मिली है। प्रधानमंत्री ने श्री घनी को बधाई देने के साथ ही कठिन चुनौतियों का सामना करते हुए चुनाव को सफल बनाने के लिए अफगानिस्‍तान के लोगों की सराहना की और कहा कि जनता ने देश में लोकतंत्र की जड़ों को मजबूत करने का काम किया है।


    दोनों नेताओं के बीच फोन पर गर्मजोशी से हुयी बातचीत ने दोनों देशों के बीच सौहार्दपूर्ण संबंधों को दर्शाया।


    प्रधानमंत्री ने कहा कि भारत अपने पड़ोसी और मित्र देश की अखंडता ,संप्रभुता और तथा समृद्धि के लिए प्रतिबद्ध है। उन्‍होंने कहा कि भारत अफगानिस्‍तान की तरक्‍की और वहां की सरकार के नेतृत्‍व में शांति बहाली के प्रयासों को हमेशा समर्थन देता रहेगा। उन्‍होंने कहा कि अफगानिस्‍तान भारत का एक महत्‍वपूर्ण रणनीतिक साझेदार है ऐसे में वह विकास,सुरक्षा और क्षेत्र में आंतकवाद के खिलाफ लड़ाई में अपने मित्र देश को हमेशा सहयोग देता रहेगा।


    राष्‍ट्रपति गनी ने अफगानिस्‍तान की तरक्‍की और वहां लोकतंत्र की बहाली के लिए लगातार दिए जाने वाले समर्थन के लिए प्रधानमंत्री , भारत सरकार तथा भारतीय नागरिकों का आभार जताया और दोनों देशों के बीच सभी क्षेत्रों में सहयोग को मजबूत बनाने की इच्‍छा व्‍यक्‍त की।


    दोनों नेताओं ने एक दूसरे को आने वाले नववर्ष की शुभकामनाएं भी दीं। प्रधानमंत्री ने श्री गनी को सुविधा के हिसाब से भारत आने का न्‍यौता भी दिया जिसे श्री गनी ने स्‍वीकार कर लिया।


    ***


    ( आरकेमीणा/आरएनएम/एएम/ एमएस/ – 4970


    

    
    (Release ID: 1597714) Visitor Counter : 56
    
    
      Read this release in: English , Marathi , Bengali , Punjabi , Gujarati , Tamil , Kannada