      कॉरपोरेट कार्य मंत्रालय

      सीसीआई ग्रीन चैनल के तहत तीन कम्‍पनी अधिग्रहण प्रस्तावों को मंजूरी
      Posted On: 20 DEC 2019 5:32PM by PIB Delhi


    भारतीय प्रतिस्पर्धा आयोग (सीसीआई) को प्रतिस्पर्धा अधिनियम, 2002 की धारा 6 की उप-धारा (2) के तहत दाखिल किए गए तीन ग्रीन चैनल शेयर अधिग्रहण प्रस्ताव प्राप्त हुए। इसे भारतीय प्रतिस्पर्धा आयोग (विलय संबंधी कारोबारी सौदों के संबंध में प्रक्रिया) नियमन, 2011 (विलय नियमन) के नियम 5ए के साथ पढ़ें :

     1. मुथूट फाइनेंस लिमिटेड (एमएफएल) द्वारा आईडीबीआई एसेट मैनेजमेंट लिमिटेड (आईएएमएल) और आईडीबीआई एमएफ ट्रस्टी कंपनी लिमिटेड (आईएमटीएल) का अधिग्रहण (16 दिसंबर, 2019 को दाखिल किया गया)।

    इस अधिग्रहण का वास्ता एमएफएल द्वारा आईएएमएल और आईएमटीएल दोनों के ही 100 प्रतिशत इक्विटी शेयरों के अधिग्रहण से है। एमएफएल एक गैर-जमा जुटाने वाली एनबीएफसी है जो आरबीआई में पंजीकृत है और स्वर्ण आभूषण को रेहन के एवज में सुरक्षित एवं असुरक्षित ऋण (वित्‍त) कम्‍पनियों तथा लोगों को उपलब्‍ध कराती है। आईएएमएल का मुख्‍य कार्य यह है कि वह आईडीबीआई म्‍युचुअल फंड के लिए एक परिसम्‍पत्ति प्रबंधन कम्‍प‍नी के रूप में काम करती है। वहीं, दूसरी ओर आईएमटीएल भारत में आईडीबीआई एमएफ की ट्रस्‍टी कम्‍पनी के रूप में काम करती है। आईएमटीएल में आईडीबीआई बैंक की 100 प्रतिशत हिस्‍सेदारी है।


    प्रस्‍तावित विलय का सार निम्‍नलिखित लिंक पर उपलब्‍ध है- : https://www.cci.gov.in/sites/default/files/notice_order_summary_doc/C-2019-12-710.pdf


     1. कतर होल्डिंग एलएलसी (क्‍यूएच) द्वारा अडानी इलेक्ट्रिसिटी मुम्‍बई लिमिटेड (एईएमएल) और अडानी इलेक्ट्रिसिटी मुम्‍बई सर्विसेज लिमिटेड (एईएमएसएल) का अधिग्रहण (19 दिसम्‍बर, 2019 को दाखिल किया गया)


    इस अधिसूचना का वास्‍ता क्‍यूएच द्वारा अडानी ट्रांसमिशन लिमिटेड से एईएमएल एवं एईएमएसएल के 25.1 इक्विटी शेयरों के अधिग्रहण से है। सेबी में एक एफपीआई के रूप में पंजीकृत क्‍यूएच दरअसल कतर निवेश प्राधिकरण (क्‍यूआईए) की एक निवेश होल्डिंग कम्‍पनी है। एईएमएल एक एकीकृत विद्युत वितरण, पारेषण एवं उत्‍पादन व्‍यवसाय की लाइसेंस धारक है। एईएमएसएल नवगठित निकाय है और यह वर्तमान में किसी भी तरह के व्‍यवसाय में संलग्‍न नहीं है। एईएमएसएल का उद्देश्‍य एईएमएल और एटीएल को स्‍व-उपयोग के‍ लिए कुछ विशेष सेवाएं सुलभ कराना है।


    प्रस्‍तावित विलय का सार निम्‍नलिखित लिंक पर उपलब्‍ध है –


    https://www.cci.gov.in/sites/default/files/notice_order_summarydoc/C-2019-12-712.pdf


     1. ग्रीन रॉक बी 2014 लिमिटेड (ग्रीन रॉक), राष्‍ट्रीय निवेश एवं अवसंरचना कोष (एनआईआईएफ) और इंडो-इन्‍फ्रा इंक. द्वारा जीवीके एयरपोर्ट होल्डिंग्‍स लिमिटेड (जीवीकेएएचएल) का अधिग्रहण (19 दिसम्‍बर, 2019 को दाखिल किया गया)


    इस अधिग्रहण का वास्‍ता जीवीकेएएचएल (और/अथवा इससे सम्‍बद्ध कम्‍पनियां) के शेयरों के अधिग्रहण एवं इस पर नियंत्रण और फिर ग्रीन रॉक, एनआईआईएफ तथा इंडो-इन्‍फ्रा द्वारा जीवीकेएएचएल (और/अथवा इससे सम्‍बद्ध कम्‍पनियां) के जरिये जीवीकेएएचएल की सहयोगी कम्‍पनियों यथा मुम्‍बई इंटरनेशनल एयरपोर्ट लिमिटेड (एमआईएएल) तथा नवी मुम्‍बई इंटरनेशनल एयरपोर्ट प्रा. लिमिटेड (एनएमआईए) के अधिग्रहण से है। ग्रीन रॉक दरअसल ग्रीन स्‍टोन ट्रस्‍ट की एक ट्रस्‍टी है, जिसने भारत में कुछ निवेश कर रखे हैं तथा यह भारत में सीधे तौर पर किसी भी तरह का व्‍यवसाय नहीं करती है। वहीं, एनआईआईएफ एक वैकल्पिक निवेश कोष है, जिसका फोकस देश के अवसंरचना क्षेत्र के लिए दीर्घकालिक पूंजी मुहैया कराने पर है। उधर, इंडो-इन्‍फ्रा एक होल्डिंग कम्‍पनी है और पीएसपी ग्रुप का एक हिस्‍सा है। पीएसपी एक कनाडाई क्राउन कॉरपोरेशन है, जिसकी स्‍थापना सार्वजनिक क्षेत्र पेंशन निवेश बोर्ड अधिनियम के तहत कनाडा की संसद द्वारा की गई है। जीवीकेएएचएल दरअसल जीवीके समूह की एक संबद्ध कम्‍पनी है। जीवीकेएएचएल इसके साथ ही एमआईएएल एवं इसकी सहयोगी कम्‍पनियों तथा संयुक्‍त उद्यमों के लिए एक होल्डिंग कम्‍पनी है और इसका उद्देश्‍य बुनियादी ढांचागत को विकसित करने के व्‍यवसाय में संलग्‍न होना और उन कम्‍पनियों में निवेश करना है जो प्रत्‍यक्ष या अप्रत्‍यक्ष तौर पर हवाई अड्डों के विकास, परिचालन एवं प्रबन्‍धन में जुटी हुई हैं।


    प्रस्‍तावित विलय का सार निम्‍नलिखित लिंक पर उपलब्‍ध है -


    https://www.cci.gov.in/sites/default/files/notice_order_summary_doc/C-2019-12-713.pdf


    अधिनियम की धारा 6 की उप-धारा (2), इसे विलय नियमन (अर्थात ग्रीन चैनल के तहत विलय को मंजूरी के लिए नोटिस) के नियमन 5ए के साथ पढ़ें, के तहत दाखिल किए गए प्रस्‍तावित विलय के बारे में यह माना जाएगा कि इन्‍हें दाखिल करने पर मंजूरी मिल गई है और इसके बाद पावती मिल गई है।


    सीसीआई ग्रीन चैनल


    सीसीआई ने ‘ग्रीन चैनल’ के तहत विलय को मंजूरी देने की एक स्‍वत: प्रणाली शुरू की। इस प्रक्रिया के तहत यह माना जाता है कि निर्दिष्‍ट प्रारूप में संबंधित नोटिस को दाखिल करने पर प्रस्‍तावित विलय को मंजूरी मिल गई है। इस प्रणाली से सौदों में लगने वाला समय एवं इन पर आने वाली लागत काफी घट जाएगी और इस तरह से यह भारत में ‘कारोबार में सुगमता’ सुनिश्चित करने में उल्‍लेखनीय योगदान देगी।


    ***


    आर.के.मीणा/आरएनएम/एएम/आरआरएस/आरएन-4986

    
    
    (Release ID: 1597807) Visitor Counter : 19
    
    
      Read this release in: English
    
    
    

1.