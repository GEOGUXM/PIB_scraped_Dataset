      सड़क परिवहन एवं राजमार्ग मंत्रालय

      सड़क परिवहन एवं राजमार्ग मंत्रालय ने एमवी नियमों में संशोधन किया, वाहन सुरक्षा बढ़ाने के लिए ‘एआईएस-155’ का पालन अनिवार्य
      Posted On: 23 DEC 2019 4:48PM by PIB Delhi


    केन्‍द्रीय सड़क परिवहन एवं राजमार्ग मंत्रालय ने केन्‍द्रीय मोटर वाहन (14वां संशोधन) नियम , 1989 के नियम 92 में संशोधन के जरिये माइक्रोडॉट आइडेन्टिफायर के संबंध में ऑटोमोटिव उद्योग मानकों (एआईएस)-155 के बारे में जीएसआर935(ई) दिनांक 18.12 .2019 को अधिसूचित कर दिया है , यदि उन्‍हें मोटर वाहनों एवं उनके कलपुर्जों , एसेम्‍बलीज और सब-एसेम्‍बलीज में लगाया जाता है। माइक्रोडॉट दरअसल वाहनों की सुरक्षा बढ़ाने में मददगार साबित होंगे।


    एक नई अधिसूचना के अनुसार ‘ जो विनिर्माता मोटर वाहनों एवं उनके कलपुर्जों , उपकरणों , एसेम्‍बलीज और सब-एसेम्‍बलीज में माइक्रोडॉट आइडेन्टिफायर लगा रहे हैं , उन्‍हें ऑटोमोटिव उद्योग मानकों (एआईएस)-155 का पालन करना होगा और जिनमें समय-समय पर संशोधन हो सकेंगे। ’


    केन्‍द्रीय मोटर वाहन (14वां संशोधन) नियम , 2019 सरकारी राजपत्र में प्रकाशन की तिथि से प्रभावी हो गया है।


    केन्‍द्रीय मोटर वाहन नियम , 1989 में संशोधन के लिए मसौदा नियमों को सरकारी राजपत्र में प्रकाशित किया गया था , जिसके लिए केन्‍द्रीय सड़क परिवहन एवं राजमार्ग मंत्रालय की अधिसूचना , दिनांक 24 जुलाई 2019, को देखें। इसमें उन सभी लोगों से आपत्तियां एवं सुझाव देने को कहा गया था , जिनके इससे प्रभावित होने की संभावना है। केन्‍द्र सरकार ने संशोधनों को अधिसूचित करने से पहले इन मसौदा नियमों के संबंध में प्राप्‍त आपत्तियों और सुझावों पर गंभीरतापूर्वक विचार किया।


    ***


    आर.के.मीणा/आरएनएम/एएम/आरआरएस/जीआरएस – 4917
    

    
    (Release ID: 1597271) Visitor Counter : 223
    
    
      Read this release in: English , Urdu