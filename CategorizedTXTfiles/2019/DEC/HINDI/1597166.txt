      रक्षा मंत्रालय

      भारतीय वायु सेना ने वायु सेना अकादमी में आयोजित भव्य समारोह में युवा कैडेटों के एक और बैच को शामिल किया
      Posted On: 21 DEC 2019 8:00PM by PIB Delhi


    आज, 21 दिसंबर 2019 को, डंडीगुल स्थित वायु सेना अकादमी में एक संयुक्त स्नातक स्तर की परेड आयोजित की गई जिसमें भारतीय वायुसेना की फ्लाइंग और ग्राउंड ड्यूटी शाखाओं की 127 फ्लाइंग कैडेटों का प्रशिक्षण आज पूरा हुआ। वायु सेनाध्यक्ष , एयर चीफ मार्शल आरकेएस भदौरिया, पीवीएसएम, एवीएसएम, वीएम, एडीसी, संयुक्त स्नातक परेड के समीक्षा अधिकारी थे, जहां उन्होंने सफलतापूर्वक व्यावसायिक प्रशिक्षण पूरा करने वाले स्नातक फ्लाइंग कैडेटों को ‘राष्ट्रपति कमीशन’ प्रदान किया । भारतीय वायुसेना में महिलाओं की बढ़ती संख्या के साथ 21 महिला अधिकारी भी शामिल हुईं। इस दिन ‘राष्ट्रपति कमीशन’ औपचारिक रूप से इन युवा और वायु योद्धाओं को लंबे समय तक कठोर प्रशिक्षण के बाद प्रदान किया जाता है। स्नातक समारोह एक बेहतरीन परेड और शपथ के साथ पूरा किया जाता है। परेड की शुरुआत प्रसिद्ध आकाश गंगा टीम के ध्वजवाहकों द्वारा डंडीगुल के नीले आसमान पर तिरंगा लहराकर किया जाता है। वायु योद्धा ड्रिल टीम ने एक बार फिर से हथियारों के साथ अपना प्रदर्शन दोहराकर दर्शकों को खुश कर देती है। इस गौरवशाली समारोह में कैडटों के परिवार के सदस्यों और दोस्तों ने भी भाग लिया। तीनों सेनाओं के कई सेवारत और सेवानिवृत्त वरिष्ठ अधिकारी भी उपस्थित थे।


    एयर मार्शल एएस बुटोला , एयर ऑफिसर कमांडिंग-इन-चीफ ट्रेनिंग कमांड और एयर मार्शल जे चलपति, कमांडेंट वायु सेना अकादमी द्वारा समीक्षा अधिकारी का स्वागत किया गया। समीक्षा अधिकारी को परेड द्वारा औपचारिक सलामी एवं उसके बाद मार्च पास्ट किया गया। इस परेड का मुख्य आकर्षण ‘पिपिंग समारोह’ था, जहाँ मुख्य अतिथि द्वारा फ्लाइंग कैडेटों को उनके ‘स्ट्राइप्स’(वायु सेना रैंक) प्रदान कर सम्मानित किया गया। फिर उन्हें अकादमी के कमांडेंट द्वारा समीक्षा अधिकारी और अन्य गणमान्य व्यक्तियों की उपस्थिति में ‘शपथ’ दिलाया गया।


    ‘पिपिंग समारोह’ के बाद समीक्षा अधिकारी ने वैसे फ्लाइंग अधिकारियों को, जिन्होंने प्रशिक्षण के दौरान उत्कृष्ट प्रदर्शन किया, पुरस्कार प्रदान किए। फ्लाइंग ब्रांच के फ्लाइंग अधिकारी अरुणाभ चक्रवर्ती को पायलट पाठ्यक्रम में प्रथम स्थान लाने पर 'स्वॉर्ड ऑफ ऑनर' और ‘राष्ट्रपति पट्टिका’ देकर सम्मानित किया गया। फ्लाइंग अधिकारी आयुष पांडे और फ्लाइंग अधिकारी पूर्णेंदु कुमार सिंह को क्रमशः नेविगेशन और ग्राउंड ड्यूटी शाखाओं में संपूर्ण योगयता सूची में प्रथम आने के लिए ‘राष्ट्रपति पट्टिका’ से सम्मानित किया गया।


    बाद में परेड को संबोधित करते हुए समीक्षा अधिकारी ने नये कमीशन ‘फ्लाइंग अधिकारियों’ को उनके बेदाग प्रदर्शन, सटीक ड्रिल प्रदर्शन और परेड के उच्च मानकों के लिए बधाई दी। उत्तीर्ण हो रहे कैडेटों को बधाई देते हुए, वायु सेना प्रमुख ने कहा, "भारतीय वायु सेना के संयुक्त स्नातक परेड के इस महत्वपूर्ण अवसर पर उपस्थित होना मेरे लिए बहुत ही गर्व की बात है।" उन्होंने अपने संबोधन में भारतीय वायु सेना के प्रमुख मूल्यों अर्थात् मिशन, अखंडता और उत्कृष्टता के महत्व पर जोर दिया और नए कमीशन अधिकारियों को पेशेवर और व्यक्तिगत जीवन में इन मूल्यों को बनाए रखने के लिए प्रेरित भी किया। इस अवसर पर, उन्होंने उन सभी अभिभावकों को भी बधाई दी, जो आज अपने बच्चों को समर्थन दिया और उन्हें अपने सपनों को आगे बढ़ाने के लिए प्रोत्साहित किया।


    सूर्यकिरण एरोबैटिक टीम (एसकेएटी ) और हेलीकॉप्टर डिस्प्ले टीम सारंग द्वारा दर्शकों को अपनी कार्यक्रमों से मंत्रमुग्ध कर दिया। पिलाटस पीसी -7 ट्रेनर विमान द्वारा अपने प्रभावशाली उड़ान प्रदर्शन से इस अवसर पर और चार चांद लगा दिया।


    इस भव्य समारोह का समापन नए कमीशन अधिकारियों के दो स्तंभों में ' धीमी लैंग सिंथे ' (दुनिया के सशस्त्र बलों द्वारा निभाई गई मार्मिक विदाई की धुन , जो सहयोगियों और साथियों द्वारा दी जाती है) , के पारंपरिक गति से मार्च-आउट करते हुए एवं उनके तत्काल जूनियर्स द्वारा उन्हें दी गई पहली सलामी के साथ संपन्न हुआ। वे चरणबद्ध तरीके से समीक्षा अधिकारी की ओर कदम बढ़ाते हुए आगे बढ़े। नए कमीशन अधिकारियों उन पोर्टल्स से होकर गुजरे जहां से भारतीय वायुसेना के सर्वश्रेष्ठ पायलट और ग्राउंड ड्यूटी अधिकारियों भविष्य के कार्यों और चुनौतियों को लेकर अपनी यात्रा शुरू की। चुनौतियों का सामना करने और ‘ टच द स्काई विद ग्लोरी ’ के साथ इन युवा अधिकारियों की आँखों में एक अविचल संकल्प दिखाई दे रहा था।


    ***


    आर.के.मीणा/आरएनएम/एएम / पीकेपी – 4891

    
    
    (Release ID: 1597166) Visitor Counter : 202
    
    
      Read this release in: English , Urdu