      प्रधानमंत्री कार्यालय

      प्रधानमंत्री ने यूरोपीय आयोग की अध्यक्ष महामहिम सुश्री उर्सुला वॉन डेर लेयेन से टेलीफोन पर बात की
      Posted On: 02 DEC 2019 10:35PM by PIB Delhi


    प्रधानमंत्री श्री नरेन्द्र मोदी ने आज यूरोपीय आयोग की अध्यक्ष महामहिम सुश्री उर्सुला वॉन डेर लेयेन से टेलीफोन पर बात की।


    प्रधानमंत्री ने सुश्री उर्सुला वॉन डेर लेयेन को यूरोपीय आयोग के अध्यक्ष का पद्भार संभालने पर बधाई दी और इस बात पर प्रसन्नता जताई कि वे उनके कार्यकाल की शुरुआत में ही संपर्क बना पाए। प्रधानमंत्री ने कहा कि आयोग में उनके नेतृत्व का विशेष महत्व है, क्योंकि वह इसकी पहली महिला अध्यक्ष हैं।


    प्रधानमंत्री ने इस ओर ध्यान दिलाया कि भारत और यूरोपीय संघ की साझेदारी लोकतंत्र, कानून के सम्मान, बहुपक्षवाद, नियम-आधारित व्यापार तथा नियम-आधारित अंतरराष्ट्रीय व्यवस्था के लिए सम्मान जैसे साझा मूल्यों पर आधारित है। प्रधानमंत्री ने जलवायु परिवर्तन, संपर्क, अक्षय ऊर्जा, समुद्री सुरक्षा, कट्टरता एवं आतंकवाद के हल जैसे मुद्दों की अपनी प्राथमकिता के क्षेत्रों के तौर पर पहचान करने के लिए भी उनकी प्रशंसा की। प्रधानमंत्री ने भारत-यूरोपीय संघ की साझेदारी को मजबूत बनाने के लिए मिलकर काम करने की अपनी तीव्र इच्छा प्रकट की।


    महामहिम सुश्री उर्सुला वॉन डेर लेयेन ने प्रधानमंत्री को अगले भारत-यूरोपीय संघ सम्मेलन के लिए ब्रूसेल्स आने का न्यौता दिया। प्रधानमंत्री श्री मोदी ने इस न्यौते को सहर्ष स्वीकार कर लिया है।


    ****


    आर.के.मीणा/आरएनएम/एएम/एएस–4539
    

    
    (Release ID: 1594621) Visitor Counter : 145
    
    
      Read this release in: English , Urdu , Marathi , Bengali , Punjabi , Gujarati , Tamil , Kannada