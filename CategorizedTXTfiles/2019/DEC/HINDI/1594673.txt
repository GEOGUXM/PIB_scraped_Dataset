      रक्षा मंत्रालय

      हैंड-इन-हैंड 2019 अभ्यास का पूर्वावलोकन
      Posted On: 02 DEC 2019 7:43PM by PIB Delhi


    भारत और चीन के बीच संयुक्त राष्ट्र के आदेश के तहत आतंकवाद का मुकाबला करने वाली थीम पर 07 से 20 दिसंबर, 2019 के बीच मेघालय के उमरोई में 8वें संयुक्त प्रशिक्षण अभ्यास ‘ हैंड-इन-हैंड 2019 ’ का आयोजन किया जाएगा। इस 14 दिवसीय प्रशिक्षण अभ्यास में चीनी दल की ओर से तिब्बत सैन्य कमान के 130 जवान और इतनी ही संख्या में भारतीय सैन्यकर्मी हिस्सा लेंगे। प्रशिक्षण को नियंत्रित करने वाले संबंधित बटालियन मुख्यालय के साथ कंपनी के स्तर पर इस अभ्यास की योजना बनाई गई है।


    इसका उद्देश्य उपनगरीय इलाके के लिए संयुक्त योजना बनाना और आतंकवाद रोधी अभियानों के संचालन का अभ्यास करना है। यह अभ्यास कार्यक्रम विभिन्न व्याख्यानों और आतंकियों से निपटने के अभ्यास तथा एक-दूसरे के हथियारों से फायरिंग , विशेष हवाई अभियान के प्रशिक्षण और आतंकवादी परिस्थितियों में चलाए गए विभिन्न अभियानों की केस स्टडीज पर केंद्रित है। प्रशिक्षण के दौरान दो सामरिक अभ्यास ; पहला आतंकवाद निरोधक परिदृश्य पर और दूसरा मानवीय एवं आपदा राहत (एचएडीआर) अभियान पर निर्धारित हैं।


    ****


    आर.के.मीणा/आरएनएम/एएम/एएस–4544

    
    
    (Release ID: 1594673) Visitor Counter : 266
    
    
      Read this release in: English , Urdu , Bengali