      विज्ञान एवं प्रौद्योगिकी मंत्रालय

      भारत में क्रॉस-डिसिप्लिनरी लीडरशिप को बढ़ावा देने के लिए इको नेटवर्क की शुरुआत; शिक्षक और छात्र दो से अधिक विषयों में प्रशिक्षित होंगे
      
      भारतीय शिक्षा के लिए तकनीकी विश्‍व के बाद की तैयारी: विजय राघवन

      Posted On: 20 DEC 2019 11:04AM by PIB Delhi

    सरकार के प्रधान वैज्ञानिक सलाहकार के. विजय राघवन ने कल नई दिल्‍ली में इको नेटवर्क की शुरुआत की , जो भारत के नेतृत्‍व में एक से अधिक विषय के लिए अनुसंधान , ज्ञान और भारतीय पारिस्थितिकी और पर्यावरण के प्रति जागरूकता बढ़ाने पर विशेष ध्‍यान देने के उद्देश्‍य को आकार प्रदान करने का एक राष्‍ट्रीय कार्यक्रम है।


    इसकी शुरुआत के अवसर पर आयोजित कार्यक्रम को संबोधित करते हुए प्रो. विजय राघवन ने कहा कि भारत ने हाल ही में उपमहाद्वीप पर पारिस्थितिक और पर्यावरणीय अनुसंधान को बढ़ावा देने के लिए कई राष्ट्रीय स्तर के प्रयास शुरू किए हैं ; हालांकि , दो विषयों पर कौशल और सहयोगपूर्ण मानसिकता के साथ प्रशिक्षित वैज्ञानिकों का अभाव बना हुआ है। हमें शिक्षकों और छात्रों की एक नई पीढ़ी को प्रशिक्षित करने की आवश्यकता है जो अंतःविषयक तरीके से समस्याओं की पहचान और समाधान कर सकेत और जो हमारी प्राकृतिक दुनिया को सुन सके तथा चिकित्सा , कृषि , पारिस्थितिकी और प्रौद्योगिकी में दुनिया की वास्तविक समस्याओं से निपट सके और मैं आश्वस्त हूं कि यह नेटवर्क भारतीय शिक्षा के लिए एक पूरी तरह से नए दृष्टिकोण की प्रेरणा देगा और तकनीकी दुनिया के बाद के लिए आवश्यक अन्वेषण की व्‍यवस्‍था करेगा।


    भारत को अपने पर्यावरण और पारिस्थितिक तंत्र के लिए अभूतपूर्व खतरों का सामना करना पड़ रहा है , जिसके हल के लिए भारत की मजबूत तकनीकी विशेषज्ञता और प्राकृतिक दुनिया के ज्ञान के संगम की आवश्यकता है। इको नेटवर्क भारतीयों की एक नई पीढ़ी को उत्प्रेरित करने के लिए एक राष्ट्रीय नेटवर्क विकसित करेगा जो अंतःविषयक अवधारणाओं का समन्‍वय कर सकता है और चिकित्सा , कृषि , पारिस्थितिकी और प्रौद्योगिकी में वास्तविक दुनिया की समस्याओं से निपट सकता है। दुनिया में कहीं भी इस तरह के नेटवर्क की कोई मिसाल नहीं है , ईसीएचओ नेटवर्क यह स्थापित करता है कि हमारे आधुनिक समाज में विज्ञान कैसे अंतर्निहित है।


    भारत के ईसीएचओ नेटवर्क के निदेशक प्रो.शैनन ओल्सन के मार्गदर्शन में इस पहल में सरकार के प्रधान वैज्ञानिक सलाहकार के कार्यालय के साथ , सरकार , उद्योग और शिक्षाविद सहयोगी हैं। बिल एंड मेलिंडा गेट्स फाउंडेशन , हिंदुस्तान यूनिलीवर लिमिटेड , राउंडग्लास , इंडिया क्लाइमेट कोलैबोरेटिव , अशोक ट्रस्ट फॉर रिसर्च इन इकोलॉजी एंड एनवायरनमेंट (एटीआरईई) , और सेंटर फॉर सेल्युलर एंड मॉलिक्यूलर प्लेटफ़ॉर्म (सी-कैंप) ईसीएचओ नेटवर्क के संस्थापक भागीदार हैं।


    नेटवर्क की शुरुआत के अवसर पर प्रो. ओल्सन ने कहा कि यह आशा का एक मिशन है। उन्होंने कहा कि भारत में अपने करियर के दौरान , उन्होंने भारतीय पारिस्थितिक तंत्र के लिए सकारात्मक अंतर बनाने के लिए कड़ी मेहनत करने वाले अनेक व्यक्तियों से मुलाकात की है। उन्होंने बताया कि इस नेटवर्क का उद्देश्य ज्ञान साझा करने के लिए उन सभी को एक साथ लाना और विज्ञान के तले प्रयासों को समन्वित करना है। प्रो ओल्सन ने कहा कि इसके लिए हमें ऐसे लोगों की आवश्यकता है , जिन्हें समाज के विभिन्न क्षेत्रों में संवाद करने के लिए प्रशिक्षित किया जाता है , यह ईसीएचओ नेटवर्क का लक्ष्य है।


    *****


    
    आरकेमीणा / आरएनएम / एएम / केपी/वाईबी – 4918

    
    
    (Release ID: 1597262) Visitor Counter : 30
    
    
      Read this release in: English , Marathi