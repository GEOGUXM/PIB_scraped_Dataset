      उपभोक्‍ता कार्य, खाद्य एवं सार्वजनिक वितरण मंत्रालय

      एमएमटीसी ने पहले से ही अनुबंधित 17,090 एमटी के अलावा 4,000 एमटी प्याज के लिए अनुबंध किया; पांच-पांच हजार एमटी के आयात के लिए तीन नई निविदाएं जारी
      Posted On: 04 DEC 2019 5:56PM by PIB Delhi


    एमएमटीसी ने तुर्की से 4,000 एमटी प्याज के लिए एक और अनुबंध किया है, जिसके जनवरी, 2020 के मध्य तक पहुंच जाने की आशा है। यह 4,000 एमटी प्याज दरअसल पहले से ही अनुबंधित 17,090 एमटी प्याज के अलावा है, जिसमें मिस्र से आने वाला 6090 एमटी और तुर्की से आने वाला 11,000 एमटी प्याज शामिल है। उपभोक्ता कार्य विभाग ने एमएमटीसी को प्याज के आयात के लिए तीन और निविदाएं जारी करने का निर्देश दिया है, जिनमें से दो निविदाएं विशेष देश यथा तुर्की एवं यूरोपीय संघ से आयात के लिए हैं। वहीं, दूसरी ओर इनमें से एक वैश्विक निविदा है। इनमें से प्रत्येक निविदा पांच-पांच हजार एमटी प्याज के लिए है।


    जारी की गई नई निविदाओं में कुछ ढील दी गई हैं। उदाहरण के लिए प्याज के आकार की रेंज को बढ़ाकर 40 एमएम-80 एमएम कर दिया गया है। इसी तरह कंसोर्टियम यानी समूह के जरिए बोली लगाने की अनुमति दी गई है। यही नहीं, निर्यातक अनेक लॉट में ढुलाई की पेशकश कर सकते हैं। इसके अलावा, धूम्रीकरण संबंधी शर्त में जो ढील 30 नवंबर, 2019 तक दी गई थी, उसकी अवधि अब बढ़ाकर 31 दिसंबर, 2019 कर दी गई है। इससे विभिन्न निकायों की इसमें भागीदारी एवं प्रतिस्पर्धा और ज्यादा बढ़ने तथा कीमत घटने की आशा है।


    ****


    आरकेमीणा / आरएनएम / एएम / आरआरएस / एमएस - 4585

    
    
    (Release ID: 1595011) Visitor Counter : 96
    
    
      Read this release in: English , Bengali