      आयुष

      राष्ट्रीय आयुष ग्रिड
      Posted On: 06 DEC 2019 3:35PM by PIB Delhi


    आयुष ग्रिड की परिकल्पना आयुष क्षेत्र के विभिन्न पहलुओं को कवर करते हुए एक व्यापक आईटी आधार के रूप में की गई है। आयुष मंत्रालय ने विभिन्न हितधारकों के परामर्श से आयुष ग्रिड परियोजना के घटकों को अंतिम रूप दिया है। आयुष ग्रिड परियोजना के लिए परियोजना प्रबंधन परामर्श (पीएमसी) की ऑन-बोर्डिंग हेतु अभिव्यक्ति पत्र (ईओआई) एवं प्रस्ताव के लिए अनुरोध (आरएफपी) की प्रक्रिया पूरी हो गई है और प्रक्रिया के जरिए खोज की गई योग्य एजेंसी का चयन कर लिया गया है।


    आयुष मंत्रालय ने आयुष अस्पताल प्रबंधन सूचना प्रणाली (ए-एचएमआईएस), योगा लोकेटर अप्लीकेशन, टेलिमेडिशन, योग पोर्टल, ए-एचएमआईएस प्रशिक्षण, आयुष प्रोफेशनल के लिए आईटी कोर्स इत्यादि जैसी विभिन्न पायलेट परियोजनाओं को आरम्भ किया है जिनका पायलेट अवधि की पूर्णता के बाद आयुष ग्रिड योजना में विलय कर दिया जाएगा।


    आयुष मंत्रालय ने आयुष ग्रिड परियोजना में तकनीकी सहायता के लिए इलेक्ट्रोनिक्स एवं सूचना प्रौद्योगिकी मंत्रालय (एमईआईटीवाई) के साथ समझौता ज्ञापन (एमओयू) पर भी हस्ताक्षर किया है और इसके अनुरूप मंत्रालय ने राष्ट्रीय ई-शासन प्रभाग (एनईजीडी)/भास्कराचार्य स्पेस एप्लीकेशन और जियो-इनफ़ॉरमेटिक्स (बीआईएसएजी) को डैशबोर्ड की परियोजनाओं, आयुष के विभिन्न कार्यकलापों के लिए जीआईएस सुविधा और आयुष सूचना हब सुपुर्द कर दिया है।


    यह जानकारी आज लोकसभा में आयुष राज्य मंत्री (स्वतंत्र प्रभार) श्री श्रीपद येस्सो नाइक द्वारा एक प्रश्न के लिखित उत्तर में दी गई।


    ***


    आरकेमीणा/आरएनएम/एएम/एसकेजे/सीएल - 4639

    
    
    (Release ID: 1595408) Visitor Counter : 137
    
    
      Read this release in: English , Urdu