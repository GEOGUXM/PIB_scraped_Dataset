      सामाजिक न्‍याय एवं अधिकारिता मंत्रालय

      श्री थावरचंद गहलोत ने प्रधानमंत्री द्वारा लिखित पुस्तक “एग्जाम वॉरियर्स” के ब्रेल संस्करण का विमोचन किया
      Posted On: 18 DEC 2019 5:20PM by PIB Delhi


    सामाजिक न्याय एवं आधिकारिता मंत्री श्री थावरचंद गहलोत ने आज नई दिल्ली में प्रधानमंत्री श्री नरेन्द्र मोदी द्वारा लिखित पुस्तक “ एग्जाम वॉरियर्स ” के ब्रेल संस्करण का विमोचन किया। हिन्दी और अंग्रेजी के इस ब्रेल संस्करण को राजस्थान नेत्रहीन कल्याण संघ की ब्रेल प्रेस ने तैयार किया है। “ एग्जाम वॉरियर्स ” की ब्रेल संस्करण का विमोचन ऐसे उपयुक्त समय में किया गया है, जब माध्यमिक और उच्च माध्यमिक कक्षाओं की परीक्षाएं सन्निकट हैं। नेत्रहीन पाठकों के लाभ के लिए पुस्तक में सभी तस्वीरों को विस्तृत रूप से पेश किया गया है।


    श्री गहलोत ने इस शानदार कार्य के लिए ‘ राजस्थान नेत्रहीन कल्याण संघ ’ की सराहना की और कहा कि इस ब्रेल संस्करण से देश के लाखों नेत्रहीन छात्रों को प्रेरणा और मानसिक शक्ति प्राप्त होगी।


    ***


    आर.के.मीणा/आरएनएम/एएम/एकेपी/एमएस-4837

    
    
    (Release ID: 1596883) Visitor Counter : 195
    
    
      Read this release in: English , Urdu , Bengali , Tamil