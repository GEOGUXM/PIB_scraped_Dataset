      रेल मंत्रालय

      भारतीय रेल आईसीएफ से वंदे भारत रेलगाड़ियों की 44 रेक खरीदेगी: विद्युत उपकरण और अन्य वस्तु की आपूर्ति के लिए निविदा प्रकाशित की गई
      
      चेन्नई की इंटीग्रल कोच फैक्ट्री ने आज 16 कोच प्रत्येक के 44 ट्रेन सेटों के लिए बिजली के उपकरण और अन्य वस्तुओं की आपूर्ति के लिए निविदा प्रकाशित की है
      
      खरीद प्रक्रिया पारदर्शिता, जवाबदेही, प्रदायिगी की गति को बढ़ावा देती है
      
      यह अधिकतम संभावित बोलीदाताओं को प्रतिस्पर्धी दर सुनिश्चित करने के लिए आरडीएसओ विनिर्देशों और विक्रेता तटस्थता का अनुपालन सुनिश्चित करती है
      
      यह उच्च गति वृद्धि/मंदी और अभिविराम तथा प्रतिवर्तन काल में कमी के माध्यम से यात्री प्रवाह क्षमता में सुधार लाती है
      
      संशोधित विनिर्देश प्रोटोटाइप रेक में रेलवे सुरक्षा के मुख्य आयुक्त द्वारा बताए गए सुधारों का ध्यान रखता है और यह परिचालन की सरलता और बेहतर यात्री सुविधा के साथ अधिक विश्वसनीय सेवा प्रदान करेगा
      
      नई रेलगाड़ी यात्रा समय में 20% की वास्तविक बचत प्रदान करेगा और सभी उपकरण बाढ़ की स्थिति के लिए उपयुक्त हैं

      Posted On: 22 DEC 2019 5:54PM by PIB Delhi

    माननीय प्रधानमंत्री श्री नरेंद्र मोदी ने 15 फरवरी 2019 को नई दिल्ली-वाराणसी रूट पर वंदे भारत ट्रेन के पहले रन को झंडी दिखाई थी। नई दिल्ली और श्री माता वैष्णोदेवी कटरा के बीच ऐसी दूसरी ट्रेन सेट सेवा को माननीय गृह मंत्री श्री अमित शाह ने 3 अक्टूबर 2019 को झंडी दिखाई थी।


    मेक इन इंडिया की अनवरत पहल के हिस्से के रूप में , चेन्नई स्थित इंटीग्रल कोच फैक्ट्री ने आज प्रत्येक 16 कोचों की 44 रेलगाड़ियों के लिए बिजली के उपकरण और अन्य वस्तुओं की आपूर्ति का टेंडर प्रकाशित किया है। खरीद प्रक्रिया पारदर्शिता , जवाबदेही , प्रदायिगी की गति को बढ़ावा देती है। यह अधिकतम संभावित बोलीदाताओं को प्रतिस्पर्धी दर सुनिश्चित करने के लिए आरडीएसओ विनिर्देशों और विक्रेता तटस्थता का अनुपालन सुनिश्चित करती है।


    यह 50% (आरडीएसओ विनिर्देश संख्या आरडीएसओ / पीई / विनिर्देश / ईएमयू / 0196 – 2019 (आरईवी . 0) की खंड संख्या 1.3.12 के अनुसार फॉरमेशन में 16 कारों में से 8 मोटर कोच) पॉवरिंग के साथ अधिकतम सर्विस स्पीड 160 किमी प्रति घंटे के लिए उपयुक्त यात्री और ऑपरेटर से संबंधित गौण वस्तुओं के साथ 3 चरण प्रोपल्सन उपकरण (इलेक्ट्रिक्स) की खरीद के लिए दो पैकेट वैश्विक प्रतिस्पर्धी बोली हेतु एक आमंत्रण है।


    बोली 24 मार्च 2020 को 1415 बजे तक प्रस्तुत की जा सकती है। बोली-पूर्व सम्मेलन इंटीग्रल कोच फैक्ट्री , चेन्नई के डिजाइन एंड डेवलपमेंट बिल्डिंग में बैठक कक्ष में 23/01/2020 को 10.30 बजे आयोजित की जाएगी। यह खरीद डीपीआईआईटी , भारत सरकार की "मेक इन इंडिया" नीति के अनुसार किया जाएगा।


    उच्च गति वृद्धि/मंदी और अभिविराम तथा प्रतिवर्तन काल में कमी के माध्यम से यात्री प्रवाह क्षमता में सुधार लाने के लिए भारतीय रेलवे ने वितरित पावरिंग के साथ यात्री रेलगाड़ी शुरू करने की योजना बनाई है , जो 25000 वी एकल चरण 50 हर्ट्ज ओएचई प्रणाली पर काम कर रहा है। यह परियोजना 160 केएमपीएच की विश्व स्तरीय प्रौद्योगिकी और यात्री सुविधाओं और 160 किलोमीटर प्रति घंटे की सर्विस स्पीड के साथ अर्ध उच्च गति वाली ट्रेनें प्रदान करने के कॉर्पोरेट मिशन द्वारा प्रेरित है।


    रेलगाड़ी में सभी कोच दिन की यात्रा के लिए चेअर कार प्रकार होंगे। सभी रेलगाड़ियों में डीटीसी में कैब एसी , छत पर एचटी उपकरण , इंसुलेटर , जम्पर केबल आदि जैसे जुड़े हुए एसेसीरिज के साथ एचटी केबल असेंबली के माध्यम से 25 केवी रूफ, वेस्टिब्यूल व्यवस्था, रीट्रेक्टेबल फूटस्टेप्स के साथ ऑटोमेटिक प्लग दरवाजे, ऑटोमेटिक इंटर कम्युनिकेशन दरवाजे, कोच डिस्प्ले , स्पीकर , साइड डेस्टिनेशन बोर्ड आदि से निर्मित पीएपीआईएस, पढ़ने के लिए लैंप के साथ लगेज रैक, सीधी रोशनी (यात्रियों के लिए) और विसरित प्रकाश (सामान के रैक के लिए) , निरंतर एलईडी प्रकाश, सभी कोचों में मॉड्यूलर पेंट्री उपकरण और जीपीएस एंटीना , यात्री सीटों में मोबाइल / लैपटॉप चार्जिंग सॉकेट , सभी कोच में सीसीटीवी और इमरजेंसी टॉक यूनिट्स नेटवर्किंग सिस्टम प्रदान किए जाएंगे।


    निविदा दो पैकेट एकल चरण बोली होगी , जहां बोली लगाने वाले को तकनीकी और वित्तीय बोली के लिए इलेक्ट्रॉनिक बोलियां एक साथ जमा करनी होंगी। तकनीकी बोली पहले खोली जाएगी और योग्य पाए गए प्रस्तावों को योग्य के रूप में वर्गीकृत किया जाएगा। निविदा की आवश्यक तकनीकी और व्यावसायिक आवश्यकता का अनुपालन नहीं करने वाले प्रस्ताव को अनुबंध के पुरस्कार के लिए अयोग्य घोषित किया जाएगा। ऑर्डर पाने के लिए ऑफ़र की तकनीकी और व्यावसायिक उपयुक्तता के मूल्यांकन के बाद , तकनीकी रूप से इन उपयुक्त ऑफ़र के लिए वित्तीय बोली खोली जाएगी।


    संशोधित विनिर्देश प्रोटोटाइप रेक में रेलवे सुरक्षा के मुख्य आयुक्त द्वारा बताए गए सुधारों का ध्यान रखता है और यह परिचालन की सरलता और बेहतर यात्री सुविधा के साथ अधिक विश्वसनीय सेवा प्रदान करेगा। इन हल्के वजन ऊर्जा कुशल रेलगाड़ियों में 4 से कम के पहले के मूल्य के मुकाबले 3.5 से कम का राइड इंडेक्स होगा , जो लंबी यात्रा के लिए भी यात्री आराम में सुधार करेगा। ये अनुकूलित रेलगाड़ियां जम्मू और कश्मीर में परिचालन के लिए भी उपयुक्त होंगी और इलेक्ट्रिक्स का परीक्षण 160 किलोमीटर प्रति घंटे की रफ्तार से निरंतर संचालन के लिए किया जाएगा।


    0.1 एमएस 2 का रेजिडुअल मान , जो 0.05 एमएस 2 के पहले के मान से दोगुना है , अधिकतम 140 सेकंड में रेलगाड़ी को 160 किमी प्रति घंटे की शीर्ष गति तक पहुंचने में सक्षम करेगा। नई रेलगाड़िया यात्रा समय में 20% की वास्तविक बचत प्रदान करेंगे और सभी उपकरण बाढ़ की स्थिति के लिए भी उपयुक्त हैं।


    ***


    आरकेमीणा/आरएनएम/एएम/एसकेजे/सीएल- 4900


    

    
    (Release ID: 1597185) Visitor Counter : 190
    
    
      Read this release in: English , Urdu