      वित्‍त मंत्रालय

      एसएंडपी ने स्थिर आउटलुक के साथ भारत की सॉवरेन क्रेडिट रेटिंग को ‘बीबीबी-’ पर फिर से बरकरार रखा
      
      भारतीय अर्थव्यवस्था का प्रदर्शन आगे भी समकक्ष देशों से बेहतर रहने और देश के विकास की गति अगले दो वर्षों के दौरान भी तेज रहने की आशाः एसएंडपी

      Posted On: 03 DEC 2019 8:42PM by PIB Delhi

    एसएंडपी ने आज जारी अपनी रिपोर्ट में स्थिर आउटलुक के साथ भारत की सॉवरेन क्रेडिट रेटिंग को ‘ बीबीबी- ’ पर फिर से बरकरार रखा है।


    एसएंडपी ने भारत पर अपने सारांश प्रकाशन में यह कहा हैः

      * हाल ही में विकास की गति धीमी पड़ने के बावजूद आगे भी भारतीय अर्थव्यवस्था की दीर्घकालिक विकास दर आकर्षक रहने की आशा। यह माना जा रहा है कि आर्थिक सुस्ती ढांचागत के बजाय चक्रीय या आवर्ती है।
      * एसएंडपी ने उम्मीद जताई है कि बढ़ती घरेलू मांग और युवा आबादी की बदौलत भारतीय अर्थव्यवस्था का प्रदर्शन इसके समकक्ष देशों से आगे भी बेहतर रहने की आशा है।

    एसएंडपी ने अपनी इस उम्मीद के आधार पर आउटलुक को स्थिर रखा है कि अगले दो वर्षों के दौरान भी भारत के आर्थिक विकास की गति तेज बनी रहेगी और भारत अपनी मजबूत शुद्ध बाह्य स्थिति को बनाए रखेगा तथा इसके साथ ही राजकोषीय घाटा अपेक्षाकृत ज्यादा तो रहेगा, लेकिन कमोबेश उसके पूर्वानुमान के अनुरूप ही रहेगा।


    ****


    आरकेमीणा / आरएनएम / एएम / आरआरएस / एमएस - 4570


    

    
    (Release ID: 1594842) Visitor Counter : 68
    
    
      Read this release in: English , Urdu
    
    
    

*