      संस्‍कृति मंत्रालय

      केन्‍द्रीय संस्‍कृति मंत्री श्री प्रह्लाद सिंह पटेल नेशनल स्‍कूल ऑफ ड्रामा सोसाइटी की बैठक में शामिल हुए
      
      सरकार इस अग्रणी संस्‍थान को मजबूत करने के लिए सभी उपाय करेगी : श्री प्रह्लाद सिंह पटेल
      
      Posted On: 11 DEC 2019 7:24PM by PIB Delhi


    केन्‍द्रीय संस्‍कृति राज्‍य मंत्री तथा पर्यटन राज्‍य मंत्री (स्‍वतंत्र प्रभार) श्री प्रह्लाद सिंह पटेल आज नई दिल्‍ली स्थित नेशनल स्‍कूल ऑफ ड्रामा सोसाइटी की बैठक में भी शामिल हुए। सोसाइटी के चेयरमैन व सदस्‍यों ने श्री प्रह्लाद सिंह पटेल को राष्‍ट्रीय नाट्य विद्यालय के लंबित कार्यों से अवगत कराया। इनमें शामिल हैं : राष्‍ट्रीय नाट्य विद्यालय को राष्‍ट्रीय महत्‍व के संस्‍थान के रूप में मान्‍यता देना , राष्‍ट्रीय नाट्य विद्यालय परिसर का पुनर्विकास , निदेशक , संकाय सदस्‍यों और रजिस्‍ट्रार के वेतनमानों का पुनरीक्षण आदि।


    इस अवसर पर श्री प्रह्लाद सिंह पटेल ने सोसाइटी के सभी सदस्‍यों को आश्‍वत करते हुए कहा कि सरकार इस अग्रणी संस्‍थान को मजबूत बनाने के लिए सभी उपाय करेगी। उन्‍होंने सभी शिक्षकों और अन्‍य कर्मियों के वेतन के पुनरीक्षण तथा अन्‍य मामलों पर ध्‍यान देने की बात कही।


    मंत्री श्री पटेल ने कहा कि वे सोसाइटी की बैठक में शामिल होकर तथा पूरे देश के विशेषज्ञों से मिलकर बहुत खुश हैं। बैठक के दौरान राष्‍ट्रीय नाट्य विद्यालय पर आधारित एक लघु फिल्‍म दिखाई गई। श्री पटेल ने कहा कि यह लघु फिल्‍म बहुत सारी जानकारियां देती है।


    नेशनल स्‍कूल ऑफ ड्रामा सोसाइटी के कार्यकारी चेयरमैन डॉ. अर्जुन देव चरण ने बैठक में शामिल होने के लिए मंत्री श्री प्रह्लाद सिंह पटेल को धन्‍यवाद दिया।


    *****


    आरकेमीणा / आरएनएम / एएम / जेके/एसएस – 4715

    
    
    (Release ID: 1596157) Visitor Counter : 41
    
    
      Read this release in: English , Urdu