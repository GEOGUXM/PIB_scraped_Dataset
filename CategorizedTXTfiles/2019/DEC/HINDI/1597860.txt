      रक्षा मंत्रालय

      सैन्‍य प्रौद्योगिकी पर संगोष्ठी
      Posted On: 23 DEC 2019 6:08PM by PIB Delhi


    उभरती प्रौद्योगिकियों के उपयोग के जरिये आधुनिकीकरण में जुटी भारतीय सेना ने 23 दिसम्‍बर , 2019 को मानेकशॉ सेंटर , दिल्ली छावनी में ‘ गैर-सम्‍पर्क युद्ध के लिए प्रौद्योगिकियां ’ विषय पर सैन्‍य प्रौद्योगिकी संगोष्‍ठी आयोजित की।


    इस संगोष्‍ठी में थल सेना प्रमुख बिपिन रावत , भारत सरकार के प्रधान वैज्ञानिक सलाहकार प्रो. के. विजय राघवन , उप सेना प्रमुख लेफ्टिनेंट जनरल एम.एम. नरवाने एवं रक्षा मंत्रालय , तीनों सेनाओं , डीआरडीओ , प्रमुख शैक्षणिक संस्‍थानों एवं उद्योग जगत के अन्‍य गणमान्‍य व्‍यक्तियों ने भी इसमें भाग लिया।


    इस संगोष्‍ठी ने सेना , शैक्षणिक संस्‍थानों और उद्योग जगत के प्रतिनिधियों को एकल प्‍लेटफॉर्म पर एकजुट किया , ताकि उन्‍हें मौजूदा समय में उपलब्‍ध तकनीकों के साथ-साथ उभरती प्रौद्योगिकियों की गहन जानकारी प्राप्‍त हो सके। इससे गैर-सम्‍पर्क युद्ध लड़ने के परिदृश्‍य पर अपेक्षित प्रभाव पड़ सकता है।


    इस संगोष्‍ठी को सम्‍बोधित करते हुए सेना प्रमुख ने कहा कि वैसे तो सेनाओं एवं उपकरणों के जरिये जंग लड़ने की अहमियत आगे भी बनी रहेगी , लेकिन आने वाले समय में गैर-सम्‍पर्क युद्ध का परिदृश्‍य भी प्रासंगिक होता जा रहा है। इससे हमें महत्‍वपूर्ण बढ़त हासिल करने में मदद मिलेगी।


    ***


    आर.के.मीणा/आरएनएम/एएम/आरआरएस/आरएन-4996

    
    
    (Release ID: 1597860) Visitor Counter : 17
    
    
      Read this release in: English , Urdu