      मंत्रिमण्‍डल

      मंत्रिमंडल ने नाविक प्रमाण पत्रों को मान्‍यता देने के बारे में भारत और स्‍वीडन के बीच हुए अनुबंध को कार्योत्‍तर स्‍वीकृति प्रदान की
      Posted On: 24 DEC 2019 4:43PM by PIB Delhi


      प्रधानमंत्री श्री नरेन्‍द्र मोदी की अध्‍यक्षता में केन्‍द्रीय मंत्रिमंडल ने नाविकों के लिए प्रशिक्षण , प्रमाणीकरण , वॉच कीपिंग के मानकों – 1978 पर अंतर्राष्‍ट्रीय समझौते के विनियमन 1/10 के अनुपालन में भारत और स्वीडन में नाविकों के प्रमाण पत्र को मान्‍यता देने के अनुबंध पर कार्योत्‍तर स्‍वीकृति प्रदान की।


      यह अनुबंध दोनों देशों की सरकारों द्वारा नाविकों के लिए जारी समुद्रीय शिक्षा और प्रशिक्षण , दक्षता प्रमाण पत्रों, पृष्‍ठांकनों, प्रशिक्षण और दस्‍तावेजी साक्ष्‍यों तथा मेडिकल फिटनेस प्रमाण पत्रों को मान्‍यता देने का मार्ग प्रशस्‍त करेगा। ऐसा नाविकों के प्रशिक्षण, प्रमाणीकरण और प्रबंधन में दोनों देशों के बीच एसटीसीडब्‍ल्‍यू समझौते के विनियमन 1/10 के प्रावधानों और सहयोग के अनुसार होगा।


      इस अनुबंध से दोनों देशों को लाभ होगा , क्‍योंकि स्‍वीडन जहाज स्‍वामित्‍व वाला देश है, जबकि भारत नाविक आपूर्ति करने वाला राष्‍ट्र है।


      ***


      आरकेमीणा/आरएनएम/एएम/आईपीएस/वाईबी- 4943


    

    
    (Release ID: 1597415) Visitor Counter : 81
    
    
      Read this release in: Assamese , English , Urdu , Marathi , Punjabi , Gujarati , Tamil , Kannada