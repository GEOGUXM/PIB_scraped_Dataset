      वाणिज्‍य एवं उद्योग मंत्रालय

      भारतीय गुणवत्‍ता परिषद की ओर से उत्‍तराखंड में सम्‍मेलन
      Posted On: 18 DEC 2019 3:42PM by PIB Delhi


      भारतीय गुणवत्‍ता परिषद (क्‍यूसीआई) 20 दिसम्‍बर , 2019 को उत्‍तराखंड के उधम सिंह नगर जिले के रुद्रपुर में पीएचडी वाणिज्‍य एवं उद्योग मंडल (पीएचडीसीसीआई) के सहयोग से अपना 11वां क्षेत्रीय गुणवत्‍ता सम्‍मेलन आयोजित करने जा रही है। इस सम्‍मेलन का उद्घाटन उत्‍तराखंड के शहरी विकास मंत्री श्री मदन कौशिक करेंगे। भारत सरकार के इस्‍पात मंत्रालय में राज्‍य मंत्री श्री फग्‍गन सिंह कुलस्‍ते भी इस अवसर पर उपस्थित रहेंगे।


      रुद्रपुर आरक्‍यूसी की थीम है ‘ गुणवत्‍ता के साथ उन्‍नत विनिर्माण , नवाचार और प्रौद्योगिकी से जुड़े ठोस कदम। ’ इस सम्‍मेलन का उद्देश्‍य कारोबार में गुणवत्‍तापूर्ण संस्‍कृति की विशिष्‍ट अहमियत के बारे में जागरूकता पैदा करना , संगठनों के कार्य-प्रदर्शन में निरंतर सुधार लाने एवं अभिनव प्रगति करने के तौर-तरीकों पर विचार-विमर्श करना एवं त‍कनीकी क्षेत्र में उद्योग 4.0 और भावी रखरखाव के तौर-तरीकों जैसी उल्‍लेखनीय प्रगति को साझा करना है।


      सम्‍मेलन के दौरान डिजिटल बदलाव के साथ विनिर्माण एवं आपूर्ति श्रृंखला (सप्‍लाई चेन) में मूल्‍यवर्द्धन करने , संगठन के गुणवत्‍ता की ओर अग्रसर होने के मानचित्रण और उद्योग 4.0 में नेतृत्‍व के लिए कौशल बढ़ाने और सतत नवाचार एवं गुणवत्‍तापूर्ण संस्‍कृति के लिए सहभागितापूर्ण रणनीतियों पर सत्र आयोजित किये जाएंगे।


      गुणवत्‍तापूर्ण संस्‍कृति सृजित करने , उन्‍नत विनिर्माण , उद्योग 4.0 और नेतृत्‍व एवं सहभागितापूर्ण रणनीतियों के क्षेत्र के विशेषज्ञ इन चर्चाओं का नेतृत्‍व करने के लिए रुद्रपुर सम्‍मेलन में भाग लेंगे और इसके साथ ही भारत में 4.0 इंजीनियरिंग क्रांति सुनिश्चित करने के लिए भावी कदमों को उठाने की रूपरेखा पेश करेंगे।


      इस सम्‍मेलन में उत्‍तराखंड क्षेत्र के शीर्ष संगठनों के 150 से भी अधिक प्रतिभागियों के भाग लेने की आशा है। उधम सिंह नगर जिला और रुद्रपुर दरअसल उत्‍तराखंड के प्रमुख औद्योगिक एवं शै‍क्षणिक केन्‍द्र (हब) हैं। अनेक बुनियादी ढांचागत उद्योगों , मोटर वाहन कंपनियों और एफएमसीजी उद्योगों की इकाइयां (यूनिट) रुद्रपुर में हैं। भारतीय गुणवत्‍ता परिषद को यह उम्‍मीद है कि वह इस सम्‍मेलन के जरिये देश के पहाड़ी क्षेत्रों में स्थित उद्योगों तक अपनी पहुंच सुनिश्चित कर लेगी।


      ***


      आर . के . मीणा / आरएनएम / एएम / आरआरएस / जीआरएस – 4830
    

    
    (Release ID: 1596848) Visitor Counter : 177
    
    
      Read this release in: English , Urdu