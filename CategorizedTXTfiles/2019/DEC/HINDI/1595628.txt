      रक्षा मंत्रालय

      भारत और ऑस्‍ट्रेलिया के रक्षा और विदेश सचिवों के बीच तीसरी 2+2 बातचीत
      Posted On: 09 DEC 2019 5:04PM by PIB Delhi


    भारत और ऑस्‍ट्रेलिया के बीच सचिव स्‍तर की तीसरी 2 + 2 बातचीत आज नई दिल्‍ली में हुई। भारतीय प्रतिनिधिमंडल का नेतृत्‍व रक्षा सचिव डॉ. अजय कुमार और विदेश सचिव श्री विजय गोखले ने किया , जबकि ऑस्‍ट्रेलियाई की ओर से रक्षा सचिव श्री ग्रेग मोरीआर्ती और विदेश सचिव सुश्री फ्रेंसिस एडमसन मौजूद थे।


    बातचीत के दौरान द्विपक्षीय रक्षा अनुबंधों से जुड़े मुद्दों , रक्षा उद्योग के क्षेत्र में सहयोग बढ़ाने और रक्षा प्रौद्योगिकी तथा क्षेत्रीय सुरक्षा से जुड़े मुद्दों पर चर्चा की गई।


    रक्षा सचिव ने दोनों देशों की सशस्‍त्र सेनाओं के बीच चल रहे रक्षा अनुबंधों पर संतोष व्‍यक्‍त किया तथा दोनों देशों के बीच रक्षा सहयोग और बढ़ाने की रक्षा मंत्रालय की प्रतिबद्धता की जानकारी दी।


    2 + 2 बातचीत से पहले दोनों देशों के रक्षा सचिवों के बीच द्विपक्षीय बैठक हुई।


    ***


    आर.के.मीणा/आरएनएम/एएम/केपी/वाईबी – 4672


    

    
    (Release ID: 1595628) Visitor Counter : 148
    
    
      Read this release in: English , Urdu