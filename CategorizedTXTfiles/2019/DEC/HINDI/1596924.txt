      वाणिज्‍य एवं उद्योग मंत्रालय

      त्रिपुरा में बनेगा पहला विशेष आर्थिक क्षेत्र (एसईजेड)
      
      कृषि उत्‍पादों पर केन्द्रित यह आर्थिक क्षेत्र सबरूम में बनाया जा रहा है
      
      इसके माध्‍यम से राज्‍य में निवेश और संपर्क के अवसर बनेगें

      Posted On: 18 DEC 2019 4:57PM by PIB Delhi

    वाणिज्‍य और उद्योग मंत्रालय ने त्रिुपरा में अबत तक का पहला विषेश आर्थिक क्षेत्र (एसईजेड) बनाये जाने की अधिसूचना जारी की है। यह अधिसूचना 16 दिसंबर को जारी की गई।


    प्रस्‍तावित एसईजेड त्रिपुरा की राजधानी अगरतला से 130 किलोमीटर दूर दक्षिणी त्रिपुरा के सबरूम जिले के पश्चिम जलेफा में बनाया जा रहा है। यह विशेष रूप से कृषि उत्‍पादों से जुड़े प्रसंस्‍करण उद्योग के लिए होगा।


    त्रिपुरा औद्योगिक विकास निगम की ओर से विकसित इस एसईजेड परियोजना पर करीब 1550 करोड़ रूपए की अनुमानित लागत आएगी। इसमें विशेष कौशल आधारित करीब 12 हजार नौकरियों के अवसर पैदा होंगे। इस विशेष आर्थिक क्षेत्र में रबड़ ,कपड़ा,वस्‍त्र उद्योग, बांस तथा कृषि उत्‍पादों से जुड़ी प्रसंस्‍करण इकाइयां लगाई जाएंगी।


    चटंगाव बंदरगाह के करीब होने तथा दक्षिणी त्रिपुरा में फेनी नदी के उपर निर्माणाधीन पुल की वजह से सबरूम में बन रहे एसईजेड में निजी निवेश के अवसर बनेंगे।


    एसईजेड बनने के बाद पहले पांच वर्षों तक यहां लगाई जाने वाली इकाइयों को आयकर अधिनियम की धारा 10 ए ए के तहत निर्यात आय पर 100 फीसदी की छूट दी जाएगी । इसके अलावा अगले पांच वर्षों के लिए छूट की यह सीमा 50 प्रतिशत होगी।


    ***


    

    
    आरकेमीणा/आरएनएम/एएम/एमएस/ - 4835

    

    
    (Release ID: 1596924) Visitor Counter : 208
    
    
      Read this release in: English , Urdu