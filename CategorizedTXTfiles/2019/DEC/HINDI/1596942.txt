      रक्षा मंत्रालय

      भारत-रूस सैन्‍य अभ्‍यास इंद्र 2019 का समुद्री चरण गोवा में
      Posted On: 18 DEC 2019 7:30PM by PIB Delhi


    भारत-रूस संयुक्‍त सैन्‍य अभ्‍यास इंद्र-2019 के समुद्री चरण के अंतर्गत 16 दिसंबर , 2019 को मर्मूगाव बंदरगाह से आईएनएस आदित्‍य और रू-एफएन शिप यारोस्‍लैव मुड्राई रवाना हुए। यह सैन्‍य अभ्‍यास सेना के तीनों बलों के लिए आयोजित किया जाता है।


    आईएनएस तरकस , आईएनएस आदित्‍य और रू-एफएन शिप यारोस्‍लैव मुड्राई ने एनकाउंटर अभ्‍यास और क्रॉस-डेक प्‍लाइंग में हिस्‍सा लिया। भारत और रूसी जहाजों के बीच सी-राइडर्स की भी अदला-बदली हुई। इस‍के बाद हवाई रक्षा अभ्‍यास हुआ, जिसमें चार मिग-29के विमानों ने भाग लिया।


    भारतीय नौसेना और रूसी सेना के सैन्‍यकर्मियों ने 17 दिसंबर , 2019 को समुद्री डकैती रोधी अभियानों के प्रशिक्षण के लिए व्‍यावसायिक जहाज पर बोर्डिंग अभ्यास किया। अन्‍य अभ्‍यासों में फायरिंग अभ्यास, विमानन संचालन आदि शामिल थे।


    आर.के.मीणा/आरएनएम/एएम/जेके/एसके-4846

    
    
    (Release ID: 1596942) Visitor Counter : 92
    
    
      Read this release in: English , Urdu