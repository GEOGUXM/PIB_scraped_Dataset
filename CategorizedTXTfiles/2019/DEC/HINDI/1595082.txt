      शिक्षा मंत्रालय

      प्रधानमंत्री का स्‍कूली बच्‍चों से संवाद कार्यक्रम ‘परीक्षा पे चर्चा-2020’ के तीसरे संस्‍करण के लिए ‘लघु निबंध’ प्रतियोगिता की शुरुआत
      
      सर्वश्रेष्‍ठ लेखों के लिए छात्रों को अगले महीने नई दिल्‍ली में पीपीसी-2020 में भाग लेने के लिए चयनित किया जाएगा

      Posted On: 05 DEC 2019 4:01PM by PIB Delhi

    माई गोव के सहयोग से मानव संसाधन विकास मंत्रालय ने प्रधानमंत्री के स्‍कूली बच्‍चों से संवाद कार्यक्रम ‘ परीक्षा पे चर्चा-2020 ’ के तीसरे संस्‍करण के लिए ‘लघु निबंध’ प्रतियोगिता की शुरुआत की है। इस प्रतियोगिता में कक्षा 9वीं से 12वीं तक के विद्यार्थी भाग ले सकते हैं। यह कार्यक्रम अगले महीने आयोजित किया जाएगा। प्रतियोगिता के लिए प्रविष्टियां जमा करने के लिए ऑनलाइन प्रक्रिया 2 दिसंबर, 2019 से शुरू कर दी गई है। पिछले वर्षों की तरह कार्यक्रम के लिए पूछे जाने वाले प्रश्‍न छात्रों से आमंत्रित किए गए हैं। जिन छात्रों की प्रविष्टियों को दोनों प्रतियोगिताओं के लिए सर्वश्रेष्‍ठ माना जाएगा उन्‍हें दिल्‍ली में होने वाले कार्यक्रम में भाग लेने के लिए आमंत्रित किया जाएगा।


    प्रधानमंत्री का स्‍कूल व कॉलेज के छात्रों के साथ पहला संवाद कार्यक्रम ‘परीक्षा पे चर्चा-1.0’ का आयोजन 16 फरवरी, 2018 को तालकटोरा स्‍टेडियम, नई दिल्‍ली में किया गया था। उक्त कार्यक्रम के दूसरे भाग ‘परीक्षा पे चर्चा- 2.0’ का आयोजन भी तालकटोरा स्‍टेडियम, नई दिल्‍ली में ही 29 जनवरी, 2019 को किया गया था।


    स्‍कूली विद्यार्थियों के साथ प्रधानमंत्री का तीसरा संवाद कार्यक्रम ‘ परीक्षा पे चर्चा 2020’ का आयोजन तालकटोरा स्टेडियम, नई दिल्ली में ही जनवरी, 2020 के तीसरे सप्ताह में होना प्रस्तावित है।


    प्रस्‍तावित प्रारूप : पीपीसी 2020 का प्रारूप पिछले दो आयोजनों के समान ‘टाउन हॉल’ में होगा, जो स्‍वयं में अनूठा है और जिसमें प्रधानमंत्री नई दिल्‍ली के तालकटोरा स्‍टेडियम में स्‍कूली विद्यार्थियों से संवाद करेंगे। पिछले दो वर्षों में यह प्रारूप काफी सफल रहा है। पीपीसी 2020 में लगभग 2000 स्‍कूली विद्यार्थी भाग लेंगे।


    ऊपर बताई गई ऑनलाइन प्रतियोगिताओं के लिए विद्यार्थी निम्‍नलिखित विषयों पर वेबसाइट www.mygov.in के माध्‍यम से भाग ले सकते हैं :


    · कृतज्ञता महान है


    उन लोगों पर एक संक्षिप्‍त लेख जिनके बारे में विद्यार्थी यह सोचता है कि व्‍यक्ति ने उसकी अकादमिक यात्रा में महत्‍वपूर्ण भूमिका निभाई है। विद्यार्थी को इस बात का उल्‍लेख करना होगा कि वह कृतज्ञ क्‍यों है़ ?


    · आपकी आकांक्षाओं पर आपका भविष्‍य निर्भर


    विद्यार्थी द्वारा अपने लिए तय किए गए लक्ष्‍य और अकादमिक आकांक्षाओं पर संक्षिप्‍त लेख।


    · परीक्षा प्रणाली की पड़ताल


    मौजूदा परीक्षा प्रणाली पर छात्रों की सलाह और आदर्श परीक्षा प्रणाली पर उनके सुझाव।


    · हमारे कर्तव्‍य , आपके विचार


    नागरिकों के कर्तव्‍यों पर लेखन और कर्तव्‍यपरायण नागरिक बनने के लिए प्रत्‍येक व्‍यक्ति को किस प्रकार प्रेरित किया जाये , इस पर विचार।


    · संतुलन लाभदायक है


    अध्‍ययन के अलावा छात्रों की संतुलित गतिविधियों पर लेखन।


    चयनित विजेताओं को ‘परीक्षा पे चर्चा 2020’ में हिस्‍सा लेने और माननीय प्रधानमंत्री श्री नरेन्‍द्र मोदी के साथ बातचीत करने का अवसर मिलेगा। ‘परीक्षा पे चर्चा 2020’ में देशभर के कुल 2000 छात्र , उनके माता-पिता और अध्‍यापक हिस्‍सा लेंगे।‘


    देशभर से कक्षा 6 से 12 तक के छात्रों से आग्रह किया गया है कि वे दूरदर्शन (डीडी नेशनल , डीडी न्‍यूज, डीडी इंडिया), आकाशवाणी मीडियम वेव, आकाशवाणी एफएम चैनल पर प्रसारण को देखें और सुनें।


    पिछले वर्ष डीडी / टीवी चैनलों / रेडियो चैनलों पर देश भर के 8.5 करोड़ से अधिक छात्रों ने कार्यक्रमों को देखा अथवा सुना। इसे व्यापक तौर पर प्रिंट और इलेक्ट्रॉनिक मीडिया द्वारा कवर किया गया। समाचार माध्यम की रिपोर्ट के अनुसार बातचीत के इस कार्यक्रम ने सोशल मीडिया पर धूम मचा दिया और ‘ परीक्षा पर चर्चा ’ पर आधारित बातचीत को सर्वश्रेष्ठ कार्यक्रम साबित हुआ, जिसके लिए ट्वीटर पर 2.5 मिलियन से अधिक संदेश पाये गए। इसे यूट्यूब, फेसबुक लाइव, वेबकास्टिंग आदि पर व्यापक रूप से देखा गया। पिछले वर्ष की तरह, विदेश में रहने वाले भारतीय समुदाय के लोगों की भागीदारी को भी प्रोत्साहन दिया गया।


    लिंक https://innovate.mygov.in/ppc-2020 पर क्लिक करके परीक्षा पर चर्चा 2020 में भागीदारी करें।


    *****


    नाभ//आक

    
    
    (Release ID: 1595082) Visitor Counter : 410
    
    
      Read this release in: English , Hindi , Bengali , Punjabi , Gujarati , Malayalam