      रक्षा मंत्रालय

      पूर्वावलोकन: भारत-जापान संयुक्‍त सैन्‍य अभ्‍यास धर्म गार्जियन-2019
      Posted On: 12 OCT 2019 10:51AM by PIB Delhi


    भारत और जापान सैन्‍य सहयोग को बढ़ावा देने के लिए संयुक्‍त सैन्‍य अभ्‍यास ‘धर्म गार्जियन-2019’ का आयोजन 19 अक्टूबर 2019 से 2 नवम्‍बर 2019 तक भारत के वैरेंटे में स्थित काउंटर इन्‍सर्जेंसी वारफेयर स्‍कूल में आयोजित किया जा रहा है। इस सैन्‍य अभ्‍यास में भारतीय सेना और जापान ग्राउंड सेल्‍फ डिफेंस फोर्स (जेजीएसडीएफ) के 25-25 सिपाही अपने-अपने देशों में आतंकी गतिविधियों से निपटने के लिए अपने अनुभवों को साझा करेंगे।


    ‘धर्म गार्जियन’ दोनों देशों के बीच रक्षा सहयोग सहित सामरिक संबंधों को सुदृढ़ करने की दिशा में भारत में 2018 में शुरू किया था। विशेष रूप से , भारत द्वारा विभिन्न देशों के साथ शुरू किए गए सैन्य प्रशिक्षण अभ्यासों की श्रृंखला में, ‘धर्म गार्जियन’ जापान के साथ शुरू किया एक महत्वपूर्ण अभ्यास है जो वैश्विक आतंकवाद की पृष्ठभूमि में दोनों राष्ट्रों के सामने आने वाली सुरक्षा चुनौतियों के संदर्भ में और भी महत्वपूर्ण है। दोनों पक्ष शहरों में युद्ध जैसी स्थिति बनने पर संभावित खतरों के निराकरण के लिए अनगिनत सामरिक सैन्‍य अभ्‍यास के लिए संयुक्‍त रूप से प्रशिक्षण की व्‍यवस्‍था एवं योजना बनाने के साथ-साथ उनका समुचित कार्यान्‍वयन भी करेंगे। दोनों ही पक्षों के विशेषज्ञ परिचालन से जुड़े विभिन्‍न पहलुओं पर अपनी विशेषज्ञता को साझा करने के लिए विस्‍तृत परिचर्चाएं भी करेंगे।


    यह संयुक्त सैन्य अभ्यास भारतीय सेना और जापानी ग्राउंड सेल्फ डिफेंस फोर्सेज (जेजीएसडीएफ ) के बीच रक्षा सहयोग के स्तर को बढ़ाएगा, जो आगे चलकर दोनों देशों के बीच द्विपक्षीय संबंधों को और मजबूती प्रदान करेगा।


    कर्नल अमन आनंद


    पीआरओ (सेना)


    
    ***


    आर.के.मीणा/आरएनएम/एएम / पीकेपी/एनके – 354 5


    

    
    (Release ID: 1587902) Visitor Counter : 1109
    
    
      Read this release in: English , Urdu