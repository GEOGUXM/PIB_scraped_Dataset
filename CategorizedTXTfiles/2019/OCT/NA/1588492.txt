      संघ लोक सेवा आयोग

      केन्‍द्रीय सशस्‍त्र पुलिस बल (सहायक कमांडेंट) परीक्षा, 2019
      Posted On: 18 OCT 2019 5:59PM by PIB Delhi


    संघ लोक सेवा आयोग (यूपीएससी) द्वारा दिनांक 18 अगस्‍त , 2019 को आयोजित केन्‍द्रीय सशस्‍त्र पुलिस बल (सहायक कमांडेट) परीक्षा में निम्‍नलिखित रोल नम्‍बर वाले उम्‍मीदवार शारीरिक मानक परीक्षण/शारीरिक दक्षता परीक्षण/चिकित्‍सा मानक परीक्षण के लिए योग्‍य पाये गये है।


    लिखित परीक्षा में सफल रहे इन सभी उम्‍मीदवारों का चयन अन्‍य सभी तय मानकों पर सही पाये जाने पर ही मान्‍य होगा। उम्‍मीदवारों को अपनी आयु , शैक्षणिक योग्‍यता और समुदाय आदि से संबंधित अपने दावों के समर्थन में व्‍यक्तित्‍व परीक्षण के समय मूल प्रमाण-पत्र अनिवार्य रूप से देना होगा , इसलिए उन्‍हें सलाह दी जाती है कि वे ये सभी प्रमाण-पत्र तैयार रखें।


    केन्‍द्रीय रिजर्व पुलिस बल ( गृह मंत्रालय द्वारा नामित नोडल प्राधिकरण) अपने द्वारा आयोजित किये जाने वाले शारीरिक मानक परीक्षण / शारीरिक दक्षता परीक्षण और चिकित्‍सा मानक परीक्षण की तारीख , समय तथा स्‍थान के बारे में उम्‍मीदवारों को सूचित करेगा। यदि किसी उम्‍मीदवार को इन परीक्षणों के लिए बुलावा पत्र समय से नहीं मिलता है , तो वे फोन नम्‍बर 011-26160255 , फैक्‍स नम्‍बर 011-26160250 तथा ई-मेल आईडी digrect@crpf.gov. in पर उप-महानिरीक्षक (भर्ती) केन्‍द्रीय रिजर्व पुलिस बल से तथा पत्र अथवा फैक्‍स के माध्‍यम से संघ लोक सेवा आयोग से तत्‍काल सम्‍पर्क कर सकता है , ताकि पत्र उसे समय से मिल सके।


    लिखित परीक्षा में चयनित उम्‍मीदवार को आयोग की वेबसाइट (https://upsconline.nic.in) पर अपने आपको पहले ऑनलाइन रजिस्‍टर करना होगा और ऑनलाइन विस्‍तरित आवेदन पत्र को भरने के साथ-साथ पात्रता आरक्षण संबंधी दावे आदि के समर्थन में प्रमाण-पत्रों/दस्‍तावेजों की स्‍कैन की गई प्रतिलिपियों को अपलोड करना होगा। ऑनलाइन आवेदन पत्र आयोग की वेबसाइट पर दिनांक 30 अक्‍टू‍बर , 2019 से 13 नवम्‍बर, 2019 तक शाम छह बजे तक उपलब्‍ध होगा। आवेदन पत्र को भरने और उसे ऑनलाइन जमा करने के बारे में सभी महत्‍वपूर्ण जानकारी भी आयोग की वेबसाइट पर उपलब्‍ध है।


    अंतिम रूप से अपना विस्तृत आवेदन पत्र (डीएएफ) जमा करने वाले उम्मीदवारों को नोडल प्राधिकारी अर्थात् सीआरपीएफ द्वारा शारीरिक मानक परीक्षण / शारीरिक दक्षता परीक्षण / चिकित्सा मानक परीक्षण में उपस्थित होने के लिए बुलावा पत्र जारी किया जाएगा। उम्मीदवारों को आबंटित केंद्रों पर शारीरिक मानक परीक्षण / शारीरिक दक्षता परीक्षण / चिकित्सा मानक परीक्षण में उपस्थित होने के लिए फोटो पहचान के प्रमाण , जैसे आधार कार्ड , ड्राइविंग लाइसेंस , पासपोर्ट , मतदाता पहचान पत्र आदि सहित उक्त बुलावा पत्र को साथ लाना होगा।


    उम्मीदवारों को सलाह दी जाती है कि अपने पते में परिवर्तन , यदि कोई हो , की सूचना उप महानिरीक्षक (भर्ती) , केंद्रीय रिजर्व पुलिस बल , को फोन. नं. 011 — 26160255 , फैक्स नं. 011-26160250 तथा ई-मेल आईडी digrect@crpf.gov.in पर तथा संघ लोक सेवा आयोग को पत्र या फैक्स द्वारा तत्काल दें ताकि उन्हें पत्रों की सुपुर्दगी समय पर हो सके।


    जिन उम्मीदवारों ने अर्हता प्राप्त नहीं की है , उनके अंक-पत्र , अंतिम परिणाम के प्रकाशन के बाद (व्यक्तिगत परीक्षण के आयोजन के बाद) आयोग की वेबसाइट पर अपलोड कर दिए जाएंगे और ये अंक-पत्र वेबसाइट पर 30 दिनों की अवधि के लिए उपलब्ध रहेंगे।


    उम्मीदवार अपना अनुक्रमांक और जन्म की तारीख अंकित करने के बाद अंक-पत्र प्राप्त कर सकते हैं। तथापि , संघ लोक सेवा आयोग द्वारा उम्मीदवारों को अंक-पत्र की मुद्रित प्रतियां , उम्मीदवारों से डाक टिकट लगे स्व-पता लिखे लिफाफे के साथ उनके द्वारा विशेष अनुरोध प्राप्त होने पर ही भेजी जाएंगी। अंक-पत्रों की मुद्रित प्रतियां प्राप्त करने के इच्छुक उम्मीवारों को ऐसा अनुरोध आयोग की वेबसाइट पर अंक-पत्रों को प्रदर्शित किए जाने के तीस दिन के अंदर करना चाहिए , इसके बाद ऐसे किसी अनुरोध पर विचार नहीं किया जाएगा।


    पूरी सूची के लिए यहां क्लिक करें -


    ******


    आरकेमीणा/आरएनएम/एएम /एमएस/जीआरएस-3677

    
    
    (Release ID: 1588492) Visitor Counter : 434
    
    
      Read this release in: English , Urdu