      குடியரசுத் துணைத் தலைவர் செயலகம்

      அஜர்பைஜானின் பாக்கூ நகரில் நடைபெறவுள்ள 18-வது அணிசேரா நாடுகள் அமைப்பின் (நாம்) உச்சிமாநாட்டின் இந்தியக் குழுவிற்குக் குடியரசுத் துணைத் தலைவர் தலைமை தாங்குவார்
      Posted On: 23 OCT 2019 1:21PM by PIB Chennai


    அஜர்பைஜானின் பாக்கூ நகரில் அக்டோபர் 25-26 தேதிகளில் நடைபெறவுள்ள அணிசேரா நாடுகள் அமைப்பின் அரசுத் தலைவர்கள் பங்கேற்கும் 18-வது உச்சிமாநாட்டில் இந்தியக் குழுவிற்கு குடியரசுத் துணைத் தலைவர் திரு எம் வெங்கையா நாயுடு தலைமை தாங்குவார். இந்த உச்சிமாநாட்டிற்கு முன்னதாக அமைச்சர்கள் நிலையிலான கூட்டமும், மூத்த அதிகாரிகள் பங்கேற்கும் கூட்டமும் நடைபெறும்.


    “சமகால உலகின் சவால்களை எதிர்கொள்ள பாண்டுங் கோட்பாடுகளைப் பின்பற்றுவதற்கு ஒருங்கிணைந்த மற்றும் தேவையான நடவடிக்கைகளை உறுதிசெய்வது” 18-வது நாம் உச்சிமாநாட்டின் மையப்பொருளாகும். இந்தக் கோட்பாடுகள் 1955-ல் நடைபெற்ற ஆசிய-ஆப்பிரிக்க மாநாட்டில் வடிவமைக்கப்பட்டன.


    குடியரசுத் துணைத் தலைவரின் பங்கேற்பு, நாம் மற்றும் அதன் உறுப்பு நாடுகளுடன் இந்தியாவின் தொடர்புகளை மேலும் வலுப்படுத்தும்.


    இந்த உச்சிமாநாட்டில் குடியரசுத் துணைத் தலைவர் தேசிய அறிக்கையை அளிப்பார். உச்சிமாநாட்டை நடத்துகின்ற நாட்டின் அதிபர் உட்பட பல்வேறு நாடுகளின் அரசுத் தலைவர்களையும் அவர் சந்தித்துப் பேசுவார்.


    பாக்கூ நகரில் உள்ள இந்தியத் தூதரகம் ஏற்பாடு செய்யும் வரவேற்பு நிகழ்ச்சியில் இந்திய சமூகத்தினருடன் அவர் உரையாற்றுவார்.


    குடியரசுத் துணைத் தலைவர் தலைமையிலான குழுவில் வெளியுறவு அமைச்சர் திரு எஸ் ஜெய்சங்கர், ஐநாவுக்கான இந்தியாவின் நிரந்தரப் பிரதிநிதி திரு.சையத் அக்பருதின், குடியரசுத் துணைத் தலைவரின் செயலாளர் திரு ஐ வி சுப்பாராவ் ஆகியோர் இடம்பெற்றுள்ளனர்.


    *****

    
    
    (Release ID: 1588829) Visitor Counter : 43
    
    
      Read this release in: English , Urdu , Marathi , Hindi , Bengali