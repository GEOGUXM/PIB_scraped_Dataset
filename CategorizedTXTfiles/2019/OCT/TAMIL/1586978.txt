      PIB Headquarters

      தூத்துக்குடியில் மகாத்மா காந்தி 150 ஆவது பிறந்த நாள் விழா கண்காட்சி
      மாநில அமைச்சர் கடம்பூர் ராஜூ திறந்து வைத்து பார்வையிட்டார்

      Posted On: 02 OCT 2019 5:17PM by PIB Chennai

    மகாத்மா காந்தி அவர்களின் 150வது பிறந்தநாளையொட்டி தூத்துக்குடி வ.உ.சிதம்பரம் கல்லூரியில் மத்திய தகவல் ஒலிபரப்புத்துறை சார்பில் புகைப்படம் மற்றும் டிஜிட்டல் கண்காட்சி நடைபெற்றது.


    இந்தக் கண்காட்சியை மாநில செய்தி மற்றும் விளம்பரத்துறை அமைச்சர் கடம்பூர் செ.ராஜு தொடங்கி வைத்தார். மகாத்மா காந்தி பிறந்தது முதல் அவர் சுதந்திரபோராட்டத்தில் பங்குபெற்ற ஒவ்வொரு நிகழ்வையும் விளக்கும் படங்கள் இதில் காட்சிபடுத்தப்பட்டிருந்தன. இதனை அமைச்சர் பார்வையிட்டார்.


    பின்னர் மகாத்மா காந்தி பிறந்ததினம் தொடர்பாக நடைபெற்ற பல்வேறு போட்டிகளில் வெற்றி பெற்றவர்களுக்கு அமைச்சர் கடம்பூர் ராஜு பரிசுகளை வழங்கினார். தூத்துக்குடி மாவட்ட ஆட்சித்தலைவர் சந்தீப் நந்தூரி தலைமையில் நடைபெற்ற இந்த நிகழ்ச்சியில் பேசிய அமைச்சர் , மகாத்மா காந்தி போன்றவர்கள் பிறந்ததால் இந்த நாட்டுக்கே பெருமையாகும். அவரது பெயர் காலம் உள்ளவரை நிலைத்து நிற்கும் என்றார்.அகிம்சையால் வெற்றி பெறமுடியும் என உணர்த்தியவர் காந்தியடிகள் என அவருக்குப் புகழாரம் சூட்டினார்.


    இந்த நிகழ்ச்சியில் பத்திரிக்கை தகவல் அலுவலக தமிழ்நாடு மற்றும் புதுச்சேரி கூடுதல் தலைமை இயக்குநர் ஏ.மாரியப்பன் கருத்துரை வழங்கினார். வ.உ.சிதம்பரம் கல்லூரி செயலாளர் ஏ.பி.சி.வீ. சொக்கலிங்கம் ,கல்லூரி முதல்வர் சொ.வீரபாகு உள்ளிட்டோர் கலந்து கொண்டனர்.


    *****************

    
    
    (Release ID: 1586978) Visitor Counter : 74