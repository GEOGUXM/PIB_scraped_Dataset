      உள்துறை அமைச்சகம்

      மத்திய தகவல் ஆணையத்தின் 14-வது வருடாந்தர மாநாட்டின் தொடக்க நிகழ்வில் மத்திய உள்துறை அமைச்சர் தலைமை விருந்தினராகப் பங்கேற்பார்
      Posted On: 11 OCT 2019 10:07AM by PIB Chennai


    புதுதில்லியில் அக்டோபர் 12, 2019 அன்று நடைபெற உள்ள மத்திய தகவல் ஆணையத்தின் 14-வது வருடாந்தர மாநாட்டின் தொடக்க நிகழ்வில் மத்திய உள்துறை அமைச்சர் திரு அமித் ஷா தலைமை விருந்தினராகப் பங்கேற்பார் . வடகிழக்கு பிராந்திய வளர்ச்சித்துறை (தனிப்பொறுப்பு), பிரதமர் அலுவலகம், ஊழியர் நலன், மக்கள் குறைதீர்ப்பு, ஓய்வூதியங்கள், அணுசக்தி மற்றும் விண்வெளி ஆய்வுத்துறைகளின் இணை அமைச்சர் டாக்டர் ஜிதேந்திர சிங் கவுரவ விருந்தினராகப் பங்கேற்பார்.


    இந்த வருடாந்தர மாநாட்டின் மூன்று அமர்வுகளுக்குக் கீழ்க்காணும் மூன்று மையப் பொருள்களை மத்திய தகவல் ஆணையம் அடையாளம் கண்டுள்ளது.


    · காந்திய சிந்தனைகளும் தகவல் அறியும் உரிமையும்


    · சிறந்த நிர்வாகத்தின் கருவியாக தகவல் அறியும் உரிமை


    · தகவல் அறியும் உரிமைச் சட்டம் – எதிர்நோக்கும் சவால்கள்


    காந்திய சிந்தனைகளும் தகவல் அறியும் உரிமையும் என்ற பொருளில் திரு பவன் கே வர்மா, பேராசிரியர் என் ராதாகிருஷ்ணன், பேராசிரியர் அனுராக் கங்கல் ஆகியோர் உரையாற்றுவார்கள். சிறந்த நிர்வாகத்தின் கருவியாக தகவல் அறியும் உரிமை என்ற தலைப்பில் திரு. வஜாஹத் ஹபிபுல்லா, திரு ஏ என் திவாரி, திரு ஷியாம்லால் யாதவ் ஆகியோர் கருத்துக்களைப் பகிர்ந்து கொள்வார்கள். எதிர்நோக்கும் சவால்கள் என்பது குறித்து திரு.பிமல் ஜுல்கா,பேராசிரியர் பார்த்த ப்ரதீம் சக்ரவர்த்தி, திருமதி அஞ்சலி பரத்வாஜ் ஆகியோர் உரையாற்றுவார்கள்.


    முன்னாள் தலைமைத் தகவல் ஆணையர்கள், மத்திய தகவல் ஆணையத்தின் ஆணையர்கள் மாநில தகவல் ஆணையங்களின் தலைமை ஆணையர்கள் மற்றும் ஆணையர்கள் முதன்மை மேல்முறையீட்டு ஆணையம் மற்றும் மத்திய பொதுத் தகவல் ஆணைய அதிகாரிகள் இந்த வருடாந்தர மாநாட்டுக்கு அழைக்கப்பட்டுள்ளனர். மேலும், கள அளவில், பணிபுரியும் சில குறிப்பிட்ட தொண்டு நிறுவனங்களுக்கும் அழைப்பு விடுக்கப்பட்டுள்ளது.


    ----

    
    
    (Release ID: 1587795) Visitor Counter : 5
    
    
      Read this release in: English , Urdu , Hindi , Bengali