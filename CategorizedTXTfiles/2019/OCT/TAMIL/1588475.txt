      PIB Headquarters

      ரூ.1 கோடி மதிப்புள்ள 2.5 கிலோ தங்கம், 10 ஆயிரம் அமெரிக்க டாலர் - சென்னை விமான நிலையத்தில் பறிமுதல், ஒருவர் கைது
      Posted On: 18 OCT 2019 5:45PM by PIB Chennai


    சென்னை விமான நிலையத்தில் சென்ற வியாழக்கிழமையன்று கொழும்பில் இருந்து வந்த ராமநாதபுரத்தைச் சேர்ந்த முகமது அசாருதீன் , இம்தியாஸ் , புதுக்கோட்டையை சேர்ந்த அசாருதீன் , அப்துல் கலாம் ஆசாத் , சிங்கப்பூரிலிருந்து வந்த சென்னையை சேர்ந்த முகமது இம்ரான்கான் , ராமநாதபுரத்தைச் சேர்ந்த முகமது மன்சூர் அலி , கான் முகமத் ஆகிய 6 பேரிடம் சந்தேகத்தின் பேரில் சோதனை நடத்தப்பட்டது. இவர்களிடம் தொடர்ச்சியாக விசாரணை மேற்கொள்ளப்பட்டதில் இவர்கள் தங்களது மலக்குடல் பகுதியில் ரப்பர் போன்ற பொருள் வடிவத்தில் தங்கத்தை மறைத்து கொண்டுவந்திருப்பதை ஒப்புக்கொண்டனர். இந்த தங்கத்தை மீட்டபோது அது ரூ. 80 லட்சம் மதிப்புள்ள 2 கிலோ எடையுள்ள 24 காரட் தங்கம் என்று கண்டுபிடிக்கப்பட்டு சுங்க சட்டத்தின்கீழ் பறிமுதல் செய்யப்பட்டது. இது தொடர்பாக ஒருவர் கைது செய்யப்பட்டார்.


    மற்றும் இரண்டு சோதனைகளில், துபாயிலிருந்து வந்த புதுக்கோட்டையைச் சேர்ந்த முகமது ரெஃபாயுதின் , கொழும்பில் இருந்து வந்த கடலூரைச் சேர்ந்த முகமது இப்ராஹிம் ஆகிய இரண்டு பயணிக ள் சென்னை விமான நிலையத்தில் தடுத்து நிறுத்தப்பட்டனர். அவர்க ளை சோதனை செய்த போது , சிறிய துண்டுகளாக பேண்ட் பைகளில் மறைத்து கொண்டுவரப்பட்ட 65 கிராம் தங்கம் மற்றும் அவர்களது மலக்குடலில் ரப்பர் போன்ற பொருளாக மறைத்து கொண்டுவரப்பட்ட 5 பொட்டலங்களில் இருந்த தங்கம் ஆகியவை கண்டுபிடிக்கப்பட்டன. இவற்றை மீட்டப்பின் , ரூ. 27 லட்சம் மதிப்பிலான 678 கிராம் எடையுள்ள இந்த தங்கம் சுங்கத்துறை சட்டத்தின்கீழ் பறிமுதல் செய்யப்பட்டது. மேலும் , சோதனை நடத்தியதில் ரூ. 81,000 மதிப்புள்ள மாற்றியமைக்கப்பட்ட 5 லேப்டாப்புகளும் , 5,600 சிகரெட்டுகளும் கண்டுபிடிக்கப்பட்டு சுங்கத்துறை சட்டத்தின்கீழ் பறிமுதல் செய்யப்பட்டன.


    வியாழக்கிழமை இரவில் ராமநாதபுரத்தைச் சேர்ந்த அப்தீன் என்ற கொழும்பு வழியாக சிங்கப்பூர் செல்ல வேண்டிய பயணியை , புறப்பாட்டு முனையத்தில் மறித்து சோதனை நடத்தப்பட்டது. அவரது உடலில் சோதனையிட்ட போது அவரது தோல் செருப்புகளில் மறைத்து வைக்கப்பட்டிருந்த ரூ. 7 லட்சம் மதிப்பிலான 10,000 அமெரிக்க டாலர் கண்டுபிடிக்கப்பட்டது. இந்த பணம் சுங்கவரிச்சட்டம் மற்றும் அந்நியச் செலாவணி ஏற்றுமதி - இறக்குமதி திருத்தச்சட்டம் ஆகியவற்றின்கீழ் பறிமுதல் செய்யப்பட்ட து .


    மே ல் விசாரணைகள் நடைபெற்று வருகின்றன என்று , சென்னை சர்வதேச விமான நிலைய சுங்கத்துறை ஆணையாளர் , இன்று ( 18.10.2019) வெளியிட்ட செய்திக்குறிப்பு தெரிவிக்கிறது.


    *********


    

    
    (Release ID: 1588475) Visitor Counter : 63
    
    
      Read this release in: English