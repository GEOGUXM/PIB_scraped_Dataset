      PIB Headquarters

      சென்னை விமான நிலையத்தில் ரூ.37.6 லட்சம் மதிப்புள்ள தங்கம் பறிமுதல்
      Posted On: 21 OCT 2019 1:08PM by PIB Chennai


    ஞாயிறு அன்று கிடைத்த ரகசிய தகவலின் அடிப்படையில், துபாயிலிருந்து ஏர் இண்டியா விமானம் நம்பர்- ஏஐ 906 மூலம் சென்னை வந்த ராமநாதபுரத்தைச் சேர்ந்த முகமது நலீஃப், (வயது 24), சையத் அப்துல் ரஹிம், (வயது 35) ஆகியோரை சந்தேகத்தின் அடிப்படையில் இடைமறித்து விசாரணை நடத்தப்பட்டது. விசாரணையின் போது அவர்கள் பதற்றத்துடன் காணப்பட்டதுடன், பதில் அளிப்பதைத் தவிர்த்தனர். இதனையடுத்து அவர்களிடம் நடத்திய சோதனையில், ரப்பர் விரிப்பில் தலா 3 பண்டல்கள் வீதம் 6 பண்டல் தங்கத்தை தங்கள் ஆசனவாயில் மறைத்து வைத்திருந்தது கண்டுபிடிக்கப்பட்டது. அவர்களிடம் இருந்து ரூ.37.6 லட்சம் மதிப்புள்ள 949 கிராம் 24 கேரட் சுத்தத் தங்கத்தை சுங்கத் துறையினர் சுங்கச் சட்டம் 1962-ன் கீழ் கைப்பற்றினர். இதுதொடர்பாக மேலும் விசாரணை நடைபெற்று வருவதாக சென்னை சர்வதேச விமான நிலைய சுங்கத் துறை ஆணையர் தெரிவித்துள்ளார்.


    ****************

    
    
    (Release ID: 1588576) Visitor Counter : 17
    
    
      Read this release in: English