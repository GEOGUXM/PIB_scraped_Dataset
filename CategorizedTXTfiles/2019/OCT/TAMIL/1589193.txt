      PIB Headquarters

      சுங்கவரி குறித்த சிபிஐ வழக்கில் மோசடியாளர்களுக்குத் தண்டனை
      Posted On: 25 OCT 2019 2:46PM by PIB Chennai


    சுங்கவரி தொடர்பாக சிபிஐ தொடர்ந்த மோசடி வழக்கில் சென்னை எழும்பூர் கூடுதல் முதன்மை பெருநகர மேஜிஸ்ட்ரேட் திரு ஏ எம் ரவி, ஒரு நிறுவனம் மற்றும் 3 நபர்களுக்கு நேற்று தண்டனை வழங்கி தீர்ப்பு அளித்தார்.


    ஜென்ரல் இம்போர்ட்ஸ் இந்தியா பிரைவேட் லிமிடெட் என்ற நிறுவனமும், அதன் நிர்வாக இயக்குனர் ஸ்ரீசந்த் தல்ரேஜா, அதன் இயக்குனர் ரீத்தேஷ் தல்ரேஜா மற்றும் சுங்கவரி முகவர் கே குப்புசாமி ஆகியோர் போலியான மற்றும் தரம் குறைந்த மருந்துகளை போலி ஆவணங்கள் மூலம் தகுந்த உரிமங்கள் இன்றி, நாட்டுக்குள் இறக்குமதி செய்ய குற்றச் சதித்திட்டம் தீட்டியதாக சிபிஐ 2009-ஆம் ஆண்டு செப்டம்பர் மாதம் வழக்கு பதிவு செய்தது.


    இந்த வழக்கு, மருந்துகள் மற்றும் அழகு சாதனப்பொருட்கள் சட்டம் 1940, சுங்கவரிச்சட்டம் 1962 ஆகியவற்றின்கீழ் தொடுக்கப்பட்டது.


    விசாரணை முடிந்து நேற்று அளிக்கப்பட்ட தீர்ப்பில் ஜெனர்ல் இம்போர்ட் நிறுவனத்துக்கு ரூ.20,000 அபராதமும், மற்ற மூவருக்கும் இரண்டு ஆண்டு கடுங்காவல் தண்டனையுடன் தலா ரூ.20,000 அபராதமும் விதிக்கப்பட்டது.


    சென்னை சிபிஐ காவல் கண்காணிப்பாளர் இன்று வெளியிட்ட செய்திக்குறிப்பு இதனைத் தெரிவிக்கிறது.


    **********

    
    
    (Release ID: 1589193) Visitor Counter : 30
    
    
      Read this release in: English