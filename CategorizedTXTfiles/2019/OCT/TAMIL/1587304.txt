      PIB Headquarters

      அனைவரையும் உள்ளடக்கிய வளர்ச்சி என்பதைத் தேசியக் கொள்கையாக மாற்றி மக்களின் நல்வாழ்வுக்காக மத்திய அரசு தீவிரமாகப் பணியாற்றி வருகிறது என மத்திய சிறுபான்மையினர் நலத் துறை அமைச்சர் திரு முக்தார் அப்பாஸ் நக்வி தெரிவித்துள்ளார்.
      Posted On: 05 OCT 2019 3:26PM by PIB Chennai


    அனைவரையும் உள்ளடக்கிய வளர்ச்சி என்பதைத் தேசியக் கொள்கையாக மாற்றி மக்களின் நல்வாழ்வுக்காக மத்திய அரசு தீவிரமாகப் பணியாற்றி வருகிறது என மத்திய சிறுபான்மையினர் நலத் துறை அமைச்சர் திரு முக்தார் அப்பாஸ் நக்வி தெரிவித்துள்ளார்.


    சென்னையில் சனிக்கிழமை அன்று (05.10.2019) பல்வேறு வங்கிகள் ஏற்பாடு செய்திருந்த நுகர்வோர் தொடர்பு முன்முயற்சி நிகழ்ச்சியில் உரையாற்றிய அவர், பிரதமர் திரு நரேந்திர மோடி தலைமையிலான அரசு கவுரவத்துடன் வளர்ச்சி என்பதைக் கொள்கையாகக் கொண்டு செயலாற்றி வருகிறது என்றார். நாட்டின் வளம் முக்கியமானதாகவும், பொருளாதாரம் வலுவானதாகவும், பாதுகாப்பு பத்திரமானவர்களின் கைகளில் இருப்பதாகவும் உள்ளது என்று அவர் குறிப்பிட்டார். பல்வேறு உலக சவால்களையும் கடந்து மத்திய அரசு பணவீக்க விகிதம் அதிகரிக்காமல் இருப்பதை உறுதிசெய்துள்ளது, எந்தவொரு நுகர்பொருள் பற்றாக்குறையும் இல்லை என்றும் அமைச்சர் கூறினார்.


    ஜிஎஸ்டி, பணமதிப்பு நீக்கம், வங்கித் துறை சீர்திருத்தம், வரி சீர்திருத்தம் போன்ற மோடி அரசின் வரலாற்றுச் சிறப்புமிக்க, துணிச்சலான நடவடிக்கைகள் வலுவான, நிலையான பொருளாதாரத்தை உறுதி செய்திருப்பதாக திரு நக்வி தெரிவித்தார். அடிப்படைக் கட்டமைப்பு மேம்பாட்டிற்கு செலவு செய்வதற்கு மத்திய அரசு முன்னுரிமை அளித்து வருவதாகக் கூறிய அமைச்சர், அடுத்த ஐந்தாண்டுகளில் அடிப்படைக் கட்டமைப்பு மேம்பாட்டுக்கு 100 லட்சம் கோடி செலவிடப்படவுள்ளதாகத் தெரிவித்தார்.


    திவால் மற்றும் நொடித்துப் போதல் சட்டம் வங்கித் துறை சீர்திருத்தத்தில் முக்கியமான பங்கினை செலுத்தியிருப்பதாகவும், இந்தத் துறையை மேலும் பலப்படுத்தியிருப்பதாகவும் அவர் கூறினார். 10 பொதுத் துறை வங்கிகளை நான்கு வங்கிகளாக மாற்றியிருப்பது, வங்கித்துறை சீர்திருத்தத்தில் மோடி அரசின் மிகப்பெரிய நடவடிக்கை என்று அவர் தெரிவித்தார். கடந்த ஐந்தாண்டுகளில் 29,000 கோடி அமெரிக்க டாலர் மதிப்புக்கு வெளிநாட்டு நேரடி முதலீடு வந்திருப்பதாகவும், இது 20 ஆண்டுகால வெளிநாட்டு முதலீட்டில் 50 சதவீதமாகும் என்றும் திரு நக்வி கூறினார். நாட்டில் முதன்முறையாக 37 கோடி மக்கள் வங்கிச்சேவையுடன் இணைக்கப்பட்டிருக்கிறார்கள் என்றும், முத்ரா திட்டத்தின்கீழ் 20 கோடிக்கும் அதிகமானவர்களுக்கு எளிதாக கடன் வழங்கப்பட்டிருப்பதாகவும் அமைச்சர் தெரிவித்தார்.


    ***************

    
    
    (Release ID: 1587304) Visitor Counter : 30
    
    
      Read this release in: English