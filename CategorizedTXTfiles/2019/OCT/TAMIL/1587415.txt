      PIB Headquarters

      சென்னை விமான நிலையத்தில் ரூ.22.3 லட்சம் மதிப்புள்ள தங்கம் பறிமுதல்
      Posted On: 07 OCT 2019 5:54PM by PIB Chennai


    துபாயிலிருந்து ஐக்கிய அரபு அமீரக விமானத்தில் திங்களன்று (07.10.2019) சென்னை வந்த ரஃபியா என்ற விமானப்பயணி தங்கம் கொண்டுவருவதான சந்தேகத்தின் பேரில் வெளியேறும் வழியில் இடைமறித்து விசாரிக்கப்பட்டார். அவர் பதற்றத்துடன் காணப்பட்டதோடு கேள்விகளுக்கு பதில் அளிப்பதைத் தவிர்த்தார். அவர் கொண்டுவந்த சூட்கேசைப் பரிசோதனை செய்தபோது, அந்தப் பெட்டியின் ஓரப்பகுதியில் உள்ள வயருக்குப் பின்னால் ரூ.22.3 லட்சம் மதிப்புள்ள 95 சதவீதம் சுத்தமான 595 கிராம் எடையுள்ள நான்கு தங்கக்கம்பிகள் மறைத்து வைக்கப்பட்டிருப்பது கண்டறியப்பட்டது. இதையடுத்து, அவை பறிமுதல் செய்யப்பட்டு அந்தப் பெண்ணும், கைது செய்யப்பட்டார். மேல் விசாரணை நடைபெற்று வருகிறது என சென்னையில் உள்ள சர்வதேச விமான நிலையத்தின் சுங்கத்துறை ஆணையர் ஒரு செய்திக் குறிப்பில் தெரிவித்துள்ளார்.


    ***************

    
    
    (Release ID: 1587415) Visitor Counter : 24
    
    
      Read this release in: English