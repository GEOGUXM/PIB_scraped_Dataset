      PIB Headquarters

      லஞ்ச ஒழிப்பு விழிப்புணர்வு வாரக் கொண்டாட்டம்
      Posted On: 29 OCT 2019 6:16PM by PIB Chennai


    தேசிய வேளாண்மை மற்றும் ஊரக மேம்பாட்டு வங்கி யின் (நபார்டு) தமிழ்நாடு மண்டல அலுவலகத்தில் இன்று “லஞ்ச ஒழிப்பு விழிப்புணர்வு வாரம்” கொண்டாடப்பட்டது. அதன் அங்கமாக, இன்று சென்னையில் உள்ள மண்டல அலுவலகத்தில் பணிபுரியும் அனைவரும், வங்கியின் தலைமை பொது மேலாளர் திருமதி. பத்மா ரகுநாதன் தலைமையில், லஞ்ச ஒழிப்பு உறுதிமொழி எடுத்துக் கொண்டனர். அதனைத் தொடர்ந்து ஊழியர்கள் அனைவரும் லஞ்ச ஒழிப்பு வாசகங்களுடன் கூடிய பதாகைகளை ஏந்தியபடி, சற்று தொலைவுக்கு ஊர்வலமாக சென்று விழிப்புணர்வு ஏற்படுத்தினர். இந்த நிகழ்ச்சியின் மூலமாக சமூகத்தில் நாணயமான வாழ்க்கை முறை குறித்து வலியுறுத்தப்பட்டது. தொடர்ந்து லஞ்ச ஒழிப்பு விழிப்புணர்வு குறித்து பள்ளி மாணவர்களுக்கு பல்வேறு போட்டிகள் நடத்தப்பட்டு பரிசுகள் வழங்கப்பட உள்ளதாக, நபார்டு வங்கியின் தலைமை பொது மேலாளர் திருமதி. பத்மா ரகுநாதன் தெரிவித்துள்ளார்.


    *******

    
    
    (Release ID: 1589482) Visitor Counter : 83
    
    
      Read this release in: English