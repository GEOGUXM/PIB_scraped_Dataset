      அணுசக்தி அமைச்சகம்

      டாக்டர் விக்ரம் சாராபாய் நூற்றாண்டு விழாவையொட்டி முன்னோடி நிகழ்ச்சிக்கு அணுசக்தித் துறை ஏற்பாடு செய்துள்ளது
      Posted On: 17 OCT 2019 3:47PM by PIB Chennai


    டாக்டர் விக்ரம் சாராபாயின் நூற்றாண்டு விழா ஆண்டு முழுவதும் கொண்டாடப்படுவதன் ஒருபகுதியாக, அணுசக்தித் துறை மற்றும் விண்வெளித்துறை மும்பையில் ஏற்பாடு செய்துள்ள இரண்டு நாள் நிகழ்ச்சி இன்று தொடங்கியது. டாக்டர் விக்ரம் சாராபாய் அணுசக்தித் துறைக்கு ஆற்றிய அரும்பணிகளை நினைவுகூரும் வகையில் முன்னோடி நிகழ்ச்சியாக அணுசக்தித் துறை இதனை ஏற்பாடு செய்துள்ளது.


    டாக்டர் சாராபாயுடன் இணைந்து பணியாற்றிய பலர் இந்த நிகழ்ச்சியில் கலந்து கொண்டனர். இஸ்ரோவின் முன்னாள் தலைவர் டாக்டர் கஸ்தூரி ரங்கன், அணுசக்தி ஆணையத்தின் முன்னாள் தலைவரும், அணுசக்தித் துறையின் முன்னாள் செயலருமான டாக்டர் எம் ஆர் சீனிவாசன், கனநீர் வாரியத்தின் முன்னாள் தலைமை நிர்வாகி திரு சுரேந்தர் ஷர்மா ஆகியோர் நிகழ்ச்சியில் பங்கேற்றனர். அணுமின் நிலையங்களுக்கு ஊக்கமளிக்கும் வகையில் இந்திரா காந்தி அணுசக்தி மையத்தை உருவாக்கியது. கனநீர் வாரியம், இந்திய மின்னணுக் கழகம், அணுசக்தி வளாகம் போன்ற அணுசக்தித் துறையின் முக்கிய அமைப்புகளை உருவாக்கியது என டாக்டர் சாராபாயின் பல்வேறு நடவடிக்கைகள் மற்றும் பங்களிப்புகளை அவருடன் நெருங்கிய தொடர்பு வைத்திருந்த முக்கிய விருந்தினர்கள் புகழ்ந்துரைத்தனர்.


    இந்த நிகழ்ச்சியின் தொடர்ச்சியாக 18 ஆம் தேதி குழந்தைகளுடனான கலந்துரையாடல் நடைபெறுகிறது. மும்பை முழுவதும் உள்ள பல்வேறு பள்ளிகளைச் சேர்ந்த குழந்தைகளுக்கு இந்த நிகழ்ச்சி அர்ப்பணிக்கப்படுகிறது. அணுசக்தி மற்றும் விண்வெளி அறிவியல் குறித்த பிரபலமான உரைகள், அறிவியல் வினாடி-வினா, விவாதப் போட்டிகள், சொற்பொழிவுகள் ஆகியவை இந்த நிகழ்ச்சியில் முக்கிய அம்சங்களாக இருக்கும்.


    இந்த முன்னோடி நிகழ்ச்சியைத் தொடர்ந்து அணுசக்தித் துறையின் பல்வேறு பிரிவுகளில் இதேபோன்ற நிகழ்ச்சிகள் 2020 ஆம் ஆண்டு ஆகஸ்ட் மாதம் வரை நடைபெறும்.


    இந்திய விண்வெளித் திட்டத்தின் தந்தை எனக் கருதப்படும் டாக்டர் விக்ரம் சாராபாய் 1919 ஆம் ஆண்டு ஆகஸ்ட் மாதம் 12 ஆம் தேதி அகமதாபாதில் பிறந்தார். விண்வெளித் துறையில் டாக்டர் சாராபாயின் பங்களிப்புகள் அனைவரும் அறிந்ததே. இருப்பினும், அணுசக்தித் துறையின் தலைவராகவும், அணுசக்தி ஆணையத்திற்கும் அவர் ஆற்றிய பணிகள் இதேபோன்ற முக்கியத்துவம் வாய்ந்தவையாகும்.


    *****

    
    
    (Release ID: 1588407) Visitor Counter : 55
    
    
      Read this release in: English , Urdu , Marathi , Hindi , Bengali