      உள்துறை அமைச்சகம்

      பிளாஸ்டிக் நமது புவிக்கு ஆபத்தானது, அதன் பயன்பாட்டை அன்றாட வாழ்வில் குறைத்து நமது சந்ததியினரின் எதிர்காலத்தை பாதுகாக்க ஒவ்வொருவரும் பொறுப்பேற்க வேண்டும்: திரு ஜி. கிஷன் ரெட்டி
      Posted On: 17 OCT 2019 4:12PM by PIB Chennai


    “இயற்கை வளங்களை அதிகப்படியாக பயன்படுத்துவது, பருவநிலை மாற்றத்தை விரைவுப்படுத்தி புவியில் சுற்றுச்சூழல் சமச்சீரின்மையை உருவாக்கி விடுகிறது. பிளாஸ்டிக் பூமிக்கு மிகவும் ஆபத்தானது, அத ன் பயன்பாட்டை அன்றாட வாழ்வில் குறைத்து நமது சந்ததியினரின் எதிர்காலத்தை பாதுகாக்க ஒவ்வொருவரும் உறுதியேற்க வேண்டும்” என்று மத்திய உள்துறை இணையமைச்சர் திரு ஜி. கிஷன் ரெட்டி கூறியிருக்கிறார். புதுதில்லியில் இன்று புதுதில்லி மாநகராட்சி சபை ஏற்பாடு செய்திருந்த மரம் நடுதல், பிளாஸ்டிக் பயன்பாட்டை குறைத்தல் ஆகியவற்றை வலியுறுத்தும் நிகழ்ச்சியில் அவர் பேசினார்.


    பிரதமர் செங்கோட்டையிலிருந்து நாட்டிற்கு ஆற்றிய உரையில் நமது வாழ்க்கையில் பிளாஸ்டிக் பயன்பாட்டைக் குறைத்து சுற்றுச்சூழலை பாதுகாக்குமாறு கேட்டுக்கொண்டதை திரு ரெட்டி சுட்டிக்காட்டினார். அதற்கேற்ப சுற்றுச்சூழலை பாதுகாப்பது, உள்ளாட்சி அமைப்புகள் அல்லது அரசுகளின் பொறுப்பு மட்டுமின்றி ஒவ்வொரு குடிமகனின் கடமையும் ஆகும் என்றும், இதனை மக்கள் இயக்கமாக மாற்ற வேண்டும் என்றும் அவர் வலியுறுத்தினார். காற்று மாசு அளவைக் குறைப்பதற்கு கூடுதல் முயற்சி எடுக்க வேண்டும் என்று அவர் கேட்டுக் கொண்டார். அப்போதுதான் புதுதில்லியில் சுற்றுச்சூழல் சமநிலை பராமரிக்கப்படும் என்று அவர் தெரிவித்தார்.


    ஒருமுறை பயன்படுத்தும் பிளாஸ்டிக்கை கைவிடுவதற்கான உறுதி மொழியை பள்ளி மாணவர்கள், ஆசிரியர்கள், நடைபயிலுவோர் மற்றும் அதிகாரிகளுக்கு அமைச்சர், செய்து வைத்தார். புதுதில்லி மாநகராட்சி மன்றப் பள்ளி மாணவர்களை பிளாகிங் நிகழ்ச்சிக்கென அவர் கொடியசைத்து அனுப்பி வைத்தார். அவரும் அதில் பங்கேற்றார்.


    தில்லி அரசின் முதன்மைச் செயலாளரும் புதுதில்லி மாநகராட்சி சபையின் தற்காலிக தலைவருமான திரு விஜய்குமார் தேவ் நிகழ்ச்சியில் பங்கேற்றார்.


    *****

    
    
    (Release ID: 1588405) Visitor Counter : 75
    
    
      Read this release in: English , Urdu , Hindi , Marathi , Bengali