      PIB Headquarters

      ஏழாவது பொருளாதாரக் கணக்கெடுப்பு தொடக்க நிகழ்வில் ஆளுநர் திரு பன்வாரிலால் புரோஹித் உரை
      Posted On: 09 OCT 2019 7:43PM by PIB Chennai


    மத்திய புள்ளியியல் மற்றும் திட்ட அமலாக்க அமைச்சகம் சென்னையில் ஏற்பாடு செய்திருந்த ஏழாவது பொருளாதாரக் கணக்கெடுப்பு தொடக்க நிகழ்வில் தலைமை விருந்தினராகக் கலந்துகொண்ட தமிழ்நாடு ஆளுநர் திரு பன்வாரிலால் புரோஹித் கூடியிருந்தோரிடையே உரையாற்றினார்.


    இன்று தொடங்கும் இந்தக் கணக்கெடுப்பு , 27.5 கோடி வீடுகளையும் , 5.5 கோடி தொழில் நிறுவனங்களையும் உள்ளடக்கியதாக இருக்கும். சுமார் மூன்றரை மாதம் நடத்தப்படும் இந்தக் கணக்கெடுப்பில் சுமார் 12 லட்சம் பேர் ஈடுபடுவார்கள்.


    இந்தக் கணக்கெடுப்பின் மூலம் வேலைவாய்ப்பு , பல்வேறு தொழில் நிறுவனங்களின் செயல்பாடுகள் , அவற்றின் அளவு , எந்திரங்களில் முதலீடு , ஆண்டு வரவு செலவு போன்ற தகவல்களைத் திரட்டி , தொகுத்து , ஆவணப்படுத்தப்படும்.


    இந்தத் தகவல் உள்ளூர் நிலையிலும் , மாநில , தேசிய அளவிலும் சிறந்த கொள்கைகளை வகுப்பதற்கு முக்கியமான பொருளாதாரக் குறியீடுகளாக இருக்கும்.


    அண்மைக் காலத்தில் உலகிலேயே அதிவேகமாக வளர்ந்துவரும் பொருளாதாரமாக இந்தியப் பொருளாதாரம் உள்ளது. அரசு , பொதுத்துறை பங்கேற்பில் உலகில் மூன்றாவது பெரிய நாடாக இந்தியா விளங்குகிறது.


    இந்நிலையில் , பொருளாதாரக் கணக்கெடுப்பு போன்ற முன்முயற்சிகள் விரைவான வளர்ச்சிக்கும் , மாபெரும் வளத்திற்கும் தேவையான புரிதலை வலுப்படுத்த உதவும்.


    தேவைப்படும்போது உரிய காலத்தில் தரமான கொள்கைக்கு அரசு தலையீடு செய்ய முடியும் என்பதால் வீடுதேடி வரும் கணக்கெடுப்பாளர்களுக்கு சரியான தகவலை அளிக்க வேண்டும் என்று பொதுமக்களுக்கு , ஆளுநர் வேண்டுகோள் விடுத்தார்.


    ஏழாவது பொருளாதார கணக்கெடுப்பு வெற்றி பெற அவர் வாழ்த்துக்களையும் தெரிவித்தார்.


    இந்த நிகழ்ச்சியில் , மத்திய புள்ளியியல் மற்றும் திட்ட அமலாக்க அமைச்சகத்தின் செயலாளரும் , தலைமைப் புள்ளியியலாளருமான பிரவீன் ஸ்ரீவஸ்தவா உள்ளிட்ட பிரமுகர்கள் கலந்துகொண்டனர்.


    ••••••••


    

    
    (Release ID: 1587591) Visitor Counter : 75