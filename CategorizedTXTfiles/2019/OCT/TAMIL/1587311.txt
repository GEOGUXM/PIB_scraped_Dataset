      PIB Headquarters

      தென்மண்டலத்தில் 34,272 விண்ணப்பதாரர்கள் தேர்வு எழுத பணியாளர் தேர்வாணையம் அனுமதித்துள்ளது
      Posted On: 05 OCT 2019 3:56PM by PIB Chennai

     1. பணியாளர் தேர்வாணையம் தெரிவு செய்யப்பட்ட பணியிடங்களுக்கு கட்டம்-vii/2019/கணினி வழி தேர்வு நடத்தவுள்ளது.

     1. தென்மண்டலத்தில் 34,272 விண்ணப்பதாரர்கள் தேர்வு எழுத அனுமதிக்கப்பட்டுள்ளனர். இந்தத் தேர்வுகள் ஆந்திரப்பிரதேசத்தின் விஜயவாடா, விசாகப்பட்டினம், தெலங்கானாவின் ஹைதராபாத், தமிழ்நாட்டில் சென்னை ஆகிய நான்கு நகரங்களில் உள்ள 11 இடங்களில் நடைபெறும்.


     1. தென்மண்டலத்தில் 2019 அக்டோபர் 15, 16 தேதிகளில் தேர்வு நடைபெறும். ஒவ்வொரு நாளும் மூன்று ஷிப்டுகளில் அதாவது காலை 10 மணி முதல் 11 மணிவரை; பிற்பகல் 1 மணி முதல் 2 மணி வரை; பிற்பகல் 4 மணி முதல் 5 மணிவரை தேர்வுகள் நடைபெறும்.


     1. தேர்வர்கள் இணைய தளம் வாயிலாக அனுமதிச் சான்றிதழ்களைத் தேர்வுத் தேதிக்கு நான்கு நாள் முன்னதாக மட்டுமே பதிவிறக்கம் செய்து கொள்ள முடியும். இணைய வழி விண்ணப்பங்களில் செல்பேசி எண்கள், மின்னஞ்சல் முகவரி அளித்திருந்தால் குறுஞ்செய்தி மற்றும் மின்னஞ்சல் மூலமும் விவரங்கள் அனுப்பப்படும்.


     1. கைக்கடிகாரம், புத்தகங்கள், காகிதங்கள், பத்திரிகைகள், செல்பேசி, புளு டூத், ஹெட்போன், கால்குலேட்டர் போன்ற மின்னணு சாதனங்கள் தேர்வுக் கூடத்திற்குள் கண்டிப்பாக அனுமதிக்கப்படமாட்டா. தேர்வுக் கூடத்தில் தேர்வாளரிடம் இவற்றில் ஏதேனும் இருப்பது கண்டறியப்பட்டால் அவரின் தேர்வு ரத்துச் செய்யப்படுவதோடு, 3 முதல் 7 ஆண்டு காலத்திற்கு தேர்விலிருந்து ஆணையத்தால் விலக்கியும் வைக்கப்படுவார்.


     1. இ-அட்மிஷன் சான்றிதழ், அசல் அடையாள அட்டை ஆகியவை இல்லாமல் தேர்வு எழுத தேர்வாளர்கள் அனுமதிக்கப்பட மாட்டார்கள்.


    பணியாளர் தேர்வாணைய தென்மண்டல இணைச் செயலாளரும், மண்டல இயக்குநருமான திரு கே நாகராஜா இதனை செய்திக் குறிப்பு ஒன்றில் தெரிவித்துள்ளார்.


    ***********


    

    
    (Release ID: 1587311) Visitor Counter : 61
    
    
      Read this release in: English
    
    
    

1.