      குடியரசுத் துணைத் தலைவர் செயலகம்

      குடியரசுத் துணைத் தலைவர் காமோரோஸ் மற்றும் சியரா லியோன் நாடுகளில் பயணத்தைத் தொடங்கினார் இந்தியா வம்சாவளியினரிடையே உரையாற்றினார்
      Posted On: 11 OCT 2019 9:30AM by PIB Chennai


    குடியரசுத் துணைத் தலைவர் திரு. எம். வெங்கைய நாயுடு, காமோரோஸ் மற்றும் சியரா லியோன் நாடுகளில் தமது பயணத்தைத் தொடங்கினார்.


    ஆப்பிரிக்க நாடுகளுக்கு இந்தியா உயர் முன்னுரிமை அளிக்கிறது என்றும், ஆப்பிரிக்காவை முக்கிய கவனம் பெறும் கண்டமாக இந்திய அரசு கருதுகிறது என்றும் அவர் கூறினார். குடியரசுத் தலைவர், குடியரசு துணைத் தலைவர், பிரதமர் என்ற நிலைகளில் கடந்த ஐந்தாண்டுகளில் ஆப்பிரிக்க நாடுகளுக்கு 32 பயணங்கள் மேற்கொள்ளப்பட்டிருப்பதை அவர் சுட்டிக்காட்டினார். ஆப்பிரிக்காவில் மேலும் 18 தூதரகங்களைத் தொடங்க இந்தியா முடிவு செய்திருப்பதாகவும் அவர் தெரிவித்தார்.


    காமோரோஸ் தலைநகர் சென்றடைந்த திரு. வெங்கைய நாயுடு-வை அந்நாட்டு அதிபர் திரு. அஸாலி அசவ்மானி வரவேற்றார்; அவருக்கு ராணுவ அணிவகுப்பு மரியாதை அளிக்கப்பட்டது.


    இந்திய வம்சாவளியினரிடையே உரையாற்றுகையில், சுமார் 250 பேர் என்ற அளவில் உள்ள இந்திய வம்சாவளியினர் அந்நாட்டின் சமூக பொருளாதாரம் உள்ளிட்ட பல துறைகளில் முக்கியப் பங்காற்றி வருவது மகிழ்ச்சி அளிப்பதாகக் கூறினார். இந்தியாவின் பண்பாட்டு பாரம்பரியத்தை பேணிவரும் அவர்களை பாராட்டுவதாகத் தெரிவித்தார். இந்தியா, அந்நிய நேரடி முதலீடுகளுக்கு மிகவும் உகந்த நிலையில் இருப்பதாகவும், இதனை முதலீட்டாளர்கள் பயன்படுத்திக் கொள்ள வேண்டும் என்றும் கேட்டுக் கொண்டார்.


    மகாத்மா காந்தியடிகளின் 150-வது பிறந்தநாளை முன்னிட்டு அவருக்கு அஞ்சலி செலுத்திய குடியரசு துணைத்தலைவர், பாகுபடுத்தப்பட்ட சமுதாயத்திற்கும், காலனி ஆதிக்கத்திற்கும் எதிரான காந்தியடிகளின் போராட்டத்திற்கு ஆப்பிரிக்காவில்தான் உத்வேகம் கிடைத்தது என்று கூறினார்.


    குடியரசு துணைத்தலைவருடன் மத்திய அமைச்சர்கள் திரு. சஞ்சீவ்குமார் பால்யன், திரு. ராம்விச்சார் நேத்தம் மற்றும் உயரதிகாரிகள் சென்றுள்ளனர்.


    ----

    
    
    (Release ID: 1587842) Visitor Counter : 7
    
    
      Read this release in: English , Urdu , Hindi , Bengali