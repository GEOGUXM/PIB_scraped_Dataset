      உள்துறை அமைச்சகம்

      மத்திய அரசின் அமைச்சகங்கள் / அனைத்துத் துறைகளிலும் பேரிடர் மேலாண்மையைக் கையாளும் தொடர்பு அலுவலர்களுக்கான விழிப்புணர்வு பயிலரங்கு நடைபெற்றது
      Posted On: 11 OCT 2019 3:56PM by PIB Chennai


    பிரதமர் திரு நரேந்திர மோடியின் வழிகாட்டுதல்படி மத்திய உள்துறை அமைச்சகமும், தேசியப் பேரிடர் மேலாண்மை ஆணையமும் மத்திய அரசின் அமைச்சகங்களிலும் / அனைத்துத் துறைகளிலும் பேரிடர் மேலாண்மையைக் கையாளும் தொடர்பு அலுவலர்களுக்கான இரண்டு நாள் விழிப்புணர்வு பயிலரங்கிற்குப் புதுதில்லியில் ஏற்பாடு செய்திருந்தன. இந்தப் பயிலரங்கில் சுமார் 120 முதுநிலை அலுவலர்கள் பங்கேற்றனர்.


    பேரிடர் காலத்தில் ஆபத்தைக் குறைப்பது, செண்டாய் கட்டமைப்பு, நீடித்த வளர்ச்சி இலக்குகள், பாரீஸ் உடன்பாடு ஆகியவற்றுக்கு இடையே ஒருங்கிணைப்பை உருவாக்குவது, பேரிடர் ஆபத்துக் குறைப்பு குறித்த உலகப் பார்வை, அமைச்சகங்கள் / துறைகளின் பேரிடர் மேலாண்மைத் திட்டங்கள் தயாரிப்பு போன்றவற்றில் தொடர்பு அலுவலர்களுக்கு விழிப்புணர்வை ஏற்படுத்துவது இந்தப் பயிலரங்கின் நோக்கமாகும்.


    தேசியப் பேரிடர் மேலாண்மை ஆணையம், பேரிடர் மேலாண்மைக்கான தேசிய கல்விக் கழகம் ஆகியவற்றின் உறுப்பினர்களும், செயற்பாட்டாளர்களும், பேரிடர் மேலாண்மை குறித்து கட்டுரைகள் அளித்ததோடு தொடர்பு அலுவலர்களுடன் கருத்துப் பரிமாற்றமும் செய்தனர். பருவநிலை மாற்றத்தை எதிர்கொள்வது, சூழல் பாதுகாப்பு அடிப்படையில் பேரிடர் தடுப்பு, வீடுகள் மற்றும் கட்டமைப்பில் பாதுகாப்பு, மனிதர்களால் உருவாக்கப்படும் பேரழிவுகள், நிர்வாகம் மற்றும் நிதி நடைமுறைகள், பங்கேற்பு அணுகுமுறை போன்ற விஷயங்களும் இந்தப் பயிலரங்கில் விவாதிக்கப்பட்டன.

    
    
    (Release ID: 1587864) Visitor Counter : 5
    
    
      Read this release in: English , Urdu , Hindi