      PIB Headquarters

      சென்னை விமான நிலையத்தில் ரூ.91.5 லட்சம் மதிப்புள்ள 2.3 கிலோ தங்கம் பறிமுதல், இருவர் கைது
      Posted On: 24 OCT 2019 6:00PM by PIB Chennai


    விமானத்தில் தங்கம் கடத்தி வருவதாகக் கிடைத்த ரகசிய தகவலின் அடிப்படையில், வியாழக்கிழமை மலேஷியாவிலிருந்து வந்த புளியந்தோப்பைச் சேர்ந்த ஃபர்ஜானா அபுபக்கர் சித்திக், (வயது 27), துபாயிலிருந்து வந்த ராமநாதபுரத்தைச் சேர்ந்த சதக்கத்துல்லா (வயது 47) ஆகியோரை சுங்கத்துறை அதிகாரிகள் விமான நிலைய வாயிலில் இடைமறித்து சோதனையிட்டனர்.


    இதில் ஃபர்ஜானா தனது உள்ளாடைகளுக்குள் மறைத்து எடுத்துவரப்பட்ட ஆறு பண்டல் தங்கமும், சதக்கத்துல்லா ஆசனவாயில் மறைத்து எடுத்து வந்த மூன்று பண்டல் தங்கமும் கண்டுபிடிக்கப்பட்டது. இதுதவிர அவர், தனது கால்சட்டைப் பையில் மறைத்து எடுத்துவந்த 40 கிராம் தங்கத்தையும் அதிகாரிகள் கண்டுபிடித்தனர். இவர்கள் இருவரையும் கைது செய்த சுங்கத்துறை அதிகாரிகள் மொத்தம் 967 கிராம் எடை கொண்ட ரூ.38.37 லட்சம் மதிப்புள்ள தங்கத்தை அவர்களிடமிருந்து பறிமுதல் செய்தனர்.


    முன்னதாக புதன்கிழமை, துபாயிலிருந்து வந்த ராமநாதபுரத்தைச் சேர்ந்த முகமது சர்ஜுன், ஆதில் ஹாசிம் அப்துல் நாசிர், அன்பழகன் கருப்பையா, ஷாகுல் ஹமீது சக்ரியா ஆகிய நான்கு பேரைச் சந்தேகத்தின் பேரில் சோதனையிட்டதில் அவர்கள் தங்களது ஆசனவாய்க்குள் மறைத்து தங்கத்தைக் கடத்தி வந்தது தெரிந்தது. அவர்களிடமிருந்து 1,343 கிராம் எடை கொண்ட ரூ.53 லட்சம் மதிப்புள்ள தங்கம் பறிமுதல் செய்யப்பட்டது. இதுகுறித்து மேலும் விசாரணை நடைபெற்று வருவதாக சென்னை அண்ணா சர்வதேச விமான நிலையத்தின் சுங்கத்துறை ஆணையர் வெளியிட்டுள்ள செய்திக்குறிப்பில் தெரிவிக்கப்பட்டுள்ளது.


    *****


    விகீ/காசி/உமா

    
    
    (Release ID: 1589097) Visitor Counter : 26
    
    
      Read this release in: English