      امور صارفین، خوراک اور عوامی تقسیم کی وزارت

      مرکزی حکومت نے ملک بھر میں ٹماٹروں کی قیمت اوردستیابی کی صورتحال کا جائزہ لیا ، قیمتوں پر قابو پانے کیلئے کئے کلیدی فیصلے
      Posted On: 10 OCT 2019 8:05PM by PIB Delhi


    نئی دہلی 11 اکتوبر ۔صارفین کے امورکے محکمے کے سکریٹری نے آج دہلی -این سی آر سمیت ملک کے کچھ حصوں میں ٹماٹروں کی قیمتوں میں اضافے کا جائزہ لینے کے لئے ایک بین وزارتی میٹنگ کی صدارت کی ۔ قیمتوں کے اضافے پر قابو پانے کو یقینی بنانے کے لئے درج ذیل کلیدی فیصلے کئے گئے ہیں۔


    زراعت اور کسانوں کی فلاح وبہبود کی وزارت کے نمائندوں نے بتایا کہ مہاراشٹر اورکرناٹک میں مسلسل بارشوں کی وجہ سے سپلائی متاثر ہوئی ہے اور اگلے دس دنوں میں صورتحال معمول پرآجائے گی کیونکہ مانسون کی بارش میں پہلے سے ہی کمی آرہی ہے ۔


    دلی میں ٹماٹروں کی دستیابی میں کمی کو کم کرنے کے لئے ’سفل ‘ اس بات پر رضامند ہوا ہے کہ وہ دلی میں اپنی دوکانوں سے 25 روپے کے حساب سے 200 گرام کے پیک پر مشتمل ٹماٹر پیوری فراہم کرے گا، جو کہ تقریباََ 800 گرام ٹماٹر کے مساوی ہے۔ 85روپے میں 825 گرام کا ایک دوسرا بڑا پیک بھی دستیاب کرایا جائے گا جو تقریباََ ڈھائی کلوگرام ٹماٹر کے مساوی ہے ۔ اسٹاک پہلے ہی تمام دوکانوں میں منتقل ہوچکا ہے اور کل (11اکتوبر 2019) سے تمام بوتھوں پر ٹماٹر کی فروخت شروع ہوجائے گی۔


    ٹماٹر پیدا کرنے والی ریاستوں سے درخواست کی جائے گی کہ وہ اپنی متعلقہ ریاستوں سے ان خطوں میں ٹماٹر کی سپلائی بڑھانے میں آسانی فراہم کریں ، جن میں دہلی سمیت ٹماٹر کی کم سپلائی ہے تاکہ ٹماٹر کی دستیابی کو بہتر بنایا جاسکے اور اس کی قیمتوں میں اعتدال لایا جاسکے ۔ٹماٹر پیدا کرنے والی ریاستوں کو مستقل طورپر صلاح ومشورہ دیا گیا ہے کہ وہ ٹماٹر کی مستقل سپلائی کو یقینی بنانے کے لئے اے پی ایم سی ، تاجروں اور ٹرانسپورٹروں سے تبادلہ خیال کرتے رہیں۔یہی بات ٹماٹر پیدا کرنے والی چار بڑی ریاستوں ، یعنی مہاراشٹر ،کرناٹک ، ہماچل پردیش اور آندھر ا پردیش کے لئے بھی دہرائی جارہی ہےتاکہ قیمتیں معمول پرآئیں اورسپلائی میں فوری طورپر اضافہ ہو۔


    ۰۰۰۰۰۰۰۰۰۰۰۰۰۰۰۰


    U-4 547

    
    
    (Release ID: 1587778) Visitor Counter : 7
    
    
      Read this release in: English , Hindi