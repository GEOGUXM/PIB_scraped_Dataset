      وزارت آیوش

      وزیرآیوش نے بیس ہاسپٹل میں آیوروید پیلی ایٹیو کیئریونٹ کاافتتاح کیا
      Posted On: 21 OCT 2019 3:59PM by PIB Delhi


    نئی دہلی، 21 / اکتوبر۔ آیوش اور دفاع کے وزیرمملکت(آزادانہ چارج) جناب شری پد یسونائک نے آج بیس ہاسپٹل دہلی چھاؤنی نئی دہلی میں پیلی ایٹیو کیئر سینٹر میں آیوروید پیلی ایٹیو کیئر یونٹ کاافتتاح کیا۔اس موقع پر وزارت آیوش اور وزارت دفاع کے درمیان ڈائریکٹر جنرل آف آرمڈ فورسیس میڈیکل سروسز(ڈی جی اے ایف ایم ایس) کے صحت سے متعلق اداروں کے تحت آیوش کی یکجائی کے لئے ایک مفاہمت نامہ پر دستخط کئے گئے۔


    اپنے افتتاحی خطاب میں وزیر موصوف نے کہا کہ ہماری فوج کے سپاہی سیاچن گلیشیئر سے لے کرتھار کے ریگستانوں تک بہت ہی مشکل حالات میں کام کررہے ہیں۔ جس کا ان کی جسمانی اور نفسیاتی صحت پر خراب اثر پڑتا ہے۔ انہوں نے کہا کہ آیوروید اور یوگا ہندوستانی فوج کے سپاہیوں کی بہترین جسمانی اور نفسیاتی صحت حاصل کرنے اور مشکلات کو برداشت کرنے ان کی صلاحیت کو بہتر بنانے میں مدد کرسکتے ہیں۔ جناب یسو نائک نے مزید کہا کہ آیورویدک دوائیں اور پنچ کرما طریقے مثلاً اسنہن اور سویدن کام سے متعلق پٹھوں اور ہڈیو کے امراض (ڈبلیو آر ایم ایس ڈی) کے علاج میں بہت موثر ہیں۔


    آیوش اور دفاع کے وزیر مملکت(آزادانہ چارج) جناب سری پد یسو نائک بیس ہاسپٹل دہلی چھاؤنی میں پیلی ایٹیو کیئر سینٹر میں آیوروید پیلی ایٹیو کیئر یونٹ کے افتتاح کے موقع پر خطاب کرتے ہوئے۔


    سکریٹری آیوش وید راجیش کوٹیچا اور آرمڈ فورسیسز میڈیکل سروسز کے ڈائریکٹر جنرل لیفٹیننٹ جنرل بپن پوری بھی اس موقع پر موجود تھے۔


    مفاہمت نامے کے تحت پیلی ایٹیو کیئر سینٹر آرمی ریسرچ اینڈ ریفرل ہاسپٹل، ایئر فورس ہاسپٹل، ہنڈن، غازی آباد اور دہلی این سی آر میں شناخت کئے گئے پانچ سابق فوجی کنٹری بیوٹیری صحت اسکیم(ای سی ایچ ایس) پالی کلینکس میں بھی آیوروید یونٹیں قائم کی جائے گی۔


    *********


    (م ن۔ ا گ۔ ر ض۔ 21-10.2019 )


    U –4680

    
    
    (Release ID: 1588650) Visitor Counter : 8
    
    
      Read this release in: English , Hindi , Bengali , Punjabi