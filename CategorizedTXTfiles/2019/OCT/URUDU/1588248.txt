      وزارت خزانہ

      جناب جےپی ایس چاولہ نے نئے کنٹرولر جنرل آف اکاؤنٹس کا چارج سنبھا ل لیا ہے
      Posted On: 16 OCT 2019 11:33AM by PIB Delhi


    نئیدہلی 16 اکتوبر۔جناب جے پی ایس چاولہ نے آج وزارت خزانہ کے اخراجات کے محکمے کے نئے کنٹرولر جنرل آف اکاؤنٹس کے طور پر چار ج سنبھا ل لیا ہے۔


    جناب جے پی ایس چاولہ کو جو کہ 1985 بیچ کے انڈین سول اکاؤنٹس سروس (آئی سی اے ایس ) کے افسر ہیں ۔ بھارت سرکار نے 15 اکتوبر 2019سے باقاعدہ بنیاد پر وزارت خزانہ کے اخراجات کے محکمے میں نئے کنٹرولر جنرل آف اکاؤنٹس (سی جی اے ) کے طور پر مقرر کیا ہے۔جناب جے پی ایس چاولہ یکم ستمبر 2019سے سی جی اے کے قائمقام کے طور پر کام کررہے تھے۔


    جناب چاولہ دہلی کے ،دہلی کالج آف انجنیئرنگ سے مکینکل انجنئرنگ میں بیچلر آف انجنئیرنگ ( بی ای ) ہیں ۔ انہوں نے سرکاری ملازمت میں آنے سے پہلے سرکاری سیکٹر کے انجنئیرنگ کے ادارے ، انجنئیرس انڈیا لمٹیڈ (ای آئ ایل ) میں چار سال کام کیا تھا۔ جناب چاولہ نے اپنی 34سالہ ملازمت کی مدت کے دوران مختلف وزارتوں / محکموں میں مختلف سطحوں پر ، مختلف کاڈر کے عہدوں پر کام کیا ہے ۔ ان میں چند کے نام یہ ہیں: پرسار بھارتی ، شہری ترقیات ، شہری ہوابازی اور سیاحت نیز زراعت ۔ انہوں نے دہلی ڈیولپمنٹ اتھارٹی ( ڈی ڈی اے ) کے ساتھ ڈیپوٹیشن پر بھی کام کیا ہے اور اندر پرستھ پاور جنریشن کمپنی لمٹیڈ (آئ پی جی سی ایل ) اورپرگتی پاور لمٹیڈ ( پی پی ایل ) میں ڈائریکٹر (فائنانس ) کے طور پر خدمات انجام دیں۔


    سی جی اے کا چارج سنبھالنے سے پہلے جناب چاولہ نے براہ راست ٹیکسوں اور کسٹم کے مرکزی بورڈ ( سی بی آئی سی ) میں پرنسپل چیف کنٹرولر آف اکاؤنٹس کے طورپر کام کیا ، جس میں انہوں نے جی ایس ٹی نیٹ ورک میں حساب کتاب کے طریق کار کو قطعی شکل دینے اور اسے


    روبہ عمل لانے کے معاملے میں بہت اہم کردار ادا کیا ۔انہو ں نے سی بی آئی سی کے آئی جی ایس ٹی کے روپے کی واپسی کے آئی جی ایس ٹی کے نیٹ ورک کو پبلک فائنانشیل منیجمنٹ سسٹم (پی ایف ایم ایس ) کے ساتھ مربوط کرنے میں ایک اہم رول ادا کیا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-4 620

    
    
    (Release ID: 1588248) Visitor Counter : 9
    
    
      Read this release in: English , Marathi , Hindi , Bengali , Tamil