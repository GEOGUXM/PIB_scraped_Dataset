      نائب صدر جمہوریہ ہند کا سکریٹریٹ

      نائب صدر جمہوریہ اور راجیہ سبھا کے چیئرمین بھارتیہ زبانوں کے مابین خیالات کے مسلسل تبادلے اور مذاکرات کی ضرورت پر زوردیا ہے تاکہ ملک کے ثقافتی ، انسانی او ر جذباتی اتحاد کو مستحکم بنایا جاسکے
      
      
      سبھی زبانیں اہمیت کی حامل ہیں ؛کسی بھی شخص کو تمام زبانوں کا پورا احترام کرنا چاہئے :نائب صدر جمہوریہ
      
      کسی زبان کو زبردستی تھوپا نہیں جانا چاہئے اور نہ ہی کسی زبان کی مخالفت کی جانی چاہئے
      
      جناب ونکیا نائیڈو راجیہ سبھا کی ہندی صلاح کار سمیتی کی آٹھویں میٹنگ کی صدارت کی
      
      Posted On: 03 OCT 2019 1:19PM by PIB Delhi


    نئی دہلی، 3،اکتوبر 2019/ نائب صدر جمہوریہ ہند اور راجیہ سبھا کے چیرمین جناب ایم ونکیانائیڈو نے ہندستانی زبانوں کے مابین مسلسل مذاکرات اور خیالات کے تبادلے کی ضرورت پر زور دیا تاکہ ملک کے ثقافتی ، لسانی اور جذباتی اتحاد کو مستحکم بنایا جاسکے۔


    آج حیدرآباد میں راجیہ سبھا کی ہندی صلاح کار سمیتی کی آٹھویں میٹنگ سے خطا ب کرتے ہوئے راجیہ سبھا کے چیرمین جناب نائیڈو نے کہاکہ زبانوں کے تحفظ اور انہیں محفوظ رکھنے کا بہترین طریقہ یہ ہے کہ انہیں مسلسل استعمال کیا جائے۔ نائب صدر جمہوریہ نے ہندی کے ساتھ ساتھ تمام زبانوں کو فروغ دینے کے لئے اقدامات کرنے کی ضرورت پر زور دیا۔ انہوں نے کہاکہ ہر شخص کو چاہئے کہ وہ تمام مادری زبانوں اور مقامی زبانوں کا احترام کرے۔


    یہ بتاتے ہوئے بہت سی زبانوں کا علم مفید چیز ہے ، خاص طور پر بھارت جیسے ملک میں جو لسانی تنوع کا گہوارہ ہے ، نائب صدر جمہوریہ نے زور دے کر کہا کہ کسی زبان کو زبردستی تھوپا نہیں چاہئے اور نہ ہی کسی زبابن کی مخالفت کی جانی چاہئے۔


    حیدر آباد کو مختلف کلچروں اور زبانوں کا گہوارہ قرار دیتے ہوئے جناب نائیڈو نےکہا کہ اس شہر یں تیلگو کے ساتھ ساتھ ہندی اور اردو کے فروغ ان کی توسیع اور ترقی میں ایک اہم رول ادا کیا ہے۔ انہوں نے یہ بھی کہ ترلوک چندر شاستری ، پنڈت کرشنا دت ، پنڈت وینائیک راؤ ویدیالنکر ، جناب بدری وشا ل پٹی اور دیگر اسکالروں نے اس علاقے میں ہندی کے فروغ اور تشہیر نے قابل قدر کوششیں کی ہیں۔


    ہندی کی اہمیت کے بارے میں بات کرتے ہوئے جسے ملک کے کثیر تعداد میں لوگ بولتے ہیں، نائب صدر جمہوریہ نے کہا کہ راجیہ سبھا کی ہندی صلاح کارسمیتی کا اصل مقصد ایوان بالا کے روزمرہ کے کا م کاج میں ہندی کے استعمال کو فروغ دینا ہے۔


    نائب صدر جمہوریہ نے یہ تجویز بھی پیش کی کہ آسان ہندی الفاظ کی ایک ہینڈ بک یا لغت شائع کی جائےکیونکہ یہ پارلیمنٹ ممبروں خاص طور پر غیر ہندی ریاستوں کے پارلیمنٹ ممبروں کے لئے مفید ثابت ہوگی۔ انہوں نے سرکاری زبان سے متعلق محکمے سے یہ بھی کہا کہ وہ آسان ہندی الفاظ کے استعمال کے بارے میں پارلیمنٹ ممبروں کے لئے ایک ورکشاپ منعقد کریں۔


    راجیہ سبھا کے چیرمین کا عہدہ سنبھالنے کے بعد جناب نائیڈو نے تجویز کیا تھا کہ سمیتی کی سال میں دو مرتبہ ہونی چاہئے جس میں سے ایک میٹنگ غیر ہندی ریاست میں ہونی چا ہئے۔ آج کی حیدر آباد کی میٹنگ اس سلسلہ کی پہلی میٹنگ ہے۔


    نائب صدر جمہوریہ نے امید ظاہر کی کہ حیدرآباد میں راج بھاشا سمیتی کی یہ میٹنگ جنوبی بھارت اور ملک کی دیگر ریاستوں میں ہندی کو فروغ دینے میں مدد گار ثابت ہوگی اور اس سے زبانوں کے مابین مذاکرات بڑھانے میں مدد ملے گی نیز ان کے الفاظ کے ذخیرہ اور لٹریچر کے لئے مدد گار ثابت ہوگی۔


    ہندی کے فروغ میں بابائے قوم مہاتما گاندھی کی ترغیب کا حوالہ دیتے ہوئے نائب صدر جمہوریہ نے کہا کہ گاندھی جی نے 1918 میں مدراس میں دکشن بھارت ہندی پرچار سبھا قائم کی تھی۔ مہاتما گاندھی سے فیضان حاصل کرتے ہوئے 1935 میں حیدرآباد میں بھی ہندی پرچار سبھا کا قیام عمل میں آیا تھا۔


    راجیہ سبھا کے ڈپٹی چیئرمین جناب ہری ونش ، پارلیمنٹ ممبر ان جناب کے کیشو راؤ ، جناب ستیہ نارائن جاتیہ ، پروفیسر منوج جھا جناب روی پرکاش ورما ، جناب حسین دلوائی ، راجیہ سبھا کے سکریٹری جنرل جناب دیش دیپک ورما اور ہندی صلاح کار سمیتی کے دیگر ممبران بھی اس موقع پر موجود تھے۔


    اس سے پہلے نائب صدر جمہوریہ نے سمیتی کے ارکان کے لئے ناشتے کااہتمام کیا۔ جن دیگر افراد نے ان میں امور داخلہ کے وزیر مملکت جناب جی کشن ریڈی اور راجیہ سبھا کے ارکان جناب وائی ایس س چودھری اورجناب شنتوش کمار شامل تھے۔


    ۔۔۔۔۔۔۔۔۔۔۔


    م ن۔ ج ۔ ج۔


    U- 4444


    

    
    (Release ID: 1587089) Visitor Counter : 11
    
    
      Read this release in: English , Hindi , Bengali , Tamil