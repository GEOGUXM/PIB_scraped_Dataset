      صدر جمہوریہ کا سکریٹریٹ

      انڈین ریونیو سروس (کسٹمز اور مرکزی آبکاری) کے 69ویں بیچ کے پروبیشنروں سے ملاقات کے موقع پر صدر جمہوریہ ہند جناب رام ناتھ کووند کا خطاب
      Posted On: 30 OCT 2019 6:07PM by PIB Delhi


    میں راشٹرپتی بھون میں آپ سب کا خیرمقدم کرتا ہوں، مجھے آپ سب سے مل کر مسرت ہوئی ہے، آپ سب انڈین ریونیو سروس- کسٹمز اور مرکزی آبکاری کے پروبیشنر حضرات ہیں۔ میں ازحد مسابقتی امتحان میں آپ کی کامیابی اور بعدازاں تمام اہم مالیاتی خدمات کے لئے آپ کے انتخاب پر آپ کو مبارکباد پیش کرتا ہوں۔


    ریاست کامالیہ وہ توانائی ہے جو ریاست کو چلانے کے لئے ایندھن کے طور پر کام کرتا ہے۔ یہ حکمرانی کی بنیاد ہے اور اس کی اہمیت سے صرف نظر نہیں کیا جاسکتا۔


    یہ صرف جدید ریاست کے لئے ہی ایک حقیقت نہیں ہے ہمارے پاس مالیات کے شعبے کی عمدہ جانکاری ہے۔ چانکیہ کے ارتھ شاستر میں اس موضوع پر عملی دانشوری پر مبنی تعلیمات سموئی ہوئی ہیں اور مہا بھارت میں بھی اس کا ذکر ہے۔ چانکیہ کا کہنا ہے کہ ٹیکس عائد کرنے کاکام عوام کیلئے تکلیف دہ نہیں ہوناچاہئے۔ اس میں قدرے لچک بھی ہونی چاہئے اور ٹیکس کا ڈھانچہ متعین کرتے وقت احتیاط سے بھی کام لیا جانا چاہئے۔ مثال کے طور پر حکومت کو ایک شہد کی مکھی کی طرح ٹیکس وصول کرنا چاہئے جو پھول سے صرف ایک مقررہ حد تک ہی عرق کھینچتی ہے تاکہ دونوں زندہ اور پائندہ رہ سکیں۔ ہمارا عظیم رزمیہ مہابھارت اس امر پر روشنی ڈالتا ہے کہ کس طریقے سے یدھشٹر ،حکمرانی سے متعلق آگہی حاصل کرنے کیلئے بھیشم کے پاس گئے تھے۔ یہ ماہر سیاستداں بتاتا ہے کہ کوئی بھی شخص ٹیکس دینا پسند نہیں کرتا تاہم حکمراں کو انہیں اس امر سے باخبر کرناچاہئے کہ قومی ترجیحات کیا ہیں جس کے لئے یہ سرمایہ درکار ہے۔ انہوں نے یدھشٹر کو یہ بھی بتایا کہ حکمراں کو اس امر کو یقینی بنانا چاہئے کہ لوگ ٹیکس ادا کریں۔ ہمارے عہد میں ریاست کو ٹیکس کے قوانین کے نفاذ کو یقینی بنانا پڑتا ہے اور یہ آپ کا کام ہے۔


    آئی آر ایس آپ کے فرائض کی انجام دہی کیلئے وسیع مواقع فراہم کرتی ہے خواہ یہ ٹیکس ایڈمنسٹریٹر ہو یا قانون کے نفاذ سے متعلق افسر یا سرکاری وکیل یا ایک محقق تجزیہ کار، تعلیمی ادارے کا کارکن، یا کوئی دیگر اہم ذمہ داری والے عہدے۔


    مجھے بتایا گیا ہے کہ آپ سرکاری خزانے میں آنے والے مجموعی مالیے میں تقریباً 47 فیصد کا تعاون فراہم کرتے ہیں ۔ آپ کی جانب سے جو تعاون حاصل ہوتا ہے اس کی مدد سے ملک اقتصادی ترقی اور مختلف بنیادی ڈھانچوں کی فراہمی کیلئے وسائل صرف کرتا ہے ۔ یہ وسائل مختلف النوع سماجی- اقتصادی اسکیموں اور تعلیمی و صحتی خدمات کی فراہمی کیلئے صرف کیے جاتے ہیں۔


    افزوں عالم کاری اور اس کے ساتھ ہی ساتھ اطلاعاتی ٹیکنالوجی کی توسیع کی وجہ سے دنیا تیزی سے بدل رہی ہے ، ممالک کی سرحدیں افزوں اقتصادی تعاون کیلئے کھل رہی ہیں، اس کے ساتھ ہی ساتھ اقتصادی چنوتیاں بھی سرحدوں کو زیادہ اہم بنارہی ہیں۔آپ اقتصادی سرحدوں کے نگراں اور محافظ ہونے جارہے ہیں۔


    ان سرحدوں کے اندر ملک کو زیادہ خود کفیل بنانے کی غرض سے حکومت نے میک اِن انڈیا پہل قدمی کا آغاز کیا ہے ۔ اس سلسلے میں آپ کا کردار یہ ہے کہ ٹیکس ایڈمنسٹریٹر حضرات کو ایسی کوششیں کرنی چاہئیں جن کے ذریعے ایسا سازگار ماحول بن سکے جس میں تجارت اور صنعت کو فروغ حاصل ہو۔


    بین الاقوامی تجارت کے سلسلے میں آپ کا اصول ’سرحدیں تقسیم کرتی ہیں، کسٹم مربوط کرتا ہے‘ ہوناچاہئے۔ اس سے بھارت کو پانچ کھرب ڈالر کے بقدر کی معیشت کی شکل لینے میں مدد ملے گی۔ جس طریقے سے کسٹم عالمی تجارتی برادری کو مربوط کرتا ہے اسی طریقے سے جی ایس ٹی ملک کو ایک ٹیکس کے ذریعے ایک دھاگے میں پروتی ہے۔


    جی ایس ٹی بھی ایک اہم اقتصادی اصلاح ہے جو مقامی ٹیکس انتظامیہ کا ایک سلسلہ ہے ، جی ایس ٹی کے نفاذ کے ساتھ آپ کو بھی ایک فائدہ حاصل ہوا ہے یعنی آپ کے عہد میں یہ نافذ ہوئی ہے اور ایک مبتدی کیلئے ایک انداز فکر فراہم کرتی ہے چونکہ آپ ابھی سیکھ رہ ہیں مجھے توقع ہے کہ آپ موجودہ عمل کو بہتر طور پر سمجھ سکیں گے اور درپیش مسائل کو نئے انداز سے سمجھ سکیں گے اور اختراعات اور مشکلات کا حل بھی پیش کریں گے۔ یہ ملک کے لئے ایک عظیم خدمت ہوگی۔


    ٹیکنالوجی یقیناً ایک ایسا شعبہ ہے جہاں نوجوان اذہان کو تجربے پر بالادستی حاصل ہوتی ہے۔ حکومت ٹیکنالوجی کا استعمال افزوں پیمانے پر ٹیکس کلیکشن کے لئے کررہی ہے تاکہ اس سے زیادہ مؤثر اور کم سے کم دخل اندازی پر مبنی عمل کی شکل دی جاسکے۔ مجھے پورا یقین ہے کہ آپ اپنی ٹیکنالوجی سے متعلق ہنرمندی کو ایسی پہل قدمیوں کو مستحکم بنانے کیلئے استعمال کریں گے۔


    آپ سب اپنی زندگی شروع کرنے جارہے ہیں لہٰذا اس موقع پر میں کہنا چاہوں گا کہ اپنے ذہن میں ہمیشہ ایک اصول رکھیے۔ حکومت کے مختلف خدمات میں پروبیشنر حضرات اپنے آپ کو ثابت کرنے کیلئے اضافی کوششیں کرتے ہیں۔ آپ ایمانداری اور دیانتداری کے تئیں حساس رہیں اور اپنی عہدبندگی اور عوام کے تئیں اپنی وابستگی سے مربوط رہیں۔ آپ غلطیوں کے خلاف یقیناً خبردار رہیں گے تاہم ایک مرتبہ جب آپ خدمت میں مستقل ہوجائیں گے تو اس وقت قدرے سستی کے شکار ہوسکتے ہیں اور انسانی کمزوریاں اپنا راستہ بناسکتی ہیں اور اس خدمت سے وابستہ مراعات کے ایک حصے کے طور پر آپ چھوٹے موٹے فوائد کی خواہش کرسکتے ہیں۔ آپ سب کو میرا مشورہ یہی ہے کہ آپ کو پروبیشنر والے انداز فکرکو کبھی ترک نہیں کرناچاہئے بلکہ اپنی دیانتداری اور ایمانداری برقرار رکھئے اور لاپرواہی سے ہمیشہ خبردار رہیے۔


    مجھے پورا یقین ہے کہ آپ ایک نظم وضبط کے پابند افسر کے طور پر ملک کی خدمت کریں گے ساتھ ہی ساتھ مجھے یہ بھی توقع ہے کہ آپ میں سے ہر ایک اعلیٰ اخلاقی اصول کا حامل ایک اچھا انسان بننے کی کوشش کریگا جس پر ملک اور کنبے دونوں کو فخر ہوگا۔ میں آپ سب کو آپ کے مستقبل کیلئے نیک تمنائیں پیش کرتا ہوں۔


    آپ کا شکریہ


    جئے ہند


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4845

    
    
    (Release ID: 1589706) Visitor Counter : 3
    
    
      Read this release in: English