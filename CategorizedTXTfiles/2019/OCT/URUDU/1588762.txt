      وزارت دفاع

      وزیر دفاع راج ناتھ سنگھ نے بحری سلامتی کے تحفظ کو یقینی بنانے میں بحریہ کی دیسی ٹیکنالوجی اپنانے کی کوششوں کی ستائش کی
      Posted On: 22 OCT 2019 5:45PM by PIB Delhi


    نئی دہلی، 22 ؍اکتوبر،وزیر دفاع راج ناتھ سنگھ نے آج یہاں بحریہ کے کمانڈروں کی کانفرنس سے خطاب کیا اور بحریہ کی سینئر قیادت سے مل کر اپنی خوشی کا اظہار کیا۔


    جناب راج ناتھ سنگھ نے کہا کہ مختلف بحری جہازوں ، آبدوزوں اور دیگر اداروں بشمول انفارمیشن مینجمنٹ اینڈ اینالیسز سینٹر ( آئی ایم اے سی ) کا دورہ کرنے کے بعد اور سمندر میں وسیع بحری آپریشن کا نظارہ کرنے کے بعد وہ اس بات سے پوری طرح مطمئن ہیں کہ ہندوستانی بحریہ ملک کے بحری مفادات کا تحفظ کرنے کے اپنے فرض کو بخوبی نبھاتی رہے گی۔


    وزیر دفاع نے کہا کہ 2025 تک 50 کھرب ڈالر کی معیشت حاصل کرنے کے لئے ایک مستحکم اور متوازن ماحول ضروری ہے، جس میں بحریہ کا ایک اہم رول ہے ، جو اسے سی لائنس آف کمیونی کیشن – اقتصادی لائف لائن یعنی سمندر کے تحفظ کی شکل میں ادا کرنا ہے۔ انہوں نے کہا کہ بحریہ نے اس سال مئی اور جون میں خلیج عمان میں تیل ٹینکروں پر حملوں کے واقعات کے پیش نظر آپریشن سنکلپ کا آغاز کیا تھا۔ آپریشن سنکلپ کے دوران ملک کی اس توانائی لائف لائن کے ذریعے ہندوستان کے پرچم والے مرچنٹ بحری جہاز کی حفاظت کرتے ہوئے بحریہ نے ہندوستان کے اہم قومی مفادات کا دفاع کرنے کی اپنی صلاحیت کو پوری طرح سے دہرایا ہے۔


    عالمی دہشت گردی کے بارے میں اظہار خیال کرتے ہوئے وزیر دفاع نے کہا کہ وہ تمام سکیورٹی فورسز کے لئے ایک چیلنج بنی ہوئی اور سمندری راستوں کی اپنی ایک الگ اہمیت ہے۔ 26 /11 ممبئی دہشت گرانہ حملو کے بعد بحریہ نے سکیورٹی کو مستحکم کرنے کے لئے ٹھوس کوششیں کی ہیں اور ملک کے سمندری حدود اور ساحلی خطوں کی سکیورٹی کو مستحکم کیا ہے اور بین ایجنسی تعاون اور تال میل کر بڑھایا ہے۔ انہوں نے بحریہ کے کمانڈروں سے اپیل کی کہ وہ اپنے طریقہ کار کا جائزہ لیتے وہیں اور ساحلی سکیورٹی فریم ورک کو مستحکم کریں تاکہ ابھرتے ہوئے خطرات اور چیلنجوں کا مؤثر ڈھنگ سے مقابلہ کیا جاسکے۔


    اس کے رول کی تعریف کرتے ہوئے وزیر دفاع نے کہا کہ 2008 کے بعد سے خلیج عدن میں بحریہ کی قزاقی کے خلاف گشت ڈیوٹی سے ملک کے بحری مفادات کے تحفظ میں کامیابی ملی ہے اور اس خطے کی بحری سلامتی کو برقرار رکھنے میں کافی تعاون ملا ہے۔


    جناب راج ناتھ سنگھ نے حال ہی میں کئے گئے انسانی بنیاد پر امداد اور آفات کے دوران راحت آپریشن کے لئے بحریہ کی ستائش کی ، جو اس نے ہندوستان اور بیرون ملک ساحلوں پر انجام دی ہیں۔ ہندوستانی بحریہ نے امن اور جنگ کے دوران نہ صرف ملک کے اندر بلکہ تمام بحر ہند خطے میں اپنی کارروائیوں سے اپنی صلاحیت کا لوہا منوایا ہے۔


    وزیر دفاع نے کہا کہ ہندوستانی بحریہ نے فوجی ڈپلومیسی کے لئے ایک اہم وسیلے کے طور پر خود کو ثابت کیا ہے۔ انہوں نے کہا کہ بحریہ کے خارجہ تعاون اقدامات قابل تعریف ہیں اور وہ بیرون ملکوں کی بحریہ کے ساتھ صلاحیت سازی کے لئے ٹھوس کوششیں کررہی ہے۔


    وزیر دفاع راج ناتھ سنگھ نے حکومت کے میک ان انڈیا پہل کے مطابق دیسی ٹیکنالوجی اپنانے کے شعبے میں بحریہ کے رول کی ستائش کی۔ وزیر دفاع نے مزید کہا کہ انہوں نے آئی این ایس کنڈھیری کو پانی میں اتارا تھا اور پچھلے مہینے نیل گری کو لانچ کرنے کا نظارہ دیکھا تھا۔چیف آف ڈیفنس اسٹاف سے متعلق وزیراعظم نریندر مودی کے اعلان پر اظہار خیال کرتے ہوئے وزیر دفاع نے کہا کہ اس سے تینوں افواج میں مجموعی تال میل میں بہتری آئے گی۔


    وزیر دفاع نے اس بات کو دہرایا کہ ایک مضبوط بحریہ ہندوستان کی سلامتی اور خوش حالی کی ایک ضروری ضامن رہے گی۔ انہوں نے اس بات پر اعتماد ظاہر کیا کہ بحریہ کے کمانڈر توجہ کے اہم شعبوں کی نشان دہی کریں گے اور بحریہ کی صلاحیت اور اہلیت کو مز ید بڑھانے کے لئے جدید حکمت عملی اپنائیں گے۔


    اس موقع پر بحریہ کے سربراہ ایڈمرل کرم ویر سنگھ، دفاع کے سکریٹری ڈاکٹر اجے کمار ، ڈیفنس آر ڈی کے محکمے کے سکریٹری اور ڈی آر ڈی او کے چیئر مین ڈاکٹر جی ستیش ریڈی ، بحریہ کے کمانڈر اور وزارت دفاع کے سینئر افسران بھی موجود تھے۔


    ۔۔۔۔۔۔۔۔۔۔۔۔۔۔


    (م ن-ح ا- ق ر)


    U- 4708


    

    
    (Release ID: 1588762) Visitor Counter : 8
    
    
      Read this release in: English , Hindi , Bengali , Tamil