      نائب صدر جمہوریہ ہند کا سکریٹریٹ

      نائب صدر جمہوریہ ہند کے کوموروس اور سیرالیون کے دورے کا آغاز
      
      افریقہ کے ساتھ گہرے تعلقات کو اعلیٰ ترین ترجیح کا اعلان
      
      بھارت نژاد افراد سے خطاب اور انہیں نیو انڈیا کی ترقی میں شمولیت کی دعوت
      
      کوموروس کی راجدھانی کو مورونی پہنچنے پر صدر عزالی عثمانی کی جانب سے گرم جوش استقبال
      
      Posted On: 11 OCT 2019 9:30AM by PIB Delhi


    نئی دلّی، 10 اکتوبر / نائب صدر جمہوریہ ہند جناب ایم وینکیا نائیڈو آج کوموروس اور سرالیون کے دورے پر روانہ ہو گئے ہیں۔انہوں نے اپنے دورے کا آغاز اس اعلان کے ساتھ کیا ہے کہ بھارت افریقی ممالک کے ساتھ اپنے تعلقات کو اعلیٰ ترین ترجیح دیتا ہے۔


    جناب نائیڈو نے اس بات کا دعویٰ کیا کہ حکومت ہند نے افریقہ کو ’فوکس کانٹیننٹ“ یعنی خصوصی توجہ کا حامل بر اعظم قرار دیا ہے، جس کا ثبوت گزشتہ پانچ برسوں کے دوران صدر جمہوریہ، نائب جمہوریہ اور وزیر اعظم کے 32 غیر ملکی دورے ہیں۔ بھارت نے افریقہ میں 18 نئے سفارت خانے کھولنے کا بھی فیصلہ کیا ہے۔


    کو مو روس کی راجدھانی کو مو رونی پہنچنے پر نائب صدر جمہوریہ ہند کا کوموروس کے صدر جناب عزالی عثمانی نے ملٹری اعزاز کے ساتھ گرم جوشانہ اسستقبال کیا۔


    کومو روس میں اپنی اولین مصروفیات میں نائب صدر جمہوریہ نے بھارت نژاد افراد سے خطاب کیا اور انہیں نیو انڈیا کی ترقی میں شمولیت کی دعوت دی ساتھ ہی انہیں تین ڈی یعنی ڈیمو کریسی، ڈیمانڈ اور ڈیمو گرافک ڈیویڈنڈ کے ساتھ شرکت کی دعوت دی۔


    انہوں نے کو مو روس میں بھارتی باشندوں سے اپنی خوش حالی میں کو مو روس کے بھائیوں اور بہنوں کو بھی کو شریک کرنے پر زور دیا اور کو مو روس کو مزید خوش حال بنانے کے ساتھ ساتھ بھارت کی ترقی میں تعاون دینے کے لئے کہا۔ انہوں نے مزید کہا کہ ”مدد ایک مزید خوش حال، ہم آہنگ اور پائیدار کرہ ارض بنانے میں معاون ہوتی ہے۔ “


    نائب صدر جمہوریہ نے کہا کہ انہیں خوشی ہے کہ تعداد میں محض 250 ہونے کے با وجود انڈین ڈائسپورا نے سماجی اور اقتصادی تعاون سمیت مختلف شعبوں میں اہم تعاون دیا ہے۔


    انہوں نے بھارتیوں سے امن پسند برادری ہونے کے ناطے بھارتی ثقافتی ورثے کو زندہ رکھنے پر زور دیا۔


    وزیر اعظم جناب نریندر مودی کی قیادت میں نیو انڈیا میں اقتصادی ترقی اور سماجی منتقلی کا تذکرہ کرتے ہوئے انہوں نے ڈائسپورا سے کہا کہ عالمی سست روی کے با وجود بھارت کا تیز رفتار اقتصادی ترقی کا سفرجاری ہے اور وہ 2024-25 تک پانچ ٹریلین امریکی ڈالر کی اقتصادیات کا حامل بننے کی راہ پرمسلسل گامزن ہے۔


    نائب صدر جمہوریہ نے واضح کیا کہ افریقی ممالک کے ساتھ بھارت کی تجارت میں گزشتہ سال کے مقابلے میں 12 فیصد اضافہ ہوا ہے۔ بھارت افریقہ میں 54 بلین امریکی ڈالر کی سرمایہ کاری کر کے اب افریقہ میں پانچواں سب سے بڑا سرمایہ کار ملک بن گیا ہے۔


    جناب نائیڈو نے کہا کہ وہ کوموروس کے صدر جناب عزالی عثمانی کے ساتھ ثمر آور ملاقات کی توقع رکھتے ہیں۔ کل دونوں رہنماؤں کی موجودگی میں متعدد معاہدوں پر دستخط ہونے کی امید ہے۔


    مہاتما گاندھی کی 150 ویں جینتی پر خراج عقیدت پیش کرتے ہوئے نائاب صدر جمہوریہ نے یاد دہانی کرائی کہ گاندھی جی نے افریقہ میں نو آبادیاتی نظام اور عدم مساوات کے خلاف اپنی جنگ شروع کی تھی۔ یہ افریقہ کی مٹی ہی تھی جس نے انہیں قوت اور تحریک بخشی اور انہیں مہاتما گاندھی بنا یا۔ یہ افریقہ ہی ہے جس نے انہیں ایک نظریہ بخشا اور ان کی زندگی کے مقصد کو وسیع معنی دیئے۔


    جناب نائیڈو نے کو مو روس کے انڈین ڈائسپورا کو کو 2021 میں ہونے بھارتیہ پرواسی بھارتیہ دوس میں شرکت کی دعوت دی۔


    نائب صدر جمہوریہ ہند کے ساتھ ایک اعلیٰ سطحی وفد بھی گیا ہوا ہے جس میں جناب سنجیو کمار بلیان، وزیر مملکت برائے مویشی پروری، دودھ کی صنعت اور ماہی گیری، جناب رام وچار نیتم، ممبر پارلیمنٹ (راجیہ سبھا ) اور سینئر اہلکار شامل ہیں۔


    ۔۔۔۔۔۔


    U.4552

    
    
    (Release ID: 1587826) Visitor Counter : 10
    
    
      Read this release in: English , Hindi , Bengali , Tamil