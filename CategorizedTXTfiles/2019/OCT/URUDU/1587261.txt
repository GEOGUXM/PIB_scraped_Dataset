      امور داخلہ کی وزارت

      مرکزی وزیر داخلہ نے سرحدی تحفظ سے متعلق اعلیٰ سطحی میٹنگ کی صدارت کی
      Posted On: 04 OCT 2019 5:40PM by PIB Delhi


    نئی دہلی، 4 /اکتوبر ۔ امور داخلہ کے مرکزی وزیر جناب امت شاہ نے سرحدی تحفظ کی موجودہ صورت حال کا جائزہ لینے اور اس کو مزید مستحکم کرنے کے لئے کئے جانے والے اقدامات پر غور کرنے کے لئے اعلیٰ سطحی میٹنگ کی صدارت کی۔


    اس میٹنگ میں داخلہ سکریٹری، سکریٹری (بارڈر مینجمنٹ)، اسپیشل سکریٹری (انٹرنل سکیورٹی) اور بارڈر سکیورٹی فورس، سشستر سیما بل، انڈو تبّتن بارڈر پولیس اور آسام رائفلس کے ڈائریکٹر جنرلز کے ساتھ امور داخلہ کی وزارت کے دیگر سینئر افسروں نے شرکت کی۔


    جناب امت شاہ نے دہشت گردی، شورش، بدعنوانی کے ساتھ ساتھ اسلحے، منشیات اور مویشیوں کی اسمگلنگ کو بالکل بھی برداشت نہ کرنے کی مودی حکومت کی پالیسی پر زور دیا۔ انھوں نے ایسے کام کرنے والوں کے خلاف سخت کارروائی کرنے کے لئے سینئر افسروں کو ہدایات دیں۔ وزیر داخلہ نے ڈائریکٹر جنرلز کو یہ ہدایت دی کہ وہ سرحدی تحفظ کو متاثر کرنے والے تمام معاملات کو شناخت کریں اور اس سلسلے میں وزارت کے پاس ایک مفصل ایکشن پلان جمع کرائیں۔


    وزیر داخلہ نے یہ یقینی بنائے جانے پر بھی زور دیا کہ سرحد پر تعینات سکیورٹی اہلکاروں کو مکان، صحت اور تربیت کے لئے بہترین سہولیات فراہم کرائی جائیں۔ انھوں نے کہا ’’ہمیں یہ بات ذہن میں رکھنی ہوگی کہ سرحد پر تعینات انھیں سکیورٹی اہلکاروں کی وجہ سے ملک کے 130 کروڑ باشندے محفوظ ہیں ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ا گ۔ م ر (


    U-4465

    
    
    (Release ID: 1587261) Visitor Counter : 9
    
    
      Read this release in: English , Hindi , Marathi