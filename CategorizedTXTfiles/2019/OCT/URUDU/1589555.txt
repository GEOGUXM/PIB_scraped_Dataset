      صدر جمہوریہ کا سکریٹریٹ

      انڈین پولیس سروس کے 2018 کے بیچ کے 71 آر آر کے زیر تربیت افسران سے صدر جمہوریہ ہند
      
      جناب رام ناتھ کووند کا خطاب

      Posted On: 29 OCT 2019 6:28PM by PIB Delhi

    نئی دلّی، 29 اکتوبر / صدر جمہوریہ ہند جناب رام ناتھ کووند نے آج راشٹر پتی بھون میں انڈین پولیس سروس کے 2018 کے بیچ کے 71 آر آر کے زیر تربیت افسران کے ایک گروپ سے ملاقات کی۔ صدر جمہوریہ ہند نے اس موقع پر مذکورہ گروپ سے خطاب کیا۔ خطاب کا متن حسب ذیل ہے:۔


    1 راشٹر پتی بھون میں انڈین پولیس سروس کے زیر تربیت افسران کا استقبال کرتے ہوئے مجھے انتہائی خوشی محسوس ہو رہی ہے۔ میں اس اعلیٰ مقابلہ جاتی امتحان میں آپ کی کامیابی اور انڈین پولیس سروس میں انتخاب پر بھی آپ کو مبارک باد پیش کرتا ہوں۔


    2 قانون کی حکمرانی کی حیثیت جدید حکومت میں سنگ میل یا ریڑھ کی ہڈی کے مانند ہے اور قانون کی حکمرانی کے نفاذ میں انڈین پولیس سروس کا کردار انتہائی اہم اور کلیدی حیثیت کا حامل ہے۔ حکمرانی کا تمام تر دار و مدار قانون کے نفاذ پر منحصر ہے۔ جمہوری سیاست میں اس کی انتہائی اہم حیثیت مزید بڑھ جاتی ہے، جہاں اس بات کو یقینی بنانا ہوتا ہے کہ تمام شہری در حقیقت برابر ہیں۔ انڈین پولیس افسران کا کام پہلے قانون کا نفاذ ہے، اس طرح جمہوری اصولوں کی بالا دستی قائم رہتی ہے۔ یہ کوئی چھوٹی اور غیر اہم ذمہ داری نہیں ہے۔ مجھے یقین ہے کہ انڈین پولیس افسر کی حیثیت سے آپ جہاں کہیں بھی خدمت کریں گے، آپ ملک کے ہم وطن شہریوں کی بہتر خدمت کی کوشش کریں گے۔ ًً


    3 ہم وطن شہریوں کی خدمت کا بہترین طریقہ یہ ہے کہ آئین میں بتائے گئے اصولوں کے مطابق تمام شہریوں کے ساتھ مساوی سلوک کیا جائے۔ اس نیک مقصد کے حصول کے لئے آپ یقیناً اپنی تمام تر توانائیوں اور قوت کو بروئے کار لائیں گے۔


    4 جب آپ عوامی شکایات کی منصفانہ طور پر بر وقت سنوائی کریں گے، تو آپ کو طمانیت قلب کا احساس ہو گا۔ اس سے آپ شہریوں کی ضروریات اور توقعات کے تئیں مزید حساس بننے کے لئے توانائی حاصل ہو گی۔ خواتین، بچوں،غریبوں اور سماج کے پچھڑے طبقات کے مسائل کے تعلق سے یہ اور بھی زیادہ ضروری ہو جاتا ہے۔


    5 آپ کے کندھوں پر بڑی ذمہ داری کے ساتھ یہ بات فطری امر ہے کہ آپ اس سروس کے وقار کو بر قرار رکھتے ہوئے لوگوں اور ادارہ کو متحد رکھیں۔ مجھے یقین ہے کہ آپ سماج میں آئی پی ایس کے وقار کر سر بلند رکھتے ہوئے سروس کریں گے اور قانون کے نا جائز استعمال کی نگرانی کرتے ہوئے عام آدمی کے تحفظ کا خیال رکھیں گے اور سب کے لئے انسانی حقوق کے احترام کی پامالی سے حفاظت کریں گے۔


    6 مزید برآں، قوم آپ سے شورش، دہشت گردی اور انتہا پسندی کے چیلنجوں سے نمٹنے میں پیشہ ورانہ مہارت اور مخلصانہ عہد بستگی کی توقع کرتی ہے۔


    7 ہم ڈیجیٹل دور میں جی رہے ہیں، اور تکنالوجی پولیس کے ذریعہ با صلاحیت خدمات اور بہتری کو یقینی بنانے کے لئے استعمال کی جا رہی ہے۔ آپ بھی تکنالوجیکل اختراعات کو استعمال کرنے اور شہریوں کی بہتر خدمت کرنے کی کوشش کریں گے۔


    8 مجھے یقین ہے کہ سردار ولبھ بھائی پٹیل نیشنل پولیس اکیڈمی (ایس وی پی این پی اے) نے آپ میں نہ صرف اپنے کام کے لئے در کار ضروری ہنر مندی پیدا کی ہے بلکہ دیگر اقدار مثلاً ہمت، بالا دستی، ، منصفانہ فیصلے،اور اپنے آپ کو وقف کرنے کا جذبہ بھیآپ میں پیدا کیا ہے۔ اس تربیت سے آپ میں بالا دستی، عمل اور یک جہتی کی اعلیٰ ترین معراج اور انتظامیہ میں شفافیت لائیں گے۔


    9 آپ کی سروس کی شروعات میں، آپ کو نصیحت کے لئے میرے پاس ایک لفظ ہے۔ زیر تربیت فرد کے طور پر آپ غلطیوں اور لغزشوں کے تئیں محتاط تھے۔ آپ ایمان داری پر قائم رہیں اور اپنے آپ کو عوام کے تئیں وقف کریں۔ ملازمت کنفرم ہونے کے بعد انسانی کمزوریوں کا خطرہ رہتا ہے۔ یہ تب چند معاملات میں ہوتا ہے، جب اقدار پامال ہونے لگتی ہیں۔ میں آپ کو نصیحت کرتا ہوں کہ آپ اس کے تئیں محتاط رہیں۔ آپ زیر تربیت فرد والی ذہنیت پر قائم رہیں اور قوم کی خدمت کے تئیں ایمان دار رہیں۔


    ۔۔۔۔۔۔


    U.4823

    
    
    (Release ID: 1589555) Visitor Counter : 2
    
    
      Read this release in: English , Hindi