      وزارت دفاع

      نویں گورکھا رائفلز کے صد سالہ بزرگ کو اعزاز سے نوازا گیا
      Posted On: 15 OCT 2019 5:00PM by PIB Delhi


    نئی دلّی، 15 اکتوبر / 9 ویں گورکھا رائفلز، نمبر 5832088، کے بزرگ ترین حوالدار دیوی لال کھتری ( 1/9 جی آر اور 3/9 جی آر) کو لیفٹیننٹ جنرل اے کے بھٹ، یو وائی ایس ایم، اے وی ایس ایم، ایس ایم، وی ایس ایم، ملٹری سیکریٹری اور کرنل نویں گورکھا رائفلز اور میجر جنرل ڈی اے چتری ویدی، پی وی ایس ایم، اے وی ایس ایم ایس ایم، اے ڈی جی ٹی اے اور کرنل تیسری گورکھا رائلفز نے 07 اکتوبر، 2019 کو دہرہ دون کے بیر پور میں تیسری گورکھا رائفلز اور نویں گورکھا رائفلز کے سالانہ بڑا کھانا کے اہتمام کے موقع پر اعزاز سے نوازا۔ دہرہ دون تیسری اور نویں گورکھا کا روایتی گھر ہے چونکہ 1932 سے 1975 تک بیر پور ان کا مرکز رہا ہے۔ زمانہ قدیم سے ان دونوں ریجمنٹوں کے متعدد گورکھا فوجی یہاں قیام پذیر ہیں۔ ہر دسہرہ کے موقع پر مقامی تیسری یا نویں گورکھا یونٹ دسائیں کے موقع پر بڑا کھانا پر کہنہ مشق معمر فوجیوں کو مدعو کرتی ہے۔


    حوالدار دیوی لال کھتری 30 نومبر، 1940 کو بیر پور میں 1/9 گورکھا رائفلز میں شامل ہوئے تھے۔ بعد ازا ں وہ 3/9 جی آر میں منتقل ہو گئے تھے جہاں انہوں نے 1958 میں سبکدوش ہونے تک خدمات انجام دیں۔ عالمی جنگ دوئم میں برما کے محاذ پر انہیں سر گرم عمل دیکھا گیا۔ موصوف جموں و کشمیر، نا گا لینڈ اور آسام کی چوکیوں پر آزادی کے بعد سے 1958 تک انجام دیئے گئے آپریشنوں کا حصہ رہے ہیں۔ انہیں 2 برما اسٹار اور جموں و کشمیر 1948 میڈل سے نوازا گیا ہے۔ انہیں تقریب کے لئے ایک خالص گورکھا سپاہی کی روایت کے مطابق اپنے تمغنوں کو پالش کرنے اور تیار کرنے کے لئے بھی جانا جاتا ہے۔


    حوالدار دیوی لال کھتری دہرہ دون میں سروے آف انڈیا کے ساتھ اپنے کیرئیر کی دوسری پاری شروع کی ہے۔ وہ اپنی زندگی کی صدی کو چھونے کے قریب ہیں اور ڈسپلن کے ساتھ زندگی کا لطف لے رہے ہیں۔ وہ نیا گاؤں، ہاتھی برکالا، دہرہ دون میں اپنے کنبے کے ساتھ سکونت پذیر ہیں۔


    کرنل امن آنند، پی آر او (آرمی (


    ۔۔۔۔۔۔


    U.4617

    
    
    (Release ID: 1588249) Visitor Counter : 3
    
    
      Read this release in: English , Hindi