      نوجوانوں کے امور اور کھیل کود کی وزارت

      ’فٹ انڈیا ‘کو نئی جلِا ملی ہے کیونکہ کھیلوں کی وزار ت نے کھیلوں کے بنیادی ڈھانچے کو سب کے لئے قابل رسائی بنادیا ہے
      Posted On: 13 OCT 2019 7:14PM by PIB Delhi


    نئی دہلی 14 اکتوبر ۔نوجوانوں کے امور اور کھیل کود کی وزارت نے فیصلہ کیا ہے کہ وہ فٹ انڈیا تحریک کو آگے بڑھانے کے لئے کو کھیلو ں سے متعلق قومی اور ریاستی فیڈریشنوں ،لیگوں اورکلبوں کو سرکاری ملکیت والی کھیل کود کی تمام سہولتوں کو بغیر کسی فیس کے استعمال کرنے کی اجازت دے ۔اس کا مقصد کھیل کے تمام میدانوں اور کھیل کودسے متعلق ڈھانچوں یکم نومبر 2019 سے پورے ملک کے کھلاڑیوں کے لئے کسی فیس کے بغیر قابل رسائی بنانا ہے ۔کھیل کود کی یہ سہولتیں اسپورٹس اتھارٹی آف انڈیا مرکزوںکی طرف سے منعقد کئے جانے والے کیمپوں کا حصہ نہ ہونے والے کھلاڑیوں کی تربیت کے سلسلے میں کوچوں کے لئے بھی بغیر کسی فیس کے قابل رسائی ہوں گی۔ یہ فیصلہ اس مقصدسے کیا گیا ہے کہ لوگوں کی کھیل کےمیدانوں اور کھیل کودسے متعلق ڈھانچے تک رسائی ہو تاکہ کھیل کود کا کلچر اور اس کے نتیجے میں حاصل ہونے والی صحت بھارتیوں کا طرز زندگی بن جائے ۔


    پہلے مرحلے میں دہلی کے اسٹیڈیمس جن میں جواہر لال نہرواسٹیڈیم ،اندراگاندھی اسٹیڈیم، میجر دھیان چند اسٹیڈیم اور کرنی سنگھ شوٹنگ رینج بھی شامل ہیں ، ریاستی اور قومی فیڈریشنوں کے لئے کھول دئے جائیں گے کہ وہ کھیل کی تمام قسموں کے لئے مقابلوں ، ٹورنامنٹوں اور لیگوں کی میزبانی کرسکیں ۔ ان اسٹیڈیموں کو استعمال کرنے کے لئے فیڈریشنوں اور لیگوں سے کوئی پیسہ نہیں لیا جائے گا۔


    نئی پالیسی کے تحت غیر ایس اے آئی کوچوں کو یہ اجازت ہوگی کہ وہ ان اسٹیڈیموں میں اپنے کھلاڑیوں کو بغیر کوئی پیشہ دئے تربیت دے سکیں ،بشرطیکہ ا س کوچ کے پاس ،خواہ وہ کوچ مرد ہو یا عورت ،تربیت کے لئے کم از کم 10 کھلاڑی ہوں ۔یکم نومبر سے کسی کوچ کے لئے اسٹیڈیم بک کرانے کاسلسلہ آن لائن شروع ہوگا اوروہ کوچ خواہ وہ مرد ہو یا عورت اپنے زیرتربیت کھلاڑیوں سے موزوں تربیتی فیس بھی چارج کرسکتا ہے ، جو نوجوان ،پیشہ ورانہ طور کسی مقابلے کی تربیت نہیں لے رہے ہیں ، انہیں بھی ان اسٹیڈیموں تک رسائی حاصل کرنے اورو ہاں اپنی پسند کا گیم کھیلنے کی اجازت ہوگی۔البتہ اس کے لئے بھی آن لائن ایڈوانس بکنگ کا طریقہ اختیارکرنا ہوگا۔ انہیں معمولی خرچ پر اسپورٹس اتھارٹی آف انڈیا سے تصویر والے شناختی کارڈ بنوانے ہوں گے ۔


    کھیل کود کےسرکای بنیادی ڈھا نچے تک فیڈریشنوں اور کھلاڑیوںکو مفت رسائی فراہم کرنے کے فیصلے کے اعلان کے موقع پر نوجوانوں کے امور اورکھیل کود کے وزیر (آزادانہ چارج ) جناب کرن رجیجو نے کہا کہ وزارت فٹ انڈیا تحریک کو فروغ دینے کی کوشش کررہی ہے،جس کا تصور عزت مآب وزیراعظم جناب نریندرمودی نے پیش کیا۔ انہوں نے مزید کہا کہ بھارت میں کافی تعداد میں کھیل کے میدان نہیں ہیں ، جہاں بچے فٹنس کھیل کود میں دلچسپی رکھنے والے افراد مشق کرسکیں ۔ کھیل کود کی وزارت کے پاس ملک میں بہترین قسم کے کچھ کھیل کود کے بنیادی ڈھانچے موجود ہیں اور ضرورت اس بات کی ہے کہ انہیں ملک میں کھیل کود کےکلچر اور ماحولیاتی نظام کوفروغ دینے کے لئے استعمال کیا جائے۔وزیر موصوف نے بتایا :’’ ہم نے تمام کھیل کو دکی قومی فیڈریشنوں کے ساتھ میٹنگ کی ہے اور وہ اس فیصلے سے بہت خوش ہیں ۔ ان میں سے کچھ فیڈریشنوں نے آنے والے مہینوں میں لیگ اور ٹورنامنٹس کی میزبانی کے لئے پہلے ہی درخواستیں دے دی ہیں ۔وزار ت کا منصوبہ یہ ہے کہ اگلے تین مہینوں میں کھیل کود کےموجودہ ڈھانچے کے استعمال کو تین گناکردیا جائے ۔مجھے یقین ہے کہ اس اقدام سے نہ صرف فٹنس کوفروغ حاصل ہوگا بلکہ مزید نوجوانوں کو اس بات کے لئے ترغیب ملے گی کہ وہ کھیلوں میں مقابلہ کریں اور ملک میں موجود کھیل کود کی صلاحیت رکھنے والوں کی نشاندہی کرسکیں ۔‘‘


    فراہم بنیادی ڈھانچے کے موزوں استعمال کو یقینی بنانے کی خاطر ہر اسٹیڈیم کو ایک خاص کھیل کے لئے مخصو ص کیا جارہا ہے ۔ جواہر لال نہرو اسٹیڈیم میں فٹ بال کے میچ ہوں گے ،فیڈریشنوں کی طرف سے تربیت اور مقابلے منعقدکئے جائیں گے جبکہ اندراگاندھی اسٹیڈیم کشتی ، باکسنگ ، جوڈو اور بیڈ منٹن کے لئے مخصوص ہوگا۔شوٹنگ مقابلے کے ایس ایس آر میں کرائے جائیں گے جبکہ ہاکی اور تیراکی کے مقابلے نیشنل اسٹیڈیم میں ہوں گے ۔


    آل انڈی فٹ بال فیڈریشن اورہاکی انڈیا نے اگلے تین مہینوں میں کئی لیگ میچ اور مقابلے کرانے کا ایک منصوبہ پہلے ہی مرتب کرلیا ہے ۔ اس سلسلے کی پہلی لیگ کھیلو انڈیا گولڈن لیگ ہوگی ،جو جے ایل این میں جاری ہے ، جس میں انڈر -7 ، انڈر -9 اور انڈر -11 لڑکیوں اور لڑکوں کے فٹ بال مقابلے ہوں گے ۔ کھیل کود کے سرکاری بنیادی ڈھانچے عوام کے لئے کھولنے کے سرکار کے اقدام کے بارے میں فٹ بال دہلی کے صدر ڈاکٹر شا جی پر بھاکرن کا کہنا ہے :’’ کھیل کود کی وزارت کے اس اقدام سے دہلی - این آر سی علاقے میں فٹ بال کے کھیل کو بڑے پیمانے پر مقبول بنانے میں مدد ملے گی۔ ہم کھیلو انڈیا گولڈن لیگ سے سلسلہ شروع کررہے ہیں اور جلد ہی دہلی کے کلبوں کے لئے کھیلوانڈیا گروپ اے اور گروپ بی ڈویژن لیگوں کی میزبانی بھی کریں گے ۔ہم جے ایل این میں پانچ سال اوراس سے زیادہ عمر کے بچوں کے لئے ایک شاندار کوچنگ پروگرام کا اہتمام کریں گے ۔ یہ پروگرام اگلے تین مہینے میں ہوگا اورہمیں امید ہے کہ 400سے زیادہ بچے اس میں شرکت کریں گے۔‘‘


    ۰۰۰۰۰۰۰۰۰۰۰۰۰۰۰۰۰۰


    U-4 576

    
    
    (Release ID: 1587997) Visitor Counter : 4
    
    
      Read this release in: English , Hindi , Bengali