      زراعت اور کاشتکاروں کی فلاح و بہبود کی وزارت

      زراعت اور کسانوں کی بہبود کے مرکزی وزیر جناب نریندر سنگھ تومر اور کیمیاوی اشیا اور کیمیاوی کھادوں کے مرکزی وزیر جناب ڈی وی سدا نند گوڑا نے نئی دلی کے پوسا میں کیمیاوی کھادوں کے استعمال سے متعلق بیداری پروگرام کا مشترکہ طور پر افتتاح کیا
      Posted On: 22 OCT 2019 7:04PM by PIB Delhi


    زراعت اور کسانوں کی بہبود کے مرکزی وزیر جناب نریندر سنگھ تومر اور کیمیاوی مادوں اور کیمیاوی کھادوں کے مرکزی وزیر جناب ڈی وی سدانند گوڑا نے نئی دلی کے پوسا میں آج کیمیاوی کھادوں کے استعمال سے متعلق دو سال میں ایک بار ہونے والے پروگرام کا مشترکہ طور پر افتتاح کیا۔ یہ پروگرام زرعی پیداواریت میں دیر پائیگی لانے اور کیمیاوی کھادوں کے استعمال اور ان کے بندوبست میں کی جانے والی نئی پیش رفت کے بارے میں کسانوں میں بیداری لائے جانے کے لئے مختلف معیارات پر مبنی، کمیاوی کھادوں کے غذائی مادوں کے زیادہ سے زیادہ استعمال کے بارے میں کسانوں کو معلومات فراہم کرنے کے مقصد سے منعقد کیاگیا۔ اس پروگرام کا اہتمام ہر سال خریف اور ربی کی فصلوں سے پہلے دونوں وزارتوں کی طرف سے، ریاستی سرکاروں کی مدد سے کیا جاتا ہے۔


    کسانوں کے بڑے اجتماع سے خطاب کرتے ہوئے زراعت کے مرکزی وزیر جناب تومر سنگھ نے کہا کہ آج کا دن پوسا اور پورے ملک میں 714 کرشی وگیان کیندر وں میں موجود ان ہزاروں کسانوں کے لئے ایک تاریخی دن ہے، جوایک خاص موضوع پر منعقدہ اس تقریب کو رواں دیکھ رہے ہیں، جو بہت ہی اہم ہے اور سبھی شہریوں کی زندگیوں سے تعلق رکھتا ہے۔ انہوں نے کہا کہ جب سے وزیر اعظم جناب نریندر مودی نے 2014 میں عہدہ سنبھالا ہے، ان کی کوششیں گاؤں، غریب اور کسانوں کی ترقی وبہتری کے لئے وقف رہی ہے۔جناب تومر نے مزید کہا کہ وزیر اعظم جناب مودی محض یہ نہیں سوچتے کہ ان کی بہتری کے لئے کیا پالیسیاں بنائی جاسکتی ہیں، بلکہ وہ اِس سلسلے میں بھی سوچتے رہتے ہیں کہ گاؤں اور غیر کسانوں کے لئے کس طرح پیداواریت، پیداوار اور مویشیوں کی بہتری کے لئے کیا کیا جاسکتا ہے۔ انہوں نے کہا کہ وزیر اعظم جناب مودی نے اپنی کوششوں کو وقف کیا ہوا ہے اور ان کی حکومت کے تمام افسران بھی اسی سمت گامزن ہیں۔


    زراعت کے مرکزی وزیر نے کہا کہ بھارت کے کسانوں مضبوط اور خوشحال ہونا چاہئے اور زمینی وسائل کو دیرپا انداز میں استعمال کیا جانا چاہئے، تاکہ اس کے استعمال کو مستقبل کی نسلوں کے لئے یقینی بنایا جاسکے۔ جناب تومر نے مزید کہا کہ فی الحال ہماری مجموعی گھریلو پیداوار جی ڈی پی میں زراعت کا 14 فیصد حصہ ہوتا ہے، لیکن اس میں کافی زیادہ صلاحیت موجود ہے، جس میں اضافہ بھی کیا جاسکتا ہے۔ انہوں نے کہا کہ پوری آبادی کا 50 فیصد حصہ ، اپنی گزر بسر کے لئے زراعت پر انحصار کرتا ہے، لیکن سارے ہی عوام اپنی کھانے کی ضرورت کی وجہ سے اس پر انحصار کرتے ہیں، لہٰذا پیدا وار، پیداواریت اور دیرپائیگی میں بہتری لائے جانے کی ضرورت ہے۔ انہوں نے زور دے کر کہا کہ مٹی کو کیمیاوی کھادوں، بہت چھوٹے غذائی اجزا اور کیمیاوی مادوں کی ایک متوازن غذا کی ضرورت ہے اور ان میں سے کسی بھی چیز کی زیادتی سے زمین برباد ہوجاتی ہے، لہٰذا ان تمام چیزوں کا استعمال بہت مناسب طریقے سے ہونا چاہئے۔


    کیمیاوی مادوں وکیمیاوی کھادوں کے مرکزی وزیر جناب ڈی وی سدانندگوڑا نے کسانوں سے خطاب کرتے ہوئے سبھی کسانوں کا خیر مقدم کیا اور کہا کہ اگرچہ وہ بہت اچھی ہندی نہیں جانتے ، لیکن وہ پہلی بار یہ کوشش کریں گے کہ وہ اپنی ساری بات ہندی میں ہی کہیں۔ جناب گوڑا نے کہا کہ زراعت، دیہی بھارت کی گزر بسر کا اصل وسیلہ رہا ہے اور کیمیاوی مادے ملک کی خوراک کی پیداوار کی ضرورت کو پورا کرنے کے لئے زراعت کے لئے بہت ہی اہمیت کے حامل ہیں۔ جناب گوڑا نے مٹی کے مناسب تحفظ پر زور دیا، کیونکہ یہ خوراک، غذائیت، ماحولیاتی اور سب کے لئے گزر بسر کے وسائل کے حصول کے لئے بہت ہی اہم ہے۔ انہوں نے مٹی کے فوری تحفظ اور بندوبست پر زور دیا، تاکہ اس کی دیرپائیگی میں بہتری لائی جاسکے۔


    کیمیاوی مادوں اور کیمیاوی کھادوں کے مرکزی وزیر نے یوریا اور غذائی مادوں پر مبنی ان مختلف سبسڈیز کا ذکر کیا، جو فاسفیٹ اور پوٹیشیم والی کیمیاوی کھادوں پر حکومت ہند کی طرف سے پیشکش کی گئی ہیں۔ انہوں نے یہ بھی کہا کہ زنک اور بورون جیسے باریک غذائی مادوں کی کمی کو پورا کرنے کے مقصد سے ایک اضافی سبسڈی، زنک اور بورون میں لپٹی ہوئی کیمیاوی کھادوں پر دی جارہی ہے۔ جناب گوڑا نے آئی سی اے آر اداروں اور زرعی یونیورسٹیوں کے علاوہ مختلف محکموں سے زور دے کر کہا کہ وہ زرعی پیداوار میں اضافہ کرنے اور زرعی پیدا وار کو برقرار رکھنے میں تعاون دیں۔


    زراعت اور کسانوں کی بہبود کے مرکزی وزیر مملکت جناب پرشوتم روپالا نے کسانوں کے لئے ایک ایسا پلیٹ فارم فراہم کرنے کے قدم کی ستائش کی، جس کے ذریعہ ان میں کیمیاوی کھادوں کے صحیح استعمال کے بارے میں اور زیادہ بیداری لانے میں مدد ملے گی۔ وزیر موصوف نے پورے ملک میں کسانوں کے فائدے کے لئے مقامی اور علاقائی زبانوں میں ایسی دستاویزی اور دیگر فلموں کی دوبارہ ریکارڈنگ یا ان کے ترجمے پر زور دیا جو زراعت کے مقصد بنائی گئی ہو۔ انہوں نے کہا کہ اِس قدم سے کسانوں کی اور زیادہ مؤثر انداز میں مدد ہوسکے گی۔


    بھارتی زراعت سے متعلق بہت سے معاملات ہیں، جن کا تعلق کیمیاوی کھادوں کے استعمال سے براہ راست ہے۔ ان میں سے کچھ ایسے معاملات پر جن کا تعلق کیمیاوی کھادوں سے ہےتکنیکی اجلاس کے دوران تبادلہ خیال کیاگیا۔ وہ ہیں بڑے پودوں کے غذائی اجزا کے استعمال میں عدم توازن، مٹی کے لئے ضروری این پی کے ، کے علاوہ غذائی اجزا کے استعمال کے بارے میں بیداری نہ ہونا، کیمیاوی کھادوں کے استعمال کے باوجود مٹی میں پوری طرح زرخیزی نہ ہونا (کیمیاوی کھادوں کی کمی) اور ہر فصل کے لئے مٹی کی زرخیزی سے متعلق کارڈ کا استعمال وغیرہ تاکہ صحیح مقدار اور صحیح قسم کی کیاوی کھادیں حاصل کی جاسکیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4715


    

    
    (Release ID: 1588814) Visitor Counter : 1
    
    
      Read this release in: English , Hindi