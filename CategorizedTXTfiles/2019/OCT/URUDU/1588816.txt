      وزارت دفاع

      بھارتی بحریہ کے جہاز کا فلیپنز کے منیلا کا دورہ
      Posted On: 23 OCT 2019 12:18PM by PIB Delhi


    بھارتی بحریہ کی جنوب مشرقی ایشیا اور مغربی بحرالکاہل میں، سمندر پار تعیناتی کے حصے کے طور پر بھارتی بحریہ کے جہاز سہیادری اور کلتان 23 سے 26 اکتوبر 2019 تک فلیپنز میں منیلا کی ایک بندرگاہ کا دورہ کررہے ہیں۔ یہ جہاز بھارتی بحریہ کے مشرقی بیڑے کا حصہ ہیں، جس کی کمان،وشاکھاپٹنم میں مشرقی بحریہ کی کمان کے فلیگ آفیسر کمانڈنگ ان چیف کی آپریشنل کمان کے پاس ہے۔بندرگاہ کا یہ دورہ فلیپنز کے ساتھ بھارت کے گرم جوشانہ تعلقات کا عکاس ہے۔


    آئی این جہاز سہیادری اور کلتان جدید ترین جہاز ہیں، جنہیں ملک میں ہی تیار کیاگیا ہے اور کثیر مقصدی گائیڈیڈ میزائل اسٹیلتھ فری جیٹ سے لیس ہیں۔ یہ جہاز آبدوز شکن ہتھیاروں سے بھی لیس ہیں۔ ان دونوں جہازوں میں مختلف قسم کے ہتھیار اور سینسر لگے ہوئے ہیں اور یہ کثیر مقصدی ہیلی کاپٹرز بھی لے جاسکتے ہیں۔ یہ جہاز بھارت کی جنگی سازوسامان کی مستقبل کی صلاحیت کی نمائندگی کرتے ہیں۔


    بندرگاہ کے دورے میں دونوں ملکوں کی بحریاؤں کے عملے کے دوران پیشہ وارانہ لین دین کیا جائے گا اور جمہوریہ فلیپنز کی سرکردہ شخصیتوں کے ساتھ سرکاری دورے اور بات چیت کی جائے گی۔ اس کے علاوہ مقامی آبادی بھی ایک دوسرے کے ملکوں کے لوگوں سے رابطہ رکھنے کا موقع ملے گا، نیز مختلف کھیل مقابلوں کا انعقاد بھی کیا جائے گا۔ دورے کی تکمیل پر بھارتی بحریہ اور جمہوریہ فلیپنز کے بحری جہاز، سمندر میں ایک مشق انجام دیں گے، تاکہ سب کے لئے ایک پُرامن اور محفوظ سمندر کو یقینی بنانے کے لئے دونوں ملکوں کی بحریاؤں کے درمیان ربط ضبط کی سطح میں مزید اضافہ کیا جاسکے۔


    

    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4716


    

    
    (Release ID: 1588816) Visitor Counter : 11
    
    
      Read this release in: English , Marathi , Hindi , Bengali