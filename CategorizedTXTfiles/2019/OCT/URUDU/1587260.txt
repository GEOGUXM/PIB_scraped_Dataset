      بھارتی چناؤ کمیشن

      الیکشن کمیشن نے تلنگانہ اور سکم کے ضمنی انتخابات میں اخراجات پر نظر رکھنے کے لئے 2 خصوصی مشاہدین مقرر کئے
      Posted On: 04 OCT 2019 5:08PM by PIB Delhi


    نئی دہلی، 4 /اکتوبر ۔ الیکشن کمیشن آف انڈیا نے آج، آئین کی دفعہ 324 اور عوامی نمائندگی کے قانون، 1951 کی دفعہ 20 بی کے تحت حاصل شدہ اختیارات کا استعمال کرتے ہوئے تلنگانہ اور سکم میں قانون ساز اسمبلی کے ضمنی انتخابات میں اخراجات پر نظر رکھنے کے لئے سابق انڈین ریوینیو سروس آفیسر جناب بی آر بالا کرشنن (سابق آئی آر ایس 1983) اور زیر ملازمت انڈین ریوینیو سروس آفیسر جناب سریش کمار (آئی آر ایس 1988) کو خصوصی مشاہدین کے طور پر مقرر کیا ہے۔


    یہ خصوصی مشاہدین انتخابی مشینری کے ذریعے کئے جانے والے کام کاج کا جائزہ لیں گے اور اس کی نگرانی کریں گے اور اس بات کو یقینی بنائیں گے کہ انتخابی عمل کو بگاڑنے کے لئے رائے دہندگان کو نقد رقم، شراب اور مختلف قسم کے تحائف وغیرہ تقسیم کرکے متاثر کرنے کی کوشش کرنے والوں کے خلاف ای ویجل، ووٹر ہیلپ لائن 1950 کے ذریعے موصولہ انٹلیجنس معلومات اور شکایات کے بنیاد پر سخت اور مؤثر کارروائی کی جائے۔


    جناب بی آر بالا کرشنن نے اس سے قبل بنگلورو میں ڈی جی آئی ٹی(انویسٹی گیشن) میں خدمات انجام دی ہیں اور جناب سریش کمار اس وقت احمدآباد میں پرنسپل کمشنر آف انکم ٹیکس (سینٹرل) کے طور پر مامور ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ا گ۔ م ر (


    U-4462

    
    
    (Release ID: 1587260) Visitor Counter : 9
    
    
      Read this release in: English , Hindi