      امور داخلہ کی وزارت

      انڈو تبتن بارڈر پولیس(آئی ٹی بی پی) کے 53 ویں یوم تاسیس کے موقع پر امورداخلہ کے مرکزی مملکت جی کشن ریڈی نے مہمان خصوصی کے طور پر صدارت کی
      Posted On: 24 OCT 2019 3:07PM by PIB Delhi


    نئی دہلی، 24 / اکتوبر۔امور داخلہ کے مرکزی مملکت جی کشن ریڈی نے انڈو تبتن بارڈر پولیس(آئی ٹی بی پی)


    کے 58 ویں یوم تاسیس کی صدارت کی اور یوم تاسیس کی پریڈ کی سلامی دی۔ اس موقع پر آئی ٹی بی پی کے ڈی جی جناب ایس ایس دیسوال بھی موجود تھے۔


    پریڈ میں اس فورس کے تمام سرحدی دستوں نے شرکت کی جن میں خواتین ،کمانڈو، اسکینگ ، کوہ پیمائی، چھاتہ بردار دستے کے علاوہ ڈاگ اسکوائڈ اور گھوڑسوار دستے شامل تھے۔ اس پریڈ میں فورس کے مختلف پہلوؤں کی جھلک پیش کی گئی، جن میں حال ہی میں شامل کی گئی مشینیں اور آلات، برف پر چلنے والے اسکوٹر، ہر طرح راستے پر چلنے والی گاڑیاں، مختلف ہائی اینڈ ایس یووی پال نیٹ اور مختلف قسم کے مواصلاتی اور نگرانی والے آلات شامل ہیں۔


    اس موقع پر خطاب کرتے ہوئے وزیرمملکت جناب جی کشن ریڈی نے موجودہ داخلی سیکوریٹی کی صورت حال کے ضم میں آئی ٹی بی پی کے مختلف کاموں کا ذکر کیا۔انہو ں نے کہا کہ اس فورس کے کام میں بہت ساری ذمہ داریاں شامل ہیں۔جن میں بیرونی ممالک میں ہندوستانی سفارتخانوں اور قونصل خانوں کی حفاظت کرنے سے لے کر امر ناتھ اور مانسروور یاتراؤں کو تحفظ فراہم کرنا اور بائیں بازؤں کی انتہا پسندی کی متاثرہ علاقوں میں کارروائی کرنا اور آفات کے دوران راحت اور بچاؤ کے کام انجام دینا بھی شامل ہیں۔جناب ریڈی نے آئی ٹی بی پی میں پہلی کل خواتین کوہ پیما ٹیم کے قیام کی تعریف کی اور کہا کہ خواتین کو تفویض اختیارات کے سلسلے میں یہ ایک بڑا قدم ہے۔


    انہوں نے پنجاب اور ملک کے ریڈ کوریڈور علاقوں میں شورش سے لڑنے میں آئی ٹی بی پی کے اہل کاروں کے رول کی ستائش کی۔ انہوں نے بائیں بازوں سے متاثرہ علاقوں میں مقامی آبادی کے دل جیتنے کے اقدامات کرنے اور ترقیاتی کاموں میں فورس کے تعاون کی بھی ستائش کی۔


    وزیر موصوف نے کہا کہ آئی ٹی بی پی کی تربیت گوریلا جنگ لڑنے والی فوج کے طور پر ہوئی ہے اور ان کے پروفیشنل ہونے کی وجہ سے ہی بیرونی ممالک میں ہندوستانی سفارتخانوں کے تحفظ کی ذمہ داری انہیں سونپی گئی ہے۔آئی ٹی بی پی نے ہمالیہ کے سلسلے میں بچاؤ کام انجام دینے کے لئے دو این ڈی آر ایف بٹالینیں بھی تیار کی ہے۔


    جناب جی کشن ریڈی نے کہا کہ حکومت مستقبل میں آئی ٹی بی پی کے رول کی توسیع کرنے کے لئے پابند عہد ہے ۔انہوں نے اس فورس کی جدید کاری کے لئے حکومت کے ذریعہ کئے جانے والے مختلف اقدامات کی تفصیل پیش کی۔انہوں نے کہا کہ 200 افسروں اور جوانوں کو مینڈرن کی تربیت فراہم کرانے اور آئی ٹی بی پی کی ترجیحات والی سڑکوں کو تیز رفتار سے تعمیر کرانے جیسے اقدامات کے لئے اس فورس کی صلاحیتوں میں اضافہ کیاجارہا ہے۔جناب ریڈی نے کہا کہ 20 ہزار کروڑ روپے کی لاگت سے آئی ٹی بی پی کی ترجیح والی 45 نئ سڑکوں کے لئے منظوری دی گئی۔ انہوں نے کہا کہ سال 2014 سے آئی ٹی بی پی کی 23 نئی سرحدی چوکیاں(بی او پی) قائم کی گئی ہے۔


    تقسیم انعامات کی تقریب کے دوران وزیر مملکت جناب ریڈی نے آئی ٹی بی پی کے اہلکاروں کو 6 بہادری کےمیڈل نمایاں خدمات کے لئے 6 پولیس میڈل اور بہترین خدمات کے لئے 23 پولیس میڈل پیش کئے۔


    اپنے خطاب میں آخر میں جناب ریڈی نے کہا کہ ملک آئی ٹی بی پی کی قربانیوں اور بہادری پر ہمیشہ فخر کرتا رہے گا اور ان کا مقروض رہے گا۔


    انڈو تبتن بارڈر پولیس( آئی ٹی بی پی) کا قیام ہند۔ چین سرحد پر چینی حملے کے بعد 24 اکتوبر 1962 کو عمل میں آیا تھا۔ ہر سال یہ دن آئی ٹی بی پی کی بہادری اور حصولیابیوں کی یاد میں اور فورس کے اہلکاروں کے حوصلے بڑھانے کے لئے یوم تاسیس کے طور پر منایا جاتا ہے۔ ابتدا میں آئی ٹی بی پی کا قیام ہند۔ تبت سرحد کے ساتھ ساتھ غیرقانونی دراندازی اور اسمگلنگ کو روکنے اور سرحد پر نگرانی کے لئے ایک گوریلا دستے کے طور پر ہوا تھا۔ اس فورس کی توسیع کے نتیجے میں آئی ٹی بی پی کو سرحدی تحفظ کی ذمہ داری کے علاوہ وقتا ًفوقتاً شورش کو روکنے اور داخلہ سیکوریٹی کی ذمہ داری بھی سونپی گئی ہے۔


    *********


    U – 4753

    
    
    (Release ID: 1589071) Visitor Counter : 10
    
    
      Read this release in: English , Hindi , Bengali