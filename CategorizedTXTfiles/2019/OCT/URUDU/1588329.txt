      وزارات ثقافت

      دسویں راشٹریہ سنسکرتی مہوتسو 2019 کا ساگر ایڈیشن آج شروع ہوا
      
      راشٹریہ سنسکرتی مہوتسو 2019 تمام علاقائی ثقافتی مراکز کے مقامی افراد اور فنکاروں کی طرف سے روایتی اور کلاسیکی فنکاری کے مظاہرے کے ساتھ منایا جائے گا

      Posted On: 16 OCT 2019 9:02PM by PIB Delhi

    نئی دہلی 17 اکتوبر ۔جبل پورمیں مکمل ہونے کے بعد راشٹریہ سنسکرتی مہوتسو(آر ایس ایم ) 2019 نے آج مدھیہ پردیش میں ساگر تک کا سفر طے کیا، جہاں اسے پوری ریاست کے آئے ہوئے مقامی افراد اور دیگر سامعین کی طرف سے مثالی پذیرائی حاصل ہوئی ۔ ساگر کی سول لائنس میں پیلی کوٹھی روڈ پر واقع پی ٹی سی میدان ، پروگرام کے پہلے ہی دن سامعین اور ناظرین سے کھچا کھچ بھرا ہوا تھا۔ پروگرام کا آغازعلاقائی ،ثقافتی مراکز کی طرف سے رقص پیش کئے جانے کے ساتھ ہوا ۔اس کے بعد اصل اسٹیج پر مدھیہ پردیش کے مقامی لوگوں نے’ ماٹی کے لال‘ پیش کیا ۔ این ای زیڈ سی سی کے فنکارو ں کی طرف سے پیش کئے گئے شمال مشرق کے رقص نے لوگوں کی آنکھوں کا خیرہ کردیا ، جن کے رقص کی ترتیب وتنظیم کی بے حد تعریف کی گئی۔


    راشٹریہ سنسکرتی مہوتسو کی ہمارے ملک کے عوام میں مسلسل تعریف کی جارہی ہے اور اسے مقبولیت حاصل ہورہی ہے کیونکہ وہ ’سب میں وحدت ‘ کے قدیم آدرش کے ساتھ ہماری ثقافتی گوناگونیت کو پیش کرنے میں ایک اہم رول ادا کررہا ہے ۔اسے فنکاروں اور سامعین دونوں کی طرف سے زبردست محبت اور پذیرائی حاصل ہورہی ہے کیونکہ وہ انہیں ایک بھارت شریشٹھ بھارت میٹرکس کے تحت ہمارے ملک کی نایاب اور اب تک تلاش نہ کی جانے والی روایتوں کو دریافت کرنے کا موقع فراہم کررہا ہے ۔


    اس میلے میں مختلف فنکاروں کو ایک جگہ جمع ہونے کا موقع دیا۔ان میں گجرات کی دھاتوں کی بنی ہوئی اشیا بنانے والے ،جودھپور کے بلاک پرنٹنگ کا کام کرنے والے ،مغربی بنگال کے ہاتھ سے ریشم کے کپڑے تیار کرنے والے ،راجستھان کے رنگین چوڑیاں بنانے والے شامل تھے۔سات علاقی ثقافتی مراکز کے تحت مختلف ریاستوں نے اپنے اپنے اسٹال لگائے تھے جہاں لوگوں کا اژدہام دیکھا گیا اور انہوں نے اتنی خریداری کی کہ پچھلے تم ریکارڈ ٹوٹ گئے ۔دستکاری کے علاوہ ایک ہی چھت کے نیچے مختلف قسم کے روایتی کھانوں کی خوشبو بھی چکراتی پھر رہی تھی۔ ان میں بہار کے لٹّی چوکھا ،چندر کلا کھاجا ، گجرات کا ڈھوکلا –تھیپلا -کھنڈوی ، پنجاب کے چھولے – بھٹورے – امرتسری نان اور میلے میں شرکت کرنے والی دیگر ریاستوں نے اپنے اپنے اسٹالوں پر فروخت کے لئے مختلف کھانے رکھے ۔ ساگر کے لوگوں کو مختلف چیزیں مثلاََ دستکاری کی مصنوعات ، کھانے ، مجسمے ،تصویریں اور فنکاری کے دیگر نمونے خریدنے کا ایک بے مثال تجربہ حاصل ہوا۔


    ساگر میں پہلے دن کے پروگرام میں برندا ون ریسرچ انسٹی ٹیوٹ کی طرف سے راس لیلا پیش کی گئی ، جہاں بہترین ہدایات کے ساتھ کرشن لیلا کی لاثانی کہانی کو اجاگر کیا گیا۔شِو چرن ساہو کی طرف سے پیش کردہ ’چھاؤ ‘سے لوگ مسحور ہوکر رہ گئے ۔


    آخر میں روپ کمار راٹھور اور سونالی راٹھور کی خوش آہنگ کارکردگی کی ناظرین کی طرف سے زبردست تعریف کی گئی ۔ روپ کمار کی آواز میں کلاسیکی گھرانے کو ایک عظیم خوش آہنگ منزل تک پہنچادیا اور سونالی راٹھور کی آواز میں ہر گیت میں لوگوں کو مسحور کردیا۔


    مہوتسو کا سلسلہ ساگر میں کل بھی جاری رہے گا ،جس کے دوران بھارت ناٹیم ، روایتی اور لوک رقص ہوں گے اور آخر میں سنگیت کا پروگرام پیش کیا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ج۔رم


    U-4 631

    
    
    (Release ID: 1588329) Visitor Counter : 4
    
    
      Read this release in: Hindi , English