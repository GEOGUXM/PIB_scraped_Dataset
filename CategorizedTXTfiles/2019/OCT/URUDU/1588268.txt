      مالیاتی کمیشن

      فائنانس کمیشن اترپردیش کا دورہ کرے گا
      Posted On: 16 OCT 2019 3:57PM by PIB Delhi


    نئی دہلی، 16 ؍اکتوبر،مالی کمیشن کے رُکن جناب اجے نارائن جھا ، ڈاکٹر اشوک لاہری ، ڈاکٹر رمیش چند ، ڈاکٹر انوپ سنگھ اور دیگر سینئر عہدیدار چیئر مین این کے سنگھ کی سربراہی میں، 15 واں مالی کمیشن 19 اکتوبر سے 22 اکتوبر 2019 تک اترپردیش کا دورہ کرے گا۔


    اپنے دورے کے پہلے مرحلے میں کمیشن وارانسی جائے گا۔ کمیشن شہر میں حکومت کے مختلف اہم پروگراموں کے نفاذ سمیت دیگر پروجیکٹوں کا جائزہ لینے کے لئے مختلف مقامات کا دورہ کرے گا۔ کمیشن وارانسی میں ہینڈ لوم سینٹر اور شہری تجدید پروجیکٹ کا بھی دورہ کرے گا۔


    21 اکتوبر کو کمیشن لکھنؤ میں اپنی میٹنگیں شروع کرے گا۔ پہلی میٹنگ یوجنا بھون میں دیہی بلدیاتی اداروں کے ساتھ ہوگی۔ اس کے بعد کمیشن شہری بلدیاتی اداروں کے نمائندوں اور ریاست کی سیاسی پارٹیوں کے نمائندوں کے ساتھ میٹنگیں کرے گا۔ کمیشن اترپردیش کے تجارت و صنعت کے نمائندوں کے ساتھ بھی میٹنگیں کرے گا۔


    دورے کے آخری دن کمیشن اترپردیش کے وزیراعلی یوگی آدتیہ ناتھ ، ان کے کابینی ساتھیوں اور ریاستی حکومت کے سینئر عہدیداروں کے ساتھ تفصیلی میٹنگ کرے گا۔ کمیشن ریاستی فائنانس اور ریاستی حکومت کے ترقیاتی ؍ اہم پروگراموں پر اپنی تجاویز بھی پیش کرے گا۔


    ۔۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 4625

    
    
    (Release ID: 1588268) Visitor Counter : 9
    
    
      Read this release in: English , Hindi