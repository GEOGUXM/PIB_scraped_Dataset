      اسٹیل کی وزارت

      جناب دھرمیندرپردھان نے جاپان کے فولاد تیارکرنے والوں کے ساتھ تبادلہ خیال کیا
      Posted On: 25 OCT 2019 6:07PM by PIB Delhi


    نئی دہلی ،25 اکتوبر :پیٹرولیم اورقدرتی گیس نیز فولاد کے محکمے کے مرکزی وزیرجناب دھرمیندرپردھان نے جاپان کے اپنے دورے کے موقع پر اس ملک کے اعلیٰ فولاد تیارکرنے والوں کے ساتھ تبادلہ خیال کیا۔ وزیرموصوف نے حال ہی میں بھارت کی طرف سے کئے گئے سرمایہ کاری میں مددگاراقدامات کواجاگرکیامثلاًکارپوریٹ ٹیکس میں کمی ، کاروبارمیں آسانی پیداکرنے کے معاملے میں درجہ بندی میں بہتری ، نئی کمپنیوں اورنئی سرمایہ کاری کے لئے ٹیکس ترغیبات ۔ انھوں نے جاپان کی فولاد کی صنعت سے کہاکہ وہ بھارت کی ترقی کی کہانی میں اس کے ساتھ شامل ہوجائیں ۔


    جناب پردھان نے جاپان کی فولاد تیارکرنے والی سب سے بڑی کمپنیوں میں سے ایک جے ایف ای اسٹیل کارپوریشن کے نائب صدرجناب ماسایوکی ہیروس سے ملاقات کی۔ جے ایف ای کے پاس ایک مضبوط ریسرچ ڈویژن ہے جس میں فولاد کی صنعت کے لئے ماحول دوست طریقے پر اختراعی ٹکنالوجیوں کے بارے میں ریسرچ کی جاتی ہے اور ترقیاتی کام کیاجاتاہے ۔ جے ایف ای کی بھارت کے فولاد کے سیکٹرکے ساتھ طویل وابستگی ہے اور وہ بھارت میں اپنی موجودگی میں اضافہ کرنے کا خواہش مندہے ۔ وزیرموصوف نے جے ایف ای کے نائب صدرکو بتایاکہ سرمایہ کاری کے معاملے میں بھارت بہترین مقامات میں سے ایک ہے جس کے پاس ایک بڑی مارکیٹ ہے ، بڑھتی ہوئی مانگ ہے اور انتہائی کاروباری ماحول ہے ۔ انھوں نے جے ایف ای کو دعوت دی کہ بھارت میں اپنی سرگرمیوں میں اضافہ کرے ۔


    وزیرموصوف نے نپواسٹیل کارپوریشن کی عالمی کاروباری ترقیاتی ٹیم کے جناب کتسریومیاموٹو اور جناب تائی سوکے نومورا سے بھی ملاقات کی ۔ نپو دنیا میں فولاد تیارکرنے والی سب سے بڑی کمپنیوں میں سے ایک ہے ۔ یہ کمپنی تعمیراتی سیکٹر آٹوموبائیل صنعت ریل گاڑیوں کے انجنوں اورجہاز سازی وغیرہ کے لئے مصنوعات فراہم کرتی ہے ۔ جناب پردھان نے بتایاکہ بھارت کی ایک بہت بڑی مارکیٹ جس کی معیشت آگے بڑھ رہی ہے اور جہاں فولاد کی کھپت بہت زیادہ ہے ۔ نپو، بھارت میں اپنی سرمایہ کاری میں اضافہ کرنا چاہتی ہے ۔ جناب دھرمیندرپردھان نے ان افراد کو دعوت دی کہ وہ مودی حکومت کے میک ان انڈیا پروگرام کے تحت بھارت میں اپنی موجودگی میں اضافہ کریں اور بھارت کی ترقی کی کہانی میں شرکت کریں ۔


    جناب پردھان نے ٹوکیومیں ڈائیڈو اسٹیل کمپنی لمیٹڈ کے نمائندوں سے بھی ملاقات کی ۔ ڈائیڈو فولاد سازی کی خصوصیت رکھنے والی دنیا کی سب سے بڑی کمپنیوں میں سے ایک ہے ۔ یہ کمپنی بہت اچھی کارکردگی والے سامان ، میگنٹک سامان ، موٹرگاڑیوں کی صنعت میں کام آنے والے سامان اور صنعتی سامان کا بھی کاروبارکرتی ہے ۔ ڈائیڈو اسٹیل کی اپنے مشترکہ منصوبوں اور مختلف ذیلی صنعتوں کے ذریعہ بھارت میں اچھی موجودگی ہے ۔ میٹنگ کے دوران ٹکنالوجی کی منتقلی اور بہتری کارروائیوں میں ساجھیداری کے ذریعہ تعاون کو مزید مستحکم بنانے کے اقدامات پر تبادلی خیال کیاگیاہے جس کا مقصد بھارت کی فولاد کی صنعت کو اورزیادہ کم لاگت کا سامان تیارکرنے کے قابل بنانا ہے ۔


    ***************


    ( م ن ۔ ج ۔ ع آ)


    U-4788

    
    
    (Release ID: 1589279) Visitor Counter : 8
    
    
      Read this release in: English , Hindi