      کامرس اور صنعت کی وزارتہ

      چین کے لئے بھارت کی بحری برآمدات ایک ارب امریکی ڈالر کی سطح تک پہنچنے کے قریب
      
      بھارت نے شنگ داؤ میں ایک اشتہاری تقریب کا انعقاد کیا

      Posted On: 30 OCT 2019 5:23PM by PIB Delhi

    شنگ داؤ میں سمندری خوراک کی نمائش میں بھارت کی پویلین


    چین کے کسٹم حکام کے ذریعے حال ہی میں جاری کردہ اعدادو شمار کے مطابق سال 2019ء کے پہلے نو ماہ کے دوران چین کے لئے بھارت کی سمندری مصنوعات کی برآمدات تقریباً 8ملین امریکی ڈالر کی سطح تک پہنچ گئی ہے۔امید ہے کہ سال کے آخر تک بھارت کی سمندری برآمدات ایک ارب امریکی ڈالر سے تجاوز کرجائیں گی۔چین کے ایک تجارتی وفد نے 9 اکتوبر 2019ء کو بھار ت کا دورہ کیا تھا اور اگلے دو برسوں کے دوران 500 ملین امریکی ڈالر کی سمندری مصنوعات کی درآمدات کے لئے ایک کنٹریکٹ پر دستخط کئے تھے۔


    بھارتی سفارت خانہ اور شنگھائی اور گوانگزو میں بھارت کے قونصل خانے بھارت کی کامرس کی وزارت اور سمندری مصنوعات کی برآمدات کو فروغ دینے سے متعلق اتھارٹی(ایم پی ای ڈی اے)کی رہنمائی میں چین میں بھارت کی سمندری مصنوعات کو فروغ دے رہی ہیں اور مختلف فریقوں کے ساتھ رابطے میں ہے۔اس شعبے میں بھارت کی قوت کو فروغ دینے کی خاطر بھارتی سفارتی خانے نے شنگ داؤ کے ساحلی شہر میں چین کی ماہی گیری اور سمندری خوراک کی نمائش کے موقع پر ایم پی ای ڈی اے کے اشتراک سے ایک اشتہاری تقریب اور خریداروں اور فروخت کاروں کی میٹنگ کا انعقاد کیا ہے۔ شنگ داؤ درآمدات کی ایک اہم بندر گاہ ہے۔


    ایم پی ای ڈی اے کے چیئرمین کے ایس سرینواس نے 40 سے زیادہ بھارتی برآمدکاروں کی انجمنوں کے ایک وفد کی اس نمائش میں قیادت کی ہے، جس میں چین کے درآمدکاروں کی طرف سے زبردست رد عمل حاصل ہوا ہے۔اس تقریب میں 25 بڑی درآمداتی کمپنیوں کے 50 سے زیادہ شرکت کررہے ہیں۔ اس تقریب کے انعقاد میں شنگ داؤ کی سی سی پی آئی ٹی اور سی ایف این اے نے بھارتی سفارت خانے کے ساتھ ساجھیداری کی ہے۔


    ایم پی ای ڈی اے کے چیئرمین نے اس سیکٹر میں بھار ت کی قوت کے بارے میں تفصیلات فراہم کی ۔ بھارت دنیا میں سمندری خوراک کی برآمد کرنے والے ملکوں میں چوتھے نمبر پر ہے۔اس کے علاوہ بھارت دوسرا سب سے بڑا بحری مصنوعات پیداکرنے والا ملک ہے اور مچھلی کی پیداوار میں دنیا کاتیسرا سب سے بڑا ملک ہے اور اس کی برآمدات سات ارب امریکی ڈالر کے قریب ہے۔چین بحری مصنوعات کی درآمد کرنے والا ایک بڑا ملک ہے اور تقریباً 12 ارب ڈالر کی بحری مصنوعات درآمد کرتا ہے۔ انہوں نے سمندری مصنوعات کی کوالٹی کو یقینی بنانے کے لئے بھارت کی کوششوں کے بارے میں بھی تفصیلات پیش کیں۔


    اس موقع پر اظہار خیال کرتے ہوئے ہندوستانی سفارت خانے کی اقتصادی اور تجارتی کونسلر پرشانت لوکھنڈے نے وسیع امکانات پر زور دیا اور مستقبل قریب میں دو ارب امریکی ڈالر کا ہد ف حاصل کرنے کا نشانہ مقرر کیا۔انہوں نے بھارتی برآمد کاروں اور چین کے درآمد کاروں کو ہر قسم کی مدد کا یقین دلایا اور چین کی کامرس کی وزارت اور جی اے سی سی کا تعاون کے لئے شکریہ ادا کیا۔


    بھارتی سفارت خانہ ہندوستانی انگور، چینی ، چاول، ادویات، چائے، خوردنی تیل، آئی ٹی جیسی مختلف مصنوعات کو فروغ دے رہا ہے، جن میں بھارت نے اپنی قوت کو ثابت کیاہے، البتہ چین کی مارکیٹ میں اس کا کم حصہ ہے۔


    ******** ********


    م ن۔و ا۔ن ع


    U: 4840

    
    
    (Release ID: 1589627) Visitor Counter : 11
    
    
      Read this release in: English , Hindi