      نائب صدر جمہوریہ ہند کا سکریٹریٹ

      نائب صدر جمہوریہ نے عوامی اقدامات کے خلاف یہ کہتے ہوئے خبردار کیا ہے کہ اس سے ترقیاتی اخراجات متاثر ہوں گے
      Posted On: 16 OCT 2019 4:40PM by PIB Delhi


    نئی دہلی، 16 ؍اکتوبر،نائب صدر جمہوریہ ہند جناب ایم وینکیا نائیڈو نے انتخابات سے پہلے سیاسی پارٹیوں کو ووٹروں کے حصول کے لئے عوامی اقدامات کے خلاف خبردار کیا ہے کیونکہ اس سے آخر کار ترقی سے متعلق اخراجات متاثر ہوں گے۔


    آج نئی دہلی میں اُپ راشترپتی بھون میں بینگلورو کے قانون کے طلباء کے ساتھ گفتگو کرتے ہوئے انہوں نے اس بات کو اجاگر کیا کہ جمہوریت کو مستحکم کرنا عوام کے ہاتھ میں ہے اور کہا کہ ووٹ ڈالنا صرف ایک حق نہیں بلکہ ذمہ داری بھی ہے۔ انہوں نے لوگوں پر زور دیا کہ وہ اپنے نمائندے منتخب کرتے ہوئے وقت 4-سی یعنی کیریکٹر (کردار ) ، کنڈکٹ (عمل) ، کیلیبر (قابلیت) اور کیپسٹی (صلاحیت) کو دھیان میں رکھیں۔


    البتہ انہوں نے کہا کہ کچھ لوگ بد قسمتی سے چار دوسرے سی- یعنی کاسٹ (ذات پات ) ، کمیونٹی ( برادری ) ، کیش ( نقد رقم) اور کرمنیلٹی ( جرم) کو فروغ دے کر جمہوریت کو کمزور کرنے کی کوشش کررہے ہیں۔ انہوں نے کہا کہ لوگوں کو چاہئے کہ وہ اپنے نمائندے منتخب کرنے میں سوچ سمجھ کر فیصلہ کریں۔


    نائب صدر جمہوریہ نے یہ کہتے ہوئے ریاستی اسمبلیوں اور لوک سبھا کے انتخابات ایک ساتھ کرانے کی حمایت کی کہ یہ دونوں کام ایک ہی وقت میں ہوجائیں گے۔ بنیادی سطح پر جمہویت کو مستحکم کرنے کے لئے انہوں نے کہا کہ ریاستوں کے پاس کوئی ایسا متبادل نہیں ہونا چاہئے کہ وہ بلدیاتی انتخابات کو کسی نہ کسی بہانے ملتوی کرتی رہیں ۔


    جناب نائیڈو نے کہا کہ عوام کی انصاف تک رسائی کو یقینی بنانے میں وکیل اہمیت کے حامل ہوتے ہیں۔ انہوں نے کہا کہ یہ بہت اہم ہے کہ انصاف آخری شخص تک پہنچے کیونکہ یہ ایک مضبوط اور خوش حال سماج کی بنیاد قائم کرتا ہے۔ نائب صدر جمہوریہ نے خبردار کیا کہ نا انصافی کا احساس اکثر الگ تھلگ ہونے یا بے چینی کی صورت میں ظاہر ہوتا ہے۔


    انصاف کے عمل کو زیادہ عوام دوست بنانے پر زور دیتے ہوئے نائب صد رجمہوریہ نے کہا کہ قانون نافذ کرنے والی مشینری اور انصاف فراہم کرنے والے ڈھانچے کو قابل رسائی ، قابل بھروسہ ، انصاف پسند ، شفاف اور یکساں ہونا چاہئے۔ انہوں نے مزید کہا کہ اس سلسلے میں ہمیں بہت کچھ کرنے کی ضرورت ہے۔


    مختلف عدالتوں میں بڑی تعداد میں التوا میں پڑے معاملوں کا حوالہ دیتے ہوئے انہوں نے کہا کہ تقریبا 60 ہزار معاملات سپریم کورٹ میں اور تقریبا 44 لاکھ معاملات ہائی کورٹوں میں التوا میں پڑے ہیں۔ انہوں نے مزید کہا کہ ہمیں اس التوا کو کم کرنے کے لئے کام کرنے کی ضرورت ہے۔ انہوں نے زور دیا کہ عام طور پر کہا جاتا ہے کہ انصاف میں تاخیر کا مطلب انصاف کی عدم فراہمی ہے۔


    تنازعات کے متبادل حل (اے ڈی آر) کے نظام کو فروغ دینے پر زور دیتے ہوئے انہوں نے کہا کہ اے ڈی آر نظام عام طور پر زیادہ تیز ، کم خرچ ہوتا ہے اور اس سے التوا میں پڑے معاملات کی تعداد میں کمی کی جاسکتی ہے۔


    نائب صدر جمہوریہ نے یہ بھی کہا کہ قانون کی تعلیم میں اصلاحات اور اسے جامع بنانا نا گزیر ہے کیونکہ وکیلوں کو تبدیلی کے ایجنٹ کا رول یا سماجی اقتصادی چیلنجوں سے نمٹنے میں سوشل انجینئرنگ کا کردار ادا کرنا ہوتا ہے۔ انہیں بہت سے ایسے نئے جرائم کو بھی حل کرنا ہوتا ہے جو ٹیکنالوجی میں جدت اور نرم روی میں اضافے کی وجہ سے سامنے آتے ہیں۔


    اس بات کا ذکر کرتے ہوئے کہ بھارت میں کسی کے نقصان کے لئے ذمہ دار شخص کے ذریعے معاوضہ دئے جانے کے قانون پر بہت کم توجہ دی گئی ہے۔ یہ قانون ایسے لوگوں کا تحفظ کرتا ہے جو دوسرے فریق کی لاپرواہی کا شکار ہوتا ہے۔ انہوں نے کہا کہ امریکہ جیسے کئی ترقی یافتہ ملکوں میں یہ قانون کی ایک اہم شاخ ہے۔ انہوں نے کہا ہم سب جانتے ہیں کہ کس طرح ادویہ ساز اور تمباکو کی کمنپیوں کو بڑا معاضہ ادا کرنا پڑتا ہ،۔ اگر عدالت میں ان کی طرف سے لاپرواہی برتے جانے کو ثابت کردیا جائے۔ انہوں نے کہا کہ شائد اب وقت آگیا ہے کہ ہم بھارت میں صار فین کے حقیقی مفادات کے تحفظ کے لئے اس ضمن میں اس طرح کی جواب دہی کے لئے غور کریں۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا- ق ر)


    U- 462 6

    
    
    (Release ID: 1588292) Visitor Counter : 10
    
    
      Read this release in: English , Hindi , Marathi , Punjabi , Tamil