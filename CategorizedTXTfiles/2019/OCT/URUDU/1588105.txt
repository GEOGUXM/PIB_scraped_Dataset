      صدر جمہوریہ کا سکریٹریٹ

      نیدرلینڈ س کے شاہ ولیم الیگزینڈر اورملکہ میکسیما کے اعزاز میں دی گئی ضیافت کے موقع پرصدرجمہوریہ ہند جناب رام ناتھ کووند کا اظہار خیال
      Posted On: 14 OCT 2019 9:52PM by PIB Delhi


    نئیدہلی 15 اکتوبر۔میں آپ حضرات اور آپ کے سرکردہ وفدکے ارکان کا بھارت میں بڑی گرم جوشی کے ساتھ اور خصوصی خیر مقدم کرتا ہوں۔آپ حضرات بھارت کے لئے نئے نہیں ہیں۔ہمیں ماضی میں راشٹرپتی بھون میں آپ کی میزبانی کا شرف حاصل ہوچکا ہے۔لیکن آج کا دن بہت ہی خاص دن ہے ۔آپ بھارت کے پہلے سرکاری دورے پر آئے ہیں۔ ہمیں آپ کے یہاں آنے پر بے حد خوشی محسوس ہورہی ہے۔


    بھارت اور نیدر لینڈس کے تعلقات بڑے گرم جوشانہ اور دیر پا ہیں۔ہم جمہوری اقدار میں ایک دوسرے کے شراکتدار ہیں اور اس گوناگونیت ا حترام کرتے ہیں جو ہمارے مذاکرات اور ہمارے تعاون کی بنیاد ہیں۔ ہماری کوشش ہے کہ ہم ایک دوسرے کے ساتھ بہ یک وقت بہت سےطریقوںپر جڑے رہیں۔ یہی ہماری تعلقات کی خوبصورتی اور گہرائی ہے ۔ اب سے چند ہفتو ں بعد ہم بھارت میں اور بالکل اسی طرح کی خوشی کے ساتھ نیدرلینڈس میں روشنیوں کا تہوار دیوای منائیں گے اور ابھی چند دن پہلے ہم نے ایک ساتھ مہاتما گاندھی کا 150 واں یوم پیدائش منایا تھا۔میں مہاتما گاندھی کے ورثے اور ان کی دائمی اقدار کی آبیاری کے لئے آپ کا اور آپ کے عوام کا شکریہ ادا کرتا ہوں ۔


    ہمارے کلچرل ،اتفاق رائے اور صدیوں پرانے رابطے نے ہماری شراکتداری کو بہت زیادہ بامعنیٰ بنادیا ہے ۔مالابار ساحل سے لے کر کورومنڈل اور اس سے پرے تک ہمارے یہاں ہالینڈ کے ورثے اور تاریخ کی یادوں کی چھاپ موجود ہے ۔ کوچی کی شاندار دیواریں اور مالابار اور مالابار سے متعلق ہالینڈ کی مستند یادوں سے ہمارے گہرے دانشوارانہ رابطوں کا اظہار ہوتاہے۔ بھارت کے عظیم فلسفی سوامی وویکانند نے 1896 میں ایمسٹرڈیم کا دورہ کیا تھا ۔ ان کے شروع کے شاگردوں میں سے بعض لوگ ہالینڈ کے تھے اور ان کے ذریعہ قائم کردہ راماکرشنا مشن کا نشان بھی ان کی ہدایت پر ہالینڈ - امریکہ کی افسانوی شخصیت ہینری وان ہاگن نے تیار کیا تھا ۔ ہم ہالینڈ کے عظیم ترین فنکار ریم برانٹ پر فخر محسوس کرتے ہیں کہ جنہو ں نے اپنے فن پاروں میں بہت سی بھارتی اشیا کے اثرات کو اجاگر کیا ہے ۔آپ کےدورے کے موقع پر اس عالمی فنکار کے بارے میں نمائش سے یہ ثبوت مل جائے گا کہ ہم اس فنکار اور اس کے فن پاروں کی کس قدر ستائش کرتے ہیں۔


    جناب عالی!


    ہم نے اپنے تاریخی تعلقات کی مضبوط بنیاد پر ایک عصری شراکتدار ی قائم کی ہے ، جو جدید کاری ،سرمایہ کاری اور ٹکنالوجی سے عبارت ہے ۔ اسمارٹ سولیوشنس ، اسمارٹ سٹیز ،کثافت سے پاک توانائی ، اسٹارٹ اپس اور نئے زمانے کی مصنوعات ہمیں ایک دوسرے کے قریب لارہی ہیں۔ہم دریاؤں کے احیا کے سلسلے میں بارہ پُلہ سے جمنا تک ، جل جیون مشن سے نمامی گنگے اور اس سے بھی آگے تک آپ کے ساتھ ساجھیداری کرنے اور آپ سے سیکھنے کے مشتاق ہیں۔


    جناب عالی !


    ہماری اقتصادی شراکتدار ی نے ہمارے عوام کے لئے نئے مواقع پیداکئے ہیں ۔ یہ مواقع روزگار سے لے کر طرز زندگی کی پسند اور غذا کی پسند اور ناپسند کے بارے میں ہیں۔جن سبزیوں سے آپ آج لطف اندوز ہوتے ہیں ،وہ بھارتی انگلیو ں کے ذریعہ اگائی گئی ہیں اور جنہیں بارہ ماٹی میں انڈو ڈچ سینٹر آف ایکسی لنس میں تربیت دی گئی ہے ۔ہمیں صحیح معنیٰ میں فخر محسوس ہوتا ہے کہ ہمارا ایک ساتھ سفر درحقیقت ہمارے عوام کا ایک ساتھ سفر ہے ۔ نیدر لینڈس آج یورپ میں بھارتی برادری کی سب سے بڑی تعداد کا گھر ہے ۔ نیدر لینڈس میں سُری نامی - ہندوستانی برادری بھارت کے ساتھ مضبوط کلچرل رشتے سے جُڑی ہوئی ہے ۔ آپ کے ملک میں بڑھتی ہوئی بھارتی طلبا اور پیشہ ور حضرات کی برادری ہمارے کلچرل رشتے کو مضبوط بنارہی ہے نیز ہماری ٹکنالوجی کی شراکتداری کو مزید گہرا کررہی ہے۔ ہم کل ٹکنالوجی کی چوٹی کانفرنس کے افتتاح اور اس کی کامیابی کے منتظر ہیں۔


    جناب عالی !


    ہرسال راشٹر پتی بھون میں گلِ لالہ کھلِتے ہیں لیکن اس سال ایک خاص موقع ہوگا کیونکہ ان کے اندر آپ کی آمد کی یادیں اور آپ کی دوستی کی شدت موجود ہوگی۔خدا کرے ہمارے تعلقات ہمیشہ کے لئے پھولتے پھلتے رہیں ۔


    ان الفاظ کےساتھ میں ایک بار پھر آپ حضرات کا بھارت میں خیر مقدم کرتاہوں اور خواہش کرتا ہوں کہ آپ کا یہ دورہ یادگار ثابت ہو۔


    آپ کا شکریہ !


    ۰۰۰۰


    593 U-4

    
    
    (Release ID: 1588105) Visitor Counter : 4
    
    
      Read this release in: English , Hindi