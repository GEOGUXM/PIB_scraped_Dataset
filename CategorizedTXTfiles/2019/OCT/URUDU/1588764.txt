      پیٹرولیم اور قدرتی گیس کی وزارت

      دھرمیندر پردھان نے روس کے مشرق بعید میں جاری تیل اور گیس پروجیکٹوں کا آج جائزہ لیا؛ شپ بلڈنگ کمپلکس، زویزڈا کا بھی دورہ کیا
      Posted On: 22 OCT 2019 5:37PM by PIB Delhi


    نئی دہلی، 22 اکتوبر 2019 ، پٹرولیم و قدرتی گیس اور فولاد کے وزیر جناب دھرمیندر پردھان نے آج روس کے مشرق بعید میں جاری تیل اور گیس پروجیکٹوں کا جائزہ لیا، جس میں انڈیا۔ رشیا جوائنٹ کولبریشن بھی شامل ہے۔ روس کے مشرق بعید میں وسیع معدنیاتی مواقع ہیں اور روسی حکومت اس کام میں ہندوستان کو شراکت دار بنانے کی خواہش مند ہے۔توقع ہے کہ مجوزہ جوائنٹ پروجیکٹس ہماری وقت کی کسوٹی پر کھری ثابت ہونے والی دوستی کو مزید مضبوط کریں گے ۔


    وزیر موصوف نے زویزڈا میں واقع شپ بلڈنگ کمپلکس کا بھی دورہ کیا۔ توقع ہے کہ زویزڈا شپ یارڈ، آرکٹک شپنگ کے فروغ اور روس و ہندوستان کے دوران شپنگ روٹس کے فروغ میں زبردست تعاون دے گا۔ وزیراعظم جناب نریندر مودی نے روس کے ولادی ووستوک کے ستمبر 2019 میں اپنے تاریخی دورے کے دوران زویزڈا شپ بلڈنگ کمپلکس کا دورہ کیا تھا۔ زویزڈا کے جناب پردھان کے دورے کے دوران سی ای او روسنیفٹ جناب آئیگور سیچنگ بھی ہمراہ تھے، جنہوں نے انہیں جدید ترین ٹکنالوجیز سے واقف کرایا۔


    ستمبر 2019 میں ایسٹرن اکونومک فورم کے سلسلے میں ولادی ووستوک کے وزیراعظم نریندر مودی کے دورے کے فالو اَپ کے طور پر پٹرولیم و قدرتی گیس اور فولاد کے وزیر فی الحال ولادی ووستوک کے چار روزہ دورے پر ہیں۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 4707

    
    
    (Release ID: 1588764) Visitor Counter : 6
    
    
      Read this release in: English , Hindi