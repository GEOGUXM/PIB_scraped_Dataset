      وزارت اطلاعات ونشریات

      50ویں انٹرنیشنل فلم فیسٹول آف انڈیا(آئی ایف ایف آئی-اِفّی)کے موقع پر آسکرریٹرو اسپیکٹیو
      Posted On: 29 OCT 2019 3:45PM by PIB Delhi


    نئی دہلی، 29 ؍ اکتوبر :انٹرنیشنل فلم فیسٹول آف انڈیا(آئی ایف ایف آئی-اِفّی) یعنی ہندوستان کے بین الاقوامی فلمی میلے کے 50ویں سال کے موقع پر اِفّی نے ایک خصوصی گوشے (سیکشن)کا اعلان کیا ہے، جس میں چند انتہائی ممتاز فلموں کا جشن منایا جائے گا۔یہ وہ فلمیں ہیں، جنہوں نے اکیڈمی ایوارڈز جسے آسکر کے نام سے جانا جاتا ہے، کے موقع پر بہترین فلم کا ایوارڈ جیتا ہے۔اس گوشے کا نام منصفانہ طور پر آسکر ریٹرو اسپیکٹیو(سرگزشت ماضی)رکھا گیا ہے۔اس گوشے میں جو فلمیں دکھائی جائیں گی، ان میں مائیکل کرٹِز کی فلم کاسا بلانکا، وِکٹر فلیمنگ کی فلم گون وِد دی وِنٹ، ولیم وائلر کی فلم بین ہراور دی بیسٹ ایئرز آف آور لائیوز، جوزف ایل مینکی ایوکز کی آل اباؤٹ آئی، ڈیوڈ لین کی لارنس آف عربیہ، روبرٹ وائز کی دی ساؤنڈ آف میوزک، فرینسس فورڈ کوپولا کی فلم دی گاڈ فادر، جوناتھن ڈیم کی فلم دی سائلنس آف دی لیمبس اور روبرٹ زیمکس کی فاریسٹ گمپ شامل ہیں۔یہ سبھی وہ فلمیں ہیں، جنہوں نے نہ صرف بہترین فلم کا ایوارڈ حاصل کیا ، بلکہ آسکر میں دیگر زمروں کے لئے بھی نام زد کی گئیں اور ان میں ایسی فلمیں بھی ہیں، جنہوں نے متعدد ایوارڈ حاصل بھی کیے۔اس زمرے میں کچھ ایسی انتہائی مقبول اور سدا بہار ہالی وڈ کلاسکس بھی ہیں، جنہیں سنیما کے شائقین اور فلموں کے مداح رغبت کے ساتھ 50ویں اِفّی کے موقع پر بڑے پردے پر دیکھنا پسند کریں گے۔اِفّی ہمیشہ سے ایک ایسا پلیٹ فارم رہا ہے، جہاں پر دنیا بھر کی فلموں کا جشن منایا جاتا ہے اور یہ میلہ اس موقع کو سدا بہار کلاسکس کو عزت دینے کے ایک موقع کے طورپر دیکھتا ہے۔یہ وہ فلمیں ہوتی ہیں، جنہیں ہالی وڈ صنعت کے انتہائی محترم شخصیات نے بنائی ہوتی ہیں۔


    ******** ********


    م ن۔م م۔ن ع


    U: 48 14

    
    
    (Release ID: 1589493) Visitor Counter : 4
    
    
      Read this release in: Marathi , Hindi , Bengali , English