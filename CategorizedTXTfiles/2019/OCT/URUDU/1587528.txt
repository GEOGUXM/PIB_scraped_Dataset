      وزارت دفاع

      رکشامنتری جناب راج ناتھ سنگھ نے فرانس کی اپنی ہم منصب کے ساتھ دوسرے سالانہ دفاعی مذاکرات کئے
      
      دونوں فریقوں نے دفاعی تعلقات کو مستحکم اور اسے وسعت دینے پراتفاق کیا
      Posted On: 09 OCT 2019 3:21PM by PIB Delhi


    نئی دہلی ، 9 اکتوبر :رکشامنتری جناب راج ناتھ سنگھ نے جوان دنوں فرانس کے دورے پرہیں ، فرانس کی اپنی ہم منصب محترمہ فلورنس پارلی کے ساتھ وزارتی سطح کے دوسرے سالانہ دفاعی مذاکرات کئے ۔ یہ مذاکرات کل پیرس میں ہوئے تھے ۔ محترمہ فلورنس پارلی فرانس مسلح افواج کی وزیرہیں ۔


    پیرس میں منعقد سالانہ دفاعی مذاکرات کے دونوں وزرأ نے باہمی دفاعی تعاون کے تمام پہلوؤ ں کا مکمل طورپرجائزہ لیا، جو ہندوستان اورفرانس کے درمیان کلیدی شراکت داری کاایک اہم ستون ہیں ۔ دونوں وزرأ نے آپسی مفاد کے عصرحاضرکی علاقائی اور بین الاقوانی پیش رفت کے بارے میں بھی تبادلہ خیال کیا۔ دونوں فریقوں نے دفاعی تعلقات کے ساتھ ساتھ آپریشنل سطح کے مذاکرات کو مزید وسعت دینے کے طورطریقوں پربھی بات چیت کی ۔ دونوں ملکوں نے موجودہ مستقل طورپرہونے والی باہمی مشترکہ مشقوں ( شکتی ، ورونااورگروڈا) کی پیچیدگی اور دائرے کو بڑھانے پربھی اتفاق کیا۔


    اس بات کو تسلیم کرتے ہوئے کہ بحرہند خطے میں ہند۔ فرانس شراکت داری مشترکہ اسٹراٹیجک اور سلامتی کے مفادات کو تحفظ دینے اور انھیں فروغ دینے کے لئے اہم ہیں ۔ دونوں وزراءنے ہندوستان بحرہند خطے میں ہند۔ فرانس کے درمیان تعاون کے مشترکہ اسٹراٹیجک ویژن میں ذکرکی گئی کارروائیوں کے نفاذ کو جاری رکھنے پرزوردیا۔ دونوں وزراءنے فریقین کے مضبوط ارادے کے عزم کو بھی دوہرایاتاکہ انسداد دہشت گردی پرباہمی تعاون کو مزید بڑھایاجاسکے ۔


    جناب راج ناتھ سنگھ نے 7اکتوبر ، کو 36رافیل جنگی طیاروں میں سے پہلے جنگی طیارے کو سونپے جانے کی تقریب میں شرکت کی ۔ یہ طیارے ہندوستان فرانس سے حاصل کررہاہے ۔


    ہندوستانی وفد میں دفاعی سکریٹری جناب اجے کمار وزارت دفاع اور تینوں مسلح افواج کے سینیئرعہدیداربھی شامل تھے ۔


    ***************


    ( م ن ۔ ح ا۔ ع آ)


    U-4518

    
    
    (Release ID: 1587528) Visitor Counter : 9
    
    
      Read this release in: English , Hindi