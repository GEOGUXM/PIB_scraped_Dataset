      صدر جمہوریہ کا سکریٹریٹ

      صدرجمہوریہ ہند نے وایو شریشٹھ سمان پیش کیا
      Posted On: 03 OCT 2019 7:31PM by PIB Delhi


    نئیدہلی 04 اکتوبر۔صدرجمہوریہ ہند جناب رام ناتھ کووند نے آج (3 اکتوبر 2019) نئی دلی میں سماجی انصاف اور تفویض اختیارات کی وزارت کے سینئیر شہریوں کے لئے قومی ایوارڈ کی اسکیم وایو شریشٹھ سمان پیش کیا۔


    اس موقع پر خطاب کرتے ہوئے صدر جمہوریہ نے کہا کہ سینئیر شہری ہماری سماجی اورقومی زندگی کا ایک اہم حصہ ہیں ۔ انہوں نے کہا کہ مرکزی اورریاستی حکومتیں آیوشمان بھارت ، رعایتی ریل کرایہ ، سینئیر شہریوں کے لئے بچت اسکیم ، اولڈ ایج پنشن جیسے متعدد اقدامات کررہی ہیں تاکہ ان کی زندگیوںکو آسان بنایا جاسکے ۔


    صدر جمہوریہ نے کہا کہ حکومتوں اور غیر سرکاری تنظیموں کے ذریعہ کی جارہی کوششوں کی ستائش کے دوران ہمیں اپنے سینئیر شہریوں کے لئے بھی اپنی سطح پر کچھ ذمہ داریاں لینی چاہئیں ۔ ہمیں ایک ساتھ مل کر ایک ایسا ماحول برقرار رکھنا چاہئے جس میں انہیں خیالات اور اظہار رائے کی آزادی حاصل ہو۔ ہمیں ان کو یہ احساس دلانا ہوگا کہ ان کی خدمات ، کنبے اور معاشرے کے لئے مفید ہیں ۔اس سے انہیں خود اطمینانی کا احسا س ہوگا اور ان کا جسم اور دماغ صحت مند رہے گا۔


    صدرجمہوریہ نے کہا کہ نوجوان نسل کو ہمیشہ یہ یاد رکھنا چاہئے کہ بڑے لوگ ہماری وراثت اور ورثے کی علامت ہیں ۔ ان کو مناسب احترام اور مدد دے کر نوجوان اپنی زندگی میں ترقی کرسکتے ہیں ۔ انہوں نے کہا کہ تمام نسلوں کو باہمی ہم آہنگی کے ساتھ رہنا چاہئے اور مشترکہ خاندان کی ہماری ثقافت کو محفوظ رکھنا چاہئے ۔قدرت نے ہر ایک نسل کے مابین ایک اٹوٹ رشتہ قائم کیا ہے تاکہ ہمارا تجربہ ،علم اورصلاحیتیں بغیر کسی رکاوٹ کے اگلی نسلوں تک منتقل ہوسکیں ۔


    اس موقع پر موجود معززین میں جناب تھاور چند گہلوت ، سماجی انصاف اورتفویض اختیارات کے مرکزی وزیر اور جناب کرشن پال گرجر ، سماجی انصاف اورتفویض اختیار کے وزیر مملکت تھے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ن ا ۔رم


    U-4451

    
    
    (Release ID: 1587173) Visitor Counter : 3
    
    
      Read this release in: English , Hindi , Bengali