      شمال مشرقی ریاستوں کی ترقی کی وزارت

      میگھالیہ کے گورنر تتھا گت رائے نےشمال-مشرقی ریاستوں کی ترقی
      
      کے وزیرمملکت ڈاکٹر جتیندر سنگھ سےملاقات کی
      
      گورنر موصوف نے ریاست سے متعلق سماجی اور دیگرمسائل کے بارے میں
      
      اپنے خیالات ان کے سامنے پیش کئے

      Posted On: 04 OCT 2019 4:05PM by PIB Delhi

    نئی دہلی، 2 ؍اکتوبر،میگھالیہ کے گورنر جناب تتھاگت رائے نے آج شمالی مشرقی ریاستوں کی ترقی کے مرکزی وزیر مملکت (آزادانہ چارج)، نیز وزیراعظم کے دفتر ، عملہ، عوامی شکایات ،پنشن، ایٹمی توانائی اورخلاء کے وزیر مملکت ڈاکٹر جتیندر سنگھ سے ملاقات کی۔ میٹنگ کے دورا ن گورنر موصوف نے ریاست میگھالیہ سے متعلق سماجی اور دیگر مسائل کے بارے میں اپنے خیالات ان کے سامنے پیش کئے۔


    ڈاکٹر جتیندر سنگھ نے کہا کہ ریاست میگھالیہ کی ترقی، وزیراعظم جناب نریندر مودی کی قیادت میں حکومت کی ہمیشہ ترجیح رہی ہے۔ انہوں نے مزید کہا کہ شمال مشرق کو ملک کے بقیہ علاقوں کے ساتھ کنکٹی ویٹی کے لحاظ سے کافی فائدہ حاصل ہوا ہے۔ اس کا مقصدشمال مشرق کوملک کے بقیہ علاقوں کے ساتھ قریب لانانہیں، بلکہ ملک کےبقیہ علاقوں کو ملک کے شمال مشرقی خطے کے قریب لانا ہے۔ انہوں نے مزید کہا کہ شمال مشرق سے سیکھنے کےلئے بہت کچھ ہے۔


    وزیر موصوف نے کہا کہ ای-گورننس سے متعلق 22ویں قومی کانفرنس حال ہی میں شیلانگ میں منعقد کی گئی تھی، جس کا اہتمام مشترکہ طور پر میگھالیہ کی ریاستی حکومت کے محکمہ برائے انتظامی اصلاحات اور عوامی شکایات اور حکومت ہند کی وزارت برائے مواصلات اور انفارمیشن ٹیکنالوجی کے ذریعہ کیا گیا تھا۔ دو روز سے زائد جاری رہے اس اجلاس کے دوران تفصیلی تبادلۂ خیالات کے بعد ای-گورننس سے متعلق ’’ شیلانگ اعلامیہ‘‘ کو اپنایا گیا۔


    ڈاکٹر جتیندر سنگھ نے کہا کہ شمال مشرقی خطوں کے ہینڈلوم اور دستکاریوں کو فروغ دینے کے لئے حکومت ہر ممکن کوشش کر رہی ہے۔ انہوں نے مزید کہا کہ ریاست میگھالیہ میں امکانات کے حامل دیگر شعبے ماہی پروری اور خنزیر پروری کو فروغ دینا ہیں۔ اس سے ریاست کے عوام کو روزی روٹی کے مواقع فراہم ہوں گے۔


    ۔۔۔۔۔۔۔۔۔۔۔


    U- 4460

    
    
    (Release ID: 1587279) Visitor Counter : 6
    
    
      Read this release in: English , Hindi