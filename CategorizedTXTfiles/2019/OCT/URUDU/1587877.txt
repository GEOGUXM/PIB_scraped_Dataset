      زراعت اور کاشتکاروں کی فلاح و بہبود کی وزارت

      مرکزی وزیرزراعت نریندرسنگھ تومرنے ‘ ہندوستانی بین الاقوامی باہمی تجارتی میلے ’ کا افتتاح کیا
      
      امداد باہمی کاتجارتی میلہ کسانوں کو آمدنی کودوگناکرنے میں اہم رول اداکرے گااور 50کھرب والی معیشت کے وزیراعظم نریندرمودی کے ویژن کے حصول میں مددگارثابت ہوگا:تومرکابیان

      Posted On: 11 OCT 2019 5:17PM by PIB Delhi

    نئی دہلی ، 11 اکتوبر :زراعت اور کسانوں کی فلاح وبہبود کے مرکزی وزیرجناب نریندرسنگھ تومر نے نئی دہلی کے پرگتی میدان میں پہلے ہندوستان بین الاقوامی کوآپریٹوتجارتی میلے ( آئی آئی سی ٹی ایف ) کا افتتاح کیا۔ تین روزچلنے والا میلہ 13اکتوبر ، 2019تک جاری رہے گا۔ انھوں نے کہاکہ ہندوستان میں 94فیصد کم از کم ایک امداد باہمی ادارے کے ممبرہیں اور آئی آئی سی ٹی ایف کا مقصد وزیراعظم جناب نریندرمودی کی سربراہی میں حکومت کے ویژن کو فروغ دینا ہے اور ہندوستان اور بیرون ملک کے اندرامدادباہمی کی تجارت کو فروغ دیکر کسانوں کی آمدنی کو دوگناکرنا ہے ۔ اس کے علاوہ دیہی اورزرعی خوشحالی بڑھانے کے لئے اہم زرعی اشیاء اور مصنوعات کی برآمدات کو بھی فروغ دیناہے ۔


    افتتاحی تقریب میں لوگوں سے خطاب کرتے ہوئے جناب تومرنے کہاکہ آج سبھی کے لئے فخرکا دن ہے کیونکہ ہندوستان کی اس اصلی سرزمین پر این سی ڈی سی نے زراعت اورکسانوں کی فلاح وبہبود کی وزارت اور کامرس کی وزارت کے ساتھ اس پیمانے کا پروگرام منعقد کررہی ہے ۔ وزیراعظم نے کہاکہ یہ ان سبھی لوگوں کی مشترکہ کوششو ں کا نتیجہ ہے کہ ہم نے نہ صرف ہندوستانی امداد باہمی کی بڑے پیمانے پرشرکت دیکھی بلکہ دنیا بھرکے 35ملکوں کے بین الاقوامی امداد دباہمی اداروں نے بھی شرکت کی ۔


    جناب تومرنے خوشی کا اظہارکرتے ہوئے کہاکہ آئی آئی سی ٹی ایف ہندوستان اور بیرون ملکوں کے کاروباری گھرانوں اور صنعت کے لئے زبردست موقع کی پیش کش کرتاہے تاکہ کاروباری نیٹ ورکنگ اور مصنوعات کی سورسنگ کے علاوہ اتحاد قائم کیاجاسکے ۔ ان سب کے علاوہ مصنوعات تیارکرنے والوں اورخدمات فراہم کرانے والوں کے ساتھ بات چیت ہوسکے ۔ وزیرموصوف نے کہاکہ یہ پروگرام ایک وسیع ہندوستانی اوربین الاقوامی مارکیٹ کے لئے ہندوستانی مصنوعات متعارف کرائے گااور شرکت کرنے والے ملکوں کو ایک موقع بھی فراہم کرے گاتاکہ وہ ہندوستانی مارکیٹ میں اپنی مصنوعات کی نمائش کرسکیں ۔


    زراعت کے مرکزی وزیر نے مزید کہاکہ تعاون ہندوستانی اقدار اورثقافت کا اہم جزہے ۔ انھوں نے کہاکہ اگرکسی امداد باہمی کے پاس تعاون کرنے کا اچھاجذبہ ہے توکوئی بھی اسے ترقی کرنے سے نہیں روک سکتااوراگر کسی امداد باہمی کے پاس تعاون کا جذبہ نہیں ہے توان کے لئے ترقی کرنا مشکل ہوجائے گا ۔ جناب تومر نے کہاکہ یہ پروگرام ملک میں امداد باہمی کو درپیش چیلنجوں پرتبادلہ خیال کے لئے آپس میں بحث کرنے کا ایک تاریخی موقع فراہم کرتاہے ۔


    نئے اوراختراعی نظریات کے ساتھ نوجوان صنعت کاروں کے لئے اسٹارٹ اپ انڈیااور اسٹینڈ اپ جیسے حکومت کے اہم پروگراموں کے خطوط پرنیشنل کوآپریٹیوڈیولپمنٹ کوآپریشن نے یووا سہکارکوآپریٹیوانٹرپرائز سپورٹ اور اختراعی اسکیم 2019 تشکیل دی ہے جو میلے میں بھی شروع کی گئی تھی ۔ سہکاربھارتی جو واحد سب سے بڑی تنظیم ہے اور جو امداد باہمی کی تحریک کے فائدہ کے بارے میں عوام میں بیداری پیداکرنے پرزوردے رہی ہے ،سہکاربھارتی نے بھی اپنا برانڈ‘ سمپلی دیسی’ کی نمائش کی اوراس کاآغاز کیاجو امداد باہمی کے لئے اچھی مارکیٹنگ اور مواقع فراہم کرے گا۔


    ***************


    U-4567


    

    
    (Release ID: 1587877) Visitor Counter : 8
    
    
      Read this release in: English , Hindi