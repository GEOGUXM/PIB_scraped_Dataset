      امور صارفین، خوراک اور عوامی تقسیم کی وزارت

      صارفین امور کے وزیر جناب رام ولاس پاسوان نے وزیراعظم مودی کے میک ان انڈیا کے تحت بلٹ پروف جیکٹوں کو ملاحظے کے لیے پیش کیا۔ یہ جیکٹیں خاطر خواہ طور پر کم وزن اور لاگت والی ہیں اور اب بھارت نے امریکہ، برطانیہ اور جرمنی جیسے منتخبہ ممالک کے صف میں اس طرح کے جیکٹوں کے لیے اپنے معیارات سمیت مقام حاصل کرلیا ہے۔
      Posted On: 04 OCT 2019 7:02PM by PIB Delhi


    صارفین امور ، خوراک اور سرکاری نظام تقسیم کے وزیر جناب رام ولاس پاسوان نے آج بلٹ پروف جیکٹوں کو ملاحظے کے لیے پیش کیا، جنہیں جناب وزیراعظم نریندر مودی کی میک ان انڈیا کے پہل قدمی کے طور پر تیار کیا گیا ہے۔ یہ جیکٹیں بیورو آف انڈین اسٹینڈرڈ(بی آئی ایس) کے ذریعے طے شدہ معیارات (آئی ایس 17051:2018 ) کے ذریعے متعین کردہ معیارات، جن کی مشتہری دسمبر 2018 میں کی گئی تھی، کے مطابق بنائی گئی ہیں۔ اس معیار کو وضع کرنے کے بعد اس کی تشہیر حکومت ہند کے تحت وزارت داخلہ اور نیتی آیوگ کی ہدایات کے مطابق کی گئی تھیں۔ توقع ہے کہ یہ معیار بھارتی مسلح دستوں کے دیرینہ مطالبے کی تکمیل کرے گا۔ نیم فوجی دستے اور ریاستی پولیس دستوں کے لیے بھی یہ بہتر ثابت ہوگی اور وہ اپنی پروکیورمنٹ کی صورت حال کو بہتر بنا سکیں گے۔


    مذکورہ جیکٹوں کو ملاحظے کے لیے پیش کیے جانے کے بعد میڈیا سے خطاب کرتے ہوئے وزیر موصوف جناب رام ولاس پاسوان نے اس ا مر پر مسرت کا اظہار کیا کہ بھارت اب امریکہ، برطانیہ اور جرمنی جیسے منتخبہ ممالک کی صف میں شامل ہوگیا ہے، جن کے پاس بلٹ پروف جیکٹوں کے لیے باقاعدہ طور پر اپنے معیارات ہیں۔ جناب پاسوان نے مطلع کیا کہ ان معیارات کا تعین بی آئی ایس کے ذریعے بین الاقوامی معیارات کے تقاضوں کا لحاظ رکھتے ہوئے کیا گیا ہے۔ وزیر موصوف نے کہا کہ یہ جیکٹیں وزن کے لحاظ سے ہلکی ہیں اور ان کا وزن خطرات کے نوعیت کے مطابق پانچ سے دس کلو گرام تک ہوسکتا ہے اور دنیا میں کوالٹی کے لحاظ سے بہترین ہیں۔ ان جیکٹوں کی قیمتوں کے بارے میں گفتگو کرتے ہوئے مطلع کیا گیا کہ یہ جیکٹیں 70 ہزار سے لے کر 80 ہزار روپے کے درمیان قیمت والی ہیں، جو اس سے قبل حاصل کی جانے والی جیکٹوں کی قیمتوں کے مقابلے خاطر خواہ طور پر کم ہیں۔


    جناب پاسوان نے اس امر پربھی مسرت کا اظہار کیا کہ یہ جیکٹیں وزیراعظم جناب نریندر مودی کی میک ان انڈیا کی پہل قدمی کے تحت تیار کی جارہی ہیں اور پہلے ہی انہیں دیگر ممالک کو برآمد کرنے کا سلسلہ شروع ہوچکا ہے۔ انہوں نے کہا کہ اس سے ملک بھر میں روزگار کے مواقع فراہم کرنے میں بھی اضافہ ہوگا۔ جناب پاسوان نے اس کامیابی کے لیے بی آئی ایس کے افسران کو مبارک باد پیش کی اور کہا کہ اس طرح کے معیارات کے تعین کے لیے ان کی کوششوں کی شکل میں، جو تعاون حاصل ہوا ہے، اس کا اعتراف بھی کیا جانا چاہیے اور اس کی ستائش بھی ضروری ہے۔


    ایک سابق فوجی نے اس جیکٹ کا عملی نمونہ پیش کیا اور میڈیا کے روبرو اس کے اہم نکات پر روشنی ڈالی۔ ان جیکٹوں کی خصوصیت یہ ہے کہ ان کے اندر وزن کو منتقل کرنے کا ایک فعال نظام رکھا گیا ہے، جس کی وجہ سے اس کے اصل وزن سے آدھا وزن کا ہی احساس ہوتا ہے اور اسے کھولنا بھی آسان ہے اور اس امر کا بھی لحاظ رکھا گیا ہے کہ جوان اسے آسانی سے پہن اور اتار سکیں، یعنی انہیں ضرورت کے مطابق اسے پہننے اور اتارنے میں بہت زیادہ اہتمام نہ کرنا پڑے۔ یہ جیکٹیں ایسی ہیں کہ جوان ان کا استعمال اپنے اسلحہ کے ساتھ آسانی سے کرسکتے ہیں اور انہیں گولیوں سے چہارجانب سے تحفظ بھی حاصل ہوتا رہے گا۔ سافٹ آرمر پینل (ایس اے پی) اور ہارڈ آرمر پینل(ایچ اے پی) کی مدد سے جسم کے زیادہ سے زیادہ حصے کوتحفظ فراہم کرانے کا انتظام کیا گیا ہے۔


    چونکہ ان جیکٹوں کے سلسلے میں اہم کارکردگی کی ضروریات اور تمام متعلقہ ضوابط کا لحاظ رکھا گیا ہے، یعنی معیارات کو ان کے مطابق بنایا گیا ہے، لہذا یہ جیکٹیں کفایت شعاری کے ساتھ کوالٹی کا حامل بندوق کی گولی سے تحفظ فراہم کریں گی۔مرکزی مسلح پولیس دستے مثلا سی آر پی ایف، بی ایس ایف، ایس ایس بی، سی آئی ایس ایف، این ایس جی وغیرہ نے پہلے ہی بی آئی ایس کے بھارتی معیارات کے مطابق اس طرح کی جیکٹوں کی فراہمی کا عمل شروع کردیا ہے۔


    ۔۔۔۔۔۔۔۔۔۔۔


    U-4487

    
    
    (Release ID: 1587383) Visitor Counter : 1
    
    
      Read this release in: English , Hindi