      کامرس اور صنعت کی وزارتہ

      بھارت سرکار نے دانشورانہ املاک کے موادکے تحفظ کا تہیہ کررکھا ہے: کامرس کے سکریٹری
      
      ایس ای پی سی نے کینس میں ایم آئی پی سی اوایم 2019 میں انڈیا آئی پی گائیڈ کی شروعات کی
      
      Posted On: 16 OCT 2019 12:06PM by PIB Delhi


    


    کینس میں ایم آئی پی سی او ایم 2019 میں ایم اینڈ ای سیکٹر کی بھارت کی 60 کمپنیوں کی شرکت


    نئیدہلی 16 اکتوبر ۔کامرس اور صنعت کی وزارت کی طرف سے قائم کردہ خدمات کی برآمدات کو فروغ دینے سے متعلق کونسل ( ایس ای پی سی ) نے کینس میں ایم آئی پی سی او ایم 2019 میں بھارت دانشورانہ املاک (آئی پی )گائیڈ کا اجرا کیا ہے ۔ یہ پروگرام 14سے 17 اکتوبر 2019 تک میڈیا اورتفریحی صنعت ( ایم اینڈ ای ) کے لئے منعقد ہورہا ہے ۔اس گائیڈ میں 60سے زیادہ بھارتی آئی پیز کی فہرست دی گئی ہے، جو 160 سے زیادہ ملکوں میں مشہور ہیں۔اس گائیڈ کے ذریعہ یہ تاثر ختم ہوگیا ہے کہ بھارت میں صرف نچلے درجے کا کام کیا جاتا ہے ۔


    کینس میں 36ویں ایم آئی پی سی او ایم میں جاری کی گئی بھارتی آئی پی گائیڈ میں صنعت کے لئے اپنے پیغام میں کامرس کے سکریٹری انوپ وداون نے کہا ہے کہ بھارت سرکار نے خدمات کی برآمدات کو بڑھاوادینے کی غرض سے بنانے والوں کی اصلی ہیئت اور تخلیقی صلاحیت کے انحراف کے خلاف تحفظ کا تہیہ کررکھا ہے۔ میڈیا اور تفریحی سیکٹر میں ، بنانے والوں کے لئے آئی پی سب سے اہم اثاثہ ہوتا ہے اور کامرس کےسکریٹری کے پیغام میں کہا گیا ہے کہ بھارت ، آئی پی آ ر کی اہمیت میں یقین رکھتا ہے کہ وہ صنعت کی آئندہ کی ترقی کے لئے مرکزی کردار کا حامل ہے ۔


    مسلسل دوسرے سال فرانس کے شہر کینس میں ایم آئی پی سی او ایم میں جو دنیا کا مواد کے معاملے میں سب سے بڑا بازار ہے، ایس ای پی سی کا بھارتی پویلین نے صنعت کے لوگوں کو اپنی طرف متوجہ کیا ہے اور لوگوں نے اس میں بڑی دلچسپی لی ہے ۔60سے زیادہ بھارتی نمائندے ، بھارتی پویلین ڈیلی گیشن کا حصہ ہیں۔ ایم آئی پی سی او ایم میں 250 سے زیادہ نمائندوں پر مشتمل 115 سے زیادہ بھارتی کمپنیاں حصہ لے رہی ہیں۔


    ایس ای پی سی کی ڈائریکٹر جنرل سنگیتا گوڈ بولے نے بتایا کہ ایم آئی پی سی او ایم میں بعض انتہائی مشہور بھارتی میڈیا اورتفریحی کمپنیاں موجود ہیں ۔ نمائش کی جگہ کو پچھلے سال کے مقابلے میں بڑھادیا گیا ہے اور ایس ای پی سی وفد کے ذریعہ بھارتی پویلین نے 15 میڈیا اور کمپنیاں پہلی مرتبہ حصہ لے رہی ہیں۔


    بھارتی نمائش کار اور اس میں حصہ لینے والی کمپنیاں پوری دنیا کے 111 سے زیادہ ملکوں کی ایم آئی پی سی او ایم میں موجود کمپنیوں سے خریداری کررہی ہیں، فروخت کررہی ہیں اور ساجھیدار ی کررہی ہیں۔


    ایس ای پی سی کا ایک اہم مقصد بھارت کے سروس برآمد کاروں کو یہ موقع فراہم کرنا ہے کہ وہ پوری دنیا سے آئے ہوئے خریداروں اور ڈسٹری بیوٹروں کے لئے بھارت سے اپنی آئی پیز کو پیش کریں اور اپنی عالمی چھاپ میں توسیع کریں۔ آئی پی گائیڈ سے بھارت کے مواد کی تخلیق کرنے والوں کی صلاحیت کا اظہار ہوتا ہے ۔


    دانشورانہ املاک (آئی پی ) خاص طو ر پر آج کی جدت طرازی کی معیشت میں بہت سے ایس ای پی سی کے ساجھیداروں کے لئے انتہائی اہمیت کی حامل ہے۔ محترمہ سنگیتا گوڈ بولے نے بتایا کہ آئی پی مصنوعات کی تخلیق ، تحفظ اورتوسیع اس شعبے کے لئے زبردست منافع کا باعث ہوگی۔


    آنے والے مہینوں میں ایس ای پی سی ایک آن لائن آئی پی ہیلپ لائن شروع کرنے کا منصوبہ بنارہی ہے تاکہ کوئی بھی شخص جو سوال پوچھنا چاہتا ہے اسے آئی پی سے متعلق معلومات حاصل ہوسکے ۔چھوٹی اوردرمیانہ درجے کی تفریحی کمپنیو ں کے لئے بھی ایس ای پی سی ایک کمیٹی قائم کرے گی تاکہ آئی پی کی تخلیق کے بار ے میں رہنمائی فراہم کی جاسکے ۔ اس کا مقصدکمپنیوں اور مواد تخلیق کرنے والوں کو ان کے فن کا زیادہ سے زیادہ فائدہ دلانا ہے جو وہ آئی پی کے ذریعہ حاصل کرسکتے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-4621

    
    
    (Release ID: 1588239) Visitor Counter : 11
    
    
      Read this release in: English , Hindi , Marathi , Bengali , Tamil