      شمال مشرقی ریاستوں کی ترقی کی وزارت

      ڈاکٹر جتندر سنگھ نے نارتھ ایسٹ ایکسپو 2019 کی افتتاحی تقریب میں مہمان خصوصی کے طور پر صدارت کی
      Posted On: 15 OCT 2019 7:23PM by PIB Delhi


    نئی دلّی، 15 اکتوبر / شمال مشرقی خطے کی ترقی , وزیر اعظم کے دفتر، عملہ، عوامی شکایات اور پنشن نیز محکمہ ایٹمی توانائی اور خلاء کے وزیر مملکت (آزادانہ چارج) ڈاکٹر جتندر سنگھ نے آج نئی دلّی میں نارتھ ایسٹ ایکسپو۔ 2019 کی افتتاحی تقریب میں مہمان خصوصی کے طور پر صدارت کی۔ 8 شمال مشرقی ریاستوں کے علاقائی کمشنروں نے بھی اس افتتاحی تقریب میں شرکت کی۔


    اس تقریب کا انعقاد آل انڈیا ویمن ایجوکیشن فنڈ ایسوسی ایشن (اے آئی ڈبلیو ای ایف اے) نے کیا تھا۔ مہاتما گاندھی کی 150 ویں یوم پیدائش کو منانے کے لئے، کھادی کے ساتھ ان کے ایک سو سالہ تعلق اور خواتین اور برادریوں کی خدمت کے مذکورہ ایسوسی ایشن کے 91 سالہ تعلق کے اظہار کے لئے ’کھادی گوز گلوبل‘ یعنی کھادی کی دنیا تک رسائی مہم شروع کی گئی ہے۔ شمال مشرق کی ہتھ کرگھا، دستکاری کی 2-3 نومبر، 2019 کو نمائش کے لئے شمال مشرق کی تمام آٹھوں ریاستوں نے یکجا ہو کر ایک پلیٹ فارم تیار کیا ہے۔


    کھادی خواتین کے با اختیار ہونے کی ایک علامت ہے چونکہ شمال مشرق میں کاتنے، بننے اور دستکاری فن کاری کا کام بیشتر خواتین ہی کرتی ہیں۔ لہٰذا یہ بات انتہائی اہمیت کی حامل ہے کہ کھادی کو قومی دھارے میں شامل کرنے سے بنکروں خاص طور پر خواتین کے لئے مزید روزگار کے مواقع پیدا ہوں گے۔


    تقریب سے خطاب کرتے ہوئے ڈاکٹر سنگھ نے کہا کہ گزشتہ پانچ برسوں کے دوران وزیر اعظم جناب نریندر مودی نے شمال مشرق کے 30 سے زائد دورے کئے ہیں جو کہ اس حکومت کے شمال مشرق کی ریاستوں سے تعلق اور اہمیت کی عکاسی کرتے ہیں۔


    وزیر موصوف نے محسوس کیا کہ حکومت کے ذریعہ دی گئی اہمیت نے شمال مشرق کی ترقی کے خلا کو پُر کرنے کا کام کیا ہے، ساتھ ہی لوگوں کے ذہن میں قائم نقوش کو بدلا ہے۔ حکومت نے شمال مشرق کو بقیہ ہندوستان کے قریب کرنے کا کام کیا ہے۔


    ڈاکٹر سنگھ نے شمال مشرق کی ترقی کے لئے کئے گئے مرکزی حکومت کے اقدامات کے بارے میں بتایا۔ انہوں نے بتایا کہ گزشتہ پانچ برسوں کے دوران وزیر اعظم کے ذریعہ ٹرانسپورٹ، بنیادی ڈھانچہ سمیت ریلوے ٹریک، شاہراہیں، ہوائی اڈے تعمیر کرنے کے اقدامات کے باعث ترقی میں اضافہ ہوا ہے۔


    وزیر موصوف نے کہا کہ بھارت کی کل بانس کی پیداوار کا 35 فیصد حصہ شمال مشرق سے آتا ہے، تاہم منسوخ قوانین کے باعث اس کا استعمال نہیں ہو پاتا ہے۔ وزیر اعظم کی بصیرت افروز قیادت کے باعث بانس کو فاریسٹ ایکٹ سے مستثنیٰ رکھا گیا ہے اور اس کا تجارتی مقاصد کے لئے استعمال کیا جا سکتا ہے ساتھ ہی شمال مشرق کی دستکاری صنعت کو فروغ دینے کے لئے بھی۔


    ڈاکٹر سنگھ نے مطلع کیا کہ اسٹارٹ اپ انڈیا اور اسٹینڈ اپ انڈیا پروگراموں کی بدولت نو جوان صنعت کار شمال مشرق کی ریاستوں میں انسانی اور مالی وسائل کو بروئے کار لا کر کام شروع کر رہے ہیں۔ اب وہ دن دور نہیں ہیں جب کہ شمال مشرق کی ریاستیں ملک کا اسٹارٹ اپ ہب بن جائیں گی۔


    ڈاکٹر سنگھ نے کہا کہ حکومت شمال مشرق کی ترقی کی کامیابی کی کہانی دفعہ 370 کی منسوخی کے بعد کشمیر میں بھی دوہرانے کا منصوبہ بنا رہی ہے۔


    کھادی گو گلوبل کا تذکرہ کرتے ہوئے ڈاکٹر سنگھ نے عالمی مقابلہ آرائی اور کھادی کی پیداوار کو فروغ دینے کے لئے جدید ترین تکنالوجی کا نظریہ پیش کیا۔اس کے باعث اس شعبے میں روزگار کے مواقع بڑھانے میں مدد ملے گی۔


    نارتھ ایسٹ ایکسپو۔ 2019 شمال مشرق کی آٹھ ریاستوں میں صنعت کاروں کو آسیان اور بی آئی ایم ایس ٹی ای سی اقوام کے ذریعہ چائے ڈپلومیسی اور کھادی ڈپلومیسی سے تجارت و صنعت کے لئے ایک پلیٹ فارم مہیا کرائے گی۔ اس ایکسپو میں پینل تبادلہ خیالات، باہم میٹنگیں، فن، ثقافت، کھانے کے اسٹال اور شمال مشرق کے ہتھ کرگھا اور دستکاری کے اسٹال شامل ہیں۔


    پینل تبادلہ خیالات کا مقصد شمالی خطے کی منفرد غذائی اشیاء، ہتھ کرگھا اور دستکاری کا تجزیہ کرنا ہے۔ یہ پینل مقامی اقتصادیات میں اپنے تعاون کے بارے میں جائزہ لے گا،


    ایکسپو میں اے آئی ڈبلیو ای ایف اے دو ایوارڈ متعارف کرائے گا جن میں پرائم منسٹرز ایوارڈ فار ماسٹر ویور اور ماسٹر کرافٹس پرسن برائے 2018-19 شامل ہیں۔


    ۔۔۔۔۔۔


    U.4618

    
    
    (Release ID: 1588250) Visitor Counter : 4
    
    
      Read this release in: English , Hindi , Bengali