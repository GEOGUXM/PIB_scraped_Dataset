      نائب صدر جمہوریہ ہند کا سکریٹریٹ

      بھارت کو ایک بار پھر وشو گورو، اختراعات و نالج کا ہب بن جانا چاہئیے: نائب صدر جمہوریہ ہند
      
      اکیسویں صدی کو در پیش چیلنجوں کے لئے جدید تعلیمی نظام کی باز یافت کی ضرورت: نائب صدر جمہوریہ ہند
      
      ایس آر ایم یونیورسٹی، دلّی۔ این سی آر کی پہلی کنووکیشن تقریب سے خطاب

      Posted On: 22 OCT 2019 7:11PM by PIB Delhi

    نئی دلّی، 22 اکتوبر / نائب صدر جمہوریہ ہند جناب ایم وینکیا نائیڈو نے آج کہا کہ بھارت کو ایک بار پھر وشو گورو اور اختراعات و نالج کا ہب بننا چاہئیے۔ ” ایک وقت تھا جب بھارت کو وشو گورو یا استاد عالم کے طور پر جانا جاتا تھا اور دور دراز کے ممالک کے طلباء یہاں علم سیکھنے کے لئے آیا کرتے تھے۔“انہوں نے مزید کہا کہ ماضی کی عظمت رفتہ کی واپسی کے لئے قدم اٹھائے جانے چاہئیں۔ جناب نائیڈو نے اکیسویں صدی کی ضروریات سے ہم آہنگ جدید نظام تعلیم کی تجدید پر بھی زور دیا۔


    آج نئی دلّی میں ایس آر ایم یونیورسٹی، دلّی این سی آر کے اولین کنووکیشن کی تقریب سے خطاب کرتے ہوئے نائب صدر جمہوریہ نے نو جوانوں کو تبدیلی کے ایجنٹ بننے اور انسانوں کو در پیش چیلنجوں کا پائیدار حل تلاش کرنے کے لئے اختراعات کی تلقین کی۔ نو جوان ایک نیا بھارت تعمیر کر سکتے ہیں جو کہ غریبی، جہالت، ڈر و خوف، بد عنوانی، بھکمری اور تفریق و امتیار سے پاک ہو۔ انہوں نے آب و ہوا کی تبدیلی اور قدرتی وسائل کی کمی سے نمٹنے میں کلیدی رول ادا کرنے پر بھی زور دیا۔


    نائب صدر جمہوریہ ہند نے گلوبل وارمنگ اور ماحولیات کی تبدیلی پر تشویش کا اظہار کرتے ہوئے قدرتی وسائل کے استحصال اور استعمال میں کفایت پر زور دیا۔


    پائیداری اب ایک نیا منتر بننے جا رہا ہے۔ توازن پائیداری کا قلب ہے۔ اور یہ کہ تمام شعبوں میں توازن جسمانی صحت سے شروع ہو تا ہے،جس کا تمام تر تعلق یوگا سے ہے۔


    نائب صدر جمہوریہ ہند نے نو جوان نسل سے فطرت سے ہم آہنگ ہونے اور اسے ضائع کئے بغیر اس سے ہم کنار ہونے کے لئے کہا۔ ہم اس کرہ ارض کے صرف اور صرف امانت دار ہیں اور ہمیں اس قدیم اور فطری شان و شوکت کے ساتھ اس امانت کو مستقبل کی نسل کے حوالے کرنا ہے ۔


    نائب صدر جمہوریہ ہند نے ملک میں غیر متعدی بیماریوں کے بڑھتے ہوئے واقعات سے آگاہ کرتے ہوئے غیر متعدی بیماریوں کا مقابلہ کرنے کے لئے صحت مند طرز حیات اور کھانے پینے کی عادات و اطوار اختیار کرنے کی تلقین کی۔نائب صدر جمہوریہ ہند نے نو جوانوں کو چست اور صحت مند رہنے کے لئے کھیلوں میں حصہ لینے کی بھی نصیحت کی۔


    اس پس منظر میں انہوں نے وزیر اعظم جناب نریندر مودی کی جانب سے شروع کی گئی فٹ انڈیا مہم پر زور دیا اور کہا کہ اس طرح کی مہمات ملک گیر پیمانے پر تشکیل دی جانی چاہئیں اور اس میں ہر شخص کو حصہ لینا چاہئیے خاص طور پر نو جوانوں کو۔ فٹ انڈیا مہم مناسب، بر وقت اور انتہائی شدید ضرورت کی حامل مہم ہے۔


    نائب صدر جمہوریہ ہند نے کہا کہ بھارت کی روایتی معلومات پر مبنی جدید تعلیمی نظام روحانی تعلیم کے لئے انتہائی ضروری ہے۔ انہوں نے کہا کہ اخلاقیات اور بھارتی اقدار پر مبنی نظام تعلیم وقت کی ضرورت ہے، خاص طور پر ایسے وقت میں جب کہ بھارت نالج پر مبنی سماج کی تعمیر کی راہ پر گامزن ہے۔


    جناب نائیڈو نے مزید کہا کہ طلباء کو ہمارے ملک کی عظیم روایات، ثقافت اور ورثے کے تئیں آگاہ ہونا چاہئیے، اور انہیں اس پس منظر میں انسانی برتاؤ کے بارے میں سیکھنا چاہئیے۔ نائب صدر نے اس بات پر زور دیا کہ تعلیم کو ایک ذمہ دار شخص بننے میں معاون ہونا چاہئیے۔


    نائب صدر جمہوریہ ہند نے دیہی علاقوں میں انٹر نیٹ کے مفید استعمال اور انہیں با اختیار بنا کر اپنے پیروں پر کھڑا ہونے لائق بنانے میں مدد کرنے پر زور دیا۔


    نائب صدر جمہوریہ ہند کے خطاب کا متن:۔


    ۔ ۔۔۔۔۔۔۔۔۔۔۔۔۔۔۔۔۔۔۔


    ایس آر ایم یونیورسٹی، دلّی۔ این سی آر کے اولین کنووکیشن سے خطاب کرتے ہوئے مجھے بہت خوشی محسوس ہو رہی ہے۔


    میں بانی چانسلر، چانسلر، وائس چانسلر، بورڈ کے مقتدر ممبران، طلباء، فیکلٹی، اسٹاف اور طلباء کو انتہائی مختصر مدت میں ایس آر ایم کو ایک پریمیر تکنالوجی انسٹی ٹیوٹ بنانے کے لئے مبارک باد پیش کرتا ہوں۔


    اس کے فیکلٹی اور اسٹاف ممبران، طلباء کے کنبوں کے ممبران اور وہ تمام طلباء جو یہاں سے گریجویشن کر رہے ہیں، یونیورسٹی کے لئے یہ ایک اہم یاد گار لمحہ ہے۔


    ہم یہاں طلباء کے ذریعہ لئے گئے چیلنج کی کامیاب تکمیل کی تقریب کے موقع پر جمع ہوئے ہیں۔ میں ان تمام طلباء کو مبارک باد پیش کرتا ہوں جو کہ آج اپنی ڈگری حاصل کر رہے ہیں۔


    تعلیم کا ابتدائی مقصد معلومات کا حصول اور طلباء کی شخصیت کو روشن کرنا ہے۔ تعلیم نہ صرف روزگار کے لئے ہے بلکہ با اختیار بننے کے لئے بھی ہے۔ یونیورسٹی کی یہ ذمہ داری ہے کہ وہ دانش مند نوجوان ذہنوں کو اس طرح ڈھالے کہ ایک روز وہ ملک کو ترقی اور خوش حالی کی راہ پر لے جائے۔


    بھارت کے لئے اب وقت آ گیا ہے کہ وہ ایک بار پھر گلوبل نالج ہب کے طور پر ابھرے۔


    یہ بات انتہائی اہم ہے کہ معیاری اعلیٰ تعلیم مہیا کرائی جائے، اس سے نہ نہ صرف طلباء کی نالج میں اضافہ ہو گا بلکہ ان کے ہنر میں بھی اضافہ ہو گا جب کہ وہ سماج کے پیداواری ممبر بنیں گے۔


    نالج کے حصول کے لئے ہمیشہ کوشش کرتے رہیں، تکنالوجی سے ہم کنار ہوں اور خود اپنے اپ کو بدلتے ہوئے عالمی اقتصادی اور تکنالوجیکل پس منظر نامے سے ہم آہنگ کریں۔


    پروگریس اور ڈیولپمنٹ کے لئے تعلیم کی مرکزی حیثیت ہے۔ نالج کا حصول اور مستقبل کو روشن کرنا ایک طویل مدتی سفر ہے۔ حقیقی تعلیم انسان کے وقار کو با اختیار اور طلباء کو ذمہ داری شہری بناتی ہے۔


    سماجی ہم آہنگی، بھائی چارہ،بزرگوں اور ضرورت مندوں کی دیکھ بھال تعلیم کا اصل مقصد ہونا چاہئیے۔ ہمارا نظام تعلیم بھارت کے نظرئیے ”وسودھیو کٹمبکم“ کی طرز پر ہونا چاہئیے۔


    خوش خیالات، آگے کی جانب پیش رفت، اقدار پر مبنی نظام تعلیم اس وقت کی اہم ضرورت ہے۔


    اکیسویں صدی کی ضروریات کے مطابق ڈھالنے کے لئے ہمیں جدید تعلیمی نظام کی تجدید کی ضرورت ہے۔


    قدیم بھارت کی روایات اور نالج کے حامل ہونے کو ہمیشہ عزت و وقار کی نگاہ سے دیکھا جاتا رہا ہے اور علم کے تبادلے کے لئے متعدد لرننگ سینٹر بنائے گئے تھے۔


    جیسا کہ آپ سب اس بات سے آگاہ ہیں کہ حکومت ہند نے روحانی تعلیم مہیا کرانے کے لئے مشورے اور آراء طلب کرنے کی غرض سے تعلیمی پالیسی کا ڈرافٹ تیار کیا ہے اور عوام کے لئے جاری کیا ہے۔ اس سلسلے میں میں اساتذہ، ماہرین تعلیم اور دیگر افراد سے اپنے گراں قدر مشورے دینے کے لئے در خواست کرتا ہوں۔


    تحقیق و جستجو کا جذبہ پیدا کرنے اور نالج کی تلاش کے علاوہ تعلیم کو طلباء میں خلاقیت اور اختراع کا جذبہ بھی پیدا کرنا چاہئیے۔ میں ان میں عالمی مقابلہ آرائی کے لئے اعتماد پیدا کرنا چاہتا ہوں۔


    تعلیمی اداروں کو تعلیمی منصوبہ بندی کے ساتھ ساتھ ہنر مندی کو بھی ذہن میں رکھتے ہوئے وقت اور وسائل کا خیال رکھنا چاہئیے۔ ہر فرد کو یاد رکھنا چاہئیے کہ تکنالوجی پر منحصر اس دنیا میں ہنر مندی کے بغیر ڈگری کی کوئی قدر و قیمت نہیں ہے۔


    پیارے طلباء،


    جیسا کہ آپ اس بات سے آگاہ ہیں کہ اعلیٰ تعلیم ملک کے سماجی۔ اقتصادی مستقبل کے ڈھانچے کو ڈھالنے میں ایک اہم رول ادا کرتی ہے۔ ملک کی تیز رفتار ترقی اور پیش رفت کے لئے مضبوط معیاری پیشہ ورانہ تعلیم ا نتہائی ضروری ہے۔


    معیاری اعلیٰ تعلیم دینا بھارت کو در پیش اہم چیلنجوں میں سے ایک ہے۔


    تخمینے بتاتے ہیں کہ ہمارا تعلیمی نظام طلباء کی تعداد کے حساب سے دنیا کا تیسرا سب سے بڑا تعلیمی نظام ہے، یعنی کہ چین اور امریکہ کے بعد اگلا نمبر ہمارا ہے۔ بہت جلد بھارت دنیا کے سب سے بڑے تعلیمی اداروں اور سیکھنے کے مقامات میں سے ایک بن جائے گا۔


    فروغ انسانی وسائل کی وزارت کے اعلیٰ تعلیم کے سروے کی رپورٹ برائے 2018 کے مطابق بھارت میں اعلیٰ تعلیم کا گراس انرولمنٹ ریشو (جی ای آر) 26.3 فیصد ہے۔ ہمیں اپنے تعلیمی اداروں میں اعلیٰ تعلیم کے حصول کے اس فیصد کو بڑھا کر 50 فیصد کرنے کی ضرورت ہے۔


    مجھے یہ جان کر مسرت ہوئی ہے کہ اس یونیورسٹی کے ریسرچ اسکالروں اور فیکلٹی ممبران نے بیماریوں کے حل تلاش کرنے کے لئے پہل قدمیاں کی ہیں۔


    میں قرب و جوار کے علاقوں کے غریب اور ضرورت مند طلباء کے میڈیکل چیک اپ منعقد کرنے کے لئے فیکلٹی اور انتظامیہ کی ستائش کرتا ہوں۔


    آپ سب لوگ خوش نصیب ہیں کہ اس حیرت انگیز یونیورسٹی کا حصہ بنے ہیں۔پیارے طلباء ، مواقع کی ایک دنیا آپ کی منتظر ہے تاہم آپ کو عاجزی کے ساتھ سیکھنا چاہئیے اور اسے سماج اور قوم کے لئے استعمال کرنا چاہئیے یہی آپ کی لرننگ کا حقیقی ٹیسٹ ہو گا۔


    ۔۔۔۔۔۔


    U.4710


    

    
    (Release ID: 1588826) Visitor Counter : 3
    
    
      Read this release in: English , Hindi