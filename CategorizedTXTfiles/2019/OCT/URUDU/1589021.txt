      نوجوانوں کے امور اور کھیل کود کی وزارت

      جناب کرن رجیجو نے اسپورٹس اتھارٹی آف انڈیا نگہبانی سمینار سے خطاب کیا
      
      جناب رجیجو کاکہنا ہے کہ چوکسی کو طرز زندگی ہوناچاہئے
      
      Posted On: 23 OCT 2019 5:04PM by PIB Delhi


    نئی دہلی۔ 23 ؍اکتوبر۔اسپورٹس اتھارٹی آف انڈیا (ایس اے آئی) نے ’پریوینٹیو ویجلینس اینڈ اینٹیگریٹی: اے وے آف لائف‘ کے موضوع پر ایک دو روزہ (23-24 اکتوبر) سمینار کاانعقاد کیا، جس کاافتتاح آج نوجوانوں کے اُمور اور کھیل کود کےوزیر مملکت (آزادانہ چارج) جناب کرن رججیو نے کیا۔ افتتاحی اجلاس سے خطاب کرتے ہوئے جس میں پورے ملک کے ایس اے آئی اہلکاروں نے شرکت کی ، وزیر موصوف نے کہا ’’ہم میں سے ہر ایک کو ذاتی دیانتداری کااعلیٰ ترین معیار برقرار رکھنا چاہئے کیوں کہ ہم ایس اے آئی کے تحویل دار ہیں اور ہم ایسی سرگرمیوں میں ملوث نہیں ہوسکتے جن سے اس تنظیم کو نقصان پہنچے یا اس کی بدنامی ہو‘‘۔وزیر موصوف نے یہ بھی کہا کہ کام کرنے والے افسران کی دیانتداری کی بنیاد پر ایس اے آئی کے مرکزوں کی درجہ بندی کے نظام پر بھی غور کیا جانا چاہئے۔ دو روزہ سمینار کے انعقاد کی کوشش کا خیرمقدم کرتے ہوئے جناب رجیجو نے کہا کہ چوکس رہنا طرز زندگی ہونا چاہئے اور ہمیں صرف ویجیلینس اویئرنیس ویک ہی میں چوکس نہیں رہنا چاہئے بلکہ پورے سال خبردار رہنا چاہئے۔


    کھیل کود کے محکمے کے سکریٹری جناب رادھے شیام جولانیا نے ’’کھیل کود میں اخلاقیات ‘‘ کے بارے میں اظہار خیال کیا اور کہا کہ اخلاقیات اور دیانتداری کسی فرد کا ذاتی معاملہ ہے اور یہ ایک سے دوسرے شخص کے درمیان مختلف ہوسکتا ہے۔ ذاتی اور عوامی دیانتداری کے فرق کے بارے میں انہوں نے کہا ’’کسی بھی شخص کو ذاتی دیانتداری اور عوامی دیانتداری کے درمیان اتفاق رائے پر پہنچنے کی ضرورت ہوگی‘‘۔ انہوں نے کہا کہ جب ان دونوں کے درمیان اختلاف پیدا ہوجائے تو ترجیح عوامی بھلائی کو دی جانی چاہئے۔


    اسپورٹس اتھارٹی آف انڈیا کے ڈائرکٹر جنرل جناب سندیپ پردھان ،سینٹرل ویجیلینس کمیشن کے سکریٹری جناب آنندو مجمدار ان افراد میں شامل تھے جنہوں نے کام کی جگہ پر دیانتداری سے متعلق مسائل پر اظہار خیال کیا۔ اس اظہار خیال کے دوران جن پہلوؤں پر توجہ دی گئی ان میں اصلاحی کارروائی بھی شامل تھی تاکہ اشیاء اور خدمات کی منصفانہ حصولیابی ہوسکے جو کہ ایس اے آئی کے تمام مرکزوں کا ضروری پہلو ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4746

    
    
    (Release ID: 1589021) Visitor Counter : 3
    
    
      Read this release in: English , Hindi