      شمال مشرقی ریاستوں کی ترقی کی وزارت

      جناب امت شاہ نے آئزول میں شمال مشرقی ہینڈلوم اور دستکاری نمائش کا افتتاح کیا
      
      قدرتی وسائل کی فراہمی اور روائتی کلچرنیز ہنر مندی کی موجودگی کی وجہ سے شمال مشرق میں ہینڈلوم اوردستکاری کے ذریعہ روزگار کے زبردست مواقع پیدا ہوسکتے ہیں: مرکزی وزیر داخلہ
      گزشتہ پانچ برسوں میں وزیر اعظم جناب نریندرمودی نے شمال مشرق کوامن اورخوشحالی کے راستے پرچلانے کے لئے دن رات کام کیا ہے: جناب امت شاہ
      کسی زمانے میں شورش سے متاثرہ میزورم آج امن اوربھائی چارے کی ایک علامت بن گیا ہے اور پوری دنیا کو یہ پیغام دے رہا ہے: جناب امت شاہ
      وزیرداخلہ نے نریندرمودی حکومت کی طرف سے شمال مشرق کو دی گئی اہمیت کو اجاگر کیا اورپچھلے پانچ برسوں میں کئے گئے ترقیاتی اقدامات کی تفصیلات پیش کیں
      Posted On: 05 OCT 2019 5:04PM by PIB Delhi


    نئیدہلی 07 اکتوبر۔مرکزی وزیر داخلہ جناب امت شاہ نے آج میزورم کےشہر آئزول میں شمال مشرقی ہینڈ لوم اور دستکاری نمائش کا افتتاح کیا ۔ اس موقع پر میزورم کے وزیر اعلیٰ جناب زورم تھنگا اور شمال مشرقی خطے کی ترقی کے مرکزی وزیر مملکت (آزادانہ چارج) ، وزیر اعظم کے دفتر میں وزیر مملکت ،عملے ،عوامی شکایات اور پنشن نیز ایٹمی توانائی اور خلا کے محکموں کے وزیر مملکت ڈاکٹر جتیندر سنگھ بھی موجود تھے۔


    

    اس موقع پر تقریر کرتے ہوئے وزیر داخلہ نے ہندوستان کی سب سے خوبصورت ریاستوں میں سے ایک ریاست کا دورہ کرنے پرخوشی کا اظہار کیا اور اس ریاست کو بھارتی جمہوریت کی اہم نمائندہ قراردیا۔ انہوں نے کہا :’’ کسی زمانے میں شورش اورعلیحدگی پسندی سے متاثر ہ میزورم آج امن اور بھائی چارے کی ایک علامت کے طور پر کھڑ ا ہے اور پوری دنیا کو یہ پیغام دے رہا ہے ۔‘‘


    جناب شاہ نے کہا کہ یہ شمال مشرق میں منعقد کی جانے والی پہلی ہینڈ لوم اوردستکاری نمائش ہے ۔ انہوں نے کہا کہ ہینڈلوم میں یہ صلاحیت موجود ہے کہ وہ شمال مشرق میں روزگار کے زبردست مواقع پیدا کرسکتا ہے اورلوگوں کی پیش رفت اورترقی میں ایک اہم رول ادا کرسکتا ہے ۔


    

    جناب شاہ نے کہا کہ بھارت کاشمال مشرق کا علاقہ ہینڈ لوم اور دستکاری سیکٹر کے لئے جنگل کی مصنوعات اوردیگر خام مال کی فراہمی کے اعتبارسے ایک قیمتی علاقہ ہے ۔انہوں نے کہا کہ اگر دستکاری کو روائتی کلچر سے ملادیا جائے باصلاحیت افراد کی موجودگی سے دستکاری ، شمال مشرق کی ترقی میں ایک قائدانہ رول ادا کرسکتی ہے۔


    وزیرداخلہ نے کہا کہ نریندرمودی حکومت کے پہلےدور میں بانس کو اُن درختوں کی فہرست سے باہر نکال دیا گیا تھا ،جن کا گرانا ماحولیات کے سبب ممنوع تھا ۔ اس فیصلے سے بانس کی فراہمی بڑھ گئی ہے ، جس کی وجہ سے حکومت دستکاری شعبے کو ترقی دے رہی ہے ۔ انہوں نے کہا کہ اس سے جو علاقہ سب سے زیادہ فائدہ اٹھائے گا وہ شمال مشرق کا ہے۔


    وزیراعظم جنا ب نریندر مودی کی قیادت میں کئے گئےاقدامات کا ذکر کرتے ہوئے جو انہوں نے شمال مشرقی علاقے کو خوشحال بنانے کے لئے کپئے ہیں ، جناب شاہ نے کہا کہ وزیر اعظم نے پورے شمال مشرق کو امن اور خوشحالی کےراستے پر ڈالنے کے دن رات کام کیا ہے ۔میزورم میں پچھلے پانچ برس میں کئی ترقیاتی پروجیکٹ شروع کئے گئے ، جن میں 60 میگاواٹ کا توریل پن بجلی پروجیکٹ بھی شامل ہے ۔ وزیر داخلہ نے اس اعتماد کا اظہار بھی کیا کہ 2021 تک آئزول کو ریلوے کی بڑی لائن سے جوڑدیا جائے گا۔ کالادان ، ہمہ مقصد ی آبی راستے اور نئے سرحدی ہیٹس کے قیام سے میزورم کے لئے صنعت وحرفت کے زبردست مواقع پیدا ہو ں گے ۔آئزول میں جو دیگر اقدامات شروع کئے گئے ہیں، ان میں عظیم آئزول آبی پروجیکٹ ،ریاستی ریفرل اسپتال ، کھیل کود کی ریاستی اکیڈمی ، باغبانی سے متعلق کالج اورکرکٹ کا ایک اسٹیڈیم شامل ہے ۔


    

    سابقہ حکومت سے موازنہ کر تے ہوئے جناب شاہ نے کہا کہ میزورم کو 13 ویں مالی کمیشن کے دوران 19970 کروڑروپے ملے تھے۔ جبکہ چوتھے مالی کمیشن کے دوران مودی حکومت نے میزورم کی ترقی کے لئے 42970 کروڑروپے خرچ کئے ہیں۔ انہوں نے مرکزی حکومت کی متعدد ترقیاتی اسکیموں کی پیش رفت کے بارے میں تفصیلات بھی پیش کیں۔ مثلاََ پی ایم اجولا یوجنا کے تحت ایل پی جی کنکشن ، پی ایم آواس یوجنا کے تحت مکانات ، پی ایم جن دھن یوجنا کے تحت کھولے جانے والے بینک کھاتے ، پی ایم مدرا یوجنا کے تحت میزورم کے نوجوانوں کو دئے گئے قرضے ،قومی شاہراہوں کی تعمیر ، مکانوں میں بجلی پہنچایاجانا اور میزورم میں اجابت خانوں کی تعمیر شامل ہے ۔ انہوں نے بڑے فخر سے نوٹ کیا کہ آج میزورم کھلے میں رفع حاجت سے بالکل پاک ریاست ہے ۔


    شمال مشرقی خطے کی ترقی کو حکومت کی طرف سے دی جانے والی اہمیت پر زوردیتے ہوئے جناب شاہ نے کہا :’’ نریندر مودی حکومت میزورم کی ترقی کو یقینی بنانے اور ریاست کودرپیش تمام طرح کے چیلنجوں کا حل تلاش کرنے کے لئے عہد بند ہے ۔‘‘ انہوں نے میزورم کے وزیر اعلیٰ کو مرکزی حکومت کی طرف سے ریاست کو تیز رفتار ترقی اورپیش رفت کے راستے پر لے جانے میں پورے تعاون اور امداد کا یقین دلاتے ہوئے اپنی تقریر مکمل کی ۔


    اس موقع پر تقریر کرتے ہوئے شمال مشرقی خطے کی ترقی کے مرکزی وزیر مملکت (آزادانہ چارج ) نے کہا کہ وزیر اعظم نریندر مودی کے زیر قیادت مرکزی حکومت ووٹ بینک کی سیاست میں یقین نہیں رکھتی ۔ مودی حکومت نے اپنے پہلے دورمیں میزورم کے لئے پروجیکٹوں کی ایک طویل فہرست پیش کی تھی ۔ جن میں بھارت کا پہلا اسپند فروٹ پارک اورچار سرحدی ہیٹس شامل ہیں ۔ ڈاکٹر سنگھ نے کہا کہ پہلی حکومتوں کے دوران وزرائے اعظم اکثر میزورم نہیں آیا کرتے تھے لیکن وزیر اعظم نریندرمودی نے ریاست کو خصوصی وقت دیا۔ انہوں نے کہا کہ وزیر داخلہ امت شاہ نے بھی وزیر داخلہ کا عہدہ سنبھالنے کے 5 مہینے سے کم عرصے میں میزورم کادورہ کیا ہے ۔ ڈاکٹرسنگھ نے کہا کہ اب میزورم تیزرفتار ترقی اورامن کے راستے پر ہے اور ریاست کی ترقی میں آنے والے وقت میں اور اضافہ ہوگا۔


    تقریب سے خطاب کرتے ہوئے میزورم کے وزیر اعلیٰ جناب زورم تھنگا نے کہا کہ ریاست میں وسائل کی کمی کے باوجود میزورم مہیا وسائل کو پوری طرح استعمال کررہا ہے ۔ انہوں نے کہا کہ دس برس کے بعد میزورم ملک کی ان ریاستوں میں سے ایک ہوگی ، جن کی فی کس آمدنی سب سے زیادہ ہوگی ۔ اس پروگرام میں آسام کے وزیرخزانہ ہیمنتا بسوا شرما اوردیگر معززین بھی موجود تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج ۔رم


    U-4 486

    
    
    (Release ID: 1587384) Visitor Counter : 3
    
    
      Read this release in: English , Hindi