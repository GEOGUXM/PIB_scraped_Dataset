      وزارت دفاع

      آئی این ایس ترکش فرانس کے ری یونین آئی لینڈ کے سینٹ ڈینس بندرگاہ پر پہنچا
      Posted On: 03 OCT 2019 5:43PM by PIB Delhi


    نئیدہلی ، 03 اکتوبر / بھارتی بحریہ کی افریقہ ، یوروپ اور روس میں بیرونی تعیناتی کے ایک حصے کے طور پر بھارتی بحریہ کا جنگی جہاز ترکش تین دن کے دورے پر آج 3 اکتوبر ، 2019 ء کو فرانس کے ری یونین جزیرے پر سینٹ ڈینس بندر گاہ پر لنگر انداز ہوا ۔ کیپٹن ستیش واسو دیو کی کمان میں آئی این ایس ترکش بھارتی بحریہ کا ایک جنگی جہاز ہے ، جو مختلف رینج کے ہتھیاروں اور سینسر وغیرہ سے لیس ہے ۔ یہ جہاز بھارتی بحریہ کی مغربی فلیٹ کا حصہ ہے اور ممبئی میں واقع مغربی بحری کمان کے فلیگ آفیسر کمانڈنگ اِن چیف کی آپریشنل کمان کے تحت آتا ہے ۔


    بندر گاہ پر لنگر اندازی کے دوران کمانڈنگ افسر ری یونین آئی لینڈ پر جنوبی بحیرۂ ہند میں فرانسیسی بحری افواج کے سوپیریئر کمانڈر ، ری یونین آئی لینڈ کے پری فیکٹ اور لی پورٹ کے میئر سمیت ری یونین آئی لینڈ پر مختلف اہم شخصیات اور سرکاری عہدیداروں سے ملاقات کریں گے۔ فرانس اور بھارتی بحریہ افواج کے درمیان تعاون میں اضافہ کرنے کی خاطر پیشہ ورانہ تعلقات کی منصوبہ بندی کی گئی ہے ۔ اس کے علاوہ ، دونوں ملکوں کی بحری افواج کے درمیان سماجی روابط ، کھیل کود کے مقابلے اور بہترین طریقۂ کار کا بھی تبادلہ ہو گا ۔


    فرانس اور بھارت کے درمیان روایتی دوستانہ اور قریبی باہمی تعلقات ہیں ، دونوں ممالک جمہوریت کی مشترکہ اقدار ، ترقی اور سیکولرزم کے لئے عہد بستہ ہیں ، جسے 1998 ء میں اسٹریٹیجک ساجھیداری کی سطح تک اَپ گریڈ کیا گیا ہے ۔ دونوں ملکوں کے درمیان مختلف شعبوں میں مسلسل اعلیٰ سطحی تبادلے اور بات چیت ہوتی رہتی ہے ۔ دونوں ملکوں کی بحری افواج نے حال ہی میں بحیرۂ ہند میں اب تک کی انتہائی پیچیدہ اور بڑی بحری مشقوں ’’ ورون - 2019 ‘‘ میں شرکت کی تھی ، جس میں دونوں ملکوں کے کیریئر ٹاسک گروپوں نے شرکت کی اور مکمل بحری کارروائیاں انجام دیں ۔


    بھارتی بحریہ کے جہاز ’’ دوستی کے پُل ‘‘ تعمیر کرنے کے بھارتی بحریہ کے مشن کے ایک حصے کے طور پر بیرونی ملکوں میں تعینات کئے جاتے ہیں ، جن سے دوست ملکوں کے ساتھ بین الاقوامی تعاون کو استحکام حاصل ہوتا ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ) م ن۔ و ا ۔ ع ا )


    U.No. 4449

    
    
    (Release ID: 1587130) Visitor Counter : 4
    
    
      Read this release in: English , Hindi