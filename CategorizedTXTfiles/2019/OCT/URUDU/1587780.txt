      امور داخلہ کی وزارت

      مرکزی وزیر داخلہ ،مرکزی اطلاعاتی کمیشن کے 14ویں سالانہ کنونشن کے افتتاحی اجلاس کے مہمان خصوصی ہوں گے
      Posted On: 11 OCT 2019 10:07AM by PIB Delhi


    نئی دہلی 11 اکتوبر ۔داخلی امور کے مرکزی وزیرجناب امت شاہ 12 اکتوبر 2019 کو نئی دلی میں مرکزی اطلاعاتی کمیشن (سی آئی سی ) کے 14ویں سالانہ کنونشن کے افتتاحی اجلاس کی بطور مہمان خصوصی صدارت کریں گے ۔ شمال مشرقی خطے کی ترقی (آزادانہ چارج ) ، وزیر اعظم دفتر ، عملہ ، عوامی شکایات اور پنشن ، ایٹمی توانائی اور خلا کے محکموں کے مرکزی وزیر مملکت ڈاکٹر جتیندر سنگھ مہمان اعزازی ہوں گے۔


    مرکزی اطلاعاتی کمیشن نے سالانہ کنونشن کے تین اجلاس کےلئے درج ذیل موضوعات کی نشاندہی کی ہے ۔


      * گاندھیائی افکار اور آر ٹی آئی ۔

      * آر ٹی آئی موثر حکمرانی کے ایک آلہ کے طور پر ۔
      * آر ٹی آئی ایکٹ -آگے کے چیلنجز ۔

    جناب پون کے ورما ، پروفیسر این رادھا کرشنن ، پروفیسر انوراگ گنگل ، گاندھیائی افکار اور آر ٹی آئی پر خطاب کریں گے ۔ جناب وجاہت حبیب اللہ ، جناب اے این تیواری، جناب شیام لال یادو موثر حکمرانی کے ایک آلہ کے طورپر آر ٹی آئی پر اپنے خیالات پیش کریں گے ۔جناب بمل جلکا ، پروفیسر پرتھا پراتھم چکربورتی اور محترمہ انجلی بھاردواج آگے کے چینلجوں پر خطاب کریں گے ۔


    مرکزی اطلاعاتی کمیشن کے تما م موجودہ اور سابق چیف انفارمیشن کمشنر ز اور انفارمیشن کمشنرز ، ریاستی اطلاعاتی کمیشنوں کے سی آئی سی اورآئی سی کے ساتھ ساتھ فرسٹ اپیلیٹ اتھارٹیز اور سینٹرل پبلک انفارمیشن آفیسرز کوسالانہ کنونشن کے لئے مدعو کیا گیا ہے ۔ زمینی سطح پر کام کرنے والی کچھ نامزد غیر سرکاری تنظیموںکو بھی کنونشن میں حصہ لینے کے لئے مدعو کیا گیا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4 549

    
    
    (Release ID: 1587780) Visitor Counter : 9
    
    
      Read this release in: English , Hindi , Bengali , Tamil
    
    
    

*