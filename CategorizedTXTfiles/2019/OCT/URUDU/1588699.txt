      بہت چھوٹی، چھوٹی اور درمیانی صنعتوں کی وزارت

      گوا میں کے وی آئی سی کی طرف سے کئے گئے کئی اقدامات
      Posted On: 22 OCT 2019 1:22PM by PIB Delhi


    نئی دہلی، 22 ؍اکتوبر، کھادی اینڈ ویلیج انڈسٹریز کمیشن (کے وی آئی سی ) اور گوا سرکار نے گوا میں روزگار کے مواقع پیدا کرنے کے مقصد سے اشتراک کیا ہے۔ گوا کے وزیراعلیٰ نے حال ہی میں کے وی آئی سی کے چیئرمین کے ساتھ 160 کنبوں کو بجلی کے چاک اور 50تربیت یافتہ خواتین کو نئی طرز کے چرخے تقسیم کئے ہیں۔ اس سے 700لوگوں کو براہ راست روزگار ملے گا۔ کے وی آئی سی گوا میں لجّت پاپڑ کا ایک کارخانہ بھی قائم کر رہی ہے، جس سے مقامی خواتین کے لئے روزگار کے براہ راست 200مواقع پیدا ہوں گے۔ قابل ذکر ہے کہ یہ اقدامات گوا میں اپنی نوعیت کے پہلے اقدامات ہیں، کیونکہ یہاں نہ تو چرخے والی اور نہ ہی بنکروں والی کوئی سرگرمیاں ہیں۔ اس کے علاوہ اس سے پہلے گوا میں لجت پاپڑ کا بھی کوئی کارخانہ نہیں تھا۔ مزید یہ کہ روایتی چاک کی جگہ پہلی مرتبہ بجلی سے چلنے والا چاک فراہم کیا گیا ہے۔ روایتی چاک میں کاریگر کو سخت مشقت کرنی پڑتی تھی اور اس سے مصنوعات بھی زیادہ تعداد میں نہیں تیا رکی جا سکتی تھیں ۔ کے وی آئی سی نےان اقدامات سے ایک ہزار لوگوں کو روزگار فراہم کرنے میں مدد دی ہے۔


    گوا جو اپنے خوبصورت ساحلوں، قدرتی مناظر کے لئے جانا جاتا ہے اور جو قومی اور بین الاقوامی دونوں طرح کے سیاحتی مرکزوں میں سے ایک ہے، کے وی آئی سی نے محض دو مہینے کے مختصر وقت میں مورجِم، اولڈ گوا، پنجِم، بچولم، سکھلی، مپاسا، دابھل اور مڈگاؤں جیسےمختلف گاؤوں کے ایسے لوگوں کی شناخت کی، جو مستفید ہو سکتے ہیں اور ان لوگوں کے لئے مٹی کے برتن بنانے، شہد کی مکھیاں پالنے، چاک پر برتن بنانے اور پاپڑ بنانے کے لئے تربیت فراہم کی۔ اس قدم سے مقامی لوگوں کو روزگار فراہم کرنے میں مدد ملے گی۔ کے وی آئی سی کے چیئرمین جناب سکسینہ نے کہا کہ کے وی آئی سی گوا میں رواں مالی سال کے دورا ن 10ہزار نئے روزگار پیدا کرے گا۔ وزیراعلیٰ جناب ساونت نے خوشی کا اظہار کیا اور کے وی آئی سی کا شکریہ ادا کیا کہ اس نے ایک ریکارڈ وقت کے اندر-اندر مقامی لوگوں کے لئے روزگار پیدا کرنے کے ان موقعوں کےلئے منفرد نوعیت کے اقدامات کئے۔


    کے وی آئی سی نے ایک شراکت دار کے طور پر متحرک گوا تقریب میں بھی شرکت کی اور ملک بھر کی کھادی اور ویلیج انڈسٹریز کی مصنوعات کی نمائش کے لئے 30 اسٹال قائم کئے۔ اس 3 روزہ تقریب میں 60لاکھ روپے کی ایک ریکارڈ فروخت ہوئی۔


    ۔۔۔۔۔۔۔۔۔۔۔


    U- 4697

    
    
    (Release ID: 1588699) Visitor Counter : 13
    
    
      Read this release in: English , Hindi