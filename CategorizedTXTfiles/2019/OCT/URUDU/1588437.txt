      وزارت خزانہ

      وزیرخزانہ نے آئی ایم ایف /عالمی بینک کے سالانہ اجلاسوں کے موقع پر برکس وزرائے خزانہ اور سینٹرل بینک کے گورنروں کے ساتھ ساتھ جی -20 وزرائے خزانہ اورسینٹر ل بینک کے گورنروں کی میٹنگوں میں ہندوستانی وفد کی قیادت کی
      
      وزیر خزانہ نے عالمی ترقی کو دوبار ہ رفتار دینے کے لئے اجتماعی کارروائی کو یقینی بنانے کے لئے جی-20 کی ضرورت پر دوبارہ زوردیا
      
      وزیر خزانہ اس ہفتہ واشنگٹن ڈی سی میں منعقدہونے والے آئی ایم ایف /عالمی بینک کے سالانہ اجلاسوں میں ہندوستانی وفد کی قیادت کررہی ہیں
      
      Posted On: 18 OCT 2019 11:15AM by PIB Delhi


    نئی دہلی 18 اکتوبر ۔ مالیات اور کارپوریٹ امور کی مرکزی وزیر محترمہ نرملا سیتا رمن نے آج واشنگٹن ڈی سی میں منعقدہونے والے برکس کے وزرائے خزانہ اور سینٹرل بینک کے گورنروں کے ساتھ ساتھ جی -20 وزرائے خزانہ اور سینٹرل بینک کے گورنروں کے اجلاسوں میں ہندوستانی وفد کی قیادت کی ۔ وزیر خزانہ اس ہفتہ واشنگٹن ڈی سی میں منعقد ہونے والے آئی ایم ایف / عالمی بینک کے سالانہ اجلاسوں میں ہندوستانی وفد کی قیادت کررہی ہیں۔


    جی -20 کے وزرائے خزانہ اور سینٹرل بینک کے گورنروں کے اجلاس میں ہونے والی بات چیت میں عالمی معیشت کو درپیش حالیہ چیلنجوں اور ان میں کمی لانے سے متعلق ممکنہ جوابات پر توجہ مرکوز کی گئی ۔ محترمہ سیتا رمن نے زوردے کر کہا کہ جی -20 کی یہ ذمہ داری ہے کہ وہ بفرس کی نشاندہی کرکے اور اصلاحات کی دوسری لہر کے لئے سخت اقدامات کرکے موثر انداز میں عالمی پالیسی کو آرڈی نیشن کا راستہ تلاش کرے۔ انہوں نے عالمی سطح پر سست روی کا سامنا کرنے کے لئے ٹھوس کارروائی کرنے کی ضرورت پر زور دیا ۔ انہوں نے یہ بھی روشنی ڈالی کہ ابھرتی مارکیٹ کی معیشتوںکو خاص طورپر پائیدار مالی اعانت کے حصول کے دوران معاشی نمو اور جامع ترقی کے حصول کا چیلنج درپیش ہے ۔ اس تناظر میں وزیر خزانہ نے ترقی کی سست روی کا مقابلہ کرنے کے لئے ڈھانچہ جاتی اصلاحاتی اقدامات کرنے والے ممالک کی اہمیت پر زور دیا ۔ وزیر خزانہ نے خاص طور پر کارپوریٹ ٹیکس میں تخفیف جیسے حالیہ اقدامات پر ہندوستان کی جانب سے کئے جانے والے ڈھانچہ جاتی اصلاحات اقدامات پرروشنی ڈالی ۔ محترمہ سیتا رمن نے اشارہ دیا کہ ہندوستان نے کارپوریٹ ٹیکس کو 30فیصد سے گھٹاکر 22 فیصد کردیا ہے ، جس کے نتیجے میں ہندوستان آج دنیا کے سب سے کم کارپوریٹ ٹیکس عائد کرنے والے ممالک میں شامل ہوگیا ہے ۔اس سے سرمایہ کاری کوفروغ ملے گا ۔کارپوریٹ ٹیکس اصلاحات کے ساتھ ساتھ حکومت ہند کے آدھار پر مبنی فوائد کی براہ راست منتقلی اور اسی کے ساتھ ساتھ یونیورسل ہیلتھ کئیر پالیسی سے متعلق حکومت ہند کے اقدامات کا وزیر خزانہ نے خصوصی ذکر کیا۔آخر میں وزیر خزانہ نے عالمی ترقی کودوبارہ رفتار دینے کے لئے اجتماعی کارروائی کو یقینی بنانے کے لئے جی -20 کی ضرورت پر دوبارہ زور دیا ۔


    برکس ایف ایم سی بی جی کی میٹنگ کے دوران جن اہم امور پرتبادلہ خیال کیا گیا ، ان میں نیو ڈیولپمنٹ بینک سے تعلق رکھنے والے امور شامل ہیں ۔ (جیسے رکنیت میں توسیع اور این ڈی بی کے پروجیکٹ کی تیاری کی سہولت کے استعمال کی اثر انگیزی کو بڑھانا) ، آئی این ایف کے وسائل پر آگے بڑھنے کے ساتھ ساتھ مجاز شدہ اقتصادی آپریٹرز پروگرام سے متعلق امداد باہمی پر اتفاق رائے قائم کرنا ہے ۔


    این ڈی بی کے معاملات پر وزیر خزانہ نے اپنی مداخلتوں میں این ڈی بی کی رکنیت میں توسیع سے متعلق ہندوستان کی بھرپورحمایت پر زور دیا اور این ڈی بی انتظامیہ کی اس مسئلے پر آج تک حاصل ہونے والی اچھی پیش رفت کو جاری رکھنے کی حوصلہ افزائی کی ۔ جہاں تک منصوبے کی تیاری کی سہولت کی اثر انگیزی میں بہتری کا تعلق ہے ، وزیر خزانہ نے اشارہ دیا کہ پائیدار بحالی کے میکانزم کو پی پی ایف کے رہنما خطوط میں شامل کرنے کی ضرورت ہے تاکہ پروجیکٹ کا قرض منظو ر ہوجانے کے بعد اس کی توسیع کی جانے والی امداد بازیافت کی جاسکے ۔ آئی ایم ایف وسائل کے معاملے کے سلسلے میں محترمہ سیتا رمن نے 15 ویں کوٹہ کی عمومی نظرثانی (15ویں جی آر کیو ) میں پیش رفت نہ ہونے پر ہندوستان کے گہرے افسوس کا اشارہ دیا ۔ آئی ایم ایف کے قرضے لینے والے وسائل کو مستحکم کرنے کے حوالے سے موجودہ موڑ پر ابھرنے والی متبادل تجویز کے حوالے سے وزیر خزانہ نے احتیاط کا اظہار کیا اور اشارہ دیا کہ قرضے لینے والے وسائل انتہائی بحران کی صورت میں مکمل اعتماد فراہم نہیں کرسکتے ہیں کیونکہ خود قرض دینے والے ممالک تناؤ میں ہوسکتے ہیں ۔


    جی -20 ایف ایم سی بی جی سے قبل ، جی -20 فائنانس اورسینٹرل بینک ڈیپوٹیز نے بھی کوالٹی انفراسٹکچر انویسٹمنٹ ، موثر کنٹری پلیٹ فارموں کی تعمیر ، قرضوں کے استحکام کے حصول کے ساتھ ساتھ یونیورسل ہیلتھ کئیر کی مالی اعانت کو مضبوط بنانے جیسی ترجیحی جی -20 ایجنڈا اشیا پر آگے بڑھنے پرتبادلہ خیال کرنے کے لئے بھی ملاقات کی ۔ہندوستان کے جی -20 فائنانس ڈپٹی کی حیثیت سے اقتصادی امور کے سکریٹری جناب اتانو چکربورتی نے اس میٹنگ کے لئے وزارت خزانہ کے وفد کی قیادت کی ۔


    کوالٹی انفراسٹکچر انویسٹمنٹ پر جناب چکربورتی نے جی -20 سے اپیل کی کہ وہ بنیادی ڈھانچے کی ترقی کو فروغ دینے کے لئے مالی اعانت کے اختراعی ذرائع تلاش کریں تاکہ اس بات کو یقینی بنایا جاسکے کہ مالی اعانت کے ان ذرائع میں کوالٹی تحفظات کو مدنظر رکھا جائے ۔ جہاں تک قرض کے استحکام کا تعلق ہے ، اقتصادی امور کے سکریٹری نے ایجنڈے کی اہمیت سے اتفاق کرتے ہوئے ایک احتیاط کا اظہار کیا کہ ایل آئی سی میں قرضے کے استحکام اورشفافیت کے ایجنڈے کو سرکاری ترقیاتی امداد سے متعلق بین الاقوامی سطح متفق عہد بستگی کو کمزور نہیں کرنا چاہئے ۔ یو ایچ سی کی مالی اعانت کو مستحکم کرنے پر انہوں نے اس بات پرزور دیا کہ یوایچ سی کی مالی اعانت پر تبادلہ خیال کے لئے ایک ہالسٹک طریق کار اپناناچاہئے۔ اس میں احتیاط اور علاج معالجے کے ساتھ یو ایچ سی کے حصول کے لئے کئی طور طریقے شامل ہیں، جس میں دواؤں کے روائتی اورتکمیلی نظام موجودہیں۔ موثر کنٹری پلیٹ فارموںکی تعمیر پر جناب چکربورتی نے اس بات پرزور دیا کہ جی -20 کو مزید اس بات کی وضاحت کرنی چاہئے کہ پلیٹ فارم کی تعمیر کو ن کرے گا،نجی شعبہ اس عمل میں کس طرح مصروف ہوگا ؟ اور پلیٹ فارم کی شکل اور اس کی وسعت اس بارے میں کہ آیا اس پروجیکٹ کی تیاری میں علم کی شراکتداری ، تکنیکی امداد وغیرہ شامل ہوگی یا نہیں؟


    دیگر مصروفیات میں مرکزی وزیر خزانہ نے یوایس آئی بی سی اور سی آئی آئی کے زیر اہتمام انڈسٹری راؤنڈ ٹیبل کے علاوہ سی آئی آئی کے زیر اہتمام ایک اکنامسٹ راؤنڈ ٹیبل میں بھی شرکت کی ۔انہوں نے ایکس چیکر یونائٹیڈ کنگڈم کے چانسلر محترم ساجد جاوید ، سکریٹری آف اسٹیٹ فار ڈیولپمنٹ آف دی یونائٹیڈ کنگڈم ، سبکدوش عزت مآب آلوک شرما ، جنوبی کوریا کے وزیر خزانہ اور نائب وزیر اعظم جناب ہانگ نام کی ، عالمی بینک کے صدر جناب ڈیوڈ مالپاس ، جاپان کے وزیر خزانہ کے مشیر اور اے ڈی بی کے امیدوار جناب مستسگو اساکوا ، جے بی آئی سی کے گورنر جناب تداشی مائدہ اور اسٹینڈر ڈچارٹرڈ کے گلوبل سی ای او جناب بل ونٹرس کے ساتھ دوطرفہ ملاقاتیں بھی کیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4 650

    
    
    (Release ID: 1588437) Visitor Counter : 10
    
    
      Read this release in: English , Marathi , Hindi , Bengali , Tamil