      وزیراعظم کا دفتر

      کیوڑیا میں سول سروس کے پروبیشنر افسران سے وزیر اعظم کے خطاب کا متن
      Posted On: 31 OCT 2019 8:18PM by PIB Delhi


    نئی دہلی،یکم نومبر۔


    وزیر اعظم جناب نریندر مودی نے گجرات کے شہر کیوڑیا میں سول سروس کے پروبیشنر افسران سے جو خطاب کیا تھا اس کا متن حسب ذیل ہے۔


    ساتھیو، كیوڑيا میں سردار سروور ڈیم کے پاس اسٹیچو آف یونٹی کے قریب میں آج کی شام کا یہ تجربہ بہت کمال کا ہے، زندگی بھر یاد رہنے والا ہے اور ابھی ابھی ہم نے سردار صاحب کی آواز، ان کا پیغام جو سنا، وہ براہ راست دل کی گہرائی کو چھوجاتا ہے۔


    ساتھیو، ملک کی مختلف سول سروسز کے اس مشترکہ فاؤنڈیشن کورس سے ایک طرح سے ایک نئے باب کی شروعات ہوئی ہے۔ ابھی تک تو یہ چلتا رہا ہے کہ کچھ لوگ مسوری میں تربیت لیتے ہیں تو کچھ لوگ حیدرآباد یا دوسرے شہروں میں۔ جیسا کہ میں نے آپ سے پہلے بھی کہا تھا – جن سائیلوز کی بات میں اکثر کرتا ہوں، ان کی ایک شکل ٹریننگ سے ہی شروع ہوجاتی تھی۔ سول سروس کے انٹیگریشن کی صحیح معنی میں شروعات اب آپ سبھی ساتھیوں کے ساتھ ہورہی ہے۔ یہ شروعات اپنے آپ میں ایک ریفارم ہے۔ میں اس سے وابستہ تمام افسران اور ساتھیوں کو بھی مبارکباد پیش کرتا ہوں۔


    دوستو، یہ ریفارم صرف ٹریننگ کے انٹیگریشن تک ہی محدود نہیں ہیں، بلکہ اس کی سوچ اور نقطہ نظر کو بھی وسعت دی گئی ہے۔ آپ سبھی نوجوان ٹرینیز کا بڑے پیمانے پر ایکسپوزر ہو، یہ کوشش بھی کی گئی ہے۔ یہی وجہ ہے کہ آپ کو معاشرتی اور معاشی دنیا سے وابستہ عالمی رہنماؤں اور ماہرین سے روبرو کرایا گیا۔


    دوستو، اسٹیچو آف یونٹی کے زیر سایہ ہونے والا یہ پروگرام، ایک خاص اہمیت کا حامل ہوجاتا ہے، کیونکہ سبھی سول سروس کو قومی تعمیر اور قومی اتحاد کا ایک اہم وسیلہ بنانے کا خود سردار ولبھ بھائی پٹیل کا وژن تھا۔ اپنے اس وژن کو زمین پر اتارنے اور اسے روبہ عمل لانے کے لئے انھوں نے بہت سارے چیلنجوں کا سامنا کیا۔ اس وقت، کچھ لوگوں کو ایسا محسوس ہوتا تھا کہ جن افسران کا کردار تحریک آزادی کو دبانے میں رہا ہو وہ آزاد ہندوستان کی تعمیر میں معاون کیسے ثابت ہوں گے۔ اور یہ سوال پیدا ہونا بہت فطری تھا۔ یہ خیال بھی فطری تھا اور نفرت کا احساس بھی بہت فطری تھا، لیکن دوراندیش سردار صاحب نے ان تمام ناقدین کو یاد دلا دیا کہ آخرکار یہ بیوروکریسی ہی ہے جس کے بھروسے ہمیں آگے بڑھنا ہے۔ یہی بیوروکریسی ہے جس نے ریاستوں کے اخراجات میں ایک اہم کڑی کی حیثیت سے کام کیا تھا۔


    ساتھیو، سردار پٹیل نے دکھایا ہے کہ عام لوگوں کی زندگی میں بامعنی تبدیلی کے لئے ہمیشہ مضبوط قوت ارادی کا ہونا بہت ضروری ہوتا ہے۔ تقریباً سو سال پہلے احمدآباد میونسپلٹی کو دس برسوں کے اندر محدود وسائل کے بیچ ٹرانسفارم کرکے، انھوں نے سب کو اپنی صلاحیت کا قائل کرلیا تھا اور اسی وژن کے ساتھ ہی، انھوں نے آزاد ہندوستان کی سول سروس کا خاکہ کھینچا تھا۔


    دوستو، غیر جانبدارانہ اور بے لوث جذبے سے کی جانے والی ہر کوشش نئے بھارت کی مضبوط بنیاد ہے۔ نئے ہندوستان کے خواب کو پورا کرنے کے لئے ہمارے نظام میں، ہماری بیوروکریسی میں 21 ویں صدی کی سوچ اور خواب ناگزیر ہیں۔ ایسی بیوروکریسی جو کریٹیو اور کنسٹرکٹیو ہو، جو امیجنیٹیو اور اینوویٹیو ہو، جو پروایکٹیو اور پولائٹ ہو، جو پروفیشنل اور پروگریسیو ہو، جو اِنرجیٹک اور انیبلنگ ہو، جو ایفیسینٹ اور ایفیکٹیو ہو، جو ٹرانسپیرنٹ اور ٹیک- اِنیبل ہو۔


    ساتھیو، آپ کے سامنے جتنی بڑی اپارچنوٹی ہے اتنی ہی بڑی رسپانسبلٹی بھی ہے۔ ایک وقت تھا جب آپ کے سینئرز کو سہولتوں کے فقدان میں سب کچھ سنبھالنا پڑتا تھا۔ سڑکیں ہوں، ریلوے ہو، بندرگاہیں ہوں، ہوائی اڈے ہوں، اسکول اور کالج ہو، حتیٰ کہ ٹیلیفون ہوں یا سڑکیں، سبھی کچھ کی کمی تھی۔ آج صورت حال ایسی نہیں ہے۔ ہندوستان تیزی سے بدل رہا ہے۔ کبھی سہولتوں کے فقدان میں ہونے والا سفر آج آسانی کی طرف بڑھ رہا ہے۔ آج ملک میں بڑے پیمانے پر نوجوان طاقت ہے، آج ملک میں بڑے پیمانے پر اناج کے ذخائر ہیں، آج ملک میں جدید ٹکنالوجی کی طاقت ہے۔ایسی صورت میں اب آپ کو اس کثرت اور فراوانی کا پورا فائدہ اٹھانا ہوگا۔ آپ کو ملکی طاقت میں اضافہ کرنے کے ساتھ ساتھ استحکام کو بھی مضبوط کرنا ہے۔


    ساتھیو، آپ اس راستے پر صرف ایک کریئر کے لئے نہیں آئے ہیں، محض نوکری کے لئے نہیں آئے ہیں، بلکہ خدمت کے لئے آئے ہیں، خدمت کے جذبے کے ساتھ آئے ہیں، سیوا پرموھرم - اس منتر کے ساتھ آئے ہیں۔ آپ کے ہر فیصلے سے، ہر عمل سے، ہر دستخط سے لاکھوں زندگیاں متاثر ہوں گی۔ اور ساتھیو، آپ جو بھی فیصلے لیں گے، ان کا دائرہ بلاشبہ مقامی ہوگا، علاقائی ہوگا، لیکن ان کا پروسپیکٹیو - نیشنل ہونا چاہئے۔ یعنی آپ فیصلے کو اپنے ضلع، اپنے بلاک، اپنے محکمہ کی حاجتوں اور مسائل کو ضرورت کے مطابق لیں گے۔ وہ ملک کی ترقی میں کس طرح شراکت کرسکتے ہیں، اس کی جانچ اور پرکھ آپ کو کرنی ہی چاہئے، بلکہ ہمیشہ کرنی چاہئے۔


    ساتھیو، اپنے ہر فیصلے کو آپ سبھی دو کسوٹیوں پر ضرور پرکھیں گے۔ ایک- جو مہاتما گاندھی نے راستہ دکھایا تھا- آپ کا فیصلہ معاشرے کے آخری سرے پر جو شخص کھڑا ہے، اس کی امید-اس کی توقعات کو وہ پورا کرپا رہا ہے یا نہیں کرپا رہا ہے۔ اور دوسرا- آپ کا فیصلہ اس کسوٹی سے پرکھا جانا چاہئے کہ آپ کا فیصلہ ملک کے اتحاد، سالمیت اور ترقی کو آگے بڑھانے والا ہو، اسے مضبوط کرنے والا ہو۔


    دوستو، یہاں متاثر کن ضلع (انسپائریشنل ڈسٹرکٹ) پر بحث ہوئی ہے۔ آخر ملک کے 100 سے زیادہ اضلاع ترقی کی دوڑ سے کیوں محروم ہوگئے؟ اس کے پیچھے سوچ اور رسائی بھی ایک بڑی وجہ رہی ہے۔ یہ اضلاع جغرافیائی اور معاشرتی لحاظ سے بہت چیلنجنگ تھے، لہٰذا ہر سطح پر انھیں نظرانداز کیا گیا، ان کو اپنے حال پر چھوڑ دیا گیا۔ اس نظراندازی کے سبب معاشرے میں عدم اطمینان کا احساس پیدا ہوا، جس کا غلط طاقتوں نے فائدہ اٹھانا شروع کردیا، لیکن اب یہ ہوا ہے کہ ان اضلاع کی ترقی اور بھی مشکل ہوچکی ہے۔ اس صورتحال کو تبدیل کرنا ضروری تھا، لہذا ہم نے ان اضلاع کی پسماندگی کی بجائے ان اضلاع کی aspiration کو آگے بڑھانے کا فیصلہ کیا۔ ہم نے انسانی ترقیاتی انڈیکس کے ہر پیمانے پر محدود وقت کے اندر کام کرنا شروع کیا۔ ہم نے ٹکنالوجی کا استعمال بڑھاکر منصوبوں کو زیادہ موثر انداز میں زمین پر اتارا۔ آج ہمیں اس کے بے مثال نتائج بھی حاصل ہورہے ہیں۔ اور اب آپ سبھی پر اس کام کو مزید رفتار دینے کی ذمہ داری آنے والی ہے۔


    دوستو، آنے والے وقت میں، آپ میں سے بہت سے ساتھیوں کی تعیناتی بلاک یا ضلع سطح پر ہوگی۔ ظاہر ہے، آپ کو وہاں بہت سارے مسائل کا حل ڈھونڈنا ہوگا۔ میرا آپ کو مشورہ ہے کہ آپ اپنے علاقے کے ایک بڑے مسئلہ کو ایک وقت میں ہاتھ میں لیں اور اس کا مکمل حل نکالنے کی کوشش کریں، یعنی ایک ضلع ایک مسئلہ اور مکمل حل (وَن ڈسٹرکٹ وَن پرابلم اینڈ ٹوٹل سالیوشن)۔ اکثر ہم جوش و خروش میں ہر طرف ہاتھ مارنا شروع کردیتے ہیں، جس سے ہماری کوششیں اور ہمارے وسائل دونوں تقسیم ہوجاتے ہیں۔ ایک مسئلے کو حل کیجئے، جس سے آپ کا اعتماد بھی بڑھے گا، لوگوں کا اعتماد بھی آپ پر بڑھ جائے گا۔ اب اگر آپ عوام کا اعتماد جیتتے ہیں تو آپ کے ساتھ عوامی شراکت بھی بڑھ جاتی ہے۔


    ساتھیو، آپ کے سامنے بیوروکریسی اور نظام (سسٹم) کے بارے میں قائم ایک منفی سوچ کو بدلنے کی بہت بڑی چنوتی ہے۔ بیوروکریسی اور نظام، یہ دو ایسے الفاظ بن چکے ہیں جنہیں بیڈ بیوروکریسی یا بیڈ سسٹم لکھنے کی ضرورت نہیں پڑتی۔ یہ اپنے آپ میں ہی منفی مفہوم (negative connotation) کے لئے استعمال ہونے لگا ہے۔ آخر ایسا کیوں ہوا؟ ہمارے بیشتر افسران محنتی بھی ہیں اور receptive بھی ہیں، لیکن پورے نظام اور پوری بیوروکریسی کا نگیٹیو پرسیپشن بن گیا ہے۔


    دوستو، سول سروسز کے حوالے سے ہر طاقت کی، افسرشاہی کی، رعب کی اور اثر و رسوخ کی ایک شبیہ رہی ہے۔ یہ شبیہ یقینی طور سے Colonial Legacy ہے، جسے چھوڑنے میں کچھ لوگ مکمل طور پر کامیاب نہیں ہوپائے۔ آپ کو اس شبیہہ سے سول سروسیز کو باہر نکالنے کے لئے کوشش کرنی ہوگی۔ آپ کی شناخت ہارڈ پاور سے نہیں، سافٹ پاور سے ہونی چاہئے۔ ہارڈ پاور ناراضگی اور اشتعال کا سبب بنتا ہے اور سافٹ پاور ہم آہنگی کو فروغ دینے کا بہت بڑا ذریعہ بن جاتا ہے۔ تقرری سے سماعت تک ایک آسان میکانزم ہونا چاہئے۔ آپ سات دروازوں کے پیچھے رہتے ہیں، عوام میں یہ احساس ہرگز نہیں جانا چاہئے۔ آپ کے پاس ہر مسئلے کا فوری حل ہو، ایسا ممکن نہیں ہے۔ اور عام لوگ بھی اسے اچھی طرح سمجھتے ہیں۔ وہ صرف سنوائی چاہتے ہیں، عزت و احترام چاہتے ہیں۔ ان کی بات صحیح جگہ پر پہنچے، اتنی سی بات سے ہی کبھی کبھی ہمارے ملک کا شہری مطمئن ہوجاتا ہے۔ آپ کی کوشش ہونی چاہئے کہ وہ آپ کے دفتر سے احترام اور اطمینان کے جذبے کے ساتھ رخصت ہوجائے۔


    دوستو، کسی بھی پبلک سروینٹ کے لئے، مؤثر خدمت کی فراہمی کے لئے، پالیسی کے موثر نفاذکے لئے، دیانت دارانہ فیڈبیک بہت ضروری ہے۔ یہ میکانزم، یہ بھی آپ کو ہی تیار کرنا ہی ہوگا۔ پہلے کے زمانے میں کلکٹر کے لئے نائٹ ہالٹس کے لئے ایک ضابطہ ہوتا تھا، ایک مارچ ٹو ہالٹس کا تناسب بھی ہوتا تھا۔ ان سارے قواعد سے معلوم ہوتا تھا کہ افسر نے کتنا وقت فیلڈ میں گزارا ہے۔ اب یہ روایت ایک طرح سے اس میں بہت سست روی لائی ہے۔ کہیں کہیں تو یہ ختم ہوچکا ہے۔ اسی طرح کی ایک پرانی روایت ڈسٹرکٹ گزیٹیئر کی تھی، جو اب قریب قریب معدوم نظر آرہی ہے۔ ہینڈنگ اوور نوٹ کا بھی ایک نظام تھا، جس میں جانے والا ہر افسر آنے والے افسر کے لئے ایک نوٹ چھوڑکر جاتا تھا۔ اس نوٹ کے ذریعے، نئے افسر کو اس پوسٹ سے یا اس آفس سے متعلق چیلنجوں، پریشانیوں اور اہم امور کو سمجھنے کے لئے بہت بڑی سہولت ہوتی تھی، حکومت کی کانٹینیوٹی رہتی تھی۔ اس طرح کے بہت سارے عمدہ عمل ہمارے پرانے نظام میں رہے ہیں، جنہیں دوبارہ زندہ کرنے کی ضرورت ہے۔ آج کے عہد میں ہمیں پرانی اچھی روایات کو نئی ​ ٹکنالوجی کے ساتھ جوڑکر مزید تقویت دینا ہے، انھیں اور مضبوط بنانا ہے۔ ہمیں ٹکنالوجی کو الٹرنیٹیو نہیں، ملٹی پلائیر کے طور پر استعمال کرنا چاہئے، جیسے فیڈ بیک میکانزم، ملاقات کے پرانے طریقوں کے ساتھ ہم سوشل میڈیا کا بھی بہتر استعمال کرسکتے ہیں۔ سوشل میڈیا کو قابل اعتماد ذریعہ بھلے ہی نہیں مانا جانا چاہئے اور نہ ہی مانا جاسکتا، لیکن ایک ٹول ضرور ہے، جس کا استعمال ہم کرسکتے ہیں۔ اور ہاں، ہمارے فیصلوں، ہماری پالیسیوں کے سلسلے میں جو تاثرات آتے ہیں ، جو فیڈ بیک آتا ہے، اس کا ایماندار تخمینہ بھی اتنا ہی اہم ہے۔ ایسا نہیں ہے کہ جو ہماری آنکھوں اور ہمارے کانوں کو اچھا لگے، وہی سننا اور وہی دیکھنا ہے۔ ہمیں فیڈبیک حاصل کرکے اپنے دائرۂ کار کو بڑھاتے ہوئے اپنے مخالفین تک کی رائے کو پڑھنا اور سننا چاہئے۔ اس سے ہمارے ہی تصورات میں گہرائی پیدا ہوگی۔


    ساتھیو، سرکاری نظام میں رہتے ہوئے بعض اوقات ہم ایک اور غلطی کردیتے ہیں۔ اکثر ایئر کنڈیشنڈ کمروں میں بیٹھے ہوئے ہمیں سب کچھ بہتر محسوس ہوتا ہے۔ ہمارا ایک محدود سماجی حلقہ ہوتا ہے، جس میں ہمارے جیسے ہی لوگ شامل ہوتے ہیں۔ یہی وجہ ہے کہ اکثر اوقات ہمیں عام مسائل کے بارے میں بھی صحیح معلومات نہیں مل پاتی ہیں، اس لئے ہم کسی بھی سروس میں ہوں، ہمیں اپنے کنفرٹ زون سے باہر نکل کر لوگوں سے رابطہ کرنے کی بہت ضرورت ہے۔ اس سے ہمیں پالیسی کے سلسلے میں درست فیصلہ لینے میں مدد ملے گی۔


    دوستو، ہمیں یہ بھی سمجھنا ہوگا کہ وزارتیں ہوں یا میونسپل کارپوریشن ہوں یا دوسرے سرکاری محکمے، ہم ایک سروس پرووائیڈر ہیں۔ سروس پرووائیڈر کے لئے کنزیومر ہی سب سے اوپر ہونا چاہئے۔ جب ہم اس بات کو سمجھ لیتے ہیں، تو سپلائی چین مینجمنٹ میں، مین پاور کی انوینٹری میں، ٹکنالوجی میں ہر سطح پر ضروری تبدیلیاں ہونے لگیں گی۔ جب خدمت کی فراہمی میں ضروری تبدیلیاں ہوں گی تو زندگی خودبخود آسان ہوجائے گی۔


    ساتھیو، میں نے ابھی آپ سے مینجمنٹ کی مروّجہ زبان استعمال کی ہے اور اس کی وجہ یہ ہے کہ بعض اوقات کسی چیز کی وضاحت کے لئے known to unknown کی طرف جانا بہت آسان ہوتا ہے، ایک آسان طریقہ بھی ہے۔ ان سب سے اوپر اور سب سے گہری ہے - اور وہ ہے ہمارا اندرونی احساس، ہمارے اندر کا درد، ہمارا اندرونی حواس۔ ایک خیال ہر پل، ہر آتی اور جاتی سانسوں کے ساتھ، آپ کے وجود کے ساتھ وابستہ ہوجانا چاہئے۔ وہ خیال کیا ہے؟


    دوستو، یہ بات آپ کے ذہن میں رچ بس جانی چاہئے کہ آج میں جو کچھ بھی ہوں، میرے ملک نے مجھے دیا ہے، میرے معاشرے نے دیا ہے، اس ملک کے کروڑوں لوگوں نے دیا ہے۔ یہ ملک میرا ہے، اس ملک کے لوگ میرے ہیں۔ اس سروس میں آنے کے بعد مجھے جو تام جھام مجھے ملا ہوا ہے، اس میں کسی غریب کے پسینے کی مہلک ہے۔


    دوستو، ہم ملک کے غریبوں کے، ملک کے عوام کے مقروض ہیں، ہم سب قرضدار ہیں، اس غریب کا قرض ادا کرنے، ملک کے عام آدمی کا قرض ادا کرنے کا ایک ہی راستہ ہے – ہم ملک کے باشندوں کی زندگی آسان بنائیں، جو ان کا حق ہے، اس کے لئے پوری تندہی سے کوشش کریں، سخت محنت کریں۔


    دوستو، آج کا نیا ہندوستان پہلے سے کہیں زیادہ پرجوش ہے، وہ بے چین ہے اور ترقی کی اس کی للک پہلے سے کہیں زیادہ ہے۔ آج پورے ہندوستان میں ہم دیکھ رہے ہیں کہ شہری پہلے سے کہیں زیادہ باخبر، ہوشیار، زیادہ ملوث اور کہیں زیادہ حساس بھی ہیں۔ حکومت ایک آواز لگائے، ذرا سی بھی مدد مانگ لیں یا کسی مہم میں شامل ہونے کے لئے درخواست کی جائے، تو ملک کے باشندے خوشی خوشی اس میں شامل ہوجاتے ہیں۔ ایسی صورتحال میں، ہماری بھی ذمہ داری عائد ہوتی ہے کہ ہم وطن کے لوگوں کی زندگی کو آسان بنائیں۔ اس کے لئے ہمیں مستعدی سے کام کرنا ہوگا۔ ہمیں اس بات کو یقینی بنانا ہوگا کہ عام آدمی کو روزمرہ کی زندگی میں حکومت سے جوجھنا نہ پڑے۔ ہمیں اس بات کا خیال رکھنا ہوگا کہ حکومت کے اثر و رسوخ میں عام انسانوں کی زندگی دب نہ جائے اور غریب کی زندگی سرکار کے فقدان میں دم نہ توڑ دے۔


    دوستو، زندگی کو آسان بنانے کو یقینی بنانے میں ایک اور چیز اہم کردار ادا کرتی ہے۔ ہماری معیشت، ہماری فی کس آمدنی، پانچ کھرب ڈالر کی معیشت بنانے کا ہدف ہے۔ اس کے پیچھے سوچ بھی یہی ہے۔ اس ہدف تک پہنچنے میں آپ سبھی ساتھیوں پر بھی بڑی ذمہ داری ہے۔ آپ جہاں بھی تعینات ہوں گے، وہاں کے ماحول کو تجارت دوست بنانے میں، وہاں ایک بہتر ایکو سسٹم تیار کرنے میں سول سروس کے سبھی اجزاء کو مل کر کوشش کرنی ہے۔


    ساتھیو، آج وقت کی ضرورت ہے کہ اپنی معاشی ترقی کے لئے ملک کے اضلاع بھی آپس میں مسابقہ کریں۔ کوئی ضلع جتنی زیادہ ترقی کرتا ہے، اتنی ہی اس کی ریاست بھی ترقی کرتی ہے اور اس کا براہ راست اثر پورے ملک کی جی ڈی پی پر بھی پڑے گا۔ اور اس لئے مستقبل میں، آپ جس بھی ضلع میں تقرر ہوں، وہاں معاشی سرگرمیوں میں تیزی لانے کی ہر طرح کی کوشش کریں - جیسے ایکسپورٹ لے لیجئے - کیا آپ کے ضلع میں ایکسپورٹ ہوتا ہے؟ وہاں کا کوئی پروڈکٹ دنیا کے ممالک میں جاتا ہے؟ کیا ایکسپورٹ بڑھانے بڑھانے کے لئے آپ کا کوئی منصوبہ ہے؟ آپ ہدف طے کریں، ایکسپورٹ بڑھانے سے متعلق، مینوفیکچرنگ سے جڑے، زراعت سے وابستہ؛ اور پھر انھیں حاصل کرنے کے لئے پوری طاقت کا استعمال کریں۔ مجھے امید ہے کہ آپ کی مشترکہ طاقت سے ہم ہر ہدف کو حاصل کرنے میں ضرور کامیاب ہوں گے۔


    دوستو، بڑے اہداف کے لئے ہمارے فیصلے واضح ہوں، وقت پر ہوں، یہ اتنا ہی اہم ہے، لیکن کئی مرتبہ ہم دیکھتے ہیں کہ کچھ ساتھی ایسے بھی ہوتے ہیں جو فیصلہ لینے سے بچنے کی کوشش کرتے ہیں۔ اس سے انفرادی سطح پر نفع یا نقصان ہو یا نہ ہو، لیکن ملک کا بہت بڑا نقصان ہوتا ہے۔ آپ سبھی سے ملک کو، ہمیں حل کی توقع ہے۔ آپ سے کسی جمود (اسٹیٹس کو) کی توقع نہیں ہے۔


    ساتھیو، آپ پوری ذمہ داری کے ساتھ اور پوری آزادی کے ساتھ کام کرسکیں، اس کے لئے ہر ضروری ایڈمنسٹریٹیو ریفارم کئے جارہے ہیں۔ ہماری کوشش ہے کہ ٹرانسفر راج ختم ہو، ایک اسٹیبل ٹینر بیوروکریسی کو ملے، پوسٹنگ کی لابنگ نہیں، اہلیت شمار کی جائے، ٹریننگ کے موجودہ نظام کی بحالی کی اپنی کوششوں کے تو آپ خود گواہ بن چکے ہیں۔ ہم ایک مربوط میکانزم کی طرف گامزن ہیں، جو مستقل اپنی مرضی کے مطابق فراہمی پر مبنی ہوگی۔


    ساتھیو، آپ کے سامنے ایک طویل مدت ملازمت ہے۔ آپ سب کے درمیان تقریباً پورے دن مجھے رہنے کا موقع ملا۔ ایک طرح سے، یہ ملاقات کا آغاز بھی ہے، ایک طرح سے یہ شروعات ہے۔ آپ میں سے بہت سے ساتھیوں سے آئندہ بھی ملاقات ہوتی رہے گی۔ ٹریننگ کے دوران آپ کچھ نیا سیکھیں، نئی سیکھ کو ملک کی خدمت میں لگائیں، اپنے اندر موجود طالب علم کو کبھی مرنے نہ دیں۔ زندگی میں کسی بھی بلندی سے آگے بڑھ جائیں، اندر کا طالب علم بہت کچھ سبق دے دیتا ہے، بہت کچھ سیکھنے کی ترغیب دیتا رہتا ہے۔


    ساتھیو، سردار پٹیل کے خوابوں کو پورا کرنا ہماری اجتماعی ذمہ داری ہے۔ اسے مکمل کرنا ہے اور اسی خواہش کے ساتھ، میں اپنی بات ختم کرتے ہوئے آپ سبھی کو اپنی بے شمار نیک خواہشات پیش کرتا ہوں۔ اور جیسا کہ میں نے آج صبح کہا ، آپ جس خدمت سے وابستہ ہیں، وہ خدمت سردار صاحب کے خواب کا ایک حصہ ہے۔ اور اس لئے جس مضبوط بنیاد کی شروعات سردار صاحب نے کی تھی، جو پچھلے 70 سالوں سے آہستہ آہستہ ترقی کرتی رہی ہے۔ اب وقت بدلا ہے، صدی بدل چکی ہے، خواب بدل چکے ہیں، ارادے بدل چکے ہیں، توقعات بدل چکی ہیں، ضروریات بدل چکی ہیں۔ ایسے وقت میں، ہم بھی پچھلی صدی کی سوچ سے اکیسویں صدی کا نیا ہندوستان نہیں بناسکتے تھے، ہماری سوچ بھی 21ویں صدی کی ہونی چاہئے، ہمارے خواب بھی 21ویں صدی کے ہونے چاہئیں، اور سردار صاحب کے آشیرواد سے ہمیں اسے پایۂ تکمیل تک پہنچانے کے لئے اپنے آپ کو شریف بنانا ہوگا۔ اپنے آپ کو وقف کرنا ہے، اپنی کوششوں کے ذریعہ تبدیلی لانی ہی ہوگی۔ ہر ہندوستانی کا خواب ایک نیا ہندوستان بنانے کا ہے، لیکن ہم لوگوں کی ذمے داری کچھ زیادہ ہے۔ خود کو اس ذمہ داری کے اہل بنائیں۔


    یہ سردار صاحب کا مجسّمہ، دنیا کے بلند ترین مجسمے کے طور پر لوگ جانتے ہوں گے، لیکن ہمارے نزدیک یہ نہ صرف بلند ہے، بلکہ یہ ایسا مجسمہ ہے جو آنے والی صدیوں تک لوگوں کو ترغیب دے گا۔ یہ آنے والی صدیوں سے ہم ترغیب لے کر، اپنا سر جھکاکر، ان کے نظریات پر عمل پیرا ہونے کا عہد کرتے ہوئے، اس نرمدا میّا کا آشیرواد حاصل کرتے ہوئے، ماں نرمدا کے مقدس ندی کے اس مقدس سائے سے اپنے عہد کو مزید مضبوطی کے ساتھ، ہم یہاں سے روانہ ہوں گے۔ اس ایک توقع کے ساتھ، میری آپ کو بہت ساری نیک خواہشات۔


    آپ سب کا بہت بہت شکریہ۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ۔م ر (


    U-4875

    
    
    (Release ID: 1590044) Visitor Counter : 2
    
    
      Read this release in: Assamese , English , Hindi , Marathi , Bengali , Punjabi , Tamil