      وزارتِ تعلیم

      مرکزی وزیر برائے فروغ وسائل انسانی جناب رمیش پوکھریال نشنک نے انڈین انسٹی ٹیوٹ آف انفارمیشن ٹیکنالوجی (آئی آئی آئی ٹی) کونسل کے چوتھے اجلاس کی صدارت کی
      Posted On: 16 OCT 2019 7:44PM by PIB Delhi


    نئی دہلی، 16 اکتوبر: مرکزی وزیر برائے فروغ وسائل انسانی جناب رمیش پوکھریال نشنک نے نئی دہلی میں انڈین انسٹی ٹیوٹ آف انفارمیشن ٹیکنالوجی (آئی آئی آئی ٹی) کونسل کے چوتھے اجلاس کی صدارت کی۔اس موقع پر چیئرمین موصوف نے ان آئی آئی آئی ٹی اداروں کو عالمی معیارکے ادارے بننے کیلئے زبردست جدوجہد اور تیز رفتار ترقی کرنی ہوگی ۔ ان آئی آئی آئی ٹی اداروں کو دنیا کے بہترین اداروں سے مقابلہ کرنا ہوگا تاکہ بین الاقوامی طلباء ہمارے ملک کے اداروں کو ترجیح دے سکیں۔ اس کے ساتھ ہی ہندوستانی طلباء کو بھی ملک میں ہی بین الاقوامی معیار کی تعلیم فراہم کرائی جانی چاہئے۔


    جناب رمیش پوکھریال نشنک نے ان اداروں کی سماجی ذمہ داری پر بھی خصوصیت کے ساتھ زور دیا۔ انہوں نے ان اداروں کے ڈائرکٹر پرنسپلز حضرات پر زور دیا کہ اُنّت بھارت ، ایک بھارت شریشٹھ بھارت ، فٹ انڈیا تحریک ، پانی کابچاؤ جیسی سرکاری اسکیموں سے استفادہ کرنی چاہئے۔ علاوہ ازیں شجرکاری اور قریبی مواضعات کی ترقی جیسی سرکاری اسکیموں پر بھی توجہ دی جانی چاہئے۔ اس موقع پر کونسل کے ذریعے لیے گئے اہم فیصلوں میں آئی آئی آئی ٹی اداروں کے طلباء کو جوائنٹ اینٹیگریٹڈ ایم ٹیک / ایم بی اے جیسے کورسوں اور دیگر آئی آئی آئی ٹی اداروں کے مضامین میں داخلہ لینے کی اجازت دیا جانا شامل ہے لیکن یہ اجازت سی پی آئی کے دائرۂ کار سے مشروط ہوگی۔


    اس اجلاس میں جناب وی کے مودی ، جناب دیپک گیساس ، پروفیسر سداگوپن، پروفیسر ایچ اے رنگاناتھ، پروفیسر اشوک جھن جھن والا اور دیگر سرکردہ ماہرین نے بھی شرکت کی۔ تکنیکی تعلیم کے محکمے کے سکریٹری ڈاکٹر سکھبیر سنگھ سندھو نے کونسل کے سکریٹری کی حیثیت سے اس اجلاس کی نظامت کی۔


    ( م ن۔ س ش ۔ ع ن (


    U. No. 4637

    
    
    (Release ID: 1588345) Visitor Counter : 6
    
    
      Read this release in: English , Hindi , Bengali , Punjabi