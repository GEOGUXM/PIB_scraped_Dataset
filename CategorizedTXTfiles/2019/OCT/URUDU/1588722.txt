      صدر جمہوریہ کا سکریٹریٹ

      صدر جمہوریہ ہند رام ناتھ کووند جاپان میں؛شہنشا ناروہیتو کی تاجپوشی کی تقریب میں شرکت
      
      ٹوکیو میں ہندوستانی برادری سے خطاب ؛ ہندوستان ملک کی ترقی اور خوشحالی میں شرکت کے لئے اپنے غیر مقیم ہندوستانیوں کے لئے زبردست مواقع کی پیش کش کرتا ہے: رام ناتھ کووند

      Posted On: 22 OCT 2019 3:29PM by PIB Delhi

    نئی دہلی، 22 ؍ اکتوبر، صدر جمہوریہ ہند جناب رام ناتھ کووند کل (21 اکتوبر 2019) کو فلپین اور جاپان کے اپنے دورے کے آخری مرحلے میں جاپان کی راجدھانی ٹوکیو پہنچ گئے ہیں۔ آج (22 اکتوبر 2019) صدر جمہوریہ نے شاہی محل میں جاپان کے شہنشا نارو ہیتو کی تاج پوشی کی تقریب میں شرکت کی۔


    تاج پوشی کی تقریب کے موقع پر صد رجمہوریہ نے نیپال کے صدر بدیا دیوی بھنڈاری کے ساتھ میٹنگ کی۔ اپنی بات چیت کے دوران صدر جمہوریہ نے کہا کہ نیپال کے ساتھ مسلسل شراکت داری کو وسیع کرنا اور اسے مستحکم کرنا حکومت ہند کی ترجیحات میں شامل ہے۔ ہندوستان کا مسلسل یہ ویژن ہے کہ پڑوسی ملکوں میں معاشی ترقی اور خوشحالی کو فروغ دیا جائے۔ انہوں نے کہا کہ ہندوستان نیپال کے ساتھ اپنی ترقی کی شراکت داری کی قدر کرتا ہے۔ ہندوستان نیپال کو اس کی معاشی ترقی اور نشو و نما میں تعاون دینے کے تئیں عہد بند ہے کیونکہ یہ نیپال کی حکومت کی طرف طے کردہ ترجیحات کے مطابق ہے۔


    شام کو صدر جمہوریہ نے ایک استقبالیہ تقریب میں ٹوکیو میں غیر مقیم بھارتیوں سے خطاب کیا ۔ اس کا اہتمام جاپان میں ہندوستان کے سفیر جناب سنجے کمار ورما نے کیا تھا۔


    اس موقع پر اظہار خیال کرتے ہوئے صدر جمہوریہ نے کہا کہ ہندوستان تغیر کے راستے پر گامزن ہے۔ انہوں نے کہا کہ ہماری معیشت تیز رفتار کے ساتھ آگے بڑھ رہی ہے۔ ہم نیے بنیادی ڈھانچے قائم کررہے ہیں اور ہم ڈیجیٹل معیشت ، نئی ٹیکنالوجیوں ، آب وہوا میں تبدیلی سے متعلق کارروائی پر دنیا کی قیادت کرنے کی کوششیں بھی کررہے ہیں۔ صدر جمہوریہ نے کہا کہ ہندوستان اپنی ترقی اور خوشحالی میں شرکت کے لئے غیر مقیم ہندوستانی کے لئے زبردست مواقع پیش کرتا ہے۔ انہوں نے کہا کہ ہندوستان ان کے تعاون کا خواہاں ہے اور ان کی سوچ اور خوابوں کا ایک ہندوستان قائم کرنے کے تئیں عہد بند ہے۔ ایک ایسا ہندوستان ، جس میں ترقی اور خوش حالی کے ساتھ لاکھوں گھروں کو روشنی کا وعدہ کیا گیا ہے۔ ایک ایسا ہندوستان جس میں سب کی دیکھ بھال کا وعدہ کیا گیا ہے۔


    صدر جمہوریہ نے کہا کہ جاپان کے ساتھ ہمارے ثقافتی تعلقات گہری اور تاریخی ہیں۔ روحانی اور مذہبی اعتبار سے ہم مشترک ہیں۔بدھ ازم سے لے کر ہندو ازم تک ہمارے مذہبی رابطے مشترکہ ہیں۔ ہمارے کلیدی ، سیاسی، سکیورٹی اور معاشی اشتراک نے ایک نئی بلندی کو چھو لیا ہے۔ جاپان ہماری معیشت کو بدلنے میں ہمارے لئے ایک سرکردہ ساجھیدار ہے۔ ممبئی سے احمد آباد تک ہائی اسپیڈ ریل پرو جیکٹ میں ان کی شرکت قابل سراہنا ہے جس سے ہمارے گہرے آپسی اعتماد اور دوستی کو فروغ ملا ہے۔ ہم نے ٹیکنالوجی اشتراک کو مزید وسعت دینے کے لئے ہندوستان – جاپان ڈیجیٹل شراکت داری بھی قائم کی ہے۔


    کل صدر جمہوریہ نے ٹسوکیجی ہانگ وانسی بودھ مندر کا دورہ کیا تھا اور وہاں بودھ گیا کا ایک پودہ لگایا تھا۔ انہوں نے شنٹو میجی شرائن کا بھی دورہ کیا تھا اور گوٹمبا پگوڈا کے ایک وفد کے ساتھ بات چیت کی تھی۔


    ۔۔۔۔۔۔۔۔۔۔۔۔۔۔


    (م ن-ح ا- ق ر)


    U- 4700

    
    
    (Release ID: 1588722) Visitor Counter : 12
    
    
      Read this release in: English , Hindi , Bengali , Punjabi , Tamil