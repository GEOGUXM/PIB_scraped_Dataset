      صحت اور خاندانی بہبود کی وزارت

      نیشنل ہیلتھ سسٹمز ریسورس سینٹر(این ایچ ایس آر سی) کا نام بدل کر اسے ترجیحی طبی آلات اور صحت سےمتعلق ٹکنالوجی پالیسی کے لئے ڈبلیو ایچ ا و کے اشتراک کا مرکز کیا گیا ہے
      Posted On: 03 OCT 2019 4:46PM by PIB Delhi


    نئی دہلی، 3 اکتوبر 2019/ صحت اور خاندانی فلاح و بہبود کی وزارت نے عالمی صحت تنظیم (ڈبلیو ایچ او) کے تعاون سے نیشنل ہیلتھ سسٹمز ریسورس سینٹر (این ایچ ایس آر سی) کا باقاعدہ نام بدل کر اسے ترجیحی طبی آلات اور صحت سے متعلق ٹکنالوجی پالیسی کےلئے ڈبلیو ایچ او کا اشتراک مرکز کردیا گیاہے۔ این ایچ ایس آر سی میں صحت کی دیکھ بھال کی ٹکنالوجی کے ڈویژن کی یہ ذمہ داری ہے کہ وہ نیشنل ہیلتھ مشن کے تحت تیار کردہ ٹکنالوجیوں کے لئے تکنیکی اسپیسی فیکیشنز مرتب کرے صحت سےمتعلق اختراعات کی اہمیت کا جائزہ لے ، ہیلتھ ٹکنالوجی جائزے(ایچ ٹی اے) کا کام انجام دے اور امراض کی جانچ کے اقدامات ، نیشنل ڈائلیسیز پروگرام اور صحت سے متعلق دیگر کاموں میں صحت اور خاندانی فلاح و بہبود کی وزارت کی مدد کرے۔


    صحت سے متعلق تکنالوجی کے شعبے میں اس طرح کے عالمی اشتراک سے اس بات کو یقینی بنایا جاسکے گا کہ سائنسی اور ٹکنالوجی سے متعلق ترقیات ، ریسرچ اور پیش رفت نیز اختراعی نوعیت کی ٹکنالوجیاں ، صحت کے دیکھ بھال کے شعبے میں خاطر خواہ امدادی رول ادا کرے اور ہمیں عوام کی صحت سے متعلق مقاصد حاصل کرنے میں مدد دیں اور سبھی کو صحت کی خدمات کی فراہمی کے حصول میں مدد گار ثابت ہوں۔


    ۔۔۔۔۔۔۔۔۔۔۔


    م ن۔ ج ۔ ج۔


    U- 4445

    
    
    (Release ID: 1587096) Visitor Counter : 9
    
    
      Read this release in: English , Hindi