      نائب صدر جمہوریہ ہند کا سکریٹریٹ

      بیرون ملک میں مقیم ہندوستانی برادری ایک جامع ، مساوی اور خوشحال قوم بننے سے متعلق ہندوستان کی خواہش میں ایک اہم کردار ادا کرتی ہے: نائب صدر جمہوریہ
      
      نائب صدر جمہوریہ نے ہندوستان اور آذربائیجان کے درمیان ایک پُل بننے کیلئے بیرون ملک میں مقیم ہندوستانی برادری سے اپیل کی
      
      نائب صدر نے ہندوستان اور آذربائیجان کے درمیان معاشی اور ثقافتی رشتوں کومزید فروغ دینے کو کہا
      
      باکو میں آذربائیجان کے بیرون ملک میں مقیم ہندوستانی برادری سے کیا خطاب
      
      Posted On: 24 OCT 2019 10:00PM by PIB Delhi


    نئی دہلی۔24؍اکتوبر۔نائب صدر جمہوریہ ہند جناب ایم وینکیانائیڈو نے کہا ہے کہ بیرون ملک میں مقیم ہندوستانی برادری ایک جامع ، مساوی اور خوشحال قوم بننے سے متعلق ہندوستان کی خواہش کا ایک انتہائی اہم جزو ہے۔ وہ آج باکو میں آذربائیجان کے بیرون ملک میں مقیم ہندوستانی برادری کے ارکان سے خطاب کررہے تھے۔


    حکومت کی ٹھوس کوششوں اور ہندوستانی عوام کے مضبوط عزم کے نتیجے کے طور پر ہندوستان میں پیش آنے والی معاشی اور سماجی دونوں طرح کی تبدیلیوں کا تذکرہ کرتے ہوئے نائب صدر نے کہا کہ انڈین ’ڈائسپورا‘ نے ’ڈی‘ کے گروپ میں چوتھے ’ڈی‘ کی تشکیل دی جو ہندوستان کو آگے بڑھا رہا ہے۔ پہلے تیسرے ڈی ڈیموکریسی ، ڈیمانڈ اور ڈیموگریفک ڈیویڈنڈ ہیں۔


    جناب نائیڈو نے اس بات کا اعادہ کیا کہ بیرون ملک میں مقیم ہندوستانی برادری کا ملک کے ارتقا ء ، ترقی اور مستقبل میں ایک اہم رول ہے۔ یہاں کی مقامی آبادی کےساتھ آپ کے رابطوں کے ذریعے آپ کو مواقع کی نشاندہی کرنے میں اچھا مقام حاصل ہے جو ہمارے دونوں ملکوں کے درمیان رشتوں کو فروغ دیں گے، یہ نہ صرف معاشی رشتوں تک محدود ہیں بلکہ آذربائیجان میں ہماری ثقافت اور وراثت کو بہتر طور پر سمجھنا اور اس کی تعریف کرنا بھی اس میں شامل ہے۔


    تاریخی تہذیبی رابطوں، مضبوط ثقافتی وابستگیوں اور دیگر ثقافتوں کی تکثیریت کے احترام کے مشترکہ اقدار کاذکرکرتے ہوئے جوقدیم دور سے ہی ہندوستان اور آذربائیجان کو ایک ساتھ باندھے رکھتے ہیں، نائب صدر نے دونوں ملکوں کے درمیان تعلقات کو مزید گہرا کرنے کو کہا۔


    دو طرفہ تجارت میں مستحکم ترقی پر اظہار خیال کرتے ہوئے نائب صدر نے دونوں ملکوں کے درمیان معاشی مصروفیت کو مزید بڑھانے کی ضرورت پر زور دیا۔ انہوں نے مزید کہا کہ میں ہندوستانی کمپنیوں کو اطلاعاتی اور مواصلاتی ٹیکنالوجی ، ادویہ سازی ، قابل تجدید توانائی ، زراعت اور ڈبہ بند خوراک جیسے شعبوں میں اپنے ہم منصبوں کے ساتھ مصروف عمل ہونے کے بہت سارے مواقع دیکھ سکتا ہوں۔ جناب نائیڈو نے کہا کہ ثقافت کے شعبے میں ہندوستان اور آذربائیجان ہمیشہ سے ایک مضبوط شراکت دار رہے ہیں۔ انہوں نے مہاتما گاندھی کی 150ویں سالگرہ کے موقع پر ان کی وراثت کو منانے میں سرگرم شراکتداری کیلئے آذربائیجان کا شکریہ ادا کیا۔ انہوں نے اس تاریخی موقع پر ایک ڈاک ٹکٹ جاری کرنے پر بھی حکومت آذربائیجان سے اظہار تشکر کیا۔


    انہوں نے کہا کہ حکومت ہند ثقافت کے شعبے میں آذربائیجان کے ساتھ سرگرم طور پر مسلسل مصروف عمل رہے گی تاکہ ایک دوسرے کی ثقافتوں کو فروغ دیا جاسکے اور جس سے لوگوں کے لوگوں سے روابط کو بڑھایا جاسکے۔


    نائب صدر جمہوریہ نے آذربائیجان کی سماجی اور معاشی پیش رفت کیلئے مثبت کردار ادا کرنے کیلئے متحرک ہندوستانی برادری کی ستائش کی اور مقامی تجارتی برادری میں اپنی کڑی محنت اور کاروباری جذبے کے ذریعے ایک مضبوط تاثر قائم کرنے کیلئے بھی ان کی تعریف کی۔ انہوں نے ہندوستانی ثقافت اور وراثت کو فروغ دینے میں ان کی اجتماعی کوششوں کو بھی سراہا۔


    نائب صدر نے کہا کہ حکومت ہند نے سمندر پارمقیم ہماری برادریوں سے بہتر طور پر جڑنے اور ان تک رسائی کو ترجیح سمجھا اورمزید کہا کہ بیرون ملک میں مقیم ہندوستانی برادری کو بہتر خدمات فراہم کرنے کیلئے ہندوستان نے کئی اقدامات کیے ہیں جن میں ضرورتمندوں کو 24 گھنٹے رسائی اور مدد فراہم کرنا بھی شامل ہے۔


    انہوں نے کہا کہ ڈیجیٹل پلیٹ فارموں اور سوشل میڈیا کے ذریعے پوری دنیا میں اپنی برادری کے ساتھ فعال طور پر جڑنے کیلئے شعوری طور پر کوشش کی جارہی ہے اور ان اقدامات سے مثبت ثمرات برآمد ہوئے ہیں۔


    انہوں نے ہندوستانی برادری کے ارکان پر زور دیا کہ وہ ہندوستان اور آذربائیجان کے درمیان ایک زندہ پُل کے طور پر کام کریں۔


    وزارت خزانہ کا نعرہ ’ودیش میں آپ کا دوست، بھارتیہ دوتاواس‘ نائب صدر نے امید ظاہر کی کہ باکو میں واقع ہندوستانی سفارتخانہ ضرورت پڑنے پر ڈائسپورا کے ارکان کی بھرپور مدد کرے گا ، نہ صرف یہ کہ جب انہیں کوئی مشکل کاسا منا کرنا پڑے بلکہ جب بھی انہیں رہنمائی، تعاون اور یہاں تک کہ ان کی کوششوں میں کسی اخلاقی مدد کی بھی ضرورت پڑے یا محض اس وقت جب وہ اپنے پیدائشی ملک کے قریب محسوس کرنا چاہیں تو وہ ان کی مدد کے لئے ہمیشہ تیار رہے گا۔


    جموں وکشمیر میں حالیہ پیش رفتوں کے بارے میں برادری کو آگاہ کرتے ہوئے نائب صدر نے آرٹیکل 370 کو منسوخ کرنے کے پس منظر کو تفصیل سے واضح کیا۔ انہوں نے کہا کہ ریاست کے لوگوں تک تمام فوائد پہنچنے کیلئے جن سے دیگر ہندوستانی شہری لطف اندوز ہورہے ہیں ، اس سلسلے میں یہ ایک اقدام ہے۔ یہ ایک ایسا اقدام ہے جس کی پارلیمنٹ میں بھاری اکثریت نے حمایت کی، یہ ترقی کی طرف ایک قدم ہے۔ میڈیا کے مخصوص حصوں میں کچھ غلط بیانوں یا توڑ مروڑ کر پیش کئے جانے والے بیانوں کا حوالہ دیتے ہوئے انہوں نے بیرون ملک میں مقیم ہندوستانی برادری سے کہا کہ وہ صحیح تناظر میں اس مسئلے کو سمجھیں۔


    ہندوستان کی وسیع لبرل سوچ ’وسودھیو کٹمبکم‘ کی نشاندہی کرتے ہوئے یا یہ کہ پوری دنیا ایک کنبہ ہے ، انہوں نے تمام ملکوں کے ساتھ دوستانہ تعلقات برقرار رکھنے سے متعلق ہندوستان کی کوششوں کا تذکرہ کیا ۔ ان ممالک میں ہندوستان کے تمام فوری پڑوسی ممالک بھی شامل ہیں۔ تاہم ہمارے ملک کے داخلی اُمور میں مداخلت کرنے اور امن میں رخنہ پیدا کرنے کی کسی بھی کوشش کو برداشت نہیں کیاجائیگا۔ انہوں نے کہا کہ امن ترقی کے لئے پیشگی شرط ہے اور ہم کسی کو بھی امن اور سلامتی کے سفر کو پٹری سے اتارنے کی اجازت ہرگز نہیں دے سکتے۔


    نائب صدر نے بیرون ملک مقیم ہندوستانی برادری کو دیوالی کے اس تہوار پر مبارکباد دی اور ان کے تئیں اپنی نیک خواہشات ظاہر کیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4767

    
    
    (Release ID: 1589172) Visitor Counter : 3
    
    
      Read this release in: English , Hindi