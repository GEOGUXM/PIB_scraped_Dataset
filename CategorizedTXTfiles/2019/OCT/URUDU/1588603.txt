      شمال مشرقی ریاستوں کی ترقی کی وزارت

      جاپان کے سفیر کینجی ہیرا ماتسو نے وزیر اعظم کے دفتر کے وزیر مملکت ڈاکٹر جتیندر سنگھ سے ملاقات کی
      جموںوکشمیر ،لداخ اور شمال مشرقی خطے کے لئے پروجیکٹوں پر بات چیت کی
      
      Posted On: 21 OCT 2019 1:28PM by PIB Delhi


    نئی دہلی 21 اکتوبر ۔جاپا ن کے سفیر جناب کینجی ہیرا ماتسو نے شمال مشرقی خطے کی ترقی (ڈی او این ای آر ) کے مرکزی وزیر مملکت (آزادانہ چارج)، وزیر اعظم کے دفتر ،عملے ،عوامی شکایات اور پنشن ،ایٹمی توانائی اور خلا کے وزیر مملکت ڈاکٹر جتیندر سنگھ سے آج یہاں ملاقات کی ۔ جاپان کے سفیر نے ہندوستان میں تقریباََ تین سال اور گیارہ ماہ گزارے ہیں۔ ہندوستان میں ان کی میعاد کار کے دوران ہند-جاپان تعلقات میں وزیراعظم جناب نریندر مودی اور جاپان کے وزیر اعظم جناب شنزوآبے کی قیادت میں زبردست تبدیلیاں ہوئی ہیں۔


    میٹنگ کے دوران وزیر موصوف نے جموں وکشمیر ،لداخ اور شمال مشرقی خطے کے مختلف پروجیکٹوں کے بار ے میں بات کی اور ڈاکٹر جتیندر سنگھ نے نرسنگ کئیر ورکرز ( این سی ڈبلیو ) کی تربیت کے بارے میں بھی بتایا ۔ انہوں نے کہا کہ ٹیکنیکل عبوری تربیتی پروگرام ( ٹی آئی ٹی پی ) کے تحت جاپانی کمپنیوں میں جموں سے 12 ا میدوار منتخب کئے گئے ہیں۔ جاپان کے سفیر نے یقین دہانی کرائی کہ حکومت جاپان کی شرکت سے شمال مشرقی خطے میں ٹی آئی ٹی پی پروگرام کو وسعت دی جائے گی۔ وزیرموصوف نے تجویز پیش کی کہ مستقبل میں ٹی آئی ٹی پی پروگرام کے تحت لداخ سے 100 طلبا اور لیہہ ا ور کرگل سے 50 -50 طلبا لئے جاسکتے ہیں ۔


    وزیر موصوف نے کہا کہ مختلف شعبوں مثلاََ بلٹ ٹرین ، نیوکلیائی ،خلائی ٹکنالوجی اور ریلویز میں تعاون کی سطح میں بہت زیادہ پیش رفت ہوئی ہے۔ ڈاکٹر جتیندر سنگھ نے کہا کہ جاپان کے ہندوستان، خصوصی طور پر شمال مشرق کےساتھ جذباتی اور تاریخی تعلقات ہیں۔ انہوں نے کہا کہ جاپان ڈبہ بند خوراک کی اکائیوں کے بارے میں مہارت رکھتا ہے ۔ ڈاکٹر سنگھ نے کہا کہ جموں وکشمیر کے سیبوں ،چیری ،اسٹرابیری اور لداخ بیر ی کے لئے شمال مشرق میں سائٹرس فروٹ پارک کی طرز پر منفرد فوڈ پارکس کھولے جانے کے زبردست امکانات ہیں۔انہوں نے کہا کہ مودی حکومت کے تحت شمال مشرق میں خصوصی طور پر منی پور میں جاپان کے ذریعہ کافی کاروباری اقدام اور سرمایہ کاری کی گئی ہے۔


    وزیر موصوف نے کہا کہ جناب ہیراماتسو کی معیاد کار کے دوران کئی بڑی کامیابیاں حاصل ہوئی ہیں مثلاََدوطرفہ نیو کلیائی معاہدہ (دسمبر 2016 ) ڈجیٹل اینڈ ہیلتھ پارٹنرشپ کا قیام (اکتوبر 2018) ہندوستان میں جاپانی زبان کی تعلیم اور آفت کے خطرات کو کم کرنے کے بارے میں معاہدہ (ستمبر 2017 ) ۔ ایکٹ ایسٹ فورم کے بارے میں تذکرہ کرتے ہوئے وزیر موصوف نے کہا کہ اس فورم کے ذریعہ تمام متعلقین یکجا ہوئے ہیں اور شمال مشرقی خطے میں جاری اور نئے پروجیکٹوں کے نفاذ کے لئے ان کی حوصلہ افزائی ہوئی ہے۔


    وزیر موصوف نے اس خواہش کا اظہار کیا کہ جناب کینجی ہیراماتسو کے بعد ان کے عہدے پر آنے والے افسر اسی عہد بندی کے ساتھ کام جاری رکھیں گے اور ہند- جاپان خصوصی اسٹریٹجک شراکتداری کے حقیقی امکانات کافائدہ اٹھانے میں مدد کریں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4 675

    
    
    (Release ID: 1588603) Visitor Counter : 12
    
    
      Read this release in: English , Hindi