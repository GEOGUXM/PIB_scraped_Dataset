      عملے، عوامی شکایات اور پنشن کی وزارت

      پاکستان کے زیر قبضہ جموں وکشمیر کے بے گھر لوگوں کے ایک وفد نے مرکزی وزیر ڈاکٹر جتیندرسنگھ سے ملاقات کی۔
      Posted On: 10 OCT 2019 7:07PM by PIB Delhi


    پاکستان کے زیر قبضہ جموں وکشمیر کے بےگھر افراد کے ایک وفد نے آج مرکزی وزیر جناب ڈاکٹر جتیندر سنگھ سے ملاقات کی اور بے گھر افراد کے 5300 خاندانوں کو بھی بازآبادکاری کے پیکیج میں شامل کیے جانے کے مرکزی کابینہ کے فیصلے کے لیے ان کا شکریہ ادا کیا۔ اس پیکیج کا اعلان وزیراعظم جناب نریندر مودی کی ہدایات پر 2016 میں کیا گیا تھا۔


    وفد کے ارکان کل کے کابینہ کے فیصلے کے عمل درآمد سے متعلق حصے کے بارے میں کچھ وضاحتیں چاہتے تھے۔ انہوں نے درخواست کی کہ کل کے کابینہ کے فیصلے کے بعد بازآبادکاری پیکیج کے فائدے یکساں طور پر 5300 بے گھر کنبوں کو فراہم ہونی چاہئیں، جو پہلے اس پیکیج سے باہر رہ گئے تھے اور یہ کہ اس کے لیے طریقہ کار بھی آسان ہونا چاہیے۔


    وفد کے ارکان کی درخواست کے بعد ڈاکٹر جیتندر سنگھ نے وفد کی ایک میٹنگ ، بازآباکاری کے پیکیج کے معاملے سے وابستہ مرکزی وزارت داخلہ کے سینئر افسران کے ساتھ کرانے کا انتظام کیا۔ وفد کے ارکان نے بعد میں کہا کہ ان کی باتوں اور تجاویز کو تحمل کے ساتھ سنا گیا۔ا نہوں نے کہا کہ وزارت داخلہ مناسب وقت پر ان کا جائزہ لے گی اور طریقہ کار کو ممکن حد تک آسان اور موزوں بنانے کی کوشش کرے گی۔


    ڈاکٹر جتیندرسنگھ نے کابینہ کے کل کے فیصلے کو وزیراعظم جناب نریندر مودی کی قیادت میں جموں وکشمیر کے لیے ایک اور بڑا سنگ میل قرار دیا۔ انہوں نے کہا کہ حکومت کے پاس یہ صلاحیت اور جرات ہے کہ وہ فیصلے کرسکے اور یہ حکومت ہی ہے جو ان مسائل کو حل کرنے کے لیے فیصلے کرسکتی ہے۔


    ڈاکٹر جتیندرسنگھ نے اپیل کی کہ بعض مفادپرستوں کی طرف سے جھوٹی اطلاعات سے چوکس رہا جائے، یہ مفاد پرست جموں وکشمیر سے متعلق تمام مسائل کو حل کرنے کی حکومت کی فیصلہ کن حکمت عملی سے خوش نہیں ہیں، خواہ دفعہ 370، 35 اے کا معاملہ ہو، یا مغربی پاکستان کے پناہ گزینوں کا معاملہ ہو یاپھر پاکستان کے زیر قبضہ علاقے سے بے گھر ہونے والے افراد یا کشمیری پنڈتوں کا معاملہ ہو۔


    ڈاکٹر جتیندر سنگھ نے یقین دلایا کہ آنے والے وقت میں 31 اکتوبر کے بعد نئے سیٹ اپ سے زبردست فائدے سامنے آئیں گے اور ان کا احساس اسی وقت ہوگا، جب اگلے چند مہینے میں ان کی پوری تصویر سامنے آجائے گی۔


    وفد کے سرکردہ افراد میں مہندرمہتا کے علاوہ شیام گپتا، مدن موہن، بودھ راج، منوج کھنڈیلوال اور دیگر افراد شامل تھے۔


    ۔۔۔۔۔۔۔۔۔۔۔


    م ن ۔ج۔ ت ع۔


    U-4553


    

    
    (Release ID: 1587807) Visitor Counter : 4
    
    
      Read this release in: English , Hindi