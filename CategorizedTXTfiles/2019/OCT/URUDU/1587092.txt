      پیٹرولیم اور قدرتی گیس کی وزارت

      جناب پردھان نے کہا ہے کہ سستی اور پائیدار توانائی کا حصول بھارت کے لئے ایجنڈے میں سرفہرست ہے
      Posted On: 03 OCT 2019 3:09PM by PIB Delhi


    نئی دہلی، 3 اکتوبر 2019 ، سستی اور پائیدار توانائی کا حصول بھارت کے لئے ایجنڈے میں سر فہرست ہے۔ پٹرولیم اور قدرت گیس اور اسٹیل کے مرکزی وزیر جناب دھرمیندر پردھان نے آج یہاں بھارت کی اقتصادی کانفرنس میں ‘‘بھارت کو پھر سے توانائی بخشنے ’’ کے موضوع پر اظہار خیال کرتے ہوئے کہا کہ ہم آج سعودی عرب میں عبقیق اور خریص کے تیل کے بڑے کارخانوں پر ہوئے حملے کے نتیجے میں پیدا ہوئے تیل اور گیس کے بڑے بحران کے پس منظر میں میٹنگ کررہے ہیں۔تیل کی قیمتوں میں اتار چڑھاؤ اور اس کی پائیدار سپلائی پر تشویش میں تیل استعمال کرنے والے ملکوں کو خطرے میں ڈال دیا ہے کیونکہ حقیقت یہ ہے کہ بھارت سمیت جنوب ایشیائی ممالک کا خام تیل اور گیس کی درآمدات پر بڑا انحصار ہے۔ یہی وجہ ہے کہ بھارت سمیت ان تمام ملکوں کے لئے سستی اور پائیدار توانائی کا حصول ایجنڈے میں سر فہرست ہے۔


    وزیر موصوف نے کہا کہ یہ ایک فطری بات ہے کہ عالمی توانائی سے متعلق تبادلہ خیال میں بھارت کے توانائی کے سیکٹر میں ہونے والی پیش رفت پر خاص توجہ مرکوز کی جاتی ہے۔اس کی بڑی وجہ یہ ہے کہ بھارت دنیا میں توانائی استعمال کرنے والا تیسرا سب سے بڑا ملک بن کر ابھرا ہے اور حقیقت یہ ہے کہ بھارت ملک میں توانائی کی کمی کو پورا کرنے کے لئے کئی انقلابی اقدامات کو نافذ کرنے میں عالمی سطح پر ایک قائدانہ رول ادا کررہا ہے۔


    جناب پردھان نے کہا کہ ایسے میں جبکہ ہم بھارت کو ایک 50 کھرب ڈالر والی معیشت بنانے کی کوشش کررہے ہیں، 1.3 ارب لوگوں کے لئے توانائی کی دستیابی میں اضافہ ناگزیر ہے جن کا توانائی کا استعمال فی کس تناسب دنیا کے دیگر ملکوں کے صارفین کے مقابلے کافی کم ہے۔ یہی وجہ ہے کہ 2035 تک توانائی کی مانگ میں 4.2 فیصد سالانہ کا اضافہ ہونے کا اندازہ لگایا گیا۔ بھارت کو پھر سے توانائی فراہم کرنے کی ہماری حکمت عملی بھارت کے توانائی کے ویژن سے مربوط ہے جس کومحترم وزیراعظم نریندر مودی نے پیش کیا ہے، جس میں توانائی تک رسائی، توانائی کی صلاحیت، توانائی کی پائیدار اور توانائی کی سکیورٹی، چاروں ستونوں کا احاط کیا گیا ہے۔ توانائی کی منصوبہ بندی کے تئیں ہماری مربوط حکمت عملی کے طور پر توانائی میں انصاف ایک اہم عنصر کے طور پر شامل رہے گا۔


    پچھلے ہفتے نیویارک میں اقوام متحدہ کی آب و ہوا سے متعلق ایکشن کانفرنس 2019 سے محترم وزیراعظم نریندر مودی کے خطبے کا حوالہ دیتے ہوئے ، جس میں انہوں نے سی او پی ۔21 اور پائیدار ترقی کے تئیں بھارت کے مضبوط عہد کے پیش نظر توانائی کی مانگ کو پورا کرنے کی حکمت عملی کے عناصر کو پیش کیا ہے، جناب پردھان نے کہا کہ بھارت قابل تجدید توانائی کی صلاحیت کو 2022 تک 175 جی ڈبلیو سے آگے تک لے جانے اور اس کے بعد 450 جی ڈبلیو تک پہنچانے کے لئے قابل تجدید توانائی کی صلاحیت میں اضافہ کرکے غیر معدنی ایندھنوں کی حصے داری میں اضافہ کرے گا۔ انہوں نے کہا کہ ہم ای۔ موبیلیٹی کے ذریعہ اپنے ٹرانسپورٹ سیکٹر کو ماحول دوست بنائیں گے۔انہوں نے مزید کہا کہ پٹرول اور ڈیزل میں بایو فیول کی مقدار میں اضافہ کیا جائے گا۔ انہوں نے مزید کہا کہ توانائی کے ذرائع میں غیر معمولی تبدیلی کے اس دور میں، جبکہ ہم توانائی کی پالیسیوں کو پھر سے مضبوط کررہے ہیں، ہم جامع رسائی ، سلامتی قابل استعداد ہونے اور توانائی کی خدمات کو پائیدار بنانے پر توجہ مرکوز کریں گے۔


    وزیر موصوف نے ملک میں توانائی کی کمی کو ختم کرنے کے حکومت کے عزم کا اظہار کیا جو پچھلے پانچ برسوں کے دوران اٹھائے گئے بہترین اقدامات اور پالیسیوں سے ظاہر ہوتا ہے اور یہ مہم اس سال جون میں شروع کی گئی تھی۔ انہوں نے یہ بات بھی زور دیکر کہی کہ ہم اختراعات اور صاف توانائی پر پوری توجہ مرکوز کررہے ہیں۔


    وزیراعظم کے ‘پڑوس پہلے’ کے ویژن کا ذکر کرتے ہوئے جناب پردھان نے کہا کہ بھات نے جنوب ایشیائی ملکوں کے ساتھ باہمی طور پر مفید توانائی کی راہداریاں تیار کرنے کے اقدامات کئے ہیں۔پچھلے مہینے شروع کی گئی بھارت۔ نیپال پٹرولیم مصنوعات پائپ لائن اس سلسلے میں ایک نئے دور کا آغاز ہے۔ بھارت کم توانائی استعمال کرنے والے ایل ای ڈی بلبوں کے بارے میں مالدیپ کے ساتھ ساجھیداری کررہا ہے۔ انہوں نے کہا کہ چاہے یہ پٹرولیم مصنوعات ہوں، ایل پی جی ہو یا ایل این جی ہو، جنوبی ایشیا میں علاقائی بجلی اور گیس کے گرڈ کے ذریعہ توانائی کے وسائل کو مربوط کرنے کی ضرورت ہے۔ انہوں نے یہ بھی کہا کہ ہم نیپال اور بھوٹان سے پن بجلی کو بھارت منتقل کرکے اور خطے کے دیگر ملکوں کو منتخب کرکے کاربن کے اخراج میں کمی کرنے کے لئے کام کررہے ہیں۔


    گیس کی معیشت کی جانب پیش قدمی کے معاملے پر اظہار خیال کرتے ہوئے جناب پردھان نے کہا کہ 16000 کلو میٹر گیس پائپ لائن تیار کی جاچکی ہے مزید 11000 کلومیٹر کی گیس پائپ لائن زیر تعمیر ہے۔شہری گیس تقسیم کاری کے دسویں راؤنڈ کی تکمیل کے ساتھ 400 اضلاع کا احاطہ کرلیا جائے گا اور ہماری آبادی کے 70 فیصد لوگوں کو یہ سہولت دستیاب ہوگی۔ انہوں نے کہا کہ بلو فلیم انقلاب بھارت کی توانائی کے منظر نامے کو تبدیل کررہا ہے۔ایل پی جی کی رسائی پچھلے 5 برسوں میں 55 فیصد سے بڑھ کر 90 فیصد سے زیادہ ہوگئی ہے۔ انہوں نے کہا کہ پچھلے مہینے میں 8 ملین ایل پی جی کنکشن فراہم کئے گئے ہیں۔اجوولا پروگرام نے ہماری کامیابی میں بہت سے ملکوں کو راغب کیا ہے اور کی ترقی پذیر ممالک صاف ایندھن فراہم کرنے کے اس پروگرام کو ماڈل کے طور پر دیکھ رہے ہیں۔ہمارا خاص مقصد جنوب ایشیائی خطے میں ایل پی جی کے استعمال میں اضافہ کرنا ہے۔انہوں نے مزید کہا کہ ہم پہلی مرتبہ اپنی شمال مشرقی ریاستوں کے لئے بنگلہ دیش سے ایل پی جی حاصل کریں گے۔ صرف دو دن پہلے ہی قومی دارالحکومت خطے میں بی ایس 6 گریڈ کا ایندھن نافذ کیا گیا ہے جو یورو۔6 کے معیار کے برابر ہے۔انہوں نے کہا کہ ٹرانسپورٹ کے لئے صاف ایندھن کا استعمال ہمارا ترجیحی پروگرام رہے گا۔


    جناب پردھان نے کہا کہ بھارت قابل تجدید توانائی کے وسائل کو قبول کرنے میں ایک عالمی تحریک کی قیادت کررہا ہے۔بھارت کی توانائی کی ڈپلومیسی کے نتیجے میں بین الاقوامی شمسی اتحاد قائم ہوا ہے۔انہوں نے کہا کہ ہم مثال کے ساتھ قیادت کرتے ہیں اور 2022 تک شمسی توانائی سے 100 جی ڈبلیو توانائی حاصل کرلیں گے۔انہوں نے مزید کہا کہ یہ ٹکنالوجی کے شعبے میں بہتری ، خاص طور پر اختراعی کاروباری ماڈلوں کی وجہ سے ممکن ہوسکا ہے جنہوں نے اس سیکٹر میں زبردست سرمایہ کاری کی ہے۔ جناب پردھان نے کہا کہ ہم یہ ہدف حاصل کرلیں گے۔ بھارت میں پچھلے پانچ برسوں میں قابل تجدید توانائی سے حاصل ہونے والی بجلی دوگنی سے زیادہ ہوکر 2019 میں 82 گیگا واٹ ہوگئی ہے۔انہوں نے مزید کہا کہ قابل تجدید توانائی سے بجلی وغیرہ کے حصول میں اضافے کےلئے ایم این آر ای ، آئی آر ای ڈی اے، ایس ای سی آئی اور مرکزی ریگولیٹر اپنے اپنے رول کو فروغ دے رہے ہیں۔


    جناب پردھان نے انّ داتا کو اورجا داتا میں تبدیل کرکے زرعی صنعت کار پیدا کرنے کے وزیراعظم نریندر مودی کے ویژن کو اجاگر کیا۔ انہوں نے مزید کہا کہ ایتھنول، دوسری نسل کے ایتھنول اور کمپریس بایو گیس اور بایو ڈیزل ملک کو خام تیل کی برآمدات پر انحصار کو کم کرنے مدد کرے گی۔


    وزیر موصوف نے کہا کہ ان بڑے اور اہم اقدامات میں کامیابی کا ایک تجزیہ اس حقیقت سے بھی کیا جاسکتا ہے کہ بھارت میں توانائی کے لئے بیرونی سرمایہ کاری 85 ارب ڈالر تک پہنچ گئی ہے جو دنیا میں سب سے زیادہ ہے۔


    جناب پردھان نے کہا کہ ہمارا ہدف بھارت کو 2024 تک ایک پچاس کھرب ڈالر والی معیشت میں تبدیل کرنا ہے جس کے لئے مسلسل اور سستی توانائی کی ضرورت ہے اور اسے توانائی کے تمام وسائل کو استعمال کرکے پورا کیا جاسکتا ہے۔انہوں نے کہا کہ ہم سبھی ملکوں کے لئے توانائی کے انصاف کی فراہمی پر زور دیتے ہیں تاکہ ماحول دوست اور قابل استعداد توانائی کے وسائل کو بروئے کار لایا جاسکے۔


    ۔۔۔۔۔۔۔۔۔۔۔


    م ن۔و۔ن ا۔


    U- 4440

    
    
    (Release ID: 1587092) Visitor Counter : 11
    
    
      Read this release in: English , Hindi