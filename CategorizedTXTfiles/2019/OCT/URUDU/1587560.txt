      زراعت اور کاشتکاروں کی فلاح و بہبود کی وزارت

      کسانوں کی آمدنی کو دوگنا کرنے کے مقصد کو حاصل کرنےکیلئے پہلا انڈیا انٹرنیشنل کوآپریٹیو ٹریڈ فیئر پرگتی میدان میں 11سے 13 ؍اکتوبر 2019 کے درمیان منعقد ہوگا
      Posted On: 09 OCT 2019 3:59PM by PIB Delhi


    نئی دہلی، 09 ؍اکتوبر،


    نوجوان صنعت کاروں کیلئے حکومت کے اسٹارٹ اپ انڈیا اور اسٹینڈ اپ انڈیا جیسی حکومت کی اسکیموں کے خطوط پر مرکزی وزیر زراعت جناب نریندر سنگھ تومر11؍اکتوبر کو صبح 10:30بجے آئی آئی سی ٹی ایف کی افتتاحی تقریب میں لگ بھگ 200کروڑ کے ایک خاکے کے ساتھ یوا سہکار-کوآپریٹیو انٹرپرائز سپورٹ اور اختراعی اسکیم 2019 کا آغاز کریں گے۔


    پہلا انڈیا انٹرنیشنل کوآپریٹیوتجارتی میلہ (آئی آئی سی ٹی ایف) 11سے 13اکتوبر 2019کے درمیان نئی دلی کے پرگتی میدان میں منعقد ہوگا۔ چونکہ ہندوستا ن میں 94فیصد کسان کم از کم ایک کوآپریٹیو ادارے کے ممبر ہیں۔ لہذا آئی آئی سی ٹی ایف کا مقصد ہندوستان کے اندر اور باہر امداد باہمی کی تجارت کو فروغ دے کر کسانوں کی آمدنی دو گنا کرنااور وزیراعظم نریندر مودی کی سربراہی میں حکومت کے ویژن کو وسعت دینا ہے اور اہم زرعی اشیا کی برآمدات کو فروغ دینا، دیہی اور زرعی خوشحالی کو بڑھانے کےلئے مصنوعات کو فروغ دینا بھی آئی آئی سی ٹی ایف کا اہم مقصد ہے۔ آئی آئی سی ٹی ایف نے کاروباری نیٹ ورکنگ کو بڑھانے، اتحاد بنانے، پیداوار کے وسیلے قائم کرنے کےلئےہندوستان اور بیرون ملک کے کاروباری اور صنعتی گھرانوں کے لئے ایک زبردست موقع کی پیشکش بھی کی ہے اور سب سے بڑی بات یہ کہ وہ مصنوعات اور خدمات فراہم کرنے والوں کے ساتھ بات چیت کر رہا ہے۔


    اس پروگرام کو پہلے ہی قومی اور بین الاقوامی سطح پر زبردست ردعمل حاصل ہوا ہے۔ مرکز ؍ ریاست ، مرکز کے زیر انتظام علاقوں کے 120 سے زیادہ ہندوستانی امدادباہمی اور 20 تنظیموں کے علاوہ لگ بھگ 6 براعظموں کے 35 ملکوں نے آئی آئی سی ٹی ایف میں شرکت کے لئے نمائش کے لئے بوتھ خریدے ہیں۔ آسٹریلیا، بنگلہ دیش، بیلجیئم، بھوٹان، برازیل، چین، کولمبیا، فیجی، جرمنی ، ایران، اسرائیل، جاپان، اردن، کینیا، ملیشیاء، موریشس، نیپال، نائجیریا، فلپائن، روس، اسپین، سری لنکا، سینی گال، تھائی لینڈ، تنزانیہ، امریکہ، برطانیہ، متحدہ عرب امارات اور ویتنام کی بین الاقوامی تنظیمیں (ادارے) اپنی مصنوعات کی نمائش کریں گی۔


    نئے اور اختراعی نظریا ت کے ساتھ نوجوان صنعت کاروں کے لئے اسٹارٹ اپ انڈیااور اسٹینڈ اپ انڈیا جیسے پروگراموں پر حکومت کی توجہ کو دھیان میں رکھتے ہوئے نیشنل کوآپریٹیو ڈیولپمنٹ کوآپریشن (این سی ڈی سی) نے یووا سہکار-کوآپریٹیو انٹرپرائز سپورٹ اور اختراعی اسکیم 2019 وضع کی ہے، جو میلے میں شروع کی جائے گی۔ یہ اسکیم شمال-مشرقی خطے میں کام کرنے والے امداد باہمی اداروں، نیتی آیوگ کے ذریعہ مخصوص کئے گئے آرزومند اضلاع میں درج شدہ اور کام کرنے والے امداد باہمی کے اداروں، 100 فیصد خواتین ؍ ایس سی؍ ایس ٹی ؍ پی ڈبلیو ڈی ارکان والے امداد باہمی اداروں کے لئے نافذالعمل ہے۔ سہکار بھارتی ایسی واحد سب سے بڑی تنظیم ہے، جو امداد باہمی کی تحریک کے فائدے کے بارے میں بیداری پیدا کر رہی ہے۔ اس کا بھی یہ منصوبہ ہے کہ میلے کے افتتاح میں ’’ سمپلی دیسی‘‘ برانڈ کی نمائش اور اس کا آغاز کیا جائے۔


    امداد باہمی سیکٹر کا زرعی برآمدات میں اضافے میں ایک زبردست رول ہے۔ اس سیکٹر نے 2022 تک 30 ارب امریکی ڈالر سے اضافہ کرکےزرعی برآمدات کو 60ارب ڈالر تک پہنچایا، جس کا کہ زرعی برآمدات پالیسی 2018 میں ذکر کیا گیا ہے۔ ہندوستانی امداد باہمی کی مصنوعات کی برآمدات کو فروغ دینے میں آئی آئی سی ٹی ایف کو ایک اہم پلیٹ فارم کے طور پر تسلیم کیا گیا ہے۔ آئی آئی سی ٹی ایف نمائش کاروں ؍ فروخت کرنے والوں ؍ زراعت جیسے سیکٹروں اور اس کے متعلقہ سیکٹروں پر توجہ دینے والے ہندوستان اور بیرون ملک کے خریداروں کا احاطہ کرتا ہے۔ یہ میلہ توقع ہے عالمی سطح پرامداد باہمی کی تجارت کے لئے ایک سازگار ماحول وضع کرے گا۔ کاروبار میں توسیع کے علاوہ ٹیکنالوجی کے تبادلے میں مددگارثابت ہوگا اور امداد باہمی کی مصنوعات کے لئے بین الاقوامی معیار قائم کرنے میں مددگار ثابت ہوگا۔


    آئی آئی سی ٹی ایف کے ایک اٹوٹ حصے کے طور پر امداد باہمی کی تجارت سے متعلق موضوعاتی اجلاس بھی میلے کے تینوں دن منعقد ہوں گے۔ امداد باہمی کے ساتھ مختلف پہلوؤں پر 9اجلاس منعقد ہوں گے، جن میں امداد باہمی تجارت کی عالمکاری، کوآپریٹیو بینکنگ اور مالی شمولیت ،امداد باہمی کے ذریعہ نوجوانوں اور خواتین کو با اختیار بنانا، کوآپریٹیو کے ذریعہ ایگروپروسیسنگ-ایکونظام امداد باہمی کے ذریعہ ایگری ٹیک اور کلائیمیٹ اسمارٹ ایگریکلچر وغیرہ پر توجہ مرکوز کی جائے گی۔ ممتاز شخصیتیں اور اور ممتاز افراد کا ایک پینل ان اجلاس کی صدارت کرے گا۔


    بینکاک میں قائم بین الاقوامی تنظیم این ای ڈی اے سی اور ہندوستان میں سرکردہ اداروں (این اے ایف ای ڈی، اے پی ای ڈی اے، آئی ٹی پی او) زراعت، کسانوں کی فلاح و بہبود، کامرس و صنعت اور امور خارجہ کی وزارتوں کے تعاون سے این سی ڈی سی کی طرف سے مشترکہ طور پر میلے کا اہتمام کیا گیا ہے۔ تلنگانہ، ہریانہ، اتراکھنڈ، پڈوچیری، میگھالیہ اور گوا کی ریاستوں اور مرکز کے زیر انتظام علاقےآئی آئی سی ٹی ایف کے شراکت دار ہیں۔


    ۔۔۔۔۔۔۔۔۔۔۔


    (م ن-ح ا-ک ا)


    U- 4519

    
    
    (Release ID: 1587560) Visitor Counter : 6
    
    
      Read this release in: English , Hindi