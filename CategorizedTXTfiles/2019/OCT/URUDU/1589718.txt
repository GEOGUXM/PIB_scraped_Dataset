      امور داخلہ کی وزارت

      ایک ممنون قوم سردار پٹیل کے تعاون کو ہمیشہ یاد رکھے گی : ا مت شاہ
      
      مرکزی وزیر داخلہ امت شاہ نے راشٹریہ ایکتا دوس کے موقع پر رن فار یونٹی کو جھنڈی دکھائی
      
      جموں و کشمیر کا انضمام سردار پٹیل کا ایک ادھورا خواب تھا۔ وزیر اعظم نریندر مودی نے اسے پورا کیا: امت شاہ
      
      آرٹیکل 370 بھارت میں دہشت گردی کا داخلی دروازہ تھا: امت شاہ
      
      اسٹیچو آف یونٹی یعنی مجسمہ اتحاد کی تنصیب سردار پٹیل کو خراج عقیدت ہے اور ان کی خدمات و تعاون کا اعتراف ہے : امت شاہ
      Posted On: 31 OCT 2019 9:23AM by PIB Delhi


    نئی دلّی، 31 اکتوبر / مرکزی وزیر داخلہ جناب امت شاہ نے آج نئی دلّی کے میجر دھیان چند نیشنل اسٹیڈیم میں مہمان خصوصی کے طور پر رن فار یونٹی یعنی دوڑ برائے اتحاد کو جھنڈی دکھاکر کر روانہ کیا۔ اس موقع پر دلّی کے لیفٹیننٹ گورنر جناب انل بیجل، مکانات اور شہری امور اور شہری ہوا بازی کے مرکزی وزیر (آزادانہ چارج) اور تجارت و صنعت کے مرکزی وزیر مملکت جناب ہر دیپ سنگھ پوری اور مرکزی وزیر مملکت برائے کھیل اور نو جوانوں کے امور (آزادانہ چارج) جناب کرن رجی جو بھی موجود تھے۔


    جناب شاہ نے اس موقع پر ہر ایک کو نیک خواہشات پیش کیں اور کہا کہ ایک متحد بھارت کا باعث سر دار پٹیل ہیں۔ انہوں نے مزید کہا کہ قوم ہمیشہ سردار کی ممنون رہے گی۔ جناب امت شاہ نے بھارت کی تاریخ کے اتحاد کی وضاحت کرتے ہوئے کہا کہ آزادی کے وقت بھارت برطانیہ کے ذریعہ متعدد حکومتوں میں تقسیم تھا اور ایک متحد بھارت ایک چیلنج تھا۔ یہ صرف سردار پٹیل کی ان تھک استقامت کا نتیجہ تھا کہ در پیش چیلنجوں کے باوجود انہوں نے بھارت کو متحد کیا۔ جناب شاہ نے کہا کہ بھارت کے عوام کے لئے رن فار یونٹی سردار پٹیل کے ذریعہ متحد اور مضبوط بھارت کے عزم کے تئیں عہد بستگی اور سردار پٹیل کو ایک بہترین خراج عقیدت ہے۔ انہوں نے کہا کہ بھارت کے ساتھ جموں و کشمیر کا انضمام آرٹیکل 370 اور 35 اے کے باعث ایک ان سلجھا ہوا سوال تھا۔ انہوں نے مزید کہا کہ وزیر اعظم جناب نریندر مودی کی قیادت میں آرٹیکل 370 اور 35 اے کی منسوخی کے ساتھ ہی جموں و کشمیر کا بھارت میں انضمام مکمل ہو سکا ہے۔ انہوں نے کہا کہ یہ انضمام سردار پٹیل کا ایک ادھورا خواب تھا، ساتھ ہی انہوں نے یہ بھی کہا کہ آرٹیکل 370 بھارت کی دہشت گردی کا داخلی در وازہ تھا۔


    جناب شاہ نے سابق وزیر اعظم محترمہ اندرا گاندھی کو بھی ان کی یوم وفات پر یاد کیا۔ انہوں نے کہا کہ آزادی کے بعد برسوں تک سردار پٹیل کو ان کا واجب حق نہیں ملا تھا۔ انہوں نے کہا کہ 182 میٹر دیو قامت مجسمہ اتحاد یعنی اسٹیچو آف یونٹی دنیا کے بلند ترین مجسموں میں سے ایک ہے اور اس مجسمے کی تنصیب سردار پٹیل کے بھارت کے تئیں کئے گئے کاموں کی مسلمہ حیثیت کو تسلیم کئے جانے کی ایک واضح علامت ہے۔


    جناب شاہ نے کہا کہ وزیر اعظم جناب نریندر مودی کی قیادت میں بھارت دنیا کا رفتار ترقی کرنے والا ملک اور دنیا کا بڑی معیشت والااقتصادی ملک بن گیا ہے جو کہ 2024 تک پانچ ٹریلین امریکی ڈالر کی اقتصادیات کا حامل ملک بننے جا رہا ہے۔جناب شاہ نے ہر فرد سے کہا کہ وہ اپنے آپ کو ایک مضبوط، متحد نئے بھارت کے تئیں وقف کرنے کا عہد کریں۔


    جناب شاہ نے اپنے خطاب کے بعد موقع پر موجود اہلکاروں اور تمام شرکاہ کو اتحاد کا حلف دلایا۔


    ۔۔۔۔۔۔


    U.4843

    
    
    (Release ID: 1589718) Visitor Counter : 7
    
    
      Read this release in: English , Marathi , Hindi , Gujarati