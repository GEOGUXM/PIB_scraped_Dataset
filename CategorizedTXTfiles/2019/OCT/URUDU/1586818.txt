      امور داخلہ کی وزارت

      کابینہ سکریٹری نے بہار میں سیلاب کی صورتحال کا جائزہ لینے کی غرض سے این سی ایم سی کے اجلاس کی صدارت کی
      Posted On: 01 OCT 2019 11:13AM by PIB Delhi


    نئی دہلی، یکم؍اکتوبر /


    کابینہ سکریٹری جناب راجیو گابا نے بہار میں سیلاب کی صورتحال کا جائزہ لینے کی غرض سے اہتمام کی جانے والی نیشنل کرائسیس مینجمنٹ کمیٹی (این سی ایم سی) کے اجلاس کی صدارت کی۔ اس اجلاس میں ریاستی سرکار کی جانب سے بتایا گیا کہ ریاست میں زبردست بارش اور ندیوں کی بلند سطح آب کے سبب ریاست کے 16 اضلاع میں سیلاب آگیا ہے۔


    ریاستی سرکار نے بڑے پیمانے پر راحت اور بچاؤ کے کام کئے ہیں، جن میں این ڈی آر ایف اور دیگر مرکزی ایجنسیوں کی جانب سے ہر طرح کی امداد فراہم کی گئی۔ این ڈی آر آئی کی 20 ٹیموں کو ریاست میں متعین کیاگیا ہے ، جن میں سے 6 ٹیموں کو پٹنہ میں معین کیاگیا ہے، جہاں گزشتہ 3 دنوں کے دوران زبردست بارش اور ندیوں کے سطح آب میں اضافہ کے سبب زبردست سیلاب کی صورتحال پیدا ہوگئی ہے۔


    سردست فضائیہ کے 2 ہیلی کاپٹر راحت اور بچاؤ کے کام میں لگائے گئے ہیں۔ اس کے ساتھ ہی کوئلے کی وزارت کی جانب سے چار انتہائی طاقتور پمپ کی دستیاب کرائے گئے ہیں۔ امید ہے کہ یہ آج یہاں پہنچ جائیں گے۔ یہ پمپ پانی کے بھراؤ والے علاقوں سے 3 ہزار گیلن فی منٹ کے حساب سے پانی کھینچ کر باہر پھینکیں گے۔


    اس کے ساتھ ہی خوردنی اشیا اور پینے کے پانی کا اضافی مقدار میں ریاستی سرکار کی جانب سے دستیاب کرائی جارہی ہیں اور سیلاب زدہ علاقوں میں بجلی کی خرابی کو بحال کرانے کے کی کوششیں بھی کی جارہی ہیں۔


    جہاں مرکزی وزارتوں کی ٹیموں نے ریاست میں سیلاب سے ہونے والے نقصان کے اندازہ کاری کا کام شروع کردیا ہے، لیکن اس کے ساتھ ہی یہ ٹیمیں متاثرہ علاقوں کے تازہ حالات کے اندازہ کاری کے لئے ایک اور دورہ کریں گی۔


    محکمہ موسمیات نے کہا ہے کہ جہاں ریاست میں پچھلے کچھ دنوں کے دوران زبردست بارش کے سبب صورتحال ابتر ہوگئی تھی، اب اس میں تدریجا بہتری پیدا ہورہی ہے۔


    اجلاس میں کابینہ سکریٹری موصوف نے سیلاب زدہ علاقوں کی موجودہ صورتحال، راحت اور بچاؤ کے کاموں کی تیاری کا جائزہ لینے کے بعد ہدایت دی کہ ریاستی سرکار کی جانب سے طلب کی جانے والی تمام امداد فوری طور سے فراہم کی جانی چاہئے تاکہ موجودہ بحران پر قابو پایا جاسکے۔


    اس اجلاس میں وزارت داخلہ، وزارت دفاع، کوئلے، آبی ذخائر کی وزارتوں کے سینئر افسران اور این ڈی ایم اے، این ڈی آر ایف، آئی ایم ڈی اور سینٹر واٹر کمیشن کے سینئر افسران نے بھی شرکت کی۔ اس کے ساتھ ہی چیف سکریٹری اور ریاستی سرکار کے سینئر افسران نے بھی ویڈیو کانفرنسنگ کے ذریعہ اس اجلاس میں شرکت کی۔


    *********** ***


    ( م ن ۔ ع ر (


    U. No.4417


    

    
    (Release ID: 1586818) Visitor Counter : 8
    
    
      Read this release in: English , Hindi