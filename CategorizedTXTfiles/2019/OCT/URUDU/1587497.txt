      وزارت دفاع

      رکشا منتری راج ناتھ سنگھ کے فرانس کے صدر کے ساتھ پیرس میں مذاکرات
      
      دونوں رہنماؤں نے باہمی دفاعی شراکت داری کا جائزہ لیا

      Posted On: 08 OCT 2019 6:05PM by PIB Delhi

    نئی دلّی، 08 اکتوبر / رکشا منتری جناب راج ناتھ سنگھ نے جمہوریہ فرانس کے صدر مسٹر ایمینوئیل میکرون سے پیرس میں 08 اکتوبر، 2019 کو مذاکرات کئے۔ رکشا منتری فرانس کے دو دورزہ دورے پر پیر کے روز پیرس آئے ہیں۔ مذاکرات کے دوران، دونوں رہنماؤں نے باہمی دفاعی ساجھے داری کے موضوع پر جامع تبادلہ خیالات کئے اور دونوں ملکوں کے درمیان عہد بستگیوں کو مسلسل مستحکم کرنے پر زور دیا ۔


    جناب راج ناتھ سنگھ نے میٹنگ کے بعد کہا کہ میں صدر میکرون کا اسٹریٹجک ساجھے داری کو مضبوط بنانے کی حمایت کے لئے خاص طور پر دفاعی شعبے میں بھارت کے ساتھ ’میک ان انڈیا‘ پہل قدمیوں کے ساتھ تعاون کے لئے شکر گزار ہوں۔“ رکشا منتری نے دہشت گردی سے نمٹنے سمیت بھارت کے حکمت عملی مفاد اور اصولوں کی مضبوط حمایت کے لئے بھی فرانس کے صدر کا شکریہ ادا کیا۔


    اس سے قبل،رکشا منتری جناب راج ناتھ سنگھ نے اپنی آمد پر ٹوئیٹ کیا تھا کہ فرانس بھارت کا انتہائی اہم اسٹریٹجک ساجھے دار ہے اور اس کے بھارت کے ساتھ خصوصی تعلقات روایتی عہد بندیوں کے دائرے سے مستثنیٰہیں۔ رکشا منتری نے یہ بھی کہا کہ ان کے دورہ فرانس کا مقصد دونوں ملکوں کے درمیان اسٹریٹجک ساجھے داری کو توسیع دینا ہے۔


    رکشا منتری جناب راج ناتھ سنگھ نے حکومت ہند کی جانب سے اورہندوستانی عوام کی جانب سے فرانس کے سابق صدر مسٹر جیکوس چیراک کی رحلت پر تعزیت کا اظہار کرتے ہوئے کہا کہ مسٹر چیراک نے بھارت۔ فرانس اسٹریٹجک ساجھے داری میں ایک فیصلہ کن کردار ادا کیا ہے۔


    رکشا منتری جناب راج ناتھ سنگھ، بعد از اں فرانس کے آرمڈ فورسز کی وزیر محترمہ فلورنس پارلے کے ہمراہ بورڈوکس میں رافیل جنگی طیارہ کو حوالے کرنے کی تقریب میں بھی شرکت کریں گے۔ رکشا منتری کا رافیل فائٹر ایئر کرافٹ میں سوار ہونے سے قبل وجے دشمی کے موقع پر ’ شستر پوجا‘کی تقریب منعقد کرنے کا بھی پروگرام ہے۔


    ۔۔۔۔۔۔


    U.4499


    م۔ ر۔ ر۔

    
    
    (Release ID: 1587497) Visitor Counter : 3
    
    
      Read this release in: English , Hindi , Tamil