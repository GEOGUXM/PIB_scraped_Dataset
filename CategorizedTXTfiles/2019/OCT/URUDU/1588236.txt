      وزارات ثقافت

      راشٹریہ سنسکرتی مہوتسو 2019 کا جبل پورایڈیشن فنکاری کے مختلف نمونوں کےساتھ آج شاندار فائنل کے ساتھ ختم ہوگیا
      
      راشٹریہ سنسکرتی مہوتسو کا ساگر اور ریوا ایڈیشن کل شروع ہوگا

      Posted On: 15 OCT 2019 9:00PM by PIB Delhi

    نئیدہلی 16 اکتوبر۔راشٹریہ سنسکرتی مہوتسو (آر ایس ایم ) 2019 جو وزارت ثقافت کی طرف سے مدھیہ پردیش میں14 اکتوبر 2019سے منعقدہ ایک اہم میلہ ہے ، اس کا جبل پور ایڈیشن آج شاندار فائنل کے ساتھ ختم ہوگیا ۔ فائنل کے دوران فنکاری کے مختلف عملی مظاہرے کئے گئے۔ فائنل میں بھارت کے پہلے سنسکرت فیوزن بینڈ دھروا کی روح پرور کارکردگی دیکھنے میں آئی ، مایہ ناز منی پوری رقاصہ محترمہ پریتی پٹیل اور قوالی گائک صابری برادران نے اپنے فن کا مظاہرہ کیا۔راشٹریہ سنسکرتی مہوتسو کا اگلا سفر ساگر اور ریوا میں کل سے شروع ہوگا۔


    مسلسل پانچ سال سے اس میلے کی زبردست تعریف کی جارہی کہ اس نے ایک اجتماعی تنظیم ’ایک بھارت شریشٹھا بھارت ‘ کے تحت بھارت کے قیمتی ،متنوع اور نامعلوم کلچر تک ریاست کے سامعین کی رسائی میں ایک بڑا رول ادا کیا ہے۔ اس میلے میں 400سے زیادہ ماہرین نے مختلف لوک رقصوں کے سلسلے میں اپنی کارکردگی کا مظاہرہ کیا اور پورے بھارت سے ماہر کاریگروں کے تیار کردہ دستکاری کے نمونو ں کی نمائش کی گئی اور ساتھ ہی ساتھ ایک چھت کے نیچے روایتی کھانا پکانے والوں کے ذریعہ تیار کردہ مختلف کھانے پیش کئے گئے ۔


    آر ایس ایم جو ایک سرکردہ کلچرل اتسو ہے ، اپنے میلوں میں ’ سب میں اتحاد ‘ کا خیال پیش کرتا ہے ۔ کلچر کے مرکزی وزیر جناب پرہلاد سنگھ پٹیل کا یہ منصوبہ کہ بھارت کے گاؤوں سے قیمتی کلچر اور فنی نمونوں کو تلاش کیا جائے ،اسے مختلف فنکاروں نے عملی شکل دی اور اپنی کارکردگی کا مظاہرہ کیا، جو کہ اس میلے کی تقریب کی بے مثال دلچسپی رہی ۔


    ایک بھارت شریشٹھا بھارت کے تحت بھارت کے تمام علاقائی کلچرل مرکزوں کے فنکاروں کے ذریعہ فنکاری کے مختلف مظاہروں کا احاطہ کیا گیا ۔ان میں کلاسیکی رقص ، لوک نرتیہ ، لوک موسیقی اور کھانا پکانے کے مختلف فنون کا اظہار شامل تھا۔ مہوتسو میں لگائے گئے اسٹالوں اور ٹینٹوں میں ہینڈ لوم اور دستکاری سے متعلق چیزوں کی بھی نمائش کی گئی تھی۔ بہار ،مدھیہ پردیش ، مہاراشٹر ، مغربی بنگال اور دیگر بہت سی ساتھی ریاستوں کے مشہور کھانے فوڈ اسٹالوں پر رکھے گئے تھے۔ جبلپور کے لوگوں نے میلے کے پہلے دودنوںمیں دستکاری، کھانوں، مجسموں،تصویروں کی ایک ہی کیمپس میں زبردست خریداری کی ۔افتتاحی دن کلاسیکی سازبجانے والے پنڈت وشو موہن بھٹ ، کتھک کی ماہر محترمہ شوبھنا نارائن اور مشہور ہندی اور مراٹھی پلے بیک سنگر جناب سریش واڈیکر کی مسحور کن کارکردگی سے لوگ حیران رہ گئے ۔


    دوسرے دن کا پروگرام دھروابینڈ سے شروع ہوا۔آر ایس ایم نے اپنی پچھلی پیش کش جو سنجیدہ شکل میں تھی ،اسے خیر باد کہا اور نئی اور انوکھی شکل میں پروگرام پیش کئے ۔ دوسرے دن کا پروگرام صابری برادران کی روح پرور کارکردگی کے ساتھ ختم ہوا جس کے لئے بڑی تعداد میں موجود لوگوں نے تالیاں بجائیں اوران کی تعریف کی ۔ مشہورقوالی دیر نہ ہوجائے کہیں دیر نہ ہوجائے کا لوگوں نے بڑ ی گرم جوشی سے خیر مقدم کیا۔


    راشٹریہ سنسکرتی مہوتسو کا اگلا سفر ساگر میں کل سے سول لائنس کے پی ٹی سی میدان پیلی کوٹھی روڈ شروع ہوگا ۔یہ شام چھ بجے سے رات ساڑھے نو بجے تک ہوگا۔


    ۰۰۰۰


    م ن ۔ج۔رم


    U-4 615

    
    
    (Release ID: 1588236) Visitor Counter : 4
    
    
      Read this release in: English , Hindi