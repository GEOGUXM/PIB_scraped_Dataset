      بہت چھوٹی، چھوٹی اور درمیانی صنعتوں کی وزارت

      کھادی اور گاؤں صنعتوں کے کمیشن نے گیس اتھارٹی آف انڈیا لمیٹڈ سے پانچ اعشاریہ آٹھ آٹھ کروڑ روپے مالیت کا نیا آر ڈر لیا
      Posted On: 14 OCT 2019 5:46PM by PIB Delhi


    نئی دہلی، 14 ؍اکتوبر،کھادی اور گاؤں صنعتوں کے کمیشن (کے وی آئی سی) نے اپنے 23504 ملازمین کے لئے کھادی گفٹ کوپنس کی شکل میں گیس اتھارٹی آف انڈیا لمیٹڈ (جی اے آئی ایل) سے پانچ اعشاریہ آٹھ آٹھ کروڑ روپے مالیت کا نیا آرڈر حاصل کیا ہے۔ گیل نے ملک بھر میں اپنے تمام یونٹوں میں 23504 ملازمین میں سے ہر ایک کے لئے 2500 روپے کے کھادی کوپنس کا تحفہ دینے کے لئے رضامندی ظاہر کی ہے۔ البتہ ملازمین 2500 روپے کے کوپنس سے 3250 روپے مالیت کے گاؤں صنعتوں کی مصنوعات اور کھادی خرید سکیں گے۔ یہ کوپنس کے وی آئی سی کے تمام ڈپارٹمنٹل سیل ، آؤٹ لیٹ میں پورے سال واپس لئے جاسکتے ہیں۔ اپنے کوپنس واپس کئے جانے کے لئے گیل کے ملازمین کو آسان رسائی دینے کی خاطر کے وی آئی سی پٹنہ ، ضلع ایٹاوہ، وجے پور ، ضلع گونا اور جھبوا (مدھیہ پردیش) میں تین نمائشوں کا بھی اہتمام کرے گا، جہاں گیل کے اپنے زیادہ سے زیادہ ملازمین ہیں۔ کے وی آئی سی اور گیل کے درمیان 10 اکتوبر 2019 کو ایک مفاہمت نامے پر دستخط کئے گئے تھے۔ کے وی آئی سی اس ہفتے کوپنس فراہم کرے گا۔


    کے وی آئی سی کے چیئر مین ونئے کمار سکسینہ نے بتایا کہ حکومت اور پی ایس یوز کی طرف سے اس طرح کے زبردست آرڈر نہ صرف دستکاروں کی آمدنی میں اضافہ کرے گا بلکہ نئے صنعت کاروں کو بھی اس بات کی ترغیب دے گا کہ وہ بہتر جاب ایونیو کے ساتھ کھادی سے جڑیں۔ انہوں نے کہا کہ گیل ، او این جی سی ، آر ای سی ، آئی او سی ، ایم آر پی ایل ، او آئی ایل، جے کے سیمنٹ اور بی ای ای کی طرف سے حالیہ ماضی میں آرڈرس کھادی دستکاروں کی روزی روٹی پر ایک پیچیدہ اثر ڈالنے میں کامیاب رہے ہیں اور کے وی آئی سی کی کٹی میں ہزاروں نئے دستکاروں کے اضافے سے مزید روزگار پیدا ہورہے ہیں۔


    قابل ذکر ہے کہ کے وی آئی سی نے پہلی مرتبہ 2017 میں گفٹ کوپن اسکیم شروع کی تھی اور اب تک 89 اعشاریہ دو نو کروڑ روپے مالیت کے گفٹ کوپن فروخت کئے جاچکے ہیں جو اپنے آپ میں ایک ریکارڈ ہے اور اس بات کا بھی عندیہ کہ لوگوں نے دیگر انٹرنیشنل برانچ کی جگہ کھادی کو اپنانا شروع کردیا ہے۔


    اس سال کے شروع میں کے وی آئی سی نے اپنے 14064 ملازمین کے لئے کھادی گفٹ کوپنس کی شکل میں آئل انڈیا لمیٹڈ سے 7.03 کروڑ روپے مالیت کے آرڈر حاصل کئے ہیں اور اپنے 800 ملازمین کے لئے 80 لاکھ روپے کی مالیت کے گفٹ کوپنس بیورو آف انرجی افیشی اینسی (بی ای ای) سے آرڈر حاصل کئے ہیں۔


    ۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 4590

    
    
    (Release ID: 1588072) Visitor Counter : 10
    
    
      Read this release in: English , Hindi