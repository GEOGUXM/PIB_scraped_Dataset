      امور داخلہ کی وزارت

      قومی آبادی رجسٹر اور مردم شماری 2021 کے لئے مردم شماری مہم کے ڈائرکٹروں، ریاستی کو آرڈی نیٹروں کی کل ہند کانفرنس
      Posted On: 10 OCT 2019 9:00PM by PIB Delhi


    نئی دلّی، 10 اکتوبر / رجسٹرار جنرل اور بھارت کے مردم شماری کمشنر ڈاکٹر وویک جوشی کی سر براہی میں نئی دلّی میں قومی آبادی رجسٹر کو اپ ڈیٹ کرنے اور مردم شماری 2021 کے لئے مردم شماری مہم کے ڈائرکٹر صاحبان اور ریاستی کو آر ڈی نیٹروں کی ایک کل ہند کانفرنس منعقد ہو ئی۔ اس مو قع پر ریاستی حکومتوں کے سینئر افسران اور ڈی سی او افسران بھی موجود تھے۔


    اس کانفرنس کا مقصد مردم شماری 2021 کے دونوں مرحلوں مکانات کی فہرست سازی اور آبادی کو شمار کرنا، اس سے متعلق خدشات کو دور کرنا اور اس کام میں بہتری کے لئے مشورے اور آراء طلب کرنے کی غرض سے ملاقات کرنا تھا۔ مردم شماری سے متعلق پھیلی ہوئی مختلف اطلاعات اور فرمودات ریاستی کو آر ڈی نیٹروں اور مردم شماری مہم کے ڈائرکٹر صاحبان کو فراہم کرائی گئیں۔


    کانفرنس کا آغاز ڈاکٹر جوشی کی افتتاحی تقریب کے ساتھ ہوا اور بعد آزاں مردم شماری 2021 سے متعلق مختلف ریاستوں کے رول کے بارے میں تبادلہ خیالات کیا گیا، مرکزی حکومت کی جانب سے ریاستوں کو فراہم کردہ مدد اور اس مہم کو چلانے کے لئے ریاستی حکومتوں سے توقعات پر غور کیا گیا۔ سینئر اہلکاروں کو درکار ضروری لوازمات کی فراہمی کے بارے میں آگاہ کیا گیا نیز یہ بھی بتایا گیا کہ مردم شماری کے تئیں کس طرح بیداری مہم چلائی جائے گی۔


    آنے والی مردم شماری میں ڈیجیٹل طریقہ کار استعمال کئے جانے کے بارے میں موبائل ایپ پرپریزنٹیشن دیا گیا جس میں مردم شماری سے متعلق مینجمنٹ اور مانیٹر نگ پورٹل شامل ہیں۔ مردم شماری سے متعلق مختلف نظریات کے علاوہ ملک میں نیشنل پاپولیشن رجسٹر (این پی آر) یعنی قومی آبادی رجسٹر پر بھی تبادلہ خیال کیا گیا۔


    نیشنل ٹرینروں کی تربیت 14 اکتوبر، 2019 سے شروع ہو رہی ہے اور ریاستی اہلکاروں کو تربیت کے اس شیڈول کے بارے میں مطلع کر دیا گیا ہے۔ ساتھ ہی یہ بھی مطلع کر دیا گیا ہے کہ اس تربیت میں قومی سطح سے لے کر شمار یات کی سطح تک ریاستی اہلکاروں میں سے ہر ایک کی شرکت کو یقینی بنایا جائے۔ اس سے مردم شماری مہم میں خلا پیدا ہونے کے امکان کو پُر کرنے میں مدد ملے گی۔


    ۔۔۔۔۔۔


    U.4550

    
    
    (Release ID: 1587792) Visitor Counter : 3
    
    
      Read this release in: English , Hindi