      صدر جمہوریہ کا سکریٹریٹ

      فلپائن میں صدر جمہوریۂ ہند نے میں ہندوستانی برادری سے خطاب کیا؛ ان سے اختراع، سرمایہ کاری، تحقیق اور تعلیم کے شعبوں میں ہندوستان کے ذریعے پیش کیے جانے والے مواقع سے فائدہ اٹھانے کی اپیل کی
      Posted On: 20 OCT 2019 11:22AM by PIB Delhi


    نئی دہلی، 20 اکتوبر/ صدر جمہوریۂ ہند جناب رام ناتھ کووند نے آج (20 اکتوبر 2019) منیلا میں فلپائن میں ہندوستان کے سفیر جناب جے دیپ مجمدار کے ذریعے دیئے گئے ہندوستانی برادری کے استقبالیے میں شرکت کی۔


    حاضرین سے خطاب کرتے ہوئے صدر جمہوریہ نے کہا کہ فلپائن میں ہندوستانی برادری کی موجودگی دونوں ممالک کے درمیان دہائیوں سے دوستی کا ایک مضبوط رابطہ ہے۔ ہند نژاد لوگوں کی تعداد میں گذشتہ چند برسوں میں یہاں پر بہت زیادہ اضافہ ہوا ہے۔ وہ سبھی فلپائن کی معیشت اور معاشرے کے فروغ میں تعاون کر رہے ہیں۔ اور فلپائن میں ہندوستان اور ہندوستانیوں کی امیج کو بہتر بنا رہے ہیں۔


    صدر جمہوریہ نے کہا کہ ایک نیے ہندوستان کی تعمیر کرنے کی ہماری کوشش میں ہمیں ہند نژاد لوگوں کی حمایت اور مدد کی ضرورت ہے۔ انھوں نے اختراع، سرمایہ کاری، تحقیق اور تعلیم کے شعبوں میں آج ہندوستان میں جو مواقع ان کے لیے دستیاب ہیں ان کا فائدہ اٹھانے کی اپیل کی۔ انھوں نے کہا کہ ہندوستان کے بڑے اقدامات، مثلاً میک ان انڈیا، ڈیجیٹل انڈیا، اسکل انڈیا، گنگا کی صفائی کا پروجیکٹ، سووچھ بھارت مشن، اسمارٹ سٹی اور جل جیون مشن میں ان کی شرکت کی ضرورت ہے۔


    صدر جمہوریہ نے کہا کہ فلپائن میں ہندوستانی کمپنیوں کی سرمایہ کاری اور موجودگی کے معاملے میں ہندوستان کے دو طرفہ اقتصادی معاملات میں بہتری آرہی ہے۔ ہندوستان اور فلپائن کی تجارت بڑھ کر تقریباً 2.5 بلین امریکی ڈالر تک پہنچ چکی ہیں لیکن تیزی سے ترقی کرنے والی ہماری دونوں معیشتوں کے لیے ہماری دو طرفہ تجارت کا دائرہ کار ابھی زیادہ وسیع نہیں ہے۔ ابھی بہت زیادہ امکانات ہیں جن کا فائدہ اٹھانے کی ضرورت ہے۔ انھوں نے اس بات پر اعتماد کا اظہار کیا کہ ہندوستانی برادری کی پہل اور کاروباری اقدام سے دونوں ممالک کی خوشحالی کے لیے ہم بہت کچھ کرسکتے ہیں۔


    اس سے قبل دن میں صدر جمہوریہ نے کیزون سٹی میں مریم کالج میں شہر کے میئر اور دیگر معززین کی موجودگی میں مہاتما گاندھی کے مجسمے کی نقاب کشائی کی۔ اس موقع پر خطاب کرتے ہوئے صدر جمہوریہ نے کہا کہ مہاتما گاندھی کا مجسمہ فلپائن کے لوگوں کے لیے ہندوستان کے عوام کی جانب سے ایک تحفہ ہے لیکن مہاتما گاندھی کا تعلق سبھی ثقافتوں اور تمام معاشروں سے ہے۔ ہمیں توقع ہے کہ وہ سبھی کے لیے امن، ہم آہنگی اور پائیدار ترقی کے ہمارے مشترکہ سفر میں ہماری رہنمائی کرتے رہیں گے۔


    کل صبح (21 اکتوبر 2019 کو) صدر جمہوریہ دو ملکوں کے اپنے سرکاری دورے کے آخری مرحلے میں جاپان کے لیے روانہ ہوجائیں گے۔


    ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 20 - 10 - 2019 )


    U. No. 4666


    

    
    (Release ID: 1588558) Visitor Counter : 7
    
    
      Read this release in: English , Hindi , Bengali