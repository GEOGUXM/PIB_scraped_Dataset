      عملے، عوامی شکایات اور پنشن کی وزارت

      سی آر پی ایف کے شمالی زون کے اسپیشل ڈی جی ذوالفقار حسن نے وزیر اعظم کے دفتر میں وزیر مملکت ڈاکٹر جتندر سنگھ سے ملاقات کی
      
      انہوں نے وزیرموصوف کو آرٹیکل 370 کی منسوخی کے بعد جموں کشمیر کی صورتحال کے بارے میں جانکاری فراہم کی
      
      ڈاکٹر جتیندر سنگھ نے جموں و کشمیر میں امن اور معمول کے حالات کو برقرار رکھنے کے لئے نیم فوجی دستوں کی تعریف کی

      Posted On: 07 OCT 2019 3:51PM by PIB Delhi

    نئی دہلی، 07 ؍ اکتوبر2019 :سینٹرل ریزرو پولس فورس (سی آر پی ایف)کے شمالی زون کے اسپیشل ڈی جی جناب ذوالفقار حسن نے آج یہاں شمال مشرقی ریاستوں کی ترقی کے وزیر مملکت(آزادانہ چارج)، نیز وزیر اعظم کے دفتر، عملے، عوامی شکایات، پنشن ، جوہری توانائی اور خلاء کے وزیر مملکت ڈاکٹر جتیندر سنگھ سے ملاقات کی۔


    ملاقات کے دوران جناب ذوالفقار حسن نے وزیر موصوف کو جموں کشمیر میں آرٹیکل 370 کی منسوخی کے بعد ریاست کے حالات کی جانکاری فراہم کی۔انہوں نے کہا کہ گزشتہ 5؍اگست کے بعدحالات معمول کے مطابق رہے ہیں۔جموں وکشمیر میں کچھ پابندیوں کو چھوڑ کر تشدد اور کرفیو کا کوئی واقعہ رونما نہیں ہوا ہے۔جناب ذوالفقار حسن نے وزیر موصوف کو کامیاب امرناتھ یاترا سے متعلق ایک کافی ٹیبل بک بھی پیش کی۔


    ڈاکٹر جتیندر سنگھ نے جموں وکشمیر میں گزشتہ دو دہائیوں کے دوران ان کے اہم تعاون کے لئے نیم فوجی فورسیز اور آرمی کی کافی تعریف کی۔ انہوں نے کہا کہ حالیہ برسوں میں یہ سال سب سے زیادہ پُرامن تہواروں کا موسم رہا ہے۔وزیر موصوف نے کہا کہ عید اور یوم آزادی جیسے تہوار نہایت ہی پُرامن طریقے سے منائے گئے ہیں۔ انہوں نے ملک میں امن و امان کو برقرار رکھنے کے دوران ان کی قربانیوں کے لئے نیم فوجی دستوں کو سراہا ۔


    ********


    U: 4489

    
    
    (Release ID: 1587421) Visitor Counter : 7
    
    
      Read this release in: English , Hindi , Tamil