      وزارت سیاحت

      وزارتِ سیاحت نے لداخ میں اپنی نوعیت کے پہلے ایڈوینچر ٹریکنگ ٹریننگ کورس کا انعقاد کیا
      
      یہ کورس سیاحتی سرگرمیوں کو فروغ دینے کے علاوہ نو جوانوں کے درمیان ٹریکنگ کی بنیادی صلاحیتوں کو پروان چڑھائے گا
      
      
      تین بیچوں میں تقریباً 90 مقامی نو جوانوں کو تربیت فراہم کی جائے گی

      Posted On: 07 OCT 2019 5:54PM by PIB Delhi

    نئی دہلی، 07 اکتوبر / لداخ میں سیاحت کو ترقی دینے کے وزیر اعظم جناب نریندر مودی کے ویژن کو مد نظر رکھتے ہوئے سیاحت اور ثقافت کے وزیر مملکت ( آزادانہ چارج ) جناب پرہلاد سنگھ پٹیل کی قیادت میں انڈین انسٹی ٹیوٹ آف اسکائنگ اینڈ ماؤنٹیئرنگ ( آئی آئی ایس ایم ) گلمرگ ، وزارت سیاحت ، حکومت ہند نے سیاحت کی وزارت کے تحت ایک خود مختار ادارہ انڈین انسٹی ٹیوٹ آف ٹریول اینڈ ٹورزم مینجمنٹ ( آئی آئی ٹی ٹی ایم ) کے اشتراک سے ٹریکنگ میں ایک ایڈوینچر ٹورزم ٹریننگ کورس کا اہتمام کیا ۔


    لداخ خطے میں اپنی نوعیت کا پہلا دس روزہ تربیتی کورس کوہ پیمائی کے مختلف پہلوؤں میں مقامی نو جوانوں کو تربیت فراہم کرے گا اور انہیں کوہ پیمائی کے تجربات سے فیض یاب کرے گا ۔ اس کورس کے پہلے بیچ میں 30 سے زائد مقامی نو جوانوں نے اپنا اندراج کرایا ہے ۔ اس کا آغاز 24 ستمبر ، 2019 ء کو عمل میں آیا ہے ۔ تین بیچوں میں تقریباً 90 مقامی نو جوانوں کو تربیت فراہم کی جائے گی ۔


    اس تربیتی پروگرام کا اختتام 12 اکتوبر ، 2019 ء کو عمل میں آئے گا ۔ ٹریکنگ پروگرام کا آغاز ایک مختصر تعارف کے ساتھ ہوا ۔ ٹریکنگ پروگرام کے شرکاء 10 دنوں کے اندر اسپیتھوک ، تھین ، زِن چین ، رُمبَک ، اسٹوک لا بیس ، اسٹوک جیسے مقامات کی سیر کریں گے اور لیہہ واپس آ جائیں گے ۔ اس تربیتی پروگرام کا مقصد نو جوانوں میں ٹریکنگ کی بنیادی صلاحیتوں کو پروان چڑھانا ہے تاکہ یہ نو جوان مستقبل میں گائیڈ یا صنعت کار بننے کے لئے اِن صلاحیتوں کا استعمال کر سکیں ۔


    ۔ ۔ ۔ ۔ ۔ ۔


    U. No. 4495

    
    
    (Release ID: 1587428) Visitor Counter : 10
    
    
      Read this release in: English , Hindi