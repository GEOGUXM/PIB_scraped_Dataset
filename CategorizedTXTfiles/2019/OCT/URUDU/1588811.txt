      دیہی ترقیات کی وزارت

      جناب این ایس تومر نے نیوگرامین وکاس بھون کا سنگ بنیاد رکھا
      Posted On: 22 OCT 2019 7:19PM by PIB Delhi


    نئی دہلی۔ 22 ؍اکتوبر۔دیہی ترقیات ، پنچایتی راج ، زراعت اور کسانوں کی فلا ح وبہبود کے مرکزی وزیر جناب نریندر سنگھ تومر نے آج نئی دہلی میں کے جی مارگ پر گرامین وکاس بھون کی تعمیر کیلئے سنگ بنیاد رکھا۔ اس موقع پر دیہی ترقیات کی وزیر مملکت سادھوی نرنجن جیوتی ، دیہی ترقیات کے محکمے کے سکریٹری جناب امرجیت سنہا اور دیہی ترقیات کی وزارت ، پنچایتی راج کی وزارت اور محکمہ تعمیر ات عامہ کے سینئر افسران بھی موجود تھے۔ اس عمارت میں دیہی ترقیات کی وزارت ، پنچایتی راج کی وزارت اور پینے کے پانی نیز حفظان صحت کے محکمے (ڈی ڈبلیو ایس) کے وزراء ، سکریٹریوں ، افسروں اور اہلکاروں کے دفاتر ہوں گے۔


    گرامین وکاس بھون دو بیسمنٹ ، گراؤنڈ فلور اور 9 اَپر فلورس پر مشتمل ہوگا۔ اس بھون میں کثافت سے پاک سہولتیں ہوں گی، بارش کے پانی کو جمع کرنے ، شمسی بجلی کے پلانٹ اور دیگر جدید سہولتیں موجود ہوں گی۔ بیسمنٹ میں تقریباً 570 کاروں کے پارک کرنے کی گنجائش ہوگی۔ عمارت میں ٹاپ فلور پر جدید سہولتوں سے آراستہ آڈیٹوریم ہوگا جس میں 500 لوگوں کے بیٹھنے کی سہولت ہوگی اور کیفیٹیریا بھی ہوگا۔ گراؤنڈ فلور پر عام سہولتیں فراہم کی جائیں گی مثلاً اے ٹی ایم، بینک اور کیندریہ بھنڈار وغیرہ۔


    تعمیر کاکام مرکزی محکمہ تعمیرات عامہ کے ذریعے انجام دیاجائیگا۔ اس پروجیکٹ کے لئے جو رقم منظور کی گئی ہے وہ 361.60 کروڑ روپئے ہے۔ مجوزہ عمارت جولائی 2021 تک مکمل ہوجائیگی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-4713

    
    
    (Release ID: 1588811) Visitor Counter : 2
    
    
      Read this release in: English , Hindi