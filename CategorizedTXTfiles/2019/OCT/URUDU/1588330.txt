      ٹیکسٹائلز کی وزارت

      ٹیکسٹائل کے سکریٹری نے آئی ایچ جی ایف دہلی فئیر کا افتتاح کیا
      
      میلے کا موضوع ہے: ’ چیزوں کی ہیئت تبدیل کیجئے ، انہیں دوبارہ استعمال کیجئے اور انہیں نئی شکل دیجئے‘

      Posted On: 16 OCT 2019 4:56PM by PIB Delhi

    

    ٹیکسٹائل کے سکریٹری آئی ایچ جی ایف دہلی فیئر 2019 کا افتتاح کرتے ہوئے


    نئی دہلی 17 اکتوبر ۔ٹیکسٹائل کے سکریٹری جناب روی کپور نے آج گریٹرنوئیڈا میں انڈیا ایکسپو سینٹر اینڈ مارٹ میں انڈین ہینڈی کرافٹس اینڈ گفٹ فئیر (آئی ایچ جی ایف ) کے 48 ویں ایڈیشن کا افتتاح کیا ۔ 110 ملکوں کے خریدار بھارت میں اس میلے میں تقریباََ 3200 بھارتی نمائش کاروں کی محتلف مصنوعات کی خریداری کررہے ہیں جن میں گھر کا سامان ، کپڑے ،فیشن کی چیزیں ،فرنیچر اور کپڑا وغیرہ شامل ہیں۔ یہ میلہ 16سے 20 اکتوبر 2019 تک جاری رہے گا۔


    ٹیکسٹائل کے سکریٹری جناب روی کپور نے افتتاحی تقریب میں تقریر کرتے ہوئے آئی ایچ جی ایف دہلی فئیر کے منتظمین پر زور دیا کہ وہ اس بات کو یقینی بنانے کی ہر ممکن کوشش کریں کہ اگلے سال یہ میلہ د س ہزار سےزیادہ نمائش کاروں کو اپنی طرف راغب کرسکے ۔ انہوں نے مزید کہا کہ بھارتی فنکاروں کی صلاحیت اور بھارت کی فنکاری کے ورثے نیز دستکاری کی صنعت میں یہ صلاحیت موجود ہے کہ نہ صرف اپنے سیکٹر کے لئے اور زیادہ ترقی حاصل کرے بلکہ فنکاروں اور برآمد کاروں کی آمدنی میں اضافہ کرے اور بھارت کی دستکاری کی مصنوعات کی برآمدکی مالیت جو اس وقت 26590 کروڑ روپے ہے ،اسے بڑھاکر ایک لاکھ کروڑروپے کردے ۔


    ٹیکسٹائل کے سکریٹری نے مزید کہا کہ دستکاری کی مصنوعات کی برآمدات کو فروغ دینے سے متعلق کونسل( ای پی سی ایچ ) کو چاہئے کہ وہ بھارت میں دستکاری کے پارک کھولنے کے امکانات تلاش کرے اور ان پارکوں کو ترقی دے کرسیاحت اور فنکاری کے مرکزوں میں تبدیل کرے ۔ انہوں نے پوشاکوں اور ہینڈلوم کے لئے دستکاری کے پارک قائم کرنے کی ای پی سی ایچ کی تجویز کا خیر مقدم کیا اور ای پی سی ایچ کی طرف سے پوشاکوں اور ہینڈ لوم کے اس طرح کے پارکوں کے قیام میں ٹیکسٹائل کی وزارت کی امداد کا یقین دلایا۔ چھوٹے منظم یونٹوں کی طرف سے ان پارکوںمیں سامان کی تیاری کی منتقلی سے چھوٹے یونٹوں کو بھی فائدہ ہوگا کیونکہ اس سے مجموعی لاگت کم ہوجائے گی۔


    انہوں نے ای پی سی ایچ کو ہدایت کی کہ وہ آئی ایچ جی ایف دہلی فئیر میں خاتون صنعت کاروں اور نئے فنکاروں کے لئے بھی ایک نیا شعبہ شامل کرے اور اس بات کو یقینی بنائے کہ دستکاری کی صنعت ایک دیر پا ماڈل کے طورپر کام کرے ، جہاں سامان کی تیاری کے پورے عمل میں کوئی بھی چیز ضائع نہ ہو۔


    ای پی سی ایچ کے ڈائریکٹر جنرل راکیش کمار نے کہا کہ ای پی سی ایچ اس میلے میں چیزوں کی ہیئت تبدیل کرنے ، انہیں دوبارہ استعمال کرنے اور دوبارہ استعمال کے بعد نئی شکل دینے پر توجہ دے کر دیر پر ترقی اور ماحولیات کے تحفظ کی کوششیں کررہا ہے ۔تقریبا ََ 50 ٹن بےکارسامان مثلاََ پلاسٹک اوردھاتو ں کے ٹکڑے وغیرہ ،لکڑی اور بےکارکپڑوں کو آئی ایچ جی ایف دہلی فئیر 2019 کو ادلکش بنانے اورسجانے کے لئے استعمال کیا جارہا ہے۔


    ای پی سی ایچ کے ڈائریکٹر جنرل نے مزیدکہا کہ پلاسٹک کے استعمال کو کم کرنے کی خاطر کونسل نے بوتلوں والے پانی کا سلسلہ ختم کرنے کافیصلہ کیا ہے اور اس کی جگہ وہ میلے میں آنےوالوں نیزنمائش کاروں کو دھات کی بوتلیں فراہم کررہا ہے ، جنہیں پورے میلے میں لگے ہوئے پانی کے اسٹیشنوں پر دوبارہ بھرا جاسکتا ہے ۔ کاربن کے اخراج کو کم سے کم کرنے کی غرض سے چھت پر ایک تین میگاواٹ کا شمسی توانئی کا پینل نصب کیا گیا ہے۔


    آئی ایچ جی ایف دہلی فئیر 2019 میں مختلف سمینار ہوں گے ،جس میں ماہرین کی طرف سے مختلف موضوعات پر مقالے پڑھے جائیں گے ، اس میلے میں فیشن شوزہوں گے نیز نمائش کاروں کی طرف سے خریدے گئے زیورات اور دیگر سامان کے ساتھ ماڈل ، ریمپ پر چلیں گے ۔


    ای پی سی ایچ ملک سے دستکاری کی برآمدات کو فروغ دے کر دنیا کے مختلف ملکوں میں پہنچانے والی ایک نوڈل ایجنسی ہے ۔ یہ ایجنسی بیرون ملک بھارت کو اعلی ٰ معیار کی دستکاری کی مصنوعات اور خدمات کے قابل بھروسہ سپلائر کے طورپر پیش کرتی ہے۔ ای پی سی ایچ نے اس سلسلے میں ہینڈی کرافٹس کار پیٹس سیکٹر اسکل کونسل قائم کی ہے ۔


    ای پی سی ایچ کے چیئر مین جناب روی کے پاسی اوردیگر سینئر اہلکار افتتاحی تقریب میں موجود تھے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ ج۔رم


    U-4 632

    
    
    (Release ID: 1588330) Visitor Counter : 3
    
    
      Read this release in: English , Hindi , Bengali