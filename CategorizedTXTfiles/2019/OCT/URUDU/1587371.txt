      شمال مشرقی ریاستوں کی ترقی کی وزارت

      اروناچل پردیش کے گورنر نے ڈاکٹر جتندر سنگھ سے ملاقات کی
      Posted On: 06 OCT 2019 5:42PM by PIB Delhi


    نئی دہلی، 06 اکتوبر / اروناچل پردیش کے گورنر بریگیڈیئر (ریٹائرڈ) بی۔ ڈی ۔ مشرا نے آج یہاں شمال مشرقی خطے کی ترقی کے مرکزی وزیر مملکت (آزادانہ چارج)، وزیر اعظم کے دفتر، عملہ، عوامی شکایات و پنشن، ایٹمی توانائی و خلا کے وزیر مملکت ڈاکٹر جتندر سنگھ سے ملاقات کی اور مختلف امورخاص طور سے آئی اے ایس کیڈر نیز ریاست سے متعلق دیگر امور پر تبادلۂ خیال کیا۔


    گورنر موصوف نے اروناچل پردیش کے وزیراعلیٰ جناب پیما کھانڈو سمیت ریاستی حکومت کی جانب سے ایک علیحدہ آئی اے ایس کیڈر کے مطالبہ کو دہرایا، جو اس وقت مرکز کے زیر انتظام ریاستوں اور اروناچل پردیش ، میزورم نیز گوا کے مابین مشترک اے جی ایم یو ٹی کیڈر کا حصہ ہے۔


    31 اکتوبر کے بعد جموں و کشمیر و لداخ کے بھی اے جی ایم یوٹی کیڈر کا حصہ بن جانے کے سبب بریگیڈیئر مشرا نے ریاستوں کو اس سے الگ کرنے کے امکانات تلاش کرنے کی اپیل کی کیونکہ آئندہ ماہ سے اس کیڈر میں دو مزید نئے مرکز ی خطے جڑ جائیں گے۔


    ڈاکٹر جتندر سنگھ نے گورنر موصوف کو بتایا کہ انہوں نے پہلے ہی اروناچل پردیش حکومت کے مطالبہ کے پیش نظر امکانات تلاش شروع کرنے کی ڈی او پی ٹی کو ہدایت دے دی ہے۔ انہوں نے کہا کہ مرکزی خطے وزارت داخلہ کے تحت آتے ہیں اس لیے وزارت داخلہ کے ساتھ بھی اس پر بات چیت کی ضرورت ہوگی۔


    دریں اثناء، شمال مشرقی خطے کی ترقی کے وزیر نے گورنر موصوف کو بتایا کہ اروناچل پردیش کے لیے زیر التوا مرکزی پروجیکٹ میں سے زیادہ تر کو منظوری دے دی گئی ہے اور اس میں اطمینان بخش طریقے سے پیش رفت ہو رہی ہے۔


    شمال مشرقی خطے کی ترقی کے وزیر نے گورنر موصوف کے ساتھ مودی حکومت کی سیاحت کو فروغ دینے سے متعلق کئی پہل کا اشتراک بھی کیا۔


    ۔۔۔۔۔۔۔۔۔۔۔۔۔۔۔۔


    (م ن ۔ رض۔ م ت ح (


    U-44 81


    

    
    (Release ID: 1587371) Visitor Counter : 7
    
    
      Read this release in: English , Hindi