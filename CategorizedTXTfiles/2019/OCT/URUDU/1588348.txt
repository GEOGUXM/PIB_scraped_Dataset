      جل شکتی وزارت

      آر –آئی –سی –ای جائزے پر مبنی سووچھ بھارت مشن کے بارے میں میڈیا کی حالیہ رپورٹ پر سرکاری ردعمل
      
      میڈیا سے درخواست کی گئی ہے کہ وہ کم معیار کے اور متعصبانہ جائزوں کی اشاعت میں احتیاط سے کام لے

      Posted On: 16 OCT 2019 7:28PM by PIB Delhi

    نئیدہلی 17 اکتوبر۔کل دی پرنٹ کی طرف سے ایک جائزہ پیش کیا گیاہے ،جس کا موضوع ہے :’’ مودی حکومت کے سووچھ بھارت نے ایک چیز حاصل کی ہے ۔ اوریہ کھلے میں رفع حاجت سے پاک بھارت نہیں ہے :سروے ‘‘ یہ مضمون آر آئی سی ای اے ایگزیکٹو ڈائریکٹرو ں ڈیانے کافے اور ڈین اسپئیرس کی طرف سے لکھا گیا ہے۔ اسی طرح کی کہانیاں مصنفین کی طرف سے کئی بار پیش کی گئی ہیں، جس میں سووچھ بھارت مشن کے بارے میں گمراہ کن اور متعصبا نہ بیانات شامل کئے گئے ہیں۔ یہ کہانیاں نامکمل،ادھورے ،غیر صحیح اوراکثر غیر موجود اعدادوشمار پر مبنی ہوتی ہیں۔


    یہ بات یاد رکھنے کی ہے کہ بھارت کی آزادی کے بعدسے پچھلے 70 برسوں میں حفظان صحت کی سطح دیہی بھارت میں قریب قریب یکساں رہی ہیں ، جس نے لوگوں کے طر ززندگی پر برا اثر ڈالا ہے ۔جب وزیر اعظم نریندر مودی نے کھلے میں رفع حاجت کا سلسلہ بند کرنے کا چیلنج قبول کیا تو انہوں نے اس پروگرام کو سب سےزیادہ سیاسی حمایت دی اور سووچھ بھارت مشن ایک عوامی تحریک بن گیا۔اس کے نتیجے میں پانچ برسوں میں پورے ملک میں دیہی حفظان صحت میں بڑی کامیابی کے ساتھ زبردست تبدیلی آئی ۔ بدقسمتی سے مستقل تنقید کرنے والے یہ تنقید نگار ان فائدوں سے خودکو واقف کرانے میں ناکام رہے اور انہوں نے اپنی عادت کے مطابق گلاس کو آدھا بھرا ہوا نہیں بلکہ پورا خالی دیکھا ہے۔ یہ تنقید نگار مسائل کا حل فراہم کرنے کی بجائے جھوٹے شبہات پید اکرنے کی کوشش کرتے رہے ہیں اور اس کامیابی کو جسے پوری دنیا نے سووچھ بھارت مشن کے تعلقات سے تسلیم کیا ہے ، ماننے میں ناکام رہے ہیں۔


    پینے کے پانی اورحفظان صحت کا محکمہ سووچھ بھار ت مشن ( گرامین) کے تحت کامیابی کے سلسلے میں مذکورہ جائزے میں قارئین کو متعصبانہ اور بے بنیاد بیانات کے ذریعہ گمراہ کرنے کی کوشش کے تعلق سے اپنے جواب کو ریکارڈ پر لانا چاہتا ہے ۔


    آزاد جائزوں کے سلسلے میں :


    آر آئی سی ای کے جائزے میں سووچھ بھارت مشن (گرامین ) کے نتائج کو ایک دم مسترد کردیا گیا ہے۔ یہ نتائج 2014 اور 2018 کے درمیان ہزاروں گھروں کے بارے میں ا س ٹیم کے جائزے پر مبنی ہیں، جس اس نے تبدیلیاں محسوس کرنے کے لئے کیا تھا۔ حقیقت تو یہ ہے کہ آر آئی سی ای میں درج کردہ جائزے میں 120 گاؤوں کے محض 1558 گھروں کا جائزہ لیا گیا۔ اس کے علاوہ جائزہ لینے والوں کے طریق کار میں بھی خامیاں پائی گئیں اور ان کا رویہ بھی متعصبانہ ہے ،جس کا اظہار ان کے سوالنامے سے ہی ہوجاتا ہے ۔ان خامیوں کو اس محکمے نے بڑی تفصیل کے ساتھ اپنے ایک میڈیا بیان میں اجاگر کیا ہے ، جو 9 جنوری 2019 کی پی آئی بی کی ویب سائٹ پرشائع کیا گیا ہے۔


    (link: https://pib.gov.in/PressReleseDetail.aspx?PRID=1559229 )


    آر آئی سی ای کی رپورٹ میں پورے ملک کے 90240 گھروں کے سروے کو جس کا نام نیشنل رورل سینی ٹیشن سروے ( این اے آر ایس ایس ) 19-2018 ہے ، کو جان بوجھ کر نظر انداز کردیا گیا ہے ۔اس جائزے میں 6000 گاؤوں کا احاطہ کیا گیا تھا۔ نظر انداز کرنے کی وجہ یہ ہے کہ اس سے ان کے واضح طور پر متعصبانہ نتائج پر ضرب پڑتی ہے۔ترقیاتی اعدادوشمار پر بھروسے کے بارے میں جو سوالات کئے گئے ہیں، ان کے سلسلے میں یہ وضاحت ضرور ی ہے کہ این اے آر ایس ایس نے جائزے کا جو طریق کار اختیار کیا ہے، اس کی منظوری ایک بااختیار اورغیر جانبدار ( ای ڈبلیو جی ) ماہرین کے گروپ نے دی تھی ۔ اس گروپ میں اوروں کے علاوہ پروفیسر امیتابھ کندو ڈاکٹر این سی سکسینہ ، عالمی بینک ، یونیسف ، بی ایم جی ایف ، واٹر ایڈ انڈیا ، اعداد وشمار اور پروگرام پر عمل درآمد کی وزارت ( ایم او ایس پی آئی ) کے نمائندے شامل تھے ۔


    این اے آر ایس ایس 19-2018 ملک میں اب تک کرایا گیا حفظان صحت کا سب سے بڑا اور سب سے زیادہ نمائندہ آزاد سروے ہے۔اس سروے میں پایا گیا کہ دیہی بھارت میں اجابت خانوں کا استعمال 96.5 فیصد ہے ۔ ماضی میں جو دو مزید آزاد سروے کرائے گئے ہیں یعنی 2017 میں کوالٹی کونسل آف انڈیا کا سروے اور 2016 میں نیشنل سیمپل سروے آرگنائزیشن ۔ انہوں نے بھی دیہی علاقوںمیں اجابت خانے کا استعمال بالترتیب 91 فیصد اور 95 فیصد پایا ہے ۔


    12000 روپے کی ’’سبسڈی ‘‘ناکافی ہونے کے بارے میں :


    اس سے معلوم ہوتا ہے کہ ا س پروگرام کے تعلق سے مصنفین نے جان بوجھ کر غلط فہمی پیدا کی ہے ۔ مجازگھروں کو دئے گئے 12000 روپے ’’سبسڈی ‘‘ کے طور پر نہیں بلکہ ترغیب کے طور پر دئے گئے ہیں ۔گھروالوں کی اس بات کے لئے ہمت افزائی کی جاتی ہے کہ وہ اپنی آسانی کے لئے اپنی مرضی کے اجابت خانے تعمیر کرائیں ۔اس بات کو دیکھتے ہوئے کہا جاسکتا ہے کہ ترغیب کے لئے دی جانے والی یہ رقم دوہرے گڑھوں والا ایک اجابت خانہ تعمیر کرنے کے لئے کافی ہے ۔ اس طرح کے اجابت خانے دیہی بھارت میں بہت مناسب ہیں ۔ یہ بیان کرنا بھی ضروری ہے کہ مصنفین نے اس حقیقت کی طرف کوئی اشارہ نہیں کیا ہے کہ پچھلی حکومت کی طرف سے اجابت خانے تعمیر کرنے کے لئے دی گئی رقم ، ایس بی ایم کے تحت دی گئی رقم سے کافی کم تھی ۔


    نشانو ں اور اجابت خانوں کی تعمیر کا منفی نتیجہ نکلنے کے بار ےمیں:


    آر آئی سی ای کے جائزے میں خود یہ اعتراف کیا گیا ہے کہ ’کسی شہادت سے یہ ثابت نہیں ہوتا کہ ایک بھرپور اور ہمہ جہت قومی پروگرام اس طرح کے جرم کا باعث بنا ۔مزیدبرآں یہ کہ بہت سےلوگ جنہوں نے سووچھ بھارت ( کلین انڈیا ) کے لئے کام کیا وہ بھی ان ہلاکتوں پر غمگین ہیں۔‘ لیکن جائزہ پیش کرنے والے شہادت کی اس کمی سے متاثر نہیں ہیں اور وہ اس موضوع پر غیر ذمہ دارانہ بیانات دینے کا سلسلہ جاری رکھے ہوئے ہیں۔


    اس کے علاوہ ایس بی ایم کو بدنام کرنے کی اپنی کمزور کوشش میں ان جائزہ کاروں نے ایس بی ایم کے مثبت اثرات کو نظر انداز کردیا جو لوگوں کی صحت ،معاشی حالت اور ماحولیات پر اثر انداز ہواہے ۔ ان اثرات کا اعتراف عالمی ایجنسیو ں نے بھی کیا ہے ۔


    آ رآئی سی ای میں دی گئی واضح خامیوں کے تعلق سے یہ محکمہ اس بات پر زوردینا چاہتا ہے کہ اس طرح کے غلط غیر تسلسل والے اور متعصبانہ جائزوں پر مبنی رپورٹوں کا مقصد قارئین کو گمراہ کرنا ہے ۔


    پینے کے پانی اور حفظان صحت کا محکمہ تمام میڈیا گھرانوں پر زوردیتا ہے کہ وہ اس طرح کے مصنفین کا حوالہ دیتے وقت احتیاط سے کام لیں۔یہ بات بالکل واضح ہے کہ یہ مصنفین اور ان کا جائزہ اس مشن کے بارے میں جسے پوری دنیا کامیاب سمجھتی ہے ، متعصبانہ اور حاسدانہ ہے۔ یہ پروگرام لوگوں کے رویہ میں جو بڑی تبدیلی لایا ہے اس کی توثیق بل اینڈ میلنڈا گیٹس فاؤنڈیشن نے بھی کی ہے ، جس نے اس سال سووچھ بھارت مشن کے لئے وزیر اعظم کو گلوبل گول کیپر ایوارڈ سے نوازا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ج۔رم


    U-4 633

    
    
    (Release ID: 1588348) Visitor Counter : 3
    
    
      Read this release in: English , Hindi , Bengali