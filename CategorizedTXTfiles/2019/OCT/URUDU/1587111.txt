      سماجی انصاف اور تفویض اختیارات کی وزارت

      بزرگ افراد کے بین الاقوامی دن کے موقع پر جناب تھاور چند گہلوت نے بزرگ شہریوں کے لئے واکا تھان کو ہری جھنڈی دکھائی
      Posted On: 03 OCT 2019 12:32PM by PIB Delhi


    نئی دہلی، 3 اکتوبر 2019 ، سماجی اور انصاف اور تفویض اختیارات کے مرکزی وزیر جناب تھاور چند گہلوت نے آج صبح آج اکشر دھام مندر کے قریب کامن ویلتھ کھیل گاؤں میں واقع اسٹیڈیم میں بزرگ افراد کے بین الاقوامی دن کے موقع پر بزرگ شہریوں کے لئے واکاتھان کو ہری جھنڈی دکھاکر روانہ کیا۔ اس واکا تھان کا انعقاد سماجی اور تفویض اختیارات کی وزارت کے تحت نیشنل انسٹی ٹیوٹ آف سوشل ڈیفنس (این آئی ایس بی) نے دلی میں بزرگ شہریوں کی انجمن کی فیڈریشن کے اشتراک سے کیا تھا۔ سماجی انصاف و تفویض اختیارات کی وزارت میں سکریٹری محترمہ نیلم ساہنی، کنفیڈریشن کی چیئرمین جناب جے آر دتہ اور کئی دیگر اہم شخصیات اس موقع پر موجود تھیں۔ دلی کے مختلف حصوں سے آئے بڑی تعداد میں بزرگ شہریوں نے اس واکا تھان میں حصہ لیا۔ اس موقع پر پولیس بینڈ نے اپنی کارکردگی کا مظاہرہ کیا۔ بزرگ شہریوں نے ثقافتی اور موسیقی کے پروگرام پیش کئے اور پولیس بینڈ کے ساتھ یوگا کا اجلاس بھی ہوا۔


    جناب تھاور چند گہلوت نے اپنے خطاب میں کہا کہ سماجہ انصاف اور تفویض اختیارات کی وزارت تمام بڑے لوگوں اور بزرگ شہریوں کی مجموعی فلاح و بہبود کے لئے عہد بستہ ہے۔ انہوں نے کہا کہ ان کی وزارت نےبزرگ شہریوں کے لئے کئی فلاحی اسکیمیں شروع کی ہیں۔وزارت ہر سال بزرگ شہریوں کو ان کی گراں قدر خدمات اور بزرگوں کے کاز کو آگے بڑھانے کے لئے مختلف زمروں میں وایو سریشٹھ سمان سے سرفراز کرتی ہے۔


    وزیر موصوف نے کہا کہ 2017 میں وزارت نے راشٹریہ وایو شری یوجنا شروع کی تھی جس کے تحت فزیکل ایڈ اور دیگر آلات جیسے وہیل چیئر، سماعت کا اعلی، چشمے، بیت وغیرہ اشیا خط افلاس سے نیچے رہنے والے لوگوں کو تقسیم کی جاتی ہیں۔ انہوں نے کہا کہ اب تک ایک لاکھ 13 ہزار وایو شری کیمپ منعقد کئے گئے ہیں جہاں بزرگ شہریوں کو 68 کروڑ روپے کی فزیکل ایڈ اور دیگر آلات تقسیم کئے گئے ہیں۔ انہوں نے بتایا کہ یہ اسکیم ملک کے 250 اضلاع میں شروع کی گئی۔ انہوں نے لوگوں، خاص طور پر نوجوان نسل پر زور دیا کہ وہ بزرگ لوگوں کا پورا احترام کریں۔


    عمر دراز افراد کے بین الاقوامی دن کے موقع پر 2005 سے ہر سال این آئی ایس ڈی کے ذریعہ ایک بڑا بیداری پروگرام واکا تھان کا انعقاد کیا جاتا ہے۔یہ پروگرام بزرگ شہریوں کی فلاح و بہبود اور ایسے افراد کو باوقار زندگی جینے کے بارے میں بیداری پیدا کرنے کے لئے بہت اہم ہے۔اس پروگرام میں کئی مختلف سرگرمیاں، جیسے دوڑ، سلوگن مارچ، یوگا اور فٹنس کے اجلاس وغیرہ منعقد کئے جاتےہیں۔ دلی این سی آر کی مختلف تنظیموں کی شرکت کے باعث یہ پروگرام ایک رنگا رنگ پروگرام میں تبدیل ہوگیا۔


    ۔۔۔۔۔۔۔۔۔۔۔


    U- 4441

    
    
    (Release ID: 1587111) Visitor Counter : 5
    
    
      Read this release in: English , Marathi , Hindi , Bengali