      وزارت دفاع

      رکشا منتری راج ناتھ سنگھ نے 2025 تک بھارتی دفاعی صنعت میں حکومت کے 26 بلین ڈالر کی حصول یابی کے ہدف کا اعادہ کیا
      Posted On: 04 OCT 2019 3:43PM by PIB Delhi


    نئی دہلی، 4 اکتوبر 2019 ، رکشا منتری جناب راج ناتھ سنگھ نے بھارتی دفاعی انڈسٹری میں حکومت کے ہدف 2025 تک 26 بلین ڈالر بنانے میں، نجی شعبے سے ایک وسیع اور سرگرم شراکت داری کی اپیل کی ہے۔ جناب راج ناتھ سنگھ آج یہاں 22 ویں انٹرنیشنل ایکسپو2019 (دفاع اور ہوم لینڈ سکیورٹی) میں اس صنعت کے کپتانوں سے خطاب کررہے تھے۔ جناب راج ناتھ سنگھ نے حکومت کے 2025 تک مجموعی ترقی کے ہدف اور ہندوستان کو 5 ٹریلین ڈالر کی معیشت بنانے کے ہدف کا اعادہ کیا۔ انہوں نے مزید کہا کہ دفاعی شعبہ اس ہدف کی حصولیابی میں ایک اہم کردار ادا کرسکتا ہے۔ انہوں نے کہا ‘‘ہمارا مقصد ایک عالمی پیمانے کی گھریلو دفاعی صنعت قائم کرنا ہے جو خود کفیل (سیلف ریلائنٹ) اور برآمدات پر کم سے کم منحصر ہو’’۔


    رکشا منتری نے زور دے کر کہا کہ اپنے موجودہ سیٹ اَپ ، ‘‘کم سے کم حکومت، زیادہ سے زیادہ حکمرانی’’ میں حکومت ایک فیسی لیٹیئر کا کردار نبھا رہی ہے اور صنعت (انڈسٹری) کا یہ فرض ہے کہ وہ اپنے رول اور اس سلسلے کو جوڑتے ہوئے ‘‘نئے اور مستحکم ہندوستان’’ کے ویژن کے لئے کام کرے۔ انہوں نے امید ظاہر کی کہ اس سلسلے میں انڈسٹری پارٹنر اس شعبے میں موجود بزنس / تجارتی مواقع کو حاصل کرنے اور دفاع سے متعلق ٹھوس سرمائے اور تکنیکی مداخلت سے متعلق تجاویز کے ساتھ آگے آئیں گے۔ انہوں نے کہا کہ اس بات کی ضرورت ہے کہ نظام کو سرمایہ کار دوست بنایا جائے اور نجی شعبے کی وسیع شراکت داری کے ساتھ دفاع کی ترقی کے لئے ایک سازگار ماحول بنایا جائے۔


    جناب راج ناتھ سنگھ نے دفاعی صنعت کو یقین دلایا کہ حکومت، نجی شعبے کی طاقت و توانائی اور صنعت سازی کے جذبے کو سینچنے کے لئے پرعزم ہے اور نئے نظریات کو کھلے دل سے اپنانے کے لئے تیار ہے۔ انہوں نے مزید کہا کہ ‘‘ایک دوست کی طرح، ایک فلسفی اور ایک رہنما کی طرح، حکومت بے تلف تبادلہ خیال’’ یہاں تک کہ مسائل اور دشواریوں پر تبادلہ خیال کے لئے تیار ہے۔ رکشا منتری نے اعتماد ظاہر کیا کہ ہندوستانی دفاعی صنعت نئی بلندیوں کو چھوئے گی اور ہندوستان کو ایک بڑا مینو فیکچرنگ ہب بنائے گی۔ انہوں نے لکھنٔو میں 5۔8 فروری کو منعقد ہونے والی ڈیف ایکسپو 2020 میں شرکت کے لئے گھریلو اور غیر ملکی دفاعی مینوفیکچررس کو مدعو کیا۔


    ہندوستان کو ایک معاشی پاور ہاؤس اور عالمی سپر پاور بنانے کے اپنے نظریئے کو مشترک کرتے ہوئے رکشا منتری نے کہا کہ وہ چاہتے ہیں کہ ملک کا ہر شہری اپنے آپ کو محفوظ اور سکیور محسوس کرے اور ملک کی ترقی اور فروغ کے لئے اپنی بہترین صلاحیت کے مطابق کام کرے۔


    رکشا منتری نے تاریخی قدم کارپوریٹ ٹیکس کی شرح میں تخفیف کے فیصلے کی وضاحت کرتے ہوئے کہا کہ اس قدم سے ترقی اور سرمایہ کاری کی حوصلہ افزائی اور اضافے کے تئیں عہد بستگی کی عکاسی ہوتی ہے۔


    جناب راج ناتھ سنگھ نے وزارت دفاع کے ذریعہ، ہندوستانی صنعت کی حصے داری مزید بڑھانے کے لئے ‘میک ان انڈیا’ پروگرام بشمول اسٹارٹ اپ اور ایم ایس ایم ای کے تحت اٹھائے گئے اقدامات کے بارے میں بتایا۔ انہوں نے کہا کہ ٖڈیفنس پروکیورمنٹ پرسیجر (ڈی پی پی)۔ 2016 پر نظرثانی کی جارہی ہے تاکہ گھریلو صنعت کو فروغ حاصل ہو۔ رکشا منتری نے اجاگر کیا کہ ڈیفنس ایکویزیشن کونسل کے ذریعہ دی گئی زیادہ تر کیپیٹل پروکیورمنٹ کی منظوری میں ملک میں تیار یا بنائے جاتے ہیں۔ بائی انڈیا۔ انڈیجینسلی ڈیزائنڈ، ڈیولپڈ اینڈ مینو فیکچرڈ (آئی ڈی ڈی ایم) کا تعارف ملک میں تیار دفاعی آلات اور ایکوپمنٹس ڈیزائن کے لئے اور فروغ کے لئے کیا گیا تھا۔


    اترپردیش اور تمل ناڈو میں دفاعی صنعت کاری راہداریوں پر جناب راج ناتھ سنگھ نے کہا، دفاعی پیداوار کی سہولیات کے قیام کے لئے جدید ترین بنیادی ڈھانچہ مہیا کرانے کے لئے یہ راہداریاں قائم کی جارہی ہیں۔ انہوں نے کہا کہ یہ راہداری نہ صرف علاقائی صنعت کی حوصلہ افزائی کریں گی بلکہ دفاعی پیداوار کو فروغ دینے کے لئے ایک منصوبہ بند اور موثر صنعتی بنیاد کو بھی ترقی دیں گی۔


    رکشا منتری کے ذریعہ اجاگر کی گئی دیگر پہلوں میں شامل ہیں: خودکار راستے سے 49 فیصد ایف ڈی آئی اور سرکاری شاہراہوں سے 49 فیصد سے زیادہ ایف ڈی آئی کی اجازت، مینوفیکچررس خصوصی طور پر ایس ایم ای کے لئے رکاوٹوں کو دور کرنے لئے صنعتی لائسنسنگ کو آسان بنانا، میک پروسیجر کو آسان بنانا، بنیادی آلات مینوفیکچررس (او ای ایم) کے ساتھ طویل مدتی ساجھیداری کو فروغ دینے کے لئے ہندوستانی اداروں کے لئے حکمت عملی حصے داری ماڈل کی اطلاع دینا، یادفاعی سرمایہ سیل کا قیام، شفافیت اور کارکردگی کو فروغ دینے کے لئے آخری حد تک (اینڈ ٹو اینڈ) آن لائن آفسیٹ پروسیسنگ پورٹل اور ہندوستانی دفاعی شعبے کی اختراعات کی حوصلہ افزائی کرنے کے لئے آئی ڈی ایکس ڈھانچے کو تیار کرنا۔


    بائیسویں انٹرنیشنل سکیورٹی ایکسپو، 2019 (ڈیفنس اینڈ ہوم لینڈ سکیورٹی)، کا انعقاد 3 سے 5 اکتوبر 2019 کو ہندوستانی تجارتی پروموشن آرگنائزیشن (آئی ٹی پی او) نے پنجاب، ہریانہ اور دلی (پی ایچ ڈی) چیمبر آف کامرس اینڈ انڈسٹری، دفاع ، وزارت داخلہ ، وزارت خارجہ، بہت چھوٹی، چھوٹی، اور درمیانہ درجے کی صنعتوں (ایم ایس ایم ای) سمیت دیگر (ڈی آر ڈی او) اور ڈیفنس ریسرچ اینڈ ڈیولپمنٹ کے تعاون سے کیا ہے۔


    وائس چیف آف آرمی اسٹاف لیفٹننٹ جنرل منوج مکند ناراوان، جوائنٹ سکریٹری (دفاعی پیداوار) جناب سنجے جاجو، قومی سلامتی کے مشاورتی بورڈ اور چیف مانیٹر ، پی ایچ ڈی ڈیفنس اینڈ ہوم لینڈ سکیورٹی (ایچ ایل ایس) کمیٹی کے لیفٹننٹ جنرل سبرت سہائے (سبکدوش)، سی ایم ڈی، آئی ٹی پی او جناب ایل سے گوئل اور چیئرمین پی ایچ ڈی ڈیفنس اینڈ ایچ ایل ایس کمیٹی جناب راجیو بھٹناگر اس موقع پر موجود تھے۔


    ۔۔۔۔۔۔۔۔۔۔۔


    U- 4459

    
    
    (Release ID: 1587262) Visitor Counter : 8
    
    
      Read this release in: Marathi , English , Hindi