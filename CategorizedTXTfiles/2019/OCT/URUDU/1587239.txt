      وزارت خزانہ

      ایس پی ایم سی آئی ایل نے سرمایہ کاری اور سرکاری اثاثے کے بندوبست کے محکمے کے رہنما اصول پر عمل کرتے ہوئے مالی 19۔2018 کے لئے حکومت ہند کو 218.48 کروڑ روپے کے منافع کی ادائیگی کی
      Posted On: 04 OCT 2019 4:10PM by PIB Delhi


    نئی دہلی، 4 اکتوبر 2019 ، سکیورٹی پرنٹنگ اینڈ منٹنگ کارپوریشن آف انڈیا لمیٹیڈ (ایس پی ایم سی آئی ایل) جو کہ حکومت ہند کی مکمل ملکیت والی ایک فہرست اے منی رتن زمرہ ۔ 1 مرکزی سرکاری شعبے کی کمپنی ہے جو کہ وزارت خزانہ کے اقتصادی امور کے محکمے (ڈی ای اے) کے انتظامی کنٹرول میں ہے، نے آج سرمایہ کاری اور سرکاری اثاثے کے بندوبست کے محکمے (ڈی آئی پی اے ایم) کے رہنما اصول پر عمل کرتے ہوئے مالی سال 19۔2018 کے لئے حکومت ہند کو 218.48 کروڑ روپے کے منافع کی ادائیگی کی ہے۔


    منافع کا چیک ایس پی ایم سی آئی ایل کی سی ایم ڈی محترمہ ترپتی پی گھوش نے ایس پی ایم سی آئی ایل کے ڈائرکٹر (مالیات) جناب اجے اگروال کے ساتھ خزانے اور کارپوریٹ امور کے مرکزی وزیر محترمہ نرملا سیتا رمن کو پیش کیا۔ اس موقع پر ڈی ای اے کے سکریٹری جناب اتانو چکربرتی، وزارت خزانہ کے ایڈیشنل سکریٹری اور مالیاتی مشیر محترمہ میرا سوروپ بھی موجود تھیں۔


    ایس پی ایم سی آئی ایل نے بینک نوٹوں ، سکوں، سکیورٹی پیپر، پاسپورٹ، سکیورٹی اِنک اور دیگر سکیورٹی منصوعات کے پروڈکشن کے معاملے میں سال 19۔2018 کے دوران اپنے نشانے پورے کئے ہیں۔ ایس پی ایم سی آئی ایل نے سال 19۔2018 میں 10482.34 ملین بینک نوٹ 5331 ملین سکے، 603 میٹرک ٹن سکیورٹی پیپر، 752 میٹرک ٹن سکیورٹی انک کا پروڈکشن کیا ہے۔ سال 19۔2018 کے دوران ایس پی ایم سی آئی ایل کی اپنے کام کاج سے ہونے والی آمدنی بڑھ کر 5711.34 کروڑ روپے ہوگئی ہے اور ٹیکس سے قبل اس کا منافع بڑھ کر 815.18 کروڑ روپے ہوگیا ہے۔


    ۔۔۔۔۔۔۔۔۔۔۔


    U- 4461

    
    
    (Release ID: 1587239) Visitor Counter : 9
    
    
      Read this release in: English , Hindi