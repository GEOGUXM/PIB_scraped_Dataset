      وزارت دفاع

      این سی سی ،مسلح افواج کی ایک مشعل بردار: رکشا راجیہ منتری شریپد نائک
      
      سیلاب میں راحتی کاموں کے لئے این سی سی کی کوششوں کی ستائش کی
      
      Posted On: 18 OCT 2019 2:35PM by PIB Delhi


    نئی دہلی 18 اکتوبر ۔رکشا راجیہ منتری جناب شریپد نائک نے کہا کہ این سی سی مسلح افواج کی مشعل بردار ہے ۔ راجیہ منتری نے نیشنل کیڈٹ کور (این سی سی ) کی 51ویں مرکزی مشاورتی کمیٹی (سی اے سی ) کی آج یہاں منعقدہ میٹنگ کی صدارت کے دوران یہ بات کہی ۔ رکشا راجیہ منتری کی زیر صدارت سی اے سی ایک اعلیٰ ترین ادارہ ہے ، جو حکومت کو این سی سی کے آئین اور انتظامیہ سے متعلق پالیسیوں پر مشورہ دیتا ہے ۔


    رکشا راجیہ منتری نے ٹریننگ ، کھیلوں ، ایڈونچر ، سماجی خدمت اورکمیونٹی ترقی سے متعلق مختلف شعبوں میں کیڈٹ کی کارکردگی کے لئے این سی سی کی ستائش کی ۔ جناب نائک نے سیکولرزم کے آئیڈیل کی تشہیر ، قومی یکجہتی ، بے لوث خدمات اور نوجوانو ں میں حب الوطنی کا جذبہ پیداکرنے کے لئے بھی این سی سی کی ستائش کی ۔


    جناب نائک نے کہا کہ این سی سی نے اوڈیشہ ، بہار ، کیرالہ اور کرناٹک میں سیلاب اورقدرتی آفات کی صورتحال کے دوران ایک اہم رول اد ا کیا ہے ۔انہو ں نے مزید کہا کہ ہندوستان اورقزاخستان اوردیگر دوست ملکوں کے درمیان مفاہمت نامے سے نوجوانوں کے تبادلے کے پروگرام کے سلسلے میں بیرونی ملکوں کا دورہ کرنے کے لئے دیہی اور نیم شہری نوجوانوں کو مدد ملے گی۔ جناب نائک نے یہ امید ظاہر کی کہ این سی سی کی تعداد آج کی 14 لاکھ سے بڑھ کر 2023 تک 15 لاکھ ہوجائے گی اور انہوں نے این سی سی کو مشورہ دیا کہ وہ اس کے کیڈر میں شمولیت کے لئے مزید لڑکیوں کی حوصلہ افزائی کریں ۔


    ڈی جی این سی سی لیفٹیننٹ جنرل راجیوچوپڑہ نے سی اے سی کے ارکان کو پچھلے دوسالوں میں این سی سی کی سرگرمیوں سے متعلق ایک تفصیلی اپ ڈیٹ پیش کی ۔ کمیٹی نے متعدد امور پر غور وخوض کیا تاکہ ٹریننگ کی کوششوں کو بڑھایا جاسکے ،جس سے این سی سی نوجوانوں میں کردار ، ڈسپلن اورقائدانہ صلاحیتیں ڈیولپ کرنے سے متعلق اپنے متعینہ رول کو مسلسل جاری رکھ سکے ۔


    این سی سی کے فی الحال ملک گیر سطح پر اثرات ہیں، جس میں دور دراز کے علاقے ،سرحدیں اور ایل ڈبلیو ای علاقے شامل ہیں ۔ سی اے سی نے التزامات ، سرگرمیوں اوراقدامات پر نظرثانی کی تاکہ اس تنظیم کو مزید موثر بنایا جاسکے ۔


    رکشا راجیہ منتری جناب شریپد نائک نے میٹنگ کی صدارت کی ،جس میں فوجی سربراہ جنرل بپن راوت ، بحریہ کےسربراہ ایڈ مرل کرم بیر سنگھ ،فضائیہ کے سربراہ ائیر چیف مارشل آر کے ایس بھدوریہ ، دوارکان پارلیمنٹ ڈاکٹر سونل مان سنگھ اور جناب کلدیپ رائے شرما ، ڈی جی این سی سی لیفٹیننٹ جنرل راجیو چوپڑہ ، وزارت دفاع کے سینئیر افسران اور دیگر معروف معززین نے شرکت کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4 654

    
    
    (Release ID: 1588451) Visitor Counter : 11
    
    
      Read this release in: English , Hindi , Bengali , Tamil