      اقلیتی امور کی وزارتت

      جناب پرمود کمار داس نے اقلیتی امور کی وزارت میں سکریٹری کا عہدہ سنبھالا
      Posted On: 25 OCT 2019 4:57PM by PIB Delhi


    نئی دہلی، 25 ؍ اکتوبر، جناب پرمود کمار داس نے آج یہاں اقلیتی امور کی وزارت کے سکریٹری کی حیثیت سے عہدہ سنبھال لیا ہے۔ اس سے پہلے وہ وزارت خزانہ میں اخراجات کے محکمے کے خصوصی سکریٹری کے طور پر کام کررہے تھے۔ جناب داس 1986 بیچ کے مدھیہ پردیش کاڈر کے آئی اے ایس افسر ہیں۔ انہو ں نے مرکزی اور ریاستی حکومتوں میں کئی دیگر اہم عہدوں پر کام کیا ہے۔ وہ وزارت خزانہ میں اخراجات کے محکمے کے ایڈیشنل سکریٹری ، مرکز میں ڈی او پی ٹی اور صنعت وتجارت کی وزارت کے جوائنٹ سکریٹری ، بھوپال میں ٹریڈ اینڈ انویسٹمنٹ فیسیلی ٹیشن کارپوریشن لمیٹڈ کے مینجنگ ڈائریکٹر ، اسٹیٹ انڈسٹریل ڈیولپمنٹ کارپوریشن بھو پال کے مینجنگ ڈائریکٹر ، اندور میں محنت کے محکمے میں لیبر کمشنر اور کمرشیل ٹیکس ڈپارٹمنٹ اندور میں کمشنر کے عہدے پر کام کرچکے ہیں۔


    (جناب پرمود کمار داس 25 اکتوبر 2019 کو نئی دہلی میں اقلیتی امور کی وزارت میں سکریٹری کے عہدے کا چارج سنبھالتے ہوئے)


    ۔۔۔۔۔۔۔۔۔۔۔۔۔۔۔


    (م ن-و ا- ق ر)


    U- 477 8

    
    
    (Release ID: 1589266) Visitor Counter : 9
    
    
      Read this release in: English , Hindi