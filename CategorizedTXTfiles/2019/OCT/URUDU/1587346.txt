      صدر جمہوریہ کا سکریٹریٹ

      بنگلہ دیش کی وزیراعظم نے صدرجمہوریہ ٔ ہند سے ملاقات کی
      Posted On: 05 OCT 2019 7:15PM by PIB Delhi


    نئی دہلی، 05 اکتوبر / عوامی جمہوریہ بنگلہ دیش کی وزیراعظم محترمہ شیخ حسینہ نے آج (5اکتوبر، 2019) راشٹرپتی بھون میں صدر جمہوریۂ ہند جناب رام ناتھ کووند سے ملاقات کی۔


    بنگلہ دیش کی وزیراعظم کا ہندوستان میں خیر مقدم کرتے ہوئے صدر جمہوریہ ہند نے کہا کہ ہندوستان بنگلہ دیش کے ساتھ اپنے تعلقات کو اعلیٰ ترجیح دیتا ہے۔ ہماری شراکت داری تاریخی، وقت کی کسوٹی پر آزمائی ہوئی اور پائیدار ہے۔ یہ 1971 کی جنگ آزادی میں ابھر کر نکلی ہے۔


    صدر جمہوریہ نے کہا کہ دونوں ملکوں کے درمیان دو طرفہ تعلقات بہترین کارکردگی کا مظاہرہ کر رہے ہیں۔ ہم دونوں مل کر اپنی شراکت داری کا سنہرا باب – ‘سونالی ادھیائے’ لکھ رہے ہیں۔ ہندوستان باہمی اعتماد اور فہم کی بنیاد پر اس رشتے کو اور مضبوطی دینے کے لیے عہد بند ہے۔


    صدر جمہوریہ نے کہا کہ جہاں تک سماجی – اقتصادی ترقی کی بات ہے تو آج بنگلہ دیش ترقی پذیر ملکوں کے لیے ایک رول ماڈل ہے۔ اس سفر میں اب بنگلہ دیش کا حلیف ہونا ہندوستان کے لئے اعزاز کی بات ہے۔ انہوں نے اس یقین کا اظہار کیا کہ ہندوستان اور بنگلہ دیش کے دو طرفہ منصوبہ ایک مربوط اور خوشحال پڑوس کی تعمیر کریں گے۔


    صدر جمہوریہ نے دہشت گردی کے خلاف بنگلہ دیش کی زیرو ٹالرینس یعنی بالکل برداشت نہ کرنے کے اصول کی ستائش کی۔ انہوں نے کہا کہ دہشت گردی اور پرتشدد انتہا پسندی کو شکست دینے کی ہماری مشترکہ کاوشوں سے نتائج برآمد ہو رہے ہیں۔


    ۔۔۔۔۔۔۔۔۔۔۔۔۔۔۔۔


    (م ن ۔ رض۔ م ت ح (


    U-447 5


    

    
    (Release ID: 1587346) Visitor Counter : 3
    
    
      Read this release in: English , Hindi