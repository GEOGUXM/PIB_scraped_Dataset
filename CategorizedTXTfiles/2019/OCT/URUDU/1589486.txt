      صدر جمہوریہ کا سکریٹریٹ

      قومی کارپوریٹ سماجی ذمہ داری ایوارڈز پیش کئے جانے کے موقع پر صدرجمہوریہ ہند جناب رام ناتھ کووند کاخطاب
      Posted On: 29 OCT 2019 1:30PM by PIB Delhi


    ۔

     1. سب سے پہلے میں خزانے او رکارپوریٹ امورکی وزیر اور ان کی ٹیم کی قومی ایوارڈز کے ذریعہ کارپوریٹ سماجی ذمہ داری میں نمایاں کارکردگی کا اعتراف کرنے کی اس پہل کی ستائش کرناچاہوں گا۔ تمام ایوارڈ ز حاصل کرنے والوں اور قومی کارپوریٹ سماجی ذمہ داری ایوارڈز کے مختلف زمروں میں اعزازی حیثیت حاصل کرنے والوں کو مبارکباد پیش کرتا ہوں۔ دولت اور روزگار پیدا کرنے کے سلسلے میں سماج کی خدمت کے لئے میں پورے کارپوریٹ شعبے کی ستائش کرتا ہوں۔ یہ بات بہت حوصلہ افزا ہے کہ کمپنیاں اب اچھے کاموں میں مسابقت کررہی ہیں۔
     2. کارپوریٹ سماجی ذمہ داری یعنی ‘ سی ایس آر’ اصطلاح حال ہی میں تیار کی گئی ہے۔ لیکن اس کے پیچھے جو جذبہ اس کی ہمارے ملک میں طویل تاریخ رہی ہے۔ یہاں پر پھلنے پھولنے والی تمام مذہبی روایات نے کرم سدھانت یعنی کرم کے نظریہ کی تبلیغ کی ہے۔ ہمارے لئے کرم کااصول قدرت کے ان اصولوں سے مطابقت رکھتا ہے جو ہم آہنگی اور امن کی نشوونما کرتی ہیں۔ ہندوستان میں ہر ایک بچے نے اپنی سخاوت کے لئے مشہور ‘‘دان ویر’’ کرن جیسی دیو مالائی عظیم شخصیتوں کی تحریک دینے والی داستانیں سنی ہوگی۔ اس لئے آج جسے سی ایس آر کہا جارہا ہے وہ تو ہمارے ڈی این اے میں ہے۔
     3. اس وراثت کو شروعاتی صنعت کاری میں شریک صنعت کاروں نے آگے بڑھایا ہے۔ ممتاز کاروباری خاندان مثلاً ٹاٹا، برلا اور بجاج اور بہت سے دیگر خاندان جو ہماری جنگ آزادی میں شامل تھے۔ اپنی سماجی ذمہ داریوں کے بارے میں بھی حساس تھے۔ مہاتما گاندھی نے نہ صرف ہمارے مختلف روایات کی اپنی گہری سمجھ کی وجہ سے بلکہ اپنے نزدیکی صنعتکاروں کی سخاوت کی بنیاد پر بھی ٹرسٹی شپ کا اصول وضع کیا۔
     4. یہ بہت ہی موضوع ہے کہ کارپوریٹ امور کی وزارت مہاتما گاندھی کے 150 ویں یوم پیدائش کے موقع پر اس سال قومی کارپوریٹ سماجی ایوارڈ شروع کررہی ہیں۔میرے لئے یہ خوشی کی بات ہے کہ اب سے یہ ایوارڈ ہر سال مہاتما گاندھی کے یوم پیدائش 2 اکتوبر کو دیئے جائیں گے۔ گاندھی جی کو ٹرسٹی شپ کے اصول کا آئیڈیا خصوصی طور پر ایشا واسیا اپنیشد اور بھگوت گیتا میں ملا تھا۔ گیتا میں دوسروں کو دینے کے بہترین طریقہ کے بارے میں یہ مشورہ دیا گیا ہے:

    दातव्यमिति यद्दानं दीयतेऽनुपकारिणे |


    देशे काले च पात्रे च तद्दानं सात्विकं स्मृतम् | [Chapter 17, verse 20]


    اس کا مطلب ہے:


    ‘‘ خیرات جب ذمہ داری سمجھ کر کسی بدلے کی توقع کے بغیر صحیح مقام اور وقت پر صحیح شخص کو دی جاتی ہے تو اسے ساتوک کہا جاتا ہے’’


    .5 آزادی کے بعد زیادہ سے زیادہ کاروباری خاندانوں اور صنعتکاروں نے گاندھی جی کے مشوروں پر عمل کرنا شروع کیا اور جس وقت ابھرتی ہوئی جمہوریہ کو ہر طرح کی مدد کی ضرورت تھی ، انہوں نے اپنے منافع کا ایک حصہ سماج کو لوٹانا شروع کیا۔ انہوں نے خصوصی طور پر تعلیم اور حفظان صحت کے معاملے میں حکومت اور سرکاری شعبے کی کوششوں میں تعاون کیا۔


    .6 سی ایس آر کی ہماری مالا مال کی روایت کو بڑھانے اورپورے کارپوریٹ انڈیا کو سماجی کایا پلٹ کے ایک ایجنٹ کے طور پر کام میں لگانے کے لئے ایک پالیسی اختیار کی گئی۔کمپنی ایکٹ میں 14-2013 میں ترمیم کی گئی جس کے ذریعہ کمپنیوں کےلئے اپنے منافع کا 2 فیصد کا حصہ سماجی فلاح وبہبود کے کاموں کے لئے خرچ کرنا ضروری قرار دیا گیا۔ مجھے بتایا گیا ہے کہ یہ سی ایس آر کو فروغ دینے کے سلسلے میں دنیا کے سب سے بڑے تجربات میں سے ایک ہے۔


    .7 نفاذ کے اس ابتدائی مرحلے کے دوران سی ایس آر فریم ورک کے بارے میں کمپنیوں کا جو رد عمل ہے وہ بہت زیادہ قابل ستائش ہے۔سال 2014-15 سے ہر ایک مالی سال میں کارپوریٹ شعبے نے سماجی بہبود کے لئےمجموعی طور پر 10 ہزار کروڑ روپے سے زیادہ کی رقم نکالی تھی۔ مختلف سماجی شعبوں کو اس کوشش کا فائدہ حاصل ہوا۔ میں خاص طور پر یہ دیکھ کر خوش ہوں کہ ان شعبوں میں تعلیم، ماحولیات، صحت ، غریبی دور کرنے اور تغذیہ، پینے کا صاف پانی اور صفائی ستھرائی شامل ہیں۔


    .8 قومی سی ایس آر ایوارڈز کا مقصد مسابقت کی حوصلہ افزائی اور سی ایس آر سرگرمیوں میں بہتری لانا ایوارڈز کے تین زمروں کا انتخاب بہت اچھی طرح کیا گیا ہے یعنی سی ایس آر میں نمایاں کارکردگی، چیلنج والے حالات/خواہش مند اضلاع میں سی ایس آر کاتعاون اور قومی اولیت والے شعبوں میں سی ایس آر کا تعاون۔‘ خواہش مند اضلاع کی کایاں پلٹ’ حکومت کی پالیسی ترجیحات میں شامل ہے۔اس اختراعی پروگرام کے تحت 131 اضلاع کو زیادہ توجہ کے ساتھ ترقیاتی کاموں کے لئے منتخب کیاگیا ہے۔ مجھے خوشی ہے کہ ان خواہش مند اضلاع میں کئے گئے کارپوریٹ سماجی ذمہ داری کام کو ایوارڈز کے تحت مثالی قرار دیا گیا ہے۔مجھے یہ دیکھ کربھی خوشی ہوئی ہے کہ قومی سی ایس آر ایوارڈ حاصل کرنے والے اور نمایاں اعزاز حاصل کرنے والے مختلف صنعتی شعبوں کے ساتھ ساتھ مختلف خطوں کی نمائندگی کرتے ہیں۔


    .9 یہ بات واقعی حوصلہ افزا ہے کہ سماج کے جن طبقات کو مدد کی سب سے زیادہ ضرورت ہے وہ سی ایس آر سرگرمیوں کے خصوصی استفادہ کنندگان ہیں۔ اس طرح کارپوریٹ شعبے نے قومی مقاصد کے لئے قابل قدر خدمت انجام دی ہے۔ وہ زیادہ منصفانہ معاشرے کی تعمیر کے مقصد کے حصول کے لئے قومی ترقی میں تعاون کررہے ہیں۔ وہ پائیدار پروجیکٹوں پر توجہ مرکوز کررہے ہیں جس کے طویل مدتی اثرات مرتب ہوں گے۔


    .10 موٹے طور پر سی ایس آر اقدامات ، قومی ترجیحات مثلاً عوامی صحت، تعلیم، روزگار، پانی کے تحفظ، صفائی ستھرائی اور قدرتی وسائل کے بندوبست کے ساتھ مطابقت رکھتے ہیں۔ وہ عالمی ترجیحات کے ساتھ بھی مطابق رکھتے ہیں۔ میں یہاں پر غریبی دور کرنے، کرہ ارض کے تحفظ اور سب کے لئے خوشحالی کو یقینی بنانے کے لئے اقوام متحدہ کے ذریعہ مقر ر کئے گئے پائیدار ترقیاتی مقاصد( ایس ڈی جی) کا ذکر کررہا ہوں۔ یہ 17 مقاصد اور169 نشانے 2030 تک حاصل کئے جانے ہیں۔ مجھے یقین ہے کہ ہم وقت رہتے تمام نشانوں کو حاصل کرلیں گے۔ درحقیقت صفائی ستھرائی کے معیار کے معاملے میں ہندوستان نے وقت سے بہت پہلے نشانہ حاصل کرلیا ہے۔ اس سلسلے میں موثر سی ایس آر کی شروعات صحیح وقت پر کیا گیا ایک کام ہے۔ مجھے امید ہے کہ سی ایس آر سرگرمیوں سے ترقیاتی چیلنجوں کے اختراعی حل برآمد ہوں گے۔


    .11 جیسا کے آپ سبھی جانتے ہیں کہ ہماری حکومت کی کوششوں کے نتیجے میں کاروبار کرنے میں آسانی کے سلسلے میں ہمارے ملک کی درجہ بندی میں مسلسل بہتری آرہی ہے۔ حکومت کارپوریٹ سماجی ذمہ داری کو مزید موثر بنانے کے لئے سی ایس آر حلقے کی جانچ کے بارے میں بھی حساس ہے۔ ستمبر ماہ میں سی ایس آر سرگرمیوں کے دائرہ کار کو ریسرچ انکیو بیٹرس کے مزید زمرے شامل کرنے کے لئے وسعت دی گئی۔ تحقیق و ترقی پر زور دیئے جانے سے اختراع کاروں کو بہت زیادہ مدد ملے گی۔


    .12 سماجی بہبودکو کارپوریٹ کلچر میں شامل کیاجانا بھی اتنا ہی اہم ہے۔ اس لئے میں آپ سے یہ اپیل بھی کرنا چاہوں گا کہ آپ اپنے ملازمین کو معاشرے کے محروم طبقات کی خدمت میں زیادہ کوشش کرنے کے لئے تحریک دیں اور اس کے لئے انہیں حساس بنائیں ۔اس ایک قدم سے ہی عام لوگوں میں دولت پیدا کرنے والوں کے لئے کافی نیک خواہشات پیدا ہو ں گی۔


    .13 اس موقع پر میں اپنا ایک خیال رکھناچاہتا ہوں۔ ہمارے سماج میں جب ضرورت مندوں کی مدد کرنے کی بات آتی ہے تو ہمارے پاس اس کے لئے وسائل ہی، ہمارے پاس خواہش بھی ہے اور اب ہمارے پاس فریم ورک بھی ہے۔ ہمیں سب سے زیادہ کس کی مدد کرنی چاہئے۔ میرے خیال میں یتیم بچے اور دیویانگ سب سے پہلے اس کے مستحق ہیں۔ حکومت ان کی مدد کے سلسلے میں جو کچھ کرسکتی ہے اس نے کیا ہے۔ اب سماج اور خصوصی طور پر کارپوریٹ شعبہ ان کے لئے مزید کچھ کرسکتا ہے۔ کیا ہم مستقبل قریب کے لئے کوئی ایسا منصوبہ تیار کرسکتے ہیں جس میں ہر ایک یتیم بچے کی ذاتی طور پر دیکھ بھال ہوسکے؟ ہم ہر ایک بچے کے لئے دیکھ بھال کو یقینی بنانے کے لئے 2030 تک کی مدت مقرر کرسکتے ہیں اور آبادی کے لحاظ سے فائد ہ حاصل ہے اس کا فائدہ اٹھا سکتے ہیں۔ میں یہ بات غور کرنے اور عمل کرنے کے لئے آپ کے اوپر چھوڑتا ہوں۔


    .14 پہلے قومی سی ایس آر ایوارڈ کی تقریبات میں شرکت کرنا میرے لئے خوشی کی بات ہے۔ میں ایک بار پھر تمام ایوارڈ حاصل کرنے والوں اور نمایاں اعزاز حاصل کرنے والوں کے ساتھ ساتھ جیوری اور کارپوریٹ امور کی وزارت کو بھی مبارکباد پیش کرتا ہوں۔ آپ نے یہ کردکھایا ہے کہ سماجی اور ماحولیاتی اعتبار سے ذمہ داری نبھاتے ہوئے بھی نفع حاصل کرنا ممکن ہے۔ آج یہاں آپ کے سامنے کھڑے ہو کر مجھے قدیم ہندوستان کے سنت یاد آتے ہیں۔ جن کا یہ کہنا بالکل صحیح ہے۔


    गौरवं प्राप्यते दानात् न तु वित्तस्य सञ्चयात्


    स्थितिरुच्चैः पयोदानां पयोधीनामधः स्थितिः


    اس کا مطلب ہے کہ:


    ‘‘عزت دولت کا ذخیرہ کرنے سے نہیں اس کو بانٹ کر حاصل کی جاتی ہے۔ بادلوں کو اپنا پانی تقسیم کرنے کی وجہ سے اونچا مقام حاصل ہوتا ہے جبکہ سمندر پانی کا ذخیرہ کرکے نچلے مقام پر رہتا ہے’’۔


    میری خواہش ہے آپ اونچا مقام حاصل کریں اور دوسروں کو بھی اس کے لئے ترغیب دیں۔ میری خواہش ہے کہ آپ مستقبل میں بہت اچھا کام کریں۔


    شکریہ!


    جے ہند!


    *********


    U – 4813


    

    
    (Release ID: 1589486) Visitor Counter : 7
    
    
      Read this release in: English , Hindi
    
    
    

4.