      مواصلات اور اطلاعاتی ٹیکنالوجی کی وزارت

      جناب روی شنکر پرساد نے دہلی، جی پی او میں سوچھتا مشن کے تحت شرمدان کیا
      Posted On: 04 OCT 2019 6:08PM by PIB Delhi


    نئی دہلی، 4 /اکتوبر۔ مواصلات کے مرکزی وزیر جناب روی شنکر پرساد نے آج گول مارکیٹ کے قریب جی پی او میں محکمہ ڈاک کے افسروں اور اسٹاف کو ایک ہی بار استعمال میں آنے والے پلاسٹک کے استعمال پر پابندی لگانے کا حلف دلایا اور سوچھتا ہی سیوا مہم کے تحت شرمدان کی ایک تقریب میں حصہ لیا۔ انھوں نے ڈاک خانہ کے احاطہ میں ایک پودا بھی لگایا اور افسروں سے اپیل کی کہ وہ 1928 میں قائم کئے گئے اس یادگار ڈاک خانہ کو ایک صاف ستھرا ہرا بھرا ماحولیات کے موافق اور ماڈل ڈاک خانہ بنائیں۔ انھوں نے کہا کہ ایک یادگار کی حیثیت رکھنے کی وجہ سے اس ڈاک خانہ کو سیاحوں کی توجہ کا مرکز بھی بنایا جانا چاہئے۔


    اس موقع پر خطاب کرتے ہوئے جناب روی شنکر پرساد نے کہا کہ وزیر اعظم جناب نریندر مودی نے مہاتما گاندھی کے اصولوں سے تحریک حاصل کرکے 2014 میں سوچھ بھارت مشن شروع کیا تھا اور 2 اکتوبر 2019 کو (بابائے قوم کے 150ویں یوم پیدائش کے موقع پر) ہندوستان نے کھلے میں رفع حاجت کی لعنت سے پاک ملک کے طور پر امتیاز حاصل کیا ہے۔انھوں نے کہا کہ یہ مہاتما گاندھی کے لئے سچا خراج عقیدت ہے، جنھوں نے ہمیشہ صفائی ستھرائی کی حمایت کی ہے۔


    وزیر موصوف نے افسروں سے کہا کہ وہ مہاتما گاندھی کے ذریعے لکھے گئے خطوط پورے ملک سے حاصل کریں اور ان خطوط کا مجموعہ خصوصی طور پر طلبہ کے تعلیمی مقاصد کے لئے ایک نمائش کے ذریعے لوگوں کو دکھائیں۔


    ۔۔۔۔۔۔۔۔۔۔۔


    U-4467

    
    
    (Release ID: 1587265) Visitor Counter : 8
    
    
      Read this release in: English , Hindi