      صدر جمہوریہ کا سکریٹریٹ

      صدر جمہوریہ ہند نے انڈین انسٹی ٹیوٹ آف ٹیکنالوجی دلّی کے لئے عطیہ جاتی فنڈ لانچ کیا
      Posted On: 31 OCT 2019 6:43PM by PIB Delhi


    نئی دلّی، 31 اکتوبر / صدر جمہوریہ ہند جناب رام ناتھ کووند نے آج یعنی 31 اکتوبر، 2019 کو راشٹر پتی بھون میں انڈین انسٹی ٹیوٹ آف ٹیکنالوجی، دلّی کے لئے عطیہ جاتی فنڈ کا آغاز کیا۔


    اس موقع پر تقریر کرتے ہوئے صدر جمہوریہ ہند نے کہا کہ زمانہ قدیم سے عطیہ جات کے نظام نے تعلیمی اداروں کی مالیاتی صحت کو مربوط بنایا ہے۔ تاہم، اب بھی ہم ہارورڈ، یالے یا کولمبیا جیسے تعلیمی اداروں کے عطیہ جات کی اہمیت سے نا آشنا ہیں۔ یہ صحیح سمت میں اٹھایا گیا پہلااور بر وقت قد م ہے۔ اداروں کو عطیہ جات دینے سے سابق طالب علم نہ صرف یہ کہ اپنے اداروں کو عطیات دے رہے ہیں بلکہ مستقبل میں سیکھنے والی نسل کو تقویت بھی فراہم کر رہے ہیں۔


    صدر جمہوریہ ہند نے کہا کہ کسی تحفے کے اعزاز کا بہترین طریقہ یہ ہے کہ اس کا بہترین استعمال کیا جائے۔ تازہ ترین کیو ایس عالمی یونیورسٹی رینکنگ 2020 میں، آئی آئی ٹی، دلّی کا رینک 182 تھا۔ یہ اس بات کا متقاضی ہے کہ فیکلٹی یعنی اساتذہ کی تعداد میں اضافہ کیا جائے خاص طور پر بین الاقوامی تجربے کی حامل فیکلٹی میں اضافہ کیا جائے۔ مزید بر آں مکمل طور پر عالمی درجے کی سہولیات کے مطابق بنانے کے لئے اس کے کیمپس، کورس اور ریسرچ سہولیات کو اپ گریڈ کئے جانے کی ضرورت ہے۔ انہوں نے اس امید کا اظہار کیا کہ یہ ادارہ ان شعبوں میں تبدیلی لانے کے لئے سابق طلباء کے ذریعہ دیئے گئے گراں قدر عطیات کا بہتر استعمال کرے گا۔


    صدر جمہوریہ ہند نے کہا کہ تاریخ اس بات کی گواہ ہے کہ ہمارے تعلیمی ادارے ہماری ثقافت کی علامت اور اس کا مظہر رہے ہیں۔ ہماری یہ روایت رہی ہے کہ ہمارے تعلیمی ادارے لوگوں کو راستہ دکھانے کا کام کرتے رہے ہیں اور سماج کی زندگیوں کو مالا مال کرتے رہے ہیں۔ انہوں نے سب لوگوں پر اس بات کے لئے زور دیا کہ وہ اپنا کچھ وقت سماج کے پچھڑے ہوئے لوگوں کے لئے نکالیں تاکہ وہ اپنی پسند کا راستہ منتخب کر سکیں۔ انہوں نے کہا کہ اس سے دیویانگ یا بے سہارا معذور خواتین کی باز آباد کاری یا بے سہارا بچوں کی مدد ہو سکے گی۔


    ۔۔۔۔۔۔


    U.4873

    
    
    (Release ID: 1589905) Visitor Counter : 3
    
    
      Read this release in: English , Hindi