      امور داخلہ کی وزارت

      جنا ب امت شاہ نے نئی دہلی میں جے سنگھ مارگ پر دہلی پولیس ہیڈ کوارٹرز کی نئی عمارت کا افتتاح کیا
      
      سردار پٹیل ہندوستان کے سچے جذبے کا پیکر تھے، نوجوانوں کو ہندوستان کو سمجھنے کے لئے ان کی اقدار کو اپنی زندگی میں اتارنا ہوگا: جناب امت شاہ
      عوام میں پولیس کی جو امیج ہے اس کو تبدیل کرنے کی ضرورت ہے، عوام اور پولیس دونوں کو ایک دوسرے کے چیلنجوں کو سمجھنا ہوگا: مرکزی وزیر داخلہ
      داخلی سیکوریٹی مودی حکومت کی اولین ترجیح ہے، اس عہد بندی کو پورا کرنے کے لئے حفاظتی دستے محنت سے کام کررہے ہیں:جناب امت شاہ
      Posted On: 31 OCT 2019 3:16PM by PIB Delhi


    نئی دہلی، 31 / اکتوبر۔مرکزی وزیر داخلہ جناب امت شاہ نے آج نئی دہلی میں جے سنگھ مارگ پر دہلی پولیس ہیڈ کوارٹرز(پی ایچ کیو) کی نئی عمارت کا افتتاح کیا۔ نئ عمارت میں انہوں نے سردار ولبھ بھائی پٹیل کے مجسمہ پر خراج عقیدت پیش کیا، آدرش آڈیٹوریم اور فوٹو گیلری دیکھی۔ نئے پولیس ہیڈ کوارٹر کے بارے میں ایک آڈیو۔ ویزول پریزنٹیشن دیکھی اور سی پی آفس بھی گئے۔


    اپنے خطاب کے دوران جناب امت شاہ نے تقریباً 70 برسوں بعد آخر کار اپنی نئی ہیڈ کوارٹر عمارت حاصل کرنے پر دہلی پولیس کے تمام افسروں اور نوجوانوں کو مبارکباد پیش کیں۔ انہوں نے کہاکہ دہلی پولیس کے افسروں کی اپنی ذمہ داریاں پوری کرنے اور قربانیاں دینے کی ایک مالا مال تاریخ ہے۔ انہوں نے کہا کہ نئی عمارت کاافتتاح کرنے کے بعد فخر کااحساس ہوا ہے۔ راشٹریہ ایکتا دوس کے موقع پر سردار پٹیل کو یاد کرتے ہوئے جناب امت شاہ نے کہا کہ پولیس ہیڈ کوارٹر کی عمارت کاافتتاح کرنے کے لئے ہندوستان کے مرد آہن کے یوم پیدائش سے زیادہ مبارک موقع کوئی اور نہیں ہوسکتا۔


    قومی یکجہتی کے سلسلے میں سردار پٹیل کی خدمات کو یاد کرتے ہوئے جناب امت شاہ نے کہا کہ سردار پٹیل کو ان کے لفظوں سے زیادہ ان کے کاموں کی وجہ سے شہرت حاصل ہے جو کہ انہوں نے 550 سے زیادہ رجواڑوں کی یکجہتی کے لئے انجام دیئے، انگریز کو آزادی کے وقت ہندوستان کو غیر متحدہ چھوڑ گئے تھے۔ سردار پٹیل نے بہت کم مدت میں سخت چیلنجوں کا سامنا کرتے ہوئے ایک تقریبا ناممکن کام انجام دیا ہےاور اس متحدہ ہندوستان کی تشکیل کی جس پر آج ہم فخر کرتے ہیں۔ اگر سردار پٹیل نہ ہوتے تو ہندوستان کو دنیا میں وہ حیثیت اور اہمیت حاصل نہ ہوتی جو آج حاصل ہے۔


    جناب امت شاہ نے کہا کہ سردار پٹیل نے آزاد ہندوستان میں سول سروسز کی تنظیم نو کی انگریزوں کے ذریعہ تشکیل کی گئی سول سروسز میں صرف انتظامی تبدیلی کرکے ہی آزاد ہندوستان کے لئے سول سروسز کی تشکیل نہیں کی گئی۔ اس میں ملک کی انتظامی مشینری کے جذبے کو ایک ظالم مملکت کی مشینری سے ایک فلاح وبہبود چاہنے والے اور ترقی کو فروغ دینے والے حکمرانی کے ڈھانچے میں تبدیل کرنا بھی شامل ہے۔جناب امت شاہ نے چاہے جنگ آزادی کے دوران ہو یا آزادی حاصل کرنے کے بعد سردار پٹیل کی ہندوستان کے لئے خدمات بے مثال ہیں۔وہ ملک کی نبض پہنچانتے تھے اور اپنی آخری سانس تک وہ نچلی سطح پر عوام سے جڑے رہے۔جناب امت شاہ نے کہا کہ آزادی کے بعد کئی برسوں تک ایک کے بعد دوسری آنے والی حکومتوں نے سردار پٹیل کی خدمات کا اعتراف نہیں کیا۔ ملک کے نوجوانوں کو ان کی زندگی کا مطالعہ کرناہوگا اور ہندوستان کو سمجھنے کے لئے ان کے اقدار کو اپنی زندگی میں اتارنا ہوگا،کیونکہ سردار پٹیل ہندوستان کے سچے جذبے کا پیکر تھے۔


    ملک کی ترقی میں پولیس کی اہمیت کا تذکرہ کرتے ہوئے جناب امت شاہ نے کہا کہ ملک کی معاشی ترقی سماجی ارتقا ء کے لئے مستحکم نظم و نسق بہت ہی اہم ہے۔ انہوں نے کہا کہ پاپولر میڈیا میں پولیس کی امیج کو منفی انداز میں پیش کیا جارہا ہے۔ لیکن چوبیس گھنٹے شہریوں کی زندگی کی حفاظت کے لئے پولیس کے افسران اور جوان جو قربانیاں دیتے ہیں ان پر بہت کم روشنی ڈالی جاتی ہیں۔ اس قسم کی منفی عکاسی سے پولیس کی ہمت شکنی ہوتی ہے۔ انہوں نے کہا کہ عوام میں پولیس کی جو امیج ہے اسے تبدیل کرنے کی ضرورت ہے۔


    جناب امت شاہ نے کہا کہ اس صورت حال کو درست کرنے کے لئے وزیراعظم جناب نریندر مودی کے ویژن کے تحت حکومت پوری منصوبہ بندی ،وقت کی پابندی اور سائنسی اسٹریٹجی کے ساتھ کام کررہی ہے۔ مودی حکومت نے نئی دہلی میں نیشنل پولیس میموریل قائم کیا ہے،جس میں ملک کے لئے اپنی زندگی کی قربانی دینے والے 34 ہزار سے زیادہ افسروں اور جوانوں کی قربانیوں کا تذکرہ ہے۔ انہوں نے جذباتی انداز میں عوام سے اپیل کی کہ وہ اس میموریل کو دیکھیں اور ملک کی حفاظت کے لئے پولیس دستوں کو پیش آنے والے چیلنجوں اور ان کے ذریعہ قربانیوں کو خود دیکھیں۔


    یہ کہہ کر جناب امت شاہ نے کہا کہ پولیس کو بھی عوام کی شکایات کو دور کرنے کے لئے سرگرم اور حساس ہونے کی ضرورت ہے۔ انہوں نے دہلی پولیس کو تنبیہ کی کہ نئی عمارتوں کا مطلب اصلاح شدہ پولیس فورس کی گارنٹی دینا نہیں ہے۔ یہ مقصد پولیس کے کام کے جذبے کو عوامی خدمت کی جانب راغب کرنے سےحاصل کیا جاسکتا ہے۔اسی صورت میں عوام میں پولیس کی امیج بہتر ہوگی اور اس سلسلے میں پولیس کی کوششوں سے مطلوبہ مثبت نتائج حاصل ہوں گے۔جناب امت شاہ نے عوام کو یہ یقین دلایا کہ داخلہ سیکوریٹی مودی حکومت کی اولین ترجیح ہے اور حفاظتی دستے حکومت کی اس عہد بندی کو پورا کرنے کے لئے محنت سے کام کررہے ہیں۔


    جناب امت شاہ نے دہلی پولیس کے کیرتی چکر حاصل کرنے والوں کے ساتھ ساتھ ملک بھر میں ملک کے لئے اپنی جان کی قربانی دینے والے تمام جوانوں کو خراج عقیدت پیش کرتے ہوئے اپنے خطاب کو مکمل کیا۔


    پولیس ہیڈ کوارٹر کی نئی عمارت اپنے اس لحاظ سے منفرد ہے کہ یہ 286 کروڑ روپے کی مجموعی لاگت سے پبلک پرائیویٹ پارٹنر شپ موڈ میں تیار کرائی گئی ہے۔ نئی پولیس ہیڈ کوارٹر کی عمارت تقریباً 8 ایکڑ کے رقبے میں پھیلی ہے۔ اس عمارت میں 18 منزلیں ہے۔ جن میں افسروں کے لئے مطلوبہ تمام کاموں کے لئے انتظام ہے۔یہاں پر کنٹرول رومز، کانفرنس رومز، کنٹرول اور مواصلاتی مرکز بھی ہے۔ دہلی کے بیچوں بیچ واقع ہونے کی وجہ سے یہ عمارت دہلی کے سبھی علاقوں سے اپنی شکایتوں کے حل کے لئے آنے والے عوام کے لئے یہ قابل رسائی ہے اور اس عمارت میں معذور افراد کے لئے بھی آسانیاں ہے۔


    *********


    U – 4861

    
    
    (Release ID: 1589837) Visitor Counter : 6
    
    
      Read this release in: English , Hindi