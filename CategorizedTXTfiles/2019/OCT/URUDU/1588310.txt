      ہنر مندی کے فروغ اور صنعت کاری کی وزارت

      ریاستی سرکاروں اور صنعت نے رواں مالی سال کیلئے 7لاکھ اپرینٹسیس کا وعدہ کیا
      
      اپرینٹس شپ پکھواڑاکو ملک گیر سطح پر زبردست کامیابی

      Posted On: 16 OCT 2019 4:10PM by PIB Delhi

      * نوجوانوں میں اپرینٹس شپ کو فروغ دینے کے لئے اب تک تھرڈ پارٹی ایگریگیٹرس (ٹی پی اے) کے ساتھ 22 مفاہمت ناموں پر دستخط کئے گئے۔

      * اپرنٹس شپ پکھواڑا 2019 کے تحت 22ریاستوں میں 50سے زیادہ ورکشاپ کا اہتمام کیاگیا۔

    15روزہ اپرینٹس شپ پکھواڑا، جس میں رواں مالی سال میں 7 لاکھ اپرینٹسیس کے وعدے کے لئے ریاستی سرکاریں اورصنعت ایک ساتھ آئے، آج راجدھانی میں ایک زبردست اختتامی تقریب کے ساتھ ختم ہو گیا۔ سڑک ٹرانسپورٹ، شاہراہوں اور بہت چھوٹی، چھوٹی اور اوسط درجے کی صنعتوں کے مرکزی وزیر جناب نتن گڈکری اس اختتامی تقریب میں مہمان خصوصی تھے۔ اس موقع پر ہنرمندی کے فروغ اور صنعت کاری کے مرکزی وزیر جناب ڈاکٹر مہندر ناتھ پانڈے بھی موجود تھے۔


    15روزہ پکھواڑے کے بعد اپرینٹسیس کی تعداد تقریباً 2گنی ہو جائے گی۔ 2016 میں حکومت نے اپرنٹس شپ ایکٹ 1961 میں جامع اصلاحات کی تھیں۔ یہ ایک ایسا قدم تھا، جس میں ڈھائی سال کے عرصے میں تقریباً ساڑھے سات لاکھ اپرینٹسیس مصروف ہوئے۔


    پکھواڑا کے 15دنوں میں صنعت نے ساڑھے چار لاکھ سے زیادہ اپرینٹسس کو رکھنے کا عہد کیا ہے، جبکہ ریاستوں نے مزید ڈھائی لاکھ اپرنٹسیس رکھنے کا عہد کیا ہے۔ ایم ایس ڈی ای نے ریاستی سرکاروں کے لئے 560کروڑ روپے دینے کا وعدہ کیا ہے تاکہ مانگ پر مبنی اور صنعت سے جڑی ہنرمندی کے فروغ کوتقویت دی جا سکے اور اس نے تھرڈ پارٹی ایگریگیٹرس کے ذریعہ مختلف ریاستوں کے ساتھ 22مفاہمت ناموں پر دستخط کئے ہیں۔


    بھارت ہیوی الیکٹریکل لمیٹیڈ، کوچین شپ یارڈ، گیس اتھارٹی آف انڈیا لمیٹیڈ، انڈین ٹورزم ڈیولپمنٹ کارپوریشن ، انٹرنیشنل ٹریڈپرموشن آرگنائزیشن راشٹریہ اسپات نگم لمیٹیڈ سمیت 8 پبلک سیکٹر انڈرٹیکنگس (پی ایس یوز) نے تقریبا ً 35ہزار اپرینٹسیس کو تربیت دینے کا عہد کیا ہے۔ اس کے علاوہ ہندوستان کارپوریشن پٹرولیم لمیٹیڈ نے پائیدار توانائی کے سیکٹر کے لئے شمسی ٹیکنیشئن کوتربیت دینے کے لئے این ایس ٹی آئی ممبئی کے ساتھ ایک مفاہمت نامے پر دستخط کئے ہیں۔


    تھرڈ پارٹی ایگریگیڑس اور سیکٹر اسکل کونسل نے ملک بھر میں صنعت اور ریاستی سرکاروں کی مدد اور تعاون سے ورکشاپس اور کانفرنسز کا اہتمام کیا ہے۔


    اختتامی تقریب میں لوگوں سے خطاب کرتے ہوئے سڑک، ٹرانسپورٹ اور شاہراہوں اور بہت چھوٹی، چھوٹی اور اوسط درجے کی صنعتوں کے مرکزی وزیرجناب نتن گڈکری نے کہا کہ شہری اور دیہی علاقوں دونوں کے لئے ہنرمندی اور صلاحیت سازی کے لئےاہم ہے اوریہ سمجھنا ضروری ہے اور ترقی والے علاقوں اور صنعتوں خصوصاً ملک کے دیہی ، زرعی اور قبائلی علاقوں میں ایس ایم ای کلسٹر ایسوسی ایشن میں ہنرمندی کے پروگراموں کے لئے مانگ کو مرتب کرنا ہے۔ بہت چھوٹی، چھوٹی اور اوسط درجے کی صنعتوں کا سیکٹر ترقی کی کافی گنجائش رکھتا ہے اور اُسے زراعت، باغبانی، قبائلی فنون لطیفہ اور پنٹنگس، شہد، بانس وغیرہ سیکٹروں کے لئے ہنرمند افرادی قوت کی زبردست ضرورت پڑے گی، جو کہ ملک کے لئے برآمدات کوزبردست مضبوط کرے گا۔ حقیقت میں ہم کو درآمدات پر اپنا انحصار کم کرنے کی ضرورت ہے اور روایتی ہنرمندی میں آگے کی جانب پیش قدمی کرنی ہوگی، جس سے ہم 50کھرب ڈالر والی معیشت قائم کرنے کے اپنے خواب کو پورا کرنے کے بہت قریب پہنچ سکیں گے۔


    پکھواڑے کے آغاز کی تعریف کرتے ہوئے نتن گڈکری نے کہا کہ ٹیکنالوجی، اختراع، تحقیق اور ہنرمندی ساتھ ساتھ چلیں گےاور ہمیشہ اچھے نتائج پیدا ہوں گے۔ بہت چھوٹی، چھوٹی اور اوسط درجے کی صنعتوں کی وزارت کو اپنی صنعتوں کی مانگ کو پورا کرنے میں ہنرمندی کے فروغ کی وزارت کے تعاون کی ضرورت پڑے گی۔


    ہنری مندی کے فروغ اور صنعت کاری کے وزیر ڈاکٹر مہیندرناتھ پانڈے نے کہاکہ اپرینٹس شپ امیدواروں کوذاتی تربیت فراہم کر سکتی ہے اور ایک بہتر صنعت فراہم کر سکتی ہے، جس سے امیدوار کام کے سازگار ماحول میں اعتماد حاصل کر سکتے ہیں۔ نئے روزگار رول کو نئی ہنرمندی سیٹس کی ضرورت ہوگی، اس لئے یہ ضروری ہے کہ نوجوانوں کو تحریک دی جائے کہ وہ صنعت سے متعلق ہنرمندی سے خودکو آراستہ کریں۔


    30؍ستمبر 2019کو مرکزی وزیر ڈاکٹر مہندرناتھ پانڈے نے دلی میں اپرنٹس شپ پکھواڑے کا آغاز کیاتھا اوراس بات کا اعلان کیاتھا کہ اداروں اور سروس اور مینوفیکچرنگ سیکٹروں میں آجروں اوراداروں میں اپرینٹس شپ تربیت کے بارے میں بیداری کو فروغ دیا جائے۔ اپرینٹسس کے لئے 5000سے لے کر 9000روپے تک کا وظیفہ سمیت بہت سے اہم اصلاحات کا اعلان کیا گیا تھا۔ نیشنل اپرینٹس شپ پروگرام غیر ہنرمند مزدوروں میں ایک اہم رول ادا کرتا ہے اور وہ مختلف فریقوں کو لاگت شیئرکرنے کا موقع فراہم کرتا ہے۔


    اسکل انڈیا مشن کو مضبوط کرنے کے لئے این ایس ڈی سی ہنرمندی کے فروغ اور صنعت کاری کی وزارت کی نگرانی میں مختلف شراکت داروں کے ساتھ اشتراک کر رہی ہے، جن میں صنعت، ادارے، تربیت فراہم کرانے والے اور ایس ایس سیز شامل ہیں تاکہ نوجوانوں کو تربیت یافتہ اور بااختیاربنایا جا سکے، جس سے وہ روزگار حاصل کر سکیں۔


    م ن۔ ح ا ۔ ک ا


    U- 4624


    

    
    (Release ID: 1588310) Visitor Counter : 8
    
    
      Read this release in: English , Hindi , Bengali , Malayalam
    
    
    

*