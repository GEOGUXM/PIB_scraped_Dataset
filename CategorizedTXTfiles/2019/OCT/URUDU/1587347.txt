      نائب صدر جمہوریہ ہند کا سکریٹریٹ

      پولیس اور پولیس اسٹیشنوں کو عوام کے لئے سازگار بنائیں: نائب صدر جمہوریہ
      
      نائب صدر جمہوریہ نے درپیش چیلنجوں کا مقابلہ کرنے کے لئے سیکیورٹی فورسز کی صلاحیت کو بہتر بنانے کی ضرورت پر زور دیا
      تفتیش اور پولیس حکمرانی کو بہتر بنانے کے لئے آئی ٹی کی صلاحیتوں کا استعمال کریں: نائب صدر جمہوریہ
      نائب صدر جمہوریہ نے اسمارٹ پولیسنگ سے متعلق قومی سیمینار کا افتتاح کیا
      Posted On: 05 OCT 2019 2:06PM by PIB Delhi


    نئی دہلی، 05 اکتوبر / نائب صدر جمہوریہ ہند جناب ایم وینکیا نائیڈو نے آج پولیس کو عوام دوست بنانے اور پولیس اسٹیشنوں کو عوام کے لئے سازگار اور سہل بنانے کی ضرورت پر زور دیا۔


    نائب صدر جمہوریہ نے انڈین پولیس فاؤنڈیشن، نیشنل سینٹر فار گڈ گورننس اور بیورو آف پولیس ریسرچ اینڈ ڈولپمنٹ (بی پی آر اینڈ ڈی) کے زیر اہتمام مشترکہ طور پر اسمارٹ پولیس انتظامیہ کے موضوع پر منعقدہ ایک قومی سیمینار سے خطاب کرتے ہوئے پولیس فورس میں اندرونی اصلاحات بشمول پولیس اسٹیشن کے ماحول کو شکایات درج کرنے کے لحاظ سے سازگار بنانے کا مشورہ دیا۔


    پولیس اسٹیشن عوام کے لیے رابطہ کرنے کی پہلی جگہ قرار دیتے ہوئے نائب صدر جمہوریہ نے کہا کہ عام لوگوں کو یہ یقین ہونا چاہیے کہ پولیس اہلکار ان کی شکایات کو حل کرنے کے اہل ہیں۔ آپ اس بات سے متفق ہوں گے کہ موجودہ وقت میں شکایت کنندگان انتہائی غلط فہمی کے ساتھ پولیس اسٹیشن میں داخل ہوتے ہیں کہ کیا اس کی رپورٹ درج کی جائے گی یا اس کے ساتھ کیسا سلوک کیا جائے گا۔


    جناب نائیڈو نے انہیں جرائم کے اعداد و شمار میں اضافے کی وجہ سے پریشان ہونے کی بجائے مقدمات کو جلد از جلد نمٹانے کے لئے موثر اور معروضی نقطہ نظر پر توجہ دینے کی تجویز پیش کی۔ انہوں نے کہا کہ ہر شکایت کو ضرور رجسٹرڈ کیا جانا چاہیے اور اس سے متعلق تفتیش لازمی طور پر ہونی چاہیے۔


    جناب نائیڈو نے کہا، ‘‘ہم پولیس اسٹیشنوں کو لوگوں کے لیے عوام دوست بنانے کی بات کئی سالوں سے کر رہے ہیں۔ بدقسمتی سے ایسا نہیں ہو رہا ہے۔ جب تک اعلیٰ افسران پولیس اسٹیشنوں کے ماحول صحیح کرنے کی ذمہ داری نہیں اٹھائیں گے تب تک حالات نہیں بدل سکتے ہیں۔


    دہشت گردی، ماؤنوازی اور شورش پسندی جیسے مسئلوں سے متعلق جناب نائیڈو نے کہا کہ بلیٹ کے مقابلے بیلیٹ زیادہ موثر ہوتا ہے۔ انہوں نے کہا کہ دہشت گردی انسانیت کا دشمن ہے۔ ملک کی حفاظت اور تحفظ کے تئیں کوئی کوتاہی نہیں ہونی چاہیے۔ انہوں نے ریاستی پولیس اور مرکزی حفاظتی دستوں کی صلاحیتوں کو بہتر بنانے کے اقدامات پر زور دیا تاکہ در پیش چیلنجوں سے مؤثر طریقے سے نمٹا جا سکے۔


    انہوں نے کہا کہ باحوصلہ اور پرعزم پولیس عملوں کے ذریعہ امن و امان کی یقین دہانی ملک کی پائیدار معاشی ترقی کے لئے ضروری بنیاد فراہم کرے گی ۔


    سائبر کے اس دور میں درپیش چیلنجوں کا ذکر کرتے ہوئے نائب صدر جمہوریہ نے سائبر کرائم سے نمٹنے کے لیے ملک بھر میں پولیس دستوں کو تربیت دینے کی ضرورت پر زور دیا۔ ساتھ ہی، انہوں نے کہا کہ پولیس حکمرانی، تفتیش ، تحفظ اور حفاظتی انتظامات نیز شہریوں پر مرکوز پولیس انتظامیہ کے شعبے میں آئی ٹی کی صلاحیتوں کے استعمال کے لیے متعدد مواقع موجود ہیں۔


    اسمارٹ پولیس انتظامیہ کے بارے میں وزیراعظم کے نظریے کا ذکر کرتے ہوئے انہوں نے کہا کہ وی آئی پی کی تحفظ کے لیے اوی وی آئی پی کی آمد و رفت کے دوران ٹریفک انتظامات کے لیے ختراعی طریقۂ کار اختیار کرنے کی ضرورت پر زور دیا۔


    خواتین اور نابالغ بچوں کے ساتھ جنسی استحصال اور جرائم کی چھوٹے موٹے واقعات پر تشویش کا اظہار کرتے ہوئے جناب نائیڈو نے خواتین کی تحفظ کو یقینی بنانے کے لیے حفاظتی انتطامات کو بہتر بنانے کی ضرورت پر زور دیا۔ وہ چاہتے ہیں کہ ان معاملوں میں پولیس کو سختی سے کارروائی کرنے کے تئیں حساس ہونا چاہیے اور یہ یقینی بنانا چاہیے کہ مجرموں کو جلد سے جلد گرفتار کیا جائے ۔


    نائب صدر جمہوریہ نے کہا کہ سپریم کورٹ کے ذریعہ بتائے گئے پولیس اصلاحات کو نافذ کرنے کے علاوہ افرادی قوت کی کمی کو دور کرنے ، آمدورفت اور رابطے سے متعلق سہولیات کو بہتر بنانے اور فارنسیک لیباریٹریز قائم کرنے کی ضرورت ہے۔


    اس موقع پر انڈین پولیس فاؤنڈیشن کے چیئرمین جناب این رام چندرن، پولیس ریسرچ اینڈ ڈویلپمنٹ بیورو کے ڈائریکٹر جنرل جناب وی ایس کے کومودی، انڈین پولیس فاؤنڈیشن کے چیئرمین جناب پرکاش سنگھ، پرسنل ایڈمنسٹریٹو ریفارمس کے سکریٹری جناب چندرومولی اور دیگر شخصیات بھی موجودتھیں۔


    ۔۔۔۔۔۔۔۔۔۔۔۔۔۔۔۔


    (م ن ۔ رض۔ م ت ح (


    U-447 6


    

    
    (Release ID: 1587347) Visitor Counter : 4
    
    
      Read this release in: English , Hindi