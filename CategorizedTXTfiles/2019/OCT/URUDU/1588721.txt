      جل شکتی وزارت

      ہندوستان کیلئے ماحولیاتی اخراج تجزیئے اور نفاذ پر دو روزہ ورکشاپ کا نئی دہلی میں اہتمام
      
      ہند- جرمن تعاون کے ساتھ ساتھ این ایم سی جی کے ذریعے ہندوستانی یورپین اور بین الاقوامی تجربات کو ایک ساتھ لایا گیا

      Posted On: 22 OCT 2019 1:31PM by PIB Delhi

    نئی دہلی، 22 ؍ اکتوبر، جل شکتی کے مرکزی وزیر جناب گجندر سنگھ شیخاوت نے دہلی میں ہندوستان کے لئے ماحولیاتی اخراج تجزیئے اور نفاذ پر ایک بین الاقوامی ورکشاپ کا افتتاح کیا۔ گنگا کے احیاء کے لئے اس کے پروجیکٹ کی حمایت کے ساتھ ہند – جرمن تعاون کے ہمراہ نیشنل مشن آف کلین گنگا (این ایم سی جی) کے ذریعے ہندوستانی یورپین اور بین الاقوامی تجربات کے تبادلے ایک ساتھ لائے گئے۔ اس موقع پر جل شکتی کے وزیر نے باقاعدہ ہندوستان میں ماحولیاتی اخراج تجزیئے سے متعلق گائڈنس ڈاکومنٹس کا پہلا ورژن جاری کیا۔ اس ورکشاپ میں بحث ومباحثہ اور مزید تحقیقی کام سے مستقبل میں اس ای- فلو گائڈنس ڈاکومنٹس کے ایڈوانس ورژن کو بہتر بنانے میں مدد ملے گی۔


    دنیا بھر میں تقریبا اس بات کو پہلے ہی تسلیم کرلیا گیا ہے کہ آبادی میں اضافے ، تیزی سے بڑھتی شہری آبادی اور صنعت کاری کی وجہ سے پانی کی مانگ میں اضافہ ہورہا ہے اور دریا انسانی وسائل کے ساتھ ساتھ انسان کی فلاح کے لئے نہایت اہم ہیں۔ مثال کے طور پر گنگا دریا گھریلو ، زراعت ، صنعت اور بجلی پیدا کرنے میں نمایاں رول ادا کرتا ہے۔ وہ 400 ملین سے زیادہ لوگوں کی آبادی کی زندگی میں نمایاں رول ادا کرتا ہے۔ اس کے علاوہ وہ روزی روٹی اور روحانی مقاصد کے لئے بھی اہم رول ادا کرتا ہے۔


    گنگا ایک منفرد ماحولیاتی نظام فراہم کرتا ہے جو ہندوستان کے قومی آبی جانور ڈالفن کے ساتھ ساتھ گھڑیال ، کچھوؤں اور دیگر بہت سے پرندوں اور جنگلی جانوروں کا گھر ہے۔ گوداوری ، کرشنا ، مہا ندی جیسے دیگر دریا بھی اہم ماحولیاتی نظام ہیں اور ہمارے لئے ایکو سسٹم خدمات کے لئے وسیلے ہیں۔ ہمیں پائیدار اور پانی کے مساوی استعمال کے لئے ان کا تحفظ کرنے کی ضرورت ہے۔


    موجودہ منظر نامہ پیش کرتے ہوئے مرکزی وزیر جناب گجندر سنگھ شیخاوت نے کہا کہ ہم اپنے مستقبل کی نسلوں کے لئے ان دریاؤں کا تحفظ کرنے کے تئیں عہد بند ہیں، جو کہ ہماری ریڑھ کی ہڈی ہیں۔ہم کو ان دریاؤں کے صاف ستھرے بہاؤ کو یقینی بنانا ہے ، جو کہ ماں گنگا کو ایک خراج ہوگا۔ ہم ملک میں دیگر سبھی دریاؤں کے صاف ستھرے بہاؤ کو یقینی بنانا چاہتے ہیں۔ انہوں نے مزید کہا کہ دریاؤں میں ماحولیاتی اخراج کو بنائے رکھنا بہت اہم ہے، نہ صرف ملک کے لئے بلکہ پوری دنیا کے لئے، کیونکہ ایک عالمی چیلنج بن گیا ہے۔ ہم کو ایک ساتھ کھڑا ہونا ہے اور اس عالمی چیلنج کے لئے مل کر کام کرنا ہے۔


    نمامی گنگا پروگرام کے تحت ہم گنگا کے مسلسل اخراج کو قائم رکھنے کے بارے میں کافی سنجیدہ ہیں۔ پچھلے سال ہم نے دریا کے کم سے کم اخراج کو برقرار رکھنے کی بات کو تسلیم کیا ۔ ہم نے اس کے نفاذ کے لئے نگرانی بھی شروع کردی ہے۔ اس سلسلے میں نیشنل مشن آف کلین گنگا کے ڈی جی جناب راجیو رنجن مشرا نے کہا کہ ہم نے آغاز کردیا ہے لیکن ابھی دیگر ملکوں کے تجربات سے کافی کچھ سیکھنا ہے۔ اس بین الاقوامی ورکشاپ کا مقصد ہندوستان میں ای – اخراج کے نفاذ میں تعاون دینا ہے۔


    ہندوستان میں پانی کے سیکٹر میں تعاون کو فروغ دینے کی غرض سے یورپی یونین انڈیا یورپی یونین پانی شراکت داری کے ساتھ ساتھ گنگا کے احیاء کے لئے اس کے پروجیکٹ میں تعاون کے ساتھ انڈو- جرمن تعاون کے اشتراک سے بہت سے شراکت داروں کو متحد کیا ہے۔ فی الحال ہندوستان میں ماحولیاتی اخراج کے جائزے سے متعلق ایک رہنما دستا ویز آئی ای ڈبلیو پی ایکشن پلان کے حصے کے طور پر تیار کی جارہی ہے اور جل شکتی کے مرکزی وزیر کے ذریعے ورکشاپ کے دوران ڈرافٹ ورژن کا آغاز کیا گیا تھا۔


    ورکشاپ میں نیدرلینڈ اور جنوبی افریقہ نے شرکت کی۔ اس کے علاوہ جرمنی ، آسٹریا ، برطانیہ ، بھوٹان اور پولینڈ سمیت قومی اور بین الاقوامی ماہرین نے بھی شراکت داروں اور ہندوستانی نفاذ کاروں کے ساتھ شرکت کی۔


    ۔۔۔۔۔۔۔۔۔۔۔۔۔۔۔


    (م ن-ح ا- ق ر)


    U- 4698

    
    
    (Release ID: 1588721) Visitor Counter : 12
    
    
      Read this release in: Hindi , English , Bengali