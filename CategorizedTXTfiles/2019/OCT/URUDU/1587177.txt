      وزیراعظم کا دفتر

      ماریشس میں میٹرو ایکسپریس اور ای این ٹی اسپتال کا مشترکہ افتتاح
      Posted On: 03 OCT 2019 7:43PM by PIB Delhi


    نئی دہلی 04 اکتوبر ۔وزیراعظم جناب نریندر مودی اور ماریشس کے وزیر اعظم محترم جناب پرویندجگوناتھ نے آج ایک ویڈیو لنک کے ذریعہ ماریشس میں میٹرو ایکسپریس اور نئے ای این ٹی اسپتال کا مشترکہ افتتاح کیا۔


    اس موقع پرخطاب کرتے ہوئے وزیر اعظم جناب مودی نے ماریشس کے عوام کی معیار زندگی کو مزید بڑھانے میں میٹرو اور حفظان صحت کے پروجیکٹوں کے ساتھ ساتھ دونوں ملکوں کے درمیان گہرے ہوتے قریبی تعلقات کی اہمیت کا بھی ذکر کیا۔ انہوں نے یہ بھی کہا کہ آج کا یہ پروگرام پہلا ایسا موقع ہے ، جس میں پورے بحر ہندمیں ایک ویڈیو لنک کے ذریعہ ہندوستان اور ماریشس کے رہنماؤں کو ایک ساتھ لاکھڑا کیا ۔


    وزیراعظم مودی نے کہا کہ میٹرو ایکسپریس ( لائٹ ریل ٹرانزٹ ) پروجیکٹ ماریشس میں نقل وحرکت کے منظرنامے کو ایک موثر ، تیز تر اور صاف ستھرے عوامی نقل وحمل میں تبدیل کردے گا۔جدید ترین توانائی کے حامل ای این ٹی اسپتال ماریشس کا پہلا پیپرلیس ای- اسپتال ہونے کے علاوہ معیاری حفظان صحت تک رسائی میں نمایاں اضافہ کرے گا اور اس سے لوگوں کو فائدہ پہنچے گا۔


    وزیر اعظم جناب پرویندجگوناتھ نے ماریشس میں دیگرترقیاتی امدادباہمی کے پروجیکٹوں کے ساتھ ساتھ ان منصوبوں کے لئے ہندوستان کے تعاون کی زبردست ستائش کی ۔ انہوں نے ان تمام حصہ داروں کی بھی ستائش کی ، جنہوں نے ان دو لوگوں پر مبنی پروجیکٹوں کا بروقت نفاذ کیا ۔


    وزیر اعظم جناب نریندر مودی نے مالی امداد کےذریعہ میڈی کلینکس اور ایریا ہیلتھ سینٹرز کے ساتھ ساتھ ایک رینال یونٹ کی تعمیر میں ماریشس کی مدد سے متعلق حکومت ہند کے فیصلے سے بھی آگاہ کیا۔دونوں رہنماؤں نے بحر ہند کے خطے اور دنیا میں امن اور خوشحالی کے لئے دونوں ملکوں کے لوگوں کی فلاح وبہبود کے لئے ہند- ماریشس امداد باہمی میں پیش رفت کی بھی ستائش کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-4 453

    
    
    (Release ID: 1587177) Visitor Counter : 3
    
    
      Read this release in: Assamese , English , Marathi , Hindi , Bengali , Punjabi , Gujarati , Tamil , Kannada