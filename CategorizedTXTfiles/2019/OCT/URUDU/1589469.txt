      وزارت دفاع

      وزیر دفاع راج ناتھ سنگھ نے جاپان کے وزیر دفاع تارو کونو کے ساتھ باہمی تعلقات اور علاقائی سلامتی کی صورت حال پر تبادلۂ خیال کیا
      Posted On: 29 OCT 2019 4:05PM by PIB Delhi


    نئیدہلی ، 29 اکتوبر / وزیر دفاع جناب راج ناتھ سنگھ نے آج جاپان کے وزیر دفاع جناب تارو کونوکے ساتھ ٹیلی فون پر بات چیت کی ۔ وزیر دفاع نے شہنشاہ نارو ہیتو کی تاج پوشی کے لئے حکومتِ ہند کی جانب سے ، انہیں مبارکباد دی ۔


    وزیر دفاع جناب راج ناتھ سنگھ نے طوفان ہیگی بِس کی وجہ سے ہوئے جانی و مالی نقصان کے لئے گہری تعزیت کا بھی اظہار کیا ، جواِس ماہ کے شروع میں جاپان میں آیا تھا۔وزیر دفاع راج ناتھ سنگھ نے سمندری طوفان سے متاثرہ لوگوں کو راحت فراہم کرنے کی جاپانی حکومت کی کوششوں کے لئے ، اُس کی تعریف کی ۔


    ہندوستان اور جاپان کے درمیان گہرے دفاعی تعاون پر اطمینان کا اظہارکرتے ہوئے وزیر دفاع راج ناتھ سنگھ نے جاپان کے وزیر اعظم شنزو آبے اور جاپان کے سابق وزیر دفاع جناب تاکیشی ایوا یا کے ساتھ اپنی حالیہ کامیاب میٹنگوں کاذکر کیا ۔ یہ میٹنگیں ستمبر ، 2019 ء میں جاپان کے ، اُن کے دورے کے دوران ہوئی تھیں ۔


    جناب راج ناتھ سنگھ نومبر ، 2019 ء میں بینکاک میں آسیان کے وزرائے دفاع کی آئندہ پلس میٹنگ کے دوران جاپان کے وزیر دفاع کے ساتھ ملاقات کے منتظر ہیں ۔ دونوں وزراء نے باہمی تعلقات اور علاقائی سلامتی کی صورت حال پربھی تبادلۂ خیال کیا ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ) م ن ۔ ح ا ۔ ع ا )


    U.No. 4815

    
    
    (Release ID: 1589469) Visitor Counter : 9
    
    
      Read this release in: English , Hindi