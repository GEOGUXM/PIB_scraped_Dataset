      وزارت دفاع

      ایچ کیو مربوط ڈیفینس اسٹاف کا 19واں یوم تاسیس
      Posted On: 01 OCT 2019 3:50PM by PIB Delhi


    نئی دہلی،یکم؍اکتوبر،ہیڈکوارٹرس مربوط ڈیفنس اسٹاف (ایچ کیو آئی ڈی ایس)آج اپنا 19واں یوم تاسیس منا رہا ہے۔ اس موقع پر چیئرمین چیف آف اسٹاف کمیٹی (سی آئی ایس سی) کے آئی ڈی ایس کے سربراہ لیفٹیننٹ جنرل پی ایس راجیشور نے مسلح افواج کے شہیدوں کو خراج عقیدت پیش کرنے کیلئے انڈیا گیٹ پر واقع قومی جنگی یادگار پر عقیدت کے پھول نذر کئے۔ اس موقع پر تینوں مسلح افواج سے تعلق رکھنے والے ایچ کیو آئی ڈی ایس کے سینئر افسران بھی خراج عقیدت پیش کرنے کی اس تقریب میں موجود تھے۔


    اس موقع پران کی عزت افزائی کرتے ہوئے چیئرمین چیف آف اسٹاف کمیٹی (سی آئی ایس سی) نے فوج کے تمام عہدیداروں سے زور دے کر کہا کہ وہ مشترکہ طور پر فتح حاصل کرنے کے تئیں اپنی سخت کوشش کو جاری رکھیں۔ علاوہ ازیں انہوں نے تمام عہدیداروں کو مستقبل کے لئے نیک خواہشات پیش کیں۔


    ایچ کیو آئی ڈی ایس یکم اکتوبر 2001 میں’ ٹرائی سروس انٹیٹی‘ یعنی تینوں سروسیز والے ادارے کی حیثیت سے مشترکہ طور پر فتح حاصل کرنے کے انتہائی اہم مقصد کے ساتھ قائم کی گئی تھی۔ تب سے لے کر آئی ڈی ایس نے آفات کے دورا ن راحتی سرگرمیوں، تینوں مسلح افواج کی مشقوں بشمول دوستانہ روابط رکھنے والے غیر ملکی افواج ، تینوں مسلح افواج کے اداروں میں لیڈروں کی تربیت، دفاعی انٹیلی جنس کو مستحکم کرنے اور دفاعی افواج کے لئے فوجی سازوسامان کی خریداری کے عمل میں قیادت کی ہے۔ ایک اہم سنگ میل حاصل کرنے کے طور پر مربوط ڈیفنس اسٹاف (آئی ڈی ایس ) نے 25؍ فروری 2019 کو وزیراعظم کے ذریعہ افتتاح کئے گئے قومی جنگی یادگار کی تعمیر کا کام جنگی پیمانے پر کیا۔ ایچ کیو آئی ڈی ایس فی الحال ڈیفنس سائبر ایجنسی، ڈیفنس اسپیس ایجنسی اور تینوں افواج کےلئے مخصوص آپریشن ڈویژن میں ایک مشترکہ ادارے کی حیثیت سے پیش پیش رول نبھا رہا ہے۔


    اس موقع پر ایچ کیو آئی ڈی ایس کے کنبوں اور فوج کے لئے بہت سے پروگراموں کا انعقاد کیا گیا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-م ع-ک ا)


    U- 4422

    
    
    (Release ID: 1586928) Visitor Counter : 7
    
    
      Read this release in: English , Hindi