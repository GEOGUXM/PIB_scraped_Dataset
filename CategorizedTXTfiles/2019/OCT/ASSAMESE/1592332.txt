      প্ৰধানমন্ত্ৰীৰ কাৰ্যালয়

      ৰিয়াধৰ ফিউচাৰ ইনভেষ্টমেণ্ট ইনিচিয়েটিভ ফ’ৰামত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 29 OCT 2019 11:05PM by PIB Guwahati


    মাননীয় নৃপতি মহোদয় , ভদ্ৰপুৰুষ তথা ভদ্ৰমহিলাসকল , নমস্কাৰ , শুভ সন্ধিয়া


    মই নৃপতি তথা দুটা পবিত্ৰ মছজিদৰ ৰক্ষক আৰু মোৰ ভাতৃ ৰাজকুমাৰক ধন্যবাদ জনাইছো কিয়নো তেওঁ মোক এই মঞ্চত উপৱিষ্ট হ ’ বলৈ সুযোগ প্ৰদান কৰিছে৷ ছৌদি আৰবত অৱস্থিত পবিত্ৰ মছজিদ বিশ্বৰ কোটি কোটি লোকৰ আস্থাৰ কেন্দ্ৰ৷ এই ভূমি বিশ্ব অৰ্থনীতিৰো উৎস - স্ৰোত৷ আজি ৰিয়াধৰ এই শক্তিৱন্ত চহৰত আপোনালোকৰ মাজত উপস্থিত থাকি মই নিজেও ধনাত্মক শক্তিৰ আভাস অনুভৱ কৰিছো৷


    বন্ধুসকল ,


    ফিউচাৰ ইনভেষ্টমেণ্ট ইনিচিয়েটিভ ফ ’ ৰামৰ বিষয়ে এই কথাটো স্পষ্ট কৰি দিয়া প্ৰয়োজন যে এই মঞ্চৰ উদ্দেশ্য কেৱল অৰ্থনীতিৰ আলোচনা কৰা মঞ্চ নহয়৷ বৰঞ্চ বিশ্বৰ উদ্ভাসিত ধাৰাক অনুধাৱন কৰা তথা বিশ্ব কল্যাণৰ পথ সন্ধান কৰা উদ্দেশ্যও ইয়াত সমাহিত আছে৷ এই কাৰণতেই এয়া বহুমুখী প্লেটফ ’ ৰ্ম ব্যৱসায় বিশ্বৰ কেলেণ্ডাৰৰ এক গুৰুত্বপূৰ্ণ অংশ হৈ পৰিছে৷ কেৱল তিনি বছৰৰ সময়সীমাৰ ভিতৰতে এই মঞ্চই দীঘলীয়া পথ অতিক্ৰম কৰিছে৷ মোৰ মিত্ৰ তথা ভাতৃ ৰাজকুমাৰ ইয়াৰ বাবে অৱশ্যেই শলাগৰ পাত্ৰ৷ তেওঁৰ এই মঞ্চক ‘ ডেভ ’ ছ অব্ দা ডেজাৰ্ট ’ বুলিও কোৱা হয়৷ যোৱা শতিকাত ছৌদি আৰবৰ জনতাই পৰিশ্ৰম আৰু প্ৰকৃতিৰ আশীৰ্বাদৰ দ্বাৰা মৰুভূমিৰ বালিক সোণলৈ পৰিণত কৰিছে৷ ছৌদি আৰবৰ নেতৃত্বই ইচ্ছা কৰিলে বিলাসী জীৱন কটাব পাৰিলেহেঁতেন৷ কিন্তু তেওঁলোক অনাগত প্ৰজন্মৰ কথা চিন্তা কৰিলে , ভৱিষ্যতৰ কথা চিন্তা কৰিলে , সমগ্ৰ মাৱনতাৰ কথা চিন্তা কৰিলে৷ মই ৰাজকুমাৰক এই বাবেও অভিনন্দন জনাব বিচাৰিছো যে তেওঁ এই মঞ্চৰ নাম কেৱল ফিউচাৰ ( ভৱিষ্যত ) ৰখা নাই , বৰঞ্চ ইয়াৰ সংকল্পই হ ’ ল অগ্ৰমুখী চিন্তা , ভৱিষ্যতৰ প্ৰতি উন্মুখতা৷ এনে ক্ষেত্ৰত ভাতৃ তথা চুবুৰীয়া হোৱাৰ পৰিপ্ৰেক্ষিতত এই নতুন পদক্ষেপত বিশ্বৰ সবাতোকৈ দ্ৰুত বিকাশশীল অৰ্থব্যৱস্থাৰ প্ৰতিনিধিত্ব কৰাটো মোৰ বাবে স্বাভাৱিক কথা৷


    বন্ধুসকল ,


    মই আপোনালোকক ভাৰতৰ জনসাধাৰণৰ শুভেচ্ছা জ্ঞাপন কৰিছো৷ আমাৰ সৈতে ছৌদি আৰবৰ সম্পৰ্ক বহু পুৰণি৷ এনে বন্ধুত্ব , যাক আপোনালোকে কয় - চদকতুম , পৰস্পৰে পৰস্পৰৰ সৈতে আপোনত্ব অনুভৱ কৰা৷ আমাৰ ঐতিহাসিক সম্পন্ধ আৰু সম্পৰ্কই আমাৰ কৌশলগত সহযোগিতাৰ শক্তিশালী বুনিয়াদ ৰচনা কৰিছে৷ আৰু আজি মই ৰাজকুমাৰৰ সৈতে আলোচনাত কৌশলগত মিত্ৰতা পৰিষদৰ স্থাপন কৰি আমাৰ সম্বন্ধক এক নতুন উচ্চতা প্ৰদান কৰিছো৷ নৃপতি আৰু ৰাজকুমাৰৰ মাৰ্গদৰ্শনৰ জৰিয়তে আমাৰ সম্বন্ধত অপ্ৰত্যাশিত প্ৰগতি আৰু আপোনত্ব উদ্ভাসিত হৈ উঠিছে৷ মই তেওঁলোকৰ প্ৰয়াসৰ বাবে , ভাৰতৰ প্ৰতি তেওঁলোকৰ আপোনত্বৰ বাবে কৃতজ্ঞতা প্ৰকাশ কৰিছো৷


    বন্ধুসকল ,


    ফিউচাৰ ইনভেষ্টমেণ্ট ইনিচিয়েটিভত মই আজি ‘ বিশ্বজনীন ব্যৱসায়ৰ বাবে পৰৱৰ্তী পদক্ষেপ ’ শীৰ্ষক আলোচনা আৰু তাত ভাৰতৰ উদ্ভাসিত অৱকাশ আৰু সম্ভাৱনা , আমাৰ আশা - প্ৰত্যাশা তথ্য লক্ষ্যসমূহৰ ওপৰত মতামত প্ৰদান কৰাৰ সুযোগ লাভ কৰিছো৷ ভাৰতে আগন্তুক পাঁচ বছৰত নিজৰ অৰ্থনীতি দুগুণ কৰি ৫ ত্ৰিলিয়ন ডলাৰৰ অৰ্থনীতিত উপনীত হোৱাৰ লক্ষ্য নিৰ্ধাৰণ কৰিছে৷ এই পৰিপ্ৰেক্ষিতত এই বিষয়টো আৰু অধিক প্ৰাসংগিক আৰু গুৰুত্বপূৰ্ণ হৈ পৰিছে৷


    বন্ধুসকল ,


    আজি ভাৰতক আমি বিকাশৰ গতি প্ৰদান কৰিবলৈ বিচৰাৰ সময়তে উদ্ভাসিত ধাৰাৰ সৈতেও ভালদৰে অৱগত হোৱাটো প্ৰয়োজন৷ সেইবাবে আজি আপোনালোকৰ সৈতে বিশ্ব ব্যৱসায়ক প্ৰভাৱান্বিত কৰিব পৰা পাঁচটা বৃহৎ ধাৰাৰ বিষয়ে আলোচনা কৰিম৷ প্ৰথম ধাৰাটো হৈছে - প্ৰযুক্তি আৰু উদ্ভাৱন , দ্বিতীয়টো - বিশ্বৰ বিকাশৰ বাবে আন্তঃগাঁথনিৰ গুৰুত্ব , তৃতীয়টো - মানৱ সম্পদ আৰু ভৱিষ্যতৰ কৰ্মত পৰিলক্ষিত হোৱা পৰিৱৰ্তন , চতুৰ্থটো - পৰিবেশৰ প্ৰতি সজাগতা আৰু পঞ্চমটো ধাৰা হ ’ ল - ব্যৱসায় অনুকূল শাসন ব্যৱস্থা৷


    বন্ধুসকল ,


    প্ৰযুক্তি আৰু উদ্ভাৱনৰ বৰ্ধিত প্ৰভাৱ আমি নিজ চকুৰে প্ৰত্যক্ষ কৰিছো৷ পৰিৱৰ্তনমূলক প্ৰযুক্তি যেনে কৃত্ৰিম বুদ্ধিমত্তা , জেনেটিকছ্ আৰু নেন ’ প্ৰযুক্তি , গৱেষণাৰ পৰা ঊৰ্ধলৈ গৈ দৈনন্দিন জীৱনৰ অংশ হৈ পৰিছে৷ প্ৰযুক্তিৰ এই পৰিৱৰ্তন সেই সমাজৰ বাবে লাভদায়ক বিবেচিত হৈছে য ’ ত নতুন প্ৰযুক্তি আঁকোৱালি লোৱাৰ আৰু তাত ভৱিষ্যতৰ উদ্ভাৱনৰ সংস্কৃতি বিকশিত হৈছে৷ ভাৰতত আমি এই সংস্কৃতিক শক্তিশালী কৰাৰ বাবে অনেক স্তৰত প্ৰয়াস কৰিছো৷ সেয়া লাগিলে তৰুণসকলৰ বাবে ষ্টাৰ্ট - আপ প্ৰত্যাহ্বানেই হওক অথবা হেকাথনেই হওক৷ অথবা বিদ্যালয়ৰ শিশুসকলৰ বাবে অটল টিংকাৰিং লেবেই হওক য ’ ত তেওঁলোকে উদ্ভাৱনক অনুভৱ কৰিব পাৰে৷ আজি ভাৰতত গৱেষণা আৰু বিকাশৰ পৰা আৰম্ভ কৰি প্ৰযুক্তিগত - উদ্যমিতাৰ এক ব্যাপক পৰিবেশতন্ত্ৰৰ সৃষ্টি হৈছে৷ আমাৰ এই প্ৰয়াসসমূহৰ ফলাফলো পৰিলক্ষিত হ ’ বলৈ ধৰিছে৷ আজি ভাৰত বিশ্বৰ ভিতৰতে তৃতীয় বৃহত্তম ষ্টাৰ্ট - আপ পৰিবেশতন্ত্ৰ হিচাপে পৰিচিত হৈছে৷ ভাৰতৰ টায়াৰ - ২ আৰু টায়াৰ - ৩ চহৰসমূহতো ষ্টাৰ্ট - আপ উদ্ভাসিত হ ’ বলৈ ধৰিছে৷ ভাৰতত ১ বিলিয়ন আমেৰিকান ডলাৰতকৈও অধিক মূল্যৰ ইউনিকৰ্ণৰ সংখ্যা বৃদ্ধি হ ’ বলৈ ধৰিছে৷ আমাৰ বিভিন্ন ষ্টাৰ্ট - আপে বিশ্বজনীন পৰ্যায়ত বিনিয়োগ কৰিবলৈ ধৰিছে৷ ভাৰতীয় ষ্টাৰ্ট - আপসমূহে খাদ্য যোগানৰ পৰা পৰিবহণলৈ , আতিথ্য - সেৱাৰ পৰা চিকিৎসালৈ , পৰ্যটনলৈ সকলোতে উদ্ভাসিত হ ’ বলৈ ধৰিছে৷ আৰু সেইবাবে বিশ্বৰ সকলো বিনিয়োগকাৰী বিশেষকৈ ভেঞ্চাৰ ফাণ্ডসমূহলৈ মোৰ এয়া অনুৰোধ যে আপোনালোকে আমাৰ ষ্টাৰ্ট - আপ পৰিবেশতন্ত্ৰ পৰা লাভ আদায় কৰক৷ মোৰ সম্পূৰ্ণ বিশ্বাস যে ভাৰতৰ উদ্ভাৱনত কৰা বিনিয়োগে সবাতোকৈ অধিক ৰিটাৰ্ণ প্ৰদান কৰিব৷ আৰু এই ৰিটাৰ্ণ কেৱল ভৌতিকেই নহয় বৰঞ্চ যুৱসমাজৰ সৱলীকৰণো কৰিব৷


    বন্ধুসকল ,


    বৈশ্বিক বৃদ্ধি আৰু ব্যৱসায়ৰ বিকাশৰ বাবে আন্তঃগাঁথনিৰ মহত্ব সৰ্বাধিক৷ মই ভাবো যে আন্তঃগাঁথনি হ ’ ল সুযোগৰ গুণিতক৷ আন্তঃগাঁথনি ব্যৱসায়ে বিনিয়োগৰ ব্যাপক অৱকাশ প্ৰদান কৰে৷ দ্বিতীয়তে ব্যৱসায়ৰ বৃদ্ধিৰ বাবে আন্তঃগাঁথনিৰ আৱশ্যক৷


    বন্ধুসকল ,


    আজি বিশ্বত কায়িক আন্তঃগাঁথনিৰ অৱকাশ বিকাশশীল দেশসমূহত অধিক পৰিলক্ষিত হৈছে৷ এছিয়াতে চাবলৈ গ ’ লে আন্তঃগাঁথনিত প্ৰতি বছৰে ৭০০ বিলিয়ন ডলাৰৰ বিনিয়োগৰ আৱশ্যক৷ ভাৰতত আমি আগন্তুক বৰ্ষসমূহত আন্তঃগাঁথনি খণ্ডত ১ . ৫ ত্ৰিলিয়ন ডলাৰ বিনিয়োগৰ লক্ষ্য নিৰ্ধাৰণ কৰিছো৷ আৰু আজি আমি আন্তঃগাঁথনিক কেৱল ভূমিগত গাঁথনি হিচাপে চিন্তা নকৰি সংহত অভিগমনৰ প্ৰয়াস কৰিছো৷ এক ৰাষ্ট্ৰ , এক পাৱাৰগ্ৰীড , এক ৰাষ্ট্ৰ এক গেছ গ্ৰীড আৰু এক জল গ্ৰীড , এক ৰাষ্ট্ৰ এক ম ’ বিলিটী কাৰ্ড , এক ৰাষ্ট্ৰ এক কেপিটেল ফাইবাৰ নেটৱৰ্কৰ দৰে অনেক প্ৰয়াসত আমি ভাৰতৰ আন্তঃগাঁথনিক সংবদ্ধ কৰিছো৷ আমি প্ৰতিজন ভাৰতীয়ক ঘৰ প্ৰদানৰ আৰু প্ৰতিখন ঘৰলৈ বিদ্যুৎ আৰু নল - জল প্ৰদানৰ লক্ষ্য নিৰ্ধাৰণ কৰিছো৷ আন্তঃগাঁথনিৰ নিৰ্মাণৰ গতি আৰু পৰিমাপো আমি বৃদ্ধি কৰিছো৷ আৰু সেইবাবে ভাৰতত আন্তঃগাঁথনিৰ উত্তৰণ দুটা সংখ্যাত থাকিব আৰু ইয়াত সামৰ্থ পৰিপূৰ্ণতাৰ কোনো সম্ভাৱনা নাই৷ সেইবাবে বিনিয়োগকাৰীৰ ৰিটাৰ্ণো সুনিশ্চিত হ ’ ব৷


    বন্ধুসকল ,


    তৃতীয়টো ধাৰা অৰ্থাৎ মানৱ সম্পদ আৰু ভৱিষ্যতৰ কামলৈ অহা পৰিৱৰ্তনো অধিক গুৰুত্বপূৰ্ণ৷ আজি আন্তৰ্জাতিক বিনিয়োগৰ সিদ্ধআন্ত গুণগত মানৱশক্তিৰ উপলব্ধতাৰ ওপৰত নিৰ্ভৰ কৰে৷ লগতে দক্ষ মানৱ সম্পদো উদ্যোগসমূহৰ মূল্যায়নৰ মানদণ্ড হিচাপে বিবেচিত হৈছে৷ এনে ক্ষেত্ৰত দ্ৰুত গতিৰে জনসাধাৰণক দক্ষ কৰি তোলাটো আমাৰ বাবে এক প্ৰত্যাহ্বান হৈ পৰিছে৷ যিদৰে কৰ্মৰ প্ৰবৃত্তি পৰিৱৰ্তন হৈছে , এনে ক্ষেত্ৰত অনাগত বৰ্ষসমূহত আমি জনতাক পুনৰ দক্ষ কৰি তুলিব লাগিব৷ শিক্ষা - অশিক্ষা আৰু পুনৰ শিক্ষাৰ এক চক্ৰ প্ৰয়োজন হৈ পৰিব৷


    বন্ধুসকল ,


    ভাৰতৰ দক্ষ মানৱ সম্পদে বিশ্বতে সমাদৰ লাভ কৰিছে৷ ভাৰতীয় প্ৰতিভাই ইয়াত ছৌদি আৰবত আনুশাসিত আইন পালন কৰোঁতা হিচাপে তথা পৰিশ্ৰমী আৰু কুশল কাৰ্যশক্তিৰ হিচাপত নিজৰ পৰিচয় সৃষ্টি কৰিছে৷ ভাৰতত দক্ষতা বৃদ্ধিৰ বাবে আমি এক ব্যাপক বীক্ষণ প্ৰস্তুত কৰিছো আৰু তাত নিৰন্তৰে কাম কৰিছো৷ দক্ষতা ভাৰত পদক্ষেপৰ জৰিয়তে আমি আগন্তুক তিনি চাৰিটা বৰ্ষত ৪০০ মিলিয়ন লোকক বিভিন্ন বিষয়ত প্ৰশিক্ষিত কৰি তুলিম৷ ভাৰতত বিনিয়োগ কৰা উদ্যোগসমূহে ইয়াৰ জৰিয়তে গুণগতমানৰ দক্ষ মানৱ সম্পদ লাভ কৰিব৷


    বন্ধুসকল ,


    দক্ষ মানৱ শক্তি প্ৰস্তুতৰ জৰিয়তে সমগ্ৰ বিশ্বৰ অৰ্থব্যৱস্থা সমৃদ্ধ হ ’ ব৷ মই ভাবো যে আমি আন্তৰ্জাতিক বাণিজ্য চুক্তিক কেৱল সামগ্ৰীতেই সীমাৱদ্ধ কৰি নাৰাখি মানৱ সম্পদ আৰু প্ৰতিভা ম ’ বিলিটীকো ইয়াৰ অভিন্ন অংগ কৰি ইয়াত সৰলতা প্ৰদান কৰিব লাগে৷


    বন্ধুসকল ,


    চতুৰ্থটো ধাৰা অৰ্থাৎ পৰিবেশৰ প্ৰতি সজাগতা কেৱল এক ধাৰাই নহয় , ই আমাৰ সময়ৰ এক গুৰুত্বপূৰ্ণ আৱশ্যকতাও৷ জলবায়ু পৰিৱৰ্তনৰ প্ৰভাৱ আৰু স্বচ্ছ শক্তিৰ গুৰুত্ব ইমান ব্যাপক যে ইয়াক আওকাণ কৰিব নোৱাৰি৷ অনাগত সময়ত আমাৰ শক্তি ব্যৱহাৰৰ নমুনা পৰিৱৰ্তন হ ’ ব৷ কয়লাৰ পৰা তেল আৰু তেলৰ পৰা গেছ আৰু পুনৰ নৱীকৰণৰ দিশত পৰিব্যাপ্তি বৃদ্ধি হ ’ ব৷ শক্তিৰ ব্যৱহাৰ আৰু সঞ্চয় দুয়োটাই গুৰুত্বপূৰ্ণ হ ’ ব৷ পৰিবেশ বিভংগনৰ প্ৰত্যাহ্বানো বৃদ্ধি হ ’ ব৷ ইয়াক অনুধাৱন কৰি ভাৰতত আমি গেছ আৰু তেলৰ আন্তঃগাঁথনিত বৃহৎ মাত্ৰাত বিনিয়োগ বৃদ্ধি কৰিছো৷ ২০২৪ চনলৈ আমাৰ পৰিশোধন , পাইপলাইন আৰু গেছ টাৰ্মিনেলত ১০০ বিলিয়ন ডলাৰৰ বিনিয়োগ কৰাৰ লক্ষ্য নিৰ্ধাৰণ কৰা হৈছে৷ মই সুখী কিয়নো ছৌদি আৰ্মকোৱে ভাৰতত এছিয়াৰ সৰ্ববৃহৎ শোধনাগাৰ হিচাপে বিবেচিত হ ’ বলগীয়া ‘ ৱেষ্ট কোষ্ট ৰিফাইনাৰী প্ৰজেক্ট ’ ত বিনিয়োগ কৰাৰ সিদ্ধান্ত গ্ৰহণ কৰিছে৷ আমি অলপতে ডাউনষ্ট্ৰীম খণ্ডত বিশেষকৈ ৰিটেইলিঙত বিনিয়োগকাৰীৰ নীতি সৰলীকৰণ কৰিছো৷ ইয়াৰ জৰিয়তে ইজ অব্ ডুয়িং বিজনেছ বৃদ্ধি হ ’ ব৷ ইয়াৰোপৰি পুনৰ নৱীকৰণ ক্ষেত্ৰত ১৭৫ গিগাৱাট শক্তি উৎপাদনৰ যি লক্ষ্য নিৰ্ধাৰণ কৰা হৈছিল সেয়াও আগন্তুক বৰ্ষত বৃদ্ধি কৰি ৪৭০ গিগাৱাটৰ লক্ষ্য নিৰ্ধাৰণ কৰা হৈছে৷ ভাৰতৰ দ্ৰুত বৰ্ধিত অৰ্থনীতিৰ বাবে শক্তিত বিনিয়োগ অতিশয় আৱশ্যক৷ আৰু ইয়াত অৱস্থিত শক্তি উদ্যোগসমূহক এই সুযোগসমূহৰ লাভ উঠাবলৈ অনুৰোধ কৰিছো৷


    বন্ধুসকল !


    অন্তিমটো ধাৰা অৰ্থাৎ চৰকাৰৰ পৰিৱৰ্তিত ভূমিকা আৰু ইয়াৰ ভৱিষ্যতৰ ব্যৱসায়ৰ প্ৰভাৱো অতি ব্যাপক হৈ পৰিছে৷ মই সদায়েই ন্যূনতম চৰকাৰ আৰু সৰ্বাধিক শাসনত গুৰুত্ব প্ৰদান কৰি আহিছো৷ মই ভাবো যে প্ৰতিদ্বন্ধিতামূলক , উদ্ভাৱনীমূলত আৰু বহুমুখী ব্যৱসায়িক খণ্ডৰ বাবে এক প্ৰ ’ এক্টিভ তথা স্বচ্ছ শাসনে অনুঘটকৰ ৰূপত কাম কৰিব পাৰে৷ স্পষ্ট নিয়ম আৰু ব্যক্তিগত খণ্ডৰ বিকাশৰ বাবে এয়া আৱশ্যক৷ এই চিন্তাধাৰাৰ সৈতে ভাৰতে যোৱা পাঁচ বছৰত বহু গুৰুত্বপূৰ্ণ গাঁথনিগত সংশোধনী কৰিছো৷ এফডিআই নীতিক সুগম আৰু সৰলীকৰণ কৰাৰ বাবে আজি ভাৰত বৈদেশিক বিনিয়োগকাৰীৰ বৃহৎ লক্ষ্যস্থান হিচাপে পৰিগণিত হৈছে৷ যোৱা পাঁচ বছৰত ভাৰতত ২৮৬ বিলিয়ন ডলাৰ বৈদেশিক বিনিয়োগ হৈছে৷ এই পৰিমাণ বিগত ২০ বছৰত ভাৰতত হোৱা মুঠ বৈদেশিক বিনিয়োগৰ প্ৰায় আধা৷ দেউলীয়া আইন হওক অথবা দেশজুৰি বিস্তৃত কৰ ব্যৱস্থা , আমি কঠোৰতকৈও কঠোৰতম সিদ্ধান্ত গ্ৰহণ কৰিছো৷ আজি ভাৰতৰ কৰ গাঁথনি আৰু আইপিআৰ প্ৰণালীক বিশ্বৰ সবাতোকৈ সুন্দৰ ব্যৱসায় প্ৰণালীৰ সৈতে তুলনা কৰিব পাৰি৷ এনেধৰণৰ সংশোধনৰ ফলতে বিশ্ব মূল্যাংকনত ভাৰতে নিৰন্তৰ সুন্দৰ প্ৰদৰ্শন কৰিছে৷ লজিষ্টিক পাৰ্ফমেন্স ইনডেক্সতো ১০টা স্থান , বিশ্ব উদ্ভাৱন ইনডেক্সত ২৪টা স্থান আৰু বিশ্ব বেংকৰ ইজ অব্ ডুয়িং ইনডেক্সতো আগুৱাবলৈ সমৰ্থ হৈছো৷ নিৰন্তৰে তৃতীয়টো বৰ্ষ আমি বিশ্বৰ শীৰ্ষৰ ১০টা সংশোধনী স্থানত উপনীত হৈছো৷ বিকাশৰ ক্ষেত্ৰত বাধা প্ৰদান কৰা ১৫০০ত কৈও পুৰণি আইন আমি বিলোপ কৰিছো৷


    বন্ধুসকল ,


    যোৱা চাৰি - পাঁচ বছৰত ৩৫০ মিলিয়নতকৈও অধিক লোক বেংকিং ব্যৱস্থাৰ সৈতে জড়িত হৈ পৰিছে৷ ভাৰতত আজি প্ৰায় সকলো নাগৰিকৰে ওচৰত অনন্য আইডি , ম ’ বাইল ফোন আৰু বেংক একাউণ্ট আছে৷ এই ব্যৱস্থাৰ ফলত প্ৰত্যক্ষ লাভ হস্থান্তকৰণত স্বচ্ছতাৰে ২০ বিলিয়ন ডলাৰতকৈও অধিক ছিদ্ৰ বন্ধ কৰিবলৈ সমৰ্থ হৈছো৷ অৰ্থাৎ ২০ বিলিয়ন ডলাৰ ৰাহি হৈছে৷ স্বাস্থ্য হ ’ ল যিকোনো চৰকাৰৰ গুৰুত্বপূৰ্ণ দায়িত্ব৷ এই ক্ষেত্ৰত সেৱাৰ গুণগতমান বৃদ্ধিৰ বাবে ভাৰতে বিভিন্ন পদক্ষেপ গ্ৰহণ কৰিছে৷ বিশ্বৰ সবাতোকৈ বৃহৎ চৰকাৰী স্বাস্থ্যসেৱা কাৰ্যসূচী আয়ুষ্মান ভাৰতে ৫০০ মিলিয়ন অৰ্থাৎ আমেৰিকা , কানাডা আৰু মেক্সিকোৰ মুঠ আবাদীতকৈও অধিক লোকক স্বাস্থ্য বীমা প্ৰদান কৰিছে৷ এয়াই নহয়, এই নতুন যোজনাৰ ফলত ভাৰতত স্বাস্থ্য সেৱাত বিনিয়োগৰ অপাৰ সম্ভাৱনাৰ সৃষ্টি হৈছে৷ আজি ভাৰত সকলোতকৈ বৃহৎ স্বাস্থ্যসেৱা গ্ৰাহক আৰু গুণগত স্বাস্থ্যসেৱা প্ৰদানকাৰী হিচাপে বিবেচিত হৈছে৷ স্বাস্থ্যসেৱাত প্ৰযুক্তিৰ ব্যৱহাৰে যুগান্তকাৰী পৰিৱৰ্তন আনিছে৷ ইয়াৰ জৰিয়তে অৰ্থনীতিৰ অৱকাশ সৃষ্টি হোৱাই নহয় বৰঞ্চ কোটি কোটি লোকৰ উৎপাদনশীলতাও বৃদ্ধি কৰিছে৷


    বন্ধুসকল ,


    আজি এই মঞ্চৰ পৰা মই আপোনাক বিশ্বাস দিব খুজিছো যে ভাৰতত প্ৰগতিৰ এই গতি বৃদ্ধি হ ’ ব৷ আমি দেশৰ বিকাশৰ সৈতে জড়িত সিদ্ধান্তসমূহ গ্ৰহণ কৰি আছো৷ আমাৰ নীতিত কোনো ভ্ৰম নাই আৰু লক্ষ্যতো কোনো সন্দেহ নাই৷ আমাৰ ৫ ত্ৰিলিয়ন ডলাৰৰ অৰ্থনীতিৰ লক্ষ্যৰ ৰোডমেপ প্ৰস্তুত হৈ আছে৷ এই লক্ষ্য কেৱল গুণগত উত্তৰণৰেই নহয় , প্ৰতিজন ভাৰতীৰ জীৱন উন্নত কৰাৰো লক্ষ্য নিৰ্ধাৰণ কৰা হৈছে৷ ৰাজনৈতিক সুস্থিৰতা , নিৰ্ভৰযোগ্য নীতি আৰু বৃহৎ বজাৰৰ বাবে ভাৰতত আপোনালোকৰ বিনিয়োগ অধিক লাভদায়ী হ ’ ব৷


    বন্ধুসকল ,


    আমাৰ মিত্ৰ দেশৰ সহযোগিতা হ ’ ল আমাৰ বিকাশ যাত্ৰাৰ অভিন্ন অংগ৷ সকলো দেশৰ সৈতে সম্পুৰকতা বৃদ্ধি কৰি , ছিনাৰ্জী বৃদ্ধি কৰি আমি বিজয়ী সমাধানৰ বাবে কাম কৰি আছো৷ ছৌদি আৰবৰ ভিজন ২০৩০ আৰু অৰ্থনীতি প্ৰসাৰণ কৰাৰ যোজনাত আমি তেওঁলোকৰ সৈতে খোজত খোজ মিলাই আগবাঢ়িম৷


    বন্ধুসকল ,


    ২০২২ চনত ভাৰতৰ স্বতন্ত্ৰতাৰ ৭৫ বছৰ সম্পূৰ্ণ হ ’ ব৷ আমি তেতিয়ালৈ ‘ নতুন ভাৰত ’ নিৰ্মাণ কৰাৰ লক্ষ্য নিৰ্ধাৰণ কৰিছো৷ সেই নতুন ভাৰতত প্ৰতিজন ভাৰতীয়ৰ চকুত সপোন থাকিব , হৃদয়ত নতুন সম্বল হ ’ ব আৰু খোজত নতুন শক্তি থাকিব৷ তাৰ জৰিয়তে নতুন ভাৰতত নতুন সামৰ্থ আৰু নতুন ক্ষমতাৰ সৃষ্টি হ ’ ব৷


    বন্ধুসকল ,


    সেই সমৰ্থ আৰু শক্তিমান ভাৰত কেৱল নিজৰ বাবে নহয় বৰঞ্চ সমগ্ৰ বিশ্বৰ বাবে শান্তি আৰু উল্লাসৰ স্ৰোত হিচাপে পৰিগণিত হ ’ ব৷ ইতিহাস সাক্ষী যে ভাৰত যেতিয়া বিশ্বৰ সবাতোকৈ বৃহৎ অৰ্থনীতিৰ দেশ আছিল আৰু সৈন্যবলো শক্তিশালী আছিল তেতিয়াও আমি কাৰো ওপৰত চাপ প্ৰদান কৰা নাছিলো , কাৰো ওপৰত বল প্ৰয়োগ কৰা নাছিলো৷ ভাৰতে নিজৰ ক্ষমতা আৰু উপলব্ধ সমগ্ৰ বিশ্বতে বিনিময় কৰিছে৷ কাৰণ আমি সকলোকে এটা পৰিয়াল হিচাপে গণ্য কৰো - ‘ বসুধৈৱ কুটুম্বকম ’ ৷ নতুন ভাৰতত নতুন শক্তি হ ’ ব কিন্তু সেই চিন্তনত একেটাই সনাতন আত্মা প্ৰদৰ্শিত হ ’ ব৷ আমাৰ বিকাশে বিশ্বত বিশ্বাসৰ সৃষ্টি কৰিব৷ আমাৰ প্ৰগতিয়ে পৰস্পৰৰ প্ৰতি প্ৰেম বৃদ্ধি কৰিব৷ বিশ্ব কল্যাণৰ এই যাত্ৰাত ভাৰতৰ সৈতে সহযোগিতাৰ বাবে মই সমগ্ৰ বিশ্বৰ ব্যৱসায়ক আমন্ত্ৰিত কৰিছো৷ মই আৰু মোৰ দল সদায়েই আপোনাৰ সহায়ৰ বাবে তৎপৰ৷ আপোনালোকে মোক কিছু চিন্তাধাৰা বিনিময় কৰাৰ সুযোগ প্ৰদান কৰিলে আৰু মনোযোগেৰে শুনিলে৷ ইয়াৰ বাবে মই আপোনালোকক অশেষ ধন্যবাদ জ্ঞাপন কৰিছো৷ পুনৰবাৰ মই ৰাজকুমাৰ , নৃপতিক হৃদয়েৰে কৃতজ্ঞতা প্ৰকাশ কৰি মোৰ ভাষণ সামৰিছো৷ অশেষ ধন্যবাদ৷


    *****


    VRRK/SH/MANN

    
    
    (Release ID: 1592332) Visitor Counter : 1
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Kannada , Malayalam