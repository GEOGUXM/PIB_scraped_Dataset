      উত্তৰ-পূৰ্বাঞ্চল উন্নয়ন মন্ত্ৰালয়

      
      শ্ৰী অমিত শ্বাহে আইজলত মুকলি কৰিলে উত্তৰ পূব হস্ততাঁত আৰু হস্তকলা প্ৰদৰ্শনী
      উত্তৰ পূবৰ প্ৰাকৃতিক সম্পদত আৰু পৰম্পৰাগত সংস্কৃতি তথা দক্ষতাৰ বাবে উত্তৰ পূ্বত হস্ততাঁত আৰু হস্তকলাই সৃষ্টি কৰিব পাৰে নিয়োজনৰ অপাৰ সম্ভাৱনা
      বিগত পাঁচটা বছৰে মাননীয় প্ৰধানমন্ত্ৰী শ্ৰীযুত নৰেন্দ্ৰ মোডী ডাঙৰীয়াই অহৰ্নিশে কাম কৰি উত্তৰ পূৰ্বাঞ্চলক শান্তি আৰু উন্নয়নৰ দিশত ক্ষিপ্ৰ গতিৰে আগুৱাই নিবলৈ সক্ষম হৈছে -শ্ৰী অমিত শ্বাহ
      এসময়ৰ বিদ্ৰোহৰ ঘাটি মিজোৰামে আজি শান্তি আৰু উন্নতিৰ প্ৰতীক হিচাপে সমগ্ৰ বিশ্বতে শান্তিৰ বাৰ্তা প্ৰেৰণ কৰিছেঃ শ্ৰী অমিত শ্বাহ
      গৃহমন্ত্ৰীয়ে নৰেন্দ্ৰ মোদীৰ চৰকাৰে উত্তৰ পূৰ্বাঞ্চলৰ বিকাশৰ বাবে যোৱা পাঁচ বছৰত গ্ৰহণ কৰা পদক্ষেপসমূহৰ বিষয়ে আলোকপাত কৰে
      Posted On: 05 OCT 2019 5:04PM by PIB Guwahati


    কেন্দ্ৰীয় গৃহমন্ত্ৰী শ্ৰী অমিত শ্বাহে আজি মিজোৰামৰ আইজলত উত্তৰ পূব হস্ততাঁত আৰু হস্তকলা প্ৰদৰ্শনী মুকলি কৰে৷ মিজোৰামৰ মুখ্যমন্ত্ৰী শ্ৰী জোৰামথাংগা আৰু উত্তৰ পূব বিকাশৰ কেন্দ্ৰীয় ৰাজ্যিক স্বতন্ত্ৰ মন্ত্ৰী, প্ৰধানমন্ত্ৰীৰ কাৰ্যালয়, ব্যক্তিগত, ৰাজহুৱা অভিযোগ আৰু পেঞ্চন আৰু আণৱিক শক্তি তথা মহাকাশ বিভাগৰ মন্ত্ৰী ডঃ জীতেন্দ্ৰ সিঙৰ পদক্ষেপসমূহৰ বাবে গৃহমন্ত্ৰীগৰাকীয়ে প্ৰশংসা কৰে৷


    অনুষ্ঠানত ভাষণ প্ৰদান কৰি গৃহমন্ত্ৰীয়ে ভাৰতৰ অন্যতম মনোমোহা স্থান মিজোৰাম ভ্ৰমণলৈ আহি সন্তোষ লাভ কৰা বুলি প্ৰকাশ কৰে৷ তেওঁ কয়, ‘‘এসময়ৰ বিদ্ৰোহৰ ঘাটি মিজোৰামে আজি শান্তি আৰু উন্নতিৰ প্ৰতীক হিচাপে সমগ্ৰ বিশ্বতে ইয়াৰ বাৰ্তা প্ৰেৰণ কৰিছে৷’’


    শ্ৰী শ্বাহে কয় যে এয়া উত্তৰ পূবত অনুষ্ঠিত প্ৰথমখন হস্ততাঁত আৰু হস্তকলাৰ প্ৰদৰ্শনী৷ হস্তকলাই উত্তৰ পূবত নিয়োজনৰ সৃষ্টিৰ ক্ষেত্ৰত অপাৰ সম্ভাৱনাৰ সৃষ্টি কৰিব পাৰে বুলিও তেওঁ প্ৰকাশ কৰে৷


    শ্ৰী শ্বাহে কয় যে ভাৰতৰ উত্তৰ পূৰ্বাঞ্চল হস্ততাঁত আৰু হস্তকলাৰ কেঁচামালৰ বাবে অতিশয় সমৃদ্ধ অঞ্চল৷ অঞ্চলটোৰ হস্তকলা নিৰ্মাণৰ পৰম্পৰাগত সংস্কৃতি আৰু দক্ষতাপূৰ্ণ লোকৰ উপস্থিতিয়ে অঞ্চলটোত বিকাশত প্ৰভূত অৰিহণা যোগাব পাৰে বুলি তেওঁ উল্লেখ কৰে৷


    গৃহমন্ত্ৰী গৰাকীয়ে কয় যে নৰেন্দ্ৰ মোদীৰ চৰকাৰৰ সময়ত বাঁহক বৃক্ষ হিচাপে বিবেচনা কৰাৰ সিদ্ধান্ত লোৱা হৈছে৷ উক্ত সিদ্ধান্তৰ জৰিয়তে চৰকাৰৰ হস্তকলাৰ ক্ষেত্ৰত বাঁহৰ উপলব্ধতাক গুৰুত্ব দিয়া হৈছে৷


    প্ৰধানমন্ত্ৰীৰ সবল নেতৃত্বৰ পৰিপ্ৰেক্ষিতত শ্ৰী নৰেন্দ্ৰ মোদীয়ে দিনে-নিশাই কাম কৰি উত্তৰ পূৰ্বাঞ্চলক শান্তি আৰু উন্নতিৰ অগ্ৰণী ধ্বজ্বাবাহক হিচাপে কাৰ্যকৰী কৰি তুলিছে বুলি শ্ৰী শ্বাহে উল্লেখ কৰে৷ যোৱা পাঁচ বছৰত মিজোৰামত বিভিন্ন উন্নয়নমূলক পদক্ষেপ গ্ৰহণ কৰা হৈছে৷ তাৰে ভিতৰত ৬০ মেগাৱাটৰ হাইড্ৰ’ ইলেক্ট্ৰিক শক্তি প্ৰকল্পটোও অন্যতম৷ ২০২১ চনৰ ভিতৰত আইজক ব্ৰ’ডগজেৰে সংযোজিত কৰা হ’ব বুলি গৃহমন্ত্ৰীগৰাকীয়ে আশা প্ৰকাশ কৰে৷ তাৰোপৰি কালাডান মাল্টি ম’ডেল জলপথ আৰু নতুন সীমান্ত হেটছৰ স্থাপনে মিজোৰামত ব্যৱসায়ৰ পৰিবেশ সৃষ্টি কৰিব বুলি তেওঁ জানিবলৈ দিয়ে৷ অন্যান্য পদক্ষেপসমূহৰ ভিতৰত গ্ৰেটাৰ আইজল জল প্ৰকল্প, ৰাজ্যিক চিকিৎসালয়, ৰাজ্যিক ক্ৰীড়া একাডেমী, উদ্যোগ-শস্য মহাবিদ্যালয় আৰু ক্ৰিকেট ষ্টেডিয়াম আদিয়েই প্ৰধান৷


    পূৰ্বৰ চৰকাৰৰ বিত্তীয় সাহায্যৰ তুলনা কৰি শ্ৰী শ্বাহে কয় যে মিজোৰামে ত্ৰয়োদশ বিত্তীয় আয়োগৰ সময়ত ১৯,৯৭০ কোটি টকা লাভ কৰাৰ বিপৰীতে মোদী চৰকাৰৰ চতুৰ্দশ বিত্তীয় আয়োগৰ সময়ত ৪২,৯৭০ কোটি টকা লাভ কৰিছে৷ তাৰোপৰি তেওঁ চৰকাৰৰ বিভিন্ন ধ্বজ্বাবাহী আঁচনি যেনে প্ৰধানমন্ত্ৰী উজ্বলা যোজনাৰ অধীনত এল পি জি সংযোগ, প্ৰধানমন্ত্ৰী আৱাস যোজনাৰ অধীনত গৃহ, প্ৰধানমন্ত্ৰী জন ধন যোজনাৰ অধীনত বেংক একাউণ্ট, প্ৰধানমন্ত্ৰী মুদ্ৰা যোজনাৰ অধীনত মিজো যুৱসমাজে লাভ কৰা ঋণৰ সুবিধা, ৰাষ্ট্ৰীয় ঘাইপথ নিৰ্মাণ, বৈদ্যুতিকীকৰণ আৰু টয়লেট নিৰ্মাণ আদি মিজোৰামত সফলভাৱে ৰূপায়ণ কৰা বুলি জানিবলৈ দিয়ে৷ আজি মিজোৰাম সম্পূৰ্ণৰূপে মুকলি ঠাইত মলত্যাগমুক্ত স্থান হিচাপে বিবেচিত হৈছে বুলি তেওঁ মন্তব্য কৰে৷


    উত্তৰ পূৰ্বাঞ্চলৰ বিকাশৰ ক্ষেত্ৰত চৰকাৰে প্ৰদান কৰা গুৰুত্ব সম্পৰ্কে আলোকপাত কৰি শ্ৰী শ্বাহে কয়, ‘‘নৰেন্দ্ৰ মোদী চৰকাৰে মিজোৰামৰ উন্নয়নৰ বাবে তথা ৰাজ্যখনৰ বিভিন্ন প্ৰত্যাহ্বানসমূহ সমাধান কৰাৰ ক্ষেত্ৰত সম্পূৰ্ণৰূপে প্ৰতিশ্ৰুতিবদ্ধ৷’’ ভাষণৰ শেষত তেওঁ মিজোৰামৰ মুখ্যমন্ত্ৰীক ভাৰত চৰকাৰৰ পৰা সম্পূৰ্ণ সহযোগিতা প্ৰদান কৰা হ’ব বুলি আশ্বাস প্ৰদান কৰে৷


    অনুষ্ঠানটোত ভাষণ প্ৰদান কৰি ড’নাৰ মন্ত্ৰীয়ে কয় যে প্ৰধানমন্ত্ৰী নৰেন্দ্ৰ মোদীৰ চৰকাৰে ভোট বেংকৰ ৰাজনীতিত বিশ্বাস নকৰে৷ প্ৰথমটো কাৰ্যকালত মোদী চৰকাৰে মিজোৰামত প্ৰণয়ন কৰা প্ৰকল্পৰ তালিকাখনত ভাৰতৰ প্ৰথমখন নেমু টেঙাৰ উদ্যান আৰু চাৰিসীমাৰ-হাট আদিৰ বিষয়ে উল্লেখ কৰি ডঃ সিঙে কয় যে প্ৰধানমন্ত্ৰী নৰেন্দ্ৰ মোদীয়ে তেওঁৰ প্ৰথমটো কাৰ্যকালত কেৱল মিজোৰাম ভ্ৰমণ কৰাই নহয় বৰঞ্চ তেওঁ মিজোৰামক আচুতীয়া সময়ো প্ৰদান কৰিছিল৷ তেওঁ কয় যে শ্ৰী শ্বাহে গৃহমন্ত্ৰী হোৱাৰ পাঁচ মাহৰ ভিতৰতে মিজোৰাম ভ্ৰমণ কৰিছে৷


    অনুষ্ঠানটোত মিজোৰামৰ মুখ্যমন্ত্ৰী শ্ৰী জোৰামথাংগাই ভাষণ প্ৰদান কৰি যে প্ৰাকৃতিক সম্পদৰ অভাৱ স্বত্বেও মিজোৰামে আজি দোপতদোপে উন্নতি কৰিবলৈ সক্ষম হৈছে৷ তেওঁ কয় যে আগন্তুক দহ বছৰৰ পিছত মিজোৰাম দেশৰ ভিতৰতে অন্যতম সৰ্বাধিক মূলধনৰ ৰাজ্য হিচাপে পৰিণত হৈ উঠিব৷


    উল্লেখ্য, অনুষ্ঠানটোত অসমৰ বিত্তমন্ত্ৰী শ্ৰী হিমন্ত বিশ্ব শৰ্মা আৰু অন্যান্য প্ৰতিনিধিসকলো উপস্থিত আছিল৷


    ***


    

    
    (Release ID: 1587328) Visitor Counter : 8
    
    
      Read this release in: English