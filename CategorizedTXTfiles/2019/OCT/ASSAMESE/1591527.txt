      প্ৰধানমন্ত্ৰীৰ কাৰ্যালয়

      
      ৩১ অক্টোবৰত ষ্টেচু অব্ ইউনিটীত চৰ্দাৰ পেটেলক শ্ৰদ্ধাঞ্জলী জনাব প্ৰধানমন্ত্ৰীয়ে
      চৰ্দাৰ বল্লভভাই পেটেলৰ জন্মবাৰ্ষিকীত তেওঁৰ লক্ষ্য- এক ভাৰত শ্ৰেষ্ঠ ভাৰতৰ বাবে সমগ্ৰ দেশতে ‘‘ৰাণ ফ’ৰ ইউনিটী’’
      Posted On: 30 OCT 2019 1:04PM by PIB Guwahati


    প্ৰধানমন্ত্ৰী নৰেন্দ্ৰ মোদীয়ে ৩১ অক্টোবৰ ২০১৯ তাৰিখে গুজৰাটৰ কেৱাড়িয়াত ভাৰতৰ লৌহমানৱ চৰ্দাৰ বল্লভভাই পেটেলৰ জন্মবাৰ্ষিকী উপলক্ষে ষ্টেচু অব্ ইউনিটীত শ্ৰদ্ধাঞ্জলি জ্ঞাপন কৰিব৷


    তাৰোপৰি প্ৰধানমন্ত্ৰীয়ে একতা দিৱসৰ পেৰেড , প্ৰযুক্তি প্ৰদৰ্শনী ক্ষেত্ৰ পৰিদৰ্শন কৰাৰ লগতে কেৱাড়িয়াত চিভিল ছাৰ্ভিচেছৰ শিক্ষানবিচসকলৰ সৈতেও সাক্ষাৎ কৰিব৷


    ২০১৪ চনৰ ৩১ অক্টোবৰৰ পৰা পালন কৰি অহা ৰাষ্ট্ৰীয় একতা দিৱসত দেশৰ বিভিন্ন প্ৰান্তৰ লোকে ৰাণ ফ ’ ৰ ইউনিটীত অংশগ্ৰহণ কৰে৷


    ২৭ অক্টোবৰ ২০১৯ তাৰিখে সম্প্ৰচাৰিত ‘ মন কী বাত ’ কাৰ্যসূচীত প্ৰধানমন্ত্ৰী নৰেন্দ্ৰ মোদীয়ে জনসাধাৰণক ‘‘ এক ভাৰত শ্ৰেষ্ঠ ভাৰত ’’ ৰ লক্ষ্য প্ৰাপ্তিৰ বাবে বৃহৎ সংখ্যাত ‘‘ ৰাণ ফ ’ ৰ ইউনিটী ’’ ত অংশগ্ৰহণ কৰিবলৈ আহ্বান জনাইছিল৷


    ‘‘ বন্ধুসকল , আপোনালোকে জানে যে ২০১৪ চনৰ ৩১ অক্টোবৰ তাৰিখৰ পৰা ‘‘ ৰাষ্ট্ৰীয় সংহতি দিৱস ’’ হিচাপে পালন কৰি অহা হৈছে৷ এই দিনটোত আমি সকলোৱে যিকোনো মূল্যত দেশৰ সংহতি আৰু সুৰক্ষা ৰক্ষাৰ বাবে প্ৰতিশ্ৰুতিৱদ্ধ হও৷ পূৰ্বৰ বৰ্ষসমূহৰ দৰে এইবাৰো ‘‘ ৰাণ ফ ’ ৰ ইউনিটী ’’ কাৰ্যসূচী পালন কৰিবলৈ লোৱা হৈছে৷ ‘‘ ৰাণ ফ ’ ৰ ইউনিটী ’’ হ ’ ল সংহতিৰ প্ৰতীক য ’ ত ৰাষ্ট্ৰ ঐক্যৱদ্ধ হয় , এটা নিৰ্দিষ্ট দিশলৈ আগবাঢ়ে আৰু ‘‘ এক ভাৰত শ্ৰেষ্ঠ ভাৰত ’’ ৰ লক্ষ্য নিৰ্ধাৰণ কৰে ’’, তেওঁ এইদৰে কয়৷


    ‘‘ মোৰ দেশবাসীসকল , চৰ্দাৰ পেটেলে দেশক একতাৰ ডোলেৰে বান্ধিছিল৷ একতাৰ এই মন্ত্ৰ আমাৰ জীৱনৰ সংস্কাৰৰ দৰে , আমি অহৰহ সকলো দিশতে এই মন্ত্ৰৰে উজ্জীৱিত হ ’ ব লাগে৷ মোৰ মৰমৰ দেশবাসীসকল , আমাৰ দেশে সদায়েই ঐক্যৱদ্ধ বৰ্তাই ৰখাত অগ্ৰণী ভূমিকা গ্ৰহণ কৰি আহিছে৷ যদি আমি নিজলৈ এপাক ঘূৰি চাও তেন্তে এনে বহু উদাহৰণ আমি প্ৰত্যক্ষ কৰিম য ’ ত বিভিন্ন লোকে ঐক্যতা বৰ্তাই ৰাখি কাম কৰি আছে৷ ’’


    প্ৰধানমন্ত্ৰীয়ে কয় , ‘‘ যোৱা পাঁচ বছৰত আমি প্ৰত্যক্ষ কৰিলো - কেৱল দিল্লীতেই নহয় , ভাৰতৰ শতাধিক চহৰ , কেন্দ্ৰীয় শাসিত অঞ্চল , ৰাজ্যৰ ৰাজধানী , জিলা , আনকি টায়াৰ - ২ তথা টায়াৰ - ৩ৰ অন্তৰ্গত চহৰসমূহৰ পুৰুষ , মহিলা , আবাল - বৃদ্ধ - বনিতা সকলোৱে বৃহৎ সংখ্যাত ‘‘ ৰাণ ফ ’ ৰ ইউনিটী ’’ ত অংশগ্ৰহণ কৰি আহিছে৷


    ফিট ইণ্ডিয়াৰ ওপৰত গুৰুত্ব প্ৰদান কৰি প্ৰধানমন্ত্ৰীয়ে কয় যে ‘‘ ৰাণ ফ ’ ৰ ইউনিটী ’’ এনে এক অনন্য পদক্ষেপ য ’ ত শৰীৰ , মন আৰু আত্মা , তিনিওটাই লাভান্বিত হয়৷ ৰাণ ফ ’ ৰ ইউনিটীত কেৱল আমি দৌৰাই নহয় , ইয়াৰ জৰিয়তে ফিট ইণ্ডিয়াৰ উদ্দেশ্যও সাধন হয়৷ আমি নিজকে এক ভাৰত - শ্ৰেষ্ঠ ভাৰতৰ সৈতে সংযোজিত অনুভৱ কৰো !


    উল্লেখ্য , runforunity .gov.in শীৰ্ষক এক ৱেৱ প ’ ৰ্টেল মুকলি কৰা হৈছে য ’ ত সমগ্ৰ দেশতে উদযাপিত হ ’ বলগীয়া ৰাণ ফ ’ ৰ ইউনিটীৰ অৱস্থানসমূহ উল্লেখ আছে৷


    VRRK/KP/MANN

    
    
    (Release ID: 1591527) Visitor Counter : 2
    
    
      Read this release in: English , Urdu , Hindi , Marathi , Bengali , Punjabi , Gujarati , Tamil , Malayalam