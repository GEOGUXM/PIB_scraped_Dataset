      প্ৰধানমন্ত্ৰীৰ কাৰ্যালয়

      ৫ অক্টোবৰ ২০১৯ তাৰিখে বাংলাদেশৰ প্ৰধানমন্ত্ৰীয়ে ভাৰতলৈ চৰকাৰী ভ্ৰমণৰ পৰিপ্ৰেক্ষিতত দ্বিপাক্ষিক প্ৰকল্পসমূহৰ ভিডিঅ’ মুকলি অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 05 OCT 2019 3:38PM by PIB Guwahati


    মাননীয় প্ৰধানমন্ত্ৰী শ্বেইখ হাছিনা ,


    মাননীয়সকল ,


    বন্ধুসকল ,


    নমস্কাৰ !!


    সকলোকে শাৰদীয় শুভেচ্ছা যাছিলো !


    প্ৰধানমন্ত্ৰী শ্বেইখ হাছিনা ডাঙৰীয়ানীৰ সৈতে তিনিটা দ্বিপাক্ষিক প্ৰকল্প মুকলি কৰিবলৈ পাই মই সুখী অনুভৱ কৰিছো৷ যোৱা এবছৰত আমি ভিডিঅ ’ লিংকযোগে ৯টা প্ৰকল্প মুকলি কৰিছিলো৷ আজিৰ এই তিনিটা প্ৰকল্পৰ সৈতে আমি এবছৰত এক ডজন প্ৰকল্প মুকলি কৰিবলৈ সক্ষম হ ’ লো৷ এই সাফল্যৰ বাবে মই দুয়োখন দেশৰ চৰকাৰী বিষয়া আৰু নাগৰিকসকলক অভিনন্দন জনাইছো৷


    তিনিটা প্ৰকল্প তিনিটা ভিন্ন ক্ষেত্ৰ - এল পি জি আমদানি , বৃত্তিমূলক প্ৰশিক্ষণ আৰু সামাজিক সুবিধা৷ কিন্তু তিনিওটা প্ৰকল্পৰে উদ্দেশ্য একে৷ আৰু সেয়া হ ’ ল - আমাৰ নাগৰিকসকলৰ জীৱনৰ উত্তৰণ কৰা৷ ভাৰত - বাংলাদেশৰ সম্পৰ্কৰো মূল আধাৰ এয়াই৷ ভাৰত - বাংলাদেশৰ মিত্ৰতাৰ ভেঁটি হ ’ ল যাতে আমাৰ মিত্ৰতাই দুয়োখন দেশৰ নাগৰিক জীৱনৰ উত্তৰণ হোৱাটো নিশ্চিত কৰে৷


    বাংলাদেশৰ পৰা এল পি জিৰ যোগানে দুয়োখন দেশকে উপকৃত কৰিব৷ ই বাংলাদেশত ৰপ্তানি , উপাৰ্জন আৰু নিয়োজনো বৃদ্ধি কৰিব৷ ১৫০০ কিলোমিটাৰৰ দূৰত্ব হ্ৰাসে অৰ্থনৈতিকভাৱে উপকৃত কৰাৰ লগতে পৰিবেশৰ ক্ষতিও হ্ৰাস কৰিব৷ দ্বিতীয়টো প্ৰকল্প - বাংলাদেশ - ভাৰত পেছাগত দক্ষতা উন্নয়ন প্ৰতিষ্ঠানে বাংলাদেশত ঔদ্যোগিক বিকাশৰ বাবে দক্ষ মানৱ সম্পদ আৰু প্ৰযুক্তিবিদৰ সৃষ্টি কৰিব৷


    মহোদয়া ,


    আৰু শেষৰ প্ৰকল্পটো হ ’ ল ঢাকাত ৰামকৃষ্ণ মিছনত বিবেকানন্দ ভৱনৰ প্ৰকল্প৷ ইয়াৰ জৰিয়তে আমাৰ সমাজত দুগৰাকী মহান ব্যক্তিত্ব , স্বামী ৰামকৃষ্ণ পৰমহংস আৰু স্বামী বিবেকানন্দৰ প্ৰভাৱ তথা মূল্যবোধ সম্প্ৰসাৰিত হ ’ ব৷


    বাংলা সংস্কৃতিৰ মুক্ত চিন্তাধাৰাৰ দৰে এই মিছনৰো সৰ্বত্ৰ অনুগামী পৰিলক্ষিত হৈছে৷ আৰু এই মিছনে সমান উত্তেজনা তথা উৎসাহেৰেই উৎসৱসমূহ উদযাপন কৰে৷ এই ভৱনত ১০০ত কৈও অধিক বিশ্ববিদ্যালয়ৰ শিক্ষাৰ্থী আৰু গৱেষকৰ বাবে থকা - খোৱাৰ ব্যৱস্থা কৰা হৈছে৷


    মহোদয়া ,


    ভাৰতে বাংলাদেশৰ সৈতে মিত্ৰতাক অগ্ৰাধিকাৰ প্ৰদান কৰে৷ ভাৰত - বাংলাদেশৰ মিত্ৰতাই দুটা বন্ধুত্বপূৰ্ণ ওচৰ - চুবুৰীয়াৰ মহান নিদৰ্শন দাঙি ধৰাৰ পৰিপ্ৰেক্ষিতত আমি গৌৰৱ অনুভৱ কৰো৷ আজিৰ এই অনুষ্ঠানে আমাৰ সম্পৰ্ক অধিক দৃঢ় কৰিব বুলি মই আশাবাদী৷


    জয় হিন্দ ! জয় বাংলা ! জয় ভাৰত - বাংলা বন্ধুত্ব !


    ধন্যবাদ৷


    অস্বীকাৰকৰণঃ প্ৰধানমন্ত্ৰীৰ ভাষণ হিন্দীত প্ৰদান কৰা হৈছিল৷ এয়া সেই ভাষণটোৰ এটা অনুমানমূলক অনুবাদ৷


    ***


    VRRK/SH/AK/MANN

    
    
    (Release ID: 1587647) Visitor Counter : 3
    
    
      Read this release in: English , Hindi , Marathi , Bengali , Punjabi , Tamil