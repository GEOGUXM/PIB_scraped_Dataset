      প্ৰধানমন্ত্ৰীৰ কাৰ্যালয়

      জে পি মৰ্গান আন্তঃৰাষ্ট্ৰীয় পৰিষদৰ সদস্যসকলৰ সৈতে প্ৰধানমন্ত্ৰীৰ সাক্ষাৎ
      Posted On: 22 OCT 2019 7:35PM by PIB Guwahati


    প্ৰধানমন্ত্ৰীয়ে আজি নতুন দিল্লীত জে পি মৰ্গান আন্তঃৰাষ্ট্ৰীয় পৰিষদৰ সদস্যসকলৰ সৈতে সাক্ষাৎ কৰে৷ ২০০৭ চনৰ পিছত পৰিষদটোৰ এয়া প্ৰথমখন বৈঠক হিচাপে পৰিগণিত হৈছে৷


    এই আন্তঃৰাষ্ট্ৰীয় পৰিষদৰ সদস্যসকল হ ’ ল প্ৰাক্তন ব্ৰিটিছ মন্ত্ৰী টনী ব্লেয়াৰ , প্ৰাক্তন অষ্ট্ৰেলিয়ান প্ৰধানমন্ত্ৰী জন হাৱাৰ্ড , আমেৰিকা যুক্তৰাষ্ট্ৰৰ প্ৰাক্তন দেশীয় সচিব হেনৰী কিছিংগাৰ আৰু কণ্ডলেজা ৰাইচ , প্ৰাক্তন প্ৰতিৰক্ষা সচিব ৰবাৰ্ট গেটছ , প্ৰখ্যাত ব্যৱসায়ী জেমী ডিমন ( জে পি মৰ্গান চেজ ), ৰতন টাটা ( টাটা গ্ৰুপ ) তথা নেচলে , আলিবাবা , আলফা , ইভাৰড ’ লা , ক্ৰাফ্ট হেইনজ প্ৰমুখ্যে বিশ্বজনীন উদ্যোগসমূহৰ প্ৰতিনিধিসকল৷


    দলটোক ভাৰতলৈ স্বাগতম জনাই প্ৰধানমন্ত্ৰীয়ে ২০২৪ চনৰ ভিতৰত ভাৰতৰ অৰ্থনীতি ৫ ত্ৰিলিয়ন আমেৰিকান ডলাৰলৈ পৰিৱৰ্তিত কৰা বীক্ষণৰ কথা উল্লেখ কৰে৷ প্ৰধানমন্ত্ৰীয়ে কয় যে বিশ্বমানৰ আন্তঃগাঁথনিৰ বিকাশ আৰু ব্যয়সাধ্য স্বাস্থ্যসেৱাৰ উত্তৰণ তথা গুণগত শিক্ষা প্ৰদান আদিয়েই হ ’ ল তেওঁৰ চৰকাৰৰ লক্ষ্য৷


    বৰ্তমানে চৰকাৰৰ নীতি নিৰ্ধাৰণত জনসাধাৰণৰ অংশগ্ৰহণ অনিবাৰ্য হিচাপে বিবেচিত হৈছে৷ বৈদেশিক নীতিৰ ক্ষেত্ৰত ভাৰতে নিৰৱচ্ছিন্নভাৱে ইয়াৰ কৌশলগত সহযোগী আৰু ওচৰ চুবুৰীয়াৰ সৈতে সুন্দৰ বহনক্ষম বাসযোগ্য বিশ্ব নিৰ্মাণৰ দিশত অগ্ৰসৰ হৈছে৷


    ***


    VRRK/SH/MANN

    
    
    (Release ID: 1588783) Visitor Counter : 2
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada