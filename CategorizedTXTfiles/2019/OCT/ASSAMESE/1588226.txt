      কেবিনেট

      পাকিস্তান অধিকৃত জম্মু আৰু কাশ্মীৰৰ পৰা বিতাৰিত ৫,৩০০টা পৰিয়ালক ৩০.১১.২০১৬ তাৰিখত অনুমোদিত কেবিনেট সিদ্ধান্তৰ ভিত্তিত পুনৰ সংস্থাপন পেকেজ আৰু ছাম্বৰ পৰা বিতাৰিত পৰিয়ালসমূহক জম্মু-কাশ্মীৰৰ বাবে ২০১৫ চনৰ প্ৰধানমন্ত্রীৰ উন্নয়ন পেকেজৰ আওতালৈ অনাৰ প্ৰস্তাৱত কেন্দ্রীয় কেবিনেটৰ অনুমোদন
      Posted On: 09 OCT 2019 2:39PM by PIB Guwahati


    প্ৰধানমন্ত্রী শ্রী নৰেন্দ্ৰ মোদীৰ অধ্যক্ষতাত আজি অনুষ্ঠিত কেন্দ্রীয় কেবিনেটৰ বৈঠকত ১৯৪৭ চনত জম্মু - কাশ্মীৰৰ পৰা বিতাৰিত ৫ , ৩০০টা পৰিয়ালৰ ভিতৰত যিসকলক প্ৰথমে ৰাজ্যৰ বাহিৰত থকাৰ সন্মতি দিয়া হৈছিল আৰু পৰৱর্তী সময়ত পুনৰ জম্মু - কাশ্মীৰলৈ ঘুৰি আহিছিল , তেওঁলোকক ২০১৬ চনৰ পাকিস্তান অধিকৃত জম্মু - কাশ্মীৰৰ পৰা বিতাৰিত পৰিয়ালৰ বাবে পুনৰ সংস্থাপন পেকেজ আৰু ছাম্ব এলেকাৰ বিতাৰিত পৰিয়ালসমূহক ২০১৫ চনৰ জম্মু - কাশ্মীৰৰ বাবে প্ৰধানমন্ত্রীৰ উন্নয়ন পেকেজৰ আওতালৈ অনাৰ ক্ষেত্ৰত অনুমোদন জনোৱা হয় ।


    লাভঃ
    
    এই সিদ্ধান্তৰ ফলত বর্তমানৰ কর্মসূচীৰ অধীনত এই পৰিয়ালসমূহে এককালীন ৫ . ৫০ লাখ টকাকৈ আর্থিক সাহায্য লাভ কৰিব৷


    উল্লেখ্য যে ১৯৪৭ চনত জম্মু - কাশ্মীৰত পাকিস্তানৰ আগ্রাসনৰ ফলত পাকিস্তান অধিকৃত জম্মু - কাশ্মীৰ এলেকাৰ পৰা ৩১ , ৬১৯টা পৰিয়ালে জম্মু - কাশ্মীৰলৈ আহিছিল৷ এওঁলোকৰ ভিতৰত ২৬ , ৩১৯টা পৰিয়ালে জম্মু - কাশ্মীৰত বসবাস কৰিবলৈ লয়৷ ৫ , ৩০০টা পৰিয়ালে প্ৰথমে দেশৰ বিভিন্ন স্থানত বসবাস কৰাৰ বাবে সম্মত হয়৷ ১৯৬৫ আৰু ১৯৭১ চনত ভাৰত - পাক যুদ্ধৰ সময়ত ছাম্ব নিয়াবাত এলেকাৰ ১০ , ০৬৫টা পৰিয়াল বিতাৰিত হয়৷ এওলোকৰ ভিতৰত ১৯৬৫ৰ যুদ্ধত ৩ , ৫০০ পৰিয়াল আৰু ১৯৭১ৰ যুদ্ধত ৬ , ৫৬৫টা পৰিয়াল জম্মু - কাশ্মীৰলৈ আহে৷ ২০১৬ চনৰ ৩০নৱেম্বৰত কেন্দ্রীয় কেবিনেটে পাকিস্তান অধিকৃত জম্মু - কাশ্মীৰ আৰু ছাম্ব নিয়াবাত এলেকাৰ পৰা বিতাৰিত ৩৬ , ৩৮৪টা পৰিয়ালৰ বাবে এক পেকেজত অনুমোদন জনায় । পাকিস্তান অধিকৃত জম্মু - কাশ্মীৰৰ পৰা যি ৫ , ৩০০ বিতাৰিত পৰিয়ালে জম্মু - কাশ্মীৰৰ বাহিৰত বসবাসৰ সিদ্ধান্ত লৈছিল , তেওঁলোক এই পেকেজৰ আওতায় নাছিল৷ এই ৫ , ৩০০ পৰিয়ালৰ ভিতৰত যিসকল পৰৱর্তী সময়ত জম্মু - কাশ্মীৰলৈ ঘুৰি আহিছিল তেওঁলোকক এই পেকেজৰ আওতায় অন্তর্ভুক্ত কৰা হৈছে।


    ****


    VRRK/SH/PK/DB

    
    
    (Release ID: 1588226) Visitor Counter : 2
    
    
      Read this release in: Kannada , English , Urdu , Marathi , Hindi , Bengali , Punjabi , Gujarati , Tamil , Telugu , Malayalam