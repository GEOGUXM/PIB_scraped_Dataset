      প্ৰধানমন্ত্ৰীৰ কাৰ্যালয়

      
      প্ৰধানমন্ত্ৰীক আমেৰিকা যুক্তৰাষ্ট্ৰ ভাৰত কৌশলগত মিত্ৰ মঞ্চৰ সাক্ষাৎ
      ভাৰতৰ অনন্য শক্তি তিনিটা ‘ডি’ৰ ওপৰত নিৰ্ভৰ কৰে- ডেম’ক্ৰেচী, ডেম’গ্ৰাফী আৰু ‘ডিমাগ’: প্ৰধানমন্ত্ৰী
      চৰকাৰে ইজ অব্ লিভিং নিশ্চিতকৰণৰ লক্ষ্য নিৰ্ধাৰণ কৰিছেঃ প্ৰধানমন্ত্ৰী
      Posted On: 21 OCT 2019 8:25PM by PIB Guwahati


    নতুন দিল্লীৰ ৭ , লোক কল্যাণ মাৰ্গত আজি আমেৰিকা যুক্তৰাষ্ট্ৰ ভাৰত কৌশলগত মিত্ৰ মঞ্চ ( ইউ এছ আই এছ পি এফ ) ৰ সদস্যসকলে প্ৰধানমন্ত্ৰী শ্ৰী নৰেন্দ্ৰ মোদীক সাক্ষাৎ কৰে৷ প্ৰতিনিধিৰ দলটোক নেতৃত্ব প্ৰদান কৰিছিল ইউ এছ আই এছ পি এফৰ অধ্যক্ষ জন চেম্বাৰে৷


    প্ৰধানমন্ত্ৰীয়ে প্ৰতিনিধিৰ দলটোক ভাৰতৰ অৰ্থনীতিৰ ওপৰত প্ৰদৰ্শন কৰা আস্থাৰ বাবে ধন্যবাদ প্ৰদান কৰে৷ তেওঁ দেশত উদ্ভাসিত ষ্টাৰ্ট - আপৰ পৰিবেশ তন্ত্ৰ আৰু দেশৰ তৰুণ প্ৰজন্মৰ উদ্যমিতা ক্ষতিশংকা গ্ৰহণ কৰিব পৰা সামৰ্থৰ বিষয়ে উল্লেখ কৰে৷ এই ক্ষেত্ৰত চৰকাৰে অটল টিংকাৰিং লেবকে ধৰি উদ্ভাৱন প্ৰসাৰণৰ পদক্ষেপ হেকাথনৰ বিষয়েও আলোকপাত কৰে৷


    প্ৰধানমন্ত্ৰীয়ে ঔদ্যোগিক কৰ হ্ৰাস আৰু শ্ৰম সংশোধন নীতি আদিৰ পদক্ষেপেৰে চৰকাৰে গ্ৰহণ কৰা ইজ অব্ ডুয়িং বিজনেছৰ নিশ্চিতিকৰণৰ বিষয়ে উল্লেখ কৰে৷ তেওঁ চৰকাৰৰ ইজ অব্ লিভিঙৰ লক্ষ্যৰ বিষয়েও উল্লেখ কৰে৷ তেওঁ কয় ভাৰতৰ শক্তি তিনিটা প্ৰধান ‘ ডি ’ ৰ ওপৰত নিৰ্ভৰ কৰে৷ সেয়া হ ’ ল - ডেম ’ ক্ৰেচী , ডেম ’ গ্ৰাফী আৰু ‘ ডিমাগ ( মগজু )’ ৷


    প্ৰতিনিধিৰ দলটোৱে দেশ সন্দৰ্ভত প্ৰধানমন্ত্ৰীৰ দুৰদৃষ্টিৰ ওপৰত নিজৰ আস্থা প্ৰকাশ কৰি কয় যে আগন্তুক পাঁচটা বৰ্ষত ভাৰতে বিশ্বৰ আগন্তুক পঁচিশটা বছৰ নিৰ্ধাৰণ কৰিব৷


    ইউ এছ আই এছ পি এফৰ বিষয়ে


    আমেৰিকা যুক্তৰাষ্ট্ৰ ভাৰত কৌশলগত মিত্ৰ মঞ্চ ( ইউ এছ আই এছ পি এফ ) হ ’ ল এক মুনাফাবিহীন সংস্থা যিয়ে ভাৰত আৰু আমেৰিকা যুক্তৰাষ্ট্ৰৰ দ্বিপাক্ষিক আৰু কৌশলগত সহযোগিতাৰ জৰিয়তে অৰ্থনীতি , উদ্যমিতা , নিয়োজন - সৃষ্টি আৰু উদ্ভাৱনৰ উন্নতিৰ ওপৰত কাম কৰে৷


    ***


    VRRK/SH/MANN

    
    
    (Release ID: 1588786) Visitor Counter : 2
    
    
      Read this release in: English , Urdu , Hindi , Bengali , Punjabi , Gujarati , Tamil , Kannada , Malayalam