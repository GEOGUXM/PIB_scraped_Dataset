      প্ৰধানমন্ত্ৰীৰ কাৰ্যালয়

      স্বচ্ছ ভাৰত দিৱস-২০১৯ৰ উদ্বোধনী অনুষ্ঠানত প্ৰধানমন্ত্ৰীৰ ভাষণৰ অসমীয়া অনুবাদ
      Posted On: 02 OCT 2019 10:35PM by PIB Guwahati


    গুজৰাটৰ ৰাজ্যপাল আচাৰ্য দেৱব্ৰত জী , মুখ্যমন্ত্ৰী শ্ৰী বিজয় ৰূপানী জী , কেন্দ্ৰ আৰু ৰাজ্য চৰকাৰৰ অন্যান্য সহযোগীবৃন্দ , নাইজেৰিয়া , ইণ্ডোনেছিয়া আৰু মালী চৰকাৰৰ প্ৰতিনিধিবৰ্গ , বিশ্বৰ বিভিন্ন দেশৰ মিচন মুৰব্বীসকল , দেশৰ বিভিন্ন স্থানৰ পৰা ইয়াত সমবেত হোৱা হাজাৰ হাজাৰ স্বচ্ছাগ্ৰহী , মোৰ শ্ৰদ্ধাৰ পঞ্চায়তৰ বন্ধুসকল তথা ভাই - ভনীসকল৷


    মই আজিৰ ভাষণ আৰম্ব কৰাৰ পূৰ্বে সবৰমতীৰ এই প্ৰাংগনত উপস্থিত থকা সকলো পঞ্চায়তৰ জৰিয়তে দেশৰ সকলো পঞ্চায় , পৌৰ সভা , পৌৰনিগমৰ সকলো পৰিচালকবৃন্দ , ভগ্নীসকলক অভিনন্দন জ্ঞাপন কৰিছো , যিসকলে বিগত পাঁচ বছৰে একেৰাহে কঠোৰ পৰিশ্ৰম , ত্যাগ ভাৱেৰে পূজ্য বাপুৰ সপোন বাস্তৱত পৰিণত কৰিলে৷ তেওঁলোক সকলোকে মই প্ৰণাম জনাইছো৷


    সবৰমতীৰ এই পবিত্ৰ ভূমিৰ পৰা জাতিৰ পিতা মহাত্মা গান্ধী আৰু সৰলতা আৰু সদাচাৰৰ প্ৰতীক প্ৰাক্তন প্ৰধানমন্ত্ৰী লাল বাহাদুৰ শাস্ত্ৰী জীক প্ৰণিপাত জনাইছো , তেওঁলোকৰ চৰণত শ্ৰদ্ধা নিবেদন কৰিছো৷


    বন্ধুসকল , পূজ্য বাপুৰ ১৫০সংখ্যক জয়ন্তীৰ পবিত্ৰ দিনেই হওক , স্বচ্ছ ভাৰত অভিযানৰ ইমান ডাঙৰ কাৰ্যসূচীয়েই হওক , শক্তিৰ উৎসৱ নৱৰাত্ৰিও চলি আছে , চাৰিওফালে দাণ্ডিয়াৰ গুঞ্জনেই হওক ; এনকুৱা ব্যতিক্ৰমী সংযোগ যথেষ্ট কম দেখা যায়৷ দেশৰ বিভিন্ন স্থানৰ পৰা আমাৰ পঞ্চায়ত কৰ্মীসকল আহিছে , আপোনালোকৰ দাণ্ডিয়া দেখাৰ সৌভাগ্য হৈছে নে ? দাণ্ডিয়া চাবলৈ গৈছে নে ?


    বাপুৰ জয়ন্তীৰ উৎসৱ সমগ্ৰ বিশ্বই পালন কৰিছে৷ কেইদিনমান পূৰ্বে ইউএইয়ে ডাক টিকট প্ৰকাশ কৰি এই কাৰ্যসূচীক আৰু অধিক স্মৰণীয় কৰিলে৷ আজি ইয়াতো ডাক টিকট আৰু মুদ্ৰা প্ৰকাশ কৰা হৈছে৷ মই আজি বাপুৰ জন্মভূমি তথা তেওঁৰ প্ৰেৰণাস্থলী , সংকল্পস্থলীৰ পৰা সমগ্ৰ বিশ্ববাসীক অভিনন্দন আৰু শুভকামনা জনাইছো৷


    ভাই - ভনীসকল , ইয়ালৈ অহাৰ পূৰ্বে সবৰমতী আশ্ৰমলৈ গৈছিলো৷ মোৰ জীৱনকালত ইয়ালৈ কেইবাবাৰো অহাৰ সৌভাগ্য হৈছে৷ প্ৰত্যেকবাৰেই মোৰ পূজ্য বাপুৰ সান্নিধ্য লাভৰ অনুভৱ গৈছে , কিন্তু আজি মই আজি তাত এক নতুন শক্তি পাইছো৷ সবৰমতী আশ্ৰমতে তেওঁ স্বচ্ছাগ্ৰহ আৰু সত্যাগ্ৰহক ব্যাপক ৰূপ দিছিল৷ এই সবৰমতীৰ পাৰতে মহাত্মা গান্ধীয়ে সত্যৰ প্ৰয়োগ কৰিছিল৷


    ভাই - ভনীসকল , আজি সবৰমতীৰ এই প্ৰেৰণাস্থলী স্বচ্ছাগ্ৰহৰ এক ডাঙৰ সফলতাৰ সাক্ষী হৈ ৰৈছে৷ এয়া আমাৰ সকলোৰে বাবে আনন্দ আৰু গৌৰৱৰ সূযোগ৷ সবৰমতী নদীৰ সন্মুখভাগত এই কাৰ্যসূচীৰ আয়োজন কৰাটোৱে মোক দুগুণ আনন্দিত কৰিছে৷


    বন্ধুসকল , ভাৰতৰ গ্ৰামাঞ্চলৰ লোকসকলে বৰ্তমান নিজকে মুকলি স্থানত মলত্যাগমুক্ত বুলি ঘোষণা কৰিছে৷ স্ব - ইচ্ছাৰে , স্ব - প্ৰেৰণাৰ লগতে অংশীদাৰিত্বৰে চলা স্বচ্ছ ভাৰত অভিযানৰ এয়া শক্তি আৰু সফলতাৰো গতি৷ মই প্ৰতিগৰাকী দেশবাসী , বিশেষকৈ গাঁৱত বসবাস কৰা লোকসকল , আমাৰ পঞ্চায়ত কৰ্মী , বিশাল সংখ্যক স্বচ্ছাগ্ৰহীক আজি আন্তৰিকতাৰে বহুত বহুত অভিনন্দন জনাইছো৷ আজি যিসকল স্বচ্ছাগ্ৰহীয়ে এই স্বচ্ছ ভাৰতৰ বঁটা লাভ কৰিছে , তেওঁলোককো বহুত বহুত অভিনন্দন জ্ঞাপন কৰিছো৷


    বন্ধুসকল , আজি মোৰ প্ৰকৃতাৰ্থত এনেকুৱা লাগিছে যে ইতিহাসৰ আপোনা - আপুনি পুনৰাবৃত্তি হৈছে৷ যিদৰে দেশৰ স্বাধীনতাৰ বাবে বাপুৰ এক আহ্বানতে লাখ লাখ ভাৰতীয় সত্যাগ্ৰহী ৰাজপথলৈ ওলাই আহিছিল , সেইদৰে স্বচ্ছাগ্ৰহৰ বাবে কোটি কোটি দেশবাসীয়ে নিজে নিজেই সহযোগিতা আগবঢ়ালে৷ পাঁচ বছৰৰ পূৰ্বে , যেতিয়া মই লালকিল্লাৰ পৰা মই স্বচ্ছ ভাৰতৰ বাবে দেশবাসীক আহ্বান জনাইছিলো , তেতিয়া মোৰ কেৱল জনবিশ্বাস আছিল আৰু বাপুৰ চিৰযুগমীয়া বাৰ্তা আছিল৷ বাপুৱে কৈছিল যে বিশ্বত যি পৰিৱৰ্তন আপুনি দেখিব বিচাৰে , প্ৰথমে সেয়া নিজৰ মাজত কৰিব লাগিব৷


    এই মন্ত্ৰৰ ওপৰত বিশ্বাস কৰি আমিও ঝাৰু উঠাই ল ’ লো আৰু ওলাই আহিলো৷ বয়স যিয়েই নহওক , সামাজিক আৰু আৰ্থিক স্থিতি যিয়েই নহওক , স্বচ্ছতা , গৰিমা আৰু সন্মানৰ এই যজ্ঞত সকলোৱেই অংশগ্ৰহণ কৰিলে৷


    ক ’ ৰবাত যদি কোনো কন্যাই বিয়াৰ বাৰে শৌচালয়ৰ চৰ্ত দিলে , আনফালে শৌচালয়ক সন্মানৰ ঘৰ নাম দিলে৷ যিটো শৌচালয়ৰ কথা পাতিবলৈ কেতিয়াবা দ্বিধাবোধ হৈছিল , সেই শৌচালয়েই আজি দেশৰ ভাৱনা অপৰিহাৰ্য অংগ হৈ পৰিছে৷ বলীউদৰ পৰা আৰম্ভ কৰি খেলপথাৰলৈকে স্বচ্ছতাৰ এই বৃহৎ অভিযানৰ সৈতে প্ৰত্যেকেই জড়িত হৈ পৰিল , সকলোকে প্ৰেৰণা আৰু উৎসাহিত কৰিলে৷


    বন্ধুসকল , আজি আমাৰ সফলতাক লৈ বিশ্ববাসী আচৰিত হৈছে৷ সমগ্ৰ বিশ্ববাসীয়ে ইয়াৰ বাবে আমাক পুৰষ্কৃত কৰিছে , সন্মান প্ৰদান কৰিছে৷ ৬০ মাহত ৬০ কোটিতকৈ অধিক লোকক শৌচালয়ৰ সুবিধা প্ৰদান কৰা , ১১ কোটিতকৈ অধিক শৌচালয় নিৰ্মাণ কৰা , এয়া শুনি বিশ্ববাসী আচম্বিত হৈছে৷ কিন্তু মোৰ বাবে কোনো সংখ্যা , যিকোনো প্ৰশংসা , সন্মানতকৈ অধিক সন্তোষ্টি তেতিয়াহে হয় , যেতিয়া ছোৱালীসকলে কোনো চিন্তা নকৰাকৈ স্কুললৈ যোৱা দেখো৷


    মই এই কথাত সন্তোষ্টি লাভ কৰিছো যে কোটি কোটি মাতৃ , ভগ্নীয়ে এতিয়া এক অসহনীয়া কষ্ট তথা আন্ধাৰলৈ অপেক্ষা কৰাৰ পৰা মুক্ত হৈছে৷ মই এই কথাত সন্তোষ্টি লাভ কৰিছো যে সেই লাখ লাখ কন কন শিশুৰ জীৱন ৰক্ষা পৰিছে , যি ভীষণ ৰোগত আক্ৰান্ত হৈ অকালতে মৃত্যু হৈছিল৷ মই এই কথাত সন্তোষ্টি লাভ কৰিছো যে স্বচ্ছতাৰ বাবেই দুখীয়া লোকসকলৰ চিকিৎসা ব্যয় হ্ৰাস পাইছে৷ মই এই কথাত সন্তোষ্টি লাভ কৰিছো যে এই অভিযানৰ জৰিয়তে গ্ৰামীণ অঞ্চল , আদিবাসী অঞ্চলত বহু লোকে সংস্থাপনৰ নতুন সূযোগ পাইছে৷ আগৰ কেৱল ৰাজমিস্ত্ৰীৰ পৰিৱৰ্তে এতিয়া ভগ্নীসকলেও ৰাণীমিস্ত্ৰী হিচাপে কাম কৰাৰ সূযোগ লাভ কৰিছে৷


    ভাই - ভনীসকল , স্বচ্ছ ভাৰত অভিযানৰ জৰিয়তে জীৱনৰক্ষাতো সিদ্ধি লাভ কৰিছে আৰু জীৱনৰ উন্নতি কৰা কামো কৰিছে৷ ইউনিছেফৰ এক সমীক্ষা অনুসৰি যোৱা পাঁচ বচৰত স্বচ্ছ ভাৰতৰ জৰিয়তে ভাৰতৰ অৰ্থনীতিত ২০ লাখ কোটিতকৈ অধিক ইতিবাচক প্ৰভাৱ পৰিছে৷ ইয়াৰে ৭৫ লাখতকৈ অধিক সংস্থাপন ভাৰতত লাভ কৰিছে , য ’ ত অধিকাংশই গাঁৱৰ ভাই - ভনীসকলে পাইছে৷


    ইমানেই নহয় , এই সন্তানসকলৰ শিক্ষাৰ স্তৰত আমাৰ উৎপাদনশীলতা , উদ্যমশীলতাৰ ইতিবাচক প্ৰভাৱ পৰিছে৷ ইয়াৰ দ্বাৰা দেশৰ ভা - ভনীসকলৰ সুৰক্ষা আৰু সবলীকৰণক দিশতো ব্যাপক পৰিৱৰ্তন আহিছে৷ গাঁও , দুখীয়া আৰু মহিলা স্বাৱলম্বন আৰু সবলীকৰণক উৎসাহিত কৰা এনে পৰিৱেশ পূজ্য মহাত্মা গান্ধীয়েও বিচাৰিছিল৷ এয়াই মহাত্মা গান্ধীৰ স্বৰাজৰ মুলমন্ত্ৰ আছিল৷ ইয়াৰ বাবেই তেওঁ নিজৰ জীৱন উচৰ্গা কৰিলে৷


    বন্ধুসকল , কিন্তু এতিয়া প্ৰশ্ন হৈছে আমি যি সফলতা লাভ কৰিলো , সেয়াই যথেষ্ট নে ? ইয়াৰ স্পষ্ট উত্তৰ হৈছে - আজি আমি যি সফলতা লাভ কৰিলো , সেয়া নিচেই নগণ্য৷ স্বচ্ছ ভাৰতৰ বাবে আমাৰ যাত্ৰা অব্যাহত থাকিব৷


    বৰ্তমান আমি শৌচালয় নিৰ্মাণ কৰিছো , শৌচালয় ব্যৱহাৰৰ অভ্যাস গঢ়িবলৈ জনসাধাৰণক উৎসাহিত কৰিছো৷ দেশৰ বৃহৎ সংখ্য লোকৰ অভ্যাসৰ পৰিৱৰ্তন স্থায়ী কৰিব লাগিব৷ চৰকাৰেই হওক , প্ৰশাসনেই হওক , গাঁও পঞ্চায়তেই হওক , সকলোৱে শৌচালয়ৰ উচিত ব্যৱহাৰ আমি সুনিশ্চিত কৰিব লাগিব৷ যিসকল লোক এতিয়াও ইয়াৰ পৰা বঞ্চিত হৈ আছে , তেওঁলোককো এই সুবিধাৰ সৈতে জড়িত কৰিব লাগিব৷


    ভাই - ভনীসকল , চৰকাৰে বৰ্তমান যি জল - জীৱন আৰম্ভ কৰিছে , তাৰ পৰা ইয়াত সহায় হ ’ ব৷ নিজৰ ঘৰত , নিজৰ গাঁৱত , নিজৰ কলনিৰ পানী মজুতকৰণৰ বাবে , পানীৰ পুনৰ ব্যৱহাৰৰ বাবে আমি যি প্ৰচেষ্টাই নহওক , সেয়া কৰিব লাগে৷ যদি আমি এয়া কৰিব পাৰো , তেতিয়া শৌচালয়ৰ নিয়মীয়া আৰু স্থায়ী ব্যৱহাৰৰ ক্ষেত্ৰত ই যথেষ্ট সহায় কৰিব৷ চৰকাৰে জল জীৱন অভিযানৰ বাবে চাৰে তিনি লাখ কোটি টকা ব্যয় কৰাৰ সিদ্ধান্ত লৈছে৷ কিন্তু ইয়াত দেশবাসীৰ সক্ৰিয় অংশগ্ৰহণ অবিহনে এয়া সম্পূৰ্ণ কৰাটো যথেষ্ট কঠিন৷


    বন্ধুসকল , স্বচ্ছতা , পৰিৱেশ সুৰক্ষা আৰু জীৱ - জন্তুৰ সুৰক্ষা প্ৰদান - এই তিনিওটা বিষয় মহাত্মা গান্ধীৰ প্ৰিয় বিষয় আছিল৷ প্লাষ্টিক এই তিনিওটা ক্ষেত্ৰত আটাইতকৈ ডাঙৰ বিপদ৷ সেয়েহে , ২০২২ চনৰ ভিতৰত এবাৰ ব্যৱহাৰযোগ্য প্লাষ্টিকৰ পৰা মুক্ত কৰাৰ লক্ষ্যত উপনীত হ ’ ব লাগিব৷ যোৱা তিনি সপ্তাহত স্বচ্ছতাই সেৱাৰ জৰিয়তে সমগ্ৰ দেশত এই অভিযানৰ যথেষ্ট গতি প্ৰদান কৰা হৈছে৷ মোক জনোৱা মতে এই সময়ছোৱাত প্ৰায় ২০ হাজাৰ টন প্লাষ্টিকৰ আৱৰ্জনা সংগ্ৰহ কৰা হৈছে৷ এই সময়ছোৱাত এইটোও পৰিলক্ষিত হৈছে যে প্লাষ্টিকৰ কেৰী বেগ যথেষ্ট ক্ষীপ্ৰতাৰে হ্ৰাস পাইছে৷


    মই এই জানিব পাৰিছো যে আজি দেশজুৰি কোটি কোটি লোকে এবাৰ ব্যৱহাৰযোগ্য প্লাষ্টিক ব্যৱহাৰ নকৰাৰ সংকল্প লৈছে৷ অৰ্থাৎ , সেইবোৰ প্লাষ্টিক , যিবোৰ আমি এবাৰ ব্যৱহাৰ কৰো আৰু পুনৰ পেলাই দিও , সেই প্লাষ্টিকৰ পৰা আমি দেশক মুক্ত কৰিব লাগিব৷ ইয়াৰ দ্বাৰা পৰিৱেশৰো ভাল হ ’ ব , আমাৰ চহৰৰ পথ আৰু বৰ্জ্য পানী বাধা দিয়া সমস্যাৰ সমাধান হোৱাৰ লগতে আমাৰ পশুধন , সামুদ্ৰিক জীৱকূলৰো জীৱন ৰক্ষা হ ’ ব৷


    ভাই - ভনীসকল , মই পুনৰ কৈছো যে আমাৰ এই আন্দোলনৰ মুলতে আটাইতকৈ ডাঙৰ কথাটো হৈছে ব্যৱহাৰৰ পৰিৱৰ্তন৷ এই পৰিৱৰ্তন আগতে নিজে নিজে হয় , সংবেদনাৰে হয়৷ এই শিক্ষা আমি মহাত্মা গান্ধী আৰু লাল বাহাদুৰ শাস্ত্ৰীৰ জীৱনৰ পৰা পাইছো৷


    দেশে যেতিয়া গম্ভীৰ খাদ্য সংকটত যুঁজিছিল , তেতিয়া শাস্ত্ৰী জীয়ে দেশবাসীক নিজৰ খাদ্যাভ্যাসৰ পৰিৱৰ্তন কৰিবলৈ আহ্বান জনাইছিল , কিন্তু ইয়াৰ আৰম্ভণি কৰিছিল পৰিয়ালৰ পৰা৷ স্বচ্ছতাৰ এই যাত্ৰাও আমাৰ বাবে এক পথ , য ’ ত আগুৱাই গৈ আমি এক লক্ষ্যত উপনীত হ ’ ম৷


    ভাই - ভনীসকল , বৰ্তমান সমগ্ৰ বিশ্বই স্বচ্ছ ভাৰত অভিযানৰ আমাৰ এই ব্যৱস্থাপনাক শিকিব বিচাৰে , সেইবোৰ গ্ৰহণ কৰিব বিচাৰে৷ কেইদিনমান পূৰ্বে আমেৰিকাত যেতিয়া ভাৰতক গ্ল ’ ৱেল গোলকীপাৰ বঁটাৰে সন্মানিত কৰিছিল , তেতিয়া ভাৰতৰ এই সফলতা সমগ্ৰ বিশ্বত জনাজাত হৈ পৰে৷ মই সংযুক্ত ৰাষ্ট্ৰতো এইটো কৈছিলো যে ভাৰতে ইয়াৰ অভিজ্ঞতাসমূহ অন্য দেশৰ সৈতে শ্বেয়াৰ কৰিবলৈ সদায় প্ৰস্তুত৷ আজি নাইজেৰিয়া , ইণ্ডোনেছিয়া আৰু মালী চৰকাৰৰ প্ৰতিনিধি আমাৰ মাজত আছে৷ ভাৰতে আপোনালোকক স্বচ্ছতা , অনাময়ৰ ক্ষেত্ৰত সহযোগিতা আগবঢ়াবলৈ পালে সুখী হ ’ ব৷


    বন্ধুসকল , মহাম্তা গান্ধীয়ে সত্য , অহিংসা , স্বাৱলম্বন ইত্যাদি চিন্তাধাৰাৰ জৰিয়তে দেশক পথ দেখুৱাইছিল৷ আজি আমি সেই পথেৰে আগুৱাই স্বচ্ছ , স্বাস্থ্য , সমৃদ্ধ আৰু শক্তিশালী নতুন ভাৰত নিৰ্মাণত ব্ৰতী আছো৷ পূজ্য বাপুয়ে স্বচ্ছতাক সৰ্বোচ্চ অগ্ৰাধিকাৰ দিছিল৷ স্বচ্ছতাৰ সাধক হিচাপে দেশৰ গ্ৰামীণ ক্ষেত্ৰই বৰ্তমান তেওঁক স্বচ্ছ ভাৰতৰ জৰিয়তে শ্ৰদ্ধাঞ্জলি জনাইছে৷ গান্ধীজীয়ে স্বাস্থ্যক প্ৰকৃত ধন হিচাপে গণ্য কৰিছিল আৰু দেশৰ সকলো নাগৰিক সুস্থ হৈ থকাটো বিচাৰিছিল৷ আমি যোগ দিৱস , আয়ুষ্মান ভাৰত , ফিট ইণ্ডিয়া আন্দোলনৰ জৰিয়তে এই চিন্তাধাৰাক দেশত ব্যৱহাৰ কৰাৰ প্ৰয়াস কৰি আছো৷ গান্ধীজীয়ে বসুধৈৱ কুটুম্বকমত বিশ্বাস কৰিছিল৷


    এতিয়া ভাৰতে নিজৰ নতুন যোজনা আৰু পৰিৱেশৰ প্ৰতি প্ৰতিশ্ৰুতিবদ্ধতাৰ জৰিয়তে বিশ্বক বিভিন্ন প্ৰত্যাহ্বানৰ বিৰুদ্ধে যুঁজাত সহায় কৰি আহিছে৷ আত্মনিৰ্ভৰ , আত্মবিশ্বাসেৰে এক ভাৰত গঢ়াক সপোন আছিল বাপুৰ৷ বৰ্তমান আমি মেক ইন ইণ্ডিয়া , ষ্টাৰ্ট - আপ ইণ্ডিয়া , ষ্টেণ্ড আপ ইণ্ডিয়াৰ জৰিয়তে এই সপোনবোৰে বাস্তৱ কৰাৰ কাম লাগি আছো৷


    গান্ধীজীৰ এনে এখন ভাৰত গঢ়াৰ সংকল্প আছিল , য ’ ত প্ৰতিখন গাঁও স্বাৱলম্বী হয়৷ ৰাষ্ট্ৰীয় গ্ৰাম স্বৰাজৰ জৰিয়তে আমি এই সংকল্পও সিদ্ধি কৰাৰ দিশত আগুৱাই নিছো৷


    গান্ধীজীয়ে সমাজৰ প্ৰান্তীয় ব্যক্তিগৰাকীৰ বাবে প্ৰতিটো সিদ্ধান্ত গ্ৰহণ কৰাৰ কথা কয়৷ আমি বৰ্তমান উজ্জ্বলা , প্ৰধানমন্ত্ৰী আৱাস যোজনা , জন - ধন যোজনা , সৌভাগ্য যোজনা , স্বচ্ছ ভাৰতৰ দৰে যোজনাৰ শুভাৰম্ভ কৰি তেওঁৰ এই মন্ত্ৰক এক ব্যৱস্থালৈ পৰিণত কৰিলো৷


    পূজ্য বাপুয়ে কাৰিকৰী দিশত জৰিয়তে নাগৰিকৰ জীৱন সৰল কৰাৰ কথা কৈছিল৷ আমি , আধাৰ , প্ৰত্যক্ষ লাভ হস্তান্তৰ , ডিজিটেল ইণ্ডিয়া , ভীম এপ , ডিজি লকাৰৰ জৰিয়তে দেশবাসীৰ জীৱন সহজ কৰাৰ প্ৰয়াস কৰিছো৷


    বন্ধুসকল , মহাত্মা গান্ধীয়ে কৈছিল যে তেওঁলোকৰ ভাৰতৰ উত্থান এইবাবে বিচাৰে , কিয়নো সমগ্ৰ বিশ্বই ইয়াৰদ্বাৰা লাভান্বিত হয়৷ গান্ধীজীয়ে স্পষ্টকৈ কৈছিল যে ৰাষ্ট্ৰবাদী অবিহনে আন্তঃৰাষ্ট্ৰীয়বাদী হ ’ ব নোৱাৰি৷ অৰ্থাৎ আমি আমাৰ সমস্যাৱলী নিজেই সমাধান কৰিব লাগিব , তেতিয়াহে আমি বিশ্বক সহায় কৰিব পাৰিম৷ এই ৰাষ্ট্ৰবাদী চিন্তাৰেই বৰ্তমান ভাৰত আগবাঢ়ি আছে৷


    বাপুৰ সপোনৰ ভাৰত - নতুন ভাৰত নিৰ্মাণ হৈছে৷


    বাপুৰ সপোনৰ ভাৰত হৈছে - য ’ ত স্বচ্ছ , সুৰক্ষিত পৰিৱেশ৷


    বাপুৰ সপোনৰ ভাৰত - য ’ ত প্ৰতিগৰাকী ব্যক্তি সুস্থ , ফিট হ ’ ব৷


    বাপুৰ সপোনৰ ভাৰত - য ’ ত প্ৰতিগৰাকী মাতৃ - প্ৰতিগৰাকী শিশু পুষ্টিসম্পন্ন৷


    বাপুৰ সপোনৰ ভাৰত - য ’ ত প্ৰতিগৰাকী নাগৰিকে সুৰক্ষিত অনুভৱ কৰিব৷


    বাপুৰ সপোনৰ ভাৰত - যি ভেদভাৱ মুক্ত , সদ্ভাৱযুক্ত হ ’ ব৷


    বাপুৰ সপোনৰ ভাৰত - যি সবকা সাথ , সবকা বিকাশ , সবকা বিশ্বাস এই আদৰ্শৰে চলিব৷ বাপুৰ ৰাষ্ট্ৰবাদৰ এই উপাদানসমূহ বিশ্বৰ আদৰ্শৰ বাবে উপযোগী হ ’ ব , প্ৰেৰণাৰ কাৰক হ ’ ব৷


    আহক , জাতিৰ পিতাৰ মূল্যবোধক প্ৰতিষ্ঠা কৰাৰ বাবে , মানৱতাৰ ভালৰ বাবে প্ৰতিগৰাকী ভাৰতীয়ই , ৰাষ্ট্ৰবাদৰ প্ৰতিটো সংকল্প সিদ্ধি কৰাৰ সংকল্প লও৷


    মই আজি দেশৰ এক ব্যক্তি , এক সংকল্পৰ আহ্বান জনাইছো৷ আপোনালেকে যি সংকল্পই নলওক কিয় , সেয়া যাতে দেশৰ কামত আহে৷ দেশৰ , সমাজৰ , দুখীয়া লোকসকলৰ ভালৰ বাবে সংকল্প লওক৷ আপোনালোকৰ প্ৰতি মোৰ অনুৰোধ এই যে এটা সংকল্প লওক আৰু নিজক কৰ্তব্যসমূহৰ বিষয়ে ভাৱক , ৰাষ্ট্ৰৰ প্ৰতি নিজৰ দায়িত্বৰ কথা ভাৱক৷


    কৰ্তব্যৰ পথত চলি ১৩০ কোটি প্ৰয়াস , ১৩০ কোটি সংকল্পৰ শক্তিৰে দেশৰ কিমান কিবা - কিবি কৰিব পাৰি৷ আজিৰ পৰা আৰম্ভ কৰি অহা এবছৰলৈকে আমি একেৰাহে এই দিশত কাম কৰিব লাগিব৷ এবছৰ কাম কৰিলেই যদি আমাৰ জীৱনৰ নতুন গতি লয় , এয়া আমাৰ জীৱনশৈলী হয় , এয়াই আমাৰ কৃতজ্ঞ ৰাষ্ট্ৰৰ বাপুৰ প্ৰতি প্ৰকৃত শ্ৰদ্ধাঞ্জলি হ ’ ব৷


    এই আহ্বানৰ লগতে আৰু এটা কথা যোগ দিৱ বিচাৰিছো যে এই সফলতা কোনো চৰকাৰৰ সফলতা নহয়৷


    এই যি সফলতা অৰ্জন কৰা হৈছে , সেয়া কোনো প্ৰধানমন্ত্ৰী অথবা মুখ্যমন্ত্ৰীৰ সফলতা নহয়৷


    এই যি সফলতা লাভ কৰা হৈছে , সেয়া ১৩০ কোটি নাগৰিকৰ পুৰুষাৰ্থৰ বাবে লাভ কৰা হৈছে৷ সমাজৰ জ্যেষ্ঠসকসে সময়ে সময়ে নেতৃত্ব দিলে , মাগদৰ্শন কৰিলে তাৰ বাবে হৈছে৷ মই লক্ষ কৰিছো বিগত পাঁচ বছৰে সংবাদমাধ্যমে এই বিষয়টো সম্পূৰ্ণৰূপে আগুৱাই নিলে , ইতিবাচক সহায় কৰিলে , দেশত পৰিৱেশ গঢ় দিয়াত সংবাদমাধ্যমে গুৰুত্বপূৰ্ণ ভূমিকা পালন কৰিলে৷


    আজি মই সেই সকলোকে , যিসকলে এই কাম কৰিলে , ১৩০ কোটি দেশবাসীক আদৰপূৰ্বক প্ৰণাম জনাইছো , মই তেওঁলোকক ধন্যবাদ জনাইছো , তেওঁলোকক কৃতজ্ঞতা জ্ঞাপন কৰিছো৷


    ইমানতে মই মোৰ ভাষণৰ সামৰণী মাৰিছো৷ মোৰ সৈতে আপোনালোকে কওক -


    মই ক ’ ম মহাত্মা গান্ধী , আপোনালোক সকলোৱে দুয়োখন হাত ওপৰলৈ কৰি ক ’ ব – অমৰ হওক , অমৰ হওক৷


    মহাত্মা গান্ধী – অমৰ হওক


    মহাত্মা গান্ধী – অমৰ হওক


    মহাত্মা গান্ধী – অমৰ হওক


    পুনৰ বাৰ সমগ্ৰ দেশবাসীক এক ডাঙৰ সংকল্প সিদ্ধি কৰা বাবে বহুত বহুত অভিনন্দন জনাইছো৷


    মোৰ সৈতে কওক -


    ভাৰত মাতা কী – জয়


    ভাৰত মাতা কী – জয়


    ভাৰত মাতা কী – জয়


    বহুত বহু ত ধন্যবাদ৷


    *****


    वीआरआरके / एसएच / बीएम / एनएस /DB

    
    
    (Release ID: 1587650) Visitor Counter : 6
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada