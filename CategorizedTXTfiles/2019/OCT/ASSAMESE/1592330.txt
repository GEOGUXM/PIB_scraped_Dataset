      প্ৰধানমন্ত্ৰীৰ কাৰ্যালয়

      প্ৰধানমন্ত্ৰী নৰেন্দ্ৰ মোদীৰ দেশৰ জনতাক বৈচিত্ৰতাৰ মাজত ঐক্যতা উদযাপনৰ আহ্বান
      Posted On: 31 OCT 2019 1:18PM by PIB Guwahati


    প্ৰধানমন্ত্ৰী নৰেন্দ্ৰ মোদীয়ে আজি ভাৰতৰ সমৃদ্ধ বৈচিত্ৰতা তথা সহস্ৰ বছৰ ধৰি বৰ্তি থকা ৰাষ্ট্ৰীয় ঐক্যতাক প্ৰশংসা কৰে৷


    আজি চৰ্দাৰ বল্লভভাই পেটেলৰ জন্মজয়ন্তীত ৰাষ্ট্ৰীয় একতা দিৱস উপলক্ষে তেওঁ ভাষণ প্ৰদান কৰে৷


    ‘‘ বৈচিত্ৰতাৰ মাজত ঐক্যতাক লৈ আমি গৌৰৱ অনুভৱ কৰো৷ আমি আমাৰ সন্মান তথা পৰিচয় স্থাপিত কৰিছো ’’, তেওঁ কয়৷


    ‘‘ আমি বৈচিত্ৰতাৰ মাজত ঐক্যতাক উদযাপন কৰো৷ আমি আমাৰ বৈচিত্ৰতাৰ মাজত কোনো বাধা বিচাৰি নাপাও , বৰঞ্চ ইয়ে আমাৰ ঐক্যতা দৃঢ়হে কৰে ’’


    ‘‘ বৈচিত্ৰতাৰ উদযাপন , বৈচিত্ৰতাৰ উৎসৱে দৰাচলতে আমাৰ হৃদয়ৰ ঐক্যতাৰ সূতাডালহে স্পৰ্শ কৰে ’’, তেওঁ এইদৰে কয়৷


    ‘‘ যেতিয়া আমি ভিন্ন জীৱন আৰু পৰম্পৰাক সন্মান কৰো আৰু ভাতৃত্ববোধ অনুভৱ কৰো তেতিয়াই প্ৰতি মুহূৰ্ততে আমি আমাৰ বৈচিত্ৰতা উদযাপন কৰিব লাগে আৰু এনেদৰেই ৰাষ্ট্ৰ নিৰ্মাণ হয় ’’


    তেওঁ কয় , ‘‘ ভাৰতৰ বৈচিত্ৰতা বিশ্বৰ আন কোনো দেশতে দেখিবলৈ পোৱা নাযায়৷ দক্ষিণৰ পৰা অহা শংকৰে উত্তৰত মন্দিৰ স্থাপন কৰিছিল আৰু বেংগলৰ স্বামী বিবেকানন্দই দক্ষিণৰ কন্যাকুমাৰীত জ্ঞানৰ পোহৰ বিলাইছিল৷ ’’


    ‘‘ পাটনাত জন্ম হোৱা গুৰু গোৱিন্দ সিঙে পাঞ্জাৱত খালচা পন্থ স্থাপন কৰিছিল আৰু ৰামেশ্বৰমত জন্ম হোৱা এ পি জে আব্দুল কালামে দিল্লীত উচ্চতম পদত আৰোহণ কৰিছিল৷ ’’


    ভাৰতীয় সংবিধানৰ আদিতে থকা ‘‘ আমি ভাৰতৰ জনগণ ’’ বাক্যশাৰী উল্লেখ কৰি তেওঁ কয় , ‘‘ এয়া কেৱল এক সাধাৰণ বাক্য নহয় , ই ভাৰতৰ সহস্ৰ বৰ্ষৰ জীৱনধাৰাক প্ৰতিনিধিত্ব কৰিছে৷ ’’


    ‘‘ যেতিয়া চৰ্দাৰ পেটেলে ৫০০ত কৈও অধিক ৰাজশাসনক ভাৰতৰ সৈতে সংবদ্ধ কৰিবলৈ প্ৰয়াস কৰিছিল তেতিয়া চুম্বকীয় শক্তিৰ দৰেই সেই ৰাজশাসনসমূহ ভাৰতৰ সৈতে চামিল হৈছিল৷ ’’


    তেওঁ কয় যে ভাৰতৰ সদিচ্ছা আৰু প্ৰভাৱেই হ ’ ল দেশৰ উত্থানৰ কাৰণ আৰু এয়া দেশৰ ঐক্যতাৰ ফলতহে সম্ভৱ হৈছে৷


    ‘‘ আজি সমগ্ৰ বিশ্বই ভাৰতৰ ঐক্যতাৰ বাবে গুৰুত্ব সহকাৰে লৈছে৷ যদি ভাৰত বিশ্বৰ অন্যতম বৃহৎ অৰ্থনীতিৰ দেশ হৈ পৰে তেন্তে এয়া আমাৰ ৰাষ্ট্ৰীয় ঐক্যতাৰ ফলতহে সম্ভৱ হ ’ ব ’’, তেওঁ এইদৰে কয়৷


    প্ৰধানমন্ত্ৰীয়ে কয় , ‘‘ যিসকলে আমাৰ সৈতে যুদ্ধত জয় লাভ কৰিব নোৱাৰে তেওঁলোকে আমাৰ ঐক্যতাক প্ৰত্যাহ্বান জনাইছে৷ কিন্তু তেওঁলোকে পাহৰি গৈছে যে বৰ্ষ অতিক্ৰম কৰিও কোনেও আমাৰ ঐক্যতা ভংগ কৰিবলৈ সক্ষম হোৱা নাই৷ ’’


    তেওঁ কয় , ‘‘ চৰ্দাৰ পেটেলৰ আশীৰ্বাদৰ সৈতে দেশখনে কেইসপ্তাহমান পূৰ্বে বিচ্ছিন্নতাবাদী শক্তিক উফৰাবলৈ এক বৃহৎ সিদ্ধান্ত গ্ৰহণ কৰিছিল আৰু সেয়া হ ’ ল অনুচ্ছেদ ৩৭০ৰ বিলোপন৷ ’’


    প্ৰধানমন্ত্ৰী নৰেন্দ্ৰ মোদীয়ে কয় যে ভাৰতীয় সংবিধানৰ অনুচ্ছেদ ৩৭০য়ে জম্মু - কাশ্মীৰত কেৱল বিচ্ছিন্নতাবাদী আৰু সন্ত্ৰাসবাদৰ জন্ম দিছিল৷


    তেওঁ কয় যে দশকজুৰি প্ৰৱৰ্তিত হৈ অহা এই অনুচ্ছেদটোৱে দেশৰ জনতাৰ মাজত এক কৃত্ৰিম দেৱালৰ সৃষ্টি কৰিছিল৷


    প্ৰধানমন্ত্ৰীয়ে আজি কেৱাড়িয়াত চৰ্দাৰ পেটেলৰ জন্মবাৰ্ষিকী উদযাপনৰ বাবে ৰাষ্ট্ৰীয় একতা দিৱসত ভাষণ প্ৰদান কৰে৷


    তেওঁ কয় যে অনুচ্ছেদ ৩৭০য়ে বিচ্ছিন্নতাবাদী মনোভাৱ আৰু সন্ত্ৰাসবাদৰ বাদে একো দিয়া নাছিল আৰু তাৰে ভাই - ভনীসকলৰ সৈতে আমাৰ মাজত এখন কৃত্ৰিম দেৱালৰ সৃষ্টি হৈছিল৷


    প্ৰধানমন্ত্ৰীয়ে কয় যে এই দেৱালখন এতিয়া ধ্বংস কৰি পেলোৱা হৈছে৷


    ‘‘ সমগ্ৰ দেশৰ ভিতৰত কেৱল জম্মু আৰু কাশ্মীৰতেই অনুচ্ছেদ ৩৭০ বাহাল আছিল ’’, তেওঁ এইদৰে কয়৷


    তেওঁ কয় , ‘‘ যোৱা তিনিটা দশকত ৪০ , ০০০ত কৈও অধিক লোকে সন্ত্ৰাসবাদীৰ আক্ৰমণত প্ৰাণ হেৰুৱাইছে , বহু মাতৃয়ে তেওঁলোকৰ সন্তান হেৰুৱাইছে , বহু ভগ্নীয়ে তেওঁলোকৰ ভাতৃ হেৰুৱাইছে আৰু বহু শিশুৱে তেওঁলোকৰ পিতৃ হেৰুৱাইছে৷ ’’


    প্ৰধানমন্ত্ৰীয়ে কয় , ‘‘ চৰ্দাৰ পেটেলে এবাৰ কৈছিল যে যদি জম্মু - কাশ্মীৰৰ সমস্যা তেওঁক সমাধান কৰিবলৈ দিলেহেঁতেনে তেন্তে ইয়াক সমাধান কৰাৰ বাবে ইমান সময়ৰ প্ৰয়োজন নহ ’ লহেঁতেন৷ ’’


    তেওঁ কয় , ‘‘ মই চৰ্দাৰ বল্লভভাই পেটেলৰ জন্মজয়ন্তী উপলক্ষে অনুচ্ছেদ ৩৭০ৰ বিলোপনৰ সিদ্ধান্ত তেওঁলৈ উচৰ্গা কৰিছো৷ ’’


    ‘‘ মই সুখী যে আমাৰ এই সিদ্ধান্তৰ ফলত জম্মু - কাশ্মীৰ আৰু লাডাখে এতিয়া উজ্বল আৰু উন্নত ভৱিষ্যতৰ দিশলৈ ধাৱমান হ ’ ব পাৰিব৷ ’’


    জম্মু - কাশ্মীৰত শেহতীয়াকৈ অনুষ্ঠিত হোৱা ব্লক উন্নয়ন পৰিষদৰ নিৰ্বাচনৰ কথা উল্লেখ কৰি প্ৰধানমন্ত্ৰীয়ে কয় , ‘‘ ৯৮ % ত কৈও অধিক ভোটাৰে এই নিৰ্বাচনত অংশগ্ৰহণ কৰিছে৷ বৃহৎ সংখ্যাত পঞ্চায়ত পৰ্যায়ৰ সদস্যসকলে ভোটাদান কৰি এই বৃহৎ বাৰ্তা প্ৰেৰণ কৰিছে৷ ’’


    প্ৰধানমন্ত্ৰীয়ে কয় , ‘‘ এতিয়া জম্মু - কাশ্মীৰত সুস্থিৰ ৰাজনৈতিক পৰিবেশৰ সময় সূচনা হৈছে৷ ব্যক্তিগত স্বাৰ্থৰ বাবে চৰকাৰ গঠনৰ প্ৰক্ৰিয়া এতিয়া সমাপ্ত হৈছে আৰু আঞ্চলিক বৈষম্যতাৰো দিন উকলিছে৷ ’’


    ‘‘ অঞ্চলটোত প্ৰকৃত গণতান্ত্ৰিক সহযোগিতাৰ যুগ আৰম্ভ হৈছে৷ নতুন ৰাষ্ট্ৰীয় ঘাইপথ , নতুন ৰে ’ লৱে লাইন , নতুন বিদ্যালয় , নতুন মহাবিদ্যালয় , নতুন চিকিৎসালয়ে জম্মু - কাশ্মীৰক উন্নতিৰ নতুন দিশলৈ আগুৱাই লৈ যাব৷ ’’


    উত্তৰ - পূৰ্বাঞ্চলত হোৱা উন্নতিৰ কথা আলোকপাত কৰি প্ৰধানমন্ত্ৰীয়ে কয় , ‘‘ আজি উত্তৰ পূৰ্বাঞ্চলৰ পৰা বিচ্ছিন্নতাবাদ নোহোৱা হৈছে৷ দশক পুৰণি সমস্যাৰ সমাধান বাহিৰ হৈছে৷ সমগ্ৰ উত্তৰ পূৰ্বাঞ্চলে আজি দশক পুৰণি হিংসাৰ পৰা নিজকে মুক্ত কৰিছে৷ ’’


    তেওঁ কয় , ‘‘ চৰ্দাৰ পেটেলৰ কামৰ দ্বাৰা অনুপ্ৰাণিত হৈ আমি দেশৰ সম্পূৰ্ণ আবেগিক , অৰ্থনৈতিক আৰু সাংবিধানিক সংবদ্ধতাৰ অংগীকাৰ কৰিছো৷ এয়া এনে এক প্ৰয়াস যাৰ অবিহনে একবিংশ শতিকাত শক্তিশালী ভাৰতৰ স্বৰূপ কল্পনা কৰিব নোৱাৰি৷ ’’


    চৰ্দাৰ পেটেলৰ আদৰ্শৰ কথা উল্লেখ কৰি প্ৰধানমন্ত্ৰীয়ে কয় , ‘‘ উদ্দেশ্যৰ ঐক্যতা , প্ৰয়াসৰ ঐক্যতা আৰু লক্ষ্যৰ ঐক্যতা দেশৰ সুস্থিৰ পৰিবেশৰ বাবে আৱশ্যক আৰু এয়াই আছিল চৰ্দাৰ পেটেলৰ আদৰ্শ৷ ’’


    প্ৰধানমন্ত্ৰীয়ে কয় যে আমি ৰাষ্ট্ৰীয় ঐক্যতাৰ দিশত আগবাঢ়িলেহে ‘‘ এক ভাৰত শ্ৰেষ্ঠ ভাৰত ’’ ৰ লক্ষ্যত উপনীত হ ’ ব পাৰিম৷


    *******


    VRRK/KP/MANN

    
    
    (Release ID: 1592330) Visitor Counter : 1
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Telugu , Malayalam