      મંત્રીમંડળ

      મંત્રીમંડળે ભારત સરકારના રેલવે મંત્રાલય અને યુરોપિયન યુનિયનના ડિરેક્ટોરેટ જનરલ ઑફ મોબિલીટી એન્ડ ટ્રાન્સપોર્ટ વચ્ચેના સહયોગની વહિવટી વ્યવસ્થાને મંજૂરી આપી
      Posted On: 23 OCT 2019 5:04PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે ભારતના રેલવે મંત્રાલય અને યુરોપિયન યુનિયનના મોબિલીટી એન્ડ ટ્રાન્સપોર્ટ ક્ષેત્રના ડિરેક્ટોરેટ જનરલ વચ્ચે રેલવેના ક્ષેત્રમાં ભવિષ્યના ટેકનિકલ આદાન-પ્રદાન અને સહયોગને મજબૂત બનાવવા માટેની વહિવટી વ્યવસ્થાના મંજૂરી આપી છે.


    અમલીકરણની વ્યુહરચના અને લક્ષ્યાંકો


    આ વહિવટી વ્યવસ્થા પર તા. 3જી સપ્ટેમ્બર, 2019ના રોજ હસ્તાક્ષર કરવામાં આવ્યા હતા. આ વહિવટી વ્યવસ્થાને કારણે નીચ દર્શાવેલાં મહત્વનાં ક્ષેત્રોમાં કેન્દ્રિત સહયોગ માટેનુ માળખુ પૂરૂ પાડી શકાશે :-

     1. રેલવેમાં સુધારા અને નિયમન અંગેના માળખાને અને ખાસ કરીને યુરોપિયન યુનિયનના ખાસ કરીને વૈધાનિક માળખાને આધારે સલામતી, ઈન્ટર ઓપરેબિલીટી, આર્થિક સુશાસન અને રેલવેના લાંબા ગાળાની સ્થીરતા પર ભાર મૂકીને સુધારા અને નિયમન ને આગળ વધારી શકાશે.
     2. સ્ટાન્ડર્ડાઈઝેશનના લાભની સાથે સાથે સુસંવાદિતા ધરાવતા અમલીકરણની આકારણી તથા રેલવે માટેની વસ્તુઓ મેળવવાની પ્રક્રિયાનો આર્થિક દેખાવ
     3. રેલવેની સલામતી
     4. સિગ્નલીંગ કન્ટ્રોલ સિસ્ટમ (યુરોપિયન ઈઆરટીએમએસ સિસ્ટમ સહિત)
     5. ઈન્ટરમોડાલીટી અને ટ્રાન્સપોર્ટ ઈનફ્રાસ્ટ્રકચરનુ નેટવર્ક
     6. ઈનોવેશન અને ડીજીટાઈઝેશન
     7. આંતરરાષ્ટ્રીય રેલવે કન્વેન્શન્સ અને સ્ટાન્ડર્ડાઈઝેશનની સંસ્થાઓ વચ્ચે અનુભવોનુ આદાન પ્રદાન
     8. રેલવેનાં આર્થિક, સામાજીક અને પર્યાવરણલક્ષી પાસાંમાં લાંબાગાળાની નીતિઓ

    પૂર્વભૂમિકા


    રેલવે મંત્રાલયે પરદેશની વિવિધ સરકારો સાથે નિર્દેશિત ક્ષેત્રોમાં ટેકનિકલ સહયોગ માટે એમઓયુ / એમઓસી કર્યા છે. જેમાં હાઈ સ્પીડ રેલવે, વર્તમાન રૂટની ઝડપમાં વધારો કરવો, વિશ્વ સ્તરનાં સ્ટેશનોની સ્થાપના કરવી, લાંબા અંતરની કામગીરીનું સંચાલન કરવુ તથા રેલવેની માળખાગત સુવિધાઓના આધુનીકરણનો સમાવેશ જેવા પરસ્પર હિતનાં ક્ષેત્રોમાં રેલવે ટેકનોલોજી અને સંચાલન, જ્ઞાનનુ આદાન પ્રદાન, ટેકનિકલ મુલાકાતો, તાલિમ, સેમિનાર અને વર્કશોપ્સ જેવી બાબતોમાં માહિતીના આદાન પ્રદાન અને સહયોગનો સમાવેશ થાય છે.


    એમઓયુ / એમઓસી વડે હસ્તાક્ષર કરનારને રેલવે સેક્ટરમાં જ્ઞાન અને હાલની ગતિવિધિઓ ચોકકસ ટેકનોલોજીનાં ક્ષેત્રોમાં પરામર્શ અંગે અને તેની મારફતે ટેકનિકલ નિષ્ણાતો, અહેવાલો અને દસ્તાવેજોનો વિનિમય તથા જ્ઞાનના આદાન પ્રદાન અને અન્ય પરામર્શ માટેનુ મંચ પૂરૂ પાડી શકાશે.


    DS/RP


    

    
    (Release ID: 1588940) Visitor Counter : 39
    
    
      Read this release in: English , Urdu , Hindi , Marathi , Bengali , Punjabi , Tamil , Kannada , Malayalam
    
    
    

8.