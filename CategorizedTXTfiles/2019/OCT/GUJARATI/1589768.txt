      ગૃહ મંત્રાલય

      કેન્દ્રીય ગૃહ મંત્રી શ્રી અમિત શાહે કહ્યું કે કૃતજ્ઞ રાષ્ટ્ર સરદાર પટેલના યોગદાનને હંમેશા યાદ રાખશે
      
      શ્રી અમિત શાહે રાષ્ટ્રીય એકતા દિવસ પર ‘રન ફોર યુનિટી’ને ફ્લેગ ઑફ કર્યું
      
      સરદાર પટેલના કારણે આજે આપણી સમક્ષ ‘એક ભારત’નું માનચિત્ર જોવા મળી રહ્યું છે: કેન્દ્રીય ગૃહ મંત્રી
      
      પ્રધાનમંત્રી શ્રી નરેન્દ્ર મોદી કલમ 370 અને 35Aને દૂર કરીને સરદાર પટેલનું અધૂરું સપનું પૂરું કર્યું: શ્રી અમિત શાહ
      
      આઝાદીના અનેક વર્ષો પછી પણ સરદાર પટેલને યથોચિત સન્માન આપવામાં નહોતું આવ્યું અને તેમને ભૂલી જવાના પ્રયાસો કરવામાં આવ્યા: કેન્દ્રીય ગૃહ મંત્રી
      
      શ્રી નરેન્દ્ર મોદીએ સ્ટેચ્યૂ ઑફ યુનિટી બનાવીને સરદાર પટેલને યથોચિત સન્માન આપ્યું: શ્રી અમિત શાહ
      Posted On: 31 OCT 2019 9:23AM by PIB Ahmedabad


    કેન્દ્રીય ગૃહ મંત્રી શ્રી અમિત શાહે રાષ્ટ્રીય એકતા દિવસ પર પ્રતિજ્ઞા અપાવડાવી કે ‘હું સત્ય નિષ્ઠા વડે પ્રતિજ્ઞા લઉં છું કે હું રાષ્ટ્રની એકતા, અખંડતા અને સુરક્ષાને જાળવી રાખવા માટે પોતાની જાતને સમર્પિત કરીશ અને પોતાના દેશવાસીઓની વચ્ચે આ સંદેશને ફેલાવવાનો પણ ભરપુર પ્રયાસ કરીશ. આ પ્રતિજ્ઞા મારા દેશની એકતાની ભાવના વડે લઇ રહ્યો છું જેને સરદાર વલ્લભભાઇ પટેલની દૂરદર્શિતા અને કાર્યો દ્વારા શક્ય બનાવવામાં આવી શકી. હું મારા દેશની આંતરિક સુરક્ષા સુનિશ્ચિત કરવા માટે મારું યોગદાન આપવા માટે પણ સત્ય નિષ્ઠા વડે સંકલ્પ લઉં છું.’


    શ્રી અમિત શાહે કહ્યું કે સરદાર પટેલના લીધે અખંડ ભારતનું અસ્તિત્વ સામે આવ્યું, તેમણે ભારતને એક કરવાનું કામ કર્યું એટલા માટે આજે એકતા દિવસ પર આપણે સરદાર પટેલને યાદ કરીને દેશને અખંડિત રાખવા માટે આગળ વધી રહ્યા છીએ. તેમણે લોખંડી પુરુષ સરદાર પટેલને શ્રદ્ધાંજલિ આપતા કહ્યું કે આજે આપણી સમક્ષ જે એક ભારતનું માનચિત્ર જોવા મળી રહ્યું છે તે સરદાર પટેલના કારણે જ જોવા મળી રહ્યું છે. દેશને આઝાદ કરતી વખતે અંગ્રેજોએ દેશને રજવાડાઓમાં વિભાજીત કરવાનું કામ કર્યું હતું, તેઓ માનતા હતા કે ભારતને આઝાદી તો મળી હતી પરંતુ કેટલાય ટુકડાઓમાં.


    શ્રી શાહે કહ્યું કે તે સમયે જ્યારે આ સમસ્યા ઉઠાવવામાં આવી કે 550 ટુકડાઓમાં એક દેશ કઈ રીતે પાંગરી શકે છે, કઈ રીતે વિકસિત થઇ શકે છે અને મહાત્મા ગાંધીએ નિર્ણય લીધો કે દેશના બધા જ રજવાડાઓને એક સંઘ રાજ્ય ભારત બનાવવાનું કામ દેશના પ્રથમ ગૃહ મંત્રી સરદાર પટેલ દ્વારા કરવામાં આવશે. તે જ દિવસથી સરદાર પટેલે દ્રઢતા સાથે જ્યાં સુધી આખો દેશ એક ના થઇ ગયો ત્યાં સુધી બધા જ રજવાડાઓને જોડવાનું કામ કર્યું. તત્કાલીન સમયમાં અનેક પ્રકારની તકલીફો પણ આવી પરંતુ સરદાર પટેલે એક ભારત બનાવવાનું કામ કર્યું અને ભારતને વર્તમાન સ્વરૂપ આપ્યું. મહાત્મા ગાંધીએ સરદાર પટેલને પત્ર લખ્યો કે રજવાડાઓની સમસ્યા એટલી જટિલ હતી કે તમારા સિવાય અન્ય કોઇપણ આ કાર્યને કરી શકે તેમ નહોતું અને તમે દેશને એકજૂથ કરીને ભારતની સૌથી મોટી સેવા કરવાનું કામ કર્યું છે.


    શ્રી શાહે જણાવ્યું કે આજની એકતા દોડ, દેશવાસીઓની એકતા પ્રત્યેની પ્રતિબદ્ધતાને દર્શાવે છે અને દેશભરમાં આ જ સમયે દરેક નગરમાં, દરેક શહેરમાં એકતા દોડનું આયોજન કરવામાં આવી રહ્યું છે કે જે સરદાર પટેલને સાચી શ્રદ્ધાંજલિ છે. તેમણે કહ્યું કે એકતા દોડની શરૂઆત તે વખતે ગુજરાતના મુખ્યમંત્રી અને વર્તમાન ભારતના પ્રધાનમંત્રી શ્રી નરેન્દ્ર મોદીએ કરી હતી. તેમણે એમ પણ જણાવ્યું કે સરદાર પટેલે આઝાદી પછી દેશને એક કરવાનું કામ કર્યું પરંતુ એક ઉણપ રહી ગઈ હતી જે જમ્મુ કાશ્મીરના રૂપમાં હતી. જમ્મુ કાશ્મીરનું વિલીનીકરણ તો ભારતમાં થયું પરંતુ કલમ 370 અને 35 Aના કારણે આ સમસ્યા બની ગઈ હતી. 70 વર્ષ સુધી કોઈએ પણ કલમ 370ને અડવાનું પણ યોગ્ય ના સમજ્યું પરંતુ જ્યારે દેશની જનતાએ 2019માં પ્રધાનમંત્રી શ્રી નરેન્દ્ર મોદીને ફરીથી સત્ત્તા સોંપી ત્યારે કલમ 370 અને 35 એ ને દૂર કરીને કાશ્મીરને ભારતની સાથે હંમેશા માટે જોડવાનું કામ કર્યું છે. શ્રી શાહનું મંતવ્ય હતું કે કલમ 370 અને 35 એ આતંકવાદના દ્વાર સમાન બનેલી હતી જેને રોકવાનું કામ શ્રી નરેન્દ્ર મોદીએ કર્યું.


    શ્રી અમિત શાહે કહ્યું કે દેશની આઝાદીના અનેક વર્ષો પછી પણ સરદાર પટેલને યથોચિત સન્માન આપવામાં નહોતું આવ્યું અને સરદાર પટેલને ભૂલી જવાના પ્રયાસો કરવામાં આવ્યા પરંતુ દેશના પ્રધાનમંત્રી શ્રી નરેન્દ્ર મોદીએ ગુજરાતમાં દેશના કરોડો ખેડૂતો પાસેથી પોતાના ખેતરમાં ઉપયોગ થઇ ચુકેલા લોખંડને મંગાવવાનું કામ કર્યું અને દેશભરના કરોડો ખેડૂતો પાસેથી લોખંડ, ગામડાઓમાંથી માટી અને નદીઓના પાણી મંગાવીને ગુજરાતમાં એક અદભૂત સ્ટેચ્યૂ ઑફ યુનિટી બનાવ્યું જે દુનિયામાં સૌથી ઉંચી પ્રતિમા છે. શ્રી નરેન્દ્ર મોદીએ 182 મીટર ઊંચી આ પ્રતિમાને બનાવીને સરદાર સાહેબને યથોચિત સન્માન આપીને વિશ્વની સમક્ષ ઉદાહરણ રજૂ કર્યું છે. મોદીજીના નેતૃત્વમાં ભારત દુનિયામાં સૌથી ઝડપી અર્થવ્યવસ્થા બન્યા બાદ 2024 સુધીમાં 5 ટ્રિલિયનનું અર્થતંત્ર બનીને વિશ્વના સૌથી મોટા અર્થતંત્રની યાદીમાં સામેલ થઇ જશે.


    શ્રી શાહે આ પ્રસંગે પૂર્વ પ્રધાનમંત્રી શ્રીમતી ઇન્દિરા ગાંધીને પણ શ્રદ્ધાંજલિ આપી હતી.


    DS/RP

    
    
    (Release ID: 1589768) Visitor Counter : 108
    
    
      Read this release in: English , Urdu , Marathi , Hindi