      PIB Headquarters

      ડીજીજીઆઈ વાપી દ્વારા વાપીની કંપની વિરૂદ્ધ કરચોરી મુદ્દે કાર્યવાહી કરવામાં આવી
      Posted On: 17 OCT 2019 8:40PM by PIB Ahmedabad


    ડીજીજીઆઈનાં વાપી સ્થાનિક એકમનાં અધિકારીઓએ પ્રાપ્ત બાતમીને આધારે કંપની મેસર્સ નોમા ઇન્ફ્રાસ્ટ્રક્ચર પ્રાઇવેટ લિમિટેડનાં કેસની તપાસ શરૂ કરી હતી. આ કંપનીનું મુખ્યાલય મુંબઈમાં છે. કંપની કાર્ગો હેન્ડલિંગ સર્વિસીસ , સર્વિસ અને સ્ટોરેજ તથા વેરહાઉસિંગ સર્વિસીસ માટે ચીજવસ્તુઓનો પુરવઠો પૂરો પાડવામાં , રેલવે સર્વિસ દ્વારા કન્ટેઇનર્સમાં ચીજવસ્તુઓનાં પરિવહન સહિત રેલવે દ્વારા ચીજવસ્તુઓનાં પરિવહનમાં , માણસોની ભરતી/સપ્લાય એજન્સી સર્વિસ વગેરે જેવી કરવેરાને પાત્ર સેવાઓમાં સંકળાયેલી છે. તપાસ દરમિયાન ખુલાસો થયો હતો કે , કંપનીએ એપ્રિલ , 2015 થી જૂન , 2017 સુધીનાં સમયગાળામાં રૂ. 4.92 કરોડ (અંદાજિત)નો સર્વિસ ટેક્સ એકત્ર કર્યો હતો , પણ સરકારમાં સર્વિસ ટેક્સ સ્વરૂપે જમા કરાવ્યો નહોતો. વિવિધ દસ્તાવેજોની તપાસમાં ખુલાસો થયો હતો કે , એકત્ર થયેલી રકમમાંથી રૂ. 1.59 કરોડની ચ ૂ કવણી સરકારને કરવામાં આવી હતી અને રૂ. 3.33 કરોડનાં કરવેરાની ચોરી કરવામાં આવી હતી. કંપનીનાં ડાયરેક્ટર શ્રી કુંદન કુમાર ગુપ્તાએ કરચોરીનો સ્વીકાર કર્યો હતો. પછી વાપીમાં તેમની ધરપકડ થઈ હતી અને વાપીની નામદાર અદાલતે 24 ઓક્ટોબર , 2019 સુધી તેમને ન્યાયિક કસ્ટડીમાં મોકલી આપ્યા હતાં. વધુ તપાસ ચાલી રહી છે. એમ ડીજીજીઆઇ વાપી દ્વારા પ્રસિદ્ધ અખબારી યાદીમાં જણાવાયું છે.

    
    
    (Release ID: 1588460) Visitor Counter : 3