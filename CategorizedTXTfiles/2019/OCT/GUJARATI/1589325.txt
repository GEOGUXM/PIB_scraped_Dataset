      વહાણવટા મંત્રાલય

      શ્રી મનસુખ માંડવિયાએ કોલકાતા ડોક સિસ્ટમ ખાતે ઇઝ ઓફ ડુઇંગ બિઝનેસ- RFID આધારિત પોર્ટ ઍક્સેસ કંટ્રોલ સિસ્ટમના અમલીકરણનું ઉદઘાટન કર્યું
      
      બેસ્ક્યૂઅલ પુલ, સ્વિંગ પુલ અને સમગ્ર રવિન્દ્ર સેતુ તેમજ KPD/NSD દરવાજા અને યાર્ડના સંવેદનશીલ વિસ્તારોમાં 88 CCTV કેમેરા લગાવવામાં આવ્યા

      Posted On: 25 OCT 2019 5:39PM by PIB Ahmedabad

    શિપિંગ , રસાયણ અને ખાતર રાજ્ય મંત્રી (સ્વતંત્ર પ્રભાર) શ્રી મનસુખ માંડવિયાએ કોલકાતા પોર્ટ ટ્રસ્ટ ( KoPT)ના અધિકારીઓ સાથે આજે સમીક્ષા બેઠક યોજી હતી. મંત્રીએ કોલકાતા ડોક સિસ્ટમ (KDS) ખાતે ઇઝ ઓફ ડુઇંગ બિઝનેસ – રેડિયો ફ્રિક્વન્સી આઇડેન્ટિફિકેશન (RFID) આધારિત પોર્ટ ઍક્સેસ કંટ્રોલ સિસ્ટમ (PACS)ના અમલીકરણનું ઉદઘાટન કર્યું હતું. શ્રી માંડવિયાએ KDS, રવિન્દ્ર સેતુ (હાવરા બ્રીજ) અને KDS ખાતે CCTV ઓપરેશન્સ અને ત્રણ સમર્પિત ટ્રક પાર્કિંગ ટર્મિનલનું પણ ઉદઘાટન કર્યુ હતું. ગ્રીન વોલ પરિયોજનાના ભાગરૂપે મંત્રીએ KoPTમાં વૃક્ષારોપણ કર્યું હતું.


    મંત્રીએ CCTV કંટ્રોલરૂમનું પણ નિરીક્ષણ કર્યું હતું અને રિવરફ્રન્ટ ટુરિઝમ ડેવપલમેન્ટનું ઉદઘાટન કર્યું હતું. આ પ્રસંદે શ્રી માંડવિયાએ જણાવ્યું હતું કે, બંદરો ધરાવતા શહેરો ખૂબ જ મહત્વપૂર્ણ છે કારણ કે તેઓ રોજગારીનું નિર્માણ કરે છે અને પરિવહન તાલમેલ વધારે છે. તેમણે KoPTને 149 વર્ષ સુધી દેશની સેવા કરવા બદલ અભિનંદન પાઠવ્યા હતા અને સૂચવ્યું હતું કે KoPTના 150 વર્ષ પૂર્ણ થવાની ઉજવણી કરવી જોઇએ. તેમણે પુષ્ટિ કરી હતી કે KoPTના 150 વર્ષની ઉજવણીમાં સહભાગી થવા માટે પ્રધાનમંત્રીએ સંમતિ આપી છે. મંત્રીએ બાદમાં મેરિટાઇમ આર્કાઇવની મુલાકાત લીધી હતી અને KoPTને સૂચવ્યું હતું કે દેશમાં નવી પેઠી દરિયાઇ ઇતિહાસથી અવગત થાય તે માટે તેને અપગ્રેડ કરવું જોઇએ. શ્રી માંડવિયાએ KoPTના કર્મચારીઓને સ્વચ્છતાનું અભિયાન ચલાવવા બદલ સ્વચ્છતા પુરસ્કારો એનાયત કરીને સન્માનિત કર્યા હતા. વિજેતાઓને અભિનંદન પાઠવતા મંત્રીએ કહ્યું હતું કે, દેશને સ્વસ્થ રાખવા માટે આપણા ઘર અને ઓફિસની આસપાસના વિસ્તારને સ્વચ્છ રાખવાની અને પહેલાથી જ જેના પર પ્રતિબંધ મુકવામાં આવ્યો છે તે સિંગલ યુઝ પ્લાસ્ટિકનો ઉપયોગ બંધ કરવાની આપણે અચુક આદત કેળવવી જોઇએ. તેમણે કર્મચારીઓને સ્ટીલની પાણીની બોટલોનું પણ વિતરણ કર્યું હતું અને દેશને પ્લાસ્ટિક મુક્ત કરવા માટે તેમને પ્રોત્સાહિત કર્યા હતા.


    કોલકાતા ડોક સિસ્ટમ (નેતાજી સુભાષ ડોક, NSD અને કિદ્દરપોર ડોક, KPD) માટે કોલકાતા ડોક સિસ્ટમ (NSD અને KPD)માં સુરક્ષિત અને પદ્ધતિસર પ્રવેશ માટે અને બંદરોના ઉપયોગકર્તાઓને ઇઝ ઓફ ડુઇંગ બિઝનેસ એટલે કે વ્યવસાયમાં સરળતા માટે RFID આધારિત પોર્ટ ઍક્સેસ કંટ્રોલ સિસ્ટમ (PACS) અંદાજે 17 કરોડના ખર્ચે તૈયાર કરવામાં આવી છે. આ પરિયોજના હેઠળ, NSD અને KPDના 12 દરવાજા RFID આધારિત PACS સિસ્ટમથી સજ્જ છે. RFID ઉપકરણો NSDના તમામ દરવાજા પર લગાવવામાં આવ્યા છે અને આજથી તે તમામ લાઇવ થશે. KPDના તમામ દરવાજા 31.10.2019ના રોજ લાઇવ થશે.


    RFID આધારિત પોર્ટ ઍક્સેસ કંટ્રોલ સિસ્ટમ (PACS) દ્વારા બંદરના ઉપયોગકર્તાઓને મંજૂરી/પાસ મેળવવા માટે સિંગલ વિન્ડો સિસ્ટમ આપવામાં આવશે જેમાં 100% કેશલેસ ટ્રાન્ઝેક્શન થશે. KDSની ઓપરેશનલ કાર્યદક્ષતા પણ સિસ્ટમ ચાલિત ગેટ ઓપરેશનના કારણે વધશે. બંદરની નજીકમાં માર્ગોની ગીચતા સરળ કરવા માટે કોલકાતા પોર્ટ દ્વારા સોનાઇ, કોલ ડોક રોડ અને ભુતઘાટ ખાતે 30,000 ચોરસ મીટરમાં પોતાની જમીન પર અંદાજે રૂપિયા 6 કરોડના ખર્ચે 3 ટ્રક પાર્કિંગ ટર્મિનલ તૈયાર કરવામાં આવ્યા છે. આનાથી અંદાજે 400 ટ્રક/ટ્રેઇલરને પાર્કિંગની સુવિધા મળી શકશે.


    

    
    (Release ID: 1589325) Visitor Counter : 45
    
    
      Read this release in: English , Hindi , Bengali