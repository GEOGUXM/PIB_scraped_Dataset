      પ્રધાનમંત્રીનું કાર્યાલય

      પ્રધાનમંત્રીએ આયુષ્યમાન ભારતના એક વર્ષની ઉજવણી સ્વરૂપે આરોગ્ય મંથન કાર્યક્રમને સંબોધન કર્યું
      
      આયુષ્યમાન ભારત માટે નવી મોબાઇલ એપ્લિકેશન અને સ્ટાર્ટઅપ ગ્રાન્ડ ચેલેન્જ ‘સાલ એક – આયુષ્યમાન અનેક’ લોન્ચ કરી

      Posted On: 01 OCT 2019 6:54PM by PIB Ahmedabad

    પ્રધાનમંત્રી શ્રી નરેન્દ્ર મોદીએ દેશમાં 10.70 કરોડ ગરીબ પરિવારોને આરોગ્ય કવચ પુરું પાડવાના નિર્ધાર સાથે નિર્માણ કરાયેલી વિશ્વની સૌથી વિશાળ આરોગ્ય વીમા યોજના આયુષ્યમાન ભારત માટે એક નવી મોબાઇલ એપ્લિકેશન લોન્ચ કરી હતી .


    પ્રધાનમંત્રી આજે નવી દિલ્હી ખાતે યોજાયેલા આરોગ્ય મંથન કાર્યક્રમના પૂર્ણાહૂતિ સમારંભની અધ્યક્ષતા કરી હતી .


    તેમણે આયુષ્યમાન ભારત પ્રધાનમંત્રી – જન આરોગ્ય યોજના PM – JAY ના પસંદગીના લાભાર્થીઓ સાથે વાર્તાલાપ કર્યો હતો .


    વધુમાં તેમણે છેલ્લા એક વર્ષ દરમિયાન યોજનાની ખાસિયતો દર્શાવતા PM-JAY પર યોજાયેલા પ્રદર્શનની મુલાકાત પણ લીધી હતી .


    તેમણે ‘ આયુષ્યમાન ભારત સ્ટાર્ટ - અપ ગ્રાન્ડ ચેલેન્જ ’ શરૂ કરી હતી અને આ પ્રસંગે સ્મૃતિ ટિકિટ પણ પ્રસિદ્ધ કરી હતી .


    આ પ્રસંગે પ્રધાનમંત્રીએ જણાવ્યું હતું કે , “ આયુષ્યમાન ભારતનું પ્રથમ વર્ષ હેતુ નિર્ધારણ , સમર્પણ અને પરસ્પર શીખવા વિશે હતું . આપણે આપણી કટિબદ્ધતાના કારણે ભારતમાં વિશ્વની સૌથી વિશાળ આરોગ્ય સંભાળ યોજના સફળતાપૂર્વક ચલાવી રહ્યાં છીએ .”


    તેમણે જણાવ્યું હતું કે દેશમાં દરેક ગરીબો અને દરેક નાગરિકોને તબીબી સુવિધાઓ સરળતા થી ઉપલબ્ધ થવી જોઇએ .


    તેમણે જણાવ્યું હતું કે આ સફળતા પાછળ સમર્પણની ભાવના જોવા મળે છે અને આ ભાવના દેશના દરેક રાજ્ય અને કેન્દ્રશાસિત પ્રદેશો સાથે સંબંધિત છે .


    તેમણે ઉમેર્યુ હતુ કે રોગમાંથી સાજા થવા માટે દેશના લાખો ગરીબ લોકોમાં નવી આશા જગાડવી એક ખૂબ જ મોટી સિદ્ધિ છે . પ્રધાનમંત્રીએ જણાવ્યું હતું કે છેલ્લા એક વર્ષમાં જો કોઇ વ્યક્તિની જમીન , ઘર , ઘરેણા અથવા અન્ય ચીજ - વસ્તુઓને તબીબી સારવાર માટે ગીરવે મુકતા બચાવી શકાયા હોય તો તે આયુષ્યમાન ભારતની મોટી સફળતા છે .


    પ્રધાનમંત્રીએ જણાવ્યું હતું કે છેલ્લા એક વર્ષમાં PM-JAY હેઠળ આશરે 50,000 ગરીબ લોકોએ તેમના જિલ્લા અને રાજ્યની બહાર લાભ પ્રાપ્ત થયો છે જ્યાં તેઓ વધુ સારી સુવિધા પ્રાપ્ત કરી શક્યાં છે .


    પ્રધાનમંત્રી મોદીએ જણાવ્યું હતું કે આયુષ્યમાન ભારત નવા ભારતનું એક ક્રાંતિકારી પગલું છે અને તે માત્ર સામાન્ય લોકોના જીવનને બચાવવા માટે મહત્વપૂર્ણ ભૂમિકા નિભાવી રહ્યું છે, સાથે જ તે દેશના 130 લોકોના સમર્પણ અને તાકાતનું પ્રતિક પણ છે .


    તેમણે ઉમેર્યુ હતુ કે આયુષ્યમાન ભારત સમગ્ર ભારતના એક સામૂહિક ઉકેલની સાથે - સાથે તંદુરસ્ત ભારત માટે એક સમગ્રલક્ષી ઉકેલ પણ છે . આ સરકારની વિચારધારાનો એક વ્યાપ છે જે અંતર્ગત ભારતની સમસ્યાઓ અને પડકારોનો સામનો કરવા માટે આપણે ટુકડાઓમાં વિચારવાના બદલે સંપૂર્ણતામાં કામગીરી કરી રહ્યાં છે .


    આરોગ્ય મંથન આયુષ્યમાન ભારત PM-JAY ના એક વર્ષ પૂર્ણ થવા પર રાષ્ટ્રીય આરોગ્ય સત્તામંડળ દ્વારા આયોજિત કરાયેલો બે - દિવસીય કાર્યક્રમ છે . આરોગ્ય મંથનનો હેતુ PM-JAY ના દરેક મહત્ત્વપૂર્ણ હિતધારકોની મુલાકાત અને છેલ્લા એક વર્ષ દરમિયાન યોજનાના અમલીકરણમાં તેમણે સામનો કરેલા પડકારોની ચર્ચા કરવા માટે એક મંચ પુરો પાડવાનો છે , જેના કારણે તેઓ યોજનાના અમલીકરણમાં સુધારો કરવા નવી સમજણ કેળવી શકે અને નવા માર્ગોનું સર્જન કરી શકે .


    RP

    
    
    (Release ID: 1587158) Visitor Counter : 89
    
    
      Read this release in: Assamese , English , Marathi , Hindi , Bengali , Punjabi , Tamil , Kannada