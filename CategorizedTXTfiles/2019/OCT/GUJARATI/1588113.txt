      પ્રધાનમંત્રીનું કાર્યાલય

      આયુષ્માન ભારત અંતર્ગત 50 લાખથી વધુ નાગરિકોને લાભ મળ્યો
      Posted On: 15 OCT 2019 10:46AM by PIB Ahmedabad


    પ્રધાનમંત્રી નરેન્દ્ર મોદીએ સ્વાસ્થ્ય ક્ષેત્રમાં પ્રયાસોની પ્રશંસા કરી હતી , કારણ કે ભારતમાં આયુષ્માન ભારત યોજના હેઠળ 50 લાખથી વધારે લોકોને લાભ થયો છે, ઉપરાંત આ દિશામાં ભારતે એક મોટું સીમાચિહ્ન હાંસલ કર્યું છે.


    તેમણે કહ્યું હતું કે , “ સ્વસ્થ ભારતનું નિર્માણ કરવાની સફરમાં એક મહત્ત્વપૂર્ણ સીમાચિહ્ન ! એક વર્ષની અંદર 50 લાખથી વધારે નાગરિકોને આયુષ્માન ભારતને કારણે નિઃશુલ્ક સારવારનો લાભ મળ્યો છે એનાં પર દરેક ભારતીયને ગર્વ થશે. સારવાર ઉપરાંત આ યોજનાથી કેટલાંક ભારતીયો સક્ષમ બની રહ્યાં છે. ”


    વર્ષ 2018માં બરાબર એક વર્ષ અગાઉ શરૂ થયેલી આયુષ્માન ભારત દુનિયાની સૌથી મોટી આરોગ્ય વીમા યોજના છે , જેનો ઉદ્દેશ દેશમાં 10.74 કરોડથી વધારે ગરીબોને સરળતાપૂર્વક તબીબી સુવિધાઓ ઉપલબ્ધ કરાવવાનો છે.


    આયુષ્માન ભારત પ્રધાનમંત્રી જન આરોગ્ય (પીએમ-જેએવાય) યોજના અંતર્ગત 16 ,085 હોસ્પિટલોને પેનલમાં સામેલ કરવામાં આવી છે અને 10 કરોડ ઇ-કાર્ડ ઇશ્યૂ થયા છે.


    આયુષ્માન ભારત અંતર્ગત સમગ્ર દેશમાં આશરે 17 ,150 હેલ્થ એન્ડ વેલનેસ સેન્ટર કાર્યરત થયા છે.


    DK/J. Khunt/DS/RP


    

    
    (Release ID: 1588113) Visitor Counter : 60
    
    
      Read this release in: Marathi , Assamese , English , Urdu , Hindi , Bengali , Punjabi , Tamil , Kannada , Malayalam