      વહાણવટા મંત્રાલય

      નાઇપર અમદાવાદ દ્વાર ન્યૂરોલોજિકલ ડિસઑર્ડર પર વર્ષ 2019ની આંતરરાષ્ટ્રીય પરિષદનું આયોજન, ડૉક્ટરો અને વૈજ્ઞાનિકોને એક મંચ પર લાવવનો અનોખો પ્રયાસ
      
      દેશના કોઈ યુવાન રિસર્ચ કરીને સ્ટાર્ટઅપ દ્વારા પેટન્ટ કરવા માંગે તો 50 ટકા ખર્ચ ભારત સરકાર આપે છે – કેન્દ્રીય શિપિંગ રાજ્યમંત્રી શ્રી મનસુખભાઇ માંડવિયા

      Posted On: 24 OCT 2019 5:40PM by PIB Ahmedabad

    નેશનલ ઇન્સ્ટિટ્યૂટ ઑફ ફાર્માસ્યુટિકલ એજ્યુકેશન એન્ડ રિસર્ચ ( NIPER), અમદાવાદ દ્વારા ગાંધીનગરમાં ગિફ્ટ સિટી કલબ ખાતે આજથી ત્રિદિવસિય ન્યૂરોલોજિકલ ડિસઑર્ડર અને થેરાપ્યુટિક્સ વિષય પર આંતરરાષ્ટ્રીય પરિષદનો શુભારંભ થયો છે. 24, 25 અને 26 ઓક્ટોબર એમ ત્રણ દિવસ ચાલનારી આ પરિષદનું ઉદઘાટન કેન્દ્રીય શિપિંગ તથા રસાયણ અને ખાતર રાજ્યમંત્રી શ્રી મનસુખભાઇ માંડવિયાએ કર્યું હતું.


    આ આંતરરાષ્ટ્રીય પરિષદમાં વિશ્વના 6 દેશોની સંસ્થાઓ જેવી કે હાર્ડવર્ડ મેડિકલ સ્કુલ , જોન હોરીકન્સ , મિલર સ્કુલ ઑફ મેડીસીન , હેલ્મ હોટ્સ રિસર્ચ સંસ્થાનના નિષ્ણાતો ભાગ લઈ રહ્યા છે. આ સાથે ભારત અને વિદેશના જાણીતા વૈજ્ઞાનિકો , પ્રાધ્યાપકો અને ડૉકટરો પણ ભાગ લઈ રહ્યા છે, તેઓ ન્યૂરોલોજિકલ વિષયો પર પોતાના જ્ઞાન અને વિચારોનું આદાન-પ્રદાન કરશે.


    કેન્દ્રીય મંત્રી શ્રી મનસુખભાઇ માંડવિયાએ પોતાના સંબોધનમાં જણાવ્યું હતું કે “ આ પરિષદનો ઉદ્દેશ્ય ન્યૂરોલોજિના ક્ષેત્રમાં સંશોધન અને ઉપચાર માટેના નવા વિચારો અને અભિગમને પ્રોત્સાહિત કરવાનો છે, સંશોધકો અને ડૉક્ટરોને એકમંચ પર લાવવાનું આવું ઉમદા કાર્ય કરવા બદલ હું નાઇપર અમદાવાદને અભિનંદન પાઠવું છું. ”


    મંત્રીશ્રીએ વધુમાં જણાવ્યું હતું કે લોકોના સ્વાસ્થ્ય માટે નવા-નવા સંશોધનો થાય અને સંશોધન કરનારી સંસ્થાઓ તથા લોકો આ ક્ષેત્રમાં આગળ આવે એટલા માટે અમારું મંત્રાલય પણ નાઇપર જેવી સંસ્થાને સાથે જોડી રહી છે. કેન્સર તથા એઈડ્સ જેવા ગંભીર રોગો સામે હજુ જોઈએ તેટલી અસરકારક દવાઓ નથી ત્યારે તેના માટે નવા સંશોધનો થવા જરૂરી છે . યોગ અને આયુર્વેદ વિશ્વને ભારતની ભેટ છે, આયુર્વેદ, નેચરોપેથી અને યોગ જેવી પારંપારીક ઉપચાર પદ્ધતિઓ દ્વારા કેવી રીતે ઉપચાર કરવામાં આવતા હતા અને તેના થકી પણ ન્યૂરોલોજિના રોગોની સારવાર કેવી રીતે થઇ શકે તેના પર પણ સંશોધનો થવા જોઇએ.


    કાર્યક્રમમાં ગુજરાતના નાયબ મુખ્યમંત્રી શ્રી નીતિન ભાઈ પટેલ, ભારત સરકારના ડિપાર્ટમેન્ટ ઑફ ફાર્માસ્યુટિકલસ મિનિસ્ટ્રી ઑફ કેમિકલ એન્ડ ફર્ટિલાઇઝરના સહાસચિવ રજનીશ ટીંગલ , નાઇપરના ચેરમેન ડૉક્ટર કેતન પટેલ , નાઇપરના ડાયરેક્ટર પ્રૉ. કિરણ કાલિયા સહિતના અગ્રણીઓ ઉપસ્થિત રહ્યાં હતા.


    NP/JB/RP


    

    
    (Release ID: 1589102) Visitor Counter : 71