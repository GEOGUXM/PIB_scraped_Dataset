      କ୍ୟାବିନେଟ

      ଆକାଉଣ୍ଟିଂ, ଫାଇନାନ୍ସ ଓ ଅଡିଟ କ୍ଷେତ୍ରରେ ଭାରତ ଓ କୁଏତ ମଧ୍ୟରେ ବୁଝାମଣାକୁ କ୍ୟାବିନେଟ ମଞ୍ଜୁରି
      Posted On: 23 OCT 2019 9:30PM by PIB Bhubaneshwar


    ଆକାଉଣ୍ଟିଂ , ଫାଇନାନ୍ସ ଓ ଅଡିଟ କ୍ଷେତ୍ରରେ ଭାରତ ଓ କୁଏତ ମଧ୍ୟରେ ବୁଝାମଣାପତ୍ର (ଏମଓୟୁ)କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ମଞ୍ଜୁରି ମିଳିଛି ।


    ଲାଭ :


    ଭାରତ ଓ କୁଏତର ଦୁଇଟି ସଂସ୍ଥା ମଧ୍ୟରେ ଏହି ବୁଝାମଣା ସ୍ୱାକ୍ଷରିତ ହୋଇଛି ଯାହାର ବିବରଣୀ ନିମ୍ନରେ ପ୍ରଦାନ କରାଗଲା:-


    1. ଇନଷ୍ଟିଚ୍ୟୁଟ ଅଫ ଚାଟାର୍ଡ ଆକାଉଣ୍ଟାଣ୍ଟ୍ସ ଅଫ ଇଣ୍ଡିଆ (ଆଇସିଏଆଇ) ଏବଂ କୁଏତ ଆକାଉଣ୍ଟାଣ୍ଟ୍ସ ଆଣ୍ଡ ଅଡିଟର୍ସ ଆସୋସିଏସନ (କେଏଏଏ) ଉଭୟ ସଂଗଠନର ସଦସ୍ୟମାନଙ୍କ ଲାଭ ଏବଂ ସେମାନଙ୍କ ପେସାଗତ ଦକ୍ଷତା ବିକାଶ ଲାଗି କୁଏତରେ ବୈଷୟିକ କାର୍ଯ୍ୟକ୍ରମ , ଆଲୋଚନାଚକ୍ର ଏବଂ ସମ୍ମିଳନୀ ଆୟୋଜନ କରିବା ପାଇଁ ମିଳିତ ଭାବେ କାର୍ଯ୍ୟ କରିବେ । ଏପରି ଆୟୋଜନ ଲାଗି ଉଭୟ ପକ୍ଷ ଲିଖିତ ସହମତି ଆଧାରରେ ବ୍ୟୟ ଭାର ବହନ କରିବେ ।


    2. ଆଇସିଏଆଇ ଏବଂ କେଏଏଏ କର୍ପୋରେଟ ପ୍ରଶାସନ , ବୈଷୟିକ ଗବେଷଣା ଏବଂ ପରାମର୍ଶ , ଗୁଣବତ୍ତା ମାନକ , ଫୋରେନସିକ ଆକାଉଣ୍ଟିଂ , ଇସଲାମିକ ଫାଇନାନ୍ସ , ନିରନ୍ତର ପେସାଗତ ବିକାଶ (ସିପିଡି) ଏବଂ ଆପୋସ ସ୍ୱାର୍ଥ ଜଡ଼ିତ ଅନ୍ୟ ପ୍ରସଙ୍ଗ ଦିଗରେ ସମ୍ଭାବ୍ୟ ସହଯୋଗ ପ୍ରତିଷ୍ଠା କରିବା ପାଇଁ ମିଳିତ ଭାବେ କାର୍ଯ୍ୟ କରିବେ । ଉଭୟ ଆଇସିଏଆଇ ଏବଂ କେଏଏଏ ସହଯୋଗ , ଅଡିଟ ଜ୍ଞାନର ପ୍ରଗତି , ପେସାଗତ ବିକାଶ ଏବଂ ବୈଷୟିକ କାର୍ଯ୍ୟକ୍ରମ , ଆଲୋଚନାଚକ୍ର , ସମ୍ମିଳନୀ ଆଦି ଆୟୋଜନ ଲାଗି ଏହି ବୁଝାମଣାର ବ୍ୟବସ୍ଥା ଲାଗୁ କରିବାରେ ସହାୟତା କରିବେ । ଏପରି କାର୍ଯ୍ୟକ୍ରମ ଲାଗି କେଏଏଏ ଆୟୋଜନସ୍ଥଳୀ ଉପଲବ୍ଧ କରାଇବ ଏବଂ ନିଜ ଛାତ୍ରଛାତ୍ରୀ ଏବଂ ଫ୍ୟାକଲ୍ଟି ସଦସ୍ୟମାନଙ୍କୁ ଏପରି ଆୟୋଜନରେ ଅଂଶଗ୍ରହଣ କରିବା ନିମନ୍ତେ ପ୍ରୋତ୍ସାହିତ କରିବ ।


    3. ବୁଝାମଣାପତ୍ରରେ ପ୍ରସ୍ତାବିତ ବ୍ୟବସ୍ଥା ଅଧୀନରେ ଆଇସିଏଆଇ ଏବଂ କେଏଏଏ ଆପୋସ ସହଯୋଗ କ୍ଷେତ୍ରରେ ଭବିଷ୍ୟତର ସମ୍ଭାବ୍ୟ ବିକାଶ ବିଷୟରେ ବିଚାର-ବିମର୍ଷ କରିବେ । ପ୍ରଥମ ଥର ଉଭୟ ସଂଗଠନର ଗଠନ ଓ ସହଯୋଗ , ବାହ୍ୟ ଓ ଅନ୍ତରୀଣ ନିୟାମକ ଢାଂଚା ତଥା ଉଭୟଙ୍କ ପେସା ଓ ସଦସ୍ୟମାନଙ୍କ ପରିଚାଳନା ସମ୍ପର୍କରେ ଏକ ଦୃଷ୍ଟିକୋଣ ହାସଲ କରିବା ଉପରେ ଏହି ବିଚାର-ବିମର୍ଷ ଆଧାରିତ ହେବ । ଏହା କାର୍ଯ୍ୟ ପ୍ରଣାଳୀ ସୁଧାରିବା ଏବଂ ସମ୍ପୃକ୍ତ ସଂଗଠନର ଦକ୍ଷତା ବୃଦ୍ଧି ପାଇଁ ଲାଭଜନକ ହେବ ।


    4. କେଏଏଏ ଏବଂ ଆଇସିଏଆଇ କୁଏତ ନାଗରିକ ଓ ଆଇସିଏଆଇର ସଦସ୍ୟଙ୍କ ପାଇଁ କୁଏତରେ ଆକାଉଣ୍ଟିଂ , ଅର୍ଥ ଓ ଅଡିଟ ପରୀକ୍ଷା କ୍ଷେତ୍ରରେ ସ୍ୱଳ୍ପକାଳୀନ ପେସାଗତ ପାଠ୍ୟକ୍ରମ ପ୍ରସ୍ତାବିତ କରିବାରେ ସହଯୋଗ କରିବେ ।


    5. ଆଇସିଏଆଇ ଏବଂ କେଏଏଏ ଆପୋସ ଲାଭ ଚିହ୍ନଟ କ୍ଷେତ୍ରରେ ସମ୍ଭାବ୍ୟ ସହଯୋଗ ପ୍ରତିଷ୍ଠା କରିବା ଲାଗି ମିଳିମିଶି କାମ କରିବା ଦିଗରେ ଉଚିତ ପଦକ୍ଷେପ ନେବେ ଏବଂ ପ୍ରୟାସ କରିବେ । ଆଇସିଏଆଇ , କେଏଏଏର ସହଯୋଗ ଦ୍ୱାରା କୁଏତ ସରକାର/ମନ୍ତ୍ରଣାଳୟ , କେଏଏଏ ସଦସ୍ୟତା ଏବଂ କୁଏତ ନାଗରିକଙ୍କ ପାଇଁ ବୈଷୟିକ କାର୍ଯ୍ୟକ୍ରମ ପାଇଁ ପ୍ରସ୍ତାବ ଦେବେ ।


    6. ଆର୍ଥିକ ରିପୋର୍ଟିଂ ମାମଲାରେ ଭାରତୀୟ ଚାର୍ଟାର୍ଡ ଆକାଉଣ୍ଟାଣ୍ଟ ସମୁଦାୟ କୁଏତରେ ସ୍ଥାନୀୟ ବ୍ୟବସାୟୀ ସମୁଦାୟ ଏବଂ ଅଂଶୀଦାରଙ୍କୁ ସହାୟତା କରୁଛି ଏବଂ ସମ୍ମାନ ଲାଭ କରୁଛି । ପ୍ରସ୍ତାବିତ ବୁଝାମଣା ଦ୍ୱାରା କୁଏତରେ ଭାରତୀୟ ଚାର୍ଟାର୍ଡ ଆକାଉଣ୍ଟାଣ୍ଟ୍ସମାନଙ୍କର ସକାରାତ୍ମକ ଛବି ସୃଷ୍ଟି କରିବା ଏବଂ ବିଶ୍ୱାସ ମଜଭୁତ କରିବାରେ ସହାୟତା ମିଳିପାରିବ ।


    ଔଚିତ୍ୟ :


    • ଆଇସିଏଆଇ ନିକଟରେ ମଧ୍ୟପ୍ରାଚ୍ୟ କ୍ଷେତ୍ରରେ 6 ହଜାରରୁ ଅଧିକ ସଦସ୍ୟଙ୍କ ମଜଭୁତ ସଦସ୍ୟତା ରହିଛି । ଏହି ବୁଝାମଣା ଫଳରେ କେଏଏଏ କୁଏତକୁ ସହାୟତା ମିଳିବା ସହିତ କୁଏତ ଠାରୁ ଏହି କ୍ଷେତ୍ରର ଆଇସିଏଆଇ ସଦସ୍ୟମାନଙ୍କୁ ଲାଭ ତଥା ପ୍ରୋତ୍ସାହନ ମିଳିପାରିବ ।


    • ଏହି ବୁଝାମଣାର ଉଦ୍ଦେଶ୍ୟ ହେଉଛି ଆଇସିଏଆଇ ସଦସ୍ୟ , ଛାତ୍ରଛାତ୍ରୀ ଓ ସେମାନଙ୍କ ସଂଗଠନର ସର୍ବଶ୍ରେଷ୍ଠ ଲାଭ ପାଇଁ ପାରସ୍ପରିକ ଲାଭଦାୟକ ସମ୍ପର୍କକୁ ବିକଶିତ କରିବା ଲାଗି ମିଳିମିଶି କାର୍ଯ୍ୟ କରିବା ।


    **********


    

    
    (Release ID: 1588980) Visitor Counter : 13