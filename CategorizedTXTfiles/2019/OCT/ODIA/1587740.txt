      ଉପରାଷ୍ଟ୍ରପତିଙ୍କ ସଚିବାଳୟ

      ଦଶହରା ପୂର୍ବ ସନ୍ଧ୍ୟାରେ ଦେଶବାସୀଙ୍କୁ ଶୁଭେଚ୍ଛା ଜଣାଇଲେ ଉପରାଷ୍ଟ୍ରପତି
      Posted On: 07 OCT 2019 6:13PM by PIB Bhubaneshwar


    ପବିତ୍ର ଦଶହରାର ଅବସରରେ ଉପରାଷ୍ଟ୍ରପତି ଶ୍ରୀ ଏମ. ଭେଙ୍କେୟା ନାଇଡୁ ଦେଶବାସୀଙ୍କୁ ଶୁଭକାମନା ଜଣାଇଛନ୍ତି । ସେ ତାଙ୍କ ବାର୍ତ୍ତାରେ କହିଛନ୍ତି ଯେ , ଅସତ୍ୟ ଉପରେ ସତ୍ୟର ବିଜୟର ପ୍ରତୀକ ହେଉଛି ଦଶହରା ପର୍ବ । ଆମକୁ ଆସୁରିକ ଶକ୍ତିକୁ ସମାପ୍ତ କରିବାକୁ ହେବ ଏବଂ ଶାନ୍ତି ଓ ସଦ୍ଭାବନା ବୃଦ୍ଧି କରିବାକୁ ପଡିବ । ସେ ଆଶା ପ୍ରକଟ କରି କହିଛନ୍ତି ଯେ , ଏହି ପର୍ବ ଆମ ଦେଶ ତଥା ସାରା ବିଶ୍ଵ ପାଇଁ ଶାନ୍ତି, ସଦ୍ଭାବନା ଓ ସମୃଦ୍ଧି ଆଣିଦେଉ ।


    ବାର୍ତ୍ତା :-


    ମୁଁ ଦଶହରା ଶୁଭ ଅବସରରେ ଦେଶବାସୀଙ୍କୁ ଶୁଭକାମନା ଜଣାଉଛି ।


    ଖୁସି ଏବଂ ଉତ୍ସାହର ସହିତ ଦେଶରେ ଦଶହରା ପର୍ବ ପାଳନ କରାଯାଉଛି । ଅସତ୍ୟ ଉପରେ ସତ୍ୟର ବିଜୟର ପ୍ରତୀକ ହେଉଛି ଦଶହରା ପର୍ବ ।


    ଭଗବାନ ରାମଙ୍କ ଜୀବନ ଏବଂ କାର୍ଯ୍ୟଶୈଳୀର ଧାର୍ମିକ ଉଦାହରଣୀୟ ପର୍ବ ଦଶହରା । ଆମକୁ ଆସୁରିକ ଶକ୍ତିକୁ ସମାପ୍ତ କରିବାକୁ ହେବ ଏବଂ ଶାନ୍ତି ଓ ସଦ୍ଭାବନାକୁ ବୃଦ୍ଧି କରିବାକୁ ପଡିବ ।


    ଆମକୁ ଏପରି ଏକ ଲକ୍ଷ୍ୟ ନିର୍ଦ୍ଧାରଣ କରିବାକୁ ହେବ ଏବଂ ଏପରି ଏକ ରାସ୍ତା ଦେଇ ଆଗକୁ ବଢିବାକୁ ହେବ ଯାହା ସମଗ୍ର ମାନବ ସମାଜକୁ ଶାନ୍ତି, ସମୃଦ୍ଧି ପ୍ରଦାନ କରିବ ।


    ଉପରାଷ୍ଟ୍ରପତି ଏହି ପର୍ବ ଅବସରରେ ଦେଶ ତଥା ସାରା ବିଶ୍ଵର ଶାନ୍ତି, ସଦ୍ଭାବ ଏବଂ ସମୃଦ୍ଧି କାମନା କରିଛନ୍ତି ।


    **********


    

    
    (Release ID: 1587740) Visitor Counter : 18