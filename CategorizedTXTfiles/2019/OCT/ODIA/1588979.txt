      କ୍ୟାବିନେଟ

      ଭାରତ-ତିବ୍ବତ ସୀମା ପୋଲିସ (ଆଇଟିବିପି)ର ଗ୍ରୁପ ‘ଏ’ ସାଧାରଣ ଡ୍ୟୁଟି (କାର୍ଯ୍ୟକାରୀ) ଏବଂ ଅଣ-ସାଧାରଣ ଡ୍ୟୁଟି ପାଇଁ କ୍ୟାଡର ସମୀକ୍ଷା ପ୍ରସ୍ତାବକୁ କ୍ୟାବିନେଟ ମଞ୍ଜୁରି
      Posted On: 23 OCT 2019 9:08PM by PIB Bhubaneshwar


    ଭାରତ-ତିବ୍ବତ ସୀମା ପୋଲିସ (ଆଇଟିବିପି)ର ଗ୍ରୁପ ‘ ଏ ’ ସାଧାରଣ ଡ୍ୟୁଟି (କାର୍ଯ୍ୟକାରୀ) ଏବଂ ଅଣ-ସାଧାରଣ ଡ୍ୟୁଟି ପାଇଁ କ୍ୟାଡର ସମୀକ୍ଷା ପ୍ରସ୍ତାବକୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଅନୁମୋଦନ କରାଯାଇଛି । ଏ ସମ୍ପର୍କରେ ନିମ୍ନଲିଖିତ ନିଷ୍ପତ୍ତି ନିଆଯାଇଛି :


    1. ଆଇଟିବିପିର ବରିଷ୍ଠ ଡ୍ୟୁଟି ପଦବୀରେ ପର୍ଯ୍ୟବେକ୍ଷଣ କର୍ମଚାରୀ ବଢ଼ାଇବା ଲାଗି ସହାୟକ କମାଣ୍ଡାଂଟ ଠାରୁ ଆରମ୍ଭ କରି ଅତିରିକ୍ତ ମହାନିର୍ଦ୍ଦେଶକଙ୍କ ପର୍ଯ୍ୟନ୍ତ ବିଭିନ୍ନ ପଦବୀରେ ଗ୍ରୁପ ‘ ଏକ ’ ସାଧାରଣ ଡ୍ୟୁଟି (କାର୍ଯ୍ୟକାରୀ) ଏବଂ ଅଣସାଧାରଣ ଡ୍ୟୁଟି ପାଇଁ କ୍ୟାଡର ସମୀକ୍ଷା ଲାଗି ନିଷ୍ପତ୍ତି ।


    2. ଅତିରିକ୍ତ ମହାନିର୍ଦ୍ଦେଶକଙ୍କ ନେତୃତ୍ୱ ଏବଂ ମହାନିରୀକ୍ଷକଙ୍କ ସହଯୋଗରେ ଦୁଇଟି ନୂଆ କମାଣ୍ଡ (ଚଣ୍ଡିଗଡ଼ସ୍ଥିତ ପଶ୍ଚିମ କମାଣ୍ଡ ଏବଂ ଗୌହାଟୀରେ ପୂର୍ବ କମାଣ୍ଡର) ଗଠନ ।


    ପ୍ରମୁଖ ପ୍ରଭାବ :


    • ଆଇଟିବିପିରେ ଏହି ଗ୍ରୁପ ‘ ଏ ’ ପଦବୀ ସୃଷ୍ଟି ହେବା ପରେ ଏହି ବାହିନୀରେ ପର୍ଯ୍ୟବେକ୍ଷଣ ଦକ୍ଷତା ଏବଂ କ୍ଷମତା ବୃଦ୍ଧି ପାଇବ । ଏହି ବାହିନୀର ଗ୍ରୁପ ‘ ଏ ’ କ୍ୟାଡର ସମୀକ୍ଷାରେ ପ୍ରସ୍ତାବିତ ପଦବୀ ନିର୍ଦ୍ଧାରିତ ସମୟରେ ସୃଷ୍ଟି ହେବା ଫଳରେ ପର୍ଯ୍ୟବେକ୍ଷଣ ଏବଂ ପ୍ରଶାସନିକ ଦକ୍ଷତା ବୃଦ୍ଧି ପାଇବ ।


    • ବିଭିନ୍ନ ସ୍ତରରେ ଗ୍ରୁପ ‘ ଏ ’ କାର୍ଯ୍ୟକାରୀ ସାଧାରଣ ଡ୍ୟୁଟି କ୍ୟାଡରରେ 60ଟି ପଦବୀ ଏବଂ ଗ୍ରୁପ ‘ ଏ ’ ଅଣ ସାଧାରଣ କ୍ୟାଡରରେ ଦୁଇଟି ପଦବୀ ସୃଷ୍ଟି କରିବା ଲାଗି ଏହି ପ୍ରସ୍ତାବ ଉଦ୍ଦିଷ୍ଟ ।


    • ଅତିରିକ୍ତ ମହାନିର୍ଦ୍ଦେଶକଙ୍କ ନେତୃତ୍ୱ ଏବଂ ମହାନିରୀକ୍ଷକଙ୍କ ସହଯୋଗରେ ଦୁଇଟି ନୂଆ କମାଣ୍ଡ (ଚଣ୍ଡିଗଡ଼ସ୍ଥିତ ପଶ୍ଚିମ କମାଣ୍ଡ ଏବଂ ଗୌହାଟୀରେ ପୂର୍ବ କମାଣ୍ଡର) ଗଠନ ଲାଗି ମଧ୍ୟ ଏହି ପ୍ରସ୍ତାବ ଅନୁମୋଦନ ଲାଭ କରିଛି ।


    କାର୍ଯ୍ୟାନ୍ୱୟନ :


    ଔପଚାରିକ ବିଜ୍ଞପ୍ତି/ଅନୁମୋଦନ ହାସଲ ହେବା ପରେ ନୂଆ କରି ସୃଷ୍ଟି ହୋଇଥିବା ପଦବୀଗୁଡ଼ିକୁ ନିଯୁକ୍ତି ନିୟମ ଅନୁଯାୟୀ ପୂରଣ କରାଯିବ ।


    ପ୍ରମୁଖ ବିଶେଷତ୍ୱ :


    କ) ସାଧାରଣ ଡ୍ୟୁଟି କ୍ୟାଡର


    ଗ୍ରୁପ ‘ ଏ ’ ପଦବୀର ବର୍ତ୍ତମାନର ଢାଂଚାକୁ 1147ରୁ ବୃଦ୍ଧି କରାଯାଇ 1207ଟି ପଦବୀ ସୃଷ୍ଟି କରାଯାଇଛି :-


    ଦୁଇଟି ଅତିରିକ୍ତ ମହାନିର୍ଦ୍ଦେଶକ ପଦବୀ ବୃଦ୍ଧି


    • 10ଟି ମହାନିରୀକ୍ଷକ ପଦବୀ ବୃଦ୍ଧି


    • 10ଟି ଉପ ମହାନିରୀକ୍ଷକ ପଦବୀ ବୃଦ୍ଧି


    • 13ଟି କମାଣ୍ଡାଣ୍ଟ ପଦବୀ ବୃଦ୍ଧି


    • 21ଟି ସି ର 16ଟି ପଦବୀ ବୃଦ୍ଧି


    • 9ଟି ଉପ କମାଣ୍ଡାଣ୍ଟ ପଦବୀ ବୃଦ୍ଧି


    ଖ) ଅଣ ସାଧାରଣ ଡ୍ୟୁଟି କ୍ୟାଡର


    • ଦୁଇଟି ମହାନିର୍ଦ୍ଦେଶକ ପଦବୀ ନୂତନ ଭାବେ ବୃଦ୍ଧି


    **********

    
    
    (Release ID: 1588979) Visitor Counter : 16