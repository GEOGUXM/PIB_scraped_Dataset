      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରିୟାଦଠାରେ ଭବିଷ୍ୟତ ପୁଞ୍ଜିନିବେଶ ପ୍ରୟାସ ମଞ୍ଚରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 29 OCT 2019 8:34PM by PIB Bhubaneshwar


    ଆପଣଙ୍କର ରାଜସୀ ମହାରାଣୀ , ମହାମହିମ , ଭଦ୍ରବ୍ୟକ୍ତି ଓ ଭଦ୍ରମହିଳାଗଣ , ବନ୍ଧୁଗଣ , ନମସ୍କାର , ଶୁଭସନ୍ଧ୍ୟା ।


    ମୁଁ ମହାମହିମ ରାଜା ଏବଂ ଦୁଇଟିଯାକ ପବିତ୍ର ମସଜିଦର ତତ୍ତ୍ଵାବଧାରକ ଏବଂ ମୋର ଭାଇ ମହାମହିମ ଯୁବରାଜଙ୍କୁ ଧନ୍ୟବାଦ ଜଣାଇବାକୁ ଚାହିଁବି କି ସେମାନେ ମୋତେ ଏହି ମଞ୍ଚରେ ଅଂଶଗ୍ରହଣ କରିବା ପାଇଁ ନିମନ୍ତ୍ରଣ କରିଛନ୍ତି । ସାଉଦୀ ଆରବ ଏବଂ ଏଠାରେ ରହିଥିବା ପବିତ୍ର ମସଜିଦ୍ , ହେଉଛି ଦୁନିଆର କୋଟି କୋଟି ଲୋକମାନଙ୍କର ଆସ୍ଥାର କେନ୍ଦ୍ର । ଏହି ଭୂମି ବିଶ୍ୱ ଅର୍ଥନୀତିର ମଧ୍ୟ ଉର୍ଜ୍ଜା ସ୍ରୋତ ରହି ଆସିଛି । ଆଜି ରିୟାଦର ଏହି ଉର୍ଜ୍ଜାବାନ ସହରରେ ଆପଣମାନଙ୍କ ମଧ୍ୟରେ ମୋତେ ମଧ୍ୟ ସକରାତ୍ମକ ଉର୍ଜ୍ଜା ଅନୁଭବ ହେଉଛି ।


    ବନ୍ଧୁଗଣ ,


    ଭବିଷ୍ୟତ ପୁଞ୍ଜିନିବେଶ ପ୍ରୟାସ ମଞ୍ଚ ବିଷୟରେ ଏହା ସ୍ପଷ୍ଟ କରୁଛୁ କି ଏହି ମଞ୍ଚର ଉଦ୍ଦେଶ୍ୟ କେବଳ ଏଠାକାର ଅର୍ଥତନ୍ତ୍ରର ହିଁ ଚର୍ଚ୍ଚା କରିବା ନୁହେଁ ବରଂ ବିଶ୍ୱରେ ଉଙ୍କିମାରୁଥିବା ପ୍ରବୃତିଗୁଡ଼ିକୁ ବୁଝିବା ଆଉ ଏଥିରେ ମଧ୍ୟ ବିଶ୍ୱକଲ୍ୟାଣର ରାସ୍ତାକୁ ଖୋଜିବା । ଏହି କାରଣରୁ , ଏହି ଗତିଶୀଳ ମଞ୍ଚ ବ୍ୟବସାୟ ଦୁନିଆର କ୍ୟାଲେଣ୍ଡରରେ ଏକ ଗୁରୁତ୍ୱପୂର୍ଣ୍ଣ ଅଂଶ ହୋଇଯାଇଛି । କେବଳ ତିନି ବର୍ଷର ଏକ କମ୍ ସମୟ ମଧ୍ୟରେ ହିଁ ଏହି ଫୋରମ୍ ଏକ ଦୀର୍ଘ ଯାତ୍ରା ସ୍ଥିର କରିଛି । ମୋର ମିତ୍ର ଏବଂ ଭାଇ ଯୁବରାଜ ହେଉଛନ୍ତି ଏହି ସଫଳତା ପାଇଁ ବହୁତ ବହୁତ ଧନ୍ୟବାଦର ପାତ୍ର । ତାଙ୍କର ଏହି ମଞ୍ଚକୁ ଡାଭୋସ ଅଫ୍ ଦି ଡେଜର୍ଟ କୁହାଯାଏ । ବିଗତ ଶତାବ୍ଦୀରେ ସାଉଦୀ ଆରବର ଲୋକମାନଙ୍କର ପରିଶ୍ରମ ଏବଂ ଈଶ୍ୱରଙ୍କ ଆଶୀର୍ବାଦ ଏହି ମରୁଭୂମିକୁ ସୁନାରେ ପରିଣତ କରିଛି । ଯଦି ଚାହିଁ ଥାଆନ୍ତେ ତ ସାଉଦୀ ଆରବର ନେତୃତ୍ୱ ଖୁବ୍ ଆରାମରେ ବସି ପାରିଥାଆନ୍ତା , କିନ୍ତୁ ନିଜର ଆଗାମୀ ପିଢିର ବଂଶଧରମାନଙ୍କ ବିଷୟରେ ଚିନ୍ତା କଲେ , ଭବିଷ୍ୟତର ଚିନ୍ତା କଲେ , ସମଗ୍ର ମାନବତା ସମ୍ପର୍କରେ ଚିନ୍ତା କଲେ । ମୁଁ ମହାମହିମ ଯୁବରାଜଙ୍କୁ ଏହି କଥା ପାଇଁ ମଧ୍ୟ ଶୁଭେଚ୍ଛା ଜଣାଉଛି କି ସେମାନେ ଏହି ମଞ୍ଚର ନାମ ହିଁ କେବଳ ଫ୍ୟୁଚର ରଖି ନାହାଁନ୍ତି , ବରଂ ଏହାର ସଂପୂର୍ଣ୍ଣ ପରିକଳ୍ପନା ଆଗକୁ ଦେଖୁଥିଲା ଭଳି , ଭବିଷ୍ୟତ ପ୍ରତି ହୋଇଛି ଉନ୍ମୁକ୍ତ । ଏଭଳି ପରିସ୍ଥିତିରେ , ସେମାନଙ୍କର ଭାଇ ଏବଂ ପଡୋଶୀ ହୋଇଥିବା ଯୋଗୁଁ , ଏହି ଉଚ୍ଚକୋଟୀର ନବସୃଜନରେ ଦୁନିଆର ସବୁଠାରୁ ଦ୍ରୁତ ବିକାଶଶୀଳ ଅର୍ଥବ୍ୟବସ୍ଥାର ପ୍ରତିନିଧିତ୍ୱ କରିବା ହେଉଛି ମୋ ପାଇଁ ଏକ ସ୍ୱାଭାବିକ କଥା ।


    ବନ୍ଧୁଗଣ ,


    ମୁଁ ଆପଣମାନଙ୍କ ଗହଣରେ ଭାରତର ଲୋକମାନଙ୍କର ଶୁଭେଚ୍ଛା ନେଇ ଆସିଛି । ସାଉଦୀଆରବ ସହିତ ଆମର ସମ୍ପର୍କ ହଜାର ହଜାର ବର୍ଷ ଧରି ରହି ଆସିଛି । ଏଭଳି ବନ୍ଧୁତ୍ୱ ରହି ଆସିଛି ଯେଭଳି ଆପଣ କହୁଛନ୍ତି – ସଦକତୁମ , ଯେ ଜଣଙ୍କ ପାଖରେ ଅନ୍ୟଜଣଙ୍କୁ ନିଜର ଭଳି ଲାଗୁଛି । ଆମର ଐତିହାସିକ ସମ୍ବନ୍ଧ ଏବଂ ସମ୍ପର୍କ ଆମର ରଣନୀତିକ ଭାଗିଦାରୀର ମଧ୍ୟ ସୁଦୃଢ଼ ମୂଳଦୁଆ ରଖିଛି । ଆଉ ଆଜି ଆମେ ଯୁବରାଜଙ୍କ ସହିତ କଥାବାର୍ତ୍ତାରେ ରଣନୀତିକ ଭାଗିଦାରୀର ପରିଷଦର ସ୍ଥାପନା କରି ନିଜର ସମ୍ବନ୍ଧକୁ ନୂତନ ଉଚ୍ଚତା ପ୍ରଦାନ କରିଛୁ । ମହାମହିମ ମହାରାଜ ଏବଂ ରାଜକୀୟ ପରମ୍ପରାର ପ୍ରତିନିଧି ଯୁବରାଜଙ୍କ ମାର୍ଗଦର୍ଶନ ଫଳରେ ଆମ ସମ୍ବନ୍ଧରେ ଅପ୍ରତ୍ୟାଶିତ ପ୍ରଗତି ଏବଂ ଆପଣାପଣ ଆଣି ପାରିଛୁ । ମୁଁ ତାଙ୍କର ପ୍ରୟାସ ପାଇଁ , ଭାରତ ପ୍ରତି ତାଙ୍କର ଆପଣାର ଭାବ ପାଇଁ ସେମାନଙ୍କ ପ୍ରତି ନିଜର କୃତଜ୍ଞତା ଜଣାଉଛି ।


    ସାଥୀଗଣ ,


    ଭବିଷ୍ୟତ ପୁଞ୍ଜିନିବେଶ ପ୍ରୟାସ ମଞ୍ଚରେ ଆଜି ମୋତେ , “ ବିଶ୍ୱସ୍ତରୀୟ ବ୍ୟବସାୟ ପାଇଁ ପରବର୍ତ୍ତି ପ୍ରୟାସ କ ’ ଣ ” ଆଉ ସେଥିରେ ଭାରତରେ ଉଙ୍କି ମାରୁଥିବା ସୁଯୋଗ ଏବଂ ସମ୍ଭାବନାଗୁଡ଼ିକୁ , ଆମର ଆଶା ଏବଂ ଲକ୍ଷ୍ୟଗୁଡ଼ିକ ଉପରେ ନିଜର କଥା ରଖିବାର ସୁଯୋଗ ମିଳିଛି । ଭାରତ ଆଗାମୀ ପାଞ୍ଚ ବର୍ଷ ମଧ୍ୟରେ ନିଜର ଅର୍ଥନୀତିକୁ ଦୁଇଗୁଣା କରି 5 ଟ୍ରିଲିୟନ ଡଲାର ପର୍ଯ୍ୟନ୍ତ ପହଞ୍ଚାଇବାର ଲକ୍ଷ୍ୟ ରଖିଛି । ଏଭଳି ସମୟରେ ତ ଏ ବିଷୟ ଆହୁରି ମଧ୍ୟ ପ୍ରାସଙ୍ଗିକ ଏବଂ ମହତ୍ୱପୂର୍ଣ୍ଣ ହୋଇ ଯାଇଛି ।


    ସାଥୀଗଣ ,


    ଆଜି ଯେତେବେଳେ ଭାରତରେ ଆମେ ବିକାଶକୁ ଗତି ଦେବା ପାଇଁ ଚାହୁଁଛୁ ତ ଆମକୁ ଉଙ୍କିମାରୁଥିବା ପ୍ରବୃତ୍ତି ଗୁଡ଼ିକୁ ଭଲ ଭାବେ ବୁଝିବା ଦରକାର । ତେଣୁ , ଆଜି ମୁଁ ଆପଣଙ୍କ ସହିତ ବିଶ୍ୱସ୍ତରୀୟ ବ୍ୟବସାୟକୁ ପ୍ରଭାବିତ କରୁଥିବା ପାଞ୍ଚଟି ବଡ଼ ପ୍ରବୃତି ଗୁଡ଼ିକ ବିଷୟରେ କଥା ହେବାକୁ ଚାହିଁବି । ପ୍ରଥମ ପ୍ରବୃତି ହେଉଛି – ବୈଷୟିକ ଜ୍ଞାନ ଏବଂ ନବସୃଜନର ପ୍ରଭାବ ହେଉଛି , ଦ୍ୱିତୀୟ – ବିଶ୍ୱସ୍ତରୀୟ ପ୍ରଗତି ପାଇଁ ଭିତ୍ତିଭୂମିର ଗୁରୁତ୍ୱ ହେଉଛି , ତୃତୀୟ – ମାନବ ସମ୍ବଳ ଏବଂ ଭବିଷ୍ୟତ କାର୍ଯ୍ୟରେ ଆସୁଥିବା ପରିବର୍ତ୍ତନ ହେଉଛି , ଚତୁର୍ଥ - ପରିବେଶ ପାଇଁ ଦୟାଭାବ ଏବଂ ପଞ୍ଚମ ପ୍ରବୃତି ହେଉଛି – ବ୍ୟବସାୟ ଅନୁକୂଳ ପ୍ରଶାସନ ।


    ବନ୍ଧୁଗଣ!


    ବୈଷୟିକ ଜ୍ଞାନ ଏବଂ ନବସୃଜନର ବଢ଼ୁଥିବା ପ୍ରଭାବର ଆମେ ହେଉଛେ ପ୍ରତ୍ୟକ୍ଷ ସାକ୍ଷୀ । ପରିବର୍ତ୍ତିତ ଟେକ୍ନୋଲୋଜି ଯେପରି କୃତ୍ରିମ ବୌଦ୍ଧିକତା , ଜେନେଟିକ୍ସ , ଏବଂ ନାନୋ ଟେକ୍ନୋଲୋଜି , ଗବେଷଣାରୁ ଆଗକୁ ବଢ଼ି ଆଜି ଦୈନନ୍ଦିନ ଜୀବନର ଏକ ଅଙ୍ଗ ହୋଇ ଯାଉଛି । ବୈଷୟିକ ଜ୍ଞାନର ଏହି ପରିବର୍ତ୍ତନ ଦ୍ୱାରା ସେହି ସମାଜକୁ ସବୁଠାରୁ ଅଧିକ ଲାଭ ହୋଇଛି ଯେଉଁଥିରେ ନୂତନ ବୈଷୟିକ ଜ୍ଞାନକୁ ଆପଣେଇବା ଏବଂ ସେଗୁଡ଼ିକରେ ଆଗାମୀ ନବସୃଜନର ସଂସ୍କୃତି ବିକଶିତ ହୋଇଛି । ଭାରତରେ ଆମର ଏହି ସଂସ୍କୃତିକୁ ସୁଦୃଢ଼ କରିବା ପାଇଁ ଅନେକ ସ୍ତରରେ କାର୍ଯ୍ୟ କରାଯାଇଛି । ସେ ହୁଏତ ଯୁବକମାନଙ୍କ ପାଇଁ ଷ୍ଟାର୍ଟ-ଅପ ଆହ୍ୱାନ ହେଉ କିମ୍ବା ହ୍ୟାକାଥନ ହେଉ । କିମ୍ବା ବିଦ୍ୟାଳୟ ପିଲାଙ୍କ ପାଇଁ ଅଟଳ ଟିଙ୍କରିଂ ଲ୍ୟାବ , ଯେଉଁଠାରେ ସେମାନେ ନବସୃଜନ ଅନୁଭୁତ ହେଉଛି । ଆଜି ଭାରତରେ ଗବେଷଣା ଏବଂ ବିକାଶଠାରୁ ଆରମ୍ଭ କରି ବୈଷୟିକ-ଔଦ୍ୟୋଗିକର ଏକ ବ୍ୟାପକ ଇକୋ-ସିଷ୍ଟମ ପ୍ରସ୍ତୁତ ହେଉଛି । ଆମର ଏହି ପ୍ରୟାସଗୁଡ଼ିକର ଫଳାଫଳ ମଧ୍ୟ ଆସିବା ଆରମ୍ଭ ହୋଇଗଲାଣି । ଆଜି ଭାରତ ଦୁନିଆର ତୃତୀୟ ସର୍ବବୃହତ ଷ୍ଟାର୍ଟ-ଅପ୍ ଇକୋ-ସିଷ୍ଟମ ହୋଇଯାଇଛି । ଭାରତର ଟିୟର-2 ଏବଂ ଟିୟର-3 ସହରରେ ମଧ୍ୟ ଷ୍ଟାର୍ଟ-ଅପ୍ସ ବିକଶିତ ହେଉଛି । ଭାରତରେ 1 ବିଲିୟନ ୟୁଏସ୍ ଡଲାରରୁ ଅଧିକ ମୂଲ୍ୟଯୁକ୍ତ ୟୁନିକର୍ଣ୍ଣସର ସଂଖ୍ୟା ବୃଦ୍ଧି ପାଇବାରେ ଲାଗିଛି । ଆମର ବହୁ ଷ୍ଟାର୍ଟ-ଅପ୍ସ୍ ବିଶ୍ୱସ୍ତରରେ ନିବେଶ କରିବାକୁ ଲାଗିଲେଣି । ଭାରତୀୟ ଷ୍ଟାର୍ଟ-ଅପ୍ସ୍ ସବୁକିଛି କରିପାରୁଛନ୍ତି , ଖାଦ୍ୟ ଯୋଗାଣଠାରୁ ଆରମ୍ଭ କରି ପରିବହନ , ଆତିଥେୟତା ଠାରୁ ଆରମ୍ଭ କରି ଡାକ୍ତରୀ ଚିକିତ୍ସା , ଏପରିକି ପର୍ଯ୍ୟଟନ ପର୍ଯ୍ୟନ୍ତ । ଆଉ ଏଥିପାଇଁ , ବିଶ୍ୱର ସମସ୍ତ ନିବେଶକ , ବିଶେଷକରି ଉଦ୍ୟମୀ ନିବେଶକଙ୍କୁ ମୋର ଅନୁରୋଧ ହେଉଛି କି ଆପଣମାନେ ଆମର ଷ୍ଟାର୍ଟ-ଅପ୍ସ୍ ଇକୋ ସିଷ୍ଟମର ଲାଭ ଉଠାନ୍ତୁ । ମୋର ସଂପୂର୍ଣ୍ଣ ବିଶ୍ୱାସ ରହିଛି କି ଭାରତରେ ନବସୃଜନରେ କରାଯାଇଥିବା ନିବେଶ ସବୁଠାରୁ ଅଧିକ ଲାଭ ପ୍ରଦାନ କରିବ । ଆଉ ଏହିସବୁ ଲାଭ କେବଳ ଭୌତିକ ହେବ ନାହିଁ , ବରଂ ଯୁବକମାନଙ୍କୁ ଶକ୍ତି ପ୍ରଦାନ କରିବ ।


    ବନ୍ଧୁଗଣ!


    ବିଶ୍ୱସ୍ତରୀୟ ବୃଦ୍ଧି ଏବଂ ବ୍ୟବସାୟର ବିକାଶ ପାଇଁ ଭିତ୍ତିଭୂମିର ମହତ୍ୱ କ୍ରମାଗତ ଭାବେ ବୃଦ୍ଧି ହୋଇ ଚାଲିଛି । ମୁଁ ମାନୁଛି କି ଭିତ୍ତିଭୂମି ହେଉଛି ଏକ ସୁଯୋଗ ପରିବୃଦ୍ଧିକାରୀ । ଭିତ୍ତିଭୂମି ବ୍ୟବସାୟ ପାଇଁ ନିବେଶ ନିମନ୍ତେ ବ୍ୟାପକ ସୁଯୋଗ ସୃଷ୍ଟି କରିଥାଏ । ତ ଅନ୍ୟପକ୍ଷରେ ବ୍ୟବସାୟର ବୃଦ୍ଧି ପାଇଁ ଭିତ୍ତିଭୂମିର ଆବଶ୍ୟକତା ରହିଛି ।


    ସାଥୀଗଣ ,


    ଆଜି ବିଶ୍ୱରେ ଭୌତିକ ଭିତ୍ତିଭୂମିର ସୁଯୋଗ ସବୁଠାରୁ ଅଧିକ ବିକାଶଶୀଳ ଦେଶରେ ରହିଛି । ଏସିଆରେ ଦେଖିବା ତ , ଭିତ୍ତିଭୂମିରେ ପ୍ରତି ବର୍ଷ 700 ବିଲିୟନ ଆମେରିକୀୟ ଡଲାରର ନିବେଶର ଆବଶ୍ୟକତା ରହିଛି । ଭାରତରେ ଆମେ ଆଗାମୀ କିଛି ବର୍ଷରେ ଭିତ୍ତିଭୂମି କ୍ଷେତ୍ରରେ 1.5 ଟ୍ରିଲିୟନ ଡଲାର ନିବେଶ କରିବାର ଲକ୍ଷ୍ୟ ରଖିଛୁ । ଆଉ ପୁଣି , ଆଜି ଆମେ ଭିତ୍ତିଭୂମି କ୍ଷେତ୍ରରେ ସ୍ଥାଣୁତାର ସହ ଚିନ୍ତା କରୁ ନାହୁଁ ବରଂ ଆମର ପ୍ରୟାସରେ ସମନ୍ୱିତ ଆଭିମୁଖ୍ୟ ରହିଛି । ଗୋଟିଏ ରାଷ୍ଟ୍ର ଗୋଟିଏ ପାୱାର ଗ୍ରୀଡ଼୍ , ଗୋଟିଏ ରାଷ୍ଟ୍ର ଗୋଟିଏ ଗ୍ୟାସ ଗ୍ରୀଡ଼୍ ଏବଂ ଗୋଟିଏ ରାଷ୍ଟ୍ର ଗୋଟିଏ ୱାଟର ଗ୍ରୀଡ଼୍ , ଗୋଟିଏ ରାଷ୍ଟ୍ର ଗୋଟିଏ ମୋବିଲିଟି କାର୍ଡ , ଗୋଟିଏ ରାଷ୍ଟ୍ର ଗୋଟିଏ ଅପ୍ଟିକାଲ ଫାଇବର ନେଟୱାର୍କ , ଭଳି ଅନେକ ପ୍ରୟାସ ମାଧ୍ୟମରେ ଆମେ ଭାରତର ଭିତ୍ତିଭୂମିକୁ ସମନ୍ୱିତ କରୁଛୁ । ଆମେ ପ୍ରତ୍ୟେକ ଭାରତୀୟଙ୍କୁ ଘର ଦେବାର , ଆଉ ପ୍ରତ୍ୟେକ ଘର ପର୍ଯ୍ୟନ୍ତ ବିଜୁଳି ଏବଂ ପାଇପ୍ ଯୋଗେ ପାନୀୟଜଳ ପହଞ୍ଚାଇବାର ଲକ୍ଷ୍ୟ ରଖିଛୁ । ଭିତ୍ତିଭୂମିର ନିର୍ମାଣରେ ନିଜର ଗତି ଏବଂ ମାନକକୁ ମଧ୍ୟ ଆମେ ଅଦ୍ଭୁତପୂର୍ବ ଭାବେ ବୃଦ୍ଧି କରିଛୁ । ଆଉ ଏଥିପାଇଁ ଭାରତରେ ଭିତ୍ତିଭୂମିର ଅଭିବୃଦ୍ଧି ଦୁଇ ଅଙ୍କରେ ରହିବ , ଆଉ ଏଥିରେ ଦକ୍ଷତାର ପରିପୂର୍ଣ୍ଣତାର ସମ୍ଭାବନା ନାହିଁ । ଏହି କାରଣରୁ ନିବେଶକମାନଙ୍କୁ ସୁନିଶ୍ଚିତ ଲାଭର ସମ୍ଭାବନା ରହିବ ।


    ସାଥୀଗଣ ,


    ତୃତୀୟ ପ୍ରବୃତି ଅର୍ଥାତ ମାନବ ସମ୍ବଳ ଏବଂ ଭବିଷ୍ୟତର କାର୍ଯ୍ୟରେ ଆସୁଥିବା ପରିବର୍ତ୍ତନ ମଧ୍ୟ ହେଉଛି ମହତ୍ୱପୂର୍ଣ୍ଣ । ଆଜି ଆନ୍ତର୍ଜାତିକ ନିବେଶ ଗୁଣାତ୍ମକ ମାନବ ସମ୍ବଳର ଉପଲବ୍ଧତା ଉପରେ ନିର୍ଭର କରିଛି । ଏହା ସହିତ କୁଶଳୀ ମାନବ ସମ୍ବଳ ଯେକୌଣସି କମ୍ପାନୀର ମୂଲ୍ୟାୟନ ପାଇଁ ମାନଦଣ୍ଡ ପାଲଟି ଯାଇଛି । ଏଭଳି କ୍ଷେତ୍ରରେ ଦ୍ରୁତ ଗତିରେ ଲୋକଙ୍କୁ କୁଶଳୀ କରିବା ଆମ ସମ୍ମୁଖରେ ଏକ ଆହ୍ୱାନ ପାଲଟିଛି । ଯେଭଳି କାର୍ଯ୍ୟଶୈଳୀରେ ପରିବର୍ତ୍ତନ ଆସୁଛି , ସେ କ୍ଷେତ୍ରରେ ଆଗାମୀ ବର୍ଷମାନଙ୍କରେ ଆମକୁ ଅନେକ ଥର ଲୋକଙ୍କୁ ପୁନଃ ଦକ୍ଷ କରିବାକୁ ପଡ଼ିବ । ଶିକ୍ଷିତ-ଅଶିକ୍ଷିତ ଏବଂ ପୁନଃଶିକ୍ଷିତ ଚକ୍ରଣ ଜରୁରୀ ହୋଇ ପଡ଼ିବ ।


    ବନ୍ଧୁଗଣ ,


    ଭାରତର ଦକ୍ଷ ମାନବ ସମ୍ବଳକୁ ସାରା ବିଶ୍ୱରେ ଆଦର ଓ ପ୍ରତିଷ୍ଠା ମିଳୁଛି । ଭାରତୀୟ ପ୍ରତିଭା ଏଠାରେ ସାଉଦୀ ଆରବରେ ଅନୁଶାସିତ ଆଇନର ପାଳନ କରି ପରିଶ୍ରମୀ ଏବଂ କୁଶଳ କାର୍ଯ୍ୟବଳ ଭାବେ ନିଜର ଅନନ୍ୟ ପରିଚୟ ସୃଷ୍ଟି କରିଛନ୍ତି । ଭାରତରେ ଦକ୍ଷତାର ବିକାଶ କରିବା ପାଇଁ ଆମେ ଏକ ବ୍ୟାପକ ଦୃଷ୍ଟିଭଙ୍ଗୀ ପ୍ରସ୍ତୁତ କରିଛୁ ଆଉ ଏହା ଉପରେ କ୍ରମାଗତ ଭାବେ କାର୍ଯ୍ୟ କରାଯାଉଛି । ସ୍କିଲ ଇଣ୍ଡିଆ କାର୍ଯ୍ୟକ୍ରମ ମାଧ୍ୟମରେ ଆମେ ଆଗାମୀ 3-4 ବର୍ଷରେ 400 ମିଲିୟନ ଲୋକଙ୍କୁ ବିଭିନ୍ନ ଦକ୍ଷତାରେ ତାଲିମ ଦେବୁ । ଭାରତରେ ନିବେଶ କରୁଥିବା କମ୍ପାନୀଙ୍କୁ ଏହାଦ୍ୱାରା ନିଶ୍ଚିତ ଦକ୍ଷ ମାନବ ସମ୍ବଳ ମିଳିବ ।


    ସାଥୀଗଣ ,


    ଦକ୍ଷ ମାନବ ସମ୍ବଳର ହସ୍ତାନ୍ତର ସହଜ କରିବା ଦ୍ୱାରା ସମଗ୍ର ବିଶ୍ୱର ଅର୍ଥବ୍ୟବସ୍ଥା ବୃଦ୍ଧି ହେବ । ମୁଁ ମାନୁଛି କି ଆମକୁ ଅନ୍ତରାଷ୍ଟ୍ରୀୟ ବାଣିଜ୍ୟ ବୁଝାମଣାକୁ କେବଳ ସାମଗ୍ରୀ ମଧ୍ୟରେ ସୀମିତ ରଖିବା ଉଚିତ ନୁହେଁ । ବରଂ ମାନବ ସମ୍ବଳ ଆଉ ଦକ୍ଷତାର ଆଦାନ ପ୍ରଦାନକୁ ମଧ୍ୟ ତାହାର ବିଭିନ୍ନ ଅଙ୍ଗ ଭାବେ ସାମିଲ କରି ସେଥିରେ ସରଳତା ଆଣିବା ଦରକାର ।


    ଚତୁର୍ଥ ପ୍ରବୃତି ଅର୍ଥାତ ପର୍ଯ୍ୟାବରଣ ପ୍ରତି ଦୟାଭାବ , କେବଳ ଏକ ପ୍ରବୃତି ନୁହେଁ , ବରଂ ଆମ ସମୟର ଆବଶ୍ୟକତା ପାଲଟି ଯାଇଛି । ଜଳବାୟୁ ପରିବର୍ତ୍ତନର ପ୍ରଭାବ ଏବଂ ସ୍ୱଚ୍ଛ ଇନ୍ଧନର ମହତ୍ଵ ଏତେ ବ୍ୟାପକ ଯେ ତାକୁ ଅଣଦେଖା କରାଯାଇ ପାରିବନାହିଁ । ଆଗାମୀ ଦିନରେ ଆମର ଶକ୍ତି ଆହରଣର ପଦ୍ଧତି ଆହୁରି ବଦଳିବ । କୋଇଲାରୁ ତୈଳ ଏବଂ ତୈଳରୁ ଗ୍ୟାସ ଏବଂ ପୁଣି ଅକ୍ଷୟ ଶକ୍ତି ଆଡକୁ ଅଧିକ ଚାପ ପଡିବ । ଉର୍ଜ୍ଜାର ବ୍ୟୟ ଏବଂ ଉର୍ଜ୍ଜାରର ସଞ୍ଚୟ ଦୁଇଟି ଯାକ ହିଁ ମହତ୍ତ୍ଵପୂର୍ଣ୍ଣ , ଆଉ ମହଜୁଦ କରିବା ମଧ୍ୟ । ପର୍ଯ୍ୟାବରଣରେ ଅବନତିର ଆହ୍ୱାନ ମଧ୍ୟ ବଢି ଚାଲିବ । ଏହାକୁ ହୃଦୟଙ୍ଗମ କରି ଭାରତରେ ଆମେ ଗ୍ୟାସ ଏବଂ ତୈଳ କ୍ଷେତ୍ରର ଭିତ୍ତିଭୂମିରେ ବ୍ୟାପକ ମାତ୍ରାରେ ନିବେଶ ବୃଦ୍ଧି କରୁଛୁ । 2024 ସୁଦ୍ଧା ଆମେ ରିପାଇନିଙ୍ଗ , ପାଇପ ଲାଇନ୍ ଏବଂ ଗ୍ୟାସ ଟର୍ମିନାଲରେ 100 ବିଲିୟନ ଆମେରିକୀୟ ଡଲାର ପର୍ଯ୍ୟନ୍ତ ନିବେଶର ଲକ୍ଷ୍ୟ ରଖିଛୁ । ମୁଁ ଖୁସି ଯେ ସାଉଦୀ ଆର୍ମାକୋ ଭାରତରେ ପଶ୍ଚିମ ଉପକୂଳ ରିଫାଇନାରୀ ପ୍ରକଳ୍ପ-ଯାହା ହେବ ଏସିଆର ରିଫାଇନାରୀ - ସେଥିରେ ନିବେଶ କରିବାକୁ ନିଷ୍ପତ୍ତି ନେଇଛି । ଆମେ ନିକଟରେ ହିଁ ଡାଉନଷ୍ଟ୍ରିମ ସେକ୍ଟରରେ , ବିଶେଷ କରି ଖୁଚୁରା ବଜାରରେ ନିବେଶର ନୀତି ନିୟମକୁ ଆହୁରି ସରଳ କରିଛୁ , ଯାହାଦ୍ୱାରା ଏହି କ୍ଷେତ୍ରରେ ବ୍ୟବସାୟ ସୁଗମତା ଆହୁରି ବୃଦ୍ଧି ପାଇବ । ଏହା ବ୍ୟତୀତ ଆମେ ଅକ୍ଷୟ ଶକ୍ତି କ୍ଷେତ୍ରରୁ 175 ଜିଗା ୱାଟ ଉର୍ଜ୍ଜା ଉତ୍ପାଦନ କରିବାର ଯେଉଁ ଲକ୍ଷ୍ୟ ରଖିଥିଲୁ , ତାହାକୁ ମଧ୍ୟ ଆଗାମୀ ବର୍ଷ ମାନଙ୍କରେ ବୃଦ୍ଧି କରି 450 ଜିଗା ୱାଟ ପର୍ଯ୍ୟନ୍ତ ନେଇ ଯିବାକୁ ସ୍ଥିର କରିଛୁ । ଦ୍ରୁତ ଗତିରେ ବଢୁଥିବା ଭାରତର ଅର୍ଥନୀତି ପାଇଁ ଉର୍ଜ୍ଜାରେ ନିବେଶ କରିବା ହେଉଛି ବହୁତ ଜରୁରି । ଆଉ ଆମେ ଏଠାରେ ଉପସ୍ଥିତ ଶକ୍ତି କମ୍ପାନୀ ଗୁଡିକୁ ଏହି ଅବସରର ଲାଭ ଉଠାଇବା ପାଇଁ ଅନୁରୋଧ କରୁଛୁ ।


    ବନ୍ଧୁଗଣ ,


    ଅନ୍ତିମ କିନ୍ତୁ ଶେଷ ନୁହେଁ , ପଞ୍ଚମ ପ୍ରବୃତି ଅର୍ଥାତ ସରକାରଙ୍କର ପରିବର୍ତ୍ତିତ ଭୂମିକା ଏବଂ ତାହାର ବ୍ୟବସାୟର ଭବିଷ୍ୟତ ଉପରେ ମଧ୍ୟ ବହୁତ ବ୍ୟାପକ ପ୍ରଭାବ ରହିଛି । ମୋର ଗୁରୁତ୍ୱ ସବୁବେଳେ ସର୍ବନିମ୍ନ ସରକାର ଓ ସର୍ବାଧିକ ପ୍ରଶାସନ ଉପରେ ରହିଛି । ମୁଁ ବୁଝି ପାରୁଛି ଯେ , ପ୍ରତିଦ୍ୱନ୍ଦିତା , ନବସୃଜନ ଏବଂ ଗତିଶୀଳ ବ୍ୟବସାୟିକ କ୍ଷେତ୍ର ପାଇଁ ସକ୍ରିୟ ତଥା ପାରଦର୍ଶୀ ପ୍ରଶାସନ ଉତ୍ତମ ସୁବିଧା ଉପଲବ୍ଧକାରୀର ଭୂମିକା ତୁଲାଇ ପାରିବ । ସ୍ପଷ୍ଟ ନିୟମ ଏବଂ ନିରପେକ୍ଷ ବ୍ୟବସ୍ଥା ଘରୋଇ କ୍ଷେତ୍ରର ଅଭିବୃଦ୍ଧି ପାଇଁ ଆବଶ୍ୟକ । ଏହି ଚିନ୍ତାଧାରା ଏବଂ ଅଭିବ୍ୟକ୍ତି ସହିତ ଭାରତ ବିଗତ ପାଞ୍ଚ ବର୍ଷରେ ଆମେ ଅନେକ ପ୍ରମୁଖ ଢାଞ୍ଚା ଗତ ସଂସ୍କାର କରିଛୁ । ଏଫଡିଆଇ ନୀତିକୁ ସୁଗମ ଏବଂ ସରଳ କରିବା କାରଣରୁ ଆଜି ଭାରତ ବିଦେଶୀ ନିବେଶର ସବୁଠାରୁ ବଡ଼ କ୍ଷେତ୍ର ପାଲଟି ଯାଇଛି । ବିଗତ 5 ବର୍ଷରେ ଭାରତରେ 286 ବିଲିୟନ ଆମେରିକୀୟ ଡଲାର ପ୍ରତ୍ୟକ୍ଷ ବିଦେଶ ନିବେଶ ହୋଇଛି । ଏହା ବିଗତ 20 ବର୍ଷରେ ଭାରତରେ ମୋଟ ଏଫଡିଆଇ ଆଗମନର ହେଉଛି ପ୍ରାୟ ଅଧା । ଦେବାଳିଆ ଏବଂ ବ୍ୟାଙ୍କିଙ୍ଗ ସଂହିତା ହେଉ ଅବା ସାରାଦେଶ ପାଇଁ ଏକକ ଟିକସ ବ୍ୟବସ୍ଥା , ଆମେ କଠୋରରୁ କଠୋର ନିଷ୍ପତ୍ତି ନେଇଛୁ । ଆଜି ଭାରତର ଟିକସ ବ୍ୟବସ୍ଥା ଆଉ ଆଇପିଆର ଶାସନ ବିଶ୍ୱର ସବୁଠାରୁ ଉତ୍ତମ ବ୍ୟବସାୟିକ ଶାସନ ସହିତ ତୁଳନୀୟ । ଏଭଳି ସଂସ୍କାର କାରଣରୁ ପ୍ରତ୍ୟେକ ବିଶ୍ୱ ରାଙ୍କିଙ୍ଗରେ ଭାରତ ନିରନ୍ତର ଉନ୍ନତ ପ୍ରଦର୍ଶନ କରି ଚାଲିଛି । ପଣ୍ୟ ପରିବହନ ପ୍ରଦର୍ଶନ ସୁଚକାଙ୍କ , 10ଟି ସ୍ଥାନର ଲମ୍ପ ପ୍ରଦାନ କରି ବିଶ୍ୱ ନବସୃଜନ ସୂଚୀରେ 24 ନମ୍ବରର ସୁଧାର , ବିଶ୍ୱ ବ୍ୟାଙ୍କର ବ୍ୟବସାୟ ସୁଗମତା ସୂଚୀରେ 2014ରେ ଆମେ 142ରେ ଥିଲୁ । ସେଠାରୁ ଉପରକୁ ଉଠି ଆଜି 2019ରେ ଆମେ 63 ତମ ସ୍ଥାନରେ ଅଛୁ । କ୍ରମାଗତ ଭାବେ ତୃତୀୟ ବର୍ଷ ପାଇଁ ଆମେ ବିଶ୍ୱର ଶ୍ରେଷ୍ଠ 10 ସଂସ୍କାର ଆଣୁଥିବା ଦେଶ ମଧ୍ୟରେ ରହିଛୁ । ଆମେ 1500ରୁ ଅଧିକ ଏଭଳି ପୁରୁଣା ଆଇନକୁ ରଦ୍ଦ କରି ଦେଇଛୁ , ଯାହା ବିକାଶ କ୍ଷେତ୍ରରେ ପ୍ରତିବନ୍ଧକ ସୃଷ୍ଟି କରୁଥିଲା ।


    ସାଥୀଗଣ ,


    ବିଗତ ଚାରି-ପାଞ୍ଚ ବର୍ଷରେ ଅତିରିକ୍ତ 350 ମିଲିୟନରୁ ଅଧିକ ଲୋକଙ୍କୁ ବ୍ୟାଙ୍କିଙ୍ଗ ବ୍ୟବସ୍ଥା ସହିତ ସଂଯୋଗ କରାଯାଇଛି । ଭାରତରେ ଆଜି ପ୍ରାୟ ପ୍ରତ୍ୟେକ ନାଗରିକଙ୍କ ପାଖରେ ୟୁନିକ୍ ଆଇଡି , ମୋବାଇଲ ଫୋନ୍ ଏବଂ ବ୍ୟାଙ୍କ ଖାତା ଅଛି । ଏହି ବ୍ୟବସ୍ଥା ଯୋଗୁଁ ପ୍ରତ୍ୟେକ୍ଷ ସୁବିଧା ହସ୍ତାନ୍ତରରେ ପାରଦର୍ଶୀତା ଯୋଗୁଁ 20 ବିଲିୟନ ଡଲାରରୁ ଅଧିକ ଲିକେଜକୁ ବନ୍ଦ କରାଯାଇ ପାରିଛି । ଅର୍ଥାତ 20 ବିଲିୟନ ଡଲାରର ସଞ୍ଚୟ ହୋଇଛି । ସ୍ୱାସ୍ଥ୍ୟ ଯେ , କୌଣସି ସରକାରଙ୍କ ପାଇଁ ହେଉଛି ମହତ୍ୱପୁର୍ଣ୍ଣ ଦାୟିତ୍ୱ । ଏହି କ୍ଷେତ୍ରରେ ଗୁଣାତ୍ମକ ସେବା ବୃଦ୍ଧି କରିବା ପାଇଁ ଭାରତ ଅନେକ ପ୍ରୟାସ କରିଛି । ବିଶ୍ୱର ସର୍ବବୃହତ ସରକାରୀ ସ୍ୱାସ୍ଥ୍ୟ ବୀମା କାର୍ଯ୍ୟକ୍ରମ ଆୟୁଷ୍ମାନ ଭାରତରେ 50 କୋଟି, ଅର୍ଥାତ ଆମେରିକା , କାନାଡା ଏବଂ ମେକ୍ସିକୋର ମୋଟ ଜନସଂଖ୍ୟାରୁ ଅଧିକ ଲୋକଙ୍କୁ ସ୍ୱାସ୍ଥ୍ୟ ସୁବିଧା ପ୍ରଦାନ କରୁଛି । କେବଳ ଏତିକି ନୁହେଁ , ଏହି ଯୋଜନା ଯୋଗୁଁ ଭାରତରେ ସ୍ୱାସ୍ଥ୍ୟ ସୁରକ୍ଷାରେ ନିବେଶର ଅପାର ସମ୍ଭାବନା ବଢିଯାଇଛି । ଆଜି ଭାରତ ସର୍ବବୃହତ ସ୍ଵାସ୍ଥ୍ୟ ସେବା ଉପଭୋକ୍ତା ଏବଂ ଗୁଣାତ୍ମକ ସ୍ଵାସ୍ଥ୍ୟ ସେବା ଉପଳବ୍ଧକାରୀ ମଧ୍ୟ । ସ୍ଵାସ୍ଥ୍ୟ ସେବାରେ ଟେକ୍ନୋଲୋଜିର ବ୍ୟବହାରରେ ଆମେ ବିପ୍ଳବ ଆଣି ପାରିଛୁ । ଏହାଦ୍ୱାରା ନା କେବଳ ଅର୍ଥନୈତିକ ସୁଯୋଗ ସୃଷ୍ଟି ହୋଇଛି , ବରଂ କୋଟି କୋଟି ଲୋକଙ୍କ ଉତ୍ପାଦନ କ୍ଷମତା ବଢ଼ିଛି ।


    ସାଥୀଗଣ ,


    ଆଜିର ଏହି ମଞ୍ଚରୁ ମୁଁ ଆପଣମାନଙ୍କୁ ବିଶ୍ୱାସର ସହିତ କହିବାକୁ ଚାହୁଁଛି କି ଭାରତର ପ୍ରଗତିର ଏହି ଗତି ଆହୁରି ଗତିଶୀଳ ହେବ । ଆମେ ଦେଶର ବିକାଶ ସହିତ ଜଡ଼ିତ ପ୍ରତ୍ୟେକ ନିଷ୍ପତ୍ତି ନେଉଛୁ । ନା ଆମ ନୀତିରେ ବିଭ୍ରାନ୍ତି ଅଛି ନା ହିଁ ଆମ ଲକ୍ଷ୍ୟରେ ସନ୍ଦେହ ଅଛି । ଆମର 5 ଟ୍ରିଲିୟନ ଡଲାର ଅର୍ଥନୀତି ଲକ୍ଷ୍ୟର ରୋଡମ୍ୟାପ୍ ପ୍ରସ୍ତୁତ ହୋଇଛି । ଏହି ଲକ୍ଷ୍ୟ କେବଳ ପରିମାଣଭିତ୍ତିକ ଅଭିବୃଦ୍ଧିର ନୁହେଁ ବରଂ ପ୍ରତ୍ୟେକ ଭାରତୀୟଙ୍କ ଗୁଣାତ୍ମକ ଜୀବନ ଶୈଳୀକୁ ଉନ୍ନତ କରିବା ପାଇଁ ମଧ୍ୟ ଉଦ୍ଦିଷ୍ଟ । ଆମେ ବ୍ୟବସାୟ ସୁଗମତାରେ ନୁହେଁ , ସହାବସ୍ଥାନ ସୁଗମତାରେ ମଧ୍ୟ ସଂସ୍କାର ଆଣିଛୁ । ରାଜନୈତିକ ସ୍ଥିରତା , ଭବିଷ୍ୟତର ନୀତି ନିର୍ଦ୍ଧାରଣ ଏବଂ ବୃହତ ବିବିଧ ବଜାର ବ୍ୟବସ୍ଥା କାରଣରୁ , ଭାରତରେ ଆପଣମାନଙ୍କର ନିବେଶ ସବୁଠାରୁ ଅଧିକ ଲାଭଦାୟକ ରହିବ ।


    ବନ୍ଧୁଗଣ ,


    ଆମର ସହଯୋଗୀ ଦେଶର ସହଯୋଗ ଆମର ବିକାଶ ଯାତ୍ରାର ହେଉଛି ଅଭିନ୍ନ ଅଙ୍ଗ । ସମସ୍ତ ଦେଶ ସହିତ ପରିପୂରକତା ଅନ୍ୱେଷଣ କରି , ଆଉ ତାଳମେଳ ବୃଦ୍ଧିକରି , ଆମେ ବିଜୟୀ-ବିଜେତା ହେବାର ସମାଧାନ ପାଇଁ କାର୍ଯ୍ୟ କରୁଛୁ । ସାଉଦୀ ଆରବର 2030 ଦୃଷ୍ଟିପତ୍ର ଏବଂ ଅର୍ଥନୀତିକୁ ବ୍ୟାପକ କରିବା ପାଇଁ ଯୋଜନାଗୁଡ଼ିକୁ ସଫଳ କରିବା ପାଇଁ ଆମେ ସେମାନଙ୍କ ସହିତ ପାଦରେ ପାଦ ମିଳାଇ ଚାଲିବୁ ।


    ବନ୍ଧୁଗଣ ,


    ଭାରତର ସ୍ୱାଧୀନତାକୁ 2022ରେ 75 ବର୍ଷ ପୂରଣ ହେବ । ଆମେ ସେହି ସମୟ ପର୍ଯ୍ୟନ୍ତ ନ୍ୟୁ ଇଣ୍ଡିଆ ନିର୍ମାଣ ଲକ୍ଷ୍ୟ ନିଜ ସାମ୍ନାରେ ରଖିଛୁ । ସେହି ନ୍ୟୁ ଇଣ୍ଡିଆରେ ପ୍ରତ୍ୟେକ ଭାରତୀୟଙ୍କ ଆଖିରେ ନୂତନ ସ୍ୱପ୍ନ ରହିବ । ହୃଦୟରେ ନୂତନ ସମ୍ବଳ ଥିବ ଆଉ ପାଦରେ ନୂତନ ଶକ୍ତି ଥିବ । ସେହି ନୂତନ ଭାରତରେ ନୂତନ ସାମର୍ଥ୍ୟ ଏବଂ ନୂତନ କ୍ଷମତା ଥିବ ।


    ବନ୍ଧୁଗଣ ,


    ସେହି ସାମର୍ଥ୍ୟ ଏବଂ ଶକ୍ତିମାନ ଭାରତ କେବଳ ନିଜ ପାଇଁ ନୁହେଁ , ବରଂ ସମଗ୍ର ବିଶ୍ୱ ପାଇଁ ଶାନ୍ତି ଏବଂ ଉଲ୍ଲାସର ସ୍ରୋତ ହେବ । ଇତିହାସ ସାକ୍ଷୀ ରହିଛି କି ଭାରତ ଯେତେବେଳେ ବିଶ୍ୱର ସର୍ବବୃହତ ଅର୍ଥବ୍ୟବସ୍ଥା ଥିଲା , ଆଉ ସୈନ୍ୟବଳରେ ମଧ୍ୟ ସବଳ ଥିଲା , ସେତେବେଳେ ମଧ୍ୟ ଆମେ କାହା ଉପରେ ଚାପ ସୃଷ୍ଟି କରି ନଥିଲୁ , କାହା ଉପରେ ବଳ ପ୍ରୟୋଗ କରି ନ ଥିଲୁ । ଭାରତ ନିଜର କ୍ଷମତା ଏବଂ ଉପଲବ୍ଧିଗୁଡ଼ିକୁ ସମଗ୍ର ଦୁନିଆ ସହିତ ବାଣ୍ଟିଛି । କାରଣ ଆମେ ସମଗ୍ର ଦୁନିଆକୁ ଗୋଟିଏ ପରିବାର ବୋଲି ଭାବିଛୁ – ‘ ବସୁଧୈବ କୁଟୁମ୍ବକମ୍ ’ । ନୂତନ ଭାରତରେ ନୂତନ ଶକ୍ତି ରହିବ କିନ୍ତୁ ତା ’ ଚିନ୍ତାଧାରାରେ ସେହି ସନାତନ ଆତ୍ମା ଉଦ୍ଭାସିତ ହେବ । ଆମର ବିକାଶ ବିଶ୍ୱରେ ବିଶ୍ୱାସ ସୃଷ୍ଟି କରିବ । ଆମର ପ୍ରଗତି ପରସ୍ପର ପ୍ରେମ ବଢ଼ାଇବ । ବିଶ୍ୱକଲ୍ୟାଣର ଏହି ଯାତ୍ରାରେ ଭାରତ ସହିତ ସହଭାଗୀ ହେବା ପାଇଁ , ମୁଁ ଆପଣମାନଙ୍କୁ , ସମଗ୍ର ବିଶ୍ୱର ବ୍ୟବସାୟୀ ଗୋଷ୍ଠୀଙ୍କୁ ଆମନ୍ତ୍ରିତ କରୁଛି । ମୋର ଟିମ୍ ସଦାସର୍ବଦା ଆପଣମାନଙ୍କ ସହାୟତା ପାଇଁ ତତ୍ପର ଅଛୁ । ଆପଣମାନେ ମୋତେ କିଛି ବିଚାର ବିନିମୟ କରିବାର ସୁଯୋଗ ଦେଲେ ଆଉ ମୋତେ ଧ୍ୟାନର ସହିତ ଶୁଣିଲେ । ଏଥିପାଇଁ ମୁଁ ଆପଣମାନଙ୍କୁ ବହୁତ ବହୁତ ଧନ୍ୟବାଦ ଜଣାଉଛି । ପୁଣିଥରେ ଯୁବରାଜଙ୍କୁ , ମହାରାଜଙ୍କୁ ହୃଦୟର ସହିତ କୃତଜ୍ଞତା ଜଣାଇ ମୋ ବକ୍ତବ୍ୟ ଶେଷ କରୁଛି , ବହୁତ ବହୁତ ଧନ୍ୟବାଦ ।


    **************

    
    
    (Release ID: 1589866) Visitor Counter : 13