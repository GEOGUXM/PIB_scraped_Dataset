      କ୍ୟାବିନେଟ

      ଦିଲ୍ଲୀରେ ଅନଧିକୃତ କଲୋନୀମାନଙ୍କର 40 ଲକ୍ଷ ଅଧିବାସୀଙ୍କୁ ସମ୍ପତ୍ତିର ମାଲିକାନା କିମ୍ବା ବନ୍ଧକ ରଖିବା/ହସ୍ତାନ୍ତରଣର ଅଧିକାର ପ୍ରଦାନ କରିବା ନିୟମକୁ କ୍ୟାବିନେଟର ମଞ୍ଜୁରି
      • ସଂସଦର ଆଗାମୀ ଅଧିବେଶନରେ ବିଧେୟକ ଆଗତ ହେବ

      Posted On: 23 OCT 2019 3:45PM by PIB Bhubaneshwar

    କେନ୍ଦ୍ର ମନ୍ତ୍ରୀମଣ୍ଡଳ ଦିଲ୍ଲୀର ଅନଧିକୃତ କଲୋନୀର ଅଧିବାସୀମାନଙ୍କୁ ସମ୍ପତ୍ତି ମାଲିକାନା ଅଧିକାର କିମ୍ବା ଏହାକୁ ବନ୍ଧକ ରଖିବା/ହସ୍ତାନ୍ତରଣର ଅଧିକାର ପ୍ରଦାନ ପ୍ରସ୍ତାବକୁ ମଞ୍ଜୁରି ପ୍ରଦାନ କରିଛି । ମନ୍ତ୍ରୀମଣ୍ଡଳ ଏହି ପ୍ରସ୍ତାବକୁ ଲାଗୁ କରିବା ପାଇଁ ସଂସଦର ଆଗାମୀ ଅଧିବେଶନରେ ବିଧେୟକ ଆଗତ କରିବା ପାଇଁ ମଞ୍ଜୁରି ପ୍ରଦାନ କରିଛି ।


    ଦିଲ୍ଲୀରେ ଅନଧିକୃତ କଲୋନୀର ଅଧିବାସୀଙ୍କୁ ଲାଭ ଓ ପ୍ରମୁଖ ପ୍ରଭାବ:

      * ଏହି ନିର୍ଣ୍ଣୟ ଫଳରେ ପାଖାପାଖି 175 ବର୍ଗ କିଲୋମିଟର ଧରି ବ୍ୟାପ୍ତ ଅନଧିକୃତ କଲୋନୀମାନଙ୍କର 40 ଲକ୍ଷରୁ ଅଧିକ ଅଧିବାସୀଙ୍କୁ ଲାଭ ମିଳିବ , କାରଣ ଏହି କଲୋନୀମାନଙ୍କରେ ବିକାଶ/ପୁନର୍ବିକାଶ କରାଯାଇପାରିବ , ଯାହାଦ୍ୱାରା ସ୍ୱଚ୍ଛ , ସୁରକ୍ଷିତ ଏବଂ ସୁସ୍ଥ ରହିବା ପାଇଁ ବାତାବରଣ ଉପଲବ୍ଧ ହେବ ।
      * ଅନଧିକୃତ କଲୋନୀମାନଙ୍କର ଅଧିବାସୀମାନଙ୍କୁ ସତ୍ତ୍ଵାଧିକାର/ହସ୍ତାନ୍ତରଣ ଅଧିକାର , ମୌଳିକ ଅବସଂରଚନା ଓ ନାଗରିକ ସୁବିଧାର ଅଭାବ ଭଳି ସମସ୍ୟାର ସାମନା କରିବାକୁ ପଡିଥାଏ । ଏହିସବୁ ପ୍ରମୁଖ ସମସ୍ୟା ଗୁଡ଼ିକର ସମାଧାନ ଏହି ଐତିହାସିକ ପଦକ୍ଷେପ ମାଧ୍ୟମରେ ହୋଇପାରିବ ।
      * ମାଲିକାନା ଦସ୍ତାବିଜକୁ ମାନ୍ୟତା ପ୍ରଦାନ କରାଯିବା ପଦକ୍ଷେପ ଫଳରେ ଏହି କଲୋନୀମାନଙ୍କରେ ସମ୍ପତ୍ତିର ମାଲିକମାନଙ୍କୁ ସମ୍ପତ୍ତିର ବୈଧାନିକ କାରବାରରେ ସୁବିଧା ମିଳିବ । ସମ୍ପତ୍ତି ଉପରେ ବୈଧାନିକ ସତ୍ତ୍ଵାଧିକାର ପ୍ରଦାନ କରିବା ବ୍ୟତୀତ ଏହି ନିର୍ଣ୍ଣୟ ଫଳରେ ସମ୍ପତ୍ତି ଧାରକମାନଙ୍କୁ ସୁରକ୍ଷିତ ଅବସଂରଚନାରେ ନିବେଶ କରିବାରେ ପ୍ରୋତ୍ସାହନ ମିଳିବ , ଯେଉଁ କାରଣରୁ ଏହି କଲୋନୀମାନଙ୍କରେ ବାସ କରିବାର ସ୍ଥିତିରେ ସୁଧାର ଆସିବ ।
      * ଏହି ନିଷ୍ପତ୍ତି 1797 ଚିହ୍ନଟ କରାଯାଇଥିବା ଅନଧିକୃତ କଲୋନୀ ଉପରେ ଲାଗୁ ହେବ , ଯେଉଁଠାରେ ନିମ୍ନ ଆୟ ବର୍ଗର ଲୋକ ରୁହନ୍ତି । ଏହି ନିର୍ଣ୍ଣୟ ଡିଡିଏ ଦ୍ୱାରା ଚିହ୍ନଟ କରାଯାଇଥିବା 69ଟି ସମୃଦ୍ଧ କଲୋନୀମାନଙ୍କ ଉପରେ ଲାଗୁ ହେବ ନାହିଁ ଯେଉଁଥିରେ ସୈନିକ ଫାର୍ମ , ମହେନ୍ଦ୍ରୁ ଏନକ୍ଲେଭ ଏବଂ ଅନନ୍ତ ରାମ ଡାଏରୀ ସାମିଲ ରହିଛି ।
      * ମାଲିକାନାର ସତ୍ତ୍ଵାଧିକାର କାର୍ପେଟ ଅଞ୍ଚଳ/ଭୂଖଣ୍ଡର ଆକାର ଆଧାରରେ ସ୍ୱଳ୍ପ ଶିଳ୍କ ପ୍ରଦାନ ମାଧ୍ୟମରେ ପ୍ରଦାନ କରାଯିବ । ଅନଧିକୃତ କଲୋନୀ ଆଖପାଖରେ ଆବାସିକ ଅଞ୍ଚଳର ଉଚ୍ଚତମ ବର୍ଗର କଲୋନୀମାନଙ୍କର ସର୍କଲ ଦରକୁ ଆଖିଆଗରେ ରଖି ସରକାରୀ ଜମିରେ ନିର୍ମାଣ ହୋଇଥିବା କଲୋନୀମାନଙ୍କ ସମ୍ବନ୍ଧରେ ଶୁଳ୍କ 0.5 ପ୍ରତିଶତ (100 ବର୍ଗମିଟରରୁ କମ) , ଏକ ପ୍ରତିଶତ (100-250 ବର୍ଗମିଟର ପାଇଁ) ଏବଂ 2.5 ପ୍ରତିଶତ (250 ବର୍ଗମିଟରରୁ ଅଧିକ) ହେବ ।
      * ଘରୋଇ ଜମିରେ ନିର୍ମାଣ ହୋଇଥିବା କଲୋନୀମାନଙ୍କର ଶୁଳ୍କ ସରକାରୀ ଜମି ଉପରେ ଲାଗୁ ହେଉଥିବା ଶୁଳ୍କର ପ୍ରାୟ ଅଧା ହେବ ।

    ବିବରଣୀ:

      * ସଂସଦର ଆଗାମୀ ଅଧିବେଶନରେ , କେନ୍ଦ୍ର ସରକାର ଜେନେରାଲ ପାୱାର ଅଫ ଆଟର୍ଣ୍ଣୀ ( GPA ) , ବିକ୍ରି ପାଇଁ ରାଜିନାମା , କ୍ରୟ ଓ ମାଲିକାନାରେ ସମ୍ବନ୍ଧୀୟ ବୁଝାମଣାର ଦସ୍ତାବିଜକୁ ମାନ୍ୟତା ପ୍ରଦାନ କରିବା ପାଇଁ ଏକ ବିଧେୟକ ଆଣିବେ , ଯେଉଁଥିରେ ଏଥିପାଇଁ ଅନଧିକୃତ କଲୋନୀର ଅଧିବାସୀଙ୍କୁ ଥରେ ରିହାତି ପ୍ରଦାନ କରାଯିବ ।
      * ବିଧେୟକରେ ଗତ କାରବାର ଉପରେ ପଞ୍ଜୀକରଣ ଶୁଳ୍କ ଓ ଷ୍ଟାମ୍ପ ଡ୍ୟୁଟିର ବ୍ୟବସ୍ଥା ରହିବ ଏବଂ ସର୍କଲ ରେଟ ଶୁଳ୍କରୁ କମ ଉପରେ ଆୟକର ପ୍ରଦାନର ସମସ୍ୟା ମଧ୍ୟ ସମାଧାନ ହେବ ।
      * ସମ୍ପତ୍ତିର ହସ୍ତାନ୍ତରଣ ଓ ପଞ୍ଜୀକରଣ ପ୍ରକ୍ରିୟାକୁ ଡିଡିଏ ସରଳ ରଖିବ ।
      * ଡିଡିଏ ଅନଧିକୃତ କଲୋନୀ/ଅନଧିକୃତ କଲୋନୀର କ୍ଲଷ୍ଟରର ରୂପରେଖ ପ୍ରସ୍ତୁତ କରିବ ।
      * ଡିଡିଏ ସମସ୍ତ ଅନଧିକୃତ କଲୋନୀମାନଙ୍କ ପାଇଁ ସ୍ଥାନୀୟ କ୍ଷେତ୍ର ଯୋଜନା ( LAP ) ପ୍ରସ୍ତୁତ କରିବ ।
      * କୌଣସି ପ୍ରକାର ଦଣ୍ଡ ଏବଂ ବାହାର ବିକାଶ ଶୁଳ୍କ ( EDC )ର ବ୍ୟବସ୍ଥା ରହିବ ନାହିଁ ।
      * ଯେଉଁ ଲୋକମାନଙ୍କ ପାଖରେ କୌଣସି ପ୍ଲଟ/ଫ୍ଲାଟ ନାହିଁ , ସେମାନଙ୍କର ସମସ୍ତ ସମ୍ପତ୍ତି ମିଶାଇ , କ୍ଷେତ୍ରରେ ଲାଗୁ ଦରରେ ଶୁଳ୍କ ନିଆଯିବ ।
      * ଲୋକଙ୍କ ପାଖରେ ଏହି ବିକଳ୍ପ ରହିବ ଯେ ସେମାନେ ଗୋଟିଏ ବର୍ଷରେ ତିନୋଟି ସମାନ କିସ୍ତିରେ ଶୁଳ୍କ ପ୍ରଦାନ କରିବେ ।
      * ଯେଉଁ ବ୍ୟକ୍ତି ଗୋଟିଏ କିସ୍ତିରେ ସମ୍ପୂର୍ଣ୍ଣ ରାଶି ପ୍ରଦାନ କରେ , ତାହାକୁ ତତ୍କାଳ ମାଲିକାନା ଅଧିକାର ମିଳିଯିବ । ଦୁଇଟି କିସ୍ତି ପ୍ରଦାନ କରିବା ପରେ ସ୍ପଳ୍ପକାଳୀନ ଅଧିକାର ପ୍ରଦାନ କରାଯିବ , ପୂର୍ଣ୍ଣ ଏବଂ ଅନ୍ତିମ ଶୁଳ୍କ ପ୍ରଦାନ କରିବା ପରେ ଏହାକୁ ସ୍ଥାୟୀ ଅଧିକାରରେ ପରିବର୍ତ୍ତିତ କରାଯିବ ।
      * ବିଳମ୍ବରେ ଶୁଳ୍କ ପ୍ରଦାନ କଲେ ବାର୍ଷିକ 8 ପ୍ରତିଶତ ଦରରେ ସୁଧ ଆଦାୟ କରାଯିବ ।
      * ଆବାସିକ ଉଦ୍ଦେଶ୍ୟ ପାଇଁ ହସ୍ତାନ୍ତରଣ ସମ୍ପାଦନ କରାଯିବ , ଏହାର ଉପଯୋଗ ଯାହା ହେଉ ନା କାହିଁକି ।

    ***********

    
    
    (Release ID: 1589049) Visitor Counter : 11
    
    
    
    
    

*