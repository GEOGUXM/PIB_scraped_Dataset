      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ‘ବ୍ରିଜିଟାଲ ନେସନ’ ପୁସ୍ତକ ଉନ୍ମୋଚନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 20 OCT 2019 4:31PM by PIB Bhubaneshwar


    ଦେଶର ସାମାଜିକ ଏବଂ ବ୍ୟାବସାୟୀକ ନେତୃତ୍ୱଙ୍କୁ ସଦାସର୍ବଦା ପ୍ରେରଣା ଓ ଶକ୍ତି ଯୋଗାଉଥିବା ରତନ ଟାଟା ମହୋଦୟ ,


    ତାଙ୍କର ଏହି ପରମ୍ପରାକୁ ଆଗକୁ ବଢାଉଥିବା ଏନ.ଚନ୍ଦ୍ରଶେଖରନ୍ ମହାଶୟ , ରୂପା ମହାଶୟା , ଭଦ୍ର ମହିଳା ଓ ଭଦ୍ର ବ୍ୟକ୍ତିମାନେ!!


    ରତନ ଟାଟା ମହୋଦୟ , ଚନ୍ଦ୍ରଶେଖରନ୍ ମହାଶୟଙ୍କ ସହିତ ସାକ୍ଷାତ ହେବା , ସେମାନଙ୍କ ସହିତ ଆଲୋଚନା କରିବା ସବୁବେଳେ ଏକ ନୂତନ ଅନୁଭବ ଦେଇଥାଏ । ତାଙ୍କ ଉପରେ ଦେଶର ସର୍ବବୃହତ ସଂସ୍ଥାଗୁଡିକୁ ଜଣଙ୍କୁ ନେତୃତ୍ୱ ଦେବାର ଦାୟିତ୍ୱ ଅଛି ।


    ଏତେ ବଡ଼ ଦାୟିତ୍ୱ ପରେ ମଧ୍ୟ ସେ ଚାପମୁକ୍ତ ହୋଇ ହସୁଛନ୍ତି , ସେମାନେ କିପରି ରହିପାରୁଛନ୍ତି , ମୋତେ ଲାଗୁଛି ଆଗାମୀ ଦିନରେ ଏହା ଉପରେ ମଧ୍ୟ ଚନ୍ଦ୍ରଶେଖରନ୍ ମହାଶୟଙ୍କୁ ଏକ ପୁସ୍ତକ ଲେଖିବା ଦରକାର । ଆଉ ହଁ , ଏହି ଚିନ୍ତାଧାରା ନେଇ ମୋର କୌଣସି ସତ୍ତ୍ଵାଧିକାର ମଧ୍ୟ ନାହିଁ । ଆପଣ ବିନା କୌଣସି ଚାପରେ ଏହି କାର୍ଯ୍ୟ କରିପାରିବେ !!!


    ସାଥୀଗଣ ,


    ସେ ପୁସ୍ତକ ଲେଖିବେ କି ନାହିଁ , ଏହା ମୁଁ କହିପାରିବି ନାହିଁ କିନ୍ତୁ ହସ ଏବଂ ଚାପମୁକ୍ତ ଚିନ୍ତାଧାରା ଦ୍ୱାରା କ ’ ଣ ହୋଇଥାଏ , ତାହାର ପରିଣାମ ‘ ବ୍ରାଇଡିଜିଟାଲ ନେସନ ’ ଭାବେ ଆମ ସାମ୍ନାରେ ଅଛି ।


    ସକରାତ୍ମକ , ସୃଜନଶୀଳ ଏବଂ , ରଚନାତ୍ମକ ଚିନ୍ତାଧାରା ଦ୍ୱାରା ଦେଶର ସମସ୍ୟାଗୁଡିକର ସମାଧାନ ନିମନ୍ତେ ରାସ୍ତା ସୁଗମ ଯେ ହୋଇଥାଏ ଏହା ହେଉଛି ତାହାର ପରିଣାମ ।


    ଏହା ସକରାତ୍ମକ ଭାବନ ଓ ଆଶା ତଥା ନିଜ ପ୍ରତିଭାର ବିକାଶ ଦ୍ଵାରା ହିଁ ଏକ ନବଗଠିତ ଭାରତ ସମ୍ଭବ ।


    ମୋର ବିଶ୍ୱାସ ଯେ ଏହି ପୁସ୍ତକ ପ୍ରେରଣାଦାୟୀ । ଭାରତକୁ ତ ଏହା ନିଶ୍ଚୟ ପ୍ରେରଣା ଦେବ , ସମାଜର କିଛି ବୃତ୍ତିଧାରୀ ନିରାଶାବାଦୀଙ୍କୁ ମଧ୍ୟ ନୂତନ ଅଭିବ୍ୟକ୍ତି ଓ ଦୃଷ୍ଟିକୋଣ ପାଇଁ ପ୍ରୋତ୍ସାହିତ କରିବ । ମୁଁ ଚନ୍ଦ୍ରଶେଖରନ୍ ମହାଶୟ ଏବଂ ରୂପା ମହାଶୟାଙ୍କୁ ଏହି ଦୂରଦର୍ଶୀ ସନନ୍ଦ ପାଇଁ ବହୁତ-ବହୁତ ଅଭିନନ୍ଦନ ଜଣାଉଛି ।


    ସାଥୀଗଣ ,


    ଏହି ପୁସ୍ତକ ଏଭଳି ସମୟରେ ଉନ୍ମୋଚିତ ହୋଇଛି , ଯେତେବେଳେ ବୈଷୟିକ ଜ୍ଞାନକୁ ଦିଗଭ୍ରଷ୍ଟ କରିବାର ବହୁତ ବଡ଼ ପ୍ରୟାସ ହେଉଛି । ଭୟର ଏକ ବାତାବରଣ ସୃଷ୍ଟି କରିବା ପାଇଁ ଚେଷ୍ଟା କରାଯାଉଛି ।


    ବିଶେଷତଃ ଭାରତ ପରିପ୍ରେକ୍ଷୀରେ ଟେକ୍ନୋଲୋଜିକୁ ଆମର ଜନସଂଖ୍ୟା ଭିତ୍ତିରେ ବିଭାଜନ ପାଇଁ ପ୍ରୟାସ ହେଉଛି ।


    ଏହି ପୁସ୍ତକ ସରକାରଙ୍କର ସେହି ଦୃଷ୍ଟିକୋଣକୁ ଆହୁରି ସୁଦୃଢ କରିଛି , ଯାହା ଅନୁସାରେ ଟେକ୍ନୋଲୋଜି ଯୋଡିବାର କାର୍ଯ୍ୟ କରୁଛି , ଭାଙ୍ଗିବାର ନୁହେଁ ।


    ଟେକ୍ନୋଲୋଜି ହେଉଛି ଏକ ସେତୁ , ବିଭାଜନ ନୁହେଁ ।


    ଟେକ୍ନୋଲୋଜି ଏବଂ ପ୍ରତିଭା , ହେଉଛି ଶକ୍ତି ବର୍ଦ୍ଧକ , ବିପଦ ନୁହେଁ ।


    ଟେକ୍ନୋଲୋଜି , ଆକାଂକ୍ଷା ଏବଂ ଉପଲବଧି ମଧ୍ୟରେ ହେଉଛି ଏକ ସେତୁ ।


    ଟେକ୍ନୋଲୋଜି , ଚାହିଦା ଏବଂ ବିତରଣ ମଧ୍ୟରେ ହେଉଛି ଏକ ସେତୁ ।


    ଟେକ୍ନୋଲୋଜି , ସରକାର ଏବଂ ପ୍ରଶାସନ ମଧ୍ୟରେ ହେଉଛି ଏକ ସେତୁ ।


    ଟେକ୍ନୋଲୋଜି , ସମସ୍ତଙ୍କ ସହିତ ଏବଂ ସମସ୍ତଙ୍କ ବିକାଶ ସହିତ ଯୋଡିବାର ହେଉଛି ଏକ ସେତୁ ।


    ସାଥୀଗଣ ,


    ଏହି ଭାବନା ବିଗତ 5 ବର୍ଷ ଧରି ଆମର କାର୍ଯ୍ୟକାଳ ମଧ୍ୟରେ ରହିଛି ଆଉ ଏହା ହେଉଛି ଭବିଷ୍ୟତ ପାଇଁ ଆମର ଅଭିବ୍ୟକ୍ତି ।


    ଏହି ପୁସ୍ତକରେ ବହୁତ ଭଲଭାବେ ଏହା କୁହାଯାଇଛି କି , କୃତ୍ରିମ ବୌଦ୍ଧିକତା , ଯାନ୍ତ୍ରୀକ ଶିକ୍ଷା , ରେବୋଟିକ୍ସ ଭଳି ଆଧୁନିକ ଟେକ୍ନୋଲୋଜି କିଭଳି ବିକାଶର ଉପକରଣ ଭାବେ ସହାୟକ ରୂପେ ସାହାଯ୍ୟ କରିବ ।


    ଏହି କଥା ମୁଁ ନିଜ ଅନୁଭବ ଆଧାରରେ କହିପାରିବି । ବିଗତ 5 ବର୍ଷରେ ଟେକ୍ନୋଲୋଜିର ପ୍ରୟୋଗ ଦ୍ୱାରା ଭାରତରେ ପ୍ରଶାସନରେ କିଭଳି ସଂସ୍କାର ଏବଂ ପରିବର୍ତ୍ତନ କରିଛୁ , ତାହା ଆପଣ ଅନୁଭବ କରିପାରୁଥିବେ । ଏହାସବୁ କିପରି ହୋଇ ପାରୁଛି , ଏହାର ଏକ ଉଦାହରଣ ମୁଁ ଆପଣମାନଙ୍କୁ ଦେଉଛି ।


    ସାଥୀଗଣ ,


    ଆମ ଦେଶରେ ଏଲପିଜି ଗ୍ୟାସ ସଂଯୋଗ ଦେବାର ଯୋଜନା , ରିହାତି ଦେବାର କାର୍ଯ୍ୟ ବହୁ ବର୍ଷ ଧରି ଚାଲୁ ରହିଛି ।


    ଏତେ ବଡ଼ ଉଜ୍ଜ୍ୱଳା ଯୋଜନା ଆରମ୍ଭ କଲୁ ତ , କିଛି ଲୋକଙ୍କୁ ଲାଗିଲା ଯେ ବୋଧହୁଏ ଏହା ମଧ୍ୟ ସେହିଭଳି ଯୋଜନା ହେବ , ଯାହା ହୋଇ ଆସୁଥିଲା । କିନ୍ତୁ ଏଥିପାଇଁ ଆମେ ଚିନ୍ତାଧାରାକୁ ମଧ୍ୟ ବଦଳାଇଲୁ , ଅଭିବ୍ୟକ୍ତିରେ ମଧ୍ୟ ପରିବର୍ତ୍ତନ କଲୁ ଆଉ ସେଥିରେ ଟେକ୍ନୋଲୋଜିର ପ୍ରବର୍ତ୍ତନ କଲୁ ।


    ସାଥୀଗଣ ,


    ଆମେ ପୂର୍ବଭଳି ଚାଲିଥାନ୍ତୁ ତ ପୁଣି କମିଟି ଗଠନ କରାଯାଇଥାଆନ୍ତା , କମିଟିର ବୈଠକ ବସିଥାନ୍ତା , ଭିନ୍ନ ଭିନ୍ନ ହିତାଧାରକଙ୍କ ସହିତ ଆଲୋଚନା ଚାଲିଥାନ୍ତା ଆଉ ଆମେ କେବେ ମଧ୍ୟ ସମୟସୀମା ମଧ୍ୟରେ ପହଞ୍ଚି ପାରି ନଥାନ୍ତୁ । କିନ୍ତୁ କମିଟି ବଦଳରେ ଟେକ୍ନୋଲୋଜି ଭଳି ଅଭିବ୍ୟକ୍ତି ଉପରେ ଆମେ ବିଶ୍ୱାସ କଲୁ ।


    ଡାଟା ଇଣ୍ଟେଲିଜେନସି ସହାୟତାରେ ପ୍ରଥମେ ଆମେ ଆମ ପାଖରେ ଥିବା 17 ହଜାର ଏଲପିଜି ବିତରକଙ୍କ ସ୍ଥିତିକୁ ଚିହ୍ନଟ କଲୁ ଆଉ ବହୁତ କମ୍ ସମୟରେ ପୁଣି 10 ହଜାର ନୂତନ କେନ୍ଦ୍ର ପ୍ରସ୍ତୁତ କଲୁ । ଏଥିପାଇଁ ଆମେ ଦେଶର ପ୍ରତ୍ୟେକ ଗାଁକୁ ଡିଜିଟାଲ ପଦ୍ଧତିରେ ରେଖାଙ୍କିତ କଲୁ ।


    ଏହି ତଥ୍ୟକୁ ଅନ୍ୟ ଡାଟା ପଏଣ୍ଟରେ , ଯେପରି ବିକ୍ରି ରିପୋର୍ଟ , ଏଲପିଜି ସହିତ ସଂଶ୍ଳିଷ୍ଟ ଜନସଂଖ୍ୟା , ସାମାଜିକ-ଆର୍ଥିକ ସ୍ଥିତି , ସବୁକଛିର ବିଶ୍ଳେଷଣ କରାଗଲା ।


    ଲକ୍ଷ ଲକ୍ଷ ଗାଁରୁ ପ୍ରାୟ 64 ଲକ୍ଷ ଡାଇଭର୍ସ ଡାଟା ପଏଣ୍ଟର ବିଶ୍ଳେଷଣ ଆଧାରରେ ସ୍ଥିର କରାଗଲା କି ଏହିସବୁ ବିତରଣ କେନ୍ଦ୍ର କେଉଁଠି - କେଉଁଠାରେ ଖୋଲିବା ଦରକାର । କିନ୍ତୁ ଆମର କାର୍ଯ୍ୟ ଏହିଠାରେ ଶେଷ ହେଲା ନାହିଁ । ଆଉ ଏକ ବଡ଼ ସମସ୍ୟା ଥିଲା ଯାହାର ସମାଧାନ ଟେକ୍ନୋଲୋଜି କରିଦେଲା ।


    ଡାସବୋର୍ଡରେ ଆବେଦନ ଏବଂ ବିତରଣର ବାସ୍ତବିକ ସମୟର ନିରୀକ୍ଷଣ ବେଳେ ଜଣାପଡିଲା ଯେ , ବହୁତ ମହିଳାଙ୍କ ଆବେଦନ ନାକଚ ବା ରଦ୍ଦ ହୋଇଯାଉଛି । କାରଣ ସେମାନଙ୍କ ପାଖରେ ବ୍ୟାଙ୍କ ଜମାଖାତା ନ ଥିଲା ।


    ଏହି ସମସ୍ୟାରୁ ମୁକୁଳିବା ପାଇଁ ଜନଧନ ଶିବିରମାନ ଆୟୋଜନ କରାଗଲା ଆଉ ଏଭଳି ମହିଳାମାନଙ୍କର ଜମାଖାତା ଖୋଲାଗଲା ।


    ପରିଣାମ ଏପରି ହେଲା ଯେ , ଆମେ 3 ବର୍ଷରେ 8 କୋଟି ସଂଯୋଗ ଦେବାର ଯେଉଁ ଲକ୍ଷ୍ୟ ରଖିଥିଲୁ , ତାହାକୁ ନିର୍ଦ୍ଧାରିତ ସମୟ ସୀମାର ଯଥେଷ୍ଟ ପୂର୍ବରୁ ପୂରଣ କରିଦିଆଗଲା ।


    ସାଥୀଗଣ ,


    ଏଇତ ହେଉଛି ନା ଟେକ୍ନୋଲୋଜି ସହିତ ଉପଲବ୍ଧତା ବା ଯୋଗାଯୋଗ ବଢାଇବାର । ଏବେ ମୁଁ ଆପଣମାନଙ୍କୁ ଉପଲବ୍ଧତା ଦ୍ୱାରା ବ୍ୟାବହାରିକ ପରିବର୍ତ୍ତନ ଆଣିବାରେ ଟେକ୍ନୋଲୋଜିର କ ’ ଣ ଭୂମିକା ରହିଥାଏ ତାହାର ମଧ୍ୟ ଉଦାହରଣ ଦେଉଛି । ଦେଶରେ ସ୍ୱାସ୍ଥ୍ୟ ସେବାର ସ୍ଥିତି ଉପରେ ଆପଣଙ୍କ ପୁସ୍ତକରେ ମଧ୍ୟ ଆଲୋକପାତ କରାଯାଇଛି । ବିଶେଷ କରି ଚିକିତ୍ସା ନ କରିବାର ମାନସିକ ସ୍ଥିତି ଯାହା ଆମ ଦେଶରେ ଦାରିଦ୍ର୍ୟ କାରଣରୁ ରହିଛି , ଅର୍ଥାଭାବ କାରଣରୁ ରହିଛି ।


    ଆୟୁଷ୍ମାନ ଭାରତ ଯୋଜନା ଏହି ସ୍ଥିତିକୁ ବଦଳାଇବା ଦିଗରେ ବହୁତ ବଡ଼ ଭୂମିକା ତୁଲାଉଛି । ପୂର୍ବରୁ ଯେଉଁ ଗରିବ ଲୋକମାନେ ଏହି ଚିନ୍ତାରେ ଚିକିତ୍ସା କରିବାକୁ ପଛଘୁଞ୍ଚା ହେଉଥିଲେ , ଯେ ସେମାନଙ୍କର ସବୁକିଛି ବିକ୍ରି ହୋଇଯିବ , ସେମାନେ ଏବେ ଡ଼ାକ୍ତରଖାନାରେ ପହଞ୍ଚିବାରେ ଲାଗିଛନ୍ତି । ସେହି ଗରିବ ଲୋକମାନେ ଯେଉଁମାନେ ଘରୋଇ ହାସ୍ପାତାଳର ଦୁଆରପାଖରେ ପହଞ୍ଚିବାକୁ ସଂକୋଚ ବୋଧ କରୁଥିଲେ , ସେମାନେ ଏବେ ସେଠାରେ ପହଞ୍ଚି ପାରୁଛନ୍ତି ।


    ଆଜିର ସ୍ଥତି ଏପରି ହୋଇଛି ଯେ , ଗରିବମାନଙ୍କ ମଧ୍ୟରେ ବ୍ୟାବହାରିକ ପରିବର୍ତ୍ତନ ମଧ୍ୟ ଆସିଛି , ଡାକ୍ତରୀ ସେବାର ଚାହିଦା ମଧ୍ୟ ବଢିଛି , ଗରିବମାନଙ୍କର ଚିକିତ୍ସା ମଧ୍ୟ ହେଉଛି ଏବଂ ହାସ୍ପାତାଳକୁ ସରକାରଙ୍କ ପକ୍ଷରୁ ମଧ୍ୟ ଅର୍ଥ ମିଳୁଛି । ଏହା ମଧ୍ୟ ଯଦି ସମ୍ଭବ ହୋଇପାରିଛି ତ କେବଳ ଟେକ୍ନୋଲୋଜି ମାଧ୍ୟମରେ ହୋଇଛି ।


    ସାଥୀଗଣ ,


    ଏହି ଟେକ୍ନୋଲୋଜି ଦ୍ୱାରା ଆୟୁଷ୍ମାନ ଭାରତ ସ୍ୱାସ୍ଥ୍ୟ ସେବାକୁ ସଂମ୍ପୂର୍ଣ୍ଣ ପ୍ୟାକେଜ ଭାବେ ଆମେ ବିକଶିତ କରୁଛୁ ।


    ପୂର୍ବରୁ ପ୍ରତିଷେଧକ ସ୍ୱାସ୍ଥ୍ୟସେବା ଉପରେ ଗୁରୁତ୍ୱ ଦିଆଯାଉ ନଥିଲା , ପ୍ରାଥମିକ ସ୍ୱାସ୍ଥ୍ୟ ସେବା କେବଳ ମୁଣ୍ଡ ବିନ୍ଧା ଏବଂ ପେଟ କାଟିବା ବା ପେଟ ବଥା ମଧ୍ୟରେ ସିମୀତ ଥିଲା ଆଉ ତୃତୀୟ ପର୍ଯ୍ୟାୟର ସ୍ୱାସ୍ଥ୍ୟସେବା ସଂମ୍ପୂର୍ଣ୍ଣ ଭିନ୍ନ ଧାରାରେ ଥିଲା ।


    ଏବେ ଏଥିପାଇଁ ସମଗ୍ର ଦେଶରେ ଦେଢ଼ ଲକ୍ଷ ସ୍ୱାସ୍ଥ୍ୟ ଏବଂ ଆରୋଗ୍ୟ କେନ୍ଦ୍ର ପ୍ରତିଷ୍ଠା କରାଯାଉଛି ଆଉ ତୃତୀୟ ପର୍ଯ୍ୟାୟର ସ୍ୱାସ୍ଥ୍ୟସେବା ଆଧାରରେ ତାହାର ମୂଳଦୁଆ ବିକଶିତ ହେଉଛି ।


    ବହୁତ କମ୍ ସମୟରେ ହିଁ ଏ ପର୍ଯ୍ୟନ୍ତ 21 ହଜାରରୁ ଅଧିକ ଏଭଳି କେନ୍ଦ୍ର ପ୍ରସ୍ତୁତ ହୋଇଯାଇଛି ।


    ଆପଣ ଆଶ୍ଚର୍ଯ୍ୟ ହୋଇ ରହିଯିବେ ଯେ ଏତେ କମ୍ ସମୟରେ , ଏହି କେନ୍ଦ୍ରରେ ଦେଢ଼ କୋଟିରୁ ଅଧିକ ଲୋକଙ୍କୁ ଉଚ୍ଚ ରକ୍ତ ଚାପ , ପଚିଶ କୋଟିରୁ ଅଧିକ ମଧୁମେହ , ଦେଢ଼ କୋଟିରୁ ଅଧିକ କର୍କଟ ରୋଗ ଭଳି ମାମଲାର ବିଶ୍ଳେଷଣ କରାଯାଇଛି ।


    ପୂର୍ବରୁ ପ୍ରାଥମିକ ସ୍ୱାସ୍ଥ୍ୟ କେନ୍ଦ୍ରରେ ଏହା ସମ୍ଭବ ହେଉ ନଥିଲା । ଏବେ ସ୍ୱାସ୍ଥ୍ୟ ଏବଂ ଆରୋଗ୍ୟ କେନ୍ଦ୍ରରୁ ହିଁ ଅଧିକ ଚିକିତ୍ସା ପାଇଁ ଏମାନଙ୍କୁ ଅନ୍ୟ ସ୍ଥାନକୁ ପଠାଯାଉଛି । ଆଉ ତୃତୀୟ ପର୍ଯ୍ୟାୟର ସ୍ୱାସ୍ଥ୍ୟସେବା ନେଟୱାର୍କ ମାଧ୍ୟମରେ ସେଠାକାର ଡାଟା ଆଧାରରେ ସିଧାସଳଖ ଶୀଘ୍ର ଚିକିତ୍ସା ସମ୍ଭବ ହେବାର ଶୁଭାରମ୍ଭ ହୋଇଛି ।


    ସାଥୀଗଣ ,


    ଟେକ୍ନୋଲୋଜି ଏବେ ସେତୁ ପାଲଟିଛି ତ ଆମକୁ ପାରଦର୍ଶୀତା ଏବଂ ସ୍ଥିରୀକୃତ ବିତରଣର ମଧ୍ୟ ସମାଧାନ ମିଳିଛି । ଭାରତରେ ମଧ୍ୟସ୍ଥି ଏବଂ ଦଲାଲଙ୍କ କି ଭୂମିକା ଥିଲା , ତାହା ସହିତ ଆପଣମାନେ ଭଲ ଭାବେ ପରିଚିତ ଅଛନ୍ତି ।


    ସରକାର ଦେଶ ଚଳାନ୍ତି ,


    ମଧ୍ୟସ୍ଥିମାନେ ପ୍ରଶାସନକୁ ଚଳାନ୍ତି ,


    ଏହାକୁ ଏକ ନିୟମ ଭାବେ ଧରି ନିଆ ଯାଇଥିଲା । ଏଇଥିପାଇଁ ହେଉଥିଲା କାରଣ ଲୋକ ଏବଂ ପ୍ରକ୍ରିୟା ମଧ୍ୟରେ ଦୂରତା ରହିଥିଲା । ଜନ୍ମଠାରୁ ମୃତ୍ୟୁ ପର୍ଯ୍ୟନ୍ତ , ପ୍ରମାଣପତ୍ରର ଏକ ଦୀର୍ଘ ବ୍ୟବସ୍ଥା ଥିଲା , ଯେଉଁଥିରେ ସାଧାରଣ ଲୋକ ଘାଣ୍ଟି ହେଉଥିଲେ ।


    ଆଜି ଜନ୍ମଠାରୁ ନେଇ ଜୀବନ ପ୍ରମାଣ ପତ୍ର ପର୍ଯ୍ୟନ୍ତ ଶହ ଶହ ସରକାରୀ ସେବା ଅନଲାଇନରେ ମିଳୁଛି । ଆଜି ସ୍ୱ-ପ୍ରମାଣନ ଦେଶରେ ଏକ ଆଦର୍ଶ ପାଲଟୁଛି । ଏବେ ଆମେ ସ୍ୱ ମୂଲ୍ୟାୟନ , ସ୍ୱ ଘୋଷଣାନାମା ଏବଂ ମୁଖମଣ୍ଡଳ ନ ଦେଖି ଟିକସ ମୂଲ୍ୟାୟନ ଭଳି ବ୍ୟବସ୍ଥା ଯାହା ବ୍ୟବସ୍ଥିତ ଢ଼ଙ୍ଗରେ ଆଗକୁ ବଢ଼ୁଛି ।


    ସାଥୀଗଣ ,


    ଟେକ୍ନୋଲୋଜିର ପ୍ରଭାବଶାଳୀ ବ୍ୟବହାର କିଭଳି ଆହ୍ୱାନଗୁଡିକୁ ସୁଯୋଗରେ ପରିବର୍ତ୍ତିତ କରିଦେଇଥାଏ , ଏହାର ଆଉ ଏକ ଉଦାହରଣ ଅଛି , ଭାରତୀୟ ପୋଷ୍ଟ ପେମେଣ୍ଟ ବ୍ୟାଙ୍କ ଦେଶର ସବୁଠାରୁ ବଡ଼ ନେଟୱାର୍କ , ଆମର ଡାକଘର ସେବା ଉପରେ ମୋବାଇଲ ଏବଂ ଇଣ୍ଟରନେଟର ପ୍ରସାର ବଢିବା ଦ୍ୱାରା ବନ୍ଦ ହେବାର ବିପଦ ଥିଲା , ଲକ୍ଷ ଲକ୍ଷ ଲୋକଙ୍କର ରୋଜଗାର ସଂକଟ ଜନକ ସ୍ଥିତିରେ ଥିଲା । କିନ୍ତୁ ଆଜି ଟେକ୍ନୋଲୋଜି ଯୋଗୁଁ ହିଁ ପୋଷ୍ଟ ଅଫିସ , ବ୍ୟାଙ୍କିଙ୍ଗ ସେବାର ଡିଜିଟାଲ କାରବାର ଘରେ ପହଞ୍ଚାଇବାର କେନ୍ଦ୍ର ପାଲଟି ଯାଇଛି ।


    ସେହିପରି ଗାଁ , ଗାଁରେ ଅନଲାଇନ୍ ସେବା ବିତରଣ କଲାବାଲା ସାଧାରଣ ସେବା କେନ୍ଦ୍ରର ନେଟୱାର୍କ 12 ଲକ୍ଷରୁ ଅଧିକ ଯୁବକଙ୍କୁ ରୋଜଗାର ଦେଉଛି ।


    ସାଥୀଗଣ ,


    ଉଦ୍ୟମୀତାର ଭାବନାକୁ , ଏମଏସଏମଇକୁ ସୁଦୃଢ କରିବା ଏବଂ ସେଗୁଡିକୁ ନିଯୁକ୍ତି ସୁଯୋଗର ଗୁରୁତ୍ୱପୂର୍ଣ୍ଣ କେନ୍ଦ୍ର କରିବା ପାଇଁ ଯାହା ମଧ୍ୟ ପ୍ରସ୍ତାବ ପୁସ୍ତକରେ ଦିଆଯାଇଛି , ସେଥିରେ ମଧ୍ୟ ମୁଁ ମୋଟାମୋଟି ଭାବେ ସହମତ ଅଛି । ଏଠାରେ ଆସିବାକୁ ଥିବା ସ୍ଥାଣୁତାକୁ ଦୂର କରିବା ପାଇଁ ମଧ୍ୟ ଆମେ ଟେକ୍ନୋଲୋଜିର ବ୍ୟାପକ ବ୍ୟବହାର କରୁଛୁ ।


    ସାଧାରଣ ନିଲାମୀ ପାଇଁ ସରକାର କରିଥିବା ଇ-ବଜାର ସ୍ଥାନ ଅର୍ଥାତ ଜିଇଏମ(ଜେମ୍) ବିଷୟରେ ଆପଣମାନେ ଜାଣିଛନ୍ତି । ଏହା ସରକାରଙ୍କ ଚାହିଦା ଏବଂ ଏମଏସଏମଇର ଯୋଗାଣ ଇକୋ ବ୍ୟବସ୍ଥା ମଧ୍ୟରେ ଏହା ସେତୁ ପାଲଟିଛି ।


    ଏହି ବ୍ୟବସ୍ଥାର ସଫଳତାର ଅନୁମାନ ଏହି କଥାରୁ କରାଯାଇ ପାରିବ ଯେ , ଚଳିତ ବର୍ଷ ଏହା ମାଧ୍ୟମରେ ପ୍ରାୟ 50 ହଜାର କୋଟି ଟଙ୍କାର କିଣାବିକାର ଲକ୍ଷ୍ୟ ରଖାଯାଇଛି ।


    ସାଥୀଗଣ ,


    ସେହିପରି ଷ୍ଟାର୍ଟ ଅପ୍ ଇଣ୍ଡିଆ , ସ୍ଥାନୀୟ ଚାହିଦା ଏବଂ ଯୋଗାଣ ପାଇଁ , ତ ମେକ୍ ଇନ୍ ଇଣ୍ଡିଆ ସ୍ଥାନୀୟ ଯୋଗାଣ ଏବଂ ବିଶ୍ୱ ଚାହିଦା ମଧ୍ୟରେ ସେତୁ ଭଳି କାର୍ଯ୍ୟ କରୁଛି ।


    ଆପଣ ଏହି ପୁସ୍ତକରେ ଚାହିଦା ଏବଂ ଯୋଗାଣ ସମସ୍ୟା ଉପରେ ବହୁତ ନିଖୁଣ ଭାବେ ବୁଝାଇଛନ୍ତି । ଷ୍ଟାର୍ଟ ଅପ୍ ଇଣ୍ଡିଆ ମଧ୍ୟ ଏହି ସମସ୍ୟା ଗୁଡିକ ଉପରେ କାର୍ଯ୍ୟ କରୁଛି ।


    ଭାରତ ପାଇଁ ଯେଉଁ ସବୁ ଆହ୍ୱାନ ଗୁଡିକ ରହିଛି ସେଗୁଡିକୁ ସାମ୍ନାରେ ରଖି , ଚିନ୍ତାଧାରାର ଉନ୍ମେଷ କରି ଉଦ୍ୟୋଗରେ ପରିବର୍ତ୍ତନ କରିବାର ଏହା ହେଉଛି ଏକ ପ୍ରୟାସ । ଏହା ହେଉଛି କାରଣ ଯେ ଆଜି ଅଧିକ ଷ୍ଟାର୍ଟ ଅପ୍ ଦ୍ୱିତୀୟ ଶ୍ରେଣୀ , ତୃତୀୟ ଶ୍ରେଣୀ ସହରମାନଙ୍କରେ ପ୍ରସ୍ତୁତ ହେଉଛି ।


    ସାଥୀଗଣ ,


    ଏହି ସମସ୍ତ କଥା ମଧ୍ୟରେ ଏହା ମଧ୍ୟ ଠିକ୍ ଯେ , କେବଳ ଟେକ୍ନୋଲୋଜି ସମାଧାନର କାରଣ ନୁହେଁ , ମାନବର ଲକ୍ଷ୍ୟ ଏବଂ ସଠିକ ଉଦ୍ଦେଶ୍ୟର ବହୁତ ଆବଶ୍ୟକତା ରହିଛି । ଏହି କଥା କୃତ୍ରିମ ବୌଦ୍ଧିକତା ଉପରେ ମଧ୍ୟ ଲାଗୁ ହୋଇଥାଏ । ଏହାକୁ ନେଇ ବିତର୍କର ଆବଶ୍ୟକତା ନାହିଁ ଯେ , କୃତ୍ରିମ ବୌଦ୍ଧିକତାକୁ ନେଇ ବିପଦ ଅଛି ? ରୋବର୍ଟ ମଣିଷ ଭଳି କେବେ ସ୍ମାର୍ଟ ହେବ ?


    ବରଂ ଏହାକୁ ନେଇ ବିତର୍କ ହେବା ଦରକାର ଯେ , କୃତ୍ରିମ ବୌଦ୍ଧିକତା ଏବଂ ମାନବର ଉଦ୍ଦେଶ୍ୟ ମଧ୍ୟରେ ଆମେ କିଭଳି ସେତୁ ପ୍ରସ୍ତୁତ କରିବା ? ନିଜ ଦକ୍ଷତାକୁ ନୂତନ ଚାହିଦା ଅନୁସାରେ କିଭଳି ଉନ୍ନତ କରିବା ?


    ଆସନ୍ତୁ କୃତ୍ରିମ ବୌଦ୍ଧିକତା ଆଉ ଏକ ସହାୟତା ପାଲଟୁ ଯାହା ଟିକେ ଅଧିକ ଜଟିଳ ହେବ ।


    କହିବାକୁ ତ ବହୁତ କିଛି ଅଛି , କିନ୍ତୁ ଅନ୍ୟ ଲୋକଙ୍କୁ ପୁସ୍ତକ ପଢିବା ପାଇଁ ମୋତେ ସମୟ ଦେବାର ଅଛି । ଆଉ ଥରେ ପୁଣି ଏହି ବହୁତ ଭଲ ପୁସ୍ତକ ପାଇଁ , ବହୁତ ଭଲ ପ୍ରୟାସ ପାଇଁ ବହୁତ ବହୁତ ଅଭିନନ୍ଦନ ଏବଂ ଶୁଭ କାମନା ।


    ଧନ୍ୟବାଦ!


    *************

    
    
    (Release ID: 1588612) Visitor Counter : 14