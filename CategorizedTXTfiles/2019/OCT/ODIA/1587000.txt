      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଛତିଶଗଡ଼ର 21 ବର୍ଷୀୟ ଯୁବକଙ୍କ ଜୀବନ ବଞ୍ଚାଇଲା ଆୟୁଷ୍ମାନ ଭାରତ
      • ଗରିବଙ୍କ ପାଇଁ ଏବେ ହୃତପିଣ୍ଡର ଡବଲ ଭାଲ୍ଭ ପ୍ରତିରୋପଣ ଅସମ୍ଭବ ନୁହେଁ

      Posted On: 01 OCT 2019 7:48PM by PIB Bhubaneshwar

    ଗତ ବର୍ଷେ ଦୁଇ ବର୍ଷ ହେବ 21 ବର୍ଷୀୟ ବୟସ୍କ ସଞ୍ଜୟ ଭର୍ଗେମ ଛାତି ଯନ୍ତ୍ରଣା , ହୃତକମ୍ପନ , ମୁଣ୍ଡ ବୁଲାଇବା , କଫ ଏବଂ ନିଶ୍ୱାସ ନେବାରେ କଷ୍ଟ ଅନୁଭବ କରିବା ଯୋଗୁ 14.01.2019ରେ ଡାକ୍ତରଖାନାରେ ଭର୍ତ୍ତି ହୋଇଥିଲେ ।


    ଯାଞ୍ଚ କରାଯିବା ପରେ ତାଙ୍କ ହୃତପିଣ୍ଡରେ ଦୁଇଟି ଭାଲ୍ଭ ପ୍ରତିରୋପଣର ଆବଶ୍ୟକତା ରହିଥିବା ଜଣାପଡ଼ିଥିଲା ।


    ମାତ୍ର ସେ ଅତି ଗରିବ ପରିବାରର ହୋଇଥିବାରୁ ଡାକ୍ତରୀ ଚିକିତ୍ସା ଖର୍ଚ୍ଚ ବହନ କରିବା ସ୍ଥିତିରେ ନଥିଲେ । ଫଳସ୍ୱରୂପ ସେ ଓ ତାଙ୍କ ପରିବାର ଶେଷ ଆଶା ନେଇ ଗାଁକୁ ଫେରି ଆସିଲେ । ତେବେ ଫେରିବା ସଙ୍ଗେ ସଙ୍ଗେ ସେମାନେ ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ବିଷୟରେ ଜାଣିବାକୁ ପାଇଥିଲେ । ଯାହା ସଞ୍ଜୟ ଓ ତାଙ୍କ ପରିବାର ପାଇଁ ବରଦାନ ସାବ୍ୟସ୍ତ ହୋଇଥିଲା । 2 ଲକ୍ଷ ଟଙ୍କା ଖର୍ଚ୍ଚ ହେବାକୁ ଥିବା ଏହି ଅସ୍ତ୍ରୋପଚାର ପ୍ରଧାନମନ୍ତ୍ରୀ ଜନ-ଆରୋଗ୍ୟ ଯୋଜନାରେ 18 ଫେବ୍ରୁଆରୀ , 2019ରେ ମାଗଣାରେ ହୋଇଥିଲା ।


    ବର୍ତ୍ତମାନ ସେ ଯନ୍ତ୍ରଣାରୁ ମୁକ୍ତି ପାଇସାରିଛନ୍ତି ଏବଂ ଏକ ସୁସ୍ଥ ଓ ସୁଖୀ ଜୀବନ ଅତିବାହିତ କରୁଛନ୍ତି ।


    ଆଜି ସେ ଜଣେ ସୁସ୍ଥ ମଣିଷ ଏବଂ ଏବଂ ସେହି 31 ଜଣ ହିତାଧିକାରୀମାନଙ୍କ ମଧ୍ୟରୁ ଜଣେ ଯେଉଁମାନେ ପ୍ରଧାନମନ୍ତ୍ରୀଙ୍କୁ ଭେଟି ବିଶ୍ୱର ସର୍ବବୃହତ ସ୍ୱାସ୍ଥ୍ୟ ବୀମା ଯୋଜନାର ସଫଳତା ବର୍ଣ୍ଣନା କରିଛନ୍ତି ।


    ଠିକ ଏକ ବର୍ଷ ତଳେ 2018ରେ ବିଶ୍ୱର ସର୍ବବୃହତ ସ୍ୱାସ୍ଥ୍ୟ ବୀମା ଯୋଜନାର ଶୁଭାରମ୍ଭ ହୋଇଥିଲା । ଏହା ମାଧ୍ୟମରେ ଦେଶର 10.74 କୋଟି ଗରିବ ଲୋକଙ୍କୁ ସହଜ ଚିକିତ୍ସା ସୁବିଧା ଯୋଗାଇ ଦେବା ଲାଗି ଲକ୍ଷ୍ୟ ରଖାଯାଇଛି ।


    ଗତ ଏକ ବର୍ଷ ମଧ୍ୟରେ ଆୟୁଷ୍ମାନ ଭାରତ କାର୍ଯ୍ୟକ୍ରମ ଜରିଆରେ ସଞ୍ଜୟ ଭର୍ଗେମଙ୍କ ଭଳି 50 ହଜାରରୁ ଅଧିକ ରୋଗୀ ସେମାନଙ୍କ ରାଜ୍ୟ ବାହାରେ ଶ୍ରେଷ୍ଠ ଚିକିତ୍ସା ସୁବିଧା ପାଇପାରିଛନ୍ତି ।


    ଆୟୁଷ୍ମାନ ଭାରତ ପ୍ରଧାନମନ୍ତ୍ରୀ ଜନ ଆରୋଗ୍ୟ (ପିଏମ-ଜେଏୱାଇ) ଯୋଜନା ଅନ୍ତର୍ଗତ 16 , 085ଟି ଡାକ୍ତରଖାନା ତାଲିକାଭୁକ୍ତ ହୋଇସାରିଛନ୍ତି , 41 ଲକ୍ଷ ହିତାଧିକାରୀ ଚିକିତ୍ସା ସୁବିଧା ପାଇଛନ୍ତି ଏବଂ 10 କୋଟିରୁ ଉର୍ଦ୍ଧ୍ଵ ଇ-କାର୍ଡ ଜାରି କରାଯାଇସାରିଛି ।


    ଆୟୁଷ୍ମାନ ଭାରତ ଅଧୀନରେ ସାରା ଦେଶରେ 20 , 700ରୁ ଉର୍ଦ୍ଧ୍ଵ ସ୍ୱାସ୍ଥ୍ୟ ଓ ଆରୋଗ୍ୟ କେନ୍ଦ୍ର କାର୍ଯ୍ୟକ୍ଷମ ହୋଇସାରିଛି ।


    **********

    
    
    (Release ID: 1587000) Visitor Counter : 14