      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସିଲଂର ଆର୍କବିଶପ ରେଭ. ଡୋମନିକ ଜାଲାଙ୍କ ବିୟୋଗରେ ପ୍ରଧାନମନ୍ତ୍ରୀଙ୍କ ଶୋକ
      Posted On: 12 OCT 2019 2:01PM by PIB Bhubaneshwar


    ଆଜି ସିଲଂର ଆର୍କବିଶପ ରେଭ. ଡୋମନିକ ଜାଲାଙ୍କ ବିୟୋଗରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶୋକ ପ୍ରକାଶ କରିଛନ୍ତି ।


    ଆର୍କବିଶପଙ୍କ ପରଲୋକରେ ସେ ଦୁଃଖିତ ବୋଲି ପ୍ରଧାନମନ୍ତ୍ରୀ ଟ୍ୱିଟ ମାଧ୍ୟମରେ ଜଣାଇଛନ୍ତି । ଶ୍ରୀ ମୋଦୀ କହିଛନ୍ତି ଯେ ରେଭ. ଡୋମନିକ ଜାଲା ସମାଜ ପ୍ରତି ତାଙ୍କର ଉତ୍ସର୍ଗୀକୃତ ସେବା ଓ ମେଘାଳୟର ବିକାଶ ପାଇଁ ଉତ୍ସାହ ଲାଗି ସର୍ବଦା ସ୍ମରଣୀୟ ରହିବେ । ତାଙ୍କ ଆତ୍ମାର ସଦଗତି ହେଉ ।


    ସିଲଂର ଆର୍କବିଶପ ରେଭ. ଡୋମନିକ ଜାଲାଙ୍କ ପରଲୋକ ଆମେରିକାର କାଲିଫର୍ଣ୍ଣିଆଠାରେ ଅକ୍ଟୋବର 11 , 2019ରେ ଏକ କାର ଦୁର୍ଘଟଣାରେ ହୋଇଥିଲା ।


    ତାଙ୍କୁ ନଭେମ୍ବର 19 , 1977ରେ ଡନ ବୋସ୍କୋର ସେଲେସିଆନ୍ସର ପାଦ୍ରୀ ନିଯୁକ୍ତ କରାଯାଇଥିଲା । ସିଲଂର ଆର୍କବିଶପ ଭାବେ ଡିସେମ୍ବର 1999ରେ ନିଯୁକ୍ତ ହେବା ପୂର୍ବରୁ ସେ ଗୌହାଟୀ ପ୍ରାନ୍ତରେ ଥିଲେ ।


    **********

    
    
    (Release ID: 1587908) Visitor Counter : 11