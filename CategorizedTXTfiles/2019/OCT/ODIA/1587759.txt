      ରାଷ୍ଟ୍ରପତିଙ୍କ ସଚିବାଳୟ

      ସେନା ବିମାନ ବାହିନୀଙ୍କୁ କଲର୍ସ ପ୍ରଦାନ କଲେ ରାଷ୍ଟ୍ରପତି
      Posted On: 10 OCT 2019 8:31PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ନାସିକଠାରେ ଆଜି (10 ଅକ୍ଟୋବର, 2019) ସେନା ବିମାନ ବାହିନୀଙ୍କୁ କଲର୍ସ ପ୍ରଦାନ କରିଛନ୍ତି ।


    ଏହି ଅବସରରେ ରାଷ୍ଟ୍ରପତି କହିଲେ ଯେ, ଉଲ୍ଲେଖନୀୟ ସେବା ଲାଗି ସେନା ବିମାନ ବାହିନୀକୁ 273 ଗୋଟି ସମ୍ମାନ ଏବଂ ପୁରସ୍କାର ମିଳିସାରିଛି । ଏହି ଅସାଧାରଣ ଉପଲବ୍ଧି, ସାହସ ଓ ଉତ୍ସାହ, ଆମ ସଶସ୍ତ୍ର ସେନାର ସମସ୍ତ ସୈନିକ ତଥା ଅଧିକାରୀଙ୍କ ଲାଗି ଏକ ଆଦର୍ଶ । ମିଳିତ ଜାତିସଂଘ ଶାନ୍ତି ରକ୍ଷା ମିଶନରେ ସୋମାଲିଆ ଏବଂ କଙ୍ଗୋ ଭଳି ରାଷ୍ଟ୍ରରେ କାର୍ଯ୍ୟ କରିବା ସମୟରେ ଆମ ଦେଶର ଉତ୍କୃଷ୍ଟ ସଦ୍ଭାବନା ଦୂତ ଭାବେ ଭୂମିକା ନିର୍ବାହ କରିଥିଲେ ।


    ସେନା ବିମାନ ବାହିନୀର ଶହୀଦଙ୍କ ପ୍ରତି ଶ୍ରଦ୍ଧାଞ୍ଜଳି ଅର୍ପଣ କରି ରାଷ୍ଟ୍ରପତି କହିଥିଲେ ଯେ, ସେମାନଙ୍କ ବଳିଦାନ ଆମ ଦେଶର ଅଖଣ୍ଡତା ରକ୍ଷା କରିବା ସହ ଦେଶକୁ ଗୌରବାନ୍ଵିତ କରିଛି । ସେ ଆହୁରି କହିଥିଲେ ଯେ, ସେନା ବିମାନ ବାହିନୀର ସଦସ୍ୟମାନେ ଦୁର୍ଗମ ଅଞ୍ଚଳ ଏବଂ ପ୍ରତିକୂଳ ପାଣିପାଗରେ ସାହସର ସହିତ ମୁକାବିଲା କରିଥାନ୍ତି । ଭାରତୀୟ ସେନା ଏବଂ ରାଷ୍ଟ୍ର ସେମାନଙ୍କୁ ନେଇ ଗର୍ବିତ ।


    ରାଷ୍ଟ୍ରପତି ଦେଓଲାଲିସ୍ଥିତ ସ୍କୁଲ ଅଫ ଆର୍ଟିଲାରୀ ପରିଦର୍ଶନ କରିଥିଲେ ଏବଂ କମାଣବାହିନୀ ସୈନିକଙ୍କ ସହିତ ମତ ବିନିମୟ କରିଥିଲେ ।


    **********


    

    
    (Release ID: 1587759) Visitor Counter : 10