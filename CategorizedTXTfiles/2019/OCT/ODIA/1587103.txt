      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସ୍ୱଚ୍ଛ ଭାରତ ଦିବସ 2019ର ଉଦଘାଟନ କଲେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ
      • ସାବରମତୀ ଆଶ୍ରମରେ ପ୍ରଧାନମନ୍ତ୍ରୀଙ୍କୁ ଶ୍ରଦ୍ଧାଞ୍ଜଳି ପ୍ରଦାନ କଲେ
      • ମହାତ୍ମା ଗାନ୍ଧୀଙ୍କ ଜୀବନ ଉପରେ ଆଧାରିତ ଡାକ ଟିକଟ ଓ ରୌପ୍ୟ ମୁଦ୍ରା ଉନ୍ମୋଚନ କଲେ
      • ଅହମ୍ମଦାବାଦର ସାବରମତୀ ଆଶ୍ରମରେ ପିଲା ଓ ସ୍ୱେଚ୍ଛାସେବକମାନଙ୍କୁ ଭେଟିଲେ
      Posted On: 02 OCT 2019 5:58PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଅହମ୍ମଦାବାଦଠାରେ ସ୍ୱଚ୍ଛ ଭାରତ ଦିବସ 2019ର ଉଦଘାଟନ କରିଛନ୍ତି । ସେ ମହାତ୍ମା ଗାନ୍ଧୀଙ୍କ 150ତମ ଜୟନ୍ତୀ ଅବସରରେ ଡାକ ଟିକଟ ଓ ରୌପ୍ୟ ମୁଦ୍ରା ଜାରି କରିଥିଲେ । ସେ ବିଜେତାମାନଙ୍କୁ ସ୍ୱଚ୍ଛ ଭାରତ ପୁରସ୍କାର ମଧ୍ୟ ପ୍ରଦାନ କରିଥିଲେ । ଏହାପୂର୍ବରୁ ସେ ସାବରମତୀ ଆଶ୍ରମରେ ମହାତ୍ମା ଗାନ୍ଧୀଙ୍କୁ ଶ୍ରଦ୍ଧାଞ୍ଜଳି ପ୍ରଦାନ କରିଥିଲେ । ସେ ମଗନ ନିବାସ ଗସ୍ତ କରିଥିଲେ ଓ ସେଠାରେ ପିଲାମାନଙ୍କୁ ଭେଟିଥିଲେ ।


    ‘ ସ୍ୱଚ୍ଛ ଭାରତ ଦିବସ ’ କାର୍ଯ୍ୟକ୍ରମରେ ଉପସ୍ଥିତ ସରପଞ୍ଚମାନଙ୍କୁ ସମ୍ବୋଧିତ କରି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ କହିଲେ ଯେ ସମଗ୍ର ବିଶ୍ୱ ମହାତ୍ମାଗାନ୍ଧୀଙ୍କ 150ତମ ଜୟନ୍ତୀ ପାଳନ କରୁଛି । କିଛି ଦିନ ପୂର୍ବରୁ ଜାତିସଂଘ ଦ୍ୱାରା ଗାନ୍ଧିଜୀଙ୍କ ଉପରେ ଡାକ ଟିକଟ ଜାରି କରାଯିବା ଦ୍ୱାରା ଏହି କାର୍ଯ୍ୟକ୍ରମ ଆହୁରି ଅଧିକ ସ୍ମରଣୀୟ ହୋଇଛି । ପ୍ରଧାନମନ୍ତ୍ରୀ କହିଲେ ଯେ ତାଙ୍କ ଜୀବନକାଳ ମଧ୍ୟରେ ତାଙ୍କୁ ଅନେକ ଥର ସାବରମତୀ ଆଶ୍ରମ ଆସିବାର ସୁଯୋଗ ମିଳିଛି ଏବଂ ସବୁଥର ପରି ଆଜି ମଧ୍ୟ ଏଠାରୁ ତାଙ୍କୁ ନୂତନ ଶକ୍ତି ମିଳିଛି ।


    ପ୍ରଧାନମନ୍ତ୍ରୀ କହିଲେ ଯେ ଆଜି ଗାଁ ଗୁଡିକ ନିଜକୁ ଖୋଲାରେ ଶୌଚ ମୁକ୍ତ ଘୋଷଣା କରୁଛନ୍ତି । ସେ ପ୍ରତ୍ୟେକ ଦେଶବାସୀଙ୍କୁ ଖାସ କରି ଗ୍ରାମୀଣ ଅଞ୍ଚଳରେ ରହୁଥିବା , ‘ ସରପଞ୍ଚ’ ଓ ସ୍ୱଚ୍ଛତା ପାଇଁ କାର୍ଯ୍ୟ କରୁଥିବା ସବୁ ଲୋକଙ୍କୁ ଏଥିପାଇଁ ଅଭିନନ୍ଦନ ଜଣାଇଥିଲେ । ସେ କହିଥିଲେ ଯେ ବୟସ , ସମାଜ ଓ ଆର୍ଥିକ ସ୍ଥିତି ସତ୍ତ୍ୱେ ସମସ୍ତେ ସ୍ୱଚ୍ଛତା କ୍ଷେତ୍ରରେ ନିଜର ଯୋଗଦାନ କରିଛନ୍ତି । ସେ କହିଲେ ଯେ ବିଶ୍ୱ ଆମର ଏହି ସଫଳତାରେ ଆଚମ୍ବିତ ଏବଂ ଏଥିପାଇଁ ଆମକୁ ପୁରସ୍କୃତ କରୁଛି । ସେ କହିଲେ ଯେ ସମଗ୍ର ବିଶ୍ୱ ଚକିତ ଯେ ଭାରତ 60 ମାସରେ 11 କୋଟିରୁ ଅଧିକ ଶୌଚାଳୟର ନିର୍ମାଣ କରି 60 କୋଟିରୁ ଅଧିକ ଜନସଂଖ୍ୟାକୁ ଶୌଚାଳୟର ସୁବିଧା ଉପଲବ୍ଧ କରିଛି ।


    ପ୍ରଧାନମନ୍ତ୍ରୀ କହିଲେ ଯେ ଜନ ଭାଗିଦାରିତା ଓ ସ୍ୱେଚ୍ଛାକୃତ ଭାବ ହେଉଛି ସ୍ୱଚ୍ଛ ଭାରତ ଅଭିଯାନର ପରିଚୟ ଓ ସଫଳତାର କାରଣ । ସେ ଏହି ମିଶନକୁ ଖୋଲା ହୃଦୟରେ ସମର୍ଥନ ପ୍ରଦାନ କରିବା ପାଇଁ ସମଗ୍ର ଦେଶକୁ ଧନ୍ୟବାଦ ପ୍ରଦାନ କରିଥିଲେ । ଜନ ଭାଗିଦାରିତାର ମହତ୍ତ୍ଵ ଉପରେ ଗୁରୁତ୍ୱ ପ୍ରଦାନ କରି ପ୍ରଧାନମନ୍ତ୍ରୀ କହିଲେ ଯେ ଜଳ ଜୀବନ ମିଶନ ଓ 2022 ପର୍ଯ୍ୟନ୍ତ ଥରେ ବ୍ୟବହାର ହେଉଥିବା ପ୍ଲାଷ୍ଟିକର ବ୍ୟବହାରକୁ ଶେଷ କରିବା ଭଳି ମହତ୍ୱପୂର୍ଣ୍ଣ ସରକାରୀ ପଦକ୍ଷେପର ସଫଳତା ପାଇଁ ସାମୂହିକ ପ୍ରୟାସ ଜରୁରୀ ।


    ପ୍ରଧାନମନ୍ତ୍ରୀ କହିଲେ ଯେ ତାଙ୍କ ସରକାର ମହାତ୍ମା ଗାନ୍ଧୀଙ୍କ ସ୍ୱପ୍ନକୁ ସତରେ ପରିଣତ କରିବା ପାଇଁ ପ୍ରତିବଦ୍ଧ । ଏହି ସନ୍ଦର୍ଭରେ ସେ ଆତ୍ମନିର୍ଭରଶୀଳତା ସୁନିଶ୍ଚିତ କରିବା , ସୁଗମ ଜୀବନ ଉପଲବ୍ଧ କରାଇବା ଓ ବିକାଶକୁ ଅନ୍ତିମ ପର୍ଯ୍ୟାୟ ପର୍ଯ୍ୟନ୍ତ ନେଇଯିବା ପାଇଁ ସରକାରଙ୍କ ପଦକ୍ଷେପ ସମ୍ବନ୍ଧରେ ପ୍ରକାଶ କରିଥିଲେ । ଦେଶର ଉନ୍ନତି ପାଇଁ ସଂକଳ୍ପ ନେବା ଓ ଏହାକୁ ସଫଳ କରାଇବା ପାଇଁ ପରିଶ୍ରମ କରିବାକୁ ସେ ଜନସାଧାରଣଙ୍କଠାରୁ ଆଗ୍ରହ ପ୍ରକାଶ କରିଥିଲେ । ସେ କହିଲେ ଯେ 130 କୋଟି ଜନସାଧାରଣଙ୍କ ସଂକଳ୍ପ ଦ୍ୱାରା ବ୍ୟାପକ ପରିବର୍ତ୍ତନ ଆସିପାରିବ ।


    ***********


    

    
    (Release ID: 1587103) Visitor Counter : 28