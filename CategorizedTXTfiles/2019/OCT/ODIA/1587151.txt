      ରାଷ୍ଟ୍ରପତିଙ୍କ ସଚିବାଳୟ

      ବୟୋଶ୍ରେଷ୍ଠ ସମ୍ମାନ ପ୍ରଦାନ କଲେ ରାଷ୍ଟ୍ରପତି
      Posted On: 03 OCT 2019 8:40PM by PIB Bhubaneshwar


    ଆଜି (ଅକ୍ଟୋବର 3 , 2019) ନୂଆଦିଲ୍ଲୀଠାରେ ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରଣାଳୟ ପକ୍ଷରୁ ବରିଷ୍ଠ ନାଗରିକଙ୍କ ପାଇଁ ଜାତୀୟ ପୁରସ୍କାର ‘ ବୟୋଶ୍ରେଷ୍ଠ ସମ୍ମାନ ’ ପ୍ରଦାନ କରିଛନ୍ତି ।


    ଏହି ଅବସରରେ ରାଷ୍ଟପତି କହିଥିଲେ ଯେ ଆମର ବରିଷ୍ଠ ନାଗରିକମାନେ ଆମ ସାମାଜିକ ଓ ଜାତୀୟ ଜୀବନର ଗୁରୁତ୍ୱପୂର୍ଣ୍ଣ ଅଂଶବିଶେଷ । ସେ ଉଲ୍ଲେଖ କରିଥିଲେ ଯେ ବରିଷ୍ଠ ନାଗରିକଙ୍କ ଜୀବନକୁ ସହଜ କରିବା ଲାଗି କେନ୍ଦ୍ର ଓ ରାଜ୍ୟ ସରକାର ଆୟୁଷ୍ମାନ ଭାରତ , ରେଳ ଭଡ଼ାରେ ରିହାତି , ବରିଷ୍ଠ ନାଗରିକଙ୍କ ପାଇଁ ସଂଚୟ ଯୋଜନା , ବୃଦ୍ଧାବସ୍ଥା ପେନସନ ଭଳି ଯୋଜନା କାର୍ଯ୍ୟକାରୀ କରୁଛନ୍ତି ।


    ରାଷ୍ଟ୍ରପତି କହିଥିଲେ ଯେ ସରକାର ଏବଂ ସ୍ୱେଚ୍ଛାସେବୀ ଅନୁଷ୍ଠାନଗୁଡ଼ିକର ପ୍ରୟାସକୁ ପ୍ରଶଂସା କରିବା ସହିତ ଆମେ ନିଜ ସ୍ତରରେ ମଧ୍ୟ ବରିଷ୍ଠ ନାଗରିକଙ୍କ ପ୍ରତି ରହିଥିବା ଦାୟିତ୍ୱ ତୁଲାଇବା ଆବଶ୍ୟକ । ଆଜି ଆମେ ଏପରି ଏକ ପରିବେଶ ସୃଷ୍ଟି କରିବା ଆବଶ୍ୟକ ଯେଉଁଠି ସେମାନଙ୍କ ପାଇଁ ମୁକ୍ତ ବିଚାର ଓ ଅଭିବ୍ୟକ୍ତିର ସ୍ୱାଧୀନତା ରହିଥିବ । ସେମାନଙ୍କ ମନରେ ଏପରି ଭାବନା ଆସିବା ଉଚିତ ଯେ ସେମାନଙ୍କ ଅବଦାନ ଆମ ପରିବାର ଓ ସମାଜ ପାଇଁ ଉପଯୋଗୀ । ଏହା ସେମାନଙ୍କୁ ଆତ୍ମସନ୍ତୋଷ ପ୍ରଦାନ କରିବ ତଥା ସେମାନଙ୍କ ଶରୀର ଓ ମନ ସୁସ୍ଥ ରହିବ ।


    ରାଷ୍ଟ୍ରପତି କହିଥିଲେ ଯେ ଯୁବପିଢ଼ି ଏହା ମନେ ରଖିବା ଉଚିତ ଯେ ବରିଷ୍ଠ ନାଗରିକମାନେ ଆମ ପରମ୍ପରା ଓ ଐତିହ୍ୟର ପ୍ରତୀକ । ସେମାନଙ୍କୁ ସମ୍ମାନ ଓ ସହାୟତା ପ୍ରଦାନ କରିବା ଦ୍ୱାରା ଯୁବକମାନେ ସେମାନଙ୍କ ଜୀବନରେ ପ୍ରଗତି ହାସଲ କରିପାରିବେ ।


    ଆମ ଯୌଥ ପରିବାରର ସଂସ୍କୃତିକୁ ଅକ୍ଷୁର୍ଣ୍ଣ ରଖିବା ଲାଗି ସବୁ ପିଢ଼ିର ଲୋକଙ୍କ ମଧ୍ୟରେ ଶାନ୍ତିପୂର୍ଣ୍ଣ ସହାବସ୍ଥାନର ଆବଶ୍ୟକତା ରହିଛି । ପ୍ରକୃତି ପ୍ରତ୍ୟେକ ପିଢ଼ି ମଧ୍ୟରେ ଏକ ଅଖଣ୍ଡ ସମ୍ପର୍କ ନିର୍ମାଣ କରିଛି ଫଳରେ ଆମର ଅଭିଜ୍ଞତା , ଜ୍ଞାନ ଓ ଦକ୍ଷତା ଅବାଧରେ ଗୋଟିଏ ପିଢ଼ିରୁ ଅନ୍ୟ ପିଢ଼ିକୁ ହସ୍ତାନ୍ତରିତ ହୋଇପାରିବ ।


    ଏହି ଅବସରରେ କେନ୍ଦ୍ର ସାମାଜିକ ନ୍ୟାୟ ଓ ସଶକ୍ତିକରଣ ମନ୍ତ୍ରୀ ଶ୍ରୀ ଥୱର ଚାନ୍ଦ ଗେହଲଟ , ରାଷ୍ଟ୍ରମନ୍ତ୍ରୀ ଶ୍ରୀ କ୍ରିଷନ ପାଲ ଗୁର୍ଜରଙ୍କ ସମେତ ଅନ୍ୟ ମାନ୍ୟଗଣ୍ୟ ଅତିଥିମାନେ ଉପସ୍ଥିତ ଥିଲେ ।


    **********


    

    
    (Release ID: 1587151) Visitor Counter : 25