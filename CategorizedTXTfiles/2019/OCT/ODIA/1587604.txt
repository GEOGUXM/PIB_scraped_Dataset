      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କୁ ଧନ୍ୟବାଦ ପ୍ରଦାନ କଲେ ପବିତ୍ର ପରିବାର ସମୂହ
      Posted On: 06 OCT 2019 8:28PM by PIB Bhubaneshwar


    ‘ ମନ କି ବାତ ’ କାର୍ଯ୍ୟକ୍ରମ ମାଧ୍ୟମରେ ବି1. ମଦର ମରିୟମ ଥ୍ରେସିଆଙ୍କୁ ସନ୍ଥ ଘୋଷିତ କରାଯିବା ପରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ପବିତ୍ର ପରିବାର ସମୂହ ଧନ୍ୟବାଦ ପ୍ରଦାନ କରିଛନ୍ତି ।


    ପବିତ୍ର ପରିବାର ସମୂହ ପ୍ରଧାନମନ୍ତ୍ରୀଙ୍କୁ ଏକ ପତ୍ର ମାଧ୍ୟମରେ ଉଲ୍ଲେଖ କରିଛନ୍ତି , “ ମୁଁ ସିନିଅର ଉଦୟ ସିଏଚଏଫ , ପବିତ୍ର ପରିବାର ସମୂହର ସୁପରିଅର ଜେନେରାଲ , ଏହି ଅବସରରେ ଆପଣଙ୍କ କାର୍ଯ୍ୟକ୍ରମ ‘ ମନ କି ବାତ ’ ମାଧ୍ୟମରେ ପରିବାରର ସଂରକ୍ଷିକା ବି1. ମଦର ମରିୟମ ଥ୍ରେସିଆଙ୍କୁ ସନ୍ଥ ଘୋଷିତ କରାଯିବା ନେଇ ଆପଣଙ୍କୁ ଧନ୍ୟବାଦ ପ୍ରଦାନ କରୁଛି । ସେ ଜଣେ ଦୂରଦୃଷ୍ଟି ସମ୍ପନ୍ନ ସନ୍ଥ ଥିଲେ ଯିଏକି ବିଭିନ୍ନ ସମସ୍ୟାର ମୁକାବିଲା କରି ନିଜର ମିଶନକୁ ପୁରଣ କରିଥିଲେ । ଆପଣ ସନ୍ଥ ମରିୟମ ଥ୍ରେସିଆଙ୍କ ପ୍ରତି ହୃଦୟରୁ ପ୍ରଶଂସା ବ୍ୟକ୍ତ କରିଛନ୍ତି , ଯିଏକି ପ୍ରେମ ଓ ଶାନ୍ତି ପ୍ରଦାନ କରିବା ସହିତ ଶିକ୍ଷା ମାଧ୍ୟମରେ ଉନ୍ନତି ଆଣିବା ପାଇଁ ଅନେକ ପରିଶ୍ରମ କରିଛନ୍ତି । ଏହିପରି ରାଷ୍ଟ୍ର ନିର୍ମାଣରେ ମଧ୍ୟ ତାଙ୍କର ବଡ ଯୋଗଦାନ ରହିଛି । ଆଦରଣୀୟ ମୋଦିଜୀ , ‘ ମନ କି ବାତ ’ ମାଧ୍ୟମରେ ଆପଣଙ୍କ ପ୍ରଶଂସା ସନ୍ଦେଶ ହୃଦୟକୁ ଛୁଇଁଲା ଭଳି ଥିଲା ଏବଂ ଏହାକୁ ଆମ ସମୂହ ଓ ଆଖ-ପାଖର ସବୁ ଲୋକ ଅନେକ ପସନ୍ଦ କରିଥିଲେ ।


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ନିଜର ମାସିକ ରେଡିଓ କାର୍ଯ୍ୟକ୍ରମ ‘ ମନ କି ବାତ ’ ରେ ମରିୟମ ଥ୍ରେସିଆଙ୍କୁ ସନ୍ଥ ଘୋଷଣା କରାଯିବାକୁ ନେଇ ଆନନ୍ଦ ପ୍ରକାଶ କରି କହିଥିଲେ , “ ଏହା ପ୍ରତ୍ୟେକ ଭାରତୀୟଙ୍କ ପାଇଁ ଗୌରବର ବିଷୟ ଯେ ଆଗାମୀ ଅକ୍ଟୋବର 13ରେ ପରମ ପବିତ୍ର ପୋପ ଫ୍ରାନ୍ସିସ ଭଉଣୀ ମରିୟମ ଥ୍ରେସିଆଙ୍କୁ ସନ୍ଥ ଭାବେ ଘୋଷଣା କରିବେ । ମୁଁ ଭଉଣୀ ମରିୟମ ଥ୍ରେସିଆଙ୍କୁ ହାର୍ଦ୍ଦିକ ଶୁଭେଚ୍ଛା ପ୍ରଦାନ କରୁଛି , ଭାରତର ନାଗରିକ ଓ ବିଶେଷ କରି ଆମ ଖ୍ରୀଷ୍ଟିଆନ ଭାଇ ଓ ଭଉଣୀମାନଙ୍କୁ ଏହି ଉପଲବ୍ଧି ପାଇଁ ଅଭିନନ୍ଦନ ଜଣାଉଛି । ”


    *********


    

    
    (Release ID: 1587604) Visitor Counter : 14