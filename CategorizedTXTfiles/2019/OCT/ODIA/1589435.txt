      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସାଉଦି ଆରବ ଗସ୍ତ ପୂର୍ବରୁ ପ୍ରଧାନମନ୍ତ୍ରୀଙ୍କ ବକ୍ତବ୍ୟ
      Posted On: 28 OCT 2019 2:54PM by PIB Bhubaneshwar


    ଅକ୍ଟୋବର 29 , 2019ରେ ଦିନିକିଆ ଗସ୍ତରେ ସାଉଦି ଆରବ ଯାତ୍ରା କରୁଛି । ସାଉଦି ଆରବର ମହାମାନ୍ୟ ରାଜା ସଲମାନ ବିନ ଅବଦୁଲ ଅଜୀଜ ଅଲ-ସଉଦଙ୍କ ନିମନ୍ତ୍ରଣରେ ରିୟାଦଠାରେ ଆୟୋଜିତ ହେଉଥିବା ତୃତୀୟ ଭବିଷ୍ୟତ ନିବେଶ ପଦକ୍ଷେପ ବୈଠକର ପୂର୍ଣ୍ଣାଙ୍ଗ ଅଧିବେଶନରେ ଯୋଗଦେବି ।


    ରିୟାଦ ଯାତ୍ରା ସମୟରେ ମୁଁ ସାଉଦି ଆରବର ମହାମାନ୍ୟ ରାଜାଙ୍କ ସହିତ ମଧ୍ୟ ଦ୍ୱିପାକ୍ଷିକ ବିଚାର-ବିମର୍ଶ କରିବି । ମୁଁ ସାଉଦି ଆରବର ଯୁବରାଜ ଏଚଆରଏଚ ମହମ୍ମଦ ବିନ ସଲମାନଙ୍କ ସହିତ ବୈଠକ ସମୟରେ ଦ୍ୱିପାକ୍ଷିକ ସହଯୋଗ ବ୍ୟତୀତ ପାରସ୍ପରିକ ଲାଭ ତଥା ବିଭିନ୍ନ ଆଞ୍ଚଳିକ ଏବଂ ବୈଶ୍ୱିକ ପ୍ରସଙ୍ଗ ବିଷୟରେ ବିଚାର-ବିମର୍ଶ କରିବି ।


    ଭାରତ ଓ ସାଉଦି ଆରବ ମଧ୍ୟରେ ଘନିଷ୍ଠ ଓ ମୈତ୍ରୀପୂର୍ଣ୍ଣ ସମ୍ବନ୍ଧ ରହିଛି । ସାଉଦି ଆରବ ଭାରତର ଉର୍ଜା ଆବଶ୍ୟକତା ପାଇଁ ସବୁଠାରୁ ବଡ ଓ ବିଶ୍ୱସନୀୟ ସହଯୋଗୀ ।


    2009 ଫେବୃଆରୀରେ ନୂଆଦିଲ୍ଲୀ ଗସ୍ତ ସମୟରେ ଯୁବରାଜ ଭାରତରେ ପ୍ରାଥମିକତା କ୍ଷେତ୍ରରେ 100 ବିଲିଅନ ଆମେରିକୀୟ ଡଲାରରୁ ଅଧିକ ନିବେଶ କରିବା ପାଇଁ ସଂକଳ୍ପବଦ୍ଧତା ପ୍ରକାଶ କରିଥିଲେ ।


    ପ୍ରତିରକ୍ଷା , ବ୍ୟବସାୟ , ସଂସ୍କୃତି , ଶିକ୍ଷା ଓ ଜନସାଧାରଣଙ୍କ ମଧ୍ୟରେ ପାରସ୍ପରିକ ସମ୍ପର୍କ ଭଳି ବିଷୟ ସାଉଦି ଆରବ ସହିତ ଦ୍ୱିପାକ୍ଷିକ ସହଯୋଗର ଅନ୍ୟ ମହତ୍ୱପୂର୍ଣ୍ଣ କ୍ଷେତ୍ରମାନଙ୍କ ମଧ୍ୟରେ ସାମିଲ ରହିଛି ।


    ଯାତ୍ରା ସମୟରେ ରଣନୈତିକ ଭାଗିଦାରୀ ପରିଷଦର ସ୍ଥାପନା ପାଇଁ ବୁଝାମଣା , ଭାରତ-ସାଉଦି ଆରବର ରଣନୈତିକ ଭାଗିଦାରୀତାକୁ ଏକ ନୂତନ ସ୍ତରରେ ପହଞ୍ଚାଇବ । ମୁଁ ତୃତୀୟ ଭବିଷ୍ୟତ ନିବେଶ ପଦକ୍ଷେପ ବୈଠକରେ ମୋର ଭାଗିଦାରୀକୁ ନେଇ ମଧ୍ୟ ଆଶାବାନ , ଯେଉଁଠାରେ ମୁଁ ଭାରତରେ ବୈଶ୍ୱିକ ନିବେଶକମାନଙ୍କ ପାଇଁ ବୃଦ୍ଧି ପାଉଥିବା ବ୍ୟବସାୟ ଏବଂ ନିବେଶର ଅବସର ସମ୍ବନ୍ଧରେ ବାର୍ତ୍ତାଳାପ କରିବି କାରଣ , ଦେଶ 2024 ସୁଦ୍ଧା 5 ଟ୍ରିଲିଅନ ଡଲାର ଅର୍ଥବ୍ୟବସ୍ଥାରେ ପରିଣତ ହେବା ଦିଗରେ ପଦକ୍ଷେପ ଗ୍ରହଣ କରି ସାରିଛି ।


    **********

    
    
    (Release ID: 1589435) Visitor Counter : 15