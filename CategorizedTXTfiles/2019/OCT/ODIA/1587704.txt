      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଦିଲ୍ଲୀର ଦ୍ୱାରକା, ଡିଡିଏ ମୈଦାନରେ ଦଶହରା ଉତ୍ସବ ପାଳନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 08 OCT 2019 3:43PM by PIB Bhubaneshwar


    ଜୟ ଶ୍ରୀରାମ - ଜୟ ଶ୍ରୀରାମ


    ଜୟ ଶ୍ରୀରାମ - ଜୟ ଶ୍ରୀରାମ


    ଜୟ ଶ୍ରୀରାମ - ଜୟ ଶ୍ରୀରାମ


    ବିଶାଳ ସଂଖ୍ୟାରେ ଆସିଥିବା ସଂସ୍କୃତିପ୍ରେମୀ ମୋର ଭାଇ ଓ ଭଉଣୀମାନେ । ଆପଣମାନଙ୍କୁ ସମସ୍ତଙ୍କୁ ବିଜୟା ଦଶମୀର ଏହି ପବିତ୍ର ପର୍ବରେ ଅନେକ ଅନେକ ଶୁଭକାମନା ଜଣାଉଛି ।


    ଭାରତ ହେଉଛି ଉତ୍ସବମାନଙ୍କର ଭୂମି । ବୋଧହୁଏ 365 ଦିନରେ ଏପରି କୌଣସି ଦିନ ରହି ଯାଇନଥିବ , ଯେଉଁଦିନ ହିନ୍ଦୁସ୍ଥାନର କୌଣସି ନା କୌଣସି କୋଣ ଅନୁକୋଣରେ କୌଣସି ନା କୌଣସି ଉତ୍ସବ ପାଳନ କରାଯାଉ ନଥିବ ।


    ହଜାର ହଜାର ବର୍ଷର ସାଂସ୍କୃତିକ ପରମ୍ପରା ଓ ପୌରାଣିକ ଗାଥା ସହିତ ଜଡ଼ିତ ହୋଇ ରହିଥିବା ଏହି ଜୀବନ , ଇତିହାସର ପରମ୍ପରାକୁ ସୁଦୃଢ଼ କରିବା ଭଳି ସାଂସ୍କୃତିକ ପରମ୍ପରା – ଏ ସମସ୍ତ ବିଷୟ ରହିଥିବା ସ୍ଥଳେ ଆମ ଉତ୍ସବ ଗୁଡ଼ିକ ମଧ୍ୟ ସଂସ୍କାର , ଶିକ୍ଷା ଏବଂ ସାମୁହିକ ଜୀବନର ଏକ ଅଭିନ୍ନ ଅଙ୍ଗ ପାଲଟିଛି ।


    ଉତ୍ସବଗୁଡ଼ିକ ଆମମାନଙ୍କୁ ଯୋଡ଼ିଥାଆନ୍ତି , ଆମମାନଙ୍କୁ ପରିବର୍ତ୍ତନ କରିଥାନ୍ତି । ଉତ୍ସବଗୁଡ଼ିକ ଆମମାନଙ୍କ ମଧ୍ୟରେ ଉତ୍ସାହ ମଧ୍ୟ ଭରିଥାଆନ୍ତି , ଉନ୍ମାଦନା ମଧ୍ୟ ଭରିଥାଆନ୍ତି ଏବଂ ନୂଆ ନୂଆ ସ୍ୱପ୍ନଗୁଡ଼ିକୁ ସଜାଇବାର ସାମର୍ଥ୍ୟ ମଧ୍ୟ ପ୍ରଦାନ କରିଥାଆନ୍ତି । ଆମ ରଙ୍ଗଗୁଡ଼ିକରେ ଉତ୍ସବର ମହକ ଥାଏ , ଏଥିପାଇଁ ଭାରତର ସାମାଜିକ ଜୀବନର ପ୍ରାଣ ତତ୍ତ୍ଵ ହେଉଛି ଉତ୍ସବ । ଆଉ ଏହି ଉତ୍ସବ ପ୍ରାଣତତ୍ତ୍ଵ ହେବା କାରଣରୁ ହଜାର ହଜାର ବର୍ଷ ପୁରୁଣା ଏହି ମହାନ ପରମ୍ପରାକୁ କେବେ ହେଲେ କ୍ଲବ ପରମ୍ପରା ଭିତରକୁ ଯିବାକୁ ପଡ଼ିନାହିଁ । ଉତ୍ସବ ହିଁ ତାହାର ଭାବର ଅଭିବ୍ୟକ୍ତିର ଉତ୍ତମ ମାଧ୍ୟମ ହୋଇ ରହିଛି ଆଉ ଏହା ଉତ୍ସବଗୁଡ଼ିକର ସାମର୍ଥ୍ୟ ହୋଇଥାଏ ।


    ଉତ୍ସବ ସହିତ କୌଣସି ଏକ ପ୍ରତିଭାକୁ ପରିସ୍ଫୁଟ କରିବା ପାଇଁ , ପ୍ରତିଭାକୁ ଏକ ସାମାଜିକ ଗରିମା ପ୍ରଦାନ କରିବା ପାଇଁ , ପ୍ରତିଭାକୁ ପ୍ରସ୍ତୁତ କରିବା ପାଇଁ , ନିରନ୍ତର ପ୍ରୟାସ ଆମର ଏଠି ଚାଲୁ ରହିଛି । କଳା ହେଉ , ଗୀତ ହେଉ , ନୃତ୍ୟ ହେଉ , ପ୍ରତ୍ୟେକ ପ୍ରକାରର କଳା ଆମର ଉତ୍ସବ ଗୁଡ଼ିକ ସହିତ ଅଭିନ୍ନ ଭାବେ ଜଡ଼ିତ ହୋଇ ରହିଛନ୍ତି । ଆଉ ଏହି କାରଣରୁ ଭାରତର ହଜାର ବର୍ଷର ସାଂସ୍କୃତିକ ପରମ୍ପରାରେ ଉତ୍ସବଗୁଡ଼ିକ ମାଧ୍ୟମରେ କଳା ଆମର ଜୀବନ ବ୍ୟବସ୍ଥାରେ ରହିଥିବା କାରଣରୁ ଭାରତୀୟ ପରମ୍ପରାରେ ରୋବର୍ଟ ସୃଷ୍ଟି ହୋଇନଥାନ୍ତି , ଜୀବନ୍ତ ମନୁଷ୍ୟ ସୃଷ୍ଟି ହୋଇଥାଆନ୍ତି । ଏହା ଭିତରର ମାନବିକତା , ଏହା ଭିତରର କରୁଣା , ଏହା ଭିତରର ସମ୍ବେଦନା , ଏହା ଭିତରର ଦୟା ଭାବନା , ଏହାକୁ ଲଗାତାର ଭାବେ ଉର୍ଜ୍ଜା ଦେବାର କାର୍ଯ୍ୟ ଉତ୍ସବଗୁଡ଼ିକ ମାଧ୍ୟମରେ ହୋଇଥାଏ ।


    ଆଉ ଏଥିପାଇଁ ଏବେ-ଏବେ ନବରାତ୍ରିର ନଅ ଦିନ ଆମେ , ହିନ୍ଦୁସ୍ଥାନର କୌଣସି କୋଣ ଅନୁକୋଣ ଏପରି ନଥିବ ଯେଉଁଠାରେ ନବରାତ୍ରିର ପର୍ବ ପାଳନ କରାଯାଉ ନଥିବ । ଶକ୍ତି ସାଧନାର ପର୍ବ , ଶକ୍ତି ଉପାସନାର ଏହି ପର୍ବ , ଶକ୍ତି ଆରାଧନାର ଏହି ପର୍ବ , ଆଉ ଏହି ଶକ୍ତି ଭିତରର ଦୁର୍ବଳତାକୁ କମ୍ କରିବା ପାଇଁ , ଭିତରର ଅସାମର୍ଥ୍ୟଗୁଡ଼ିକରୁ ମୁକ୍ତି ପାଇବା ହେତୁ , ଭିତରେ ଘର କରି ରହିଯାଇଥିବା କିଛି ହାଲୁକା ଫୁଲକା ଜିନିଷ ଗୁଡ଼ିକରୁ ମୁକ୍ତି ପାଇବା ପାଇଁ , ଏହି ଶକ୍ତି ଆରାଧନା ନୂତନ ଶକ୍ତିର ସଞ୍ଚାର କରିଥାଏ ।


    ଏହି ଶକ୍ତି ସାଧନା ସହିତ ମାଆର ଉପାସନା କରି ଆସୁଥିବା ଏହି ଦେଶରେ ଆମର ପ୍ରତ୍ୟେକ ମାଆ ଭଉଣୀଙ୍କର ସମ୍ମାନ , ପ୍ରତ୍ୟେକ ମାଆ ଭଉଣୀଙ୍କର ଗୌରବ , ପ୍ରତ୍ୟେକ ମାଆ ଭଉଣୀଙ୍କର ଗରିମା ଅକ୍ଷୁର୍ଣ ରଖିବା ହେଉଛି ଆମ ଲୋକମାନଙ୍କର ଦାୟିତ୍ୱ , ସମାଜର ପ୍ରତ୍ୟେକ ନାଗରିକଙ୍କର ଦାୟିତ୍ୱ ।


    ଆଉ ଏଥିପାଇଁ ଏଥର ମୁଁ ‘ ମନ୍ କୀ ବାତ୍‌ ’ ରେ କହିଥିଲି ଯେ ଆମର ଏଠି ଉତ୍ସବର ଯୁଗ – କାଳ ଅନୁସାରେ ପରିବର୍ତ୍ତନ ହୋଇଥାଏ । ଆମର ହେଉଛି ଏକ ଏପରି ସମାଜ , ଯେଉଁମାନେ ଗର୍ବର ସହିତ ପରିବର୍ତ୍ତନକୁ ଗ୍ରହଣ କରିଥାଆନ୍ତି । ଆମେ ଆହ୍ୱାନର ସମ୍ମୁଖୀନ ହେଇଥାଉ ଏବଂ ଆବଶ୍ୟକତା ଅନୁସାରେ ନିଜକୁ ନିଜେ ପରିବର୍ତ୍ତନ କରିପାରୁ ।


    ଯେତେବେଳେ କିଏ କହିଥାଏ – “ ହସ୍ତୀ ମିଟତି ନହିଁ ହମାରୀ” , ଆମର ବ୍ୟକ୍ତିତ୍ୱର ଅନ୍ତ ହେବ ନାହିଁ) , ଶେଷ ହେବ ନାହିଁ – ଏହାର କାରଣ ହେଉଛି ଏହା କି ଯେତେବେଳେ ଆମ ସମାଜରେ କୌଣସି ଖରାପ ଜିନିଷ ଆସିଥାଏ ତ ଆମ ସମାଜ ଭିତରରୁ ହିଁ ସେହି ଖରାପ ଜିନିଷଗୁଡ଼ିକ ବିରୁଦ୍ଧରେ ଲଢ଼ିବା ପାଇଁ ମହାପୁରୁଷ ଜନ୍ମ ନିଅନ୍ତି । ଖରାପ ଜିନିଷ ବିରୁଦ୍ଧରେ ଆମ ସମାଜର ହିଁ ବ୍ୟକ୍ତି ଲଢିବାକୁ ଆଗେଇ ଆସିଥାନ୍ତି , ପ୍ରାରମ୍ଭରେ ସଂଘର୍ଷ ହୋଇଥାଏ , ପରେ ସେ ହିଁ ଆଦରଣୀୟ ତପସ୍ୱୀ ଆଚାର୍ଯ୍ୟ , ସେ ହିଁ ଆମର ଯୁଗପୁରୁଷ , ସେ ହିଁ ଆମର ପ୍ରେରଣା ପୁରୁଷ ହୋଇ ଯାଇଥାଆନ୍ତି ।


    ଆଉ ଏଥିପାଇଁ ଆମେ ହେଉଛୁ ପରିବର୍ତ୍ତନକୁ ନିରନ୍ତର ସ୍ୱୀକାର କରୁଥିବା ଲୋକ । ଆଉ ଯେତେବେଳେ ପରିବର୍ତ୍ତନକୁ ସ୍ୱୀକାର କରୁଥିବା ଲୋକ ଥିବେ ସେତେବେଳେ , ମୁଁ ଏଥର ‘ ମନ୍ କୀ ବାତ୍ ’ କାର୍ଯ୍ୟକ୍ରମରେ କହିଥିଲି ଯେ ଦୀପାବଳିର ପର୍ବରେ ଆମେ ମହାଲକ୍ଷ୍ମୀଙ୍କର ପୂଜା କରିଥାଉ । ଲକ୍ଷ୍ମୀଙ୍କର ଆଗମନ ପାଇଁ ଆମେ ବଡ଼ ଆତୁରତାର ସହିତ କରିଥାଉ । ଆମ ମନରେ ସ୍ୱପ୍ନ ରହିଥାଏ କି ଆଗାମୀ ବର୍ଷ ଦୀପାବଳି , ପର୍ଯ୍ୟନ୍ତ ଏହି ଲକ୍ଷ୍ମୀ ଆମରି ଘରେ ହିଁ ରହି ଥାଆନ୍ତୁ , ଆମର ଲକ୍ଷ୍ମୀ ବା ଧନ ବଢ଼ି ଚାଲୁ - ଏହା ଆମମାନଙ୍କ ମନର ଭାବ ରହିଥାଏ ।


    ମୁଁ ‘ ମନ୍ କୀ ବାତ ’ କାର୍ଯ୍ୟକ୍ରମରେ କହିଥିଲି କି ଯେଉଁ ଦେଶରେ ଲକ୍ଷ୍ମୀଙ୍କର ପୂଜା ହୋଇଥାଏ , ଆମ ଘରେ ମଧ୍ୟ ଲକ୍ଷ୍ମୀ ରହିଥାଆନ୍ତି , ଆମ ଗାଁ , ଆମ ଗଳିକନ୍ଦିରେ , ଆମ ୱାର୍ଡରେ , ଆମ ସହରରେ , ଏହି ଦୀପାବଳିରେ ଯେଉଁ ଝିଅମାନେ ନିଜ ଜୀବନରେ କିଛି ହାସଲ କରିଛନ୍ତି , ପ୍ରାପ୍ତ କରିଛନ୍ତି , ଯେଉଁ ଝିଅ ଅନ୍ୟମାନଙ୍କୁ ପ୍ରେରଣା ଦେଇ ପାରିବେ , ଆମକୁ ସାମୁହିକ କାର୍ଯ୍ୟକ୍ରମ କରି ସେହି ଝିଅମାନଙ୍କୁ ସମ୍ମାନିତ କରିବା ଦରକାର , ତାହା ହିଁ ଆମର ଲକ୍ଷ୍ମୀ ପୂଜନ ହେବା ଆବଶ୍ୟକ , ସେମାନେ ହିଁ ହେଉଛନ୍ତି ଆମ ଦେଶର ଲକ୍ଷ୍ମୀ । ଆଉ ଏଥିପାଇଁ ଏଠି ଉତ୍ସବଗୁଡ଼ିକର ପରିବର୍ତ୍ତନକୁ ଆମେ ସମୟାନୁସାରେ ସ୍ୱୀକାର କରିଛୁ ।


    ଆଜି ହେଉଛି ବିଜୟା ଦଶମୀର ପବିତ୍ର ପର୍ବ ଆଉ ଏହା ସହିତ ଆମ ବାୟୁସେନାର ମଧ୍ୟ ପ୍ରତିଷ୍ଠା ଦିବସ । ଆମ ଦେଶର ବାୟୁସେନା ପରାକ୍ରମର ନୂଆ-ନୂଆ ଶୀଖରକୁ ପ୍ରାପ୍ତ କରୁଛି । ଆଜିର ଏହି ଅବସର ହେଉଛି ବିଜୟା ଦଶମୀର ପବିତ୍ର ପର୍ବ , ଆଉ ଯେତେବେଳେ ଭଗବାନ ହନୁମାନଙ୍କୁ ଆମେ ସ୍ମରଣ କରୁ , ସେତେବେଳେ ଆସନ୍ତୁ ବିଶେଷ ଭାବେ ଆମେ ବାୟୁସେନାକୁ ମଧ୍ୟ ସ୍ମରଣ କରିବା । ଆମ ବାୟୁସେନାର ସମସ୍ତ ସାହସୀ ଯୋଦ୍ଧାଙ୍କୁ ମଧ୍ୟ ସ୍ମରଣ କରିବା ଆଉ ସେମାନଙ୍କ ପାଇଁ ମଧ୍ୟ ଆମେ ଶୁଭକାମନା ବ୍ୟକ୍ତ କରିବା , ସେମାନଙ୍କର ଉଜ୍ଜ୍ୱଳ ଭବିଷ୍ୟତ ପାଇଁ ଶୁଭକାମନା ବ୍ୟକ୍ତ କରିବା ।


    ଆଜି ହେଉଛି ବିଜୟା ଦଶମୀର ପବିତ୍ର ପର୍ବ , ଆସୁରିକ ଶକ୍ତି ଉପରେ ଦୈବୀଶକ୍ତି ବିଜୟର ପର୍ବ । ସମୟ ଥାଉ ଥାଉ ଆମ ଭିତରେ ଥିବା ଆସୁରିକ ଶକ୍ତିକୁ ପରାସ୍ତ କରିବା ଜରୁରୀ । ତେବେ ଯାଇ ଆମେ ରାମଙ୍କର ଅନୁଭୂତି ପାଇପାରିବା । ଆଉ ଏଥିପାଇଁ ପ୍ରଭୁ ରାମଙ୍କର ଅନୁଭୂତି ପ୍ରାପ୍ତ କରିବା ପାଇଁ , ଆମକୁ ମଧ୍ୟ ଜୀବନରେ ବିଜୟ ଲାଭ କରିବା ପାଇଁ , ପ୍ରତି କ୍ଷେତ୍ରରେ ବିଜୟଶ୍ରୀ ପାଇବା ପାଇଁ ସଂକଳ୍ପ ସହିତ ଆମ ଭିତରର ଉର୍ଜ୍ଜା , ଭିତରର ଶକ୍ତିକୁ ସାମର୍ଥ୍ୟ ପ୍ରଦାନ କରି ଆମ ଭିତରେ ଥିବା ଦୋଷ ଦୁର୍ବଳତା , ଭିତରେ ରହିଥିବା ଦୁର୍ବଳତା , ଭିତରର ଆସୁରିକ ପ୍ରବୃତ୍ତିକୁ ନଷ୍ଟ କରିବା ହିଁ ହେଉଛି ଆମର ସର୍ବପ୍ରଥମ ଦାୟିତ୍ୱ ।


    ଆଜି ବିଜୟା ଦଶମୀର ପର୍ବରେ ଯେତେବେଳେ ଆମେ ମହାତ୍ମା ଗାନ୍ଧୀଙ୍କର 150ତମ ଜୟନ୍ତୀ ପାଳନ କରୁଛୁ , ସେତେବେଳେ ସବୁ ଦେଶବାସୀ ସଂକଳ୍ପ କରନ୍ତୁ-


    ଆମେ ଦେଶର ମଙ୍ଗଳ ପାଇଁ ଗୋଟିଏ ସଂକଳ୍ପ ଏହି ବର୍ଷକ ମଧ୍ୟରେ ପୂରଣ କରିବା , ଯାହା ଫଳରେ କାହାରି ନା କାହା ଦ୍ୱାରା ଦେଶର ମଙ୍ଗଳ ସାଧନ ହେବ । ଯଦି ମୁଁ ଜଳ ସଂରକ୍ଷଣ କରୁଛି , ତାହା ମଧ୍ୟ ଗୋଟିଏ ସଂକଳ୍ପ ହୋଇପାରେ । ମୁଁ କେତେବେଳେ ଖାଦ୍ୟ ଖାଉଛି - ଅଇଁଠା କରି ଛାଡିବି ନାହିଁ , ଏହା ମଧ୍ୟ ଏକ ସଂକଳ୍ପ ହୋଇପାରେ । ମୁଁ କେବେ ଦେଶର ସମ୍ପତିକୁ ନଷ୍ଟ ହେବାକୁ ଦେବି ନାହିଁ - ଏହା ମଧ୍ୟ ଏକ ସଂକଳ୍ପ ହୋଇପାରେ ।


    ଆମେ ବିଜୟା ଦଶମୀର ପର୍ବରେ ଏପରି ସଂକଳ୍ପ ନେଇ , ମହାତ୍ମା ଗାନ୍ଧୀ ଙ୍କର 150ତମ ଜୟନ୍ତୀ ହେଉ , ଗୁରୁ ନାନକ ଦେବଜୀଙ୍କର 550 ତମ ପ୍ରକାଶ ପର୍ବ ହେଉ , ଏଭଳି ପବିତ୍ର ଅବସର , ଏଭଳି ସଂଯୋଗ ବହୁତ ହିଁ କମ୍ ମିଳିଥାଏ । ଏହି ସଂଯୋଗର ସଦୁପଯୋଗ କରି , ସେଥିମଧ୍ୟରୁ ପ୍ରେରଣା ପାଇ ଆମେ ମଧ୍ୟ କୌଣସି ନା କୌଣସି ସଂକଳ୍ପ କରିବା ନିଜ ଜୀବନରେ , ବିଜୟଶ୍ରୀ ପ୍ରାପ୍ତ କରିବା ।


    ସାମୁହିକତାର ଶକ୍ତି ବ୍ୟାପକ ହୋଇଥାଏ । ସାମୁହିକତାର ଶକ୍ତି – ଭଗବାନ ଶ୍ରୀକୃଷ୍ଣଙ୍କୁ ଯେତେବେଳେ ସ୍ମରଣ କରାଯାଇଥାଏ ତ ଗୋଟିଏ ଆଙ୍ଗୁଠିରେ ଗୋବର୍ଦ୍ଧନ ପର୍ବତ ଉଠାଇଥିଲେ କିନ୍ତୁ ସମସ୍ତ ଗୋପାଳଙ୍କୁ ତାଙ୍କର ଲାଠିର ସାମୁହିକ ଶକ୍ତି ବଳରେ ତାହାକୁ ଉଠାଇବା ସହିତ ସେ ଯୋଡ଼ିଥିଲେ ।


    ପ୍ରଭୁ ରାମଚନ୍ଦ୍ରଙ୍କ ଜୀବନରେ ଦେଖିବା - ସମୁଦ୍ର ପାର କରିବାକୁ ଥିଲା , ସେତୁବନ୍ଧ ନିର୍ମାଣ କରିବାର ଥିଲା , ସେତୁ ତିଆରି କରିବାକୁ ଥିଲା – ସାମୁହିକ ଶକ୍ତି , ସେ ମଧ୍ୟ ତାଙ୍କର ସାଥୀଙ୍କ ରୂପରେ ଜଙ୍ଗଲରୁ ଯେଉଁ ସାଥୀ ମିଳିଥିଲେ , ସେମାନଙ୍କୁ ସାଙ୍ଗରେ ନେଇ ସାମୁହିକ ଶକ୍ତି ମାଧ୍ୟମରେ ପ୍ରଭୁ ରାମଚନ୍ଦ୍ର ସେତୁ ମଧ୍ୟ ନିର୍ମାଣ କରିଦେଲେ ଏବଂ ଲଙ୍କାରେ ମଧ୍ୟ ପହଞ୍ଚିଗଲେ । ଏହି ସାମର୍ଥ୍ୟ ସାମୁହିକତାରେ ରହିଥାଏ । ଏହି ଉତ୍ସବ ସାମୁହିକତାର ଶକ୍ତି ଦେଇଥାଏ । ସେହି ଶକ୍ତିକୁ ଆଧାର କରି ଆମେ ମଧ୍ୟ ଆମର ସଂକଳ୍ପଗୁଡ଼ିକୁ ପାର କରିଦେବୁ ।


    ପ୍ଲାଷ୍ଟିକରୁ ମୁକ୍ତି ପାଇବା ପାଇଁ ଆମେ ନିଜକୁ ନିଜେ ଚେଷ୍ଟା କରିବା । ନିଜର ଗାଁ , ଗଳି-କନ୍ଦିକୁ ଯୋଡ଼ିବା , ଏକ ଆନ୍ଦୋଳନ ରୂପରେ ଚଲାଇବା- (ଥରେ ବ୍ୟବହାର ଯୋଗ୍ୟ ପ୍ଲାଷ୍ଟିକକୁ ନା କହିବା (ନୋ ଫାଷ୍ଟ ୟୁଜ୍ ପ୍ଲାଷ୍ଟିକ) । ଆଉ ଏଥିପାଇଁ ଏହି ପ୍ରକାରର ଚିନ୍ତାଧାରାକୁ ନେଇଥରେ ବ୍ୟବହାର ଯୋଗ୍ୟ ପ୍ଲାଷ୍ଟିକ (ସିଙ୍ଗଲ୍ ୟୁଜ୍ ପ୍ଲାଷ୍ଟିକ୍) ଠାରୁ ମୁକ୍ତି ପାଇଁ ଆମର ସଂକଳ୍ପ ହେବା ଦରକାର ।


    ଆଜି ପ୍ରଭୁ ରାମଚନ୍ଦ୍ରଙ୍କର ଏହି ବିଜୟୋତ୍ସବର ପର୍ବକୁ ଆମେ ହଜାର ହଜାର ବର୍ଷ ଧରି ବିଜୟ ପର୍ବ ଭାବେ ପାଳନ କରି ଆସୁଛୁ । ରାମାୟଣର ମନ୍ଥନ କରି ସଂସ୍କାର ସରିତା ପ୍ରବାହିତ କରିବାର ପ୍ରୟାସ କରିଆସିଛେ । ପିଢି ପରେ ପିଢି ଏହି ସଂସ୍କାରର ପ୍ରବାହ ଚାଲିଆସିଛି ।


    ଆଜି ଏହି ଦ୍ୱାରକା ରାମଲୀଳା ସମିତି ଦ୍ୱାରା ମଧ୍ୟ ଅଭିନୟ ଦ୍ୱାରା ଯୁବ ପିଢିଙ୍କୁ , ନୂତନ ପିଢିଙ୍କୁ ଆମର ସାଂସ୍କୃତିକ ପରମ୍ପରା ସହିତ ପରିଚିତ କରାଇବାର ଯେଉଁ ପ୍ରୟାସ ରହିଛି , ମୁଁ ହୃଦୟର ଗଭୀରତମ ପ୍ରଦେଶରୁ ସେମାନଙ୍କୁ ଶୁଭେଚ୍ଛା ଜଣାଉଛି ।


    ଆପଣମାନଙ୍କୁ ମଧ୍ୟ ବିଜୟା ଦଶମୀ ନିମନ୍ତେ ଅନେକ-ଅନେକ ଶୁଭକାମନା ଜଣାଉଛି । ମୋ ସହିତ ପୁଣି କୁହନ୍ତୁ-


    ଜୟ ଶ୍ରୀରାମ - ଜୟ ଶ୍ରୀରାମ


    ଜୟ ଶ୍ରୀରାମ - ଜୟ ଶ୍ରୀରାମ


    ଜୟ ଶ୍ରୀରାମ - ଜୟ ଶ୍ରୀରାମ


    ବହୁତ ବହୁତ ଧନ୍ୟବାଦ ।


    **************

    
    
    (Release ID: 1587704) Visitor Counter : 21