      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବ୍ରିଜିଟାଲ ପୁସ୍ତକର ଉନ୍ମୋଚନ କଲେ ପ୍ରଧାନମନ୍ତ୍ରୀ
      • ପ୍ରାଦ୍ୟୋଗିକୀ ‘ସବକା ସାଥ ସବକା ବିକାଶ’ ହାସଲ କରିବାର ସେତୁ: ପ୍ରଧାନମନ୍ତ୍ରୀ
      • ପ୍ରାଦ୍ୟୋଗିକୀର ଆହ୍ୱାନ ଯେତେବେଳେ ସୁଯୋଗରେ ପରିବର୍ତ୍ତିତ ହେଲା, ସେତେବେଳେ ‘ଡାକବାଲା’ ‘ବ୍ୟାଙ୍କ ବାବୁ’ରେ ରୂପାନ୍ତରିତ ହେଲା
      Posted On: 20 OCT 2019 7:53PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି “ ବ୍ରିଜିଟାଲ ନେସନ ” ପୁସ୍ତକକୁ ଉନ୍ମୋଚନ କରିଛନ୍ତି । ନୂଆଦିଲ୍ଲୀର 7 , ଲୋକ କଲ୍ୟାଣ ମାର୍ଗରେ ଆଜି ଆୟୋଜିତ ଏକ କାର୍ଯ୍ୟକ୍ରମରେ ଶ୍ରୀ ରତନ ଟାଟାଙ୍କୁ ଏହାର ପ୍ରଥମ କପି ପ୍ରଦାନ କରାଯାଇଛି । ଏହି ପୁସ୍ତକକୁ ଲେଖିଛନ୍ତି ଶ୍ରୀ ଏନ ଚନ୍ଦ୍ରଶେଖରନ ଓ ସୁଶ୍ରୀ ରୂପା ପୁରୁଷୋତ୍ତମ ।


    ପ୍ରାଦ୍ୟୋଗିକୀ: ‘ ସବକା ସାଥ , ସବକା ବିକାଶ ’ ହାସଲ କରିବାର ବଳିଷ୍ଠ ମାଧ୍ୟମ


    ପ୍ରଧାନମନ୍ତ୍ରୀ ଉପସ୍ଥିତ ଜନସମୂହଙ୍କୁ ସମ୍ବୋଧିତ କରି ଲେଖକମାନଙ୍କୁ ଏଭଳି ଏକ ଦୂରଦର୍ଶୀ ପୁସ୍ତକ ପାଇଁ ପ୍ରଶଂସା କରିଥିଲେ , ଯାହାକି ସକାରାତ୍ମକ ଓ ଆଶା ସଞ୍ଚାରରେ ସହାୟକ । ବୈଷୟିକ ଜ୍ଞାନର ବିସ୍ତୃତ ଅନୁଶୀଳନ ଏହି ପୁସ୍ତକରେ ରହିଛି । ସେ କହିଲେ ଯେ ଏହି ପୁସ୍ତକ ଏପରି ସମୟରେ ପ୍ରକାଶିତ ହୋଇଛି ଯେତେବେଳେ ପ୍ରାଦ୍ୟୋଗିକୀ ସକାରାତ୍ମକ ଭାବେ ଲକ୍ଷ ଲକ୍ଷ ଭାରତୀୟଙ୍କ ଜୀବନକୁ ପରିବର୍ତ୍ତିତ କରୁଛି ।


    ପୁସ୍ତକର ଆବଶ୍ୟକତା ଉପରେ ସୂଚନା ଦେଇ ପ୍ରଧାନମନ୍ତ୍ରୀ କହିଥିଲେ ଯେ ବୈଷୟିକ ଜ୍ଞାନ ଏକ ବିଭାଜକ ନୁହେଁ ବରଂ ଏହା ହେଉଛି ଏକ ସେତୁ । ସେ କହିଲେ ଯେ ପ୍ରାଦ୍ୟୋଗିକୀ , ‘ ସବକା ସାଥ , ସବକା ବିକାଶ ’ ଅର୍ଜନ କରିବା ପାଇଁ ଆକାଂକ୍ଷା ଓ ଉପଲବ୍ଧି , ଚାହିଦା ଓ ବିତରଣ , ସରକାର ଓ ଶାସନ ମଧ୍ୟରେ ଯୋଗସୂତ୍ର ରକ୍ଷା କରିଥିଲେ । ସେ କହିଲେ ଯେ ଦ୍ରୂତ ଗତିରେ ବୃଦ୍ଧି ପାଉଥିବା ଆକାଂକ୍ଷିତ ଭାରତ ପାଇଁ ସକାରାତ୍ମକ , ସୃଜନାତ୍ମକ ଓ ଗଠନମୂଳକ ମାନସିକତା ଜରୁରୀ । ସେ କୃତ୍ରିମ ବୁଦ୍ଧିମତା ଓ ମାନବୀୟ ଇଚ୍ଛା ମଧ୍ୟରେ ସେତୁ ନିର୍ମାଣର ଆବଶ୍ୟକତା ଉପରେ ମଧ୍ୟ ଗୁରୁତ୍ୱ ଦେଇଥିଲେ ।


    ପ୍ରାଦ୍ୟୋଗିକୀ ମାଧ୍ୟମରେ ଶାସନ: ଗତ 5 ବର୍ଷର ଯାତ୍ରା


    ପ୍ରଧାନମନ୍ତ୍ରୀ କହିଲେ ଯେ ପ୍ରାଦ୍ୟୋଗିକୀ ସୁଧାର , ପରିବର୍ତ୍ତନ ଓ ପ୍ରଦର୍ଶନ ପାଇଁ ସରକାରୀ ଯୋଜନାର ଏକ ପ୍ରମୁଖ ଅଂଶବିଶେଷ ହୋଇଛି । ସେ ଉଜ୍ଜ୍ୱଳା ଯୋଜନାରେ ତଥ୍ୟ ବୁଦ୍ଧିମତା , ଡିଜିଟାଲ ମ୍ୟାପିଙ୍ଗ ଓ ବାସ୍ତବିକ ସମୟ ପର୍ଯ୍ୟବେକ୍ଷଣର ଉପଯୋଗ ବାବଦରେ ଉଲ୍ଲେଖ କରିଥିଲେ ଯାହାକି ଲକ୍ଷ ଲକ୍ଷ ମହିଳାଙ୍କ ଜୀବନକୁ ପରିବର୍ତ୍ତନ କରିଛି । ସେ ଏହା ମଧ୍ୟ କହିଥିଲେ ଯେ କିପରି ଭାବେ ବୈଷୟିକ ଜ୍ଞାନ ଜନ ଧନ ଓ ଆୟୁଷ୍ମାନ ଭାରତ ପରି ଯୋଜନା ମାଧ୍ୟମରେ ଜନସାଧାରଣଙ୍କୁ ସଶକ୍ତ କରିବାରେ ସହାୟକ ହୋଇଛି ।


    ପ୍ରଧାନମନ୍ତ୍ରୀ ଆହୁରି ଉଲ୍ଲେଖ କରିଛନ୍ତି ଯେ ତାଙ୍କ ସରକାର ଇ-ମାର୍କେଟ ପ୍ଲେସ (ଜିଇଏମ) ଭଳି ଅଭିନବ ବିଚାର ମାଧ୍ୟମରେ ସରକାରୀ ବିଭାଗ ମାନଙ୍କ ମଧ୍ୟରେ ଥିବା ପ୍ରତିବନ୍ଧକ ହଟାଇବା ଓ ଆପୂର୍ତ୍ତି ପ୍ରଣାଳୀ ଓ ଚାହିଦା ମଧ୍ୟରେ ଏକ ଯୋଗସୂତ୍ର ସ୍ଥାପନ କରିବା ପାଇଁ ପ୍ରାଦ୍ୟୋଗିକୀର ଉପଯୋଗ କରିଛି । ସେ କହିଲେ ଯେ କୌଣସି ଦେଶରେ ବିଶେଷ ଭାବେ ଟାୟାର-2 ଓ ଟାୟାର-3 ସହରମାନଙ୍କରେ ଏକ ଶକ୍ତିଶାଳୀ ଷ୍ଟାର୍ଟ-ଅପ ପ୍ରକ୍ରିୟା ନିର୍ମାଣ କରିବା ପାଇଁ ପ୍ରାଦ୍ୟୋଗିକୀର ଉପଯୋଗ କରାଯାଇଥିଲା , ଯାହାକି ଷ୍ଟାର୍ଟଅପ୍ସକୁ ଏକ ସମ୍ପୂର୍ଣ୍ଣ ଭାବେ ବିକଶିତ ହେବାରେ ସହାୟତା ହୋଇଛି ।


    ପ୍ରଧାନମନ୍ତ୍ରୀ ପ୍ରାଦ୍ୟୋଗିକୀ ଦ୍ୱାରା ଉତ୍ପନ ସମସ୍ୟାକୁ ସୁଯୋଗରେ ପରିବର୍ତ୍ତିତ କରିବାର ଆବଶ୍ୟକତାର ଉଲ୍ଲେଖ କରି , ଇଣ୍ଡିଆ ପୋଷ୍ଟ ଦେୟ ବ୍ୟାଙ୍କର ନିର୍ମାଣର ଉଦାହରଣ ଦେଇଥିଲେ । ସେ କହିଥିଲେ ଯେ ସମ୍ପୂର୍ଣ୍ଣ ଡାକ ସଙ୍ଗଠନ ପାଇଁ ପ୍ରାଦ୍ୟୋଗିକୀ ଦ୍ୱାରା ଉତ୍ପନ ବ୍ୟବସ୍ଥାକୁ ଏକ ପ୍ରାଦ୍ୟୋଗିକୀ ସଘନ ବ୍ୟାଙ୍କିଙ୍ଗ ପ୍ରଣାଳୀରେ ପରିବର୍ତ୍ତିତ କରାଯାଇଛି , ଯାହାଦ୍ୱାରା ଡାକ ବ୍ୟାଙ୍କ ମାଧ୍ୟମରେ ଲକ୍ଷ ଲକ୍ଷ ଜନସାଧାରଣ ଲାଭବାନ ହୋଇଛନ୍ତି ଓ ତାହା ‘ ଡାକବାଲାକୁ ବ୍ୟାଙ୍କ ବାବୁ ’ ରେ ପରିବର୍ତ୍ତିତ କରିଛି ।


    କୁଟନୈତିକ ସଦସ୍ୟ , ସରକାରଙ୍କ ପ୍ରତିନିଧି ଓ ଗଣମାଧ୍ୟମର ବ୍ୟକ୍ତିତ୍ୱମାନେ ଭାଗ ନେଲେ


    ଏହି କାର୍ଯ୍ୟକ୍ରମରେ ଆମେରିକା , ଇଂଲଣ୍ଡ ଓ ଚୀନର ରାଜଦୂତମାନଙ୍କ ସହ କୁଟନୈତିକ ବାହିନୀର ସଦସ୍ୟ ଭାଗ ନେଇଥିଲେ । ଏହି ଅବସରରେ ଭାରତ ସରକାରଙ୍କ ଅନେକ ମନ୍ତ୍ରଣାଳୟର ସଚିବ , ସିଆଇଆଇ , ଫିକ୍କି ଓ ନାସକମ ସହିତ ବିଭିନ୍ନ ଉଦ୍ୟୋଗମାନଙ୍କର ପ୍ରତିନିଧି , ରଜତ ଶର୍ମା , ନବିକା କୁମାର , ରାଜକମଲ ଝା , ସୁଧୀର ଚୌଧୁରୀ , ସ୍ମିତା ପ୍ରକାଶଙ୍କ ସହିତ ପ୍ରମୁଖ ଗଣମାଧ୍ୟମ ପ୍ରତିନିଧି ଓ ଟାଟା ଗ୍ରୁପର ସଦସ୍ୟମାନେ ମଧ୍ୟ ଉପସ୍ଥିତ ଥିଲେ ।


    ପୁସ୍ତକ ସମ୍ବନ୍ଧରେ


    ଏହି ପୁସ୍ତକ ଭବିଷ୍ୟତର ଏକ ଶକ୍ତିଶାଳୀ ପରିକଳ୍ପନା ପ୍ରସ୍ତୁତ କରେ ଯେଉଁଠାରେ ପ୍ରାଦ୍ୟୋଗିକୀ ଓ ମାନବ ସମ୍ବଳ ଲାଭପ୍ରଦ ଏକାଠି ସହାବସ୍ଥାନ କରୁଛନ୍ତି । ଏହି ପୁସ୍ତକ ତର୍କ ପ୍ରସ୍ତୁତ କରେ ଯେ ମାନବ ଶ୍ରମର ବିକଳ୍ପ ଭାବେ ପ୍ରାଦ୍ୟୋଗିକୀକୁ ସ୍ୱୀକାର କରିବା ପରିବର୍ତ୍ତେ , ଭାରତ ଏହାର ଉପଯୋଗ ଅଧିକ ରୋଜଗାର ଉତ୍ପନ କରିବା ପାଇଁ ସହାୟତା କରିପାରିବ । ଅତ୍ୟାଧୁନିକ ଡିଜିଟାଲ ଉପକରଣ ଆକାଂକ୍ଷା ଓ ଉପଲବ୍ଧି ମଧ୍ୟରେ ଏକ ସେତୁର କାମ କରିପାରେ । ଏଥିପାଇଁ ଏହାକୁ ‘ ବ୍ରିଜିଟାଲ ’ ନାମ ଦିଆଯାଇଛି ।


    **********


    

    
    (Release ID: 1588671) Visitor Counter : 33