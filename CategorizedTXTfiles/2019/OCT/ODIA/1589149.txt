      ରାଷ୍ଟ୍ରପତିଙ୍କ ସଚିବାଳୟ

      ଜାପାନର ସାଇ ନୋ ସାତୋ ଠାରେ ଶ୍ରୀ ସତ୍ୟ ସାଇ ସନାତନ ସଂସ୍କୃତି ପ୍ରକଳ୍ପର ଆଧାରଶିଳା ରଖିଲେ ରାଷ୍ଟ୍ରପତି
      Posted On: 23 OCT 2019 8:13PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ତାଙ୍କ ଜାପାନ ଗସ୍ତର ଅନ୍ତିମ ଦିବସରେ ଆଜି (ଅକ୍ଟୋବର 23, 2019) ସାଇ ନୋ ସାତୋ ଠାରେ ଶ୍ରୀ ସତ୍ୟ ସାଇ ସନାତନ ସଂସ୍କୃତି ପ୍ରକଳ୍ପର ଆଧାରଶିଳା ରଖିଛନ୍ତି । ଭାରତୀୟ ପାରମ୍ପରିକ ସଂସ୍କୃତିକୁ ପ୍ରୋତ୍ସାହନ ଦେବା ଲାଗି ଅକ୍ଷରଧାମ ଏବଂ ସ୍ୱାମୀନାରାୟଣ ମନ୍ଦିର ଆଧାରରେ ସାଇ ନୋ ସାତୋ କ୍ଷେତ୍ରକୁ ବିକଶିତ କରାଯିବ ।


    ଏହି ଅବସରରେ ରାଷ୍ଟ୍ରପତି କହିଥିଲେ ଯେ, ଆଜିର ବିଶ୍ଵ ଯେଉଁଠାରେ ଆମେ ଆଭ୍ୟନ୍ତରୀଣ ସୁଖ ଓ ଶାନ୍ତିର ଅନ୍ଵେଷଣ କରୁଛୁ, ସମୁଦାୟ ଓ ସଂସ୍କୃତିକୁ ଏକା ସାଥିରେ ନେବାର ପ୍ରୟାସ କରୁଛୁ, ଏପରି ସମୟରେ ସାଇ ନୋ ସାତୋ ଭଳି ସ୍ଥାନ ଆମର ମାର୍ଗ ଦର୍ଶନ କରୁଛି । ସେ ଆହୁରି କହିଥିଲେ ଯେ, ଆମକୁ ଏପରି ଗୋଟିଏ ନୁହେଁ ଅନେକ ଶାନ୍ତିପୂର୍ଣ୍ଣ କ୍ଷେତ୍ରର ଆବଶ୍ୟକତା ରହିଛି, ଯେଉଁଠାରେ ମହିଳା ଓ ପୁରୁଷ ନିଜର ଏବଂ ସମାଜର, ବ୍ୟକ୍ତିଗତ ଓ ସମୁଦାୟର ତଥା “ଆମେ ଓ ସେମାନେ” ମଧ୍ୟରେ ଥିବା ଦୂରତାକୁ ସମାପ୍ତ କରିପାରିବ ।


    ସନ୍ଧ୍ୟାରେ ରାଷ୍ଟ୍ରପତି ତାଙ୍କ ସମ୍ମାନାର୍ଥେ ଜାପାନ ପ୍ରଧାନମନ୍ତ୍ରୀ ଶ୍ରୀ ଶିଞ୍ଜୋ ଆବେଙ୍କ ଦ୍ଵାରା ଆୟୋଜିତ ରାତ୍ରଭୋଜରେ ଯୋଗଦେଇଥିଲେ ।


    ମଧ୍ୟରାତ୍ରରେ ରାଷ୍ଟ୍ରପତି ସ୍ଵଦେଶ ପ୍ରତ୍ୟାବର୍ତ୍ତନ କରିବେ ଏବଂ 24 ଅକ୍ଟୋବର, 2019 ସକାଳେ ଦିଲ୍ଲୀ ପହଞ୍ଚିବେ ।


    **********


    

    
    (Release ID: 1589149) Visitor Counter : 10