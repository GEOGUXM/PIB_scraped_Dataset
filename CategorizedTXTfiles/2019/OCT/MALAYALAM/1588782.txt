      പ്രധാനമന്ത്രിയുടെ ഓഫീസ്‌

      അമേരിക്ക-ഇന്ത്യാ തന്ത്രപ്രധാന പങ്കാളിത്ത ഫോറം അംഗങ്ങള്‍ പ്രധാനമന്ത്രിയുമായികൂടിക്കാഴ്ച നടത്തി
      Posted On: 21 OCT 2019 8:25PM by PIB Thiruvananthpuram


    
    ഇന്ത്യയുടെ സവിശേഷ ശക്തി ജനാധിപത്യം, ജനസംഖ്യ, ബുദ്ധിശക്തി എന്നിവയുടെ ലഭ്യത- പ്രധാനമന്ത്രി


    ജീവിതം ആയാസരഹിതമാക്കുകയാണ് ഗവണ്‍മെന്റിന്റെ ലക്ഷ്യം: പ്രധാനമന്ത്രി


    അമേരിക്ക-ഇന്ത്യാ തന്ത്രപ്രധാന പങ്കാളിത്ത ഫോറം (യുഎസ്‌ഐഎസ്പിഎഫ്) അംഗങ്ങള്‍ പ്രധാനമന്ത്രി ശ്രീ. നരേന്ദ്ര മോദിയെ ന്യൂഡെല്‍ഹിയിലെ 7 ലോക് കല്യാണ്‍ മാര്‍ഗില്‍ സന്ദര്‍ശിച്ചു. യുഎസ്‌ഐഎസ്പിഎഫ് ചെയര്‍മാന്‍ ശ്രീ. ജോണ്‍ ചേംബേഴ്‌സിന്റെ നേതൃത്വത്തിലായിരുന്നു സന്ദര്‍ശനം. ഇന്ത്യന്‍ സാമ്പദ് വ്യവസ്ഥയില്‍ വിശ്വാസമര്‍പ്പിച്ചതിന് സംഘത്തെ പ്രധാനമന്ത്രി പ്രകീര്‍ത്തിച്ചു. ഇന്ത്യന്‍ യുവതയുടെ സംരംഭകത്വ സാഹസിക ശേഷി ചൂണ്ടിക്കാട്ടിക്കൊണ്ട് രാജ്യത്ത് ഉരുത്തിരിഞ്ഞ് വരുന്ന സ്റ്റാര്‍ട്ട് അപ്പ് - ആവാസ വ്യവസ്ഥയെ പ്രധാനമന്ത്രി പരാമര്‍ശിച്ചു.

    അടല്‍ ടിങ്കറിംഗ്‌ലാബുകളിലൂടെയും ഹാക്കത്തോണുകള്‍ സംഘടിപ്പിച്ചും, നവീനത്വശേഷിത്വരിതപ്പെടുത്തുന്നതിലും, സാങ്കേതികവിദ്യ ഉപയോഗിച്ച് പ്രശ്‌നങ്ങള്‍ പരിഹരിക്കുന്നതിലുംകേന്ദ്ര ഗവണ്‍മെന്റ്‌കൈകൊണ്ടുവരുന്ന നടപടികള്‍ പ്രധാനമന്ത്രി വിശദീകരിച്ചു.
    കമ്പനി നികുതികുറക്കുകയും, തൊഴില്‍ പരിഷ്‌കാരങ്ങള്‍ കൊണ്ടുവരികയുംചെയ്തുള്‍പ്പെടെ, വ്യാപാരംസുഗമമാക്കുന്നതിന് ഗവണ്‍മെന്റ്‌സ്വീകരിച്ച നടപടികളെക്കുറിച്ചും പ്രധാനമന്ത്രി സംഘാംഗങ്ങളെ ധരിപ്പിച്ചു. ജീവിതം ആയാസരഹിതമാക്കലാണ് ഗവണ്‍മെന്റ് ലക്ഷ്യമെന്നും പ്രധാനമന്ത്രി അടിവരയിട്ടുപറഞ്ഞു.
    ഇന്ത്യയുടെ സവിശേഷ ശക്തി ജനാധിപത്യം, ജനസംഖ്യ, ബുദ്ധിശക്തി എന്നിവയുടെ ലഭ്യതയിലാണെന്നും അദ്ദേഹംകൂട്ടിച്ചേര്‍ത്തു.
    രാജ്യത്തിനുവേണ്ടിയുള്ള പ്രധാനമന്ത്രിയുടെകാഴ്ചപ്പാടില്‍ പ്രതിനിധിസംഘംവിശ്വാസം രേഖപ്പെടുത്തി. അടുത്ത അഞ്ചുവര്‍ഷംകൊണ്ട് ഇന്ത്യ ലോകത്തിന്റെ അടുത്ത 25 വര്‍ഷത്തെ നിര്‍വചിക്കുമെന്നുംസംഘാംഗങ്ങള്‍ പറഞ്ഞു.
    യുഎസ്‌ഐഎസ്പിഎഫ്
    സാമ്പത്തിക വളര്‍ച്ച, സംരംഭകത്വം, തൊഴില്‍ ഉദ്പ്പാദനം, നവീനത്വം, എന്നീ മേഖലകളിലെ നയങ്ങള്‍ക്കുവേണ്ടി നിലകൊണ്ട്, ഇന്ത്യയുടെയും അമേരിക്കയുടെയും ഉഭയകക്ഷി, തന്ത്രപ്രധാന പങ്കാളിത്തവുംശക്തിപ്പെടുത്താന്‍ ലാഭേച്ഛയില്ലാതെ പ്രവര്‍ത്തിക്കുന്ന സംഘടനയാണ് അമേരിക്ക-ഇന്ത്യാ തന്ത്രപ്രധാന പങ്കാളിത്ത ഫോറം (യുഎസ്‌ഐഎസ്പിഎഫ്)
    ND

    
    
    (Release ID: 1588782) Visitor Counter : 4
    
    
      Read this release in: Assamese , English , Urdu , Hindi , Bengali , Punjabi , Gujarati , Tamil , Kannada