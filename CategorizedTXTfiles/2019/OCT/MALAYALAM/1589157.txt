      PIB Headquarters

      റബ്ബറുത്പാദന പ്രോത്സാഹനപദ്ധതിയിലേക്ക് നവംബര്‍ 30 വരെ അപേക്ഷിക്കാം
      Posted On: 24 OCT 2019 10:25PM by PIB Thiruvananthpuram


    
    കേരളത്തിലെ റബ്ബര്‍കര്‍ഷകര്‍ ഉത്പാദിപ്പിക്കുന്ന റബ്ബറിന് കിലോഗ്രാമിന് കുറഞ്ഞത് 150 രൂപ വില ഉറപ്പുവരുത്തുക എന്ന ലക്ഷ്യത്തോടെ കേരളസര്‍ക്കാര്‍ റബ്ബര്‍ബോര്‍ഡിന്റെ സഹകരണത്തോടെ നടപ്പാക്കിവരുന്ന റബ്ബറുത്പാദന പ്രോത്സാഹനപദ്ധതിയില്‍ ചേരാത്ത കര്‍ഷകര്‍ക്ക് 2019 നവംബര്‍ 30 വരെ അപേക്ഷകള്‍ സമര്‍പ്പിക്കാം. ഷീറ്റുറബ്ബര്‍ കിലോഗ്രാമിന് 150 രൂപയും റബ്ബര്‍പാല്‍ കിലോഗ്രാമിന് 142 രൂപയും ഉറപ്പാക്കുന്ന ഈ പദ്ധതിയിലേക്ക് അപേക്ഷിക്കുന്നതിനുള്ള കാലാവധി സെപ്റ്റംബര്‍ 30-ന് അവസാനിച്ചിരുന്നു. പുതിയ അപേക്ഷകളുടെ വിവരങ്ങള്‍ പദ്ധതിയുടെ ഓണ്‍ലൈന്‍ പോര്‍ട്ടലില്‍ ചേര്‍ക്കുന്നതിന് റബ്ബറുത്പാദകസംഘങ്ങള്‍ക്ക് കൂടുതല്‍ സമയം ആവശ്യമായതിനാല്‍ പുതിയ രജിസ്‌ട്രേഷനുള്ള കാലാവധി നീട്ടിക്കൊടുക്കണമെന്ന് സംസ്ഥാനസര്‍ക്കാരിനോട് റബ്ബര്‍ബോര്‍ഡ് അഭ്യര്‍ത്ഥിച്ചിരുന്നു. റബ്ബര്‍ബോര്‍ഡിന്റെയും സംസ്ഥാനത്തിന്റെ വിവിധ ഭാഗങ്ങളില്‍നിന്നുള്ള കര്‍ഷകരുടെയും അഭ്യര്‍ത്ഥന പരിഗണിച്ചുകൊാണ് പദ്ധതിയില്‍ ചേരുന്നതിനുള്ള കാലാവധി നീട്ടിക്കൊണ്ട് സര്‍ക്കാര്‍ ഉത്തരവിട്ടിരിക്കുന്നത്.


    
    നിലവില്‍ പദ്ധതിയില്‍ അംഗങ്ങളായിട്ടുള്ളവര്‍ റബ്ബര്‍ നില്‍ക്കുന്ന സ്ഥലത്തിന്റെ തന്നാില്‍ കരമടച്ച രസീതുമായി റബ്ബറുത്പാദകസംഘങ്ങളെ സമീപിച്ച് രജിസ്‌ട്രേഷന്‍ പുതുക്കേതാണ്. റബ്ബറുത്പാദന പ്രോത്സാഹനപദ്ധതിയെക്കുറിച്ച് കൂടുതല്‍ അറിയുന്നതിന് റബ്ബര്‍ബോര്‍ഡ് കോള്‍സെന്ററുമായി ബന്ധപ്പെടാം. ഫോണ്‍: 0481 2576622.


    
    ND


    

    
    (Release ID: 1589157) Visitor Counter : 2