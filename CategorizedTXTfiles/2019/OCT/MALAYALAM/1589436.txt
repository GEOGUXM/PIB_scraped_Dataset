      PIB Headquarters

      പ്രാദേശിക മാധ്യമ പ്രവര്‍ത്തകര്‍ക്കായി ശില്‍പ്പശാല സംഘടിപ്പിച്ചു
      Posted On: 29 OCT 2019 2:52PM by PIB Thiruvananthpuram


    പ്രസ്സ് ഇന്‍ഫര്‍മേഷന്‍ ബ്യൂറോ-പി.ഐ.ബി തൊടുപുഴയില്‍ സംഘടിപ്പിച്ച 'പ്രാദേശിക മാധ്യമ ശില്‍പശാല' മുതിര്‍ന്ന മാധ്യമ പ്രവര്‍ത്തകനും മലയാള മനോരമ മുന്‍ എഡിറ്റോറിയല്‍ ഡയറക്ടറുമായ ശ്രീ. തോമസ് ജേക്കബ് ഉദ്ഘാടനം ചെയ്യുന്നു. പി.ഐ.ബി അഡീഷണല്‍ ഡയറക്ടര്‍ ജനറല്‍ ശ്രീ. ഇ. മാരിയപ്പന്‍, ഡെപ്യൂട്ടി ഡയറക്ടര്‍ ഡോ. നീതു സോണ എന്നിവരെയും കാണാം.


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള പ്രസ്സ് ഇന്‍ഫര്‍മേഷന്‍ ബ്യൂറോ-പി.ഐ.ബിയുടെ ആഭിമുഖ്യത്തില്‍ തൊടുപുഴയില്‍ സംഘടിപ്പിച്ച 'പ്രാദേശിക മാധ്യമ ശില്‍പ്പശാല' മുതിര്‍ന്ന മാധ്യമ പ്രവര്‍ത്തകനും മലയാള മനോരമ മുന്‍ എഡിറ്റോറിയല്‍ ഡയറക്ടറുമായ ശ്രീ. തോമസ് ജേക്കബ് ഉദ്ഘാടനം ചെയ്തു. ദിനപത്രങ്ങള്‍ ഇന്നും നിലനില്‍ക്കുന്നതില്‍ പ്രാദേശിക പത്രപ്രവര്‍ത്തകര്‍ക്കും പത്ര ഏജന്റുമാര്‍ക്കും മുഖ്യപങ്കുണ്ടെന്ന് അദ്ദേഹം പറഞ്ഞു. ഇലക്ട്രോണിക് മാധ്യമങ്ങളേക്കാള്‍ പരസ്യവരുമാനം ഇന്നും ദിനപത്രങ്ങള്‍ക്ക് ലഭിക്കുന്നത് അച്ചടിമാധ്യമങ്ങളുടെ പ്രചാരത്തിന് തെളിവാണെന്ന് ശ്രീ. തോമസ് ജേക്കബ് ചൂണ്ടിക്കാട്ടി.


    
    ഗവണ്‍മെന്റുകളുടെ വികസന ക്ഷേമപദ്ധതികള്‍ ജനങ്ങളിലേക്കെ ത്തിക്കുന്നതിലും അവയുടെ പോരായ്മകള്‍ ചൂണ്ടിക്കാട്ടി തിരുത്തിക്കുന്നതിലും പ്രാദേശിക മാധ്യമപ്രവര്‍ത്തകര്‍ക്ക് നിര്‍ണായക പങ്ക് വഹിക്കാനാകുമെന്ന് ചടങ്ങില്‍ അധ്യക്ഷനായിരുന്ന പ്രസ്സ് ഇന്‍ഫര്‍മേഷന്‍ ബ്യൂറോ, അഡീഷണല്‍ ഡയറക്ടര്‍ ജനറല്‍ ശ്രീ. ഇ. മാരിയപ്പന്‍ പറഞ്ഞു.


    'ആയുഷ്മാന്‍ ഭാരത് ഉള്‍പ്പെടെ ആരോഗ്യ രംഗത്തെ കേന്ദ്ര ഗവണ്‍മെന്റിന്റെ ഉദ്യമങ്ങള്‍' എന്ന വിഷയത്തില്‍ പ്രമുഖ മാധ്യമ പ്രവര്‍ത്തകനും എഴുത്തുകാരനുമായ ശ്രീ. അനു നാരായണന്‍, 'പ്ലാസ്റ്റിക്കുകളുടെ ദൂഷ്യഫലങ്ങളെ'ക്കുറിച്ച്, തിരുവനന്തപുരം വിക്രം സാരാഭായ് ബഹിരാകാശ കേന്ദ്രത്തിലെ പോളിമേഴ്‌സ് ആന്‍ഡ് സ്‌പെഷ്യല്‍ കെമിക്കല്‍സ് വിഭാഗത്തിലെ ശാസ്ത്രജ്ഞന്‍ ഡോ. എം സതീഷ് ചന്ദ്രനും ക്ലാസ്സുകളെടുത്തു.


    
    'നൂനപക്ഷങ്ങള്‍ക്കും പിന്നോക്ക വിഭാഗങ്ങള്‍ക്കും വേണ്ടിയുള്ള സാമൂഹിക ക്ഷേമ പദ്ധതിക'ളെക്കുറിച്ച് മുന്‍ പഞ്ചായത്ത് അസിസ്റ്റന്റ് ഡയറക്ടറും, കുടുംബശ്രീ ജില്ലാ അസി. മിഷന്‍ കോ-ഓര്‍ഡിനേറ്ററുമായിരുന്ന ശ്രീ. കെ പി വേണുഗോപാല്‍ സംസാരിച്ചു.


    ചടങ്ങില്‍ തിരുവനന്തപുരം പി.ഐ.ബി ഡെപ്യൂട്ടി ഡയറക്ടര്‍മാരായ ഡോ. നീതു സോണ സ്വാഗതവും ശ്രീ. എന്‍ ദേവന്‍ നന്ദിയും പറഞ്ഞു.


    ***


    

    
    (Release ID: 1589436) Visitor Counter : 5