      PIB Headquarters

      നഴ്സുമാർക്ക് മിനിമം വേതനം ഉറപ്പാക്കാൻ ആശുപത്രികൾ തയ്യാറാകണം : കേന്ദ്രമന്ത്രി ശ്രീ വി.മുരളീധരൻ
      Posted On: 06 OCT 2019 8:15PM by PIB Thiruvananthpuram


    

    

    ആതുരസേവന രംഗത്ത് പ്രവർത്തിക്കുന്ന നഴ്സുമാർക്ക് നീതി ലഭിക്കണമെന്ന് കേന്ദ്ര വിദേശ, പാര്‍ലമെന്ററി കാര്യ സഹമന്ത്രി ശ്രീ വി.മുരളീധരൻ. സ്വകാര്യ ന്യൂസ് ചാനല്‍ സംഘടിപ്പിച്ച നഴ്സിംഗ് എക്സലൻസ് അവാർഡ് ദാന ചടങ്ങില്‍ പങ്കെടുക്കുകയായിരുന്നു അദ്ദേഹം .
    
    നഴ്സുമാരുടെ വേതനം സംബന്ധിച്ച് കേന്ദ്ര സർക്കാർ ഉത്തരവിറക്കിയെങ്കിലും കേരളത്തിലെ സ്വകാര്യ ആശുപത്രി മാനേജ്മെന്റുകളുടെ നിലപാട് മൂലം ഇത് പൂര്‍ണ്ണമായും നടപ്പാക്കാനായില്ലെന്നും കേന്ദ്ര മന്ത്രി പറഞ്ഞു. നഴ്സുമാർക്ക് മിനിമം വേതനം ഉറപ്പാക്കാൻ കേരളത്തിലെ ആശുപത്രികൾ തയ്യാറാകണം. നഴ്സുമാർക്ക് നീതി ലഭിക്കാനുള്ള നടപടികൾ സംസ്ഥാന സർക്കാരിന്റ ഭാഗത്ത് നിന്ന് ഉണ്ടാകുമെന്നാണ് പ്രതീക്ഷയെന്നും അദ്ദേഹം കൂട്ടിച്ചേർത്തു. വിദേശത്തെ നഴ്സിംഗ് മേഖലയിലെ മലയാളി നഴ്സുമാരുടെ പങ്ക് വലുതാണെന്നും ശ്രീ മുരളീധരന്‍ ചൂണ്ടിക്കാട്ടി.
    
    വിവിധ വിഭാഗങ്ങളിലെ നഴ്‌സിങ്ങ് എക്‌സലന്‍സ് പുരസ്‌കാരങ്ങളും കേന്ദ്ര മന്ത്രി സമ്മാനിച്ചു. ആരോഗ്യമന്ത്രി കെ.കെ.ശൈലജ ചടങ്ങിൽ മുഖ്യപ്രഭാഷണം നടത്തി.


    ***


    

    
    (Release ID: 1587374) Visitor Counter : 8