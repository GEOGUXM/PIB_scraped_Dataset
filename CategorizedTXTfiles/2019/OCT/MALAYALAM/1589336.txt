      PIB Headquarters

      പി.ഐ.ബി. യുടെ മാധ്യമ ശില്‍പ്പശാല തൊടുപുഴയില്‍
      Posted On: 26 OCT 2019 6:09PM by PIB Thiruvananthpuram


    കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലുള്ള പ്രസ്സ് ഇന്‍ഫര്‍മേഷന്‍ ബ്യൂറോയുടെ ആഭിമുഖ്യത്തില്‍ സംസ്ഥാനത്തിന്റെ പ്രമുഖ പ്രദേശങ്ങളിലുള്ള മാധ്യമപ്രവര്‍ത്തകര്‍ക്കായിസംഘടിപ്പിക്കുന്ന ഏകദിന പ്രാദേശിക മാധ്യമ ശില്‍പശാല ഈ മാസം 29 ന് (2019 ഒക്ടോബര്‍ 29) തൊടുപുഴയില്‍ നടക്കും.


    
    തൊടുപുഴയിലെ ഇടുക്കി റോഡിലുള്ള റിവര്‍ ബാങ്ക് മാടപ്പറമ്പില്‍ റിസോര്‍ട്ടില്‍ വച്ച് രാവിലെ 10 മണി മുതല്‍ വൈകിട്ട് 4 മണി വരെയാണ് പരിപാടി. കേന്ദ്ര ഗവണ്‍മെന്റിന്റെ വിവിധ ക്ഷേമ വികസന പ്രവര്‍ത്തനങ്ങള്‍ സംബന്ധിച്ച് മാധ്യമ പ്രവര്‍ത്തകര്‍ക്ക് അറിവ് പകരുകയാണ് ശില്‍പ്പശാലയുടെ ലക്ഷ്യം.


    
    പ്രസ്സ് ഇന്‍ഫര്‍മേഷന്‍ ബ്യുറോ അഡിഷണല്‍ ഡയറക്ടര്‍ ജനറല്‍ ശ്രീ. ഇ. മാരിയപ്പന്റെ അദ്ധ്യക്ഷതയില്‍ ചേരുന്ന യോഗത്തില്‍, മുതിര്‍ന്ന മാധ്യമ പ്രവര്‍ത്തകനും മലയാള മനോരമ മുന്‍ എഡിറ്റോറിയല്‍ ഡയറക്ടറുമായ ശ്രീ. തോമസ് ജേക്കബ് ശില്‍പ്പശാല ഉദ്ഘാടനം ചെയ്യും.


    
    നാല് സെഷനുകളിലായി നടക്കുന്ന ശില്‍പ്പശാലയില്‍ 'ആയുഷ്മാന്‍ ഭാരത്' ഉള്‍പ്പെടെ ആരോഗ്യ രംഗത്തെ കേന്ദ്ര ഗവണ്‍മെന്റിന്റെ ഉദ്യമങ്ങള്‍, നൂനപക്ഷങ്ങള്‍ക്കും പിന്നോക്ക വിഭാഗങ്ങള്‍ക്കും വേണ്ടിയുള്ള സാമൂഹിക ക്ഷേമ പദ്ധതികള്‍, ഒറ്റത്തവണ ഉപയോഗിക്കാവുന്ന പ്ലാസ്റ്റിക്കുകളുടെ ദൂഷ്യഫലങ്ങള്‍, ഡിജിറ്റല്‍ പണമിടപാടുകളും സാമ്പത്തിക ഉള്‍ച്ചേര്‍ക്കലും മുതലായ വിഷയങ്ങളെ കുറിച്ച് വിദഗ്ധര്‍ ക്ലാസ്സ് എടുക്കും.
    ND
    

    
    (Release ID: 1589336) Visitor Counter : 5