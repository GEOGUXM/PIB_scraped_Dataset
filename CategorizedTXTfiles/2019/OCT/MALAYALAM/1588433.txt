      PIB Headquarters

      ഉദയംപേരൂരില്‍ മഹാത്മാ ഗാന്ധിയുടെ ഫോട്ടോ പ്രദര്‍ശനം
      Posted On: 17 OCT 2019 5:42PM by PIB Thiruvananthpuram


    മഹാത്മാ ഗാന്ധിയുടെ 150-ാം ജന്മവാര്‍ഷികാഘോഷത്തിന്റെ ഭാഗമായി ഉദയംപേരൂര്‍ പഞ്ചായത്ത് ഹാളില്‍ രണ്ട് ദിവസം നീളുന്ന ഫോട്ടോ പ്രദര്‍ശനം സംഘടിപ്പിക്കുന്നു. ഒക്‌ടോബര്‍ 19ന് ശ്രീ എം. സ്വരാജ് എംഎല്‍എ പ്രദര്‍ശനം ഉദ്ഘാടനം ചെയ്യും. ഉദയംപേരൂര്‍ പഞ്ചായത്ത് പ്രസിഡന്റ് ശ്രീ ജോണ്‍ ജേക്കബ്, വൈസ് പ്രസിഡന്റ് ജയ കേശവദാസ്, വികസനകാര്യ സ്ഥിരം സമിതി ചെയര്‍മാന്‍ ശ്രീ ഇ.എസ്. ജയകുമാര്‍, ക്ഷേമകാര്യ സ്ഥിരം സമിതി ചെയര്‍പേഴ്‌സണ്‍ ശ്രീമതി തുളസി ദാസപ്പന്‍ എന്നിവര്‍ പങ്കെടുക്കും.


    
    കേന്ദ്ര വാര്‍ത്താ വിതരണ പ്രക്ഷേണപ മന്ത്രാലയത്തിനു കീഴിലുള്ള തിരുവനന്തപുരം റീജണല്‍ ഔട്ട്‌റീച്ച് ബ്യൂറോയാണ് ഫോട്ടോ പ്രദര്‍ശനം സംഘടിപ്പിക്കുന്നത്. ഗാന്ധിജിയുടെ അപൂര്‍വ ചിത്രങ്ങള്‍ കോര്‍ത്തിണക്കിയ പ്രദര്‍ശനത്തില്‍ രാജ്യത്തിന്റെ ഗതി നിര്‍ണ്ണയിച്ച സംഭവവികാസങ്ങളില്‍ ഗാന്ധിജിയുടെ പങ്കാളിത്തം, അദ്ദേഹത്തിന്റെ കേരള സന്ദര്‍ശനം തുടങ്ങിയവയും ഉള്‍പ്പെടുത്തിയിട്ടുണ്ട്. ഇതോടനുബന്ധിച്ച് എറണാകുളം ഫീല്‍ഡ് ഔട്ട്‌റീച്ച് ബ്യൂറോയുടെ ആഭിമുഖ്യത്തില്‍ ശുചിത്വം, പോഷകാഹാരം എന്നീ വിഷയങ്ങളില്‍ ക്ലാസുകളും സോങ്ങ് ആന്‍ഡ് ഡ്രാമാ വിഭാഗത്തിന്റെ കലാപരിപാടികളും നടക്കും.


    
    BSN(17.10.2019)

    
    
    (Release ID: 1588433) Visitor Counter : 2