      PIB Headquarters

      നൈപുണ്യ വികസനത്തിലൂടെ യുവാക്കളുടെ ഉന്നമനം ഗവണ്‍മെന്റിന്റെ ലക്ഷ്യമെന്ന് കേന്ദ്ര മന്ത്രി ഡി വി സദാനന്ദ ഗൗഡ
      Posted On: 31 OCT 2019 4:31PM by PIB Thiruvananthpuram


    രാജ്യത്തിന്റെ ജനസംഖ്യ യില്‍ 65 % വരുന്ന യുവാക്കളെ നൈപുണ്യ വികസനത്തിലൂടെയും,. പരിശീലനത്തിലൂടെയും വിവിധ മേഖലകളില്‍ പ്രാപ്തരാക്കി അവര്‍ക്കു തോഴില്‍ പ്രദാനം ചെയ്യാനും അത് വഴി വിഭവശേഷി പ്രയോജനപ്പെടുത്താനുമാണ് കേന്ദ്ര ഗവണ്‍മെന്റ് ലക്ഷ്യമിടുന്നതെന്ന് കേന്ദ്ര രാസവസ്തു രാസവളം വകുപ്പ് മന്ത്രി ശ്രീ ഡി വി സദാനന്ദ ഗൗഡ.


    
    സെന്‍ട്രല്‍ ഇന്‍സ്റ്റിറ്റ്യൂട്ട് ഓഫ് പ്ലാസ്റ്റിക് എഞ്ചിനീയറിംഗ് ആന്‍ഡ് ടെക്‌നോളജി (സി പെറ്റ് ) പോലുള്ള വിദ്യാഭ്യാസ സ്ഥാപനങ്ങള്‍ ഇതില്‍ മുഖ്യ പങ്കു വഹിക്കുന്നതായി അദ്ദേഹം പറഞ്ഞു . കൊച്ചിയിലെ ഏലൂരില്‍ പ്രവര്‍ത്തിക്കുന്ന സി പെറ്റിന്റെ ഇന്‍സ്റ്റിറ്റ്യൂട്ട് ഓഫ് പ്ലാസ്റ്റിക് ടെക്‌നോളജിക്കായി (ഐപിടി ) നിര്‍മിച്ച പുതിയ കെട്ടിടത്തിന്റെ ഉദ്ഘാടനം നിര്‍വഹിച്ചു സംസാരിക്കുകയായിരുന്നു കേന്ദ്ര മന്ത്രി. കഴിഞ്ഞ ഒരു മാസത്തിനിടെ ഇത്തരം അഞ്ചു വിദ്യാഭ്യാസ കേന്ദ്രങ്ങളാണ് പുതുതായി ആരംഭിച്ചതെന്നും ഇത് നൈപുണ്യ വികസനത്തിന് ഗവണ്‍മെന്റ് നല്‍കുന്ന പ്രാധാന്യം എടുത്തു കാണിക്കുന്നുവെന്നും ശ്രീ സദാനന്ദ ഗൗഡ പറഞ്ഞു.


    
    കേന്ദ്ര വിദേശ പാര്‍ലമെന്ററി കാര്യ സഹ മന്ത്രി ്രശ്രീ വി മുരളീധരന്‍ ചടങ്ങില്‍ മുഖ്യ അതിഥിയായിരുന്നു. പ്ലാസ്റ്റിക ്പരിസ്ഥിതി സന്തുലനാവസ്ഥക്കു കോട്ടം വരുത്തു ഒന്നായാണ് പൊതുവെ അറിയപ്പെടുന്നത് . സിപെറ്റ് പോലുള്ള സ്ഥാപനങ്ങളില്‍ നിന്നും പഠിച്ചിറങ്ങുന്ന വിദ്യാര്‍ത്ഥികള്‍, പരിസ്ഥിതിക്ക് കോട്ടം തട്ടാത്ത , സന്തുലിതാവസ്ഥയാ ബാധിക്കാത്ത തരത്തിലുള്ള പ്ലാസ്റ്റിക് സംബന്ധിച്ച് കൂടുതല്‍ ഗവേഷണം നടത്തണമെന്ന് ്രശ്രീ വി മുരളീധരന്‍ ആവശ്യപ്പെട്ടു. ഇത് വഴി പ്ലാസ്റ്റിക്കിനെ സംബന്ധിച്ച് പൊതുവായുള്ള ധാരണ തിരുത്താന്‍ സഹായിക്കുമെന്നും അദ്ദേഹം പറഞ്ഞു .


    ചടങ്ങില്‍ സി പെറ്റ് ഡയറക്ടര്‍ ജനറല്‍ ഡോ .എസ് കെ നായിക് , പെട്രോ കെമിക്കല്‍ ജോയിന്റ് സെക്രെട്ടറി കാശിനാഥ് ജാ, ഏലൂര്‍ മുനിസിപ്പല്‍ ചെയര്‍പേഴ്‌സണ്‍ സി പി ഉഷ, കുസാറ്റ് വൈസ് ചാന്‍സലര്‍ പ്രൊഫ .പി കെ എന്‍ മധുസൂദന്‍ , സി പെറ്റ് കൊച്ചി പ്രിന്‍സിപ്പല്‍ ഡയറക്ടറും മേധാവിയുമായ ഡോ :ബി ശ്രീനിവാസലു എന്നിവര്‍ പ്രസംഗിച്ചു.


    IE/SKY

    
    
    (Release ID: 1589777) Visitor Counter : 2