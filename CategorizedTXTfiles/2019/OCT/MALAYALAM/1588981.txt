      മന്ത്രിസഭ

      പാരമ്പര്യ ചികിത്സയില്‍ ഇന്ത്യയും സെയിന്റ് വിന്‍സന്റ് ആന്റ് ദ ഗ്രനഡൈന്‍സും തമ്മില്‍ സഹകരണം
      Posted On: 23 OCT 2019 5:08PM by PIB Thiruvananthpuram


    
    പാരമ്പര്യ ചികിത്സാ രംഗത്ത് ഇന്ത്യയും സെയിന്റ് വിന്‍സന്റ് ആന്റ് ദ ഗ്രനഡൈന്‍സും തമ്മില്‍ സഹകരണത്തിനുള്ള നിര്‍ദ്ദിഷ്ട ധാരണാ പത്രത്തിന് പ്രധാനമന്ത്രി ശ്രീ നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം മുന്‍കാല പ്രാബല്യത്തോടെ അനുമതി നല്‍കി.


    കഴിഞ്ഞ മാസം 11നാണ് ന്യൂഡല്‍ഹിയില്‍ ധാരണാ പത്രം ഒപ്പുവെച്ചത്.


    പ്രയോജനങ്ങള്‍:
    പാരമ്പര്യ ചികിത്സാരംഗത്ത് ഇന്ത്യയും സെയിന്റ് വിന്‍സന്റ് ആന്റ് ദ ഗ്രനഡൈന്‍സും തമ്മിലുള്ള സഹകരണം പരിപോഷിപ്പിക്കുന്നതിനും, പരസ്പരം പ്രയോജനപ്പെടുന്നതിനും ഉള്ള ഒരു ചട്ടക്കൂട് ധാരണാ പത്രം പ്രദാനം ചെയ്യും. സെയിന്റ് വിന്‍സന്റ് ആന്റ് ദ ഗ്രനഡൈന്‍സും പാരമ്പര്യ ചികിത്സാ പദ്ധതികള്‍ പ്രോത്സാഹിപ്പിക്കുന്നതിലും ഇത് വഴിയൊരുക്കും. ധാരണാ പത്രത്തിലെ വ്യവസ്ഥകള്‍ സെയിന്റ് വിന്‍സന്റ് ആന്റ് ദ ഗ്രനഡൈന്‍സില്‍ ആയുഷ് വൈദ്യ സമ്പ്രദായത്തിന്റെ പ്രചാരണത്തിന് ആക്കമേകും. ഒപ്പം പാരമ്പര്യ ചികിത്സാ ഗവേഷണ രംഗത്ത് കൂട്ടുപ്രവര്‍ത്തനങ്ങള്‍ക്കായി ശാസ്ത്രജ്ഞര്‍ക്കും വിദഗ്ധര്‍ക്കും പരിശീലനം നല്‍കുന്നതിനും ഔഷധ വികസന രംഗത്ത് പുതിയ ആശയങ്ങള്‍ കണ്ടെത്തുന്നതിനും കരാര്‍ വഴി ഒരുക്കും.


    ND

    
    
    (Release ID: 1588981) Visitor Counter : 5
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada