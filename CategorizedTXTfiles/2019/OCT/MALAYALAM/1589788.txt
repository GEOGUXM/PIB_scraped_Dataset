      PIB Headquarters

      സംസ്ഥാന സി ബി എസ് സി ഇന്റര്‍ സ്‌കൂള്‍ കായിക മേളയ്ക്ക് തുടക്കം; കേന്ദ്ര മന്ത്രി ഡി .വി സദാനന്ദ ഗൗഡ ഉദ്ഘാടനം ചെയ്തു
      Posted On: 31 OCT 2019 4:34PM by PIB Thiruvananthpuram


    ഇരുപത്തിനാലാമത് സി ബി എസ് സി സംസ്ഥാന തല ഇന്റര്‍ സ്‌കൂള്‍ കായിക മേളയ്ക്ക് കൊച്ചിയിൽ തുടക്കം. കേന്ദ്ര രാസവസ്തു, രാസവളം വകുപ്പ് മന്ത്രി ശ്രീ

    ഡി .വി സദാനന്ദ ഗൗഡ മേള ഉദ്ഘാടനം ചെയ്തു. ഭാവിയിലെ വെല്ലുവിളികളെ നേരിടാനുള്ള കരുത്ത് വിദ്യാർത്ഥികൾക്ക് നൽകാൻ കായിക ഇനങ്ങൾക്കാകുമെന്ന് അദ്ദേഹം പറഞ്ഞു. ലോകത്തിലെ ഏറ്റവും ശക്തമായ രാജ്യങ്ങളിലൊന്നാകുവാൻ യുവശക്തി ഇന്ത്യയ്ക്ക് കരുത്തു പകരുമെന്നുംകേന്ദ്രമന്ത്രി കൂട്ടിച്ചേർത്തു.


    

    സര്‍ദാര്‍ വല്ലഭായ് പട്ടേലിന്റെ 144-ാം ജന്മവാർഷിക ദിനത്തോടനുബന്ധിച്ച് കേന്ദ്ര വിദേശ, പാര്‍ലമെന്ററി കാര്യ സഹ മന്ത്രി ശ്രീ വി. മുരളീധരന്‍ വിദ്യാർത്ഥികൾക്ക് ഏകതാ പ്രതിജ്ഞ ചൊല്ലിക്കൊടുത്തു. സ്വച്ഛ വിദ്യാലയ, ശ്രേഷ്ഠ വിദ്യാലയ പദ്ധതിയുടെ ഉദ്ഘാടനവും അദ്ദേഹം നിർവഹിച്ചു. മേളയുടെ സംഘാടക സമിതി ജനറൽ കൺവീനറും പെരുമ്പാവൂർ പ്രഗതി അക്കാദമി എംഡിയുമായ ഡോ. ഇന്ദിരാ രാജൻ അധ്യക്ഷത വഹിച്ചു.
    
    സി ബി എസ് ഇ സെന്റർ ഓഫ് എക്സലൻസ് തലവൻ ശ്രീ മനീഷ് ത്യാഗി, സംസ്ഥാന സ്പോർട്സ് കൗൺസിൽ മുൻ പ്രസിഡൻറ് ശ്രീ ടി.പി. ദാസൻ, ബിപിസിഎൽ എക്സിക്യൂട്ടീവ് ഡയറക്ടർ ശ്രീ പ്രസാദ് പണിക്കർ, ഇന്ത്യൻ ഓയിൽ കോർപ്പറേഷൻ എക്സിക്യൂട്ടീവ് ഡയറക്ടർ ചൗധരി, ജില്ലാ സ്പോർട്സ് കൗൺസിൽ പ്രസിഡന്റ് അഡ്വ. ശ്രീനിജൻ എന്നിവർ പ്രസംഗിച്ചു.
    
    കേരള, ലക്ഷദ്വീപ് മേഖലയിലെ സിബിഎസ്ഇ സ്കൂളുകളിൽ നിന്നുള്ള 4200 ഓളം അത് ലറ്റുകളാണ് മേളയിൽ പങ്കെടുക്കുന്നത്. മഹാരാജാസ് കോളജ് സ്റ്റേഡിയം, സെന്റ് ആൽബർട്ട്സ് കോളജ് സ്‌റ്റേഡിയം എന്നിവിടങ്ങളിൽ നടക്കുന്ന മേള നവംബർ 2 ന് സമാപിക്കും.


    IE/BSN


    Photo Captions


    1.സി ബി എസ് സി സംസ്ഥാന തല ഇന്റര്‍ സ്‌കൂള്‍ കായിക മേള കേന്ദ്ര രാസവസ്തു, രാസവളം വകുപ്പ് മന്ത്രി ശ്രീ ഡി .വി സദാനന്ദ ഗൗഡ ഉദ്ഘാടനം ചെയ്യുന്നു.


    2.സര്‍ദാര്‍ വല്ലഭായ് പട്ടേലിന്റെ 144-ാം ജന്മവാർഷിക ദിനത്തോടനുബന്ധിച്ച് കേന്ദ്ര വിദേശ, പാര്‍ലമെന്ററി കാര്യ സഹ മന്ത്രി ശ്രീ വി. മുരളീധരന്‍ സി ബി എസ് സി സംസ്ഥാന തല ഇന്റര്‍ സ്‌കൂള്‍ കായിക മേളയില്‍ പങ്കെടുക്കുന്ന വിദ്യാർത്ഥികൾക്ക് ഏകതാ പ്രതിജ്ഞ ചൊല്ലിക്കൊടുക്കുന്നു.


    

    
    (Release ID: 1589788) Visitor Counter : 3