      PIB Headquarters

      മഹാത്മാ ഗാന്ധിയുടെ 150-ാം ജന്മവാര്‍ഷികാഘോഷം: കൊച്ചിയിലെ കസ്റ്റംസ് കമ്മിഷണര്‍ (പ്രിവന്റീവ് ) ഓഫീസ് വിവിധ പരിപാടികള്‍ സംഘടിപ്പിച്ചു.
      Posted On: 01 OCT 2019 4:59PM by PIB Thiruvananthpuram


    

    മഹാത്മാ ഗാന്ധിയുടെ 150-ാം ജന്മ വാര്‍ഷികാഘോഷത്തോടനുബന്ധിച്ച് കൊച്ചിയിലെ കസ്റ്റംസ് കമ്മിഷണര്‍ ഓഫീസ് (പ്രിവന്റീവ് ) വിവിധ പരിപാടികള്‍ സംഘടിപ്പിച്ചു. സുസ്ഥിര വികസനം യാഥാര്‍ഥ്യമാക്കുന്നതിനുള്ള പ്രയത്‌നങ്ങളില്‍ ഗാന്ധിസത്തിന്റെ പ്രാധാന്യം സംബന്ധിച്ച് 'ഭരണനിര്‍വഹണത്തിലെ ഗുണപരമായ മാറ്റങ്ങള്‍ - ഗാന്ധിയന്‍ കാഴ്ചപ്പാട്' എന്ന വിഷയത്തില്‍ രാഷ്ട്രപതിയുടെ മുന്‍ സെക്രട്ടറി ശ്രീ ക്രിസ്റ്റി ഫെര്‍ണാണ്ടസ് പ്രഭാഷണം നടത്തി. സെന്‍ട്രല്‍ ടാക്‌സ് , സെന്‍ട്രല്‍ എക്‌സൈസ് ആന്‍ഡ് കസ്റ്റംസ് പ്രിന്‍സിപ്പല്‍ ചീഫ് കമ്മിഷണര്‍ ശ്രീ പുല്ലേല നാഗേശ്വര റാവു അധ്യക്ഷനായിരുന്നു.
    മഹാത്മാ ഗാന്ധിയെ കുറിച്ചുള്ള ഡോക്യൂമെന്ററിയുടെ പ്രദര്‍ശനം, കേരള കാര്‍ട്ടൂണ്‍ അക്കാദമിയുടെ സഹകരണത്തോടെ 1907 മുതലുള്ള മഹാത്മാ ഗാന്ധിയെ കുറിച്ചുള്ള കാര്‍ട്ടൂണുകളുടെ പ്രദര്‍ശനം എന്നിവയും പരിപാടിയുടെ ഭാഗമായി സംഘടിപ്പിച്ചു. കൂടാതെ പ്രമുഖ ചിത്രകാരന്മാരായ ശ്രീ ഡാവിഞ്ചി സുരേഷ് , ശ്രീമതി ശ്രിയ എന്നിവരുടെ തത്സമയ പെയിന്റിംഗ് പരിപാടിയും നടന്നു.


    
    SKY/BSN

    
    
    (Release ID: 1586865) Visitor Counter : 4