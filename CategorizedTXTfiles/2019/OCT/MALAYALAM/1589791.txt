      PIB Headquarters

      റൺ ഫോർ യൂണിറ്റി കേന്ദ്രമന്ത്രി ശ്രീ വി മുരളീധരന്‍ ഫ്ളാഗ് ഓഫ് ചെയ്തു
      Posted On: 31 OCT 2019 4:42PM by PIB Thiruvananthpuram


    
    
    സര്‍ദാര്‍ വല്ലഭായ് പട്ടേലിന്റെ 144-ാം ജന്മവാർഷിക ദിനം രാഷ്ട്രീയ ഏകതാ ദിനമായി ആചരിക്കുന്നതിന്റെ ഭാഗമായി കൊച്ചിയില്‍ റണ്‍ ഫോര്‍ യൂണിറ്റി കൂട്ടയോട്ടം സംഘടിപ്പിച്ചു.
    കേന്ദ്ര വിദേശ, പാര്‍ലമെന്ററി കാര്യ സഹ മന്ത്രി ശ്രീ വി മുരളീധരന്‍ റൺ ഫോർ യൂണിറ്റി ഫ്ളാഗ് ഓഫ് ചെയ്തു.
    
    ജമ്മു കശ്മീരിന് പ്രത്യേക പദവി നൽകുന്ന 370-ാം വകുപ്പ് നീക്കം ചെയ്ത് സർദാർ പട്ടേലിന്റെ സ്വപ്നം സാക്ഷാത്കരിച്ച ശേഷം നടക്കുന്ന ആദ്യ റൺ ഫോർ യൂണിറ്റിയാണ് ഇതെന്ന് കേന്ദ്ര മന്ത്രി ശ്രീ വി.മുരളീധരൻ പറഞ്ഞു.
    
    കൂട്ടയോട്ടത്തിൽ പങ്കെടുത്തവർ രാഷ്ട്രീയ ഏകതാ പ്രതിജ്ഞയുമെടുത്തു.രാജേന്ദ്ര മൈതാനത്തിനു സമീപം ഗാന്ധി പ്രതിമയ്ക്ക് മുന്നിൽ നിന്നാരംഭിച്ച കൂട്ടയോട്ടം മേനക വഴി ഹൈക്കോടതി ജംഗ്ഷനിലെത്തി സമാപിച്ചു. വിദ്യാർത്ഥികൾ, പൊതു പ്രവർത്തകർ, ഗവൺമെന്റ് ജീവനക്കാർ എന്നിവരുൾപ്പെടെ നൂറുകണക്കിന് പേർ കൂട്ടയോട്ടത്തിൽ പങ്കെടുത്തു.


    IE/BSN


    ****


    

    
    (Release ID: 1589791) Visitor Counter : 2