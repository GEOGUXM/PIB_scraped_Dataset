      PIB Headquarters

      ശ്രീചിത്രയ്ക്ക്‌മെഡിക്കല്‍ ഡിവൈസ്‌ടെസ്റ്റിംഗ് ലബോറട്ടറിയായി കേന്ദ്ര അംഗീകാരം
      Posted On: 04 OCT 2019 10:31PM by PIB Thiruvananthpuram


    വൈദ്യശാസ്ത്ര ഉപകരണങ്ങളുടെമൂല്യനിര്‍ണ്ണയം, പരിശോധനകള്‍ എന്നിവ നടത്തുന്നതിനുള്ള മെഡിക്കല്‍ ഡിവൈസ്‌ടെസ്റ്റിംഗ് ലബോറട്ടറിയായി ശ്രീചിത്ര തിരുനാള്‍ ഇന്‍സ്റ്റിറ്റ്യൂട്ട് ഫോര്‍മെഡിക്കല്‍ സയന്‍സസ് ആന്റ്‌ടെക്‌നോളജിക്ക് (എസ്‌സിടിഐഎംഎസ്ടി) അംഗീകാരം ലഭിച്ചു. കേന്ദ്ര ആരോഗ്യ.-കുടുംബക്ഷേമ മന്ത്രാലയത്തിന്റെ ഡയറക്ടറേറ്റ് ജനറല്‍ഓഫ് ഹെല്‍ത്ത് സര്‍വ്വീസസിന് കീഴില്‍ പ്രവര്‍ത്തിക്കുന്ന സെന്‍ട്രല്‍ ഡ്രഗ്‌സ് സ്റ്റാന്‍ഡേര്‍ഡ് കണ്‍ട്രോള്‍ഓഗര്‍ഗനൈസേഷനാണ് (സിഡിഎസ്‌സിഒ) അംഗീകാരം നല്‍കിയിരിക്കുന്നത്. 1940-ലെ ഡ്രഗ്‌സ്ആന്റ്‌കോസ്‌മെറ്റിക്‌സ് ആക്ട്, 2017-ലെ മെഡിക്കല്‍ ഡിവൈസസ്‌റൂള്‍സ് എന്നിവയിലെ വ്യവസ്ഥകള്‍ക്ക് ബാധകമായാണ് അംഗീകാരം.


    ആരോഗ്യകാര്യങ്ങളിലെ വര്‍ദ്ധിച്ചുവരുന്ന അവബോധവുംഗവണ്‍മെന്റ് നയങ്ങളുംമൂലം ഇന്ത്യന്‍ വൈദ്യശാസ്ത്ര ഉപകരണ വിപണി വന്‍തോതില്‍ വളരുമെന്ന് പ്രതീക്ഷിക്കപ്പെടുന്നു. 2005-ന് മുമ്പ് വരെവൈദ്യശാസ്ത്ര ഉപകരണങ്ങളുടെ പരിശോധന, ഉപയോഗം തുടങ്ങിയവയുമായി ബന്ധപ്പെട്ട നിയമങ്ങളൊന്നും രാജ്യത്ത് നിലവിലുണ്ടായിരുന്നില്ല. 2017-ല്‍ ഗവണ്‍മെന്റ് ഈ സ്ഥിതിക്ക് മാറ്റം വരുത്തുകയും 2018 ജനുവരിയില്‍ പുതിയ ചട്ടങ്ങള്‍ പ്രാബല്യത്തില്‍ വരുകയുംചെയ്തു. ഇത് അനുസരിച്ച് നിയമങ്ങള്‍ കൃത്യമായി പാലിക്കപ്പെടുന്നുണ്ടോയെന്ന് പരിശോധിക്കുന്നതിനുള്ള അധികാരംസിഡിഎസ്‌സിഒ-ക്ക്ആണ്.


    പുതിയ ചട്ടങ്ങളുംഗ്ലോബല്‍ ഹാര്‍മൊണൈസേഷന്‍ ടാസ്‌ക് ഫോഴ്‌സ് (ജിഎച്ച്ടിഎഫ്) പിന്തുടരുന്ന രീതിയും അനുസരിച്ച് അപകട സാധ്യതയുടെ അടിസ്ഥാനത്തില്‍വൈദ്യശാസ്ത്ര ഉപകരണങ്ങളെ നാലായി തരംതിരിച്ചിരിക്കുന്നു. ക്ലാസ് എ (അപകട സാധ്യത തീരെകുറഞ്ഞവ), ക്ലാസ് ബി (അപകട സാധ്യത കുറഞ്ഞവ), ക്ലാസ്‌സി (അപകട സാധ്യത താരതമ്യേന കൂടിയവ), ക്ലാസ് ഡി (അപകട സാധ്യത വളരെകൂടിയവ) എന്നിവയാണ് ഈ നാല്‌വിഭാഗങ്ങള്‍. അന്താരാഷ്ട്ര മാനദണ്ഡങ്ങള്‍ക്കും നിലവിലുള്ള നിയമങ്ങള്‍ക്കുംവിധേയമായിവൈദ്യശാസ്ത്ര ഉപകരണ നിര്‍മ്മാതാക്കള്‍ അപകട സാധ്യതാ നിയന്ത്രണങ്ങള്‍ പാലിക്കേണ്ടതുണ്ട്. കഴിഞ്ഞ രണ്ട് പതിറ്റാണ്ടായിശ്രീചിത്ര മെഡിക്കല്‍ ഇന്‍സ്റ്റിറ്റ്യൂട്ട്‌വൈദ്യശാസ്ത്ര ഉപകരണങ്ങളുടെ പരിശോധനയുംമൂല്യനിര്‍ണ്ണയവുംകാര്യക്ഷമമായി നടത്തിവരുന്നു. അന്താരാഷ്ട്ര ഏജന്‍സിയായ ഫ്രാന്‍സിലെ കോഫ്രാക് (COFRAC)അംഗീകൃത പരിശോധന സംവിധാനമാണ്ഇവിടത്തേത്.


    ISO 10993 അനുസരിച്ച്കാര്‍ഡിയോവാസ്‌കുലാര്‍ ഉപകരണങ്ങള്‍, ന്യൂറോപ്രോസ്‌തെസിസ്, ഓര്‍ത്തോപീഡിക് ഇംപ്ലാന്റുകള്‍, ഡെന്റല്‍ ഇംപ്ലാന്റുകള്‍, മറ്റ്‌വൈദ്യശാസ്ത്ര ഉപകരണങ്ങള്‍, വസ്തുക്കള്‍ മുതലായവയുടെ ജീവശാസ്ത്രപരമായമൂല്യനിര്‍ണ്ണയം(Biological Evaluation)നടത്തുന്നതിനുളള അംഗീകാരമാണ്‌സിഡിഎസ്‌സിഒ ശ്രീചിത്രയ്ക്ക് നല്‍കിയിരിക്കുന്നത്. ശ്രീചിത്ര മെഡിക്കല്‍ ഇന്‍സ്റ്റിറ്റ്യൂട്ടിന്റെ ചരിത്രത്തിലെ മറ്റൊരു നാഴികക്കല്ലാണ് ഈ നേട്ടം. 2019 ജൂലൈ 17, 18 തീയതികളില്‍സിഡിഎസ്‌സിഒ അധികൃതര്‍ ശ്രീചിത്രയില്‍ പരിശോധന നടത്തിയിരുന്നു.
    ND

    
    
    (Release ID: 1587330) Visitor Counter : 4