      PIB Headquarters

      റൺ ഫോർ യൂണിറ്റി കൊച്ചി; കേന്ദ്രമന്ത്രി ശ്രീ വി മുരളീധരന്‍ നാളെ ഉദ്ഘാടനം ചെയ്യും
      Posted On: 30 OCT 2019 4:54PM by PIB Thiruvananthpuram


    കേന്ദ്ര വിദേശ, പാര്‍ലമെന്ററി കാര്യ സഹ മന്ത്രി ശ്രീ വി മുരളീധരന്‍ നാളെ (31.10.19) കൊച്ചിയില്‍ വിവിധ പരിപാടികളില്‍ പങ്കെടുക്കും. സര്‍ദാര്‍ വല്ലഭായ് പട്ടേലിന്റെ ജന്മവാർഷിക ദിനമായ ഒക്ടോബർ 31 രാഷ്ട്രീയ ഏകതാ ദിനമായി ആചരിക്കുന്നതിന്റെ ഭാഗമായായി സംഘടിപ്പിക്കുന്ന റണ്‍ ഫോര്‍ യൂണിറ്റി പരിപാടി കേന്ദ്ര മന്ത്രി ഉദ്ഘാടനം ചെയ്യും.


    രാവിലെ 8 മണിക്ക് ഹൈക്കോടതി ജംഗ്ഷനിൽ നിന്ന് ഫ്ളാഗ് ഓഫ് ചെയ്യുന്ന റൺ ഫോർ യൂണിറ്റി കൂട്ടയോട്ടംരാജേന്ദ്ര മൈതാനത്തിനു സമീപം സമാപിക്കും. കായിക, സിനിമാ താരങ്ങൾ, വിദ്യാർത്ഥികൾ തുടങ്ങി നൂറുകണക്കിന് പേർ കൂട്ടയോട്ടത്തിൽ പങ്കെടുക്കും.


    തുടര്‍ന്ന് 8.50 ന് മഹാരാജാസ് കോളേജ് ഗ്രൗണ്ടില്‍ നടക്കുന്ന സി ബി എസ് സി ഇന്റർ സ്കൂൾ കായിക മേളയുടെ ഉദ്ഘാടന ചടങ്ങിലും അദ്ദേഹം പങ്കെടുക്കും. വിദ്യാർത്ഥികൾക്ക് കേന്ദ്ര മന്ത്രി ഏകതാ പ്രതിജ്ഞ ചൊല്ലിക്കൊടുക്കും. സ്വച്ഛ വിദ്യാലയ, ശ്രേഷ്ഠ വിദ്യാലയ പദ്ധതിയുടെ ഉദ്ഘാടനം നിർവഹിക്കുന്ന കേന്ദ്ര മന്ത്രി വിദ്യാർത്ഥികളുടെ റൺ ഫോർ യൂണിറ്റി കൂട്ടയോട്ടവും ഫ്ളാഗ് ഓഫ് ചെയ്യും.


    തുടർന്ന് ശ്രീ വി മുരളീധരന്‍ ഉദ്യാഗമണ്ഡലിലുള്ള സെൻട്രൽ ഇൻസ്റ്റിറ്റ്യൂട്ട് സി ഓഫ് പ്ലാസ്റ്റിക് എൻജിനീയറിങ്ങ് & ടെക്നോളജി (സിഐപിഇടി), ഫാക്ട്, ഹിന്ദുസ്ഥാൻ ഇൻസെക്റ്റിസൈഡ്സ് ലിമിറ്റഡ് (എച്ച്ഐഎൽ )‍ എന്നീ സ്ഥാപനങ്ങള്‍ സന്ദര്‍ശിക്കും.


    IE/SKY/BSN

    
    
    (Release ID: 1589589) Visitor Counter : 3