      PIB Headquarters

      പോഷണ്‍ അഭിയാന്‍: ഏകദിന ശില്‍പശാല കല്‍പറ്റയില്‍
      Posted On: 14 OCT 2019 2:57PM by PIB Thiruvananthpuram


    പോഷണ്‍ അഭിയാനെക്കുറിച്ചുള്ള ഏകദിന ശില്‍പശാല നാളെ (ഒക്ടോബര്‍ 15) രാവിലെ 10 മണിമുതല്‍ കല്‍പറ്റ ടൗണ്‍ഹാളില്‍ നടക്കും. കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിന് കീഴിലെ ഫീല്‍ഡ് ഔട്ട്റീച്ച് ബ്യൂറോ, വയനാടും വയനാട് ജില്ലാ ഐസിഡിഎസ് സെല്ലും സംയുക്തമായി സംഘടിപ്പിക്കുന്ന പരിപാടിയില്‍ പോഷകാഹാരശീലങ്ങളെക്കുറിച്ചും ആരോഗ്യത്തെക്കുറിച്ചും വിവിധ ക്ലാസുകളും സെമിനാറുകളും പ്രശ്നോത്തരികളും കലാപരിപാടികളും നടക്കുന്നതാണ്.
    
    കേന്ദ്ര സര്‍ക്കാറിന്റെ പോഷണ്‍ അഭിയാന്‍ പദ്ധതിയുടേയും അതിന്റെ ഭാഗമായിസംസ്ഥാന സര്‍ക്കാര്‍ നടപ്പാക്കുന്ന 'സമ്പുഷ്ടകേരളം' പദ്ധതിയുടേയും ബോധവല്‍ക്കരണമാണ് ശില്‍പശാലകൊണ്ട് ഉദ്ദേശിക്കുന്നത്.


    ശ്രീ. സി.കെ. ശശീന്ദ്രന്‍ എംഎല്‍എ, ജില്ലാ പഞ്ചായത്ത് പ്രസിഡന്റ് ശ്രീമതികെ.ബി. നസീമ, ,ജില്ലാ കളക്ടര്‍ ശ്രീ ആര്‍. അജയകുമാര്‍ ഐ.എ.എസ്, തുടങ്ങിയവര്‍ സംബന്ധിക്കും. 'ഭക്ഷ്യ സുരക്ഷ', 'കൗമാര പ്രായത്തിലെ വിളര്‍ച്ചയും പോഷകാഹാരവും', ' കൃഷിയും പോഷകാഹാര സുരക്ഷയും' തുടങ്ങി വിവിധ വിഷയങ്ങളില്‍ ക്ലാസുകള്‍ നടക്കും. സംസ്ഥാന ഭക്ഷ്യ സുരക്ഷാ വിഭാഗം, വയനാട് ജില്ലാ ഭരണകൂടം എന്നിവരുടെസഹകരണത്തോടെയാണ് പരിപാടി സംഘടിപ്പിക്കുന്നത്.
    

    
    (Release ID: 1588014) Visitor Counter : 4