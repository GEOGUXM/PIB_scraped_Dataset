      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਸ਼ੋਸ਼ੇਬਾਜ਼ੀਆਂ ਵਿਰੁੱਧ ਚੇਤਾਵਨੀ ਦਿੰਦੇ ਹੋਏ ਕਿਹਾ ਕਿ ਇਸ ਨਾਲ ਵਿਕਾਸ ‘ਤੇ ਆਉਣ ਵਾਲਾ ਖਰਚ ਪ੍ਰਭਾਵਿਤ ਹੋਵੇਗੇ
      ਲੋਕ ਆਪਣੇ ਪ੍ਰਤੀਨਿਧੀਆਂ ਦੀ ਚੋਣ ਕਰਦੇ ਸਮੇਂ ਸੋਚ - ਵਿਚਾਰ ਕੇ ਫ਼ੈਸਲਾ ਲੈਣ : ਉਪ ਰਾਸ਼ਟਰਪਤੀ
      ਭਾਰਤ ਵਿੱਚ ਲਾਅ ਆਵ੍ ਟੋਟਸ (Law of Torts) ਨੂੰ ਹੋਰ ਵੀ ਅਧਿਕ ਸਸ਼ਕਤ ਕਰਨ ਦਾ ਸਮਾਂ ਆ ਗਿਆ ਹੈ
      ਉਪ ਰਾਸ਼ਟਰਪਤੀ ਨੇ ਬੈਂਗਲੁਰੂ ਦੇ ਪੀਈਐੱਸ ਯੂਨੀਵਰਸਿਟੀ ਲਾਅ (Law) ਦੇ ਵਿਦਿਆਰਥੀਆਂ ਨਾਲ ਗੱਲਬਾਤ ਕੀਤੀ
      Posted On: 16 OCT 2019 5:00PM by PIB Chandigarh


    ਉਪ ਰਾਸ਼ਟਰਪਤੀ ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਚੋਣਾਂ ਦੀ ਪੂਰਵ - ਸੰਧਿਆ ‘ ਤੇ ਵੋਟਰਾਂ ਨੂੰ ਲੁਭਾਉਣ ਲਈ ਸ਼ੋਸ਼ੇਬਾਜ਼ ਉਪਰਾਲਿਆਂ ਦੇ ਵਿਰੁੱਧ ਅੱਜ ਰਾਜਨੀਤਕ ਦਲਾਂ ਨੂੰ ਚੇਤਾਵਨੀ ਦਿੰਦੇ ਹੋਏ ਕਿਹਾ ਕਿ ਇਸ ਨਾਲ ਵਿਕਾਸ ‘ ਤੇ ਹੋਣ ਵਾਲੇ ਖਰਚ ‘ ਤੇ ਪ੍ਰਤੀਕੂਲ ਪ੍ਰਭਾਵ ਪਵੇਗਾ ।


    ਨਵੀਂ ਦਿੱਲੀ ਸਥਿਤ ਉਪ ਰਾਸ਼ਟਰਪਤੀ ਭਵਨ ਵਿੱਚ ਅੱਜ ਬੰਗਲੁਰੂ ਦੇ ਲਾਅ ਦੇ ਵਿਦਿਆਰਥੀਆਂ ਨਾਲ ਗੱਲਬਾਤ ਕਰਦੇ ਹੋਏ , ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਲੋਕਤੰਤਰ ਨੂੰ ਮਜ਼ਬੂਤ ਕਰਨਾ ਜਨਤਾ ਦੇ ਹੱਥ ਵਿੱਚ ਹੈ। ਉਨ੍ਹਾਂ ਨੇ ਕਿਹਾ ਮਤਦਾਨ ਕਰਨਾ ਕੇਵਲ ਇੱਕ ਅਧਿਕਾਰ ਹੀ ਨਹੀਂ ਹੈ , ਸਗੋਂ ਉਨ੍ਹਾਂ ਦੀ ਜ਼ਿੰਮੇਵਾਰੀ ਵੀ ਹੈ। ਉਨ੍ਹਾਂ ਨੇ ਲੋਕਾਂ ਤੋਂ ਮੰਗ ਕਰਦੇ ਹੋਏ ਕਿਹਾ ਕਿ ਉਹ ਆਪਣੇ ਪ੍ਰਤੀਨਿਧੀਆਂ ਨੂੰ ਚੁਣਦੇ ਸਮੇਂ 4 ਸੀਜ਼ (s) – ਕਰੈਕਟਰ (ਚਰਿੱਤਰ) , ਕੰਡਕਟ (ਵਿਵਹਾਰ) , ਕੈਲੀਬਰ (ਬੁੱਧੀ) ਅਤੇ ਕਪੈਸਿਟੀ (ਸਮਰੱਥਾ) ਨੂੰ ਧਿਆਨ ਵਿੱਚ ਰੱਖਣ ।


    ਉਨ੍ਹਾਂ ਨੇ ਕਿਹਾ ਕਿ ਬਦਕਿਸਮਤੀ ਨਾਲ ਕੁਝ ਲੋਕ ਹੋਰ 4 ਸੀਜ਼ – ਕਾਸਟ (ਜਾਤੀ) , ਕਮਿਊਨਿਟੀ (ਭਾਈਚਾਰ) , ਕੈਸ਼ (ਧਨ) ਅਤੇ ਕ੍ਰਿਮੀਨੈਲਿਟੀ (ਅਪਰਾਧ) ਨੂੰ ਹੁਲਾਰਾ ਦੇ ਕੇ ਲੋਕਤੰਤਰ ਨੂੰ ਕਮਜ਼ੋਰ ਕਰਨ ਦੀ ਕੋਸ਼ਿਸ਼ ਕਰ ਰਹੇ ਹਨ । ਉਨ੍ਹਾਂ ਨੇ ਕਿਹਾ ਕਿ ਆਪਣੇ ਚੁਣੇ ਹੋਏ ਪ੍ਰਤੀਨਿਧੀਆਂ ਦੀ ਚੋਣ ਕਰਦੇ ਸਮੇਂ ਲੋਕਾਂ ਨੂੰ ਸੋਚ - ਵਿਚਾਰ ਕੇ ਫ਼ੈਸਲਾ ਲੈਣਾ ਚਾਹੀਦਾ ਹੈ ।


    ਉਪ ਰਾਸ਼ਟਰਪਤੀ ਨੇ ਰਾਜ ਵਿਧਾਨ ਸਭਾਵਾਂ ਅਤੇ ਲੋਕਸਭਾ ਲਈ ਇਕੱਠੇ ਚੋਣਾਂ ਕਰਵਾਉਣ ‘ ਤੇ ਜ਼ੋਰ ਦਿੰਦੇ ਹੋਏ ਕਿਹਾ ਕਿ ਇਹ ਕੰਮ ਇੱਕੋ ਸਮੇਂ ਵਿੱਚ ਹੀ ਪੂਰਾ ਕੀਤਾ ਜਾਣਾ ਚਾਹੀਦਾ ਹੈ। ਉਨ੍ਹਾਂ ਨੇ ਕਿਹਾ ਕਿ ਜ਼ਮੀਨੀ ਪੱਧਰ ‘ ਤੇ ਲੋਕਤੰਤਰ ਦੀ ਮਜ਼ਬੂਤੀ ਦੇ ਲਈ ਰਾਜਾਂ ਵਿੱਚ ਕਿਸੇ ਕਾਰਨ ਨਾਲ ਸਥਾਨਕ ਸੰਸਥਾਵਾਂ ਦੀਆਂ ਚੋਣਾਂ ਨੂੰ ਮੁਲਤਵੀ ਦੀ ਸੰਭਾਵਨਾ ਨਹੀਂ ਹੋਣੀ ਚਾਹੀਦੀ ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਨਿਆਂ ਤੱਕ ਲੋਕਾਂ ਦੀ ਪਹੁੰਚ ਸੁਨਿਸ਼ਚਿਤ ਕਰਨ ਵਿੱਚ ਵਕੀਲ ਮਹੱਤਵਪੂਰਨ ਹਿਤਧਾਰਕ ਹਨ। ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਅੰਤਿਮ ਵਿਅਕਤੀ ਤੱਕ ਨਿਆਂ ਦੀ ਪਹੁੰਚ ਸੁਨਿਸ਼ਚਿਤ ਕਰਨਾ ਅਤਿਅੰਤ ਮਹੱਤਵਪੂਰਨ ਹੈ , ਕਿਉਂਕਿ ਇਸ ਨਾਲ ਸਥਿਰ ਅਤੇ ਸਮ੍ਰਿੱਧ ਸਮਾਜ ਦੀ ਨੀਂਹ ਤਿਆਰ ਹੁੰਦੀ ਹੈ ।


    ਕਈ ਅਦਲਤਾਂ ਵਿੱਚ ਬਹੁਤ ਜ਼ਿਆਦਾ ਗਿਣਤੀ ਵਿੱਚ ਲੰਬਿਤ ਮੁਕੱਦਮਿਆਂ ਬਾਰੇ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਸੁਪਰੀਮ ਕਰੋਟ ਵਿੱਚ ਲਗਭਗ 60 , 000 ਮੁਕੱਦਮੇ ਲੰਬਿਤ ਹਨ ਅਤੇ ਹਾਈ ਕਰੋਟਸ ਵਿੱਚ ਲਗਭਗ 44 ਲੱਖ ਮੁਕੱਦਮੇ ਹਨ । ਉਨ੍ਹਾਂ ਨੇ ਜ਼ੋਰ ਦੇ ਕੇ ਕਿਹਾ ਕਿ ਅਕਸਰ ਅਜਿਹਾ ਕਿਹਾ ਜਾਂਦਾ ਹੈ ਕਿ ਨਿਆਂ ਵਿੱਚ ਦੇਰੀ ਹੋਣਾ , ਨਿਆਂ ਤੋਂ ਵੰਚਿਤ ਹੋਣਾ ਹੈ ।


    ****************


    ਆਰਆਰ/ਬੀਕੇ/ਐੱਮਐੱਸ/ਆਰਕੇ

    

    
    (Release ID: 1588363) Visitor Counter : 1
    
    
      Read this release in: English