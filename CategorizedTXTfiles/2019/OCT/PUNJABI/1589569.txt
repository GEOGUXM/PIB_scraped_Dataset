      ਪ੍ਰਧਾਨ ਮੰਤਰੀ ਦਫਤਰ

      ਰਿਆਧ ਵਿੱਚ ਪ੍ਰਧਾਨ ਮੰਤਰੀ ਅਤੇ ਜੌਰਡਨ ਦੇ ਰਾਜੇ ਦੀ ਮੁਲਾਕਾਤ
      Posted On: 29 OCT 2019 10:16PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਅੱਜ ਸਾਊਦੀ ਅਰਬ ਦੇ ਰਿਆਧ ਵਿੱਚ ਫਿਊਚਰ ਇਨਵੈਸਟਮੈਂਟ ਇਨੀਸ਼ਿਏਟਿਵ ਫੋਰਮ ( ਐੱਫਆਈਆਈ ) ਦੌਰਾਨ ਜੌਰਡਨ ਦੇ ਰਾਜਾ ਅਬਦੁੱਲਾ II ਬਿਨ ਅਲ - ਹੁਸੈਨ ਨਾਲ ਮੁਲਾਕਾਤ ਕੀਤੀ । ਬੈਠਕ ਦੌਰਾਨ ਦੋਹਾਂ ਨੇਤਾਵਾਂ ਨੇ ਦੁਵੱਲੇ ਸਬੰਧਾਂ ਨੂੰ ਹੋਰ ਮਜ਼ਬੂਤ ਕਰਨ ‘ਤੇ ਵਿਚਾਰ-ਵਟਾਂਦਰਾ ਕੀਤਾ । ਇਸ ਵਿੱਚ ਜੌਰਡਨ ਦੇ ਰਾਜੇ ਦੀ 27 ਫਰਵਰੀ 2018 ਤੋਂ 1 ਮਾਰਚ , 2018 ਤੱਕ ਭਾਰਤ ਯਾਤਰਾ ਦੌਰਾਨ ਦਸਤਖ਼ਤ ਕੀਤੇ ਗਏ ਸਹਿਮਤੀ ਪੱਤਰ ਅਤੇ ਸਮਝੌਤੇ ਵੀ ਸ਼ਾਮਲ ਸਨ । ਦੋਹਾਂ ਨੇਤਾਵਾਂ ਨੇ ਮੱਧ ਪੂਰਬ ਸ਼ਾਂਤੀ ਪ੍ਰਕਿਰਿਆ (ਮਿਡਲ ਈਸਟ ਪੀਸ ਪ੍ਰੋਸੈੱਸ) ਅਤੇ ਹੋਰ ਖੇਤਰੀ ਘਟਨਾਵਾਂ ‘ਤੇ ਵਿਚਾਰ ਵਟਾਂਦਰਾ ਕੀਤਾ । ਪ੍ਰਧਾਨ ਮੰਤਰੀ ਮੋਦੀ ਨੇ ਜੌਰਡਨ ਦੇ ਰਾਜੇ ਦੇ ਨਾਲ ਆਤੰਕਵਾਦ ਨਾਲ ਮੁਕਾਬਲਾ ਕਰਨ ਵਿੱਚ ਸਹਿਯੋਗ ਦੇ ਮੁੱਦੇ ‘ਤੇ ਵੀ ਵਿਚਾਰ-ਵਟਾਂਦਰਾ ਕੀਤਾ ।


    ਭਾਰਤ ਅਤੇ ਜੌਰਡਨ ਦਰਮਿਆਨ ਪ੍ਰਾਚੀਨ ਸਮੇਂ ਤੋਂ ਹੀ ਇਤਿਹਾਸਿਕ ਜੁੜਾਅ , ਸੱਭਿਆਚਾਰਕ ਸਬੰਧ ਅਤੇ ਨਾਗਰਿਕਾਂ ਦਰਮਿਆਨ ਸੰਪਰਕ ਕਾਇਮ ਰਹੇ ਹਨ । ਪ੍ਰਧਾਨ ਮੰਤਰੀ ਦੇ ਜੌਰਡਨ ਦੌਰੇ ਅਤੇ ਜੌਰਡਨ ਦੇ ਰਾਜੇ ਦੇ ਸਾਲ 2018 ਵਿੱਚ ਹੋਏ ਭਾਰਤ ਦੌਰੇ ਨੇ ਦੋਹਾਂ ਦੇਸ਼ਾਂ ਦਰਮਿਆਨ ਦੁਵੱਲੇ ਸਬੰਧਾਂ ਨੂੰ ਇੱਕ ਨਵੀਂ ਗਤੀ ਦਿੱਤੀ ਹੈ , ਜੋ ਕਿ ਕਈ ਦੁਵੱਲੇ , ਖੇਤਰੀ ਅਤੇ ਬਹੁਪੱਖੀ ਮੁੱਦਿਆਂ ਉੱਤੇ ਆਪਸੀ ਸਤਿਕਾਰ ਅਤੇ ਸਮਝ ਦੇ ਪ੍ਰਤੀਕ ਹਨ ।


    

    ***


    

    ਵੀਆਰਆਰ/ਏਕੇ

    
    
    (Release ID: 1589569) Visitor Counter : 3
    
    
      Read this release in: English