      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਨੇ ਨਵੀਂ ਦਿੱਲੀ ਵਿੱਚ ਆਈਆਈਆਈਟੀ ਕੌਂਸਲ ਦੀ ਚੌਥੀ ਮੀਟਿੰਗ ਦੀ ਪ੍ਰਧਾਨਗੀ ਕੀਤੀ
      Posted On: 16 OCT 2019 8:00PM by PIB Chandigarh


    ਕੇਂਦਰੀ ਮਾਨਵ ਸੰਸਾਧਨ ਵਿਕਾਸ ਮੰਤਰੀ ਸ਼੍ਰੀ ਰਮੇਸ਼ ਪੋਖਰਿਯਾਲ ' ਨਿਸ਼ੰਕ ' ਨੇ ਅੱਜ ਨਵੀਂ ਦਿੱਲੀ ਵਿੱਚ ਇੰਡੀਅਨ ਇੰਸਟੀਟਿਊਟ ਆਵ੍ ਇਨਫਰਮੇਸ਼ਨ ਟੈਕਨੋਲੋਜੀ (ਆਈਆਈਆਈਟੀਜ਼) ਕੌਂਸਲ ਦੀ ਚੌਥੀ ਮੀਟਿੰਗ ਦੀ ਪ੍ਰਧਾਨਗੀ ਕੀਤੀ । ਇਸ ਅਵਸਰ ‘ਤੇ ਚੇਅਰਮੈਨ ਨੇ ਆਈਆਈਆਈ਼ਟੀਜ਼ ਦੁਆਰਾ ਅਥੱਕ ਪ੍ਰਯਤਨ ਕੀਤੇ ਜਾਣ ਉੱਤੇ ਜ਼ੋਰ ਦਿੱਤਾ ਤਾਂ ਕਿ ਇਹ ਵਿਸ਼ਵ ਪੱਧਰ ਦੀਆਂ ਸੰਸਥਾਵਾਂ ਬਣ ਸਕਣ । ਉਨ੍ਹਾਂ ਕਿਹਾ ਕਿ ਆਈਆਈਆਈਟੀਜ਼ ਨੂੰ ਦੁਨੀਆ ਦੀਆਂ ਬਿਹਤਰ ਸੰਸਥਾਵਾਂ ਨਾਲ ਮੁਕਾਬਲਾ ਕਰਨਾ ਚਾਹੀਦਾ ਹੈ ਤਾਂ ਕਿ ਅੰਤਰਰਾਸ਼ਟਰੀ ਵਿਦਿਆਰਥੀ ਨਿਚ ਕੋਰਸਾਂ , ਵਿਲੱਖਣ ਅਤੇ ਆਧੁਨਿਕ ਸਿਲੇਬਸ ਅਤੇ ਬਿਹਤਰੀਨ ਫੈਕਲਟੀ ਲਈ ਹੋਰਨਾਂ ਦੇਸ਼ਾਂ ਦੇ ਮੁਕਾਬਲੇ ਸਾਡੇ ਦੇਸ਼ ਨੂੰ ਪਹਿਲ ਦੇਣ ਅਤੇ ਨਾਲ ਹੀ ਭਾਰਤੀ ਵਿਦਿਆਰਥੀਆਂ ਨੂੰ ਵੀ ਆਪਣੇ ਹੀ ਦੇਸ਼ ਵਿੱਚ ਅੰਤਰਰਾਸ਼ਟਰੀ ਪੱਧਰ ਦੀ ਕੁਆਲਿਟੀ ਸਿੱਖਿਆ ਹਾਸਿਲ ਕਰਨੀ ਚਾਹੀਦੀ ਹੈ ।


    ਉਨ੍ਹਾਂ ਨੇ ਇਨ੍ਹਾਂ ਸੰਸਥਾਨਾਂ ਦੀ ਸਮਾਜਕ ਜ਼ਿੰਮੇਵਾਰੀ ਉੱਤੇ ਵੀ ਜ਼ੋਰ ਦਿੱਤਾ । ਉਨ੍ਹਾਂ ਇਨ੍ਹਾਂ ਸੰਸਥਾਨਾਂ ਦੇ ਡਾਇਰੈਕਟਰਾਂ ਨੂੰ ਸੱਦਾ ਦਿੱਤਾ ਕਿ ਉਹ ਸਰਕਾਰੀ ਸਕੀਮਾਂ ਜਿਵੇਂ ਕਿ ਉੱਨਤ ਭਾਰਤ , ਏਕ ਭਾਰਤ ਸ੍ਰੇਸ਼ਟ ਭਾਰਤ , ਫਿਟ ਇੰਡੀਆ ਮੂਵਮੈਂਟਸ , ਪਾਣੀ ਦੀ ਸੰਭਾਲ , ਦਰਖਤ ਲਗਾਉਣ , ਨੇੜੇ ਦੇ ਪਿੰਡਾਂ ਨੂੰ ਗੋਦ ਲੈਣਾ ਆਦਿ ਵਿੱਚ ਹਿੱਸਾ ਲੈਣ । ਕੌਂਸਲ ਦੀ ਮੀਟਿੰਗ ਵਿੱਚ ਲਏ ਗਏ ਪ੍ਰਮੁੱਖ ਫੈਸਲਿਆਂ ਵਿੱਚ ਆਈਆਈਆਈਟੀ ਵਿਦਿਆਰਥੀਆਂ ਨੂੰ ਇਸ ਗੱਲ ਦੀ ਇਜਾਜ਼ਤ ਦੇਣਾ ਸ਼ਾਮਲ ਸੀ ਕਿ ਉਹ ਇੰਟੈਗ੍ਰੇਟਿਡ ਐੱਮਟੈੱਕ / ਐੱਮਬੀਏ ਕੋਰਸਾਂ ਵਿੱਚ ਹੋਰ ਆਈਆਈਆਈਟੀਜ਼ ਵਿੱਚ ਦਾਖਲਾ ਲੈ ਸਕਦੇ ਹਨ ਬਸ਼ਰਤੇ ਕਿ ਉਹ ਘੱਟੋ ਘੱਟ ਸੀਪੀਆਈ ਸ਼ਰਤਾਂ ਪੂਰੀਆਂ ਕਰਦੇ ਹੋਣ ।


    ਕੌਂਸਲ ਨੇ ਇਸ ਗੱਲ ਨੂੰ ਵੀ ਪ੍ਰਵਾਨਗੀ ਦਿੱਤੀ ਕਿ ਵਿਦਿਆਰਥੀ ਇਕ ਆਈਆਈਆਈਟੀ ਤੋਂ ਕਿਸੇ ਹੋਰ ਆਈਆਈਆਈਟੀ ਵਿੱਚ ਜਾਂ ਕਿਸੇ ਵਿਦੇਸ਼ੀ ਸੰਸਥਾ ਵਿੱਚ ਥੋੜ੍ਹੇ ਸਮੇਂ ਲਈ (ਗਰਮੀਆਂ ਵਿੱਚ ਜਾਂ ਇੰਟਰਨਸ਼ਿਪ ਦੌਰਾਨ) ਦਾਖਲਾ ਲੈ ਸਕਦੇ ਹਨ । ਇਸੇ ਤਰ੍ਹਾਂ ਸਟਾਫ ਵੀ ਇਕ ਸਮੈਸਟਰ ਜਾਂ ਅੱਧੇ ਸਮੈਸਟਰ ਲਈ ਕਿਸੇ ਦੂਜੇ ਆਈਆਈਆਈਟੀ ਵਿੱਚ ਜਾ ਸਕਦਾ ਹੈ । ਅਜਿਹਾ ਸਟਾਫ ਦੀ ਕਮੀ ਨੂੰ ਦੂਰ ਕਰਨ ਲਈ ਕੀਤਾ ਜਾ ਸਕਦਾ ਹੈ । ਇਹ ਵੀ ਫੈਸਲਾ ਕੀਤਾ ਗਿਆ ਕਿ ਆਈਆਈਟੀਜ਼ ਦੀ ਤਰਜ਼ ਉੱਤੇ ਹੋਰ ਆਈਆਈਆਈਟੀਜ਼ ਨਾਲ ਸਾਂਝੇ ਡਿਗਰੀ (ਪੀਐੱਚਡੀ) ਪ੍ਰੋਗਰਾਮ ਦੀ ਸ਼ੁਰੂਆਤ ਕੀਤੀ ਜਾਵੇ ।


    ਚੇਅਰਮੈਨ ਨੂੰ ਅਧਿਕਾਰ ਦਿੱਤਾ ਗਿਆ ਕਿ ਉਹ ਥੋੜ੍ਹੇ ਸਮੇਂ ਦੀ ਅਸਾਮੀ ਲਈ ਆਰਜ਼ੀ ਤੌਰ ਤੇ ਡਾਇਰੈਕਟਰ ਦੀ ਨਿਯੁਕਤੀ ਕਰ ਸਕਣਗੇ । ਇਕ ਹੋਰ ਅਹਿਮ ਫੈਸਲਾ ਇਹ ਲਿਆ ਗਿਆ ਕਿ ਪੀਡਬਲਿਊਡੀ ਵਿਦਿਆਰਥੀਆਂ ਦੀ ਟਿਊਸ਼ਨ ਫੀਸ ਮਾਫ ਕੀਤੀ ਜਾਵੇ । ਇਹ ਵੀ ਫੈਸਲਾ ਹੋਇਆ ਕਿ ਵਿਦਿਆਰਥੀਆਂ ਵਿੱਚ ਉੱਦਮਤਾ ਦੀ ਭਾਵਨਾ ਭਰੀ ਜਾਵੇ । ਚੇਅਰਮੈਨ ਨੇ ਇੱਛਾ ਪ੍ਰਗਟਾਈ ਕਿ ਹਰ ਇੰਸਟੀਟਿਊਟ ਆਪਣੇ ਲਈ ਮੁਹਾਰਤ ਦੇ ਵਿਸ਼ੇਸ਼ ਖੇਤਰ ਦੀ ਪਹਿਚਾਣ ਕਰੇ । ਜਿਸ ਦੇ ਅਧਾਰ ‘ਤੇ ਉਨ੍ਹਾਂ ਦੀ ਰਾਸ਼ਟਰੀ ਅਤੇ ਅੰਤਰਰਾਸ਼ਟਰੀ ਬ੍ਰਾਂਡਿੰਗ ਕੀਤੀ ਜਾਵੇਗੀ ।


    ਇਸ ਮੀਟਿੰਗ ਵਿੱਚ ਹਾਜ਼ਰ ਪ੍ਰਮੁੱਖ ਸ਼ਖਸੀਅਤਾਂ ਵਿੱਚ ਸ਼੍ਰੀ ਵੀਕੇ ਮੋਦੀ , ਸ਼੍ਰੀ ਦੀਪਕ ਗਯਾਨ , ਪ੍ਰੋ ਸਦਗੋਪਨ , ਪ੍ਰੋ ਐੱਚਏ ਰੰਗਨਾਥ , ਪ੍ਰੋ ਅਸ਼ੋਕ ਝੁਨਝੁਨਵਾਲਾ ਸ਼ਾਮਲ ਸਨ । ਡਾ. ਸੁਖਬੀਰ ਸਿੰਘ ਸੰਧੂ ਐਡੀਸ਼ਨਲ ਸਕੱਤਰ (ਤਕਨੀਕੀ ਸਿੱਖਿਆ) ਨੇ ਕੌਂਸਲ ਦੇ ਸਕੱਤਰ ਹੋਣ ਦੇ ਨਾਤੇ ਮੀਟਿੰਗ ਦਾ ਸੰਚਾਲਨ ਕੀਤਾ ।


    ਐੱਨਬੀ / ਏਕੇਜੇ / ਏਕੇ / ਓਐੱਮ

    
    
    (Release ID: 1588568) Visitor Counter : 2
    
    
      Read this release in: English