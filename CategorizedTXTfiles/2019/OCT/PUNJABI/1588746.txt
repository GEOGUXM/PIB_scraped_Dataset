      ਵਣਜ ਤੇ ਉਦਯੋਗ ਮੰਤਰਾਲਾ

      ਵਣਜ ਅਤੇ ਉਦਯੋਗ ਮੰਤਰੀ ਸਵੀਡਨ ਦੀ ਦੋ ਦਿਨਾ ਯਾਤਰਾ ਕਰਨਗੇ
      Posted On: 21 OCT 2019 5:51PM by PIB Chandigarh


    ਵਣਜ ਅਤੇ ਉਦਯੋਗ ਅਤੇ ਰੇਲ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ 23 ਅਕਤੂਬਰ , 2019 ਨੂੰ ਸਟਾਕਹੋਮ ਵਿੱਚ ਭਾਰਤ-ਸਵੀਡਨ ਆਰਥਿਕ , ਉਦਯੋਗਿਕ ਅਤੇ ਵਿਗਿਆਨਕ ਸਹਿਯੋਗ ਸੰਯੁਕਤ ਕਮਿਸ਼ਨ ਦੇ 19ਵੇਂ ਸੈਸ਼ਨ ਵਿੱਚ ਹਿੱਸਾ ਲੈਣਗੇ । ਸਵੀਡਨ ਦੀ ਵਿਦੇਸ਼ ਵਪਾਰ ਮੰਤਰੀ ਸੁਸ਼੍ਰੀ ਅੰਨਾ ਹੌਲਬਰਗ ਅਤੇ ਭਾਰਤ ਦੇ ਵਣਜ ਅਤੇ ਉਦਯੋਗ ਮੰਤਰੀ ਸ਼੍ਰੀ ਪੀਯੂਸ਼ ਗੋਇਲ ਇਸ ਸੈਸ਼ਨ ਦੀ ਸਹਿ- ਪ੍ਰਧਾਨਗੀ ਕਰਨਗੇ ।


    ਸਵੀਡਨ ਦਾ ਭਾਰਤ ਵਿੱਚ ਨਿਵੇਸ਼ ਦਾ ਇੱਕ ਲੰਬਾ ਇਤਿਹਾਸ ਹੈ । ਅਕਤੂਬਰ , 2017 ਦੇ ਅੰਕੜਿਆਂ ਅਨੁਸਾਰ ਭਾਰਤ ਵਿੱਚ 170 ਤੋਂ ਵੱਧ ਸਵੀਡਨ ਦੇ ਸਯੁੰਕਤ ਅਦਾਰੇ ਅਤੇ ਉਸ ਦੀ ਮਲਕੀਅਤ ਵਾਲੀਆਂ ਸਹਾਇਕ ਇਕਾਈਆਂ ਕੰਮ ਕਰ ਰਹੇ ਹਨ । ਭਾਰਤ ਵਿੱਚ 20ਵਾਂ ਸਭ ਤੋਂ ਵੱਡਾ ਵਿਦੇਸ਼ੀ ਨਿਵੇਸ਼ਕ ਸਵੀਡਨ ਹੈ ਅਤੇ ਜਨਵਰੀ , 2003 ਤੋਂ ਜਨਵਰੀ 2017 ਦਰਮਿਆਨ ਉਸ ਨੇ ਇੱਥੇ 8.51 ਬਿਲੀਅਨ ਅਮਰੀਕੀ ਡਾਲਰ ਦਾ ਨਿਵੇਸ਼ ਕੀਤਾ ਹੈ । ਭਾਰਤ ਵਿੱਚ ਕੰਮ ਕਰਨ ਵਾਲੀਆਂ ਸਵੀਡਨ ਦੀਆਂ ਬਹੁ-ਰਾਸ਼ਟਰੀ ਕੰਪਨੀਆਂ ਹੁਣ ਨਿਰਮਾਣ ਤੋਂ ਇਲਾਵਾ ਸੂਚਨਾ ਟੈਕਨੋਲੋਜੀ , ਖੋਜ ਅਤੇ ਵਿਕਾਸ ਕਾਰਜਾਂ ਵਿੱਚ ਵੀ ਹਿੱਸਾ ਲੈ ਰਹੀਆਂ ਹਨ । ਭਾਰਤ ਵਿੱਚ ਸਵੀਡਨ ਸਭ ਤੋਂ ਵੱਧ ਨਿਵੇਸ਼ ਆਟੋਮੋਬਾਈਲ ਵਿੱਚ 362.20 ਮਿਲੀਅਨ ਡਾਲਰ (33 % ) , ਉਦਯੋਗਿਕ ਮਸ਼ੀਨਰੀ ਵਿੱਚ 162.09 ਮਿਲੀਅਨ ਅਮਰੀਕੀ ਡਾਲਰ (15 % ) ਅਤੇ ਇੰਜੀਨੀਅਰਿੰਗ ਉਦਯੋਗ ਵਿੱਚ 115.67 ਮਿਲੀਅਨ ਅਮਰੀਕੀ ਡਾਲਰ (10 % ) ਕਰ ਰਿਹਾ ਹੈ ।


    ਪਿਛਲੇ ਦਹਾਕੇ ਦੌਰਾਨ ਸਵੀਡਨ ਵਿੱਚ ਭਾਰਤ ਦਾ ਨਿਵੇਸ਼ ਵੀ ਵਧਿਆ ਹੈ । ਇਸ ਵੇਲੇ ਉੱਥੇ 70 ਤੋਂ ਵੱਧ ਭਾਰਤੀ ਕੰਪਨੀਆਂ ਕੰਮ ਕਰ ਰਹੀਆਂ ਹਨ ਜਿਨ੍ਹਾਂ ਵਿੱਚ ਸੂਚਨਾ ਟੈਕਨੋਲੋਜੀ ਕੰਪਨੀਆਂ ਤੋਂ ਇਲਾਵਾ ਡਾ. ਰੈਡੀਜ਼ , ਬਾਇਓਕੌਨ , ਕੈਮਵੈੱਲ ਅਤੇ ਕੈਡਿਲਾ ਫਾਰਮਾ ਵਰਗੀਆਂ ਉੱਘੀਆਂ ਕੰਪਨੀਆਂ ਸ਼ਾਮਲ ਹਨ ਅਤੇ ਜਿਨ੍ਹਾਂ ਦੇ ਸਵੀਡਨ ਨਾਲ ਸਹਿਯੋਗਾਤਕ ਸਬੰਧ ਹਨ ।


    ਕਈ ਪ੍ਰਮੱਖ ਖੇਤਰਾਂ ਵਿੱਚ ਦੁਵੱਲਾ ਸਹਿਯੋਗ ਵਧਾਉਣ ਦੀ ਕਾਫੀ ਸੰਭਾਵਨਾ ਮੌਜੂਦ ਹੈ । ਇਨ੍ਹਾਂ ਵਿੱਚ ਹਰਿਤ ਟੈਕਨੋਲੋਜੀਆਂ , ਅਖੁਟ ਊਰਜਾ , ਸਮਾਰਟ ਬੁਨਿਆਦੀ ਢਾਂਚਾ , (ਸਿਹਤ ਸੰਭਾਲ) , ਅਤੇ ਰੱਖਿਆ ਖੇਤਰ ਸ਼ਾਮਲ ਹਨ । ਸੇਵਾਵਾਂ ਦੇ ਖੇਤਰ ਵਿੱਚ ਵੀ ਵਪਾਰ ਮਜ਼ਬੂਤ ਹੋ ਰਿਹਾ ਹੈ , ਖਾਸ ਤੌਰ ਤੇ ਆਈ ਟੀ , ਕਾਰੋਬਾਰੀ ਸੇਵਾਵਾਂ , ਟਰੈਵਲ , ਤੇ ਟਰਾਂਸਪੋਰਟ ਖੇਤਰ ਵਿੱਚ । ਅੰਤਰਰਾਸ਼ਟਰੀ ਵਪਾਰ ਕੇਂਦਰ ਦੇ ਅੰਕੜਿਆਂ ਅਨੁਸਾਰ 2016 ਵਿੱਚ ਦੋਹਾਂ ਦੇਸ਼ਾਂ ਦਰਮਿਆਨ ਸੇਵਾਵਾਂ ਦੇ ਖੇਤਰ ਵਿੱਚ ਕੁੱਲ ਵਪਾਰ 1.23 ਬਿਲੀਅਨ ਅਮਰੀਕੀ ਡਾਲਰ ਦਾ ਸੀ । ਇਸ ਵਿੱਚ ਭਾਰਤ ਤੋਂ 767 ਮਿਲੀਅਨ ਡਾਲਰ ਦੀਆਂ ਸੇਵਾਵਾਂ ਪ੍ਰਦਾਨ ਕਰਨਾ ਸ਼ਾਮਲ ਹੈ ਜਦਕਿ ਸਵੀਡਨ ਨੇ 458 ਅਮਰੀਕੀ ਡਾਲਰ ਦੀਆਂ ਸੇਵਾਵਾਂ ਭਾਰਤ ਨੂੰ ਮੁਹੱਈਆ ਕਰਵਾਈਆਂ ।


    ਉਪਲੱਬਧ ਅੰਕੜਿਆਂ ਅਨੁਸਾਰ ਭਾਰਤ ਸਵੀਡਨ ਨੂੰ ਲੀੜੇ ਲੱਤੇ , ਧਾਗੇ , ਧਾਤੂ, ਵਾਹਨ,ਆਮ ਉਤਯੋਗਿਕ ਮੈਟਲ ਗੱਡੀਆਂ , ਮਸ਼ੀਨਰੀ , ਅਤੇ ਉਪਕਰਨ ਦਾ ਨਿਰਯਾਤ ਕਰਦਾ ਹੈ ।


    ਸਵੀਡਨ ਤੋਂ ਭਾਰਤ ਵਿੱਚ ਕਾਗਜ਼ , ਵਾਹਨ , ਗੱਤਾ , ਲੋਹਾ ਉਤਪਾਦ , ਬਿਜਲੀ ਪੈਦਾ ਕਰਨ ਵਾਲੀਆਂ ਮਸ਼ੀਨਾਂ , ਉਪਕਰਨ ਅਤੇ ਹੋਰ ਉਦਯੋਗਿਕ ਮਸ਼ੀਨਰੀ ਦਾ ਆਯਾਤ ਹੁੰਦਾ ਹੈ ।


    *****


    ਐੱਮਐੱਮਐੱਸਬੀ

    
    
    (Release ID: 1588746) Visitor Counter : 2
    
    
      Read this release in: English