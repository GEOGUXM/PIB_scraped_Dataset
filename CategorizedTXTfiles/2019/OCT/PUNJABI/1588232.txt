      ਘੱਟ ਗਿਣਤੀ ਮਾਮਲੇ ਮੰਤਰਾਲਾ

      ਰਾਸ਼ਟਰੀ ਘੱਟ ਗਿਣਤੀ ਵਿਕਾਸ ਅਤੇ ਵਿੱਤ ਨਿਗਮ ਦਾ ਸਿਲਵਰ ਜੁਬਲੀ ਸਮਾਰੋਹ ਅਤੇ ਸਲਾਨਾ ਕਾਨਫਰੰਸ ਆਯੋਜਿਤ
      ਪਿਛਲੇ ਪੰਜ ਵਰ੍ਹਿਆਂ ਵਿੱਚ ਐੱਨਐੱਮਡੀਐੱਫਸੀ ਵੱਲੋਂ 8 ਲੱਖ 30 ਹਜ਼ਾਰ ਤੋਂ ਜ਼ਿਆਦਾ ਲਾਭਾਰਥੀਆਂ ਨੂੰ 3 ਹਜ਼ਾਰ ਕਰੋੜ ਰੁਪਏ ਦੀ ਆਰਥਿਕ ਮਦਦ ਦਿੱਤੀ ਗਈ ਘੱਟ ਗਿਣਤੀਆਂ ਸਮੇਤ ਸਮਾਜ ਦੇ ਸਾਰੇ ਜ਼ਰੂਰਤਮੰਦ ਵਰਗਾਂ ਨੂੰ ਕਿਫ਼ਾਇਤੀ ਅਤੇ ਗੁਣਵੱਤਾ ਭਰਪੂਰ ਸਿੱਖਿਆ ਦੇਣਾ ਸਰਕਾਰ ਦੀ ਪ੍ਰਾਥਮਿਕਤਾ - ਨਕਵੀ

      Posted On: 14 OCT 2019 4:37PM by PIB Chandigarh

    ਕੇਂਦਰੀ ਘੱਟ ਗਿਣਤੀ ਮਾਮਲੇ ਮੰਤਰੀ ਸ਼੍ਰੀ ਮੁਖਤਾਰ ਨਕਵੀ ਨੇ ਕਿਹਾ ਕਿ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਵਿੱਚ ਭਾਰਤ ਪੂਰੇ ਵਿਸ਼ਵ ਲਈ ਸਮਾਵੇਸ਼ੀ ਵਿਕਾਸ ਅਤੇ ਸਾਕਾਰਾਤਮਿਕ ਪ੍ਰਗਤੀ ਦਾ ਰੋਲ ਮਾਡਲ ਬਣ ਚੁੱਕਿਆ ਹੈ।


    ਅੱਜ ਨਵੀਂ ਦਿੱਲੀ ਵਿੱਚ ਐੱਨਐੱਮਡੀਐੱਫਸੀ ਦੇ ਸਿਲਵਰ ਜੁਬਲੀ ਸਮਾਰੋਹ ਅਤੇ ਸਲਾਨਾ ਕਾਨਫਰੰਸ ਦਾ ਉਦਘਾਟਨ ਕਰਦਿਆਂ ਸ਼੍ਰੀ ਨਕਵੀ ਨੇ ਕਿਹਾ ਕਿ ਜਿੱਥੇ ਭਾਰਤ ਘੱਟ ਗਿਣਤੀਆਂ ਲਈ ਸਵਰਗ ਦੇ ਸਮਾਨ ਹੈ ਉੱਥੇ ਦੂਜੇ ਪਾਸੇ ਪਾਕਿਸਤਾਨ ਘੱਟ ਗਿਣਤੀ ਲਈ ਦੋਜ਼ਖ ਸਾਬਤ ਹੋ ਰਿਹਾ ਹੈ।


    ਸ਼੍ਰੀ ਨਕਵੀ ਨੇ ਕਿਹਾ ਕਿ ਸਰਕਾਰ ਘੱਟ ਗਿਣਤੀਆਂ ਸਮੇਤ ਸਮਾਜ ਦੇ ਸਾਰੇ ਜ਼ਰੂਰਤਮੰਦ ਵਰਗਾਂ ਨੂੰ ਕਿਫ਼ਾਇਤੀ ਅਤੇ ਗੁਣਵੱਤਾ ਭਰਪੂਰ ਸਿੱਖਿਆ, ਰੋਜ਼ਗਾਰ ਯੁਕਤ ਹੁਨਰ ਵਿਕਾਸ ਅਤੇ ਬੁਨਿਆਦੀ ਸੁਵਿਧਾਵਾਂ ਦੇਣ ਲਈ ਯੁੱਧ ਪੱਧਰ ’ਤੇ ਕੰਮ ਕਰ ਰਹੀ ਹੈ। ਉਨ੍ਹਾਂ ਨੇ ਕਿਹਾ ਕਿ ਪਿਛਲੇ ਪੰਜ ਵਰ੍ਹਿਆਂ ਵਿੱਚ ਐੱਨਐੱਮਡੀਐੱਫਸੀ 8 ਲੱਖ 30 ਹਜ਼ਾਰ ਤੋਂ ਜ਼ਿਆਦਾ ਲਾਭਾਰਥੀਆਂ ਨੂੰ ਵਿਭਿੰਨ ਸਟੈਂਡ ਅੱਪ, ਸਟਾਰਟ ਅੱਪ ਅਤੇ ਹੋਰ ਆਰਥਿਕ ਗਤੀਵਿਧੀਆਂ ਲਈ 3 ਹਜ਼ਾਰ ਕਰੋੜ ਰੁਪਏ ਦੀ ਆਰਥਿਕ ਮਦਦ ਦੇ ਚੁੱਕਿਆ ਹੈ।


    ਕੇਂਦਰੀ ਮੰਤਰੀ ਨੇ ਕਿਹਾ ਕਿ ਮੋਦੀ ਸਰਕਾਰ ਦੇ ਦੂਜੇ ਕਾਰਜਕਾਲ ਦੇ ਪਹਿਲੇ ਦਿਨ ਤੋਂ ਹੀ ਘੱਟ ਗਿਣਤੀ ਮੰਤਰਾਲਾ ਘੱਟ ਗਿਣਤੀ ਦੇ ਵਿਦਿਅਕ ਅਤੇ ਆਰਥਿਕ ਸਸ਼ਕਤੀਕਰਨ ਲਈ ਪ੍ਰਭਾਵੀ ਤਰੀਕੇ ਨਾਲ ਕੰਮ ਕਰ ਰਿਹਾ ਹੈ। ਮਦਰੱਸਿਆਂ ਨੂੰ ਦੇਸ਼ ਦੀ ਸਿੱਖਿਆ ਪ੍ਰਣਾਲੀ ਦੀ ਮੁੱਖ ਧਾਰਾ ਨਾਲ ਜੋੜਨ ਲਈ ਵੱਖ-ਵੱਖ ਰਾਜਾਂ ਦੇ ਮਦਰੱਸਿਆਂ ਤੋਂ ਲਗਭਗ 150 ਅਧਿਆਪਕਾਂ ਨੂੰ ਘੱਟ ਗਿਣਤੀ ਮੰਤਰਾਲੇ ਵੱਲੋਂ ਟ੍ਰੇਨਿੰਗ ਦਿੱਤੀ ਗਈ ਹੈ। ਜੈਨ , ਪਾਰਸੀ , ਬੋਧੀ , ਇਸਾਈ , ਸਿੱਖ ਅਤੇ ਮੁਸਲਮਾਨ ਜਿਹੇ ਛੇ ਅਧਿਸੂਚਿਤ ਘੱਟ ਗਿਣਤੀ ਭਾਈਚਾਰਿਆਂ ਦੇ 10 ਲੱਖ ਤੋਂ ਜ਼ਿਆਦਾ ਵਿਦਿਆਰਥੀਆਂ ਨੂੰ ਮੈਟ੍ਰਿਕ ਤੋਂ ਪਹਿਲਾਂ , ਮੈਟ੍ਰਿਕ ਤੋਂ ਬਾਅਦ ਅਤੇ ਪ੍ਰਤਿਭਾ ਤੇ ਆਰਥਿਕ ਸਥਿਤੀ ਦੇ ਅਧਾਰ ’ਤੇ ਵਜੀਫੇ ਦਿੱਤੇ ਗਏ ਹਨ ।


    ਉਨ੍ਹਾਂ ਕਿਹਾ ਕਿ ਅਗਲੇ ਪੰਜ ਵਰ੍ਹਿਆਂ ਵਿੱਚ ਮੰਤਰਾਲਾ 5 ਕਰੋੜ ਤੋਂ ਜ਼ਿਆਦਾ ਵਿਦਿਆਰਥੀਆਂ ਨੂੰ ਵਜ਼ੀਫੇ ਦੇਵੇਗਾ । ਪਿਛਲੇ ਪੰਜ ਵਰ੍ਹਿਆਂ ਵਿੱਚ 3 ਕਰੋੜ 18 ਲੱਖ ਤੋਂ ਜ਼ਿਆਦਾ ਵਿਦਿਆਰਥੀਆਂ ਨੂੰ ਇਹ ਲਾਭ ਦਿੱਤਾ ਗਿਆ ਹੈ ਜਿਸ ਵਿੱਚ 60 % ਵਿਦਿਆਰਥਣਾਂ ਹਨ ।


    ਸ਼੍ਰੀ ਨਕਵੀ ਨੇ ਕਿਹਾ ਕਿ ਘੱਟ ਗਿਣਤੀ ਮੰਤਰਾਲਾ ਅਗਲੇ ਪੰਜ ਵਰ੍ਹਿਆਂ ਵਿੱਚ 100 ‘ ਹੁਨਰ ਹਾਟ’ ਆਯੋਜਿਤ ਕਰੇਗੀ ਜਿਸ ਵਿੱਚ ਹੁਨਰਮੰਦ ਕਾਰੀਗਰਾਂ ਨੂੰ ਰੋਜ਼ਗਾਰ ਅਤੇ ਬਜ਼ਾਰਾਂ ਤੱਕ ਪਹੁੰਚ ਦੀ ਸੁਵਿਧਾ ਦਿੱਤੀ ਜਾਵੇਗੀ । ਮੋਦੀ ਸਰਕਾਰ - 2 ਦਾ ਪਹਿਲਾ ‘ਹੁਨਰ ਹਾਟ’ ਜੈਪੁਰ ਵਿੱਚ ਲਗਾਇਆ ਗਿਆ ਸੀ । ਅਗਲਾ ‘ਹੁਨਰ ਹਾਟ’ 1 ਨਵੰਬਰ ਤੋਂ ਪ੍ਰਯਾਗਰਾਜ ਵਿੱਚ ਲੱਗੇਗਾ ।


    ਕੇਂਦਰੀ ਮੰਤਰੀ ਨੇ ਕਿਹਾ ਕਿ ਆਉਣ ਵਾਲੇ ਸਮੇਂ ਵਿੱਚ ਦਿੱਲੀ , ਗੁਰੂਗ੍ਰਾਮ , ਮੁੰਬਈ , ਬੰਗਲੂਰੁ , ਚੇਨਈ , ਕੋਲਕਾਤਾ , ਲਖਨਊ , ਅਹਿਮਦਾਬਾਦ , ਦੇਹਰਾਦੂਨ , ਪਟਨਾ , ਇੰਦੌਰ, ਭੋਪਾਲ , ਨਾਗਪੁਰ , ਰਾਏਪੁਰ , ਹੈਦਰਾਬਾਦ , ਪੁਡੁਚੇਰੀ , ਚੰਡੀਗੜ੍ਹ , ਅੰਮ੍ਰਿਤਸਰ , ਜੰਮੂ , ਸ਼ਿਮਲਾ , ਕੋਚੀ , ਗੁਹਾਟੀ ਰਾਂਚੀ , ਭੁਵਨੇਸ਼ਵਰ , ਅਜਮੇਰ ਅਤੇ ਹੋਰ ਸਥਾਨਾਂ ’ਤੇ ਹੁਨਰ ਹਾਟ ਲਗਾਏ ਜਾਣਗੇ । ਇਨ੍ਹਾਂ ਹਾਟਾਂ ਦੇ ਮਾਧਿਅਮ ਨਾਲ ਪੰਜ ਲੱਖ ਹੁਨਰਮੰਦ ਕਾਰੀਗਰਾਂ ਅਤੇ ਦਸਤਕਾਰਾਂ ਨੂੰ ਰੋਜ਼ਗਾਰ ਦੇ ਮੌਕੇ ਮਿਲਣਗੇ ।


    ਘੱਟ ਗਿਣਤੀ ਮੰਤਰੀ ਨੇ ਕਿਹਾ ਕਿ ਦੇਸ਼ ਵਿੱਚ ਵਕਫ ਅਸਾਸਿਆਂ ਦਾ 100% ਡਿਜੀਟਲੀਕਰਨ ਪੂਰਾ ਹੋ ਚੁੱਕਿਆ ਹੈ। ਦੇਸ਼ ਵਿੱਚ ਇਸ ਸਮੇਂ 6 ਲੱਖ ਰਜਿਸਟਰਡ ਵਕਫ ਅਸਾਸਿਆਂ ਹਨ । ਉਨ੍ਹਾਂ ਨੇ ਕਿਹਾ ਕਿ ਮੰਤਰਾਲੇ ਵੱਲੋਂ ਪ੍ਰਧਾਨ ਮੰਤਰੀ ਜਨ ਵਿਕਾਸ ਪ੍ਰੋਗਰਾਮ ਦੇ ਤਹਿਤ ਦੇਸ਼ ਭਰ ਵਿੱਚ 100 ਕਾਮਨ ਸਰਵਿਸ ਸੈਂਟਰ ਖੋਲ੍ਹਣ ਦੀ ਪ੍ਰਵਾਨਗੀ ਦਿੱਤੀ ਗਈ ਹੈ। ਇਨ੍ਹਾਂ ਦੇ ਮਾਧਿਅਮ ਨਾਲ ਸਰਕਾਰ ਦੀਆਂ ਕਲਿਆਣਕਾਰੀ ਯੋਜਨਾਵਾਂ ਦੇ ਬਾਰੇ ਵਿੱਚ ਆਮ ਲੋਕਾਂ ਨੂੰ ਜਾਣਕਾਰੀ ਦਿੱਤੀ ਜਾਂਦੀ ਹੈ। ਇਸ ਪ੍ਰੋਗਰਾਮ ਦੇ ਤਹਿਤ ਪਿਛਲੇ ਪੰਜ ਸਾਲਾਂ ਵਿੱਚ ਦੇਸ਼ ਵਿੱਚ 26 ਡਿਗਰੀ ਕਾਲਜ , 1152 ਸਕੂਲੀ ਇਮਾਰਤਾਂ , 40252 ਅਤਿਰਿਕਤ ਕਲਾਸਾਂ , 506 ਹੋਸਟਲਾਂ , 71 ਉਦਯੋਗਿਕ ਸਿਖਲਾਈ ਕੇਂਦਰਾਂ , 52 ਪੋਲੀਟੈਕਨਿਕਾਂ , 39602 ਆਂਗਨਵਾੜੀ ਕੇਂਦਰਾਂ , 411 ਸਦਭਾਵਨਾ ਮੰਡਪਾਂ , 95 ਰਿਹਾਇਸ਼ੀ ਸਕੂਲਾਂ ਅਤੇ 530 ਬਜ਼ਾਰਾਂ ਆਦਿ ਦਾ ਨਿਰਮਾਣ ਕਰਵਾਇਆ ਗਿਆ ਹੈ।


    ਸਮਾਰੋਹ ਦੇ ਦੌਰਾਨ ਐੱਨਐੱਮਡੀਐੱਫਸੀ ਦੇ ਪ੍ਰੋਗਰਾਮਾਂ ਨੂੰ ਲਾਗੂ ਕਰਨ ਲਈ ਐੱਨਐੱਮਡੀਐੱਫਸੀ ਅਤੇ ਜੰਮੂ ਕਸ਼ਮੀਰ , ਉੱਤਰ ਪ੍ਰਦੇਸ਼ , ਤ੍ਰਿਪੁਰਾ , ਕੇਰਲ ਅਤੇ ਹੋਰ ਰਾਜਾਂ ਦੇ ਐੱਸਸੀਏ ਦਰਮਿਆਨ ਸਮਝੌਤਾ ਪੱਤਰ ’ਤੇ ਹਸਤਾਖ਼ਰ ਕੀਤੇ ਗਏ ।


    ਇਸ ਮੌਕੇ ’ਤੇ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਸ਼ੈਲੇਸ਼ ਦੇ ਇਲਾਵਾ ਕਈ ਸੀਨੀਅਰ ਅਧਿਕਾਰੀ ਮੌਜੂਦ ਸਨ । ਇਸ ਮੌਕੇ ’ਤੇ ਸ਼੍ਰੀ ਨਕਵੀ ਨੇ ਐੱਨਐੱਮਡੀਐੱਫਸੀ ਦੀ ਪਤ੍ਰਿਕਾ – ਯਾਦੇਂ ਦੇ ਵਿਸ਼ੇਸ਼ ਐਡੀਸ਼ਨ ਜਾਰੀ ਕੀਤਾ । ਉਨ੍ਹਾਂ ਨੇ ਸੁਪਨੋਂ ਕੋ ਪੰਖ ਨਾਮ ਦੀ ਪੱਤ੍ਰਿਕਾ ਵੀ ਜਾਰੀ ਕੀਤੀ । ਸ਼੍ਰੀ ਨਕਵੀ ਨੇ ਇਸ ਮੌਕੇ ’ਤੇ ਸ਼ਹੀਦ ਭਗਤ ਸਿੰਘ ਸੇਵਾ ਦਲ , ਨਵੀਂ ਦਿੱਲੀ ਨੂੰ ਇੱਕ ਐਮਰਜੈਂਸੀ ਐਂਬੁਲੈਂਸ ਦੀਆਂ ਚਾਬੀਆਂ ਸੌਂਪੀਆਂ । ਇਹ ਸੰਗਠਨ ਗ਼ਰੀਬਾਂ ਅਤੇ ਜ਼ਰੂਰਤਮੰਦ ਲੋਕਾਂ ਨੂੰ ਮੁਫ਼ਤ ਵਿੱਚ ਐਮਰਜੈਂਸੀ ਐਂਬੁਲੈਂਸ ਸੇਵਾ ਪ੍ਰਦਾਨ ਕਰਦਾ ਹੈ । ਬਾਅਦ ਵਿੱਚ ਸ਼੍ਰੀ ਨਕਵੀ ਵੱਲੋਂ ਇਸ ਐਂਬੂਲੈਂਸ ਨੂੰ ਝੰਡੀ ਦਿਖਾ ਕੇ ਰਵਾਨਾ ਵੀ ਕੀਤਾ ਗਿਆ।


    *****


    ਆਰਪੀ

    
    
    (Release ID: 1588232) Visitor Counter : 4
    
    
      Read this release in: English