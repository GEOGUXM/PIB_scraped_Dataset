      ਰਾਸ਼ਟਰਪਤੀ ਸਕੱਤਰੇਤ

      ਭਾਰਤ ਦੇ ਰਾਸ਼‍ਟਰਪਤੀ ਜਪਾਨ ਵਿੱਚ ਸਮਰਾਟ ਨਾਰੁਹਿਤੋ ਦੇ ਰਾਜ‍ਤਿਲਕ ਸਮਾਰੋਹ ਵਿੱਚ ਸ਼ਾਮਲ ਹੋਏ
      ਰਾਸ਼‍ਟਰਪਤੀ ਨੇ ਟੋਕੀਓ ਵਿੱਚ ਭਾਰਤੀ ਭਾਈਚਾਰੇ ਨੂੰ ਸੰਬੋਧਨ ਕਰਦੇ ਹੋਏ ਕਿਹਾ ਕਿ ਭਾਰਤ ਆਪਣੀ ਪ੍ਰਗਤੀ ਅਤੇ ਖੁਸ਼ਹਾਲੀ ਵਿੱਚ ਹਿੱਸਾ ਲੈਣ ਲਈ ਆਪਣੇ ਪਰਵਾਸੀ ਭਾਰਤੀਆਂ ਨੂੰ ਅਸੀਮ ਅਵਸਰ ਪ੍ਰਦਾਨ ਕਰਦਾ ਹੈ
      
      Posted On: 22 OCT 2019 3:46PM by PIB Chandigarh


    ਭਾਰਤ ਦੇ ਰਾਸ਼‍ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਦੋ ਦੇਸ਼ਾਂ ਫਿਲੀਪੀਂਸ ਅਤੇ ਜਪਾਨ ਦੇ ਆਪਣੇ ਦੌਰੇ ਦੇ ਅੰਤਿਮ ਪੜਾਅ ਵਿੱਚ ਕੱਲ੍ਹ ਯਾਨੀ 21 ਅਕ‍ਤੂਬਰ , 2019 ਨੂੰ ਜਪਾਨ ਦੀ ਰਾਜਧਾਨੀ ਟੋਕੀਓ ਪਹੁੰਚੇ ।


    ਰਾਸ਼‍ਟਰਪਤੀ ਨੇ ਅੱਜ ਯਾਨੀ 22 ਅਕ‍ਤੂਬਰ , 2019 ਨੂੰ ਜਪਾਨ ਦੇ ਸ਼ਾਹੀ ਮਹਿਲ ਵਿੱਚ ਸਮਰਾਟ ਨਾਰੁਹਿਤੋ ਦੇ ਰਾਜਤਿਲਕ ਸਮਾਰੋਹ ਵਿੱਚ ਸ਼ਾਮਲ ਹੋਏ ।


    ਰਾਜਤਿਲਕ ਸਮਾਰੋਹ ਦੌਰਾਨ ਰਾਸ਼ਟਰਪਤੀ ਨੇ ਅਲੱਗ ਤੋਂ ਨੇਪਾਲ ਦੀ ਰਾਸ਼‍ਟਰਪਤੀ ਬਿਦਿਆ ਦੇਵੀ ਭੰਡਾਰੀ ਨਾਲ ਮੁਲਾਕਾਤ ਕੀਤੀ। ਚਰਚਾ ਦੌਰਾਨ ਰਾਸ਼ਟਰਪਤੀ ਨੇ ਕਿਹਾ ਕਿ ਨੇਪਾਲ ਨਾਲ ਲਗਾਤਾਰ ਵਧਦੀ ਅਤੇ ਮਜ਼ਬੂਤ ਹੁੰਦੀ ਸਾਂਝੇਦਾਰੀ ਸਾਡੀ ਸਰਕਾਰ ਲਈ ਇੱਕ ਪ੍ਰਾਥਮਿਕਤਾ ਹੈ । ਉਨ੍ਹਾਂ ਨੇ ਕਿਹਾ ਕਿ ਇਹ ਗੁਆਂਢ ਵਿੱਚ ਆਰਥਿਕ ਵਿਕਾਸ ਅਤੇ ਖੁਸਹਾਲੀ ਨੂੰ ਹੁਲਾਰਾ ਦੇਣ ਸਬੰਧੀ ਭਾਰਤੀ ਵਿਜ਼ਨ ਦੇ ਅਨੁਰੂਪ ਹੈ । ਰਾਸ਼‍ਟਰਪਤੀ ਨੇ ਕਿਹਾ ਕਿ ਨੇਪਾਲ ਦੇ ਨਾਲ ਆਪਣੀ ਵਿਕਾਸ ਸਾਂਝੇਦਾਰੀ ਨੂੰ ਭਾਰਤ ਵਿਸ਼ੇਸ਼ ਅਹਮਿਅਤ ਦਿੰਦਾ ਹੈ । ਨੇਪਾਲ ਸਰਕਾਰ ਦੁਆਰਾ ਤੈਅ ਕੀਤੀਆਂ ਗਈਆਂ ਪ੍ਰਾਥਮਿ‍ਕਤਾਵਾਂ ਦੇ ਅਨੁਸਾਰ ਹੀ ਨੇਪਾਲ ਦੇ ਆਰਥਿਕ ਵਿਕਾਸ ਅਤੇ ਪ੍ਰਗਤੀ ਵਿੱਚ ਇਸ ਜ਼ਰੂਰੀ ਸਹਿਯੋਗ ਦੇਣ ਲਈ ਭਾਰਤ ਵਚਨਬੱਧ ਹੈ । ’


    ਇਸ ਦੇ ਬਾਅਦ ਸੰਧਿਆ ਸਮੇਂ , ਰਾਸ਼‍ਟਰਪਤੀ ਸ਼੍ਰੀ ਰਾਮਨਾਥ ਕੋਵਿੰਦ ਨੇ ਜਪਾਨ ਵਿੱਚ ਭਾਰਤ ਦੇ ਰਾਜਦੂਤ ਸ਼੍ਰੀ ਸੰਜੈ ਕੁਮਾਰ ਵਰਮਾ ਦੁਆਰਾ ਟੋਕੀਓ ਵਿੱਚ ਆਯੋਜਿਤ ਸ‍ਵਾਗਤ ਸਮਾਰੋਹ ਵਿੱਚ ਭਾਰਤੀ ਭਾਈਚਾਰੇ ਦੇ ਮੈਂਬਰਾਂ ਨੂੰ ਸੰਬੋਧਨ ਕੀਤਾ ।


    ਇਸ ਮੌਕੇ ਉੱਤੇ ਰਾਸ਼‍ਟਰਪਤੀ ਨੇ ਕਿਹਾ ਕਿ ਭਾਰਤ ਵਿਆਪਕ ਬਦਲਾਅ ਦੇ ਰਸਤੇ ਉੱਤੇ ਅਗ੍ਰਸਰ ਹੈ। ਸਾਡੀ ਅਰਥਵਿਵਸਥਾ ਤੇਜ਼ ਗਤੀ ਨਾਲ ਵਿਕਸਿਤ ਹੋ ਰਹੀ ਹੈ। ਅਸੀਂ ਨਵੀਆਂ ਬੁਨਿਆਦੀ ਢਾਂਚਾਗਤ ਸੁਵਿਧਾਵਾਂ ਦੀ ਸਿਰਜਣਾ ਕਰ ਰਹੇ ਹਾਂ । ਅਸੀਂ ਡਿਜੀਟਲ ਅਰਥਵਿਵਸ‍ਥਾ , ਨਵੀਂਆਂ ਟੈਕਨੋਲੋਜੀਆਂ , ਜਲਵਾਯੂ ਪਰਿਵਰਤਨ ਅਤੇ ਗਿਆਨ ਸਮਾਜ ਦੀ ਰੂਪ-ਰੇਖਾ ਨੂੰ ਵਿਸ਼ੇਸ਼ ਸ‍ਵਰੂਪ ਪ੍ਰਦਾਨ ਕਰਨ ਦੇ ਮੋਰਚਿਆਂ ਉੱਤੇ ਪੂਰੀ ਦੁਨੀਆ ਦੀ ਅਗੁਵਾਈ ਕਰਨ ਦਾ ਪ੍ਰਯਤਨ ਕਰ ਰਹੇ ਹਾਂ । ਭਾਰਤ ਆਪਣੀ ਪ੍ਰਗਤੀ ਅਤੇ ਸਮ੍ਰਿੱਧੀ ਵਿੱਚ ਹਿੱਸੇ ਲੈਣ ਲਈ ਭਾਰਤੀ ਭਾਈਚਾਰੇ ਨੂੰ ਅਪਾਰ ਮੌਕੇ ਪ੍ਰਦਾਨ ਕਰਦਾ ਹੈ । ’ ਉਨ੍ਹਾਂ ਨੇ ਕਿਹਾ ਕਿ ਭਾਰਤ ਦਰਅਸਲ ਭਾਰਤੀ ਭਾਈਚਾਰੇ ਦੇ ਸਹਿਯੋਗ ਅਤੇ ਪ੍ਰਤੀਬੱਧਤਾ ਦੀ ਉਮੀਦ ਰੱਖਦਾ ਹੈ , ਤਾਕਿ ਸਾਡੇ ਸੁਪਨਿਆਂ ਦੇ ਭਾਰਤ ਦਾ ਨਿਰਮਾਣ ਕੀਤਾ ਜਾ ਸਕੇ । ਇਹ ਇੱਕ ਅਜਿਹਾ ਭਾਰਤ ਹੋਵੇਗਾ ਜੋ ਆਪਣੀ ਤਰੱਕੀ ਅਤੇ ਖੁਸ਼ਹਾਲੀ ਨਾਲ ਲੱਖਾਂ ਘਰਾਂ ਨੂੰ ਰੋਸ਼ਨ ਕਰੇਗਾ । ਇਹੀ ਨਹੀਂ ਇਹ ਇੱਕ ਅਜਿਹਾ ਭਾਰਤ ਹੋਵੇਗਾ ਜੋ ਸਾਰਿਆਂ ਦੀਆਂ ਜ਼ਰੂਰਤਾਂ ਦਾ ਖਿਆਲ ਰੱਖੇਗਾ । ’


    ਰਾਸ਼‍ਟਰਪਤੀ ਨੇ ਕਿਹਾ ਕਿ ਜਪਾਨ ਦੇ ਨਾਲ ਸਾਡੇ ਸੱਭਿਆਚਾਰਕ ਸਬੰਧ ਅਤਿਅੰਤ ਗਹਿਰੇ ਅਤੇ ਇਤਿਹਾਸਿਕ ਹਨ । ਅਸੀਂ ਬੋਧੀ ਧਰਮ ਤੋਂ ਲੈ ਕੇ ਹਿੰਦੂ ਧਰਮ ਤੱਕ ਅਤੇ ਉਸ ਤੋਂ ਵੀ ਪਰੇ ਅਧਿਆਤਮਿਕ ਅਤੇ ਧਾਰਮਿਕ ਸਬੰਧ ਨੂੰ ਸਾਂਝੇ ਕਰਦੇ ਹਾਂ । ਸਾਡੇ ਰਣਨੀਤਕ , ਰਾਜਨੀ‍ਤਕ , ਸੁਰੱਖਿਆ ਅਤੇ ਆਰਥਿਕ ਸਹਿਯੋਗ ਨਵੇਂ ਮੁਕਾਮ ‘ਤੇ ਪਹੁੰਚ ਗਏ ਹਾਂ। ਜਪਾਨ ਸਾਡੀ ਅਰਥਵਿਵਸ‍ਥਾ ਵਿੱਚ ਵਿਆਪਕ ਬਦਲਾਅ ਲਿਆਉਣ ਲਈ ਸਾਡਾ ਇੱਕ ਪ੍ਰਮੁੱਖ ਸਾਂਝੀਦਾਰ ਹੈ । ਮੁੰ‍ਬਈ ਤੋਂ ਅਹਿਮਦਾਬਾਦ ਤੱਕ ਹਾਈ ਸ‍ਪੀਡ ਰੇਲ ਪ੍ਰੋਜੈਕਟ ਵਿੱਚ ਜਪਾਨ ਦੀ ਸਾਂਝੇਦਾਰੀ ਸਾਡੇ ਗਹਿਰੇ ਪਾਰਸ‍ਪਰਿਕ ਵਿਸ਼ਵਾਸ ਅਤੇ ਮਿੱਤਰਤਾ ਦਾ ਇੱਕ ਪ੍ਰਤੀਕ ਹੈ। ਸਾਡਾ ਟੈਕਨੋਲੋਜੀ ਸਹਿਯੋਗ ਵਧਾਉਣ ਲਈ ਅਸੀਂ ਭਾਰਤ - ਜਪਾਨ ਡਿਜੀਟਲ ਸਾਂਝੇਦਾਰੀ ਸਥਾਪਤ ਕੀਤੀ ਹੈ । ’


    ਰਾਸ਼‍ਟਰਪਤੀ ਨੇ ਕੱਲ੍ਹ ( 21 ਅਕ‍ਤੂਬਰ , 2019) ਤਸੁਕਿਜੀ ਹੋਂਗਵਾਨਜੀ ਬੋਧੀ ਮੰਦਿਰ ਦਾ ਦਰਸ਼ਨ ਕੀਤਾ ਅਤੇ ਇਸ ਦੇ ਨਾਲ ਹੀ ਉਨ੍ਹਾਂ ਨੇ ਬੋਧਗਯਾ ਤੋਂ ਲਿਆਂਦੇ ਗਏ ਇੱਕ ਪੌਦੇ ਨੂੰ ਲਗਾਇਆ ਗਿਆ । ਰਾਸ਼‍ਟਰਪਤੀ ਨੇ ਸ਼ਿੰਤੋ ਮੀਜੀ ਤੀਰਥ ਦਾ ਵੀ ਮੁਆਇਨਾ ਕੀਤਾ। ਰਾਸ਼‍ਟਰਪਤੀ ਨੇ ਗੋਟੇਂਬਾ ਪਗੋਡਾ ਦੇ ਇੱਕ ਵਫ਼ਦ ਨਾਲ ਸੰਵਾਦ ਕੀਤਾ ।


    ***


    ਵੀਆਰਆਰਕੇ/ਏਕੇਪੀ/ਐੱਸਕੇਐੱਸ


    

    
    (Release ID: 1588876) Visitor Counter : 1
    
    
      Read this release in: English