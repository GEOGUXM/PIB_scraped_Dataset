      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਨੇ ਆਯੁਸ਼ਮਾਨ ਭਾਰਤ ਦਾ ਇੱਕ ਸਾਲ ਪੂਰਾ ਹੋਣ ’ਤੇ ਆਰੋਗਯ ਮੰਥਨ ਨੂੰ ਸੰਬੋਧਨ ਕੀਤਾ
      ਆਯੁਸ਼ਮਾਨ ਭਾਰਤ ਅਤੇ ਸਟਾਰਟ ਅੱਪ ਗਰੈਂਡ ਚੈਲੇਂਜ ਲਈ ਇੱਕ ਨਵੀਂ ਮੋਬਾਈਲ ਐਪਲੀਕੇਸ਼ਨ ਲਾਂਚ ਕੀਤੀ
      ਸਾਲ ਏਕ - ਆਯੁਸ਼ਮਾਨ ਅਨੇਕ
      Posted On: 01 OCT 2019 7:15PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਦੁਨੀਆ ਦੀ ਸਭ ਤੋਂ ਵੱਡੀ ਸਿਹਤ ਬੀਮਾ ਸਕੀਮ ਆਯੁਸ਼ਮਾਨ ਭਾਰਤ , ਜਿਸ ਦਾ ਉਦੇਸ਼ ਦੇਸ਼ ਦੇ 10.70 ਕਰੋੜ ਗ਼ਰੀਬ ਪਰਿਵਾਰਾਂ ਦੀ ਸਿਹਤ ਸੁਰੱਖਿਆ ਸੁਨਿਸ਼ਚਿਤ ਕਰਨਾ ਹੈ , ਲਈ ਇੱਕ ਨਵੀਂ ਮੋਬਾਈਲ ਐਪਲੀਕੇਸ਼ਨ ਲਾਂਚ ਕੀਤੀ ।


    ਪ੍ਰਧਾਨ ਮੰਤਰੀ ਨਵੀਂ ਦਿੱਲੀ ਵਿਖੇ ਅੱਜ ਆਰੋਗਯ ਮੰਥਨ ਦੇ ਸਮਾਪਨ ਸਮਾਰੋਹ ਦੀ ਪ੍ਰਧਾਨਗੀ ਕਰ ਰਹੇ ਸਨ ।


    ਉਨ੍ਹਾਂ ਨੇ ਆਯੁਸ਼ਮਾਨ ਭਾਰਤ- ਜਨ ਆਰੋਗਯ ਯੋਜਨਾ ਪੀਐੱਮ-ਜੇਏਵਾਈ ਦੇ ਕੁਝ ਚੋਣਵੇਂ ਲਾਭਾਰਥੀਆਂ ਨਾਲ ਗੱਲਬਾਤ ਕੀਤੀ ।


    ਉਨ੍ਹਾਂ ਨੇ ਪੀਐੱਮ-ਜੇਏਵਾਈ ਪ੍ਰਦਰਸ਼ਨੀ ਦਾ ਦੌਰਾ ਕੀਤਾ ਜਿਸ ਵਿੱਚ ਸਕੀਮ ਦੀ ਪਿਛਲੇ ਇੱਕ ਸਾਲ ਦੀ ਯਾਤਰਾ ਨੂੰ ਦਰਸਾਇਆ ਗਿਆ ।


    ਉਨ੍ਹਾਂ ਇਸ ਮੌਕੇ ‘ਤੇ ਆਯੁਸ਼ਮਾਨ ਭਾਰਤ ਸਟਾਰਟ ਅੱਪ ਗਰੈਂਡ ਚੈਲੇਂਜ ' ਦੀ ਸ਼ੁਰੂਆਤ ਕੀਤੀ ਅਤੇ ਇੱਕ ਯਾਦਗਾਰੀ ਟਿਕਟ ਜਾਰੀ ਕੀਤੀ ।


    https://w ww.youtube.com/watch?v=4OnTcpEDZ7c&feature=youtu.be


    ਇਸ ਅਵਸਰ ‘ਤੇ ਬੋਲਦੇ ਹੋਏ ਪ੍ਰਧਾਨ ਮੰਤਰੀ ਨੇ ਕਿਹਾ “ ਆਯੁਸ਼ਮਾਨ ਭਾਰਤ ਦਾ ਪਹਿਲਾ ਸਾਲ ਸੰਕਲਪ , ਸਮਰਪਣ ਅਤੇ ਪਰਸਪਰ ਸਿੱਖਣ ਦਾ ਰਿਹਾ । ਅਸੀਂ ਵਿਸ਼ਵ ਦੀ ਸਭ ਤੋਂ ਵਿਸ਼ਾਲ ਸਿਹਤ ਸੰਭਾਲ ਸਕੀਮ ਨੂੰ ਆਪਣੇ ਦ੍ਰਿੜ੍ਹ ਇਰਾਦੇ ਕਰਕੇ ਹੀ ਪੂਰੀ ਸਫਲਤਾ ਨਾਲ ਭਾਰਤ ਵਿੱਚ ਚਲਾ ਰਹੇ ਹਾਂ । ”


    ਉਨ੍ਹਾਂ ਕਿਹਾ ਕਿ ਮੈਡੀਕਲ ਸੁਵਿਧਾਵਾਂ ਤੱਕ ਅਸਾਨ ਪਹੁੰਚ ਦੇਸ਼ ਦੇ ਹਰ ਗ਼ਰੀਬ ਅਤੇ ਹਰ ਨਾਗਰਿਕ ਦੀ ਹੋਣੀ ਚਾਹੀਦੀ ਹੈ ।


    ਉਨ੍ਹਾਂ ਇਹ ਵੀ ਕਿਹਾ ਕਿ ਇਸ ਸਫਲਤਾ ਪਿੱਛੇ ਇੱਕ ਸਮਰਪਣ ਦੀ ਭਾਵਨਾ ਹੈ ਅਤੇ ਇਹ ਸਮਰਪਣ ਦੇਸ਼ ਦੇ ਹਰ ਰਾਜ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਨਾਲ ਸਬੰਧਤ ਹੈ ।


    ਉਨ੍ਹਾਂ ਕਿਹਾ ਕਿ ਦੇਸ਼ ਦੇ ਲੱਖਾਂ ਗ਼ਰੀਬ ਲੋਕਾਂ ਵਿੱਚ ਬਿਮਾਰੀ ਤੋਂ ਠੀਕ ਹੋਣ ਦੀ ਆਸ ਜਗਾਉਣਾ ਇੱਕ ਵੱਡੀ ਪ੍ਰਾਪਤੀ ਹੈ । ਪ੍ਰਧਾਨ ਮੰਤਰੀ ਮੋਦੀ ਨੇ ਕਿਹਾ ਕਿ ਪਿਛਲੇ ਇੱਕ ਸਾਲ ਵਿੱਚ ਜੇ ਕਿਸੇ ਇੱਕ ਵਿਅਕਤੀ ਦੀ ਵੀ ਜ਼ਮੀਨ , ਮਕਾਨ , ਗਹਿਣੇ ਜਾਂ ਹੋਰ ਕੀਮਤੀ ਵਸਤੂ ਮੈਡੀਕਲ ਇਲਾਜ ਲਈ ਗਹਿਣੇ ਰੱਖਣ ਜਾਂ ਵੇਚਣ ਤੋਂ ਬਚਾਅ ਲਈ ਗਈ ਹੈ ਤਾਂ ਇਹ ਆਯੁਸ਼ਮਾਨ ਭਾਰਤ ਦੀ ਇੱਕ ਵੱਡੀ ਸਫਲਤਾ ਹੈ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਪਿਛਲੇ ਇੱਕ ਸਾਲ ਵਿੱਚ ਲਗਭਗ 50 , 000 ਗ਼ਰੀਬ ਲੋਕ ਆਪਣੇ ਜ਼ਿਲ੍ਹੇ ਜਾਂ ਰਾਜ ਤੋਂ ਬਾਹਰ ਵੀ ਪੀਐੱਮ-ਜੇਏਵਾਈ ਦੇ ਤਹਿਤ ਲਾਭ ਦੇ ਕਰੀਬ ਉਠਾ ਸਕੇ ਜਿਥੇ ਕਿ ਉਨ੍ਹਾਂ ਨੂੰ ਚੰਗੀਆਂ ਸੁਵਿਧਾਵਾਂ ਮਿਲ ਸਕੀਆਂ ।


    ਪ੍ਰਧਾਨ ਮੰਤਰੀ ਨੇ ਕਿਹਾ ਕਿ ਆਯੁਸ਼ਮਾਨ ਭਾਰਤ ਨਿਊ ਇੰਡੀਆ ਦੇ ਕ੍ਰਾਂਤੀਕਾਰੀ ਕਦਮਾਂ ਵਿੱਚੋਂ ਇੱਕ ਹੈ । ਅਜਿਹਾ ਸਿਰਫ ਇਸ ਲਈ ਨਹੀਂ ਹੈ ਕਿ ਇਹ ਆਮ ਵਿਅਕਤੀ ਦੀ ਜ਼ਿੰਦਗੀ ਬਚਾਉਣ ਵਿੱਚ ਅਹਿਮ ਭੂਮਿਕਾ ਨਿਭਾ ਰਹੀ ਹੈ ਸਗੋਂ ਇਹ ਦੇਸ਼ ਦੇ 130 ਕਰੋੜ ਲੋਕਾਂ ਦੇ ਸਮਰਪਣ ਅਤੇ ਤਾਕਤ ਦਾ ਇੱਕ ਪ੍ਰਤੀਕ ਵੀ ਹੈ ।


    
    ਉਨ੍ਹਾਂ ਕਿਹਾ ਕਿ ਆਯੁਸ਼ਮਾਨ ਭਾਰਤ ਸਾਰੇ ਭਾਰਤ ਲਈ ਇੱਕ ਸਾਂਝਾ ਸਮੂਹਿਕ ਸਮਾਧਾਨ ਹੋਣ ਦੇ ਨਾਲ ਨਾਲ ਸਿਹਤਮੰਦ ਭਾਰਤ ਲਈ ਇੱਕ ਸਮੁੱਚਾ ਸਮਾਧਾਨ ਵੀ ਹੈ । ਉਨ੍ਹਾਂ ਇਹ ਵੀ ਕਿਹਾ ਕਿ ਇਹ ਸਰਕਾਰ ਦੀ ਸੋਚ ਦਾ ਇੱਕ ਵਿਸਤਾਰ ਹੈ ਜਿਸ ਤਹਿਤ ਅਸੀਂ ਭਾਰਤ ਦੀਆਂ ਸਮੱਸਿਆਵਾਂ ਅਤੇ ਚੁਣੌਤੀਆਂ ਨਾਲ ਨਿਪਟਣ ਲਈ ਟੁਕੜਿਆਂ ਵਿੱਚ ਸੋਚਣ ਦੀ ਬਜਾਏ ਸਮੁੱਚਤਾ ਵਿੱਚ ਕੰਮ ਕਰ ਰਹੇ ਹਾਂ । ਆਯੁਸ਼ਮਾਨ ਭਾਰਤ ਇਹ ਯਕੀਨੀ ਬਣਾਉਂਦੀ ਹੈ ਕਿ ਦੇਸ਼ ਦੇ ਕਿਸੇ ਵੀ ਹਿੱਸੇ ਵਿੱਚ ਮਰੀਜ਼ਾਂ ਨੂੰ ਬਿਹਤਰ ਇਲਾਜ ਮਿਲੇ ।


    ਆਰੋਗਯ ਮੰਥਨ ਇੱਕ ਦੋ ਦਿਨਾ ਪ੍ਰੋਗਰਾਮ ਹੈ ਜਿਸ ਦਾ ਆਯੋਜਨ ਆਯੁਸ਼ਮਾਨ ਭਾਰਤ ਪੀਐੱਮ-ਜੇਏਵਾਈ ਦਾ ਇੱਕ ਸਾਲ ਮੁਕੰਮਲ ਹੋਣ ਤੇ ਕੀਤਾ ਗਿਆ ਹੈ । ਆਰੋਗਯ ਮੰਥਨ ਦਾ ਉਦੇਸ਼ ਪੀਐੱਮ-ਜੇਏਵਾਈ ਦੇ ਸਾਰੇ ਹਿਤਾਧਾਰਕਾਂ ਦੇ ਮੁਲਾਕਾਤ ਲਈ ਅਤੇ ਪਿਛਲੇ ਸਾਲ ਇਸ ਸਕੀਮ ਦੇ ਲਾਗੂ ਕਰਨ ਵਿੱਚ ਪੇਸ਼ ਆਈਆਂ ਚੁਣੌਤੀਆਂ ਨਾਲ ਨਜਿੱਠਣ ਬਾਰੇ ਵਿਚਾਰ ਕਰਨ ਲਈ ਇੱਕ ਪਲੇਟਫਾਰਮ ਪ੍ਰਦਾਨ ਕਰਨਾ ਅਤੇ ਇਸ ਨੂੰ ਲਾਗੂ ਕਰਨ ਵਿੱਚ ਸੁਧਾਰ ਲਿਆਉਣ ਲਈ ਨਵੀਂ ਸਮਝ ਅਤੇ ਤੌਰ-ਤਰੀਕ ਵਿਕਸਿਤ ਕਰਨਾ ਹੈ ।


    ***


    ਵੀਆਰਆਰਕੇ ਏਕੇ

    
    
    (Release ID: 1587176) Visitor Counter : 2
    
    
      Read this release in: English