      निर्वाचन आयोग

      हरियाणा और महाराष्ट्र विधानसभा चुनावों और 51 विधानसभा क्षेत्रों के उपचुनावों के नतीजों के तेज और सही प्रसार के लिए भारत के निर्वाचन आयोग की नई व्यवस्था
      Posted On: 24 OCT 2019 5:41PM by PIB Delhi


    डॉ. संदीप सक्सेना, वरिष्ठ उप चुनाव आयुक्त और अन्य के नेतृत्व में आईसीटी टीम मुख्य निर्वाचन आयुक्त श्री सुनील अरोड़ा के साथ निर्वाचन सदन, नई दिल्ली में चुनाव रूझान टेलीविज़न पैनल के सामने


    भारत के निर्वाचन आयोग ने पहली बार एक एकीकृत आईसीटी गणना एप्लीकेशन का असरदार तरीके से इस्तेमाल किया है , जो देश भर में फैले निर्वाचन अधिकारियों को गणना और आयोग के नए मतगणना एप्लीकेशन पर परिणाम के आंकड़ों को सीधे दर्ज करने की स्वतंत्रता देता है। यह एप्लीकेशन निर्वाचन अधिकारियों को सॉफ्टवेयर में तालिका वार आंकड़े दर्ज करने की अनुमति देता है , जिसमें समय कम लगता है और परिणाम और रुझान के आंकड़ों में गलती की संभावना समाप्त हो जाती है।


    आयोग की आईटी टीम द्वारा विकसित मतगणना सॉफ्टवेयर , जिसे ईएनसीओआरई कहा जाता है (एनेबलिंग कम्यूनिकेशन्स ऑन रीयल-टाइम एनवायरमेंट) , मतगणना की प्रक्रिया के दौरान विभिन्न प्रकार की वैधानिक रिपोर्ट तैयार करने की अनुमति देता है , जैसे फॉर्म 20 की तैयारी / अंतिम परिणाम शीट का संकलन , परिणाम की औपचारिक घोषणा के लिए 21 सी / डी और चुनाव के विवरण के प्रमाण पत्र के लिए फॉर्म 21 ई। निर्वाचन अधिकारी मतगणना समाप्त होने के बाद सिस्टम पर तैयार इन रिपोर्टों को डाउनलोड कर सकता है और एक परेशानी मुक्त वातावरण में वैधानिक आवश्यकताओं को पूरा कर सकता है।


    पहली बार , भारत के निर्वाचन आयोग ने चुनाव रूझान टेलीविजन की शुरूआत की है, जिसमें रूझानों और परिमाणों के ग्राफिक की दृष्टि से समृद्ध सूक्ष्म विवरणों को प्रकाशित किया गया है। निर्वाचन अधिकारियों द्वारा आधिकारिक परिणाम घोषित किए जाने के बाद जब प्रत्येक दौर की मतगणना के आंकड़े दर्ज किए जाते हैं , तो आधुनिक सुरक्षित टेक्नोलॉजी का इस्तेमाल करते हुए आंकड़ों को चुनाव रूझान टेलीविजन पर प्रदर्शित किया जाता है। पैनलों को रूचि के अनुसार तैयार किया जा सकता है और इन्हें बड़े टीवी पैनलों का उपयोग करके सार्वजनिक स्थानों पर स्वचालित रूप से प्रदर्शित करने के अनुरूप बनाया जा सकता है।


    आज की मतगणना के दौरान रुझानों और परिणामों को काफी लोकप्रिय मोबाइल ऐप ’ वोटर हेल्पलाइन ऐप ’ के माध्यम से बढ़े हुए विवरणों के साथ तैयार किया गया है जो मुफ्त डाउनलोड के लिए गूगल प्ले स्टोर और ऐपल ऐप स्टोर में उपलब्ध है। उपयोगकर्ता अपने पसंदीदा उम्मीदवार को बुकमार्क कर सकता है और व्यापक तरीके से परिणामों पर बारीकी से नजर रख सकता है।


    ****


    आरकेमीणा/आरएनएम/एएम/केपी/डीए - 3790


    

    
    (Release ID: 1589144) Visitor Counter : 153
    
    
      Read this release in: English , Urdu , Malayalam