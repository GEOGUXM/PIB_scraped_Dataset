      पेट्रोलियम एवं प्राकृतिक गैस मंत्रालय

      श्री धर्मेन्द्र प्रधान ने आज रूसी सुदूर पूर्व में चल रही तेल और गैस परियोजनाओं की समीक्षा की और ज़वेजा में जहाज निर्माण परिसर का भी दौरा किया
      Posted On: 22 OCT 2019 5:37PM by PIB Delhi


    पेट्रोलियम और प्राकृतिक गैस और इस्पात मंत्री श्री धर्मेन्द्र प्रधान ने आज भारत-रूस संयुक्त सहयोग सहित रूसी सुदूर पूर्व में चल रही तेल और गैस परियोजनाओं की समीक्षा की। रूस के सुदूर पूर्व में व्यापक खनिज अवसर हैं और रूसी सरकार इसके लिए भारत के साथ साझेदारी करने की उत्सुक है। प्रस्तावित संयुक्त परियोजनाओं से समय की कसौटी पर खरी हमारी द्विपक्षीय मित्रता को और मजबूती मिलने की उम्मीद है।


    श्री प्रधान ने जहाज निर्माण परिसर , ज़वेजा का भी दौरा किया। ज़वेजा शिपयार्ड से आर्कटिक शिपिंग के विकास और भारत तथा रूस के बीच शिपिंग मार्गों के विकास में बहुत योगदान मिलने की उम्मीद है। प्रधानमंत्री श्री नरेन्द्र मोदी ने सितंबर 2019 में रूस के व्लादिवोस्तोक की अपनी ऐतिहासिक यात्रा के दौरान ज़वेजा जहाज निर्माण परिसर का दौरा किया था। श्री प्रधान की ज़वेजा यात्रा के दौरान , उनके साथ रोसनेफ्ट के सीईओ , मिस्टर इगोर सेचिन भी थे, जिन्होंने वहां अत्याधुनिक प्रौद्योगिकी के बारे में जानकारी दी।


    प्रधानमंत्री श्री नरेन्द्र मोदी की सितंबर 2019 में पूर्वी आर्थिक मंच में शामिल होने के लिए की गई व्लादिवोस्तोक की यात्रा की अनुवर्ती कार्यवाही के रूप में पेट्रोलियम और प्राकृतिक गैस और इस्पात मंत्री श्री प्रधान वर्तमान में व्लादिवोस्तोक की 4 दिवसीय यात्रा पर हैं।


    *****


    आरकेमीणा/आरएनएम/एएम/आईपीएस/डीए-3739
    

    
    (Release ID: 1588760) Visitor Counter : 100
    
    
      Read this release in: English , Urdu