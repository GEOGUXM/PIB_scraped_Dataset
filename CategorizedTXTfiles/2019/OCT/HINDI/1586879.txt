      वित्‍त मंत्रालय

      सितम्‍बर 2019 में 91,916 करोड़ रुपये का सकल जीएसटी राजस्‍व संग्रह
      Posted On: 01 OCT 2019 4:34PM by PIB Delhi


    सितम्‍बर , 2019 में सकल जीएसटी (वस्‍तु एवं सेवा कर) राजस्‍व संग्रह 91,916 करोड़ रुपये का हुआ जिसमें सीजीएसटी 16,630 करोड़ रुपये, एसजीएसटी 22,598 करोड़ रुपये, आईजीएसटी 45,069 करोड़ रुपये (आयात पर संग्रहीत 22,097 करोड़ रुपये सहित) और उपकर (सेस) 7,620 करोड़ रुपये (आयात पर संग्रहीत 728 करोड़ रुपये सहित) हैं। अगस्‍त माह के लिए 30 सितम्‍बर, 2019 तक दाखिल किए गए जीएसटीआर 3बी रिटर्न की कुल संख्‍या 75.94 लाख है।


    सरकार ने नियमित निपटान के रूप में आईजीएसटी से सीजीएसटी के लिए 21 ,131 करोड़ रुपये और एसजीएसटी के लिए 15,121 करोड़ रुपये का निपटान किया है। सितम्‍बर, 2019 में नियमित निपटान के बाद केन्‍द्र सरकार और राज्‍य सरकारों द्वारा अर्जित कुल राजस्‍व सीजीएसटी के लिए 37,761 करोड़ रुपये और एसजीएसटी के लिए 37,719 करोड़ रुपये है।


    सितम्‍बर , 2018 के मुकाबले सितम्‍बर, 2019 के दौरान राजस्‍व में 2.67 प्रतिशत की कमी दर्ज की गई है। वर्ष 2018 की तुलना में अप्रैल-सितम्‍बर 2019 के दौरान घरेलू घटक में 7.82 प्रतिशत की वृद्धि दर्ज की गई है, जबकि आयात पर जीएसटी में ऋणात्‍मक वृद्धि हुई है और कुल संग्रह में 4‍.90 प्रतिशत का इजाफा हुआ है।


    निम्‍नलिखित चार्ट चालू वर्ष के दौरान राजस्‍व के रुझान को दर्शाता है:


    

    ***


    आर.के.मीणा/आरएनएम/एएम/आरआरएस/वीके –3346

    
    
    (Release ID: 1586879) Visitor Counter : 101
    
    
      Read this release in: English , Urdu , Marathi