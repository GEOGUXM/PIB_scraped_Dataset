      वाणिज्‍य एवं उद्योग मंत्रालय

      भुगतान सम्बंधी सेवाओं के लिए जीईएम ने फेडरल बैंक के साथ समझौता किया
      Posted On: 23 OCT 2019 4:34PM by PIB Delhi


    अनेक सेवाएं प्रदान करने के लिए गवर्नमेंट ई-मार्केटप्लेस (जीईएम) ने आज नई दिल्ली में फेडरल बैंक के साथ समझौते पर हस्ताक्षर किए। इन सेवाओं में जीईएम पूर्व अकाउंट (जीपीए), परफॉरमेंस बैंक गारंटी (ई-पीबीजी) और अर्नेस्ट मनी डिपॉजिट (ईएमडी) के जरिए पोर्टल पर पंजीकृत उपयोगकर्ताओं के लिए निधियों के अंतरण की सुविधा शामिल है। इस समझौते से पोर्टल पर कैशलेस, पेपरलेस और पारदर्शी भुगतान प्रणाली उपलब्ध होगी और सरकारी निकायों के लिए कारगर खरीद प्रणाली तैयार होगी।


    इस आशय के समझौते पर जीईएम के निदेशक श्री दीपेश गहलोत और फेडरल बैंक के स्टेट बिजनेस हेड-गवर्नमेंट बिजनेस श्री हेमंत महेन्द्रू के साथ जीईएम के अतिरिक्त मुख्य कार्यकारी अधिकारी श्री एस. सुरेश कुमार तथा फेडरल बैंक के कंट्री हेड-गवर्नमेंट बिजनेस श्री आर. वर्धराजन ने हस्ताक्षर किए। इस अवसर पर जीईएम के मुख्य कार्यकारी अधिकारी श्री तल्लीन कुमार भी उपस्थित थे।


    उल्लेखनीय है कि कार्यशील पूंजी के मद्देनजर वित्त पोषण और अन्य गतिविधियों के लिए जीईएम बैंकों, टीआरईडीएस और सिडबी के साथ मिलकर काम कर रहा है। इसके जरिए जीईएम पर पंजीकृत विक्रेता के कामकाज और रेटिंग की जानकारी मिलती है। इसके कारण विक्रेताओं और एमएसएमई को आसान ऋण तक पहुंच मिलती है और सरकार के साथ बेहतर व्यापार संभव होता है।


    *****


    आरकेमीणा/आरएनएम/एएम/एकेपी/एमएस-3752
    

    
    (Release ID: 1588874) Visitor Counter : 81
    
    
      Read this release in: English , Urdu