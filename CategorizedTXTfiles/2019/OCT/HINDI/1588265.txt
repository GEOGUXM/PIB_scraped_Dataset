      फाइनेंस कमीशन

      वित्त आयोग उत्तर प्रदेश जाएगा
      Posted On: 16 OCT 2019 3:57PM by PIB Delhi


    15वें वित्त आयोग के चेयरमैन श्री एन.के. सिंह और आयोग के सदस्य श्री अजय नारायण झा, डॉ. अशोक लहरी, डॉ. रमेश चंद, डॉ. अनूप सिंह और अन्य वरिष्ठ अधिकारी 19 से 22 अक्टूबर, 2019 तक उत्तर प्रदेश की यात्रा करेंगे।


    यात्रा के पहले चरण में आयोग वाराणसी जाएगा और सरकार के विभिन्न कार्यक्रमों के क्रियान्वयन का जमीनी स्तर पर आकलन करेगा। आयोग हस्तकरघा केन्द्र और शहरी पुनर्द्धार परियोजना का भी आकलन करेगा।


    आयोग की 21 अक्टूबर को लखनऊ में ग्रामीण स्थानीय निकायों के साथ योजना भवन में बैठक होगी। इसके बाद आयोग शहरी स्थानीय निकायों तथा राजनीतिक दलों के प्रतिनिधियों के साथ बैठक करेगा। आयोग यहां उत्तर प्रदेश के उद्योग और व्यापार परिसंघों के प्रतिनिधियों के साथ भी बैठक करेगा।


    यात्रा के अंतिम दिन आयोग उत्तर प्रदेश के मुख्यमंत्री श्री योगी आदित्यनाथ तथा राज्य मंत्रिमंडल के सदस्यों व राज्य सरकार के अधिकारियों के साथ बैठक करेगा। आयोग के समक्ष राज्य की वित्तीय स्थिति तथा राज्य सरकार के विकास कार्यक्रमों पर आधारित एक प्रस्तुति भी दी जाएगी।


    ******


    आर.के.मीणा/आरएनएम/एएम/जेके/डीके- 3 636

    
    
    (Release ID: 1588265) Visitor Counter : 184
    
    
      Read this release in: English , Urdu