      सड़क परिवहन एवं राजमार्ग मंत्रालय

      श्री नितिन गडकरी ने राष्‍ट्रीय राजमार्ग परियोजनाओं की प्रगति की समीक्षा की
      
      श्री गडकरी ने अधिकारियों को त्‍वरित निर्णयों एवं कड़ी निगरानी के जरिए परियोजनाओं के कार्यान्‍वयन में तेजी लाने का निर्देश दिया
      
      श्री गडकरी ने निर्माण लागत घटाने की आवश्‍यकता पर बल दिया

      Posted On: 03 OCT 2019 7:00PM by PIB Delhi

    केंद्रीय सड़क परिवहन एवं राजमार्ग और एमएसएमई मंत्री श्री नितिन गडकरी ने भारतीय राष्‍ट्रीय राजमार्ग प्राधिकरण (एनएचएआई) के अधिकारियों को त्‍वरित निर्णयों एवं कड़ी निगरानी के जरिए परियोजनाओं के कार्यान्‍वयन में तेजी लाने का निर्देश दिया है। श्री गडकरी एवं राज्‍य मंत्री जनरल (सेवानिवृत्‍त) वी.के. सिंह ने आज नई दिल्‍ली स्थित एनएचएआई मुख्‍यालय में राष्‍ट्रीय राजमार्ग परियोजनाओं की प्रगति की समीक्षा की। इस दौरान उन्‍होंने वीडियो कॉन्फ्रेंसिंग के जरिए क्षेत्रीय अधिकारियों को संबोधित किया।


    बुनियादी ढांचागत परियोजनाओं के त्‍वरित विकास की जरूरत पर प्रधानमंत्री श्री नरेन्‍द्र मोदी द्वारा दिए गए विशेष बल को रेखांकित करते हुए श्री गडकरी ने कहा कि समय पर निर्णय लेने के साथ एक सकारात्‍मक, पारदर्शी, भ्रष्‍टाचार मुक्‍त कार्य प्रणाली विकसित करने की जरूरत है। उन्‍होंने कहा कि देरी से निर्णय लिया जाना कतई स्‍वीकार्य नहीं है क्‍योंकि इससे समय एवं संसाधन की बर्बादी होती है और इसके साथ ही लोगों को कष्‍ट भी होते हैं।


    राज्‍य मंत्री जनरल (सेवानिवृत्‍त) वी.के. सिंह ने भी क्षेत्रीय अधिकारियों को संबोधित किया और उनसे इस तरह से सकारात्‍मक एवं समेकित रूप से काम करने का आह्वान किया जिसका उद्देश्‍य मंत्रालय के लक्ष्‍यों और देश की जनता की उम्‍मीदों को पूरा करना है।


    ***


    आर.के.मीणा/आरएनएम/एएम/आरआरएस/एनएम – 3411

    
    
    (Release ID: 1587145) Visitor Counter : 88
    
    
      Read this release in: English