      कार्मिक, लोक शिकायत एवं पेंशन मंत्रालय

      भारतीय सर्वेक्षण के ग्रुप ‘बी’ (राजपत्रित) अधिकारी संघ के प्रतिनिधिमंडल ने डॉ. जितेन्‍द्र सिंह से मुलाकात की
      Posted On: 11 OCT 2019 4:35PM by PIB Delhi


    भारतीय सर्वेक्षण के ग्रुप ‘ बी ’ ( राजपत्रित) अधिकारी संघ के प्रतिनिधिमंडल ने आज नई दिल्‍ली में पूर्वोत्‍तर क्षेत्र विकास राज्‍यमंत्री (स्‍वतंत्र प्रभार) , प्रधानमंत्री कार्यालय में राज्‍यमंत्री , कार्मिक, लोक शिकायत एवं पेंशन, परमाणु ऊर्जा और अंतरिक्ष राज्‍यमंत्री डॉ. जितेन्द्र सिंह से मुलाकात की।


    बैठक के दौरान प्रतिनिधिमंडल ने प्रधानमंत्री श्री नरेन्‍द्र मोदी के नेतृत्‍व में सरकार द्वारा कर्मचारियों के लिए अनुकूल कार्य वातावरण प्रदान करने के दिशा में किये गये कार्यों की सराहना की। उन्‍होंने साल के आरंभ में लंबित पदोन्नतियों को क्लियर करने और एक साथ 4000 पदो‍न्‍नतियां करने के लिए सरकार की प्रशंसा की। सरकार गतिरोध को दूर करने और कर्मचारियों को समय पर पदोन्‍नति देने के लिए लगातार प्रयास कर रही है।


    प्र‍तिनिधिमंडल ने डॉ. जितेन्‍द्र सिंह के साथ विभिन्‍न मुद्दों पर चर्चा की। डॉ. जितेन्‍द्र सिंह ने बताया कि कार्मिक एवं प्रशिक्षण विभाग शिष्‍टमंडल द्वारा उठाये गये मुद्दों पर चर्चा करने के बाद आवश्‍यक कार्रवाई करेगा। उन्‍होंने कहा कि कार्मिक एवं प्रशिक्षण विभाग अनुकम्‍पा के आधार पर रोजगार देने की प्रक्रिया में तेजी लायेगा।


    ***


    आर.के.मीणा/आरएनएम/एएम/एकेपी/एसएस–3536


    
    

    
    (Release ID: 1587853) Visitor Counter : 55
    
    
      Read this release in: English , Urdu