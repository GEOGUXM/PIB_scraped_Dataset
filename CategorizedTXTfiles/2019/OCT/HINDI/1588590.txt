      वित्‍त मंत्रालय

      सॉवरेन गोल्ड बॉन्ड स्कीम 2019-20 (सीरीज VI) – निर्गम मूल्‍य
      Posted On: 21 OCT 2019 12:06PM by PIB Delhi


    भारत सरकार की अधिसूचना संख्या एफ संख्या 4(7)-बी (डब्ल्यूएंडएम)/2019 दिनांक 30 सितंबर , 2019 के संदर्भ में , सॉवरेन गोल्ड बॉन्ड 2019-20 (सीरीज VI) को 21-25 अक्टूबर 2019 की अवधि के लिए खोला जाएगा। इस खरीद अवधि के दौरान , निपटान तिथि 30 अक्टूबर , 2019 तक बॉन्ड का निर्गम मूल्य 3,835 रुपये (तीन हजार आठ सौ पैंतीस रुपये मात्र) प्रति ग्राम होगा , जैसा कि भारतीय रिजर्व बैंक द्वारा उनकी प्रेस विज्ञप्ति में दिनांक 18 अक्टूबर , 2019 को प्रकाशित किया गया है।


    भारतीय रिजर्व बैंक के परामर्श से भारत सरकार ने उन निवेशकों को निर्गम मूल्य से प्रति ग्राम 50 रुपये (पचास रुपये मात्र) की छूट की अनुमति देने का फैसला किया है , जो ऑनलाइन आवेदन करते हैं और भुगतान डिजिटल मोड के माध्यम से किया जाता है। ऐसे निवेशकों के लिए गोल्ड बॉन्ड का निर्गम मूल्य 3 , 785 रूपये ( तीन हजार सात सौ पच्‍चासी रूपये मात्र) प्रति ग्राम होगा।


    आरकेमीणा/आरएनएम/एएम/एसकेएस/एसके-3701

    
    
    (Release ID: 1588590) Visitor Counter : 149
    
    
      Read this release in: English , Urdu , Bengali