      रक्षा मंत्रालय

      कर्टेन रेजर: भारत-मंगोलिया संयुक्त अभ्यास नोमाडिक एलीफैंट 2019
      Posted On: 03 OCT 2019 8:31PM by PIB Delhi


    भारत और मंगोलिया के बीच 14 दिन के संयुक्त सैन्य प्रशिक्षण अभ्यास नोमाडिक एलीफैंट-14 का 14वां संस्करण 5 अक्टूबर 2019 से शुरू होगा। यह अभ्यास बाकलोह में 5 अक्टूबर से 18 अक्टूबर के बीच आयोजित किया जाएगा। मंगोलियाई सेना का प्रतिनिधित्व एलीट 084 एयर बोर्न स्पेशल टॉस्क बटालियन के अधिकारी एवं जवान करेंगे जबकि भारतीय सेना का प्रतिनिधित्व राजपूताना राइफल्स की एक बटालियन की एक टुकड़ी करेगी।


    नोमाडिक एलीफैंड-15 का उद्देश्य संयुक्त राष्ट्र की व्यवस्था के तहत उग्रवाद रोधी और आतंकवाद निरोधी अभियानों के लिए सैनिकों को प्रशिक्षित करना है। यह संयुक्त अभ्यास दोनों देशों के बीच रक्षा सहयोग और सैन्य संबंधों को बढ़ाएगा। यह दोनों देशों की सेनाओं के लिए अपने अनुभवों और सर्वोत्तम प्रथाओं को साझा करने तथा संयुक्त प्रशिक्षण का पारस्परिक रूप से लाभ उठाने का एक आदर्श मंच है।


    संयुक्त प्रशिक्षण का उद्देश्य संयुक्त राष्ट्र के आदेश के तहत सामूहिक आतंकवादी निरोधी अभियानों का संचालन करते हुए आतंकवाद-रोधी परिस्थितियों के लिए विभिन्न सुनियोजित अभ्यासों जैसे काफिला सुरक्षा ड्रिल , रूम इंटरवेंशन ड्रिल , घात लगाना/घात निरोधी ड्रिल को विकसित करना है। संयुक्त प्रशिक्षण में दोनों सेनाओं के सैनिकों को शामिल करते हुए एक सहयोगी सबयूनिट द्वारा संचालन करने पर जोर दिया जाएगा। यह प्रतिकूल परिचालन परिस्थितियों में दोनों सेनाओं के बीच परस्पर सक्रियता को बढ़ाता है। दोनों सेनाओं द्वारा बनाई गई प्रशिक्षण की योजना संयुक्त संचालन के लिए क्षमता निर्माण का एक लंबा रास्ता तय करेगी।


    *****


    आर.के.मीणा/आरएनएम/एएम/ एएस -341 7

    
    
    (Release ID: 1587184) Visitor Counter : 163
    
    
      Read this release in: English