      राष्ट्रपति सचिवालय

      राष्ट्रपति ने राष्ट्रीय कॉरपोरेट सामाजिक दायित्व पुरस्कार प्रदान किए
      Posted On: 29 OCT 2019 1:29PM by PIB Delhi


    राष्ट्रपति श्री रामनाथ कोविंद ने आज नई दिल्ली में राष्ट्रीय कॉरपोरेट सामाजिक दायित्व पुरस्कार (एनसीएसआरए) प्रदान किए।


    राष्ट्रीय कॉरपोरेट सामाजिक दायित्व पुरस्कार का गठन कॉरपोरेट सामाजिक दायित्व (सीएसआर) के क्षेत्र में असाधारण योगदान को मान्यता देने के लिए कॉरपोरेट कार्य मंत्रालय ने किया था।


    इस अवसर पर राष्ट्रपति ने कहा कि मुझे खुशी है कि समाज की सहायता चाहने वाले वर्गों के लोग राष्ट्रीय कॉरपोरेट सामाजिक दायित्व पुरस्कार के मुख्य लाभार्थी हैं। उन्होंने कहा कि कॉरपोरेट ने राष्ट्रीय लक्ष्यों के प्रति बहुमूल्य योगदान दिया है। कॉरपोरेट जगत अधिक समानता वाले समाज के निर्माण के लक्ष्य की प्राप्ति की दिशा में राष्ट्रीय प्रगति की सहायता कर रहा है। कॉरपोरेट जगत ने दीर्घकालीक प्रभाव वाली स्थायी परियोजनाओं पर विशेष रूप से ध्यान दिया है।


    राष्ट्रपति ने कहा कि राष्ट्रीय कॉरपोरेट सामाजिक दायित्व के कार्यक्रम सार्वजनिक स्वास्थ्य, शिक्षा, आजीविका, जल संरक्षण, स्वच्छता तथा राष्ट्रीय संसाधन प्रबंधन जैसी राष्ट्रीय प्राथमिकताओं से जुड़े रहे हैं। उन्होंने उम्मीद जताई कि सीएसआर गतिविधियों से सतत् विकास चुनौतियों के अभिनव समाधान निकलेंगे।


    राष्ट्रपति ने कहा कि सरकार सीएसआर को और अधिक कारगर बनाने के लिए व्यवस्था को नये रूप देने के प्रति संवेदनशील है। सितंबर में सीएसआर गतिविधियों के दायरे को बढ़ाकर इसमें शोध इन्क्यूबेटरों की अधिक श्रेणियों को शामिल किया गया है। शोध और विकास पर बल देने से अंवेषकों को मदद मिलेगी। उन्होंने कहा कि कॉरपोरेट संस्कृति में सामाजिक कल्याण को अंतर्निहीत करना सामान्य रूप से महत्वपूर्ण है। उन्होंने कॉरपोरेट जगत से समाज के वंचित वर्गों की सेवा के लिए अपने कर्मचारियों को संवेदी बनाने का आग्रह किया। उन्होंने कहा कि इस एकमात्र कदम से धन सृजन करने वालों के लिए साधारण लोगों में सद्भावना बढ़ेगी।


    राष्ट्रपति के भाषण के लिए यहां क्लिक करें।


    *****


    आरकेमीणा/आरएनएम/एएम/एजी/एमएस -38 52

    
    
    (Release ID: 1589452) Visitor Counter : 198
    
    
      Read this release in: English , Urdu , Marathi