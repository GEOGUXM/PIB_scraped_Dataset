      रसायन एवं उर्वरक मंत्रालय

      जहाजरानी राज्यमंत्री और रसायन एवं उर्वरक राज्यमंत्री श्री मनसुख मंडाविया ने उम्मीद जताई कि एनआईपीईआर-अहमदाबाद द्वारा मस्तिष्क विकार और चिकित्सा विधान पर आयोजित अंतर्राष्ट्रीय सम्मेलन न्यूरोलॉजिकल विकारों के विभिन्न आयामों के अनुसंधान और उपचार के लिए मदद करेगा
      Posted On: 24 OCT 2019 7:53PM by PIB Delhi


    जहाजरानी राज्यमंत्री और रसायन एवं उर्वरक राज्यमंत्री श्री मनसुख मंडाविया ने कहा है कि सीमित संसाधनों और जनशक्ति को देखते हुए विकासशील देशों में स्वास्थ्य सेवा के लिए न्यूरोलॉजिकल विकार एक बड़ी चुनौती हैजिनके बढ़ते बोझ से निपटने में वे अपर्याप्त हैं। वे आज गुजरात के गांधीनगर में नाईपर (राष्ट्रीय औषधीय शिक्षा एवं अनुसंधान संस्थान)-अहमदाबाद द्वारा न्यूरोलॉजिकल डिसऑर्डर और थैरेप्यूटिक्स पर आयोजित अंतर्राष्ट्रीय सम्मेलन को संबोधित कर रहे थे।


    श्री मनसुख मंडाविया ने उम्मीद जताई कि यह सम्मेलन अनुसंधान और उपचार के लिए नए विचारों को उत्प्रेरित करने हेतु दृष्टिकोणों का पता लगाने और प्रोत्साहित करने में मदद करेगा जो कि न्यूरोलॉजिकल विकारों की पूरी विस्तृत श्रेणी के लिए फायदेमंद होगा।


    इससे सामान्य न्यूरोसाइंटिस्टों और क्लिनिकल ​​न्यूरोलॉजिस्टों के बीच उपजाऊ संबंध निर्मित होगा जो शायद ही कभी एक दूसरे को देखते हैं और इसे देखकर लोग सोचते हैं कि कैसे अलग-अलग न्यूरोलॉजिकल विकारों का प्रभावी ढंग से इलाज करने के एक सरीखे उद्देश्य में योगदान देकर ये दोनों ही समाज की मदद कर सकते हैं। मंत्री महोदय ने कहा कि आज भारत वैश्विक स्तर पर जेनेरिक दवाओं का सबसे बड़ा निर्यातक है और ऐसी भविष्यवाणी की गई है कि आने वाले समय में यह आंकड़ा बढ़ने वाला है।


    उन्होंने कहा कि रसायन एवं उर्वरक मंत्रालय ने एक सहजीवी संबंध के लिए राष्ट्रीय औषधीय शिक्षा एवं अनुसंधान संस्थान (नाईपर) जैसे संस्थानों और उद्योग के बीच सहयोग स्थापित करने का लक्ष्य पा लिया है।


    मंत्री महोदय ने बताया कि विश्व बैंक और हार्वर्ड स्कूल ऑफ पब्लिक हेल्थ के द्वारा किए गए ग्लोबल बर्डन ऑफ डिज़ीज़ अध्ययन ने अंतर्राष्ट्रीय स्वास्थ्य समुदाय का ध्यान न्यूरोलॉजिकल विकारों के बोझ की ओर आकर्षित किया है।


    इस अध्ययन में पाया गया कि पारंपरिक महामारी विज्ञान और स्वास्थ्य सांख्यिकीय तरीकों द्वारा न्यूरोलॉजिकल विकारों के बोझ को कम करके आंका गया था। ये तरीके केवल मृत्यु दर पर विचार करते हैं और विकलांगता दरों पर नहीं। श्री मंडाविया ने कहा कि जहां एक ओर ऐसी बीमारियों का क्लिनिकल ​​उपचार महत्वपूर्ण है , वहीं दूसरी ओर जीवन शैली में बदलाव , प्राकृतिक चिकित्सा और योग की पारंपरिक भारतीय आयुर्वेदिक प्रणाली भी समाधान मुहैया करवा सकती है।


    न्यूरोलॉजिकल डिसऑर्डर और थैरेप्यूटिक्स पर अंतर्राष्ट्रीय सम्मेलन - आईसीएनडीटी 2019 न्यूरोसाइंस के विभिन्न अस्पष्ट रहस्यों को दूर करने में मदद करने के लिए विचारों और विशेषज्ञता के अंतर-अनुशासनात्मक लेनदेन को बढ़ावा देगा।


    उन्होंने उम्मीद जताई कि ये सम्मेलन इसमें हिस्सा लेने वाले सभी लोगों के लिए एक सार्थक अनुभव होगा , खासकर युवा पीढ़ी के लिए जो इस सम्मेलन में भाग ले रहे दुनिया भर के न्यूरोसाइंस विशेषज्ञों से बात कर पाएंगे और सीख पाएंगे।


    ***


    आरकेमीणा/आरएनएम/एएम/ जीबी /एनके– 3 823


    

    
    (Release ID: 1589294) Visitor Counter : 25
    
    
      Read this release in: English