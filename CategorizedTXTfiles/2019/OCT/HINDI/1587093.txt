      नागरिक उड्डयन मंत्रालय

      विमानन क्षेत्र में आधुनिक प्रौद्योगिकी का जिम्मेदारी के साथ प्रयोग ही एकमात्र रास्ता : श्री हरदीप सिंह पुरी
      
      ड्रोन नियमन के लिए भारत को एक मजबूत प्रौद्यिगिकी
      
      प्लेटफॉर्म की आवश्यकता है

      Posted On: 01 OCT 2019 5:07PM by PIB Delhi

    केंद्रीय नागरिक उड्डयन , आवास और शहरी मामलों के राज्य मंत्री (स्वतंत्र प्रभार) श्री हरदीप सिंह पुरी ने कहा है कि विमानन क्षेत्र में क्रांतिकारी बदलाव हो रहे हैं। आधुनिक प्रौद्योगिकी के कारण चुनौतियों और अवसरों - दोनों में बढ़ोत्तरी हुई है। हमारा प्रयास है कि नीतियां आधुनिक आवश्यकताओँ को ध्यान में रखते हुए बनाई जाएं और प्रौद्योगिकी का उपयोग विकास के एक सहायक के रूप में हो। इसका एक उदाहरण है - मानव रहित एयरक्राफ्ट प्रणाली (ड्रोन) का बढ़ता उपयोग। भारत इस क्षेत्र में दुनिया के अग्रणी देशों में एक है। देश ने एक तरफ सामाजिक व आर्थिक विकास के लिए ड्रोन का उपयोग किया है तथा दूसरी तरफ जन सुरक्षा को ध्यान में रखते हुए एक संतुलित मॉंडल प्रस्तुत किया है। श्री पुरी आज नई दिल्ली में ड्रोन नवाचार नेटवर्क शिखर सम्मेलन, 2019 को संबोधित कर रहे थे।


    नागरिक उड्डयन मंत्रालय के तत्वाधान में विश्व आर्थिक मंच ने यह शिखर सम्मेलन आयोजित किया है। इस सम्मेलन में राष्ट्रीय व अंतर्राष्ट्रीय विमानन नियामक संस्थाओं व ड्रोन उद्योग के प्रतिनिधि तथा मंत्रालय के वरिष्ठ अधिकारी भाग ले रहे हैं।


    श्री पुरी ने कहा, “ भारत विश्व के गिने चुने देशों में है जिसने ड्रोन के लिए नियम बनाए हैं। भारत के नागरिक उड्डयन महानिदेशालय ने ड्रोन के लिए विमानन आवश्यकताओं (सीएआर) से संबंधित नियम जारी किए हैं जो 01 दिसंबर, 2018 से प्रभावी हैं। ड्रोन के निर्माताओं को ‘ अनुमति नहीं, उड़ान नहीं ’ नियमों का पालन करना होता है। इन नियमों के तहत (सीएआर वर्जन 1.0) केवल दिन में तथा विजुअल लाइन ऑफ साइट को ध्यान में रखते हुए ड्रोन के संचालन की अनुमति दी जाती है। ”


    एनपीएनटी एक सॉफ्टवेयर प्रोग्राम है। इसके जरिए प्रत्येक रिमोर्टली पायलोटेट एयरक्रॉफ्ट सिस्टम (आरपीएएस) को डीजीस्काई प्लेटफॉर्म के माध्यम से वैध अनुमति प्राप्त होती है। डीजीस्काई भारत में ड्रोन उड़ाने के लिए पंजीयन का पोर्टल है। इस पोर्टल के अंतर्गत यूएएस/
    आरपीएएस, संचालकों व पायलटों को अनुमति दी जाती है।


    *****


    आर.के.मीणा/आरएनएम/एएम/ जेके/ डीए - 33 99

    
    
    (Release ID: 1587093) Visitor Counter : 36
    
    
      Read this release in: English , Urdu