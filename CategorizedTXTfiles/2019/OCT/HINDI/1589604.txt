      कॉरपोरेट कार्य मंत्रालय

      सीसीआई ने ग्रीन चैनल स्‍कीम के तहत अधिसूचना प्राप्‍त की
      Posted On: 30 OCT 2019 4:32PM by PIB Delhi


    भारतीय प्रतिस्‍पर्धा आयोग (सीसीआई) ने 28 अक्‍टूबर , 2019 को ग्रीन चैनल स्‍कीम के तहत कम्‍बीनेशन अधिसूचना प्राप्‍त की। यह अधिसूचना अबु धाबी फ्यूचर एनर्जी कंपनी पीजेएससी-मास्‍डार द्वारा हीरो फ्यूचर एनर्जीज ग्‍लोबल लिमिटेड में इक्‍यूटी स्‍टेक की खरीद और हीरो फ्यूचर एनर्जीज प्राइवेट लिमिटेड में गैर-वोटिंग अनिवार्यत: परिवर्तनयोग्‍य प्राथमिक शेयरहोल्‍डिंग से संबंधित है।


    खरीदकर्ता कंपनी अबु धाबी की है , जो अंतर्राष्‍ट्रीय अक्षय ऊर्जा और सतत ऊर्जा से जुड़ी है। यह कंपनी ऊर्जा, जल, शहरी विकास और स्‍वच्‍छ प्रौद्योगिकियों के क्षेत्र में समाधान प्रदान करती है। एचएफई इंडिया भारत की एक कंपनी है। यह हीरो फ्यूचर एनर्जीज एशिया प्राईवेट लिमिटेड के पूर्ण स्‍वामित्‍व वाली सहायक कंपनी है, जिसका शत-प्रतिशत हिस्‍सा एचएफई यूके के पास है।


    एचएफई इंडिया मुख्‍य रूप से बिजली परियोजनाएं कार्यान्वित करने और अक्षय ऊर्जा स्रोतों से बिजली उत्‍पादन करने के साथ-साथ इनके बारे में व्‍यावसायिक परामर्शी सेवाएं प्रदान करने में जुटी है।


    कंबीनेशन नियमनों के नियमन 5ए की शर्तों में प्रस्‍तावित कंबीनेशन के दाखिले एवं पावती के बाद उसे स्‍वीकृत माना जाएगा।


    प्रस्‍तावित कंबीनेशन का सार-संक्षेप यहां उपलब्‍ध है :-


    https://www.cci.gov.in/sites/default/files/notice_order_summary_doc/SummaryunderRegulation131A.pdf


    ***


    आर.के.मीणा/आरएममीणा/एएम/एसकेएस/एनएम-3874

    
    
    (Release ID: 1589604) Visitor Counter : 117
    
    
      Read this release in: English , Urdu