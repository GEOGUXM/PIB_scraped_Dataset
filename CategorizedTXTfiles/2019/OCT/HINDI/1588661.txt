      संस्‍कृति मंत्रालय

      श्री प्रहलाद सिंह पटेल आज लालकिले में आयोजित आजाद हिंद सरकार के स्थापना दिवस की 76वीं वर्षगांठ समारोह में शामिल हुए
      Posted On: 21 OCT 2019 5:11PM by PIB Delhi


    केन्द्रीय संस्कृति एवं पर्यटन राज्य मंत्री (स्वतंत्र प्रभार) श्री प्रहलाद सिंह पटेल आज लालकिला , दिल्ली में आयोजित आजाद हिंद सरकार के स्थापना दिवस की 76वीं वर्षगांठ समारोह में शामिल हुए।


    श्री पटेल ने आजाद हिंद सरकार के स्थापना की 76वीं वर्षगांठ पर देश को बधाई दी। इस अवसर पर श्री पटेल ने कहा कि आजाद हिंद सरकार सुभाष चंद्र बोस के विजन का प्रतिनिधित्व करती है। आजाद हिंद सरकार ने राष्ट्र निर्माण में सक्रिय भूमिका निभाई थी और अपने बैंक, मुद्रा व डाक टिकट की शुरूआत की थी और सेना की स्थापना की थी।


    श्री पटेल ने इस बात पर जोर दिया कि नेताजी के ऑडियो क्लिप को सिंगापुर से लाया जाना चाहिए, जिसमें वे आजाद हिंद सरकार की स्थापना की घोषणा कर रहे हैं।


    श्री प्रहलाद सिंह पटेल ने कहा कि राष्ट्र नेताजी सुभाष चंद्र बोस को नमन करता है। नेताजी का बलिदान और नेतृत्व आज भी युवा पीढ़ी को प्रोत्साहित करता है। प्रधानमंत्री श्री नरेन्द्र मोदी नेतृत्व की इस यात्रा को पूरे विश्वास और उत्साह के साथ आगे बढ़ा रहे हैं।


    इस कार्यक्रम में संस्कृति सचिव श्री अरुण गोयल नेताजी सुभाष आईएनए ट्रस्ट के महासचिव श्री संजय चौधरी और ओपन प्लेटफॉर्म फॉर नेताजी के सदस्य श्री नीलाद्रि बनर्जी भी उपस्थित थे।


    ***


    आर.के.मीणा/आरएनएम/एएम/जेके/एमएस-3717

    
    
    (Release ID: 1588661) Visitor Counter : 114
    
    
      Read this release in: English