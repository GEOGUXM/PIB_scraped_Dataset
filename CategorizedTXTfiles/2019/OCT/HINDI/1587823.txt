      सूचना और प्रसारण मंत्रालय

      भारतीय अंतरराष्‍ट्रीय फिल्‍म महोत्‍सव के स्‍वर्ण जंयती संस्‍करण के लिए पंजीकरण 20 से 28 नवंबर तक
      Posted On: 11 OCT 2019 1:31PM by PIB Delhi


      इस साल आयोजित होने वाला भारतीय अंतरराष्‍ट्रीय फिल्‍म महोत्‍सव इस मायने में विशेष है कि इस बार यह अपनी स्‍वर्ण जयंती मना रहा है। अंतरराष्‍ट्रीय फिल्‍म महोत्‍सव का यह 50 वां संस्‍करण 20 से 28 नवंबर के बीच गोवा के पणजी में आयोजित किया जाएगा। इसके पैनोरमा खंड में 76 देशों की 200 से अधिक बेहतरीन फिल्‍में , 26 फीचर फिल्‍में और 15 गैर फीचर फिल्‍में प्रदर्शित की जाएंगी। महोत्‍सव में विभिन्‍न भाषाओं की 12 ऐसी प्रमुख फिल्‍में भी दिखाई जाएंगी, जो अपने पचास वर्ष पूरी कर चुकी हैं।


      अंतरराष्‍ट्रीय फिल्‍म महोत्‍सव का उद्देश्‍य दुनियाभर की फिल्‍मों को एक ऐसा साझा मंच प्रदान करना है जहां उन्‍हें फिल्‍म निर्माण की कला में उत्‍कृष्‍टता के लिए सम्‍मानित होने का मौका मिल सके। यह फिल्‍म महोत्‍सव देश का सबसे प्रतिष्ठित महोत्‍सव है साथ ही यह एशिया में कहीं भी आयोजित होने वाला पहला अंतरराष्‍ट्रीय फिल्‍म महोत्‍सव है।


      भारत सरकार का पत्र सूचना कार्यालय अंतरराष्‍ट्रीय फिल्‍म महोत्‍सव 2018 को कवर करने के इच्छुक मीडियाकर्मियों को मीडिया प्रतिनिधि के रूप में पंजीकरण कराने के लिए आमंत्रित करता है। इसके लिए मीडियाकर्मी https://my.iffigoa.org/ पर जाकर जानकारी ले सकते हैं।


      पंजीकरण के लिए आवेदन 10 नवंबर , 2019 तक किया जा सकता है ।


      अधिक जानकारी के लिए , प्रेस सूचना ब्यूरो गोवा से - ईमेल: iffi-pib@nic.in , और टेलीफोन नंबर : 0832- 2226929 । पर संपर्क करें।


      ********


      आरकेमीणा/आरएनएम/एएम/एमएस-3531


    

    
    (Release ID: 1587823) Visitor Counter : 134
    
    
      Read this release in: Bengali , English , Urdu , Marathi , Punjabi , Tamil , Malayalam