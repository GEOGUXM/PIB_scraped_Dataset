      रक्षा मंत्रालय

      ‘दिल्‍ली सीरीज’ समुद्र शक्ति सेमिनार – 2019 का भारतीय नौसेना अकादमी में आयोजन
      Posted On: 15 OCT 2019 3:11PM by PIB Delhi

     1. भारतीय नौसेना अकादमी ( आईएनए) एझिमाला 17 और 18 अक्टूबर 2019 को प्रतिष्ठित दिल्‍ली सीरीज समुद्र शक्ति सेमिनार – 2019 की मेजबानी करेगी। इस वर्ष के सेमिनार का विषय है ‘‘ राष्ट्रों की प्रगति में समुद्र शक्ति की भूमिका ’’ ।
     2. इस सेमिनार में तीन उप-विषयों – समुद्र शक्ति बनाम भूमि शक्ति – एक ऐतिहासिक परिप्रेक्ष्‍य , समुद्र शक्ति एवं जियो इकोनॉमिक्स तथा वैश्विक राजनीति में समुद्र शक्ति की केंद्रीयता को शामिल किया जाएगा।
     3. पूर्व नौसेना प्रमुख एडमिरल माधवेंद्र सिंह , पीवीएसएम , एवीएसएम (सेवानिवृत्त) इस समारोह के मुख्य अतिथि होंगे। इस सेमिनार में भाग लेने वाले वरिष्ठ नौसेना अधिकारियों और शिक्षाविदों में वाइस एडमिरल गिरीश लूथरा पीवीएसएम , एवीएसएम , वीएसएम (सेवानिवृत्त) , पूर्व फ्लैग ऑफिसर कमांडिंग - इन - चीफ , पश्चिमी नौसेना कमान , श्री नितिन पाई (निदेशक , तक्षशिला संस्‍थान) , डॉ जबीन टी जैकब (अंतर्राष्‍ट्रीय संबंध और सरकार अध्‍ययन विभाग , शिव नादर यूनिवर्सिटी विभाग में एसोसिएट प्रोफेसर) , कमोडोर उदय भास्कर , वीएसएम (सेवानिवृत्त) - निदेशक सोसाइटी फॉर पॉलिसी स्टडीज और कैप्टन आलोक बंसल (सेवानिवृत्त) - निदेशक इंडिया फाउंडेशन शामिल हैं।
     4. इस सेमिनार को आईएनए में स्थित ऐतिहासिक माउंट दिल्‍ली पर नाम दिया गया है। इसका काफी ऐतिहासिक महत्व है। इस सेमिनार के पांच संस्‍करण पहले हो चुके हैं। इस वार्षिक दिल्‍ली सेमिनार से युवा अधिकारियों और कैडेटों को एक साथ समुद्रीय क्षेत्र में हो रही गतिविधियों पर नजर रखने के साथ-साथ इतिहास की मजबूत नींव रखने में भी मदद मिलेगी। सेमिनार की दिल्‍ली सीरीज ने हमेशा ही युवा कैडेटों और कॉलेज के छात्रों सहित सभी प्रतिभागियों को बौद्धिक अनुभव प्रदान किया है। दिल्‍ली सीरीज समुद्र शक्ति सेमिनार का छठा संस्‍करण भी शिक्षाप्रद होने का वादा करता है।

    ***


    आरकेमीणा/आरएनएम/आईपीएस/एनएम–3611


    

    
    (Release ID: 1588146) Visitor Counter : 179
    
    
      Read this release in: English , Urdu , Bengali
    
    
    

4.