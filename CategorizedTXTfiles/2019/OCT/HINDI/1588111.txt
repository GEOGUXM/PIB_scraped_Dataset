      राष्ट्रपति सचिवालय

      राष्ट्रपति श्री राम नाथ कोविंद द्वारा नीदरलैंड के राजा विलेम-अलेक्जेंडर और रानी मैक्सिमा के सम्मान में जिए गए शाही भोज के समय भाषण
      Posted On: 14 OCT 2019 9:52PM by PIB Delhi


      1. महामहिम मैं आपका और आपके प्रतिनिधिमंडल के विशिष्ट सदस्यों का भारत में बहुत गर्मजोशी से स्वागत करता हूं। महामहिम , भारत आपके लिए नया नहीं है। हमें पूर्व में राष्ट्रपति भवन में आपकी मेजबानी करने का सम्मानीय अवसर मिला है। लेकिन आज का यह दिन बहुत खास है। आप भारत के अपने पहले राजकीय दौरे पर हैं। हम वास्तव में आप हमारे साथ खुशी महसूस कर रहे हैं।


      2. भारत-नीदरलैंड के संबंध गर्मजोशी वाले और स्थायी हैं। हमारे साझा लोकतांत्रिक मूल्य और विविधता के प्रति सम्मान हमारी बातचीत एवं सहयोग को और भी सुशोभित करते है। हमारे प्रयासों में , हम एक ही समय में एक-दूसरे से और भी कई तरीकों से जुड़े महसूस करते हैं। यही हमारी सुंदरता और हमारे संबंधों की गहराई है। अब से कुछ हफ्तों बाद, हम भारत में तथा साथ ही उसी उत्साह के साथ नीदरलैंड में भी, प्रकाश का त्योहार , दीवाली मनाएंगे। और अभी कुछ दिनों पहले ही, हमने एक साथ महात्मा गांधी की 150 वीं जयंती मनाई थी। मैं उनकी विरासत एवं उनके सार्वभौमिक मूल्यों के लिए आपको और आपके लोगों को धन्यवाद देता हूं।


      3. हमारी सांस्कृतिक समझ और सदियों पुरानी बातचीत हमारी साझेदारी को और अधिक सार्थक बनाती है। मालाबार तट से लेकर कोरोमंडल और उससे आगे तक , हमारे बीच डच विरासत और इतिहास की गहरी छाप है। कोच्चि में शानदार भित्ति चित्र और मालाबार के आधिकारिक डच संस्मरण हमारे गहरे बौद्धिक जुड़ाव को दर्शाते हैं। महान भारतीय दार्शनिक स्वामी विवेकानंद ने 1896 में एम्स्टर्डम का दौरा किया था। उनके कुछ शुरुआती शिष्य डच थे और उनके द्वारा स्थापित रामकृष्ण मिशन के प्रतीक को उनके शानदार डच-अमेरिकी व्यक्तित्व हेनरी वैन हेगन के मार्गदर्शन में विकसित किया गया था। हमें गर्व है कि रेम्ब्रांट, जो सभी डच कलाकारों में सबसे महान थे, कई भारतीय चीजों से प्रभावित थे। इस वैश्विक व्यकित पर आपकी यात्रा के दौरान यह प्रदर्शनी दर्शाती है कि हम उनकी एवं उनके कार्यों की कितनी गहराई से सराहना करते हैं।


      4. महामहिम , हमारे ऐतिहासिक संबंधों की मजबूत नींव पर, हमने नवाचार, निवेश और प्रौद्योगिकी द्वारा संचालित एक समकालीन साझेदारी विकसित की है। स्मार्ट सॉल्यूशंस, स्मार्ट सिटीज, ग्रीन एनर्जी, स्टार्ट-अप्स और नए जमाने के प्रोडक्ट्स हमें साथ ला रहे हैं। हम नदी संरक्षण, बारापुला से यमुना तक, जल जीवन मिशन से नमामि गंगे तक, और आगे भी आपसे साझेदारी करने एवं सीखने के लिए उत्साहित हैं।


      5. महामहिम , हमारी आर्थिक भागीदारी ने हमारे लोगों के लिए रोजगार, जीवनशैली विकल्पों से लेकर भोजन तक के नए अवसर पैदा किए हैं। आज आप जो सब्जियां खाते हैं, उन्हें बारामती के इंडो-डच सेंटर ऑफ एक्सीलेंस में प्रशिक्षित भारतीयों द्वारा उगाया गया है। हम वास्तव में विशेषाधिकार प्राप्त हैं कि हमारी यात्रा एक साथ, हमारे लोगों की यात्रा बन गई है। नीदरलैंड आज भारतीयों के लिए यूरोप का सबसे बड़ा क्षेत्र है। नीदरलैंड में सुरीनामी-हिंदुस्तानी समुदाय भारत के साथ एक मजबूत सांस्कृतिक बंधन साझा करता है। आपके देश में बढ़ता हुआ भारतीय छात्र और पेशेवर समुदाय हमारी सांस्कृतिक गाँठ को मजबूत बना रहा है और हमारी प्रौद्योगिकी साझेदारी को और भी गहरा कर रहा है। हम उत्सुकता से कल होने वाले प्रौद्योगिकी शिखर सम्मेलन, और बाद में इसकी सफलता के लिए पूरी तरह तैयार हैं।


      6. महामहिम , प्रत्येक वर्ष, हमारे राष्ट्रपति भवन में ट्यूलिप खिलते हैं। लेकिन इस वर्ष, ये बहुत ही खास होंगे, क्योंकि वे आपकी यात्रा की यादों और हमारी दोस्ती की गर्मजोशी को एक साथ दर्शाएंगे। हमारे संबंध हमेशा इसी तरह खिलते रहें।


      7. इन शब्दों के साथ , मैं एक बार फिर भारत में आपका स्वागत करता हूं और आपकी इस यात्रा को यादगार होने की कामना करता हूं।


      आपका बहुत धन्यवाद! धन्यवाद।


      ***


      आर.के.मीणा/आरएनएम/एएम / पीकेपी / सीसी – 3 601


    

    
    (Release ID: 1588111) Visitor Counter : 124
    
    
      Read this release in: English , Urdu