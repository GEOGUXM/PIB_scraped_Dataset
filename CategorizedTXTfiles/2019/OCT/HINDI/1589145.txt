      रेल मंत्रालय

      भारतीय रेलवे ने मध्य रेलवे के 42 उपनगरीय स्टेशनों पर जल्द टिकट मुहैया कराने के लिए ‘वन टच एटीवीएम’ लॉन्च किया
      
      42 उपनगरीय स्टेशनों पर कुल 92 एटीवीएम लगाए गए हैं

      Posted On: 24 OCT 2019 5:37PM by PIB Delhi

    भारतीय रेलवे ने मुंबई उपनगरीय नेटवर्क पर लाखों यात्रियों को जल्द टिकट पाने की सुविधा मुहैया कराने के लिए 42 उपनगरीय स्टेशनों पर ‘ वन टच एटीवीएम ’ लगाए हैं। रेल यात्री 42 उपनगरीय स्टेशनों पर आज से ही इस नई मशीन का लाभ उठा सकते हैं। इस नई मशीन से यात्रियों की प्रतीक्षा अवधि काफी घट जाएगी और उन्हें लंबी-लंबी कतारों में अब से खड़ा नहीं होना पड़ेगा।


    इस नई मशीन में उपयोगकर्ताओं (यूजर) के अनुकूल आसान प्रक्रिया का उपयोग किया गया है जिससे मुंबई उपनगरीय नेटवर्क की टिकट प्रणाली पर भार काफी कम हो जाएगा। 42 उपनगरीय स्टेशनों पर कुल मिलाकर 92 एटीवीएम लगाए गये हैं।


    ‘ वन टच एटीवीएम ’ की एक अहम विशेषता यह है कि यात्री अब केवल दो प्रक्रियाएं ही अपनाकर टिकट प्राप्त कर सकते हैं, जबकि पहले सामान्य एटीवीएम में छह प्रक्रियाएं अपनानी पड़ती थीं। यात्रियों को ‘ वन टच एटीवीएम ’ की स्क्रीन पर एकल/वापसी यात्रा वाले टिकट का चयन करने का विकल्प मिलेगा। यात्री अपनी मंजिल की दूरी को ध्यान में रखते हुए अपेक्षित स्टेशन का चयन कर सकते हैं और फिर उन्हें अपने सफर के टिकट या वापसी यात्रा वाले टिकट के लिए ‘ अप टू स्टेशन ’ बटन को दबाना होगा। यही नहीं, यात्री सिर्फ एक बार टच करके ही प्लेटफॉर्म टिकट प्राप्त कर सकते हैं।


    *****


    आर.के.मीणा/आरएनएम/एएम/आरआरएस/एम - 3789
    

    
    (Release ID: 1589145) Visitor Counter : 123
    
    
      Read this release in: English