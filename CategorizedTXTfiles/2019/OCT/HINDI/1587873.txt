      रक्षा मंत्रालय

      भारत और बांग्‍लादेश की नौसेनाओं द्वारा उत्‍तरी बंगाल की खाड़ी में साझा गश्‍त
      Posted On: 11 OCT 2019 6:01PM by PIB Delhi


    भारतीय नौसेना-बांग्‍लादेश नौसेना साझा गश्‍त (कॉरपैट) 10 अक्‍टूबर , 2019 को उत्‍तरी बंगाल की खाड़ी में शुरू हुआ। कॉरपैट ने प्रक्षेपास्‍त्र विधवंसक आईएनएस रणविजय और स्‍वदेशी प्रक्षेपास्‍त्र पोत आईएनएस कुठार हिस्‍सा ले रहे हैं। इसके अलावा बांग्‍लादेश के 053 फ्रीगेट बीएनएस अली हैदर और 056 प्रक्षेपास्‍त्र पोत बीएनएस शादीनोटा भी हिस्‍सा ले रहे हैं।


    कॉरपैट की शुरूआत 2018 में हुई थी, जिसके तहत दोनों देशों की नौसेनाएं समुद्र में साझा गश्‍त लगाती है। इस अभ्‍यास के दौरान हेलिकाप्‍टरों और गश्‍ती विमानों का उपयोग किया जाता है। उल्‍लेखनीय है कि दोनों देशों की साझा समुद्री सीमा 4000 किलोमीटर से अधिक है। इसके मद्देनजर दोनों देश अभ्‍यास करते हैं और अंतर्राष्‍ट्रीय समुद्री सीमा के निकट आपसी सहयोग से गश्‍त लगाते हैं।


    कॉरपैट के तहत बांग्‍लादेश की नौसेना विशाखापत्‍तनम में भारतीय नौसेना प्रशिक्षण और रख-रखाव सुविधाओं का भी दौरा करेगी।


    ***


    आर.के.मीणा/आरएनएम/एएम/एकेपी/एसएस–353 9

    
    
    (Release ID: 1587873) Visitor Counter : 120
    
    
      Read this release in: English , Urdu