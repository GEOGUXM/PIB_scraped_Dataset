      प्रधानमंत्री कार्यालय

      मॉरीशस में मेट्रो एक्सप्रेस और ईएनटी अस्पताल का संयुक्त उद्घाटन
      Posted On: 03 OCT 2019 7:43PM by PIB Delhi


      प्रधानमंत्री श्री नरेन्द्र मोदी और मॉरीशस के प्रधानमंत्री माननीय श्री प्रविन्द जगन्नाथ ने आज मॉरीशस में मेट्रो एक्सप्रेस और ईएनटी अस्पताल का एक वीडियो लिंक के जरिये संयुक्त रूप से उद्घाटन किया।


      इस अवसर पर बोलते हुए प्रधानमंत्री मोदी ने मॉरीशस के लोगों के जीवन की गुणवत्ता को और बढ़ाने, साथ ही साथ दोनों देशों के बीच घनिष्ठ संबंधों को गहरा करने में मेट्रो एवं स्वास्थ्य परियोजनाओं के महत्व पर ध्यान दिलाया। उन्होंने यह भी कहा कि आज का कार्यक्रम भारत और मॉरीशस के नेताओं को हिंद महासागर में एक वीडियो लिंक के माध्यम से साथ लाने का पहला अवसर है।


      प्रधानमंत्री मोदी ने कहा कि बहुप्रतीक्षित मेट्रो एक्सप्रेस (लाइट रेल ट्रांजिट) परियोजना , मॉरीशस में आवाजाही परिदृश्य को सार्वजनिक परिवहन के एक कुशल , तेज और क्लीनर मोड में बदल देगी। अत्याधुनिक ऊर्जा कुशल ईएनटी अस्पताल मॉरीशस में पहला पेपरलेस ई-अस्पताल होने के अलावा गुणवत्ता वाली स्वास्थ्य देखभाल तक पहुंच को विस्तार देगा और लोगों को इसका लाभ मिलेगा।


      प्रधानमंत्री जगन्नाथ ने मॉरीशस में इस सबके साथ-साथ अन्य विकास सहयोग परियोजनाओं में भारत से मिले समर्थन की गहरी प्रशंसा की। उन्होंने लोगों से जुड़ी दो परियोजनाओं का क्रियान्वयन समय पर करने के लिए सभी हितधारकों की प्रशंसा की।


      प्रधानमंत्री मोदी ने मॉरीशस को एक रेनल यूनिट के निर्माण में सहयोग देने के साथ ही अनुदान सहायता के माध्यम से मेडी-क्लीनिक और क्षेत्रीय स्वास्थ्य केंद्र बनाने के भारत सरकार के निर्णय से भी अवगत कराया।


      दोनों नेताओं ने दोनों देशों के लोगों की भलाई और हिंद महासागर क्षेत्र तथा दुनिया में शांति एवं समृद्धि के लिए भारत-मॉरीशस के सहयोग की सराहना की।


      *****


      आर.के.मीणा/आरएनएम/एएम/ एएस -341 4


    

    
    (Release ID: 1587167) Visitor Counter : 251
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Kannada