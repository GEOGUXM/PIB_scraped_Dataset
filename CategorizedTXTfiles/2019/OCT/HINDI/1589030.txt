      उपभोक्‍ता कार्य, खाद्य एवं सार्वजनिक वितरण मंत्रालय

      प्याज, टमाटर और दलहन की कीमतों और उपलब्धता की समीक्षा करने और आपूर्ति बढ़ाने के लिए बैठक आयोजित
      Posted On: 23 OCT 2019 5:13PM by PIB Delhi


    उपभोक्ता कार्य मंत्रालय में सचिव श्री अविनाश के श्रीवास्तव की अध्यक्षता में स्थायी समिति की प्याज , टमाटर और दलहन की कीमत और उपलब्धता की स्थिति की समीक्षा करने और उनकी आपूर्ति बढ़ाने के लिए आज एक बैठक आयोजित की गई। इसमें कृषि और किसान कल्याण मंत्रालय के प्रतिनिधियों , नैफेड , मदर डेयरी , केंद्रीय भंडार के प्रबंध निदेशक , दिल्ली सरकार के प्रतिनिधि और उपभोक्ता कार्य विभाग के वरिष्ठ अधिकारियों ने भाग लिया।


    दालों की कीमत कम करने और उनकी आपूर्ति बढ़ाने के लिए निम्नलिखित महत्वपूर्ण निर्णय लिए गए:


     1. केंद्रीय भंडार और सफ़ल जैसी एजेंसियों को सलाह दी गई थी कि वे केंद्रीय बफर में उपलब्ध दालों का उपयोग अपनी खुदरा कीमतों को कम करने के लिए करें। केंद्रीय भंडार ने संकेत दिया कि वे तुर दाल 86 प्रति किलोग्राम रुपये में बेच रहे हैं तथा कीमत को और नीचे ला सकता है।

     2. नेफेड को अधिकतम 82 रूपये प्रति किलोग्राम मूल्य पर या तो बाजार दर पर या दिल्ली सरकार को दलहन उपलब्‍ध करने के लिए निर्देशित किया गया है।
     3. केंद्रीय भंडार , सफल और एनसीसीएफ को खुदरा बिक्री के लिए 80-85 रुपये प्रति किलोग्राम की दर से दाल बेचने का नेफेड को निर्देश दिया गया है , जो 85 रूपये प्रति किलोग्राम से अधिक न हो।
     4. यह भी देखा गया कि सरकार के पास दलहन का पर्याप्त भंडार उपलब्ध है और नेफेड को निर्देश दिया गया था कि इस भंडार को उन स्थानों से जारी किया जाए , जहां कीमतें औसत से अधिक हैं।
     5. दिल्ली सरकार को अपने मूल्य निगरानी केंद्रों की जाँच करने की सलाह दी गई , क्योंकि उनके द्वारा बताई गई कीमतों और केंद्र सरकार के पास उपलब्ध वस्तुओं के बीच तालमेल नहीं है।

    टमाटर की कीमतें कम करने और आपूर्ति बढ़ाने के लिए निम्नलिखित महत्वपूर्ण निर्णय लिए गए:


     1. यह बताया गया कि टमाटर की कीमतें पहले ही कम हो गई हैं और गिरावट की ओर हैं।

     2. मदर डेयरी ने बताया कि वह दिल्ली में टमाटर की 3 अलग-अलग किस्मों को बेच रही है , जिनकी कीमत फिलहाल 30 रुपये , 40 रुपये और 55 रूपये हैं। विभाग ने मदर डेयरी से अपने टमाटर की कीमतों में और कटौती करने का अनुरोध किया ताकि उपभोक्ताओं को अतिरिक्त राहत मिल सके। उन्‍होंने 24 अक्टूबर , 2019 से दिल्ली भर में अपने सभी 400 खुदरा बिक्री केंद्रों में अधिकतम 2 से 3 रुपये तक दर घटाने पर सहमति व्‍यक्‍त की।

     1. मदर डेयरी ने यह भी बताया कि उसके सभी बिक्री केंद्रों पर पर्याप्त मात्रा में टमाटर प्यूरी का स्टॉक है , जो उपभोक्ताओं के लिए एक उपयुक्त और सस्ता विकल्प है।

     2. मदर डेयरी को आपूर्ति बढ़ाने के लिए 15 दिनों तक टमाटर की हाइब्रिड किस्म लाने की सलाह दी गई थी।

    प्याज की कीमतें कम करने और आपूर्ति बढ़ाने के लिए निम्नलिखित महत्वपूर्ण निर्णय लिए गए:


     1. यह बताया गया कि खरीफ प्याज की आवक में तेजी आई है और कीमतें कम होने लगी हैं। नेफेड को दिल्ली सहित उपभोग केंद्रों में अपनी आपूर्ति बढ़ाने के लिए विभाग द्वारा निर्देशित किया गया है। इसके अलावा , मदर डेयरी/सफ़ल को दिल्ली में प्रतिदिन 4 ट्रक तक खुदरा बिक्री के लिए अतिरिक्त भंडार प्रदान किया जाएगा , जिसका कीमतों पर तुरंत प्रभाव पड़ेगा।

     2. नेफेड ने बताया कि महाराष्ट्र में चुनाव के बाद , महाराष्ट्र से उपभोग करने वाले राज्यों के लिए आपूर्ति बढ़ाई जा रही है।

    आर.के.मीणा/आरएनएम/ एसकेएस/एसके - 3760

    
    
    (Release ID: 1589030) Visitor Counter : 48
    
    
      Read this release in: English , Urdu
    
    
    

2.