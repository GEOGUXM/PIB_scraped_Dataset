      पेट्रोलियम एवं प्राकृतिक गैस मंत्रालय

      श्री धर्मेन्द्र प्रधान ने रूस के मंत्री और उद्योग जगत के प्रतिनिधियों के साथ बैठक की
      
      द्विपक्षीय संबंधों को और मजबूत करने के लिए विचार-विमर्श किया
      
      Posted On: 23 OCT 2019 5:41PM by PIB Delhi


      केंद्रीय पेट्रोलियम और प्राकृतिक गैस तथा इस्पात मंत्री श्री धर्मेन्द्र प्रधान ने रूस के सुदूर पूर्व एवं आर्कर्टिक विकास उपमंत्री श्री सर्गेई त्रिस्‍तेव और उद्योग जगत के प्रतिनिधियों के साथ बैठक की। बैठक में भारत और रूस के बीच ऊर्जा सहयोग विशेषकर कोकिंग कोल और अन्य खनिजों की आपूर्ति के संबंध में चर्चा हुई। श्री प्रधान रूस की चार दिनों की यात्रा पर हैं।


      श्री धर्मेन्द्र प्रधान ने रोसज्यो के वाईस चेयरमैन के साथ भी बैठक की। रोसज्यो तेल, गैस और अन्य खनिजों का भूगर्भीय अध्ययन करती है। ओएनजीसी के तेल क्षेत्र बोम्बेहाई का पता लगाने में रोसज्यो सहयोगी कंपनी थी। बैठक के दौरान कोकिंग कोल तेल गैस और लिथियम के क्षेत्र में सहयोग पर चर्चा हुई।


      श्री प्रधान ने वास्टोचनी मॉडल कंटेनर पोर्ट के वरिष्ठ प्रबंधन के साथ भी बातचीत की। श्री प्रधान अधिकारियों से पोर्ट के विस्तार कार्यक्रम पर चर्चा की।


      भारतीय इस्पात और कोयला कंपनी के प्रतिनिधियों ने रूसी समकक्षों के साथ कोकिंग कोल आपूर्ति पर बैठक की।


      श्री धर्मेन्द्र प्रधान ने रूसी रेलवे के उप-प्रमुख श्री वादिम मिखाईलोव के साथ बैठक की और कोकिंग कोल के परिवहन संबंधी मामलों पर चर्चा की। श्री मिखाईलोव ने जानकारी देते हुए कहा कि रूसी रेलवे 2020 तक आवश्यक अवसंचरना का विकास कर लेगा। इससे बंदरगाहों और खनन केंद्रों के बीच परिवहन में सुगमता आएगी।


      ***


      आर.के.मीणा/आरएनएम/एएम/जेके/सीएस-3762


    

    
    (Release ID: 1589019) Visitor Counter : 57
    
    
      Read this release in: English