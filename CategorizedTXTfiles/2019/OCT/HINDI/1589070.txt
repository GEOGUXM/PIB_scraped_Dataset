      उप राष्ट्रपति सचिवालय

      उपराष्ट्रपति ने कहा कि भारत को एक बार फिर से विश्व गुरु और नवाचार और ज्ञान का केंद्र बनना चाहिए
      
      21 वीं सदी की चुनौतियों से निपटने के लिए आधुनिक शिक्षा प्रणाली को पुनः अनुकूल बनाने की आवश्यकता: उपराष्ट्रपति
      
      एसआरएम विश्वविद्यालय, दिल्ली-एनसीआर के पहले दीक्षांत समारोह को संबोधित कर रहे थे

      Posted On: 22 OCT 2019 7:11PM by PIB Delhi

    भारत के उपराष्ट्रपति , श्री एम. वेंकैया नायडू ने आज फिर से भारत को विश्व गुरु और नवाचार और ज्ञान का केंद्र बनाने का आह्वान किया। उन्होंने कहा कि एक समय था जब भारत को विश्व गुरु के रूप में जाना जाता था और दूर देशों के छात्र यहां पर शिक्षा ग्रहण करने के लिए आते थे, इसलिए हमें अपने अतीत के गौरव को फिर से प्राप्त करने की दिशा में आवश्यक कदम उठाना चाहिए। श्री नायडू ने आधुनिक शिक्षा प्रणाली को 21 वीं सदी की आवश्यकताओं के अनुकूल बनाने के लिए इसको नए सिरे से बनाने की आवश्यकता पर भी बल दिया।


    नई दिल्ली में आज हुए एसआरएम विश्वविद्यालय , दिल्ली एनसीआर के पहले दीक्षांत समारोह में बोलते हुए, उपराष्ट्रपति ने युवाओं को परिवर्तन का एजेंट बनने और मानव जाति के सामने आने वाली चुनौतियों से निपटने के लिए प्रगतिशील और स्थायी समाधान के साथ आने के लिए कहा। उन्होंने युवाओं कहा कि उन्हें एक ऐसा न्यू इंडिया बनाने का प्रयास करना चाहिए , जो गरीबी , अशिक्षा , भय , भ्रष्टाचार , भूख और भेदभाव से मुक्त हो और साथ ही उन्होंने युवाओं से जलवायु परिवर्तन और प्राकृतिक संसाधनों के क्षरण जैसे महत्वपूर्ण मुद्दों का समाधान करने में महत्वपूर्ण भूमिका निभाने का आग्रह किया।


    उपराष्ट्रपति ने ग्लोबल वार्मिंग और जलवायु परिवर्तन के दुष्प्रभावों पर चिंता व्यक्त करते हुए , प्रकृति का अत्यधिक दोहन करने और अत्यधिक खपत करने से बचने की आवश्यकता पर बल दिया।


    उन्होंने कहा, “ स्थिरता के लिए नया मंत्र होना चाहिए। ' संतुलन ' स्थिरता के केंद्र में होता है। और यह ' संतुलन ' सभी क्षेत्रों में शारीरिक रूप से कुशल रहने से होता है- जिसको प्राप्त करने के लिए योग ही सब कुछ है। ''


    उपराष्ट्रपति ने युवाओं से प्रकृति को गले लगाने और इसे बर्बाद किए बिना ही इसके साथ रहना सीखने के लिए कहा। उन्होंने कहा कि, "हम केवल इस ग्रह के संरक्षक मात्र हैं और हम सबको इस ग्रह की सभी प्रकार की मौलिक और प्राकृतिक भव्यता को भविष्य की पीढ़ियों को सौंपना चाहिए। "


    गैर-संचारी रोगों (एनसीडी) के बढ़ते हुए बोझ के संदर्भ में युवाओं को जागरूक करने के लिए , उपराष्ट्रपति ने कहा कि देश में गैर-संचारी रोगों से मुकाबला करने के लिए स्वस्थ जीवनशैली और स्वस्थ भोजन की आदतों को बढ़ावा देने की तत्काल आवश्यकता है।


    इस पहलू को ध्यान में रखते हुए , उपराष्ट्रपति ने प्रधानमंत्री श्री नरेंद्र मोदी द्वारा शुरू किए गए ‘ फिट इंडिया अभियान ’ की सराहना की और कहा कि इस प्रकार के अभियानों में हर किसी को शामिल किया जाना चाहिए , विशेषकर युवाओं को। उन्होंने कहा , ' फिट इंडिया उपयुक्त , समयानुकूल और सबसे ज्यादा जरूरी है। '


    उपराष्ट्रपति ने कहा कि समग्र रूप से ज्ञान प्रदान करने में भारत के पारंपरिक ज्ञान को और आधुनिक शिक्षा प्रणाली को एकीकृत करना आवश्यक है। उन्होंने कहा कि शिक्षा प्रणाली नैतिकता में निहित है और भारतीय मूल्य समय की आवश्यकता है , खासकर उस समय जब भारत एक ज्ञान-आधारित समाज के निर्माण की दिशा में प्रगति कर रहा है।


    श्री नायडू ने आगे कहा कि छात्रों को हमारे देश की महान विरासत , संस्कृति और परंपराओं के बारे में जानकारी दिया जाना चाहिए , और उन्हें अपने साथी मनुष्यों के साथ सम्मानपूर्वक व्यवहार करना सीखाना चाहिए। उपराष्ट्रपति ने जोर देकर कहा कि शिक्षा को आवश्यक रूप से लोगों को जिम्मेदार इंसानों में तब्दील करने में मदद करनी चाहिए।


    उन्होंने कहा कि , " पाठ्यक्रम और अध्यापन के अलावा , सीखने-सिखाने पर भी जोर देना चाहिए।"


    उपराष्ट्रपति ने विश्वविद्यालयों और कॉलेजों को पूर्ण रूप से उत्कृष्टता के केंद्रों में तब्दील करने के लिए उच्च शिक्षा प्रणाली में संपूर्ण परिवर्तन का सुझाव दिया। उन्होंने इच्छा व्यक्त किया कि उच्च शिक्षण संस्थान प्रौद्योगिकी में प्रगति को अपनाएं , शिक्षण प्रणालियों में आधुनिक आवश्यकताओं के अनुसार बदलाव करें और नवाचार को सफल बनाने के लिए एक वातावरण का निर्माण करें। इस बात को ध्यान में रखते हुए कि यदि भारत ग्रामीण क्षेत्रों में गुणवत्तापूर्ण उच्च शिक्षा प्रदान करने के लिए आवश्यक बुनियादी ढाँचा बनाने में विफल रहता है , तो उसके द्वारा वैश्विक ज्ञान केंद्र बनने की इच्छा का प्रयास करना निरर्थक साबित हो जाएगा, उपराष्ट्रपति ने इच्छा व्यक्त किया कि सरकारी और निजी क्षेत्र मिलकर उच्च शिक्षा में शहरी और ग्रामीण विभाजन को कम करने की दिशा में काम करें और उन्हें सस्ती शिक्षा के माध्यम से कौशल विकास प्रदान करें।


    यहां पर , उपराष्ट्रपति ने लोगों को ग्रामीण क्षेत्रों में इंटरनेट की बढ़ती पहुंच का सही उपयोग करने और ग्रामीण युवाओं को अपने पैरों पर खड़े होने के लिए सशक्त बनाने का सलाह भी दिया।


    ***


    आर . के . मीणा / आरएनएम / एएम / जीएसबी-3781


    

    
    (Release ID: 1589070) Visitor Counter : 21
    
    
      Read this release in: English , Urdu