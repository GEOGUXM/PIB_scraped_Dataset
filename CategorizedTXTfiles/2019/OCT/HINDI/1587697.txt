      राष्ट्रपति सचिवालय

      राष्ट्रपति ने आर्मी एविएशन कोर को कलर प्रदान किया
      Posted On: 10 OCT 2019 2:19PM by PIB Delhi


    राष्ट्रपति श्री रामनाथ कोविंद ने आर्मी एविएशन कोर को नासिक में आज (10 अक्तूबर, 2019) कलर प्रदान किया।


    इस अवसर पर राष्ट्रपति ने कहा कि आर्मी एविएशन कोर को विशिष्ट शौर्य और उल्लेखनीय सेवा के लिए 273 सम्मान और पुरस्कार मिल चुके हैं। इससे कोर के जवानों की असाधारण बहादुरी और जोश का पता चलता है और यह हमारी सशस्त्र सेनाओं के सभी सैनिकों और अधिकारियों के लिए एक आदर्श है। संयुक्त राष्ट्र शांति सेना मिशन में सोमालिया और कांगो लोकतांत्रिक गणराज्य जैसे देशों में कार्य करते समय इन्होंने हमारे देश के उत्कृष्ट राजदूतों की भूमिका निभाई है।


    राष्ट्रपति ने आर्मी एविएशन कोर के शहीदों को श्रद्धांजलि अर्पित की और कहा कि उनके खून और बलिदान ने हमारी प्रभुसत्ता की रक्षा की और देश को गौरवान्वित किया है। उन्होंने कहा कि आर्मी एविएशन कोर के सदस्य सबसे कठिन क्षेत्रों और खराब मौसम में सच्ची ताकत बनकर उभरते हैं। भारतीय सेना और देश को उन पर गर्व है।


    राष्ट्रपति ने देवलाली में स्कूल ऑफ आर्टिलरी का दौरा किया और तोप चलाने वालों से बातचीत की।


    *****


    आरकेमीणा/आरएनएम/एएम/केपी/डीए - 3513

    
    
    (Release ID: 1587697) Visitor Counter : 249
    
    
      Read this release in: English , Urdu , Bengali , Tamil