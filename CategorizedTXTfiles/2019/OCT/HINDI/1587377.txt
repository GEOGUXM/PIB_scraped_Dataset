      रक्षा मंत्रालय

      रक्षा मंत्री श्री राजनाथ सिंह पहला राफेल लड़ाकू विमान प्राप्त करने के लिए फ्रांस रवाना होंगे;
      
      श्री राजनाथ सिंह फ्रांस के राष्ट्रपति और सशस्त्र बलों की मंत्री के साथ वार्ता करेंगे
      
      Posted On: 06 OCT 2019 7:11PM by PIB Delhi


    रक्षा मंत्री श्री राजनाथ सिंह सोमवार , 7 अक्टूबर को फ्रांस की दो दिवसीय यात्रा पर रवाना होंगे।


    श्री राजनाथ सिंह 8 अक्टूबर की सुबह फ्रांस के राष्ट्रपति इमैनुअल मैक्रों से मुलाकात करेंगे।


    बाद में , रक्षा मंत्री फ्रांस की सशस्त्र बलों की मंत्री सुश्री फ्लोरेंस पार्ली के साथ मेरिग्नैक में राफेल लड़ाकू विमान भारत को सौंपे जाने से संबंधित समारोह में भाग लेंगे। श्री राजनाथ सिंह विजयादशमी के पावन अवसर पर शस्त्र पूजा करेंगे और राफेल लड़ाकू विमान में सवार होकर उड़ान भरेंगे।


    बाद में , श्री राजनाथ सिंह फ्रांस की सशस्त्र बलों की मंत्री सुश्री फ्लोरेंस पार्ली के साथ वार्षिक रक्षा संवाद करेंगे।


    9 अक्टूबर को , रक्षा मंत्री फ्रांसीसी रक्षा उद्योग के मुख्य कार्यकारी अधिकारियों को संबोधित करेंगे। इस दौरान व‍ह उनसे 5-8 फरवरी , 2020 को लखनऊ में आयोजित होने वाले "मेक इन इंडिया" और डेफएक्सपो में भाग लेने का आग्रह कर सकते हैं।


    ***


    आर.के.मीणा/आरएनएम/एएम/आरके –3462

    
    
    (Release ID: 1587377) Visitor Counter : 109
    
    
      Read this release in: English , Urdu