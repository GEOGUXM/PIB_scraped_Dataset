      रक्षा मंत्रालय

      73वें इन्फैंट्री दिवस समारोह का आयोजन
      Posted On: 19 OCT 2019 3:03PM by PIB Delhi


    इन्फैन्ट्री प्रत्येक वर्ष 27 अक्टूबर को स्वतंत्रता प्राप्ति के बाद सशस्त्र दस्ते के साथ अपने पहले कार्यक्रम के उपलक्ष्य में इन्फैंट्री दिवस के रूप में मनाती है। हमारे देश की संप्रभुता और क्षेत्रीय अखंडता के लिए उत्पन्न खतरे के जवाब में वर्ष 1947 में इसी दिन भारतीय सेना के बहादुर जवानों ने श्रीनगर में विमानों से उतरकर तत्कालीन उत्तर-पूर्व सीमांत प्रांत से आए पाकिस्तानी कबाइलियों का वीरता से मुकाबला किया था।


    इन्फैंट्री सैनिकों के वीरतापूर्ण कार्यों का सम्मान करने के लिए राष्ट्रीय युद्ध स्मारक में पुष्पांजलि समारोह आयोजित किया जा रहा है। सेना प्रमुख जनरल बिपिन रावत और इन्फेंट्री के अन्य वरिष्ठ जनरल एक समारोह में बहादुरों को श्रद्धांजलि अर्पित करेंगे। बांग्लादेश की मुक्ति के लिए 1971 के युद्धवीर- ब्रिगेडियर वी.के. बेरी महावीर चक्र, मानद कैप्टन वासुदेवन भास्करन वीर चक्र और हवलदार काचरू साल्वे वीरचक्र के नेतृत्व में इस समारोह में बुजुर्ग सैनिक भाग लेंगे।


    परिजनों और विकलांग सैनिकों को सम्मानित करने के लिए ‘द अल्टीमेट रन’ 1.2 किमी लंबी दौड़/परिजन वॉक, व्हील चेयर बाउंड विकलांग सैनिकों (आर्मी पब्लिक स्कूल के छात्रों से सहायता प्राप्त) और आशा स्कूली बच्चों के लिए आज 19 अक्टूबर को आयोजित किया जा रहा है। इसमें लगभग 7500 प्रतिभागी भाग ले रहे हैं।


    25 अक्टूबर को मानेकशॉ सेंटर, दिल्ली कैंटोनमेंट में फील्ड मार्शल केएम करियप्पा स्मृति व्याख्यान का आयोजन किया जा रहा है। ऑपेरशन में भाग लेने वाले अदम्य भारतीय सेना के जवान के निस्वार्थ योगदान की सराहना करने के लिए 'द स्ट्रेटेजिक डाइमेंशन ऑफ कश्मीर इश्यू' पर एक वार्ता का जाने-माने सैन्य विश्लेषक श्री मरूफ रज़ा द्वारा आयोजन किया जा रहा है। इसके बाद ऑपरेशन मेघदूत में भाग लेने वाले भारतीय सेना के जवानों के निस्वार्थ योगदान के उपलक्ष्य में ‘ सियाचिन वारियर’ डाक टिकट भी जारी किया जाएगा।


    कर्नल अमन आनंद


    पीआरओ (सेना)


    ****


    आरकेमीणा/आरएनएम/एएम /आईपीएस/डीसी-3691

    
    
    (Release ID: 1588544) Visitor Counter : 126
    
    
      Read this release in: English , Urdu