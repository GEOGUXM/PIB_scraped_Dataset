      प्रधानमंत्री कार्यालय

      प्रधानमंत्री कार्यालय में दिवाली मिलन समारोह का आयोजन
      Posted On: 30 OCT 2019 6:35PM by PIB Delhi


    आज लोक कल्याण मार्ग में प्रधानमंत्री कार्यालय के अधिकारियों और कर्मचारियों के लिए दिवाली मिलन समारोह का आयोजन किया गया है। प्रधानमंत्री श्री नरेंद्र मोदी ने इस अवसर पर को दीपावली की हार्दिक शुभकामनाएं दीं।


    प्रधानमंत्री कार्यालय के सभी अधिकारियों और कर्मचारियों के अच्छे काम की सराहना करते हुए , प्रधानमंत्री ने कहा कि सरकार द्वारा बड़े बदलाव के लिए उठाए गए कदम कर्मचारियों की कड़ी मेहनत और उनके निरंतर प्रयासों से ही संभव हो पाए हैं। उन्होंने कर्मचारियों का हौसला बढ़ाते हुए कहा कि बीते वर्ष में जो कुछ हुआ है उसे देखें और आने वाले वर्ष में और अधिक ऊंचाई प्राप्त करने का प्रयास करें।


    प्रधानमंत्री ने कहा कि उनका कार्यालय पूरी सरकार के लिए एक रोल मॉडल के रूप में कार्य करता है। उन्होंने कहा कि यह न केवल कार्य निष्पादन करता है बल्कि दूसरों को प्रेरित करने के साथ ही नेतृत्व भी प्रदान करता है। प्रधानमंत्री ने कर्मचारियों से आग्रह किया कि वे अपनी कार्यशैली और प्रतिबद्धता के साथ सरकार के लिए प्रेरणा स्रोत बनें। उन्होंने उन लक्ष्यों की रूपरेखा प्रस्तुत की जिन्हें 2022 में आजादी की 75 वीं वर्षगांठ मनाए जाने से पहले हासिल करना है।


    श्री मोदी ने कहा कि प्रधानमंत्री कार्यालय को लाखों नागरिकों के सपनों और आकांक्षाओं को पूरा करने की दिशा में काम करते रहना चाहिए।


    ***


    आरकेमीणा/आरएनएम/एएम/एमएस/एमएस-3882

    
    
    (Release ID: 1589648) Visitor Counter : 85
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Telugu