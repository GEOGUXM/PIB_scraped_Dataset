      राष्ट्रपति सचिवालय

      जापान दौरे के अंतिम दिन राष्ट्रपति ने साईं नो सातो में श्री सत्य साईं सनातन संस्कृति परियोजना की आधारशिला रखी
      Posted On: 23 OCT 2019 6:31PM by PIB Delhi


    जापान दौरे के अंतिम दिन राष्ट्रपति श्री रामनाथ कोविंद ने आज 23 अक्टूबर, 2019 को जापान के काकेगावा स्थित साईं नो सातो में श्री सत्य साईं सनातन संस्कृति परियोजना की आधारशिला रखी। साईँ नो सातो को अक्षरधाम और स्वामीनारायण मंदिर की तरह विकसित किया जाएगा, ताकि भारतीय पारम्परिक संस्कृति को प्रोत्साहन दिया जा सके।


    इस अवसर पर राष्ट्रपति ने कहा कि आज दुनिया में आंतरिक शांति और आनंद की तलाश कर रहे हैं, समुदायों और संस्कृतियों को एक साथ लाने का प्रयास कर रहे हैं, ऐसे समय में साईं नो सातो जैसे स्थान हमारा मार्गदर्शन करते हैं। उन्होंने कहा कि हमें शांतिपूर्ण सह-अस्तित्व जैसे तरीकों की आवश्यकता है, जहां महिलाएं और पुरूष अपने और समाज के बारे में मनन कर सकें तथा “ हम और वे ” के बीच के अंतर को समाप्त कर सकें।


    राष्ट्रपति ने जापान के प्रधानमंत्री श्री शिंजो आबे द्वारा उनके सम्मान में दिए गए रात्रिभोज में भी शिरकत की।


    राष्ट्रपति देर रात स्वदेश रवाना होंगे और 24 अक्टूबर, 2019 को भोर में नई दिल्ली पहुंच जाएंगे।


    *****


    आरकेमीणा/आरएनएम/एएम/एकेपी/एमएस-3757
    

    
    (Release ID: 1588946) Visitor Counter : 176
    
    
      Read this release in: English , Urdu