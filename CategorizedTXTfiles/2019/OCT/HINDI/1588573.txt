      गृह मंत्रालय

      गृह राज्‍य मंत्री श्री जी. किशन रेड्डी ने आज असम और मणिपुर की अपनी तीन-दिवसीय यात्रा शुरू की
      Posted On: 20 OCT 2019 8:04PM by PIB Delhi


    केंद्रीय गृह राज्य मंत्री श्री जी.किशन रेड्डी ने आज से असम और मणिपुर की अपनी तीन- दिवसीय यात्रा शुरू की। श्री रेड्डी गुवाहाटी (असम) पहुंचे और क्षेत्र की शांति और समृद्धि के लिए कामाख्या मंदिर में पूजा-अर्चना कर अपनी यात्रा शुरू की।


    केंद्रीय गृह राज्य मंत्री श्री किशन रेड्डी असम के बक्सा जिले में सशस्त्र सीमा बल


    (एसएसबी) की बैठक में भाग लेते हुए


    श्री रेड्डी ने सुरक्षा तैयारियों की समीक्षा करने और कठिन इलाकों में सेवा करने वाले जवानों का आत्मविश्वास बढ़ाने के लिए असम के बक्सा जिले में सशस्त्र सीमा बल के बॉर्डर आउटपोस्ट (बीओपी) दर्रागा का दौरा किया। उन्होंने कठिन परिस्थितियों में उनकी समर्पित सेवा की सराहना करते हुए कहा कि गृह मंत्रालय एसएसबी के कार्मिकों द्वारा राष्ट्र के लिए अमूल्य सेवाओं से अवगत है। उन्होंने उन्हें आश्वासन दिया कि मंत्रालय इस बल को मजबूत बनाने के लिए हरसंभव सहायता देने का प्रयास कर रहा है।


    केंद्रीय गृह राज्य मंत्री श्री जी. किशन रेड्डी असम के बक्सा जिले में अधिकारियों


    और सशस्त्र सीमा बल (एसएसबी) के जवानों के साथ एक ग्रुप फोटो में


    केंद्रीय गृह राज्य मंत्री श्री जी. किशन रेड्डी असम के बक्सा जिले में सशस्त्र सीमा बल के


    बॉर्डर आउटपोस्ट (बीओपी) दर्रागा के परिसर में पौधारोपण करते हुए


    उन्होंने अनुच्छेद-370 के समापन के बारे में आईआईटी गुवाहाटी कैंपस में छात्रों , पूर्व-छात्रों और प्रोफेसरों की एक सभा को संबोधित किया। श्री रेड्डी ने आतंकवाद को समाप्त करने और क्षेत्र में समृद्धि लाने के लिए जम्मू-कश्मीर की विशेष स्थिति को हटाने की आवश्यकता के बारे में चर्चा की। उन्होंने धारा 370 के समापन और क्षेत्र में शांति और समृद्धि के लिए भारत सरकार की योजनाओं के तहत राज्य के लोगों को हिंसा की किसी भी घटना से बचाने के लिए उठाए गए कदमों के बारे में बताया।


    आईआईटी गुवाहाटी (असम) में एक समारोह के दौरान केंद्रीय गृह राज्य मंत्री


    श्री किशन रेड्डी को सम्मानित किया जा रहा है


    गृह राज्‍यमंत्री श्री रेड्डी ने असम के मुख्यमंत्री श्री सर्बानंद सोनोवाल से मुलाकात की और केंद्र सरकार द्वारा समर्थित विकास परियोजनाओं की प्रगति की समीक्षा की। उन्होंने मुख्यमंत्री के साथ राज्य की सुरक्षा स्थिति पर भी चर्चा की।


    अंत में श्री रेड्डी ने असम के पटगाँव के बीएसएफ फ्रंटियर मुख्‍यालय में सीमा सुरक्षा बल (बीएसएफ) के अधिकारियों और जवानों के साथ दीपावली के आयोजन में हिस्‍सा लिया। उन्होंने राष्ट्र की सेवा के लिए अदम्य भावना और समर्पण के लिए अर्द्धसैनिक बलों की प्रशंसा की। उन्होंने आगे कहा कि पूरा देश जवानों के साथ मजबूती से खड़ा है और उनके द्वारा किए गए त्‍याग और बलिदानों का सम्मान करता है।


    आरकेमीणा/आरएनएम/एएम/एसकेएस/एसके-3700


    

    
    (Release ID: 1588573) Visitor Counter : 69
    
    
      Read this release in: English