      वित्‍त मंत्रालय

      वित्‍त वर्ष 2019-20 में सितम्‍बर 2019 तक केन्‍द्र सरकार के खातों की मासिक समीक्षा
      Posted On: 31 OCT 2019 4:28PM by PIB Delhi


    वित्त वर्ष 2019-20 में सितम्‍बर 2019 तक केन्‍द्र सरकार के मासिक खाते को समेकित कर दिया गया है और संबंधित रिपोर्टों को प्रकाशित कर दिया गया है।


    इनमें मुख्‍य बातें निम्‍नलिखित हैं :-


    भारत सरकार को सितम्‍बर 2019 तक 8 ,37,065 करोड़ रुपये (कुल प्राप्तियों के संबंधित बजट अनुमान 2019-20 का 40 .19 प्रतिशत) प्राप्‍त हुए हैं , जिनमें 6 ,07,429 करोड़ रुपये का कर राजस्‍व , 2,09,038 करोड़ रुपये का गैर-कर राजस्‍व और 20 ,598 करोड़ रुपये की गैर-ऋण पूंजीगत प्राप्तियां शामिल हैं। गैर-ऋण पूंजीगत प्राप्तियों में ऋणों की वसूली (8 ,239 करोड़ रुपये) और विनिवेश राशि ( 12,359 करोड़ रुपये) शामिल हैं।


    इस अवधि तक भारत सरकार द्वारा करों में हिस्‍सेदारी के अंतरण के रूप में राज्‍य सरकारों को 3 ,11,218 करोड़ रुपये हस्‍तांतरित किये गये हैं , जो पिछले वर्ष की तुलना में 10,971 करोड़ रुपये कम है।


    भारत सरकार द्वारा 14,88,619 करोड़ रुपये (संबंधित बजट अनुमान 2019-20 का 53 .4 प्रतिशत) का कुल खर्च किया गया है , जिनमें से 13,01,082 करोड़ रुपये राजस्‍व खाते में हैं और 1,87,537 करोड़ रुपये पूंजीगत खाते में हैं। कुल राजस्‍व व्‍यय में से 2,70,696 करोड़ रुपये ब्‍याज भुगतान के मद में हैं और 2,11,388 करोड़ रुपये प्रमुख सब्सिडी के मद में हैं।


    ***


    आर.के.मीणा/आरएनएम/एएम/जेके/एनएम – 3910

    
    
    (Release ID: 1589840) Visitor Counter : 77
    
    
      Read this release in: Urdu , English