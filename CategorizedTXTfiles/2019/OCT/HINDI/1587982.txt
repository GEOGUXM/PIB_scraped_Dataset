      संस्‍कृति मंत्रालय

      संस्कृति मंत्रालय के तहत ‘राष्ट्रीय संस्कृति महोत्सव’ के 10वें संस्करण का कल जबलपुर में उद्घाटन किया जाएगा
      
      एक भारत श्रेष्ठ भारत पहल के तहत राष्ट्रीय संस्कृति महोत्सव 14 से 21 अक्तूबर, 2019 तक मनाया जाएगा

      Posted On: 13 OCT 2019 5:12PM by PIB Delhi

    केन्द्रीय संस्कृति एवं पर्यटन राज्य मंत्री (स्वतंत्र प्रभार) श्री प्रह्लाद सिंह पटेल की उपस्थिति में मध्यप्रदेश के राज्यपाल श्री लालजी टंडन कल मध्यप्रदेश के जबलपुर नगर के गोल बाजार स्थित महाकौशल शहीद ट्रस्ट में सायं 6 बजे दसवें राष्ट्रीय संस्कृति महोत्सव का उद्घाटन करेंगे। भारत सरकार का संस्कृति मंत्रालय 14 से 21 अक्तूबर 2019 तक मध्यप्रदेश में एक भारत श्रेष्ठ भारत पहल के तहत राष्ट्रीय संस्कृति महोत्सव के दसवें संस्करण का आयोजन कर रहा है।


    केन्द्रीय इस्पात राज्य मंत्री श्री फग्गन सिंह कुलस्ते; मध्य प्रदेश सरकार के सामाजिक कल्याण एवं जनजातीय मामले मंत्री श्री लखन घंघोरिया; जबलपुर के सांसद (लोकसभा) श्री राकेश सिंह; सांसद (राज्यसभा) श्री विवेक तंखा; जबलपुर की मेयर डॉ. स्वाति गोडबोले; संस्कृति मंत्रालय में सचिव श्री अरुण गोयल; संस्कृति मंत्रालय में संयुक्त सचिव श्रीमती अमिता प्रसाद सारभाई एवं क्षेत्रीय संस्कृति केन्द्रों के सभी सात निर्देशक उद्घाटन समारोह में उपस्थित रहेंगे।


    सुरेश वाडेकर, पंडित विश्व मोहन भट्ट, जयपुर के साबरी बंधु, शोभना नारायण, रूप कुमार एवं सोनाली राठौर, सरोजा वैद्यनाथन, विक्कु विनायक राम, डॉ. सतिन्दर सरताज, अनुराधा पाल, गीता महालिक, रोनू मजूमदार, प्रीति पटेल, मालिनी अवस्थी, तनुश्री शंकर एवं अनुराधा पौडवाल जैसे विख्यात कलाकार एवं अन्य कई इस महोत्सव का हिस्सा होंगे। माटी के लाल विषय वस्तु के तहत स्थानीय कलाकारों को भी प्रमुख स्टेज पर अपनी कलाएं प्रदर्शित करने के लिए आमंत्रित किया गया है। राष्ट्रीय संस्कृति महोत्सव 2019 असम, कर्नाटक, हरियाणा, गुजरात, राजस्थान, गोवा, तमिलनाडु, मणिपुर, केरल, जम्मू-कश्मीर, लेह, उत्तर प्रदेश, महाराष्ट्र, पंजाब एवं पश्चिम बंगाल इत्यादि जैसे राज्यों/संघ शासित प्रदेशों के कलाकारों सहित विभिन्न क्षेत्र एवं विधाओं में भारतीय संस्कृति के सभी पहलुओं को प्रदर्शित करेगा। कलाकार कलाओं के प्रदर्शन, लोक संगीत, नृत्य, हस्तशिल्प एवं पाक-प्रणाली के जरिए भारत की सांस्कृतिक विरासत को प्रदर्शित करेंगे।


    संस्कृति मंत्रालय के प्रमुख त्यौहार के रूप में राष्ट्रीय संस्कृति महोत्सव की संकल्पना वर्ष 2015 में की गई थी और नवम्बर, 2015 में प्रथम राष्ट्रीय संस्कृति महोत्सव की भारी सफलता के बाद संस्कृति मंत्रालय ने देश की समृद्ध सांस्कृतिक विरासत को इसके सभी समृद्ध एवं विविध आयामों जैसे कि हस्तशिल्प, पाक-प्रणाली, चित्रकारी, वास्तुकला एवं प्रदर्शन कला- लोक कला, जनजातीय, शास्त्रीय एवं समसामयिक सभी को एक ही जगह प्रदर्शित करने के उद्देश्य से इसका आयोजन करने का फैसला किया। अभी तक इस मंत्रालय ने नौ राष्ट्रीय संस्कृति महोत्सवों अर्थात दिल्ली एवं कर्नाटक में 2-2, उत्तर प्रदेश, राष्ट्रीय संस्कृति महोत्सव पूर्वोत्तर, गुजरात, मध्यप्रदेश एवं उत्तराखण्ड का आयोजन किया है।

                                                                                                                                                          
तारीख          शहर     समय                                                                                स्थल                                            
                                                                                                                                                          
                                                                                                                                                          
                                                                                                                                                          
14 -15         जबलपुर  खाद्य उत्सव एवं हस्तशिल्प प्रदर्शनी                                                गोल बाजार स्थित महाकौशल शहीद ट्रस्ट, जबलपुर     
                                                                                                                                                          
                                                                                                                                                          
अक्तूबर, 2019          प्रतिदिन 10.00 सुबह से 9.30 रात्रि तक                                                                                              
                                                                                                                                                          
                                                                                                                                                          
                       10.00 सुबह से 6.00 सायं तक विभिन्न लोक नृत्य समूह एवं मैदानी कलाकारों का प्रदर्शन                                                  
                                                                                                                                                          
                                                                                                                                                          
                       प्रमुख मंच पर मुख्य सांस्कृतिक प्रदर्शन प्रतिदिन                                                                                   
                                                                                                                                                          
                                                                                                                                                          
                       सायं 6.00 बजे से                                                                                                                   
                                                                                                                                                          
                                                                                                                                                          
                                                                                                                                                          
16 -17         सागर                                                                                       पीटीसी मैदान, पीलीकोठी रोड, सिविल लाइंस, सागर   
                                                                                                                                                          
                                                                                                                                                          
अक्तूबर, 2019                                                                                                                                             
                                                                                                                                                          
                                                                                                                                                          
                                                                                                                                                          
20 -21         रीवा                                                                                       ठाकुर रणमंत सिंह कॉलेज ग्राउंड, सिविल लाइंस रीवा
                                                                                                                                                          
                                                                                                                                                          
अक्तूबर, 2019                                                                                                                                             
                                                                                                                                                          
                                                                                                                                                          

    एक भारत श्रेष्ठ भारत कार्यक्रम प्रधानमंत्री द्वारा 31 अक्तूबर, 2016 को विभिन्न राज्यों/ संघशासित प्रदेशों के लोगों के बीच सदभाव को बढ़ाने के लिए आरंभ किया गया था जिससे कि विभिन्न संस्कृतियों के लोगों के बीच परस्पर समझ और रिश्तों को बढ़ावा दिया जा सके और इस प्रकार भारत की मजबूत एकता और अखण्डता सुनिश्चित की जा सके।


    ***


    आर.के.मीणा/आरएनएम/एएम/एसकेजे/डीसी–3567
    

    
    (Release ID: 1587982) Visitor Counter : 1924
    
    
      Read this release in: English , Urdu