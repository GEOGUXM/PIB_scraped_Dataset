      प्रधानमंत्री कार्यालय

      सिंगापुर के उप-प्रधानमंत्री और वित्त मंत्री श्री हेंग स्वे केट ने प्रधानमंत्री श्री नरेन्द्र मोदी से भेंट की
      Posted On: 04 OCT 2019 7:52PM by PIB Delhi


      सिंगापुर के उप-प्रधानमंत्री और वित्त मंत्री श्री हेंग स्वे केट ने प्रधानमंत्री श्री नरेन्द्र मोदी से आज भेंट की।


      उप-प्रधानमंत्री केट ने अपनी मुलाकात के दौरान, प्रधानमंत्री ली सिएन लूंग और वरिष्ठ मंत्री गोह चोक टोंग का संदेश भी प्रधानमंत्री मोदी को दिया। प्रधानमंत्री मोदी ने सिंगापुर के इन नेताओं के साथ हुई अपनी संचनात्मक बैठकों का स्मरण करते हुए उप-प्रधानमंत्री केट से अनुरोध किया कि वे प्रधानमंत्री मोदी की ओर से उन्हें शुभकामनाएं दें।


      प्रधानमंत्री मोदी ने पिछले माह न्यूयॉर्क स्थित संयुक्त राष्ट्र में महात्मा गांधी की 150वीं जयंती के उपलक्ष्य में आयोजित विशेष कार्यक्रम में प्रधानमंत्री ली सिएन लूंग की भागीदारी की भी सराहना की।


      उप-प्रधानमंत्री केट ने भारत सरकार द्वारा उठाए गए परिवर्तनकारी कदमों का उल्लेख करते हुए विशेष रूप से देश के बुनियादी ढाँचे में निवेश के अवसरों में हुई वृद्धि की सराहना की। उन्होंने फिनटेक सहित प्रौद्योगिकी क्षेत्र में भारत और सिंगापुर के बीच बढ़ते सहयोग का भी उल्लेख किया।


      प्रधानमंत्री मोदी ने दोनों देशों के बीच बढ़ते निवेश और व्यापार संबंधों पर प्रसन्नता व्यक्त की। उन्होंने कहा कि सिंगापुर में रूपे कार्ड और भीम ऐप के शुभारंभ होने से वित्तीय लेन-देन में आसानी हुई है। उन्होंने सिंगापुरी छात्रों की भागीदारी के माध्यम से चेन्नई में दूसरे संयुक्त हैकथॉन के सफल आयोजन का भी उल्लेख किया। प्रधानमंत्री मोदी ने कहा कि यह सहयोग दोनों देशों के बीच बढ़ती घनिष्ठ समुदायिक , व्यापारिक और नवाचार साझेदारी का प्रतीक हैं।


      *****


      आर.के.मीणा/आरएनएम/एएम/एस एस/एनके -3439


    

    
    (Release ID: 1587290) Visitor Counter : 119
    
    
      Read this release in: Assamese , English , Urdu , Marathi , Bengali , Punjabi , Tamil , Kannada