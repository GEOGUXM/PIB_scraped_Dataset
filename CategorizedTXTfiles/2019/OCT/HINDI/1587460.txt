      रक्षा मंत्रालय

      केन्‍या के बोम्‍बासा में प्रथम प्रशिक्षण स्‍क्‍वॉड्रन
      Posted On: 07 OCT 2019 8:37PM by PIB Delhi


    भारतीय नौसेना की विदेशी तैनाती के एक हिस्‍से के रूप में भारतीय नौसेना के स्‍वदेशी रूप से निर्मित चार जहाज तीर, सुजाता और शार्दुल तथा भारतीय तटरक्षक जहाज सारथी प्रथम प्रशिक्षण स्‍क्‍वॉड्रन के लिए तीन दिनों की यात्रा पर आज 07 अक्‍टूबर , 2019 को केन्‍या के बोम्‍बासा पहुंचे।


    कोच्चि स्थित दक्षिणी नौसेना कमान के फ्लैग कमांडिंग-इन-चीफ के तहत भारतीय नौसेना का प्रथम प्रशिक्षण स्‍क्‍वॉड्रन भारतीय नौसेना , भारतीय तटरक्षक एवं मित्र विदेशी देशों के अधिकारी कैडेट को प्रशिक्षण देता है। प्रशिक्षण के पाठ्यक्रम में सीमैनशिप, नेविगेशन, शिपहैंडलिंग, बोडवर्क और इंजीनियरिंग शामिल हैं।


    पोर्ट कॉल के दौरान प्रथम प्रशिक्षण स्‍क्‍वॉड्रन के वरिष्‍ठ अधिकारी गणमान्‍य व्‍यक्तियों एवं केन्‍या तथा केन्‍या नौसेना के सरकारी अधिकारियों से मिलेंगे।


    केन्‍या एवं भारत के पारम्‍परिक रूप से गर्मजोशी और मित्रतापूर्ण द्विपक्षीय संबंध रहे हैं, जो लोकतंत्र और विकास के समान मूल्‍यों को साझा करते हैं। दोनों देशों के बीच अनगिनत क्षेत्रों में नियमित रूप से उच्‍च स्‍तरीय विनिमय एवं परस्‍पर संपर्क होता है।


    भारतीय नौसेना के जहाज भारतीय नौसेना के ‘मित्रता के सेतु’ के निर्माण तथा मित्र देशों के साथ अतर्राष्‍ट्रीय सहयोग को सुदृढ़ बनाने के मिशन के एक हिस्‍से के रूप में विदेशों में तैनात किये जाते हैं।


    ***


    आर.के.मीणा/आरएनएम/एएम/एसकेजे/वाईबी –348 6

    
    
    (Release ID: 1587460) Visitor Counter : 112
    
    
      Read this release in: English