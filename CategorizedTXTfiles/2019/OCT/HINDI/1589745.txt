      प्रधानमंत्री कार्यालय

      प्रधानमंत्री ने केवड़िया में प्रौद्योगिकी प्रदर्शन स्‍थल का उद्घाटन किया
      Posted On: 31 OCT 2019 2:12PM by PIB Delhi


    प्रधानमंत्री श्री नरेन्‍द्र मोदी ने आज केवड़िया , गुजरात में प्रौद्योगिकी प्रदर्शन स्थल का उद्घाटन किया।


    प्रौद्योगिकी प्रदर्शन स्‍थल में पुलिस और पैरामिलिट्री फोर्सेस के घातक और गैर-घातक हथियारों समेत आधुनिक प्रौद्योगिकी प्रदर्शित की जाएगी।


    हवाई सुरक्षा , अर्धसैन्‍य बलों का आधुनिकीकरण, डिजिटल पहल आदि विषयों पर सीआईएसएफ, सीआरपीएफ, बीएसएफ, एनएसजी तथा विभिन्‍न राज्‍यों के पुलिस दलों ने आधुनिक प्रौद्योगिकी का प्रदर्शन किया।


    सीआईएसएफ का प्रदर्शन हवाई अड्डों पर चेहरे की पहचान प्रणाली (फैशियल रिकॉगनाइजेशन) को आधुनिक प्रौद्योगिकी से जोड़ने पर आधारित था जबकि एनएसजी ने सुरक्षा किट, आधुनिक हथियार और रिमोट कंट्रोल से चलने वाले वाहनों का प्रदर्शन किया।


    गृह मंत्रालय ने ‘112’ को प्रमुखता से दिखाया। यह नंबर सभी प्रकार की आपातकालीन सेवाओं के लिए है। मंत्रालय ने यौन अपराधों पर राष्‍ट्रीय डेटाबेस, ई-मुलाकात और अन्‍य डिजिटल पहलों का भी प्रदर्शन किया।


    सीआरपीएफ स्‍टॉल में सीआरपीएफ कर्मियों को मिले वीरता पदकों व सम्‍मानों का प्रदर्शन किया गया। अर्धसैनिक बल के 1939 से लेकर अब तक के इतिहास को भी दिखाया गया। इसमें सीआरपीएफ द्वारा लड़े गए प्रमुख युद्ध भी शामिल किए गए थे।


    प्रधानमंत्री श्री मोदी गुजरात पुलिस की प्रदर्शनी को भी देखने गए। इस प्रदर्शनी मे विश्‍वास परियोजना और आधुनिक प्रौद्योगिकी को दिखाया गया था। दिल्‍ली पुलिस ने डिजिटल पहलों के महत्‍व को रेखांकित किया जबकि जम्‍मू कश्‍मीर पुलिस ने देश की सुरक्षा को सुनिश्‍चत करने के लिए उपयोग किए जा रहे सुरक्षा वाहनों का प्रदर्शन किया।


    ***


    आर . के . मीणा / आरएनएम / एएम / जेके / एनएम – 3895

    
    
    (Release ID: 1589745) Visitor Counter : 110
    
    
      Read this release in: Assamese , English , Urdu , Marathi , Bengali , Punjabi , Gujarati , Tamil , Telugu , Malayalam