      रेल मंत्रालय

      रेल मंत्रालय ने इंडियन स्कूल ऑफ बिजनेस (आईएसबी) के साथ समझौता ज्ञापन (एमओयू) पर हस्ताक्षर किया
      
      यह समझौता ज्ञापन भारतीय रेलवे और इंडियन स्कूल ऑफ बिजनेस (आईएसबी) के बीच रणनीतिक साझेदारी को औपचारिक रूप प्रदान करने के लिए किया गया

      Posted On: 30 OCT 2019 7:19PM by PIB Delhi

    रेल मंत्रालय और इंडियन स्कूल ऑफ बिजनेस (आईएसबी) द्वारा रणनीतिक साझेदारी के लिए आज यहां पर एक समझौता ज्ञापन (एमओयू) पर हस्ताक्षर किया गया। इस समझौते पर श्री विनोद कुमार यादव , रेलवे बोर्ड के अध्यक्ष और प्रोफेसर राजेंद्र श्रीवास्तव , डीन, आईएसबी द्वारा रेलवे बोर्ड के सदस्यों और आईएसबी के संकाय सदस्यों की उपस्थिति में हस्ताक्षर किया गया।


    व्यापक समझौता ज्ञापन के कई पहलू हैं, जिसमें कार्यकारी शिक्षा कार्यक्रम , अनुसंधान के अवसरों को विकसित करना , केस स्टडी और शैक्षणिक सामग्रियों को विकसित करना और भारतीय रेलवे में भविष्य के लिए नेतृत्व पूल तैयार करना शामिल है।


    इस अवसर पर बोलते हुए , रेलवे बोर्ड के अध्यक्ष श्री विनोद कुमार यादव ने कहा , “ इंडियन स्कूल ऑफ बिजनेस के साथ इस साझेदारी को औपचारिक रूप देते हुए मैं बहुत प्रसन्न महसूस कर रहा हुं। इस रणनीतिक साझेदारी से भारतीय रेलवे को तेजी से बदलने वाले प्रतिस्पर्धी माहौल में नेतृत्व प्रतिभा का निर्माण करने में मदद मिलेगा। यह एमओयू रेलवे के महत्व वाले क्षेत्रों में अनुसंधान की सुविधा भी प्रदान करेगा और रेलवे को भविष्य में एक नवाचार और प्रौद्योगिकी से संचालित संगठन के रूप में स्थापित करेगा।"


    इस अवसर पर बोलते हुए , प्रोफेसर राजेंद्र श्रीवास्तव , डीन, आईएसबी ने कहा , “ भारतीय रेलवे और आईएसबी के बीच विस्तृत साझेदारी, देश की विकास प्रक्रियाओं के लिए एक महत्वपूर्ण मील का पत्थर साबित होने जा रही है। यह रेलवे अधिकारियों के लिए महत्वपूर्ण है कि वे भविष्य के परिवर्तनों के प्रबंधन की बारीकियों को समझें और यहां पर आईएसबी उपयुक्त शिक्षण मध्यवर्तन की पेशकश कर सकता है , विचार नेतृत्व विकसित कर सकता है और फायदेमंद परिदृश्यों को लाने के लिए अनुसंधान कार्यक्रम शुरू कर सकता है। मुझे यकीन है कि रेलवे बोर्ड और आईएसबी के बीच का सहयोग एक लंबा रास्ता तय करेगा और इस प्रकार की भागीदारियों के लिए किर्तीमान स्थापित करेगा”।


    अपने सेंटर फॉर एग्जीक्यूटिव एजुकेशन (सीईई) के माध्यम से , आईएसबी भारतीय रेलवे के अधिकारियों को उनके कैरियर के बीच में प्रशिक्षण की जरूरतों को पूरा करने के लिए प्रशिक्षण प्रदान कर रहा है। अपने सहयोग को और मजबूत करने के लिए , रेलवे बोर्ड और आईएसबी एक साथ मिलकर आपसी हित के क्षेत्रों में अनुसंधान करेंगे और केस स्टडी विकसित करेंगे। आईएसबी ‘ एक एग्जीक्यूटिव इन रेजिडेंस’ नामक कार्यक्रम की शुरूआत करेगा और इसमें भागीदारी के लिए भारतीय रेलवे के वरिष्ठ अधिकारियों को शामिल किया जाएगा। रेलवे बोर्ड को आपसी हित के क्षेत्रों में सलाह देने के लिए एक चयनित आईएसबी संकाय उपलब्ध कराया जाएगा।


    इंडियन स्कूल ऑफ बिजनेस के बारे में :


    इंडियन स्कूल ऑफ बिजनेस (आईएसबी) एक वैश्विक बिजनेस स्कूल है जो अपने दो परिसरों - हैदराबाद और मोहाली के माध्यम से विश्व स्तरीय प्रबंधन शिक्षा प्रदान करता है। यह स्कूल, अपनी स्थापना के बाद से, पिछले अठारह वर्षों में तेज गति से आगे बढ़ा है और इसने पहले से ही कई उल्लेखनीय उपलब्धियां प्राप्त कर रखी है - यह सर्वोत्तम ग्लोबल एमबीए प्रोग्रामों के लिए लगातार रैंक प्राप्त करने वाला सबसे नवोदित स्कूल है , एएसीएसबी और ईक्यूयूआईएस मान्यता प्राप्ति के लिए चुने गए 100 वैश्विक बी-स्कूलों में से एक , एशिया में कार्यकारी शिक्षा देने वाले सबसे बड़े प्रदाताओं में से एक और सर्वाधिक शोध-उत्पादक भारतीय प्रबंधन संस्थान। रिसर्च- ऑरीएन्टेड रेज़ीड़ेंट संकाय वाला जीवंत पूल, अग्रणी वैश्विक बी-स्कूलों के साथ मजबूत शैक्षणिक जुड़ाव और एक प्रभावशाली बोर्ड के समर्थन ने , आईएसबी को उभरते बाजारों में एक प्रमुख वैश्विक बिजनेस स्कूल के रूप में स्थापित करने में मदद किया है। विस्तृत जानकारी के लिए www.isb.edu पर देखें।


    ***


    आरकेमीणा/आरएनएम/एएम/एके

    
    
    (Release ID: 1589941) Visitor Counter : 24
    
    
      Read this release in: English