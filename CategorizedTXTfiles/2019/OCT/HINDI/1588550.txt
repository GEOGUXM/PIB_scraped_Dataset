      निर्वाचन आयोग

      भारत निर्वाचन आयोग ने श्री विनोद जुत्‍शी को असंध विधानसभा चुनावों के लिए विशेष पर्यवेक्षक नियुक्‍त किया
      Posted On: 20 OCT 2019 3:03PM by PIB Delhi


    भारत निर्वाचन आयोग ने भारत निर्वाचन आयोग के पूर्व उप चुनाव आयुक्‍त एवं पर्यटन सचिव श्री विनोद जुत्‍शी (पूर्व आईएएस , राजस्‍थान सेवानिवृत) को सोशल मीडिया में चल रहे वीडियो के आलोक में हरियाणा के करनाल जिले के 23 - असंध विधानसभा चुनाव क्षेत्र के आगामी चुनावों के लिए विशेष पर्यवेक्षक नियुक्‍त किया है। श्री जुत्‍शी से आवश्‍यक सुधारात्‍मक कार्रवाई करने तथा स्‍वतंत्र, निष्‍पक्ष एवं शांतिपूर्ण चुनाव सुनिश्चित करने के लिए तत्‍काल चुनाव क्षेत्र पहुंचने का आग्रह किया गया है।


    श्री जुत्‍शी ने इससे पूर्व राजस्‍थान के मुख्‍य निर्वाचन अधिकारी के रूप में कार्य किया है। उन्‍होंने इसीआई में विभिन्‍न पदों पर भी काम किया है। श्री जुत्‍शी को अप्रैल 2019 में आयोजित हाल के लोकसभा के आम चुनावों के दौरान आंध्र प्रदेश, तेलंगाना एवं त्रिपुरा का विशेष पर्यवेक्षक नियुक्‍त किया गया था।


    ******


    आरकेमीणा/आरएनएम/एएम/एसकेजे/एमबी-3694
    

    
    (Release ID: 1588550) Visitor Counter : 118
    
    
      Read this release in: English , Urdu