      कॉरपोरेट कार्य मंत्रालय

      10वें राष्‍ट्रीय संस्‍कृति महोत्‍सव 2019 का शानदार समापन रीवा में
      Posted On: 19 OCT 2019 8:00PM by PIB Delhi


    जबलपुर और सागर के बाद राष्‍ट्रीय संस्‍कृति महोत्‍सव 2019 अब मध्‍य प्रदेश के अंतिम शहर रीवा में आयोजित किया जा रहा है। एनसीसी ग्राउंड कॉलेज चौराहा , रीवा में चल रहा यह महोत्‍सव कल से शुरू हो रहा है। सभी जोनल सांस्‍कृतिक केन्‍द्रों के कलाकार और स्‍थानीय कलाकारों ने इसके लिए तैयारियां पूरी कर ली है। रीवा में दो दिवसीय 21 अक्‍टूबर , 2019 को समाप्‍त होगा।


    पांच वर्ष से लगातार आयोजित यह महोत्‍सव भारत की समृद्ध , विविध और अनछुई संस्‍कृति से ‘ एक भारत , श्रेष्‍ठ भारत ’ के अंतर्गत राज्‍य के दर्शकों के समूह को प्रभावी तरीके से जोड़ने में प्रमुख भूमिका निभा रहा है। इस महोत्‍सव ने लोकनृत्‍य की विभिन्‍न विधाओं पर नृत्‍य प्रस्‍तुत करने के लिए 400 से अधिक कलाकारों और देश भर के हस्‍तशिल्पियों को एक मंच पर लाने का काम किया है। इस महोत्‍सव में लोगों को परम्‍परागत खानसामों द्वारा विविध व्‍यंजनों का स्‍वाद भी एक ही जगह मिल सकता है।


    रीवा महोत्‍सव में उत्‍तरी जोन सांस्‍कृतिक केन्‍द्र , उदयपुर के हस्‍तशिल्‍पी पोंचू , मोजरी , मोती शिल्‍प , राजस्‍थान की लाख की चूड़ी , ब्‍लॉक प्रिंट : समुद्री सीपियों से बना गोवा का सामान , अजरक प्रिंट टेक्‍नोलॉजी-कच्‍छवी शॉल-गुजरात की कशीदाकारी ; पूर्वी जोनल सांस्‍कृतिक‍ केन्‍द्र , कोलकाता के अंतर्गत बिहार , कृष्‍णा नगर डोल वस्‍तुओं की पेपरमैशी , शांति निकेतन का शिल्‍प , मेदिनी पुर के पट चित्र , लकड़ी का सामान , ओडिशा के रघुराजपुर का शिल्‍प ; दक्षिणी जोन सांस्‍कृतिक केन्‍द्र , तंजावूर के अंतर्गत तमिलनाडु के कोरा ग्रास-हाथ से बने वस्‍त्र-कांचीपुरम सिल्‍क साडि़यां , तेलंगाना का क्रोशिया , पोचमपल्‍ली , कर्नाटक के चेन्‍नपटना के खिलौने , अगरबत्तियां , पुदुचेरी का चमड़े और लकड़ी का सामान प्रदर्शित करेंगे। सभी अन्‍य जोनल सांस्‍कृतिक केन्‍द्र भी अपने सामानों को प्रदर्शित करते हुए स्‍टॉल लगा रहे हैं। संस्‍कृति मंत्रालय के अंतर्गत साहित्‍य अकादमी और सीसीआरटी ने भी अपने प्रकाशनों के स्‍टॉल लगा रहा है। भारतीय कला को बढ़ावा देने के लिए परंपरागत कलाकारों द्वारा बनाई गई पेंटिंगों को प्रदर्शित करने के लिए एक अलग ‘ चित्रकला प्रदर्शनी ’ आयोजित की गई है।


    हस्‍तशिल्‍प के अलावा एक ही छत के नीचे , महाराष्ट्र , नई दिल्ली , पश्चिम बंगाल , मध्य प्रदेश , राजस्थान , गुजरात और अन्य भागीदार राज्यों का परंपरागत जायका बिक्री के लिए रखा गया है। रीवा के लोग अपने दो दिवसीय आयोजन के लिए कल से शुरू होने वाले महोत्सव को देखने के लिए पहले से ही पहुंचने लगे है। उपस्थित दर्शकों को बेहतर अनुभव प्रदान करने के लिए परिसर के अंदर और बाहर तीन एलईडी स्क्रीनों की भी व्यवस्था की गई है।


    कल के प्रमुख आकर्षणों में तबला तालवादक , अनुराधा पाल का तबला वादन , भारत की बेहतरीन ओडिसी शैली की नृत्यांगना गीता महालिक का शास्त्रीय नृत्‍य और मालिनी अवस्थी की लोक-गीत प्रस्तुति शामिल होगी। रीवा महोत्‍सव में ये कलाकार अपनी कला का अद्वितीय प्रदर्शन करेंगे। साथ ही बांसुरी वादक रोनू मजूमदार , प्रशंसित कलाकार तनुश्री शंकर और प्रसिद्ध पार्श्व गायिका अनुराधा पौडवाल राष्ट्रीय संस्कृत महोत्सव के अंतिम दिन प्रस्‍तुति देंगी।


    ******


    आर.के.मीणा/आरएनएम/एएम/केपी/जीआरएस – 3712

    

    
    (Release ID: 1588669) Visitor Counter : 26
    
    
      Read this release in: English