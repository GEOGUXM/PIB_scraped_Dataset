      सूचना और प्रसारण मंत्रालय

      फ्रैंकफर्ट अंतरराष्‍ट्रीय पुस्‍तक मेले के इंडिया पैवेलियन में महात्मा गांधी की 150वीं जयंती पर मल्टीमीडिया प्रदर्शनी का आयोजन
      Posted On: 19 OCT 2019 4:27PM by PIB Delhi


    फ्रैंकफर्ट अंतरराष्‍ट्रीय पुस्‍तक मेले के इंडिया पवेलियन में महात्मा गांधी की 150वीं जयंती पर मल्टीमीडिया प्रदर्शनी का आयोजन किया गया। आज दांडी यात्रा के जरिये महात्मा गांधी के जीवन और दर्शन को प्रस्‍तुत किया गया। इस यात्रा में बड़ी संख्या में लोगों ने भाग लिया जिसे छात्रों और उनके उत्साह ने जीवंत बना दिया।


    फ्रैंकफर्ट अंतरराष्ट्रीय पुस्तक मेले में इंडिया पैवेलियन


    फ्रैंकफर्ट में भारत की महावाणिज्य दूत श्रीमती प्रतिभा पारकर ने इस अवसर पर कहा कि पूरी दुनिया गांधीजी की 150वीं जयंती मना रही है ताकि सत्य और अहिंसा के उनके संदेश पर नए सिरे से जोर दिया जा सके। उन्होंने इस कार्यक्रम में भाग लेने वाले छात्रों को पुरस्कार भी वितरित किए। इस कार्यक्रम के समापन में प्रतिभागियों ने बापू द्वारा दिखाए गए मार्ग पर चलने की वकालत की ताकि दुनिया को एक बेहतर स्थान बनाया जा सके।


    महात्मा गांधी की 150वीं जयंती पर मल्टीमीडिया प्रदर्शनी में प्रतिभागी


    सूचना एवं प्रसारण मंत्रालय हर साल फ्रैंकफर्ट बुक फेयर में भाग लेता है लेकिन इस साल पहली बार मल्टीमीडिया प्रदर्शनी का आयोजन किया गया है। इस वर्ष का पैवेलियन आकर्षण का केंद्र बना हुआ है क्योंकि लोगों को गांधीजी एवं अन्य प्रमुख नेताओं के बारे में जानकारी केवल एक स्क्रीनटच के साथ तत्‍काल मिल रही है।


    फ्रैंकफर्ट अंतरराष्‍ट्रीय पुस्‍तक मेला सबसे बड़ा और महत्वपूर्ण पुस्तक मेला है। इसका आयोजन हर साल अक्टूबर में किया जाता है। इस वर्ष पांच दिवसीय इस मेले का आयोजन 16 से 20 अक्टूबर तक किया गया है।


    ******


    आरकेमीणा/आरएनएम/एएम/एसकेसी/एमबी-3685

    

    
    (Release ID: 1588520) Visitor Counter : 147
    
    
      Read this release in: English , Marathi , Bengali