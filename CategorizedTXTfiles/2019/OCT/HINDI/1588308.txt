      रक्षा मंत्रालय

      किरण उनियाल ने दो व्यक्तिगत गिनीज वर्ल्ड रिकॉर्ड बनाए
      Posted On: 16 OCT 2019 5:43PM by PIB Delhi


    भारतीय सेना में कार्यरत कर्नल की पत्नी श्रीमती किरण उनियाल ने महिला वर्ग में “ तीन मिनट में एक पैर के घुटने से 263 वार ” और “ एक मिनट में बारी-बारी से दोनों घुटनों से 120 वार ” करने के दो व्यक्तिगत गिनीज वर्ल्ड रिकॉर्ड बनाए हैं। इसके पहले इसी वर्ग में 177 वार और 102 वार करने का रिकॉर्ड था। उनके दोनों रिकॉर्डों का लक्ष्य लड़कियों और महिलाओं को आत्म रक्षा के लिए मार्शल आर्ट को प्रोत्साहन देना है। “ तीन मिनट में एक पैर के घुटने से 263 वार ” का रिकॉर्ड बनाने के क्रम में उन्होंने पुरुष वर्ग के 226 वार के मौजूदा रिकॉर्ड को पीछे छोड़ दिया है।


    उल्लेखनीय है कि श्रीमती उनियाल ने “ तीन मिनट में एक हाथ की कोहनी से 466 वार ” करने का पहला व्यक्तिगत गिनीज वर्ल्ड रिकॉर्ड कायम किया था। यह कारनामा जनवरी, 2019 के गिनीज वर्ल्ड रिकॉर्ड के आधिकारिक वीडियो में भी शानदार रिकॉर्ड के रूप में दर्ज किया गया है।


    श्रीमती उनियाल ने अब तक 15 विश्व रिकॉर्ड बनाए हैं, जिनमें मार्शल आर्ट, फिटनेस और सामाजिक कार्य में 10 गिनीज वर्ल्ड रिकॉर्ड शामिल हैं।


    ***


    आरकेमीणा/आरएनएम/एएम/एकेपी/एमएस–36 42


    

    
    (Release ID: 1588308) Visitor Counter : 255
    
    
      Read this release in: English , Urdu