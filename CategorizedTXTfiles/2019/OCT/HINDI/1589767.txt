      रक्षा मंत्रालय

      रक्षामंत्री श्री राजनाथ सिंह ने राष्ट्रीय एकता दिवस पर शपथ दिलाई
      Posted On: 31 OCT 2019 11:49AM by PIB Delhi


    रक्षामंत्री श्री राजनाथ सिंह ने सरदार वल्लभभाई पटेल की 144वीं जयंती के अवसर पर आज नई दिल्ली में रक्षा मंत्रालय के वरिष्ठ सैनिक और असैनिक अधिकारियों के साथ राष्ट्रीय एकता दिवस पर शपथ ली। संयुक्त आधुनिक भारत के निर्माता को याद करते हुए रक्षामंत्री ने अधिकारियों के साथ राष्ट्र की एकता, अखंडता और सुरक्षा की रक्षा करने की शपथ ली।


    स्वतंत्र भारत के पहले गृहमंत्री के रूप में सरदार पटेल ने भारतीय संघ में 560 से अधिक रियासतों को जोड़ने में महत्वपूर्ण भूमिका निभाई। सरकार ने 2014 में उनके जन्मदिन को राष्ट्रीय एकता दिवस के रूप में मनाने का फैसला किया था। रक्षामंत्री ने इस अवसर पर पूर्व प्रधानमंत्री इंदिरा गांधी को उनकी पुण्यतिथि पर भावभीनी श्रद्धांजलि अर्पित की।


    इस अवसर पर सेनाध्यक्ष जनरल बिपिन रावत, रक्षा सचिव डॉ. अजय कुमार, सचिव (भूतपूर्व सैनिक कल्याण) श्रीमती संजीवनी कुट्टी, सचिव (रक्षा वित्त) श्रीमती गार्गी कोल, नौसेना उप प्रमुख वाइस एडमिरल जी.अशोक कुमार और अन्य वरिष्ठ सैनिक और असैनिक अधिकारियों ने भी शपथ ली।


    ***


    आर.के.मीणा/आरएनएम/एएम/केपी/डीए – 3900

    
    
    (Release ID: 1589767) Visitor Counter : 63
    
    
      Read this release in: Bengali , English , Urdu , Marathi