      कृषि एवं किसान कल्‍याण मंत्रालय

      कृषि मंत्री श्री नरेन्‍द्र सिंह तोमर ने पहले ‘भारत अंतर्राष्‍ट्रीय सहकारिता व्‍यापार मेला’ का उद्घाटन किया
      
      सहकारिताएं किसानों की आय दोगुना करने और पांच ट्रिलियन डॉलर की अर्थव्‍यवस्‍था के संबंध में प्रधानमंत्री श्री नरेन्‍द्र मोदी के विज़न को पूरा करने में अहम भूमिका निभायेंगी : श्री तोमर

      Posted On: 11 OCT 2019 5:17PM by PIB Delhi

    कृषि मंत्री श्री नरेन्द्र सिंह तोमर ने आज नई दिल्‍ली के प्रगति मैदान में पहले ‘ भारत अंतर्राष्ट्रीय सहकारिता व्यापार मेला ’ ( आईआईसीटीएफ) का उद्घाटन किया। यह तीन दिवसीय कार्यक्रम आज से शुरू होकर 13 अक्‍टूबर , 2019 तक चलेगा। भारत के 94 प्रतिशत किसान किसी न किसी सहकारी संस्‍थान के सदस्‍य हैं। इसके मद्देनजर आईआईसीटीएफ ने भारत और विदेशों में सहकारिताओं के बीच व्‍यापार को प्रोत्‍साहन देने तथा प्रमुख कृषि उत्‍पादों के निर्यात संवर्धन के जरिये किसानों की आया दोगुनी करने के संबंध में प्रधानमंत्री श्री नरेन्‍द्र मोदी के विज़न के अनुरूप लक्ष्‍य निर्धारित किया है।


    उद्घाटन समारोह में श्री तोमर ने कहा कि आज का दिन भारत की पवित्र धरा पर एक गौरवशाली दिन है। उन्‍होंने कहा कि इस कार्यक्रम का आयोजन एनसीडीसी ने कृषि एवं किसान कल्‍याण मंत्रालय और वाणिज्‍य मंत्रालय के सहयोग से किया है। श्री तोमर ने कहा कि इन तीनों के प्रयासों से आज न केवल भारत की सहकारिताएं बल्कि 35 देशों की सहकारिताएं इसमें हिस्‍सा ले रही हैं। उन्‍होंने कहा कि सहकारिताएं किसानों की आय दोगुना करने और पांच ट्रिलियन डॉलर की अर्थव्यावस्थाआ के संबंध में प्रधानमंत्री श्री नरेन्द्रप मोदी के विज़न को पूरा करने में अहम भूमिका निभायेंगी।


    श्री तोमर ने कहा कि सहकारिता भारतीय मूल्‍यों और संस्‍कृति का एक प्रमुख स्‍तंभ है। उन्‍होंने कहा कि यह आयोजन एक ऐतिहासिक अवसर हैं , जिसमें देश में सहकारिताओं द्वारा सामना की जाने वाली चुनौतियों पर चर्चा होगी। उन्‍होंने अमूल का उदाहरण देते हुए कहा कि यह एक सहकारी संस्‍था है , जिसने बहुत सफलता प्राप्‍त की है।


    ***


    आर.के.मीणा/आरएनएम/एएम/एकेपी/एसएस–353 8


    

    
    (Release ID: 1587860) Visitor Counter : 212
    
    
      Read this release in: English , Urdu