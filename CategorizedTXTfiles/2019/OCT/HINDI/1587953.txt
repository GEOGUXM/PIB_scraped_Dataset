      वित्‍त मंत्रालय

      आयकर विभाग ने गोवा में व्यापारिक समूह के परिसरों में तलाशी अभियान चलाया
      Posted On: 12 OCT 2019 9:46PM by PIB Delhi


    आयकर विभाग ने 10 अक्टूबर 2019 को गोवा में होटल रिजॉर्ट की बिक्री-खरीद में शामिल दो समूहों के छह परिसरों में तलाशी अभियान चलाया।


    इनमें से एक समूह गोवा में बड़ी संपत्ति का स्‍वामी है , जिस पर एक पांच सितारा रिजॉर्ट परियोजना बनाई जा रही है। यह समूह मुख्य रूप से होटल और अतिथि सत्‍कार , अचल संपत्ति और निर्माण में संलग्‍न है। खरीदार , दिल्ली स्थित कंपनियों का समूह है , जो कैटरिंग , रेस्तरां और होटल व्यवसाय में संलग्‍न है।


    तलाशी अभियान समाप्‍त हो चुका है। इस अभियान के परिणामस्वरूप 4.39 करोड़ रुपये की अघोषित परिसंपत्ति जब्त की गई , जिसमें 2.55 करोड़ रुपये की अघोषित नकदी और 1.84 करोड़ रुपये के आभूषण / कीमती सामान शामिल है। समूह ने अघोषित आय प्रस्‍तुत करते हुए कुल 124.41 करोड़ रुपये की राशि का खुलासा किया और करों का तत्‍काल भुगतान करने भी प्रतिबद्धता व्‍यक्‍त की है।


    ****


    आरकेमीणा / आरएनएम / एएम / आरके - 35 57

    
    
    (Release ID: 1587953) Visitor Counter : 71
    
    
      Read this release in: English