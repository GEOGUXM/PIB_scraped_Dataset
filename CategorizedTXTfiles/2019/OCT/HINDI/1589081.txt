      ग्रामीण विकास मंत्रालय

      नरेंद्र सिंह तोमर ने नए ग्रामीण विकास भवन की आधारशिला रखी
      Posted On: 22 OCT 2019 7:19PM by PIB Delhi


    केंद्रीय ग्रामीण विकास , पंचायती राज , कृषि और किसान कल्याण मंत्री , नरेंद्र सिंह तोमर ने आज नई दिल्ली अवस्थित के.जी. मार्ग पर ग्रामीण विकास भवन के निर्माण का आधारशिला रखा। इस अवसर पर साध्वी निरंजन ज्योति , ग्रामीण विकास राज्य मंत्री , ग्रामीण विकास विभाग के सचिव, श्री अमरजीत सिन्हा , और ग्रामीण विकास मंत्रालय , पंचायती राज मंत्रालय और सीपीडब्लूडी के अन्य वरिष्ठ अधिकारी भी मौजुद थे। यह भवन, ग्रामीण विकास मंत्रालय , पंचायती राज मंत्रालय और पेयजल और स्वच्छता विभाग के मंत्रियों , सचिवों , और अधिकारियों के कार्यालयों को जगह प्रदान करेगा।


    इस भवन के निर्माण में 2 तहखाने , ग्राउंड फ्लोर और 9 ऊपरी मंजिलों को बनाया जाएगा। इस भवन में हरी-भरी सुविधाएँ , बारिश के जल का संचयन , सौर ऊर्जा संयंत्र और अन्य आधुनिक सुविधाओं को प्रदान किया जाएगा। इसके बेसमेंट में लगभग 570 कारों के पार्किंग की व्यवस्था होगी। इस भवन में एक अत्याधुनिक ऑडिटोरियम होगा जिसके शीर्ष तल पर कैफेटेरिया के साथ ही 500 लोगों के बैठने की क्षमता होगी, साथ ही एटीएम, बैंक, केंद्रीय भंडार जैसी सामान्य सुविधाएं ग्राउंड फ्लोर पर प्रदान किया जाएगा।


    इस कार्य का निष्पादन केंद्रीय लोक निर्माण विभाग द्वारा किया जाएगा। इस परियोजना के लिए स्वीकृत राशि 361.60 करोड़ रूपया है। इस प्रस्तावित भवन के निर्माण में जीआरआइएचए के मानकों का पूरा ख्याल रखा जाएगा और जुलाई , 2021 तक इस भवन का निर्माण कर लिया जाएगा।


    ***


    आर . के . मीणा / आरएनएम / एएम / एएल -3782

    
    
    (Release ID: 1589081) Visitor Counter : 28
    
    
      Read this release in: English , Urdu