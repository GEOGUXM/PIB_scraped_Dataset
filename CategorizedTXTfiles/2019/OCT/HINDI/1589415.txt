      प्रधानमंत्री कार्यालय

      सऊदी अरब प्रस्थान से पूर्व प्रधानमंत्री का वक्‍तव्‍य
      Posted On: 28 OCT 2019 8:19PM by PIB Delhi


    29 अक्टूबर , 2019 को मैं एक दिन की आधिकारिक यात्रा के लिए सऊदी अरब की यात्रा कर रहा हूं। यह यात्रा सऊदी अरब के शाह सलमान बिन अब्दुल अज़ीज़ अल-सऊद के निमंत्रण पर रियाद में आयोजित होने वाली तृतीय भविष्‍यगत निवेश पहल बैठक के पूर्ण सत्र में शामिल होने के लिए है।


    रियाद की यात्रा के दौरान , मैं सऊदी अरब के शाह के साथ द्विपक्षीय विचार-विमर्श करूंगा। मैं सऊदी अरब के क्राउन प्रिंस , एचआरएच मोहम्मद बिन सलमान के साथ अपनी बैठक के दौरान द्विपक्षीय सहयोग के अलावा आपसी हित के क्षेत्रीय और वैश्विक मुद्दों के कई मामलों पर विचार-विमर्श करूंगा।


    भारत और सऊदी अरब के बीच पारंपरिक रूप से घनिष्ठ और मैत्रीपूर्ण संबंध रहे हैं। सऊदी अरब भारत की ऊर्जा आवश्यकताओं के लिए सबसे बड़े और विश्वसनीय आपूर्तिकर्ताओं में से एक है।


    फरवरी 2019 में नई दिल्ली की अपनी यात्रा के दौरान क्राउन प्रिंस ने भारत में प्राथमिकता के क्षेत्रों में 100 बिलियन अमेरिकी डॉलर से अधिक के निवेश की प्रतिबद्धता जताई थी।


    रक्षा , सुरक्षा , व्यापार , संस्कृति , शिक्षा और लोगों से लोगों के बीच आपसी संपर्क जैसे विषय सऊदी अरब के साथ द्विपक्षीय सहयोग के अन्य महत्वपूर्ण क्षेत्रों में शामिल हैं।


    यात्रा के दौरान , सामरिक भागीदारी परिषद की स्थापना के लिए समझौता , भारत-सऊदी अरब की सामरिक भागीदारी को एक नए स्तर पर आगे बढ़ाएगा।


    मैं तृतीय भविष्‍यगत निवेश पहल बैठक में अपनी भागीदारी को लेकर भी आशा‍न्वित हूं , जहां मैं भारत में वैश्विक निवेशकों के लिए बढ़ते व्यापार और निवेश के अवसरों के संबंध में वार्तालाप करूंगा क्योंकि देश 2024 तक 5 ट्रिलियन डॉलर की अर्थव्यवस्था बनने की दिशा में आगे कदम बढ़ा चुका है।


    ***


    आरकेमीणा/आरएनएम/एए म / एसएस / एसके – 3844

    
    
    (Release ID: 1589415) Visitor Counter : 142
    
    
      Read this release in: English , Urdu , Marathi , Bengali , Punjabi , Tamil