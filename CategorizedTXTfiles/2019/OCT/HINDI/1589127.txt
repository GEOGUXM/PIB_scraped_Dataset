      कॉरपोरेट कार्य मंत्रालय

      सीसीआई ने प्रतिस्पर्धा अधिनियम, 2002 की धारा 31(1) के तहत जोमेई इन्वेस्टमेंट्स लिमिटेड द्वारा आदित्य बिड़ला कैपिटल लिमिटेड में 4.15 प्रतिशत हिस्सेदारी खरीदे जाने को मंजूरी दी
      Posted On: 24 OCT 2019 5:49PM by PIB Delhi


    भारतीय प्रतिस्पर्धा आयोग (सीसीआई) ने जोमेई इन्वेस्टमेंट्स लिमिटेड (जेआईएल) द्वारा आदित्य बिड़ला कैपिटल लिमिटेड (एबीसीएल) में 4.15 प्रतिशत हिस्सेदारी खरीदे जाने को मंजूरी दे दी है।


    एक विशेष कंपनी ‘ जेआईएल ’ पर एडवेन्ट इंटरनेशनल जीपीई IX लिमिटेड पार्टनरशिप का पूर्ण स्वामित्व है, जो एडवेन्ट इंटरनेशनल कॉरपोरेशन द्वारा प्रबंधित एक फंड है।


    एबीसीएल दरअसल आदित्य बिड़ला ग्रुप के वित्तीय सेवा व्यवसायों के लिये होल्डिंग कंपनी है। एबीसीएल ने अपनी सहयोगी कंपनियों और संयुक्त उद्यमों के जरिये विभिन्न व्यवसायों में अपनी मौजूदगी दर्ज करा रखी है। इनमें गैर-बैंकिंग वित्तीय क्षेत्र , परिसंपत्ति प्रबंधन , जीवन बीमा , आवास वित्त , स्वास्थ्य बीमा , सामान्य बीमा ब्रोकिंग , संपदा प्रबंधन , इक्विटी , मुद्रा एवं कमोडिटी ब्रोकिंग , पेंशन फंड प्रबंधन और परिसंपत्ति पुनर्निर्माण के व्यवसाय शामिल हैं।


    *****


    आर.के.मीणा/आरएनएम/एएम/आरआरएस/एम - 3788
    

    
    (Release ID: 1589127) Visitor Counter : 74
    
    
      Read this release in: English , Urdu