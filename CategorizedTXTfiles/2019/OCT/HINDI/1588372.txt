      रक्षा मंत्रालय

      एक्स ईस्टर्न ब्रिज - V
      Posted On: 17 OCT 2019 3:29PM by PIB Delhi


    ​​​​​ भारतीय वायु सेना, रॉयल एयरफोर्स ओमान (आरएएफओ) के साथ एक्स ईस्टर्न ब्रिज - V नामक द्विपक्षीय संयुक्त अभ्यास में भाग ले रही है। यह अभ्यास एयरफोर्स बेस मसीरा में 17 से 26 अक्तूबर, 2019 तक आयोजित किया जाएगा। पिछला अभ्यास एक्स ईस्टर्न ब्रिज - I V जामनगर में 2017 में आयोजित किया गया था। पहली बार मिग-29 लड़ाकू विमान भारत से बाहर किसी अंतर्राष्ट्रीय अभ्यास में भाग लेगा।


    भारतीय वायु सेना के बेड़े में शामिल मिग-29 और सी-17 विमान, मिग-29 रॉयल एयरफोर्स ओमान के यूरोफाइटर टाइफून, एफ-16 और हॉक के साथ युद्ध अभ्यास में भाग लेंगे। इस अभ्यास से दोनों वायुसेनाओं के बीच आपसी परिचालन के दौरान अंतरसंक्रियता में बढ़ोत्तरी होगी और इससे एक-दूसरे की श्रेष्ठ प्रक्रियाओं को जानने का अवसर उपलब्ध होगा।


    इस अभ्यास में भारतीय वायुसेना की भागीदारी से व्यावसायिक बातचीत, अनुभव आदान-प्रदान और परिचालन जानकारी को भी बढ़ावा मिलेगा। द्विपक्षीय संबंधों को मजबूत करने के अलावा इससे वायुसैनिकों को अंतर्राष्ट्रीय माहौल में परिचालन करने का एक अच्छा अवसर भी उपलब्ध होगा।


    ***


    आर.के.मीणा/आरएनएम/एएम/आईपीएस/डीए - 36 56

    
    
    (Release ID: 1588372) Visitor Counter : 427
    
    
      Read this release in: English , Urdu , Bengali