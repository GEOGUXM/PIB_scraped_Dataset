      गृह मंत्रालय

      श्री जी. किशन रेड्डी ने उग्रवाद से निपटने और राज्य पुलिस बल के आधुनिकीकरण में मणिपुर को केंद्र का पूरा समर्थन देने का आश्वासन दिया
      Posted On: 22 OCT 2019 6:18PM by PIB Delhi


    केंद्रीय गृह राज्यमंत्री श्री जी. किशन रेड्डी ने पूर्वोत्तर की अपनी यात्रा के अंतिम दिन आज इम्फाल के मंत्रीपुखरी में असम राइफल्स के दक्षिणी मुख्यालय का दौरा किया जहां उन्होंने सुरक्षा तैयारियों के साथ-साथ सुरक्षा बल कर्मियों के लिए उपलब्ध सुविधाओं की भी समीक्षा की।


    यहां सैनिकों और वरिष्ठ अधिकारियों से बात करते हुए श्री रेड्डी ने विद्रोही समूहों को नियंत्रित करने में असम राइफल्स की भूमिका , उनकी संचालन उपलब्धियों , खेल और एडवेंचर के क्षेत्र में सफलता और पूर्वोत्तर क्षेत्र में शांति व सद्भाव सुनिश्चित करने की दिशा में सेना द्वारा निभाई गई भूमिका की प्रशंसा की।


    मंत्री महोदय ने कहा कि असम राइफल्स के कर्मियों को उनकी वीरता , प्रतिबद्धता और निस्वार्थ सेवा की वजह से पूर्वोत्तर के लोगों का मित्र माना जाता है। श्री रेड्डी ने उन वीर सैनिकों को सलाम किया जिन्होंने राष्ट्र की सेवा में सर्वोच्च बलिदान दिया और उन्हें आश्वासन दिया कि सैनिकों और उनके परिवारों का कल्याण हमेशा उनके दिल के करीब रहेगा।


    श्री रेड्डी ने इम्फाल में मुख्यमंत्री सचिवालय में मणिपुर के मुख्यमंत्री के साथ एक सुरक्षा समीक्षा बैठक की सह-अध्यक्षता की। बैठक में केंद्रीय और राज्य सशस्त्र पुलिस बलों के कई वरिष्ठ अधिकारियों ने हिस्सा लिया जिनमें मणिपुर के मुख्य सचिव और डीजीपी भी शामिल थे। यह पाया गया कि राज्य में सुरक्षा स्थिति में 2018 के बाद से काफी सुधार हुआ है क्योंकि यहां उग्रवाद संबंधी घटनाओं में 24 प्रतिशत तक की गिरावट देखी गई है।


    श्री रेड्डी ने उग्रवाद से निपटने , राज्य पुलिस बल के आधुनिकीकरण , आधुनिकीकरण के लिए विभिन्न मदों के प्रावधान और जहां भी ज़रूरत हो वहां केंद्रीय सशस्त्र पुलिस बलों की तैनाती के लिए मणिपुर को केंद्र सरकार का पूर्ण समर्थन देने का आश्वासन दिया।


    ***


    आर . के . मीणा / आरएनएम / एएम / जीएसबी-3777

    
    
    (Release ID: 1589067) Visitor Counter : 15
    
    
      Read this release in: English , Urdu