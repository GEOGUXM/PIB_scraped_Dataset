      संस्‍कृति मंत्रालय

      केंद्रीय संस्कृति एवं पर्यटन राज्य मंत्री (स्‍वतंत्र प्रभार) श्री प्रहलाद सिंह कल नई दिल्ली में "डिजिटल भारत डिजिटल संस्कृति" कार्यक्रम में सीसीआरटी ई-पोर्टल और यूट्यूब चैनल का उद्घाटन करेंगे
      Posted On: 20 OCT 2019 4:38PM by PIB Delhi


    केंद्रीय संस्कृति और पर्यटन राज्य मंत्री (स्‍वतंत्र प्रभार) श्री प्रहलाद सिंह कल दिल्ली के द्वारका स्थित सीसीआरटी हेड क्वाटर में राष्ट्रीय सांस्कृतिक संसाधन और प्रशिक्षण केंद्र (संस्कृति मंत्रालय) द्वारा आयोजित “ डिजिटल भारत - डिजिटल संस्कृत ” कार्यक्रम में भाग लेंगे। भारत को एक नए डिजिटल शिखर पर ले जाने और हमारी संस्कृति को बढ़ावा देने के उद्देश्य से केंद्रीय मंत्री सीसीआरटी ई-पोर्टल और यूट्यूब चैनल (रूट्स 2 रूट्स से सहायता के साथ) का उद्घाटन करेंगे।


    भारत के अल्‍प ज्ञात स्थानों और उनकी ग्रामीण एवं अर्ध-शहरी संस्कृति के अज्ञात पहलुओं का पता लगाने और समझने के लिए सीसीआरटी ने "अनटोल्ड टेल्स ऑफ इंडियाज़ सिटीज" श्रृंखला नाम से पुस्तकों का प्रकाशन शुरू किया है। श्री जीवन सिंह ठाकुर द्वारा लिखित और सीसीआरटी द्वारा इस श्रृंखला में प्रकाशित ‘ देवास की सांस्कृतिक परम्परा ’ नामक इस पुस्तक का विमोचन केन्‍द्रीय मंत्री द्वारा किया जाएगा।


    विभिन्न क्षेत्रीय संस्कृतियों का ज्ञान भारतीय परंपराओं की समझ उपलब्‍ध कराता है। सीसीआरटी ने इस उद्देश्य के साथ एक वृत्‍तचित्र "रहस" का निर्माण किया है। इस कार्यक्रम में छत्तीसगढ़ की रासलीला पर आधारित सीसीआरटी द्वारा निर्मित और श्री सुनील शुक्ला द्वारा निर्देशित फिल्म ' रहस ' की एक संक्षिप्त प्रस्तुति होगी। कार्यक्रम में सीसीआरटी के छात्रवृत्ति धारकों द्वारा सांस्कृतिक प्रदर्शन किए जाएंगे जिसमें नृत्य , संगीत और गायन की लाइव प्रस्तुति शामिल होगी। स्वागत भाषण सीसीआरटी चेयरपर्सन डॉ. हेमलता एस मोहन द्वारा दिया जाएगा जबकि निदेशक प्रभारी श्री ऋषि कुमार वशिष्ठ इस अवसर पर उपस्थित रहेंगे।


    ******


    आरकेमीणा/आरएनएम/एएम/एसकेजे/एमबी-3697

    

    
    (Release ID: 1588555) Visitor Counter : 178
    
    
      Read this release in: English