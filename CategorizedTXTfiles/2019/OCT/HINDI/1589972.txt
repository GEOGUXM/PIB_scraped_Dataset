      राष्ट्रपति सचिवालय

      राष्‍ट्रपति ने भारतीय प्रौद्योगिकी संस्‍थान दिल्‍ली के लिए दान कोष (ऐन्‍डोमेन्‍ट फंड) का शुभारंभ किया
      Posted On: 31 OCT 2019 6:43PM by PIB Delhi


      राष्‍ट्रपति श्री रामनाथ कोविंद ने आज राष्‍ट्रपति भवन में भारतीय प्रौद्योगिकी संस्‍थान , दिल्‍ली के ऐन्‍डोमेन्‍ट फंड का शुभारंभ किया।


      इस अवसर पर राष्‍ट्रपति ने कहा कि पिछले कुछ समय से वृत्तिदान वैश्विक रूप से शैक्षणिक संस्‍थानों की वित्‍तीय स्थिति का अभिन्‍न अंग बन गया है। हालांकि हम अभी भी हार्वर्ड , येल और कोलंबिया जैसे संस्‍थानों को मिलने वाले ऐन्‍डोमेन्‍ट फंड की बड़ी राशियों और महत्‍व से दूर हैं। यह इस दिशा में उठाया गया पहला उचित कदम है। ऐन्‍डोमेन्‍टस के माध्‍यम से पूर्व छात्र न केवल अपने संस्‍थान की बल्कि भविष्‍य की पीढियों के छात्रों की भी सहायता और वित्‍त पोषण कर रहे हैं।


      राष्‍ट्र‍पति ने कहा कि किसी उपहार को सम्‍मान देने का सबसे अच्‍छा तरीका यही है कि उसका सर्वोत्‍तम उपयोग किया जाए। नवीनतम क्‍यूएस विश्‍व विश्‍वविद्यालयों की विश्‍व रैकिंग में भारतीय प्रौद्योगिकी संस्‍थान , दिल्‍ली का 182वां स्‍थान था। अगर इसे दुनिया के शीर्ष संस्‍थानों में से एक बनाना है तो इसमें सुधार करने की बहुत गुंजाइश है। संस्‍थान में अंतर्राष्‍ट्रीय अनुभव वाली संकाय की संख्‍या में बढ़ोतरी करने की जरूरत है। इसके अलावा परिसर , पाठ्यक्रम सामग्री और अनुसंधान सुविधाओं को पूरी तरह विश्‍व स्‍तर की बनाने के लिए इसके बुनियादी ढांचे को अपग्रेड करने की आवश्‍यकता है। उन्‍होंने उम्‍मीद जताई कि संस्‍थान इन क्षेत्रों में परिवर्तन लाने के लिए पूर्व छात्रों द्वारा दिए जा रहे बहुमूल्‍य योगदान का अच्‍छा उपयोग करेगा।


      राष्‍ट्रपति ने कहा कि पूर इतिहास में शिक्षण संस्‍थान हमारी संस्‍कृति के प्रमुख स्‍तंभ रहे हैं। समाज और लोगों के जीवन को समृद्ध बनाने के तरीकों का मार्ग दिखाने वाले विश्‍वविद्यालयों की परंपरा रही है। उन्‍होंने सभी लोगों से आग्रह किया कि वे समाज के कम भाग्‍यशाली तबकों के लाभ के लिए अपने समय की कुछ राशि समर्पित करें। उन्‍होंने यह भी कहा कि इससे दिव्‍यांगजनों का सशक्‍तिकरण या बेसहारा महिलाओं का पुनर्वास या संकटग्रस्‍त बच्‍चों की मदद हो सकती है। कारण कोई भी हो इससे फर्क नहीं पड़ता केवल इच्‍छाशक्ति ही अंतर पैदा कर सकती है।


      राष्‍ट्रपति का भाषण पढ़ने के लिए यहां क्लिक करें


      ***


      आरकेमीणा / आरएनएम / एएम / आईपीएस / एनएम - 3 933


    

    
    (Release ID: 1589972) Visitor Counter : 58
    
    
      Read this release in: English , Urdu