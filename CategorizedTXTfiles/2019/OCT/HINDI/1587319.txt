      आवास एवं शहरी कार्य मंत्रालय

      सीपीडब्ल्यूडी चंडीगढ़ के टूरिंग ऑफिसर्स एवं जीपीआरए आवास का निर्माण करेगा
      
      परियोजना स्थल पर जवाबदेही और जिम्मेदारी सुनिश्चित करने के लिए कार्य सूची को सरल बनाया गया हैः प्रभाकर सिंह
      
      सीपीडब्ल्यूडी पूरी तरह से कम्प्यूटरीकृत एवं स्वचालित एवं ईआरपी पर ध्यान केन्द्रित करता है ताकि पर्यावरण-अनुकूल विकास और दिव्यांगजनों की पहुंच सुनिश्चित हो सके

      Posted On: 04 OCT 2019 5:45PM by PIB Delhi

    केन्द्रीय लोक निर्माण विभाग (सीपीडब्ल्यूडी) के महानिदेशक श्री प्रभाकर सिंह, ने आज चंडीगढ़ के सेक्टर-38 बी में टूरिंग ऑफिसर्स अकोमोडेशन एवं जनरल पूल रेजिडेंशल अकोमोडेशन (जीपीआरए) की आधारशिला रखी। सीपीडब्ल्यूडी 19.64 करोड़ रुपये की लागत से टूरिंग ऑफिसर्स अकोमोडेशन का निर्माण करेगा और टाइप- IV के 28 और टाइप- VI के 14 क्वार्टरों सहित जनरल पूल रेजिडेंशल अकोमोडेशन का निर्माण 34.61 करोड़ रुपये की लागत से किया जायेगा।


    इस अवसर पर अधिकारियों को संबोधित करते हुए श्री प्रभाकर सिंह ने कहा कि लोक निर्माण कार्यों पर ध्यान केन्द्रित करें और कचरे को संसाधनों में परिवर्तित करने के लिए अधिक सक्रिय, रचनात्मक, अभिनव बनें और दूसरों के लिए प्रेरणा का एक उदाहरण बनें। उन्होंने व्यवहार परिवर्तन पर जोर देते हुए कहा कि परियोजना स्थल पर जवाबदेही और जिम्मेदारी सुनिश्चित करने के लिए कार्य सूची को सरल बनाया गया। उन्होंने कहा कि सीपीडब्ल्यू को पूरी तरह से कम्प्यूटरीकृत एवं स्वचालित किया गया है और एंटरप्राइज रिसोर्स प्लानिंग (ईआरपी) को पर्यावरण-अनुकूल, सर्वांगीण विकास और दिव्यांगजनों की पहुंच सुनिश्चित करने के लिए केंद्रित किया गया है।


    टूरिंग ऑफिसर्स अकोमोडेशन में अधिकारियों के लिए 2 वीआईपी सूट, 10 दो बिस्तरों वाला गेस्ट रूम एवं 2 शयनकक्ष (प्रत्येक में 6 बिस्तर), ड्राइवर और अन्य कर्मियों के लिए 1 शयनकक्ष (6 बिस्तर), भू-तल पर लॉन्ज, किचन एवं डाइनिंग, पहली मंजिल पर मल्टीपर्पस हॉल, बेसमेंट में 53 वाहनों के लिए पार्किंग सुविधा होगी। यह भवन पूरी तरह से सीसीटीवी कैमरों और ईपीबीएएक्स सिस्टम से युक्त होगा। इस भवन में एक और मंजिला जोड़ने का प्रावधान रखा गया है।


    टाइप - IV के 28 और टाइप - VI के 14 क्वार्टरों सहित जनरल पूल रेजिडेंशल अकोमोडेशन दो ब्लॉक (एक ब्लॉक ग्राउंड+ 3 और एक ब्लॉक ग्राउंड +2) में विभाजित होगा। इस भवन में वाहनों की पार्किंग के लिए कॉमन बेसमेंट होगा। प्रत्येक ब्लॉक में 13 व्यक्तियों वाली 4 लिफ्ट होंगी।


    दोनों भवनों का निर्माण ग्रीन बिल्डिंग मानकों के साथ होगा। दोनों भवनों का डिजाइन भूकंपीय क्षेत्र- IV के लिहाज से लिए भूकंप रोधी बनाया जाएगा।


    आर.के.मीणा/आरएनएम/एएम / एसके-3445


    

    
    (Release ID: 1587319) Visitor Counter : 105
    
    
      Read this release in: English