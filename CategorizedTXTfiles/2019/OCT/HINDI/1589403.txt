      सड़क परिवहन एवं राजमार्ग मंत्रालय

      डॉ. सुखबीर सिंह संधू ने भारतीय राष्‍ट्रीय राजमार्ग प्राधिकरण के अध्‍यक्ष के रूप में कार्यभार ग्रहण किया
      Posted On: 28 OCT 2019 5:48PM by PIB Delhi


    डॉ. सुखबीर सिंह संधू ने आज भारतीय राष्‍ट्रीय राजमार्ग प्राधिकरण के अध्‍यक्ष के रूप में कार्यभार ग्रहण कर लिया। डॉ. संधू वर्ष 1988 बैच के उत्तराखंड कैडर के आईएएस अधिकारी हैं जिन्‍होंने केन्‍द्र सरकार , उत्तराखंड सरकार, उत्तर प्रदेश सरकार और पंजाब सरकार में कई महत्‍वपूर्ण पदों पर कार्य किया है।


    डॉ. संधू ने सरकारी मेडिकल कॉलेज , अमृतसर से एमबीबीएस किया है और उन्‍होंने गुरु नानक देव विश्‍वविद्यालय, अमृतसर से इतिहास में स्नातकोत्तर किया। डॉ. संधू एक विधि स्‍नातक भी हैं।


    वर्तमान पदभार संभालने से पहले डॉ. संधू भारत सरकार के उच्‍च शिक्षा विभाग में अपर सचिव थे जहां उन्‍होंने तकनीकी शिक्षा की देख-रेख की थी।


    डॉ. संधू को राज्य सड़कों , बुनियादी ढांचागत विकास, पीपीपी परियोजनाओं, वित्त, शहरी विकास, पर्यावरण, स्वास्थ्य एवं परिवार कल्याण, पर्यटन, राजस्व प्रशासन, ग्रामीण विकास, विद्युत, नवीन एवं नवीकरणीय ऊर्जा, सूचना प्रौद्योगिकी, उद्योग और विज्ञान व प्रौद्योगिकी के क्षेत्र में व्‍यापक अनुभव है।


    ***


    आर.के.मीणा/आरएनएम/एएम/आरआरएस/वीके –3843

    
    
    (Release ID: 1589403) Visitor Counter : 322
    
    
      Read this release in: English , Urdu , Marathi , Punjabi