      कॉरपोरेट कार्य मंत्रालय

      सीसीआई ने हुंडई मोटर कंपनी और किया मोटर्स कॉरपोरेशन द्वारा एएनआई टेक्‍नोलॉजीज प्राइवेट लिमिटेड और ओला इलेक्ट्रिक मोबिलिटी प्राइवेट लिमिटेड की हिस्‍सेदारी खरीदे जाने को मंजूरी दी
      Posted On: 30 OCT 2019 6:51PM by PIB Delhi


    प्रस्‍तावित शेयर खरीद हुंडई मोटर कंपनी (एचएमसी) और किया मोटर्स कॉरपोरेशन (केएमसी) द्वारा एएनआई टेक्‍नोलॉजीज प्राइवेट लिमिटेड और ओला इलेक्ट्रिक मोबिलिटी प्राइवेट लिमिटेड (ओईएम) में इक्विटी हिस्‍सेदारी खरीदे जाने से संबंधित है। भारतीय प्रतिस्‍पर्धा आयोग (सीसीआई) ने प्रतिस्‍पर्धा अधिनियम , 2002 की धारा 31(1) के तहत इस हिस्‍सेदारी खरीद को मंजूर दी है।


    एचएमसी और केएमसी दरअसल हुंडई मोटर ग्रुप (एचएमजी) का हिस्‍सा हैं , जो विश्‍व के अनेक देशों में ऑटोमोबाइल, संबंधित कलपुर्जे के विनिर्माण एवं वितरण, विक्रय-बाद सेवा, अनुसंधान के साथ-साथ ऑटोमोटिव इंजीनियरिंग के विकास कार्यों में संलग्‍न हैं।


    भारत में एचएमसी मुख्‍यत: अपनी सहायक कंपनी हुंडई मोटर्स इंडिया लिमिटेड के जरिए संचालन करती है। वहीं, केएमसी भारत में अपनी सहायक कंपनी किया मोटर्स इंडिया प्राइवेट लिमिटेड के जरिए अपना परिचालन करती है।


    एएनआई एक राइड-शेयरिंग कंपनी है, जो ग्राहकों और ड्राइवर-साझेदारों के लिए शहरी परिवहन को एक ऑनलाइन प्‍लेटफॉर्म पर एकीकृत करती है, जिससे सुविधाजनक, पारदर्शी एवं त्‍वरित सेवा मुहैया कराना संभव हो पाता है। ओईएम फिलहाल अपने परिचालन के आरंभिक चरण में है और यह मुख्‍यत: इलेक्ट्रिक वाहनों की वैल्‍यू चेन में परिचालन की मंशा रखती है और इसका फोकस चार्जिंग से जुड़े बुनियादी ढांचे के बाजार पर है।


    प्रतिस्‍पर्धा आयोग ने प्रस्‍तावित शेयर खरीद को मंजूरी दे दी है। इसके लिए सीसीआई (विलय से संबंधित लेन-देन के संबंध में प्रक्रिया) नियम, 2011 के नियमन 19(2) के तहत एचएमसी और केएमसी द्वारा प्रस्‍तावित संशोधनों को ध्‍यान में रखना होगा।


    ***


    आरकेमीणा/आरएनएम/एएम/आरआरएस/वाईबी-3903

    
    
    (Release ID: 1589819) Visitor Counter : 18
    
    
      Read this release in: English