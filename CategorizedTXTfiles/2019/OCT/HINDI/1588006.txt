      कृषि एवं किसान कल्‍याण मंत्रालय

      पहले भारत अंतर्राष्ट्रींय सहकारी व्याापार मेले (आईआईसीटीएफ) में 35 देशों ने भाग लिया
      
      सरदार पटेल ने सहकारी क्षेत्र की आधारशिला रखी थी; सहकारी क्षेत्र को स्वा-नियमन से आगे बढ़ना चाहिए : श्री पीयूष गोयल
      Posted On: 13 OCT 2019 7:57PM by PIB Delhi


    केन्‍द्रीय वाणिज्‍य एवं उद्योग मंत्री श्री पीयूष गोयल ने सहकारी क्षेत्र में अनुशासन और व्‍यावसायिक दृष्टिकोण अपनाने का आह्वान किया। आज नई दिल्‍ली में भारत अंतर्राष्‍ट्रीय सहकारी व्यापार मेले (आईआईसीटीएफ) के समापन-सत्र को संबोधित करते हुए उन्‍होंने कहा कि सहकारी आंदोलन की आधाशिला सरदार पटेल ने रखी थी। उन्‍होंने प्रसन्‍नता व्‍यक्‍त करते हुए कहा कि मेले में 35 ,000 से अधिक लोगों ने भाग लिया और 4,000 से अधिक व्‍यापार से संबंधित पूछताछ की गई। मेले में राज्‍यपालों, मुख्‍यमंत्रियों, विदेश के गणमान्‍य व्‍यक्तियों ने भी भाग लिया। उन्‍होंने कहा कि सहकारी क्षेत्र के विकास के लिए एक अंतर्राष्‍ट्रीय कार्य योजना तैयार की जानी चाहिए। उन्‍होंने ई-कामर्स प्‍लेटफार्म के माध्‍यम से स्‍थानीय उत्‍पादों के विपणन के तरीके भी सुझाये।


    पूरी दुनिया में एक अरब से अधिक लोग सहकारी संगठनों के सदस्‍य हैं। विश्‍व में 30 लाख सहकारी संगठन है और दुनिया की लगभग 12 प्रतिशत आबादी सहकारी संगठनों से जुड़ी हुई है। विश्‍व की 13 प्रतिशत जनसंख्‍या वित्‍त सहकारी संगठनों से जुड़ी है , ज‍बकि कुल कृषि उपज का 50 प्रतिशत, कृषि सहकारी संगठनों द्वारा पैदा किया जाता है।


    तीन दिवसीय आईआईसीटीएफ में 75 सहमति-पत्रों पर हस्‍ताक्षर हुए। सहकारी व्‍यापार का वैश्वीकरण , सहकारी बैंकिंग व वित्‍तीय समावेश, सहकारी संगठनों के जरिये युवा और महिलाओं का सशक्तिकरण, सहकारी संगठनों के जरिये खाद्य प्रसंस्‍करण, सहकारी संगठनों के जरिये कृषि तकनीक तथा पर्यावरण अनुकूल कृषि, डेयरी सहकारी संगठन आदि विषयों पर विभिन्‍न सत्रों का आयोजन किया गया।


    स्‍टार्टअप इंडिया और स्‍टैंडअप इंडिया कार्यक्रमों के समान राष्‍ट्रीय सहकारी विकास निगम (एनसीडीसी) ने युवाओं को ध्‍यान में रखकर युवा सहकार-सहकारी उद्यमिता सहायता व नवाचार योजना तैयार की है। आईआईसीटीएफ मेले में इस योजना की शुरूआत की गई। सहकार भारती ने सहकारी संगठनों के उत्‍पादों के विपणन व ब्रांडिंग के लिए ‘सिम्‍पली देशी’ ब्रांड को लांच किया।


    ***


    आर.के.मीणा/आरएनएम/एएम/जेके/एसएस –3572


    
    

    
    (Release ID: 1588006) Visitor Counter : 145
    
    
      Read this release in: English