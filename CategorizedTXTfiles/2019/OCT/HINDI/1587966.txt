      सड़क परिवहन एवं राजमार्ग मंत्रालय

      श्री नितिन गडकरी कल एक राष्ट्र एक फास्टैग पर सम्मेलन का उद्घाटन करेंगे
      
      देश भर में यूनीफायड इलेक्ट्रॉनिक टोलिंग सौल्युशन का रास्ता प्रशस्त करने के लिए एमओयू पर हस्ताक्षर किए जाएंगे
      
      फास्टैग को ई-वे बिल सिस्टम के साथ भी समेकित किया जाएगा
      Posted On: 13 OCT 2019 5:10PM by PIB Delhi


    केन्द्रीय सड़क परिवहन एवं राजमार्ग तथा सूक्ष्म, लघु एवं मझौले उद्यम मंत्री श्री नितिन गडकरी कल नई दिल्ली में एक राष्ट्र एक फास्टैग पर एक सम्मेलन का उद्घाटन करेंगे। सड़क परिवहन एवं राजमार्ग राज्य मंत्री जनरल (सेवानिवृत्त) वी. के. सिंह भी राज्य सरकारों के मंत्रियों एवं वरिष्ठ अधिकारियों के साथ इस अवसर पर उपस्थित रहेंगे।


    इस सम्मेलन में देश भर में एक यूनीफायड इलेक्ट्रॉनिक सौल्युशन लाने के लिए राज्य सरकार के विभागों, अन्य एजेंसियों के साथ एमओयू पर हस्ताक्षर किए जाएंगे। यह विभिन्न राज्यों/एजेंसियों तथा अन्य निकाओं के तहत देश में प्रत्येक टोल प्लाजा पर किसी वाहन के विंड स्क्रीन पर संयोजित समान फास्टैग के उपयोग में सक्षम बनाएगा। यह देश भर में उपभोक्ताओं को अबाधित सेवाएं उपलब्ध कराने में भी सहायता करेगा।


    कल जीएसटी ई-वे बिल सिस्टम के साथ फास्टैग के समेकन के लिए वस्तु एवं सेवाकर नेटवर्क (जीएसटीएन) एवं इंडियन हाइवेज मैनेजमेंट कंपनी लिमिटेड (आईएचएमसीएल) के बीच एक अन्य एमओयू पर भी हस्ताक्षर किया जाएगा। जीएसटी परिषद ने पहले ही इस समेकन के लिए ‘सिद्धान्त रूप से’ अनुमोदन प्रदान कर दिया है। फास्टैग के साथ ईडब्ल्यूबी सिस्टम के समेकन से राजस्व अधिकारियों को, ई-वे बिल जनरेट करते समय वाहनों की आवाजाही पर नजर रखने और यह सुनिश्चित करने कि वे उसी गंतव्य पर जा रहे हैं कि जहां ट्रांसपोर्टर या व्यापारी ने निर्धारित किया था, में मदद मिलेगी।


    ***


    आर.के.मीणा/आरएनएम/एएम/एसकेजे/डीसी–3566
    

    
    (Release ID: 1587966) Visitor Counter : 212
    
    
      Read this release in: English , Urdu