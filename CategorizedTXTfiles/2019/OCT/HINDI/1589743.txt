      श्रम और रोजगार मंत्रालय

      श्री संतोष कुमार गंगवार ने रुद्रपुर में 100 बिस्‍तरों वाले ईएसआईसी अस्‍पताल का उद्घाटन किया
      Posted On: 30 OCT 2019 6:21PM by PIB Delhi


    श्रम एवं रोजगार राज्‍यमंत्री (स्‍वतंत्र प्रभार) श्री संतोष कुमार गंगवार ने आज उत्‍तराखंड के रुद्रपुर में 100 बिस्‍तरों वाले ईएसआईसी अस्‍पताल का उद्घाटन किया। उपस्थित लोगों को संबोधित करते हुए , उन्‍होंने कहा कि लगभग 97.72 करोड़ रूपये की लागत से 5 एकड़ भूमि में 32 कर्मचारी आवासों के साथ इस अस्‍पताल का निर्माण किया गया है। शुरूआत में ओपीडी सेवायें प्रदान की जा रही हैं। हालांकि , अगले चरण में 100 बिस्‍तरों वाला यह ईएसआईसी अस्‍पताल ऑपरेशन थियेटर , कैजुअल्‍टी ब्‍लॉक , रेडियोलॉजी , ऑर्थोपेडिक क्‍लिनिक , सायकिएट्रिक क्लिनिक , जनरल मेडिसिन और बीमा किये गये लोगों और उनके आश्रितों के लिए और भी कई प्रकार की अत्‍याधुनिक सुविधाओं से सुसज्जित होगा। यह अस्‍पताल विशेषतौर पर ईएसआई योजना के तहत बीमा किये गये लोगों और उनके परिजनों के लाभ के लिए खोला जा रहा है।


    श्री गंगवार ने बताया कि भारत सरकार के ईएसआई योजना के तहत कर्मचारियों और नियोक्‍ताओं द्वारा किये जा रहे भुगतान की ईएसआई अंशदान दरों में ऐतिहासिक तौर पर कटौती करते हुए 6.5 प्रतिशत (कर्मचारियों का हिस्‍सा 1.75 प्रतिशत और नियोक्‍ताओं का हिस्‍सा 4.75 प्रतिशत) से घटाकर 4 प्रतिशत (कर्मचारियों का हिस्‍सा 0.75 प्रतिशत और नियोक्‍ताओं का हिस्‍सा 3.25 प्रतिशत) कर दिया है। इस कटौती से लगभग 3.6 करोड़ कर्मचारी और 12.85 लाख नियोक्‍ता लाभान्वित होंगे। उन्‍होंने यह भी बताया कि ईएसआईसी ने देशभर में अल्‍प इस्‍तेमाल वाले ईएसआईसी अस्‍पतालों तथा डिस्‍पेंसरी - सह-शाखा कार्यालयों (बीसीडीओ) को खोलने तथा अटल बीमित व्‍यक्ति कल्‍याण योजना आदि जैसे अनेक कदम उठाये हैं।


    उत्‍तराखंड सरकार के वन एवं वन्‍यजीव , पर्यावरण एवं ठोस कचरा निपटारा , श्रम रोजगार , प्रशिक्षण , आयुष , आयुष शिक्षा मंत्री डॉ. हड़क सिंह रावत , रुद्रपुर नगर निगम के मेयर श्री रामपाल सिंह और विधायक श्री राजेश शुक्‍ला ने भी उपस्थित लोगों को संबोधित किया और श्री संतोष कुमार गंगवार को धन्‍यवाद दिया तथा रुद्रपुर में इस ईएसआईसी अस्‍पताल के उद्घाटन का स्‍वागत किया। उन्‍होंने कामगारों के लिए बेहतर स्‍वास्‍थ्‍य सुविधाएं प्रदान करने की दिशा में केन्‍द्र सरकार द्वारा किये जा रहे प्रयासों की सराहना की।


    *****


    आर.के.मीणा/आरएनएम/एएम / एसकेएस/एसएस – 3891

    
    
    (Release ID: 1589743) Visitor Counter : 27
    
    
      Read this release in: English