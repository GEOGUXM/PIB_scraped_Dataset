      नीति आयोग

      अटल नवाचार मिशन, नीति आयोग के अटल टिंकरिंग लैब तथा यूनिसेफ – भारत ने ‘गांधीवादी चुनौती’ की शुरुआत की
      Posted On: 01 OCT 2019 6:46PM by PIB Delhi


    महात्मा गांधी की 150वीं जयंती के अवसर पर अटल नवाचार मिशन , नीति आयोग के अटल टिंकरिंग लैब, जेनरेशन अनलिमिटेड तथा यूनिसेफ – भारत ने ‘ गांधीवादी चुनौती ’ की शुरुआत की। यह नवाचार चुनौती देश के प्रत्येक बच्चे को एक ऐसा मंच उपलब्ध कराएगा, जहां वे अपने सपनों के भारत के लिए नवोन्मेषी समाधान प्रस्तुत कर सकते हैं।


    इस प्रतिस्पर्धा के विजेताओं को नवंबर में बाल दिवस के अवसर पर नीति आयोग के अटल नवाचार मिशन तथा यूनिसेफ के द्वारा पुरस्कार दिया जाएगा। यह प्रतिस्पर्धा देश के सभी बच्चों के लिए 02 अक्टूबर से 20 अक्टूबर तक खुली रहेगी। इसी वर्ष भारत सरकार और यूनिसेफ – भारत के सहयोग के 70 वर्ष पूरे हो रहे हैं।


    गांधीवादी चुनौती का प्रश्न है : गांधीजी के आदर्शों के अंतर्गत अपने सपनों के तथा भविष्य के सतत विश्व के लिए नवोन्मेषी समाधान / विचार साझा करना।


    इस प्रतिस्पर्धा के लिए अपने विचार व समाधान निम्न दो श्रेणियों के अंतर्गत प्रस्तुत किए जा सकते हैं :


    कला व नवाचार (पत्र, कविता, पेंटिंग, वीडियो, फोटो आदि)


    विज्ञान, प्रौद्योगिकी एवं नवाचार (रोबोटिक्स, आईओटी, सेंसर, थ्रीडी प्रिंटर आदि)


    सभी आवेदन https://innovate.mygov.in/the-gandhian-challenge / वेबसाइट के चैलेंज पेज पर जमा किए जा सकते हैं। सभी आवेदनों में एटीएल कोर्ड होना जरूरी है। जिन स्कूलों में एटीएल नहीं है वहां के बच्चे अपने नजदीकी एटीएल वाले स्कूल से एटीएल कोर्ड प्राप्त कर सकते हैं।


    यूनिसेफ इंडिया के प्रतिनिधि डॉ. यास्मिन अली हक ने कहा कि सहभागिता प्रत्येक बच्चे का अधिकार है और उनकी सार्थक सहभागिता बहुत महत्वपूर्ण है।


    *****


    आर.के.मीणा/आरएनएम/एएम/ जेके/डीए - 33 9 5


    

    
    (Release ID: 1587073) Visitor Counter : 93
    
    
      Read this release in: English , Bengali