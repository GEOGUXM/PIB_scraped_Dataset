      सूक्ष्‍म, लघु एवं मध्‍यम उद्यम मंत्रालय

      केवीआईसी ने गोवा में कई पहलों की शुरूआत की
      Posted On: 22 OCT 2019 1:22PM by PIB Delhi


    गोवा में रोजगार के अवसरों के सृजन के उद्देश्‍य से खादी और ग्रामोद्योग आयोग (केवीआईसी) तथा गोवा सरकार ने आपसी सहयोग पर सहमति जताई है। हाल ही में गोवा के मुख्‍यमंत्री श्री प्रमोद सांवत और केवीआईसी के चेयरमैन श्री विनय कुमार सक्‍सेना ने 160 परिवारों को इलैक्ट्रिक पॉटर व्‍हील और 50 प्रशिक्षित महिलाओं को नए मॉडल के चरखे वितरित किए। इससे 700 लोगों को प्रत्‍यक्ष रोजगार मिलेगा। केवीआईसी गोवा में लिज्‍जत पापड़ की एक इकाई का भी निर्माण कर रहा है , इससे 200 स्‍थानीय महिलाओं को रोजगार मिलेगा। इलैक्ट्रिक पॉटर की तुलना में पारंपरिक पॉटर व्‍हील में अधिक श्रम की आवश्‍यकता होती है और उत्‍पादन भी कम होता है। केवीआईसी ने इन पहलों के माध्‍यम से 1000 लोगों को रोजगार प्राप्‍त हुआ है।


    प्राकृतिक सुंदरता के धनी और देशी व विदेशी पर्यटकों के आकर्षण का केंद्र गोवा में केवीआईसी ने मोरजिम , ओल्‍ड गोवा, पंजिम, बिचोलिम, सखाली, मापासा, दाभाल और मडगांव से लाभार्थियों की पहचान कर उन्‍हें मिट्टी के बर्तन बनाने, मधुमक्‍खी पालन, धागा तैयार करने तथा पापड़ बनाने का प्रशिक्षण दिया है। इससे स्‍थानीय लोगों को सहायता मिलेगी और रोजगार का सृजन होगा। केवीआईसी के चैयरमेन श्री सक्‍सेना ने कहा कि केवीआईसी चालू वित्‍त वर्ष में गोवा में 10,000 रोजगार के अवसरों का सृजन करेगा। मुख्‍यमंत्री श्री सावंत ने इन पहलों के लिए केवीआईसी को धन्‍यवाद दिया।


    केवीआईसी ने वाइब्रेंट गोवा कार्यक्रम में भागीदारी की थी और 30 स्‍टॉल लगाए थे जिसमें पूरे देश के खादी व ग्राम उद्योग के उत्‍पादों को प्रदर्शित किया गया था। इस तीन दिवसीय कार्यक्रम में 60 लाख रुपए मूल्‍य के उत्‍पादों की रिकॉर्ड बिक्री हुई थी।


    ***


    आर.के.मीणा/आरएनएम/एएम/जेके/सीसी – 3724

    
    
    (Release ID: 1588702) Visitor Counter : 186
    
    
      Read this release in: English , Urdu