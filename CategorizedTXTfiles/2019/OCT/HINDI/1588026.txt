      वाणिज्‍य एवं उद्योग मंत्रालय

      सितम्‍बर, 2019 के लिए थोक मूल्य सूचकांक (आधार वर्ष : 2011-12 = 100) की समीक्षा
      Posted On: 14 OCT 2019 12:00PM by PIB Delhi


    सितम्‍बर , 2019 के दौरान ‘ सभी जिंसों ’ के लिए आधि‍कारिक थोक मूल्‍य सूचकांक (आधार वर्ष: 2011-12=100) पिछले महीने के 121.4 अंक (अनंतिम) से 0.1 प्रतिशत कम होकर 1 21.3 अंक (अनंतिम) हो गया।


    मुद्रास्‍फीति
    मासिक थोक मूल्‍य सूचकांक (डब्‍ल्‍यूपीआई) पर आधारित मुद्रास्‍फीति की वार्षिक दर सितम्‍बर , 2019 के दौरान (सितम्‍बर , 2018 की तुलना में) 0.33 प्रतिशत रही । पिछले महीने की तुलना में यह 1.08 प्रतिशत (अनंतिम) रही तथा पिछले वर्ष के इसी महीने के दौरान यह 5.22 प्रतिशत थी। वित्‍त वर्ष में अब तक क्रमिक वृद्धि के साथ मुद्रास्‍फीति की दर 1.17 प्रतिशत आंकी गई है , जबकि पिछले वर्ष की इसी अवधि में क्रमिक वृद्धि के साथ मुद्रास्‍फीति या महंगाई दर 3.96 प्रतिशत थी।


    विभिन्‍न जिंस समूहों के सूचकांक में उतार-चढ़ाव कुछ इस प्रकार रहे :-


    प्राथमिक वस्तुएं (भारांक 22.62 प्रतिशत)


    इस प्रमुख समूह का सूचकांक पिछले महीने के 143.9 अंक (अनंतिम) से 0.6 प्रतिशत कम हो कर 1 43 .0 अंक (अनंतिम) हो गया। महीने के दौरान जिन समूहों और वस्‍तुओं के सूचकांक में उतार-चढ़ाव देखे गए , वे इस प्रकार हैं :


    ‘ खाद्य उत्‍पाद ’ समूह का सूचकांक पिछले महीने के 155 .9 अंक (अनंतिम) से 0.4 प्रतिशत कम होकर 155.3 ( अनंतिम) रहा। इसका कारण फल , सब्‍जी तथा सूअर का मांस (प्रत्‍येक 3 प्रतिशत) ज्‍वार , बाजरा और अरहर (प्रत्‍येक 2 प्रतिशत) और समुद्री मछली , चाय व मांस (प्रत्‍येक 1 प्रतिशत) के मूल्‍य में कमी रही। हालांकि इलायची और मसाले (4 प्रतिशत) , पान और मटर/चावली (3 प्रतिशत) , अण्‍डा और रागी ( प्रत्‍येक 2 प्रतिशत) तथा राजमा , गेहूं , जौ उड़द , मीठे पानी की मछली , गाय और भैस का मांस , मूंग , चिकन , धान , मक्‍का ( प्रत्‍येक 1 प्रतिशत) के मूल्‍य में वृद्धि दर्ज की गई।


    ‘ अखाद्य पदार्थों ’ के समूह का सूचकांक पिछले महीने के 129.9 अंक (अनंतिम) से 2.5 प्रतिशत घटकर 126.7 अंक (अनंतिम) रहा। कृषि पुष्‍पों (14 प्रतिशत) , कच्‍चे रबड़ ( 4 प्रतिशत) , कच्‍चा कपास (3 प्रतिशत) , पशु चारा (2 प्रतिशत) तथा नारियल रेशा व सूरजमुखी (प्रत्‍येक 1 प्रतिशत) की कमी दर्ज की गई है। हालांकि कच्‍चे रेशम (8 प्रतिशत) , सोयाबीन (5 प्रतिशत) , कच्‍चा जूट (2 प्रतिशत) , नाइजर सीड , रेपसीड और सरसो बीज (प्रत्‍येक 1प्रतिशत) के मूल्‍य में वृद्धि दर्ज की गई।


    ‘ खनिज ’ समूह का सूचकांक पिछले महीने के 153.4 अंक (अनंतिम) से 6.6 प्रतिशत बढ़कर 163.6 अंक (अनंतिम) हो गया। ऐसा तांबा सांद्र ( 14 प्रतिशत) , सीसा ( 2 प्रतिशत) , जस्‍ता व चूना पत्‍थर ( 1 प्रतिशत) की कीमतों में वृद्धि के कारण हुआ।


    कच्‍चे तेल और प्राकृतिक गैस समूह के सूचकांक में पिछले महीने के 88.1 अनंतिम से 1.9 प्रतिशत कम होकर 86.4 अंक (अतंरिम) रहा ऐसा कच्‍चे तेल की कीमतों के तीन प्रतिशत की कमी के कारण हुआ।


    ईंधन एवं बिजली ( भारांक 13.15 प्रतिशत)


    इस प्रमुख समूह का सूचकांक पिछले महीने के 100 .7 अंक (अनंतिम) से 0 .5 प्रतिशत घटकर 100 .5 अंक (अनंतिम) हो गया।


    निर्मित उत्‍पाद ( भारांक 64.23 प्रतिशत)


    इस प्रमुख समूह का सूचकांक पिछले महीने के 117.8 ( अंनतिम) से 0.1 प्रतिशत बढ़कर 117.9 ( अंनतिम) रहा।


    ‘ खाद्य उत्‍पादों के विनिर्माण ’ समूह का सूचकांक पिछले महीने के 132.4 ( अंनतिम) की तुलना में 0.9 प्रतिशत बढ़कर 133.6 ( अंनतिम) रहा।


    ‘ पेय पदार्थों के विनिर्माण ’ समूह का सूचकांक पिछले महीने के 124.0 अंक (अनंतिम) से 0.1 प्रतिशत बढ़कर 124.1 अंक (अनंतिम) हो गया।


    ‘ तम्‍बाकू एवं तम्‍बाकू उत्‍पादों ’ के समूह का सूचकांक पिछले महीने के 153.9 अंक (अनंतिम) से 0.1 प्रतिशत बढ़कर 154.0 अंक (अनंतिम) के स्‍तर पर पहुंच गया।


    ***


    आर.के.मीणा/आरएनएम/एएम/जेके/एसएस – 35 74
    

    
    (Release ID: 1588026) Visitor Counter : 309
    
    
      Read this release in: English