      रक्षा मंत्रालय

      रक्षा मंत्री श्री राजनाथ सिंह ने जापान के रक्षा मंत्री श्री टारो कोनो के साथ द्विपक्षीय संबंधों एवं क्षेत्रीय सुरक्षा स्थिति पर चर्चा की
      Posted On: 29 OCT 2019 4:05PM by PIB Delhi


    रक्षा मंत्री श्री राजनाथ सिंह ने आज जापान के रक्षा मंत्री श्री टारो कोनो के साथ टेलीफोन पर बातचीत की। श्री राजनाथ सिंह ने महामहिम सम्राट नारुहीतो की ताजपोशी पर भारत सरकार की तरफ से जापान के रक्षा मंत्री को बधाई दी।


    रक्षा मंत्री ने इस महीने के शुरू में जापान में आए भीषण तूफान हगिबीस के कारण हुई जान व माल की क्षति पर गहरी संवेदनाएं व्यक्त कीं। उन्होंने तूफान से प्रभावित लोगों को राहत और सहायता पहुंचाने के लिए जापान सरकार की तरफ से किए गए प्रयासों की सराहना की।


    भारत एवं जापान के बीच मजबूत रक्षा सहयोग पर संतोष व्यक्त करते हुए श्री राजनाथ सिंह ने सितंबर 2019 में अपने जापान दौरे के दौरान जापान के प्रधानमंत्री श्री शिंज़ो आबे और जापान के तत्कालीन रक्षा मंत्री श्री ताकेशी इवाया के साथ अपनी सफल मुलाकात को याद किया।


    रक्षा मंत्री ने नवंबर 2019 में बैंकॉक में आसियान के रक्षा मंत्रियों की आगामी प्लस बैठक के दौरान जापान के रक्षा मंत्री से मिलने की उम्मीद जताई।


    दोनों मंत्रियों ने द्विपक्षीय संबंधों एवं क्षेत्रीय सुरक्षा स्थिति पर अपने विचार साझा किए।


    ***


    एभाभू/एसएस/नमपिबौ/डीके/सैवी/एमटीजे/एडीए/डीएस – 3855


    

    
    (Release ID: 1589477) Visitor Counter : 151
    
    
      Read this release in: English , Urdu