      रक्षा मंत्रालय

      थल सेना प्रमुख ने पूर्वी कमान सामूहिक अभ्यास की समीक्षा की
      Posted On: 23 OCT 2019 6:36PM by PIB Delhi


    थल सेनाध्यक्ष जनरल बिपिन रावत ने 22-23 अक्टूबर , 2019 को वास्‍तविक नियंत्रण रेखा (एलएसी) से लगभग 90 किलोमीटर दूर सेला में पूर्वी कमान के सैनिकों द्वारा आयोजित सामूहिक प्रशिक्षण की समीक्षा की।


    अभ्यासों के वार्षिक प्रशिक्षण कार्यक्रम के हिस्‍से के रूप में , सेना की संस्‍थापनाएं पश्चिमी क्षेत्र के डेजर्ट सेक्टर के साथ-साथ पूर्वी क्षेत्र में अभ्यास आयोजित कर रही हैं।


    अधिक ऊंचाई वाले क्षेत्रों में सभी हथियारों और सेवाओं की गतिविधियों का समन्वय और सत्यापन करना इस अभ्‍यास का उद्देश्य है। चिकित्सा निदेशालय की सिफारिशों के आधार पर पूर्वी कमान के सामूहिक प्रशिक्षण में अनुकूलन के लिए नई तकनीकों का विकास और सत्यापन किया गया है।


    सेना द्वारा नियमित रूप से संरचनाओं और इकाइयों की परिचालन दक्षता का मूल्यांकन करने के साथ ही उभरती स्थितियों के लिए अपनी प्रतिक्रियाओं के लिए कमान और नियंत्रण में नेतृत्व का आकलन करने के उद्देश्‍य से इस तरह का अभ्यास किया जाता है।


    इससे पहले , अलोंग सेक्टर में पूर्वी कमान की एक अन्‍य संस्‍थापना द्वारा इसी तरह का सामूहिक प्रशिक्षण आयोजित किया गया था।


    अपने दौरे के अवसर पर , सेनाध्यक्ष ने संचालनात्‍मक तैयारी के लिए सुरक्षा स्थिति की समीक्षा की और कमांडरों और सैनिकों के साथ बातचीत की।


    ****


    आरकेमीणा/आरएनएम/एएम/एसकेएस/एसके-375 8

    
    
    (Release ID: 1589017) Visitor Counter : 41
    
    
      Read this release in: English