      जल शक्ति मंत्रालय

      वैपकास ने महात्मा गांधी की 150वीं जयंती के उपलक्ष्य में स्वच्छता अभियान चलाया
      Posted On: 02 OCT 2019 3:51PM by PIB Delhi


    जल शक्ति मंत्रालय के तहत केन्‍द्र सरकार के सार्वजनिक उपक्रम वैपकास लिमिटेड ने महात्‍मा गांधी की 150 वीं जयंती के अवसर पर नयी दिल्‍ली के आईटीओ के पास बने छठ घाट पर आज स्‍वच्‍छता अभियान चलाया। इसके साथ ही ऐसा अभियान श्‍यामा घाट , यामनेश्‍वर घाट , निगमबोघ घाट और यमुना घाट पर भी चलाया गया।


    इस अवसर पर जल शक्‍ति मंत्रालय के जल संसाधन , नदी विकास और गंगा संरक्षण विभाग के सचिव श्री यू.पी सिंह भी उपस्थित थे।


    वैपकास जल संसाधन , बिजली और अवसंरचना के क्षेत्र में तकनीकी सलाहकार सेवा देने वाली अग्रणी कंपनी है। वैपकास एशिया , अफ्रीका , मध्‍य एशिया , दक्षिणी अमरीका और प्रशांत द्वीपीय क्षेत्र सहित दुनिया के 47 से अधिक देशों में अपनी सेवाएं दे रही है।


    <><><>


    आर.के.मीणा/आरएनएम/एएम/एमएस/वाईबी-3377
    

    
    (Release ID: 1586971) Visitor Counter : 129
    
    
      Read this release in: English