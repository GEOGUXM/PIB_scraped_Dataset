      शिक्षा मंत्रालय

      केन्‍द्रीय मानव संसाधन विकास मंत्री श्री रमेश पोखरियाल निशंक ने वीडियो कॉन्‍फ्रेंसिंग के जरिए पांच नए जवाहर नवोदय विद्यालयों और एक नेशनल लीडरशिप इंस्‍टीट्यूट का उद्घाटन किया और 9 नए जवाहर नवोदय विद्यालयों की आधारशिला रखी
      Posted On: 11 OCT 2019 3:58PM by PIB Delhi


    केन्‍द्रीय मानवा संसाधन विकास मंत्री श्री रमेश पोखरियाल निशंक ने आज नयी दिल्‍ली में वीडियो कॉन्‍फ्रेंसिंग के माध्‍यम से पांच नए जवाहर नवोदय विद्यालयों-जेएनवी और एक नेशनल लीडरशिप इंस्‍टीट्यूट का उद्घाटन किया तथा 9 नए जवाहर नवोदय विद्यालयों की आधारशिला रखी। स्‍कूली शिक्षा और साक्षरता विभाग की सचिव श्रीमती रीना रे, नवोदया विद्यालय समिति के आयुक्‍त बिस्‍वजीत कुमार सिंह, केन्‍द्रीय विद्यालय संगठन के आयुक्‍त श्री संतोष कुमार मल्‍ल के अलावा मंत्रालय तथा जेएनवी के कई वरिष्‍ठ अधिकारी इस कार्यक्रम में उपस्थित थे।


    श्री पोखरियाल ने ग्रामीण क्षेत्रों में गुणवत्‍ता युक्‍त शिक्षा उपलब्‍ध कराने के लिए नवोदय विद्यालयों की संख्‍या बढ़ाए जाने के लिए समिति के सभी सदस्‍यों को बधाई दी और उम्‍मीद जताई कि नवोदय विद्यालय अपनी शिक्षा के प्रकाश से देश के हर क्षेत्र को रौशन करेंगे। उन्‍होंने कहा कि छ नए जेएनवी का काम पूरा हो चुका है और जिन नए विद्यालयों की आधारशिला रखी जा चुकी, उनके निर्माण का काम आने वाले दो वर्षों में पूरा हो जाएगा। इनके निर्माण पर कुल 417.06 करोड़ रुपए खर्च होंगे।


    केन्‍द्रीय मंत्री ने कहा कि जेएनवी विशेष रूप से ग्रामीण क्षेत्रों के प्रतिभावान बच्‍चों को गुणवत्‍तापरक आधुनिक शिक्षा प्रदान करते हैं। ऐसी शिक्षा में सामाजिक मूल्‍य, पर्यावरण के प्रति जागरूकता, सामूहिक गतिविधियां, और शारीरिक प्रशिक्षण शामिल है। उन्‍होंने कहा कि इन स्‍कूलों की गुणवत्‍ता इस बात में परिलक्षित होती है कि इससे पढ़कर निकले कई छात्र आज अपनी प्रतिभा के दम पर भारतीय प्रशासनिक सेवा तथा मेडिकल और इंजीनियरिंग आदि के प्रतिष्ठित क्षेत्र में सफलतापूर्वक काम कर रहे हैं। उन्‍होंने कहा कि पिछले वर्ष जेएनवी के करीब 4451 छात्र जेईई की मुख्‍य परीक्षा में , 966 छात्र जेईई की एडवांस परीक्षा में और 12654 छात्र नीट परीक्षा में सफल रहे। इसके अलावा पिछले तीन सालों में जेएनवी के 12 छात्रों को अंतरराष्‍ट्रीय विश्‍वविद्यालयों में भी दाखिला मिला।


    मानव संसाधन मंत्री ने बताया कि इस समय देश में कुल 661 जेएनवी हैं जो ग्रामीण क्षेत्रो में प्रतिभावान बच्‍चों को गुणवतत्‍तापरक शिक्षा देने का काम कर रहे हैं। इन स्‍कूलों में सह शिक्षा और छात्रावास की सुविधाएं हैं। इनका संचालन नवोदय विद्यालय समिति, नोएडा अपने 8 क्षेत्रीय कार्यालयो की मदद से कर रही है। विद्यालयों के नए 37 स्‍थायी परिसरों में निर्माण कार्य जोर-शोर से चल रहा है और 12 नए विद्यालयों परिसरों का काम वित्‍त वर्ष 2019-20 में पूरा हो जाने की उम्‍मीद है।


    आज जिन जेएनवी और नेशनल नवोदय लीडरशिप इंस्‍टीट्यूट का उद्घाटन किया गया, उसका विवरण जानने के लिए यहां क्लिक करें।

                                                                                             
क्रम. सं.  नवोदय विद्यालय                              जिला        राज्य/केन्द्र शासित प्रदेश
                                                                                             
                                                                                             
1.                                                                                           
           जेएनवी सीतापुर                              सीतापुर     उत्तरप्रदेश               
                                                                                             
                                                                                             
1.                                                                                           
           जेएनवी मलकानगिरी                            मल्कानगिरी                            
                                                                                             
                                                                                             
1.                                                                                           
           जेएनवी नवासरी                               नवासरी      गुजरात                    
                                                                                             
                                                                                             
1.                                                                                           
           जेएनवी डांग                                 डांग        गुजरात                    
                                                                                             
                                                                                             
1.                                                                                           
           जेएनवी काशीराम नगर                          कासगंज      उत्‍तर प्रदेश             
                                                                                             
                                                                                             
1.                                                                                           
           नवोदय लीडरशिप इंस्‍टीट्यूट ( एनएलआई ) पुरी  पुरी        ओडिशा                     
                                                                                             
                                                                                             

    9 जेएनवी की आधारशिला रखी गयी


    1. जेएनवी सेफईजाला, त्रिपुरा । इसे 2017 में बनाया गया था। फिलहाल यह अस्‍थायी परिसर में चल रहा है। यह 3.71 लाख आबादी वाले क्षेत्र में है। इसका स्‍थायी परिसर 2021 तक पूरा हो जाने की उम्‍मीद है। इसके पहले चरण के निर्माण में 43.17 करोड़ रुपए का खर्च आएगा।


    2. जेएनवी, दक्षिणी त्रिपुरा की स्‍थापना भी 2017 मे की गई थी। ये स्‍कूल फिलहाल बेलोनिया के अस्‍थायी परिसर मे चल रहा है। इसका स्‍थायी परिसर 2020 तक बन जाने की उम्‍मीद है। पहले चरण के निर्माण में 41 .76 करोड़ रुपए का खर्च आएगा।


    3. जेएनवी दक्षिणी खासी हिल्‍स के लिए वित्‍त वर्ष 2017-18 में अनुमति दी गई थी। इसका स्‍थायी परिसर मावलांगवीर में बनाया जा रहा है। इस पर शुरुआती चरण में 47.53 करोड़ रुपए का खर्च आएगा।


    4. जेएनवी जलपाईगुड़ी 2014 में बनाया गया था। इसके स्‍थायी परिसर पर शुरुआती चरण में 30.76 करोड़ रुपए का खर्च आएगा।


    5. जेएनवी कलबुर्गी 2017 में खोला गया था इसका स्‍थायी परिसर फर्ताबाद में बन रहा है। जिस पर 28.08 करोड़ रुपए की शुरुआती लागत आएगी। .


    6. जेएनवी कोलार 2017 में खुला था। इसका स्‍थायी परिसर कोलार जिला मुख्‍यालय से 14 किलोमीटर दूर है जिसके निर्माण में शुरुआती खर्च 29.68 करोड़ रुपए आएगा।


    7. जेएनवी खूंटी भी 2017 में खुला था। इसका स्‍थायी परिसर 2020 तक बनकर तैयार हो जाएगा। शुरुआती चरण में इस पर 23.63 करोड़ रुपए का खर्च आएगा।


    8. जेएनवी, गरियाबंद, छत्‍तीसगढ़ 2017-18 में खुला था। इसका स्‍थायी परिसर चुरा तहसील के पंडुका मे बनाया जा रहा है। इस पर शुरुआती चरण में 34.43 करोड़ रुपए का खर्च आएगा।


    9. जेएनवी बदांयू 2017 में खुला था। इसका स्‍थायी परिसर 2020 तक बनकर तैयार हो जाने की उम्‍मीद है। इसपर शुरुआती चरण में 30.93 करोड़ रुपए खर्च होंगे।


    *****


    आरकेमीणा/आरएनएम/एएम/एमएस-3535

    
    
    (Release ID: 1587852) Visitor Counter : 201
    
    
      Read this release in: English , Urdu , Malayalam
    
    
    

         
         
1.       
         
1.       
         
1.       
         
1.       
         
1.       
         
1.