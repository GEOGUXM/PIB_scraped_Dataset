      संचार एवं सूचना प्रौद्योगिकी मंत्रालय

      स्वच्छता मिशन के तहत श्री रविशंकर प्रसाद ने जीपीओ, दिल्ली में श्रमदान किया
      Posted On: 04 OCT 2019 6:08PM by PIB Delhi


    केन्द्रीय संचार मंत्री श्री रविशंकर प्रसाद ने आज जीपीओ, गोल मार्केट में डाक अधिकारियों व कर्मचारियों को एकल उपयोग प्लास्टिक के प्रयोग को समाप्त करने संबंधी शपथ दिलाई। श्री प्रसाद ने स्वच्छता ही सेवा अभियान के अंतर्गत श्रमदान में भी भाग लिया। उन्होंने डाकघर परिसर में पौधारोपण भी किया और डाककर्मियों से 1928 में बने इस डाकघर को एक स्वच्छ हरित पर्यावरण अनुकूल और मॉडल डाकघर बनाने का आग्रह किया। उन्होंने कहा कि अपनी विरासत प्रकृति के कारण यह डाकघर पर्यटकों के लिए आकर्षण का केन्द्र होगा।


    इस अवसर पर श्री प्रसाद ने कहा कि महात्मा गांधी के आदर्शों से प्रेरित होकर प्रधानमंत्री श्री नरेन्द्र मोदी ने 2014 में स्वच्छ भारत मिशन की शुरूआत की थी और 2 अक्टूबर, 2019 को गांधीजी की 150वीं जयंती के अवसर पर भारत खुले में शौच से मुक्त देश बन गया है। यह महात्मा गांधी के प्रति सच्ची श्रद्धांजलि है क्योंकि उन्होंने स्वच्छता की हमेशा वकालत की थी।


    श्री प्रसाद ने अधिकारियों से आग्रह किया कि वे पूरे देश से बापू के लिखे पत्रों का संग्रह करे और इसे शिक्षा संबंधी लक्ष्य को ध्यान में रखते हुए प्रदर्शनी में प्रस्तुत करें।


    *****


    आर.के.मीणा/आरएनएम/एएम / जेके/डीके – 3435


    

    
    (Release ID: 1587272) Visitor Counter : 121
    
    
      Read this release in: English , Urdu