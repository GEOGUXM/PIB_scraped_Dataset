      सूचना और प्रसारण मंत्रालय

      भारतीय अंतर्राष्ट्रीय फिल्म महोत्सव ने डेब्यू प्रतियोगिता में फिल्मों की घोषणा की
      Posted On: 20 OCT 2019 9:52AM by PIB Delhi


    भारत के 50वें अंतर्राष्ट्रीय फिल्म महोत्सव ने अपनी डेब्यू (प्रथम प्रदर्शन) प्रतियोगिता वर्ग की फिल्मों की घोषणा की है। पिछले 50 वर्षों में यह महोत्सव कई फिल्म निर्माताओं के लिए लांच पैड रहा है। इसका उद्देश्य इस वर्ग में वर्ष के पहली बार बने सर्वश्रेष्ठ फिल्म निर्माताओं को सामने लाना है।


    अमीन सिदी-ब्यूमेडीन द्वारा निर्देशित अल्जीरियाई फिल्म अबू लीला , ली चांग-जौन की कोरियाई फिल्म रोमैंग , मारियस ओल्टीनु की रोमन फिल्म मॉन्स्टर्स , स्टीवन ओरिट की अमेरिकी फिल्म माई नेम इज सारा और महिला फिल्मकार इवा कूल की फिल्म क्लियो, वे फिल्में हैं जिन्हें इस वर्ष डेब्यू प्रतियोगिता में शामिल किया गया है। अभिषेक शाह की राष्ट्रीय पुरस्कार विजेता फिल्म हेलारो और मनु अशोकन की मलयालम फिल्म उयारे 50वें भारतीय अंतर्राष्ट्रीय फिल्म महोत्सव में निर्देशक की सर्वश्रेष्ठ डेब्यू फीचर फिल्म पुरस्कार के लिए प्रतिस्पर्धा करने वाली भारतीय फिल्में हैं।


    इस पुरस्कार में फीचर फिल्म को रजत मयूर, एक प्रमाण पत्र और 10,000,00/- रुपये का नकद पुरस्कार दिया जाता है जो सौंदर्यशास्त्र, तकनीक या तकनीकी नवाचार के रूप में मोशन पिक्चरों में एक नए प्रतिमान को दर्शाता है।


    आरकेमीणा/आरएनएम/एएम /आईपीएस/डीसी-3687

    
    
    (Release ID: 1588536) Visitor Counter : 188
    
    
      Read this release in: Marathi , English , Urdu , Bengali