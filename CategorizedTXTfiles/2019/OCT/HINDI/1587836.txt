      गृह मंत्रालय

      केन्‍द्रीय गृह मंत्री केन्‍द्रीय सूचना आयोग के 14वें वार्षिक सम्‍मेलन के उद्घाटन सत्र के मुख्‍य अतिथि होंगे
      Posted On: 11 OCT 2019 10:07AM by PIB Delhi


      केन्‍द्रीय गृह मंत्री श्री अमित शाह 12 अक्‍तूबर 2019 को नई दिल्‍ली में आयोजित केन्‍द्रीय सूचना आयोग (सीआईसी) के 14वें वार्षिक सम्‍मेलन के उद्घाटन सत्र के मुख्‍य अतिथि होंगे। केन्‍द्रीय पूर्वोत्‍तर क्षेत्र विकास ( स्‍वतंत्र प्रभार) ; प्रधानमंत्री कार्यालय , कार्मिक , जन शिकायत और पेंशन ; परमाणु ऊर्जा और अंतरिक्ष विभाग राज्‍य मंत्री डा. जितेन्‍द्र सिंह सम्‍मानित अतिथि होंगे।


      केन्‍द्रीय सूचना आयोग ने वार्षिक सम्‍मेलन के तीन सत्रों के लिए निम्‍नलिखित शीर्षकों की पहचान की है :-


      · गांधीवादी विचार और आरटीआई


      · प्रभावी शासन के साधन के रूप में आरटीआई


      · आरटीआई कानून- आने वाली चुनौतियां


      गांधीवादी विचार और आरटीआई पर श्री पवन के. वर्मा , प्रोफेसर एन. राधाकृष्‍णन , प्रोफेसर अनुराग गंगल अपने विचार रखेंगे। प्रभावी शासन के साधन के रूप में आरटीआई के बारे में श्री वजाहत हबीबुल्‍ला , श्री ए. एन. तिवारी , श्री श्‍यामल यादव अपनी बात रखेंगे जबकि श्री बिमल जुल्‍का , प्रोफेसर पार्थ प्रतिम चौधरी और सुश्री अंजलि भारद्वाज आने वाली चुनौतियों पर चर्चा करेंगे।


      सभी वर्तमान और पूर्व मुख्‍य सूचना आयुक्‍तों तथा केन्‍द्रीय सूचना आयोग के सूचना आयुक्‍त , राज्‍य सूचना आयोगों के सूचना आयुक्‍तों के साथ-साथ पहले अपीलीय प्राधिकरण और केन्‍द्रीय सार्वजनिक सूचना के अधिकारियों को वार्षिक सम्‍मेलन में भाग लेने के लिए आमंत्रित किया गया है। जमीनी स्‍तर पर कार्य कर रहे कुछ नामजद एनजीओ भी सम्‍मेलन में आमंत्रित किए गए हैं।


      *****


      आरकेमीणा/आरएनएम/एएम/केपी – 3532


    

    
    (Release ID: 1587836) Visitor Counter : 140
    
    
      Read this release in: English , Urdu , Bengali , Tamil