      रेल मंत्रालय

      भारतीय रेल ने ई.एम.यू सेवाओं में ई-कॉमर्स कंसाइनमेंट की पायलट परियोजना की शुरूआत की
      
      पूर्व रेलवे ने अमेज़न को सियालदह-दानकुनी ईएमयू में कंसाइनमेंट ले जाने की अनुमति दी

      Posted On: 21 OCT 2019 5:30PM by PIB Delhi

    भारतीय रेल ने ई.एम.यू सेवाओं में ई-कॉमर्स कंसाइनमेंट की पायलट परियोजना की शुरूआत की। इस परियोजना के तहत पूर्व रेलवे ने अमेज़न को सियालदह-दानकुनी ईएमयू में कंसाइनमेंट ले जाने की अनुमति दी है। पायलट परियोजना को प्रारंभ में तीन महीनों के लिए अनुमति दी गई है। इसके तहत प्रतिदिन 7 एमटी कंसाइनमेंट ले जाया जा सकता है। इसके लिए 5537 रुपए प्रतिदिन का शुल्क (माप एल-उच्चतम माप) निर्धारित किया गया है। ईएमयू में कंसाइनमेंट भेजने की यह पायलट परियोजना, भारतीय रेल की अपनी तरह की पहली परियोजना है।


    कंसाइनमेंट , वेंडर कम्पार्टमेंट के द्वारा नॉन-पीक आवर्स (11 बजे दिन से 4 बजे सायं तक) के दौरान भेजा जा सकेगा। इससे वर्तमान प्रणाली में कोई असुविधा नहीं होगी।


    इस परियोजना से भारतीय रेल और ई-कॉमर्स कंपनी अमेज़न , दोनों को ही लाभ होगा। भारतीय रेल को अतिरिक्त राजस्व की प्राप्ति होगी, जबकि अमेज़न को समय की बचत होगी।


    अमेज़न ने सियालदह से दानकुनी मार्ग का चयन किया है, क्योंकि दानकुनी में कंपनी की भंडारण व्यवस्था है। पायलट परियोजना के सफल होने पर अमेज़न अन्य रेल मार्गों का भी चयन करेगा तथा दूसरी ई-कॉमर्स कंपनियां भी यह सुविधा प्राप्त करने में रूचि दिखाएंगी।


    ***


    आर.के.मीणा/आरएनएम/एएम/जेके/एमएस-3714

    
    
    (Release ID: 1588653) Visitor Counter : 147
    
    
      Read this release in: English