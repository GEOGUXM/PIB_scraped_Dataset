      निर्वाचन आयोग

      निर्वाचन आयोग ने सिक्किम और तेलंगाना में उपचुनाव के लिए दो विशेष व्‍यय पर्यवेक्षक नियुक्‍त किए
      Posted On: 04 OCT 2019 5:08PM by PIB Delhi


    निर्वाचन आयोग ने संविधान के अनुच्‍छेद - 324 तथा जनप्रतिनिधित्‍व कानून की धारा 20बी के तहत प्रदत्‍त अधिकारों का इस्‍तेमाल करते हुए तेलंगाना और सिक्किम में विधानसभा की दो सीटों के लिए होने वाले उपचुनाव के लिए आज दो विशेष व्‍यय पर्यवेक्षक नियुक्‍त किए हैं। ये पर्यवेक्षक -भारतीय राजस्‍व सेवा (1983) के सेवा निवृत्‍त अधिकारी बी आर बालकृष्‍णन और भारतीय राजस्‍व सेवा के (1988) बैच के अधिकारी श्री सुरेश कुमार हैं।


    विशेष पर्यवेक्षक चुनाव मशीनरी के कामकाज की निगरानी करेंगे और ई-विजिल के जरिये मिली शिकायतों और खुफिया जानकारियों पर सख्‍त और प्रभावी कार्रवाई सुनिश्चित करेंगे। मतदान प्रक्रिया को प्रभावित करने और मतदाताओं को लुभाने के लिए नकदी , शराब और उपहार आदि देने की कोशिश करने वालों के खिलाफ शिकायत के लिए मतदाता हैल्‍पलाइन नं. 1950 शुरू किया गया है।


    श्री बी आर बालकृष्‍णन इससे पहले बेंगलूरू में डीजीआईटी (आईएनवी.) के पद पर कार्यरत थे। पर्यवेक्षक नियुक्‍त किए गए दूसरे अधिकारी श्री सुरेश कुमार वर्तमान में अहमदाबाद में मुख्‍य आयकर आयुक्‍त हैं।


    ***


    आर.के.मीणा/आरएनएम/एएम/एमएस/आरएन –3431
    

    
    (Release ID: 1587268) Visitor Counter : 107
    
    
      Read this release in: English , Urdu