      रक्षा मंत्रालय

      मेजर ए क्यू खान ने इंडोनेशिया में 2 अक्टूबर को 53वीं एशियन बॉडी बिल्डिंग एंड फिजिक स्पोर्ट्स चैंपियनशिप 2019 में रजत पदक जीता
      Posted On: 03 OCT 2019 8:33PM by PIB Delhi


    सेना की सिग्नल कोर के मेजर अब्दुल कादिर खान ने इंडोनेशिया के बाथम में 2 अक्टूबर, 2019 को प्रतिष्ठित 53वीं एशियन बॉडी बिल्डिंग एंड फिजिक स्पोर्ट्स चैंपियनशिप में भारत के लिए रजत पदक जीता है। जून 2014 में सेना में शामिल हुए मेजर खान रेजीमेंट के बेहद व्यस्त कार्यक्रम के बावजूद बॉडी बिल्डिंग से उत्साह के साथ जुड़े रहे।


    जबलपुर में 1 सिग्नल प्रशिक्षण केंद्र में इस खेल को लेकर उनकी कुशलता में नाटकीय बदलाव आया। यहां के उत्कृष्ट प्रशिक्षण ढांचे और निपुण कोचों की मौजूदगी से उन्हें बहुत लाभ हुआ। अपने कौशल को निखारने के बाद उन्होंने जुलाई 2019 में तेलंगाना के खम्मम में आयोजित इंडियन बॉडी बिल्डिंग फेडरेशन (आईबीबीएफ) के चयन ट्रायल में हिस्सा लिया और भारत का प्रतिनिधित्व करने के लिए चयनित हुए।


    इस खेल में उनकी उपलब्धियां शानदार हैं और उन्होंने भारतीय सेना तथा कोर ऑफ सिग्नल को गौरवान्वित किया है। यहां यह भी महत्वपूर्ण है कि यह उनकी पहली अंतरराष्ट्रीय प्रतियोगिता थी। अपने भारी जुनून और खेल के प्रति प्रतिबद्धता के साथ वह अंतरराष्ट्रीय स्तर पर भारत के लिए प्रशंसा बटोरते रहेंगे। इसके साथ ही उनकी उपलब्धियां नए खिलाड़ियों के बीच गूंजेंगी और उन्हें ऊंचे से ऊंचा मुकाम हासिल करने के लिए प्रेरित करेगी।


    *****


    आर.के.मीणा/आरएनएम/एएम/ एएस -341 5

    
    
    (Release ID: 1587170) Visitor Counter : 106
    
    
      Read this release in: English