      पेट्रोलियम एवं प्राकृतिक गैस मंत्रालय

      श्री धर्मेन्‍द्र प्रधान ने रूस में सखालिन ऑयल फील्‍ड का दौरा किया
      Posted On: 24 OCT 2019 3:41PM by PIB Delhi


      पेट्रोलियम एवं प्राकृतिक गैस और इस्‍पात मंत्री श्री धर्मेन्‍द्र प्रधान ने आज रूस में सखालिन ऑयल फील्ड का दौरा किया। उन्‍होंने वहां से ट्वीट किया , ‘मेरी बड़ी पुरानी इच्‍छा थी कि मैं सखालिन ऑयल फील्‍ड का दौरा करुं। रूस के साथ ऊर्जा संबंध विकसित करने के दिवंगत अटल बिहारी वाजपेयी के विजन के तहत ओएनजीसी विदेश लिमिटेड की 2001 से सखालिन-1 में 20 प्रतिशत हिस्‍सेदारी है।’ उन्‍होंने आज दिन भर सखालिन फील्‍ड और प्रसंस्‍करण इकाइयों का दौरा किया। यह बॉम्बे हाई जैसा एक विपुल तेल उत्पादक क्षेत्र है। एक्सॉन मोबिल , रोसनेफ्ट , जापानी सोदिको और ओएनजीसी विदेश लिमिटेड इस ऑयल फील्‍ड में साझेदार हैं , जहां 2055 तक तेल और गैस का उत्‍पादन जारी रहेगा। श्री प्रधान ने दुनिया के सबसे शक्तिशाली लैंड रिग "क्रीचेट" का दौरा किया। यह एक कवर्ड रिग है जहां लोग शून्‍य से 40 डिग्री नीचे तापमान में कार्य करते हैं और 14 किलोमीटर तक क्षैतिज खुदाई करते हैं।


      ****


      आरकेमीणा / आरएनएम / एएम / आरके / एनआर 3773


    

    
    (Release ID: 1589066) Visitor Counter : 148
    
    
      Read this release in: English , Bengali