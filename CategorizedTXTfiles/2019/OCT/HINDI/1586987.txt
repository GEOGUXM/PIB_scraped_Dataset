      रक्षा मंत्रालय

      एकीकृत रक्षा कर्मचारी मुख्यालय ने अपना 19वां स्थापना दिवस मनाया
      Posted On: 01 OCT 2019 3:50PM by PIB Delhi


    एकीकृत रक्षा कर्मचारी मुख्यालय (एचक्यू आईडीएस) आज अपना 19वां स्थापना दिवस मना रहा है। इस अवसर पर चीफ्स ऑफ स्टॉफ कमिटी (सीआईसीएस) के चेयरमैन के आईडीएस प्रमुख लेफ्टिनेंट जनरल पी.एस. राजेश्वर ने सशस्त्र बलों के शहीदों को श्रद्धांजलि अर्पित करने के लिए राष्ट्रीय युद्ध स्मारक पर पुष्पचक्र समर्पित किया। तीनों सेनाओं के एचक्यू आईडीएस के वरिष्ठ अधिकारी भी इस कार्यक्रम में उपस्थित थे।


    ‘एकजुटता के जरिए विजय’ के लक्ष्य के साथ ‘तीनों सेनाओं की संस्था’ के रूप में 1 अक्टूबर, 2001 को एचक्यू आईडीएस की स्थापना की गई थी। उसी समय से आईडीएस ने मित्रवत देशों, तीनों सेनाओं की संस्थाओं में प्रशिक्षण, रक्षा क्षेत्र में खुफिया तंत्र की मजबूती और रक्ष बलों के लिए खरीद में प्रगति सहित आपदा राहत कार्यों, तीनों सेनाओं के लिए अभ्यासों का नेतृत्व किया है। एक ऐतिहासिक प्रयास के तहत, आईडीएस ने राष्ट्रीय युद्ध स्मारक का निर्माण किया, जिसका प्रधानमंत्री द्वारा 25 फरवरी, 2019 को उद्घाटन किया गया था। फिलहाल एक संयुक्त संगठन के रूप में, एकीकृत रक्षा कर्मचारी मुख्यालय रक्षा साइबर एजेंसी, रक्षा स्पेस एजेंसी और रक्षा बल विशेष संचालन डिविजन के संचालन की प्रगति में जुटा है।


    इस अवसर पर एकीकृत रक्षा कर्मचारी मुख्यालय की ओर से सैनिकों और उनके परिजनों के लिए कई कार्यक्रम आयोजित किए गए।


    *****


    आर.के.मीणा/आरएनएम/एएम/एसकेएस/डीके – 3382

    
    
    (Release ID: 1586987) Visitor Counter : 33
    
    
      Read this release in: English , Urdu