      रक्षा मंत्रालय

      रक्षामंत्री श्री राजनाथ सिंह एससीओ की बैठक और द्विपक्षीय कार्यक्रमों में भाग लेने के लिए कल उजबेकिस्तान रवाना होंगे
      Posted On: 31 OCT 2019 6:24PM by PIB Delhi


    रक्षा मंत्री श्री राजनाथ सिंह शंघाई सहयोग संगठन (एससीओ) की एक महत्वपूर्ण बैठक में भाग लेने के लिए कल (1 नवंबर) को ताशकंद , उज्बेकिस्तान रवाना होंगे और उज्बेकिस्तान सरकार के साथ द्विपक्षीय कार्यक्रमों में भाग लेंगे।


    श्री राजनाथ सिंह 2 नवंबर , 2019 को ताशकंद में एससीओ के शासनाध्यक्षों की बैठक में भारत का प्रतिनिधित्व करेंगे। उम्मीद है कि बैठक में भाग लेने वाले नेता बातचीत के दौरान एससीओ क्षेत्र में बहुपक्षीय आर्थिक सहयोग पर अपना ध्यान केंद्रित करेंगे।


    भारत विभिन्न एससीओ सहयोग संवाद तंत्रों सक्रिय रूप से शामिल है और वह एससीओ ढांचे के भीतर बहुपक्षीय सहयोग विकसित करने में लगा हुआ है।


    भारत के एससीओ का सदस्य बनने के बाद शासनाध्यक्षों की यह तीसरी बैठक होगी। शासनाध्यक्षों की पिछली दो बैठकें 30 नवंबर - 01 दिसंबर , 2017 को रूस के सोची में और 11-12 अक्टूबर , 2018 को ताजिकिस्तान के दुशांबे में हुई थीं।


    रक्षामंत्री 2-3 नवंबर को द्विपक्षीय कार्यक्रमों में शामिल होंगे। वह द्विपक्षीय रक्षा सहयोग के मुद्दों पर चर्चा करने के लिए उज्बेकिस्तान के रक्षा मंत्री मेजर जनरल कुर्बानोव बखोदिर निज़ामोविच के साथ बैठक करेंगे। इस बात पर गौर किया जा सकता है कि दोनों देशों की सेनाएं पहले भारत-उज्बेकिस्तान संयुक्त अभ्यास ' दोस्तलिक 2019 ' में भाग लेंगी। अभ्यास 4-13 नवंबर , 2019 को आयोजित किया जाएगा।


    ***


    आर.के.मीणा/आरएनएम/एएम/केपी/डीए – 3917


    

    
    (Release ID: 1589853) Visitor Counter : 84
    
    
      Read this release in: English