      कॉरपोरेट कार्य मंत्रालय

      सीसीआई ने अधिनियम की धारा 31 की उप-धारा (1) के तहत एडलवाइज सिक्‍योरिटीज लिमिटेड में कोरा मास्‍टर फंड एलपी के 10 प्रतिशत तक के निवेश को मंजूरी दी
      Posted On: 16 OCT 2019 7:08PM by PIB Delhi


    भारतीय प्रतिस्‍पर्धा आयोग (सीसीआई) ने अधिनियम की धारा 31 की उप-धारा (1) के तहत एडलवाइज सिक्‍योरिटीज लिमिटेड में कोरा मास्‍टर फंड एलपी के 10 प्रतिशत (75 मिलियन डॉलर) तक के निवेश को मंजूरी दी है।


    यह अधि‍सूचना एडलवाइज सिक्‍योरिटीज लिमिटेड (ईएसएल) और एडलवाइज ग्‍लोबल इन्‍वेस्‍टमेंट एडवाइजरी बिजनेस (ईजीआईए) स‍ब्सिडियरी में कोरा के प्रस्‍तावित निवेश से संबंधित है , जैसा कि शेयर अभिदान समझौते में निर्दिष्‍ट किया गया है। इसके तहत रुपये में 75 मिलियन डॉलर के समतुल्‍य राशि तक का निवेश प्रस्‍तावित है।


    अधिग्रहणकर्ता एक विदेशी पोर्टफोलियो निवेशक है जो भारतीय प्रतिभूति एवं विनिमय बोर्ड (सेबी) में पंजीकृत है। इसके प्रमुख कार्यकलापों में निवेश होल्डिंग और संबंधित गतिविधियां शामिल हैं।


    लक्षित निकाय एडलवाइज ग्रुप से संबंधित हैं। एडलवाइज फाइनेंशियल सर्विसेज लिमिटेड (ईएफएसएल) होल्डिंग कंपनी है। लक्षित निकाय व्‍यापक रूप से एडलवाइज ग्‍लोबल इन्वेस्‍टमेंट एडवाइजरी बिजनेस में संलग्‍न हैं।


    प्रस्‍तावित निवेश का सार https://www.cci.gov.in/sites/default/files/notice_order_summary_doc/C-2019-08-681.pdf पर उपलब्‍ध है।


    ***


    आर.के.मीणा/आरएनएम/एएम/आरएसएस/एनआर–3648

    
    
    (Release ID: 1588351) Visitor Counter : 94
    
    
      Read this release in: English , Urdu , Bengali