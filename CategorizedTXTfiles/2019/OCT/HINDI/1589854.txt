      रक्षा मंत्रालय

      भारत-फ्रांस संयुक्‍त प्रशिक्षण अभ्‍यास शक्ति- 2019 का उद्घाटन समारोह
      Posted On: 31 OCT 2019 4:34PM by PIB Delhi


    भारत - फ्रांस संयुक्‍त प्रशिक्षण अभ्‍यास शक्ति-2019 महाजन में 31 अक्‍टूबर , 2019 को प्रारंभ हुआ। इसके उद्घाटन समारोह में दोनों देशों के राष्‍ट्रीय ध्‍वज फहराए गये और दोनों देशों के राष्‍ट्रगान- ‘जन गण मन’ और "ला मारसिलाइज़" गान हुआ।


    26 अक्टूबर को , फ्रांस की 21वीं मरीन इन्फैंट्री रेजिमेंट का 45 जवानों का एक प्‍लाटून ग्रुप फ्रांस से सीधे बीकानेर पहुंचा। 14 दिनों का यह अभ्‍यास विद्रोही गतिविधियों और आतंकवादी गतिविधियों से निपटने की कार्रवाइयों पर संयुक्त प्रशिक्षण पर केंद्रित है।


    प्रशिक्षण के दौरान मुख्य रूप से उच्च स्‍तरीय शारीरिक तंदुरुस्‍ती , सामरिक स्तर पर ड्रिल साझा करने और एक-दूसरे की सर्वोत्तम पद्धतियों को सीखने पर ध्‍यान केंद्रित किया जाएगा। अभ्यास का उद्देश्य दोनों सेनाओं के बीच आपसी समझ , सहयोग और पारस्परिकता को बढ़ाना है। इस अभ्यास का समापन 36 घंटे के वैलिडैशन फेज के साथ होगा , जिसमें किसी गांव के ठिकाने में मौजूद आतंकवादियों का सफाया करना शामिल होगा।


    संयुक्‍त अभ्‍यास दोनों सेनाओं को एक दूसरे को बेहतर ढंग से समझने , अपने अनुभवों को साझा करने तथा सूचना के आदान ’-प्रदान के माध्‍यम से परिस्थितियों के प्रति सजगता बढ़ाना शामिल होगा।


    *****


    आर.के.मीणा/आरएनएम/एएम / आरके/एनआर –3913


    

    
    (Release ID: 1589854) Visitor Counter : 112
    
    
      Read this release in: English