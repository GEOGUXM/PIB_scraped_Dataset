      रक्षा मंत्रालय

      वित्त वर्ष 2018-19 के लिए भारत इलेक्‍ट्रोनिक्‍स लिमिटेड ने सरकार को 231.69 करोड़ रुपये का लाभांश दिया
      Posted On: 24 OCT 2019 2:53PM by PIB Delhi


      रक्षा क्षेत्र के सार्वजनिक उपक्रम - भारत इलेक्ट्रॉनिक्स लिमिटेड (बीईएल) ने वित्त वर्ष 2018-19 के लिए सरकार को 170 प्रतिशत अंतिम लाभांश के रूप में 231.69 करोड़ रुपये का भुगतान किया है। रक्षा मंत्री श्री राजनाथ सिंह ने आज नई दिल्‍ली में बीईएल के अध्यक्ष और प्रबंध निदेशक श्री एम गौतम से लाभांश का चेक प्राप्त किया। यह राशि राष्ट्रपति द्वारा धारित शेयरों पर भुगतान योग्‍य है।


      इसके साथ ही बीईएल ने अब वित्त वर्ष 2018-19 के लिए कुल 340 प्रतिशत का लाभांश भुगतान किया है।


      फरवरी और मार्च 2019 में सरकार को 170 प्रतिशत के अंतरिम लाभांश (प्रति शेयर प्रति शेयर 1 रुपये मूल्य पर) का भुगतान किया गया था।


      बीईएल एक नवरत्न सार्वजनिक उपक्रम और भारत की अग्रणी रक्षा इलेक्ट्रॉनिक्स कंपनी है। बीईएल एक बहु-उत्पाद , बहु-प्रौद्योगिकी , बहु-इकाई समूह है , जो रक्षा उत्पादों जैसे राडार , मिसाइल सिस्टम , सैन्य संचार आदि के क्षेत्रों में 350 से अधिक उत्पादों की आपूर्ति करता है और गैर-रक्षा उत्पादों जैसे इलेक्ट्रॉनिक वोटिंग मशीन (ईवीएम) , मतदाता सत्यापन पेपर ऑडिट ट्रायल (वीवीपीएटी) और सौर उत्पाद भी इनमें शामिल हैं।


      रक्षा क्षेत्र बीईएल का मुख्य आधार है। फिर भी , कंपनी ने सौर यातायात संकेतों और ईवीएम जैसे अपने विविध उत्पादों के माध्यम से लोगों के जीवन को प्रभावित किया है। सेना , नौसेना , वायु सेना , अर्धसैनिक बल , तटरक्षक बल , पुलिस , दूरसंचार विभाग और भारत निर्वाचन आयोग इसके मुख्य ग्राहक हैं।


      बीईएल में अपनी 9 इकाइयों में विकास और इंजीनियरिंग (डी एंड ई) प्रभागों के साथ त्रि-स्तरीय अनुसंधान एवं विकास प्रभाग , उत्पाद विकास और नवाचार केंद्र (पीडी एंड आईसी) , सभी इकाइयों/एसबीबी की नई उत्पाद/उप-सिस्टम विकास प्रणालियों के लिए एक केंद्रीकृत सुविधा और अत्याधुनिक अनुसंधान करने के लिए बेंगलुरू और गाजियाबाद में केंद्रीय अनुसंधान प्रयोगशाला मौजूद हैं।


      बीईएल ने 2018-19 के दौरान 11 , 789 करोड़ रुपये का कारोबार किया , जो पिछले वर्ष की तुलना में 17 प्रतिशत की वृद्धि का सूचक है । कर-पूर्व लाभ 2 , 703 करोड़ रूपये और कर-पश्‍चात लाभ 1 , 927 करोड़ रुपये था। कंपनी ने 153 करोड़ रुपये (लगभग) का निर्यात कारोबार किया।


      **************


      आर.के.मीणा/आरएनएम/ एसकेएस/एसके - 3771

    
    
    (Release ID: 1589048) Visitor Counter : 94
    
    
      Read this release in: Bengali , English , Urdu