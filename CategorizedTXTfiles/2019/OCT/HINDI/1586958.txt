      प्रधानमंत्री कार्यालय

      आयुष्मान भारत योजना के कारण असम के गरीब किसान की जान बची
      
      नकदरहित बीमा योजना के माध्यम से असम के कलिता का मुफ्त में क्रेनियोप्लास्टी सर्जरी संभव हुई

      Posted On: 01 OCT 2019 7:51PM by PIB Delhi

    असम के एक धान उत्पादक गरीब किसान 35 वर्षीय द्विजेन कलिता को सिर में गंभीर चोट लगी थी। जब उसे कामरूप मेट्रो अस्पताल में भर्ती किया गया था, तब वह अर्द्धचेतना की स्थिति में था और असहाय पीड़ा झेल रहा था। विस्तृत जांच के बाद पता चला कि उसे सबड्यूरल हिमेटोमा है। इसके लिए उसे न्यूरोसर्जरी, क्रेनियोप्लास्टी और एक्सोजेनस ग्राफ्ट की जरूरत थी।


    कलिता की आर्थिक स्थिति बहुत कमजोर थी और उपचार का खर्च वहन करना उसके परिवार के लिए असंभव था। जब उसे आयुष्मान भारत प्रधानमंत्री जन-आरोग्य योजना के बारे में बताया गया तो उसके परिवार के लिए एक उम्मीद जगी। इसके तहत उसका उपचार निशुल्क हो सकता था।


    कलिता का मानना है कि यह योजना उसके जैसे गरीब लोगों के लिए एक वरदान है। आज वह एक स्वस्थ व्यक्ति है और विश्व की सबसे बड़ी स्वास्थ्य योजना की सफलता के बारे में बताने के लिए प्रधानमंत्री से मुलाकात करने वाले 31 लाभार्थियों में से एक है।


    आयुष्मान भारत योजना 2018 में ठीक एक वर्ष पहले शुरू की गई थी। यह विश्व की सबसे बड़ी स्वास्थ्य बीमा योजना है। देश के 10.74 करोड़ से अधिक गरीब लोगों को चिकित्सा सुविधा प्रदान करना इसका लक्ष्य है।


    पिछले एक वर्ष में, द्विजेन कलिता जैसे 50,000 से अधिक मरीजों को अपने राज्य से बाहर चिकित्सा सुविधाएं मिली, जहां आयुष्मान भारत कार्यक्रम के माध्यम से इस प्रकार की सर्वोत्तम सुविधाएं उपलब्ध थीं।


    आयुष्मान भारत प्रधानमंत्री जन-आरोग्य योजना (पीएम-जेएवाई) के तहत 16,085 अस्पतालों को पैनलबद्ध करने के साथ-साथ 41 लाख से अधिक लाभार्थियों का उपचार किया गया और 10 करोड़ से अधिक ई-कार्ड जारी किए गए हैं।


    आयुष्मान भारत के तहत देशभर में 20,700 से अधिक हेल्थ एंड वेलनेस सेंटर चालू किए गए हैं।


    अधिक जानकारी के लिए यहां क्लिक करें


    *****


    आर.के.मीणा/आरएनएम/एएम/एसकेएस/डीके – 3372

    
    
    (Release ID: 1586958) Visitor Counter : 69
    
    
      Read this release in: Assamese , English , Marathi , Bengali , Punjabi , Punjabi , Tamil , Kannada