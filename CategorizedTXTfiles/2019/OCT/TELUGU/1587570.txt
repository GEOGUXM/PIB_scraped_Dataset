      ఆరోగ్య, కుటుంబ సంక్షేమ‌ మంత్రిత్వ శాఖ

      జాతీయ ఆరోగ్య కార్యక్రమం (NHM) ప్రగతి, సాధికార కార్యక్రమ కమిటీ (EPC), NHM పరిధిలోని కార్యక్రమ సారథ్య బృందం (MSG)నిర్ణయాలపై మంత్రిమండలికి నివేదన
      Posted On: 09 OCT 2019 2:46PM by PIB Hyderabad


    జా తీయ ఆరోగ్య కార్యక్రమం ( NHM) ప్రగతి, సాధికార కార్యక్రమ కమిటీ (EPC), NHM పరిధిలోని కార్యక్రమ సారథ్య బృందం (MSG)నిర్ణయాలు తదితరాల గురించి ప్రధానమంత్రి శ్రీ నరేంద్ర మోదీ అధ్యక్షతన సమావేశమైన కేంద్ర మంత్రిమండలికి సంబంధిత వర్గాలు నివేదించాయి.


    కీలకాంశాలు – గమనార్హ విశేషాలు:

      * జాతీయ గ్రామీణ ఆరోగ్య కార్యక్రమం/జాతీయ ఆరోగ్య కార్య‌క్రమాల‌ ( NRHM/NHM) కు శ్రీ‌కారం చుట్టిన‌ప్ప‌టి నుంచి ప్రసూతి మరణాల నిష్పత్తి ( MMR), ఐదేళ్ల‌లోపు బాల‌ల మ‌ర‌ణాల నిష్ప‌త్తి ( U5MR) స‌హా న‌వ‌జాత శిశు మ‌ర‌ణాల నిష్ప‌త్తి ( IMR) వేగంగా త‌గ్గుముఖం ప‌డుతోంది. ప్రస్తుత క్షీణత నిష్ప‌త్తి ఇలాగే కొన‌సాగితే... భార‌త దేశం ఐక్య‌రాజ్య స‌మితి నిర్దేశిత ( MMR-70, U5MR-25) స్థాయిని సాధించి , నిర్ణీత గ‌డువైన 2030 సంవత్సరంక‌న్నా చాలా ముందుగానే సుస్థిర ప్ర‌గ‌తి ల‌క్ష్యాన్ని ( SDG) చేరుకోగ‌లుగుతుంది.
      * ప్ర‌పంచంలోని మ‌లేరియా పీడిత దేశాల్లో ఒక‌టిగా ఉన్న‌ప్ప‌టికీ ఆ మ‌హ‌మ్మారిని స‌మ‌ర్థంగా నియంత్రించ‌డంలో భార‌త విజ‌య‌గాథ అన్ని దేశాల‌కూ ఆద‌ర్శం. ఆ మేరకు 2013 తో పోలిస్తే 2017 లో మ‌లేరియా కేసులు , సంబంధిత మ‌ర‌ణాలు 49.09 శాతం , 50.52 శాతం వంతున‌ త‌గ్గుముఖం ప‌ట్టాయి.
      * సవరించిన జాతీయ క్షయ ( TB) నియంత్రణ కార్యక్రమం ( RNTCP) గణనీయ స్థాయిలో బలోపేతం కావ‌డంతోపాటు దేశ‌మంత‌టా ముమ్మరంగా అమ‌లు చేయ‌బ‌డింది. త‌ద‌నుగుణంగా అన్ని జిల్లాల్లోనూ ఔష‌ధ నిరోధ‌క ర‌కంస‌హా అన్ని ర‌కాల TB ని క‌చ్చితంగా గుర్తించ‌గ‌ల 1,180 CBNAAT యంత్రాలు ఏర్పాటు చేయ‌బ‌డ్డాయి. దీంతో గ‌డ‌చిన ఏడాది కాలంలో ఈ యంత్రాల వాడ‌కం మూడు రెట్లు పెరిగి , కొత్త కేసుల గుర్తింపులోనూ 16 శాతందాకా పెరుగుద‌ల న‌మోదైంది. సార్వ‌త్రిక ఔష‌ధ స్పంద‌క కేసులు కూడా 54 శాతం పెరిగిన‌ట్లు తేలింది. బెడాక్విలిన్ , డెలామినైడ్‌తో కూడిన స‌రికొత్త ఔష‌ధ ప్ర‌యోగంతోపాటు దేశ‌వ్యాప్తంగా రోగులంద‌రికీ చికిత్స పొందినంతం కాలం పోషకాహార స‌ర‌ఫ‌రా కూడా కొన‌సాగింది.
      * దేశంలో 2018-19 కిగాను 52744 ఆయుష్మాన్ భార‌త్‌-ఆరోగ్య శ్రేయో కేంద్రాల ( AB-HWC) ఏర్పాటుకు ఆమోదం తెలిపి , 15000 కేంద్రాల త‌క్ష‌ణ ఏర్పాటు ల‌క్ష్యం నిర్దేశించ‌గా , అంత‌కుమించి 170009 కేంద్రాలు నెలకొల్ప‌బ‌డ్డాయి. అంతేకాకుండా అసాంక్ర‌మిక వ్యాధుల ( NCD) పై 2018^19 లో ప్రాథ‌మిక ఆరోగ్య కేంద్రాల వైద్యాధికారులు ( PHC-MO) ఆశా ( ASHA), బ‌హుళ సేవా ఆరోగ్య కార్య‌క‌ర్త‌లు ( MPHW) స‌హా మొత్తం 1,81,267 మంది ఆరోగ్య కార్యకర్తలకు శిక్షణ ఇవ్వ‌బడింది. అలాగే ఆరోగ్య శ్రేయో కేంద్రాల ( HWC) ప్రారంభానికి రాష్ట్రాలు కూడా చ‌ర్య‌లు చేప‌ట్టాయి.
      * పెద్దలలో గొంతువాపు (డిఫ్తీరియా) వ్యాధి నిరోధకత పెంపు దిశగా సార్వత్రిక వ్యాధి నిరోధకత పెంపు కార్యక్రమం కింద 2018లో ప్రారంభించిన కొత్త టీకాల కార్యక్రమంలో భాగంగా టెటనస్ టాక్సైడ్ ( TT ) స్థానంలో ‘టెటనస్ అండ్ అడల్ట్ డిఫ్తీరియా’ ( Td ) టీకా ప్రవేశపెట్టబడింది.
      * అదేవిధంగా 2018లో అదనంగా 17 రాష్ట్రాల్లో ప్రత్యేకంగా చేపట్టిన మీజిల్స్-రుబెల్లా ( MR ) టీకాల కార్యక్రమం కింద 2019 మార్చివరకూ 30.50 కోట్లమంది పిల్లలకు టీకాలు వేయబడ్డాయి.
      * అలాగే 2018-19లో అదనంగా రెండు రాష్ట్రాల్లో చేపట్టిన రోటావైరస్ టీకా ( RVV )ల కార్యక్రమంతో ప్రస్తుత సమయానికి అన్ని రాష్ట్రాలు/కేంద్రపాలిత ప్రాంతాల్లోనూ దీని అమలు పూర్తయింది.
      * మరోవైపు 2018-19లో న్యుమోకాకల్ కంజుగేటెడ్ టీకా ( PCV ) కార్యక్రమం మధ్యప్రదేశ్, హర్యానాలతోపాటు బీహార్, రాజస్థాన్, ఉత్తరప్రదేశ్ రాష్ట్రాల్లోని మిగిలిన జిల్లాలకు విస్తరించబడింది.
      * ఆశా కార్యకర్తలకు క్రమబద్ధంగా అందించే ప్రోత్సాహకాలు నెలకు రూ.1000 నుంచి రూ.2000కు పెంచబడ్డాయి. అంతేకాకుండా ఆ కార్యకర్తలతోపాటు ఈ కార్యక్రమానికి సహకరించేవారికీ ప్రధానమంత్రి జీవన్ జ్యోతి బీమా యోజన (రూ.330 బీమా రుసుమును కేంద్ర ప్రభుత్వం చెల్లిస్తుంది)సహా ప్రధానమంత్రి సురక్ష బీమా యోజన (ఇందుకు రూ.12 వంతున రుసుమును ప్రభుత్వం చెల్లిస్తుంది) అమలు చేయబడ్డాయి.
      * పోషకాహార కార్యక్రమం కింద 2018 ఏప్రిల్ నెలలో ‘రక్తహీనత రహిత భారతం’ కార్యక్రమం ( AMB ) ప్రారంభించబడింది.
      * ఆరోగ్య శ్రేయో కేంద్రాలుగా రూపొందించిన ఉప ఆరోగ్య కేంద్రాలకు ఆంక్షలరహిత నిధుల మొత్తం రూ.20,000 నుంచి రూ.50,000కు పెంచబడింది.
      * పోషకాహార కార్యక్రమం కింద బాలల గృహ సంరక్షణ కార్యక్రమం ప్రవేశపెట్టబడింది.
      * క్షయ/కుష్ఠు/మలేరియా/విషజ్వరం/బోదకాలు/కంటిశుక్లాలు వంటి వ్యాధులరహిత లక్ష్యాన్ని సాధించే రాష్ట్రాలు/కేంద్రపాలిత ప్రాంతాలు/జిల్లాలకు అవార్డు ప్రదాన పథకానికి ఆమోదముద్ర పడింది. బహిరంగ విసర్జనరహిత ( ODF ) రాష్ట్రాలు/జిల్లాల పోటీ తరహాలో వ్యాధిరహిత రాష్ట్రాలు/జిల్లాలుగా జాతీయస్థాయి ధ్రువీకరణ పొందడానికి అవి ఆరోగ్యకర రీతిలో పోటీపడే వాతావరణం నెలకొంటుంది.
      * జాతీయ వైరల్ హెపటైటిస్ నియంత్రణ కార్యక్రమానికి ఆమోదం... ఈ మేరకు ‘హెపటైటిస్ ఎ, బి, సి, ఇ’ రకాల నిరోధం, చికిత్సకు వీలు కలిగింది. దీనివల్ల హెపటైటిస్ బాధితులైన దాదాపు 5 కోట్లమందికి ప్రయోజనం కలుగుతుందని అంచనా.
                                                                             
                                                         1990-2013  2013-2016
                                                                             
                                                                             
                                                                             
లక్ష సజీవ శిశు జననాలకు ప్రసూతి మరణాల నిష్పత్తిలో క్షీణత  5.3%       8%       
                                                                             
                                                                             
                                                                             
లక్ష జననాలకు నవజాత శిశు మరణాల నిష్పత్తిలో క్షీణత         2.8%       4.7%     
                                                                             
                                                                             
                                                                             
ఐదేళ్లలోపు పిల్లల మరణాల నిష్పత్తిలో క్షీణత               3.9%       6.6%     
                                                                             
                                                                             
                                                                                   
వెయ్యి జనాభాకు మలేరియా పరాన్నజీవి సోకే నిష్పత్తి క్షీణత  2017 లో 0.64  201 8లో 0.30
                                                                                   
                                                                                   

    

    
    (Release ID: 1587570) Visitor Counter : 13
    
    
      Read this release in: English , Urdu , Hindi , Tamil , Kannada
    
    
    

    
    
    
    
    
    
    
    
    
    
*