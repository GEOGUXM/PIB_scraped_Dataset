      హోం మంత్రిత్వ శాఖ

      పోలీసు సిబ్బంది సంక్షేమానికి మోడీ ప్రభుత్వం కట్టుబడి ఉంది -జి .కిషన్ రెడ్డి
      సిఆర్‌పిఎఫ్ నిర్వహించిన స్నేహపూర్వ క్రికెట్ మ్యాచ్‌కు ముఖ్య అతిథిగా కేంద్ర హోం సహాయ మంత్రి జి. కిషన్ రెడ్డి

      Posted On: 25 OCT 2019 7:26PM by PIB Hyderabad

    సర్దార్ వల్లభ్ భాయి పటేల్ 144వ జయంతి (అక్టోబరు 31)ని పురస్కరించుకొని అమరవీరులను సంస్మరించుకోవడం , వారి త్యాగాలను నవ , యువ తరానికి తెలియజేసేలా పోలీసు అమరవీరుల వారోత్సవాలు నిర్వహిస్తున్నామని కేంద్ర హోం శాఖ సహాయ మంత్రి శ్రీ జి‌. కిషన్ రెడ్డి అన్నారు. ఈ రోజు శివరాంపల్లి లోని విజయ్ ఆనంద్ గ్రౌండ్స్ లో కేంద్ర రిజర్వ్ పోలీసు బలగాల ఆధ్వర్యంలో ఏర్పాటు చేసిన క్రికెట్ మ్యాచ్లకు ముఖ్య అతిథిగా కేంద్ర మంత్రి హాజరయ్యారు.


    సైనికులు ఎలాంటి వాతావరణంలోనైనా పని చేయగలరు. దేశ సరిహద్దులను కాపాడడంలో , దేశంలో శాంతి భద్రతలను పరిరక్షించే భాద్యతను సక్రమంగా నిర్వర్తిస్తున్నారని మంత్రి కితాబిచ్చారు. పోలీసులు అహర్నిశలు తమ భాద్యతను నిర్వర్తిస్తున్నారని , శాంతి భద్రతలు కాపాడడంలో వారు చూపిస్తున్న తెగువకు మనమంతా ఋణపడి ఉన్నామన్నారు. దేశ అంతర్గత భద్రతా నిర్వహణలో మరియు శాంతిభద్రతల పరిరక్షణలో కేంద్ర రిజర్వ్ పోలీసు బలగాలు అందిస్తున సేవలను కొనియాడారు .


    జాతీయ ఐక్యతా దినోత్సవం సందర్భంగా అహ్మదాబాద్ లో వివిధ కార్యక్రమాలు ఏర్పాటు చేస్తున్నట్లు , ప్రధాని శ్రీ నరేంద్ర మోదీ తో పాటు కేంద్ర హోం శాఖా మంత్రి శ్రీ అమిత్ షా ఈ కార్యక్రమం లో పాల్గొంటున్నట్లు మంత్రి తెలిపారు.


    గౌరవ కాన్సుల్ జనరల్ ఆఫ్ రిపబ్లిక్ ఆఫ్ కొరియా శ్రీ సురేష్ చుక్కపల్లి , తెలుగు సినీ పరిశ్రమకు చెందిన పద్మశ్రీ డా. బ్రహ్మానందం, డా రాజశేఖర్ దంపతులు, శివాజీ రాజా, పృథ్వీ, అడవి శేష్, భారత జాతీయ క్రికెట్ జట్టుకు ప్రాతినిథ్యం వహించిన ప్రగ్యాన్ ఓఝా, ఇతర ప్రముఖులు ఈ కార్యక్రమంలో పాల్గొన్నారు. సైబరాబాద్ పోలీస్ కమిషనర్ శ్రీ సజ్జనార్, కేంద్ర పోలీస్ బలగాలకు చెందిన అధికారులు, సిబ్బంది ఈ కార్యక్రమంలో పాల్గొన్నారు.


    ****

    
    
    (Release ID: 1589276) Visitor Counter : 49
    
    
      Read this release in: English