      PIB Headquarters

      ఆంధ్ర రాష్ట్రంలో ఇక ఆధార్ సేవ‌లు మ‌రింత సుల‌భం మొద‌టి ఆధార్ సేవా కేంద్రం ల‌బ్బీపేట, విజ‌య‌వాడ లో ప్రారంభం
      Posted On: 24 OCT 2019 7:05PM by PIB Hyderabad


    ఆంధ్ర ప్ర‌దేశ్ రాష్ట్రంలో భార‌త విశిష్ట గుర్తింపు ప్రాధికార సంస్థ ద్వారా నిర్వ‌హించ‌బ‌డుచున్న మొట్ట‌మొద‌టి ఆధార్ సేవా కేంద్రం ల‌బ్బీపేట‌ , విజ‌య‌వాడ లో ప‌ని చేయుట ప్రారంభించిన‌ది (చిరునామా: 39-10-7, మున్సిప‌ల్ వాట‌ర్ ట్యాంక్ ఎదురుగా , ల‌బ్బీపేట‌ , విజ‌య‌వాడ‌- 520 002). ఈ కేంద్రం లో ప్ర‌తి రోజూ 500 వ‌ర‌కు ఆధార్ న‌మోదు/ అప్‌డేట్స్ (న‌వీక‌ర‌ణ‌లు) చేసే సామ‌ర్ధ్యం ఉన్న‌ది. ఇక్క‌డ న‌మోదు మ‌రియు పేరు , చిరునామా , పుట్టిన తేదీ , జెండ‌ర్‌ , మొబైల్ నెంబ‌ర్‌ , ఇ-మెయిల్ మొద‌ల‌గు అప్ డేట్స్ (న‌వీక‌ర‌ణ‌లు) చేసుకోవ‌చ్చు. అంతేకాకుండా , బ‌యోమెట్రిక్స్ సంబంధిత ఫోటో , వేలి ముద్ర‌లు మ‌రియు క‌నుపాల అప్‌డేట్స్ (న‌వీక‌ర‌ణ‌లు) కూడా చేసుకోవ‌చ్చు.


    యుఐడిఎఐ సంస్థ త‌మ వెబ్ సైట్ ask.uidai.gov.in ద్వారా ప్ర‌జ‌లు ఆన్ లైన్ లో అపాయింట్‌మెంట్ తీసుకొనే సౌక‌ర్యం కూడా క‌ల్పించింది. ఈ కేంద్రం ఉద‌యం 9.30 గంట‌ల నుండి సాయంత్రం 5.30 గంట‌ల వ‌ర‌కు ప‌ని చేస్తుంది. మ‌రియు వారంలో 7 రోజులూ తెర‌చి ఉంచ‌బ‌డుతుంది. త‌గినంత సీటింగ్ వ‌స‌తితో పాటు , ఈ కేంద్రం ఎయిర్ కండిష‌న్ చేయ‌బ‌డిన భ‌వ‌నంలో నిర్వ‌హించ‌బ‌డుతుంది. త‌ప్ప‌క గుర్తుంచుకోవాల్సిన విష‌యం ఏమిటంటే , 5 మ‌రియు 15 సంవ‌త్స‌రాలు నిండిన పిల్ల‌ల‌కు విధిగా వ‌ర్తించే బ‌యోమెట్రిక్స్ న‌వీక‌ర‌ణ పూర్తిగా ఉచితం. ఇత‌ర అప్‌డేట్స్ (న‌వీక‌ర‌ణ‌లు) కొర‌కు ఈ కేంద్రం 50 రూపాయ‌లు రుసుము వ‌సూలు చేస్తుంది.


    ఈ కేంద్రంలో విజ‌య‌వాడ లో నివ‌సించే వారితో పాటు ఏ ప్రాంతం వారైనా కూడా ఆధార్ సేవ‌లు ఉప‌యోగించుకోవ‌చ్చు.


    ‘‘‘

    
    
    (Release ID: 1589135) Visitor Counter : 34
    
    
      Read this release in: English