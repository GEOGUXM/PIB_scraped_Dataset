      PIB Headquarters

      ‘యురేనియం నిక్షేపాల అన్వేషణను జిఎస్ఐ చేపట్టడం లేదు’
      Posted On: 07 OCT 2019 6:25PM by PIB Hyderabad

      * నిక్షేపాల అన్వేషణా కార్యకలాపాలను భారతీయ భూవైజ్ఞానిక సర్వేక్షణ సంస్థ (జిఎస్ఐ) చేపట్టడం లేదని జిఎస్ఐ అదనపు డైరెక్టర్ జనరల్ శ్రీ శ్రీధర్ సోమవారం ఒక ప్రకటన లో తెలిపారు. తెలంగాణ తో సహా భారతదేశం లో ఎక్కడా కూడా యురేనియమ్ గాని లేదా ఇతర అటామిక్ మినరల్స్ శోధన లో జిఎస్ఐ ఎన్నడూ నిమగ్నం కాలేదని ఆయన ఈ సందర్భం గా వెల్లడించారు. తెలంగాణ లోని వివిధ జిల్లా లలో 2019-20 సంవత్సరం లో మొత్తం మీద 25 భూమి సంబంధిత శోధనల లో జిఎస్ఐ నిమగ్నం అయిందని ప్రకటన లో వివరించారు. నల్గొండ జిల్లా లో భూగర్భ జలం లో ఫ్లోరైడ్ కలిసిందా అనే అంశాన్ని నిర్ధారించడం కోసం చేపట్టిన ప్రత్యేక వైద్య సంబంధిత దర్యాప్తు పథకం తో పాటు ఆ జిల్లా లో పదకొండు పథకాలను నిర్వహిస్తున్నట్లు వివరించారు. మ్యాపింగ్ కోసం నేల నమూనాలతో పాటు రాతి నమూనాలను 2019 సెప్టెంబర్ మొదలు 2020 మార్చి నెల మధ్య కాలం లో జిఎస్ఐ అధికారులు సేకరించనున్నారని ఆ ప్రకటన లో పేర్కొన్నారు. భూమి వినియోగం లోను , వ్యవసాయం లోను , అడవులకు సంబంధించినటువంటి , ఇంకా పర్యావరణానికి సంబంధించినటువంటి సైన్స్ పరంగాను మట్టి లో ఏర్పడే కొన్ని మౌలిక లోటు పాటులను , అతి స్వభావాన్ని నివారించడం లో జిఎస్ఐ యొక్క భూరసాయనిక పటాలు సమాజానికి ఎంతగానో తోడ్పడుతాయని తెలియజేశారు. ఈ శోధనల వల్ల భూమి లోపలి ఫ్లోరైడ్ , విషయుక్త లోహాలు , భారీ లోహాల వంటివి ఏవైనా ఆరోగ్య అపాయకారి గా పరిణమిస్తాయా అన్నది తేల్చడం లో సైతం ఈ మ్యాపింగ్ దోహదం చేస్తుంది. తెలంగాణ రాష్ట్ర ఆర్థిక అభివృద్ధి కి , సామాజిక అభ్యున్నతి కి జిఎస్ఐ అధికారులు అర్ధవంతమైన తోడ్పాటు ను అందించగలిగేటట్లుగా వారికి స్థానిక పాలన యంత్రాంగం , ప్రజలు చిత్త శుద్ధి తో కూడిన సహకారాన్ని , మద్దతు ను , సహాయాన్ని అందించాలని కోరుతున్నట్లు ప్రకటన లో వివరించారు.

    ***

    
    
    (Release ID: 1587425) Visitor Counter : 56
    
    
      Read this release in: English
    
    
    

*