      गृह मंत्रालय

      राज्यपाल व मुख्यमंत्री यांच्या उपस्थितीत राष्ट्रीय एकता दौडचा शुभारंभ
      Posted On: 31 OCT 2019 11:36AM by PIB Mumbai


    देशाचे माजी उपपंतप्रधान व गृहमंत्री सरदार वल्लभभाई पटेल यांच्या १४४ व्या जयंतीनिमित्त आज मुंबई येथे राष्ट्रीय एकता दौडचे (रन फॉर युनिटी) आयोजन करण्यात आले.


    राज्यपाल भगत सिंह कोश्यारी व मुख्यमंत्री देवेंद्र फडणवीस यांनी झेंडा दाखवून एकता दौडला रवाना केले. राज्यपाल कोश्यारी यांनी यावेळी उपस्थितांना राष्ट्रीय एकता दिनाची शपथ दिली.


    महाराष्ट्र शासन व मुंबई महापालिकेच्या वतीने ' रन फॉर युनिटी ' या कार्यक्रमाचे आयोजन करण्यात आले होते.


    महसूलमंत्री चंद्रकांत पाटील , आमदार राहुल नार्वेकर , आमदार राहुल कुल , मुख्य सचिव अजोय मेहता , मुंबईचे पोलीस आयुक्त संजय बर्वे , कोकण विभागाचे आयुक्त शिवाजी दौंड , मुंबई महापालिकेचे अतिरिक्त आयुक्त आबासाहेब जऱ्हाड , मुंबई शहरचे जिल्हाधिकारी बन्सी गवळी , आदी उपस्थित होते.


    एकता दौडमध्ये आंतरराष्ट्रीय , राष्ट्रीय खेळाडू , राष्ट्रीय सेवा योजना , राष्ट्रीय कॅडेट कोर , जलद कृती दल (क्यूआरटी) , कमांडो , पोलीस पथके , बँक ऑफ इंडिया , स्टेट बँक ऑफ इंडिया , पंजाब नॅशनल बँक यांचे कर्मचारी , विविध महाविद्यालयाचे विद्यार्थी , स्काऊट गाईडसह क्रीडा अधिकारी , प्रशिक्षक यांच्यासह बालकांपासून वृद्धांपर्यंत नागरिक सहभागी झाले होते.


    एकता दौडची सुरुवात नरीमन पोइंट येथे तर समारोप मरीन ड्राईव्ह येथील ग्रँट मेडिकल कॉलेज जिमखाना येथे झाला.


    ***


    (राज भवन, मुंबई)

    
    
    (Release ID: 1589686) Visitor Counter : 45
    
    
      Read this release in: English