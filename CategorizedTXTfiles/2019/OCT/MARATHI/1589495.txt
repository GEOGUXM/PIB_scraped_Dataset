      रेल्वे मंत्रालय

      रेल्वे प्रवासाचे आरक्षण रद्द केल्यानंतर ‘ओटीपी’च्या मदतीने त्वरित पैसे परत करण्याची सुविधा उपलब्ध होणार
      Posted On: 29 OCT 2019 6:56PM by PIB Mumbai


      नवी दिल्ली, 29 ऑक्टोबर 201 9


      भारतीय रेल्वे प्रशासनाने रेल्वे प्रवासाचे आरक्षित तिकीट रद्द केल्यानंतर किंवा वेंटिंग लिस्टवर नाव असल्यामुळे प्रवास रद्द केल्यानंतर त्या तिकिटाचा परतावा देण्यासाठी नवीन ‘ ओटीपी ’ आधारीत सेवा सुरू केली आहे. अर्थात ही सुविधा ज्या प्रवाशांनी रेल्वेच्या अधिकृत एजंटांमार्फत ई- तिकीट आरक्षित केले असेल , त्यांनाच मिळू शकणार आहे. रेल्वे प्रवाशांनी तिकीट रद्द केल्यानंतर परतावा द्यावा लागतो , या प्रक्रियेमध्ये पारदर्शकता आणण्यासाठी आणि प्रवाशांच्या सुविधेसाठी ही नवीन कार्यप्रणाली लागू करण्यात येणार आहे , असं ‘ आयआरसीटीसी ’ नं स्पष्ट केलं आहे.


      या पद्धतीनुसार ‘ ओटीपी ’ म्हणजेच ‘ वन टाईम पासवर्ड ’ तयार करून तो प्रवाशाच्या नोंदवलेल्या मोबाईलवर ‘ एसएमएस ’ व्दारे पाठवण्यात येणार आहे. या पासवर्डच्या मदतीने प्रवाशांना रद्द तिकिटाचे पैसे त्वरित मिळू शकणार आहेत.


      रद्द रेल्वे तिकिटाचे पैसे त्वरित मिळावेत यासाठी प्रवाशांनी पुढील गोष्टींची काळजी घेणे आवश्यक आहे:


      - आयआरसीटीसीच्या अधिकृत एजंटला ई-तिकीट काढतानाच योग्य तो मोबाईल क्रमांक देणे गरजेचे आहे.


      - त्या एजंटाने प्रवाशाचा मोबाईल नोंदवला आहे की नाही , याची खात्री करून घेतली पाहिजे.


      - आयआरसीटीसीच्या अधिकृत एजंटांकडूनच ई-तिकीट काढले पाहिजे.


      - ज्या प्रवाशांनी आयआरसीटीसीच्या अधिकृत एजंटांकडूनच ई-तिकीट काढले आहे , त्यांनाच रद्द तिकिटांचा परतावा ओटीपी आधारीत सेवेतून मिळू शकणार आहे.


      S.Thakur /S.Bedekar/P.Kor

    
    
    (Release ID: 1589495) Visitor Counter : 22
    
    
      Read this release in: English