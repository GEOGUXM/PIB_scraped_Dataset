      गृह मंत्रालय

      केंद्रीय गृहमंत्र्यांच्या अध्यक्षतेखाली सीमा सुरक्षेबाबत उच्चस्तरीय बैठक
      Posted On: 04 OCT 2019 6:36PM by PIB Mumbai


    नवी दिल्ली, 4 ऑक्टोबर 201 9


    केंद्रीय गृहमंत्री अमित शहा यांच्या अध्यक्षतेखाली सीमा सुरक्षेची सद्यस्थिती आणि सीमेवरील सुरक्षा अधिक मजबूत करण्याच्या उपाययोजना यासंदर्भातील पहाणीसाठी नवी दिल्लीत उच्चस्तरीय बैठक घेण्यात आली.


    या बैठकीला गृह सचिव, सचिव (सीमा व्यवस्थापन) विशेष सचिव अंतर्गत सुरक्षा तसेच सीमा सुरक्षा दल, शस्त्रसीमा दल, भारत-तिबेट सीमा पोलीस आणि आसाम रायफल्सचे महासंचालक आणि गृहमंत्रालयातील वरिष्ठ अधिकारी उपस्थित होते.


    यावेळी बोलताना अमित शहा यांनी दहशतवाद, घुसखोरी, भ्रष्टाचार तसेच शस्त्रास्त्र, अंमली पदार्थांची तस्करी या संदर्भात मोदी सरकारच्या शून्य सहनशक्ती धोरणावर भर दिला. या सर्वांविरुद्ध कडक कारवाई करण्याचे निर्देश अमित शहा यांनी वरिष्ठ अधिकाऱ्यांना दिले.


    सीमेवर तैनात असणाऱ्या सुरक्षा दलातील कर्मचाऱ्यांना उत्तम निवासस्थान तसेच आरोग्य सुविधा आणि प्रशिक्षणाच्या उत्तम सोयी उपलब्ध करून देण्याच्या गरजेवरही शहा यांनी भर दिला. सीमेवर सुरक्षा दल तैनात असल्यामुळे 130 कोटी देशवासी सुरक्षित असल्याचे कायम स्मरणात ठेवले पाहिजे, असे त्यांनी सांगितले.


    B.Gokhale / J.Patankar /P.Kor

    
    
    (Release ID: 1587264) Visitor Counter : 4
    
    
      Read this release in: English