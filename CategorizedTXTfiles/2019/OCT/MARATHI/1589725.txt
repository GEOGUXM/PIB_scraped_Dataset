      गृह मंत्रालय

      राष्ट्रीय एकतेसाठी धावले ठाणेकर
      
      राष्ट्रीय एकता दिन उत्साहात साजरा

      Posted On: 31 OCT 2019 2:46PM by PIB Mumbai

    ठाणे दि. ३१ : देशाचे माजी उपप्रधानमंत्री, गृहमंत्री सरदार वल्लभभाई पटेल यांच्या जयंतीनिमित्त राष्ट्रीय एकतेचा संदेश देण्यासाठी एकता दौड (रन फॉर युनिटी) कार्यक्रमाचे आयोजन केले जाते. ठाणे येथे आज सकाळी निवासी उपजिल्हाधिकारी शिवाजी पाटील यांच्या हस्ते हिरवा झेंडा दाखवून एकता दौडचा शुभारंभ करण्यात आला


    यावेळी सहाय्यक पोलीस आयुक्त अविनाश पालवे,जिल्हा परिषद माध्यमिक शिक्षक अधिकारी शेषराव बडे,महसुल तहसिलदार राजेंद्र चव्हाण,जिल्हा क्रीडा अधिकारी स्नेहल साळुखे , उपस्थित होते.


    निवासी उपजिल्हाधिकारी शिवाजी पाटील यांनी उपस्थितांना राष्ट्रीय एकता दिनाची शपथ देऊन शुभेच्छा दिल्या.राष्ट्रीय एकता,अखंडता व सुरक्षा अबाधित राखण्यासाठी मी स्वत:ला समर्पित करीन आणि माझ्या देशवासियांमध्ये हा संदेश पोचविण्यासाठी प्रयत्न करीन.तसेच मी माझ्या देशाची अंतर्गत सुरक्षा सुनिश्चित करण्याकरिता माझ स्वत:चे योगदान देण्याचा सत्यनिष्ठापुर्वक संकल्प करीत आहे अशी प्रतिज्ञा सर्वांनी केली.


    या दौडमध्ये दिवेकर ॲकेडमी मॅरोथॉन ग्रुप,एन,सी,सी विद्यार्थी,शाळेचे विद्यार्थी,पोलीस, तसेच नागरिकांनी सहभाग घेतला होता.


    ***

    
    
    (Release ID: 1589725) Visitor Counter : 6