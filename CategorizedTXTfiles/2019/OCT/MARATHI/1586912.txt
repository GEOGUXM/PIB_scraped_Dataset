      माहिती आणि प्रसारण मंत्रालय

      महात्मा गांधींच्या 150 व्या जयंतीनिमित्त चित्रपट प्रभागाद्वारे गांधी चित्रपट महोत्सवाचे आयोजन
      Posted On: 01 OCT 2019 7:07PM by PIB Mumbai


      मुंबई, 1 ऑक्टोबर 201 9


      महात्मा गांधींच्या 150 व्या जयंतीनिमित्त चित्रपट प्रभागाने भारतीय पर्यटन विभागाच्या सहकार्याने येत्या 2 ऑक्टोबर ते 6 ऑक्टोबर 2019 दरम्यान गांधी चित्रपट महोत्सवाचे आयोजन केले आहे. या महोत्सवात गांधीजी, त्यांचा अहिंसेचा संदेश आणि स्वच्छ भारत यावर लक्ष केंद्रीत करण्यात आले आहे.


      या महोत्सवादरम्यान निवडक चित्रपट तसेच वृत्तचित्र दाखवण्यात येणार आहेत. यामध्ये

        * ‘द मेकिंग ऑफ महात्मा’ (दिग्दर्शक-श्याम बेनेगल/एनएफडीसी निर्मिती)
        * ‘गांधी’ (दिग्दर्शक-रिचर्ड ॲटेनबरो/एनएफडीसी निर्मिती)
        * ‘गांधी माय फादर’ (दिग्दर्शक-फिरोझ अब्बास खान/अनिल कपूर निर्मिती)
        * ‘मैने गांधी को क्यू मारा’ (दिग्दर्शक-जहानू बरुआ/अनुपम खेर)

      यानिमित्त भारतातील सांस्कृतिक विविधता दर्शवणाऱ्या तसेच ‘सर्वांसाठी पर्यटन’ याला चालना देणाऱ्या प्रयत्न पर्वाचेही आयोजन करण्यात आले आहे. भारतीय पर्यटनाच्या फायद्यांकडे लक्ष वेधणं हा या प्रयत्नपर्वाचा मुख्य उद्देश आहे.


      चित्रपट प्रभागातील नॅशनल म्युझियम ऑफ इंडियन सिनेमाला भेट देण्यासाठी तसेच चित्रपट महोत्सवात सहभागी होण्यासाठी भारतीय पर्यटन खाते संपूर्ण देशभरातील पर्यटकांची सहल आयोजित करत आहे.


      ज्येष्ठ अभिनेते दर्शन जरीवाला यांच्या हस्ते 2 ऑक्टोबर 2019 रोजी सकाळी 11.30 वाजता चित्रपट प्रभाग संकुलातल्या जे.बी. सभागृहात या कार्यक्रमाचे उद्‌घाटन होईल. चित्रपट प्रभागाच्या महासंचालक स्मिता वत्स-शर्मा कार्यक्रमाच्या अध्यक्षस्थानी असतील. भारतीय पर्यटन विभागाच्या प्रादेशिक संचालक नीला लाड यावेळी विशेष पाहुण्या म्हणून उपस्थित राहतील.


      B.Gokhale /J.Patankar/P.Kor

    
    
    (Release ID: 1586912) Visitor Counter : 38
    
    
    
    
    

*