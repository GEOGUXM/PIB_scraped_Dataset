      गृह मंत्रालय

      चंद्रपूर येथे राष्ट्रीय एकता दौड
      Posted On: 31 OCT 2019 2:43PM by PIB Mumbai


    चंद्रपूर, दि. 31 ऑक्टोबर : सरदार वल्लभभाई पटेल यांच्या जन्म दिनानिमित्त आज राष्ट्रीय एकता दिन चंद्रपूरमध्ये उत्साहात साजरा करण्यात आला. जिल्हा क्रीडा कार्यालयाच्या वतीने सकाळी 7 वाजता राष्ट्रीय एकता दौडचे आयोजन करण्यात आले.


    यावेळी जिल्हाधिकारी डॉ. कुणाल खेमनार, चंद्रपूर शहर महानगरपालिकेच्या महापौर अंजलीताई घोटेकर, जिल्हा क्रीडा अधिकारी अनंत बोबडे यांच्या उपस्थितीत हिरवी झेंडी दाखवून दौडला सुरुवात करण्यात आली.


    तत्पूर्वी उपस्थित प्रशासकीय कर्मचारी, पोलीस दलाचे जवान, नागरिक, शालेय विद्यार्थी यांना एकात्मतेची शपथ दिली.


    या राष्ट्रीय दौडमध्ये पोलीस दलाचे जवान, युवक-युवती, विद्यार्थी, खेळाडू तसेच नागरिकांनी सहभाग घेतला. या स्पर्धेमध्ये प्रथम तीनमध्ये आलेल्या स्पर्धकांचा गौरव करण्यात आला. त्यामध्ये महिला गटातील प्रथम तीन मध्ये आलेल्या जैनाब खान, रुखय्या खान व पूजा माने यांना जिल्हा क्रीडा विभागामार्फत पारितोषिक देऊन गौरवण्यात आले. तसेच पुरुष गटातील महेश वाढई, शिवाजी गोस्वामी व प्रवीण लांडे यांचाही सत्कार करण्यात आला. ही दौड जिल्हा क्रीडा संकुल ते जनता महाविद्यालय ते प्रियदर्शनी सभागृह ते परत जिल्हा क्रीडा संकुल यादरम्यान आयोजित करण्यात आली होती.


    ***

    
    
    (Release ID: 1589722) Visitor Counter : 5