      रेल्वे मंत्रालय

      पियुष गोयल, डॉ. हर्ष वर्धन, हरसिमरत कौर बादल यांनी सर्बत-दा-भला रेल्वेगाडीला दाखवला हिरवा झेंडा
      Posted On: 04 OCT 2019 5:06PM by PIB Mumbai


    नवी दिल्ली, 4 ऑक्टोबर 201 9


    श्री गुरु नानक देवजी यांच्या 550 व्या जयंतीचे औचित्य साधून भारतीय रेल्वेने त्यांना आदरांजली वाहण्यासाठी वर्षभर चालणारे कार्यक्रम हाती घेतले आहेत. सुलतानपूर लोधी या वारसा असलेल्या गावात गुरुनानक देवजी यांना साक्षात्कार झाला. या गावातील स्थानकाचा अत्याधुनिकरण करण्यात येत आहे. यासंदर्भात रेल्वेमंत्री पियुष गोयल, आरोग्य आणि कुटुंब कल्याण मंत्री डॉ. हर्ष वर्धन, अन्नप्रक्रिया उद्योग मंत्री हरसिमरत कौर बादल यांच्या हस्ते नवी दिल्ली-लुधियाना इंटरसिटी एक्सप्रेसचे (जालंदरमार्गे) लोहियान खास स्थानकापर्यंत विस्‍तारीकरणाचे उद्‌घाटन करण्यात आले. या गाडीचे आता सर्बत-दा-भला असे नामकरण करण्यात आले.


    या नवीन रेल्वेमुळे गुरू नानक देवजींच्या 550व्या वाढदिवसानिमित्त सुलतानपूर लोधीला भेट देणाऱ्या शीख भाविकांची मोठी सोय होणार आहे, असे पियुष गोयल यांनी सांगितले.


    गुरू नानक देवजींनी सुलतानपूर लोधी येथे त्यांच्या आयुष्यातील 14 वर्षे घालवली आणि या शहराकडे जाणाऱ्या रेल्वेगाडीला सर्बत-दा-भला अर्थात सर्वांचे भलं असे नाव देण्यामध्ये गुरू नानकजींच्या शिकवणुकीचे प्रतिबिंब दिसून येते असे हरसिमरत कौर बादल म्हणाल्या.


    या नव्या गाडीमुळे दिल्ली आणि सुलतानपूर लोधी थेट जोडले जाणार असल्याचे डॉ. हर्ष वर्धन म्हणाले.


    B.Gokhale / J.Patankar /P.Kor

    
    
    (Release ID: 1587236) Visitor Counter : 10
    
    
      Read this release in: English