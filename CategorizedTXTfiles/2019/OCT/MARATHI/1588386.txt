      अणुऊर्जा विभाग

      डॉ. विक्रम साराभाई यांच्या जन्म शताब्दी निमित्त अणुऊर्जा विभागातर्फे विविध कार्यक्रमांचे आयोजन
      Posted On: 17 OCT 2019 5:08PM by PIB Mumbai


    नवी दिल्ली, 17 ऑक्टोबर 201 9


    डॉ. विक्रम साराभाई यांच्या जन्म शताब्दी वर्षाच्या निमित्ताने अणूऊर्जा आणि अंतराळ विभागाने आज मुंबईत दोन दिवसीय कार्यक्रमाचे आयोजन केले.


    या कार्यक्रमात इस्रोचे माजी अध्यक्ष डॉ. कस्तुरीरंगन, अणुऊर्जा आयोगाचे माजी अध्यक्ष डॉ. एम.आर.श्रीनिवासन, आदी मान्यवर उपस्थित होते. यावेळी त्यांनी डॉ. साराभाई यांनी अणुऊर्जा क्षेत्रात दिलेल्या योगदानाचा उल्लेख केला आणि त्यांच्या आठवणी जागवल्या. या कार्यक्रमात उद्या मुंबईतल्या विविध शाळांमधील विद्यार्थ्यांशी संवाद साधण्यात येणार आहे. अणुऊर्जा आणि अंतराळ विज्ञान यावरील व्याख्याने, विज्ञान प्रश्नमंजूषा, वादविवाद स्पर्धा, आदी कार्यक्रम आयोजित करण्यात आले आहेत.


    ऑगस्ट 2020 पर्यंत अणूऊर्जा विभागातर्फे साराभाई यांच्या जन्म शताब्दी वर्षाच्या निमित्ताने अशाच प्रकारचे विविध कार्यक्रम आयोजित केले जाणार आहेत.


    M.Chopade/S.Kane/ D.Rane


    

    
    (Release ID: 1588386) Visitor Counter : 33
    
    
      Read this release in: English