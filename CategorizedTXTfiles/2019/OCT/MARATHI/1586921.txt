      संरक्षण मंत्रालय

      भारतासारख्या उदयोन्मुख अर्थव्यवस्थेसाठी आर्थिक दूरदर्शीत्वावर संरक्षण मंत्री राजनाथ सिंह यांचा भर
      
      चुकीच्या धोरणांमुळे शेजारी राष्ट्रांपुढे निर्माण झालेल्या समस्यांचा संरक्षण मंत्र्यांनी केला उल्लेख

      Posted On: 01 OCT 2019 7:27PM by PIB Mumbai

      नवी दिल्ली, 1 ऑक्टोबर 201 9


      भारतासारख्या उदयोन्मुख अर्थव्यवस्थेसाठी आर्थिक दूरदर्शित्वाच्या महत्वावर संरक्षण मंत्री राजनाथ सिंह यांनी भर दिला. आपल्या शेजारी राष्ट्रासारख्या चुकीच्या व्यवस्थापनामुळे आर्थिक गोंधळाची स्थिती निर्माण होऊ शकते असे ते म्हणाले. संरक्षण लेखा विभागाच्या वार्षिक दिन समारंभात ते बोलत होते. आपला शेजारी देश हा चुकीच्या आर्थिक व्यवस्थापनाचे उत्तम उदाहरण आहे, असे त्यांनी सांगितले. शेजारी राष्ट्रात अतिशय जास्त सैनिकीकरण आणि चुकीच्या धोरणांवर दिलेला भर यामुळे एफएटीएफसारख्या आंतरराष्ट्रीय संस्थेद्वारे हा देश काळ्या यादीत टाकण्यात आल्याचे ते म्हणाले.


      राष्ट्रीय सुरक्षा आता बहुआयामी संकल्पना झाली असून यामध्ये आर्थिक शक्ती, ऊर्जा, अन्न सुरक्षा आणि पर्यावरण संरक्षण आदींचा मुख्यत्वेकरून समावेश आहे. पर्यावरण बदलांसंदर्भात सरकार संवेदनशील असल्याचेही त्यांनी स्पष्ट केले.


      M.Chopade /J.Patankar/P.Kor

    
    
    (Release ID: 1586921) Visitor Counter : 7
    
    
      Read this release in: English