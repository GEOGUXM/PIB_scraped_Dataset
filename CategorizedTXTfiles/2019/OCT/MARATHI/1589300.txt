      माहिती आणि प्रसारण मंत्रालय

      50व्या आंतरराष्ट्रीय चित्रपट महोत्सवामध्ये ‘इफ्फी’च्या वतीने ‘स्वर्ण मयूर सिंहावलोकन’ कार्यक्रम
      Posted On: 25 OCT 2019 6:47PM by PIB Mumbai


    नवी दिल्ली, 25 ऑक्टोबर 201 9


    चित्रपट क्षेत्राचा प्रवास दर्शवणा-या विशेष कार्यक्रमाचे आयोजन यंदाच्या ‘ इफ्फी ’ मध्ये म्हणजेच 50 व्या भारतीय आंतरराष्ट्रीय चित्रपट महोत्सवामध्ये करण्यात येणार आहे. गोव्यामध्ये येत्या 20 ते 28 नोव्हेंबर दरम्यान हा चित्रपट महोत्सव होणार आहे. त्यामध्ये ‘ स्वर्ण मयूर सिंहावलोकन ’ या कार्यक्रमाअंतर्गत गेल्या 49 वर्षामधल्या पुरस्कारप्राप्त चित्रपटांचे प्रदर्शन करण्यात येणार आहे. ‘ इफ्फी ’ च्या वाटचालीचा आढावा घेणा-या या विभागामध्ये वेगवेगळ्या आठ देशांचे आठ चित्रपट दाखवण्यात येणार आहेत. या कार्यक्रमाचा प्रारंभ 1965 मध्ये ‘ स्वर्ण मयूर ’ पुरस्काराचा पहिला मानकरी ठरलेला चित्रपट ‘ गॅमपेरिलिया ’ च्या प्रदर्शनाने होणार आहे. हा चित्रपट लेस्टर जेम्स पेरिज् यांनी दिग्दर्शित केला आहे.


    या चित्रपट महोत्सवामध्ये इतर विविध कार्यक्रमांचे आयोजन केले आहे तसेच वेगवेगळ्या देशांच्या चित्रपटांचे प्रदर्शन करण्यात येणार आहे. यामध्ये समीरा मखमलबाफ यांनी दिग्दर्शित केलेला “ अॅट फाईव इन द आफ्टरनून ” , गौतम घोष यांनी लिहिलेला भारतीय चित्रपट ‘ मोनेर मानुष ’ यांचे प्रदर्शन करण्यात येणार आहे. तसेच ‘ पोरफिरिओ ’ हा अलेजान्ड्रो लँडेस यांचा चित्रपट , ‘ द बोस्टोनिअन्स ’ हा जेम्स आयव्हरी यांचा चित्रपट , ‘ द किंग ऑफ मास्क्स् ’ हा तिआन मिंग वू या चिनी दिग्दर्शकाचा चित्रपट , कझाक दिग्दर्शक सेरजेई दव्हर्तेसेवाय यांचा ‘ टुलपान ’ चित्रपट तर आंद्रे झव्यागिन्स्टेव्ह यांनी दिग्दर्शित केलेला ‘ लेव्हियाथन ’ चित्रपट दाखवण्यात येणार आहेत.


    M.Chopade / S.Bedekar /P.Kor

    
    
    (Release ID: 1589300) Visitor Counter : 35
    
    
      Read this release in: English