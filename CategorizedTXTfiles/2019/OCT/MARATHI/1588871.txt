      माहिती आणि प्रसारण मंत्रालय

      फ्रॅकफर्ट आंतरराष्ट्रीय ग्रंथ प्रदर्शनात भारतीय दालनात महात्मा गांधी यांच्या 150व्या जयंतीनिमित्त मल्टीमीडिया प्रदर्शनाचे आयोजन
      Posted On: 19 OCT 2019 5:14PM by PIB Mumbai


      नवी दिल्ली, 19 ऑक्टोबर 201 9


      फ्रॅकफर्ट इथल्या आंतरराष्ट्रीय ग्रंथ प्रदर्शनात भारतीय दालनात महात्मा गांधीजींच्या 150व्या जयंतीनिमित्त मल्टीमीडिया प्रदर्शन आयोजित करण्यात आले होते. गांधीजींचे जीवन आणि तत्वज्ञान यांचे दर्शन घडवणारी दांडीयात्रा काढण्यात आली. युवा विद्यार्थी यामध्ये मोठ्या संख्येने उत्साहात सहभागी झाले.


      सत्य आणि अहिंसा या गांधीजींच्या संदेशावर नव्याने भर देण्यासाठी संपूर्ण जग गांधीजींची 150वी जयंती साजरी करत असल्याचे फ्रॅकफर्ट इथल्या भारताच्या महावाणिज्य दूत प्रतिभा पारकर यांनी सांगितले. यामध्ये सहभागी झालेल्या विद्यार्थ्यांना त्यांनी पारितोषिके दिली. जग उत्तम व्हावे यासाठी बापूंनी दाखवलेल्या मार्गाचे अनुसरण करण्याची प्रतिज्ञा घेतल्यानंतर कार्यक्रमाची सांगता झाली.


      फ्रॅकफर्ट इथल्या ग्रंथ प्रदर्शनात माहिती आणि प्रसारण मंत्रालय दरवर्षी सहभाग घेते. यंदा प्रथमच मल्टीमीडिया प्रदर्शन आयोजित करण्यात आले होते. गांधीजी आणि इतर प्रमुख नेत्यांची माहिती टचस्क्रीनद्वारे तात्काळ मिळत असल्याने यावर्षी हे दालन आकर्षणाचे केंद्र ठरले.


      दरवर्षी ऑक्टोबरमध्ये भरणारे फ्रॅकफर्ट आंतरराष्ट्रीय ग्रंथ प्रदर्शन हे मोठे आणि महत्वाचे ग्रंथप्रदर्शन आहे. यावर्षी 16 ते 20 ऑक्टोबर दरम्यान पाच दिवस हे प्रदर्शन आयोजित करण्यात आले.


      B.Gokhale /N.Chitale/P.Kor


    

    
    (Release ID: 1588871) Visitor Counter : 11
    
    
      Read this release in: English