      राष्ट्रपती कार्यालय

      गांधी जयंतीच्या पूर्वसंध्येला राष्ट्रपतींचा संदेश
      Posted On: 01 OCT 2019 7:12PM by PIB Mumbai


      नवी दिल्ली, 1 ऑक्टोबर 201 9


      राष्ट्रपती रामनाथ कोविंद यांनी गांधी जयंतीच्या पूर्वसंध्येला संदेशात म्हटले आहे- ‘150वी गांधी जयंती हा सत्य, अहिंसा, सामंजस्य, नैतिकता आणि साधेपणा या मूल्यांप्रती पुन्हा समर्पण करण्याचा आपल्या सर्वांसाठी विशेष क्षण आहे. सत्य, अहिंसा आणि सर्वोदय हे महात्मा गांधींनी मा नवतेप्रती दिलेल्या विविध संदेशांचा मुख्य आधार आहे.


      गांधीजी हे सर्व जगासाठी श्रद्धेचे स्थान आहे. संयुक्त राष्ट्रांनी गांधी जयंती आंतरराष्ट्रीय अहिंसा दिन म्हणून साजरी करण्याचा निर्णय घेतला आहे. गांधीजींची मूल्य आणि त्यांची तत्व केवळ भारतासाठीच नाही तर संपूर्ण जगासाठीच समर्पक आहेत.


      गांधीजींचा दृष्‍टीकोन आणि कार्य वैयक्तीक आणि सामाजिक जीवनाच्या प्रत्येक पैलूला स्पर्श करणारा आहे. गांधीजींनी अस्पृश्यता निवारण, महिलांचे सबलीकरण, शिक्षण, स्वच्छता, पर्यावरण आणि जलसंवर्धन याबाबत आपल्याला मार्ग दाखवला.


      स्वच्छ भारत मोहिम हाती घेत भारतवासियांनी राष्ट्रपित्याला आदरांजली वाहिली आहे. गांधीजींच्या विचारांनुसार आपल्या देशाने सर्वंकष विकास, सार्वजनिक जीवनातील पारदर्शकता, गरीबांना आरोग्य सुविधा, शेतकऱ्यांना मदत तसेच जलस्रोतांचा परिणामकारक वापर यावर भर दिला आहे. ’


      महात्मा गांधींचा वारसा अधिक मजबूत करण्याचा संकल्प करूया.


      B.Gokhale /J.Patankar/P.Kor


    

    
    (Release ID: 1586916) Visitor Counter : 26
    
    
      Read this release in: English