      पंतप्रधान कार्यालय

      देशातील नारीशक्ती आणि तिचे उत्तुंग यश साजरे करण्याचे पंतप्रधान नरेंद्र मोदी यांचे आवाहन
      Posted On: 27 OCT 2019 2:51PM by PIB Mumbai


    मुंबई, 27 ऑक्टोबर 2019


    देशातील वेगवेगळ्या क्षेत्रात काम करणाऱ्या महिलांचे उदाहरण देत पंतप्रधान नरेंद्र मोदी यांनी या दिवाळीला भारतातील नारीशक्ती आणि तिचे उत्तुंग यश साजरे करण्याचे आवाहन केले.


    तसेच 12 नोव्हेंबर 2019 रोजी श्री गुरू नानक देव यांचा 550 वा प्रकाश उत्सव साजरा करताना त्यांचे विचार आणि आदर्श आपल्या जीवनात आणण्याची प्रेरणा आपल्याला मिळो अशी त्यांनी प्रार्थना केली.


    31 ऑक्टोबर रोजी साजरा होणाऱ्या सरदार वल्लभभाई पटेल यांच्या जयंती दिनाच्या निमित्ताने त्यांनी पर्यटन स्थळ म्हणून वेगाने विकसित होत असलेल्या ‘स्टॅच्यू ऑफ युनिटी’ परिसराचे कौतुक केले. गेल्या महिन्यात टाईम मासिकाने या पर्यटन स्थळाला जगातील शंभर महत्त्वपूर्ण पर्यटन स्थळांमध्ये स्थान दिले आहे. या ठिकाणाला भेट देण्याचे पंतप्रधानांनी आवाहन केले तसेच 'मॅन ऑफ डिटेल्स' सरदार पटेल यांच्या जयंतीच्या निमित्ताने त्यांनी सर्वांना 'रन फॉर युनिटी' म्हणजेच एकता दौडमध्ये सहभागी होण्याचे आवाहन केले.


    राम जन्मभूमी विषयावर 2010 सप्टेंबर मध्ये आलेल्या अलाहाबाद उच्च न्यायालयाच्या निकालानंतर लोकांनी दाखविलेल्या प्रगल्भ आणि संयमी वर्तणुकीची आठवणही यावेळी पंतप्रधानांनी केली.


    स्वच्छता अभियानाविषयी बोलताना त्यांनी सियाचीन सारख्या अत्यंत कठीण वातावरणात केवळ तग न धरता तेथील परिसराची स्वच्छता देखील करणाऱ्या सैनिकांचे कौतुकही पंतप्रधानांनी केले.


    दिवाळीच्या निमित्ताने स्थानिक वस्तूंची स्थानिक बाजारपेठेतून खरेदी करून महात्मा गांधी यांचे स्वप्न साकारण्यात महत्त्वाची भूमिका पार पाडण्याचे ही पंतप्रधानांनी आवाहन केले.


    पंतप्रधान नरेंद्र मोदी यांनी आकाशवाणीवरुन "मन की बात" द्वारे साधलेल्या संवादाचा मराठी अनुवाद


    ***


    N.Sapre/M.Chopade
    

    
    (Release ID: 1589334) Visitor Counter : 43