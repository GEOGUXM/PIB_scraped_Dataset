      अर्थ मंत्रालय

      अर्थमंत्री निर्मला सितारामन यांच्या नेतृत्वाखालील भारतीय प्रतिनिधी मंडळ हे आंतरराष्ट्रीय नाणेनिधी आणि जागतिक बँकेच्या वार्षिक परिषदांमध्ये सहभागी होणार
      Posted On: 18 OCT 2019 3:56PM by PIB Mumbai


    नवी दिल्ली, 18 ऑक्टोबर 201 9


    केंद्रीय अर्थ आणि कंपनी व्यवहार मंत्री निर्मला सितारामन यांच्या नेतृत्वाखालील भारतीय प्रतिनिधी मंडळ, जी-20 देशांचे अर्थमंत्री, केंद्रीय बँकांचे गव्हर्नर आणि ब्रिक्स देशांचे अर्थमंत्री काल वॉशिंग्टन इथल्या बैठकीत सहभागी झाले होते. अर्थमंत्र्यांच्या नेतृत्वाखालील भारतीय प्रतिनिधी मंडळ हे आंतरराष्ट्रीय नाणेनिधी आणि जागतिक बँकेच्या वार्षिक बैठकांमध्येही सहभागी होणार आहेत.


    जी-20 देशांचे अर्थमंत्री आणि केंद्रीय बँकांच्या गव्हर्नरांनी बैठकीमध्ये जागतिक अर्थव्यवस्थेसमोरची आव्हाने आणि ती रोखण्यासंबंधीच्या उपाययोजनांवर प्रामुख्याने भर दिला. दुसऱ्या टप्प्यातल्या सुधारणांसाठी ठोस उपाययोजना हाती घेण्याबाबत जी-20 देशांवर जागतिक धोरणाचा समन्वय साधण्याची जबाबदारी आहे, असे निर्मला सितारामन म्हणाल्या. जागतिक मंदीला सामोरे जातांना सामुहिक कृतीचे आवाहन त्यांनी यावेळी केले. उदयन्मुख अर्थव्यवस्थांसमोर आर्थिक विकास साध्य करणे आणि सर्वसमावेशक विकासाचे आव्हान आहे असे सांगून त्यांनी जागतिक मंदीचा सामना करण्यासाठी रचनात्मक सुधारणांच्या महत्वावर भर दिला. यावेळी त्यांनी अलिकडेच कॉर्पोरेट करात केलेल्या कपातीचे उदाहरण दिले. भारताने कॉर्पोरेट कर 30 टक्क्यांवरुन 22 टक्क्यांपर्यंत कमी केला. यामुळे गुंतवणुकीला चालना मिळेल, असे त्या म्हणाल्या. जी-20 देशांनी एकत्रित कृती करुन आव्हानांना सामोरे जाणे सहज शक्य असल्याचे त्यांनी सांगितले.


    ब्रिक्स देशांच्या अर्थमंत्र्यांच्या बैठकीत नवीन विकास बँक, आंतरराष्ट्रीय नाणेनिधीच्या संसाधनांचा विकास तसेच अधिकृत आर्थिक संचालक कार्यक्रमाबाबत सर्व सहमती निर्माण करण्याबाबत चर्चा झाली.


    B.Gokhale/S.Kane/ D.Rane

    
    
    (Release ID: 1588458) Visitor Counter : 23
    
    
      Read this release in: English