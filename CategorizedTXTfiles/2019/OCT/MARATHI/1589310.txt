      माहिती आणि प्रसारण मंत्रालय

      महात्मा गांधी यांच्या 150 व्या जयंती ला समर्पित "आकाशवाणी समाचार भारती” आकाशवाणीच्या वृत्तविभागाकडून प्रकाशित
      
      महात्मा गांधींची मूल्ये मानवतेसाठी दीपस्तंभ: ऑल इंडिया रेडियो न्यूज प्रमुख महासंचालक, इरा जोशी
      
      गांधी प्रश्नमंजुषा आणि गांधी छायाचित्र प्रदर्शनाचं आयोजन

      Posted On: 25 OCT 2019 7:31PM by PIB Mumbai

      नवी दिल्ली, 25 ऑक्टोबर 201 9


      देश महात्मा गांधींची 150 वी जयंती साजरी करत असताना आकाशवाणीचा वृत्त सेवा विभाग (एनएसडी) राष्ट्रपित्याच्या उच्च आदर्श आणि मानवतेच्या मौलिक मूल्यांचे सातत्याने स्मरण करत आहे.


      आकाशवाणीच्या वृत्त सेवा विभागाने आज महात्मा गांधींची 150 वी जयंती साजरी केली. या प्रसंगी एनएसडीच्या प्रमुख महासंचालक इरा जोशी यांनी आकाशवाणी समाचार भारती मासिकाची आठवी आवृत्ती प्रकाशित केली. हे मासिक महात्मा गांधींची 150 वी जयंती आणि त्यांची सेवा , समर्पण , स्वदेशी , स्वावलंबन , सहकार्य आणि स्वच्छतेच्या सिद्धांतांप्रती समर्पित आहे. त्यांनी महात्मा गांधींची तत्वे आणि आजच्या काळात त्यांच्या जागतिक शिकवणीचे अनुकरण करण्यावर भर दिला.


      Ms.Ira Joshi(@joshi_dg) Principal Director General, All India Radio News released the 8th edition of in-house magazine ‘Akashvani Samachar Bharati’. It is dedicated to #Bapu150 and his thoughts of Sewa,Samarpan,Swadeshi,Swavalamban,Sahyog &Swachhata#150yrsofmahatma @MIB_India pic.twitter.com/CXdK18mAN7

      — All India Radio News (@airnewsalerts) October 25, 2019

      बापूंचे जीवन आणि त्यांच्या काळाविषयी गांधी प्रश्नमंजुषेचे आयोजन करण्यात आले होते. यामध्ये नवी दिल्लीच्या एनएसडी मुख्यालयाच्या सदस्यांनी मोठ्या उत्साहाने भाग घेतला. याप्रसंगी ब्यूरो ऑफ आउटरीच कम्यूनिकेशन द्वारा नवीन प्रसारण भवनात गांधीजींच्या छायाचित्रांचे प्रदर्शन आयोजित करण्यात आले. यातील सेल्फी पोईंट ने लोकांचे लक्ष वेधून घेतले.


      आकाशवाणी समाचार भारतीच्या 8 व्या आवृत्तीत देशभरातील एनएसडीच्या प्रादेशिक वृत्तसेवा विभागांनी पाठवलेले लेख आणि कविता प्रकाशित करण्यात आल्या आहेत. या मासिकात ईशान्य क्षेत्र पोर्ट ब्लेयर इथूनही लेख पाठवण्यात आले आहेत. पोर्ट ब्लेयर हे वीर सावरकर आणि अन्य स्वातंत्र्यसैनिकांच्या बलिदानासाठी ओळखले जाते. या सर्व प्रयत्नांमुळे हिंदीचा विकास आणि प्रसाराला मदत मिळत आहे.


      या आयोजनात सहभागी झालेले प्रसिद्ध लघुपट निर्माते आणि पत्रकार बृजेन्द्र रेही यांनी महात्मा गांधींच्या शिकवणीमुळे त्यांच्या रागीट स्वभावात कशा प्रकारे परिवर्तन झाले याची आठवण सांगितली. गांधीजी प्रत्येक व्यक्तीच्या मनात वास करतात , गरज आहे त्यांना जागे करण्याची , यावर त्यांनी भर दिला.


      या मासिकात गांधीजींच्या स्वच्छता अभियानाचा उल्लेख असल्यामुळे ते खास बनले आहे. आणखी एक आकर्षण आहे गांधी जिल्हा जो गेल्या महिन्यात पंतप्रधान नरेन्द्र मोदी यांच्या ह्यूस्टन , अमेरिका दौऱ्यामुळे चर्चेत आला. या मासिकात दुबई , काठमांडू आणि श्रीलंकेतील प्रसार भारतीच्या विशेष बातमीदारांनी गांधीजींच्या विचारांवर लिहिलेले लेख देखील प्रसिद्ध करण्यात आले आहेत. ही आवृत्ती गांधीजींच्या मूल्य आणि आदर्शांप्रती समर्पित आहे , ज्याद्वारे हे मासिक जनतेमध्ये मानवतेच्या भावनांचा प्रसार करत आहे. 2006 मध्ये सर्वप्रथम हे मासिक प्रकाशित करण्यात आले. जे आता देशाच्या विविधतेचे प्रतिनिधित्व करत संपूर्ण देशाचे मासिक बनले आहे.


      Ms.Ira Joshi(@joshi_dg) Principal Director General, All India Radio News released the 8th edition of in-house magazine ‘Akashvani Samachar Bharati’. It is dedicated to #Bapu150 and his thoughts of Sewa,Samarpan,Swadeshi,Swavalamban,Sahyog &Swachhata#150yrsofmahatma @MIB_India pic.twitter.com/CXdK18mAN7

      — All India Radio News (@airnewsalerts) October 25, 2019

      आकाशवाणी समाचार भारतीची पूर्ण आवृत्ती http://www.newsonair.com/Others/SAMACHAR-BHARTI-2019.pdf वर उपलब्ध आहे.


      M.Chopade / S.Kane /P.Kor

    
    
    (Release ID: 1589310) Visitor Counter : 27
    
    
      Read this release in: English