      गृह मंत्रालय

      कृतज्ञ राष्ट्र सरदार पटेल यांचे योगदान सदैव स्मरणात ठेवेल- अमित शहा
      
      राष्ट्रीय एकता दिनानिमित्त केंद्रीय गृहमंत्री अमित शहा यांनी एकता दौडला दाखवला हिरवा झेंडा

      Posted On: 31 OCT 2019 4:00PM by PIB Mumbai

    नवी दिल्ली , 31 ऑक्टोबर 201 9


    केंद्रीय गृहमंत्री अमित शहा यांनी राष्ट्रीय एकता दिनानिमित्त नवी दिल्लीतल्या मेजर ध्यानचंद राष्ट्रीय स्टेडियम येथून एकता दौडला हिरवा झेंडा दाखवला. या कार्यक्रमाचे प्रमुख पाहुणे म्हणून ते उपस्थित होते. याआधी शहा यांनी नवी दिल्लीतल्या पटेल चौकातल्या सरदार पटेल यांच्या पुतळ्याला पुष्पांजली अर्पण केली.


    भारत एकसंध करणारे सरदार वल्लभभाई पटेल यांच्या योगदानाबद्दल देश त्यांचा सदैव ऋणी राहील असे शहा यांनी उपस्थितांना संबोधित करताना सांगितले.


    मजबूत नव भारतासाठी प्रत्येकाने कटिबद्ध व्हावे असे आवाहन त्यांनी केले.


    पंतप्रधान नरेंद्र मोदी यांच्या नेतृत्वाखाली भारत हे जगातले सर्वात वेगाने विकसित होणारे एक राष्ट्र आणि सर्वात मोठ्या अर्थव्यवस्थेपैकी एक अर्थव्यवस्था झाली असल्याचे ते म्हणाले.


    एकता दौड म्हणजे एकसंध, मजबूत भारतासाठी स्वत:ला कटिबद्ध करण्याचा मार्ग आहे आणि सरदार पटेल यांच्यासाठी ही खरीखुरी आदरांजली राहील असे त्यांनी सांगितले. माजी पंतप्रधान इंदिरा गांधी यांच्या पुण्यतिथीनिमित्त त्यांचेही स्मरण शहा यांनी केले.


    B.Gokhale/N.Chitale/ P.Malandka r


    

    
    (Release ID: 1589756) Visitor Counter : 14
    
    
      Read this release in: English