      पंतप्रधान कार्यालय

      सरदार वल्लभभाई पटेल यांच्या जयंतीनिमित्त पंतप्रधान 31 ऑक्टोबरला ‘स्टॅच्यु ऑफ युनिटी’ येथे आदरांजली अर्पण करणार
      Posted On: 30 OCT 2019 4:15PM by PIB Mumbai


      नवी दिल्ली, 30 ऑक्टोबर 201 9


      भारताचे लोहपुरूष, सरदार वल्लभभाई पटेल यांच्या जयंतीनिमित्त पंतप्रधान नरेंद्र मोदी 31 ऑक्टोबरला गुजरातमधल्या केवडियामधल्या ‘स्टॅच्यु ऑफ युनिटी’ येथे आदरांजली अर्पण करणार आहेत.


      पंतप्रधान एकता दिन परेड, तंत्रज्ञान प्रात्यक्षिक स्थानाला भेट देणार असून केवडिया येथे नागरी सेवा प्रशिक्षणार्थीशी ते संवाद साधणार आहेत.


      2014 पासून 31 ऑक्टोबर हा दिवस राष्ट्रीय एकता दिन म्हणून साजरा केला जातो आणि या दिवशी समाजातल्या सर्व स्तरातले लोक ‘रन फॉर युनिटी’ म्हणजे एकता दौडमध्ये सहभागी होतात.


      एक उद्दिष्ट-‘एक भारत श्रेष्ठ भारत’ साठीच्या या एकता दौडमध्ये मोठ्या संख्येने सहभागी होण्याचे आवाहन पंतप्रधान नरेंद्र मोदी यांनी 27 ऑक्टोबरच्या ‘मन की बात’ या कार्यक्रमात केले आहे.


      मित्रहो, 2014 पासून 31 ऑक्टोबर हा दिवस राष्ट्रीय एकता दिन म्हणून साजरा केला जातो. आपल्या देशाची एकता, अखंडता आणि सुरक्षा यांचे रक्षण करण्याचा संदेश हा दिवस देतो. याआधीच्या वर्षाप्रमाणेच यावर्षीही एकता दौडचं आयोजन करण्यात आले आहे. एकता दौड हे एकात्मतेचे प्रतीक आहे, देश एकजूट आहे, एकाच दिशेने वाटचाल करत आहे आणि एक उद्दिष्ट-‘एक भारत श्रेष्ठ भारत’ हे सामायिक उद्दिष्ट बाळगून आहे.


      माझ्या प्रिय देशवासियांनो, सरदार पटेल यांनी देशाला एकसंध केले. हा एकतेचा मंत्र म्हणजे आपल्या जीवनातल्या संस्काराप्रमाणे आहे आणि विविधतेने नटलेल्या आपल्या देशात आपण हा एकात्मतेचा मंत्र सर्व मार्गावर, सर्व वळणांवर दृढ राखायला हवा. माझ्या प्रिय देशवासियांनो, आपले राष्ट्र एकता दृढ करण्यासाठी आणि जातीय सलोखा राखण्यासाठी नेहमीच दक्ष आणि तत्पर राहिले आहे. आपण आपल्या आजुबाजूला पाहिले तर जातीय सलोखा राखण्यासाठी अथक कार्य करणाऱ्या अनेक व्यक्ती आपल्याला आढळतील, असे पंतप्रधानांनी सांगितले.


      गेल्या पाच वर्षात केवळ दिल्लीच नव्हे तर भारतातल्या शेकडो शहरात, केंद्रशासित प्रदेश, राज्यांच्या राजधान्या, जिल्ह्याची ठिकाणं, अगदी छोटी शहरं या ठिकाणांहून अगणित स्त्री-पुरूष, शहरी, ग्रामीण भागातल्या व्यक्ती, मुलं, युवा, ज्येष्ठ, दिव्यांग असे सर्वच जण मोठ्या संख्येने एकता दौडमध्ये सहभागी होत आहेत असे पंतप्रधान म्हणाले.


      फिट इंडिया अर्थात आरोग्यपूर्ण भारताच्या महत्वावर भर देतानाच एकता दौड हा मन, शरीर आणि आत्मा यांना लाभदायक ठरणारा वैशिष्ट्यपूर्ण कार्यक्रम असल्याचे त्यांनी सांगितले. एकता दौडमध्ये आपण केवळ धावत नसतो तर त्याचबरोबर त्यातून फिट इंडियाची झलकही प्रतीत होत असते. ‘एक भारत-श्रेष्ठ भारत’ शी आपण जोडले जातो. runforunity.gov.in हे वेब पोर्टलही सूरू करण्यात आले असून देशभरात आयोजित केलेल्या विविध ठिकाणच्या एकता दौडची माहिती यावर मिळणार आहे.


      B.Gokhale /N.Chitale/P.Kor

    
    
    (Release ID: 1589579) Visitor Counter : 163
    
    
      Read this release in: English