      गृह मंत्रालय

      "रन फॉर युनिटी"
      सरदार वल्लभभाई पटेल यांच्या जयंतीनिमित्त आयोजित राष्ट्रीय एकता दौड उत्साहात संपन्न
      Posted On: 31 OCT 2019 2:30PM by PIB Mumbai


    उस्मानाबाद,दि.31(जिमाका) : सरदार वल्लभभाई पटेल यांचा दि.31 ऑक्टोबर हा जन्म दिवस 'राष्ट्रीय एकता दिन' म्हणून दरवर्षी उत्साहात साजरा करण्यात येतो. या वर्षीही जिल्हा प्रशासनाच्या वतीने या दिवशी (31 ऑक्टोबर) सकाळी 7.00 वाजता राष्ट्रीय एकता दौडचे आयोजन करण्यात आले होते.


    जिल्हाधिकारी दीपा मुधोळ-मुंडे यांनी हिरवा झेंडा दाखविल्यानंतर ही दौड सकाळी 7.00 वाजता मध्यवर्ती प्रशासकीय इमारत येथून सुरु होवून बार्शी नाका-लेडीज क्लब-छ.शिवाजी हायस्कूल-त्रिशरण चौक-आंबेडकर पुतळा या मार्गाने जावून पोलीस मुख्यालय येथे संपन्न झाली व समारोप प्रसंगी उपस्थित सर्वांनी राष्ट्रीय एकतेची शपथ घेतली. या संपूर्ण दौड दरम्यान सहभागी मान्यवरांनी राष्ट्र प्रेम व्यक्त होणाऱ्या, देशाच्या एकात्मतेविषयी प्रोत्साहन देणाऱ्या घोषणा दिल्या.


    या राष्ट्रीय दौडमध्ये निवासी उपजिल्हाधिकारी राजेंद्र खंदारे, पोलीस उपअधीक्षक मोतीराम राठोड, श्रीमती शेख,कार्यकारी अभियंता अनिल सगर, उपअभियंता श्री. गपाट, जिल्हा पशुसंवर्धन अधिकारी डॉ. नामदेव आघाव, आत्माचे प्रकल्प संचालक जितेंद्र शिंदे, उपसंचालक आत्माराम मलगुंडे, जिल्हा क्रीडा अधिकारी भाग्यश्री बिले, सहाय्यक जिल्हा क्रीडा अधिकारी अशोक बनसोडे, तालुका क्रीडा अधिकारी सारिका काळे, महिला व बालविकास विभागाचे श्री.शहापूरकर,एनआयसीचे श्री.रुक्‍मे,पोलीस निरीक्षक श्री.गुंडिले, श्री.गवळी, श्री.डोके, श्री.घाडगे, श्री. सुरवसे, सहाय्यक पोलीस निरीक्षक श्री. होगले, श्री.सानप, श्री.खोडेवाड, श्री.पानसे, श्री. दत्ता काळे, पोलीस बॅन्ड पथक, पोलीस रुग्णालयाच्या वैद्यकीय अधिकारी श्रीमती डॉ. सरडे, पतंजलीचे राज्य प्रभारी नितीन तावडे,जिल्हा प्रभारी राम ढेरे, चंद्रशेखर सुरवसे,रोहिदास सौदागर,


    डॉ.एम.डी.पाटील, मल्हारी माने,रविजीत देडे,आर्ट ऑफ लिव्हींगचे डॉ.विकास गपाट, नितीन भोसले,एकता फाऊंडेशनचे अभिलाष लोमटे, विशाल थोरात, प्रसाद देशमुख,प्रगत शेतकरी बालाजी पवार, उस्मानाबाद हाफ मॅरथॉन ग्रुपचे आयर्न मॅन शाम शिंदे, प्रदीप खामकर, अमोल माने, सूरज कदम, चंदन भडंगे, नितीन तानवडे, रोहन पाटील, जितेद्र खंडेरिया, विजय मुंगळे,दत्ता काळवंदे, महिला पत्रकार शिला उंबरे,अजित माळी, सलीम पठाण यांच्यासह उस्मानाबाद शहरातील युवा मंडळ,क्रीडा मंडळ, महिला मंडळ, सामाजिक कार्यकर्ते, क्रीडाप्रेमी, नागरिकांनी उत्स्फूर्त सहभाग नोंदविला.


    ही एकता दौड पूर्ण झाल्यानंतर पोलीस बॅन्डने वाजविलेल्या राष्ट्रगीताच्या धूनने कार्यक्रमाची सांगता झाली.


    ***

    
    
    (Release ID: 1589714) Visitor Counter : 18