      पंतप्रधान कार्यालय

      काँग्रेगेशन ऑफ द होली फॅमिलीने मानले पंतप्रधानांचे आभार
      Posted On: 06 OCT 2019 7:10PM by PIB Mumbai


    नवी दिल्ली, 6 ऑक्टोबर 201 9


    परिवाराच्या आश्रयदायी म्हणून (ख्रिश्चन धर्मसंस्थेतील संकल्पनेनुसार) बीएल मदर मरिअम थ्रेसिया यांना संतपद बहाल करण्याच्या निर्णयाचे पंतप्रधान नरेंद्र मोदी यांनी ‘मन की बात’ कार्यक्रमात कौतुक केले होते. त्याबद्दल काँग्रेगेशन ऑफ द होली फॅमिलीने पंतप्रधानांचे आभार मानले आहे.


    यासंदर्भात काँग्रेगेशन ऑफ द होली फॅमिलीने पत्र लिहिले आहे, “ मन की बात कार्यक्रमाच्या माध्यमातून परिवाराच्या आश्रयदात्री म्हणून बीएल मदर मरिअम थ्रेसिया यांना संतपद बहाल करण्याच्या निर्णयाचे आपण कौतुक केल्याबद्दल मी काँग्रेगेशन ऑफ द होली फॅमिलीचा सुपिरिअर जनरल, सिनियर उदय सीएचएफ आपले आभार मानतो.


    त्या एक महान दूरदृष्टी असलेल्या संत, द्रष्ट्या, अनेक संकटे पार करुन आपली जबाबदारी पूर्ण करणाऱ्या होत्या. प्रेम, शांतता आणि शिक्षण या द्वारे परिवारांच्या उत्थानासाठी अत्यंत कठोर परिश्रम नव्या भारतीय संत मरिअम थ्रेसिया यांनी घेतले होते. अशा प्रकारे राष्ट्रबांधणीत त्यांनी मोलाचे योगदान दिले होते. अत्यंत मनमोकळेपणाने तुम्ही त्यांचे कौतुक केलेत. आदरणीय मोदीजी, मन की बात द्वारे तुम्ही दिलेला संदेश अत्यंत हृदयस्पर्शी होता. काँग्रेगेशन मधल्या सर्वांनी आणि आसपासच्या सर्वांनी आपल्या संदेशाचे कौतुक केले आहे. ”


    मरिअम थ्रेसिया यांना संतपद बहाल करण्याच्या निर्णयाबद्दल पंतप्रधान नरेंद्र मोदी यांनी ‘मन की बात’ या आपल्या मासिक रेडिओ कार्यक्रमात, आनंद व्यक्त केला होता. येत्या 13 ऑक्टोबरला हिज होलीनेस पोप फ्रान्सिस, सिस्टर मरिअम थेरेसा यांना संत म्हणून घोषित करतील ; ही प्रत्येक भारतीयासाठी अभिमानाची बाब आहे. सिस्टर मरियम थ्रेसिया यांना मी श्रद्धांजली अर्पण करतो आणि भारतीयांना खास करुन आपल्या ख्रिश्चन बंधू भगिनींचे अभिनंदन करतो.


    B.Gokhale/S.Kakade /D.Rane

    
    
    (Release ID: 1587390) Visitor Counter : 7
    
    
      Read this release in: English