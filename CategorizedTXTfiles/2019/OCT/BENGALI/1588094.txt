      শিল্পওবাণিজ্যমন্ত্রক

      মেধাস্বত্ব অধিকার সুরক্ষিত রাখতে ওয়েবসাইট ও মোবাইল অ্যাপের সূচনা
      Posted On: 14 OCT 2019 10:24PM by PIB Kolkata


    নয়াদিল্লি, ১৪ অক্টোবর, ২০১৯


    ডিপার্টমেন্ট ফর প্রোমোশন অফ ইন্ডাস্ট্রি অ্যান্ড ইন্টারনাল ট্রেড (ডিপিআইআইটি)-এর সচিব শ্রী গুরুপ্রসাদ মহাপাত্র আজ নতুন দিল্লিতে মেধাস্বত্ব অধিকার সুরক্ষা সংক্রান্ত ওয়েবসাইট ও মোবাইল অ্যাপ্লিকেশনের সূচনা করেছেন। এই ওয়েবসাইট ও মোবাইল অ্যাপটি তৈরি করা হয়েছে কোয়ালকম ও ন্যাশনাল ল’ ইউনিভার্সিটির সহযোগিতায়।


    এই উপলক্ষে শ্রী মহাপাত্র বলেন, ওয়েবসাইট ও মোবাইল অ্যাপ স্টার্ট-আপের সঙ্গে যুক্ত সংশ্লিষ্ট সকলের জন্য অত্যন্ত গুরুত্বপূর্ণ ভূমিকা পালন করবে। স্টার্ট-আপের সঙ্গে যেহেতু বিনিয়োগ ও ঝুঁকি উভয়েই যুক্ত রয়েছে তাই, সংশ্লিষ্ট ক্ষেত্রে পর্যাপ্ত জ্ঞানের অভাব সমস্যার কারণ হয়ে উঠতে পারে। চতুর্থ শিল্প বিপ্লবের প্রাক্কালে প্রযুক্তি ও আইনের মধ্যে আরও বেশি সমন্বয় অত্যন্ত জরুরি। এই বিষয়গুলিকে বিবেচনায় রেখেই মেধাস্বত্ব অধিকার সুরক্ষার স্বার্থে ওয়েবসাইট ও মোবাইল অ্যাপটি তৈরি করা হয়েছে। এই ওয়েবসাইট ও মোবাইল অ্যাপের মাধ্যমে দেশের যুবসম্প্রদায়, উদ্ভাবক, শিল্পোদ্যোগী তথা ছোট ও মাঝারি শিল্পগুলি মেধাস্বত্ব অধিকার সুরক্ষার বিষয়গুলি আরও ভালোভাবে বুঝতে পারবে। এমনকি, মেধাস্বত্বকে তাঁদের ব্যবসায়িক পরিকল্পনার সঙ্গে যুক্ত করতে পারবে। এর ফলে, ব্যবসার বিকাশ ঘটবে। উল্লেখ করা যেতে পারে, ওয়েবসাইট ও মোবাইল অ্যাপের মাধ্যমে মেধাস্বত্ব অধিকার সুরক্ষিত রাখা সম্পর্কিত ই-লার্নিং পদ্ধতি ইতিমধ্যেই জার্মানি, গ্রেট ব্রিটেন, ইতালি ও ফ্রান্সে চালু হয়েছে। ভারতে মেধাস্বত্ব সুরক্ষিত রাখা, সঠিকভাবে পরিচালনা ও তার বাণিজ্যিকীকরণের ক্ষেত্রে এ ধরনের ই-লার্নিং অ্যাপ অত্যন্ত গুরুত্বপূর্ণ।


    CG/BD/DM

    
    
    (Release ID: 1588094) Visitor Counter : 8
    
    
      Read this release in: English