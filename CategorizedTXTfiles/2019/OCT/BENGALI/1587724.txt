      রাষ্ট্রপতিরসচিবালয়

      আর্মি অ্যাভিয়েশন কোর-কে পুরস্কার প্রদান রাষ্ট্রপতির
      Posted On: 10 OCT 2019 5:24PM by PIB Kolkata


    নয়াদিল্লি, ১০ অক্টোবর, ২০১৯


    ভারতের রাষ্ট্রপতি শ্রী রামনাথ কোবিন্দ আজ নাসিকে আর্মি অ্যাভিয়েশন কোর-কে পুরস্কার প্রদান করলেন।


    অনুষ্ঠানে রাষ্ট্রপতি বলেন, আর্মি অ্যাভিয়েশন কোর বিভিন্ন শৌর্য এবং বিশিষ্ট অবদানের জন্য ২৭৩টি সম্মান ও পুরস্কার অর্জন করেছে। এতে কোর-এর আধিকারিকদের ব্যতিক্রমী শৌর্য এবং অদম্য মনোবলের প্রমাণ পাওয়া যায় এবং আমাদের সশস্ত্র বাহিনীর সব জওয়ান এবং আধিকারিকদের জন্য একটি আদর্শ। রাষ্ট্রসঙ্ঘের শান্তি রক্ষা মিশনের অঙ্গ হিসেবে সোমালিয়া এবং গণপ্রজাতন্ত্রী কঙ্গোর মতো দেশগুলিতে অভিযানে তাঁরা আমাদের দেশের অনবদ্য রাষ্ট্রদূত হয়ে উঠেছেন।


    রাষ্ট্রপতি আর্মি অ্যাভিয়েশন কোর-এর শহীদদের প্রতি শ্রদ্ধার্ঘ্য নিবেদন করেন এবং বলেন যে তাঁদের রক্ত এবং আত্মত্যাগ আমাদের সার্বভৌমত্ব নিশ্চিত করেছে ও দেশকে সম্মান এনে দিয়েছে। তিনি বলেন, আর্মি অ্যাভিয়েশন কোর-এর সদস্যরা বিশ্বের বেশ কিছু দুর্গম খাঁড়ি এবং প্রতিকূল আবহাওয়ায় তাঁদের সত্যিকারের দক্ষতা প্রকাশ করেছেন।


    এরপর রাষ্ট্রপতি দেওলালির স্কুল অফ আর্টিলারিতে যান এবং জওয়ানদের সঙ্গে কথা বলেন।


    CG/AP/DM

    
    
    (Release ID: 1587724) Visitor Counter : 5
    
    
      Read this release in: English