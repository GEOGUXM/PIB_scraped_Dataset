      পর্যটনমন্ত্রক

      ‘পর্যটন পর্ব ২০১৯’ উদযাপনের প্রথম সপ্তাহে দেশ জুড়ে বর্ণময় অনুষ্ঠান ও কর্মসূচি
      Posted On: 14 OCT 2019 6:10PM by PIB Kolkata


    নয়াদিল্লি, ১৪ অক্টোবর, ২০১৯


    কেন্দ্রীয় পর্যটন মন্ত্রক ২ – ১৩ই অক্টোবর দেশ জুড়ে ‘পর্যটন পর্ব ২০১৯’ উদযাপন করছে। এই উৎসবের প্রথম সপ্তাহে জাতীয় রাজধানী নতুন দিল্লির রাজপথে গত ২ – ৬ই অক্টোবর বিশেষ কর্মসূচির আয়োজন করা হয়। এই কর্মসূচিতে দেশের বিভিন্ন জায়গা থেকে আগত কলাকুশলীরা নৃত্য, সঙ্গীত ও সাংস্কৃতিক অনুষ্ঠান মঞ্চস্থ করেন। মহাত্মা গান্ধীর সার্ধশত জন্মবার্ষিকী উপলক্ষে এবারের পর্যটন পর্ব উৎসর্গ করা হয়েছে।


    এই অনুষ্ঠানে ভারতীয়দের নিজের দেশ ঘুরে দেখার জন্য উৎসাহিত করতে ‘দেখো আপনা দেশ’ কর্মসূচি গ্রহণ করা হয়। এই কর্মসূচির আওতায় বিভিন্ন ধরনের আলোকচিত্র প্রদর্শনীর ব্যবস্থা রয়েছে। সোস্যাল মিডিয়ায় পর্যটন সংক্রান্ত প্রশ্নোত্তর, নিবন্ধ ও অঙ্কন প্রতিযোগিতার আয়োজন করা হয়েছে। MyGov ওয়েবসাইয়ের মাধ্যমে সাধারণ মানুষ এ ধরনের কর্মসূচিতে অংশগ্রহন করতে পারেন। পর্যটনের সঙ্গে যুক্ত বিভিন্ন সমস্যার সমাধানে সংশ্লিষ্ট সকল পক্ষকে নিয়ে মতবিনিময়সভা ও কর্মশিবিরের আয়োজন করা হচ্ছে। সকলের জন্য পর্যটন কর্মসূচিতে সমস্ত রাজ্যের পর্যটন সংক্রান্ত অনুষ্ঠানের আয়োজন করা হয়েছে। এ ধরনের অনুষ্ঠানগুলিতে সংশ্লিষ্ট রাজ্যগুলি নৃত্য ও সঙ্গীত, পর্যটন প্রদর্শনী, সাংস্কৃতিক অনুষ্ঠান, হস্তশিল্প প্রভৃতির আয়োজন করা হয়েছে।


    ইন্ডিয়া ট্যুরজম কার্যালয়ে পর্যটন পর্ব উদযাপনের প্রথম সপ্তাহে দেশের উত্তর, দক্ষিণ, পশ্চিম, পূর্ব ও উত্তর-পূর্বে একাধিক কর্মসূচির আয়োজন করেছে। সপ্তাহ জুড়ে এই কর্মসূচি উদযাপনের অঙ্গ হিসাবে কলকাতায় সংশ্লিষ্ট সকল পক্ষকে নিয়ে প্লাস্টিক মুক্ত পর্যটন সংক্রান্ত কর্মশিবিরেরও আয়োজন করা হয়। এছাড়াও, উত্তর-পূর্বের ইম্ফলে কাঙ্গলা ফোর্টে বৃক্ষরোপণ কর্মসূচি এবং ঐতিহ্যমণ্ডিত স্থানগুলির ব্যাপারে সচেতনতা বৃদ্ধির লক্ষ্যে পদযাত্রার আয়োজন করা হয়। গ্যাংটন থেকে নাথুলা গিরিখাত পর্যন্ত এই মোটর সাইকেল র‍্যালির আয়োজন করা হয়।


    CG/BD/SB

    
    
    (Release ID: 1588060) Visitor Counter : 10
    
    
      Read this release in: English