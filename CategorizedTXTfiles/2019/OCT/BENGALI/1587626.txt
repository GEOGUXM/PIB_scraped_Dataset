      কেন্দ্রীয়মন্ত্রিসভা

      প্রধানমন্ত্রী কিষাণ সম্মান নিধি (পিএম-কিষাণ)-র অন্তর্গত সুবিধাভোগীদের আধার সংযোগের ছাড়ে অনুমোদন কেন্দ্রীয় মন্ত্রিসভার
      Posted On: 09 OCT 2019 11:39PM by PIB Kolkata


    নয়াদিল্লি, ০৯ অক্টোবর, ২০১৯


    প্রধানমন্ত্রী কিষাণ সম্মান নিধি প্রকল্পের অন্তর্গত সুবিধাভোগীদের অর্থ সরাসরি ব্যাঙ্ক অ্যাকাউন্টে চলে যায়। এর জন্য ব্যাঙ্ক অ্যাকাউন্টের সঙ্গে বাধ্যতামূলক আধার সংযোগের ক্ষেত্রে ছাড়ে অনুমোদন দিল কেন্দ্রীয় মন্ত্রিসভা। দিল্লিতে প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে আজ এই অনুমোদন দেওয়া হয়।


    যেসব কৃষকের নিজস্ব জমি রয়েছে, তাঁরা বছরে ৬ হাজার টাকা করে এই প্রকল্পে সাহায্য পেয়ে থাকেন। প্রতি চার মাস অন্তর তিন বার ২ হাজার টাকা করে সরাসরি সুবিধাভোগীদের ব্যাঙ্ক অ্যাকাউন্টে চলে যায় এই টাকা। ২০১৮’র ডিসেম্বর থেকে ২০১৯ – এর মার্চ পর্যন্ত প্রথম দফার এবং ২০১৯ – এর এপ্রিল থেকে জুলাই পর্যন্ত দ্বিতীয় দফার টাকা যেসব সুবিধাভোগীরা পেয়েছিলেন, তাঁদের ২০১৯ – এর পয়লা আগস্ট এই প্রকল্পে তৃতীয় দফার টাকা ইতিমধ্যেই অনুমোদন করা হয়েছে। আসাম, মেঘালয়, জম্মু ও কাশ্মীরে ব্যাপক সংখ্যক কৃষকদের আধার কার্ড না থাকার কারণে ২০২০’র ৩১শে মার্চ পর্যন্ত ব্যাঙ্ক অ্যাকাউন্টের সঙ্গে বাধ্যতামূলক আধার সংযোগের ক্ষেত্রে এই ছাড় পাবে।


    এরফলে, কৃষকরা রবিশস্যের মরশুমে যথেষ্ট উপকৃত হবেন। শস্য কাটা, মাটি প্রস্তুত, জলসেচ এবং অন্যান্য ক্ষেত্রেও কৃষকরা যথেষ্টই লাভবান হবেন। ব্যাঙ্ক অ্যাকাউন্টের সঙ্গে বাধ্যতামূলক আধার সংযোগের ছাড় চলতি বছরে ৩০শে নভেম্বর পর্যন্ত দেওয়া হবে। এ পর্যন্ত এই প্রকল্পে ২৭ হাজার কোটি টাকা মঞ্জুর করা হয়েছে। প্রথম দফায় এই প্রকল্পে ৬ কোটি ৭৬ লক্ষ ৭৬ হাজার ৭৩, দ্বিতীয় দফায় ৫ কোটি ১৪ লক্ষ ২৭ হাজার ১৯৫ এবং তৃতীয় দফায় ১ কোটি ৭৪ লক্ষ ২০ হাজার ২৩০ জন কৃষক উপকৃত হয়েছেন।


    CG/SS/SB

    
    
    (Release ID: 1587626) Visitor Counter : 4
    
    
      Read this release in: English