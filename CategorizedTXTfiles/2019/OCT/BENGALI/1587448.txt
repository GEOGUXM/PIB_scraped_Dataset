      তথ্যওসম্প্রচারমন্ত্রক

      ভারতের আন্তর্জাতিক চলচিত্র উৎসবের সুবর্ণ জয়ন্তিতে বাছাই করা ২৫০টি ফিল্ম দেখানো হবেঃ তথ্য ও সম্প্রচার মন্ত্রী
      
      এই প্রথম দৃষ্টিবঞ্চিতদের সুবিধার্থে ফিল্মগুলির শ্রুতিভাষ্যর ব্যবস্থা করা হবেঃ শ্রী প্রকাশ জাভরেকর

      Posted On: 07 OCT 2019 9:17PM by PIB Kolkata

    নতুনদিল্লী, ৭ সেপ্টেম্বর, ২০১৯


    ৫০তম আন্তর্জাতিক চলচিত্র উৎসব আইএফএফআই-২০১৯ এ ৭৬টি দেশের ২০০-র বেশি বিখ্যাত ফিল্ম দেখানো হবে। এছাড়া ভারতীয় প্যানোরমা বিভাগের ২৬টি কাহিনী চিত্র ও ১৫টি অ-কাহিনীচিত্রও প্রদর্শিত হবে। প্রায় দশহাজার চলচিত্রপ্রেমী এই সুবর্ণ জয়ন্তী সংস্করণে যোগ দেবেন বলে আশা করা হচ্ছে। তথ্য-সম্প্রচার মন্ত্রী শ্রী প্রকাশ জাভরেকর রবিবার নতুনদিল্লিতে এই তথ্য জানিয়েছেন।


    মন্ত্রী আরো জানান, আইএফএফআই-এ ২০১৯ সালে ৫০ বছর আগে মুক্তি পাওয়া বিভিন্ন ভাষার ১২টি ফিল্ম দেখানো হবে। এই চলচিত্র উৎসব চলবে নভেম্বরের ২০ থেকে ২৮ তারিখ পর্যন্ত।


    শ্রী জাভরেকর জানান, “ চলচিত্রে অসামান্য অবদান রাখার স্বীকৃতি স্বরূপ দাদাসাহেব ফালকে পুরষ্কার প্রাপক শ্রী অমিতাভ বচ্চনকে সম্মান জানান হবে, তাঁরই অভিনীত জনপ্রিয় বিনোদনমূলক একগুচ্ছ ছবি এই উৎসবে প্রদর্শনের মাধ্যমে।“


    আইএফএফআই-এ ভারতীয় প্যানোরমা একটি ফ্ল্যাগশিপ শাখা। এখানে বছরের সেরা সমসাময়িক ভারতীয় কাহিনী ও অ-কাহিনী চলচিত্রগুলি দেখানো হয়। এই বছরে কাহিনী চিত্রের জুরিবোর্ড-এর নেতৃত্ব দিয়েছেন প্রখ্যাত চলচিত্র পরিচালক এবং সংলাপ লেখক শ্রী প্রিয়দর্শন। জুরি , ভারতীয় প্যানোরমা ২০১৯-এর উদ্বোধনী কাহিনীচিত্র হিসেবে অভিষেক শাহ্‌র নির্দেশিত গুজরাটি চলচিত্র ‘হেল্লারো’কে বাছাই করেছে।


    অ-কাহিনী চিত্রের জুরিবোর্ড-এর নেতৃত্ব দিয়েছেন প্রখ্যাত ডকুমেন্টরি চলচিত্র নির্মাতা শ্রী রাজেন্দ্র জাঙ্গলে। জুরি , ভারতীয় প্যানোরমা ২০১৯-এর উদ্বোধনী অ-কাহিনীচিত্র হিসেবে আশিষ পান্ডের নির্দেশিত ফিল্ম ‘নোরা’কে বাছাই করেছে।


    CG/CB

    
    
    (Release ID: 1587448) Visitor Counter : 8
    
    
      Read this release in: English