      স্বরাষ্ট্র মন্ত্রক

      প্লাস্টিক বিশ্বের পক্ষে ক্ষতিকারক; আমাদের ভবিষ্যৎ প্রজন্মের সুরক্ষায় দৈনন্দিন জীবনে প্লাস্টিকের ব্যবহার কমানোর দায়িত্ব সকলের : শ্রী জি কিষাণ রেড্ডি
      Posted On: 18 OCT 2019 5:59PM by PIB Kolkata


    নয়াদিল্লি, ১৮ অক্টোবর, ২০১৯


    প্রাকৃতিক সম্পদের বহুল ব্যবহার জলবায়ু পরিবর্তনের প্রভাবকে ত্বরান্বিত করে এবং বিশ্বে পরিবেশ প্রকৃতিতে অসাম্যতা নিয়ে আসে। এখন সময় এসেছে প্রাকৃতিক সম্পদের সুসম ব্যবহারের মাধ্যমে পরিবেশের সুরক্ষা। প্লাস্টিক বিশ্বের কাছে বিপজ্জনক। আমাদের ভবিষ্যৎ প্রজন্মের সুরক্ষায় দৈনন্দিন জীবনে প্লাস্টিকের ব্যবহার কমানোর দায়িত্ব আমাদের সকলেরই রয়েছে। এনডিএমসি-র পক্ষ থেকে বৃহস্পতিবার এক বৃক্ষরোপণ তথা বর্জ্য প্লাস্টিক সংক্রান্ত এক অভিযানে যোগ দিয়ে শ্রী রেড্ডি একথা বলেন। দৈনন্দিন জীবনে প্লাস্টিকের ব্যবহার কমানোর লক্ষ্যেই এই অভিযানের আয়োজন করা হয়।


    শ্রী রেড্ডি বলেন, প্রধানমন্ত্রী লালকেল্লার প্রাকার থেকে ভাষণ দেওয়ার সময় দৈনন্দিন জীবনে একবার ব্যবহারযোগ্য প্লাস্টিক বর্জন এবং পরিবেশ প্রকৃতির সুরক্ষায় উদ্যোগী হওয়ার জন্য সকলের প্রতি আহ্বান জানিয়েছিলেন। এই লক্ষ্যে পরিবেশ সুরক্ষার দায়িত্ব কেবল নাগরিক প্রশাসন বা সরকারের একার নয়, বরং প্রতিটি নাগরিকের। তাই, প্লাস্টিক বর্জনের কর্মসূচিকে গণআন্দোলনে রূপ দেওয়া উচিৎ বলেও তিনি অভিমত প্রকাশ করেন। বায়ু দূষণ কমানোর জন্য আরও সচেষ্ট হওয়ার প্রয়োজনীয়তার ওপর গুরুত্ব দিয়ে শ্রী রেড্ডি জাতীয় রাজধানী অঞ্চলে বাস্তুতন্ত্রের ভারসাম্য বজায় রাখায় সকলকে আরও উদ্যোগী হতে বলেন।


    এই অভিযানের অঙ্গ হিসাবে শ্রী রেড্ডি একবার ব্যবহারযোগ্য প্লাস্টিক বর্জন নিয়ে বিদ্যালয় পড়ূয়া, শিক্ষক-শিক্ষিকা, প্রাতঃভ্রমণকারী এবং আধিকারিকদের শপথবাক্য পাঠ করান। বিদ্যালয় পড়ুয়ারা একবার ব্যবহারযোগ্য প্লাস্টিক বর্জন নিয়ে সচেতনতা গড়ে তুলতে এক তথ্যমূলক নাটক মঞ্চস্থ করে।


    CG/BD/SB

    
    
    (Release ID: 1588480) Visitor Counter : 6
    
    
      Read this release in: English