      কর্মী, জন-অভিযোগএবংপেনশনমন্ত্রক

      ৩৭০ অনুচ্ছেদ বাতিলের পর জম্মু, কাশ্মীর এবং লাদাখের পরিস্থিতি নিয়ে রিপোর্ট জমা দিল বুদ্ধিজীবী ও শিক্ষাবিদদের প্রতিনিধি দল
      Posted On: 24 OCT 2019 6:23PM by PIB Kolkata


    নয়াদিল্লি, ২৪ অক্টোবর, ২০১৯


    প্রধানমন্ত্রীর দপ্তরের প্রতিমন্ত্রী ডঃ জিতেন্দ্র সিং বলেছেন , ৩৭০ অনুচ্ছেদের জন্যই মূলত জম্মু ও কাশ্মীর বঞ্চিত হয়েছে। ৩৭০ অনুচ্ছেদ বাতিলের পর কাশ্মীরীয়াত পরিচিতির সংকট দেখা দিয়েছে বলে যে অভিযোগ উঠেছে , সে প্রসঙ্গে তিনি বলেছেন , বরং উল্টোটাই হয়েছে। ৩৭০ অনুচ্ছেদের ফলেই ঐ রাজ্য এতদিন বঞ্চিত হয়েছে। তিনি বলেন , প্রধানমন্ত্রী শ্রী নরেন্দ্র মোদীর নেতৃত্বে এবং স্বরাষ্ট্র মন্ত্রী শ্রী অমিত শাহের রণকৌশলেই এই ঐতিহাসিক সিদ্ধান্ত হয়েছে। অনুচ্ছেদ ৩৭০ এবং ৩৫ এ ধারা বাতিলের পর জম্মু , কাশ্মীর এবং লাদাখের পরিস্থিতি নিয়ে বুদ্ধিজীবী এবং শিক্ষাবিদদের প্রতিনিধিদলের রিপোর্ট প্রদান অনুষ্ঠানে তিনি একথা বলেন। এই প্রতিনিধিদল তিন দফায় জম্মু ও কাশ্মীরের ভূমি সমীক্ষা চালানোর পর তাঁদের পর্যবেক্ষণ সম্পর্কে অবহিত করেন। প্রধানমন্ত্রীর দপ্তরের প্রতিমন্ত্রীকে একইসঙ্গে তাঁরা তাঁদের সুপারিশ ও মতামত জানান। তাঁরা বলেন , জম্মু ও কাশ্মীরে সাধারণ মানুষ বর্ণ - ধর্ম - পেশা নির্বিশেষে সরকারের এই সিদ্ধান্তে সন্তোষ প্রকাশ করেছেন। জম্মু ও কাশ্মীরের সীমান্তে বসবাসকারী মানুষদের সঙ্গে তাঁরা কথা বলেছেন ও তাঁদের মতামত বিবেচনা করেছেন।


    এই অনুষ্ঠানে ডঃ সিং বলেন , একটি শ্রেণী থেকে নানা ভুল তথ্য প্রচার করা হচ্ছে কিন্তু গত কয়েক বছরের মধ্যে এ বছরই উৎসবের সময় এই রাজ্য সবচেয়ে শান্ত ছিল। তিনি বলেন , বড় পরবগুলি যেমন – ঈদ , স্বাধীনতা দিবস ইত্যাদি অনুষ্ঠান বহু বছর পর শান্তিপূর্ণ ভাবেই অনুষ্ঠিত হয়েছে। তিনি আরও বলেন , কিছু মানুষের যাদের স্বার্থ জড়িত তাঁরাই জম্মু ও কাশ্মীরের মানুষের পরিচিতি বিপদের মুখে এরকম ধারণা রটাচ্ছে। তাঁকে প্রশ্ন করা হয় , তামিলনাডু , গুজরাট এবং বাংলার মানুষের পরিচিতি রক্ষা করতে ৩৭০ অনুচ্ছেদের প্রয়োজন কি না ? তিনি বলেন , ঐ সিদ্ধান্ত বৈপ্লবিক পদক্ষেপ এবং এই ধরনের উদ্যোগ যে নেওয়া হয়েছে , তা চিন্তাই করা যায় না। এর ফল ক্রমশ ভবিষ্যতে পাওয়া যাবে।


    ২


    জম্মু , কাশ্মীর ও লাদাখের সরকারি কর্মীরা সপ্তম বেতন কমিশনের সুপারিশ - মাফিক মাইনে ও ভাতা পাবেন বলে কেন্দ্রীয় সরকারের গতকালের সিদ্ধান্তের উল্লেখ করেন ডঃ সিং। তিনি জানান , সন্তানের শিক্ষাভাতা , ছাত্রবাস ভাতা , পরিবহণ ভাতা , এলটিসি , চিকিৎসা ভাতা মিলিয়ে আর্থিক দায় দাঁড়াবে প্রায় ৪ হাজার ৮০০ কোটি টাকা। তিনি বলেন , এখন থেকে জম্মু ও কাশ্মীরের সরকারি কর্মীরা দেশের অন্য অংশের সরকারি কর্মীদের মতোই সুবিধা ভোগ করবেন।


    ডঃ সিং বলেন , ৩১শে অক্টোবরের পরে নারী কল্যাণ সংক্রান্ত কর্মসূচিগুলি রূপায়িত হবে। ৩৫ এ অনুচ্ছেদ পণ বিরোধী আইন , বাল্য বিবাহ রোধ আইন প্রভৃতি কেন্দ্রীয় আইনগুলি জম্মু , কাশ্মীর এবং লাদাখ কেন্দ্রশাসিত অঞ্চলে প্রযোজ্য হবে।


    শিল্প সম্পর্কে বলতে গিয়ে ডঃ সিং বলেন , জম্মু ও কাশ্মীরে শিল্পোন্নয়নে এখন কোনও বাধা নেই। জম্মু কাশ্মীর থেকেও যুবক - যুবতীদের বাইরে কাজে যাওয়ার সংখ্যা কমবে। কারণ , এবার থেকে তাঁরা নিজ রাজ্যেই কাজের সুযোগ পাবেন , যা থেকে তাঁদের আগে বঞ্চিত থাকতে হ ’ ত। মন্ত্রী বলেন , উত্তর - পূর্বের জন্য উন্নয়নের মডেল নেওয়া হয়েছে , সেটিই জম্মু ও কাশ্মীরের জন্য প্রযোজ্য হবে। উত্তর - পূর্বে যেমন লেবু পার্ক তৈরি করা হয়েছে , তেমনই জম্মু ও কাশ্মীরে আপেল , স্ট্রবেরি এবং অন্যান্য ফলের প্রক্রিয়াকরণ পার্ক তৈরি করা হবে। তিনি বলেন , জম্মু ও কাশ্মীরের মানুষের অর্থনৈতিক উন্নয়নের জন্য পশমিনা , জাফরান যেগুলির প্রভূত বাণিজ্যিক মূল্য আছে , সেগুলি নিয়েও কাজ করা হবে। জঙ্গি তৎপরতা বিষয়ে মন্ত্রী বলেন , জম্মু ও কাশ্মীরের সন্ত্রাসবাদ ও জঙ্গি কার্যকলাপ এখন শেষ পর্যায়ে।


    ডঃ জিতেন্দ্র সিং বুদ্ধিজীবী ও শিক্ষাবিদ গোষ্ঠীর সদস্যদের তাঁদের উদ্যোগের জন্য অভিনন্দন জানান। বলেন , এটি একটি দায়িত্বপূর্ণ উদ্যোগ। কারণ , বেশিরভাগ সদস্যই তাঁদের ক্ষেত্রে বুদ্ধিজীবী হিসাবে বিশিষ্ট মানুষ। তিনি বলেন , ইদানিং কিছু বিষয় নিয়ে যেসব প্রশ্ন উঠছে , এদের দেওয়া প্রতিবেদনে তার সব উত্তরই পাওয়া যাবে। শুধুমাত্র একবার জম্মু ও কাশ্মীর গিয়েই এই প্রতিবেদন তৈরি করা হয়নি , দীর্ঘ গবেষণা ও বহু বছর ধরে কাশ্মীরের সঙ্গে জড়িত থেকেই এই প্রতিবেদন তৈরি করা হয়েছে।


    প্রতিবেদনটি সম্পর্কে ডঃ সিং বলেন , প্রতিবেদনে যেসব সুপারিশ করা হয়েছে , সেগুলি গুরুত্ব দিয়েই বিবেচনা করা হবে। জম্মু ও কাশ্মীর যাতে দেশের অন্য অংশের তুলনায় উন্নয়নের ক্ষেত্রে পিছিয়ে না পড়ে , তার জন্য বিভিন্ন দপ্তর অনেক নতুন নতুন কর্মসূচি প্রস্তুত করছে।


    CG/AP/SB

    
    
    (Release ID: 1589111) Visitor Counter : 3
    
    
      Read this release in: English