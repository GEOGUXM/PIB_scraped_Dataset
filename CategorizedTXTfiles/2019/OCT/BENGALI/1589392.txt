      পেট্রোলিয়ামওপ্রাকৃতিকগ্যাসমন্ত্রক

      সততাই জীবনের একমাত্র পথ, বামা লরির উদ্যোগে আয়োজিত ভিজিল্যানশ অ্যাওয়ারনেস উইক-এ জানালেন এডিজি পুলিশ
      Posted On: 28 OCT 2019 5:52PM by PIB Kolkata


    কলকাতা, ২৮ অক্টোবর, ২০১৯


    বামা লরির চেয়ারম্যান এবং ম্যানেজিং ডিরেক্টর শ্রী প্রবাল বসু দুর্নীতির বিরুদ্ধে লড়াই করার জন্য আহ্বান জানিয়েছেন। কলকাতায় আজ বামা লরির উদ্যোগে ভিজিল্যান্স অ্যাওয়ারনেস উইক বা সতর্কতা সচেতনতা সপ্তাহ উদযাপন অনুষ্ঠানের আয়োজন করা হয়। অনুষ্ঠানে শ্রী বসু বলেন, এই সতর্কতা সচেতনতা সপ্তাহ উদযাপনের মূল উদ্দেশ্যই হল দুর্নীতিমুক্ত পরিবর্তনশীল দেশ গঠন এবং নাগরিকদের মধ্যে দায়িত্ববোধ, সচেতনতা ও সততার মনোভাব তৈরি করা। তিনি বলেন, শুধু কর্মচারীদের মধ্যে নয়, এই সচেতনতার বার্তা কোম্পানির কর্মচারীদের পরিবার এবং সাধারণ মানুষের মধ্যে ছড়িয়ে দিতে হবে। বছরভর বামা লরি দুর্নীতির বিরুদ্ধে লড়াই চালিয়ে যাচ্ছে বলেও তিনি জানান।


    সিবিআই-এর দুর্নীতি দমন শাখার এসপি শ্রী শান্তনু কর এবং রাজ্য পুলিশের এডিজি ডঃ বি এন রমেশ দুর্নীতির বিরুদ্ধে সরকারের লড়াই এবং এ ধরনের কর্মসূচির বিষয়ে পাওয়ার পয়েন্ট প্রেজেন্টেশনের মাধ্যমে তুলে ধরেন এই অনুষ্ঠানে। তাঁরা বলেন, অসততা এবং দুর্নীতি শুধুমাত্র একজনের জীবনে নয়, বহু মানুষের জীবনে বাধা সৃষ্টি করতে পারে। এর থেকে সকলের বেরিয়ে আসা প্রয়োজন। দেশকে দুর্নীতিমুক্ত করার আহ্বানও জানান তাঁরা। এই কাজের জন্য বিভিন্ন কোম্পানির কর্মচারীদের উৎসাহিত করতে হবে বলেও তাঁরা জানান।


    ভিজিল্যান্স অ্যাওয়ারনেস উইক-এ এ বছরের থিম হল ‘সত্যনিষ্ঠ - এক জীবনশৈলী’। এদিনের অনুষ্ঠানে বামা লরির ভিজিল্যান্স শাখার অধিকর্তা শ্রী রতন শেখর আদিকা, অধিকর্তা শ্রী কে স্বামীনাথন সহ অন্যান্য আধিকারিকরা উপস্থিত ছিলেন।


    CG/SS/DM

    
    
    (Release ID: 1589392) Visitor Counter : 4
    
    
      Read this release in: English