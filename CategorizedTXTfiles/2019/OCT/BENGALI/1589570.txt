      অর্থমন্ত্রক

      পেনশন ফান্ড রেগুলেটরি অ্যান্ড ডেভেলপমেন্ট অথরিটি বিদেশে বসবাসকারী ভারতীয়দের জাতীয় পেনশন প্রকল্পের সুবিধা গ্রহণে অনুমতি দিয়েছে
      Posted On: 30 OCT 2019 3:56PM by PIB Kolkata


    নয়াদিল্লি , ৩০ অক্টোবর , ২০১৯


    

    
    পেনশন ফান্ড রেগুলেটরি অ্যান্ড ডেভেলপমেন্ট অথরিটি (পিএফআরডিএ) মঙ্গলবার এক নির্দেশিকায় জানিয়েছে অনাবাসী ভারতীয়দের মতোই বিদেশে বসবাসকারী ভারতীয় নাগরিকরাও জাতীয় পেনশন প্রকল্পের আওতায় নাম নথিভুক্ত করাতে পারবেন। কেন্দ্রীয় সরকার গত ১৭ই অক্টোবর অর্থনৈতিক বিষয়ক দপ্তরের ফরেন এক্সচেঞ্জ ম্যানেজমেন্ট আইন , ২০১৯ অনুযায়ী এক বিজ্ঞপ্তি প্রকাশ করে জানায় , বিদেশে বসবাসকারী একজন ভারতীয় নাগরিক পিএফআরডিএ-এ পরিচালিত ও নিয়ন্ত্রিত জাতীয় পেনশন ব্যবস্থার সুযোগ-সুবিধা গ্রহণ করতে পারবেন। এক্ষেত্রে শর্ত হল , পিএফআরডিএ সংক্রান্ত যে নিয়মাবলী রয়েছে সেই অনুযায়ী তাঁকে পেনশন প্রকল্পে বিনিয়োগ করতে হবে এবং ফেমা নিয়মাবলী অনুযায়ী প্রকল্পে জমা পড়া অর্থ ফেরতযোগ্য বলে বিবেচিত হবে।


    
    
    কর আইনের ৮০সিসিডি (১বি) ধারার আওতায় জাতীয় পেনশন প্রকল্পে জমাকৃত অর্থের ক্ষেত্রে ৫০ হাজার টাকা পর্যন্ত অতিরিক্ত কর ছাড় দেওয়া হবে। উল্লেখ করা যেতে পারে , ২০১৯-এর কেন্দ্রীয় বাজেটে জাতীয় পেনশন প্রকল্প থেকে এককালীন অর্থ তোলার ক্ষেত্রে কর ছাড় ৪০ শতাংশ থেকে বাড়িয়ে ৬০ শতাংশ করা হয়েছে। এমনকি , তহবিলের অবশিষ্ট ৪০ শতাংশ অর্থের ক্ষেত্রেও ইতিমধ্যেই কর ছাড়ের সুবিধা রয়েছে।


    
    
    জাতীয় পেনশন প্রকল্প এবং অটল পেনশন যোজনার আওতায় গত ২৬শে অক্টোবর পর্যন্ত মোট গ্রাহক সংখ্যা ৩ কোটি ১৮ লক্ষ। এই প্রকল্প দুটিতে গচ্ছিত সম্পদের পরিমাণ ৩ কোটি ৭৯ লক্ষ ৭৫৮ কোটি টাকা। ৬৬ লক্ষের বেশি সরকারি কর্মচারী জাতীয় পেনশন প্রকল্পের আওতায় নাম নথিভুক্ত করেছেন। এছাড়াও , বেসরকারি সংস্থার ১৯ লক্ষ ২০ হাজার কর্মী এই প্রকল্পের সঙ্গে যুক্ত রয়েছেন। এমনকি , ৬ , ৮১২টি সংস্থা কর্পোরেট প্রতিষ্ঠান হিসেবে এই প্রকল্পের সঙ্গে সামিল হয়েছে। নিয়ম অনুযায়ী , যে কোন ভারতীয় , ভারতে বা বিদেশে বসবাসকারী ভারতীয় অথবা অনাবাসী ভারতীয়রা ৬৫ বছর বয়স পর্যন্ত এই প্রকল্পে সামিল হতে পারবেন।


    
    
    
    
    CG/BD/DM

    
    
    (Release ID: 1589570) Visitor Counter : 10
    
    
      Read this release in: English