      প্রতিরক্ষামন্ত্রক

      ভারত – ফ্রান্স যৌথ মহড়া শক্তি ২০১৯
      Posted On: 28 OCT 2019 6:17PM by PIB Kolkata


    নয়াদিল্লি, ২৮ অক্টোবর, ২০১৯


    ভারত ও ফ্রান্স ২০১১ সাল থেকে যৌথ মহড়া ‘শক্তি’র সূচনা করেছে। প্রতি বছর পর্যায়ক্রমে ভারত ও ফ্রান্সের এই মহড়া অনুষ্ঠিত হয়। শক্তি ২০১৯ – এ অংশগ্রহণ করতে ২৬শে অক্টোবর ফরাসী সামরিক বাহিনীর একটি দল ভারতে এসেছে। রাজস্থানের মহাজন ফিল্ড ফায়ারিং রেঞ্জেস – এ দ্বিপাক্ষিক প্রশিক্ষণ কর্মসূচি শুরু হবে। ভারতীয় সেনাবাহিনীর পক্ষে সপ্তশক্তি কমান্ডের শিখ রেজিমেন্টের সদস্যরা অংশগ্রহণ করবে। ফরাসী সেনাবাহিনীর পক্ষে ষষ্ঠ আর্মার্ড ব্রিগেডের ২১তম মেরিন ইনফ্র্যান্টি রেজিমেন্টের সদস্যরা যোগদান করবেন। যৌথ মহড়া ৩১শে অক্টোবর থেকে ১৩ই নভেম্বর পর্যন্ত চলবে। রাষ্ট্রসংঘের নির্দেশিকা অনুযায়ী, আধা-মরু অঞ্চলে সন্ত্রাসবাদ বিরোধী অভিযানের কৌশল এই যৌথ মহড়ার মূল বিষয়। এখানে চূড়ান্ত শারীরিক দক্ষতা, কৌশলগত বিভিন্ন দিক নিয়ে আলোচনা সহ উভয় বাহিনীর নানা রণকৌশল নিয়ে আলোচনা হবে। এই মহড়ার শেষ পর্যায়ে ৩৬ ঘন্টা ধরে একটি সাজানো অভিযান চালানো হবে । কৌশল হিসাবে থাকছে ১টি গ্রামে লুকিয়ে থাকা জঙ্গিদের মোকাবিলা।


    CG/CB/SB

    
    
    (Release ID: 1589398) Visitor Counter : 6
    
    
      Read this release in: English