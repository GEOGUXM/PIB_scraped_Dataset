      তথ্যওসম্প্রচারমন্ত্রক

      ফ্র্যাঙ্কফুর্ট আন্তর্জাতিক বই মেলায় ভারতীয় প্যাভিলিয়নে মহাত্মা গান্ধীর সার্ধ জন্ম শতবার্ষিকী উপলক্ষ্যে মাল্টিমিডিয়া প্রদর্শনী
      Posted On: 20 OCT 2019 9:50AM by PIB Kolkata


    নতুনদিল্লী, ১৯ অক্টোবর, ২০১৯

    ফ্র্যাঙ্কফুর্ট আন্তর্জাতিক বই মেলায় ভারতীয় প্যাভিলিয়ানে মহাত্মা গান্ধীর সার্ধ জন্ম শতবার্ষিকী উপলক্ষ্যে একটি মাল্টি মিডিয়া প্রদর্শনীর আয়োজন করা হয়েছে। ডান্ডি অভিযান প্রদর্শনের মাধ্যমে আজ মহাত্মা গান্ধীর জীবন ও দর্শনের ধারণা দেওয়া হয়। ডাণ্ডি অভিযান প্রদর্শনে বহু উৎসাহী তরুণ ছাত্রছাত্রী অংশ নিয়েছিলেন।


    এই উপলক্ষ্যে ফ্র্যাঙ্কফুর্টে ভারতের কনসাল জেনারেল শ্রীমতী প্রতিভা পার্কার বলেন, সারা বিশ্বে মহাত্মা গান্ধীর সার্ধ জন্ম শতবর্ষ পালিত হচ্ছে। যার ফলে তাঁর সত্য এবং অহিংসার বাণী আবারও আলোচিত হচ্ছে। এই অনুষ্ঠানে অংশগ্রহণকারী ছাত্রছাত্রীদের তিনি পুরষ্কার বিতরণ করেন। অনুষ্ঠানে অংশগ্রহণকারীরা বিশ্বকে আরো সুন্দর করে গড়ে তোলার লক্ষ্যে বাপুর পথ অনুসরণ করার শপথ নেন।


    ফ্র্যাঙ্কফুর্ট বই মেলায় তথ্য ও সম্প্রচার মন্ত্রক প্রতি বছর অংশগ্রহণ করে। কিন্তু এবছরই প্রথম মাল্টি মিডিয়া প্রদর্শনী আয়োজন করা হয়েছে। এই প্যাভিলিয়ান এবছর দর্শকদের নজর কেড়েছে। এখানে টাচ স্ক্রিনের মাধ্যমে মহাত্মা গান্ধী সহ বিশিষ্ট নেতৃবৃন্দের বিষয়ে প্রাসঙ্গিক নানা তথ্য দ্রুত পাওয়া যাচ্ছে।


    ফ্র্যাঙ্কফুর্ট আন্তর্জাতিক বই মেলা সর্ববৃহৎ এবং গুরুত্বপূর্ণ বই মেলা। প্রতি বছর নভেম্বরে এই মেলা হয়। এই বছর ১৬ থেকে ২০ তারিখ ౼ ৫ দিন এই মেলা অনুষ্ঠিত হচ্ছে।


    CG/CB

    
    
    (Release ID: 1588533) Visitor Counter : 7
    
    
      Read this release in: English