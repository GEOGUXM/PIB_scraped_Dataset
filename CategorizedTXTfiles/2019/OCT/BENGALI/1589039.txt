      মানবসম্পদবিকাশমন্ত্রক

      প্রধানমন্ত্রী ইনোভেটিভ লার্নিং প্রোগ্রাম – ধ্রুব কর্মসূচিতে মনোনীত মেধাবী ছাত্রছাত্রীদের সম্বর্ধনা দিলেন উপ-রাষ্ট্রপতি
      Posted On: 24 OCT 2019 2:57PM by PIB Kolkata


    নয়াদিল্লি, ২৩ অক্টোবর, ২০১৯


    উপ-রাষ্ট্রপতি শ্রী এম ভেঙ্কাইয়া নাইডু বুধবার নতুন দিল্লিতে এক অনুষ্ঠানে ‘প্রধানমন্ত্রী ইনোভেটিভ লার্নিং প্রোগ্রাম – ধ্রুব’ কর্মসূচিতে মনোনীত মেধাবী ছাত্রছাত্রীদের সম্বর্ধনা দেন। এই কর্মসূচির আওতায় মনোনীত ৬০ জন ছাত্রছাত্রীকে শংসাপত্রও দেওয়া হয়।


    অনুষ্ঠানে উপ-রাষ্ট্রপতি বলেন, মানবসম্পদ উন্নয়ন মন্ত্রকের এক অভিনব উদ্যোগ ‘ধ্রুব’। এই কর্মসূচি মেধাবী ছাত্রছাত্রীদের কাছে তাদের মেধার নিদর্শন রাখা এবং নির্বাচিত ক্ষেত্রগুলিতে নিজেদের অসাধারণ দক্ষতার প্রমাণ রাখার ক্ষেত্রে এক গুরুত্বপূর্ণ মঞ্চ হিসেবে কাজ করবে। যে সকল ছাত্রছাত্রীরা ‘ধ্রুব’ কর্মসূচি সাফল্যের সঙ্গে শেষ করেছে, তাদের বিভিন্ন ক্ষেত্রে অসাধারণ অভিজ্ঞতা সঞ্চয় হয়েছে। শ্রী নাইডু বলেন, “আমি ‘ধ্রুব’ কর্মসূচিতে সাফল্যের সঙ্গে উত্তীর্ণ হওয়ার জন্য প্রত্যেক ছাত্রছাত্রীকে অভিনন্দন জানাই।”


    এই উপলক্ষে কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’ বলেন, দেশের ছাত্রছাত্রীদের মধ্যে প্রভূত সম্ভাবনা রয়েছে। ‘প্রধানমন্ত্রী ইনোভেটিভ লার্নিং প্রোগ্রাম’-এর উদ্দেশ্যই হল ছাত্রছাত্রীদের সম্ভাবনাগুলিকে বাস্তবায়িত করতে সাহায্য করা। এই কর্মসূচি ‘এক ভারত শ্রেষ্ঠ ভারত’-এর মন্ত্রের প্রকৃত প্রতিফলন। সাফল্যের সঙ্গে এই কর্মসূচিতে উত্তীর্ণ ছাত্রছাত্রীরা দেশের বাকি ৩৩ কোটি ছাত্রছাত্রীর কাছে প্রেরণা হয়ে উঠবে বলেও তিনি অভিমত প্রকাশ করেন। ‘ধ্রুব’ কর্মসূচির প্রথম ব্যাচে ৬০ জন ছাত্রছাত্রীর মধ্যে ৩০ জন বিজ্ঞান চর্চা এবং বাকি ৩০ জন বিভিন্ন ধরনের শিল্পকলায় অসাধারণ নৈপুণ্যের নিদর্শন রেখেছে।


    CG/BD/DM

    
    
    (Release ID: 1589039) Visitor Counter : 2
    
    
      Read this release in: English