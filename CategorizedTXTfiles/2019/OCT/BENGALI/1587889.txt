      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং সন্ত্রাসবাদের মোকাবিলায় মার্কিন যুক্তরাষ্ট্রের ভূমিকার প্রশংসা করেছেন
      Posted On: 11 OCT 2019 9:54PM by PIB Kolkata


    নয়াদিল্লি, ১১ অক্টোবর, ২০১৯


    টেক্সাসের রিপাবলিকান সেনেটর মিঃ টেড ক্রুজ এবং নিউ হ্যাম্পসায়ারে ডেমোক্র্যাট সেনেটর ম্যাগি হাসান আজ নতুন দিল্লিতে প্রতিরক্ষা মন্ত্রী শ্রী রাজনাথ সিং – এর সঙ্গে সাক্ষাৎ করেন। বৈঠকে দুই দেশের প্রতিরক্ষা সম্পর্ক সহ বিভিন্ন ক্ষেত্রে অংশীদারিত্বের অগ্রগতিতে প্রতিরক্ষা মন্ত্রী সন্তোষ প্রকাশ করেছেন। মার্কিন যুক্তরাষ্ট্রকে বিশ্বের প্রাচীনতম গণতন্ত্র বলে উল্লেখ করে তিনি বলেন, ঐ দেশ ভারতের সবচেয়ে গুরুত্বপূর্ণ অংশীদার। গত পাঁচ বছরে দ্বিপাক্ষিক সম্পর্কের প্রভূত উন্নতি হয়েছে বলে উল্লেখ করে শ্রী সিং আগামী দিনে এই সম্পর্ক আরও প্রসার লাভ করবে বলে আশাবাদী।


    সন্ত্রাসবাদের মোকাবিলায় মার্কিন যুক্তরাষ্ট্রের ভূমিকার প্রশংসা করে শ্রী সিং বিশ্ব জুড়ে এই সমস্যা মোকাবিলায় ভারতের অঙ্গীকারের কথা পুনরায় উল্লেখ করেন। বৈঠকে ভারতে নিযুক্ত মার্কিন রাষ্ট্রদূত মিঃ কেনেথ জাস্টার এবং প্রতিরক্ষা মন্ত্রকের শীর্ষ আধিকারিকরা উপস্থিত ছিলেন।


    CG/CB/SB

    
    
    (Release ID: 1587889) Visitor Counter : 4
    
    
      Read this release in: English