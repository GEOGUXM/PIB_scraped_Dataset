      মানবসম্পদবিকাশমন্ত্রক

      কেন্দ্রীয় মানবসম্পদ উন্নয়ন মন্ত্রীর পৌরোহিত্যে আইআইআইটি পরিষদের চতুর্থ বৈঠক
      Posted On: 17 OCT 2019 3:27PM by PIB Kolkata


    নয়াদিল্লি , ১৬ অক্টোবর, ২০১৯


    নতুন দিল্লিতে আজ কেন্দ্রীয় মানবসম্পদ উন্নয়ন মন্ত্রী শ্রী রমেশ পোখরিয়াল ‘নিশাঙ্ক’-এর পৌরোহিত্যে ইন্ডিয়ান ইনস্টিটিউট অফ ইনফরমেশন টেকনলজি (আইআইআইটি) পরিষদের চতুর্থ বৈঠক অনুষ্ঠিত হল। আইআইআইটিগুলিকে বিশ্বমানের সংস্থায় পরিণত করার জন্য দ্রুত কাজ করার ওপর জোর দিয়েছেন অধ্যক্ষ। আইআইআইটিগুলিকে বিশ্বের সেরা প্রতিষ্ঠানগুলির সঙ্গে প্রতিযোগিতায় নামতে হবে যাতে বিদেশের ছাত্ররা আমাদের দেশের প্রতি আকৃষ্ট হয় সেরা পাঠ্যসূচি বা সেরা শিক্ষা ব্যবস্থার জন্য। একইভাবে, ভারতীয় ছাত্রছাত্রীরা নিজের দেশেই আন্তর্জাতিক মানের শিক্ষার সুযোগ পাবে।


    তিনি এই প্রতিষ্ঠানগুলির সামাজিক দায়বদ্ধতার ওপরও জোর দিয়েছেন। শ্রী পোখরিয়াল অধিকর্তাদের ‘উন্নৎ ভারত’, ‘এক ভারত শ্রেষ্ঠ ভারত’, ‘ফিট ইন্ডিয়া অভিযান’, জল সংরক্ষণ, বৃক্ষ রোপন, কাছাকাছি গ্রামগুলিকে দত্ত্বক নেওয়া ইত্যাদি সরকারি কর্মসূচিগুলিতে সামিল হওয়ার পরামর্শ দেন। যে সমস্ত প্রধান সিদ্ধান্তগুলি পরিষদ গ্রহণ করেছে তার মধ্যে অন্যতম হল আইআইআইটি-র ছাত্রছাত্রীদের অন্য আইআইআইটি-তে ইন্টিগ্রেটেড এম-টেক/এমবিএ পাঠ্যক্রমে যোগ দেওয়ার অনুমতিদান।


    এক আইআইআইটি থেকে অন্য আইআইআইটি-তে অথবা কোন বিদেশি প্রতিষ্ঠানে অল্প সময়ের জন্য যোগদানের প্রস্তাবও অনুমোদন করেছে পরিষদ। একইভাবে, কোন একটা সেমেস্টার বা অর্ধেক সেমেস্টারের জন্য একজন শিক্ষকও অন্য আইআইআইটি-তে যেতে পারবেন। এতে শিক্ষকদের অপ্রতুলতা কমবে। এছাড়া, আইআইটি-র মতো এই আইআইআইটিগুলিতেও যৌথ পিএইচডি ডিগ্রি কর্মসূচি শুরু করার সিদ্ধান্ত হয়েছে।


    অস্থায়ীভাবে স্বল্প সময়ের জন্য শূন্য পদে অধিকর্তা নিয়োগের ক্ষমতা দেওয়া হয়েছে অধ্যক্ষকে। অন্য গুরুত্বপূর্ণ সিদ্ধান্তটি হল শারীরিকভাবে অক্ষম ছাত্রছাত্রীদের টিউশন ফি মকুব করা। অধ্যক্ষ চান যাতে প্রত্যেকটি প্রতিষ্ঠান তার জোরের জায়গাটি নির্দিষ্ট করে তার ওপর নজর দিক যাতে সেটি জাতীয় বা আন্তর্জাতিক স্তরে ব্র্যান্ড হিসেবে পরিচিত হতে পারে।


    শ্রী ভি কে মোদী, শ্রী দীপক ঘাইসাস, অধ্যাপক সদগোপন, অধ্যাপক এইচ এ রঙ্গনাথ, অধ্যাপক অশোক ঝুনঝুনওয়ালা এবং অন্যান্য বিশিষ্ট ব্যক্তিরা বৈঠকে উপস্থিত ছিলেন। পরিষদের সচিব হিসেবে কারিগরি শিক্ষা দপ্তরের অতিরিক্ত সচিব ডঃ সুখবীর সিং সান্ধু বৈঠক পরিচালনা করেন।


    CG/AP/DM

    
    
    (Release ID: 1588359) Visitor Counter : 5
    
    
      Read this release in: English