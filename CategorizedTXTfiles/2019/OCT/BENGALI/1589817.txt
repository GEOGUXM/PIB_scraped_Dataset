      প্রধানমন্ত্রীরদপ্তর

      প্রধানমন্ত্রী কেভাড়িয়ায় প্রযুক্তি নিদর্শন-স্থলের উদ্বোধন করলেন
      Posted On: 31 OCT 2019 5:51PM by PIB Kolkata


    নয়াদিল্লি, ৩১ অক্টোবর, ২০১৯


    প্রধানমন্ত্রী শ্রী নরেন্দ্র মোদী আজ গুজরাটের কেভাড়িয়ায় প্রযুক্তি নিদর্শন-স্থলের উদ্বোধন করেন। এখানে পুলিশ ও আধা-সামরিক বাহিনীর ব্যবহৃত বিভিন্ন আধুনিক প্রযুক্তির নিদর্শনের পাশাপাশি, একাধিক মারাত্মক অস্ত্রের প্রদর্শনীও রয়েছে।


    সিআইএসএফ, সিআরপিএফ, বিএসএফ, এনএসজি এবং একাধিক পুলিশ বাহিনীর পক্ষ থেকে অসামরিক বিমানবন্দরের নিরাপত্তা, নিরাপত্তা বাহিনীগুলির আধুনিকীকরণ, ডিজিটাল উদ্যোগ সহ বিভিন্ন বিষয়ের সঙ্গে জড়িত আধুনিক প্রযুক্তির নিদর্শন রাখা হয়েছে।


    সিআইএসএফ – এর পক্ষ থেকে বিমানবন্দরগুলিতে মুখাবয়ব যাচাই প্রযুক্তি সহ অন্যান্য আধুনিক প্রযুক্তি তুলে ধরা হয়েছে। জাতীয় নিরাপত্তা বাহিনী এনএসজি-র পক্ষ থেকে বিভিন্ন ধরনের নিরাপত্তা সংক্রান্ত সামগ্রী, আধুনিক অস্ত্রশস্ত্র, দূর-নিয়ন্ত্রিত যান ও সাজসরঞ্জামের নিদর্শন রয়েছে।


    কেন্দ্রীয় স্বরাষ্ট্র মন্ত্রক এই প্রদর্শনীতে যে কোনও ধরনের আপৎকালীন পরিস্থিতি মোকাবিলায় একক নম্বর হিসাবে ১১২ নম্বরে ফোন করার সুবিধা তুলে ধরেছে। এছাড়াও, মন্ত্রকের পক্ষ থেকে যৌন হেনস্থাকারীদের বিভিন্ন বিবরণ সম্বলিত জাতীয় তথ্য ভাণ্ডার, ই-মুলাকাত এবং অন্যান্য ডিজিটাল উদ্যোগগুলি তুলে ধরা হয়েছে।


    কেন্দ্রীয় সংরক্ষিত পুলিশ বাহিনী (সিআরপিএফ)-র স্টলে এই বাহিনীর জওয়ানদের অসীম সাহসিকতা ও দেশ সেবার নিদর্শন-স্বরূপ প্রদেয় পদকগুলিকে রাখা হয়েছে। এই বাহিনীর প্রতিষ্ঠার পর থেকে সাহসিকতার নানা কাহিনী এবং যুদ্ধ ক্ষেত্রে স্মরণীয় ঘটনাগুলির কথাও প্রদর্শনীতে স্থান পেয়েছে।


    এই উপলক্ষে প্রধানমন্ত্রী গুজরাট পুলিশের একটি প্রদর্শনীও ঘুরে দেখেন। প্রদর্শনীতে গুজরাট পুলিশের বিশ্বাস প্রকল্প ও আধুনিক প্রযুক্তির প্রয়োগের নিদর্শন রাখা হয়েছে। দিল্লি পুলিশ তাঁদের কাজকর্মে ডিজিটাল উদ্যোগগুলিকে তুলে ধরেছে। অন্যদিকে, জম্মু ও কাশ্মীর পুলিশ সুরক্ষা ও নিরাপত্তা সুনিশ্চিত করার কাজে ব্যবহৃত মোটর গাড়িগুলিকে প্রদর্শনীতে স্থান দিয়েছে।


    CG/BD/SB

    
    
    (Release ID: 1589817) Visitor Counter : 6
    
    
      Read this release in: English