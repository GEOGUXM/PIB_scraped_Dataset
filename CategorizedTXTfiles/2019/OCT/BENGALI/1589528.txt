      প্রধানমন্ত্রীরদপ্তর

      রিয়াধে প্রধানমন্ত্রীর সঙ্গে জর্ডনের রাজার বৈঠক
      Posted On: 30 OCT 2019 1:21PM by PIB Kolkata


    নয়াদিল্লি, ২৯ অক্টোবর , ২০১৯


    সৌদি আরবের রিয়াধে মঙ্গলবার ফিউচার ইনভেস্টমেন্ট ইনিশিয়েটিভ ফোরামের ফাঁকে প্রধানমন্ত্রী শ্রী নরেন্দ্র মোদী জর্ডনের রাজা দ্বিতীয় আব্দুল্লা বিন আল- হুসেনের সঙ্গে বৈঠক করেন। দুই নেতা দ্বিপাক্ষিক সম্পর্ককে আরও মজবুত করার পন্হা-পদ্ধতি নিয়ে আলোচনা করেন। গত বছর ২৭ ফেব্রুয়ারী থেকে পয়লা মার্চ পর্যন্ত জর্ডনের রাজার ভারত সফরের সময় স্বাক্ষরিত সমঝোতাপত্র ও চুক্তিগুলির রূপায়ণের অগ্রগতি নিয়েও তাদের মধ্যে কথা হয় । মধ্যপ্রাচ্যে শান্তি প্রক্রিয়া ও অন্যান্য আঞ্চলিক অগ্রগতির বিষয়গুলি নিয়েও দুই নেতা আলোচনা করেন। সন্ত্রাস দমনে সহযোগিতা নিয়েও তাঁদের মধ্যে কথা হয় ।


    ভারত ও জর্ডনের মধ্যে সুপ্রাচীন কাল থেকে ঐতিহাসিক যোগসূত্র, সাংস্কৃতিক পরম্পরা এবং মানুষের সঙ্গে মানুষের যোগাযোগ রয়েছে। ২০১৮তে প্রধানমন্ত্রীর জর্ডন সফর এবং সেদেশের রাজার ভারত সফর দ্বিপাক্ষিক সম্পর্ককে আরও মজবুত করতে নতুন গতি সঞ্চার করেছে। দুই দেশের মধ্যে এই সম্পর্ক পারস্পরিক শ্রদ্ধা তথা একাধিক দ্বিপাক্ষিক, আঞ্চলিক ও বহুপাক্ষিক বিষয়ে বোঝাপড়ার ওপর গড়ে উঠেছে।


    CG/BD/NS

    
    
    (Release ID: 1589528) Visitor Counter : 6
    
    
      Read this release in: English