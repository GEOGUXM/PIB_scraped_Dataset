      স্বাস্থ্যওপরিবারকল্যাণমন্ত্রক

      ভেজাল খাবারে নাগরিকদের স্বাস্থ্যের মারাত্মক ক্ষতি হচ্ছে : স্বাস্থ্য ও পরিবার কল্যাণ সচিব
      Posted On: 24 OCT 2019 6:22PM by PIB Kolkata


    নয়াদিল্লি, ২৪ অক্টোবর, ২০১৯


    ভেজাল খাবার এমনিতেই সম্পূর্ণ বেআইনি এবং তা হামেশাই গুণমানের পরীক্ষা এড়িয়ে যাচ্ছে, যা আমাদের নাগরিকদের স্বাস্থ্যের অপক্ষে মারাত্মক ক্ষতিকারক হয়ে দাঁড়াচ্ছে। তাই , এই সমস্যার যথাযথ মোকাবিলা করা অত্যন্ত জরুরি হয়ে উঠেছে। স্বাস্থ্য ও পরিবার কল্যাণ সচিব শ্রীমতী প্রীতি সুদান রাজ্য ও কেন্দ্রশাসিত অঞ্চলগুলির প্রধান সচিবদের ভিডিও কনফারেন্সের মাধ্যমে একথা বলেছেন।


    স্বাস্থ্য পরিবার কল্যাণ সচিব শ্রীমতী সুদান , প্রধান সচিবদের পুলিশের সাহায্যে নিয়মিত ভেজাল খাবারের বিরুদ্ধে অভিযান চালাতে অনুরোধ করেছেন , যাতে এই সমস্যা নিয়ন্ত্রণে থাকে। উৎসবের সময় নজরদারি বাড়ানোর ওপরও জোর দিয়েছেন তিনি। শ্রীমতী সুদান বলেছেন , খাদ্য সুরক্ষা সংক্রান্ত সবরকম কাজ করার জন্য কর্মীর যাতে অভাব না হয় , সেটি নিশ্চিত করতে হবে। এই কারণে প্রয়োজনীয় আধিকারিকদের শূন্য পদগুলি চিহ্নিত করার পরামর্শ দিয়েছেন তিনি। একইভাবে , পরীক্ষাগারগুলিতে টেকনিক্যাল পদগুলি পূর্ণ করার পাশাপাশি , পরীক্ষাগারগুলির মান বৃদ্ধিরও সুপারিশ করেছেন তিনি। শ্রীমতী সুদান বলেছেন , ডেপুটি কমিশনার ও জেলাশাসকদের এই বিষয়ে বিশেষভাবে সচেতন করতে হবে , যাতে তাঁরা এই ধরনের অভিযানের নেতৃত্ব দিতে পারেন। সব প্রধান সচিবকেই ফুড কমিশনারদের নির্দেশ দিতে অনুরোধ করা হয়েছে , যাতে ফুড সেফটি অ্যান্ড স্ট্যান্ডার্ড আইন , ২০০৬ সঠিকভাবে প্রয়োগ হয়। তিনি আরও বলেছেন , ভেজাল খাদ্যদ্রব্যের বিরুদ্ধে কড়া ব্যবস্থা নিতে হবে এবং সচেতনতা বৃদ্ধিতে জনগণের গোচরে আনতে হবে। প্রতি মাসে পর্যালোচনা করে তা জানাতে হবে এফএসএসএআই - কে।


    বিভিন্ন রাজ্যের পক্ষ থেকে প্রতিনিধিরা ভিডিও কনফারেন্সে উপস্থিত ছিলেন। প্রত্যেকে তাঁদের রাজ্যে কি কি ব্যবস্থা নেওয়া হয়েছে , সে সম্পর্কে জানান। কিছু কিছু রাজ্যে বছরের প্রথমেই অভিযানের নির্ঘন্ট প্রস্তুত করা হয় এবং তা প্রয়োগকারী সংস্থাকে জানিয়ে দেওয়া হয়। অনেক রাজ্যেই খাবারের গুণমান ও আসল - নকল নিয়ে কোনও অভিযোগ থাকলে তা খতিয়ে দেখা হয়। এতে , ভালো ফল পাওয়া যাচ্ছে। নজরদারি সফল করতে আধিকারিক ও কর্মীদের উপযুক্ত প্রশিক্ষণের বিষয়েও আলোচনা করা হয়। অনেক রাজ্যই জানায় যে , খাদ্য প্রস্তুতকারীদের এ ব্যাপারে সচেতন হতে হবে। এফএসএসএআই – এর কেন্দ্রীয় উপদেষ্টা কমিটির বৈঠকগুলিতে যোগ দিতে অনুরোধ করা হয় রাজ্যগুলিকে।


    CG/AP/SB

    
    
    (Release ID: 1589109) Visitor Counter : 4
    
    
      Read this release in: English