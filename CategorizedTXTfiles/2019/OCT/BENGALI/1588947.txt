      কেন্দ্রীয়মন্ত্রিসভা

      ভারত ও কুয়েতের মধ্যে অ্যাকাউন্টিং, ফিনান্স ও হিসাব নিকাশ ক্ষেত্রে সমঝোতাপত্র স্বাক্ষরে মন্ত্রিসভার অনুমোদন
      Posted On: 23 OCT 2019 7:04PM by PIB Kolkata


    নয়াদিল্লি , ২৩ অক্টোবর , ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকেভারত ও কুয়েতের মধ্যে অ্যাকাউন্টিং, ফিনান্স ও হিসাব নিকাশ সংক্রান্ত্র ক্ষেত্রে সমঝোতাপত্র স্বাক্ষরের প্রস্তাব মঞ্জুর হয়েছে । মন্ত্রিসভার এই সিদ্ধান্তে দুই দেশের মধ্যে সংশ্লিষ্ট ক্ষেত্রগুলিতে দক্ষতা আরও বাড়বে।


    ভারতের ইন্সটিটিউট অফ চাটার্ড অ্যাকাউন্ট্যান্স এবং কুয়েত অ্যাকাউন্ট্যান্স অ্যান্ড অডিটরর্স অ্যাসোসিয়েশন সেদেশে কারিগরি সম্মেলন, সেমিনার ও কনফারেন্স আয়োজনে একযোগে কাজ করবে। এরফলে দুই প্রতিষ্ঠানের মধ্যে পেশাদারি দক্ষতায় মানোন্নয়ন ঘটবে। এ ধরণের কর্মসূচি আয়োজনে খরচ উভয় পক্ষই বহন করবে।


    কর্পোরেট প্রশাসন, প্রযুক্তিগত গবেষণা ও পরামর্শ, গুনমান নিশ্চিতকরণ, ফরেন্সিক অ্যাকাউন্টিং, ইসলামিক ফাইন্যান্স, পেশাদারি দক্ষতা প্রশিক্ষণ অব্যাহত রাখা সহ পারস্পরিক স্বার্থ সংশ্লিষ্ট ক্ষেত্রে ভারত ও কুয়েতের এই প্রতিষ্ঠান দুটি একযোগে কাজ করবে বলে স্হির হয়েছে। সমঝোতাপত্র অনুযায়ী দুই দেশের প্রতিষ্ঠান দুটি পারস্পরিক সহযোগিতার ক্ষেত্রে ভবিষ্যৎ উন্নয়নের পন্হা-পদ্ধতি নিয়ে আলাপ-আলোচনা করবে। এছাড়াও প্রতিষ্ঠানের নিজস্ব কাজকর্মের মানোন্নয়নেও এই সমঝোতাপত্র গুরুত্বপূর্ণ ভূমিকা নেবে।


    দুই প্রতিষ্ঠানই অ্যাকাউন্টিং, ফিনান্স ও হিসাব-নিকাশ ক্ষেত্রে কুয়েতে স্বল্প মেয়াদী পেশাদারি পাঠ্যক্রমের আয়োজন করবে। ভারতীয় প্রতিষ্ঠানটির পক্ষ থেকে কুয়েত সরকারের কর্মী ও সেদেশের নাগরিকদের কারিগরি ক্ষেত্রে প্রশিক্ষণের সুবিধা প্রদান করবে। কুয়েতে বিভিন্ন সংস্হায় যুক্ত ভারতীয় চাটার্ড অ্যাকাউনট্যান্টরা স্হানীয় ব্যবসায়িক সম্প্রদায়কে ফিনান্সিয়াল রিপোর্টিং সংক্রান্ত বিষয়ে সাহায্য করবে। প্রস্তাবিত এই সমঝোতাপত্রটি কুয়েতে ভারতীয় চাটার্ড অ্যাকাউনট্যান্টদের সম্পর্কে এক ইতিবাচক ভাবমূর্তি গড়ে তুলতে সাহায্য করবে বলেও মনে করা হচ্ছে।


    CG/BD /NS

    
    
    (Release ID: 1588947) Visitor Counter : 2
    
    
      Read this release in: English