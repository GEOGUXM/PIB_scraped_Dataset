      ক্রেতা, খাদ্যএবংগণবন্টনমন্ত্রক

      অত্যাবশ্যকীয় খাদ্য সামগ্রীর অতিরিক্ত মজুত ভান্ডার, অসাধু ব্যবসা এবং অস্বাভাবিক মূল্যবৃদ্ধি রুখতে ক্রেতা সুরক্ষা দপ্তরের গঠিত বিশেষ কমিটির ১৮তম বৈঠক
      Posted On: 16 OCT 2019 4:00PM by PIB Kolkata


    নয়াদিল্লি, ১৬ অক্টোবর , ২০১৯


    ডাল, পেঁয়াজ, টমেটো এবং তৈলবীজের মতো অত্যাবশ্যকীয় খাদ্য সামগ্রীর অতিরিক্ত মজুত ভান্ডার, অসাধু ব্যবসা এবং লাগাম ছাড়া দাম রুখতে ক্রেতা সুরক্ষা দপ্তর গঠিত বিশেষ কমিটির ১৮তম বৈঠক অনুষ্ঠিত হল দিল্লীর কৃষি ভবণে। বৈঠকে সভাপতিত্ব করেন ক্রেতা সুরক্ষা দপ্তরের সচিব শ্রী অবিনাশ কে শ্রীবাস্তব। কৃষি ও কৃষি কল্যাণ দপ্তরের প্রতিনিধি, ইন্টেলিজেন্স ব্যুরো, দিল্লী পুলিশ, এনএএফইডি, ডিজিএফটি, বিদেশ মন্ত্রক এবং দিল্লী সরকারের প্রতিনিধিরা এই বৈঠকে উপস্হিত ছিলেন। তাঁরা অত্যাবশ্যকীয় খাদ্য সামগ্রীর দাম নিয়ন্ত্রণ নিয়ে বিস্তারিত আলোচনা করেন। বৈঠকে কৃষি দপ্তরের প্রতিনিধিরা জানিয়েছেন খরিফ মরশুমের পেঁয়াজ ইতিমধ্যেই বাজারে আসতে শুরু করেছে। এরফলে পেঁয়াজের দাম ধীরে ধীরে কমছে। আগামী দিনে যাতে পেঁয়াজের দাম আর না বাড়ে সেদিকে লক্ষ্য রাখার কথা বলা হয়েছে। দেশে ডালের মজুত ভান্ডারও যথেষ্ঠই রয়েছে। তাই ডাল নিয়ে যাতে কোনও কালোবাজারি না হয় তার জন্য প্রশাসনকে সঠিক সময়ে সঠিক নীতি গ্রহণ করার প্রস্তাব দেওয়া হয়েছে বৈঠকে। ডিসেম্বর মাস পর্যন্ত চলা উৎসবের মরশুমে সমস্ত রাজ্যের মুখ্য সচিবদের পেঁয়াজ, ডাল ভোজ্যতেল এবং তৈলবীজের পাইকেরী দোকানদার, ব্যবসায়ী, আমদানী-রপ্তানীকারিদের সঙ্গে নিয়মিত বৈঠক করতে বলা হয়েছে। একইসঙ্গে দিল্লীর সীমান্তবর্তী এলাকায় লাগামছাড়া মজুত রুখতে রাজ্যের পুলিশকে নিয়মিত নজরদারি চালাতে বলা হয়েছে।


      CG/SS/NS

    
    
    (Release ID: 1588258) Visitor Counter : 3
    
    
      Read this release in: English