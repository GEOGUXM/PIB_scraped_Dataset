      প্রতিরক্ষামন্ত্রক

      ২০১৮-১৯ অর্থ বছরের জন্য অন্তিম লভ্যাংশ হিসেবে ভারত ইলেক্ট্রিনিক্স লিমিটেড সরকারকে ২৩১ কোটি ৬৯ লক্ষ টাকা দিল
      Posted On: 24 OCT 2019 6:27PM by PIB Kolkata


    নয়াদিল্লি, ২৪ অক্টোবর, ২০১৯


    প্রতিরক্ষা ক্ষেত্রে রাষ্ট্রায়ত্ত সংস্থা ভারত ইলেক্ট্রনিক্স লিমিটেড (বেল) ২০১৮-১৯ অর্থ বছরের অন্তিম ১৭০ শতাংশ লভ্যাংশ অর্থাৎ, ২৩১ কোটি ৬৯ লক্ষ টাকা দিল সরকারকে। প্রতিরক্ষা মন্ত্রী শ্রী রাজনাথ সিং আজ দিল্লিতে লভ্যাংশের চেকটি গ্রহণ করলেন বেল-এর চেয়ারম্যান তথা ম্যানেজিং ডিরেক্টর শ্রী এম ভি গৌতমার কাছ থেকে। রাষ্ট্রপতির অধিকৃত শেয়ারগুলির জন্যই এই অর্থ দেয়।


    এই নিয়ে বেল ২০১৮-১৯ অর্থ বছরে মোট ৩৪০ শতাংশ লভ্যাংশ দিল।


    প্রতি ইক্যুইটি শেয়ারে ১ টাকা মূল হিসেবে অন্তর্বর্তী লভ্যাংশের ১৭০ শতাংশ ২০১৯-এর ফেব্রুয়ারি-মার্চে দেওয়া হয় সরকারকে।


    বেল একটি নবরত্ন রাষ্ট্রায়ত্ত সংস্থা এবং ভারতের শীর্ষ স্থানে থাকা প্রতিরক্ষা ইলেক্ট্রনিক্স কোম্পানি। রাডার, মিসাইল ব্যবস্থা, সামরিক যোগাযোগ ইত্যাদি প্রায় ৩৫০টিরও বেশি প্রতিরক্ষা সংক্রান্ত পণ্য সরবরাহ করে এই সংস্থা। এছাড়াও, অসামরিক বিভিন্ন পণ্য যেমন ইভিএম, ভিভিপ্যাট এবং সৌরবিদ্যুৎ সংক্রান্ত যন্ত্রপাতিও তৈরি করে এই সংস্থা।


    যদিও প্রতিরক্ষা ক্ষেত্রের পণ্য উৎপাদনের জন্যই বেল-এর নাম, তবুও বিভিন্ন কাজের মাধ্যমে সাধারণ মানুষের জীবনেও এই সংস্থা ছাপ ফেলেছে। যেমন এই সংস্থা তৈরি করে সৌরবিদ্যুৎচালিত ট্র্যাফিক সিগন্যাল এবং ইভিএম। বেল-এর প্রধান ক্রেতারা হল সেনাবাহিনী, নৈ-বাহিনী, বিমানবাহিনী, আধা-সামরিক বাহিনী, উপকূল রক্ষী, পুলিশ, টেলিকম দপ্তর এবং ভারতের নির্বাচন কমিশন।


    বেল-এর নয়টি কারখানায় ত্রিস্তরীয় গবেষণা ব্যবস্থা আছে। যেমন ডেভেলপমেন্টাল ইঞ্জিনিয়ারিং ডিভিশন, প্রোডাক্ট ডেভেলপমেন্ট অ্যান্ড ইনোভেশন সেন্টার এবং আছে একটি কেন্দ্রীয় বিভাগ যেটি সমস্ত কারখানাগুলিতেই উন্নয়নের জন্য প্রয়োজনীয় প্রযুক্তি সরবরাহ করে। বেঙ্গালুরু এবং গাজিয়াবাদে কেন্দ্রীয় গবেষণাগার আছে নতুন গবেষণার জন্য।


    ২০১৮-১৯-এ বেল-এর লেনদেনের পরিমাণ দাঁড়িয়েছে ১১,৭৮৯ কোটি টাকা যা গতবারের থেকে ১৭ শতাংশ বেশি। কর-পূর্ব মুনাফার পরিমাণ ২,৭০৩ কোটি টাকা। কর-পরবর্তী মুনাফার পরিমাণ ১,৯২৭ কোটি টাকা। এই সংস্থা আনুমানিক ১৫৩ কোটি টাকার রপ্তানি বাণিজ্য সম্পন্ন করেছে।


    CG/AP/DM

    
    
    (Release ID: 1589117) Visitor Counter : 4
    
    
      Read this release in: English