      কেন্দ্রীয়মন্ত্রিসভা

      পাকিস্তান অধিকৃত জম্মু ও কাশ্মীর থেকে বাস্তুচ্যুত ৫,৩০০ পরিবারকে ২০১৬ সালের পুনর্বাসন প্যাকেজে এবং ছাম্ব থেকে বাস্তুচ্যুত পরিবারগুলিকে জম্মু-কাশ্মীরের জন্য ২০১৫ সালের প্রধানমন্ত্রীর উন্নয়ন প্যাকেজের আওতায় নিয়ে আসার প্রস্তাবে কেন্দ্রীয় মন্ত্রিসভার অনুমোদন
      Posted On: 09 OCT 2019 11:44PM by PIB Kolkata


    নয়াদিল্লি, ৯ অক্টোবর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে ১৯৪৭ সালে জম্মু-কাশ্মীরের ৫,৩০০টি বাস্তুচ্যুত পরিবারের মধ্যে যাঁরা প্রথমে রাজ্যের বাইরে থাকার সম্মতি দিয়েছিলেন এবং পরবর্তীতে ঐ রাজ্যে ফিরে এসেছিলেন, তাঁদের ২০১৬ সালের পাকিস্তান অধিকৃত জম্মু-কাশ্মীরের বাস্তুচ্যুত পরিবারের জন্য পুনর্বাসন প্যাকেজ এবং ছাম্ব এলাকার বাস্তুচ্যুত পরিবারগুলিকে ২০১৫ সালের জম্মু-কাশ্মীরের জন্য প্রধানমন্ত্রীর উন্নয়ন প্যাকেজের আওতায় নিয়ে আসার অনুমোদন দেওয়া হয়।


    এর ফলে, বর্তমান কর্মসূচির আওতায় এই পরিবারগুলি এককালীন ৫ লক্ষ ৫০ হাজার টাকা অর্থ সাহায্য পাবে।


    উল্লেখ্য, ১৯৪৭ সালে জম্মু-কাশ্মীরে পাকিস্তানের আগ্রাসনের ফলে পাকিস্তান অধিকৃত জম্মু-কাশ্মীর এলাকা থেকে ৩১,৬১৯টি পরিবার জম্মু-কাশ্মীরে চলে আসে। এদের মধ্যে ২৬,৩১৯টি পরিবার জম্মু-কাশ্মীরে বসবাস শুরু করে। ৫,৩০০টি পরিবার প্রথমে দেশের অন্যত্র বসবাস করার ব্যাপারে সম্মত হয়। ১৯৬৫ এবং ১৯৭১ সালে ভারত-পাক যুদ্ধের সময় ছাম্ব নিয়াবাত এলাকার ১০,০৬৫টি পরিবার বাস্তুচ্যুত হয়। এদের মধ্যে ১৯৬৫-র যুদ্ধে ৩,৫০০ পরিবার এবং ১৯৭১-এর যুদ্ধে ৬,৫৬৫টি পরিবার জম্মু-কাশ্মীরে চলে আসে। ২০১৬ সালের ৩০শে নভেম্বর কেন্দ্রীয় মন্ত্রিসভা পাকিস্তান অধিকৃত জম্মু-কাশ্মীর এবং ছাম্ব নিয়াবাত এলাকা থেকে বাস্তুচ্যুত ৩৬,৩৮৪টি পরিবারের জন্য একটি প্যাকেজ অনুমোদন করে। পাকিস্তান অধিকৃত জম্মু-কাশ্মীর থেকে যে ৫,৩০০ বাস্তুচ্যুত পরিবার জম্মু-কাশ্মীরের বাইরে বসবাসের সিদ্ধান্ত নিয়েছিল, তারা এই প্যাকেজের আওতায় ছিল না। এই ৫,৩০০ পরিবারের মধ্যে যারা পরবর্তীতে জম্মু-কাশ্মীরে ফিরে এসেছিল তাদের এই প্যাকেজের আওতায় অন্তর্ভুক্ত করা হয়েছে।


    CG/CB/DM

    
    
    (Release ID: 1587630) Visitor Counter : 8
    
    
      Read this release in: English