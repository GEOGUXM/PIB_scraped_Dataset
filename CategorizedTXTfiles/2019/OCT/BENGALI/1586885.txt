      রাষ্ট্রপতিরসচিবালয়

      কলকাতায় ন্যাশনাল ইনস্টিটিউট অফ লোকোমোটর ডিসেবিলিটিজ পরিদর্শন রাষ্ট্রপতির
      Posted On: 01 OCT 2019 5:33PM by PIB Kolkata


    কলকাতা, ১ অক্টোবর, ২০১৯


    রাষ্ট্রপতি শ্রী রামনাথ কোবিন্দ কলকাতায় আজ ন্যাশনাল ইনস্টিটিউট অফ লোকোমোটর ডিসেবিলিটিজ (এনআইএলডি) পরিদর্শন করেন। তিনি এই প্রতিষ্ঠানে ভর্তি দিব্যাঙ্গজন এবং বিশেষভাবে সক্ষম শিশুদের সঙ্গে কথাবার্তা বলেন।


    রাষ্ট্রপতিকে স্বাগত জানান রাজ্যপাল শ্রী জগদীপ ধনকর, কেন্দ্রীয় সামাজিক ন্যায় ও ক্ষমতায়ন মন্ত্রী ডঃ থাওয়ারচাঁদ গেহলত, রাজ্যের কারিগরি শিক্ষা, প্রশিক্ষণ ও দক্ষতা উন্নয়ন মন্ত্রী শ্রী পূর্ণেন্দু বসু এবং কেন্দ্রীয় সামাজিক ন্যায় ও ক্ষমতায়ন মন্ত্রক ও এনআইএলডি-র অন্যান্য আধিকারিকরা। রাষ্ট্রপতির সঙ্গে ছিলেন তাঁর স্ত্রী শ্রীমতী সবিতা কোবিন্দ। রোগীদের কাছের বাসস্টপ থেকে এনআইএলডি ক্যাম্পাসে নিয়ে যাওয়ার জন্য ই-রিকশ’ ব্যবস্থার সূচনা করার প্রয়াসকে স্বাগত জানিয়েছেন শ্রী কোবিন্দ।


    শ্রী কোবিন্দ এদিন ‘আর্লি ইন্টারভেনশন মাল্টি সেন্সরি ইউনিট’ পরিদর্শন করেন। এখানে অটিজম, অ্যাটেনশন ডেফিসিট হাইপারঅ্যাক্টিভিটি ডিসঅর্ডার (এডিএইচডি) এবং অন্যান্য লার্নিং ডিসেবিলিটিজ ব্যাধিতে আক্রান্তদের পরিচর্যা করা হয়।


    রাষ্ট্রপতি বিশেষভাবে সক্ষম শিশু, তাদের পিতা-মাতা এবং তাদের পরিচর্যায় নিয়োজিত কর্মীদের সঙ্গেও কথা বলেন। বিশেষভাবে সক্ষম শিশুদের কিভাবে পরিচর্যা করা হয় সে বিষয়েও জেনে নেন রাষ্ট্রপতি। মহিলা এবং শিশু বিভাগ পরিদর্শনের পর রাষ্ট্রপতি দিব্যাঙ্গজনদের চিত্রাঙ্কন ও হস্তশিল্পকলা প্রদর্শনী ঘুরে দেখেন। তাদের প্রতিভার প্রশংসা করে এ ধরনের শিশুদের শিল্পকলাগুলিকে প্রচারের আলোয় নিয়ে আসার পাশাপাশি দিব্যাঙ্গজনদের সমাজের মূলস্রোতের সঙ্গে যুক্ত করার প্রয়াস চালানোর ওপর জোর দেন রাষ্ট্রপতি।


    এদিন শ্রী কোবিন্দ প্রতিষ্ঠান প্রাঙ্গণে নিম গাছের চারা-ও রোপন করেন।


      SSS/SS/DM

    
    
    (Release ID: 1586885) Visitor Counter : 10
    
    
      Read this release in: English