      স্বরাষ্ট্র মন্ত্রক

      কেন্দ্রীয় স্বরাষ্ট্র প্রতিমন্ত্রী শ্রী জি কিষাণ রেড্ডির পৌরোহিত্যে ইন্দো-টিবেটান বর্ডার পুলিশের ৫৮তম প্রতিষ্ঠা দিবস উদযাপন
      Posted On: 24 OCT 2019 6:01PM by PIB Kolkata


    নয়াদিল্লি, ২৪ অক্টোবর, ২০১৯


    কেন্দ্রীয় স্বরাষ্ট্র প্রতিমন্ত্রী শ্রী জি কিষাণ রেড্ডি ইন্দো-টিবেটান বর্ডার পুলিশ (আইটিবিপি)-র ৫৮তম প্রতিষ্ঠা দিবস অনুষ্ঠানে পৌরোহিত্য করলেন। অভিবাদন গ্রহণ করলেন কুচকাওয়াজে। আইটিবিপি-র ডিজি শ্রী এস এস দেশওয়ালও অনুষ্ঠানে উপস্থিত ছিলেন।


    কুচকাওয়াজে মহিলা, কম্যান্ডো, স্কিইং, মাউন্টেনিয়ারিং এবং প্যারা-ট্রুপার বাহিনী অংশ নেয়। সেইসঙ্গেই ছিল ডগ স্কোয়াড এবং মাউন্টেড কলাম্‌স। কুচকাওয়াজে বিভিন্ন কলাকৌশল প্রদর্শিত হয়। অস্ত্রশস্ত্র, স্নো-স্কুটার, সব রাস্তায় চলার জন্য গাড়ি, বিভিন্ন ধরনের অত্যাধুনিক এসইউভি, পোল নেট এবং বিভিন্ন ধরনের যোগাযোগ উপকরণ ছিল কুচকাওয়াজে।


    প্রতিমন্ত্রী শ্রী জি কিষাণ রেড্ডি তাঁর ভাষণে বর্তমান অভ্যন্তরীণ নিরাপত্তার পরিপ্রেক্ষিতে আইটিবিপি-র বিভিন্ন ভূমিকার কথা উল্লেখ করেন। তিনি বলেন, বিদেশে ভারতীয় দূতাবাস এবং বাণিজ্য দূতাবাস ছাড়াও অমরনাথ, মানস সরোবর যাত্রার পাশাপাশি বাম চরমপন্থী অধ্যুষিত অঞ্চল, প্রাকৃতিক বিপর্যয়ের সময় ত্রাণ ও উদ্ধার কাজে আইটিবিপি-র ভূমিকা আছে। শ্রী রেড্ডি আইটিবিপি-কে প্রথম মহিলা পর্বতারোহী দল গঠনের জন্য অভিনন্দন জানান এবং বলেন, নারীর ক্ষমতায়নের লক্ষ্যে এটি একটি গুরুত্বপূর্ণ পদক্ষেপ।


    তিনি পাঞ্জাবে জঙ্গিদের বিরুদ্ধে এবং দেশের অস্থির অঞ্চলগুলিতে লড়াইয়ের জন্য আইটিবিপি-র জওয়ানদের প্রশংসা করেন। তিনি স্থানীয় সাধারণ মানুষের হৃদয় জয় এবং বাম চমমপন্থী অধ্যুষিত অঞ্চলের উন্নয়ন কাজে অংশ নেওয়ার জন্যও প্রশংসা করেন আইটিবিপি-র।


    মন্ত্রী আরও বলেন, আইটিবিপি-কে গেরিলা বাহিনী হিসেবে প্রশিক্ষণ দেওয়া হয়েছে এবং তাদের চরম পেশাদারিত্বের জন্য বিদেশে ভারতীয় দূতাবাসগুলির সুরক্ষার জন্য বহাল করা হয়। হিমালয় অঞ্চলে উদ্ধার কাজের জন্য আইটিবিপি দুটি এনডিআরএফ ব্যাটেলিয়নও তৈরি করেছে।


    CG/AP/DM

    
    
    (Release ID: 1589100) Visitor Counter : 3
    
    
      Read this release in: English