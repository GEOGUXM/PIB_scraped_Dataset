      অর্থমন্ত্রক

      আর্থিক নীতি রূপায়ণ কমিটির অক্টোবর মাসের বৈঠক সম্পর্কে বিবৃতি
      Posted On: 04 OCT 2019 3:09PM by PIB Kolkata


    নয়াদিল্লি, ৪ অক্টোবর, ২০১৯


    আর্থিক নীতি রূপায়ণ কমিটি রেপো রেট (যে সুদের হারে রিজার্ভ ব্যাঙ্ক বিভিন্ন ব্যাঙ্ককে ঋণ দেয়) ৫.৪০ শতাংশ থেকে ৫.১৫ শতাংশ করার যে ঘোষণা করেছে সরকার তাকে সাধুবাদ জানিয়েছে। সরকারের বিশ্বাস কমিটির এই সিদ্ধান্ত বিকাশ ত্বরান্বিত করতে সম্প্রতি যে সমস্ত উদ্যোগ গ্রহণ করা হয়েছে তার পরিপূরক হবে।


    কমিটি ২০১৯-২০-তে সংশোধিত বিকাশ হার ৬.১ শতাংশে পৌঁছবে বলে যে অনুমান করেছে, সরকার তাকেও স্বাগত জানিয়ে বলেছে এই বিকাশ হার আন্তর্জাতিক অর্থভাণ্ডার এবং এশীয় উন্নয়ন ব্যাঙ্কের পক্ষ থেকেও যে বিকাশ হারের অনুমান করা হয়েছে তার সঙ্গে সঙ্গতিপূর্ণ। মুদ্রাস্ফীতির হার সম্পর্কে যে অনুমান করা হয়েছে সে ব্যাপারে সরকারের তরফে বলা হয়েছে এই হার বর্তমানে ৩-৪ শতাংশের মধ্যে রয়েছে সরকারের প্রত্যাশা অনুযায়ী এই হার বজায় রয়েছে।


    SSS/BD/DM

    
    
    (Release ID: 1587196) Visitor Counter : 5
    
    
      Read this release in: English