      নীতিআয়োগ

      অটল উদ্ভাবন মিশন, নীতি আয়োগের অটল টিঙ্কারিং ল্যাব এবং ইউনিসেফ ইন্ডিয়ার পক্ষ থেকে ‘দ্য গান্ধীয়ান চ্যালেঞ্জ’ প্রতিযোগিতার সূচনা
      Posted On: 02 OCT 2019 4:27PM by PIB Kolkata


    নয়াদিল্লি, ২ অক্টোবর, ২০১৯


    মহাত্মা গান্ধীর সার্ধশত জন্মজয়ন্তী উদযাপন উপলক্ষে অটল উদ্ভাবন মিশন, নীতি আয়োগের অটল টিঙ্কারিং ল্যাব এবং ইউনিসেফ ইন্ডিয়ার পক্ষ থেকে ‘দ্য গান্ধীয়ান চ্যালেঞ্জ’ শীর্ষক প্রতিযোগিতার সূচনা হয়েছে। এ ধরনের উদ্ভাবনমূলক প্রতিযোগিতা আয়োজনের উদ্দেশ্য হল, গান্ধীজির আদর্শগুলিকে অনুসরণ করে ভারতের প্রত্যেক শিশুকে তাদের স্বপ্নের সুস্থায়ী ভারত গড়ে তোলার লক্ষ্যে উদ্ভাবনী সমাধানসূত্র খুঁজে বের করতে এক উপযুক্ত মঞ্চ প্রদান করা।


    এই প্রতিযোগিতায় বিজয়ীদের আগামী নভেম্বর মাসে শিশু দিবস উদযাপনের দিন নীতি আয়োগ এবং ইউনিসেফের পক্ষ থেকে পুরস্কৃত করা হবে। দেশের যে কোন শিশুই এই প্রতিযোগিতায় অংশগ্রহণ করতে পারবে। ২-২০ অক্টোবর পর্যন্ত প্রতিযোগিতার আয়োজন করা হয়েছে। এই প্রতিযোগিতার মধ্য দিয়েই ভারত সরকার ও ইউনিসেফের মধ্যে পারস্পরিক অংশীদারিত্বের ৭০ বছর পূর্তিও উদযাপন করা হচ্ছে।


    অটল উদ্ভাবন মিশনের প্রধান শ্রী আর রামানন বলেছেন, ভারত ও ইউনিসেফের মধ্যে এই অংশীদারিত্বের মাধ্যমে অটল উদ্ভাবন মিশন এবং ভারতে অবস্থিত ইউনিসেফ শাখা প্রতিটি শিশুর সক্ষমতা ও তাদের স্বপ্নের বিশ্ব গড়ে তোলার প্রয়াসগুলিকে স্বীকৃতি জানাবে। তিনি আরও বলেন, এ ধরনের উদ্ভাবনমূলক প্রতিযোগিতা আয়োজনের উদ্দেশ্য তরুণ উদ্ভাবক ও শিল্পোদ্যোগীদের প্রয়াসগুলিকে সমর্থন যোগানো।


    ‘দ্য গান্ধীয়ান চ্যালেঞ্জ’ প্রতিযোগিতার মূল ভাবনা হল গান্ধীজির আদর্শগুলি অনুসরণ করে এক স্বপ্নের উন্নত ও সুস্থায়ী বিশ্ব গড়ে তুলতে উদ্ভাবনমূলক সমাধানসূত্র ও ধ্যান-ধারণাগুলির আদান-প্রদান করা।


    CG/BD/DM

    
    
    (Release ID: 1586964) Visitor Counter : 7
    
    
      Read this release in: English