      বিজ্ঞানওপ্রযুক্তিমন্ত্রক

      ৫-৮ নভেম্বর পর্যন্ত আয়োজিত পঞ্চম ভারত আন্তর্জাতিক বিজ্ঞান উৎসব ২০১৯এর প্রচারমূলক কর্মসূচি
      Posted On: 25 OCT 2019 5:11PM by PIB Kolkata


    কলকাতা, ২৫ অক্টোবর, ২০১৯


    এই প্রথম কলকাতায় অনুষ্ঠিত হতে চলেছে ‘ ভারত আন্তর্জাতিক বিজ্ঞান উৎসব ’ । আগামী ৫-৮ নভেম্বর পর্যন্ত চলবে এই উৎসব। বিজ্ঞানকে শুধু গবেষণাগারে সীমাবদ্ধ করে রাখা নয়, তার সুফল সাধারণ মানুষের কাছে পৌঁছে দেওয়া এবং বাস্তব জীবনের কিভাবে প্রতিফলন ঘটানো যায় সেদিকে লক্ষ্য রেখেই এই পঞ্চম ভারত বিজ্ঞান উৎসবের আয়োজন করা হয়েছে।


    কেন্দ্রীয় সরকারের বিজ্ঞান এবং প্রযুক্তি দপ্তর ও বিজ্ঞান ভারতীর যৌথ উদ্যোগে আয়োজিত এই উৎসব চলবে চারদিন। বিশ্ব বাংলা কনভেনশন সেন্টার, সায়েন্স সিটি, সত্যজিৎ রায় ফিল্ম অ্যান্ড টেলিভিশন ইন্সটিটিউট (এসআরএফটিআই), বোস ইন্সটিটিউট এবং ইন্ডিয়ান ইন্সটিটিউট অফ কেমিক্যাল বায়োলজি- কেন্দ্রে বসবে এই বিজ্ঞান উৎসবের আসর। দেশ ও বিদেশের প্রায় ১২ হাজার ছাত্রছাত্রী এই উৎসবে যোগ দেবে।


    আসন্ন ভারত আন্তর্জাতিক বিজ্ঞান উৎসবের প্রচারকে জোরদার করে তুলতে কলকাতায় আজ কেন্দ্রীয় সরকারের বিজ্ঞান এবং প্রযুক্তি দপ্তরের অন্তর্গত ন্যাশনাল অ্যাটলাস অ্যান্ড থিমেটিক ম্যাপিং অর্গানাইজেশন (ন্যাটমো)র উদ্যোগে প্রচারমূলক কর্মসূচির আয়োজন করা হয়। অনুষ্ঠানে সংস্হার অধিকর্তা শ্রীমতি তপতী বন্দ্যোপাধ্যায় বলেন এই উৎসবে ছাত্রছাত্রীদের পাশাপাশি বিজ্ঞানী, গবেষকরাও যোগ দেবেন। বিজ্ঞান ভিত্তিক ২৮টি বিষয় এই উৎসবে তুলে ধরা হবে। এবারের উৎসবে এই প্রথম দিবাঙ্গদের সুবিধার্থে বিজ্ঞানের বিভিন্ন বিষয় এবং কৃত্রিম মেধাসত্ত্বা বিষয়গুলি স্হান পেয়েছে। এর পাশাপাশি ভারতীয় মহাকাশ গবেষণা সংস্হা ইসরো, ডিআরডিও, ডিএই সহ বিভিন্ন সংস্হা তাদের গবেষণার বিষয় এবং বিভিন্ন মডেল এই উৎসবে তুলে ধরবে।


    অনুষ্ঠানে প্রধান অতিথি হিসেবে উপস্হিত ছিলেন বিজ্ঞান ভারতীর জাতীয় সম্পাদক জয়ন্ত সহস্রবুদ্ধে।


    CG/SS/NS

    
    
    (Release ID: 1589222) Visitor Counter : 7
    
    
      Read this release in: English