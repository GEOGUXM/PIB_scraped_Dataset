      রেলমন্ত্রক

      উৎসবের মরশুমে অতিরিক্ত যাত্রী ভীড় সামাল দিতে এবং যাত্রী স্বচ্ছন্দ্যের কথা বিবেচনা করে ভারতীয় রেলের ২ হাজার ৫০০ বিশেষ পরিষেবা;
      
      ট্রেনগুলিতে অতিরিক্ত কামরা এবং বড় স্টেশনগুলিতে ভীড় সামাল দিতে বিশেষ ব্যবস্থা

      Posted On: 25 OCT 2019 6:20PM by PIB Kolkata

    নয়াদিল্লি, ২৫ অক্টোবর, ২০১৯


    ভারতীয় রেল বর্তমান উৎসবের মরশুমে যাত্রীদের নিজ এলাকায় পরিবারের সঙ্গে উৎসবের আনন্দ ভাগ করে নিতে নানা ব্যবস্থার আয়োজন করেছে। দুর্গা পুজো থেকে খ্রীস্টমাস পর্যন্ত অতিরিক্ত যাত্রী ভীড় সামাল দিতে ২০০ জোড়া বিশেষ ট্রেন চালাচ্ছে। বিভিন্ন ট্রেনে অতিরিক্ত কামরার ব্যবস্থা করা হয়েছে। দিল্লি – পাটনা, দিল্লি – কলকাতা, দিল্লি – মুম্বাই, মুম্বাই – লক্ষ্ণৌ, চন্ডীগড় – গোরখপুর, দিল্লি – ছাপড়া, হাওড়া – কাটিহার, হরিদ্বার – জব্বলপুর সহ বিভিন্ন গুরুত্বপূর্ণ রুটে ২ হাজার ৫০০ অতিরিক্ত পরিষেবার ব্যবস্থা করা হয়েছে।


    যাত্রী ভীড় সামাল দিতে গুরুত্বপূর্ণ স্টেশনগুলিতে অতিরিক্ত আরপিএফ জওয়ান মোতায়েন করা হয়েছে। ব্যস্ত রেলপথগুলিতে লেভেল ক্রসিং গেটে অতিরিক্ত নিরাপত্তা বাহিনী মোতায়েন ছাড়াও প্রযুক্তি এবং সিগন্যাল ও টেলিকম্যুনিকেশন দপ্তরকে সতর্ক রাখা হয়েছে। বিভিন্ন ট্রেনের পৌঁছনো এবং ছাড়ার ঘোষণা নিয়মিত করার ব্যাপারে অতিরিক্ত উদ্যোগ নেওয়া হয়েছে।


    গুরুত্বপূর্ণ স্টেশনগুলিতে যাত্রী সুবিধার জন্য আরপিএফ এবং টিকিট চেকাররা ‘মে আই হেলপ্‌ ইউ’ বুথে উপস্থিত থেকে পরিষেবা দিচ্ছেন। বিভিন্ন স্টেশন, মেডিকেল টিম ও অ্যাম্বুলেন্সের ব্যবস্থা করা হয়েছে। সিট দখল, অতিরিক্ত পয়সা আদায় এবং দালালদের দৌরাত্ম বন্ধ করার লক্ষ্যে ভিজিল্যান্স দপ্তরের কর্মীরা সতর্ক রয়েছেন। জোনাল হেড কোয়াটার্সগুলি থেকে বিভিন্ন স্টেশনে যাত্রী প্রতীক্ষালয় সহ স্টেশন চত্বর পরিচ্ছন্ন রাখার জন্য নানা উদ্যোগ গ্রহণ করা হয়েছে।


    CG/CB/SB

    
    
    (Release ID: 1589252) Visitor Counter : 4
    
    
      Read this release in: English