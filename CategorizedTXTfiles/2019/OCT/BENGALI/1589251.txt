      কর্পোরেটবিষয়সংক্রান্তমন্ত্রক

      কর্পোরেট সংস্থাগুলির সামাজিক দায়বদ্ধতার স্বীকৃতি হিসাবে রাষ্ট্রপতির মঙ্গলবার নির্বাচিত সংস্থাগুলিকে ন্যাশনাল সিএসআর সম্মান প্রদান
      Posted On: 25 OCT 2019 6:18PM by PIB Kolkata


    নয়াদিল্লি, ২৫ অক্টোবর, ২০১৯


    রাষ্ট্রপতি শ্রী রাম নাথ কোবিন্দ কর্পোরেট সংস্থাগুলির সামাজিক দায়বদ্ধতার স্বীকৃতি-স্বরূপ মঙ্গলবার ২৯শে অক্টোবর নতুন দিল্লিতে ন্যাশনাল কর্পোরেট সোশ্যাল রেসপন্সিবিলিটি অ্যাওয়ার্ডস্‌ (এনসিএসআরএ) প্রদান করবেন। কর্পোরেট সংস্থাগুলির সামাজিক দায়বদ্ধতাকে সর্বোচ্চ স্তরে স্বীকৃতি দিতে ভারত সরকার এই পুরস্কার প্রদান করে থাকে ।


    এনসিএসআরএ – এর জন্য এ বছর ৫২৮টি মনোনয়ন জমা পড়েছে। বিচারকরা বিভিন্ন দিক বিবেচনা করে ১৩৫টি সংস্থাকে সামাজিক দায়বদ্ধতার ক্ষেত্রে তাদের অবদানের বিস্তারিত বিবরণ জমা দেওয়ার আহ্বান জানিয়েছেন। কর্পোরেট সংস্থাগুলির সামাজিক দায়বদ্ধতার ক্ষেত্রে বিশেষজ্ঞদের পরামর্শক্রমে জুড়িরা ১৯টি সংস্থাকে বিজয়ী এবং আরও ১৯টি সংস্থাকে সামাজিক দায়দ্ধতার স্বীকৃতি-স্বরূপ বিশেষ সম্মানে ভূষিত করবেন।


    এনসিএসআরএ – এর জন্য ২০১৭ সালে একটি উচ্চ পর্যায়ের কমিটি গঠন করা হয়েছিল। এই কমিটি বিভিন্ন কর্পোরেট সংস্থার মধ্যে সামাজিক দায়বদ্ধতার নানা উদ্যোগের মধ্যে প্রতিযোগিতার পরিবেশ গড়ে তোলে। সংস্থাগুলিকে এই খাতে আরও বেশি অর্থ ব্যয়ের উৎসাহ দেয় । মূলত, প্রযুক্তির ব্যবহার, লিঙ্গসমতা, পরিবেশ এবং স্থায়ী উন্নয়নের ক্ষেত্রে অর্থ বরাদ্দের ওপরই গুরুত্ব আরোপ করা হয়।


    তিনটি ক্ষেত্রে এনসিএসআরএ – এর ২০টি পুরস্কার দেওয়া হয়। চারটি বিষয়কে বিবেচনা করে সামাজিক দায়বদ্ধতা খাতে সংস্থাগুলির যোগ্যতা নির্ধারণ করা হয়।


    ১) যেসব সংস্থা সামাজিক দায়বদ্ধতা খাতে ১০০ কোটি টাকার বেশি ব্যয় করতে পারবে।


    ২) যেসব সংস্থা সামাজিক দায়বদ্ধতা খাতে ১০ কোটি থেকে ৯৯ কোটি ৯৯ লক্ষ টাকা ব্যয় করতে পারবে।


    ৩) যেসব সংস্থা সামাজিক দায়বদ্ধতা খাতে ১ কোটি থেকে ৯ কোটি ৯৯ লক্ষ টাকা ব্যয় করতে পারবে।


    ৪) যেসব সংস্থা সামাজিক দায়বদ্ধতা খাতে ১০০ কোটি টাকার কম ব্যয় করতে পারবে।


    ২


    দেশের উত্তর, উত্তর-পূর্ব, পশ্চিম এবং দক্ষিণাঞ্চলে কর্পোরেট সংস্থাগুলির সামাজিক দায়বদ্ধতার দিকগুলি বিবেচনা করে এই পুরস্কার দেওয়া হয়ে থাকে।


    এই পুরস্কার প্রদানের জন্য গঠিত বিচারক মণ্ডলীর মধ্যে রয়েছেন – কেন্দ্রীয় গ্রামোন্নয়ন মন্ত্রকের প্রাক্তন সচিব শ্রী যুগল কিশোর মহাপাত্র, মানবসম্পদ উন্নয়ন মন্ত্রকের স্কুল শিক্ষা দপ্তরের প্রাক্তন সচিব শ্রী অনীল স্বরূপ, জনউদ্যোগ দপ্তরের অতিরিক্ত সচিব ডঃ মধুকর গুপ্তা, এইচএসবিসি ইন্ডিয়া’র প্রাক্তন চেয়ারপার্সন শ্রীমতী নয়না লাল কিদওয়াই, ডিসিএম শ্রীরাম – এর চেয়ারম্যান, সিনিয়র ম্যকানেজিং ডায়রেক্টর শ্রী অজয় শ্রীরাম এবং সুপ্রিম কোর্টের প্রবীণ আইনজীবী শ্রী রজত শেঠী। ১৬ জন বিশেষজ্ঞের একটি কমিটি পুরস্কার প্রদানের জন্য বিভিন্ন দিক বিবেচনার ক্ষেত্রে বিচারকমণ্ডলীকে সাহায্য করেছে।


    CG/CB/SB

    
    
    (Release ID: 1589251) Visitor Counter : 5
    
    
      Read this release in: English