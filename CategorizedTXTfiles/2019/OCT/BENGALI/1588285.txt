      দক্ষতাউন্নয়নওশিল্পোদ্যোগমন্ত্রক

      বর্তমান অর্থ বছরে রাজ্য সরকার এবং শিল্প সংস্থাগুলি ৭ লক্ষ শিক্ষানবিশকে প্রশিক্ষণ দেবে
      Posted On: 16 OCT 2019 5:41PM by PIB Kolkata


    নয়াদিল্লি, ১৬ অক্টোবর, ২০১৯


    বিভিন্ন রাজ্য সরকার এবং শিল্প সংস্থা চলতি আর্থিক বছরে ৭ লক্ষ শিক্ষানবিশকে প্রশিক্ষণ দেওয়ার অঙ্গীকার করেছে। জাতীয় শিক্ষানবিশ পক্ষকালের সমাপ্তিতে আজ নতুন দিল্লিতে সড়ক পরিবহণ ও মহাসড়ক এবং অতিক্ষুদ্র, ক্ষুদ্র ও মাঝারি শিল্পোদ্যোগ মন্ত্রী শ্রী নীতিন গড়করি এই উপলক্ষে আয়োজিত এক অনুষ্ঠানে প্রধান অতিথি হিসেবে উপস্থিত ছিলেন। ঐ অনুষ্ঠানে দক্ষতা বিকাশ এবং শিল্পোদ্যোগ মন্ত্রী ডঃ মহেন্দ্রনাথ পান্ডেও যোগদান করেন। এই এক পক্ষকালে শিল্প সংস্থাগুলি ৪ লক্ষ ৫০ হাজার এবং রাজ্য সরকারগুলি ২ লক্ষ ৫০ হাজার শিক্ষানবিশকে প্রশিক্ষিত করে তোলার অঙ্গীকার করে। দক্ষতা বিকাশ ও শিল্পোদ্যোগ মন্ত্রক চাহিদা অনুযায়ী শিল্প সংস্থাগুলির জন্য দক্ষতা বিকাশের কর্মসূচিকে বাস্তবায়িত করতে রাজ্য সরকারগুলিকে ৫৬০ কোটি টাকা দেওয়ার প্রতিশ্রুতি দিয়েছে। এই লক্ষ্যে বিভিন্ন রাজ্যের সঙ্গে থার্ড পার্টি এগ্রিগেটর্স (টিপিএএস)-এর মাধ্যমে ২২টি সমঝোতাপত্র স্বাক্ষরিত হয়েছে। ভারত হেভি ইলেক্ট্রিক্যাল লিমিটেড (ভেল), কোচিন শিপইয়ার্ড, গ্যাস অথরিটি অফ ইন্ডিয়া লিমিটেড (গেইল), ইন্ডিয়া ট্যুরিজম ডেভেলপমেন্ট কর্পোরেশন (আইটিডিসি), ইন্টারন্যাশনাল ট্রেড প্রোমোশন অর্গানাইজেশন (আইটিপিও), রাষ্ট্রীয় ইস্পাত নিগম লিমিটেড (আরআইএনএল) – এরকম আটটি রাষ্ট্রায়ত্ত সংস্থায় ৩৫ হাজার শিক্ষানবিশকে প্রশিক্ষণ দেওয়ার পরিকল্পনা করা হয়েছে। এছাড়া, হিন্দুস্তান পেট্রোলিয়াম কর্পোরেশন লিমিটেড (এইচপিসিএল) সুস্থায়ী শক্তিক্ষেত্রে সৌরশক্তির সঙ্গে যুক্ত প্রযুক্তিবিদদের প্রশিক্ষণের জন্য এনএসটিআই, মুম্বাই-এর সঙ্গে একটি সমঝোতাপত্র স্বাক্ষর করেছে।


    দেশ জুড়ে শিল্প সংস্থা এবং রাজ্য সরকারগুলিকে সাহায্য করার জন্য টিপিএএস এবং সেক্টর্স স্কিল কাউন্সিল্‌স (এসএসসিএস) বেশ কিছু কর্মশালা এবং সম্মেলনের আয়োজন করে। এই শিক্ষানবিশ পক্ষকালের সমাপ্তি অনুষ্ঠানে কেন্দ্রীয় মন্ত্রী শ্রী নীতিন গড়করি বলেন, শহর এবং গ্রামে দক্ষতা গড়ে তোলার লক্ষ্যে এটি অত্যন্ত উদ্যোগ। অতিক্ষুদ্র, ক্ষুদ্র ও মাঝারি শিল্পোদ্যোগীদের কাছে রেশম প্রতিপালন, উদ্যান পালন, জনজাতি শিল্প, মধু, বাঁশ সহ বিভিন্ন ক্ষেত্রে দক্ষ শ্রমশক্তির চাহিদা রয়েছে। ৫ লক্ষ কোটি মার্কিন ডলারের সমতুল অর্থনীতিতে পৌঁছনোর লক্ষ্যে আমাদের আমদানির ওপর নির্ভরতা কমাতে হবে। এই লক্ষ্যে প্রথাগত ক্ষেত্রে দক্ষতা বাড়াতে হবে।


    দক্ষতা বিকাশ ও শিল্পোদ্যোগ মন্ত্রী ডঃ মহেন্দ্রনাথ পান্ডে বলেন, শিক্ষানবিশরা এই ধরনের কর্মসূচির মাধ্যমে শিল্প সংস্থাগুলির বিষয়ে সম্যক ধারণা পেতে পারেন যার মাধ্যমে তাঁরা বাস্তব ক্ষেত্রে আস্থা অর্জন করতে পারবেন। জাতীয় শিক্ষানবিশ কর্মসূচির আওতায় দেশের শ্রমশক্তিকে আরও দক্ষ করে তোলা সম্ভব হচ্ছে। সরকার ইতিমধ্যেই শিক্ষানবিশদের ভাতা ৫ হাজার টাকা থেকে বাড়িয়ে ৯ হাজার টাকা করার সিদ্ধান্ত গ্রহণ করেছে।


    CG/CB/DM

    
    
    (Release ID: 1588285) Visitor Counter : 3
    
    
      Read this release in: English