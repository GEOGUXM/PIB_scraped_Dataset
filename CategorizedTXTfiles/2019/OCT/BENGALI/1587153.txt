      ইস্পাতমন্ত্রক

      দূর্গাপুর স্টিল প্ল্যান্টের পক্ষ থেকে গান্ধী জয়ন্তী উদযাপন
      Posted On: 03 OCT 2019 8:49PM by PIB Kolkata


    কলকাতা, ০২ অক্টোবর, ২০১৯


    দূর্গাপুর স্টিল প্ল্যান্টের পক্ষ থেকে দোশরা অক্টোবর ইস্পাত নগরীতে যথাযোগ্য মর্যাদায় গান্ধী জয়ন্তী উদযাপন করা হয়েছে। আমাদের মাতৃভূমিতে বৈচিত্রের মধ্যে ঐক্যের স্হান রয়েছে। এদেশে বিভিন্ন ধর্ম, বিভিন্ন জাতি বিভিন্ন শ্রেণীর মানুষ সহবস্হান করেন। এ কথাই গান্ধীজির মুখে বারবার উচ্চারিত হয়েছে। এই বৈচিত্রের মধ্যে ঐক্যের প্রতিচ্ছবি ফুটিয়ে তুলতেই দূর্গাপুর স্টিল প্ল্যান্টের পক্ষ থেকে অনুষ্ঠানে এক সর্বধর্ম প্রার্থনা সভার আয়োজন করা হয়। অনুষ্ঠানে সভাপতিত্ব করেন দূর্গাপুর স্টিল প্ল্যান্টের অতিরিক্ত দায়িত্বপ্রাপ্ত সিইও- শ্রী এ ভি কমলাকর। অনুষ্ঠানে উপস্হিত ছিলেন সংস্হার ইডি(পিঅ্যান্ডএ) শ্রী পি কে প্রধান, সংস্হার স্বাস্হ্য বিভাগের দায়িত্বপ্রাপ্ত অধিকর্তা ডঃ কে এন ঠাকুর। শ্রী এ ভি কমলাকর প্রদীপ প্রজ্জ্বলন এবং গান্ধীজির প্রতি শ্রদ্ধা জ্ঞাপন করে অনুষ্ঠানের সূচনা করেন। দূর্গাপুরের একাধিক সাংস্কৃতিক সংগঠন, অখিল ভারতীয় সংস্কৃতিক পরিষদ, মজলিস ই মিলাত, বুদ্ধসমিতি, গুরদুয়ারা প্রবন্ধক সমিতি, দূর্গাপুর ইউনিটেড চার্চ, দুর্গাপুর জৈন সমাজ অনুষ্ঠানে ধর্মীয় সঙ্গীত এবং কবিতা পাঠ করে। বিভিন্ন সাংস্কৃতিক গ্রুপের পক্ষ থেকে ‘ রঘুপতি রাঘব রাজা রাম ’ সমবেত সঙ্গীত পরিবেশন করা হয়। এর মধ্যে দিয়ে অনুষ্ঠানের পরিসমাপ্তি ঘটে। অনুষ্ঠানে সংস্হার শীর্ষ আধিকারিকরা প্রাক্তন প্রধানমন্ত্রী লাল বাহাদুর শাস্ত্রী জন্মবাষিকী উপলক্ষেও শ্রদ্ধা জানান।


    ফটো ক্যাপশন- জাতির জনক মহাত্মা গান্ধীর প্রতি শ্রদ্ধা জ্ঞাপন করছেন দূর্গাপুর স্টিল প্ল্যান্টের অতিরিক্ত দায়িত্বপ্রাপ্ত সিইও- শ্রী এ ভি কমলাকর।


    CG/SS/NS

    
    
    (Release ID: 1587153) Visitor Counter : 3