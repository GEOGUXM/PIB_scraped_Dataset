      প্রধানমন্ত্রীরদপ্তর

      মরিশাসে মেট্রো এক্সপ্রেস এবং ইএনটি হাসপাতালের উদ্বোধন
      Posted On: 04 OCT 2019 1:47PM by PIB Kolkata


    নয়াদিল্লি, ০৩ অক্টোবর , ২০১৯


    প্রধানমন্ত্রী শ্রী নরেন্দ্র মোদী এবং মরিশাসের প্রধানমন্ত্রী শ্রী প্রবীন্দ জগন্নাথ আজ যৌথভাবে ভিডিও লিঙ্কের মাধ্যমে মরিশাসের মেট্রো এক্সপ্রেস এবং নতুন ইএনটি হাসপাতাল উদ্বোধন করলেন।


    এই উপলক্ষে আয়োজিত অনুষ্ঠানে শ্রী নরেন্দ্র মোদী দুটি দেশের মধ্যে সৌহার্দ্যপূর্ণ সম্পর্ক এবং মরিশাসের জনগণের জীবনযাত্রার মানোন্নয়নে মেট্রো এবং স্বাস্হ্য পরিষেবার গুরুত্বের কথা উল্লেখ করেন। তিনি বলেন, আজকের এই অনুষ্ঠানের সাহায্যে ভারত মহাসাগরের দুই প্রান্তে থাকা দুটি দেশ প্রথমবারের মত ভিডিও লিঙ্কের মাধ্যমে কাছাকাছি এলো।


    প্রধানমন্ত্রী বলেন, লাইট রেল ট্রানজিট প্রকল্প- মেট্রো এক্সপ্রেস মরিশাসের গণ-পরিবহণ ব্যবস্হায় একটি দ্রুতগতি সম্পন্ন, নির্ভরশীল ও পরিবেশ বান্ধব যোগাযোগ ব্যবস্হায় রূপান্তরিত হবে ।


    ইএনটি হাসপাতালের জন্য মরিশাসের জনগণের ক্ষেত্রে প্রথম একটি কাগজবিহীন, বৈদ্যুতিন হাসপাতাল হিসেবে গণ্য হবে, যেখান থেকে তাঁরা উন্নতমানের চিকিৎসা পরিষেবাও পাবেন।


    প্রধানমন্ত্রী জগন্নাথ মরিশাসের বিভিন্ন উন্নয়নমূলক প্রকল্প-সহ এই দুটি প্রকল্পে ভারতের সহযোগিতার জন্য ধন্যবাদ জানান। তিনি এই প্রকল্প দুটি নির্দিষ্ট সময়ে শেষ করার জন্য সংশ্লিষ্ট সকলকে ধন্যবাদ জানিয়েছেন।


    প্রধানমন্ত্রী শ্রী নরেন্দ্র মোদী জানান, রেনাল ইউনিট নির্মাণ-সহ মরিশাসে স্বাস্হ্যকেন্দ্র নির্মাণে ভারত সরকার আর্থিক সাহায্য দেবার সিদ্ধান্ত নিয়েছে।


    উভয় নেতা ভারত-মরিশাসের মধ্যে সহযোগিতার সম্পর্ক বৃদ্ধি পাওয়ার ক্ষেত্রে সন্তোষ প্রকাশ করেন।


    এই উদ্যোগের সাহায্যে এই দুটি দেশের জনগণের উন্নয়ন হবে এবং ভারত মহাসাগরীয় অঞ্চল তথা সারা বিশ্বে শান্তি ও সমৃদ্ধি আসবে।


    SSS/CB/NS

    
    
    (Release ID: 1587185) Visitor Counter : 10
    
    
      Read this release in: English