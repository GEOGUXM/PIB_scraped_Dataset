      কেন্দ্রীয়মন্ত্রিসভা

      জাতীয় স্বাস্থ্য প্রকল্পের অগ্রগতি এবং ইপিসি ও স্টিয়ারিং গ্রুপের সিদ্ধান্তের ব্যাপারে কেন্দ্রীয় মন্ত্রিসভাকে জানানো হল
      Posted On: 09 OCT 2019 11:42PM by PIB Kolkata


    নয়াদিল্লি, ৯ অক্টোবর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভাকে আজ জাতীয় স্বাস্থ্য মিশন (এনএইচএম)-এর অগ্রগতিতে এবং এম্পাওয়ার্ড প্রোগ্রাম কমিটি (ইপিসি) ও স্টিয়ারিং গ্রুপের সিদ্ধান্তগুলির ব্যাপারে জানানো হয়।


    এই প্রকল্পের উল্লেখযোগ্য দিকগুলির মধ্যে রয়েছে - জাতীয় গ্রামীণ স্বাস্থ্য মিশন / জাতীয় স্বাস্থ্য মিশন-এর সূচনা হওয়ার পর প্রসবকালীন মৃত্যু এবং শিশু মৃত্যুর হার হ্রাস পেয়েছে। এর ফলে, ২০৩০ সালের আগেই ভারত এই দুটি ক্ষেত্রে নির্ধারিত লক্ষ্যমাত্রা অর্জনে সক্ষম হবে। ম্যালেরিয়ায় আক্রান্তের সংখ্যা এবং এর কারণে মৃত্যুর সংখ্যা ২০১৩ সালের পরিসংখ্যানের নিরিখে ২০১৭ সালে যথাক্রমে হ্রাস পেয়ে হয়েছে ৪৯.০৯ শতাংশ এবং ৫০.৫২ শতাংশ। জাতীয় যক্ষ্মা নিয়ন্ত্রণ কর্মসূচির পরিবর্তিত কর্মসূচিটি আরও জোরদার করা হয়েছে। এর ফলে, সমস্ত জেলায় যক্ষ্মা রোগ ও যক্ষ্মার ওষুধের প্রতিরোধ ক্ষমতা নির্ণয়ের জন্য সারা দেশে ১,১৮০টি সিবিএনএএটি মেশিন বসানো হয়েছে। এর ফলে, গত এক বছরে যক্ষ্মা রোগ চিহ্নিতকরণ ১৬ শতাংশ বৃদ্ধি পেয়েছে। যক্ষ্মার ওষুধের প্রতিরোধ ক্ষমতা বেড়ে হয়েছে ৫৪ শতাংশ। বর্তমানে দেশ জুড়ে সব যক্ষ্মা রোগীদের বেডাকিউলিন ও ডেলামিনিডে ওষুধ দেওয়া হচ্ছে।


    ২০১৮-১৯ সালে ৫২,৭৪৪ জন এবি-এইচডব্লিউসি স্বাস্থ্যকর্মীর নতুন পদ সৃষ্টির অনুমোদন দেওয়া হয়েছে। ২০১৮-১৯ সালে আশা, এমপিএইচডব্লিউ, স্টাফ নার্স এবং পিএইচসি-এমও-দের প্রশিক্ষণ দেওয়া হয়েছে। প্রাপ্তবয়স্কদের ডিপথেরিয়ার বিরুদ্ধে প্রতিরোধ ক্ষমতা গড়ে তোলার জন্য নতুন টিকা ২০১৮ সালে প্রয়োগ করা হচ্ছে। ২০১৯-এর মার্চ পর্যন্ত ৩০ কোটি ৫০ লক্ষ শিশুকে হাম-রুবেলার টিকাকরণ কর্মসূচির আওতায় আনা হয়েছে। ২০১৮-১৯ সালে আরও দুটি রাজ্যে রোটা ভাইরাস টিকাকরণ চালু হয়েছে। এর ফলে, এখন সমস্ত রাজ্য এবং কেন্দ্রশাসিত অঞ্চলে এই কর্মসূচি বাস্তবায়িত হচ্ছে।


    আশা কর্মীদের ইনসেন্টিভের পরিমাণ প্রতি মাসে ১ হাজার টাকা থেকে বাড়িয়ে ২ হাজার টাকা করা হয়েছে। এঁরা এখন থেকে প্রধানমন্ত্রী জীবন জ্যোতি বিমা যোজনা এবং প্রধানমন্ত্রী সুরক্ষা বিমা যোজনার আওতায় আসবেন। ২০১৮ সালে পোষন অভিযানের আওতায় অ্যানিমিয়ামুক্ত ভারত গড়ে তোলার প্রক্রিয়া শুরু করা হয়েছে এবং ছোট শিশুদের বাড়িতে যত্ন নেওয়ার কর্মসূচিও চালু হয়েছে। হেপাটাইটিস এ, বি, সি এবং ই রোগ প্রতিরোধ এবং চিকিৎসার জন্য জাতীয় ভাইরাল হেপাটাইটিস নিয়ন্ত্রণ কর্মসূচি অনুমোদন করা হয়েছে। এর ফলে, প্রায় ৫ কোটি হেপাটাইটিস রোগী উপকৃত হবেন।


    CG/CB/DM

    
    
    (Release ID: 1587628) Visitor Counter : 7
    
    
      Read this release in: English