      কেন্দ্রীয়মন্ত্রিসভা

      রেল মন্ত্রক এবং ইউরোপীয় কমিশনের ডায়রেক্টরেট জেনারেল ফর মবিলিটি অ্যান্ড ট্রান্সপোর্ট প্রতিষ্ঠানের মধ্যে রেল ক্ষেত্রে সহযোগিতার লক্ষ্যে প্রশাসনিক চুক্তিতে মন্ত্রিসভার সায়
      Posted On: 23 OCT 2019 6:50PM by PIB Kolkata


    নয়াদিল্লি, ২৩ অক্টোবর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার আজকের বৈঠকে রেল মন্ত্রক ও ইউরোপীয় কমিশনের ডায়রেক্টরেট জেনারেল ফর মবিলিটি অ্যান্ড ট্রান্সপোর্ট প্রতিষ্ঠানের মধ্যে ভবিষ্যৎ প্রযুক্তির আদান - প্রদান সহযোগিতা বৃদ্ধি ও রেল ক্ষেত্রে সহযোগিতার লক্ষ্যে স্বাক্ষরিত প্রশাসনিক চুক্তি অনুমোদন করা হয়েছে । উল্লেখ করা যেতে পারে , গত তেসরা সেপ্টেম্বর এই চুক্তি স্বাক্ষরিত হয়।


    এই চুক্তি স্বাক্ষরের ফলে ভারতে রেল ক্ষেত্রে সংস্কার ও নিয়ন্ত্রণমূলক ব্যবস্থা গ্রহণ করা সম্ভব হবে। এর ফলে , রেল চলাচলে সুরক্ষা ও নিরাপত্তা যেমন বাড়বে , তেমনই ভারতীয় রেলের আর্থিক অবস্থাও মজবুত হবে। রেল পরিষেবায় মানোন্নয়নের পাশাপাশি , সামগ্রিক কাজকর্মে দক্ষতা বাড়বে এবং মুনাফার পরিমাণ বৃদ্ধি পাবে। এমনকি , সিগন্যাল ও রেল চলাচল নিয়ন্ত্রণ ব্যবস্থার মানও ইউরোপীয় স্তরের সমপর্যায়ে পৌঁছবে। রেল ক্ষেত্রে উদ্ভাবনে গতি আসবে এবং বিভিন্ন কাজকর্ম পরিচালিত হবে ডিজিটাল পদ্ধতিতে। আন্তর্জাতিক রেল সংক্রান্ত সম্মেলন ও গুণমান নিরূপণ সংক্রান্ত বিভিন্ন প্রতিষ্ঠানের সঙ্গে অভিজ্ঞতা বিনিময় বাড়বে। একই সঙ্গে , সমগ্র রেল ব্যবস্থায় এক কার্যকর নীতি গ্রহণ করা সম্ভব হবে , যার প্রভাব পড়বে অর্থনৈতিক , সামাজিক ও পরিবেশগত ক্ষেত্রের ওপরেও ।


    CG/BD/SB

    
    
    (Release ID: 1588938) Visitor Counter : 1
    
    
      Read this release in: English