      কেন্দ্রীয়মন্ত্রিসভা

      ২০১৯-এর জুলাই থেকে কেন্দ্রীয় মন্ত্রিসভার অতিরিক্ত ৫ শতাংশ মহার্ঘ ভাতা অনুমোদন
      Posted On: 09 OCT 2019 11:43PM by PIB Kolkata


    নয়াদিল্লি, ৯ অক্টোবর, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে আজ কেন্দ্রীয় মন্ত্রিসভার বৈঠকে কর্মরত ও অবসরপ্রাপ্ত কেন্দ্রীয় সরকারি কর্মচারীদের পয়লা জুলাই ২০১৯ থেকে অতিরিক্ত ৫ শতাংশ মহার্ঘ ভাতার প্রস্তাব মঞ্জুর করা হয়। মূল্যবৃদ্ধির জন্য এই সিদ্ধান্ত নেওয়া হয়েছে। এই ৫ শতাংশ মহার্ঘ ভাতা বর্তমান মূল বেতন / অবসরকালীন ভাতার ১২ শতাংশ হারের অতিরিক্ত। সপ্তম কেন্দ্রীয় বেতন কমিশনের সুপারিশের ভিত্তিতে এই সিদ্ধান্ত নেওয়া হয়েছে।


    মহার্ঘ ভাতা বৃদ্ধির ফলে, সরকারের কোষাগার থেকে প্রতি বছর ১৫,৯০৯ কোটি ৩৫ লক্ষ টাকা এবং ২০১৯-এর জুলাই থেকে ২০২০-র ফেব্রুয়ারি পর্যন্ত ১০,৬০৬ কোটি ২০ লক্ষ টাকা ব্যয় হবে। মন্ত্রিসভার এই সিদ্ধান্তে ৪৯ লক্ষ ৯৩ হাজার কেন্দ্রীয় সরকারি কর্মী এবং ৬৫ লক্ষ ২৬ হাজার অবসরপ্রাপ্ত কেন্দ্রীয় সরকারি কর্মচারী উপকৃত হবেন।


    মহার্ঘ ভাতা বৃদ্ধির ফলে সরকারের প্রতি বছর ৮,৫৯০ কোটি ২০ লক্ষ টাকা এবং ২০১৯-এর জুলাই থেকে ২০২০-র ফেব্রুয়ারি পর্যন্ত ৫,৭২৬ কোটি ৮০ লক্ষ টাকা অতিরিক্ত ব্যয় হবে।


    মহার্ঘ ভাতা বৃদ্ধির ফলে অবসরপ্রাপ্ত কর্মচারীদের জন্য সরকারের প্রতি বছর ৭,৩১৯ কোটি ১৫ লক্ষ টাকা এবং ২০১৯-এর জুলাই থেকে ২০২০-র ফেব্রুয়ারি পর্যন্ত ৪,৮৭০ কোটি টাকা অতিরিক্ত ব্যয় হবে।


    মূল্যবৃদ্ধির ফলে কেন্দ্রীয় সরকারের কর্মরত এবং অবসরপ্রাপ্ত কর্মচারীদের জীবনযাত্রার মান বজায় রাখতে যাতে কোন সমস্যা না হয়, সেই কারণে প্রতি বছর দু’বার পয়লা জানুয়ারি এবং পয়লা জুলাই-এ মহার্ঘ ভাতা বৃদ্ধি করা হয়।


    CG/CB/DM

    
    
    (Release ID: 1587629) Visitor Counter : 7
    
    
      Read this release in: English