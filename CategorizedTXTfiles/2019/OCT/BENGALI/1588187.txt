      প্রতিরক্ষামন্ত্রক

      ভারত ও জাপানের মধ্যে যৌথ সামরিক মহড়া ‘ধর্ম গার্জিয়ান – ২০১৯’
      Posted On: 15 OCT 2019 6:09PM by PIB Kolkata


    কলকাতা, ১৫ অক্টোবর, ২০১৯


    বৈরেঙ্গতিতে কাউন্টার ইনসার্জেন্সি অ্যান্ড জাঙ্গল ওয়ারফেয়ার স্কুলে আগামী ৯ই অক্টোবর থেকে দোসরা নভেম্বর পর্যন্ত ভারত এবং জাপানের মধ্যে যৌথ সামরিক মহড়া ‘ধর্ম গার্জিয়ান – ২০১৯’ অনুষ্ঠিত হবে। এই মহড়ায় ভারতীয় সেনাবাহিনী এবং জাপানের গ্রাউন্ড সেলফ ডিফেন্স ফোর্স অংশ নিচ্ছে। এই সামরিক মহড়ায় এই দুই বাহিনীর ২৫ জন করে সেনা অংশ নেবেন। এর উদ্দেশ্যই হল সন্ত্রাস দমনে সেনাদের মধ্যে তথ্যের আদানপ্রদান। ২০১৮ সাল থেকে ‘ধর্ম গার্জিয়ান’ শীর্ষক এই মহড়া দুই দেশের মধ্যে হয়ে আসছে। এই সামরিক মহড়ার ফলে বিশ্ব সন্ত্রাস দমনে দুই দেশের সেনাদের দক্ষতা বৃদ্ধি পাবে। একইসঙ্গে জঙ্গল এবং শহরাঞ্চলের সন্ত্রাস দমনেও সেনারা প্রশিক্ষিত হয়ে উঠবে। এর পাশাপাশি, দ্বিপাক্ষিক সম্পর্ক বৃদ্ধি পাবে বলেও মনে করা হচ্ছে।


    CG/SS/DM

    
    
    (Release ID: 1588187) Visitor Counter : 9