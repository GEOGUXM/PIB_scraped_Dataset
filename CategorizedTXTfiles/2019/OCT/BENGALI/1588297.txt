      শিল্পওবাণিজ্যমন্ত্রক

      মেধাসত্ত্বের সুরক্ষায় সরকার অঙ্গীকারবদ্ধ : বাণিজ্য সচিব
      Posted On: 16 OCT 2019 6:09PM by PIB Kolkata


    নয়াদিল্লি, ১৬ অক্টোবর, ২০১৯


    কেন্দ্রীয় বাণিজ্য সচিব শ্রী অনুপ ওয়াধাওয়ান বলেছেন, পরিষেবা রপ্তানি বাড়াতে উদ্ভাবকদের সৃজনশীলতা ও মৌলিক বিষয়বস্তুর জালিয়াতি রুখতে সরকার অঙ্গীকারবদ্ধ। গণমাধ্যম ও বিনোদন ক্ষেত্রে মেধাসত্ত্ব উদ্ভাবকদের কাছে এক গুরুত্বপূর্ণ সম্পদের মতো। এই বিষয়টিকে বিবেচনায় রেখেই গণমাধ্যম ও বিনোদন ক্ষেত্রের ভবিষ্যৎ অগ্রগতির জন্য মেধাসত্ত্বের সুরক্ষার বিষয়টিতে ভারত সর্বাধিক অগ্রাধিকার দেয়। শ্রী ওয়াধাওয়ান ফ্রান্সের কান – এ আয়োজিত ৩৬তম মিপকম ভারতের মেধাসত্ত্ব সংক্রান্ত গৃহীত নির্দেশাবলী নিয়ে রচিত একটি সংস্করণ প্রকাশের সময় একথা বলেন । উল্লেখ করা যেতে পারে , ফ্রান্সের কান – এ ১৪ – ১৭ই অক্টোবর পর্যন্ত মিপকম – এর আয়োজন করা হয়েছে।


    এবার নিয়ে পরপর দু’বছর ভারত মিপকম – এ অংশগ্রহণ করেছে। মিপকম হ’ল বিশ্বের বৃহত্তম কন্টেন্ট বাজার। ভারত থেকে ৬০ জনের বেশি প্রতিনিধি এই অনুষ্ঠানে যোগ দিয়েছেন। এছাড়াও, ১১৫টি ভারতীয় সংস্থাও কন্টেন্ট বাজারের বৃহত্তম এই অনুষ্ঠানে সামিল হয়েছে। এবারের মিপকম – এ ১১১টি দেশের প্রতিনিধি ও সংস্থা যোগ দিয়েছে। এই অনুষ্ঠানে ভারতের যে প্যাভিলিয়ন রয়েছে, সেখানে অ্যানিমেশন, ভিএফএক্স, গেমিং, নিউ মিডিয়া সার্ভিসেস, ফিল্ম প্রোডাকশন সার্ভিসেস – এর মতো সৃজনশীল বিভিন্ন বিষয়গুলি তুলে ধরা হয়েছে।


    CG/BD/SB

    
    
    (Release ID: 1588297) Visitor Counter : 2
    
    
      Read this release in: English