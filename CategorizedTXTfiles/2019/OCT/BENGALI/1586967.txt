      নীতিআয়োগ

      নীতি আয়োগ স্কুল শিক্ষা গুণমান সূচক (এসইকিউআই) প্রকাশ করেছে
      
      কেরল, মণিপুর এবং চণ্ডীগড় সার্বিক কর্মদক্ষতার শীর্ষে
      
      হরিয়ানা, মেঘালয়, দমন ও দিউ সূচকের প্রথম সংস্করণে প্রভূত উন্নতি করেছে

      Posted On: 02 OCT 2019 4:32PM by PIB Kolkata

    নয়াদিল্লি, ০২ অক্টোবর, ২০১৯


    নীতি আয়োগের ভাইস চেয়ারম্যান ডঃ রাজীব কুমার এবং মুখ্য কার্যনির্বাহী আধিকারিক শ্রী অমিতাভ কান্ত নতুন দিল্লিতে সোমবার স্কুল শিক্ষার গুণমান সূচক (এসইকিউআই) প্রকাশ করেছে। রাজ্য ও কেন্দ্রশাসিত অঞ্চলের বিদ্যালয় স্তরে শিক্ষার কর্মদক্ষতা বিচারের জন্য নীতি আয়োগ এই সূচকটি তৈরি করেছে। এর ফলে, শিক্ষা নীতিতে কি কি দুর্বলতা রয়েছে, সেগুলিকে চিহ্নিত করে প্রয়োজনীয় ব্যবস্থা নেওয়া সম্ভব হবে।


    কেরল সার্বিক কর্মদক্ষতার শীর্ষে রয়েছে। সূচক অনুযায়ী, দ্বিতীয় স্থানে রাজস্থান ও তৃতীয় স্থানে কর্ণাটক রয়েছে। ক্রমবর্ধমান কর্মদক্ষতার নিরীখে হরিয়ানা শীর্ষস্থান দখল করেছে। এরপরই রয়েছে আসাম ও উত্তর প্রদেশ।


    ছোট রাজ্যগুলির মধ্যে সার্বিক কর্মদক্ষতার বিচারে মণিপুর শীর্ষস্থানে রয়েছে। ত্রিপুরা ও গোয়ার অবস্থান যথাক্রমে দ্বিতীয় ও তৃতীয়। ক্রমবর্ধমান কর্মদক্ষতার নিরীখে ছোট রাজ্যগুলির মধ্যে যথাক্রমে – প্রথম মেঘালয়, দ্বিতীয় নাগাল্যান্ড এবং তৃতীয় গোয়া। নীতি আয়োগের মুখ্য কার্যনির্বাহী আধিকারিক শ্রী অমিতাভ কান্ত মনে করেন, ক্রমবর্ধমান কর্মদক্ষতার নিরীখে কাঙ্খিত গুণমানে পৌঁছনোর লক্ষ্যে রাজ্যগুলি যথেষ্ট সক্রিয়।


    কেন্দ্রশাসিত অঞ্চলগুলির মধ্যে ক্রমবর্ধমান কর্মদক্ষতার শীর্ষে রয়েছে দমন ও দিউ। দাদরা ও নগর হাভেলী এবং পণ্ডিচেরী দ্বিতীয় ও তৃতীয় স্থানে রয়েছে। সার্বিক কর্মদক্ষতার বিচারে কেন্দ্রশাসিত অঞ্চলগুলির মধ্যে প্রথম চণ্ডিগড়, দ্বিতীয় দাদরা ও নগর হাভেলী এবং তৃতীয় স্থানে রয়েছে দিল্লি।


    এই সূচক তৈরিতে মূলত দুটি বিষয়ের ওপর গুরুত্ব আরোপ করা হয়েছে। প্রথমটি হ’ল - শিক্ষাদান, পরিকাঠামো সহ বিভিন্ন সুযোগ-সুবিধার মূল্যায়ন এবং দ্বিতীয়টি হ’ল – শিক্ষা ব্যবস্থা সংক্রান্ত প্রশাসনিক ব্যবস্থাপনা।


    CG/CB/SB

    
    
    (Release ID: 1586967) Visitor Counter : 10
    
    
      Read this release in: English