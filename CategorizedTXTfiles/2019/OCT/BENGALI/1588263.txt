      উত্তর-পূর্বাঞ্চলেরউন্নয়নসংক্রান্তমন্ত্রক

      উত্তর-পূর্বাঞ্চলীয় এক্সপো ২০১৯-এর প্রস্তুতি বৈঠকে ডঃ জিতেন্দ্র সিং প্রধান অতিথি হিসেবে উপস্থিত ছিলেন
      Posted On: 16 OCT 2019 4:15PM by PIB Kolkata


    নয়াদিল্লি, ১৫ অক্টোবর, ২০১৯


    উত্তর-পূর্বাঞ্চল উন্নয়ন মন্ত্রকের স্বাধীন দায়িত্বপ্রাপ্ত প্রতিমন্ত্রী ডঃ জিতেন্দ্র সিং নতুন দিল্লিতে উত্তর-পূর্বাঞ্চলীয় এক্সপো ২০১৯-এর প্রস্তুতি বৈঠকে পৌরহিত্য করেন। উত্তর-পূর্বাঞ্চলের আটটি রাজ্যের আঞ্চলিক কমিশনাররাও বৈঠকে অংশগ্রহণ করেন। নিখিল ভারত মহিলা শিক্ষা তহবিল সংস্থা (এআইডব্লিউইএফএ) এই এক্সপো-র আয়োজ করে। মহাত্মা গান্ধীর সার্ধ জন্মশতবার্ষিকী, খাদির সঙ্গে তাঁর সম্পর্কের শতবর্ষ এবং এআইডব্লিউইএফএ-এর মহিলা সহ সমাজসেবার ৯১তম বর্ষপূর্তি উপলক্ষে ‘খাদি গোজ গ্লোবাল’ কর্মসূচি গ্রহণ করা হয়েছে। এই এক্সপো অনুষ্ঠিত হবে আগামী ২ এবং ৩ নভেম্বর। এই উত্তর-পূর্বাঞ্চলীয় এক্সপো-তে ঐ অঞ্চলের আটটি রাজ্যের হাতের কাজ, কারুশিল্প সহ কৃষিজ সামগ্রী প্রদর্শিত হবে।


    নারী ক্ষমতায়নের প্রতীক হল এই খাদি কারণ, তন্তুবায় সহ হস্তচালিত যন্ত্রের সাহায্যে উত্তর-পূর্বাঞ্চলের শিল্পীদের বেশিরভাগই মহিলা। তাই, মহিলা সহ তন্তুবায়দের সমাজের মূলস্রোতে নিয়ে আসার ক্ষেত্রে খাদির ভূমিকা গুরুত্বপূর্ণ। ডঃ সিং বলেন, গত পাঁচ বছরে প্রধানমন্ত্রী শ্রী নরেন্দ্র মোদী ৩০ বারের বেশি উত্তর-পূর্বাঞ্চল সফর করেছেন। এর মাধ্যমে এটা স্পষ্ট সরকার এই অঞ্চলকে কতটা গুরুত্ব দেয়। সংশ্লিষ্ট অঞ্চলের উন্নয়ন এবং বিকাশের ক্ষেত্রে বৈষম্য ঘোচাতে এবং ঐ অঞ্চলের মানুষদের মনস্তাত্ত্বিক বাধা অতিক্রম করতে সরকার সচেষ্ট। তিনি বলেন, প্রধানমন্ত্রীর উদ্যোগে গত পাঁচ বছরে রেল লাইন, মহাসড়ক, বিমানবন্দর সহ পরিবহণের পরিকাঠামোর প্রভূত উন্নতি হয়েছে।


    মন্ত্রী আরও বলেন, ভারতের বাঁশ উৎপাদনের ৩৫ শতাংশ হয় এই অঞ্চলে। কিন্তু প্রাচীন কিছু আইনের কারণে এই বাঁশ ব্যবহার করা যায় না। প্রধানমন্ত্রীর দূরদর্শিতার কারণে অরণ্যের আইনের বাইরে বাঁশকে নিয়ে আসা হয়েছে। এর ফলে বাঁশের বাণিজ্যিক ব্যবহার এবং বাঁশ থেকে উৎপাদিত বিভিন্ন সামগ্রীর উৎপাদন বৃদ্ধি পাচ্ছে। তিনি বলেন, দেশের নতুন উদ্যোগের কেন্দ্র হিসেবে উত্তর-পূর্বাঞ্চল খুব শীঘ্রই আত্মপ্রকাশ করতে চলেছে। জম্মু-কাশ্মীরে ৩৭০ ধারা রদের পর ঐ অঞ্চলেও উত্তর-পূর্বাঞ্চলের উন্নয়নের সাফল্যের দিকগুলি একইভাবে দেখা যাবে। এই এক্সপো-র মাধ্যমে আটটি রাজ্যের শিল্পোদ্যোগীরা আসিয়ান এবং বিমস্‌টেক গোষ্ঠীভুক্ত দেশগুলির শিল্প-বাণিজ্য মহলের সঙ্গে চা ও খাদি কূটনীতির মাধ্যমে পরিচিত হবেন। এই এক্সপো-তে বিভিন্ন বিষয় নিয়ে আলোচনা, সাংস্কৃতিক অনুষ্ঠান, খাবার স্টল সহ ঐ অঞ্চলের উৎপাদিত পণ্যসামগ্রীও পাওয়া যাবে। এআইডব্লিউইএফএ দক্ষ তন্তুবায় এবং অন্যান্য দক্ষ হস্তশিল্পীদের প্রধানমন্ত্রীর পুরস্কার প্রদান করবে।


    CG/CB/DM

    
    
    (Release ID: 1588263) Visitor Counter : 3
    
    
      Read this release in: English