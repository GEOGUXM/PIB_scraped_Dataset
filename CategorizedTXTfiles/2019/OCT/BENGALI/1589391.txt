      প্রতিরক্ষামন্ত্রক

      পূর্বাঞ্চলীয় সেনা প্রধানের তাওয়াং সফর
      Posted On: 28 OCT 2019 5:50PM by PIB Kolkata


    কলকাতা, ২৬ অক্টোবর, ২০১৯


    পূর্বাঞ্চলীয় সেনা প্রধান লেফটেন্যান্ট জেনারেল অনিল চৌহান ২৪ ও ২৫শে অক্টোবর অরুণাচল প্রদেশের তাওয়াং সেক্টরের সীমান্তবর্তী এলাকার নিরাপত্তা পরিস্থিতি এবং যে কোনরকম পরিস্থিতির মোকাবিলার বিষয়ে সেনাবাহিনীর প্রস্তুতি পর্যালোচনা করেন।


    পূর্বাঞ্চলীয় সেনা প্রধানের সঙ্গে ছিলেন গজরাজ কোরের লেফটেন্যান্ট জেনারেল মনোজ পান্ডে। পূর্বাঞ্চলীয় সেনা প্রধানের সামনে সেনাবাহিনীর প্রস্তুতি তুলে ধরা হয়।


    পরে পূর্বাঞ্চলীয় সেনা প্রধান বলেন, যে কোনরকম আবহাওয়া এবং প্রতিকূল ভৌগোলিক অবস্থার মধ্যেও দেশের নিরাপত্তা ও বিপদসঙ্কুল এলাকায় পরিস্থিতির মোকাবিলায় সেনাবাহিনী যেভাবে কাজ করে চলেছে তা প্রশংসনীয়। তিনি, সেনাবাহিনী এবং স্থানীয় প্রশাসনকে একযোগে কাজ করার আহ্বান জানান এবং যে কোনরকম পরিস্থিতির মোকাবিলার জন্য তৈরি থাকতে বলেন।


    CG/SS/DM

    
    
    (Release ID: 1589391) Visitor Counter : 2
    
    
      Read this release in: English