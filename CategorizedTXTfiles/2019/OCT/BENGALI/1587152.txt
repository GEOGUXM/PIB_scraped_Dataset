      রেলমন্ত্রক

      দক্ষিণ পূর্ব রেলের পক্ষ থেকে শ্রমদান এবং স্বচ্ছতা অভিযানের মধ্যে দিয়ে গান্ধী জয়ন্তী উদযাপন করা হল
      Posted On: 03 OCT 2019 8:44PM by PIB Kolkata


    কলকাতা, ০৩ অক্টোবর, ২০১৯


    দক্ষিণ পূর্ব রেলের সদর দপ্তর গার্ডেনরিচে শ্রমদান এবং স্বচ্ছতা অভিযানের মধ্যে দিয়ে গান্ধীজির সার্ধশত জন্মবার্ষিকী উদযাপন করা হল। শ্রমদানের সূচনা করেন দক্ষিণ পূর্ব রেলের জেনারেল ম্যানেজার শ্রী সঞ্জয় কুমার মহান্তি। উপস্হিত ছিলেন দক্ষিণ পূর্ব রেলের অন্যান্য আধিকারিক, দক্ষিণ পূর্ব রেল স্কট অ্যান্ড গাইডসের সদস্য, আরপিএফ এবং দক্ষিণ পূর্ব রেলের নারী কল্যাণ সমিতির সদস্যারা। অনুষ্ঠানে উপস্হিত সদস্যদের স্বচ্ছতার শপথবাক্য পাঠ করান দক্ষিণ পূর্ব রেলের জেনারেল ম্যানেজার। এছাড়াও এদিন দক্ষিণ পূর্ব রেলের পক্ষ থেকে বৃক্ষরোপণ, স্বচ্ছতা অভিযান ও ৫০ মাইক্রনের নীচে প্লাস্টিক ব্যাগ ব্যবহার না করা নিয়ে প্রচারাভিযান চালানো হয়। দক্ষিণ পূর্ব রেলের জেনারেল ম্যানেজার এবং অন্যান্য দপ্তরের আধিকারিকরা স্বয়ং শ্রমদানে অংশগ্রহণ করেন। ‘ একবার ব্যবহারযোগ্য প্লাস্টিক নিষিদ্ধ ’ এবং ‘ কোনও প্লাস্টিক ব্যবহার নয় ’ - এই প্রচারকে সামনে রেখে জনসচেতনতা গড়ে তুলতে রেল কলোনী চত্ত্বরে পদযাত্রার আয়োজন করা হয়। এই উপলক্ষে একটি নীতি নির্দেশিকা সম্বলিত বইও প্রকাশ করা হয়।


    গান্ধী জয়ন্তি উপলক্ষে গার্ডেনরিচের পাশাপাশি দক্ষিণ পূর্ব রেলের অন্যান্য চারটি ডিভিশনে নানা অনুষ্ঠানের আয়োজন করা হয়।


    CG/SS/NS

    
    
    (Release ID: 1587152) Visitor Counter : 4
    
    
      Read this release in: English