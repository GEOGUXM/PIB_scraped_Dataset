      সংখ্যালঘুবিষয়কমন্ত্রক

      কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি ২০২০-র হজ যাত্রার প্রস্তুতি পর্যালোচনা করলেন
      Posted On: 04 OCT 2019 4:25PM by PIB Kolkata


    নয়াদিল্লি, ৪ অক্টোবর, ২০১৯


    কেন্দ্রীয় সংখ্যালঘু বিষয়ক মন্ত্রী শ্রী মুখতার আব্বাস নাকভি আজ নতুন দিল্লিতে ২০২০-র হজ যাত্রার প্রস্তুতি নিয়ে এক পর্যালোচনা বৈঠক করেন। বৈঠকে ২০১৯-এর হজ যাত্রার সফল সমাপ্তি নিয়েও আলোচনা হয়। উল্লেখ করা যেতে পারে, ২০২০-র হজ যাত্রীরা অনলাইনে ১০ অক্টোবর থেকে ১০ নভেম্বর পর্যন্ত হজ যাত্রার আবেদন জানাতে পারবেন।


    শ্রী নাকভি বলেন, ২০২০-র হজ যাত্রায় যাওয়ার প্রক্রিয়া হবে পুরোপুরি অনলাইন বা ডিজিটাল পদ্ধতিতে। হজ পূণ্যার্থীদের ই-ভিসা দিতে প্রয়োজনীয় ব্যবস্থা গড়ে তোলা হচ্ছে। মোবাইল অ্যাপের সাহায্যেও হজ যাত্রার আবেদন জানানো যেতে পারে বলে তিনি জানান। শ্রী নাকভি আরও বলেন, আগাম ব্যবস্থা নিলে হজ যাত্রার প্রক্রিয়া আরও সুচারু রূপে সম্পন্ন হয়। হজ যাত্রার আয়োজকরা পোর্টালে ১ নভেম্বর থেকে ১ ডিসেম্বর পর্যন্ত আবেদন জানাতে পারবেন। আগেরবার হজ যাত্রায় ভারতের ২১টি শহর থেকে যাত্রীরা রওনা হয়েছিলেন। এবার আরও একটি শহর এই তালিকায় যুক্ত হয়েছে। অন্ধ্রপ্রদেশের বিজয়ওয়াড়া থেকেও পূণ্যার্থীরা এবার হজে যেতে পারবেন।


    বিগত কয়েক বছরের তুলনায় ২০১৯-এর হজ যাত্রা সার্বিকভাবে সাফল্যের সঙ্গেই সম্পন্ন হয়েছে। হজ যাত্রার ইতিহাসে এই প্রথমবার ভারত থেকে ২ লক্ষ মুসলিম হজে গিয়েছিলেন। পূণ্যার্থীদের হজ যাত্রায় সরকারের পক্ষ থেকে কোন ভর্তুকি দেওয়া হয়নি। এবারের হজ যাত্রায় আগ্রহী মুসলিম মহিলারা কোন পুরুষ সঙ্গী ‘মেহরাম’ ছাড়াই হজে যাওয়ার আবেদন জানাতে পারবেন। তিনি আরও জানান, ভারত সরকারের অনুরোধে সৌদি কর্তৃপক্ষ ভারতের হজ কোটা বাড়িয়ে ২ লক্ষ করেছে। এর ফলে, আরও বহু সংখ্যক মুসলিম হজে যাওয়ার সুযোগ পেয়েছেন। ২০২০-র হজ যাত্রার জন্য মুম্বাইয়ের হজ হাউজে বিভিন্ন তথ্য প্রদানে ১০০টি টেলিফোন লাইন চালু করা হয়েছে বলেও তিনি জানান।


    আজকের পর্যালোচনা বৈঠকে মন্ত্রকের সচিব শ্রী শৈলেশ ছাড়াও অতিরিক্ত সচিব শ্রী এস কে ডি বর্মন, হজ সংক্রান্ত যুগ্ম সচিব শ্রী জান-ই-আলম, সৌদি আরবে নিযুক্ত ভারতের রাষ্ট্রদূত শ্রী ঔসুফ সঈদ, ভারতীয় হজ কমিটির চেয়ারম্যান শ্রী শেখ জিন্না নবী, কমিটির সিইও শ্রী এম এ খান ছাড়াও বিভিন্ন মন্ত্রকের উচ্চপদস্থ আধিকারিকরা উপস্থিত ছিলেন।


    SSS/BD/DM

    
    
    (Release ID: 1587228) Visitor Counter : 7
    
    
      Read this release in: English