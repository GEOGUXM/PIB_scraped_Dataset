      আবাসনএবংশহরাঞ্চলেরদারিদ্র্যদূরীকরণমন্ত্রক

      সরকারি কলোনিগুলির পরিবেশ রক্ষার জন্য ওয়েবসাইটে ‘এমহরিয়ালি’ অ্যাপের উদ্বোধন
      Posted On: 11 OCT 2019 6:12PM by PIB Kolkata


    নয়াদিল্লি, ১১ অক্টোবর, ২০১৯


    কেন্দ্রীয় আবাসন ও নগরোন্নয়ন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী হরদীপ সিং পুরি আজ ‘এমহরিয়ালি’ মোবাইল অ্যাপের উদ্বোধন করেন। শ্রী পুরি বলেন, এ বছরের জুন মাসে সরকার সমস্ত মন্ত্রক ও দপ্তরকে আগামী ১০০ দিনে বিভিন্ন জনকল্যাণ ও উন্নয়নমুখী কর্মসূচি শুরু করার নির্দেশ দিয়েছিল। কারণ, এই সরকার নাগরিকদের জীবনযাত্রার মানোন্নয়নে অঙ্গীকারবদ্ধ। এই অ্যাপের মাধ্যমে বনসৃজন সহ বৃক্ষরোপনের জন্য জনসাধারণকে উৎসাহিত করা হবে। যে কোন ব্যক্তি কোন গাছ পুঁতলে সেই ছবি এই অ্যাপে পাঠাতে পারবেন যা www.epgc.gov.in ওয়েবসাইটে দেখা যাবে। এই অ্যাপের মাধ্যমে নোডাল অফিসাররা সময়ে সময়ে বৃক্ষরোপনের বিষয়ে নজরদারি চালাতে পারবেন। যে কোন অ্যান্ড্রয়েড মোবাইল ফোনে এই অ্যাপটি কাজ করবে।


    এ মাসের গোড়ায় আবাসন ও নগরোন্নয়ন মন্ত্রকের এস্টেট ডিরেক্টরেট সহজ জীবনযাত্রার লক্ষ্যে ১০৩টি নির্বাচিত সরকারি কলোনিতে নিম্নলিখিত কর্মসূচিগুলি হাতে নিয়েছে। এই ১০৩টি কলোনির মধ্যে ৭৬টি দিল্লিতে এবং বাকি ২৯টি অন্যান্য রাজ্যে রয়েছে।


    i. বৃক্ষরোপনের মাধ্যমে খোলা জায়গা পরিচ্ছন্ন রাখা এবং সবুজায়ন কর্মসূচি গ্রহণ করা


    ii. বৃষ্টির জল সিঞ্চিত করার লক্ষ্যে জনসচেতনতা গড়ে তোলা এবং এর জন্য প্রয়োজনীয় নির্মাণ কাজ সম্পন্ন করা


    iii. বাড়ির জঞ্জাল প্রাথমিক পর্যায়ে পৃথক করা।


    প্রতিটি কলোনিতে ১৫ই জুলাই থেকে ১৫ অক্টোবর পর্যন্ত জনসচেতনতা কর্মসূচি হাতে নেওয়া হয়েছে। কেন্দ্রীয় পূর্ত দপ্তর এবং স্থানীয় পুর প্রশাসন থেকে নোডাল অফিসার নিয়োগ করা হয়েছে। এই আধিকারিকরা এই কর্মসূচিতে বিপুল পরিমাণে জনগণের অংশগ্রহণের বিষয়টি নিশ্চিত করেছেন।


    আবাসন ও নগরোন্নয়ন মন্ত্রকের সচিব ২৮শে জুলাই চাণক্যপুরীর স্যান মার্টিন পার্কে ‘হরিয়ালি মহোৎসব’-এর সূচনা করেন। এই কর্মসূচির আওতায় প্রায় ১৫০ জন ৫০০টি গাছ লাগিয়েছিলেন। সর্বশেষ পাওয়া তথ্য অনুযায়ী, ১০৩টি কলোনিতে ৩,৮০০-রও বেশি মানুষ ফলের গাছ সহ মোট ২১,৭৫৬টি বৃক্ষরোপন করেছেন।


    বৃষ্টির জল সিঞ্চিত করার জন্য ২৫টি জায়গায় প্রয়োজনীয় নির্মাণ কাজ করা হয়েছে। ৩০৭টি পুরনো কাঠামোর সংস্কার করা হয়েছে। জঞ্জাল পৃথক করার লক্ষ্যে ৫৭,৭৮২টি এসএমএস ঐসব সরকারি কলোনির বাসিন্দাদের পাঠানো হয়েছে এবং জনসচেতনতা গড়ে তোলার লক্ষ্যে ৭৬টি প্রদর্শনীর আয়োজন করা হয়েছে।


    CG/CB/DM

    
    
    (Release ID: 1587856) Visitor Counter : 6
    
    
      Read this release in: English