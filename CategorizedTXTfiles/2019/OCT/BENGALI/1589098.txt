      পেট্রোলিয়ামওপ্রাকৃতিকগ্যাসমন্ত্রক

      শ্রী ধর্মেন্দ্র প্রধান রাশিয়ায় সাখালিন তৈল ক্ষেত্র পরিদর্শন করলেন
      Posted On: 24 OCT 2019 6:00PM by PIB Kolkata


    নয়াদিল্লি, ২৪ অক্টোবর, ২০১৯


    কেন্দ্রীয় পেট্রোলিয়াম ও প্রাকৃতিক গ্যাস তথা ইস্পাত মন্ত্রী শ্রী ধর্মেন্দ্র প্রধান আজ রাশিয়ায় সাখালিন তৈল ক্ষেত্র পরিদর্শন করেন। পরে এক ট্যুইটে শ্রী প্রধান বলেছেন, “সাখালিন তৈল ক্ষেত্র ঘুরে দেখা আমার কাছে দীর্ঘদিনের স্বপ্ন ছিল। আজ আমি সারাদিন এই তৈল ক্ষেত্র ও তার প্রক্রিয়াকরণ ইউনিটগুলি ঘুরে দেখেছি। রাশিয়ার সঙ্গে শক্তিক্ষেত্রে সহযোগিতা গড়ে তুলতে প্রয়াত অটলবিহারী বাজপেয়ী যে স্বপ্ন দেখেছিলেন, তার অঙ্গ হিসেবে ২০০১ সাল থেকে সাখালিন ১ নম্বর তৈল ক্ষেত্রে ভারতের ওএনজিসি বিদেশ লিমিটেডের ২০ শতাংশ অংশীদারিত্ব রয়েছে।” সাখালিন তৈল ক্ষেত্রটি বম্বে হাইয়ের মতো এক গুরুত্বপূর্ণ তৈল উৎপাদন কেন্দ্র। সাখালিন তৈল ক্ষেত্রে ওএনজিসি বিদেশ লিমিটেডের পাশাপাশি এক্সন মোবিল, রসনেফট, জাপানের সোডেকো-এর মতো সংস্থার অংশীদারিত্ব রয়েছে। ২০৫৫ সাল পর্যন্ত উত্তোলন ক্ষেত্রে পর্যাপ্ত তেল ও গ্যাস এই প্রাকৃতিক ভাণ্ডারটিতে সঞ্চিত রয়েছে। বরফে ঢাকা মাইনাস ৪০ ডিগ্রির মতো কম তাপমাত্রায় এই তৈল ক্ষেত্রের কর্মীরা অত্যন্ত প্রতিকূল পরিবেশে প্রতিনিয়ত কাজ করে চলেছেন। এই তৈল ক্ষেত্রটিতে আড়াআড়িভাবে ১৪ কিলোমিটার পর্যন্ত দীর্ঘ খনন কাজ চালিয়ে তেল ও প্রাকৃতিক গ্যাস উৎপাদন করা হয়ে থাকে।


    CG/BD/DM

    
    
    (Release ID: 1589098) Visitor Counter : 2
    
    
      Read this release in: English