      প্রধানমন্ত্রীরদপ্তর

      ভারত চীনের মধ্যে সহযোগিতামূলক সম্পর্কের নতুন যুগ ‘চেন্নাই কানেক্ট’ এর মাধ্যমে সূচীত হলঃ প্রধানমন্ত্রী শ্রী নরেন্দ্র মোদী
      Posted On: 12 OCT 2019 11:38PM by PIB Kolkata


    নতুনদিল্লী , ১২ অক্টোবর, ২০১৯


    তামিলনাড়ুর চেন্নাই-এর মামাল্লাপুরমে দ্বিতীয় ঘরোয়া সম্মেলনটিকে প্রধানমন্ত্রী শ্রী নরেন্দ্র মোদী ভারত ও চীনের মধ্যে “সহযোহিতার নতুন যুগ”-এর সূচনা বলে বর্ণনা করেছেন।


    মামাল্লাপুরমে আজ ঘরোয়া বৈঠকের দ্বিতীয় দিনে প্রধানমন্ত্রী নরেন্দ্র মোদী ও চীনা রাষ্ট্রপতি শি জিংপিং-এর মধ্যে প্রতিনিধিপর্যায়ের আলোচনার শুরুতে প্রধানমন্ত্রী স্বাগত ভাষণ দেন।


    প্রধানমন্ত্রী বলেন, গতবছরে উহানে দুই দেশের মধ্যে প্রথম ঘরোয়া বৈঠকে “আমাদের সম্পর্কে স্থায়িত্ব বৃদ্ধি পেয়েছিল এবং গতির সঞ্চার হয়েছিল।“


    তিনি বলেন “দুই দেশের মধ্যে কৌশলগত যোগাযোগ বৃদ্ধি পেয়েছে।“


    প্রধানমন্ত্রী আরো জানান, “আমরা সিদ্ধান্ত নিয়েছি, আমাদের মধ্যে যে সব মতপার্থক্য রয়েছে, তা কোন বিবাদে পরিণত না করে দূরদর্শী পদক্ষেপের মাধ্যমে সমাধান করবো। আমাদের প্রত্যেকের নিজস্ব বিষয়গুলিতে সংবেদনশীল থাকবো। আমাদের সম্পর্ক বিশ্ব শান্তি এবং স্থিতিশীলতার লক্ষ্যে অগ্রসর হবে।“


    মামাল্লাপুরমে দ্বিতীয় ঘরোয়া বৈঠক প্রসঙ্গে প্রধানমন্ত্রী বলেন, “চেন্নাই সম্মেলনে আমরা দ্বিপাক্ষিক এবং আন্তর্জাতিক নানা বিষয় নিয়ে বিস্তারিত আলোচনা করেছি। আমাদের দ্বিপাক্ষিক সম্পর্ক, উহান সম্মেলনে নতুন গতি পেয়েছে। আজ ‘চেন্নাই কানেক্ট’-এর মাধ্যমে আমাদের দুই দেশের সহযোগিতামূলক সম্পর্কর নতুন যুগের সূচনা হল।“


    “ আমাদের দ্বিতীয় ঘরোয়া সম্মেলনে ভারতে আসার জন্য আমি রাষ্ট্রপতি শি জিংপিং-কে ধন্যবাদ জানাচ্ছি। এর মাধ্যমে আমাদের দুই দেশের জনগণ এবং বিশ্বের লাভ হবে।“


    CG/CB

    
    
    (Release ID: 1587945) Visitor Counter : 7