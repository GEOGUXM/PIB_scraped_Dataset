      কৃষিমন্ত্রক

      ভারতীয় কৃষি গবেষণা পর্ষদের অন্তর্গত ইজ্জত নগরের ভারতীয় পশু গবেষণা সংস্হার ‘মেক ইন ইন্ডিয়া’ কর্মসূচির আওতায় তৈরি দুটি রোগ নির্ণায়ক সামগ্রীর সেটের সূচনা
      Posted On: 16 OCT 2019 3:59PM by PIB Kolkata


    নয়াদিল্লি, ১৬ অক্টোবর , ২০১৯


    ভারতীয় কৃষি গবেষণা পর্ষদের অন্তর্গত ইজ্জত নগরের ভারতীয় পশু গবেষণা সংস্হার ‘ মেক ইন ইন্ডিয়া ’ কর্মসূচির আওতায় তৈরি ‘ ব্লুটাং স্যান্ডুইজ ইলসা ’ এবং ‘ জাপানী এনসেফেলাইটিস এলজিএম এলসা ’ শীর্ষক দুটি রোগ নির্ণায়ক সামগ্রীর সেটের সূচনা করেছেন কেন্দ্রীয় পশুপালন ও খামার দপ্তরের সচিব শ্রী অতুল চর্তুবেদী। দিল্লীর কৃষি ভবণে গতকাল এক অনুষ্ঠানে এই দুই রোগ নির্ণায়ক কিটের সূচনা করেন তিনি। মূলত শুয়োর সহ গবাদি পশু থেকে ছড়ানো রোগ প্রতিরোধে এই দুই কিট বিশেষভাবে কাজে লাগবে। দেশীয় প্রযুক্তিতে তৈরি করা হয়েছে এই সামগ্রীগুলি। এতে একদিকে যেমন বিদেশ থেকে এ ধরণের কিট আমদানীতে খরচ কমবে, তেমনই এই ধরণের সামগ্রী রপ্তানী করে বৈদেশিক অর্থ উপার্জন সম্ভব হবে। দপ্তরের সচিব শ্রী অতুল চর্তুবেদী বলেন, প্রতি বছর গবাদি পশু থেকে ছড়ানো রোগে বহু শিশুর মৃত্যু হয়। এই ধরণের রোগ নির্ণায়ক সামগ্রী তৈরি করার ফলে এ ধরণের রোগ প্রতিরোধ করা সম্ভব হবে। বর্তমানে আন্তর্জাতিক বাজারে এই দুই কিটের মূল্য ৫২ হাজার টাকা। কিন্তু দেশীয় প্রযুক্তিতে তৈরি হওয়ার ফল কৃষকরা এখন ন্যূনতম ৫ হাজার টাকায় এই কিট কিনতে পারবেন। এতে সমগ্র কৃষক সমাজ উপকৃত হবে বলে মত প্রকাশ করেছেন।


      CG/SS/NS

    
    
    (Release ID: 1588257) Visitor Counter : 6
    
    
      Read this release in: English