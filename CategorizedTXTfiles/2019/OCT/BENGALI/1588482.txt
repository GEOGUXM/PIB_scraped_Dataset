      প্রতিরক্ষামন্ত্রক

      এনসিসি সেনাবাহিনীগুলির মশাল-বাহক : শ্রী শ্রীপাদ নায়েক
      Posted On: 18 OCT 2019 6:01PM by PIB Kolkata


    নয়াদিল্লি, ১৮ অক্টোবর, ২০১৯


    প্রতিরক্ষা প্রতিমন্ত্রী শ্রী শ্রীপাদ নায়েক জাতীয় সমর শিক্ষার্থী বাহিনী (এনসিসি)-র ক্যাডেটদের প্রয়াসের প্রশংসা করে বলেছেন, এনসিসি হ’ল সেনাবাহিনীগুলির প্রকৃত মশাল-বাহক। সেনাবাহিনীর মেরুদন্ড এনসিসি-র ক্যাডেটদের মধ্যে প্রোথিত রয়েছে। আজ নতুন দিল্লিতে এনসিসি-র ৫১তম কেন্দ্রীয় উপদেষ্টা কমিটির বৈঠকের সভাপতিত্ব করতে দিয়ে শ্রী নায়েক একথা বলেন। এনসিসি-র গঠন ও প্রশাসনিক কাজকর্ম সম্পর্কে নীতি প্রণয়নের ক্ষেত্রে এই কমিটি সরকারকে সুপারিশ করে থাকে।


    বিভিন্ন সামাজিক কাজে এনসিসি ক্যাডেটদের প্রয়াসের প্রশংসা করে শ্রী নায়েক বহুত্ববাদ, জাতীয় সংহতি, নিঃস্বার্থ সেবা এবং যুবসম্প্রদায়ের মধ্যে দেশাত্মবোধের মানসিকতা গড়ে তোলার ক্ষেত্রেও ক্যাডেটদের কুর্ণিশ জানান। শ্রী নায়েক আরও বলেন, ওডিশা, বিহার, কেরল এবং কর্ণাটকের সাম্প্রতিক বন্যায় এনসিসি-র ক্যাডেটরা গুরুত্বপূর্ণ ভূমিকা পালন করেছে। ভারত ও কাজাখস্তান সহ অন্যান্য মৈত্রীভাবাপন্ন দেশগুলির সঙ্গে যুব-বিনিময় কর্মসূচির জন্য স্বাক্ষরিত সমঝোতাপত্রের ফলে গ্রামীণ ও আধা-শহর এলাকার যুবরাও বিভিন্ন দেশ ভ্রমণের সুযোগ পাবেন। এনসিসি-র ক্যাডেট সংখ্যা বর্তমানের ১৪ লক্ষ থেকে ২০২৩ সালের মধ্যে ১৫ লক্ষে পৌঁছবে বলে তিনি আশা প্রকাশ করেন। বালিকাদের আরও বেশি সংখ্যায় ক্যাডেট হিসাবে এনসিসি-তে যোগদানে উৎসাহিত করার ওপরও শ্রী নায়েক জোর দেন।


    CG/BD/SB

    
    
    (Release ID: 1588482) Visitor Counter : 6
    
    
      Read this release in: English