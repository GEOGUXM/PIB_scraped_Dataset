      ক্রেতা, খাদ্যএবংগণবন্টনমন্ত্রক

      কেন্দ্রীয় উপভোক্তা বিষয়ক, খাদ্য ও গণবন্টন মন্ত্রী শ্রী রামবিলাস পাসওয়ান হিন্দি পাখওয়াড়া পুরস্কার প্রদান করলেন; বিশ্বের প্রতিটি দেশের নিজস্ব ভাষা রয়েছে এবং ভারতে হিন্দি একমাত্র ভাষা, যা ইংরেজির পরিবর্ত হয়ে উঠতে পারে : শ্রী পাসওয়ান
      Posted On: 17 OCT 2019 5:57PM by PIB Kolkata


    নয়াদিল্লি, ১৭ অক্টোবর, ২০১৯


    কেন্দ্রীয় উপভোক্তা বিষয়ক, খাদ্য ও গণবন্টন মন্ত্রী শ্রী রামবিলাস পাসওয়ান বুধবার নতুন দিল্লিতে কৃষি ভবনে উপভোক্তা বিষয়ক দপ্তরের আধিকারিক ও কর্মীদের ‘হিন্দি পাখওয়াড়া পুরস্কার ২০১৯’ প্রদান করেন। হিন্দি পক্ষকালের এই অনুষ্ঠানে বিজয়ী ও অংশগ্রহণকারীদের অভিনন্দন জানিয়ে শ্রী পাসওয়ান শংসাপত্র ও পুরস্কার প্রদান করেন। এই উপলক্ষে এক সমাবেশে শ্রী পাসওয়ান বলেন, বিশ্বের প্রতিটি দেশের নিজস্ব ভাষা রয়েছে। মহাত্মা গান্ধী ও সুভাষ চন্দ্র বসুর কথা স্মরণ করে তিনি বলেন, এরা কেউই হিন্দিভাষী বলয়ের ব্যক্তি না হয়েও হিন্দিকে জাতীয় ভাষার মর্যাদা দেওয়ার ব্যাপারে সমর্থন জানিয়েছিলেন। তাঁরা উপলব্ধি করেছিলেন যে, ভারতে ইংরেজির পরিবর্ত ভাষা হয়ে ওঠার ক্ষেত্রে হিন্দির যথেষ্ট সম্ভাবনা রয়েছে। কারণ, এই ভাষার ব্যবহার প্রায় সর্বত্রই ও সহজেই বোধগম্য।


    শ্রী পাসওয়ান বলেন, ভারতের সংস্কৃতি, ঐতিহ্য ও ভাষা সবকিছুই তার পরম্পরা। প্রকৃতপক্ষে ইংরেজিই হ’ল শেষ ভাষা, যা ভারতে ব্রিটিশরা নিজেদের স্বার্থে চালু করেছিল । শ্রী পাসওয়ান দপ্তরের সমস্ত আধিকারিক ও কর্মীদের হিন্দি ভাষার প্রসারে এবং দৈনন্দিন জীবনে এই ভাষার আরও বেশি ব্যবহারের পরামর্শ দেন । তিনি উপভোক্তা বিষয়ক দপ্তরে একটি হিন্দি সেল গঠনেরও প্রস্তাব দেন, যাতে মন্ত্রকের যাবতীয় কাজকর্ম হিন্দিতে হয় বা হিন্দিতে অনুবাদ করা যায়।


    তাঁর মন্ত্রকের কাজকর্ম হিন্দির ব্যবহার বৃদ্ধি পাওয়ায় সন্তোষ প্রকাশ করে শ্রী পাসওয়ান সর্বস্তরের কর্মীদের অভিনন্দন জানান। তিনি কর্মী ও আধিকারিকদের জটিল হিন্দির পরিবর্তে সরল ভাষা প্রয়োগের পরামর্শ দেন, যাতে তা সহজেই বোধগম্য হয়ে উঠতে পারে।


    উপভোক্তা বিষয়ক দপ্তরের সচিব শ্রী অবিনাশ কে শ্রীবাস্তব পাখওয়াড়ায় বিজয়ীদের অভিনন্দন জানিয়ে সরকারি কাজকর্মে হিন্দি ব্যবহারের গুরুত্বের ওপর জোর দেন। এই উপলক্ষে শ্রী পাসওয়ান উপভোক্তা বিষয়ক দপ্তরের সরকারি ভাষা বিভাগের যুগ্ম নির্দেশক শ্রী যশপাল শর্মা রচিত হিন্দি কবিতা গ্রন্থ ‘বেটিয়া’ আনুষ্ঠানিক প্রকাশ করেন।


    CG/BD/SB

    
    
    (Release ID: 1588398) Visitor Counter : 6
    
    
      Read this release in: English