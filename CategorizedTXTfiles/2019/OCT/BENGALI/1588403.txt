      পরমাণুশক্তিদপ্তর

      ডঃ বিক্রম সারাভাই – এর জন্ম শতবার্ষিকী উদযাপনের অঙ্গ হিসাবে আণবিক শক্তি দপ্তরের প্রারম্ভিক কর্মসূচি
      Posted On: 17 OCT 2019 6:03PM by PIB Kolkata


    নয়াদিল্লি, ১৭ অক্টোবর, ২০১৯


    ডঃ বিক্রম সারাভাই – এর বর্ষব্যাপী জন্ম শতবার্ষিকী উদযাপনের অঙ্গ হিসাবে আণবিক শক্তি ও মহাকাশ দপ্তর আজ থেকে মুম্বাইয়ে দু’দিনের এক কর্মসূচির আয়োজন করেছে। আণবিক শক্তি ক্ষেত্রে ডঃ সারাভাই – এর অবদানের স্বীকৃতিতে প্রারম্ভিক কর্মসূচি হিসাবে এই অনুষ্ঠানের আয়োজন।


    মুম্বাইয়ে আজকের এই অনুষ্ঠানে ডঃ সারাভাই – এর সমসাময়িক একাধিক ব্যক্তিত্ব, যেমন – ইসরোর প্রাক্তন প্রধান ডঃ কে কস্তুরি রঙ্গন, আণবিক শক্তি কমিশনের প্রাক্তন চেয়ারম্যান ডঃ এম আর শ্রীনিবাসন, হেভি ওয়াটার বোর্ডের প্রাক্তন মুখ্য কার্যনির্বাহী শ্রী সুরেন্দ্র শর্মা প্রমুখ উপস্থিত ছিলেন। এরা সকলেই ডঃ সারাভাই – এর সঙ্গে তাঁদের নিবিড় সম্পর্কের কথা স্মরণ করে ইন্দিরা গান্ধী সেন্টার ফর অ্যাটমিক রিসার্চ, পারমাণবিক শক্তি কেন্দ্র, হেভি ওয়াটার বোর্ড, ইলেক্ট্রনিক্স কর্পোরেশন অফ ইন্ডিয়া লিমিটেড, নিউক্লিয়ার ফ্লুয়েল কমপ্লেক্স তথা ভেরিয়েবল এনার্জি সাইক্লোট্রন সেন্টারের মতো প্রতিষ্ঠান স্থাপনে ডঃ সারাভাই – এর গুরুত্বপূর্ণ ভূমিকার কথা উল্লেখ করেন।


    এই অনুষ্ঠানের অঙ্গ হিসাবে আগামীকাল মুম্বাইয়ের বিভিন্ন স্কুলের ছাত্রছাত্রীদের নিয়ে এক মতবিনিময়সভার আয়োজন করা হয়েছে। এছাড়া, পড়ুয়াদের মনোরঞ্জনের জন্য থাকছে বিজ্ঞানমূলক প্রতিযোগিতা, বিতর্ক অনুষ্ঠান, ভাষণ প্রভৃতি। আণবিক শক্তি নিয়েও বক্তৃতা সভার আয়োজন করা হবে। আণবিক শক্তি দপ্তরের এ ধরনের অনুষ্ঠান ২০২০ সালের আগস্ট মাস পর্যন্ত চলবে ।


    উল্লেখ করা যেতে পারে, ভারতীয় মহাকাশ কর্মসূচির জনক ডঃ বিক্রম সারাভাই ১৯১৯ সালের ১২ই আগস্ট আমেদাবাদে জন্মগ্রহণ করেন। মহাকাশ দপ্তর স্থাপনে ডঃ সারাভাই – এর অবদান সুবিদিত। আণবিক শক্তি কমিশনের চেয়ারম্যান হিসাবে আণবিক শক্তি দপ্তর গঠনে তাঁর সমান অবদান রয়েছে।


    CG/BD/SB

    
    
    (Release ID: 1588403) Visitor Counter : 9
    
    
      Read this release in: English