      আয়ুষ

      কলকাতায় আগামী ২৫ তারিখ পাবলিক ম্যারাথন “রান ফর আর্য়ুবেদ”
      Posted On: 23 OCT 2019 5:59PM by PIB Kolkata


    কলকাতা, ২৩ অক্টোবর, ২০১৯


    কেন্দ্রীয় আয়ুষ মন্ত্রকের অধীন সেন্ট্রাল আর্য়ুবেদ রিসার্চ ইন্সটিটিউট ফর ড্রাগ ডেভেলপমেন্ট(সিএআরআইডিডি)আগামী ২৫ তারিখ কলকাতায় পাবলিক ম্যারাথন “ রান ফর আর্য়ুবেদ ” কর্মসূচীর আয়োজন করেছে। পশ্চিমবঙ্গের রাজ্যপাল শ্রী জগদীপ ধানকড় এই ম্যারাথন বা দৌড়ের সূচনা করবেন। করুণাময়ী মেলা প্রাঙ্গন থেকে এই দৌড় শুরু হয়ে ৩.৩ কিলোমিটার এলাকা ঘুরে আবার করুণাময়ী মেলা প্রাঙ্গনেই শেষ হবে। প্রায় ৫০০ জন এই দৌড় কর্মসূচিতে অংশ নেবেন বলে মনে করা হচ্ছে।


    এই কর্মসূচি প্রসঙ্গে সিএআরআইডিডি নির্দেশক ডঃ জয়রাম হাজরা বলেন, আর্য়ুবেদের উপকারিতা ও প্রয়োজনীয়তা সম্পর্কে সচেতনতা গড়ে তুলতে এই দৌড় কর্মসূচির আয়োজন করা হয়েছে। আর্য়ুবেদ পদ্ধতিতে চিকিৎসার ওপর গুরুত্ব দিয়ে ডঃ হাজরা বিভিন্ন অসুখের বোঝা কমাতেও এই পদ্ধতির উপকারিতার কথা ব্যাখ্যা করেন। উল্লেখ করা যেতে পারে দেশে আর্য়ুবেদ চিকিৎসার প্রসারে মন্ত্রক “ ধন্বন্তরী জয়ন্তী (ধনতেরাস) ” উদযাপনের দিনটিকে আর্য়ুবেদ দিবস হিসেবে ঘোষণা করেছে। এই উপলক্ষে প্রতিষ্ঠানের উচ্চপদস্হ আধিকারিকরা উপস্হিত ছিলেন।


    CG/BD/NS

    
    
    (Release ID: 1588893) Visitor Counter : 6
    
    
      Read this release in: English