      রেলমন্ত্রক

      পুণ্যার্থীদের যাতায়াতের সুবিধার্থে সরবত-দা-ভালা এক্সপ্রেস ট্রেনের পরিষেবা লোহিয়ান খাস পর্যন্ত বাড়ানো হ’ল
      Posted On: 04 OCT 2019 3:13PM by PIB Kolkata


    নয়াদিল্লি, ০৪ অক্টোবর, ২০১৯


    শিখ পুণ্যার্থীদের সুবিধার্থে তীর্থ ক্ষেত্র সুলতানপুর লোধিতে যাতায়াতের জন্য সরবরত-দা-ভালা এক্সপ্রেস ট্রেনের পরিষেবা জলন্ধর হয়ে লোহিয়ান খাস পর্যন্ত সম্প্রসারণ করা হ’ল। আজ নতুন দিল্লিতে রেলমন্ত্রী শ্রী পীযূষ গোয়েল, স্বাস্থ্য ও পরিবার কল্যাণ মন্ত্রী ডঃ হর্ষ বর্ধন এবং খাদ্য প্রক্রিয়াকরণ শিল্প মন্ত্রী শ্রীমতী হরসিমরত কউর বাদল পতাকা নাড়িয়ে এই ট্রেনের যাত্রা পরিষেবা সম্প্রসারণের সূচনা করেন।


    ট্রেনটির যাত্রা পরিষেবা সম্প্রসারিত হওয়ায় গুরু নানকজীর ৫৫০তম জন্ম বার্ষিকী উপলক্ষে আয়োজিত প্রকাশ পর্ব – এ পুণ্যার্থীদের যাওয়া-আসা আরও সহজ হয়ে উঠবে। ট্রেনটি সপ্তাহে পাঁচ দিন অর্থাৎ - রবিবার, মঙ্গলবার, বুধবার, বৃহস্পতিবার ও শুক্রবার নতুন দিল্লি স্টেশন থেকে সকাল ৭টার সময় ছেড়ে লোহিয়ান খাস পৌঁছবে দুপুর ২টো ৫৫ মিনিটে। ফিরতি পথে ট্রেনটি লোহিয়ান খাস স্টেশন থেকে দুপুর ৩টে ৩৫ মিনিটে ছেড়ে দিল্লি পৌঁছবে রাত্রি ১১টা ৩৫ মিনিটে। ট্রেনটিতে দুটি বাতানুকূল চেয়ারকার কামরা, ৬টি দ্বিতীয় শ্রেণীর সাধারণ কামরা এবং ৭টি সাধারণ কামরা রয়েছে।


    গুরু নানকজীর প্রকাশ পর্ব উপলক্ষে সুলতানপুর লোধিতে এবার বিপুল সংখ্যায় পুণ্যার্থী সমাগম হবে বলে মনে করা হচ্ছে। এই ট্রেনটি পুণ্যার্থীদের যাতায়াতে গুরুত্বপূর্ণ ভূমিকা নেবে।


    এই অনুষ্ঠানে রেল বোর্ডের সদস্যরা ছাড়াও উত্তর রেলের জেনারেল ম্যানেজার ও রেলের পদস্থ আধিকারিকরা উপস্থিত ছিলেন।


    SSS/BD/SB

    
    
    (Release ID: 1587200) Visitor Counter : 6
    
    
      Read this release in: English