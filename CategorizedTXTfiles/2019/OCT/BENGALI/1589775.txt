      প্রতিরক্ষামন্ত্রক

      ‘রাষ্ট্রীয় একতা দিবস’ উপলক্ষে শপথবাক্য পাঠ করালেন প্রতিরক্ষা মন্ত্রী শ্রী রাজনাথ সিং
      Posted On: 31 OCT 2019 4:30PM by PIB Kolkata


    নয়াদিল্লি, ৩১ অক্টোবর, ২০১৯


    সর্দার বল্লবভাই প্যাটেলের ১৪৪তম জন্মবার্ষিকী উপলক্ষে আজ দিল্লিতে প্রতিরক্ষা মন্ত্রকের বর্ষীয়ান সামরিক ও অসামরিক আধিকারিকদের ‘রাষ্ট্রীয় একতা দিবস শপথ’ পাঠ করালেন প্রতিরক্ষা মন্ত্রী শ্রী রাজনাথ সিং। একতাবদ্ধ আধুনিক ভারতের রূপকারকে স্মরণ করে প্রতিরক্ষা মন্ত্রী এবং আধিকারিকরা দেশের ঐক্য, সংহতি, নিরাপত্তা অটুট রাখার শপথ নেন।


    স্বাধীন ভারতের প্রথম স্বরাষ্ট্র মন্ত্রী হিসেবে সর্দার প্যাটেল ভারতের সঙ্গে ৫৬০-এর বেশি রাজ্যকে যুক্ত করতে গুরুত্বপূর্ণ ভূমিকা নিয়েছিল। সরকার ২০১৪ সালে সিদ্ধান্ত নেয় এই দিনটি ‘রাষ্ট্রীয় একতা দিবস’ বা ন্যাশনাল ইউনিটি ডে হিসেবে পালন করা হবে।


    প্রাক্তন প্রধানমন্ত্রী ইন্দিরা গান্ধীর প্রয়াণ বার্ষিকীতে তাঁকেও শ্রদ্ধার্ঘ্য নিবেদন করেন প্রতিরক্ষা মন্ত্রী।


    সেনাধ্যক্ষ জেনারেল বিপীন রাওয়াত, প্রতিরক্ষা সচিব ডঃ অজয় কুমার, অবসরপ্রাপ্ত সেনাকর্মী কল্যাণের সচিব শ্রীমতী সঞ্জীবনী কুট্টি, প্রতিরক্ষা অর্থ বিভাগের সচিব শ্রীমতী গার্গি কল, নৌ-বাহিনীর ভাইস চিফ ভাইস অ্যাডমিরাল জি অশোক কুমার এবং অন্য বরিষ্ঠ সামরিক ও অসামরিক আধিকারিকরা শপথ গ্রহণ অনুষ্ঠানে অংশ নেন।


    CG/AP/DM

    
    
    (Release ID: 1589775) Visitor Counter : 8
    
    
      Read this release in: English