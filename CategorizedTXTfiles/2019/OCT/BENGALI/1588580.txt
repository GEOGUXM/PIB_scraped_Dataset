      উপ-রাষ্ট্রপতিরসচিবালয়

      উপরাষ্ট্রপতির প্রাক্তণ অ্যাটর্নি জেনারেল শ্রী কে. পরাশরণকে বিশিষ্ট প্রবীণ নাগরিক সম্মান প্রদান
      
      ৩৯তম ভারতের প্রবীণ নাগরিক উদযাপন দিবসে যোগদান

      Posted On: 21 OCT 2019 1:12PM by PIB Kolkata

    নয়াদিল্লি, ২১ অক্টোবর , ২০১৯


    উপরাষ্ট্রপতি শ্রী এম ভেঙ্কাইয়া নাইডু রবিবার বিশিষ্ট আইনজ্ঞ, প্রাক্তণ অ্যাটর্নি জেনারেল শ্রী কে. পরাশরণকে নতুন দিল্লীর ভারত আন্তর্জাতিক কেন্দ্রে ‘ বিশিষ্ট প্রবীণ নাগরিক সম্মান ’ প্রদান করলেন।


    প্রবীণ নাগরিকদের কল্যাণে নিয়োজিত ‘ এজ কেয়ার ইন্ডিয়া ’ র প্রবীণ নাগরিক দিবস উদযাপন উপলক্ষ্যে শ্রী পরাশরণকে এই সম্মান প্রদান করা হয়। উপরাষ্ট্রপতি বলেন, “ আজ ৯২ বছর বয়সী শ্রী পরাশরণ দেশে আইন শাস্ত্রে মহীরুহের মতন দাঁড়িয়ে আছেন। আইনের বিষয়ে তাঁর জ্ঞানের জন্য তাঁকে সঠিকভাবেই ভারতীয় আইন জগতের ‘ পিতামহ ’ হিসেবে তুলনা করা হয়। ” উপরাষ্ট্রপতি বলেন, শ্রী পরাশরণ তাঁর কর্মজীবনে ধর্ম এবং ন্যায়কে সুন্দরভাবে আয়ত্ত করার চেষ্টা করেছেন। ন্যায় ও বিচারে তাঁর ব্যতিক্রমী অবদানে স্বীকৃতি স্বরূপ এই পুরস্কার। তিনি বলেন, কবি কালিদাসের ‘ রঘুবংশম ’ কাব্যগ্রন্হে ‘ বৃদ্ধত্বম জরাসা বিনা ’ র যে বর্ণনা দিয়েছিলেন, শ্রী পরাশরণ তার আদর্শ উদাহরণ- যে বৃদ্ধিতে বার্ধক্যের প্রভাব পড়েনা।


    উপরাষ্ট্রপতি বর্তমান প্রজন্মের আইনজীবিদের শ্রী পরাশরণের থেকে অনুপ্রাণিত হওয়ার পরামর্শ দেন। শ্রী নাইডু বলেন, আমাদের সংস্কৃতি অনুযায়ী আমরা আমাদের সমাজের প্রবীণদের সবথেকে শ্রদ্ধা করি। বিভিন্ন প্রজন্মের মধ্যে বন্ধন তৈরি করতে প্রচলিত ধ্যান-ধারণা, পারিবারিক সম্মান, সংস্কার এবং প্রজ্ঞাকে গুরুত্ব দিতে হবে। তিনি বলেন, শিশুদের উপলব্ধি করতে হবে বয়স্কদের যত্ন নেওয়া তাদের অন্যতম কর্তব্য।


    শ্রী পরাশরণ এই পুরস্কারের জন্য তাঁকে নির্বাচিত করায় আয়োজকদের ধন্যবাদ জানিয়েছেন। কর্তব্য পালনের ক্ষেত্রে অন্যের ত্রুটি না দেখে একাগ্রচিত্তে তা পালনের ওপর তিনি গুরুত্ব দিয়েছেন।


    জম্মু-কাশ্মীরের প্রাক্তণ রাজ্যপাল শ্রী এন এন ভোরা এবং এজ কেয়ার ইন্ডিয়ার সভাপতি ডঃ কার্তিকেয়ন এই অনুষ্ঠানে উপস্হিত ছিলেন।


    CG/CB/NS

    
    
    (Release ID: 1588580) Visitor Counter : 9
    
    
      Read this release in: English