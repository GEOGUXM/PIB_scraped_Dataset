      প্রধানমন্ত্রীরদপ্তর

      প্রধানমন্ত্রীর সঙ্গে মার্কিন – ভারত কৌশলগত অংশীদারিত্ব ফোরামের আলোচনা
      
      সরকারের লক্ষ্য জীবনযাপনের মানোন্নয়ন : প্রধানমন্ত্রী

      Posted On: 22 OCT 2019 3:25PM by PIB Kolkata

    নয়াদিল্লি, ২১ অক্টোবর, ২০১৯


    নতুন দিল্লির ৭ লোককল্যাণ মার্গে সোমবার মার্কিন – ভারত কৌশলগত অংশীদারিত্ব ফোরামের সদস্যরা প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন। প্রতিনিধি দলের নেতৃত্বে ছিলেন ফোরামের চেয়ারম্যান মিঃ জন চেম্বার্স।


    ভারতীয় অর্থ ব্যবস্থায় আস্থা রাখার জন্য প্রধানমন্ত্রী প্রতিনিধি দলের প্রশংসা করেন। তিনি দেশে ক্রমবিকাশ স্থাপনে যুবসম্প্রদায়ের ঝুঁকি নেওয়ার প্রসঙ্গ তুলে ধরেন। অটল টিঙ্কারিং ল্যাব সহ সরকারের গৃহীত প্রয়াস সম্পর্কে আয়োজন এবং প্রযুক্তিকে কাজে লাগিয়ে বিভিন্ন সমস্যা সমাধানের কথা উল্লেখ করেন।


    কর্পোরেট কর হ্রাস ও শ্রম ক্ষেত্রে সংস্কারের মতো সহজে ব্যবসা-বাণিজ্যের লক্ষ্যে গৃহীত পদক্ষেপ সম্পর্কে বলতে গিয়ে প্রধানমন্ত্রী সাধারণ মানুষের জীবনযাপনের মানোন্নয়নেও সরকারের দৃষ্টিভঙ্গীর কথা বর্ণনা করেন। তিনি আরও বলেন, ভারতের অনন্য শক্তি হ’ল – গণতন্ত্র, জনসংখ্যাগত বৈশিষ্ট্য এবং মেধা।


    দেশের কল্যাণে প্রধানমন্ত্রীর পরিকল্পনায় প্রতিনিধি দলের সদস্যরা প্রত্যয় ব্যক্ত করে বলেন, ভারতের আগামী পাঁচ বছর বিশ্বের কাছে আগামী ২৫ বছরের দিশা স্থির করে দেবে।


    উল্লেখ করা যেতে পারে, মার্কিন – ভারত কৌশলগত অংশীদারিত্ব ফোরাম একটি অ-লাভজনক সংস্থা। এদের প্রাথমিক উদ্দেশ্য হ’ল – আর্থিক বিকাশ, শিল্পোদ্যোগ, কর্মসংস্থান সৃষ্টি ও উদ্ভাবন ক্ষেত্রে নীতি-পরামর্শ প্রদানের মাধ্যমে ভারত – মার্কিন দ্বিপাক্ষিক সম্পর্ক এবং কৌশলগত অংশীদারিত্বকে শক্তিশালী করা।


    CG/BD/SB

    
    
    (Release ID: 1588708) Visitor Counter : 6
    
    
      Read this release in: English