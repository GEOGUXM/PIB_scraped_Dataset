      তথ্যওসম্প্রচারমন্ত্রক

      ৫০তম আইএফএফআই-এ আন্তর্জাতিক প্রতিযোগিতা শাখায় জুরি এবং ফিল্মের তালিকা ঘোষিত
      Posted On: 18 OCT 2019 3:00PM by PIB Kolkata


    নয়াদিল্লি, ১৮ অক্টোবর , ২০১৯


    ভারতের ৫০তম আন্তর্জাতিক চলচ্চিত্র উৎসব (আইএফএফআই)-এ আন্তর্জাতিক জুরির প্রধান হিসেবে অ্যাকাডেমি অফ মোশন পিকচার্স আর্টস অ্যান্ড সায়েন্সেসের প্রাক্তন সভাপতি, বিশিষ্ট সিনেমাটোগ্রাফার মি. জন বেইলিকে মনোনিত করা হয়েছে। জুরি বোর্ডের অন্যান্য সদস্যরা হলেন- ফরাসী চলচ্চিত্র নির্মাতা, ২০১৯ কান আন্তর্জাতিক জুরির সদস্য মি. রবিন ক্যাম্পিল্লো, বিখ্যাত চীনা চলচ্চিত্র নির্মাতা মি. ঝ্যাং ইয়াং এবং ব্রিটিশ চলচ্চিত্র ব্যক্তিত্ব মিস লিনে রামসে।


    আইএফএফআই-এর সুবর্ণ জয়ন্তীর সংস্করণে ৭০০টি ফিল্মের মধ্যে ২০টি দেশের ১৫টি চলচ্চিত্র, গোল্ডেন পিকক পুরস্কারের প্রতিযোগিতার তালিকায় স্হান পেয়েছে। এগুলি হল- চীনের পেমা সেডেন পরিচালিত ‘ বেলুন ’ , তুরস্কের আলি আয়াদিনের ‘ ক্রোনোলজি ’ , অস্ট্রিয়ার আন্দ্রেয়াস হোরফাথের ‘ লিলিয়ান ’ , ব্রাজিলের ওয়াগনার মৌরার ‘ মারিঘেল্লা ’ , নরওয়ে / সুইডেন / ডেনমার্কের হান্স পিটার মোল্যান্ডের ‘ আউট স্টিলিং হর্সেস ’ , ফ্রান্স / সুইজারল্যান্ডের ব্লাসে হ্যারিসনের ‘ পার্টিক্যালস ’ , স্লোভানিয়ার গ্রেগর বোজিচের ‘ স্টোরিজ ফ্রম দ্য চেস্টনাট উডস ’ , ইন্দোনেশিয়া / মালেশিয়া / ফ্রান্সের জোসেফ আঙ্গি নোয়েনের ‘ দ্য সায়েন্স অফ ফিকশনস ’ , মঙ্গোলিয়ার এরডেনেবিলেগ গ্যানবোল্ডের ‘ স্টিড ’ , হাঙ্গেরির ক্রিস্টোফ ডিকের ‘ ক্যাপটিভস ’ , ফিলিপিন্সের বেন রেখির ‘ ওয়াচ লিস্ট ’ । দুই মহিলা চলচ্চিত্র নির্মাতা সোফিয়া ডেরাসপের ‘ অ্যান্টিগন ’ এবং মাহনজ মোহম্মাদির ‘ সন-মাদার ’ প্রতিযোগিতার তালিকায় রয়েছে। যে দুটি ভারতীয় চলচ্চিত্র এই তালিকায় আছে সেগুলি হল- অনন্ত নারায়ন মহাদেবনের মারাঠি ছবি ‘ মাই ঘাট : ক্রাইম নাম্বার ১০৩ / ২০০৫ ’ এবং লিজো জোস পেলিসারির মালয়ালি ছবি ‘ জল্লিকাট্টু ’ ।


    CG/CB/NS

    
    
    (Release ID: 1588446) Visitor Counter : 7
    
    
      Read this release in: English