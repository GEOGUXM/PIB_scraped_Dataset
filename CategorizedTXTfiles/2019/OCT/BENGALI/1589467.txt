      তথ্যওসম্প্রচারমন্ত্রক

      ৫০তম ভারতীয় আন্তর্জাতিক চলচ্চিত্র উৎসবে অস্কার পুরস্কার জয়ী চলচ্চিত্র প্রদর্শিত হবে
      Posted On: 29 OCT 2019 4:47PM by PIB Kolkata


    নয়াদিল্লি, ২৯ অক্টোবর, ২০১৯


    ৫০তম ভারতীয় আন্তর্জাতিক চলচ্চিত্র উৎসবে এ বছর একটি বিশেষ বিভাগ থাকছে। এই বিভাগে অ্যাকাডেমি পুরস্কার বা অস্কার জয়ী শ্রেষ্ঠ চলচ্চিত্র প্রদর্শিত হবে। এই বিভাগটির নাম দেওয়া হয়েছে ‘অস্কার রেট্রোস্পেক্টিভ’। যে ছবিগুলি এই বিভাগে প্রদর্শিত হবে সেগুলি হল – মাইকেল কার্টিজ পরিচালিত ‘ক্যাসাব্ল্যাঙ্কা’, ভিক্টর ফ্লেমিং পরিচালিত ‘গন উই দ্য উইন্ড’, উইলিয়াম ওয়াইলার পরিচালিত ‘বেন হুর অ্যান্ড দ্য বেস্ট ইয়ার্স অফ আওয়ার লাইভ্‌স’, জোসেফ এল ম্যানকিউইজ পরিচালিত ‘অল অ্যাবাউট ইভ’, ডেভিড লিন পরিচালিত ‘লরেন্স অফ অ্যারাবিয়া’, রবার্ট ওয়াইজ পরিচালিত ‘দ্য সাউন্ড অফ মিউজিক’, ফ্রান্সিস ফোর্ড কোপোলা পরিচালিত ‘দ্য গডফাদার’, জোনাথন ডেমি পরিচালিত ‘দ্য সায়লেন্স অফ দ্য ল্যাম্বস’ এবং রবার্ট জেমেকিস পরিচালিত ‘ফরেস্ট গাম্প’। এই ছবিগুলি শুধু শ্রেষ্ঠ চলচ্চিত্র পুরস্কারই জেতেনি, একইসঙ্গে অস্কারের বিভিন্ন বিভাগে মনোনীতও হয়েছিল এবং একাধিক পুরস্কারও অর্জন করেছিল। চিরকালীন জনপ্রিয় এই হলিউড ছবিগুলি ৫০তম ভারতীয় আন্তর্জাতিক উৎসবে বড় পর্দায় দেখানো হবে। এই উৎসবে দেশের বিভিন্ন প্রান্ত থেকে চলচ্চিত্র প্রেমীরা হাজির হন। তাই, চলচ্চিত্র উৎসবে এ ধরনের ছবির প্রদর্শনী এক অন্য মাত্রা যোগাবে।


    CG/SS/DM

    
    
    (Release ID: 1589467) Visitor Counter : 11
    
    
      Read this release in: English