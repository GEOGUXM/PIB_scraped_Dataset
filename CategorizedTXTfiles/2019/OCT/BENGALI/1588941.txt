      স্বাস্থ্যওপরিবারকল্যাণমন্ত্রক

      অক্টোবরে ভারতে পালস্‌ পোলিও টিকাকরণে ২৫ বছর পূর্তি
      Posted On: 23 OCT 2019 6:52PM by PIB Kolkata


    নয়াদিল্লি, ২৩ অক্টোবর, ২০১৯


    অক্টোবর মাসে ভারতে পালস্‌ পোলিও টিকাকরণের ২৫ বছর পূর্ণ হ ’ ল। এই উপলক্ষে প্রতিটি শিশুর টিকাকরণের মাধ্যমে রোগ - প্রতিরোধ ক্ষমতা গড়ে তোলার অঙ্গীকার ব্যক্ত করেন কেন্দ্রীয় স্বাস্থ্য ও পরিবার কল্যাণ মন্ত্রী ডঃ হর্ষ বর্ধন।


    পালস্‌ পোলিও টিকাকরণের রজত জয়ন্তী উপলক্ষে আগামী ৩১শে অক্টোবর জনপথে ডঃ আম্বেদকর আন্তর্জাতিক কেন্দ্রে একটি অনুষ্ঠানের আয়োজন করা হবে। এই অনুষ্ঠানে ৮০০ - ৯০০ জন প্রতিনিধি উপস্থিত থাকবেন। ডঃ হর্ষ বর্ধন বলেন , দীর্ঘ পথ চলার পর ২০১৪ সালে ভারত পোলিও মুক্ত দেশের তক্‌মা পেয়েছে। এই ধারণাটি শুরু হয়েছিল প্রতিটি মানুষের কাছে ব্যালট পেপার যদি পৌঁছতে পারে , তা হলে প্রতিটি শিশুর জন্য দু ’ ফোঁটা জীবনদায়ী টিকাকরণও সম্ভব ! ১৯৯৪ সালের মহাত্মা গান্ধীর জন্মদিনে দিল্লিতে ৪ হাজার পোলিও কেন্দ্রের মাধ্যমে ১২ লক্ষ শিশুকে পালস্‌ পোলিও টিকাকরণ করা হয়। এর এক বছর পর সারা দেশ জুড়ে এই কর্মসূচি রূপায়ণের পরিকল্পনা করা হয়। ডঃ হর্ষ বর্ধন এই প্রকল্পের সাফল্যের জন্য সংশ্লিষ্ট সকলকে ধন্যবাদ জানিয়েছেন। তিনি বলেন , সরকারের বলিষ্ঠ নেতৃত্ব , স্বাস্থ্য পরিষেবায় নিয়োজিত কর্মীদের কঠোর পরিশ্রম , স্বাস্থ্য দপ্তরের আধিকারিক , রাজ্য সরকার , সম্প্রদায় এবং ধর্মীয় নেতা , সুশীল সমাজ , আইএমএ , আইএপি - র মতো পেশাদারী সংগঠন এবং বিশ্ব স্বাস্থ্য সংস্থা , রোটারি , ইউনিসেফ এবং সর্বোপরি প্রতিটি দেশবাসীর উদ্যোগের ফলে এই প্রকল্প সফল রূপায়ণ সম্ভব হয়েছে। পালস্‌ পোলিও টিকাকরণের অভিজ্ঞতা থেকে মিশন ইন্দ্রধনুষ এবং ইন্টেসিফায়েড মিশন ইন্দ্রধনুষের মতো টিকাকরণ কর্মসূচিগুলি রূপায়ণের পরিকল্পনা গ্রহণ করা হয়েছে।


    ২


    ডঃ হর্ষ বর্ধন বলেন , আমাদের প্রধানমন্ত্রী শ্রী নরেন্দ্র মোদী মিশন ইন্দ্রধনুষকে একটি ফ্ল্যাগশিপ কর্মসূচি হিসাবে স্বীকৃতি দিয়েছেন। দেশের কোটি কোটি শিশুকে এই প্রকল্পের মাধ্যমে টিকাকরণের জন্য বহুস্তরীয় মন্ত্রক কর্মসূচি , যেমন – গ্রাম স্বরাজ অভিযান ও বর্ধিত গ্রাম স্বরাজ অভিযানকে কাজে লাগানো হয়েছে। মিশন ইন্দ্রধনুষের মাধ্যমে ভারতে ৩ কোটি ৩৯ লক্ষ শিশু এবং ৮৭ লক্ষ ২০ হাজার গর্ভবতী মহিলাকে টিকাকরণ করা সম্ভব হয়েছে। এই কর্মসূচি রূপায়ণে নারী ও শিশু বিকাশ মন্ত্রক , মানবসম্পদ উন্নয়ন মন্ত্রক , যুব ও ক্রীড়া মন্ত্রকের মতো ১২টি মন্ত্রকের সাহায্য নেওয়া হয়েছে। আগামী ৩১শে অক্টোবর পালস্‌ পোলিও টিকাকরণের রজত জয়ন্তী উপলক্ষে আয়োজিত অনুষ্ঠানে একটি চলচ্চিত্র প্রদর্শনীর আয়োজন করা হয়েছে। এছাড়া , ২০১৭ - ১৮ বর্ষে ৯০ শতাংশ টিকাকরণের লক্ষ্যে পৌঁছনো গেছে , এরকম ১৬টি জেলাকে পুরস্কৃত করা হবে।


    ১৯৮৮ সালে সারা পৃথিবী থেকে পোলিও দূরীকরণের উদ্দেশ্যে ওয়ার্ল্ড হেলথ অ্যাসেম্বলি একটি সিদ্ধান্ত অনুমোদন করেছিল। এই সিদ্ধান্ত বাস্তবায়নের লক্ষ্যে ডঃ হর্ষ বর্ধনের নেতৃত্বে দিল্লি সরকার ১৯৯৪ সালে ‘ জীবনের জন্য দু ’ ফোঁটা ’ – এই শিরোনামে পালস্‌ পোলিও টিকাকরণ কর্মসূচি হাতে নিয়েছিল। ২০১৪ সালে বিশ্ব স্বাস্থ্য সংস্থা ভারতকে পোলিও মুক্ত দেশ হিসাবে ঘোষণা করার পাশাপাশি , জনস্বাস্থ্যের ক্ষেত্রে এটিকে বিরাট এক সাফল্য বলে চিহ্নিত করে। সেই সময় শুধু ভারত - ই নয় , সমগ্র দক্ষিণ - পূর্ব এশীয় অঞ্চলকে পোলিও মুক্ত এলাকা হিসাবে ঘোষণা করা হয়।


    স্বাস্থ্য ও পরিবার কল্যাণ মন্ত্রকের সচিব শ্রীমতী প্রীতি সুদান বলেন , প্রতিটি শিশু যেন টিকাকরণের মাধ্যমে রোগ প্রতিরোধের ক্ষমতা অর্জন করতে পারে , সেই লক্ষ্যে তাঁরা শিশুদের বাবা - মা ’ কে টিকাকরণ কর্মসূচিতে যুক্ত করার কৌশল গ্রহণ করেছেন।


    CG/CB/SB

    
    
    (Release ID: 1588941) Visitor Counter : 5
    
    
      Read this release in: English