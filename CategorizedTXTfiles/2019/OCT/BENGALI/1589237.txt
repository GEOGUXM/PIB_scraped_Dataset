      নির্বাচনকমিশন

      পশ্চিমবঙ্গ ও উত্তরাখণ্ডে চারটি বিধানসভা কেন্দ্রের উপ-নির্বাচনের নির্ঘন্ট
      Posted On: 25 OCT 2019 5:33PM by PIB Kolkata


    কলকাতা, ২৫ অক্টোবর, ২০১৯


    নির্বাচন কমিশন পশ্চিমবঙ্গের তিনটি এবং উত্তরাখণ্ডের একটি বিধানসভা কেন্দ্রের উপ-নির্বাচনের নির্ঘন্ট ঘোষণা করেছে। পশ্চিমবঙ্গের ৩৪ – কালিয়াগঞ্জ (তপশিলি জাতির জন্য সংরক্ষিত), ৭৭ – করিমগঞ্জ, ২২৪ – খড়্গপুর সদর এবং উত্তরাখণ্ডের ৪৪ – পিথোরাগড় বিধানসভার আসনগুলি শূন্য হওয়ায় এই নির্বাচনের প্রয়োজন দেখা দিয়েছে। কমিশন স্থানীয় উৎসব, ভোটার তালিকা, আবহাওয়ার পরিস্থিতি সহ বিভিন্ন দিক বিবেচনা করে নির্বাচনের দিনক্ষণ ঘোষণা করেছে।

                                                                     
নির্বাচনী প্রক্রিয়া                        নির্ঘন্ট                  
                                                                     
                                                                     
                                                                     
গেজেট বিজ্ঞপ্তি                            ৩০শে অক্টোবর (বুধবার)     
                                                                     
                                                                     
                                                                     
মনোনয়নপত্র জমা দেওয়ার শেষ দিন              ৬ই নভেম্বর (বুধবার)       
                                                                     
                                                                     
                                                                     
মনোনয়নপত্র পরীক্ষার দিন                    ৭ই নভেম্বর (বৃহস্পতিবার)  
                                                                     
                                                                     
                                                                     
মনোনয়নপত্র প্রত্যাহারের শেষ দিন            ১১ই নভেম্বর (সোমবার)      
                                                                     
                                                                     
                                                                     
ভোটগ্রহণের দিন                             ২৫শে নভেম্বর (সোমবার)     
                                                                     
                                                                     
                                                                     
ভোটগণনা                                    ২৮শে নভেম্বর (বৃহস্পতিবার)
                                                                     
                                                                     
                                                                     
পুরো নির্বাচনী প্রক্রিয়া সম্পন্ন করার দিন  ৩০শে নভেম্বর (শনিবার)     
                                                                     
                                                                     

    এই কেন্দ্রগুলির উপ-নির্বাচনের জন্য ১ জানুয়ারি, ২০১৯-এর ভোটার তালিকা বিবেচিত হবে। কমিশন সিদ্ধান্ত নিয়েছে, প্রতিটি বুথে বৈদ্যুতিন ভোটযন্ত্রের সঙ্গে ভিভিপ্যাট মেশিন থাকবে। এই কারণে পর্যাপ্ত বৈদ্যুতিন যন্ত্র এবং ভিভিপ্যাটের ব্যবস্থা করা হচ্ছে। ভোটারদের সনাক্ত করার জন্য আগের মতোই সচিত্র ভোটার পরিচয়পত্র (এপিক) প্রধান নথি হিসেবে বিবেচিত হবে। তবে, কোন ভোটদাতা যাতে তাঁর অধিকার থেকে বঞ্চিত না হন সেই লক্ষ্যে এপিক ছাড়াও আরও কিছু পরিচয়পত্র এই কাজে ব্যবহার করা যাবে।


    এই উপ-নির্বাচনের জন্য কমিশনের ২০১৭-র ২৯শে জুনের আদর্শ আচরণবিধি সম্পর্কিত নির্দেশিকা মেনে সংশ্লিষ্ট জেলাগুলিতে আদর্শ আচরণবিধি কার্যকর হয়েছে। এই আদর্শ আচরণবিধি সব প্রার্থী, রাজনৈতিক দল, সংশ্লিষ্ট রাজ্য সরকার এবং যেসব কেন্দ্রে উপ-নির্বাচন হবে সেইসব কেন্দ্রের জেলাগুলির কেন্দ্রীয় সরকারি প্রকল্পের ক্ষেত্রে প্রযোজ্য হবে।


    CG/CB/DM

    
    
    (Release ID: 1589237) Visitor Counter : 91
    
    
      Read this release in: English