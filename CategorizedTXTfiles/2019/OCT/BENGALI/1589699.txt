      প্রধানমন্ত্রীরদপ্তর

      প্রধানমন্ত্রীর কার্যালয়ে দিওয়ালী মিলন অনুষ্ঠান
      Posted On: 31 OCT 2019 1:12PM by PIB Kolkata


    নয়াদিল্লি, ৩০ অক্টোবর, ২০১৯


    নতুন দিল্লির লোক কল্যাণ মার্গে প্রধানমন্ত্রীর কার্যালয়ের আধিকারিক ও কর্মচারীদের জন্য বুধবার দিওয়ালী মিলন অনুষ্ঠানের আয়োজন করা হয়। এই উপলক্ষে প্রধানমন্ত্রী শ্রী নরেন্দ্র মোদী প্রত্যেককে দিওয়ালীর উষ্ণ অভিনন্দন জানান।


    প্রধানমন্ত্রীর কার্যালয়ের কর্মী-আধিকারিকদের কাজকর্ম ও ভূমিকার প্রশংসা করে প্রধানমন্ত্রী বলেন, সরকারের পক্ষ থেকে যে সংস্কারমূলক উদ্যোগ পরিচালিত হয়েছে, তা সম্ভব হয়েছে এই কার্যালয়ের কর্মী ও আধিকারিকদের কঠোর পরিশ্রম ও নিরন্তর প্রয়াসের জন্য। কার্যালয়ের কর্মচারীদের বিগত বছরের বিভিন্ন ঘটনাক্রম সম্পর্কে অবগত হয়ে আগামী বছরগুলিতে আরও বেশি সাফল্য অর্জনের ব্যাপারে প্রধানমন্ত্রী তাঁদের উৎসাহিত করেন।


    প্রধানমন্ত্রী বলেছেন, প্রধানমন্ত্রীর কার্যালয়ের সমস্ত সরকারি কাজকর্মের ক্ষেত্রে আদর্শ-স্বরূপ হয়ে উঠেছে। তিনি বলেন, প্রধানমন্ত্রীর কার্যালয় কেবল বিভিন্ন কর্মপরিকল্পনাই সম্পাদন করে না, সেই সঙ্গে অন্যদেরকেও সঠিক দিশায় পরিচালিত করতে উৎসাহিত করে। কার্যালয়ের কর্মী ও আধিকারিকদের অন্যান্য দপ্তরের কাছে কর্মসম্পাদন ও প্রতিশ্রুতি পালনে প্রেরণাদায়ক হয়ে ওঠার জন্যও প্রধানমন্ত্রী পরামর্শ দেন। ২০২২ সালে ভারতের স্বাধীনতার ৭৫তম বার্ষিকী উদযাপনের পূর্বেই সরকারের কাছে যে সমস্ত লক্ষ্য রয়েছে, সেগুলি পূরণের কথাও তিনি উল্লেখ করেন।


    প্রধানমন্ত্রী আরও বলেছেন, লক্ষ লক্ষ মানুষের স্বপ্ন ও প্রত্যাশা পূরণের লক্ষ্যে প্রধানমন্ত্রীর কার্যালয়ের কর্মপ্রচেষ্টা অব্যাহত থাকবে।


    CG/BD/SB

    
    
    (Release ID: 1589699) Visitor Counter : 5
    
    
      Read this release in: English