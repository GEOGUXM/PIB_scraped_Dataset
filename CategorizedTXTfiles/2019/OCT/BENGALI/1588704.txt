      জলশক্তি মন্ত্রক

      ভারতে পরিবেশের ধারা মূল্যায়ণ এবং রূপায়ণের ওপর দু-দিনের আন্তর্জাতিক কর্মশালা
      Posted On: 22 OCT 2019 3:18PM by PIB Kolkata


    নয়াদিল্লি, ২২ অক্টোবর , ২০১৯


    ভারতে পরিবেশের ধারা মূল্যায়ণ এবং রূপায়ণের ওপর দিল্লীতে দু-দিনের আন্তর্জাতিক কর্মশালার আয়োজন করা হয়েছে। মঙ্গলবার এই কর্মশালার উদ্বোধন করেন কেন্দ্রীয় জলশক্তি মন্ত্রী শ্রী গজেন্দ্র সিং শেখাওয়াত। অনুষ্ঠানে কেন্দ্রীয় মন্ত্রী ভারতে পরিবেশের ধারা মূল্যায়ণের ওপর নীতি-নির্দেশিকা সম্বলিত তথ্যের প্রথম সংস্করণ প্রকাশ করেন। এই কর্মশালার উদ্দেশ্যই হল আন্তর্জাতিক অভিজ্ঞতাকে কাজে লাগিয়ে ইউরোপীয়ান দেশগুলির সহযোগিতায় পরিবেশের ওপর আরও বেশি করে গবেষণা চালানো এবং আগামীদিনে সেই সংক্রান্ত ই-তথ্য সংরক্ষণের ব্যবস্হা করা। এর আগে স্বচ্ছ গঙ্গা জাতীয় মিশনের আওতায় ভারত জার্মানীর সঙ্গে সহযোগিতায় ‘ গঙ্গা পুনরুজ্জীবন ’ ক্ষেত্রে কাজ করেছে। বিশ্বে জনসংখ্যা, নগরায়ণ, বৃদ্ধি এবং শিল্পায়নের ফলে জলের চাহিদা ক্রমশই বেড়ে চলেছে। গঙ্গা, কৃষ্ণা, মহানদী, গোদাবরী সহ অন্যান্য নদীগুলি আমাদের দেশে এক অনন্য বাস্তুতন্ত্র বহন করে নিয়ে চলে। এই প্রেক্ষাপটে আগামী প্রজন্মের দিকে তাকিয়ে বাস্তুতন্ত্রকে রক্ষা করা অবশ্যই প্রয়োজন বলে জানালেন কেন্দ্রীয় মন্ত্রী। গঙ্গার নির্মল ধারা রক্ষা করার পাশাপাশি দেশের অন্যান্য নদীর জলধারাকে স্বচ্ছ রাখার জন্য সরকার সবরকম প্রয়াস চালাচ্ছে বলেও তিনি জানান। কেন্দ্রীয় মন্ত্রী বলেন, নমামী গঙ্গা প্রকল্পে কেন্দ্রীয় সরকার বিশেষ জোর দিয়েছে।


      CG/SS/NS

    
    
    (Release ID: 1588704) Visitor Counter : 5
    
    
      Read this release in: English