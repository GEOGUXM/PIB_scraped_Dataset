      বিজ্ঞানওপ্রযুক্তিমন্ত্রক

      মেগা সায়েন্স প্রদর্শনী ‘বিজ্ঞান সমাগম’এর সূচনা আগামী চৌঠা নভেম্বর
      Posted On: 31 OCT 2019 6:37PM by PIB Kolkata


    কলকাতা, ৩১ অক্টোবর, ২০১৯


    কেন্দ্রীয় বিজ্ঞান ও প্রযুক্তি মন্ত্রী ডঃ হর্ষবর্ধন আগামী চৌঠা নভেম্বর কলকাতায় মেগা সায়েন্স প্রদর্শনী ‘ বিজ্ঞান সমাগম ’ এর সূচনা করবেন। এই প্রদর্শনী চলবে ৮ই নভেম্বর পর্যন্ত। এ ধরণের বিজ্ঞানমূলক প্রদর্শনী আয়োজনের উদ্দেশ্য হল, বিশ্বের গুরুত্বপূর্ণ বিজ্ঞানমূলক কর্মসূচিগুলিতে ভারতের অংশগ্রহণকে তুলে ধরা। আজ কলকাতায় এক সাংবাদিক সম্মেলনে আণবিক শক্তি কমিশনের সচিব শ্রী অরুণ শ্রীবাস্তব বলেন, প্রদর্শনীতে আগত মানুষ হিগস পার্টিক্যাল আবিষ্কার থেকে মাধ্যাকর্ষণ শক্তি, কৃষ্ণ গহ্বরের মতো বিশ্ব ব্রহ্মান্ডের বিস্ময়কর কিছু নির্দশনের সাক্ষী হতে পারবেন। এই প্রদর্শনী বিজ্ঞান মনস্ক ছাত্রছাত্রী, বিজ্ঞানী, শিল্পপতি ও বিজ্ঞানের অন্যান্য ক্ষেত্রের সঙ্গে যুক্ত সংশ্লিষ্ট সকল পক্ষকে একত্রিত করতে সাহায্য করবে বলে শ্রী শ্রীবাস্তব অভিমত প্রকাশ করেন।


    প্রদর্শনীতে বিশ্ব ব্রহ্মান্ডের সূচনা ও বিবর্তণের সঙ্গে জড়িত গুরুত্বপূর্ণ কিছু প্রশ্নের ওপরও আলোকপাত করা হবে। উল্লেখ করা যেতে পারে ভারত সারা বিশ্বের একাধিক গুরুত্বপূর্ণ বিজ্ঞানমূলক কর্মসূচি যেমন- লার্জ হ্যাডরন কোলাইডার, ফ্যাসিলিটি ফর অ্যান্টিপ্রোটন অ্যান্ড আয়ন রিসার্চ, ইন্টারন্যাশনাল থার্মোনিউক্লিয়ার এক্সপেরিমেন্টাল রিয়্যাক্টর, ৩০ মিটার দৈর্ঘ্য বিশিষ্ট টেলিস্কোপ নির্মাণে অংশগ্রহণ করছে। শ্রী শ্রীবাস্তব আরও জানান, এ ধরণের বিজ্ঞানমূলক কর্মসূচিগুলি ছাত্রছাত্রীদের পাশাপাশি বিজ্ঞান অনুরাগীদের আরও বেশি তথ্য সংগ্রহের সুযোগ করে দেয় এবং দেশে বিজ্ঞানমূলক মানসিকতা গড়ে তুলতে সাহায্য করে।


    কলকাতায় আয়োজিত মেগা সায়েন্স প্রদর্শনী ‘ বিজ্ঞান সমাগম ’ যৌথভাবে আয়োজন করছে আণবিক শক্তি দপ্তর, বিজ্ঞান ও প্রযুক্তি দপ্তর এবং ন্যাশনাল কাউন্সিল অফ সায়েন্স মিউজিয়াম। এই প্রদর্শনী সংক্রান্ত বিস্তারিত বিবরণ বিজ্ঞান সমাগম ওয়েবসাইটে ( www.vigyansamagam.in ) দেওয়া রয়েছে।


    CG/BD/NS

    
    
    (Release ID: 1589834) Visitor Counter : 10
    
    
      Read this release in: English