      প্রধানমন্ত্রীরদপ্তর

      প্রধানমন্ত্রী নতুন দিল্লিতে আরোগ্য মন্থন অনুষ্ঠানে যোগ দেবেন
      Posted On: 01 OCT 2019 5:22PM by PIB Kolkata


    নয়াদিল্লি, ৩০ সেপ্টেম্বর, ২০১৯


    প্রধানমন্ত্রী শ্রী নরেন্দ্র মোদী মঙ্গলবার নতুন দিল্লির বিজ্ঞান ভবনে আরোগ্য মন্থন-এর সমাপ্তি অনুষ্ঠানে যোগ দেবেন। ‘আয়ুষ্মান ভারত’ প্রকল্পের প্রথম বর্ষপূর্তি উপলক্ষে জাতীয় স্বাস্থ্য কর্তৃপক্ষ দু’দিন ধরে এই অনুষ্ঠানের আয়োজন করেছে।


    অনুষ্ঠানে প্রধানমন্ত্রী ‘আয়ুষ্মান ভারত’-এর নতুন মোবাইল অ্যাপের সূচনা করবেন। একইসঙ্গে তিনি ‘আয়ুষ্মান ভারত স্টার্ট-আপ ব্র্যান্ড চ্যালেঞ্জ’-এরও সূচনা করবেন এবং স্মারক ডাকটিকিট প্রকাশ করবেন।


    শ্রী মোদী ‘আয়ুষ্মান ভারত’ প্রকল্পের সুবিধাপ্রাপকদের সঙ্গেও কথা বলবেন। ‘প্রধানমন্ত্রী জন-আরোগ্য যোজনা’য় গত এক বছর ধরে যে কর্মকাণ্ড চলেছে তার ওপর একটি প্রদর্শনীও ঘুরে দেখবেন শ্রী নরেন্দ্র মোদী।


    এই আরোগ্য মন্থন অনুষ্ঠান আয়োজনের মূল উদ্দেশ্যই হল ‘প্রধানমন্ত্রী জন-আরোগ্য যোজনা’র সুফল তুলে ধরা এবং এই প্রকল্প চালু হওয়ার পর গত এক বছর ধরে কি ধরনের সমস্যার সম্মুখীন হতে হয়েছে তার সমাধানসূত্র বের করা।


    উল্লেখ্য, ২০১৮ সালের ২৩শে সেপ্টেম্বর প্রধানমন্ত্রী শ্রী নরেন্দ্র মোদী ‘আয়ুষ্মান ভারত পিএম-জেএওয়াই’-এর সূচনা করেছিলেন।


    CG /SS/DM

    
    
    (Release ID: 1586877) Visitor Counter : 6
    
    
      Read this release in: English