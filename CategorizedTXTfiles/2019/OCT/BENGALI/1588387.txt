      মানবসম্পদবিকাশমন্ত্রক

      জৈব শক্তির ওপর জৈব প্রযুক্তি দপ্তরের জাতীয় কর্মশালা
      Posted On: 17 OCT 2019 5:13PM by PIB Kolkata


    কলকাতা, ১৭ অক্টোবর, ২০১৯


    খড়গপুরের ইন্ডিয়ান ইন্সটিটিউট অফ টেকনোলজি (আইআইটি) ও পি কে সিনহা সেন্টার ফর বায়ো এনার্জি অ্যান্ড রিনিউএবেল-এর যৌথ উদ্যোগে ‘ জৈব শক্তি ’ র ওপর কলকাতায় দু ’ দিনের জাতীয় কর্মশালার আয়োজন করা হয়েছে। বৃহস্পতিবার এই আলোচনা সভার সূচনা হয়। এই কর্মশালার মূল উদ্দেশ্যই হল দেশে প্রযুক্তিগত সমস্যার সমাধানসূত্র বার করা এবং জলবায়ু পরিবর্তন রোধ করে পরিচ্ছন্ন শক্তি উৎপদানের লক্ষ্যে পৌঁছানো। জৈব প্রযুক্তি দপ্তর- প্যান আইআইটি সেন্টার ফর বায়ো এনার্জি, ডিবিটি-আইসিজিইবি সেন্টার ফর বায়ো এনার্জি, ডিবিটি-আইওসিএল সেন্টার, ডিবিটি-টিইআরজে সেন্টার ফর বায়ো এনার্জি এবং ডিবিটি-আইসিটি সেন্টার ফর এনার্জি বায়োসায়েন্স এই আলোচনা সভায় অংশ নিয়েছিল। জৈব শক্তির ওপর গবেষণা এবং আগামীদিনে দেশে পুনর্নবীকরণ শক্তির ভবিষ্যৎ বিষয়ে আলোচনা করা হয় এই কর্মশালায়।


    আইআইটি খড়গপুরের অধ্যাপক প্রফেসার সৈকত চক্রবর্তী এবং প্রফেসার মৃণাল কে মাইতি এই কর্শালায় গবেষক এবং পেশাদারি শিল্পোদ্যোগীদের মধ্যে দূরত্ব দূর করার ক্ষেত্রে বিজ্ঞান এবং প্রযুক্তির ব্যবহারের ওপর আলোকপাত করেন। এর পাশাপাশি জৈব শক্ত, জলবায়ু পরিবর্তন রোধের ওপরও বক্তব্য রাখেন তাঁরা।


    দু-দিনের এই কর্মশালায় প্রধান অতিথি হিসেবে উপস্হিত ছিলেন আইআইটি মাদ্রাজের প্রাক্তন অধিকর্তা এম এস অনন্ত, কেন্দ্রীয় বিজ্ঞান ও প্রযুক্তি মন্ত্রক এবং জৈব প্রযুক্তি দপ্তরের প্রতিনিধিরা।


    CG/SS/NS

    
    
    (Release ID: 1588387) Visitor Counter : 6
    
    
      Read this release in: English