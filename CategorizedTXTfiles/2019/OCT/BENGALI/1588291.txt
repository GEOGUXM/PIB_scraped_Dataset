      আদিবাসীবিষয়কমন্ত্রক

      ট্রাইফেড-এর বন ধন শিক্ষানবিশ কর্মসূচির সূচনা করলেন শ্রী অর্জুন মুন্ডা
      Posted On: 16 OCT 2019 6:04PM by PIB Kolkata


    নয়াদিল্লি, ১৬ অক্টোবর, ২০১৯


    কেন্দ্রীয় আদিবাসী বিষয়ক মন্ত্রী শ্রী অর্জুন মুন্ডা আজ নতুন দিল্লিতে মন্ত্রকের অধীনস্থ ট্রাইফেড আয়োজিত বন ধন শিক্ষানবিশ কর্মসূচির সূচনা করেন। ট্রাইফেড-এর ম্যানেজিং ডিরেক্টর শ্রী প্রবীণ কৃষ্ণ এই অনুষ্ঠানে উপস্থিত ছিলেন।


    শ্রী অর্জুন মুন্ডা জানান, আদিবাসী জনগোষ্ঠীর মানুষদের স্বনির্ভর এবং শিল্পোদ্যোগী করে তুলতে এইসব শিক্ষানবিশরা সাহায্য করবেন। দেশের বিখ্যাত রুরাল ম্যানেজমেন্ট/ম্যানেজমেন্ট প্রতিষ্ঠান/ইনস্টিটিউট্‌স অফ সোশ্যাল ওয়ার্ক থেকে ১৮ জন শিক্ষানবিশকে এই কর্মসূচির জন্য বাছাই করা হয়েছে। এক সপ্তাহের প্রশিক্ষণের পর এঁরা আগামী ছ’মাস ধরে বিভিন্ন রাজ্যের আদিবাসী অধ্যুষিত অঞ্চলে যাবেন এবং সেখানকার বাসিন্দাদের জীবনযাত্রার মানোন্নয়ন সহ বনাঞ্চলের নানা সামগ্রীর বিপণনের মাধ্যমে জীবিকা নির্বাহের পন্থাপদ্ধতি শেখাবেন।


    CG/CB/DM

    
    
    (Release ID: 1588291) Visitor Counter : 2
    
    
      Read this release in: English