      অর্থমন্ত্রক

      আইএমএফ, বিশ্ব ব্যাঙ্কের বার্ষিক সম্মেলনের ফাঁকে অর্থমন্ত্রীর নেতৃত্বে ভারতীয় প্রতিনিধিদল জি-২০ গোষ্ঠীভুক্ত অর্থমন্ত্রী ও কেন্দ্রীয় ব্যাঙ্কগুলির গর্ভনর এবং ব্রিকস গোষ্ঠীভুক্ত অর্থমন্ত্রী ও কেন্দ্রীয় ব্যাঙ্কগুলির গর্ভনরদের সম্মেলনে অংশগ্রহণ করেন
      Posted On: 18 OCT 2019 3:19PM by PIB Kolkata


    নয়াদিল্লি, ১৮ অক্টোবর , ২০১৯


    কেন্দ্রীয় অর্থ ও কর্পোরেট বিষয়ক মন্ত্রী শ্রীমতি নির্মলা সীতারমন ওয়াশিংটন ডি.সি-তে গতকাল জি-২০ এবং ব্রিকস গোষ্ঠীভুক্ত দেশগুলির অর্থমন্ত্রী ও কেন্দ্রীয় ব্যাঙ্কগুলির গর্ভনরদের বৈঠকগুলিতে ভারতীয় প্রতিনিধিদলের নেতৃত্ব দেন। এই সপ্তাহে আন্তর্জাতিক অর্থ তহবিল ও বিশ্ব ব্যাঙ্কের অন্যান্য বৈঠকেও ভারতীয় প্রতিনিধিদলের নেতৃত্ব দেবেন শ্রীমতি সীতারমন।


    জি-২০ গোষ্ঠীভুক্ত অর্থমন্ত্রী ও কেন্দ্রীয় ব্যাঙ্কগুলির গর্ভনরদের বৈঠকে বিশ্ব অর্থনীতির বর্তমান সমস্যা এবং সেগুলির মোকাবিলার পন্হা পদ্ধতি নিয়ে আলোচনা হয়। শ্রীমতি সীতারমন দ্বিতীয় পর্যায়ের সংস্কারের জন্য বিশ্বজুড়ে নানা ব্যবস্হা গ্রহণের ওপর গুরুত্ব আরোপ করেন। তিনি ভারতের বিভিন্ন সংস্কারমুখী পদক্ষেপের কথা উল্লেখ করেন। এরমধ্যে রয়েছে কর্পোরেট ট্যাক্সের পরিমাণ ৩০ শতাংশ থেকে কমিয়ে ২২ শতাংশ করা। এরফলে বিনিয়োগকারীরা উৎসাহ পাবেন। এছাড়া আধারের মাধ্যমে সরাসরি উপভোক্তাদের কাছে সুবিধা পৌঁছ দেওয়ার লক্ষ্যে সরকার নানা পদক্ষেপ গ্রহণ করেছে। জি-২০ গোষ্ঠীভুক্ত দেশগুলিকে আন্তর্জাতিক স্তরে বিকাশের লক্ষ্যে একযোগে কাজ করার ওপর তিনি জোর দেন।


    ব্রিকস গোষ্ঠীভুক্ত অর্থমন্ত্রী ও কেন্দ্রীয় ব্যাঙ্কগুলির গর্ভনরদের সম্মেলনে প্রধান আলোচ্য বিষয় ছিল ‘ নিউ ডেভেলপমেন্ট ব্যাঙ্ক ’ । অর্থমন্ত্রী তাঁর বক্তব্যে এই ব্যাঙ্কের সদস্য সংখ্যা বৃদ্ধির ওপর গুরুত্ব আরোপ করেন।


    আর্থিক বিষয়ক দপ্তরের সচিব শ্রী অতনু চক্রবর্তী আন্তর্জাতিক অর্থ তহবিলের সঙ্গে ঋণ সংক্রান্ত বিষয় নিয়ে একযোগে কাজ করার ক্ষেত্রে ভারতের উৎসাহের কথা জানান। তিনি বলেন, জি-২০ গোষ্ঠীভুক্ত দেশগুলির এমন একটি প্ল্যাটফর্ম তৈরি করা উচিত যেখানে বিভিন্ন প্রকল্পের পরিকল্পনা, কারিগরি সহায়তা, তথ্য আদান-প্রদানের ক্ষেত্রে বেসরকারি সংস্হাগুলিও অংশগ্রহণ করতে পারবে।


    কেন্দ্রীয় অর্থমন্ত্রী ইউএসআইবিসি এবং সিআইআই আয়োজিত একটি গোলটেবিল বৈঠকে অংশগ্রহণ করেন। তিনি ব্রিটেনের চ্যান্সেলার অফ এক্সচেকার মি. সাজিদ জাভেদ, স্টেট ফর ডেভেলপমেন্টের সচিব মি. অলক শর্মা, দক্ষিণ কোরিয়ার অর্থমন্ত্রী ও উপ-প্রধানমন্ত্রী মি. হং নাম কি, বিশ্বব্যাঙ্কের সভাপতি মি. ডেভিড ম্যালপাস, জাপানের অর্থমন্ত্রীর বিশেষ উপদেষ্টা এবং এশীয় উন্নয়ন ব্যাঙ্কের প্রার্থী মি. মাসাৎসুগু আশাকাওয়া, জেবিআইসি-র গভর্নর মি. তারাশি মায়েদা এবং স্ট্যান্ডার্ড চাটার্ডের আন্তর্জাতিক মুখ্য কার্য নির্বাহী আধিকারিক মি. বিল উইন্টারের সঙ্গে দ্বিপাক্ষিক বৈঠক করেন।


    CG/CB /NS

    
    
    (Release ID: 1588450) Visitor Counter : 6
    
    
      Read this release in: English