      রেলমন্ত্রক

      ছট পূজা উপলক্ষে দক্ষিণ-পূর্ব রেল সাঁতরাগাছি ও বারাউনির মধ্যে সুবিধা স্পেশাল ট্রেন চালাবে
      Posted On: 24 OCT 2019 6:26PM by PIB Kolkata


    কলকাতা, ২৪ অক্টোবর, ২০১৯


    ছট পূজা উপলক্ষে অতিরিক্ত যাত্রী ভীড় সামাল দিতে দক্ষিণ-পূর্ব রেল সাঁতরাগাছি – বারাউনি – সাঁতরাগাছি’র মধ্যে এক জোড়া সুবিধা স্পেশাল ট্রেন চালাবে । সাঁতরাগাছি থেকে ট্রেনটি আগামী পয়লা নভেম্বর এবং বারাউনি থেকে ট্রেনটি আগামী তেসরা নভেম্বর ছাড়বে।


    সাঁতরাগাছি থেকে বেলা ৩টে ৩০ মিনিটে ট্রেনটি ছেড়ে বারাউনি পৌঁছবে পরদিন সকাল ৯টা ৩০ মিনিট নাগাদ। ফিরতি পথে ট্রেনটি বারাউনি স্টেশন থেকে বেলা ৪টায় ছেড়ে সাঁতরাগাছি পৌঁছবে পরদিন সকাল ৬টা ১৫ মিনিটে।


    সাঁতরাগাছি – বারাউনি সুবিধা স্পেশাল ট্রেনে ৪টি এসি থ্রি টিয়ার, ১২টি স্লিপার ক্লাস এবং ২টি সাধারণ দ্বিতীয় শ্রেণীর কামরা থাকছে। যাত্রাপথে ট্রেনটি খড়্গপুর, টাটানগর, চান্ডিল, পুরুলিয়া, জয়চন্ডী পাহাড়, আসানসোল, চিত্তরঞ্জন, মধুপুর, জেসিডি, ঝাঝা এবং কিউল স্টেশনে থামবে।


    CG/BD/SB

    
    
    (Release ID: 1589116) Visitor Counter : 5