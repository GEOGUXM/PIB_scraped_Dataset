      বস্ত্রমন্ত্রক

      বস্ত্র সচিব আইএইচজিএফ-দিল্লি মেলার উদ্বোধন করলেন
      Posted On: 16 OCT 2019 6:00PM by PIB Kolkata


    নয়াদিল্লি, ১৬ অক্টোবর, ২০১৯


    বস্ত্র সচিব শ্রী রবি কাপুর গ্রেটার নয়ডার ইন্ডিয়া এক্সপো সেন্টার অ্যান্ড মার্ট-এ ৪৮তম ইন্ডিয়ান হ্যান্ডিক্র্যাফ্‌টস অ্যান্ড গিফ্‌ট ফেয়ার (আইএইচজিএফ)-এর উদ্বোধন করেছেন। মেলা চলবে আগামী ২০ তারিখ পর্যন্ত। এই মেলায় গৃহসজ্জা, জীবনশৈলী, ফ্যাশন, আসবাবপত্র এবং বস্ত্র সহ বিভিন্ন ক্ষেত্রের ৩,২০০ ভারতীয় প্রদর্শনকারী তাঁদের সামগ্রী ১১০টি দেশের বিদেশি ক্রেতাদের কাছে দেখাবার সুযোগ পাবেন।


    শ্রী রবি কাপুর বলেন, এই মেলার মাধ্যমে ভারতীয় হস্তশিল্পীদের দক্ষতা এবং দেশজ নানা সামগ্রীর ঐতিহ্য দেশ-বিদেশের মানুষের কাছে পৌঁছবে। এর ফলে, এই সমস্ত সামগ্রীর রপ্তানির পরিমাণ ২৬,৫৯০ কোটি টাকা থেকে বৃদ্ধি পেয়ে ১ লক্ষ কোটি টাকা হওয়ার সম্ভাবনা রয়েছে।


    CG/CB/DM

    
    
    (Release ID: 1588288) Visitor Counter : 2
    
    
      Read this release in: English