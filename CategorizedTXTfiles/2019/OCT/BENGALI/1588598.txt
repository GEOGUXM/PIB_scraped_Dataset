      প্রতিরক্ষামন্ত্রক

      ২২ থেকে ২৪ অক্টোবর নৌবাহিনীর কম্যান্ডারদের সম্মেলন
      Posted On: 21 OCT 2019 2:36PM by PIB Kolkata


    নয়াদিল্লি, ২১ অক্টোবর , ২০১৯


    নৌবাহিনীর কম্যান্ডারদের চলতি বছরের দ্বিতীয় সম্মেলন নতুন দিল্লীতে আগামীকাল ২২ তারিখ থেকে ২৪ তারিখ পর্যন্ত অনুষ্ঠিত হবে। এই সম্মেলনে বাহিনীর গৃহীত বিভিন্ন নীতির পর্যালোচনা এবং নতুন নতুন নীতি প্রণয়নের বিষয়ে আলোচনা হবে। তিন দিনের এই সম্মেলনে নৌবাহিনীর প্রধান- চিফ অফ দ্য ন্যাভেল স্টাফ বাহিনীর অন্যান্য কর্মকর্তাদের সঙ্গে বিগত ছ ’ মাসে যেসব সিদ্ধান্ত নেওয়া হয়েছিল, সেগুলির পর্যালোচনা করবেন এবং ভবিষ্যৎ কর্মপন্হার রূপরেখা তৈরি করবেন।


    প্রতিরক্ষামন্ত্রী, নৌবাহিনীর কম্যান্ডারদের সঙ্গে প্রথম দিন মত-বিনিময় করবেন। দেশের আর্থিক বিকাশের লক্ষ্যে সামুদ্র পথে ব্যবসা-বাণিজ্যের নিরাপত্তা সুনিশ্চিত করতে বিভিন্ন আন্তঃমন্ত্রক উদ্যোগের বিষয় নিয়ে তিনি শীর্ষ সরকারি আধিকারিকদের সঙ্গে আলোচনা করবেন।


    নৌবাহিনীকে আরও দক্ষ করে তোলার লক্ষ্যে এই সম্মেলনে নিরাপত্তা সংক্রান্ত বিভিন্ন পদক্ষেপ নিয়ে আলোচনা করা হবে। নৌবাহিনীর কার্যকলাপের দক্ষতা বৃদ্ধি, ব্যবস্হাপনা সহ রক্ষণাবেক্ষণ এবং অন্যান্য দৈনন্দিন বিষয়গুলি নিয়ে আলাপ-আলোচনা হবে।


    ভবিষ্যতে তিন বাহিনীর একযোগে কাজ করার লক্ষ্যে জাতীয় নিরাপত্তা উপদেষ্টা, সেনাবাহিনী ও বায়ুসেনার প্রধানদের মধ্যে আলাপ-আলোচনা করা হবে। মেক ইন ইন্ডিয়া কর্মসূচিকে বাস্তবায়নের লক্ষ্যে নৌবাহিনীর নানা প্রকল্পে দেশীয় প্রযুক্তি ব্যবহারের ওপর গুরুত্ব দেওয়া হবে।


    সম্মেলনে, এই অঞ্চলে বর্তমান পরিস্হিতর পর্যালোচনা ছাড়াও, সকলের জন্য নিরাপত্তা এবং বিকাশের লক্ষ্যে ‘ সাগর ’ কর্মসূচি রূপায়ণের বিষয় নিয়েও আলোচনা হবে।


    CG/CB/NS

    
    
    (Release ID: 1588598) Visitor Counter : 7
    
    
      Read this release in: English