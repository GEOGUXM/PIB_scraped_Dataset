      প্রতিরক্ষামন্ত্রক

      ভারত –কাজাখস্তান যৌথ সামরিক মহড়া ‘কাজিন্দ – ২০১৯’ শেষ হ’ল
      Posted On: 15 OCT 2019 6:06PM by PIB Kolkata


    নয়াদিল্লি, ১৫ অক্টোবর, ২০১৯


    চতুর্থ ভারত – কাজাখস্তান যৌথ সামরিক মহড়া ‘কাজিন্দ – ২০১৯’ আজ উত্তরাখন্ডের পিথরাগড়ে শেষ হয়েছে । সামরিক অনুশীলনে এই আয়োজনের আওতায় ছিল পার্বত্য এলাকায় এবং জঙ্গলে যৌথ প্রশিক্ষণ , সামরিক কুচকাওয়াজ, গুরুত্বপূর্ণ বক্তৃতা প্রদান এবং সন্ত্রাসবাদী তৎপরতা এড়াতে প্রয়োজনীয় ব্যবস্থা। দু’দেশের সামরিক বাহিনী সফলভাবে এই মহড়ায় অংশ নেয়।


    বিধিবদ্ধ মহড়ার অঙ্গ হিসাবে, আজ দুই দেশের সেনাবাহিনী সন্ত্রাসবাদ মোকাবিলা করার প্রয়াসে যৌথ অনুশীলনের আয়োজন করে, যার মধ্যে ছিল অনুসন্ধানমূলক কার্যকলাপ এবং সামরিক বেষ্টনির ব্যবস্থা। দু’দেশের সামরিক বাহিনীর বিশিষ্ট অতিথিরা এই মহড়া প্রত্যক্ষ করেন । মহড়াটির পর্যালোচনা করেন ভারতীয় সেনাবাহিনীর উত্তর ভারত এলাকার প্রধান মেজর জেনারেল কবিন্দ্র সিং। কাজাখস্তানের প্রতিনিধিত্ব করেন সেদেশের সামরিক বাহিনীর প্রধান মেজর জেনারেল দৌলত ওসপানাভ।


    এই সামরিক মহড়া দু’দেশের সেনাবাহিনীর মধ্যে সংযোগ আরও নিবিড় করবে। দু’দেশের সেনাবাহিনীর প্রতিনিধিরা নিজের দেশের ‘বেস্ট প্র্যাক্টিস’গুলি নিজেদের মধ্যে আদান-প্রদান করেন, যাতে পার্বত্য এলাকা ও জঙ্গলে সন্ত্রাসবাদী কার্যকলাপের সঠিক মোকাবিলা করা যায়।


    CG/SSS/SB

    
    
    (Release ID: 1588185) Visitor Counter : 7
    
    
      Read this release in: English