      প্রধানমন্ত্রীরদপ্তর

      প্রধানমন্ত্রীর সঙ্গে জেপি মর্গান ইন্টারন্যাশনাল কাউন্সিলের সাক্ষাৎ
      Posted On: 23 OCT 2019 12:51PM by PIB Kolkata


    নয়াদিল্লি, ২২ অক্টোবর, ২০১৯


    প্রধানমন্ত্রী শ্রী নরেন্দ্র মোদীর সঙ্গে মঙ্গলবার নতুন দিল্লিতে জেপি মর্গান ইন্টারন্যাশনাল কাউন্সিলের প্রতিনিধিরা সাক্ষাৎ করেন। ভারতে এই প্রথমবার কাউন্সিলের প্রতিনিধিদের সঙ্গে প্রধানমন্ত্রীর এ ধরনের সাক্ষাৎ হ’ল।


    এই কাউন্সিলের প্রতিনিধি হিসাবে ছিলেন প্রাক্তন ব্রিটিশ প্রধানমন্ত্রী টনি ব্লেয়ার, অস্ট্রেলিয়ার প্রাক্তন প্রধানমন্ত্রী জন হাওয়ার্ড, প্রাক্তন মারকিন বিদেশ সচিব হেনরি কিসিঙ্গার ও কন্ডোলেজা রাইস, প্রাক্তন মার্কিন প্রতিরক্ষা সচিব রবার্ট গেটস্‌ - এর মতো বিশ্ব নেতৃবৃন্দ সহ বাণিজ্য তথা অর্থ জগতের সঙ্গে যুক্ত জেমি ডায়মন এবং রতন টাটার মতো ব্যক্তিত্বরা। এছাড়াও, নেসলে, আলিবাবা, আলফা, ইবারডোলা, ক্র্যাফট্‌ হেন্‌জ – এর মতো বিশ্বখ্যাত সংস্থার কর্তাব্যক্তিরা প্রতিনিধি দলে ছিলেন।


    প্রতিনিধি দলকে স্বাগত জানিয়ে ভারতকে ২০২৪ সালের মধ্যে ৫ লক্ষ কোটি মার্কিন ডলারের অর্থনীতিতে পরিণত করার পরিকল্পনা সম্পর্কে প্রধানমন্ত্রী আলোচনা করেন। প্রধানমন্ত্রী আরও জানান, বিশ্বমানের পরিকাঠামো গড়ে তোলা সহ সুলভ স্বাস্থ্য পরিষেবার মানোন্নয়ন এবং গুণগতমানের শিক্ষা ব্যবস্থার মতো বিষয়গুলিকে সরকার অগ্রাধিকার দিচ্ছে।


    নীতি প্রণয়নের ক্ষেত্রে সাধারণ মানুষের অংশগ্রহণের দিকটি সর্বদাই সরকারের কাছে প্রধান্য পেয়েছে। বৈদেশিক নীতির ক্ষেত্রেও ভারত তার কৌশলগত অংশীদার ও ঘনিষ্ঠ প্রতিবেশীদের সঙ্গে নিয়ে একযোগে এক অবাধ ও সুসামঞ্জস্যপূর্ণ বহুপাক্ষিক বিশ্ব-ব্যবস্থা গড়ে তোলার লক্ষ্যে কাজ করে যেতে চায় বলেও প্রধানমন্ত্রী প্রতিনিধি দলকে জানান।


    CG/BD/SB

    
    
    (Release ID: 1588807) Visitor Counter : 5
    
    
      Read this release in: English