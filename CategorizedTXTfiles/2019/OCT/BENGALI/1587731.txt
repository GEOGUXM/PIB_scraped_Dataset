      শিল্পওবাণিজ্যমন্ত্রক

      থাইল্যান্ডে আয়োজিত নবম আঞ্চলিক সবাঙ্গিন অর্থনৈতিক অংশীদারিত্ব আন্তঃ মন্ত্রী পর্যায়ের অধিবেশনে যোগ দেবেন পীযুষ গোয়েল
      Posted On: 10 OCT 2019 5:35PM by PIB Kolkata


    নয়াদিল্লি, ১০ অক্টোবর , ২০১৯


    থাইল্যান্ডের ব্যাঙ্ককে আগামী ১১ ও ১২ই অক্টোবর নবম আঞ্চলিক সবাঙ্গিন অর্থনৈতিক অংশীদারিত্ব আন্তঃ মন্ত্রী পর্যায়ের অধিবেশনের আয়োজন করা হয়েছে। এই অধিবেশনে যোগ দেবেন কেন্দ্রীয় বাণিজ্য ও শিল্পমন্ত্রী পীযুষ গোয়েল। ব্যাঙ্ককে চলতি বছরে ৪ঠা নভেম্বর থার্ড লিডার সামিটের আয়োজন করা হয়েছে। তার আগে এটি শেষ মন্ত্রী পর্যায়ের বৈঠক অনুষ্ঠিত হতে চলেছে। প্রধানমন্ত্রী নরেন্দ্র মোদী ব্যাঙ্ককে থার্ড লিডার সামিটে অংশ নিতে পারেন। এই নবম আঞ্চলিক সর্বাঙ্গিন অর্থনৈতিক অংশীদারিত্ব আন্তঃ মন্ত্রী পর্যায়ের অধিবেশনের শেষ বেশকিছু গুরুত্বপূর্ণ সিদ্ধান্ত নেওয়া হতে পারে।


    ভিয়েতনামে এ বছরে ১৯ থেকে ২৭ সেপ্টেম্বর আঞ্চলিক সর্বাঙ্গিন অর্থনৈতিক অংশিদারিত্বের ২৮তম রাউন্ডে বেশ কিছু বিষয় নিয়ে আলোচনা হয়। এই রাউন্ডে অংশগ্রহণকারী বাণিজ্যিক আলোচনা কমিটির শীর্ষ আধিকারিকরা বাণিজ্য পরিষেবা, বিনিয়োগ, ইলেকট্রনিক কমার্স এবং বাণিজ্যের বিভিন্ন নিয়ম-কানুন নিয়ে আলোচনা করেন এবং এবিষয়ে গুরুত্বপূর্ণ সিদ্ধান্ত গ্রহণ করেন।


    ব্যাঙ্ককে অক্টোবরে আয়োজিত এই মন্ত্রীপর্যায়ের বৈঠকে ৪ঠা নভেম্বর থার্ড লিডার সামিটের প্রস্তুতি নিয়ে আলোচনা হবে। কেন্দ্রীয় বাণিজ্য ও শিল্পমন্ত্রী পীযূষ গোয়েল এই অধিবেশনে যোগ দেওয়ার পাশাপাশি জাপান, সিঙ্গাপুর, চীন, অস্ট্রেলিয়া এবং নিউজিল্যান্ডের বাণিজ্য মন্ত্রীদের সঙ্গে দ্বিপাক্ষিক বৈঠক করবেন। এর একইসঙ্গে তিনি ভারতের শিল্পক্ষেত্রে বিনিয়োগের বিষয় নিয়েও আলোচনা করবেন। এছাড়াও তিনি একাধিক আন্তঃ মন্ত্রীপর্যায়ের বৈঠকে সভাপতিত্ব করবেন। বিভিন্ন দেশের মন্ত্রী এবং তাঁদের আধিকারিকদের সঙ্গেও বৈঠকের কর্মসূচি রয়েছে শ্রী গোয়েলের।


    উল্লেখ্য, ২০১৩ সালের আগেই আঞ্চলিক সবাঙ্গিন অর্থনৈতিক অংশীদারিত্ব বিষয়ে আলোচনা শুরু হয়। এর মূল উদ্দেশ্যই হল আশিয়ান এবং আশিয়ানের সঙ্গে মুক্ত বাণিজ্য চুক্তিবদ্ধ দেশগুলির মধ্যে অর্থনৈতিক বিষয়ে আলোচনা চালিয়ে যাওয়া।


    CG/SS/NS

    
    
    (Release ID: 1587731) Visitor Counter : 7
    
    
      Read this release in: English