      যোগাযোগওতথ্যপ্রযুক্তিমন্ত্রক

      কলকাতায় জাতীয় ডাক সপ্তাহ উদযাপন
      Posted On: 15 OCT 2019 6:25PM by PIB Kolkata


    কলকাতা, ১৫ অক্টোবর, ২০১৯


    চিঠি লিখে তথ্য আদান-প্রদান এবং ডাক নীতি গড়ে তোলার লক্ষ্যে ১৮৭৪ সালে ৯ই অক্টোবর সুইৎজারল্যান্ডের বের্ন শহরে প্রতিষ্ঠিত হয়েছিল বিশ্ব ডাক সংস্হা। এরপর ১৯৬৯ সালে জাপানে টোকিও শহরে বিশ্ব ডাক সংস্হার সম্মেলনে সংস্হার প্রতিষ্ঠার দিনটির স্মরণে রেখে ৯ই অক্টোবর বিশ্ব ডাক দিবস হিসেবে পালনের সিদ্ধান্ত নেওয়া হয়। তারপর থেকে প্রতি বছর এই দিনটি বিশ্ব ডাক দিবস পালিত হয়ে আসছে। এ বছর তার ৫০তম বর্ষ উদযাপিত হচ্ছে। ভারতীয় ডাক বিভাগ ৯ই অক্টোবর থেকে ১৫ই অক্টোবর পর্যন্ত জাতীয় ডাক সপ্তাহ উদযাপন করে থাকে। এরই অঙ্গ হিসেবে পশ্চিমবঙ্গেও যথাযথভাবে উদযাপিত হল জাতীয় ডাক সপ্তাহ সমাপ্তি অনুষ্ঠান। গত কয়েক দশকে ডাক বিভাগের সঙ্গে যুক্ত কর্মীদের কর্মকান্ডের স্মরণে রেখে নানা অনুষ্ঠানের আয়োজন করা হয়। এই উপলক্ষ্যে রোটারী সদনে ডাক বিভাগের পশ্চিমবঙ্গ সার্কেলের পক্ষ থেকে এক বিশেষ অনুষ্ঠানের আয়োজন করা হয়। অনুষ্ঠানে মুখ্য অতিথি হিসেবে উপস্হিত ছিলেন বিশিষ্ট সাহিত্যিক শীর্ষেন্দু মুখোপাধ্যায়। দীনবন্ধু মিত্র, অমিয় ভূষণ মজুমদার এবং শক্তিপদ রাজগুরুর ওপর তিনটি স্মারক ডাক টিকিট প্রকাশ করা হয়। ২০১৮-২০১৯ অর্থবর্ষ ডাক পরিষেবা ক্ষেত্রে অসামান্য অবদানের জন্য ১২ জন ডাক কর্মীকে ‘ ডাক সেবা ’ পুরস্কার এবং শ্রী মনীষ টীকাদার এবং শ্রী সৌরভ পাত্রকে ‘ মেঘদূত ’ পুরস্কার প্রদান করা হয়।


    CG/SS/NS

    
    
    (Release ID: 1588227) Visitor Counter : 4