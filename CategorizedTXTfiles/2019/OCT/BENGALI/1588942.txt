      প্রতিরক্ষামন্ত্রক

      সামুদ্রিক নিরাপত্তায় নৌ-বাহিনীর দেশীয় প্রযুক্তির ব্যবহারের প্রশংসা করলেন প্রতিরক্ষা মন্ত্রী শ্রী রাজনাথ সিং
      Posted On: 23 OCT 2019 6:54PM by PIB Kolkata


    নয়াদিল্লি, ২৩ অক্টোবর, ২০১৯


    প্রতিরক্ষা মন্ত্রী শ্রী রাজনাথ সিং নতুন দিল্লিতে মঙ্গলবার নৌ - বাহিনীর কমান্ডারদের সম্মেলনে অংশগ্রহণ করে সন্তোষ প্রকাশ করেন। শ্রী সিং বলেন , তথ্য ব্যবস্থাপনা এবং পর্যালোচনা কেন্দ্র ( আইএমএসি ) সহ বিভিন্ন রণতরী , সাবমেরিন ঘুরে দেখে তিনি নিশ্চিত হয়েছেন যে , দেশের সামুদ্রিক ব্যবসা - বাণিজ্যের নিরাপত্তায় নৌ - বাহিনী যথেষ্ট সক্ষম।


    ২০২৫ সালের মধ্যে ভারতীয় অর্থনীতি ৫ লক্ষ কোটি মার্কিন ডলারের সমতুল অর্থনীতিতে পৌঁছনোর লক্ষ্যে সমুদ্রপথ নিরাপদ থাকা বাঞ্ছনীয়। গত মে – জুন মাসে ওমান উপসাগরে তেলের ট্যাঙ্কারগুলির ওপর হামলা মোকাবিলায় ভারতীয় নৌ - বাহিনী ‘ অপারেশন সংকল্প ’ অভিযানের তিনি প্রশংসা করেন। এর মাধ্যমে ভারতের গুরুত্বপূর্ণ জাতীয় স্বার্থ রক্ষিত হয়েছে। ২৬ / ১১ মুম্বাই জঙ্গী হামলার পর আমাদের উপকূলীয় অঞ্চলের নিরাপত্তা রক্ষায় নৌ - বাহিনী সদা - সতর্ক। উপকূলীয় অঞ্চলের নিরাপত্তার ক্ষেত্রে সংশ্লিষ্ট সকলের সঙ্গে একযোগে কাজ করার জন্য প্রতিরক্ষা মন্ত্রী নৌ - বাহিনীর কমান্ডারদের আহ্বান জানান। ২০০৮ সাল থেকে এডেন উপসাগরে জলদস্যু হামলা ঠেকাতে নৌ - বাহিনী টহল দিয়ে আসছে। এর ফলে , আমাদের সামুদ্রিক ব্যবসা - বাণিজ্যের স্বার্থ সুরক্ষিত হচ্ছে। শ্রী সিং বলেন , যুদ্ধের সময় অথবা শান্তির পরিস্থিতিতে দেশের মধ্যে এবং সমগ্র ভারত মহাসাগরীয় অঞ্চলে বিভিন্ন বিপর্যয়ে ত্রাণ ও উদ্ধার কার্যে নৌ - বাহিনী সফলভাবে নানা মানবিক উদ্যোগ গ্রহণ করেছে।


    সরকারের মেক ইন ইন্ডিয়া কর্মসূচিকে বাস্তবায়নের লক্ষ্যে নৌ - বাহিনী সামুদ্রিক পরিকাঠামো উন্নয়নে দেশীয় প্রযুক্তি ব্যবহারের ওপর গুরুত্ব আরোপ করেছে। এই প্রসঙ্গে তিনি গত মাসে মুম্বাইয়ে বিমান পরিবহণে সক্ষম ড্রাইডক উদ্বোধনের প্রসঙ্গ উত্থাপন করেন। এছাড়া , গত মাসে আইএনএস খান্দেরী রণতরী জলে ভাসানো হয়। এই রণতরীটিতে দেশীয় প্রযুক্তি ব্যবহার করা হয়েছে। প্রধানমন্ত্রী শ্রী নরেন্দ্র মোদী চিফ অফ ডিফেন্স স্টাফ পদ সৃষ্টির ঘোষণাকে প্রতিরক্ষা মন্ত্রী গুরুত্বপূর্ণ বলে মনে করেন। এর মাধ্যমে তিন বাহিনীর সমন্বয় বৃদ্ধি পাবে। এই অনুষ্ঠানে নৌ - বাহিনীর প্রধান অ্যাডমিরাল করমবীর সিং , প্রতিরক্ষা সচিব ডঃ অজয় কুমার , প্রতিরক্ষা দপ্তরের গবেষণা ও উন্নয়ন শাখার সচিব এবং ডিআরডিও - র চেয়ারম্যান ডঃ জি সতীশ রেড্ডি সহ প্রতিরক্ষা দপ্তরের প্রবীণ আধিকারিকরাও উপস্থিত ছিলেন।


    CG/CB/SB

    
    
    (Release ID: 1588942) Visitor Counter : 3
    
    
      Read this release in: English