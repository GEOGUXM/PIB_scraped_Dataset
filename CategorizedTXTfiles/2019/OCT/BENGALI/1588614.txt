      নতুনওপুনর্নবীকরণযোগ্যজ্বালানিমন্ত্রক

      দেশীয় প্রযুক্তিতে নির্মিত সৌরবিদ্যুৎ উৎপাদনকারী সেল সম্পর্কে পুনর্নবীকরণযোগ্য শক্তি মন্ত্রকের ব্যাখ্যা
      Posted On: 21 OCT 2019 4:33PM by PIB Kolkata


    নয়াদিল্লি, ২১ অক্টোবর, ২০১৯


    দেশীয় প্রযুক্তিতে নির্মিত সৌরবিদ্যুৎ উৎপাদনকারী সেল সম্পর্কে কেন্দ্রীয় নতুন ও পুনর্নবীকরণযোগ্য শক্তি মন্ত্রক ব্যাখ্যা জারি করেছে। মনে করা হচ্ছে, মন্ত্রকের এই উদ্যোগের ফলে সৌরবিদ্যুৎ উৎপাদনকারী দেশীয় প্রযুক্তিতে নির্মিত সেলের উৎপাদন বাড়বে।


    উল্লেখ করা যেতে পারে, মন্ত্রক ‘কুসুম’-এর মতো একাধিক ফ্ল্যাগশিপ কর্মসূচি রূপায়ণ করছে। উদ্দেশ্য, দেশীয় প্রযুক্তিতে তৈরি সৌরবিদ্যুৎ উৎপাদনকারী সেলের ব্যবহার বাধ্যতামূলক করা। মন্ত্রকের নজরে এসেছে যে কিছু উৎপাদক সংস্থা সেমি-প্রোসেস্‌ড সৌরবিদ্যুৎ উৎপাদনকারী সেল আমদানি করে এ ধরনের সেল নির্মাণে চূড়ান্ত রূপ দিয়েছে। এর ফলে, দেশের মূল্য ব্যবস্থার ক্ষেত্রে এর প্রভাব পড়েছে।


    মন্ত্রকের পক্ষ থেকে স্পষ্ট জানানো হয়েছে যে যদি সৌরবিদ্যুৎ উৎপাদনকারী ডিফিউজড সিলিকন ওয়েফার (সাধারণত ‘ব্লু ওয়েফার’ নামে পরিচিত) আমদানি করা হয় এবং তা যদি সৌরবিদ্যুৎ উৎপাদনকারী সেল উৎপাদনের ক্ষেত্রে কাঁচামাল হিসেবে ব্যবহার করা হয়, তাহলে এ জাতীয় সৌরবিদ্যুৎ উৎপাদনকারী সেল দেশীয় প্রযুক্তিতে নির্মিত বলে গণ্য হবে না। সৌরবিদ্যুৎ উৎপাদনকারী সেলকে তখনই দেশীয় প্রযুক্তিতে নির্মিত উপকরণ হিসেবে গণ্য করা হবে যখন আনডিফিউজড সিলিকন ওয়েফার (সাধারণত ‘ব্ল্যাক ওয়েফার’ নামে পরিচিত) কাজে লাগিয়ে এই ধরনের সেল ভারতেই নির্মাণ করা হবে।


    মন্ত্রকের এই সিদ্ধান্তের ফলে ভারতে এক মজবুত সৌরবিদ্যুৎ উৎপাদনের সরঞ্জাম নির্মাণের ভিত্তি গড়ে উঠবে।


    ঐ ব্যাখ্যায় আরও বলা হয়েছে, মন্ত্রকের পক্ষ থেকে যে সমস্ত কর্মসূচি বা প্রকল্প রূপায়ণ করা হচ্ছে, তাতে দেশীয় প্রযুক্তিতে নির্মিত সৌরবিদ্যুৎ সেলের ব্যবহার বাধ্যতামূলক। ভারতের সৌরবিদ্যুৎ নিগম লিমিটেডের পক্ষ থেকে উৎপাদন-ভিত্তিক বিদ্যুৎ ক্রয় চুক্তির ক্ষেত্রেও সৌরবিদ্যুৎ সেলে দেশীয় প্রযুক্তির ব্যবহারে গুরুত্ব দেওয়া হয়।


    সৌরবিদ্যুৎ উৎপাদনকারী সেলকে তখনই দেশীয় প্রযুক্তিতে নির্মিত উপকরণ হিসেবে গণ্য করা হবে যখন সিলিকন ওয়েফার (সাধারণত ‘ব্ল্যাক ওয়েফার’ নামে পরিচিত) কাজে লাগিয়ে এই ধরনের সেল ভারতেই নির্মাণ করা হবে। সৌরবিদ্যুৎ উৎপাদনকারী সেল নির্মাণে প্রয়োজনীয় যাবতীয় পদক্ষেপ ভারতে গ্রহণ করা হয়েছে।


    যদি সৌরবিদ্যুৎ উৎপাদনকারী সিলিকন ওয়েফার (সাধারণত ‘ব্লু ওয়েফার’ নামে পরিচিত) আমদানি করা হয় এবং আমদানিকৃত এ ধরনের সামগ্রীকে যদি সৌরবিদ্যুৎ উৎপাদনকারী সেল উৎপাদনের ক্ষেত্রে কাঁচামাল হিসেবে ব্যবহার করা হয়, তাহলে এ জাতীয় সৌরবিদ্যুৎ উৎপাদনকারী সেল দেশীয় প্রযুক্তিতে নির্মিত বলে গণ্য হবে না। উল্লেখ করা যেতে পারে, মন্ত্রকের সমস্ত কর্মসূচি বা প্রকল্পে দেশীয় প্রযুক্তিতে নির্মিত সৌরবিদ্যুৎ সেলের ব্যবহারের কথা বাধ্যতামূলক করা হয়েছে।


    ভারতের সৌরবিদ্যুৎ নিগম লিমিটেডের উৎপাদন-ভিত্তিক বিদ্যুৎ ক্রয় চুক্তির আওতায় সৌরবিদ্যুৎ উৎপাদনকারী সেল তৈরির ব্যবস্থা গড়ে তুলতে হবে। এছাড়াও, এ ধরনের সেল নির্মাণে আনডিফিউজড ওয়েফার (সাধারণত ‘ব্ল্যাক ওয়েফার’ নামে পরিচিত) ব্যবহার করা বাধ্যতামূলক।


    CG/BD/DM

    
    
    (Release ID: 1588614) Visitor Counter : 30
    
    
      Read this release in: English