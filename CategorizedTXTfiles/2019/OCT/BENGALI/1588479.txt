      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং-এর সৈনিক স্কুলে মেয়েদের পড়ার অনুমোদন
      Posted On: 18 OCT 2019 5:58PM by PIB Kolkata


    নয়াদিল্লি, ১৮ অক্টোবর, ২০১৯


    সৈনিক স্কুলে মেয়েদের পড়ানোর একটি প্রস্তাব প্রতিরক্ষা মন্ত্রী শ্রী রাজনাথ সিং অনুমোদন করেছেন। ২০২১-২২ শিক্ষাবর্ষ থেকে পর্যায়ক্রমে এই সিদ্ধান্ত কার্যকর হবে। মিজোরামের ছিংছিপ সৈনিক বিদ্যালয়ে দু’বছর আগে মেয়েদের পড়ানোর সুযোগ সংক্রান্ত প্রতিরক্ষা মন্ত্রকের একটি পাইলট প্রোজেক্ট সফল হওয়ায় এই সিদ্ধান্ত নেওয়া হয়।


    এই সিদ্ধান্ত সঠিকভাবে রূপায়ণের জন্য প্রতিরক্ষা মন্ত্রী সংশ্লিষ্ট কর্তৃপক্ষকে সৈনিক স্কুলগুলিতে প্রয়োজনীয় পরিকাঠামো গড়ে তুলতে এবং মহিলা কর্মী নিয়োগের জন্য নির্দেশ দিয়েছেন।


    প্রধানমন্ত্রী শ্রী নরেন্দ্র মোদীর ‘বেটি বাঁচাও বেটি পড়াও’ কর্মসূচির অঙ্গ হিসেবে এবং সেনাবাহিনীতে মহিলাদের আরও বেশি করে অংশগ্রহণ ও লিঙ্গ সমতা আনার লক্ষ্যে সরকারের এই সিদ্ধান্ত সহায়ক হবে।


    CG/CB/DM

    
    
    (Release ID: 1588479) Visitor Counter : 8
    
    
      Read this release in: English