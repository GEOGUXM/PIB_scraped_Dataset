      রেলমন্ত্রক

      নির্ধারিত সংরক্ষিত আসনেই দিব্যাঙ্গজনদের নিয়োগ করা হবে - ভারতীয় রেল
      Posted On: 28 OCT 2019 6:22PM by PIB Kolkata


    নয়াদিল্লি, ২৮ অক্টোবর, ২০১৯


    ভারতীয় রেলে লেভেল-১ নিয়োগের ক্ষেত্রে পার্সন্স উইথ বেঞ্চমার্ক ডিসেবিলিটিজ (পিডব্লিউবিডি)-এর সংরক্ষিত আসনে সঠিকভাবে নিয়োগ না হওয়ার অভিযোগে দিব্যাঙ্গজনরা গত ২৩শে অক্টোবর থেকে দিল্লির মান্ডি হাউজের সামনে বিক্ষোভ দেখাচ্ছেন।


    এর পরিপ্রেক্ষিতে ভারতীয় রেল জানিয়েছে তাঁদের নির্ধারিত সংরক্ষিত আসনেই দিব্যাঙ্গজনদের নিয়োগ করা হবে। দিব্যাঙ্গজনদের জন্য সংরক্ষিত আসনে অন্য কোন ব্যক্তিদের নিয়োগ করা হবে না। প্রত্যেকটি রেলের আঞ্চলিক কার্যালয়ের ওয়েবসাইটে ক্যাটেগরি-ভিত্তিক কোয়ালিফাইং/কাট-অফ নম্বর তুলে ধরা হবে। যে সমস্ত দিব্যাঙ্গজন মেধার ভিত্তিতে পরীক্ষায় উত্তীর্ণ হয়েছেন, তাঁদেরকে নিয়োগ করা হবে। উল্লেখ্য, ২০১৮ সালের ফেব্রুয়ারিতে ভারতীয় রেল বিভিন্ন শূন্য পদে ৬৩ হাজার কর্মী নিয়োগের জন্য বিজ্ঞপ্তি দিয়েছিল। সেই বিজ্ঞপ্তিতে দিব্যাঙ্গজনদের নিয়োগের বিষয়েও উল্লেখ করা ছিল। এই নিয়োগ প্রক্রিয়া চলছে। খুব শীঘ্রই পরীক্ষায় উত্তীর্ণ দিব্যাঙ্গজনেরা নিয়োগপত্র পাবেন বলেও জানিয়েছে রেল দপ্তর।


    CG/SS/DM

    
    
    (Release ID: 1589401) Visitor Counter : 7
    
    
      Read this release in: English