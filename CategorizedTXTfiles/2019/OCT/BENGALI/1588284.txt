      আদিবাসীবিষয়কমন্ত্রক

      আদিবাসি অধ্যুষিত এলাকার যুবতীদের ডিজিটাল দক্ষতা প্রশিক্ষণ প্রদান
      Posted On: 16 OCT 2019 5:39PM by PIB Kolkata


    নয়াদিল্লি, ১৬ অক্টোবর , ২০১৯


    দেশের আদিবাসি অধ্যুষিত এলাকায় যুবতীদের ডিজিটাল দক্ষতা প্রশিক্ষণ প্রদানের উদ্দেশে আদিবাসি উন্নয়ন মন্ত্রক, নীতি আয়োগ এবং ফেসবুকের সাহায্যে দ্বিতীয় পর্যায়ের ‘ গোয়িং অনলাইন অ্যাজ লিডার ’ (গোল) অর্থাৎ অনলাইন স্তরে নেতৃত্ব প্রদান কর্মসূচির সূচনা করেছে। এর ফলে আদিবাসি অধ্যুষিত এলাকার মহিলারা গ্রামীণ স্তরে ডিজিটালি দক্ষ হয়ে উঠবে এবং তাদের সম্প্রদায়কে নেতৃত্ব দিতে পারবে। কেন্দ্রীয় আদিবাসি উন্নয়ন মন্ত্রী শ্রী অর্জুন মুন্ডা নতুন দিল্লীতে বুধবার এই কর্মসূচির সূচনা করেন। এই কর্মসূচির মাধ্যমে আদিবাসি এলাকার যুবতীরা ব্যবসা, ফ্যাশন, শিল্পকলা ক্ষেত্রে ডিজিটালি দক্ষ হয়ে উঠবে। এ বছর মার্চ মাসে প্রথম কর্মসূচিতে যাঁরা প্রশিক্ষণ নিয়েছেন তারাও এখানে প্রশিক্ষক হিসেবে কাজ করবেন। এই পর্যায়ে দেশের আদিবাসি প্রধান জেলাগুলি থেকে ৫ হাজার যুবতীকে প্রশিক্ষণ দেওয়া হবে। অনুষ্ঠানে কেন্দ্রীয় মন্ত্রী বলে, এই কর্মসূচির মাধ্যমে আদিবাসি মহিলাদের সামাজিক ও অর্থনৈতিকভাবে স্বাবলম্বী করে তোলা সম্ভব হবে। একইসঙ্গে তাঁরা ডিজিটাল ক্ষেত্রে প্রযুক্তিগত প্রশিক্ষণও নিতে পারবেন। ইতিমধ্যেই পশ্চিমবঙ্গ, ঝাড়খন্ড, মহারাষ্ট্র থেকে ১২৫ জন যুবতী এই কর্মসূচিতে নাম নথিভূক্ত করেছেন। অনুষ্ঠানে উপস্হিত ছিলেন নীতি আয়োগের মহিলা উদ্যোগপতি ক্ষেত্রের ডাটা ম্যানেজমেন্ট অ্যান্ড অ্যানালিসিস বিভাগের প্রধান উপদেষ্টা শ্রী আন্না রায়, ভারতে ফেসবুকে লিডারশিপ টিমের সদস্য অজিত মোহন সহ অন্যান্য বহু বিশিষ্ট ব্যক্তি।


    CG/SS/NS

    
    
    (Release ID: 1588284) Visitor Counter : 3
    
    
      Read this release in: English