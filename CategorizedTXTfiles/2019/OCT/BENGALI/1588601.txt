      রাষ্ট্রপতিরসচিবালয়

      ফিলিপিন্সে বসবাসরত ভারতীয় সম্প্রদায়ের উদ্দেশ্যে রাষ্ট্রপতির ভাষণ ; উদ্ভাবন, বিনিয়োগ, গবেষণা এবং শিক্ষা ক্ষেত্রে ভারতে সৃষ্ট সুযোগ সদ্ব্যবহারের আহ্বান
      Posted On: 21 OCT 2019 2:58PM by PIB Kolkata


    নয়াদিল্লি, ২১ অক্টোবর , ২০১৯


    রাষ্ট্রপতি শ্রী রামনাথ কোবিন্দ রবিবার ফিলিপিন্সের ম্যানিলায় ভারতীয় সম্প্রদায়ের উদ্দেশ্যে ভাষণ দেন। ফিলিপিন্সে নিযুক্ত ভারতের রাষ্ট্রদূত শ্রী জয়দীপ মজুমদার ভারতীয় সম্প্রদায়ের এই অনুষ্ঠানটির আয়োজন করেন।


    ফিলিপিন্সে বসবাসরত ভারতীয় সম্প্রদায়ের উদ্দেশ্যে তাঁর ভাষণে রাষ্ট্রপতি বলেন, দীর্ঘদিন ধরে দুটি দেশের মধ্যে বন্ধুত্বপূর্ণ সম্পর্ক রয়েছে। বিগত কয়েক বছর ধরে ফিলিপিন্সে বসবাসরত ভারতীয়দের সংখ্যা বৃদ্ধি পাচ্ছে। এঁরা প্রত্যেকেই ফিলিপিন্সের সমাজ এবং অর্থনীতিতে উল্লেখযোগ্য অবদান রেখে চলেছেন।


    রাষ্ট্রপতি বলেন, নতুন ভারত গঠনের ক্ষেত্রে প্রবাসী ভারতীয়দের সমর্থন অত্যন্ত প্রয়োজন। তিনি উদ্ভাবন, বিনিয়োগ, গবেষণা এবং শিক্ষার মতো ক্ষেত্রে ভারতে সৃষ্ট সুযোগগুলি গ্রহণ করার আহ্বান জানান। শ্রী কোবিন্দ, মেক ইন ইন্ডিয়া, ডিজিটাল ইন্ডিয়া, স্কিল ইন্ডিয়া, গঙ্গা পুনরুজ্জীবন প্রকল্প, স্বচ্ছ ভারত মিশন, স্মার্ট সিটি, জল জীবন মিশনের মতো প্রকল্পগুলিতে প্রবাসীদের অংশগ্রহণের পরামর্শ দেন।


    রাষ্ট্রপতি বলেন, ফিলিপিন্সে বর্তমানে যেসমস্ত ভারতীয় সংস্হাগুলি রয়েছে, তাদের উপস্হিতি আরও বেশি করে অনুভূত হচ্ছে। এছাড়া ঐদেশে ভারতীয় বিনিয়োগও বৃদ্ধি পাচ্ছে। বর্তমানে ভারত-ফিলিপিন্স দ্বিপাক্ষিক বাণিজ্যের পরিমাণ বৃদ্ধি পেয়ে হয়েছে ২৫০ কোটি মার্কিন ডলার। যদিও এই দুই দেশের দ্রুত বিকাশশীল অর্থনীতির নিরিখে এই পরিমাণ খুবই কম। আরও অনেক ক্ষেত্রে অর্থনীতির বিকাশে সুযোগ রয়েছে। ভারতীয় সম্প্রদায়ের উদ্যোগের বিষয়ে আস্হা প্রকাশ করে রাষ্ট্রপতি বলেন, দুই দেশের সমৃদ্ধি আনার ক্ষেত্রে আরও অনেক কিছু করা যেতে পারে।


    রাষ্ট্রপতি কুইজন সিটির মিরিয়াম কলেজে মহাত্মা গান্ধীর একটি মূর্তির আবরণ উন্মোচন করেন। ওই অনুষ্ঠানে কুইজন সিটির মহানাগরিক সহ বিশিষ্ট ব্যক্তিরা উপস্হিত ছিলেন। এই উপলক্ষ্যে আয়োজিত অনুষ্ঠানে রাষ্ট্রপতি বলেন, মহাত্মা গান্ধীর এই মূর্তি ফিলিপিন্সের জনগণের জন্য ভারতীয়দের উপহার। গান্ধীজি সব সমাজ, সংস্কৃতি এবং সভ্যতাই সকলের জন্য প্রাসঙ্গিক শান্তি, সম্প্রীতি এবং স্হিতিশীল উন্নয়নের লক্ষ্যে আমাদের চলার পথের তিনি পথপ্রদর্শক।


    রাষ্ট্রপতি আজ দুই দেশ সফরের দ্বিতীয় পর্যায়ে জাপানে যাবেন।


    CG/CB/NS

    
    
    (Release ID: 1588601) Visitor Counter : 52
    
    
      Read this release in: English