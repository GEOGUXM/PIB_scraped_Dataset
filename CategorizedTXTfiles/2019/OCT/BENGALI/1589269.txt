      বিজ্ঞানওপ্রযুক্তিমন্ত্রক

      ৫-৮ নভেম্বর পর্যন্ত আয়োজিত পঞ্চম ভারত আন্তর্জাতিক বিজ্ঞান উৎসব ২০১৯এর প্রচারমূলক কর্মসূচি
      Posted On: 25 OCT 2019 6:50PM by PIB Kolkata


    কলকাতা, ২৫ অক্টোবর, ২০১৯


    কেন্দ্রীয় সরকারের বিজ্ঞান এবং প্রযুক্তি দপ্তর ও বিজ্ঞান ভারতীর যৌথ উদ্যোগে এই প্রথম কলকাতায় অনুষ্ঠিত হতে চলেছে ‘ ভারত আন্তর্জাতিক বিজ্ঞান উৎসব ’ । আগামী ৫-৮ নভেম্বর পর্যন্ত চলবে এই উৎসব। উৎসবের প্রচারাভিযান জোরদার করতে আজ দূর্গাপুর সিএসআইআর-সিএমইআরআই-এর উদ্যোগে প্রচারমূলক কর্মসূচির আয়োজন করা হয়।


    কর্মসূচির উদ্বোধন করেন জেআইএস ইন্সটিটিউট অফ অ্যাডভান্সড স্টাটিজ অ্যান্ড রিসার্চের কলকাতা শাখার অধিকর্তা অজয় কুমার রায়। উপস্হিত ছিলেন দূর্গাপুর সিএসআইআর-সিএমইআরআই-এর অধিকর্তা অধ্যাপক ডঃ হরিশ হিরানী এবং এনআইটি দূর্গাপুরের অধ্যাপক পরিমল আচার্য।


    বিজ্ঞানকে শুধু গবেষণাগারে সীমাবদ্ধ করে রাখা নয়, তার সুফল সাধারণ মানুষের কাছে পৌঁছে দেওয়া এবং বাস্তব জীবনের কিভাবে প্রতিফলন ঘটানো যায় সেদিকে লক্ষ্য রেখেই এই পঞ্চম ভারত বিজ্ঞান উৎসবের আয়োজন করা হয়েছে।


    অনুষ্ঠানে স্হানীয় কলেজ ও স্কুল থেকে ২০০রও বেশি ছাত্রছাত্রী উপস্হিত ছিল। তাদের সামনে সিএসআইআর-সিএমইআরআই-এর দেশীয় প্রযুক্তিতে তৈরি বিজ্ঞান ভিত্তিক বিভিন্ন বিষয় তুলে ধরা হয়। ছাত্রছাত্রীরা বিজ্ঞানীদের সঙ্গে আলাপচারিতায় অংশ নেয়।


    কর্মসূচির উদ্বোধনীতে সিএসআইআর-সিএমইআরআই-এর অধিকর্তা অধ্যাপক ডঃ হরিশ হিরানী বলেন, দেশীয় প্রযুক্তিকে কাজে লাগিয়ে কঠিন বর্জ্য ব্যবস্হাপনা, জল শোধন, জলের অপব্যয় রোধ ব্যবস্হাপনা ক্ষেত্রে এই সংস্হা কাজ করে চলেছে। অনুষ্ঠানে এনআইটি দূর্গাপুরের অধ্যাপক পরিমল আচার্য বলেন, ছাত্রছাত্রীদের বিজ্ঞান মনস্ক করে তুলতে এবং সাধারণ মানুষের মধ্যে বিজ্ঞান সম্পর্কে সচেতনতা গড়ে তুলতেই বিজ্ঞান উৎসবের আয়োজন করা হয়েছে।


    CG/SS/NS

    
    
    (Release ID: 1589269) Visitor Counter : 6
    
    
      Read this release in: English