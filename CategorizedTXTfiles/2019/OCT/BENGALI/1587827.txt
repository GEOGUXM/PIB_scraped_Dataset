      স্বরাষ্ট্র মন্ত্রক

      কেন্দ্রীয় তথ্য কমিশনের চর্তুদশ বার্ষিক সম্মেলনের উদ্বোধনী অধিবেশনে প্রধান অতিথি কেন্দ্রীয় স্বরাষ্ট্র মন্ত্রী
      Posted On: 11 OCT 2019 3:54PM by PIB Kolkata


    নয়াদিল্লি, ১১ অক্টোবর , ২০১৯


    নতুন দিল্লীতে আগামীকাল, ১২ই অক্টোবর কেন্দ্রীয় তথ্য কমিশনের (সিআইসি)চর্তুদশ বার্ষিক সম্মেলনের উদ্বোধনী অধিবেশনে কেন্দ্রীয় স্বরাষ্ট্র মন্ত্রী শ্রী অমিত শাহ প্রধান অতিথি হিসেবে উপস্হিত থাকবেন। উত্তর পূর্বাঞ্চলের স্বাধীন দায়িত্বপ্রাপ্ত এবং প্রধানমন্ত্রীর দপ্তর, কর্মী, জন অভিযোগ, পেনশন, আণবিক শক্তি ও মহাকাশ দপ্তরের প্রতিমন্ত্রী ডঃ জীতেন্দ্র সিং সম্মানিত অতিথি হিসেবে এই অনুষ্ঠানে উপস্হিত থাকবেন।


    সিআইসির তাদের বার্ষিক সম্মেলনের তিনটি অধিবেশনে যে বিষয়গুলি নিয়ে আলোচনা হবে সেগুলি হল-


    · গান্ধীবাদী দর্শন এবং তথ্য জানার অধিকার


    · ফলপ্রসূ প্রশাসনের গুরুত্বপর্ণ অঙ্গ হিসেবে তথ্য জানার অধিকার


    · তথ্য জানার অধিকার আইনের ভবিষ্যৎ চ্যালেঞ্জ


    গান্ধীবাদী দর্শন এবং তথ্য জানার অধিকারের ওপর শ্রী পবন কুমার ভার্মা, অধ্যাপক এন রাধাকৃষ্ণণ, অধ্যাপক অনুরাগ গঞ্জল বক্তব্য রাখবেন।


    ফলপ্রসূ প্রশাসনের গুরুত্বপর্ণ অঙ্গ হিসেবে তথ্য জানার অধিকারের বিষয় নিয়ে শ্রী ওয়াজাহাত হাবিবুল্লা, শ্রী এ এন তিওয়ারি, শ্রী শ্যামলাল যাদব তাঁদের মতামত জানাবেন। শ্রী বিমল জুলকা, অধ্যাপক পার্থ প্রতীম চক্রবর্তী, শ্রীমতি অঞ্জলি ভরদ্বাজ তথ্য জানার অধিকার আইনের ভবিষ্যৎ চ্যালেঞ্জের বিষয়ে বক্তব্য রাখবেন।


    এই বার্ষিক সম্মেলনে সমস্ত কর্মরত এবং অবসরপ্রাপ্ত মুখ্য তথ্য কমিশনার, কেন্দ্রীয় তথ্য কমিশনের তথ্য কমিশনার, রাজ্যস্তরের তথ্য কমিশনের মুখ্য তথ্য কমিশনার এবং তথ্য কমিশনার, ফার্স্ট অ্যাপেলেট অথরিটিজ এবং কেন্দ্রীয় জনসংযোগ আধিকারিকদের আমন্ত্রণ জানানো হয়েছে। সম্মেলনে তৃণমূল স্তরে কাজ করে এরকম কিছু অসরকারি সংগঠনের প্রতিনিধিদেরও আমন্ত্রণ জানানো হয়েছে।


    CG/CB/NS

    
    
    (Release ID: 1587827) Visitor Counter : 8
    
    
      Read this release in: English