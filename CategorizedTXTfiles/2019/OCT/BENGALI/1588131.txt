      প্রধানমন্ত্রীরদপ্তর

      আয়ুষ্মান ভারত কর্মসূচিতে সুফলভোগীর সংখ্যা ৫০ লক্ষের বেশি
      Posted On: 15 OCT 2019 2:21PM by PIB Kolkata


    নয়াদিল্লি, ১৫ অক্টোবর, ২০১৯


    আয়ুষ্মান ভারত কর্মসূচির আওতায় সুফলভোগীর সংখ্যা ৫০ লক্ষ অতিক্রম করার মাইল ফলক অর্জনে দেশে স্বাস্থ্য ক্ষেত্রে গৃহীত প্রয়াসগুলির প্রশংসা করেছেন প্রধানমন্ত্রী শ্রী নরেন্দ্র মোদী ।


    তিনি বলেছেন, “স্বাস্থ্যবান ভারত গঠনের যাত্রাপথে এ এক গুরুত্বপূর্ণ মাইলফলক। এই সাফল্য প্রত্যেক ভারতবাসীকে গর্বিত করবে যে, এক বছরের মধ্যেই আয়ুষ্মান ভারত কর্মসূচির মাধ্যমে ৫০ লক্ষেরও বেশি মানুষ নিখরচায় চিকিৎসা পরিষেবা পেয়ে উপকৃত হয়েছেন। আরোগ্যলাভের পাশাপাশি, এই কর্মসূচি অসংখ্য ভারতীয়র ক্ষমতায়নে সহায়ক হচ্ছে”।


    আজ থেকে ঠিক এক বছর আগে ২০১৮’তে বিশ্বের সর্ববৃহৎ স্বাস্থ্য বিমা কর্মসূচি ‘আয়ুষ্মান ভারত’ – এর সূচনা হয়। উদ্দেশ্য, দেশে ১০ কোটি ৭৪ লক্ষ দরিদ্র মানুষের কাছে সহজে চিকিৎসা পরিষেবা পৌঁছে দেওয়া।


    আয়ুষ্মান ভারত প্রধানমন্ত্রী জন আরোগ্য যোজনার (পিএম – জেএওয়াই) আওতায় নথিভুক্ত হাসপাতালের সংখ্যা ১৬ হাজার ৮৫। এমনকি, এই কর্মসূচিতে ১০ কোটিরও বেশি ই-কার্ড বন্টন করা হয়েছে।


    আয়ুষ্মান ভারত কর্মসূচির অধীনে সারা দেশে প্রায় ১৭ হাজার ১৫০টি স্বাস্থ্য ও রোগী কল্যাণ কেন্দ্র থেকে পরিষেবা পাওয়া যাচ্ছে।


    CG/BD/SB

    
    
    (Release ID: 1588131) Visitor Counter : 10
    
    
      Read this release in: English