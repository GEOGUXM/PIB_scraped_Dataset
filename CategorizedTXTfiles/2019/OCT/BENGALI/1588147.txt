      অর্থমন্ত্রক

      কেন্দ্রীয় প্রত্যক্ষ কর পর্ষদ এবং শুল্ক দপ্তর বিনিয়োগ বৃদ্ধি এবং ‘মেক ইন ইন্ডিয়া’ কর্মসূচির সহায়তার লক্ষ্যে আকর্ষণীয় প্রকল্পের সূচনা করেছে
      Posted On: 15 OCT 2019 4:09PM by PIB Kolkata


    নয়াদিল্লি, ১৫ অক্টোবর, ২০১৯


    কেন্দ্রীয় প্রত্যক্ষ কর পর্ষদ এবং শুল্ক দপ্তর ভারতের উৎপাদন ক্ষেত্রে আকর্ষণীয় বিনিয়োগ এবং ‘মেক ইন ইন্ডিয়া’ কর্মসূচির সহায়তার লক্ষ্যে একটি প্রকল্পের সূচনা করেছে। এই প্রকল্পটি অত্যাধুনিক, স্বচ্ছ এবং সহজ। এর মাধ্যমে খুব সহজেই আইসিটি-ভিত্তিক তথ্য সংরক্ষণ করে রাখা যাবে। এই প্রকল্পে এক জায়গাতে আবেদন করলেই প্রয়োজনীয় অনুমোদন পাওয়া যাবে। শুল্ক দপ্তরের আধিকারিকরা এই জায়গা থেকেই ছাড়পত্র দিতে পারেন এবং সমগ্র প্রক্রিয়াটি দেখভাল করতে পারবেন। এক্ষেত্রে কোন ভৌগলিক সীমাবদ্ধতা থাকছে না। একটি ডিজিটাল অ্যাকাউন্টের মাধ্যমেই খুব সহজেই ব্যবসা করা সম্ভব হবে। কেন্দ্রীয় প্রত্যক্ষ কর পর্ষদ ‘ইনভেস্ট ইন্ডিয়া’র সঙ্গে যৌথভাবে এই প্রকল্পটি চালু করেছে যাতে বিনিয়োগকারীরা খুব সহজেই দেশে বিনিয়োগ করতে পারে। এর ফলে, ‘মেক ইন ইন্ডিয়া’ কর্মসূচিতে গতি আসবে, রপ্তানি বৃদ্ধি পাবে, বৈদ্যুতিন সরঞ্জাম উৎপাদন, সারানো ও তা নতুনভাবে ব্যবহারোপযোগী করে তোলা সম্ভব হবে। https://www.investindia.gov.in/bonded-manufacturing - এই ওয়েবসাইটে বিস্তারিত তথ্য পাওয়া যাবে।


    CG/SS/DM

    
    
    (Release ID: 1588147) Visitor Counter : 8
    
    
      Read this release in: English