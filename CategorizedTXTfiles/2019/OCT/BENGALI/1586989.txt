      তথ্যওসম্প্রচারমন্ত্রক

      মহাত্মা গান্ধীর সার্ধ জন্মশতবার্ষিকী উদযাপনের একবার ব্যবহারযোগ্য প্লাস্টিক নিষিদ্ধ করার বিষয়ে গুরুত্ব আরোপ
      Posted On: 02 OCT 2019 7:08PM by PIB Kolkata


    কলকাতা, অক্টোবর ২, ২০১৯


    পরিবেশকে দূষণমুক্ত এবং পরিচ্ছন্ন রাখতে একবার ব্যবহারযোগ্য প্লাস্টিক নিষিদ্ধ করা উচিৎ। কলকাতার প্রেস ইনফরমেশন ব্যুরো (পিআইবি), রিজিওন্যাল আউটরিচ ব্যুরো (আরওবি) এবং প্রকাশনা বিভাগের যৌথ উদ্যোগে মহাত্মা গান্ধীর সার্ধ জন্ম শতবর্ষ উদযাপনের অনুষ্ঠানে আজ গান্ধীজির ‘পরিবেশ পরিচ্ছন্ন রাখা’র দর্শন নিয়ে আলোচনায় এই বিষয়টি গুরুত্ব পেয়েছে। অনুষ্ঠানের উদ্বোধন করেন পশ্চিমবঙ্গ আরওবি-র প্রধান তথা পিআইবি কলকাতার অতিরিক্ত মহা নির্দেশক শ্রীমতী জেন নামচু।


    শ্রীমতী নামচু তাঁর ভাষণে বলেন মহাত্মা গান্ধীর দর্শন হল পরিবেশকে দূষণমুক্ত রাখা। দেশে কোথাও যেন খোলা স্থানে শৌচকর্ম আর না হয়, তা সুনিশ্চিত করতে কেন্দ্রও উদ্যোগ নিয়েছে ।


    সাউথ এশিয়ান ফোরাম ফর এনভায়রনমেন্ট ౼ সেফ-এর সিনিয়ার সায়েন্স কনসালটেন্ট (প্রোগ্রাম) ডঃ অমিতাভ আইচ থার্মোকলের ( পলিস্টিরিন) প্লেট, কাপ এবং বাসনপত্র বিক্রি বন্ধের উপর গুরুত্ব দেন। তিনি এগুলি তৈরির জন্য পরিবেশবান্ধব বিকল্প জিনিষের ব্যবহারের উপর জোর দেন। তাঁর মতে টুথপেষ্ট, কাপড় কাচা এবং বাসন মাজার সাবানে ও দুধ, স্যালাইন, জলখাওয়ার বোতল তৈরিতে মাইক্রোপ্লাস্টিকের ব্যবহার নিষিদ্ধ হওয়া উচিৎ।


    ব্যারাকপুরের গান্ধী স্মারক সংগ্রহালয়ের প্রাক্তন নির্দেশক সচিব, অধ্যাপক সুপ্রিয় মুন্সী বলেন, গান্ধীজি শুধুমাত্র বিকল্প ব্যবস্থা বা দর্শনের সন্ধানই দেন নি, তিনি শোষণ ও বঞ্চনার বিরুদ্ধে সত্যাগ্রহের মাধ্যমে সংগ্রামের পথও দেখিয়েছেন।


    মহাত্মা গান্ধী গ্রামোদ্যোগ সেবা সংস্থানের প্রধান শ্রী অরূপ রক্ষিত জানান, সমাজে চরকার ব্যবহার বৃদ্ধির জন্য তাঁরা উদ্যোগ নিয়েছেন। যা পরিবেশ দূষণ সমস্যার মোকাবিলায় সহায়ক হবে। অনুষ্ঠানে শ্রীমতী রুবি রক্ষিত ও কুমারী প্রেরণা রক্ষিত চরকা দিয়ে সুতো কাটা দেখান।


    আরওবির দপ্তরে গান্ধীজির সার্ধ জন্ম শতবার্ষিকী উপলক্ষে একটি প্রদর্শনীরও আয়োজন করা হয়।


    CG/CB

    
    
    (Release ID: 1586989) Visitor Counter : 5
    
    
      Read this release in: English