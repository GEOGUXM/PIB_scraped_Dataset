      স্বরাষ্ট্র মন্ত্রক

      শ্রী রাধাকৃষ্ণ মাথুর লাদাখের প্রথম উপরাজ্যপাল হিসেবে শপথ নিলেন
      Posted On: 31 OCT 2019 3:50PM by PIB Kolkata


    নয়াদিল্লি , ৩১ অক্টোবর , ২০১৯


    কেন্দ্রশাসিত লাদাখের নতুন উপরাজ্যপাল হিসেবে শপথ নিলেন শ্রী আর কে মাথুর। লাদাখে আজ এক অনাড়ম্বর তথা ঐতিহাসিক অনুষ্ঠানে জম্মু ও কাশ্মীর হাইকোর্টের প্রধান বিচারপতি গীতা মিত্তল শ্রী মাথুরকে শপথবাক্য পাঠ করান।


    উপরাজ্যপাল হিসেবে শপথ গ্রহণের পর শ্রী মাথুর বলেন , সীমান্ত অঞ্চলে একাধিক উন্নয়নমূলক কর্মসূচির রূপায়ণ তার কাছে অগ্রাধিকার পাবে। কেন্দ্রীয় সরকার এই অঞ্চলের জন্য একাধিক কর্মসূচি গ্রহণ করেছে। নব গঠিত কেন্দ্রশাসিত লাদাখের সাধারণ মানুষ ও পার্বত্য পরিষদের প্রতিনিধিদের সঙ্গে আলাপ-আলোচনা করে এই অঞ্চলের জন্য উন্নয়নের অগ্রাধিকারে ক্ষেত্রগুলি চিহ্নিত করা হবে। ত্রিপুরার মুখ্য সচিব এবং প্রতিরক্ষা সচিব হিসেবে তাঁর অভিজ্ঞতা পিছিয়ে পড়া এবং সীমান্ত এলাকাগুলির উন্নয়নে কাজে লাগবে বলে শ্রী মাথুর অভিমত প্রকাশ করেন।


    শপথগ্রহণ অনুষ্ঠানের পর লাদাখ পুলিশ শ্রী মাথুরকে গার্ড অফ অনার দেন। এই অনুষ্ঠানে লে ও কার্গিল পার্বত্য পরিষদের আধিকারিকরা ছাড়াও সেনা ও আধা-সামরিক বাহিনীর প্রতিনিধি , ধর্মীয় নেতৃবৃন্দ এবং লাদাখের সাধারণ মানুষ উপস্হিত ছিলেন।


    CG/BD/NS

    
    
    (Release ID: 1589748) Visitor Counter : 3
    
    
      Read this release in: English