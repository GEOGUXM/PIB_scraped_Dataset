      অর্থমন্ত্রক

      শ্রী জেপিএস চাওলা নতুন কন্ট্রোলার জেনারেল অফ অ্যাকাউন্টস-এর দায়িত্ব গ্রহণ করলেন
      Posted On: 16 OCT 2019 3:03PM by PIB Kolkata


    নয়াদিল্লি , ১৬ অক্টোবর, ২০১৯


    শ্রী জেপিএস চাওলা আজ কেন্দ্রীয় অর্থ মন্ত্রকের ব্যয় নির্বাহী দপ্তরের নতুন কন্ট্রোলার জেনারেল অফ অ্যাকাউন্টস-এর দায়িত্বভার গ্রহণ করেছেন।


    ১৯৮৫ ব্যাচের ভারতীয় সিভিল অ্যাকাউন্টস সার্ভিসের আধিকারিক শ্রী চাওলার এই নতুন পদের দায়িত্ব অবশ্য গত পয়লা সেপ্টেম্বর থেকে বিবেচিত হবে। তিনি দিল্লি কলেজ অফ ইঞ্জিনিয়ারিং থেকে মেকানিক্যাল ইঞ্জিনিয়ারিং-এ স্নাতক হওয়ার পর রাষ্ট্রায়ত্ত সংস্থা ইঞ্জিনিয়ার্স ইন্ডিয়া লিমিটেড (ইআইএল)-এ কর্মরত ছিলেন। এরপর সিভিল সার্ভিসে যোগদানের পর বিগত ৩৪ বছরে তিনি প্রসার ভারতী, নগরোন্নয়ন মন্ত্রক, অসামরিক বিমান চলাচল, পর্যটন, কৃষি সহ বহু মন্ত্রকের গুরুত্বপূর্ণ দায়িত্ব সামলেছেন। তিনি দিল্লি উন্নয়ন কর্তৃপক্ষ, ডিডিএ-তে ডেপুটেশনে থাকার সময় ইন্দ্রপ্রস্থ পাওয়ার জেনারেশন কোম্পানি লিমিটেড এবং প্রগতি পাওয়ার লিমিটেডের ডিরেক্টর (অর্থ) পদে আসীন ছিলেন।


    কন্ট্রোলার জেনারেল অফ অ্যাকাউন্টস-এর দায়িত্ব গ্রহণের আগে শ্রী চাওলা কেন্দ্রীয় অপ্রত্যক্ষ কর এবং শুল্ক পর্ষদের প্রিন্সিপাল চিফ সেক্রেটারি অফ অ্যাকাউন্টস-এর দায়িত্ব সামলেছেন। সেই সময় তিনি জিএসটি চালুর আগে জিএসটি নেটওয়ার্কের পদ্ধতি এবং তা বাস্তবায়নের প্রক্রিয়া নিয়ে কাজ করেছেন।


    CG/CB/DM

    
    
    (Release ID: 1588246) Visitor Counter : 3
    
    
      Read this release in: English