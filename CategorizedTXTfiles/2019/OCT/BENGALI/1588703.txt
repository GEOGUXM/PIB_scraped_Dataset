      স্বরাষ্ট্র মন্ত্রক

      সপ্তম কেন্দ্রীয় বেতন কমিশনের ঘোষিত সমস্ত ভাতা কেন্দ্রশাসিত জম্মু ও কাশ্মীর এবং লাদাখের সরকারি কর্মচারীদের জন্য ৩১শে অক্টোবর থেকে কার্যকর
      Posted On: 22 OCT 2019 3:17PM by PIB Kolkata


    নয়াদিল্লি, ২২ অক্টোবর, ২০১৯


    জম্মু ও কাশ্মীর পুনর্গঠন বিল, ২০১৯ সংসদে পাশ হওয়ার পর প্রধানমন্ত্রী শ্রী নরেন্দ্র মোদী গত ৮ই অগাস্ট জাতির উদ্দেশে ভাষণে সপ্তম কেন্দ্রীয় বেতন কমিশনের ঘোষিত সমস্ত ভাতা কেন্দ্রশাসিত জম্মু ও কাশ্মীর এবং কেন্দ্রশাসিত লাদাখের সরকারি কর্মচারীদের জন্য শীঘ্রই কার্যকর করা হবে বলে ঘোষণা করেছিলেন।


    সেই অনুসারে, কেন্দ্রীয় স্বরাষ্ট্র মন্ত্রী শ্রী অমিত শাহ কেন্দ্রশাসিত জম্মু ও কাশ্মীর এবং কেন্দ্রশাসিত লাদাখের সরকারি কর্মচারীদের জন্য সপ্তম কেন্দ্রীয় বেতন কমিশনের ঘোষিত সমস্ত ভাতা কার্যকর করার প্রস্তাব অনুমোদন করেছেন। আগামী ৩১শে অক্টোবর থেকেই এই সিদ্ধান্ত কার্যকর হচ্ছে। এই প্রেক্ষিতে মন্ত্রকের পক্ষ থেকে ইতিমধ্যেই নির্দেশ জারি করা হয়েছে। সপ্তম কেন্দ্রীয় বেতন কমিশনের ঘোষিত ভাতা কার্যকর হওয়ার ফলে জম্মু-কাশ্মীর তথা লাদাখের ৪ লক্ষ ৫০ হাজার সরকারি কর্মচারী উপকৃত হবেন। কমিশন ঘোষিত এই ভাতা কার্যকর করার ফলে কেন্দ্রীয় সরকারের বার্ষিক ব্যয়ের পরিমাণ দাঁড়াবে প্রায় ৪,৮০০ কোটি টাকা।


    কমিশন ঘোষিত ভাতার বিবরণ নিম্নরূপ :

                                                                     
ক্রমিক সংখ্যা  বিবরণ                                     পরিমাণ      
                                                                     
                                                                     
                                                         (কোটি টাকায়)
                                                                     
                                                                     
                                                                     
১              (ক) শিশুশিক্ষা খাতে ভাতা                  ৬০৭         
                                                                     
                                                                     
               (খ) হস্টেল ভাতা                           ১,৮২৩       
                                                                     
                                                                     
                                                                     
২              পরিবহণ খাতে ভাতা                          ১,২০০       
                                                                     
                                                                     
                                                                     
৩              লিভ ট্র্যাভেল কনসেশন বা এলটিসি খাতে ভাতা  ১,০০০       
                                                                     
                                                                     
                                                                     
৪              চিকিৎসা খাতে ভাতা                         ১০৮         
                                                                     
                                                                     
                                                                     
৫              অন্যান্য ভাতা                             ৬২          
                                                                     
                                                                     
                                                       
মোট            ৪,৮০০                                   
                                                       
                                                       

    CG/BD/DM

    
    
    (Release ID: 1588703) Visitor Counter : 6
    
    
      Read this release in: English