      পেট্রোলিয়ামওপ্রাকৃতিকগ্যাসমন্ত্রক

      এস এম বৈদ্য রাষ্ট্রায়ত্ত ইন্ডিয়ান অয়েলের শোধনাগার বিভাগের নির্দেশক পদে দায়িত্ব নিলেন
      Posted On: 18 OCT 2019 4:58PM by PIB Kolkata


    কলকাতা, ১৮ অক্টোবর, ২০১৯


    শ্রী শ্রীকান্ত মাধব বৈদ্য দেশের সর্ববৃহৎ রাষ্ট্রায়ত্ত তেল বিপণন সংস্থা ইন্ডিয়ান অয়েলের শোধনাগার বিভাগের নির্দেশক পদে দায়িত্বভার গ্রহণ করেছেন। বিশ্বের অগ্রণী যে ৫০০টি সংস্থাকে নিয়ে ‘ফরচুন’ ক্রমতালিকা তৈরি করেছে, তার মধ্যে এই ভারতীয় রাষ্ট্রায়ত্ত সংস্থাটিও রয়েছে। এমনকি, এই সংস্থাটি দেশে সেরা সংস্থা হিসেবে ক্রমতালিকায় সবার ওপরে রাখা হয়েছে। শ্রী বৈদ্য চেন্নাই পেট্রোলিয়াম কর্পোরেশন পরিচালন পর্ষদের নির্দেশক হিসেবে দায়িত্ব পালন করছেন। মহারাষ্ট্রের পশ্চিম উপকূলে বার্ষিক ৬০ মিলিয়ন মেট্রিক টন ক্ষমতাসম্পন্ন যে তৈল শোধনাগার ও পেট্রো-রসায়ন প্রকল্পটি গড়ে তোলা হচ্ছে, তার প্রধান হিসেবে দায়িত্বে থাকছেন শ্রী বৈদ্য।


    ইন্ডিয়ান অয়েলের নয়টি শোধনাগার ও পেট্রো-রসায়ন উৎপাদন কেন্দ্রের বাণিজ্য ও কাজকর্ম পরিচালনা বিভাগের আধিকারিক হিসেবে শ্রী বৈদ্য দায়িত্ব পালন করেছেন। রৌরকেল্লার ন্যাশনাল ইনস্টিটিউট অফ টেকনলজির কেমিক্যাল ইঞ্জিনিয়ারিং বিভাগের প্রাক্তনী শ্রী বৈদ্যের শোধনাগার ও পেট্রো-রসায়ন উৎপাদন ক্ষেত্রে সুদীর্ঘ ৩৩ বছরের অভিজ্ঞতা রয়েছে। বর্তমান দায়িত্ব গ্রহণের পূর্বে শ্রী বৈদ্য ইন্ডিয়ান অয়েলের শোধনাগার বিভাগের কাজকর্ম পরিচালনা শাখার প্রধান হিসেবে দায়িত্ব পালন করেছেন। উত্তরপ্রদেশের মথুরায় ইন্ডিয়ান অয়েলের বার্ষিক ৮ মিলিয়ন মেট্রিক টন ক্ষমতাসম্পন্ন শোধনাগার গড়ে তোলার ক্ষেত্রেও তিনি গুরুত্বপূর্ণ ভূমিকা পালন করেছিলেন। রাষ্ট্রায়ত্ত এই সংস্থাটিকে আরও প্রতিযোগিতাপূর্ণ ও লাভজনক সংস্থা হিসেবে গড়ে তোলার ক্ষেত্রেও শ্রী বৈদ্যের গুরুত্বপূর্ণ ভূমিকা রয়েছে।


    CG/BD/DM

    
    
    (Release ID: 1588463) Visitor Counter : 5