      রাষ্ট্রপতিরসচিবালয়

      ক্যুইজন শহরে মিরিয়াম কলেজে মহাত্মা গান্ধীর আবক্ষ মূর্তি উন্মোচন অনুষ্ঠানে রাষ্ট্রপতি শ্রী রামনাথ কোবিন্দের বক্তব্য
      Posted On: 21 OCT 2019 4:42PM by PIB Kolkata


    নয়াদিল্লি, ২০ অক্টোবর, ২০১৯


    ফিলিপিন্স সফর করে আমি খুবই খুশি। ফিলিপিন্সের সঙ্গে আমাদের দেশের এবং আমাদের লোকেদের সম্পর্ক শুধু বিশেষ নয়, হৃদয়গ্রাহী। এই বন্ধুত্বপূর্ণ সম্পর্ক সবসময় আমরা উদযাপন করে থাকি।


    এ বছর সমগ্র বিশ্ব শান্তি এবং অহিংসার দূত জাতির জনক মহাত্মা গান্ধীর সার্ধশত জন্মবার্ষিকী উদযাপন করছে। আজ জোস রিজালের বীরভূমি ফিলিপিন্সে এই আবক্ষ মূর্তির উন্মোচন করতে পেরে গর্ব অনুভব করছি। মিরিয়াম কলেজে মহাত্মা গান্ধীর আবক্ষ মূর্তি প্রতিষ্ঠা বিশেষ সম্মানের। এরজন্য কলেজ কর্তৃপক্ষকে ধন্যবাদ জানাচ্ছি। মহাত্মা গান্ধী এবং জোস রিজেল দু’জনেই ছিলেন শান্তি এবং অহিংসার প্রতীক। দিল্লিতে একটি রাস্তা আপনাদের জাতীয় নায়কের নামে করা হয়েছে।


    এই প্রতিষ্ঠানে মহাত্মা গান্ধীর আদর্শে অনুপ্রাণিত হয়ে শান্তি, শিক্ষা এবং সংস্কৃতির যে প্রচার চালানো হচ্ছে তার জন্য আমি বিশেষ ধন্যবাদ জানাচ্ছি। এখান থেকে আগামী প্রজন্মের ছাত্রছাত্রীরা যেমন উপযুক্ত শিক্ষা পাবেন, তেমনই আদর্শ মানুষ হয়ে উঠতে পারবে্ন। একইসঙ্গে তাঁরা সত্যের পথের অনুসারী হয়ে উঠবেন।


    মহাত্মা গান্ধীর বিখ্যাত স্তুতি ‘বৈষ্ণব জন তো তেনে কাহিয়ে’ ফিলিপিন্সের সঙ্গীতকার গ্রেস নোনো-র কন্ঠে শুনে আমি খুবই আবেগপ্রবণ হয়ে পড়েছি। এ বছর ১৫০টিরও বেশি দেশ এই স্তুতিটি গেয়েছে। এটিই হল জাতির জনকের প্রতি প্রকৃত শ্রদ্ধাজ্ঞাপন, যেখানে সমগ্র মানবজাতি একটি পরিবারে রূপ নিয়েছে। এই স্তুতিই জ্বালা-যন্ত্রণা থেকে উত্তীর্ণ হয়ে একটি আদর্শ মানুষ হয়ে ওঠার পথ দেখায়। একইসঙ্গে, এটাও প্রমাণ করে যে আমরা একে অপরের সমব্যথী।


    মহাত্মা গান্ধীর এই আবক্ষ মূর্তি ভারতবাসীর পক্ষ থেকে আপনাদের উপহার। কিন্তু মহাত্মা সমগ্র মানবজাতি, সমগ্র সংস্কৃতি এবং সমগ্র সমাজের মধ্যেই অবস্থান করছেন। তিনি সবসময় আমাদের পথ দেখান। আমাদের শান্তি, সম্প্রীতি ও স্থায়ী উন্নয়নের দিশা নির্দেশ করেন তিনি।


    আমি আরও একবার মিরিয়াম কলেজ কর্তৃপক্ষ এবং একইসঙ্গে যাঁরা এই বিশেষ অনুষ্ঠানের আয়োজন করেছেন তাদেরকেও ধন্যবাদ জানাচ্ছি। আমি আগামীকাল ফিলিপিন্স থেকে রওনা হব। কিন্তু আপনাদের উষ্ণ অভ্যর্থনা এবং বন্ধুত্বপূর্ণ সম্পর্ক চিরস্মরণীয় হয়ে থাকবে।


    CG/SS/DM

    
    
    (Release ID: 1588618) Visitor Counter : 4
    
    
      Read this release in: English