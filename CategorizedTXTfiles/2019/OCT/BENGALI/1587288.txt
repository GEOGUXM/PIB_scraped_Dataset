      প্রধানমন্ত্রীরদপ্তর

      প্রধানমন্ত্রীর সঙ্গে সাক্ষাৎ করলেন সিঙ্গাপুরের উপ- প্রধানমন্ত্রী এবং অর্থমন্ত্রী
      Posted On: 05 OCT 2019 9:56AM by PIB Kolkata


    নয়াদিল্লি, ৪ সেপ্টেম্বর, ২০১৯

    প্রধানমন্ত্রী শ্রী নরেন্দ্র মোদীর সঙ্গে আজ সাক্ষাৎ করলেন সিঙ্গাপুরের উপ-প্রধানমন্ত্রী এবং অর্থমন্ত্রী শ্রী হেং সুই কেট ।


    শ্রী সুই কেট , সিঙ্গাপুরের প্রধানমন্ত্রী শ্রী লি সিয়েন লুং এবং এমিরেটাস মন্ত্রী শ্রী গো চক টং-এর পক্ষ থেকে শুভেচ্ছা জানান। শ্রী নরেন্দ্র মোদী , শ্রী লুং এবং শ্রী টং-এর সঙ্গে তাঁর ইতিবাচক বৈঠকের কথা স্মরণ করেন। তিনি শ্রী সুই কেটের মাধ্যমে তাঁদের শুভেচ্ছা জানান।


    গতমাসে নিউ ইয়র্কে রাষ্ট্রসঙ্ঘে মহাত্মা গান্ধীর সার্ধ জন্মশতবার্ষিকী উপলক্ষে আয়োজিত অনুষ্ঠানে সিঙ্গাপুরের প্রধানমন্ত্রী শ্রী লি সিয়েন লুং-এর অংশগ্রহণে প্রধানমন্ত্রী সন্তোষ প্রকাশ করেন।


    সিঙ্গাপুরের উপ-প্রধানমন্ত্রী শ্রী সুই কেট জানান, কেন্দ্রের সংস্কারমুখী নানান পদক্ষেপের ফলে ভারতের পরিকাঠামো-সহ সব ক্ষেত্রে বিনিয়োগের সুযোগ বেড়েছে। তিনি আর্থিক প্রযুক্তি-সহ প্রযুক্তির সব ক্ষেত্রে ভারত ও সিঙ্গাপুরের মধ্যে সহযোগিতা বাড়ানোর কথা উল্লেখ করেন।


    প্রধানমন্ত্রী শ্রী নরেন্দ্র মোদী দুই দেশের মধ্যে বিনিয়োগ ও বা ণিজ্যিক সম্পর্ক বৃদ্ধিতে সন্তোষ প্রকাশ করেন। তিনি বলেন, সিঙ্গাপুরে রূপে কার্ড এবং ভীম অ্যাপ চালু হওয়ায় তা আর্থিক লেনদেন বৃদ্ধিতে সহায়ক হয়ে উঠেছে। তিনি জানান, সিঙ্গাপুরের ছাত্রছাত্রীদের চেন্নাই-এ দ্বিতীয় হ্যাকাথনে অংশগ্রহণের ফলে তা সফল হয়েছে। প্রধানমন্ত্রী জানান, এই উদ্যোগের মাধ্যমে দুটি দেশের মধ্যে ব্যবসা বাণিজ্য ও উদ্ভাবনের ক্ষেত্রে অংশীদারিত্বের দিকটি যথেষ্ট প্রকাশ পেয়েছে।


    SSS/CB

    
    
    (Release ID: 1587288) Visitor Counter : 13
    
    
      Read this release in: English