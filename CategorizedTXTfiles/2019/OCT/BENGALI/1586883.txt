      প্রধানমন্ত্রীরদপ্তর

      ২০১৭-র আইএএস ব্যাচের সহকারি সচিবদের সমাপ্তি অনুষ্ঠানে প্রধানমন্ত্রী
      Posted On: 01 OCT 2019 5:29PM by PIB Kolkata


    নয়াদিল্লি, ০১ অক্টোবর , ২০১৯


    প্রধানমন্ত্রী শ্রী নরেন্দ্র মোদী আজ নতুন দিল্লিতে ২০১৭-র আইএএস ব্যাচের সহকারি সচিবদের সমাপ্তি অনুষ্ঠানে যোগ দেন।


    এই আধিকারিকরা বিভিন্ন বিষয়ে প্রধানমন্ত্রীর সামনে নিজেদের উপস্হাপনা পেশ করেন। এরমধ্যে ছিল উন্নয়নে আগ্রহী জেলাগুলির রূপান্তর, স্বচ্ছতা তথা দ্রুত পরিষেবা প্রদানের জন্য বিভিন্ন প্রশাসনিক সমাধানসূত্র প্রভৃতি।


    প্রধানমন্ত্রী আধিকারিকদের নতুন ধ্যান-ধারণা ও দৃষ্টিভঙ্গি গ্রহণে উৎসাহিত করেন। তিনি আধিকারিকদের বিভিন্ন সূত্র থেকে পাওয়া তথ্যের বিশ্লেষণ করে তার মূল বিষয় ও ভাবনা আত্মস্হ করার পরামর্শ দেন। এই আধিকারিকদের শিক্ষার প্রতি আগ্রহ ও কৌতুহল বজায় রাখারও পরামর্শ দেন তিনি।


    আধিকারিকদের সঙ্গে মত-বিনিময়ের সময় প্রধানমন্ত্রী বলেন, দায়িত্ব ও কর্তব্য বজায় রাখা একজন সরকারি কর্মচারীর কাছে সর্বোচ্চ গুরুত্বপূর্ণ বিষয়। এধরণের দায়িত্ব ও কর্তব্যবোধই নিরপেক্ষতা বজায় রাখতে সাহায্য করে।


    জনগণের অংশগ্রহণের গুরুত্বের ওপর জোর দিয়ে প্রধানমন্ত্রী তরুণ এই আধিকারিকদের সরকারি প্রকল্প ও কর্মসূচিগুলির কার্যকর রূপায়ণে সমবেত প্রয়াস গ্রহণের পরামর্শ দেন। সহকারি সচিব পদে দায়িত্ব পালনের সময় তারা যে অভিজ্ঞতা সঞ্চয় করেছেন তা আত্মস্হ করার কথাও প্রধানমন্ত্রী বলেন।


    বিভিন্ন বিষয়ে তরুণ আধিকারিকদের উপস্হাপনার প্রশংসা করে প্রধানমন্ত্রী তাঁদের ভবিষ্যৎ প্রচেষ্টার সাফল্য কামনা করে বলেন, আপনাদের সাফল্য দেশের জন্য গুরুত্বপূর্ণ। আপনাদের সাফল্য বহু মানুষের জীবনে পরিবর্তন নিয়ে আসতে পারে।


    CG/BD/NS

    
    
    (Release ID: 1586883) Visitor Counter : 8
    
    
      Read this release in: English