      পরিবেশওঅরণ্যমন্ত্রক

      খসড়া জাতীয় সম্পদ সাশ্রয় নীতি ২০১৯ – এর জন্য জনমত আহ্বানের সময়সীমা বৃদ্ধি
      Posted On: 26 AUG 2019 11:42PM by PIB Kolkata


    নয়াদিল্লি, ২৬ আগস্ট, ২০১৯


    খসড়া জাতীয় সম্পদ সাশ্রয় নীতি ২০১৯ রূপায়ণের ক্ষেত্রে যে অগ্রগতি হয়েছে, তা স্বীকার করে নিয়ে কেন্দ্রীয় পরিবেশ, বন ও জলবায়ু পরিবর্তন মন্ত্রক সংশ্লিষ্ট নীতিটি সম্পর্কে জনমত জানানোর সময়সীমা আরও এক মাস অর্থাৎ আগামী ২৪শে সেপ্টেম্বর পর্যন্ত বাড়ানোর সিদ্ধান্ত নিয়েছে।


    বৃহত্তর অর্থে জনস্বার্থের বিষয়টিকে বিবেচনায় রেখে খসড়া এই জাতীয় নীতির সুষ্ঠু ও নিয়মানুগ রূপায়ণে অগ্রাধিকার দিয়ে মন্ত্রক জনমত আহ্বানের সময়সীমা বৃদ্ধির সিদ্ধান্ত নিয়েছে। এর আগে মন্ত্রক খসড়া জাতীয় সম্পদ সাশ্রয় নীতি ২০১৯ গত ২৫শে জুলাই প্রকাশ করে। নীতিটি প্রকাশ করে মন্ত্রকের পক্ষ থেকে সরকারি-বেসরকারি প্রতিষ্ঠান, বিশেষজ্ঞ এবং সাধারণ মানুষ সহ সংশ্লিষ্ট সকলের কাছ থেকে মতামত ও পরামর্শ আহ্বান করা হয়।


    খসড়া জাতীয় সম্পদ সাশ্রয় নীতিতে পরিবেশগত দিক থেকে সুস্থায়ী, সামঞ্জস্যপূর্ণ আর্থিক বিকাশ, সম্পদের সুরক্ষা, স্বাস্থ্যকর পরিবেশ (বায়ু, জল ও ভূমি) সহ জৈব বৈচিত্র্যে সমৃদ্ধ বাস্তুতন্ত্রের ভবিষ্যতের বিষয়টিকে অগ্রাধিকার দেওয়া হয়েছে। এই নীতির উদ্দেশ্য হ’ল – সুস্থায়ী উন্নয়নের লক্ষ্য পূরণে প্রাথমিক সম্পদের ব্যবহার কমিয়ে ‘স্থিতিশীল অবস্থায়’ নিয়ে আসা; দক্ষতার সঙ্গে সম্পদ ব্যবহারের মাধ্যমে অল্প সম্পদ কাজে লাগিয়ে অধিকতর মূল্যের সম্পদ সৃষ্টি করা; বর্জ্য পদার্থ হ্রাস; সম্পদের সুরক্ষায় গুরুত্ব দিয়ে কর্মসংস্থানের সুযোগ সৃষ্টি এবং পরিবেশের সুরক্ষা ও পরিবেশ অক্ষুণ্ন রাখতে উপযোগী ব্যবসায়িক মডেল প্রণয়ন করা ইত্যাদি।


    জাতীয় খসড়া সম্পদ সাশ্রয় নীতি ২০১৯ মন্ত্রকের ওয়েবসাইট http://moef.gov.in/draft-national-resource-efficiency-policy2019 - এ দেওয়া রয়েছে।


    CG/BD/SB

    
    
    (Release ID: 1583103) Visitor Counter : 22
    
    
      Read this release in: English