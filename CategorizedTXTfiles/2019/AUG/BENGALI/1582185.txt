      তথ্যওসম্প্রচারমন্ত্রক

      কর্মসংস্থানের সুযোগ-সুবিধার ব্যাপারে সচেতনতা বাড়াতে রোজগার সমাচার পত্রিকার ই-সংস্করণের সূচনা
      
      তরুণ পাঠকদের ক্রমবর্ধমান চাহিদা মেটাতেই পত্রিকার ই-সংস্করণ

      Posted On: 16 AUG 2019 6:01PM by PIB Kolkata

    নয়াদিল্লি, ০৮ আগস্ট, ২০১৯


    কর্মসংস্থানের সুযোগ-সুবিধার ব্যাপারে সচেতনতা আরও বাড়াতে রোজগার সমাচার পত্রিকার ই-সংস্করণের সূচনা হয়েছে। সম্প্রতি কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর পত্রিকার ই-সংস্করণের সূচনা করেন। মুদ্রিত পত্রিকার মতো ই-সংস্করণেও সরকারি কাজের পাশাপাশি, রাষ্ট্রায়ত্ত ক্ষেত্রগুলিতেও কর্মসংস্থানের সুযোগ-সুবিধা সংক্রান্ত বিবরণ থাকবে। এই সংস্করণে পাঠকদের সঠিক তথ্য প্রদানে এবং কাজের উপযোগী তথ্য দিয়ে সঠিক দিশা নির্ধারণে বিশেষজ্ঞদের কর্মমুখী নিবন্ধও থাকছে। আশা করা হচ্ছে, পত্রিকার ই-সংস্করণের ফলে তরুণ পাঠকদের কর্মসংস্থান সংক্রান্ত বিভিন্ন চ্যালেঞ্জের চাহিদা মেটানো সম্ভব হবে। ই-সংস্করণের মূল্য স্থির হয়েছে মুদ্রিত সংস্করণটির দামের ৭৫ শতাংশ। বার্ষিক ৪০০ টাকার বিনিময়ে যে কেউ এই সংস্করণ দেখতে পারবেন। এছাড়াও, ই-সংস্করণটি www.employmentnews.gov.in ওয়েবসাইটের e-version ট্যাবে গিয়েও দেখা যেতে পারে।


    উল্লেখ করা যেতে পারে, ইংরাজি এমপ্লয়মেন্ট নিউজ পত্রিকার হিন্দি সংস্করণ হ’ল রোজগার সমাচার। এর একটি ঊর্দু সংস্করণও রয়েছে। প্রতি সপ্তাহে কর্মসংস্থান বিষয়ক এই পত্রিকার বিভিন্ন সংস্করণের লক্ষ লক্ষ কপি বিক্রি হয়। কেন্দ্রীয় তথ্য ও সম্প্রচার মন্ত্রক প্রকাশিত সাপ্তাহিক এমপ্লয়মেন্ট নিউজের প্রকাশনা শুরু হয় ১৯৭৬ সালে ।


    CG/BD/SB

    
    
    (Release ID: 1582185) Visitor Counter : 58
    
    
      Read this release in: English