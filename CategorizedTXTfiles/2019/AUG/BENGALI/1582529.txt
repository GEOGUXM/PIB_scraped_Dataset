      স্বরাষ্ট্র মন্ত্রক

      চীনের চেঙডু-তে আয়োজিত বিশ্ব পুলিশ ও ফায়ার গেমস্‌ প্রতিযোগিতায় সিআইএসএফ ৫টি সোনা সহ মোট ১০টি পদক জিতে দেশকে গর্বিত করলো
      Posted On: 21 AUG 2019 5:32PM by PIB Kolkata


    নয়াদিল্লি, ২১ আগস্ট, ২০১৯


    বিশ্ব পুলিশ ও ফায়ার গেমস্‌ অলিম্পিক ধাঁচের প্রতিযোগিতা। এই প্রতিযোগিতায় ৭০টিরও বেশি দেশের আইন বলবতকারী প্রতিষ্ঠান, অগ্নি নির্বাপণ বিভাগ, সংশোধনাগারের আধিকারিক, সীমান্ত রক্ষী বাহিনী, অভিবাসন দপ্তর এবং শুল্ক বিভাগের কর্মীরা ৬০টিরও বেশি প্রতিযোগিতায় অংশ নিয়ে থাকে। চীনের চেঙডু-তে গত ৮ – ১৮ই আগস্ট আয়োজিত এই প্রতিযোগিতায় ভারত থেকে কেন্দ্রীয় শিল্প নিরাপত্তা বাহিনী বা সিআইএসএফ – এর ক্রীড়া বিভাগের কর্মীরা অংশ নেন। প্রতিযোগিতা থেকে তারা ৫টি স্বর্ণপদক ছাড়াও ৩টি রৌপ্য ও ২টি ব্রোঞ্জ সহ মোট ১০টি পদক পান।


    বাহিনীর মহানির্দেশক শ্রী রাজেশ রঞ্জন এই প্রতিযোগিতায় সিআইএসএফ – এর খেলোয়াড়দের অসাধারণ সাফল্যের জন্য সংবর্ধনা দেন। আন্তর্জাতিক স্তরে অগ্রণী এই প্রতিযোগিতা থেকে ১০টি পদক জয়লাভ করে খেলোয়াড়রা ভারতকে গর্বিত করেছেন। উল্লেখ করা যেতে পারে, বাহিনীর ১টি পৃথক ক্রীড়া বিভাগ রয়েছে, যেখানে সম্ভাবনাময় খেলায়াড়দের বিভিন্ন সুযোগ-সুবিধা দেওয়া হয়ে থাকে। উদ্দেশ্য, যাতে এই খেলোয়াড়রা আন্তর্জাতিক প্রতিযোগিতায় অংশ নিয়ে নজির গড়ে দেশকে গর্বিত করতে পারেন।


    CG/BD/SB

    
    
    (Release ID: 1582529) Visitor Counter : 5
    
    
      Read this release in: English