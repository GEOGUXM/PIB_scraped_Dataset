      দক্ষতাউন্নয়নওশিল্পোদ্যোগমন্ত্রক

      বিশ্ব দক্ষতা প্রতিযোগিতা ২০১৯ – এর জন্য ভারতীয় দল ঘোষিত
      Posted On: 01 AUG 2019 10:23PM by PIB Kolkata


    নয়াদিল্লি, ০১ আগস্ট, ২০১৯


    রাশিয়ার কাজানে আগামী ২২ – ২৭শে আগস্ট, দ্বিবার্ষিক বিশ্ব দক্ষতা প্রতিযোগিতায় অংশগ্রহণের জন্য ভারতীয় দলের সদস্যদের নাম ঘোষণা করা হয়েছে। ১৭টি রাজ্য ও কেন্দ্রশাসিত অঞ্চল থেকে নির্বাচিত ৪৮ সদস্যের একটি দল আন্তর্জাতিক মানের এই দক্ষতা প্রতিযোগিতায় ভারতের প্রতিনিধি হিসাবে যোগ দিচ্ছেন। আঞ্চলিক ও জাতীয় পর্যায়ে প্রতিযোগিতার মাধ্যমে এই সদস্যদের নির্বাচিত করা হয়েছে। ভারতীয় প্রতিযোগী দলের সদস্যদের গড় বয়স ২২। সর্বকনিষ্ঠ সদস্যের বয়স ১৭।


    বিশ্বের সর্ববৃহৎ দক্ষতা প্রদর্শন সংক্রান্ত এই প্রতিযোগিতায় ৬০টি দেশের ১ হাজার ৫০০-রও বেশি প্রতিযোগী ৫৫টি বিভাগে অংশ নিচ্ছেন। এই দক্ষতা প্রতিযোগিতাকে ‘দক্ষতা অলিম্পিক’ হিসাবেও উল্লেখ করা হয়ে থাকে। ভারতীয় প্রতিনিধি দলের সদস্যরা ৪৪টি বিভাগে অংশ নেবেন। এর মধ্যে রয়েছে – মোবাইল রোবোটিক্স, প্রোটোটাইপ মডেলিং, হেয়ার ড্রেসিং, ব্যাঙ্কিং, কনফেকশনারি এবং প্যাটিজস্যারি, ওয়েল্ডিং, ব্রিক লেইং, কার পেন্টিং, ফ্লোরিস্ট্রি প্রভৃতি।


    জাতীয় দক্ষতা উন্নয়ন নিগম ২০১১ থেকে দ্বিবার্ষিক এই প্রতিযোগিতায় ভারতীয় প্রতিনিধি দলকে নেতৃত্ব দিয়ে আসছে। ২০১৭’য় আবুধাবিতে আয়োজিত এই প্রতিযোগিতায় ভারত একটি রৌপ্য, একটি ব্রোঞ্জ এবং উৎকর্ষতার স্বীকৃতি-স্বরূপ নয়টি পদক পায়। এই প্রতিযোগিতায় ভারত ৫৬টি দেশের মধ্যে ১৯তম স্থান অর্জন করে। পদক সংখ্যার দিক থেকে যা এখনও সেরা সাফল্য।


    কাজানে আয়োজিত এবারের প্রতিযোগিতায় ভারতীয় দলের ৪৮ জন সদস্যের মধ্যে পশ্চিমবঙ্গের দু’জন রয়েছেন। এরা হলেন – মহম্মদ রমজান মোমিন (ব্রিক লেয়িং বা ইঁট গড়া) এবং সঞ্জয় প্রামাণিক (গহণা তৈরি)। উল্লেখযোগ্য বিষয় হ’ল – ভারতীয় দলের প্রতিযোগীদের অধিকাংশের পারিবারিক অবস্থা স্বচ্ছল নয়। এই প্রতিযোগীদের মধ্যে ৩৫ শতাংশ পরিবারের উপার্জনকারীরা হয় কৃষি ক্ষেত্র অথবা দিনমজুর হিসাবে জীবনযাপন করেন।


    CG/BD/SB

    
    
    (Release ID: 1581097) Visitor Counter : 36
    
    
      Read this release in: English