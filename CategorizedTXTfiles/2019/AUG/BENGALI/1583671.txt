      কেন্দ্রীয়মন্ত্রিসভা

      শ্রী রাজীব গৌবা নতুন ক্যাবিনেট সচিব হলেন
      Posted On: 30 AUG 2019 6:05PM by PIB Kolkata


    নয়াদিল্লি, ৩০ অগাস্ট, ২০১৯


    শ্রী রাজীব গৌবা নতুন ক্যাবিনেট সচিব হিসেবে আজ দায়িত্ব গ্রহণ করেছেন। তিনি বিদায়ী সচিব শ্রী পি কে সিনহার স্থলাভিষিক্ত হলেন। ঝাড়খণ্ড ক্যাডারের ১৯৮২ ব্যাচের আইএএস আধিকারিক শ্রী গৌবা এর আগে কেন্দ্রীয় স্বরাষ্ট্র সচিব, কেন্দ্রীয় নগরোন্নয়ন মন্ত্রকের সচিব এবং ঝাড়খণ্ডের সরকারের মুখ্য সচিব পদে দায়িত্ব পালন করেছেন। আন্তর্জাতিক অর্থ তহবিল নামক প্রতিষ্ঠানেও তিনি ভারতের প্রতিনিধিত্ব করেছেন।


    সংবিধানের ৩৭০ ধারা বাতিল এবং জম্মু ও কাশ্মীরের পুনর্গঠনের ক্ষেত্রে কেন্দ্রের সিদ্ধান্তে শ্রী গৌবা গুরুত্বপূর্ণ ভূমিকা নিয়েছেন। অত্যন্ত দক্ষতা ও বিচক্ষণতার সঙ্গে তিনি মসৃণভাবে সরকারের উদ্যোগগুলি কার্যকর করতে স্বরাষ্ট্র মন্ত্রককে পরামর্শ দিয়েছেন। সাংবিধানিক ও আইনি পদক্ষেপগুলিকে চূড়ান্ত রূপদানের ক্ষেত্রেও তাঁর ভূমিকা অসামান্য। স্বরাষ্ট্র মন্ত্রকের অতিরিক্ত সচিব পদে আসীন থাকাকালীন তিনি ২০১৫-তে উগ্র বামপন্থাবাদ নিয়ন্ত্রণে বহুমুখী কর্মপরিকল্পনা গ্রহণ করেছিলেন। মাও অধ্যুষিত এলাকাগুলিতে এই কর্মপরিকল্পনা তিনি অত্যন্ত সুচারুরূপে কার্যকর করতেও সক্ষম হয়েছিলেন।


    আন্তর্জাতিক অর্থ তহবিলের পরিচালন পর্ষদেও শ্রী গৌবা চার বছর ভারতের হয়ে প্রতিনিধিত্ব করেছেন।


    SSS/BD/DM

    
    
    (Release ID: 1583671) Visitor Counter : 53
    
    
      Read this release in: English