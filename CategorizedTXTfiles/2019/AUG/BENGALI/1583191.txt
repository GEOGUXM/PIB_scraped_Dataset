      প্রতিরক্ষামন্ত্রক

      মুম্বাইয়ের মেরিটাইম ওয়্যারফেয়ার কেন্দ্রে সেনাবাহিনী সংবাদদাতা পাঠ্যক্রম ২০১৯ – এর সূচনা
      Posted On: 27 AUG 2019 9:35PM by PIB Kolkata


    নয়াদিল্লি, ২৭ আগস্ট, ২০১৯


    দেশের আঞ্চলিক এবং জাতীয় সংবাদ মাধ্যম থেকে নির্বাচিত সাংবাদিকদের নিয়ে মুম্বাইয়ের মেরিটাইম ওয়্যারফেয়ার কেন্দ্রে সোমবার সেনাবাহিনী সংবাদদাতা পাঠ্যক্রম শুরু হয়েছে। এক মাস ধরে চলবে এই পাঠ্যক্রম। এর উদ্বোধনী ভাষণ দেন পশ্চিমাঞ্চল নৌ-ক্মান্ডার এবং মুম্বাই উপকূলীয় যুদ্ধ কেন্দ্রের অধিকর্তা। তিনি অংশগ্রহণকারী ৩২ জন সাংবাদিককে এই পাঠ্যক্রমে স্বাগত জানান। এই পাঠ্যক্রমের উদ্দেশ্যই হ’ল সশস্ত্র বাহিনী এবং উপকূলীয় পরিবেশ সম্পর্কিত বিষয়ে সাংবাদিকদের দক্ষ করে তোলা। আগামী এক সপ্তাহ ধরে এই বিষয়ে নৌ ও উপকূলীয় বাহিনীর দক্ষ আধিকারিকরা বক্তব্য রাখবেন। পাশাপাশি, কিভাবে নৌ-বাহিনীর কার্যক্রম পরিচালিত হয়, নৌ-কূটনীতি, ত্রাণ ও উদ্ধারকাজে নৌ-বাহিনীর ভূমিকা, নৌ ও উপকূল রক্ষী বাহিনীর সাংগঠনিক বিষয়েও সাংবাদিকদের পরিচিত করানো হবে। এমনকি, নৌ-বন্দরে নৌ উপকূল রক্ষী বাহিনীর জাহাজ, ডুবো জাহাজ-ও ঘুরে দেখবেন তাঁরা। এছাড়াও, সমুদ্রে শত্রুপক্ষের হামলার সময়ে কিভাবে যুদ্ধ জাহাজ কাজ করে তাও তাঁরা প্রত্যক্ষ করবেন।


    CG/SS/SB

    
    
    (Release ID: 1583191) Visitor Counter : 26
    
    
      Read this release in: English