      সংস্কৃতিমন্ত্রক

      এসআরএফটিআই পশ্চিমবঙ্গের বিভিন্ন জেলায় ডিজিটাল ফিল্ম তৈরি ও চলচ্চিত্র অভিনয়ের পাঠ্যক্রম চালু করল
      Posted On: 02 AUG 2019 4:25PM by PIB Kolkata


    কলকাতা, ২ অগাস্ট, ২০১৯


    ন্যাশনাল স্কিল ডেভেলপমেন্ট কর্পোরেশন (এনএসডিসি)বা জাতীয় দক্ষতা উন্নয়ন নিগম-এর উদ্যোগে সত্যজিৎ রায় ফিল্ম অ্যান্ড টেলিভিশন ইনস্টিটিউট (এসআরএফটিআই) পশ্চিমবঙ্গের বিভিন্ন জেলায় ডিজিটাল ফিল্ম তৈরি ও চলচ্চিত্র অভিনয়ের পাঠ্যক্রমচালু করার সিদ্ধান্ত নিয়েছে । এই কর্মসূচির আওতায় আগামীকাল, ৩ অগাস্ট উত্তর ২৪ পরগনার ব্যারাকপুরে এসআরএফটিআই একটি পাঠ্যক্রম পরিচালনা করবে। গত বছর ২৮ জুলাই হুগলি জেলার জন্য চন্দননগরে এ ধরনের উদ্যোগ প্রথম নেওয়া হয় । এরপর, পশ্চিম বর্ধমান জেলার জন্য দুর্গাপুরে ও পরবর্তীতে কলকাতায় এ ধরনের কর্মসূচি নেওয়া হয়।


    এনএসডিসি-র সহযোগিতায় পিয়ারলেস স্কিল অ্যাকাডেমি, রামকৃষ্ণ মঠ ও রামকৃষ্ণ মিশনের সঙ্গে যৌথ উদ্যোগে এই পাঠ্যক্রমগুলিতে ১৮-৬৮ বছর বয়সী যে কেউই অংশ নিতে পারেন। ছাত্রছাত্রীরা আশপাশের জেলাগুলি ছাড়াও পার্শ্ববর্তী রাজ্য থেকেও এই পাঠ্যক্রমগুলিতে অংশ নিতে পারবেন ।


    এসআরএফটিআই প্রতিবেশি রাজ্যগুলিতেও সৃজনশীল ব্যক্তিদের ভালো সিনেমা তৈরিতে উৎসাহ দেওয়ার জন্য ভবিষ্যতে এই ধরনের পাঠ্যক্রম পরিচালনা করার সিদ্ধান্ত নিয়েছে।


    SSS/CB/DM

    
    
    (Release ID: 1581147) Visitor Counter : 87
    
    
      Read this release in: English