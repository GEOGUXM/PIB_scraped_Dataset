      প্রধানমন্ত্রীরদপ্তর

      প্রধানমন্ত্রীর সঙ্গে ইউক্রেনের রাষ্ট্রপতির টেলিফোনে কথোপকথন
      Posted On: 02 AUG 2019 1:36PM by PIB Kolkata


    নয়াদিল্লি, ০২ অগাস্ট , ২০১৯


    প্রধানমন্ত্রী শ্রী নরেন্দ্র মোদীর বৃহস্পতিবার ইউক্রেনের রাষ্ট্রপতি শ্রী ভোলোদিমির জেলেনস্কির সঙ্গে টেলিফোনে কথা বলেন।


    ইউক্রেনের রাষ্ট্রপতি নির্বাচনে জয়লাভের জন্য শ্রী জেলেনস্কিকে শ্রী মোদী শুভেচ্ছা জানান। ইউক্রেনে সাম্প্রতিক সংসদীয় নির্বাচনে শ্রী ভেলোদিমির জেলেনস্কির ‘ সার্ভেন্ট অফ দ্য পিপল পার্টি ’ র বিজয়েও প্রধানমন্ত্রী তাঁকে অভিনন্দন জানান।


    রাষ্ট্রপতি জেলেনস্কি প্রধানমন্ত্রীকে সাম্প্রতিক নির্বাচনে বিপুল বিজয়ের মাধ্যমে দ্বিতীয়বার ক্ষমতা গ্রহণের জন্য অভিনন্দন জানিয়েছেন।


    কথোপকথনের সময় ভারত ও ইউক্রেনের মধ্যে সৌহার্দ্যপূর্ণ সম্পর্কের কথা উল্লেখ করে প্রধানমন্ত্রী দু-দেশের মধ্যে সন্তোষজনক দ্বিপাক্ষিক সম্পর্ক থাকার প্রসঙ্গটি উত্থাপন করেন। বিভিন্ন ক্ষেত্রে ইউক্রেনের সঙ্গে ভারতের দীর্ঘমেয়াদী সহযোগিতার বিষয় ছাড়াও দুটি দেশের জনগণের মধ্যে সম্পর্ক মজবুত করার ক্ষেত্রে ইউক্রেনের বিভিন্ন বিশ্ববিদ্যালয়ে প্রচুর ভারতীয় ছাত্রের পড়তে যাওয়া গুরুত্বপূর্ণ বলে শ্রী নরেন্দ্র মোদী উল্লেখ করেন। গতবছর থেকে কিয়েভ ও নতুন দিল্লির মধ্যে সরাসরি বিমান চলাচলের ফলে পর্যটন-সহ বিভিন্ন ক্ষেত্রে দুটি দেশের মধ্যে সম্পর্ক আরো দৃঢ় হয়েছে।


    পারস্পরিক স্বার্থ সংশ্লিষ্ট দ্বিপাক্ষিক নানা বিষয়ে উভয় নেতা একযোগে কাজ করার উপর গুরুত্ব আরোপ করেছেন।


    SSS/CB/NS

    
    
    (Release ID: 1581127) Visitor Counter : 36
    
    
      Read this release in: English