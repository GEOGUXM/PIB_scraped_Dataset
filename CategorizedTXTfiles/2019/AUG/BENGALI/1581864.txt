      পরিবেশওঅরণ্যমন্ত্রক

      জলবায়ু পরিবর্তন সংক্রান্ত আলোচনায় বিশ্বের দরবারে অগ্রণী ভারত
      Posted On: 13 AUG 2019 5:39PM by PIB Kolkata


    নয়াদিল্লি, ১৩ অগাস্ট, ২০১৯


    কেন্দ্রীয় পরিবেশ, বন ও জলবায়ু পরিবর্তন মন্ত্রী শ্রী প্রকাশ জাভড়েকর ব্রাজিলের সাও পাওলো-তে আয়োজিত ব্রিক্‌স (ব্রাজিল, রাশিয়া, ভারত, চিন ও দক্ষিণ আফ্রিকা) এবং বেসিক (ব্রাজিল, দক্ষিণ আফ্রিকা, ভারত ও চিন)-এর মন্ত্রীগোষ্ঠীর বৈঠকে যোগ দেবেন। ব্রাজিল, দক্ষিণ আফ্রিকা, ভারত ও চিন – এই চারটি বৃহত্তম শিল্পোন্নত দেশ নিয়ে এই বেসিক গোষ্ঠী তৈরি হয়েছে।


    ব্রাজিল রওনা হওয়ার আগে শ্রী জাভড়েকর বলেন, প্রধানমন্ত্রী শ্রী নরেন্দ্র মোদীর নেতৃত্বে ভারত জলবায়ু পরিবর্তন সংক্রান্ত আলোচনায় আন্তর্জাতিক প্রেক্ষাপটে এখন অগ্রণী স্থানে রয়েছে। তিনি আরও বলেন, প্যারিসে জলবায়ু পরিবর্তন সংক্রান্ত বৈঠকের পর চারটি বৃহত্তম শিল্পোন্নত দেশ (বেসিক) এক হয়ে থাকবে কিনা, তা নিয়ে মানুষের মনে সংশয় তৈরি হয়েছিল। কিন্তু ঐ দেশগুলি শুধু ঐক্যবদ্ধ হয়ে থাকেনি, জলবায়ু পরিবর্তন সংক্রান্ত বিষয়ে গুরুত্বপূর্ণ নিয়েছিল। প্যারিসের পর রাষ্ট্রসঙ্ঘের বৈঠকে এবং পরবর্তী চিলিতে অনুষ্ঠিত বৈঠকেও এ বিষয়ে কি পদক্ষেপ নেওয়া হবে এই বেসিকভুক্ত দেশগুলি তা নিয়েও পর্যালোচনা করবে।


    শ্রী জাভড়েকর বলেন, ভারত প্যারিস চুক্তি অনুযায়ী বিভিন্ন ব্যবস্থা নিয়েছে। উন্নত দেশগুলি উন্নয়নশীল দেশগুলির প্রতি অর্থনৈতিক ও কারিগরি সহায়তাদানের ক্ষেত্রে তাদের প্রতিশ্রুতি রাখবে বলে তিনি আশা প্রকাশ করেন।


    CG/SS/DM

    
    
    (Release ID: 1581864) Visitor Counter : 56
    
    
      Read this release in: English