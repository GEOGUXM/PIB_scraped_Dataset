      মানবসম্পদবিকাশমন্ত্রক

      দেশে ৪২ লক্ষ সরকারি শিক্ষকের দক্ষতা উন্নয়নের জন্য কেন্দ্রীয় মানব সম্পদ উন্নয়ন মন্ত্রী ‘নিষ্ঠা’র সূচনা করেছেন
      Posted On: 22 AUG 2019 3:36PM by PIB Kolkata


    নয়াদিল্লি, ২২ অগাস্ট , ২০১৯


    কেন্দ্রীয় মানব সম্পদ উন্নয়ন মন্ত্রী শ্রী রমেশ পোখরিয়াল নিশাঙ্ক গতকাল নতুন দিল্লীর ডঃ আম্বেদকর আন্তর্জাতিক কেন্দ্রে প্রাথমিক স্তর থেকে স্কুলের প্রধান শিক্ষক এবং অন্যান্য শিক্ষকদের দক্ষতা উন্নয়নের জন্য জাতীয় প্রকল্প- ‘ নিষ্ঠা ’ র সূচনা করেছেন। একইসঙ্গে নিষ্ঠা ওয়েবসাইট, প্রশিক্ষণ মডিউল, মোবাইল অ্যাপ এবং বুকলেটেরও উদ্বোধন করেন তিনি।


    অনুষ্ঠানে কেন্দ্রীয় মানব সম্পদ উন্নয়ন মন্ত্রী জানান, এটিই হল সবচেয়ে বিশ্বের শিক্ষক প্রশিক্ষণ কর্মসূচি। তিনি বলেন, ‘ নিষ্ঠা ’ প্রশিক্ষণ কার্যক্রমের মাধ্যমে শিক্ষকদের দক্ষতা উন্নয়নের ওপর বিশেষ জোর দেওয়া হবে। আধুনিক শিক্ষাদানের বিষয়েও শিক্ষকদের প্রশিক্ষিত করে তোলা হবে। একইসঙ্গে বিদ্যালয় নিরাপত্তা, সামাজিক সাম্যতা, স্বাস্হ্য, যোগা, ছাত্রছাত্রীদের পাঠাগারমুখী করে তোলার বিষয়েও শিক্ষকদের সচেতন করে তোলা হবে। তিনি বলেন, শিক্ষকরাই দেশের সম্পদ। তাই তাঁদের যথাযথভাবে শিক্ষিত হওয়া প্রয়োজন। প্রধানমন্ত্রী স্বপ্নের কথা তুলে ধরে তিনি জানান শিক্ষকদের গুনমান এমন হওয়া উচিত যাতে তাঁরা সারা বিশ্বে সম্মান লাভ করতে পারেন। শ্রী পোখরিয়াল আরও বলেন, এই প্রশিক্ষণ কর্মসূচির মাধ্যমে প্রাথমিক স্তর থেকে বিদ্যালয়ের প্রধান অন্যান্য শিক্ষক এবং শিক্ষক মিলিয়ে মোট ৪২ লক্ষ শিক্ষককে প্রশিক্ষিত করে তোলার লক্ষ্যমাত্রা নেওয়া হয়েছে। এরমধ্যে সরকারি স্কুল, স্টেট কাউন্সিল অফ এডুকেশনাল রিসার্চ অ্যান্ড ট্রেনিং (এসসিইআরটি), ডিস্ট্রিক্ট ইন্সটিটিউট অফ এডুকেশন অ্যান্ড ট্রেনি, (ডিআইইটিএস) ও সমস্ত রাজ্য, কেন্দ্রশাসিত অঞ্চলের ব্লক রিসোর্স কো-অর্ডিনেটর এবং ক্লাস্টার রিসোর্স কো-অর্ডিনেটর সদস্যরাও থাকবেন। তিনি বলেন, প্রশিক্ষণের প্রথম পর্যায়ে রাজ্য এবং কেন্দ্রশাসিত অঞ্চলে নির্ধারিত ৩৩ হাজার ১২০ জন রিসোর্স পার্সন(কেআরপি) ও স্টেট রিসোর্স পার্সন (এসআরপি)দের সরাসরি প্রশিক্ষিত করে তোলা হবে। তারা এনসিইআরটি-র ১২০জন ন্যাশনাল রিসোর্স পার্সন, কেন্দ্রীয় বিদ্যালয় সংগঠন, নবোদয়া বিদ্যালয় সমিতি, সিবিএসই এবং বিভিন্ন বেসরকারি সংস্হার সদস্যদের প্রশিক্ষণ দেবে। শিক্ষকদের লিঙ্গ বৈষম্য দূরীকরণ, দিব্যাঙ্গদের অধিকার এবং পকসো আইন সম্পর্কে যথেষ্ঠই সচেতন হওয়া প্রয়োজন বলে কেন্দ্রীয় মন্ত্রী জানান। এই বৃহত্তম দক্ষতা উন্নয়ন কর্মসূচিতে আধুনিক প্রযুক্তির ওপর বিশেষ জোর দেওয়া হয়েছে। এদিন উদ্বোধনী অনুষ্ঠানে উপস্হিত ছিলেন, স্কুল শিক্ষা ও স্বাক্ষরতা দপ্তরের সচিব শ্রীমতি রীনা রায়, মানব সম্পদ উন্নয়ন দপ্তরের একাধিক আধিকারিক সহ বিশিষ্ট জনেরা।


    CG/SS/NS

    
    
    (Release ID: 1582621) Visitor Counter : 82
    
    
      Read this release in: English