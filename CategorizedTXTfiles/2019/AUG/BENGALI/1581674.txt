      কর্মী, জন-অভিযোগএবংপেনশনমন্ত্রক

      কেন্দ্রীয় তথ্য কমিশনের পক্ষ থেকে “মানব সম্পদ উন্নয়ন ও তথ্যের অধিকার আইন ২০০৫” নিয়ে সেমিনার আয়োজন
      Posted On: 09 AUG 2019 5:21PM by PIB Kolkata


    নয়াদিল্লি, ০৯ অগাস্ট , ২০১৯


    কেন্দ্রীয় তথ্য কমিশনের পক্ষ থেকে আজ এখানে “ মানবসম্পদ উন্নয়ন ও তথ্যের অধিকার আইন ২০০৫ ” নিয়ে এক সেমিনার আয়োজন করা হয়। সেমিনারে মুখ্য তথ্য কমিশনার, কেন্দ্রীয় তথ্য কমিশনার, প্রাক্তন তথ্য কমিশনারা ছাড়াও রাজ্যগুলির তথ্য কমিশনার, বিভিন্ন স্বেচ্ছাসেবী সংস্হা ও সংশ্লিষ্ট ক্ষেত্রের সঙ্গে যুক্ত প্রতিষ্ঠানের প্রতিনিধিরা উপস্হিত ছিলেন।


    মুখ্য তথ্য কমিশনার শ্রী সুধীর ভার্গভ তাঁর স্বাগত ভাষনে এ ধরণের সেমিনার আয়োজনের প্রয়োজনীয়তার কথা উল্লেখ করে শিক্ষা ক্ষেত্রে তথ্যের অধিকার আইনের গুরুত্বের কথা বলেন। কেন্দ্রীয় উচ্চশিক্ষা দপ্তরের সচিব শ্রী আর সুহ্মমনিয়ম ভাষণ দেন।


    ইসরোর প্রাক্তন প্রধান তথা জাতীয় শিক্ষানীতি কমিটির সভাপতি ডঃ কে কস্তুরিরঙ্গন মূল ভাষণ দেন। কেন্দ্রীয় মাধ্যমিক শিক্ষা পর্ষদের চেয়ারপার্সন শ্রীমতি অনিতা কারওয়াল তথ্যের অধিকার আইন ২০০৫ রূপায়ণের প্রেক্ষিতে শিক্ষা ক্ষেত্রে যে অগ্রগতি ও উন্নতি হয়েছে সে সম্পর্কে বিস্তারিত ব্যাখ্যা দেন। এই আইন রূপায়ণের ফলে প্রতিযোগিতামূলক পরীক্ষায় প্রাপ্ত নম্বর সহ পড়ুয়াদের উত্তরপত্র দেখানোর বিধি চালু হয়েছে। শিক্ষা ব্যবস্হায় মাশুল সংক্রান্ত বিভিন্ন বিষয়ে তথ্যের অধিকার সুরক্ষার সঙ্গে যুক্ত বিশিষ্ট কর্মী শ্রী দেবেন্দর কুমার সিং বিস্তারিত আলোকপাত করেন। তথ্য কমিশনার শ্রী যশবর্ধন কুমার সিনহার বক্তব্য দিয়ে সেমিনার শেষ হয়।


    SSS/BD/NS

    
    
    (Release ID: 1581674) Visitor Counter : 31
    
    
      Read this release in: English