      তথ্যওসম্প্রচারমন্ত্রক

      সপ্তম কমিউনিটি রেডিও সম্মেলন ২৭-২৯ আগস্ট নতুন দিল্লীতে
      
      সম্মেলনের মূল ভাবনা সুস্হায়ী উন্নয়নের লক্ষ্য পূরণে কমিউনিটি রেডিও
      
      শ্রী প্রকাশ জাভড়েকর জাতীয় কমিউনিটি রেডিও পুরস্কার প্রদান করবেন

      Posted On: 26 AUG 2019 4:57PM by PIB Kolkata

    নয়াদিল্লি, ২৬ অগাস্ট , ২০১৯


    সপ্তম কমিউনিটি রেডিও সম্মেলন ২৭-২৯ আগস্ট নতুন দিল্লীর ডঃ বি.আর. আম্বেদকর ভবনে আয়োজিত হবে। কেন্দ্রীয় তথ্য ও সম্প্রচার মন্ত্রক আয়োজিত এই সম্মেলনে বর্তমানে দেশে চালু সমস্ত কমিউনিটি রেডিও স্টেশনগুলির প্রতিনিধিরা অংশ নেবেন।


    এবারের সম্মেলনের মূল ভাবনা হল সুস্হায়ী উন্নয়নের লক্ষ্য পূরণে কমিউনিটি রেডিও। সুস্হায়ী উন্নয়নের লক্ষ্য পূরণে জনসাধারণকে আরও সচেতন করতে সম্ভাব্য অনুষ্ঠান সম্প্রচার এবং এ ধরণের অনুষ্ঠান সম্প্রচারে অভিজ্ঞতা নিয়ে রেডিও স্টেশনগুলির প্রতিনিধিরা আলোচনা করবেন। এছাড়াও সম্মেলনে জলশক্তি অভিযান, বিপর্যয় ঝুঁকি হ্রাসে সঙ্ঘবদ্ধ প্রয়াস গ্রহণ প্রভৃতি কর্মসূচিগুলি নিয়ে আলোচনা হবে। সোশ্যাল মিডিয়ার মাধ্যমে সামাজিক কল্যাণমূলক বার্তা ছড়িয়ে দিতে প্রয়োজনীয় উদ্যোগ গ্রহণ সহ কমিউনিটি রেডিও স্টেশনগুলিতে অনুষ্ঠানের বিষয়বস্তু সঠিকভাবে নির্বাচন করার মতো বিষয়গুলিও সম্মেলনে প্রাধান্য পাবে।


    সম্মেলনের দ্বিতীয় দিন অর্থাৎ ২৮শে আগস্ট কেন্দ্রীয় তথ্য ও সম্প্রচার মন্ত্রী শ্রী প্রকাশ জাভড়েকর স্হানীয় সংস্কৃতির প্রচার, সবচেয়ে সৃজনশীল ও উদ্ভাবনমূলক অনুষ্ঠান সম্প্রচার প্রভৃতি ক্ষেত্রে সাফল্যের স্বীকৃতি স্বরূপ কমিউনিটি রেডিও স্টেশনগুলিকে পুরস্কৃত করবেন।


    CG/BD/NS

    
    
    (Release ID: 1583053) Visitor Counter : 28
    
    
      Read this release in: English