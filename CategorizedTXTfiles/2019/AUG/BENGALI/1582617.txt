      উত্তর-পূর্বাঞ্চলেরউন্নয়নসংক্রান্তমন্ত্রক

      মন্ত্রিসভার নিয়োগ
      Posted On: 22 AUG 2019 3:08PM by PIB Kolkata


    নয়াদিল্লি, ২১ অগাস্ট, ২০১৯


    কেন্দ্রীয় মন্ত্রিসভার নিয়োগ কমিটি মন্ত্রিসভার সচিব হিসেবে শ্রী রাজীব গৌবার নিয়োগ অনুমোদন করেছে। শ্রী গৌবা আগামী ৩০শে অগাস্ট থেকে দু’বছর ঐ পদে আসীন থাকবেন। এছাড়াও, নিয়োগ কমিটি শ্রী গৌবাকে মন্ত্রিসভার সচিবালয়ে অফিসার অন স্পেশাল ডিউটি পদে নিয়োগে অনুমতি দিয়েছে। মন্ত্রিসভার সচিব হিসেবে দায়িত্ব গ্রহণের আগে পর্যন্ত তিনি ঐ পদের দায়িত্ব সামলাবেন। উল্লেখ করা যেতে পারে, শ্রী গৌবা ঝাড়খণ্ড থেকে ১৯৮২ ব্যাচের আইএএস আধিকারিক।


    প্রতিরক্ষা মন্ত্রকের প্রতিরক্ষা উৎপাদন দপ্তরের সচিব শ্রী অজয় কুমার প্রতিরক্ষা সচিব হিসেবে দায়িত্ব গ্রহণ করছেন। তিনি বর্তমান সচিব শ্রী সঞ্জয় মিত্রের স্থলাভিষিক্ত হচ্ছেন। উল্লেখ করা যেতে পারে, পশ্চিমবঙ্গ থেকে ১৯৮২ ব্যাচের আইএএস আধিকারিক শ্রী সঞ্জয় মিত্রের প্রতিরক্ষা সচিব পদের মেয়াদ শেষ হতে চলেছে। শ্রী অজয় কুমার কেরল থেকে ১৯৮৫ ব্যাচের আইএএস আধিকারিক।


    লোকপালের সচিব হিসেবে শ্রী ব্রিজ কুমার আগরওয়ালের নিয়োগে মন্ত্রিসভা অনুমোদন দিয়েছে। তিনি ভারত সরকারের সচিব পদ মর্যাদা এবং বেতনক্রমের ভিত্তিতে নিযুক্ত হবেন।


    প্রতিরক্ষা মন্ত্রকের প্রতিরক্ষা দপ্তরের বিশেষ সচিব শ্রী সুভাষ চন্দ্র প্রতিরক্ষা উৎপাদন দপ্তরের সচিব হচ্ছেন। তিনি বর্তমান সচিব শ্রী অজয় কুমারের স্থলাভিষিক্ত হবেন। উল্লেখ করা যেতে পারে, শ্রী অজয় কুমার প্রতিরক্ষা সচিব হিসেবে নিযুক্ত হচ্ছেন।


    CG/BD/DM

    
    
    (Release ID: 1582617) Visitor Counter : 32