      তথ্যওসম্প্রচারমন্ত্রক

      তথ্য ও সম্প্রচার সচিব শ্রী অমিত খারে সপ্তম কমিউনিটি রেডিও সম্মেলনের সূচনা করলেন
      Posted On: 27 AUG 2019 9:36PM by PIB Kolkata


    নয়াদিল্লি, ২৭ আগস্ট, ২০১৯


    নতুন দিল্লির ডঃ বি আর আম্বেদকর ভবনে তথ্য ও সম্প্রচার মন্ত্রকের সচিব শ্রী অমিত খারে আজ সপ্তম কমিউনিটি রেডিও সম্মেলনের উদ্বোধন করেছেন। এই সম্মেলনে কমিউনিটি রেডিও স্টেশনের বিভিন্ন প্রতিনিধি এবং মন্ত্রকের শীর্ষ আধিকারিকরা উপস্থিত ছিলেন। অনুষ্ঠানে কমিউনিটি রেডিও স্টেশনের পোস্টারও উদ্বোধন করেন শ্রী খারে। ভাষণে তিনি বলেন, কমিউনিটি রেডিও স্টেশন দেশের কমিউনিটি রেডিও আন্দোলন গড়ে তুলতে অগ্রণী ভূমিকা পালন করেছে। বিশেষ করে, বিপর্যয়ের সময়ে কমিউনিটি রেডিও তথ্য সম্প্রচারে গুরুত্বপূর্ণ ভূমিকা পালন করে। তিনি আরও বলেন, কমিউনিটি রেডিও স্টেশনের সঙ্গে যুক্ত ব্যক্তিদের অক্লান্ত পরিশ্রমের ফলে গ্রামীণ এলাকায় পরিবর্তন এসেছে। স্থানীয় ভাষা, বিষয়, কমিউনিটি রেডিও’র মাধ্যমে সম্প্রচারিত হয়, যার ফলে খুব সহজেই সাধারণ মানুষের কাছে এই তথ্যগুলি পৌঁছে যায়। পিছিয়ে পড়া প্রতিটি জেলায় অন্তত একটি করে কমিউনিটি রেডিও গড়ে তোলার ওপর জোর দেওয়া হচ্ছে বলে তিনি জানান। কমিউনিটি রেডিও’র মাধ্যমে সরকারের বিভিন্ন জনকল্যাণমূলক প্রকল্পগুলিকে তুলে ধরারও আর্জি জানান তিনি। একই সঙ্গে, স্থানীয় শিক্ষক এবং খেলোয়াড়দের কৃতিত্বকে প্রচারের জন্য আহ্বান জানান শ্রী খারে। অনুষ্ঠানে কমিউনিটি রেডিও স্টেশন কিভাবে গড়ে উঠেছে তার ওপর একটি স্বল্পদৈর্ঘ্যের তথ্যচিত্রের উদ্বোধন করেন তিনি। এদিন অনুষ্ঠানে উপস্থিত ছিলেন তথ্য ও সম্প্রচার মন্ত্রকের অতিরিক্ত সচিব শ্রী অতুল কুমার তিওয়ারি, যুগ্মসচিব শ্রীমতী টিসিএ কল্যাণী প্রমুখ। পূর্ণাঙ্গ অধিবেশনে ‘স্থায়ী উন্নয়ন – বাদ পড়বে না কেউই’ শীর্ষক এক সম্মেলনে সভাপতিত্ব করেন নীতি আয়োগের বিশেষজ্ঞ শ্রী রাকেশ রঞ্জন।


    CG/SS/SB

    
    
    (Release ID: 1583192) Visitor Counter : 28
    
    
      Read this release in: English