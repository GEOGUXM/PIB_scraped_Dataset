      জলশক্তি মন্ত্রক

      ‘জল জীবন মিশন’ নিয়ে রাজ্য মন্ত্রীদের বৈঠকে পৌরহিত্য করলেন জলশক্তি মন্ত্রী
      Posted On: 27 AUG 2019 2:50PM by PIB Kolkata


    নয়াদিল্লি, ২৭ অগাস্ট , ২০১৯


    কেন্দ্রীয় জলশক্তি মন্ত্রী শ্রী গজেন্দ্র সিং শেখাওয়াত সোমবার নতুন দিল্লীতে ‘ জল জীবন মিশন ’ নিয়ে রাজ্যগুলির মন্ত্রীদের এক বৈঠকে পৌরহিত্য করেন। বৈঠকে ১৭টি রাজ্যের পানীয় জল দপ্তরের মন্ত্রীরা ছাড়াও মুখ্যসচিব বা সচিবরা উপস্হিত ছিলেন। দেশের গ্রামাঞ্চলের প্রতিটি বাড়িতে ২০২৮ সাল নাগাদ জল সংযোগ পৌঁছে দিতে সদ্য ঘোষিত ‘ জল জীবন মিশন ’ -এর রূপায়ন নিয়ে আলোচনার উদ্দেশ্যই এই সম্মেলনের আয়োজন করা হয়।


    প্রধানমন্ত্রী গত ১৫ আগস্ট স্বাধীনতা দিবসের ভাষণে, দেশের গ্রামাঞ্চলে প্রতিটি বাড়িতে ২০২৪ সালের মধ্যে জল সংযোগ পৌঁছে দিতে সরকারের যে প্রচেষ্টার কথা ঘোষনা করেন, জল শক্তি মন্ত্রী সেই প্রসঙ্গের উল্লেখ করেন। শ্রী শেখাওয়াত বলেন, এই মিশন প্রতিটি বাড়িতে আবাসন, শৌচালয়, বিদ্যুৎ, রান্নার গ্যাস, আর্থিক অন্তর্ভুক্তিকরণ, পেনশন, স্বাস্হ্য কার্ড প্রভৃতি সামাজিক নিরাপত্তা কর্মসূচির মতো মানুষের প্রত্যাশা পূরণ করবে।


    বিশ্বে মোট জনসংখ্যার ১৬ শতাংশই ভারতে উল্লেখ করে মন্ত্রী জানান, এরমধ্যে কেবল ৪ শতাংশ মানুষ বিশুদ্ধ জল পেয়ে থাকেন। বিশুদ্ধ পানীয় জল সরবরাহের ক্ষেত্রে বড় বাধা হল ভূগর্ভস্হ জলস্তর হ্রাস। বিপুল পরিমানে জল উত্তোলন, জলের গুনমানে ক্রমাবনতি জলবায়ু পরিবর্তন প্রভৃতি রয়েছে বলে তিনি মন্তব্য করেন। জল জীবন মিশনে ভূ-গর্ভস্হ জলস্তর বৃদ্ধি, ক্ষুদ্র সেচ ট্যাঙ্কগুলির সংস্কার, কৃষির জন্য বিশুদ্ধ জলের ব্যবহার হ্রাস ও জল সম্পদের স্হায়ীত্বের ওপর গুরুত্ব দেওয়া হয়েছে। পারিবারিক কাজে ব্যবহৃত জলকে কৃষিতে ব্যবহারের কথাও মন্ত্রী বলেন। প্রতিটি বাড়িতে ২০২৮ সালের মধ্যে জল সংযোগ পৌঁছে দেওয়ার যে লক্ষ্যমাত্রা নেওয়া হয়েছে, তা পূরণ করার জন্য শ্রী শেখাওয়াত জন আন্দোলন গড়ে তোলার ওপর জোর দেন।


    বৈঠকে জল শক্তি প্রতিমন্ত্রী শ্রী রতন লাল কাটারিয়া বলেন, পানীয় জল মৌলিক চাহিদা এবং জল সরবরাহের বিষয়টিকে সরকারের উন্নয়নমূলক কর্মসূচির কেন্দ্রবিন্দুতে রাখা হয়েছে। রাজ্যের মন্ত্রীরা রাজ্য-ভিত্তিক বিভিন্ন বিষয় নিয়ে আলোচনা করেন। জল জীবন মিশনের সুষ্ঠু রূপায়নে রাজ্যগুলিকে কেন্দ্রের তরফে সবরকম সাহায্যের আশ্বাস দেওয়া হয়।


    CG/BD/NS

    
    
    (Release ID: 1583138) Visitor Counter : 19
    
    
      Read this release in: English