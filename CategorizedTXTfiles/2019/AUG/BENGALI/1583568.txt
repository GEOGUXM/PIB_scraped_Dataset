      স্বরাষ্ট্র মন্ত্রক

      কেন্দ্রীয় স্বরাষ্ট্র মন্ত্রী শ্রী অমিত শাহ তাঁর সংসদীয় কেন্দ্র গান্ধীনগর জেলায় কেন্দ্রীয় প্রকল্পগুলির কাজকর্ম পর্যালোচনা করলেন
      Posted On: 29 AUG 2019 10:11PM by PIB Kolkata


    নয়াদিল্লি, ২৯ অগাস্ট, ২০১৯


    কেন্দ্রীয় স্বরাষ্ট্র মন্ত্রী আজ তাঁর সংসদীয় কেন্দ্র গান্ধীনগর জেলায় বিভিন্ন কেন্দ্রীয় প্রকল্পের কাজকর্মের অগ্রগতি পর্যালোচনা করেন। তিনি বিভিন্ন প্রকল্পের কাজে অগ্রগতির খুঁটিনাটি বিবরণ খতিয়ে দেখেন। ‘দিশা’ কর্মসূচির আওতায় পর্যালোচনা কমিটির সভাপতি হিসেবে তিনি বিধায়কদের নিয়ে প্রকল্পের কাজকর্ম খতিয়ে দেখেন এবং উপস্থিত আধিকারিকদের দ্রুত লক্ষ্যমাত্রা অর্জনের পাশাপাশি, প্রকল্পগুলির সুফল দরিদ্র থেকে দরিদ্রতর মানুষের কাছে পৌঁছে দেওয়ার নির্দেশ দেন।


    শ্রী শাহ বলেন, উজ্জ্বলা যোজনার সুযোগ-সুবিধা প্রতিটি পরিবারের কাছে আগামী ৩১ অক্টোবরের মধ্যে পৌঁছে দিতে হবে। জেলা কালেক্টর শ্রী এস কে লাঙ্ঘা স্বরাষ্ট্র মন্ত্রীকে আশ্বস্ত করে বলেন উজ্জ্বলা যোজনার লক্ষ্যমাত্রা নির্ধারিত সময়ের আগেই অর্জন করা সম্ভব হবে। সেইসঙ্গে ‘নল সে জল’ বা নলবাহিত জল প্রকল্পের সুযোগ-সুবিধাও পৌঁছে যাবে।


    শ্রী শাহ জেলা আধিকারিকদের জেলার প্রতিটি বাড়িতে বিদ্যুৎ সংযোগ পৌঁছে দেওয়ার নির্দেশ দেন। পর্যালোচনা বৈঠকে সাংসদ শ্রী হাসমুখভাই প্যাটেলও উপস্থিত ছিলেন।


    SSS/BD/DM

    
    
    (Release ID: 1583568) Visitor Counter : 2
    
    
      Read this release in: English