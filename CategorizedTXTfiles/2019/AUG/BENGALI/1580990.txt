      ইস্পাতমন্ত্রক

      কলকাতায় দ্বাদশ জাতীয় হিন্দি সম্মেলন অনুষ্ঠিত হল
      Posted On: 01 AUG 2019 1:07PM by PIB Kolkata


    কলকাতা, ৩১ জুলাই, ২০১৯


    কেন্দ্রীয় ইস্পাত প্রতিমন্ত্রী শ্রী ফগন সিং কুলস্তে আজ কলকাতায় দ্বাদশ জাতীয় হিন্দি সম্মেলন উদ্বোধন করলেন। বিখ্যাত ঔপন্যাসিক এবং গল্পকার মুন্সি প্রেমচাঁদের ১৩৯ তম জন্মজয়ন্তী উপলক্ষে হিন্দি ভাষা নিয়ে এই জাতীয় সম্মেলনের আয়োজন করা হয়। ইস্পাত মন্ত্রকের রাষ্ট্রায়ত্ত্ব সংস্হা মেটাল স্ক্র্যাপ ট্রেড কর্পোরেশন লিমিটেড (এমএসটিসি) এই সম্মেলনের আয়োজন করেছিল।


    শ্রী কুলস্তে এই সম্মেলনের আয়োজন করার জন্য এমএসটিসি-র আধিকারিক ও কর্মীদের অভিনন্দন জানান। তিনি বলেন, হিন্দি ভাষাকে সহজ-সরলভাবে ব্যবহারের জন্য মুন্সি প্রেমচাঁদের অবদান অনস্বীকার্য। হিন্দিকে আরও জনপ্রিয় করে তুলতে হবে। কেন্দ্র সমস্ত দপ্তরের হিন্দির ব্যবহারের ওপর জোর দিচ্ছে। হিন্দির প্রচারের জন্য প্রতিটি মন্ত্রকে রাজভাষা ইউনিট গঠন করা হচ্ছে। তিনি সকলকে হিন্দির মাধ্যমে যোগাযোগ বাড়াতে বলেন, যার ফলে এই ভাষা আরও জনপ্রিয় হবে।


    ইস্পাত মন্ত্রকের যুগ্ম সচিব শ্রী টি শ্রীনিবাস, যুগ্ম নির্দেশক শ্রী আনন্দ কুমার, এন.এস.টি.সি-র চেয়ারম্যান ও কর্ণধার শ্রী বি বি সিং সহ অন্যান্যরা এই অনুষ্ঠানে উপস্হিত ছিলেন।


    CG/CB /NS

    
    
    (Release ID: 1580990) Visitor Counter : 42
    
    
      Read this release in: English