      স্বরাষ্ট্র মন্ত্রক

      দারিদ্র্য, দুর্নীতি এবং মানবাধিকারের ওপর শান্তিনিকেতনে জাতীয় মানবাধিকার কমিশনের কর্মশালা
      Posted On: 20 AUG 2019 4:22PM by PIB Kolkata


    কলকাতা, ২০ অগাস্ট, ২০১৯


    জাতীয় মানবাধিকার কমিশন ও বিশ্বভারতীর যৌথ উদ্যোগে শান্তিনিকেতনে দারিদ্র্য, দুর্নীতি ও মানবাধিকারের ওপর দু’দিনের এক কর্মশালার আয়োজন করা হয় সোমবার (১৯শে অগাস্ট)। এই কর্মশালার উদ্বোধন করেন লোকপালের চেয়ারপার্সন বিচারপতি পিনাকী চন্দ্র ঘোষ। উদ্বোধনী ভাষণে বিচারপতি শ্রী ঘোষ বলেন, দুর্নীতি রোধে অনেক আইন থাকলেও মানুষের মানসিকতার পরিবর্তন করা প্রয়োজন। তিনি বলেন, মানবতা এমন একটি বিষয় যার সাহায্যে দুর্নীতি রোধ করা সম্ভব। তিনি কবিগুরু রবীন্দ্রনাথের ‘চিত্ত যেথা ভয়শূন্য, উচ্চ যেথা শির’ কবিতার উদ্ধৃতি করে দারিদ্র্য ও দুর্নীতির বিরুদ্ধে ভয়শূন্য চিত্তে লড়াই করার আহ্বান জানান। অনুষ্ঠানে কেন্দ্রীয় মানবাধিকার কমিশনের সদস্য ডঃ ধনেশ্বর মুলে, সচিব শ্রী জয়দীপ গোবিন্দ, বিশ্বভারতীর ভারপ্রাপ্ত উপাচার্য শ্রী নিখিলেশ চৌধুরি সহ বিভিন্ন সংবাদমাধ্যম ও মানবাধিকার বিশেষজ্ঞরা বক্তব্য রাখেন। রবীন্দ্রনাথের মানবতাবাদ আজকের দিনেও কতটা প্রাসঙ্গিক, তা তাঁরা কর্মশালায় তুলে ধরেন। কর্মশালায় বিশ্বভারতীর সাংবাদিকতা ও গণ-জ্ঞাপন বিভাগের ছাত্রছাত্রী এবং গবেষকরাও অংশ নেন।


    CG/SS/DM

    
    
    (Release ID: 1582420) Visitor Counter : 19