      প্রতিরক্ষামন্ত্রক

      দেশব্যাপী অর্ডন্যান্স ফ্যাক্টরিগুলির ধর্মঘট প্রত্যাহৃত
      Posted On: 24 AUG 2019 10:24PM by PIB Kolkata


    নতুন দিল্লি, ২৪ আগস্ট, ২০১৯


    এ আইডিইএফ, আইএনডিডবলুএফ, বিপিএমএস এবং সিডিআরএ শ্রমিক সংগঠনের নেতৃবৃন্দের সঙ্গে গত চোদ্দই আগস্ট থেকে যে আলাপ আলোচনা চলছে,তার চতুর্থ পর্যায়ের বৈঠক গতকাল অনুষ্ঠিত হয়। গতকালের বৈঠকের পৌরহিত্য করেন প্রতিরক্ষা উৎপাদন সচিব। বৈঠকে জানানো হয়, সরকা্‌র, অর্ডন্যান্স ফ্যাক্টরি বোর্ড (ওএফবি)-এর প্রস্তাবিত নিগমীকরণের বিষয়টি বিবেচনা করছে। কর্মচারী সংগঠনগুলির বিভিন্ন উদ্বেগের কথা প্রতিরক্ষা উৎপাদন সচিব ধৈর্য সহকারে শোনেন। সংগঠনগুলি কর্মচারীদের বেতন, স্বাস্থ্য বীমা সহ ওএফবির প্রস্তাবিত নিগমীকরণের ফলে কর্মচারীদের স্বার্থ সংশ্লিষ্ট ক্ষেত্রে আর কি কি প্রভাব পড়তে পারে তা নিয়ে আলোচনা করেন। বর্তমান উৎপাদন হারের থেকে প্রস্তাবিত ব্যবস্থাপনায় তার পরিমাণ বৃদ্ধির জন্য যে পরিকল্পনা করা হবে, তাতে , তাঁদের পরামর্শ বিবেচনা করার জন্য কর্মচারী সংগঠনগুলি প্রস্তাব দিয়েছে। বিশদ আলোচনার পর সিদ্ধান্ত নেওয়া হয়েছে, একটি উচ্চ পর্যায়ের কমিটি গঠন করতে সরকারকে প্রস্তাব দেওয়া হবে। এই কমিটি প্রস্তাবিত নতুন ব্যবস্থার বিষয়ে কর্মীদের নানা উদ্বেগ সহ অন্যান্য বিষয় নিয়ে কর্মচারী সংগঠনগুলির সঙ্গে মতবিনিময় করবে। এরপর সংগঠনগুলি তাঁদের ধর্মঘট প্রত্যাহারের বিষয়ে এবং আলোচনার জন্য ঐক্যমত্যে পৌঁছায়। এর ফলে ,আগামী সোমবার, ২৬শে আগস্ট থেকে কর্মচারীরা আবারো কাজে যোগ দেবেন।


    CG/CB/24 August

    
    
    (Release ID: 1582945) Visitor Counter : 42