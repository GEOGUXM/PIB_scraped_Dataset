      বস্ত্রমন্ত্রক

      বস্ত্রমন্ত্রী জাতীয় কারুশিল্প সংগ্রহালয়ে আর্ট গ্যালারির উদ্বোধন করেন
      Posted On: 14 AUG 2019 2:17PM by PIB Kolkata


    নয়াদিল্লি, ১৩ অগাস্ট, ২০১৯


    কেন্দ্রীয় বস্ত্র এবং মহিলা ও শিশুবিকাশ মন্ত্রী শ্রীমতী স্মৃতি ইরানি মঙ্গলবার নতুন দিল্লিতে জাতীয় কারুশিল্প সংগ্রহালয়ে বস্ত্র শিল্পের গ্যালারির উদ্বোধন করেন।


    ভারতীয় কারুশিল্প সংগ্রহালয়ে বস্ত্র শিল্পের প্রদর্শনের এই নতুন বিভাগটি দর্শকদের কাছে আরেকটি আকর্ষণীয় স্থান হয়ে উঠবে। পল্লী ও উপজাতি এলাকার শিল্প এবং গ্রামীণ শিল্প নিয়েও গ্যালারিগুলি বিদেশি সহ সমস্ত দর্শকের কাছে অন্যতম আকর্ষণীয় কেন্দ্র হয়ে উঠেছে। সংগ্রহালয়ে গ্রামীণ শিল্প প্রদর্শশালায় বিভিন্ন রাজ্যের গ্রামের পরিবেশের সম্পর্কে একটি সম্যক ধারণা পাওয়া যায়।


    এই গ্যালারির মাধ্যমে পরবর্তী প্রজন্মের সঙ্গে ভারতের সমৃদ্ধ তাঁতশিল্পের পরিচয় ঘটবে। পাশাপাশি, ফ্যাশন টেকনলজি, বস্ত্র-বিজ্ঞান এবং টেক্সটাইলের নকশা নিয়ে যেসব ছাত্রছাত্রীরা পড়াশোনা করছেন, এই গ্যালারি তাঁদের পক্ষেও সহায়ক হবে। এই গ্যালারিতে অডিও-ভিস্যুয়াল প্রযুক্তির মাধ্যমে বিভিন্ন নকশা দেখতে পাওয়া যাবে।


    ভারতীয় বস্ত্র শিল্পের বিষয়ে দর্শকরা এখান থেকে বিস্তারিত ধারণা পাবেন। এই গ্যালারিতে ২৩০ রকমের বস্ত্র সম্ভারকে ৩০টিরও বেশি ঐতিহ্যের বিভাগ রাখা হয়েছে। এখানে প্রদর্শনীর তিনটি ভাগ রয়েছে। একটি বিভাগে তাঁত যন্ত্রে সুতো রাখার আগে যে নকশাটি করা হয় সেটি প্রদর্শিত হচ্ছে। দ্বিতীয় বিভাগে ব্রোকেড, মুসলিন, জামদানি, তাঁতে বোনা শাল এবং শাড়ি প্রদর্শিত হচ্ছে। তাঁতে বোনার পর কাপড়ের ওপর ছাপানো, সীবন বা এমব্রয়ডারির কাজ এবং কালামকারির বিষয় আরেকটি বিভাগে স্থান পেয়েছে। গ্যালারিতে তাঁত, এমব্রয়ডারি, কাপড়ের ওপর ডাই করা, নকশার প্যাটার্ন বানানো এবং তানাবানা – এই পাঁচটি বিভাগ রয়েছে।


    CG/CB/DM

    
    
    (Release ID: 1581935) Visitor Counter : 51
    
    
      Read this release in: English