      নারীওশিশুবিকাশমন্ত্রক

      স্তন্যপান সম্পর্কে অভিভাবকদের সচেতন ও উৎসাহদানে গুরুত্ব বিশ্ব স্তন্যপান সপ্তাহ পয়লা থেকে ৭ই আগস্ট
      Posted On: 02 AUG 2019 10:56PM by PIB Kolkata


    নয়াদিল্লি, ০২ আগস্ট, ২০১৯


    কেন্দ্রীয় মহিলা ও শিশু কল্যাণ মন্ত্রকের অধীন খাদ্য ও পুষ্টি পর্ষদ বিশ্ব স্তন্যপান সপ্তাহ উদযাপন উপলক্ষে একাধিক কর্মসূচি গ্রহণ করেছে। এ বছর স্তন্যপান সপ্তাহ উদযাপনে গুরুত্ব দেওয়া হয়েছে স্তন্যপানের প্রসার, প্রচার এবং উৎসাহদানে। স্তন্যপান সম্পর্কে অভিভাবকদের সচেতন করে তুলতে এবার বিশেষ গুরুত্ব দেওয়া হচ্ছে। এই লক্ষ্যে ৩০টি রাজ্য ও কেন্দ্রশাসিত অঞ্চলের ৪৩টি সার্বজনীন খাদ্য ও পুষ্টি ইউনিটে রাজ্যের স্বাস্থ্য, গৃহবিজ্ঞান কলেজ, চিকিৎসা প্রতিষ্ঠান ও বিশ্ববিদ্যালয় সহ সংশ্লিষ্ট সব পক্ষকে সামিল করে অঙ্গনওয়াড়ি কেন্দ্রগুলিতে অন্নপ্রাশন কর্মসূচি ও ক্যুইজ প্রতিযোগিতার আয়োজন করা হয়েছে।


    বিশ্ব স্তন্যপান সপ্তাহের উদ্দেশ্য হ’ল – স্তন্যপান সম্পর্কে পিতামাতাদের সচেতন করে তোলা; স্তন্যপান শিশুর জন্য সুরক্ষিত পদ্ধতি হিসাবে অভিভাবকদের উৎসাহিত করে তোলা; স্তন্যপানের গুরুত্ব সম্পর্কে সচেতনতার পাশাপাশি, শিশুর ছ’মাস বয়সের পর স্তন্যপান অব্যাহত রাখা এবং সেই সঙ্গে পর্যাপ্ত ও পরিপূরক পুষ্টি প্রদান; স্তন্যপানের গুরুত্ব সম্পর্কে পুস্তিকা প্রচার।


    স্তন্যপানের ফলে মা ও শিশুর উভয়েরই স্বাস্থ্য ভালো থাকে। শিশুর এই অভ্যাস তাকে পেটের বিভিন্ন রোগ এবং শ্বাস-প্রশ্বাসজনিত সংক্রমণ থেকে রক্ষা করে। এর ফলে, নবজাতক মৃত্যু হার হ্রাস পায়। এছাড়াও, নিয়মিত স্তন্যপান করালে মায়েদের স্তন ক্যান্সার, জরায়ু ক্যান্সার, মধুমেহ ও হৃদ রোগের ঝুঁকি কমে। সমীক্ষায় জানা গেছে যে, শিশুরা নিয়মিত স্তন্যপান করলে তাদের স্থূলতাজনিত বিভিন্ন রোগ ও মধুমেহ রোগের সম্ভাবনা কমে। শিশুদের স্তন্যপানের ফলে মস্তিষ্কের বিকাশ ও বুদ্ধি আরও ক্ষুরধার হয়।


    SSS/BD/SB

    
    
    (Release ID: 1581216) Visitor Counter : 47
    
    
      Read this release in: English