      অর্থমন্ত্রক

      কন্ট্রোলার জেনারেল অফ অ্যাকাউন্টস্‌ - এর দায়িত্ব নিলেন শ্রী গিরিরাজ প্রসাদ গুপ্তা
      Posted On: 01 AUG 2019 10:25PM by PIB Kolkata


    নয়াদিল্লি, ০১ আগস্ট, ২০১৯


    শ্রী গিরিরাজ প্রসাদ গুপ্তা আজ দিল্লিতে কন্ট্রোলার জেনারেল অফ অ্যাকাউন্টস্‌ পদের দায়িত্ব নিলেন। এর আগে ভারত সরকার পয়লা আগস্ট থেকে অর্থ মন্ত্রকের ব্যয় বিভাগে কন্ট্রোলার জেনারেল অফ অ্যাকাউন্টস্‌ পদে ১৯৮৩ ব্যাচের ইন্ডিয়াল সিভিল অ্যাকাউন্টস্‌ সার্ভিস আধিকারিক শ্রী গিরিরাজ প্রসাদ গুপ্তাকে নিয়োগ করে।


    শ্রী গুপ্তা কেন্দ্রীয় সরকারের সরকারি কাজে অগাধ ও মূল্যবান অভিজ্ঞতাসম্পন্ন আধিকারিক। অর্থ মন্ত্রক, গ্রামোন্নয়ন মন্ত্রক এবং কেন্দ্রীয় প্রত্যক্ষ কর পর্ষদের উচ্চ পদে তিনি কাজ করেছেন।


    শ্রী গুপ্তা ফরিদাবাদের ন্যাশনাল ইন্সটিটিউট অফ ফিনান্সিয়াল ম্যানেজমেন্টের অধিকর্তা পদেও কাজ করেছেন। অতিরিক্ত কন্ট্রোলার জেনারেল অফ অ্যাকাউন্টস্‌ হিসাবে প্রত্যক্ষ সুবিধা হস্তান্তর বা ডিবিটি’র জন্য তথ্য প্রযুক্তি পরিকাঠামোর মেরুদন্ড হিসাবে পাবলিক ফিনান্সিয়াল ম্যানেজমেন্ট সিস্টেম – এর উন্নয়ন ও রূপায়ণে অবদান রেখেছেন। শুধু তাই নয়, কেন্দ্রীয় সরকারের অন্যান্য আর্থিক ব্যবস্থাপনার মডিউল তৈরির বিষয়েও তাঁর ভূমিকা ছিল। ভূটানে যৌথ উদ্যোগের বৃহৎ জলবিদ্যুৎ প্রকল্পে অর্থ বিভাগের অধিকার্তা হিসাবেও কাজ করেছেন শ্রী গুপ্তা।


    CG/AP/SB

    
    
    (Release ID: 1581098) Visitor Counter : 40
    
    
      Read this release in: English