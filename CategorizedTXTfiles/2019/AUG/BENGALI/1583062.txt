      সামাজিকন্যায়ওক্ষমতায়নমন্ত্রক

      সামাজিক ন্যায়বিচার ও ক্ষমতায়ন দপ্তর এবং জাতীয় এডস নিয়ন্ত্রণ সংগঠনের মধ্যে সমঝোতাপত্র স্বাক্ষর
      Posted On: 26 AUG 2019 5:33PM by PIB Kolkata


    নয়াদিল্লি, ২৬ অগাস্ট , ২০১৯


    কেন্দ্রীয় সামাজিক ন্যায়বিচার ও ক্ষমতায়ন দপ্তর এবং জাতীয় এডস নিয়ন্ত্রণ সংগঠনের মধ্যে আজ এক সমঝোতাপত্র স্বাক্ষরিত হয়েছে। সমঝোতাপত্রে স্বাক্ষর করেন সামাজিক ন্যায়বিচার ও ক্ষমতায়ন দপ্তরের অতিরিক্ত সচিব শ্রীমতি উপমা শ্রীবাস্তব এবং স্বাস্হ্য ও পরিবার কল্যাণ মন্ত্রকের বিশেষ সচিব তথা জাতীয় এডস নিয়ন্ত্রণ সংগঠনের মহানির্দেশক শ্রী সঞ্জীব কুমারিন। স্বাক্ষরদান অনুষ্ঠানে স্বাস্হ্য ও পরিবার কল্যাণ মন্ত্রী ডঃ হর্ষবর্ধন ছাড়াও সামাজিক ন্যায়বিচার ও ক্ষমতায়ন দপ্তরের প্রতিমন্ত্রী শ্রী রতনলাল কাটারিয়া উপস্হিত ছিলেন।


    এই সমঝোতাপত্র স্বাক্ষরের উদ্দেশ্য হল, মাদকের চাহিদা হ্রাসে জাতীয় কর্মপরিকল্পনা প্রণয়ন এবং মাদকের চাহিদা হ্রাস সংক্রান্ত জাতীয় কর্মসূচি সম্পর্কে সচেতনতা বৃদ্ধি।


    মাদকাশক্তদের জন্য উপযু্ক্ত পুনর্বাসন এবং ইঞ্জেকশনের মাধ্যমে শরীরে মাদক জাতীয় উত্তেজক উপাদান গ্রহণকারীদের এ ধণের প্রবণতা থেকে বিরত করা।


    মাদকের ক্ষতিকারণ প্রভাব সম্পর্কে মানুষকে সচেতন ও তথ্যাভিজ্ঞ করে তোলা। সেইসঙ্গে মাদকাশক্ত ব্যক্তিদের সমাজের মূল স্রোতে ফিরিয়ে আনতে সাহায্য করা।


    মাদকাশক্ত ব্যক্তিদের চিকিৎসার জন্য উপযুক্ত পরিচর্জা প্রদান ব্যবস্হাকে শক্তিশালী করতে দক্ষতা বাড়ানো এবং মানব সম্পদের ব্যবস্হা করা।


    রূপান্তরকামীদের ক্ষমতায়ণে এবং তাদের সামাজিক অর্ন্তভূক্তিকরণে কল্যাণমূলক কর্মসূচি প্রণয়ন।


    মাদকাশক্ত ব্যক্তিদের মধ্যে এইআইভি সংক্রমনের ঝুঁকি হ্রাস করতে প্রতিকারমূলক ব্যবস্হা গ্রহণ সহ চিকিৎসা পরীক্ষাগার সহ ও মনস্তাত্ত্বিক পরামর্শদান কেন্দ্রগুলির মধ্যে যোগসূত্র গড়ে তোলা।


    জাতীয় এডস নিয়ন্ত্রণ সংগঠনে মহিলা যৌনকর্মী এবং রূপান্তকামীদের নিয়ে গঠিত গোষ্ঠীগুলিকেও সামিল করা।


    মাদকাশক্তদের যে সামাজিক কলঙ্ক ও ব্যাভিচারের মুখোমুখি হতে হয় তা কমাতে এইচআইভি আক্রান্ত ব্যক্তিদের নিয়ে শিক্ষামূলক কর্মসূচির আয়োজন করা।


    CG/BD/NS

    
    
    (Release ID: 1583062) Visitor Counter : 32
    
    
      Read this release in: English