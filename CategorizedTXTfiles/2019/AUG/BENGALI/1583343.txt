      তথ্যওসম্প্রচারমন্ত্রক

      শ্রী প্রকাশ জাভড়েকর ২০১৮ এবং ২০১৯ সালের কমিউনিটি রেডিওর জাতীয় পুরস্কার প্রদান করলেন
      
      জাতীয় পর্যায়ে চিন্তাভাবনা এবং আঞ্চলিক নানা বিষয়ের মধ্যে কমিউনিটি রেডিও গুরুত্বপূর্ণ যোগসূত্র তৈরি করে : শ্রী অমিত খারে

      Posted On: 28 AUG 2019 9:16PM by PIB Kolkata

    নয়াদিল্লি, ২৮ অগাস্ট , ২০১৯


    কেন্দ্রীয় মন্ত্রী শ্রী প্রকাশ জাভড়েকর আজ নতুন দিল্লীতে ডঃ বি আর আম্বেদকর ভবনে আয়োজিত এক অনুষ্ঠানে ২০১৮ এবং ২০১৯ সালের কমিউনিটি রেডিওর জাতীয় পুরস্কার প্রদান করেন। সপ্তম কমিউনিটি রেডিওর সম্মেলনে এই পুরস্কার দেওয়া হয়। নরেন্দ্র মোদী সরকারের দ্বিতীয় দফায় ক্ষমতা গ্রহণের প্রথম ৭৫ দিনে যে গুরুত্বপূর্ণ সিদ্ধান্তগুলি নেওয়া হয়েছে, সেই তথ্য সম্বলিত একটি পুস্তিকা- ‘ জন কানেক্ট : ক্লিয়ার ইনটেনশন, ডিসিসিভ অ্যাকশন ’ শীর্ষক একটি পুস্তিকা এই অনুষ্ঠানে প্রকাশ করেন। তথ্য ও সম্প্রচার মন্ত্রকের ব্যুরো অফ আউটরিচ অ্যান্ড কমিউনিকেশন এই পুস্তিকা প্রকাশ করে। পুস্তিকাটি প্রকাশ করে মন্ত্রী রাজ্যসভার কথা উল্লেখ করে বলেন, সংসদের উচ্চকক্ষ যা একসময় স্পিড ব্রেকার হিসেবে বিবেচিত হত, আজ তা আইন প্রণয়নের হাইওয়েতে পরিণত হয়েছে।


    শ্রী প্রকাশ জাভড়েকর পুরস্কার বিজেতাদের অভিনন্দন জানান। তিনি বলেন, বর্তমানে সারা দেশে ২৬২টি কমিউনিটি রেডিও কেন্দ্র রয়েছে। এই সংখ্যা বাড়িয়ে ৫০০ করার পরিকল্পনা নেওয়া হয়েছে। বেতারকে যোগাযোগের অন্যতম গুরুত্বপূর্ণ মাধ্যম বলে উল্লেখ করে মন্ত্রী এই প্রসঙ্গে ‘ মন কি বাত ’ অনুষ্ঠানের কথা উল্লেখ করেন। তিনি বলেন, এই অনুষ্ঠানটি ‘ দেশ কি বাত ’ থেকে প্রত্যেক মানুষের ‘ দিল কি বাত ’ এ পরিণত হয়েছে। এই অনুষ্ঠানে দেশের সব কমিউনিটি রেডিও কেন্দ্রগুলি অনুষ্ঠানসুচি সম্বলিত একটি বই প্রকাশ করা হয়।


    তথ্য ও সম্প্রচার সচিব শ্রী অমিত খারে স্হিতিশীল উন্নয়নের লক্ষ্যে কমিউনিটি রেডিওর ভূমিকা উল্লেখ করেন। তিনি বলেন, জাতীয় পর্যায়ে চিন্তাভাবনা এবং আঞ্চলিক নানা বিষয়ের মধ্যে কমিউনিটি রেডিও গুরুত্বপূর্ণ যোগসূত্র তৈরি করে।


    অনুষ্ঠানে তথ্য ও সম্প্রচার মন্ত্রকের যুগ্ম সচিব কুমারী টিসিএ কল্যাণী ধন্যবাদসূচক ভাষণ দেন। মন্ত্রকের উচ্চপদস্হ আধিকারিকরা অনুষ্ঠানে উপস্হিত ছিলেন।


    CG/CB/NS

    
    
    (Release ID: 1583343) Visitor Counter : 38
    
    
      Read this release in: English