      উপ-রাষ্ট্রপতিরসচিবালয়

      কর্মীদের উদ্ভাবনী ক্ষমতাকে উৎসাহ দিতে বিভিন্ন সংস্হার প্রতি উপরাষ্ট্রপতির পরামর্শ
      
      কোয়ালিটি সার্কল ফোরাম অফ ইন্ডিয়ার ৩৩তম আলোচনাচক্রে ভাষণ

      Posted On: 30 AUG 2019 4:37PM by PIB Kolkata

    নয়াদিল্লি, ৩০ অগাস্ট , ২০১৯


    উপরাষ্ট্রপতি শ্রী এম ভেঙ্কাইয়া নাইডু প্রতিটি সংস্হায় কর্মীদের উদ্ভাবনী ক্ষমতা সৃষ্টি এবং তাতে উৎসাহ যোগাতে গুরুত্ব আরোপ করেছেন। এরফলে , ওই সংস্হার কর্মীদের সার্বিক ক্ষমতা প্রকাশিত হবে। হায়দ্রাবাদে বৃহস্পতিবার কোয়ালিটি সার্কল ফোরাম অফ ইন্ডিয়ার ৩৩তম আলোচনা চক্রের উদ্বোধন করে তিনি বলেন, প্রতিটি সংস্হায় শীর্ষস্তরের আধিকারিকদের কর্মীদের নতুন নতুন চিন্তাভাবনা উৎসাহ দিতে এবং তাদের মধ্যে দলবদ্ধ হয়ে কাজ করার বিষয়ে পরিবেশ তৈরিতে সচেষ্ট হতে হবে। বর্তমান গতির যুগে কর্মজীবন এবং ব্যক্তিগত জীবনের মধ্যে ভারসাম্য বজায় রাখার ওপর তিনি গুরুত্ব দেন। কারণ, আজকের যুগে জীবনশৈলিতে প্রচন্ড চাপ সৃষ্টির ফলে মানুষের স্বাস্হ্য এবং ব্যক্তিগত জীবনে কু-প্রভাব প্রত্যক্ষ করা যাচ্ছে। উপরাষ্ট্রপতি এই কারণে, সকলকে স্বাস্হ্যকর জীবনযাত্রা মেনে চলার পরামর্শ দেন। তিনি বলেন, যথাযথ খাদ্যাভ্যাস এবং স্বাস্হ্যকর জীবনযাত্রা সুস্হ জীবনের চাবিকাঠি।


    শ্রী নাইডু বলেন, আমাদের শারীরিক ক্ষমতা অথাৎ ফিটনেস বৃদ্ধি, কর্মজীবন এবং ব্যক্তি জীবনে প্রভাব বিস্তার করে। তিনি স্কুল, কলেজগুলিতে জীবনের গুণমান বজায় রাখার জন্য নতুন নতুন পাঠক্রম শুরু করার প্রস্তাব দেন। উপরাষ্ট্রপতি জন-প্রতিনিধিদের নির্বাচনের ক্ষেত্রে তাঁদের মানের দিকটি বিচার করার পরামর্শ দেন। এই আলোচনাচক্রে ৮০০ জন অংশগ্রহণ করে। এখানে ২০০টির বেশি প্রকল্প উপস্হাপিত হয়। অনুষ্ঠানে কোয়ালিটি সার্কল ফোরাম অফ ইন্ডিয়ার চেয়ারম্যান শ্রী বালাকৃষ্ণ রাও এবং প্রাক্তন রাজ্যপাল শ্রী পি এস রামমোহন রাও-সহ বিশিষ্ট ব্যক্তিরা উপস্হিত ছিলেন।


    SSS/CB/NS

    
    
    (Release ID: 1583640) Visitor Counter : 59
    
    
      Read this release in: English