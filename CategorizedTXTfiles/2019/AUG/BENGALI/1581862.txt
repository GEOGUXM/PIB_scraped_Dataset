      আবাসনএবংশহরাঞ্চলেরদারিদ্র্যদূরীকরণমন্ত্রক

      হরদীপ পুরী স্বচ্ছ সর্বেক্ষণ ২০২০র সূচনা করেছেন- ২০২০র জানুয়ারী থেকে এই সর্বেক্ষণ শুরু
      Posted On: 13 AUG 2019 5:34PM by PIB Kolkata


    নয়াদিল্লি, ১৩ অগাস্ট , ২০১৯


    কেন্দ্রীয় আবাসন ও নগরোন্নয়ন দপ্তরের স্বাধীন দায়িত্বপ্রাপ্ত প্রতিমন্ত্রী শ্রী হরদীপ সিং পুরী আজ স্বচ্ছ সর্বেক্ষণ ২০২০-এর সূচনা করেছেন। কেন্দ্রীয় আবাসন ও নগরোন্নয়ন দপ্তর এই স্বচ্ছ সর্বেক্ষণ প্রকল্প চালাবে। অনুষ্ঠানে একইসঙ্গে স্বচ্ছ সর্বেক্ষণ ২০২০ টুল কিট, স্বচ্ছ ভারত মিশনের আওতায় জল সংরক্ষণ নিয়মাবলী, স্বচ্ছ নগর গড়ে তোলার জন্য বর্জ্য প্রক্রিয়াকরণ মোবাইল অ্যাপেরও সূচনা করা হয়েছে এদিন। দেশজুড়ে এই উদ্বোধনী অনুষ্ঠান সরাসরি সম্প্রচারের ব্যবস্হা করা হয়। অনুষ্ঠানে ‘ স্বচ্ছতা অধিকার হে ’ শীর্ষক একটি থিম সং প্রকাশ করা হয়। এতে গান গেয়েছেন কৈলাশ খের ও মোনালী ঠাকুর এবং অভিনয় করেছেন কঙ্গনা রানাওয়াত। উদ্বোধনী অনুষ্ঠানে উপস্হিত ছিলেন কেন্দ্রীয় আবাসন ও নগরোন্নয়ন দপ্তরের সচিব শ্রী দূর্গা শঙ্কর মিশ্র, যুগ্ম সচিব শ্রী ভি কে জিন্দল সহ বিশিষ্টজনেরা।


    অনুষ্ঠানের ভাষণে শ্রী পুরী বলেন, শহরাঞ্চলের স্বচ্ছতার ওপর নিয়মিত নজরদারির উদ্দেশ্যে গত বছর স্বচ্ছ সর্বেক্ষণ লীগ ২০২০র সূচনা করা হয়। তিনি বলেন, স্বচ্ছ সর্বেক্ষণ ২০২০র সূচনা করা হল সরেজমিনে স্বচ্ছ সর্বেক্ষণের জন্য। ২০২০ সালের জানুয়ারি থেকে এই কাজ শুরু হবে। বর্জ্যমুক্ত ও উন্মুক্ত শৌচালয় বন্ধ করে নতুন ভারত গঠনের জন্য যে শপথ নেওয়া হয়েছিল, তা পূরণের আরও একবার সুযোগ এসেছে। তিনি বলেন, এই সর্বেক্ষণ শহরে সামগ্রিক স্বচ্ছতায় দিশা দেখাবে।


    অনুষ্ঠানে কেন্দ্রীয় আবাসন ও নগরোন্নয়ন দপ্তরের সচিব শ্রী দূর্গা শঙ্কর মিশ্র বলেন, প্রত্যেক বছর এই স্বচ্ছ সর্বেক্ষণকে নতুনভাবে পরিকল্পনা করা হয় যাতে এই প্রক্রিয়া আরও বেশি শক্তিশালী হয়ে ওঠে এবং আচরণেও পরিবর্তন আসে।


    এই স্বচ্ছ সর্বেক্ষণের মাধ্যমে সাধারণ মানুষকেও যুক্ত করা হবে এবং নাগরিকদের মতামত নেওয়া হবে।


    CG/SS/NS

    
    
    (Release ID: 1581862) Visitor Counter : 54
    
    
      Read this release in: English