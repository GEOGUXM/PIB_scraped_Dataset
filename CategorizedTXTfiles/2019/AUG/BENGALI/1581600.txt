      কর্মী, জন-অভিযোগএবংপেনশনমন্ত্রক

      ‘মানবসম্পদ উন্নয়ন ও তথ্যের অধিকার আইন, ২০০৫’ নিয়ে কেন্দ্রীয় তথ্য কমিশনের সেমিনার
      Posted On: 08 AUG 2019 9:49PM by PIB Kolkata


    নয়াদিল্লি, ০৮ আগস্ট, ২০১৯


    কেন্দ্রীয় তথ্য কমিশন আগামীকাল শুক্রবার নতুন দিল্লিতে ‘মানবসম্পদ উন্নয়ন ও তথ্যের অধিকার আইন, ২০০৫’ নিয়ে এক আলোচনাচক্রের আয়োজন করেছে। উদ্দেশ্য হ’ল – মানবসম্পদ উন্নয়ন বিশেষ করে, শিক্ষা ক্ষেত্রের পরিচালন ব্যবস্থার মানোন্নয়নের লক্ষ্যে স্বচ্ছতা ও দায়বদ্ধতা বাড়াতে প্রয়োজনীয় সুপারিশ পেশ করা।


    সেমিনারে অংশ নিতে কেন্দ্রীয় তথ্য কমিশনের বর্তমান ও প্রাক্তন আধিকারিক সহ সমস্ত মুখ্য তথ্য কমিশনার ও তথ্য কমিশনারদের পাশাপাশি, রাজ্য তথ্য কমিশনের কমিশনার, ফার্স্ট অ্যাপিলেট কর্তৃপক্ষ এবং কেন্দ্রীয় জন তথ্য আধিকারিকদের আমন্ত্রণ জানানো হয়েছে। এছাড়াও, নির্দিষ্ট কয়েকটি স্বেচ্ছাসেবী সংস্থা, যারা একেবারে তৃণমূল স্তরে কাজ করে থাকে, তাদেরকেও এই সেমিনারে যোগ দেবার জন্য আমন্ত্রণ জানানো হয়েছে।


    শিক্ষা প্রতিষ্ঠান, গবেষক ও সংশ্লিষ্ট ক্ষেত্রে কাজের অভিজ্ঞতা রয়েছে, এমন নাগরিক সমাজ বা পড়ুয়াদেরকেও আমন্ত্রিত করা হয়েছে। শিক্ষা ক্ষেত্রে ২০০৫ – এর তথ্যের অধিকার আইনের রূপায়ণের বিভিন্ন বিষয় আলোচনায় বিশেষ প্রাধান্য পাবে।


    CG/BD/SB

    
    
    (Release ID: 1581600) Visitor Counter : 20
    
    
      Read this release in: English