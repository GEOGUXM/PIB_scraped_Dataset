      প্রধানমন্ত্রীরদপ্তর

      ভুটান সফরকালে প্রধানমন্ত্রীর প্রেস বিজ্ঞপ্তি
      Posted On: 19 AUG 2019 6:15PM by PIB Kolkata


    নয়াদিল্লি, ১৭ আগস্ট, ২০১৯


    ভু টানের মাননীয় প্রধানমন্ত্রী এবং আমার বন্ধু ডক্টর শেরিং,


    অন্যান্য গণ্যমান্য অতিথিগণ,


    ভদ্রমহিলা ও ভদ্রমহোদয়গণ,


    নমস্কার।


    ভারতের বিশেষ ও অভিন্ন বন্ধু দেশ ভুটানে এসে আপনা দে র সবার মাঝে উপস্থিত হয়ে আমার খুব আনন্দ হচ্ছে। আমার সঙ্গে আসা প্রতিনিধি বৃন্দ এবং আমাকে উষ্ণ অভ্যর্থনা জানানোর জন্যে আমি মাননীয় প্রধানমন্ত্রীকে এবং ভু টানের রয়্যাল গভর্নমেন্টকে হৃদয় থেকে কৃতজ্ঞতা জানাই।


    মহোদয়,


    ভারত - ভু টানের অদ্বিতীয় মৈত্রী সম্পর্কে আপনার উদার ভাবনার জন্যেও আপনাকে আন্তরিক কৃতজ্ঞতা জানাই। ১৩০ কোটি ভারতবাসীর হৃদয়ে ভু টান একটি বিশেষ স্থান অধিকার করে আছে। আমার পূর্ববর্তী কার্যকালে প্রধানমন্ত্রী রূপে প্রথম সফরের জন্য ভুটানকে বেছে নেওয়া ছিল অত্যন্ত স্বাভাবিক। এবারেও আমার দ্বিতীয় কার্যকালের গোড়াতেই ভু টানে এসে আমি খুব খুশি। ভারত এবং ভু টানের সম্পর্ক উভয় দেশের মানুষের উন্নয়ন, সমৃদ্ধি ও সুরক্ষার যৌথ ভিত্তির উপর দাঁড়িয়ে। সেজন্যে উভয় দেশের প্রত্যেক নাগরিক এই সম্পর্ককে সমর্থন করেন।


    মহোদয় ,


    এটা আমার সৌভাগ্য যে ভারতের জনগণ আরেকবার আমাকে অকুন্ঠ সমর্থন প্রদানের মাধ্যমে নির্বাচিত করে ভু টানের রাজা এবং আপনার সঙ্গে কাজ করে এই সম্পর্ককে আরও মজবুত করার দ্বায়িত্ব দিয়েছে। আজ আমি মহামহিম ভু টান নরেশের সঙ্গে আমাদের মিলিত উদ্যোগগুলি নিয়ে কথা বলার সুযোগ পাবো। কিছুক্ষণ পরই আমি মহামহিম চতুর্থ নরেশের সঙ্গে মিলিত হবো। ভু টান নরেশের বুদ্ধিমত্তা এবং দূরদর্শিতা দীর্ঘদিন ধরেই আমাদের দ্বিপাক্ষিক সম্পর্ককে পথ দেখিয়েছে। শুধু তাই নয়, তাঁর দূরদৃষ্টি ভুটানকে বিশ্বের সামনে একটি অনন্য উদাহরণরূপে স্থাপন করেছে, যেদেশে উন্নয়নকে পরিসংখ্যান দিয়ে নয়, সুখ দিয়ে মাপা হয়। যেদেশে আর্থিক উন্নয়নের পরম্পরা পরিবেশের সঙ্গে ভারসাম্য রেখে এগিয়ে চলে। এমন বন্ধু, এমন প্রতিবে শী পেয়ে আমরা খুব খুশি।


    বন্ধুগণ,


    এটা ভারতের সৌভাগ্য যে আমরা ভু টানের উন্নয়নে প্রধান শরিক। ভু টানের পঞ্চবার্ষি কী পরিকল্পনায় ভারতের সহযোগিতা আপনাদের ইচ্ছা এবং অগ্রাধিকারের ভিত্তিতে ভবিষ্যতেও জারি থাকবে।


    বন্ধুগণ,


    জলবিদ্যুৎ আমাদের উভয় দেশের মধ্যে সহযোগিতার একটি গুরুত্বপূর্ণ ক্ষেত্র। উভয় দেশ মিলে ভূটানের নদীগুলির শক্তিকে শুধু বিদ্যুৎ শক্তিতে নয়, পারস্পরিক সমৃদ্ধিতেও রূপান্তরিত করেছে। আজ আমরা মাংগদেছু প্রকল্প উদ্বোধনের মাধ্যমে এই প্রক্রিয়ায় একটি ঐতিহাসিক সাফল্য অর্জন করেছি। উভয় দেশের মিলিত প্রচেষ্টায় ভু টানে জলবিদ্যুৎ উৎপাদন ক্ষমতা ২০০০ মেগাওয়াট অতিক্রম করেছে। আমার দৃঢ় বিশ্বাস , আমরা অন্য প্রকল্পগুলিকেও দ্রুত এগিয়ে নিয়ে যাব।


    মহোদয়,


    ভু টানের সাধারণ মানুষের ক্রমবর্ধমান প্রয়োজনগুলি মেটাতে ভারত থেকে প্রতিমাসে এলপিজি - র সরবরাহ ৭০০ থেকে বাড়িয়ে ১০০০ মেট্রিক টন করা হচ্ছে। এতে প্রতিটি গ্রামে পরিবেশ – বান্ধব জ্বালানির চাহিদা মেটানো সম্ভব হবে।


    বন্ধুগণ ,


    ডঃ শেরিং আমাদের প্রথম সাক্ষাতেই আমাকে বলেছিলেন , তাঁর রাজনীতিতে যোগদানের মূল প্রেরণা ছিল সাধারণ মানুষকে ভা লো স্বাস্থ্য পরিষেবা প্রদান। আমি তাঁর জীবনের উদ্দেশ্যের কথা শুনে অত্যন্ত প্রভাবিত হয়েছিলাম। ভু টানে তাঁর মাল্টি - ডিসিপ্লিনারি সুপার স্পেশালিটি হাসপাতালের স্বপ্ন পূরণে ভারত যথাসম্ভব সাহায্য করবে।


    মহোদয় ,


    সার্ক কারেন্সি সোয়াপ ফ্রেমওয়ার্ক – এর মাধ্যমে ভু টানের জন্য কারেন্সি সোয়াপের সীমা বৃদ্ধির ক্ষেত্রে আমাদের দৃষ্টিকোণ ইতিবাচক। ইতিমধ্যে , ভু টানে বিদেশী মূদ্রার চাহিদা পূরণের জন্য স্ট্যান্ডবাই সোয়াপ ব্যবস্থার অন্তর্গত অতিরিক্ত ১০০ মিলিয়ন ডলার প্রদান করা হবে।


    বন্ধুগণ ,


    মহাকা শ প্রযুক্তি ব্যবহারের মাধ্যমে ভু টানের উন্নয়ন ত্বরান্বিত করতে ভারত প্রতিজ্ঞাবদ্ধ। আমরা আজ ‘ সাউথ এশিয়া স্যাটেলাইট ’- এর ‘ আর্থ স্টেশন ’ উদ্বোধন করেছি। এটি ভু টানে যোগাযোগ ব্যবস্থা , সরকারি সঞ্চার ব্যবস্থা এবং বিপর্যয় মোকাবিলার ক্ষমতা বৃদ্ধি করবে। এই লক্ষ্য পূরণের জন্য ভুটানের প্রয়োজন অনুসারে অতিরিক্ত ব্যান্ড উইথ এবং ট্রান্স পন্ডারও প্রদান করা হবে। উভয় দেশ ছোট উপগ্রহ নির্মাণ এবং মহাকাশ প্রযুক্তির উদ্যোগের ক্ষেত্রেও সহযোগিতা করবে। ভারতের ন্যাশনাল নলেজ নেটওয়ার্ক – এর সঙ্গে ভুটানের ছাত্রছাত্রী ও গবেষকরা যুক্ত হলে তাঁরা ভারতীয় বিশ্ববিদ্যালয়গুলির নতুন নতুন প্রয়োগের সঙ্গে পরিচিত হবে। উভয় দেশের মধ্যে যৌথ নলেজ সোসাইটি স্থাপনের ক্ষেত্রে এটি একটি গুরুত্বপূর্ণ পদক্ষেপ, যার দ্বারা উভয় দেশের যুবসম্প্রদায় লাভবান হবে। রয়্যাল ভুটান ইউনিভার্সিটির সঙ্গে ভারতের আইআইটি-গুলি এবং অন্যান্য কয়েকটি উচ্চ মানের শিক্ষা প্রতিষ্ঠানগুলির মধ্যে সহযোগিতা ও সম্পর্ক, শিক্ষা ও প্রযুক্তির জন্য আজকের চাহিদার অনুরূপ। আগামী দিনে রয়্যাল ভুটান ইউনিভার্সিটি-তে এদেশের প্রতিভাবান যুবসম্প্রদায়ের সঙ্গে সাক্ষাতের জন্য আমি গভীর আগ্রহ নিয়ে অপেক্ষা করছি।


    বন্ধুগণ,


    আমি অত্যন্ত আনন্দিত যে, আজ আমি ভুটানে রুপে কার্ড চালু করেছি। এর মাধ্যমে ডিজিটাল লেনদেন এবং বাণিজ্য ও পর্যটন ক্ষেত্রে আমাদের পারস্পরিক সম্পর্ক আরও বৃদ্ধি পাবে। আমাদের সাধারণ আধ্যাত্মিক ঐতিহ্য এবং উভয় দেশের নাগরিকদের মধ্যে পারস্পরিক সম্পর্কের নিবিড়তাই হ’ল আমাদের প্রাণভোমরা। একথা মাথায় রেখে নালন্দা বিশ্ববিদ্যালয় ভুটানের জন্য স্নাতকোত্তর ছাত্রবৃত্তি ২ থেকে বাড়িয়ে ৫ করা হচ্ছে। আজ এখানে শব-ডুরুঙ্গ – এর আশীর্বাদ পেয়েছি। আমি অত্যন্ত আনন্দের সঙ্গে এটা ঘোষণা করছি যে, এই মূর্তিটি ভুটানে রাখার মেয়াদ আরও পাঁচ বছর বৃদ্ধির ক্ষেত্রে ভারত সহমত।


    মান্যবর,


    ভারত – ভুটান পারস্পরিক সম্পর্কের ইতিহাস যতটা গৌরবময়, এর ভবিষ্যৎ ততটাই আশাব্যঞ্জক। আমার দৃঢ় বিশ্বাস যে, ভারত ও ভুটান বিশ্বে দুই প্রতিবেশী দেশের মধ্যে আদর্শ পারস্পরিক সম্পর্ক কেমন হওয়া উচিৎ তার একটি অতুলনীয় মডেল হিসাবে বিবেচিত হতে থাকবে।


    এই সুন্দর ড্রুক ইয়ুলে আরেকবার আসার সুযোগ দেওয়ার জন্য, আপনাদের উষ্ণ আতিথেয়তা ও ভালোবাসার জন্য আরেকবার অনেক অনেক ধন্যবাদ জানাই।


    তাশী দেলক!


    CG/SB/SB

    
    
    (Release ID: 1582334) Visitor Counter : 321
    
    
      Read this release in: English