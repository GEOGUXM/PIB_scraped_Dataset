      প্রধানমন্ত্রীরদপ্তর

      সাইবার নিরাপত্তা ও ডিজিটাল প্রযুক্তি সংক্রান্ত বিষয়ে ভারত-ফ্রান্স ভবিষ্যৎ পরিকল্পনা
      Posted On: 23 AUG 2019 11:35PM by PIB Kolkata


    নয়াদিল্লি, ২৩ অগাস্ট , ২০১৯


    অভিন্ন দৃষ্টিভঙ্গী


    ফ্রান্স ও ভারত সামাজিক ক্ষেত্রে রূপান্তরের লক্ষ্যে ডিজিটাল প্রযুক্তিকে ব্যবহার করে আর্থিক অগ্রগতি, সুস্হায়ী উন্নয়ন এবং ডিজিটাল বৈষম্য দূর করার ক্ষেত্রে ইন্টারনেট পরিষেবার সুযোগ-সুবিধা বাড়ানোর ব্যাপারে আগ্রহী।


    ফ্রান্স ও ভারত এমন এক ভবিষ্যৎ ডিজিটাল প্রযুক্তির পক্ষে যা নাগরিকদের ক্ষমতায়ণ ঘটাবে, বৈষম্য দূর করবে এবং সুস্হায়ী উন্নয়নের সহায়ক হবে।


    আন্তর্জাতিক নিরাপত্তা ও কূটনৈতিক প্রয়াস


    ফ্রান্স ও ভারত এক উন্মুক্ত, বিশ্বাসযোগ্য, নিরাপদ, স্হায়ী এবং শান্তিপূর্ণ সাইবার স্পেসের লক্ষ্যে নিজেদের অঙ্গিকার পুনরায় ব্যক্ত করেছে। এক উন্মুক্ত, নিরাপদ, শান্তিপূর্ণ ও সহজলভ্য ডিজিটাল বাতাবরণের প্রসারে আন্তর্জাতিক আইন বিশেষ করে, রাষ্ট্রসঙ্ঘের সনদ অত্যন্ত কার্যকর এবং শান্তি ও স্হিতিশীলতা বজায় রাখার ক্ষেত্রেও অপরিহার্য। সাইবার স্পেস ক্ষেত্রে রাষ্ট্রীয় নীতির স্বেচ্ছা রূপায়ণ তথা এ ধরণের নীতির প্রসারেও দুই দেশ অঙ্গিকার প্রকাশ করেছে। রাষ্ট্রসঙ্ঘের কাঠামোর মধ্যে থেকে সাইবার স্পেস ক্ষেত্রে দক্ষতা বৃদ্ধির ব্যাপারেও উভয় দেশ সম্মত হয়েছে। দুই দেশের পক্ষ থেকে এ ধরণের অঙ্গিকার সাইবার স্পেস ক্ষেত্রে শান্তি ও নিরাপত্তা বজায় রাখার বিষয়টিকেই প্রতিফলিত করে।


    সাইবার স্পেস ক্ষেত্রে পারস্পরিক আস্হা, নিরাপত্তা, স্হিতিশীলতা এবং নিজেদের কর্তব্য পালনের ব্যাপারেও অভিন্ন দায়িত্ব গ্রহণের বিষয়টিকে দুই দেশ মান্যতা দিয়েছে। এক উন্মুক্ত, নিরাপদ, স্হিতিশীল এবং শান্তপূর্ণ ডিজিটাল বাতাবরণ গড়ে তুলতে সংশ্লিষ্ট সমস্ত পক্ষের প্রয়াসকে আরও সুদৃঢ় করার আহ্বান জানানো হয়েছে। বলা হয়েছে, এ জন্য প্রয়োজন সরকার, শিল্প, শিক্ষাপ্রতিষ্ঠান এবং নাগরিক সমাজের যৌথ প্রয়াস গ্রহণের।


    প্রশাসন, সার্বভৌমত্ব এবং প্রযুক্তিগত নিয়ন্ত্রণ


    ইন্টারনেট পরিষেবা ক্ষেত্রে সংশ্লিষ্ট সমস্ত পক্ষ এবং বহুপাক্ষিক প্রয়াসকে অক্ষুন্ন রেখে সুসংবদ্ধ ও স্বচ্ছ উপায়ে এক উন্মুক্ত ডিজিটাল বাতাবরন গড়ে তুলতে ফ্রান্স ও ভারত একযোগে কাজ করতে আগ্রহী। আরও বলা হয়েছে, এ ধরণের পরিষেবার ক্ষেত্রে সংশ্লিষ্ট রাষ্ট্র সহ অন্যান্য সমস্ত পক্ষের স্বার্থকেও গুরুত্ব দেওয়া হবে।


    ডিজিটাল প্রযুক্তির দ্রুত উন্নয়ন এবং এ ধরণের প্রযুক্তি ব্যবহারে ক্ষেত্রে আর্ন্তজাতিক সম্প্রদায়ের আন্তরিক ও দৃঢ় তথা সহযোগিতামূলক বিষয়গুলিকেও অন্তঃর্ভুক্ত করতে হবে। গুরুত্ব দিতে হবে ডিজিটাল পরিকাঠামোর ক্ষেত্রের দরুণ রাষ্ট্রের সার্বভৌমত্ব যাতে ক্ষুন্ন না হয়।


    সাইবার নিরাপত্তা ক্ষেত্রে সহযোগিতা


    সাইবার নিরাপত্তা নিয়ে আলাপ-আলোচনাকে আরও নিবিড়তর করার গুরুত্বের বিষয়টি ফ্রান্স ও ভারত মেনে নিয়েছে। প্যারিসে গত ২০শে জুন তৃতীয় পর্যায়ে সাইবার নিরাপত্তা নিয়ে উভয় পক্ষের আলোচনাকে দুটি দেশই স্বাগত জানিয়েছে এবং এ সংক্রান্ত যৌথ বিবৃতিও প্রকাশ করা হয়েছে।


    এই প্রেক্ষিতে বিভিন্ন বহুপাক্ষিক মঞ্চে চলতি আলাপ-আলোচনার প্রতি সমর্থন জানানোর ব্যাপারেও উভয়পক্ষ তাদের সহযোগিতার ইচ্ছা প্রকাশ করেছে।


    দূরভিসন্ধিমূলক কাজকর্ম রোধে সাইবার নিরাপত্তা সংক্রান্ত সংস্হাগুলির মধ্যে তথ্য আদান-প্রদানের মাধ্যমে নিজেদের সহযোগিতাকে আরও সুদৃঢ় করার ব্যাপারে ভারত-ফ্রান্স তাদের আগ্রহের কথা জানিয়েছে।


    ডিজিটাল প্রক্রিয়া, ডিজিটাল পরিষেবা এবং ডিজিটাল পণ্য সামগ্রীর ক্ষেত্রে নিরাপত্তা ব্যবস্হাকে আরও জোরদার করার বিষয়টি স্বীকার করে নিয়ে ফ্রান্স ও ভারত আইনী ও নিয়ন্ত্রণমূলক কাঠামো তথা সেরা পন্হা-পদ্ধতি সম্পর্কিত তথ্য আদান-প্রদানে আগ্রহ প্রকাশ করেছে। এই প্রেক্ষিতে ফ্রান্স ও ভারত ফাইভ-জি প্রযুক্তির প্রয়োগ ও ব্যবহারের সঙ্গে জড়িত ঝুঁকি মোকাবিলা তথা এ ধরণের সমস্যার প্রযুক্তিগত সমাধানের ক্ষেত্রে একযোগে কাজ করার আগ্রহ প্রকাশ করেছে।


    সাইবার স্পেস ক্ষেত্রে ক্ষতিকারক পন্হা-পদ্ধতির প্রয়োগের ফলে উদ্ভুত সমস্যার সমাধানে ফ্রান্স ও ভারত একযোগে কাজ করার ব্যাপারে সম্মত হয়েছে। এই প্রেক্ষিতে ফ্রান্স ও ভারত নিজেদের আইনী ও নিয়ন্ত্রণমূলক কাঠামো বিশেষ করে, আর্থিক তথ্য সংক্রান্ত পরিকাঠামোর সুরক্ষায় তথ্য আদান-প্রদানে আগ্রহ প্রকাশ করেছে।


    সাইবার নিরাপত্তা ক্ষেত্রে দেশের সীমানা নির্বিশেষে বিশেষ করে, জাতীয় নিরাপত্তার ক্ষেত্রে বিপজ্জনক আর্থিক তথ্য সংক্রান্ত পরিকাঠামো ব্যবস্হা আরও মজবুত করতে সব দেশের মধ্যে আরও ঘনিষ্ঠ সহযোগিতা গড়ে তোলার প্রয়োজনীয়তার বিষয়টি ফ্রান্স ও ভারতের উল্লেখ করেছে।


    সাইবার অপরাধের বিরুদ্ধে লড়াইয়ে সহযোগিতা


    সাইবার অপরাধকে সীমান্ত পারের সমস্যা হিসেবে বিবেচনা করে এ ধরণের সমস্যা মোকাবিলায় অপরাধের সঙ্গে জড়িতদের বিচারের আঙিনায় নিয়ে আসতে আরও বেশি আন্তর্জাতিক সহযোগিতার প্রয়োজন রয়েছে বলে ফ্রান্স ও ভারতের পক্ষ থেকে অভিমত প্রকাশ করা হয়েছে। উভয় পক্ষই এ ব্যাপারে নিজেদের মধ্যে সহযোগিতাকে আরও সুদৃঢ় করার পরিকল্পনা করছে। এটিএম থেকে টাকা লোপাট সহ অনলাইন আর্থিক জালিয়াতির বিরুদ্ধে গ্রাহক সুরক্ষায় ফ্রান্স ও ভারত নিজেদের অঙ্গিকারের কথা পুনরায় ব্যক্ত করেছে। সাইবার অপরাধ রোধে পরিষেবা প্রদানকারী, সোস্যাল মিডিয়া এবং সংশ্লিষ্ট সংস্হাগুলিকে সামিল করে তথ্য আদান-প্রদানের ব্যাপারেও ফ্রান্স ও ভারত নিজেদের মধ্যে আলাপ-আলোচনার পরিকল্পনা করছে।


    ডিজিটাল প্রশাসন ক্ষেত্রে সহযোগিতা


    আন্তর্জাতিক পর্যায়ে এক নিরাপদ ডিজিটাল ক্ষেত্রের উন্নয়নে ফ্রান্স ও ভারত নিজেদের মধ্যে সহযোগিতাকে আরও নিবড় করার ইচ্ছাপ্রকাশ করেছে। এ ব্যাপারে প্রয়োজনীয় কাঠামো রচনার জন্য দুই দেশ সম্মত হয়েছে।


    কৃত্রিম বুদ্ধিমত্তা ক্ষেত্রে নিয়ন্ত্রণ


    কৃত্রিম বুদ্ধিমত্তা ক্ষেত্রের উন্নয়নে বিশেষ করে সুস্হায়ী উন্নয়ন, ই-প্রশাসন, স্বশাসিত পরিবহন, স্মার্ট সিটি, সাইবার নিরাপত্তা, স্বাস্হ্য, শিক্ষা এবং কৃষি ক্ষেত্রে সহযোগিতার যে সম্ভাবনা রয়েছে ফ্রান্স ও ভারত তাকে স্বাগত জানিয়েছে।


    দুই দেশ নাগরিক-কেন্দ্রিক পরিষেবা তথা আইনী, নিয়ন্ত্রণমূলক এবং সাইবার নিরাপত্তার দৃষ্টিকোন থেকে তথ্যে সার্বভৌমত্ব বজায় রাখতে কৃত্রিম বুদ্ধিমত্তা সংক্রান্ত নীতি বা কর্মসূচিগুলির রূপায়ণ ও মানোন্নয়নের প্রয়োজনীতার ওপর অগ্রাধিকার দিয়েছে। কৃত্রিম বুদ্ধিমত্তা ক্ষেত্রে বিশেষজ্ঞ ও সেরা পন্হা-পদ্ধতিগুলি আদান-প্রদান করে ফ্রান্স ও ভারত সংশ্লিষ্ঠ ক্ষেত্রে গবেষনা ও উন্নয়নমূলক কাজকর্ম পরিচালনায় নিজেদের অঙ্গিকারের কথা জানিয়েছে।


    আন্তর্জাতিক আইন অনুসারে মানব জাতির স্বার্থে কৃত্রিম বুদ্ধিমত্তার দ্রুত অগ্রগতি সুনিশ্চিত করতে এক আন্তর্জাতিক, আইনী ও নৈতিক সমন্বয় গড়ে তোলার প্রয়োজনীয়তার বিষয়টিকে ভারত ও ফ্রান্স সহমত হয়েছে। উভয় দেশ জি-৭, জি-২০ এবং রাষ্ট্রসঙ্ঘের মতো বিভিন্ন বহুপাক্ষিক মঞ্চে এই লক্ষ্যে একযোগে কাজ করার ব্যাপারে অঙ্গিকার প্রকাশ করেছে।


    সন্ত্রাস এবং অনলাইনে ঘৃণ্য বিষয়বস্তুর বিরুদ্ধে লড়াই


    ফ্রান্স ও ভারত জঙ্গিদের সোস্যাল মিডিয়া প্ল্যাটফর্ম কাজে লাগানো সহ অনলাইনে প্ররোচনা বা হিংসার মতো ঘৃণ্য বিষয়বস্তু তথা প্ররোচনামূলক ভাষণের বিরুদ্ধে নিজেদের দায়িত্ব ও কর্তব্য পালনের কথা পুনরায় ব্যক্ত করেছে।


    স্বার্থ সিদ্ধির জন্য তথ্যের ব্যবহার প্রতিরোধ


    ফ্রান্স ও ভারত স্বার্থ সিদ্ধির জন্য তথ্যের ব্যবহার প্রতিরোধ, ভুয়ো খবর ছড়ানো বন্ধ করা এবং অনলাইনে ইচ্ছাপ্রকাশের মতো গুরুত্বপূর্ণ ব্যাপারে একযোগে কাজ করতে নিজেদের অঙ্গিকারের কথা পুনরায় ব্যক্ত করেছে। স্বার্থ সিদ্ধির জন্য তথ্যের ব্যবহার এবং ভুয়ো খবর ছড়ানোর প্রেক্ষিতে উদ্ভুত বিপদের বিষয়টিও দুই দেশের পক্ষ থেকে তুলে ধরা হয়েছে। সোস্যাল মিডিয়া প্ল্যাটফর্মের কাজকর্ম নিয়ন্ত্রণে এক কাঠামো রচনার ব্যাপারে ফ্রান্স ও ভারত একযোগ কাজ করতে সম্মত হয়েছে।


    ব্যক্তিগত তথ্যের সুরক্ষা


    ইন্টারনেট পরিষেবা ব্যবহারকারীর তথ্যের সুরক্ষা ও নিরাপত্তায় এক অভিনব ডিজিটাল ব্যবস্হা গড়ে তুলতে ফ্রান্স ও ভারত ইচ্ছাপ্রকাশ করেছে।


    ডিজিটাল বৈষম্য দূর করা


    সাধারণ মানুষের জীবনে প্রযুক্তির গুরুত্ব ও ভূমিকার বিষয়টিকে স্বীকার করে নিয়ে ফ্রান্স ও ভারত আর্থিক অন্তর্ভুক্তিকরণ সংক্রান্ত কর্মসূচিগুলির আরও সম্প্রসারণে ইচ্ছাপ্রকাশ করেছে। উদ্দেশ্য, ডিজিটাল বৈষম্য দূর করে ডিজিটাল স্বাক্ষরতার পরিধি আরও বাড়ানো।


    ভারত-ফ্রান্স ডিজিটাল অংশিদারিত্ব


    উপযুক্ত ব্যবস্হা গ্রহণের মাধ্যমে ভারত-ফ্রান্স ডিজিটাল অংশিদারিত্ব রূপায়ণে ফ্রান্সের অর্থমন্ত্রক এবং ভারতের ইলেকট্রনিক্স ও তথ্যপ্রযুক্তি মন্ত্রক সমন্বয় বজায় রেখে কাজ করবে। তথ্য আদান-প্রদান সহ সেরা পন্হা-পদ্ধতিগুলির বিনিময়ে উভয় পক্ষই নিয়মিত আলাপ-আলোচনা ও ভিডিও কনফারেন্সের মাধ্যমে মতবিনিময়ের ব্যাপারে সহমত হয়েছে।


    আর্থিক লেনদেন


    ডিজিটাল ক্ষেত্রে বাণিজ্যিক সহযোগিতার প্রসারের ফান্স ও ভারত সহমত প্রকাশ করেছে। এছাড়াও ফরাসী ও ভারতীয় ডিজিটাল সংস্হাগুলির বাজার সম্ভাবনা আরও বাড়াতে একযোগে কাজ করতে আগ্রহ প্রকাশ করেছে। উল্লেখ করা যেতে পারে ডিজিটাল ক্ষেত্রে ফান্স ও ভারতের মধ্যে এক মজবুত আর্থিক সম্পর্ক রয়েছে। একাধিক ফরাসী সংস্হা ভারতের ডিজিটাল পরিষেবা কর্মসূচিতে লগ্নি করেছে। ভারতীয় সংস্হাগুলিও ফ্রান্সে তাদের কার্যালয় স্হাপন করছে।


    উভয় দেশে স্টার্ট-আপ ক্ষেত্রে এক অনুকূল বাতাবরণ গড়ে তুলতে প্রয়োজনীয় সাজুজ্য বজায় রাখার ওপরও ফ্রান্স ও ভারতের পক্ষ থেকে গুরুত্ব দেওয়া হয়েছে। প্রকল্প সম্পর্কে শিল্পোদ্যোগীদের মধ্যে ধ্যান-ধারনা আদান-প্রদানের বিষয়টিকেও দুই দেশের পক্ষ থেকে স্বাগত জানানো হয়েছে। ভারতে ফরাসী ডিজিটাল কোম্পানীগুলি এবং ফ্রান্সে ভারতীয় সংস্হাগুলি লক্ষনীয়ভাবে কর্মসংস্হানের সুযোগ সৃষ্টি করেছে।


    গবেষনা, প্রশিক্ষণ ও শিক্ষা


    ডিজিটাল ক্ষেত্রে দ্বিপাক্ষিক সহযোগিতার গুরুত্বপূর্ণ অঙ্গ হিসেবে উচ্চক্ষমতা সম্পন্ন কম্পিউটার ব্যবস্হার গুরুত্বের প্রতি ফ্রান্স ও ভারতের পক্ষ থেকে সহমত প্রকাশ করা হয়েছে। জাতীয় সুপার কম্পিউটিং মিশনের কাঠামো রচনার ক্ষেত্রে পারস্পরিক সহযোগিতায় যে অগ্রগতি হয়েছে উভয় পক্ষই তার প্রশংসা করেছে।


    মহানদী অববাহিকায় স্বাভাবিক জলপ্রবাহের জন্য উচ্চক্ষমতা সম্পন্ন কম্পিউটার ব্যবস্হার ব্যবহারে দুই দেশের পক্ষ থেকে যে পরীক্ষামূলক কর্মসূচির সূচনা হয়েছে, উভয় পক্ষই এই প্রচেষ্টার প্রশংসা করেছে। ফ্রান্স ও ভারত আরও তিনটি ক্ষেত্রে গবেষনা, প্রশিক্ষণ ও শিক্ষামূলক সহযোগিতা সম্প্রসারণের ব্যাপারে নিজেদের ইচ্ছাপ্রকাশ করেছে। কৃত্রিম বুদ্ধিমতা, কোয়ান্টাম কম্পিউটিং, স্মার্ট মেনুফ্যাকচারিং এবং অটোমোটিভ ইলেকট্রনিক কম্পোনেন্ট সহ উদীয়মান প্রযুক্তিগত ক্ষেত্রে অংশগ্রহণের লক্ষ্যে প্রয়োজনীয় কর্মসূচি ও পন্হা-পদ্ধতি রচনার ব্যাপারে উভয় পক্ষই সম্মত হয়েছে।


    কৃত্রিম বুদ্ধিমতা সংক্রান্ত উদ্যোগ


    কম্পিউটার বিজ্ঞানের সঙ্গে যুক্ত সংশ্লিষ্ট কোর্সগুলি সহ বিদ্যালয়গুলিতে গণিত শাস্ত্রে উৎকর্ষতা সাধনের সুযোগ গ্রহণে ফ্রান্স ও ভারত কৃত্রিম বুদ্ধিমতা সম্পর্কিত এক গবেষনা ও উদ্ভাবনামূলক কর্মসূচি রচনায় আগ্রহ প্রকাশ করেছে।


    কৃত্রিম বুদ্ধিমতার ক্ষেত্রে সমস্ত সম্ভাবনাকে কাজে লাগানোর উদ্দেশে শিক্ষা প্রতিষ্ঠান, বিভিন্ন মন্ত্রক এবং সংশ্লিষ্ট ক্ষেত্রের সংস্হাগুলিকে নিয়ে একটি সংগঠন তৈরির সিদ্ধান্ত হয়েছে। এই সংগঠনের অঙ্গ হিসেবে উভয় পক্ষই মৌলিক ও প্রায়োগিক গবেষনা কর্মসূচি, বৃত্তি প্রদান তথা প্রশিক্ষণ বাবদ বার্ষিক কুড়ি লক্ষ ইউরো খরচ করার পরিকল্পনা করেছে।


    জ্ঞান সম্মেলনে অঙ্গ হিসেবে এই সংগঠনের বার্ষিক বৈঠক অনুষ্ঠিত হবে। সংগঠনের প্রথম বৈঠক আগামী অক্টোবর মাসে লিওঁ-তে অনুষ্ঠিত হবে।


    CG/BD/NS

    
    
    (Release ID: 1582812) Visitor Counter : 87
    
    
      Read this release in: English