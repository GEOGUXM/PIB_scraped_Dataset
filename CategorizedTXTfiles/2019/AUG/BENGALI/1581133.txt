      খনিমন্ত্রক

      গুরুত্বপূর্ণ খনিজ সম্পদ সরবরাহে ‘কাবিল’ গঠন করা হয়েছে
      Posted On: 02 AUG 2019 3:25PM by PIB Kolkata


    নয়াদিল্লি, ০২ অগাস্ট , ২০১৯


    রাষ্ট্রায়ত্ত্ব তিনটি কেন্দ্রীয় সংস্হা ন্যাশনাল অ্যালুমিনিয়াম কোম্পানি লিমিটেড (ন্যালকো), হিন্দুস্হান কপার লিমিটেড (এইচসিএল) এবং মিনারেল এক্সপ্লোরেশন কোম্পানি লিমিটেড (এমইসিএল) যৌথ অংশিদারিত্বে একটি সংস্হা গড়ে তুলেছে। এই সংস্হাটির নাম খনিজ বিদেশ ইন্ডিয়া লিমিটেড (কাবিল)। কয়লা, খনি ও সংসদ বিষয়ক মন্ত্রী শ্রী প্রহ্লাদ যোশী বৃহস্পতিবার বলেন, দেশীয় বাজারে গুরুত্বপূর্ণ এবং কৌশলগত খনিজ সম্পদের সরবরাহ নিশ্চিত করতে এই সংস্হাটি গঠন করা হয়েছে। কাবিল সংস্হাটি দেশের খনিজ সম্পদের নিরাপত্তা সুনিশ্চিত করার পাশাপাশি বিদেশ থেকে প্রয়োজনীয় খনিজ সম্পদ আমদানি করবে।


    পরিবহণ ও নির্মাণ ক্ষেত্রে ধাতু-সহ বিভিন্ন খনিজ সম্পদের স্হিতিশীল উৎসটি অনিবার্য। ২০১৫ সালে প্যারিসে রাষ্ট্রসঙ্ঘের জলবায়ু পরিবর্তন সংক্রান্ত সম্মেলনে ‘ গ্রীন হাউস গ্যাস ’ নিঃসরণের পরিমাণ কমানো ও পরিবেশবান্ধব যানবাহন ব্যবহারে ভারতের অঙ্গিকারের বিষয়টি উল্লেখ করে মন্ত্রী বলেন, প্রধানমন্ত্রী বৈদ্যুতিক যানবাহনের ব্যবহার বাড়াতে গুরুত্ব দিচ্ছেন। শ্রী যোশী বলেন, এই কারণে ব্যাটারির মাধ্যমে শক্তি সঞ্চয়ের প্রয়োজন। তাই কম ওজনের বেশি যান্ত্রিক ক্ষমতাসম্পন্ন ধাতুর চাহিদা রয়েছে, যেগুলি বিমান পরিবহণ, প্রতিরক্ষা ও মহাকাশ গবেষণায় ব্যবহার করা যাবে। এ ধরণের ১২টি কৌশলগত খনিজ পদার্থ চিহ্নিত করা হয়েছে, যেগুলি কম পরিমাণে ব্যবহার করা যাবে। লিথিয়াম ও কোবাল্ট এর মধ্যে উল্লেখযোগ্য।


    ‘ কাবিল ’ , দেশে এই ধরণের কৌশলগত খনিজ পদার্থের চাহিদা মেটাতে সেগুলি চিহ্নিত করে বিদেশে উত্তোলন এবং ব্যবহারের উপযোগী করার কাজটি সম্পন্ন করবে। এরফলে, ব্যবসা-বাণিজ্যের সুযোগ আরও তৈরি হবে। উ ৎ পাদনকারী দেশগুলির সঙ্গে সরকারি পর্যায়ে অংশিদারিত্বের মাধ্যমে এগুলি আমদানি করা যাবে। নতুন এই সংস্হাটি অস্ট্রেলিয়া, আফ্রিকা ও দক্ষিণ আমেরিকায় খনিজ সমৃদ্ধ দেশগুলির সঙ্গে অংশিদারিত্ব গড়ে তুলবে। ভারতীয় খনি বিশেষজ্ঞরা সেখানে খনিজ সম্পদ উত্তোলন এবং সেগুলির সংশোধন প্রক্রিয়ার কাজ করবে। এরফলে ওই দেশগুলির সঙ্গে পারস্পরিক স্বার্থ বজায় রেখে নতুন নতুন আর্থিক সুযোগ সৃষ্টি হবে। নতুন এই সংস্হায় ন্যালকো, এইচসিএল, এমইসিএল-এর ৪০ : ৩০ : ৩০ অংশিদারিত্ব থাকবে।


    খনি, কয়লা ও সংসদ বিষয়ক মন্ত্রী শ্রী প্রহ্লাদ যোশী, খনি দপ্তরের সচিব শ্রী অনিল মুকিম-সহ দপ্তরের শীর্ষ আধিকারিকদের উপস্হিতিতে যৌথ উদ্যোগের এই সমঝোতাপত্রটি স্বাক্ষর হয়।


    SSS/CB/NS

    
    
    (Release ID: 1581133) Visitor Counter : 127
    
    
      Read this release in: English