      বিদেশেভারতীয়বিষয়সমূহসংক্রান্তমন্ত্রক

      ছাদের ওপর সৌর প্যানেল বসানোর ওপরে রাজ্যগুলিকে আগ্রহী করে তোলার সূচক- ‘সরল’এর উদ্বোধন করলেন কেন্দ্রীয় বিদ্যুৎ মন্ত্রী শ্রী আর কে সিং
      Posted On: 22 AUG 2019 5:24PM by PIB Kolkata


    নয়াদিল্লি, ২২ অগাস্ট , ২০১৯


    কেন্দ্রীয় বিদ্যু ৎ, নতুন এবং পুনর্নবীকরণ শক্তি ও দক্ষতা উন্নয়ন দপ্তরের প্রতিমন্ত্রী শ্রী আর কে সিং গতকাল নতুন দিল্লীতে স্টেট রুফটপ সোলার এট্রাকটিভনেস ইনডেক্স-বা ‘ সরল ’ র সূচনা করেন। ছাদের ওপর সৌর প্যানেল বসানোর ব্যাপারে রাজ্যগুলিকে আগ্রহী করে তুলতেই এই উদ্যোগ। এই সূচক অনুযায়ী দেশের মধ্যে প্রথম স্হানে রয়েছে কর্ণাটক। দ্বিতীয় স্হানে রয়েছে তেলেঙ্গানা, তৃতীয় স্হানে রয়েছে গুজরাট এবং চতুর্থ স্হানে রয়েছে অন্ধ্রপ্রদেশ।


    শ্রী শ্রী আর কে সিং বলেন, ছাদের ওপর সৌর প্যানেল বসানোর বিষয়ে রাজ্যগুলির মধ্যে সুস্হ প্রতিযোগিতা গড়ে তুলতে এই উদ্যোগ নেওয়া হয়েছে। এই প্রতিযোগিতায় সব রাজ্যকেই এগিয়ে আসার আহ্বান জানান তিনি। নতুন এবং পুনর্নবীকরণ শক্তি মন্ত্রক, শক্তি সাসটেনেবল এনার্জি ফাউন্ডেশন (এসএসইএফ) এবং অ্যাসোচেমের যৌথ উদ্যোগে ‘ সরল ’ এর রূপরেখা তৈরি করা হয়েছিল। সুদৃঢ় নীতি কাঠামো, বিনিয়োগের আদর্শ, পরিবেশ, রূপায়ণের অনুকূল পরিস্হিতি, গ্রাহকদের অভিজ্ঞতা এবং বাণিজ্যের অনুকূল বাতাবরণ- এই ৫টি বিষয় ‘ সরল ’ এর মাধ্যমে খতিয়ে দেখা হয়। কেন্দ্রীয় মন্ত্রী বলেন, ২০২২ সালের মধ্যে ১৭৫ গিগাওয়াট পুনর্নবীকরণ বিদ্যু ৎ উৎপাদনের লক্ষ্যমাত্রা নিয়েছে নতুন এবং পুনর্নবীকরণ শক্তি মন্ত্রক। যার মধ্যে ২০২২এর মার্চেই ১০০ গিগাওয়াট সৌর বিদ্যুৎ উৎপাদন সম্ভব হবে। ২৪ ঘন্টা নিরবিচ্ছিন্নভবাবে বিদ্যুৎ সরবরাহের ওপরেও বিশেষ জোর দেন তিনি। দীনদয়াল উপাধ্যায় গ্রাম জ্যোতি যোজনা, সুসংহত বিদ্যুৎ সরবরাহ প্রকল্প, উদয় প্রকল্প সহ একাধিক বিষয়ে বৈঠকে আলোকপাত করেন শ্রী সিং। বৈঠকে বিদ্যুৎ সচিব শ্রী সুভাষ চন্দ্র গর্গ, মন্ত্রকের সচিব শ্রী আনন্দ কুমার প্রমুখ উপস্হিত ছিলেন।


    CG/SS/NS

    
    
    (Release ID: 1582637) Visitor Counter : 110