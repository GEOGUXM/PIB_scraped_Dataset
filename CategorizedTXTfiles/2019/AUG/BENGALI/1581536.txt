      বিজ্ঞানওপ্রযুক্তিমন্ত্রক

      ইন্ডাস্ট্রিয়াল লুব্রিকেশন নিয়ে আলোচনাসভা
      Posted On: 08 AUG 2019 4:33PM by PIB Kolkata


    কলকাতা, ৮ অগাস্ট, ২০১৯


    ‘ইন্ডাস্ট্রিয়াল লুব্রিকেশন’ শীর্ষক হিন্দি আলোচনাচক্রের উদ্বোধন করলেন দুর্গাপুরের সিএসআইআর-সিএমইআরআই-এর অধিকর্তা অধ্যাপক ডঃ হরিশ হিরানি। প্রধান অতিথি ছিলেন সেইল, ইসকো এবং দুর্গাপুর স্টিল প্ল্যান্টের (ডিএসপি) মুখ্য কার্যনির্বাহী আধিকারিক শ্রী এ ভি কমলাকর এবং অন্যরা। আলোচনাচক্রে যোগ দেন আইওসিএল, এইচপিসিএল, আরডিসিআইএস, সেইল-ডিএসপি, সেইল-এএসপি, পিজি এবং অন্য নামি সংস্থার প্রতিনিধিরা।


    এই অনুষ্ঠানে অধ্যাপক ডঃ হরিশ হিরানি বলেন, ইন্ডাস্ট্রিয়াল লুব্রিকেশনের গুরুত্ব বর্তমান শিল্প জগতে অপরিসীম। এই পরিপ্রেক্ষিতে অত্যাধুনিক গবেষণালব্ধ প্রযুক্তি ব্যবহার করতে হবে লুব্রিকেশন প্রযুক্তির যথাযথ কার্যকারিতার জন্য। তিনি আরও বলেন, প্রত্যেককে চেষ্টা করতে হবে লুব্রিকেশন প্রযুক্তিতে স্বয়ম্ভরতা অর্জনের জন্য যাতে বিদেশি প্রযুক্তির ওপর নির্ভরতা কমে। যোগাযোগের মাধ্যম হিসেবে হিন্দির গুরুত্বের ওপর জোর দিয়ে ডঃ হিরানি বলেন, এতে ভ্রাতৃত্ববোধ এবং ঐক্য বাড়বে।


    প্রধান অতিথি শ্রী এ ভি কমলাকর এই উদ্যোগের প্রশংসা করে বলেন, এই এলাকায় এই প্রথম হিন্দিতে প্রযুক্তিগত আলোচনাচক্রের আয়োজন করা হয়েছে। এর ফলে, বিজ্ঞান এবং প্রযুক্তি ক্ষেত্রে রাজভাষার গুরুত্ব বাড়বে।


    CG/AP/DM

    
    
    (Release ID: 1581536) Visitor Counter : 26
    
    
      Read this release in: English