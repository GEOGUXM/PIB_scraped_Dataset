      পরিবেশওঅরণ্যমন্ত্রক

      ভারত ২০৩০এর মধ্যে ৫০ লক্ষ হেক্টর পতিত জমিকে উর্বর করে তোলার লক্ষ্যমাত্রা গ্রহণ করেছে
      Posted On: 27 AUG 2019 6:18PM by PIB Kolkata


    নয়াদিল্লি, ২৭ অগাস্ট , ২০১৯


    রাষ্ট্রসঙ্ঘের মরুভূমি সম্প্রসারণ রোধ সংক্রান্ত কনভেনশনের আওতায় ভারত আগামী ২-১৩ সেপ্টেম্বর পর্যন্ত গ্রেটার নয়ডায় ইন্ডিয়া একস্পো সেন্টার অ্যান্ড মার্ট-এ কনফারেন্স অফ পার্টিজ বা কপ-এর চর্তুদশ সম্মেলনের আয়োজন করছে। এই উপলক্ষ্যে আজ নতুন দিল্লীতে এক সাংবাদিক সম্মেলনে কেন্দ্রীয় পরিবেশ, বন ও জলবায়ু পরিবর্তন মন্ত্রী শ্রী প্রকাশ জাভড়েকর মরুভূমির বিস্তার প্রতিরোধে ভারতের দৃঢ় সংকল্পের কথা উল্লেখ করেন। এটি এখন এক বিশ্বব্যাপি সমস্যা। প্রায় ২৫ কোটি মানুষ এই সমস্যার সম্মুখীন। পৃথিবীতে ভূপৃষ্ঠের এক তৃতীয়াংশ মরুভূমির রূপ নিতে চলেছে। এই বিপদ মোকাবিলায় ভারত আগামী ১০ বছরে প্রায় ৫০ লক্ষ পতিত জমিকে উর্বর করার লক্ষ্য স্হির করেছে। মরুকরণের সমস্যা মোকাবিলায় দেরাদুনে উৎকর্ষ প্রতিষ্ঠান গড়ে তোলা হবে। সম্মেলন শেষে নতুন দিল্লী ঘোষনাপত্র প্রকাশ করা হবে এবং এই ঘোষনাপত্রের প্রস্তাবগুলি রূপায়ণে উদ্যোগ নেওয়া হবে।


    ভূমির ব্যবহার ও সুপরিকল্পিত উপায়ে ভূমি পরিচালনার ক্ষেত্রে ভারতের অঙ্গিকারের কথা প্রকাশ করে শ্রী জাভড়েকর বলেন, পরিবেশের সুরক্ষায় আমাদের সমবেতভাবে দায়িত্ব গ্রহণ করতে হবে। সেইসঙ্গে নজর রাখতে হবে যাতে পরিবেশের সুরক্ষায় গৃহীত কর্মদ্যোগে কোনরকম ব্যাঘাত না ঘটে। রাষ্ট্রসঙ্ঘের মরুকরণ প্রতিরোধ সংক্রান্ত কনভেনশনের কনফারেন্স অফ পার্টিজের সভাপতি হিসেবে ভারতের গুরুত্বপূর্ণ ভূমিকার কথা ব্যাখ্যা করে শ্রী জাভড়েকর বলেন, মরুভূমির বিস্তার আমাদের অভিন্ন সংকল্প গ্রহণ করতে হবে, এই কাজে ভারত সম্মুখভাগে থেকে বিশ্বকে নেতৃত্ব দেবে এবং সমগ্র বিশ্বকে সঠিক দিশায় পরিচালিত করবে। তবে এই কাজে অন্যান্য দেশের সমসর্থন প্রয়োজন।


    ১১ দিনের এই সম্মেলনে ১৯৬টি দেশের বিজ্ঞানী ও প্রতিনিধিরা বিভিন্ন বিষয়ে তাদের অভিজ্ঞতা বিনিময় করবেন এবং মরুকরণ প্রতিরোধে তাদের দৃষ্টিভঙ্গি পেশ করবেন। এই সম্মেলনের প্রাক্কালে আজকের সাংবাদিক সম্মেলনে কেন্দ্রীয় পরিবেশ, বন ও জলবায়ু পরিবর্তন প্রতিমন্ত্রী শ্রী বাবুল সুপ্রীয় সহ উচ্চপদস্হ আধিকারিকরাও উপস্হিত ছিলেন।


    CG/BD/NS

    
    
    (Release ID: 1583174) Visitor Counter : 61
    
    
      Read this release in: English