      প্রতিরক্ষামন্ত্রক

      সংবিধানের ৩৭০ ধারা বাতিল তথা জম্মু ও কাশ্মীর এবং লাদাখকে কেন্দ্রশাসিত অঞ্চল হিসেবে গঠিত হলে ৭০ বছরের বৈষম্যের অবসান ঘটবে : প্রতিরক্ষামন্ত্রী
      
      দেশের সেনাবাহিনী নিরাপত্তা সংক্রান্ত যেকোন চ্যালেঞ্জের মোকাবিলায় সম্পূর্ণ প্রস্তুত

      Posted On: 09 AUG 2019 3:27PM by PIB Kolkata

    নয়াদিল্লি, ০৯ অগাস্ট , ২০১৯


    সংবিধানের ৩৭০ ধারা বাতিল তথা জম্মু ও কাশ্মীর এবং লাদাখকে কেন্দ্রশাসিত অঞ্চল হিসেবে গঠন করার জন্য কেন্দ্রীয় সরকার বিগত কয়েকদিন ধরে যেসমস্ত সিদ্ধান্ত নিয়েছে তারফলে এই অঞ্চলের মানুষের প্রতি বিগত ৭০ বছরের বৈষম্যের অবসান ঘটবে বলে অভিমত প্রকাশ করলেন প্রতিরক্ষামন্ত্রী শ্রী রাজনাথ সিং। নতুন দিল্লিতে বৃহস্পতিবার ইন্সটিটিউট অফ ডিফেন্স স্টাটিজ অ্যান্ড অ্যানালিসিসের (আইডিএসএ) বার্ষিক সাধারণ বৈঠকে ভাষণ দিতে গিয়ে প্রতিরক্ষামন্ত্রী আরও বলেন, জম্মু-কাশ্মীর সংক্রান্ত বিভিন্ন সমস্যার স্হায়ী সমাধানের লক্ষ্যে প্রাথমিক কাজকর্মের যাবতীয় পরিকল্পনা প্রধানমন্ত্রী শ্রী নরেন্দ্র মোদীর নেতৃত্বাধীন প্রথম সরকারের সময়কালে গ্রহণ করা হয়েছিল। সরকার গৃহীত সিদ্ধান্তগুলিতে সময়ের সঙ্গে সঙ্গে প্রভাব পড়বে বলে জানিয়ে শ্রী সিং বলেন, প্রতিবেশী একটি দেশ এই সিদ্ধান্তে খুশি নয় এবং তারা শান্তি বিনষ্ট করার চেষ্টায় রয়েছে। দেশের সেনাবাহিনী নিরাপত্তাগত যেকোন চ্যালেঞ্জের মুখোমুখি হতে সম্পূর্ণ প্রস্তুত রয়েছে।


    প্রতিরক্ষা সমীক্ষা তথা বিশ্লেষণমূলক প্রতিষ্ঠান আইডিএসএ-র বার্ষিক সভায় শ্রী সিং ভূমি, আকাশ ও সমুদ্র থেকে প্রচলিত বিপদগুলির পাশাপাশি সাইবার ও মহাকাশ ক্ষেত্রে উদ্ভুত নতুন ধরণের বিপদগুলির মোকাবিলায় প্রতিষ্ঠানটিকে আরও গুরুত্বের সঙ্গে কাজ করার আহ্বান জানান। প্রতিরক্ষা সাজ-সরঞ্জাম আমদানি প্রক্রিয়াকে আরও ত্বরান্বিত করার পাশাপাশি সংশ্লিষ্ট ক্ষেত্রে সমীক্ষা চালানোর জন্য তিনি পরামর্শ দেন।


    এর আগে, প্রতিষ্ঠানের সভাপতি হিসেবে শ্রী রাজনাথ সিং সর্বসম্মতিতে নির্বাচিত হন। প্রতিষ্ঠানের মহানির্দেশক শ্রী সুজন আর চিনয় মন্ত্রীকে স্বাগত জানিয়ে প্রতিষ্ঠানের ভূমিকা ও কাজকর্ম সম্পর্কে অবহিত করেন। এই উপলক্ষ্যে প্রতিরক্ষামন্ত্রী প্রতিষ্ঠান প্রাঙ্গনে একটি চারাগাছও রোপন করেন।


      SSS/BD/NS

    
    
    (Release ID: 1581642) Visitor Counter : 41
    
    
      Read this release in: English