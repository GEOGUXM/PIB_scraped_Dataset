      উপ-রাষ্ট্রপতিরসচিবালয়

      শ্রী অরুণ জেটলির প্রয়াণে উপরাষ্ট্রপতির শোকবার্তা
      Posted On: 24 AUG 2019 8:37PM by PIB Kolkata


    নতুনদিল্লি, ২৪ আগস্ট, ২০১৯


    উপরাষ্ট্রপতি শ্রী এম ভেঙ্কাইয়া নাইডু প্রাক্তণ কেন্দ্রীয় মন্ত্রী শ্রী অরুণ জেটলীর জীবনাবসানে শোকজ্ঞাপন করেছেন। এক শোকবার্তায় তিনি বলেছেন, অরুণ জেটলী ছিলেন একজন বিশিষ্ট সাংসদ, আইন জগতের উজ্জ্বল নক্ষত্র, প্রজ্ঞাবান, দক্ষ প্রশাসক এবং অনবদ্য নিষ্ঠার এক মানুষ। দেশে যুগান্তকারী জিএসটি সর্বসম্মতভাবে চালু করার সময় রাজনৈতিক দলগুলির মধ্যে ঐক্যমত্য গড়ে তুলতে তিনি কঠোর পরিশ্রম করেছিলেন।


    উপরাষ্ট্রপতির বার্তাঃ-


    “ শ্রী অরুণ জেটলির জীবনাবসানের খবর শুনে আমি গভীর শোকাহত। তিনি ছিলেন আমার দীর্ঘদিনের প্রিয় ও ঘনিষ্ঠ বন্ধু। তাঁর মৃত্যতে দেশের যেমন অপূরণীয় ক্ষতি হয়েছে, আমার ব্যক্তিগত জীবনেও ক্ষতি হয়েছে। এই শোক প্রকাশের কোন ভাষা আমার জানা নেই।


    বিশিষ্ট সাংসদ, আইন বিশারদ, বুদ্ধিজীবি, দক্ষ প্রশাসক এবং অনবদ্য নিষ্ঠার এক মানুষ শ্রী জেটলি, শ্রী অটল বিহারী বাজপেয়ী ও শ্রী নরেন্দ্র মোদীর মন্ত্রীসভার বিভিন্ন গুরুত্বপূর্ণ মন্ত্রক দক্ষতার সঙ্গে সামলেছেন।


    তিনি সর্বশ্রেষ্ঠ সাংসদের সম্মানও পেয়েছেন।


    দেশে যুগান্তকারী জিএসটি সর্বসম্মতভাবে চালু করার সময় রাজনৈতিক দলগুলির মধ্যে ঐক্যমত্য গড়ে তুলতে তিনি কঠোর পরিশ্রম করেছিলেন। নানা সময়ে বিভিন্ন বিষয়ে আলাপচারিতায় তিনি অসামান্য অবদান রেখে গেছেন।


    জনগণের মধ্যে বিভিন্ন বক্তব্য তিনি দক্ষতার সঙ্গে পৌছে দিতেন। সহজ ভাবে বিভিন্ন জটিল বিষয় শ্রী জেটলি খুব সহজ ভাবে বুঝিয়ে দিতে পারতেন।


    CG/CB/24 August…


    

    
    (Release ID: 1582944) Visitor Counter : 20