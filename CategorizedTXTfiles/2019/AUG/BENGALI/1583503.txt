      তথ্যওসম্প্রচারমন্ত্রক

      তথ্য ও সম্প্রচার মন্ত্রীর মন্তব্য সম্পর্কে স্পষ্টীকরণ
      Posted On: 29 AUG 2019 5:45PM by PIB Kolkata


    নয়াদিল্লি, ২৯ অগাস্ট, ২০১৯


    এক শ্রেণীর সংবাদমাধ্যম কেন্দ্রীয় মন্ত্রী শ্রী প্রকাশ জাভড়েকরের মন্তব্যের বাইরে গিয়ে একটি উদ্ধৃতি প্রকাশ করেছে যা মন্ত্রকের নজরে এসেছে। কমিউনিটি রেডিওগুলির জন্য বুধবার জাতীয় পুরস্কার প্রদান অনুষ্ঠানের সময় মন্ত্রী একটি মন্তব্য করেছিলেন। ঐ মন্তব্যে তিনি যোগাযোগের ক্ষমতা এবং কমিউনিটি রেডিও-র গুরুত্বের কথা উল্লেখ করেন।


    এই অনুষ্ঠানেই মন্ত্রী ‘জন কানেক্ট’ বা জনগণের সঙ্গে যোগাযোগ সংক্রান্ত একটি পুস্তিকা প্রকাশ করেন। এই পুস্তিকায় সরকারের দ্বিতীয়বারের মেয়াদের প্রথম ৭৫ দিনের মধ্যে গৃহীত গুরুত্বপূর্ণ সিদ্ধান্তগুলির কথা উল্লেখ রয়েছে। এ প্রসঙ্গে তিনি, ৩৭০ ধারা বাতিল সহ একাধিক গুরুত্বপূর্ণ সিদ্ধান্তের কথা তুলে ধরেন।


    এই প্রসঙ্গে শ্রী জাভড়েকর বলেন যে, “কমিউনিটি রেডিও-র গুরুত্ব এবং সাধারণ মানুষের সঙ্গে যোগাযোগ রক্ষা সম্পর্কে এক শ্রেণীর সংবাদমাধ্যম অযাচিতভাবে আমার মন্তব্য নিয়ে জম্মু-কাশ্মীর অঞ্চলের পরিস্থিতির মধ্যে মিল খোঁজার চেষ্টা করেছে। এ ধরনের প্রচেষ্টা দায়িত্বজ্ঞানহীনতা এবং অনৈতিক সাংবাদিকতার প্রতীক।”


    SSS/BD/DM

    
    
    (Release ID: 1583503) Visitor Counter : 16
    
    
      Read this release in: English