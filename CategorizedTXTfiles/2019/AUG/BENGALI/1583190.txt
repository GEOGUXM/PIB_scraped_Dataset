      যুবওক্রীড়াবিষয়কমন্ত্রক

      তেনজিন নোরগে জাতীয় অভিযান পুরস্কার ২০১৮ ঘোষিত
      Posted On: 27 AUG 2019 9:33PM by PIB Kolkata


    নয়াদিল্লি, ২৭ আগস্ট, ২০১৯


    দুঃসাহসিক অভিযানের সঙ্গে যুক্ত ব্যক্তিদের কৃতিত্বকে স্বীকৃত জানাতে প্রতি বছর তেনজিন নোরগে জাতীয় পুরস্কার প্রদান করা হয়। অভিযানের সঙ্গে যুক্ত যুবরা যাতে যে কোনও পরিস্থিতি মোকাবিলায় ধৈর্য্য ও সহনশীলতার পরিচয় দিয়ে দুঃসাহসিক কাজ দলগতভাবে করতে পারে এবং তাঁদের অভিযানমূলক কার্যকলাপকে প্রচারের আলোয় নিয়ে আসা যায়, সেই উদ্দেশ্যে এই পুরস্কার প্রদান করা হয়।


    চারটি বিভাগে এই পুরস্কার প্রদান করা হয়। এগুলি হ’ল – ভূমি, জল, বায়ু, দুঃসাহসিক অভিযান এবং জীবনকৃতি সম্মান। এ বছর কেন্দ্রীয় যুব বিষয়ক মন্ত্রকের সচিবের নেতৃত্বে জাতীয় নির্বাচন কমিটি গঠন করা হয়েছে। এই কমিটিতে রয়েছেন – বিভিন্ন অভিযানের সঙ্গে যুক্ত দক্ষ ব্যক্তিরা। তাঁদের পরামর্শ অনুযায়ী, কেন্দ্রীয় সরকার যাঁদের নাম এই পুরস্কারের জন্য বিবেচনা করেছেন, তাঁরা হলেন –


    ১) শ্রীমতী অপর্ণা কুমার – ল্যান্ড অ্যাডভেঞ্চার,


    ২) স্বর্গীয় দীপঙ্কর ঘোষ – ল্যান্ড অ্যাডভেঞ্চার,


    ৩) শ্রী মনিকন্দন কে – ল্যান্ড অ্যাডভেঞ্চার


    ৪) শ্রী প্রভাত রাজু কলি – ওয়াটার অ্যাডভেঞ্চার


    ৫) শ্রী রামেশ্বর জাঙরা – এয়ার অ্যাডভেঞ্চার


    ৬) শ্রী ওয়াংচুক শেরপা – জীবনকৃতি সম্মান


    আগামী ২৯শে আগস্ট রাষ্ট্রপতি ভবনে এদের হাতে পুরস্কার তুলে দেবেন রাষ্ট্রপতি শ্রী রাম নাথ কোবিন্দ। পুরস্কার-স্বরূপ এদের প্রত্যেককে মূর্তি, শংসাপত্র ও নগদ ৫ লক্ষ টাকা প্রদান করা হবে।


    CG/SS/SB

    
    
    (Release ID: 1583190) Visitor Counter : 28
    
    
      Read this release in: English