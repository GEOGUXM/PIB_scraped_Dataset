      প্রতিরক্ষামন্ত্রক

      প্রতিরক্ষা মন্ত্রী শ্রী রাজনাথ সিং সেনা সদর কার্যালয়গুলির পুনর্গঠনের সিদ্ধান্ত অনুমোদন করলেন
      Posted On: 21 AUG 2019 5:23PM by PIB Kolkata


    নয়াদিল্লি, ২১ অগাস্ট, ২০১৯


    প্রতিরক্ষা মন্ত্রী শ্রী রাজনাথ সিং সেনা সদর কার্যালয়গুলির পুনর্গঠনের সিদ্ধান্ত অনুমোদন করেছেন। সেনা সদর কার্যালয়গুলির পক্ষ থেকে যে অভ্যন্তরীণ সমীক্ষা চালানো হয় তার ভিত্তিতেই এই অনুমোদন। এই প্রেক্ষিতেই সিদ্ধান্ত হয়েছে যে সেনা প্রধানের অধীনে এক পৃথক নজরদারি সেল গঠন করা হবে যেখানে সেনার তিন শাখার প্রতিনিধিত্ব থাকবে। এই নজরদারি সেলে সেনাবাহিনী, বিমানবাহিনী ও নৌ-বাহিনীর একজন করে কর্ণেল পর্যায়ের আধিকারিক থাকবেন। সেনা সদর কার্যালয়গুলিতে কর্মরত আধিকারিকদের নিয়েই এই সেল গঠন করা হবে।


    একইভাবে, মানবাধিকারের বিষয়গুলিতে আরও বেশি গুরুত্ব দেওয়ার জন্য উপ-সেনা প্রধানের অধীনে একটি আলাদা বিভাগ গড়ে তোলা হবে। এই বিভাগের দায়িত্বে থাকবেন মেজর জেনারেল পদাধিকারীরা, এঁরা সকলেই উপ-সেনা প্রধানের অধীনে কাজ করবেন। এই বিভাগ মানবাধিকার লঙ্ঘনের বিষয়টি খতিয়ে দেখবে। আরও সিদ্ধান্ত হয়েছে যে, মানবাধিকারের ঘটনাগুলিতে স্বচ্ছতা বজায় রেখে তদন্ত চালানোর জন্য এসএসপি বা এসপি পদমর্যাদার একজন আধিকারিককে ডেপুটেশনের ভিত্তিতে নিয়োগ করা হবে।


    ফিল্ড আর্মি ইউনিট গঠনের জন্য সেনা সদর দপ্তর থেকে ২০৬ জন আধিকারিককে বিভিন্ন ইউনিটের দায়িত্বে নিয়োগ করা হবে। এই আধিকারিকদের মধ্যে মেজর জেনারেল পদমর্যাদার তিনজন, ব্রিগেডিয়ার পদমর্যাদার আটজন, কর্ণেল পদমর্যাদার নয়জন এবং লেফটেন্যান্ট কর্ণেল বা মেজর পদমর্যাদার ১৮৬ জন আধিকারিক থাকছেন।


    CG/BD/DM

    
    
    (Release ID: 1582522) Visitor Counter : 23
    
    
      Read this release in: English