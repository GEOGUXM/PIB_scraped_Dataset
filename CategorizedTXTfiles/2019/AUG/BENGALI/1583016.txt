      প্রতিরক্ষামন্ত্রক

      ভারতীয় বায়ুসেনা প্রধানের থাইল্যান্ড সফর
      Posted On: 26 AUG 2019 2:30PM by PIB Kolkata


    নয়াদিল্লি, ২৬ অগাস্ট , ২০১৯


    বায়ুসেনা প্রধান বীরেন্দর সিং ধানওয়া তিন দিনের সফরে ২৬-২৮ আগস্ট থাইল্যান্ড যাচ্ছেন। তিনি ব্যাঙ্কক-এ ভারত-প্রশান্ত মহাসাগরীয় অঞ্চলের প্রতিরক্ষা প্রধানদের সম্মেলনে যোগ দেবেন। এবারের সম্মেলনের মূল আলোচ্য বিষয় ‘ এক উন্মুক্ত ও অবাধ ভারত- প্রশান্ত মহাসাগরীয় অঞ্চলের লক্ষ্যে সহযোগিতা ’ সম্মেলনে যোগদানকারি দেশগুলি যে সমস্ত অভিন্ন চ্যালেঞ্জের সম্মুখীন হচ্ছে তা নিয়ে দৃষ্টিভঙ্গি আদান-প্রদানের পাশাপাশি, সংশ্লিষ্ট বিষয়গুলি নিয়ে খোলামেলা আলোচনা হবে। ৩৩টিরও বেশি দেশের প্রতিরক্ষা প্রধানরা সম্মেলনে যোগ দিচ্ছেন।


    ভারতের সঙ্গে থাইল্যান্ডের সম্পর্ক ভারতের ‘ পূর্বে তাকাও নীতি ’ র ফলে নতুন গতি পেয়েছে। এছাড়াও, সার্বিকভাবে রাজনৈতিক, অর্থনৈতিক ও সাংস্কৃতিক পর্যায়ে দ্বি-পাক্ষিক সম্পর্কে লক্ষ্যণীয় অগ্রগতি ঘটেছে। দুই দেশের সম্পর্ককে আরও নিবিড় করার ওপর জোর দিয়ে সেনা-সহযোগিতা বাড়ানোর লক্ষ্যে ২০০৩-এর মে মাসে নিরাপত্তা সম্পর্কিত যৌথ কর্মীগোষ্ঠী গঠন করা হয়। ২০১২-র জানুয়ারি মাসে থাইল্যান্ডের প্রধানমন্ত্রীর ভারত সফর উপলক্ষ্যে যে যৌথ বিবৃতি দেওয়া হয়, তাতে সেনা-সহযোগিতাকে আরও নিবিড় করার কথা বলা হয়েছে।


    বায়ুসেনা প্রধানের এই সফর থাইল্যান্ডের সঙ্গে প্রতিরক্ষা সহযোগিতাকে বাড়াতে আরও গতি সঞ্চারিত এবং ভবিষ্যতে আরও বেশি যোগাযোগ ও সহযোগিতার পথ সুগম করতে সাহায্য করবে।


    CG/BD/NS

    
    
    (Release ID: 1583016) Visitor Counter : 39
    
    
      Read this release in: English