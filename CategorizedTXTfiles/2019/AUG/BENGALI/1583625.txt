      কয়লামন্ত্রক

      কয়লা ক্ষেত্রে ১০০ শতাংশ বিদেশি বিনিয়োগের ফলে প্রতিযোগিতার বাজার আরও বাড়বে – শ্রী প্রহ্লাদ যোশী
      Posted On: 30 AUG 2019 3:59PM by PIB Kolkata


    নয়াদিল্লি, ২৯ অগাস্ট, ২০১৯


    প্রধানমন্ত্রী শ্রী নরেন্দ্র মোদী পরিচালিত সরকার কয়লা ক্ষেত্রে ১০০ শতাংশ প্রত্যক্ষ বিদেশি বিনিয়োগের যে সিদ্ধান্ত নিয়েছে তা কয়লা ক্ষেত্রে এযাবৎ সবথেকে বড় সংস্কার। এই উদ্যোগের ফলে কয়লা ক্ষেত্রে পরিকাঠামোগত উন্নয়নের পাশাপাশি, সকলের কাছে দিবা-রাত্রি ২৪ ঘন্টাই বিদ্যুৎ পৌঁছে দেওয়া সম্ভব হবে।


    এক বিবৃতিতে কেন্দ্রীয় কয়লা, খনি ও সংসদীয় বিষয়ক মন্ত্রী শ্রী প্রহ্লাদ যোশী বলেছেন, “১০০ শতাংশ বিনিয়োগ আমাদের সময়কালে সবথেকে বড় সংস্কার। সরকারের এই সিদ্ধান্ত আন্তর্জাতিক শিল্পোদ্যোগীদের উৎসাহিত করবে এবং দেশে এক প্রতিযোগিতাপূর্ণ কয়লা বাজার গড়ে তুলতে সাহায্য করবে। আশা করা হচ্ছে, এই সিদ্ধান্তের ফলে আরও আধুনিক কয়লা খনন প্রযুক্তির সুবিধা মিলবে। এমনকি, এই প্রযুক্তি পরিবেশবান্ধব কয়লা খননেও সহায়তা দেবে। কয়লা সমৃদ্ধ অঞ্চলগুলিতে প্রত্যক্ষ ও পরোক্ষ কর্মসংস্থানের পাশাপাশি ঐ অঞ্চলগুলির আর্থিক উন্নয়নেও ইতিবাচক প্রভাব ফেলবে।” তিনি আরও বলেন, এই সংস্কারমূলক উদ্যোগ কয়লা সমৃদ্ধ রাজ্যগুলিকে রাজস্ব বাড়াতে সাহায্য করবে। শিল্পোদ্যোগীদের আকৃষ্ট করার পাশাপাশি প্রতিযোগিতাপূর্ণ কয়লা বাজার গড়ে তুলতে সাহায্য করবে। দেশের শক্তি নিরাপত্তার ক্ষেত্রেও এই উদ্যোগ গুরুত্বপূর্ণ ভূমিকা নেবে বলে জানিয়ে শ্রী যোশী বলেন, ভারতের ৭০ শতাংশ বিদ্যুৎ তাপবিদ্যুৎ কেন্দ্রগুলি থেকেই পাওয়া যায়।


    SSS/BD/DM

    
    
    (Release ID: 1583625) Visitor Counter : 25
    
    
      Read this release in: English