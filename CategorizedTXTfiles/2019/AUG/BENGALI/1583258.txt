      রেলমন্ত্রক

      ট্রেনের এসি চেয়ার কার এবং একজিকিউটিভ শ্রেণীতে ভাড়ায় ছাড়ের সুবিধা আগামী মাসের শেষ দিক থেকে শুরু হতে চলেছে
      Posted On: 28 AUG 2019 4:44PM by PIB Kolkata


    নয়াদিল্লি, ২৮ অগাস্ট, ২০১৯


    রেল মন্ত্রকের পক্ষ থেকে এক প্রেস বিবৃতিতে জানানো হয়েছে ট্রেনের এসি চেয়ার কার এবং একজিকিউটিভ শ্রেণীতে আসন সংরক্ষণের ক্ষেত্রে ভাড়ায় ছাড়ের সুবিধা আগামী মাসের শেষ দিকে শুরু হবে। শতাব্দী, গতিমান, তেজস, ডবল ডেকার, ইন্টারসিটির মতো ট্রেনগুলিতে ভাড়ায় ছাড়ের সুবিধা পাওয়া যাবে।


    আঞ্চলিক রেলের প্রিন্সিপাল চিফ কমার্শিয়াল ম্যানেজারদের ভাড়ায় ছাড়ের সুবিধা চালু করার ক্ষেত্রে যাবতীয় ক্ষমতা দেওয়া হয়েছে। যে সমস্ত ট্রেনগুলিতে সংরক্ষিত আসনের সংখ্যা মাসে ৫০ শতাংশের বেশি খালি রয়েছে এ ধরনের ট্রেনগুলিতে ভাড়ায় ছাড়ের সুবিধা মিলবে। সংশ্লিষ্ট শ্রেণীতে সফরের মূল ভাড়ায় ২৫ শতাংশের বেশি ছাড় পাওয়া যাবে। তবে, রিজার্ভেশন মাশুল, সুপারফাস্ট পরিষেবা মাশুল, জিএসটি প্রভৃতির মতো প্রয়োগযোগ্য কর একই থাকছে। ভাড়ায় ছাড়ের এই সুবিধা সফরের শুরু থেকে শেষ পর্যন্ত বা মধ্যবর্তী স্টেশন অথবা যাত্রার সূচনা স্টেশন থেকে গন্তব্য স্টেশন পর্যন্ত পাওয়া যাবে। কেটারিং পরিষেবা গ্রহণের বিষয়টিকে স্বেচ্ছাধীন রাখা হয়েছে।


    ভাড়ায় ছাড়ের এই সুবিধা সারা বছর, বছরের যে কোন এক সময় বা মাসিক ভিত্তিতে বা মরশুম অনুযায়ী এমনকি সপ্তাহান্তে মিলতে পারে।


    রেলের সমস্ত আঞ্চলিক আধিকারিকদের রেল বোর্ডের কমার্শিয়াল ডায়রেক্টরেটের পক্ষ থেকে চেয়ার কার এবং একজিকিউটিভ শ্রেণীর আসন সংরক্ষণের সুবিধা রয়েছে এমন ট্রেনগুলিতে আগামী ৩০শে সেপ্টেম্বর পর্যন্ত সংরক্ষিত আসনের বিষয়ে বিবেচনা করে ভাড়ায় ছাড়ের সিদ্ধান্ত নিতে বলা হয়েছে। মন্ত্রকের এই সিদ্ধান্তের ফলে ট্রেনে আসন সংরক্ষণের সংখ্যা যেমন বাড়বে, তেমনই আয়ও বৃদ্ধি পাবে।


    আরও সিদ্ধান্ত হয়েছে যে, নিম্নলিখিত ট্রেনগুলিতে বর্তমান ভাড়ায় ছাড়ের যে নীতি রয়েছে তা অনুযায়ী এই ছাড় সুবিধা মিলবে :


    · বেঙ্গালুরু-মাইসুরু-বেঙ্গালুরু শাখায় চলাচলকারী ১২০০৭/১২০০৮ চেন্নাই সেন্ট্রাল-মাইসুরু শতাব্দী এক্সপ্রেস


    · আমেদাবাদ-ভদোদরা শাখায় চলাচলকারী ১২০১০ আমেদাবাদ মুম্বাই সেন্ট্রাল শতাব্দী ট্রেন


    · জলপাইগুড়ি-মালদা টাউন শাখায় চলাচলকারী ১২০৪২ নিউ জলপাইগুড়ি-হাওড়া শতাব্দী এক্সপ্রেস।


    CG/BD/DM

    
    
    (Release ID: 1583258) Visitor Counter : 47
    
    
      Read this release in: English