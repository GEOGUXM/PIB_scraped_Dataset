      ভূ-বিজ্ঞানমন্ত্রক

      বঙ্গোপসাগরের উত্তর-পশ্চিমে ওড়িশা-পশ্চিমবঙ্গ উপকূলে নিম্নচাপ আরও ঘনিভূত
      Posted On: 07 AUG 2019 8:52PM by PIB Kolkata


    নয়াদিল্লি, ৭ অগা স্ট, ২০১ ৯


    উপগ্রহ থেকে পাওয়া তথ্যের ভিত্তিতে বঙ্গোপসাগরের উত্তর-পশ্চিম দিকে ওড়িশা-পশ্চিমবঙ্গ উপকূলের উত্তরে অবস্থিত নিম্নচাপটি আরও ঘনিভূত হয়েছে। আজ সকাল ৮-৩০ মিনিটে এই নিম্নচাপটি ওড়িশার বালাসোরের ৬৫ কিলোমিটার দক্ষিণ-পূর্বে এবং পশ্চিমবঙ্গের দিঘার ৬০ কিলোমিটার দক্ষিণ-দক্ষিণ পশ্চিমে অবস্থান করছিল। এই নিম্নচাপটি আজ বিকেলের মধ্যে ওড়িশার উত্তর-পশ্চিম দিক থেকে ওড়িশা-পশ্চিমবঙ্গ উপকূলের আরও উত্তর দিকে, উত্তর বালাসোরের কাছাকাছি থাকবে। এরপর, সেটি আরও উত্তর-পশ্চিমের দিকে অগ্রসর হবে।


    এই নিম্নচাপের ফলে বেশিরভাগ জায়গায় ভারী থেকে অতি ভারী বৃষ্টিপাতের সম্ভাবনা আছে। গাঙ্গেয় পশ্চিমবঙ্গ, বিহার ও ঝাড়খণ্ডের বেশিরভাগ জায়গায় ভারী বৃষ্টির সম্ভাবনা রয়েছে। এর প্রভাবে ঘন্টায় ৫৫-৬৫ থেকে ৭৫ কিলোমিটার বেগে ঝোড়ো হাওয়া বইতে পারে। গাঙ্গেয় পশ্চিমবঙ্গ ও ওড়িশার অনেক জায়গাতেই ৩০-৪০ কিলোমিটার থেকে ৫০ কিলোমিটার বেগে ঝোড়ো হাওয়ার বয়ে যাওয়ার সম্ভাবনা রয়েছে। এই সময় উত্তর বঙ্গোপসাগরে সমুদ্র উত্তাল থাকবে। আগামী ২৪ ঘন্টা মৎস্যজীবীদের সমুদ্রে মাছ ধরতে যেতে নিষেধ করা হয়েছে।


    CG/ SS /DM/….7 th August, 2019

    
    
    (Release ID: 1581485) Visitor Counter : 53