      অর্থমন্ত্রক

      প্রথম ন্যাশনাল টাইম রিলিজ সমীক্ষা করবে ভারত
      Posted On: 01 AUG 2019 4:53PM by PIB Kolkata


    নয়াদিল্লি, ১ অগাস্ট, ২০১৯


    অর্থ মন্ত্রকের অধীন রাজস্ব বিভাগ আন্তর্জাতিক বাণিজ্যের উন্নতির লক্ষ্যে কৌশলগত দায়বদ্ধতার অঙ্গ হিসাবে ১ থেকে ৭ই অগাস্ট দেশের প্রথম ন্যাশনাল টাইম রিলিজ সমীক্ষা করছে। এই সমীক্ষা হবে প্রতি বছর একই সময়ে। টাইম রিলিজ স্টাডি (টিআরএস) একটি আন্তর্জাতিক মান্যতাপ্রাপ্ত পন্থা যা ওয়ার্ল্ড কাস্টম্‌স অর্গানাইজেশন সমর্থন করে থাকে। আন্তর্জাতিক বাণিজ্যের কার্যকারিতা পরিমাপ করতেই এটি ব্যবহার করা হয়।


    এই উদ্যোগের লক্ষ্য প্রশাসনিক দায়বদ্ধতা, বিধি মেনে প্রক্রিয়া মেনে পণ্য চলাচলের প্রতিবন্ধকতাগুলি দূর করাই এর লক্ষ্য। পণ্য এসে পৌঁছনো থেকে সেটি ফের পাঠানো – এই পুরো সময়টাই থাকবে সমীক্ষার অধীন। এর ফলে জানা যায় কি কারণে প্রতিবন্ধকতার সৃষ্টি হচ্ছে এবং সেই প্রতিবন্ধকতা দূর করার উপায় খোঁজাই এই উদ্যোগের লক্ষ্য। এর ফলে উপকৃত হবে রপ্তানি নির্ভর শিল্প এবং অতিক্ষুদ্র, ক্ষুদ্র ও মাঝারি শিল্পক্ষেত্র। আন্তর্জাতিক মানের সঙ্গে সঙ্গতি রেখেই ভারতীয় প্রক্রিয়ার মানোন্নকরণের সুবিধা পাবে তারা।


    এই উদ্যোগের ফলে সহজে ব্যবসা করার বিষয়টিতে ভারতের গুরুত্ব বাড়বে। বিশেষ করে, সীমান্ত পারের বাণিজ্যে অনেকটাই সহায়তা পাবে বাণিজ্য ক্ষেত্র। এতে বাণিজ্যিক সাম্যও রক্ষা হবে। গত বছর এই পরিমাপের ভিত্তিতেই ভারত ১৪৬ থেকে উঠে এসেছে ৮০তম স্থানে।


    এর আগে, বন্দর স্তরে শুল্ক দপ্তরগুলি আলাদা আলাদাভাবে টিআরএস সমীক্ষা চালাতো। জাতীয় টিআরএস আরও একটি পদক্ষেপ নিয়েছে যাতে সুষ্ঠুভাবে পণ্য ছাড়ার প্রক্রিয়া সাবলীলভাবে হয় এবং পণ্য ছাড়ার সময়ের একটি গড় তৈরি করা যায়।


    এই সমীক্ষা চলবে একই সময়ে সাগর, বিমান, স্থল এবং সুখা বন্দর সহ ১৫টি বন্দরে। এই বন্দরগুলি থেকে ভারতের মোট আমদানির ৮১ শতাংশ হয় এবং রপ্তানির ৬৭ শতাংশ হয়। জাতীয় টিআরএস সবক’টি বন্দরে কাজকর্ম এবং প্রক্রিয়ার একটি সামান্যীকরণ করবে।


    টিআরএস-এর ফলাফলের ভিত্তিতে সীমান্ত পারের বাণিজ্যের সঙ্গে যুক্ত সরকারি সংস্থাগুলি সহজেই অসুবিধাগুলি চিহ্নিত করতে পারবে এবং তা মোকাবিলায় প্রয়োজনীয় ব্যবস্থা নিতে পারবে। কেন্দ্রীয় অপ্রত্যক্ষ কর এবং শুল্ক পর্ষদের নেতৃত্বেই এই উদ্যোগ নেওয়া হয়েছে।


    CG/AP/DM

    
    
    (Release ID: 1581047) Visitor Counter : 52
    
    
      Read this release in: English