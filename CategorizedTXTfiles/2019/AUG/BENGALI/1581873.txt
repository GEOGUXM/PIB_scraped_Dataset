      যুবওক্রীড়াবিষয়কমন্ত্রক

      সমাজসেবা ও অগ্রগতির বিভিন্ন ক্ষেত্রে অসাধারণ কাজকর্ম ও অবদানের স্বীকৃতি-স্বরূপ জাতীয় যুব পুরস্কার প্রদান করলেন শ্রী কিরেণ রিজিজু
      Posted On: 13 AUG 2019 5:52PM by PIB Kolkata


    নয়াদিল্লি, ১৩ আগস্ট, ২০১৯


    কেন্দ্রীয় যুব বিষয়ক ও ক্রীড়া মন্ত্রী শ্রী কিরেণ রিজিজু সোমবার নতুন দিল্লিতে এক অনুষ্ঠানে স্বাস্থ্য, মানবাধিকার প্রসার, সক্রিয় নাগরিক, সর্বজনীন পরিষেবার মতো সামাজিক তথা অগ্রগতির বিভিন্ন ক্ষেত্রে অসাধারণ কাজকর্ম এবং অবদানের স্বীকৃতি-স্বরূপ ব্যক্তি-বিশেষ ও সংগঠনকে জাতীয় যুব পুরস্কারে সম্মানিত করেছেন। এ ধরণের পুরস্কার-প্রদানের উদ্দেশ্য হ’ল জাতীয় উন্নয়ন ও সমাজসেবার ক্ষেত্রে উৎকর্ষতা অর্জনে তরুণদের উৎসাহিত করা, যাতে তাঁদের মধ্যে কর্তব্য পালনের মানসিকতা গড়ে তোলা যায়। একই সঙ্গে, সুনাগরিক হিসাবে তরুণদের ব্যক্তিগত সম্ভাবনার বিকাশ ঘটানো। সমাজসেবা সহ জাতীয় উন্নয়নের জন্য যুবসম্প্রদায়ের সঙ্গে যুক্ত কাজকর্মে বিশেষ অবদান রাখার ক্ষেত্রে স্বেচ্ছাসেবী সংগঠনগুলিকে এই পুরস্কার দেওয়া হয়ে থাকে।


    পুরস্কার-প্রদান অনুষ্ঠানে শ্রী রিজিজু ‘চায়না থ্রু আইজ অফ ইন্ডিয়ান ইউথ – ২০১৯’ শীর্ষক আলোকচিত্র প্রদর্শনীরও উদ্বোধন করেন। সম্প্রতি চীনের সঙ্গে ভারতেরন যুব বিনিময় কর্মসূচিতে অংশগ্রহণকারী যুব প্রতিনিধিরা যে সমস্ত আলোকচিত্র লেন্স বন্দি করেছেন, তা নিয়েই এই প্রদর্শনীর আয়োজন করা হয়েছে। আন্তর্জাতিক যুব দিবস উপলক্ষে পুরস্কারজয়ী প্রত্যেককে অভিনন্দন ও শুভেচ্ছা জানিয়ে শ্রী রিজিজু বলেন, প্রধানমন্ত্রী শ্রী নরেন্দ্র মোদীজির সুচিন্তিত দৃষ্টিভঙ্গী অনুসরণ করে মন্ত্রক যুবসম্প্রদায়কে অনুপ্রাণিত করতে বিভিন্ন কর্মসূচির আয়োজন করছে। জাতীয় যুব পুরস্কার প্রদান অনুষ্ঠান এই কর্মসূচিগুলির অন্যতম একটি।


    CG/BD/SB

    
    
    (Release ID: 1581873) Visitor Counter : 45
    
    
      Read this release in: English