      প্রধানমন্ত্রীরদপ্তর

      প্রধানমন্ত্রীর বাহরীণের ভারতীয় সম্প্রদায়ের উদ্দেশ্যে ভাষণ
      Posted On: 24 AUG 2019 10:01PM by PIB Kolkata


    নয়াদিল্লি, ২৪ আগস্ট


    প্রধানমন্ত্রী বাহরীণে, সে দেশে বসবাসরত ভারতীয় সম্প্রদায়ের উদ্দেশ্যে ভাষণ দিয়েছেন।


    প্রধানমন্ত্রী বলেন, “আমার বাহরীণ সফর সরকার - প্রধান হিসেবে হলেও আমার আসল উদ্দেশ্য এখানে বসবাসরত ভারতীয়দের সঙ্গে সাক্ষাৎ করা এবং লক্ষ লক্ষ বাহরীণী বন্ধুদের সঙ্গে কথাবার্তা বলা। আজ পবিত্র জন্মাষ্টমী। আমি শুনলাম জন্মাষ্টমীর দিন উপসাগরীয় অঞ্চলে কৃষ্ণকথা শোনার রীতি আছে। আমি আগামীকাল শ্রীনাথজীর মন্দির দর্শন করবো এবং আপনাদের সকলের জন্য ও আপনারা যে দেশে বসবাস করেন, সেই দেশের সমৃদ্ধি ও শান্তির জন্য প্রার্থনা করবো।“


    তিনি বলেন ”আমি জানি আপনারা এবং ভার তে থাকা ভক্তরা কত ভক্তিসহকারে , আনন্দের সঙ্গে এই উৎসব পালন করেন। এটা খুব আনন্দের বিষয়, এই মন্দিরের সংস্কারের কাজ আগামীকাল থেকে আনুষ্ঠানিকভাবে শুরু হবে।“


    প্রধানমন্ত্রী বলেন, এখানে ভারতীয়রা তাঁদের সততা, নিষ্ঠা, সক্ষমতা এবং বাহরীণের আর্থ-সামাজিক জীবনে গুরুত্বপূর্ণ ভূমিকা রাখার জন্য যথে ষ্ট সুনাম অর্জন করেছেন। “ আপনারা কঠোর পরিশ্রমের মধ্য দিয়ে আজ এই জায়গায় পৌঁছেছেন। আমাদের এই সুনাম বজায় রাখতে হবে। যখনই আমি এখানকার সরকারের ভারতীয় সহকর্মীদের, ব্যবসায়ীদের, এখানে বসবাসরত ভারতীয়দের, যাঁরা এখানে কর্মরত ౼ তাঁদের প্রশংসা শুনি,তখন আনন্দে আমার বুক ভরে যায়।“


    প্রধানমন্ত্রী বলেন, ভারতে আজ প্রতিটি পরিবার ব্যাঙ্কিং পরিষেবা পায়। ভারতের যে কোন পরিবারের জন্য মোবাইলফোন , ইন্টারনেট পরিষেবা আয়ত্তের মধ্যে। বিশ্বে সবথেকে সস্তায় ইণ্টারনেটে ডাটা পরিষেবা ভারতেই পাওয়া যায়। ভারতে যাতে বেশিরভাগ পরিষেবা ডিজিট্যাল মাধ্যমে পাওয়া যায় সেই উদ্যোগ নেওয়া হয়েছে।


    তিনি আরো বলেন, প্রতিটি ভারতবাসী আজ বিশ্বাস করেন, তাঁদের স্বপ্ন, আশা, আকাঙ্ক্ষা পূর্ণ হবে। “আমাদের লক্ষ অনেক উঁচুতে পৌঁছানো। যখন আপনার শক্তি ১৩০ কোটি জনগণ, তখন লক্ষভেদে পৌছানোর সাহস আপনার হবেই। সরকারী উদ্যোগের সঙ্গে কোটি কোটি ভারতবাসীর অংশগ্রহণের মাধ্যমে দেশ আজ এগিয়ে চলেছে। সরকার শুধু স্টিয়ারিং ধরে আছে, এক্সেলেটরে চাপ দিচ্ছেন দেশের জনগণ।“


    ভীম অ্যাপ, ইউপিআই এবং জনধন অ্যাকাউন্টের মাধ্যমে সাধারণ নাগরিকরা সহজেই ব্যাঙ্কিং পরিষেবা পাচ্ছেন। গোটা বিশ্বে আমাদের রুপে কার্ড দিয়ে অনেকেই আর্থিক লেনদেন করছেন। সারা পৃথিবীতে আমাদের রুপে কার্ড ౼ ব্যাঙ্কগুলি এবং বিক্রেতারা গ্রহণ করছেন।


    “ আমি আনন্দিত যে বাহরীণেও আপনারা খুব শীঘ্রই রুপে কার্ড ব্যবহার করতে পারবেন। আজ এ বিষয়ে একটি সমঝোতাপত্র সাক্ষরিত হয়েছে। আমাদের উদ্দেশ্য হল আপনারা যাতে রুপে কার্ডের মাধ্যমে ভারতে আপনাদের বাড়িতে টাকা পাঠাতে পারেন। আর এখন বাহরীণেও আপনারা বলতে পারবেন ౼ ‘রুপে তে দাম মেটান’।“


    তিনি বলেন, “গত ৫ বছরে , আমরা চেষ্টা চালিয়ে আসছি, যেন দেশে বসবাসকারী ১৩০কোটি ভারতীয়র সঙ্গে কোটি কোটি প্রবাসী ভারতীয়ও মাথা উঁচু করে বাঁচতে পারেন। আজ আপনাদের মতো লাখো লাখো বন্ধুদের জন্যই ভারত দেখছে, সারা বিশ্ব তাঁকে সম্মানের করে।


    দেশের উন্নয়নের প্রসঙ্গে তিনি বলেন, নিরবিচ্ছিন্ন সফরের লক্ষে ‘এক দেশ এক কার্ডের’ বাস্তবায়নে ভারত এগিয়ে চলেছে। গোটা দেশ আজ ‘এক দেশ এক গ্রিড’ এবং জিএসটির মাধ্যমে ‘এক দেশ এক কর’ ব্যবস্থায় যুক্ত হয়েছে। জীবনযাত্রা ও ব্যবসাবাণিজ্য সহজে করার লক্ষে সব ব্যবস্থা নেওয়া হচ্ছে। ভারতীয় তরুণরা দেশেই সব সমস্যার সমাধান করছেন। ‘আন্তর্জাতিক প্রয়োগের সঙ্গে স্থানীয়স্তরে সমাধান’- খোজার লক্ষে যুবসম্প্রদায় আন্তরিকভাবে সচেষ্ট। সারা বিশ্বে ভারতীয়দের মেধা আজ স্বীকৃত। পৃথিবী জুড়ে বিভিন্ন প্রকল্পে এবং প্রতিষ্ঠানে ভারতীয়রা দারুণ কাজ করছেন। কম বাজেটে চন্দ্রযানের মত প্রকল্প তৈরি করে ভারতীয় বিজ্ঞানীরা প্রশংসিত। এই গুনের জন্য আমরা এগিয়ে আছি। এগুলিই আমাদের পরিচিতি। আমরা অর্থের জন্য চিন্তা করি না, আমরা আমাদের ইচ্ছাশক্তির জোরে আমাদের লক্ষ্যে পৌঁছাই।“


    প্রধানমন্ত্রী জানান “ ২০২২ সালে ভারতের স্বাধীনতার ৭৫ বছর পূর্ণ হবে। আমি আপনাদের বলব, আপনাদের সাধ্যমত কিছু নতুন সঙ্কল্প গ্রহণ করুন। আপনারা প্রতি বছর আপনাদের কিছু বাহরীণী বন্ধুকে ভারতে ঘুরতে যেতে উৎসাহিত করুন। ভারতের সমৃদ্ধ আধ্যাত্মিক এবং সাংস্কৃতিক ঐতিহ্যর সঙ্গে পরিচিত হতে তাঁদের আমাদের দেশের পার্বত্য অঞ্চল ভ্রমণ করতে পরামর্শ দিন। আমরা শপথ নিয়েছি ২০২২ সালের মধ্যে দেশকে একবার ব্যবহারযোগ্য প্লাস্টিক মুক্ত করবো।


    আমাদের সমঅংশীদারি মূল্যবোধ এবং চাহিদা পূরণের লক্ষে ভারত ও বাহরীণকে একযোগে কাজ করতে হবে। আধুনিক এই দুই দেশেরই প্রাচীনযুগের সভ্যতারও নিদর্শন রয়েছে। দুটি দেশই যথেষ্ট সম্ভাবনাময়। ভারত-বাহরীণের সম্পর্ককে নতুন উচ্চতায় নিয়ে যেতে বাহরীণে বসবাসকারী ভারতীয়রা সক্রিয় হবেন, সেই ভরসা আমার রয়েছে।“


    CG/CB/25 August…..


    
    

    
    (Release ID: 1582990) Visitor Counter : 119