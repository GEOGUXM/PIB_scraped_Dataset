      প্রতিরক্ষামন্ত্রক

      জাতীয় প্রতিরক্ষা প্রদর্শনীতে ভারতীয় নৌবাহিনীর অংশগ্রহণ
      Posted On: 29 AUG 2019 10:14PM by PIB Kolkata


    কলকাতা, ২৯ অগাস্ট, ২০১৯


    মধ্য কলকাতা বিজ্ঞান এবং যুব সংস্কৃতি প্রতিষ্ঠানের যৌথ উদ্যোগে সোদপুরের অমরাবতী ময়দানে আজ থেকে শুরু হয়েছে তিন দিনের ২৩-তম জাতীয় প্রতিরক্ষা প্রদর্শনী। লোকসভার সাংসদ অধ্যাপক সৌগত রায় এই প্রদর্শনীর উদ্বোধন করেন। এই প্রদর্শনীতে অংশ নিয়েছে ভারতীয় নৌবাহিনী। সেখানে নৌবাহিনীর শক্তি-সমৃদ্ধি এবং দক্ষতার দিকগুলি রাজ্যবাসীর সামনে তুলে ধরা হয়েছে।


    এই প্রদর্শনীতে ভারতীয় নৌবাহিনীর একটি স্টলও রয়েছে। যেখান থেকে নৌবাহিনী সম্পর্কে যুবরা জ্ঞান অর্জন করতে পারবেন। এমনকি নৌবাহিনীর সদস্য ও সদস্যদের সঙ্গে পরিচিত হয়ে এবং নিজেদের মধ্যে বাক্যালাপও করতে পারেন। এর উদ্দেশ্য হল নৌ-জীবন সম্পর্কে অর্ন্তদৃষ্টি গড়ে তোলা এবং নৌবাহিনীতে যোগদানের বিষয়ে আরো বেশি উৎসাহিত করে তোলা।


    উদ্বোধনী অনুষ্ঠানে আজ পূর্বাঞ্চলীয় ন্যাভাল কম্যান্ড ব্যান্ডের ব্যান্ড বাদন দিয়ে শুরু হয়। প্রদর্শনীস্হলে প্রতিদিনই অনুষ্ঠান করবেন তারা। একইসঙ্গে কলকাতার নৌবাহিনীর শীর্ষ আধিকারিকরা নৌবাহিনী সম্পর্কে তাঁদের বক্তব্য তুলে ধরবেন।


    SSS/SS/NS

    
    
    (Release ID: 1583570) Visitor Counter : 13