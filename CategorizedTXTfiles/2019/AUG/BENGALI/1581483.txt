      প্রধানমন্ত্রীরদপ্তর

      প্রাক্তন বিদেশ মন্ত্রী সুষমা স্বরাজের প্রয়াণে শ্রদ্ধাজ্ঞাপন প্রধানমন্ত্রীর
      Posted On: 07 AUG 2019 8:47PM by PIB Kolkata


    নয়াদিল্লি , ৭ আগস্ট, ২০১ ৯


    প্রাক্তন বিদেশ মন্ত্রী সুষমা স্বরাজের প্রয়াণে প্রধানমন্ত্রী শ্রী নরেন্দ্র মোদী আজ নতুন দিল্লিতে তাঁর বাসভবনে গিয়ে তাঁর প্রতি শ্রদ্ধাজ্ঞাপন করেন।


    তাঁর মৃত্যুতে শোকজ্ঞাপন করে প্রধানমন্ত্রী বলেন, “ভারতীয় রাজনীতিতে এক বর্ণময় অধ্যায়ের সমাপ্তি ঘটল। এই মহান নেত্রীর প্রয়াণে ভারত ব্যাথিত, তিনি তাঁর জীবন জনসাধারণের সেবায় এবং গরিব মানুষের উন্নতিসাধনে নিয়োজিত করেছিলেন। সুষমা স্বরাজজি ছিলেন এমন একজন, যিনি কোটি কোটি মানুষের প্রেরণার উৎস হয়ে উঠেছিলেন।


    সুষমা স্বরাজজি ছিলেন সুবক্তা এবং অসাধারণ সাংসদ। তিনি দলের প্রতি অনুগত ও শ্রদ্ধাশীল ছিলেন। তিনি বিজেপি-র নীতি-আদর্শের বিষয়ে ছিলেন আপোসহীন। এমনকি, দলের সম্প্রসারণেও তাঁর যথেষ্ট অবদান ছিল।


    একজন দক্ষ প্রশাসক হিসেবে সুষমা স্বরাজজি প্রত্যেক মন্ত্রকই দক্ষতার সঙ্গে সামলেছেন। বিভিন্ন দেশের সঙ্গে সুসম্পর্ক গড়ে তুলতে তিনি গুরুত্বপূর্ণ ভূমিকা নিয়েছিলেন। তাঁকে আমরা একজন দরদী মন্ত্রী হিসেবেও প্রত্যক্ষ করেছি। বিশ্বের যে কোন প্রান্তে কোন ভারতীয় নাগরিক সমস্যায় পড়লেই তিনি সাহায্যের হাত বাড়িয়ে দিতেন।


    গত পাঁচ বছরে বিদেশ মন্ত্রী হিসেবে সুষমা স্বরাজজি যে নিরলস পরিশ্রম করেছেন তা আমি কখনই ভুলতে পারি না। এমনকি, তাঁর শারীরিক অসুস্থতার সময়েও তিনি যতটা সম্ভব কাজ করেছিলেন এবং তাঁর মন্ত্রকের যে কোন বিষয় সম্পর্কে তিনি সবসময় অবগত থাকতেন। তাঁর কর্মশক্তি এবং দায়িত্ববোধ ছিল অতুলনীয়।


    সুষমা স্বরাজজির প্রয়াণ এক ব্যক্তিগত ক্ষতি। ভারতের জন্য তাঁর অবদান চিরস্মরণীয় হয়ে থাকবে। এই দুঃখের সময়ে তাঁর পরিবার, সমর্থক এবং অনুরাগীদের প্রতি আমার সমবেদনা জানাচ্ছি। ওম শান্তি।”


    প্রাক্তন বিদেশ মন্ত্রী সুষমা স্বরাজ গতকাল রাতে নতুন দিল্লিতে শেষ নিঃশ্বাস ত্যাগ করেন।


    CG/SS/DM/….7 th Aug, 2018

    
    
    (Release ID: 1581483) Visitor Counter : 124