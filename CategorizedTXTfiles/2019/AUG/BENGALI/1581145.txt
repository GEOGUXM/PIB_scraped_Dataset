      ইস্পাতমন্ত্রক

      পরিবর্তিত পরিস্হিতির সঙ্গে কর্পোরেট সংস্হাগুলিকে মানিয়ে চলার পরামর্শ ফগন সিং কুলস্তের
      Posted On: 02 AUG 2019 4:09PM by PIB Kolkata


    নয়াদিল্লি, ০২ অগাস্ট , ২০১৯


    ইস্পাত দপ্তরের প্রতিমন্ত্রী শ্রী ফগন সিং কুলস্তে কর্পোরেট কমিউনিকেশন অর্থাৎ জনসংযোগের ক্ষেত্রে নতুন নতুন প্রযুক্তি ব্যবহারের ওপর জোর দিয়েছেন। তিনি বলেছেন, বিশ্ব অর্থনীতি আজ কঠিন সময়ের মধ্যে দিয়ে যাচ্ছে। এই অবস্হায় যেসমস্ত সংস্হাগুলি পরিবর্তিত পরিস্হিতির সঙ্গে মানিয়ে চলতে পারবে না, তাদের পক্ষে টিকে থাকা অসম্ভব। মন্ত্রী জনসংযোগ আধিকারিক ও বিশেষজ্ঞদের আরও সতর্ক ও পরিশ্রমী হওয়ার পরামর্শ দিয়েছেন। তিনি বলেন, কৃত্রিম মেধার জন্য বিগ ডাটা ও ডিজিটাল ব্যবস্হা শুধু অর্থনীতিকেই নয়, ব্যবসা-বাণিজ্যকেও নতুন উচ্চতায় পৌঁছে দিয়েছে। নতুন দিল্লিতে ‘ স্কোপ ’ কর্পোরেট কমিউনিকেশন সামিটের উদ্বোধনী অনুষ্ঠানে শ্রী কুলস্তে ভাষণ দিচ্ছিলেন। তিনি বলেন, সমন্বিত উন্নয়নের ক্ষেত্রে রাষ্ট্রায়ত্ত্ব সংস্হাগুলি অগ্রণী ভূমিকা নিয়ে থাকে। বর্তমান সময়ে কর্পোরেট দুনিয়া তাদের অংশিদারদের থেকেও বেশি দায়বদ্ধ। তাই এরা সমন্বায়কের ভূমিকা পালন করে। সেই কারণে কর্পোরেট সংস্হার কাজকর্ম আরও স্বচ্ছ এবং নীতি নির্ধারিত হতে হবে বলে তিনি মন্তব্য করেন।


    মন্ত্রী এই অনুষ্ঠানে জনসংযোগের ওপর ম্যাগাজিন, ‘ ক্যালাইডোস্কোপ ’ -এর বিশেষ সংস্করণটি প্রকাশ করেন। ‘ বিঘ্নিত সময়ে জনসংযোগ-উদ্ভাবনী সমাধান ’ শীর্ষক জনসংযোগ সংক্রান্ত দু-দিনের এই সম্মেলন আয়োজন করেছিল স্কোপ নামক সংস্হাটি। সম্মেলনে জনসংযোগের ক্ষেত্রে ডিজিটাল ব্যবস্হাপনা, সংস্হার ব্র্যান্ড তৈরিতে কর্পোরেট সামাজিক দায়বদ্ধতা-সহ বিভিন্ন অভিজ্ঞতা নিয়ে আলোচনা হয়। রাষ্ট্রায়ত্ত্ব সংস্হাগুলি সহ বিভিন্ন প্রতিষ্ঠানের থেকে অংশগ্রহণকারীরা এই সম্মেলনে যোগ দিয়েছে।


    SSS/CB/NS

    
    
    (Release ID: 1581145) Visitor Counter : 40
    
    
      Read this release in: English