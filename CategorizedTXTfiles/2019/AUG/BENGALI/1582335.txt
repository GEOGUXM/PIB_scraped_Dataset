      প্রতিরক্ষামন্ত্রক

      স্পেনের কাদিজ-এ আইএনএস তারকাশ
      Posted On: 19 AUG 2019 6:16PM by PIB Kolkata


    নয়াদিল্লি, ১৯ অগাস্ট, ২০১৯


    ভারতীয় নৌ-বাহিনীর রণতরী আন্তর্জাতিক স্তরে আফ্রিকা, ইউরোপ এবং রাশিয়ায় টহল দেয়। এই কর্মসূচির অঙ্গ হিসেবে ভারতীয় নৌ-বাহিনীর জাহাজ ‘আইএনএস তারকাশ’ তিনদিনের জন্য আজ থেকে স্পেনের কাদিজ বন্দরে থাকবে। এর ফলে, ভারত এবং স্পেনের মধ্যে সৌহার্দ্যের সম্পর্ক প্রতিফলিত হচ্ছে। সামুদ্রিক নিরাপত্তা এবং বন্ধু রাষ্ট্রগুলির সঙ্গে সামুদ্রিক ক্ষেত্রে সহযোগিতা এই কর্মসূচির অঙ্গ। কার্দিজ বন্দরে ঢোকার আগে ‘আইএনএস তারকাশ’ স্পেনের নৌ-বাহিনীর জাহাজ ‘এইচএমএস ডিফেন্ডার’-এর সঙ্গে দ্বিপাক্ষিক মহড়া চালায়। এই মহড়ার নাম ‘কোঙ্কন-১৯’। ক্যাপ্টেন সতীশ বাসুদেবের পরিচালনায় ‘আইএনএস তারকাশ’-এ বিভিন্ন ধরনের অস্ত্রশস্ত্র রয়েছে। এই জাহাজটি ত্রিমাত্রিক আক্রমণ প্রতিরোধ করতে সক্ষম। ভারতীয় নৌ-বাহিনীর পশ্চিমাঞ্চলীয় জাহাজ ‘আইএনএস’ তারকাশ’-এ স্পেনের বিশিষ্ট ব্যক্তি এবং সরকারি আধিকারিকরা সফর করবেন। পেশাদারী স্তরে বিভিন্ন আলোচনার পাশাপাশি দু’দেশের নৌ-বাহিনীর মধ্যে সহযোগিতা ও সমন্বয় বাড়ানোর উদ্দেশ্যে বেশ কিছু ক্রীড়া ও সামাজিক অনুষ্ঠান আয়োজনের পরিকল্পনা করা হয়েছে।


    CG/CB/DM

    
    
    (Release ID: 1582335) Visitor Counter : 40
    
    
      Read this release in: English