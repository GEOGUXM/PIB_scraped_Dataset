      উপ-রাষ্ট্রপতিরসচিবালয়

      বিশ্ব জুড়ে অসহিষ্ণুতা, অধৈর্য বৃদ্ধি পাওয়ার ঘটনায় উপ-রাষ্ট্রপতি চিন্তিত
      Posted On: 02 AUG 2019 10:45PM by PIB Kolkata


    নয়াদিল্লি, ২ অগাস্ট, ২০১৯


    উপ-রাষ্ট্রপতি শ্রী এম ভেঙ্কাইয়া নাইডু বিশ্ব জুড়ে অসহিষ্ণুতা এবং অধৈর্য বৃদ্ধির ঘটনায় উদ্বেগ প্রকাশ করেছেন। মনের শান্তি এবং আনন্দের জন্য মানুষকে শান্ত থাকার পরামর্শ দিয়েছেন তিনি।


    নতুন দিল্লিতে আজ উপ-রাষ্ট্রপতি ভবনে সদগুরু জাগ্‌গি বাসুদেবের ‘সদগুরুর সঙ্গে সম্‌ভাব’ অনুষ্ঠানে তিনি বক্তব্য রাখছিলেন।


    উপ-রাষ্ট্রপতি বলেন, যান্ত্রিকতা এবং কাজের প্রবল চাপ আমাদের জীবনে সঙ্কট নিয়ে এসেছে। পৃথিবী জুড়ে রাগ এবং ঘৃণা ছড়িয়ে পড়ছে আমাদের সমাজের প্রগতির জন্য যা ক্ষতিকর। শান্তি এবং আনন্দ আমাদের জীবনে প্রয়োজন। মানুষের জীবনযাত্রার মান উন্নয়নের জন্য শ্রী নাইডু সব আধ্যাত্মিক নেতাদের জনগণের সঙ্গে সংযোগ বাড়াতে আহ্বান জানান।


    শ্রী ভেঙ্কাইয়া নাইডু বলেন, সদ্‌গুরু জাগ্‌গি বাসুদেবের বিভিন্ন জটিল পরিস্থিতির সহজ ব্যাখ্যা দেওয়ার ক্ষমতা ছিল। তিনি মানুষের মধ্যে আশা, শান্তি এবং সদ্ভাবনার বার্তা ছড়িয়ে দিতেন। উপ-রাষ্ট্রপতি বলেন, আমাদের মধ্যে বেশিরভাগই শুধু বাদ এবং বিবাদ নিয়ে আলোচনা করি। অথচ, সম্‌বাদ গঠনমূলক পরিবর্তন নিয়ে আসতে পারে।


    এই অনুষ্ঠানে লোকসভার অধ্যক্ষ শ্রী ওম বিড়লা, স্বরাষ্ট্র প্রতিমন্ত্রী শ্রী জি কিষাণ রেড্ডি, বিদেশ প্রতিমন্ত্রী শ্রী ভি মুরলীধরন, রাজ্যসভার ডেপুটি চেয়ারম্যান শ্রী হরিবংশ, সুপ্রিম কোর্টের বিচারপতি শ্রী এন ভি রামানা, শ্রী এল নাগেশ্বর রাও, আর সুভাষ এবং প্রসার ভারতীর চেয়ারম্যান শ্রী এ সূর্যপ্রকাশ সহ বিশিষ্ট ব্যক্তিরা উপস্থিত ছিলেন।


    SSS/CB/DM

    
    
    (Release ID: 1581212) Visitor Counter : 57
    
    
      Read this release in: English