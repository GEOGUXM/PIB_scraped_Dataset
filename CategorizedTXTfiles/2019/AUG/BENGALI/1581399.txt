      বস্ত্রমন্ত্রক

      পঞ্চম জাতীয় হস্তচালিত তাঁত দিবস উদযাপিত হবে আগামী ৭ই অগাস্ট
      Posted On: 06 AUG 2019 8:56PM by PIB Kolkata


    নয়াদিল্লি, ৬ অগাস্ট, ২০১৯


    আগামীকাল দেশ জুড়ে পঞ্চম জাতীয় হস্তচালিত তাঁত দিবস উদযাপিত হবে। এই উপলক্ষে দিল্লির বিজ্ঞান ভবনে এক অনুষ্ঠানের আয়োজন করা হয়েছে। উপস্থিত থাকবেন কেন্দ্রীয় বস্ত্র এবং নারী ও শিশুকল্যাণ মন্ত্রী শ্রীমতী স্মৃতি জুবিন ইরানি। এছাড়াও, এই অনুষ্ঠানে উপস্থিত থাকবেন পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধান, পশুপালন, মৎস্যচাষ ও ডেয়ারি, ক্ষুদ্র, অতিক্ষুদ্র ও মাঝারি শিল্পোদ্যোগ দপ্তরের প্রতিমন্ত্রী শ্রী প্রতাপ চন্দ্র সারেঙ্গি।


    জাতীয় হস্তচালিত তাঁত দিবসের মূল অনুষ্ঠানের আয়োজন করা হয়েছে ওড়িশার ভুবনেশ্বরে। এর মূল উদ্দেশ্য হল ভুবনেশ্বরের মহিলাদের স্বশক্তিকরণ এবং সেখানকার হস্তচালিত তাঁতের ঐতিহ্যকে তুলে ধরা। অনুষ্ঠানে তাঁতিদের পরিচয়পত্র, পাসবুক এবং মুদ্রা ঋণ বিতরণ করা হবে। এছাড়াও, ন্যাশনাল ইনস্টিটিউট অফ ফ্যাশন টেকনলজির (এনআইএফটি) ১৬টি ক্যাম্পাসে তাঁত-কাপড়ের মেলা, প্রদর্শনী, কর্মশালা এবং আলোচনাসভার আয়োজন করা হয়েছে। গান্ধীনগর এবং কলকাতার এনআইএফটি-তে বিশেষ স্টলের ব্যবস্থা থাকছে।


    দেশের হস্তচালিত তাঁত শিল্পকে তুলে ধরতে এবং তাঁতিদের সম্মানের উদ্দেশ্যেই ২০১৫ সালে কেন্দ্রীয় সরকার প্রতি বছর এই দিনটিকে জাতীয় হস্তচালিত তাঁত দিবস হিসেবে ঘোষণা করে।


    ১৯০৫ সালে বঙ্গভঙ্গের প্রতিবাদে কলকাতার টাউন হলে এই দিনেই স্বদেশী আন্দোলনের সূচনা হয়েছিল। উদ্দেশ্য ছিল, বিদেশি পণ্য বর্জন করে স্বদেশী পণ্য গ্রহণ। তার স্মরণে ৭ই অগাস্ট জাতীয় হস্তচালিত তাঁত দিবস হিসেবে উদযাপিত হয়ে থাকে।


    ২০১৫ সালের ৭ই অগাস্ট প্রধানমন্ত্রী শ্রী নরেন্দ্র মোদী চেন্নাইয়ের মাদ্রাজ বিশ্ববিদ্যালয়ে প্রথম জাতীয় হস্তচালিত তাঁত দিবসের সূচনা করেছিলেন।


    CG/SS/DM

    
    
    (Release ID: 1581399) Visitor Counter : 45
    
    
      Read this release in: English