      উত্তর-পূর্বাঞ্চলেরউন্নয়নসংক্রান্তমন্ত্রক

      ই-গভর্নেন্সের ওপর ২২তম জাতীয় সম্মেলন শিলং-এ আগামী ৮ ও ৯ অগাস্ট অনুষ্ঠিত হবে
      Posted On: 06 AUG 2019 2:05PM by PIB Kolkata


    নয়াদিল্লি, ৬ অগাস্ট, ২০১৯


    মেঘালয়ের শিলং-এ আগামী ৮ ও ৯ই অগাস্ট ই-গভর্নেন্সের ওপর ২২তম জাতীয় সম্মেলন অনুষ্ঠিত হবে। কেন্দ্রের প্রশাসনিক সংস্কার ও জন-অভিযোগ দপ্তর, বৈদ্যুতিন ও তথ্যপ্রযুক্তি মন্ত্রকের সহায়তায় এই সম্মেলনের আয়োজন করছে।


    উত্তর-পূর্বাঞ্চলীয় উন্নয়ন মন্ত্রকের স্বাধীন দায়িত্বপ্রাপ্ত ও প্রধানমন্ত্রীর দপ্তর, কর্মী, জন-অভিযোগ এবং পেনশন, আনবিক শক্তি ও মহাকশ দপ্তরের দায়িত্বপ্রাপ্ত প্রতিমন্ত্রী ডঃ জিতেন্দ্র সিং এই অনুষ্ঠানের সভাপতিত্ব করবেন। মেঘালয়ের মুখ্যমন্ত্রী শ্রী কনরাড কোঙ্গল সাংমা অনুষ্ঠানে প্রধান অতিথি হিসেবে উপস্থিত থাকবেন। এবারের সম্মেলনের থিম হল ‘ডিজিটাল ভারত : সাফল্যের মাধ্যমে শ্রেষ্ঠত্ব অর্জন’।


    নতুন সরকারের ১০০ দিনের কর্মসূচির আওতায় প্রশাসনিক সংস্কার ও জন-অভিযোগ দপ্তরের উদ্যোগে এই সম্মেলনের আয়োজন করা হয়েছে। উত্তর-পূর্বাঞ্চলীয় অঞ্চলে এ ধরনের সম্মেলন এই প্রথম। সম্মেলনে স্থিতিশীল ই-গভর্নেন্স উদ্যোগের বিষয়ে আলোচনার পাশাপাশি বিভিন্ন ক্ষেত্রে ডিজিটাল পরিষেবা এবং নানা সমস্যার সমাধানে অভিজ্ঞতা আদান-প্রদান সহ বিভিন্ন উদ্যোগের বাস্তবায়ন প্রক্রিয়া নিয়ে আলোচনা করা হবে।


    ২৮টি রাজ্য এবং আটটি কেন্দ্রশাসিত অঞ্চলের প্রতিনিধিরা সহ মোট ৫০০ জন এই সম্মেলনে অংশগ্রহণ করবেন। সম্মেলনে ই-গভর্নেন্স সংক্রান্ত একটি প্রদর্শনীর আয়োজন করা হয়েছে। মেঘালয়ের তথ্যপ্রযুক্তি ও যোগাযোগ এবং নগরোন্নয়ন দপ্তরের মন্ত্রী শ্রী হ্যামলেটসন ডলিন সম্মেলনের উদ্বোধন করবেন। প্রশাসনিক সংস্কার ও জন-অভিযোগ দপ্তরের সচিব শ্রী কে ভি ইয়াপেন এবং বৈদ্যুতিন ও তথ্যপ্রযুক্তি মন্ত্রকের সচিব শ্রী অজয় প্রকাশ সাহনি এই সম্মেলনে উপস্থিত থাকবেন।


    CG/CB/DM

    
    
    (Release ID: 1581337) Visitor Counter : 28
    
    
      Read this release in: English