      কর্মী, জন-অভিযোগএবংপেনশনমন্ত্রক

      শিলং-এ ই-গভর্ন্যান্স, ২০১৯-এর ২২তম জাতীয় সম্মেলন অনুষ্ঠিত হল
      Posted On: 09 AUG 2019 9:21PM by PIB Kolkata


    নয়াদিল্লি, ৯ অগাস্ট, ২০১৯


    কেন্দ্রীয় সরকারের বৈদ্যুতিন ও তথ্যপ্রযুক্তি মন্ত্রকের সহায়তায় প্রশাসনিক সংস্কার ও জন-অভিযোগ দপ্তর ৮ এবং ৯ অগাস্ট মেঘালয়ের শিলং-এ ই-গভর্ন্যান্সের ওপর ২২তম জাতীয় সম্মেলন আয়োজন করল। এই সম্মেলন আয়োজনে মেঘালয় সরকারও সহযোগিতা করেছে। এবারের সম্মেলনের থিম ছিল ‘ডিজিটাল ভারত : সাফল্য থেকে উৎকর্ষতা’। সম্মেলনের শেষ দিনে ই-গভর্ন্যান্সের ওপর ‘শিলং ঘোষণাপত্র’ প্রকাশিত হয়েছে। ৮ অগাস্ট উত্তর-পূর্বাঞ্চল উন্নয়ন মন্ত্রকের স্বাধীন দায়িত্বপ্রাপ্ত এবং প্রধানমন্ত্রীর দপ্তর, কর্মী, জন-অভিযোগ ও পেনশন এবং আনবিক শক্তি ও মহাকাশ দপ্তরের প্রতিমন্ত্রী ডঃ জিতেন্দ্র সিং এর উদ্বোধন করেন। অনুষ্ঠানে প্রধান অতিথি হিসেবে উপস্থিত ছিলেন মেঘালয়ের মুখ্যমন্ত্রী শ্রী কনরাড কোঙ্গল সাংমা।


    দু’দিনের এই সম্মেলনে ইন্ডিয়া এন্টারপ্রাইজ আর্কিটেকচার, ডিজিটাল পরিকাঠামো, সমন্বিত এবং ক্ষমতা বৃদ্ধি, সচিব পর্যায়ে সংস্কার, জাতীয় স্তরে ই-গভর্ন্যান্স পরিষেবার মূল্যায়ন সংক্রান্ত ব্যবস্থাপনা সহ বিভিন্ন বিষয় নিয়ে আলোচনা হয়। সম্মেলনে দেশের নানা প্রান্তের উচ্চপদস্থ আধিকারিকরা ছাড়াও তথ্যপ্রযুক্তি শিল্পের বিশিষ্টজনেরা ই-গভর্ন্যান্স নিয়ে আলোচনা করেন।


    ‘ন্যূনতম সরকারি হস্তক্ষেপ, সর্বোচ্চ প্রশাসন’ - প্রধানমন্ত্রী শ্রী নরেন্দ্র মোদীর এই স্বপ্নকে বাস্তবায়িত করার লক্ষ্যে ই-গভর্ন্যান্সের মাধ্যমে নাগরিকদের সন্তুষ্টির দিকটি নিশ্চিত করার নানা পন্থা নিয়ে সম্মেলনে আলোচনা করা হয়।


    SSS/CB/DM

    
    
    (Release ID: 1581722) Visitor Counter : 32
    
    
      Read this release in: English