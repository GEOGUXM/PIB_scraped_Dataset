      রেলমন্ত্রক

      স্বাধীনতা দিবসের প্রাক্কালে রেল স্টেশন চত্বরে বিশেষ অভিযান ‘অপারেশন নম্বর প্লেট’
      Posted On: 13 AUG 2019 9:43PM by PIB Kolkata


    কলকাতা, ১৩ অগাস্ট, ২০১৯


    দক্ষিণ-পূর্ব রেলের পক্ষ থেকে গত ৯ই অগাস্ট থেকে ১১ই অগাস্ট পর্যন্ত রেল স্টেশন চত্বরে অবৈধ তথা দাবিদারহীন গাড়ি সরাতে বিশেষ অভিযান ‘অপারেশন নম্বর প্লেট’ চালানো হয়েছে। খড়্গপুর, আদ্রা, রাঁচি, চক্রধরপুর – এই চারটি ডিভিশনে পাঁচদিন ধরে অভিযান চালিয়ে পার্কিং এলাকা থেকে ৮৩টি এই ধরনের গাড়ি উদ্ধার করা হয়েছে।


    একইভাবে, ‘নো পার্কিং’ এলাকা থেকে অভিযান চালিয়ে ৬৯টি গাড়ি উদ্ধার করা হয়েছে। রেলওয়ে আইনের ১৫৯ নং ধারা অনুযায়ী ৫৪ জন ব্যক্তিকে গ্রেপ্তার করা হয়েছে। এর মধ্যে তিনজনের কাছ থেকে ২,৭০০ টাকা জরিমানা আদায় করা হয়েছে এবং ৫১ জনকে জামিন দেওয়া হয়েছে।


    এর পাশাপাশি, ২৫টি ক্ষেত্রে গাড়ির মালিককে গাড়ি ফিরিয়ে দেওয়া হয়েছে। ১৭টি মামলা রুজু করা হয়েছে অজানা ব্যক্তির বিরুদ্ধে। ৫৬টি ক্ষেত্রে জিআরপি তদন্ত করে দেখছে।


    স্বাধীনতা দিবসের প্রাক্কালে নিরাপত্তার কারণে এ ধরনের অভিযান চালানো হয়েছে এবং ১৫ই অগাস্ট পর্যন্ত এই অভিযান চলবে বলে দক্ষিণ-পূর্ব রেলের তরফ থেকে জানানো হয়েছে।


    CG/SS/DM

    
    
    (Release ID: 1581906) Visitor Counter : 29
    
    
      Read this release in: English