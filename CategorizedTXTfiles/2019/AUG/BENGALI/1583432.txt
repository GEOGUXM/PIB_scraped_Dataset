      কেন্দ্রীয়মন্ত্রিসভা

      পরম্পরাগত চিকিৎসা পদ্ধতি এবং হোমিওপ্যাথি ক্ষেত্রে সহযোগিতার লক্ষ্যে ভারত ও গিনির মধ্যে স্বাক্ষরিত সমঝোতাপত্রে মন্ত্রিসভার সায়
      Posted On: 29 AUG 2019 2:47PM by PIB Kolkata


    নয়াদিল্লি , ২৮ অগাস্ট , ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা বুধবারের বৈঠকে ভারত ও গিনির মধ্যে পরম্পরাগত চিকিৎসাগত পদ্ধতি এবং হোমিওপ্যাথি ক্ষেত্রে সহযোগিতার লক্ষ্যে স্বাক্ষরিত সমঝোতাপত্র বা মউ-এ কর্মপরবর্তী অনুমোদন মিলেছে। উল্লেখ করা যেতে পারে রাষ্ট্রপতি শ্রী রামনাথ কোবিন্দের তিন দিনের গিনি সফরের সময় গত ২ আগস্ট এই সমঝোতাপত্র স্বাক্ষরিত হয়।


    দুই দেশের মধ্যে এই মউ স্বাক্ষরের ফলে পরম্পরাগত চিকিৎসাগত পদ্ধতি ক্ষেত্রে দ্বিপাক্ষিক সহযোগিতা আরও বৃদ্ধি পাবে। উভয় দেশের মধ্যে অভিন্ন সাংস্কৃতিক ঐতিহ্যের বিষয়টিকে বিবেচনায় রেখে এই মউ স্বাক্ষরে তাৎপর্য রয়েছে।


    স্বাক্ষরিত সমঝোতাপত্রের নথি পাওয়ার পরেই দুই দেশের মধ্যে কাজকর্ম শুরু হবে। সমঝোতাপত্রের বিচার্য বিষয় অনুযায়ী উভয় পক্ষের তরফে প্রয়োজনীয় পদক্ষেপ গ্রহন করা হয়েছে। সমঝোতাপত্রের মেয়াদ শেষ না হওয়া পর্যন্ত পদক্ষেপ গ্রহণ প্রক্রিয়া চালু থাকবে। স্বাক্ষরিত সমঝোতাপত্র অনুযায়ী কর্মপরিকল্পনা রূপায়ণে অতিরিক্ত কোনও খরচ পড়বে না। কেন্দ্রীয় আয়ুষ মন্ত্রকের চালু প্রকল্প এবং বর্তমান বাজেট বরাদ্দ থেকেই গবেষনামূলক কাজকর্ম, প্রশিক্ষণ শিবির, সভা-সম্মেলন আয়োজন এবং বিশেষজ্ঞদের নিয়োগ খাতে ব্যয়ভার বহন করা হবে।


      SSS/BD/NS

    
    
    (Release ID: 1583432) Visitor Counter : 7
    
    
      Read this release in: English