      রেলমন্ত্রক

      দালালদের বিরুদ্ধে বিশেষ অভিযান চালালো দক্ষিণ-পূর্ব রেল
      Posted On: 01 AUG 2019 10:27PM by PIB Kolkata


    কলকাতা, ০১ আগস্ট, ২০১৯


    দক্ষিণ-পূর্ব রেল গত মঙ্গলবার খড়্গপুর, রাঁচি, আদ্রা এবং চক্রধরপুর – এই চারটি ডিভিশনে টিকিটের দালালদের মোকাবিলায় ‘অপারেশন থান্ডার-২’ অভিযান চালায়। অভিযানে এই চারটি ডিভিশনের অন্তর্গত ২৬টি ছোট-বড় শহরে একই সঙ্গে তল্লাশি চালানো হয়। ৪৭ জন দালাল ধরা পড়ে। ই-টিকিট সহ ৭৩১টি টিকিট বাজেয়াপ্ত করা হয়।


    যে টিকিট এখনও ব্যবহার করা হয়নি, এমন টিকিটের দাম ২ লক্ষ ৭১ হাজার ২৯৭ টাকা, বাজেয়াপ্ত ব্যবহৃত টিকিটগুলির মোট মূল্য ১৪ লক্ষ ৯৬ হাজার ১৫৬ টাকা। ধৃত ব্যক্তিদের বিরুদ্ধে রেলওয়ে আইনের ১৪৩ ধারায় মামলা করা হয়েছে। বেআইনি ই-টিকিটিং – এর সঙ্গে যুক্ত আইডি-গুলিকে নিষ্ক্রিয় করে দেওয়া হয়েছে। এর আগে সারা ভারত জুড়ে ১৩ই জুন ‘অপারেশন থান্ডার-১’ চালানো হয়েছিল, তাতে দক্ষিণ-পূর্ব রেলে ২৭ জন দালাল ধরা পড়ে এবং ১৬ লক্ষ ৬৫ হাজার ৩৮৯ টাকা মূল্যের টিকিট বাজেয়াপ্ত করা হয়েছিল।


    CG/AP/SB

    
    
    (Release ID: 1581100) Visitor Counter : 50