      সংস্কৃতিমন্ত্রক

      ললিত কলা অ্যাকাডেমি ৬৫তম প্রতিষ্ঠা দিবস উদযাপন করলো
      Posted On: 06 AUG 2019 2:36PM by PIB Kolkata


    নয়াদিল্লি, ০৬ অগাস্ট , ২০১৯


    ললিত কলা অ্যাকাডেমির পক্ষ থেকে সোমবার ৫ই আগস্ট নতুন দিল্লীর রবীন্দ্র ভবনে ললিত কলা আর্ট গ্যালারিতে ৬৫তম প্রতিষ্ঠা দিবস উদযাপন করা হয়। কেন্দ্রীয় সংস্কৃতি ও পর্যটন দপ্তরের প্রতিমন্ত্রী শ্রী প্রহ্লাদ সিং প্যাটেল এই অনুষ্ঠানের উদ্বোধন করে বলেন, এই গুরুত্বপূর্ণ সময়ে অ্যাকাডেমির ৬৪ বছরের কাজকর্ম পর্যালোচনা করা হচ্ছে। কেন্দ্রীয় সরকার এবং সংস্কৃতি মন্ত্রক অ্যাকাডেমির আধুনিক ও সমসাময়িক শিল্পকলার পাশাপাশি প্রাচীন যুগের শিল্পকলা নিয়ে চর্চার নানা উদ্যোগের প্রশংসা করেছে। শ্রী প্যাটেল বলেন, মীরা যেমন ভজন গেয়ে ঈশ্বরের সান্নিধ্য পেতেন, তুলসীদাস যেমন লেখার মাধ্যমে ঈশ্বরের সন্ধান পেতেন, ঠিক সেইভাবেই শিল্পীরা তাদের সৃষ্টির মাধ্যমে ঈশ্বরের সঙ্গে যোগাযোগ করতে পারেন।


    ২০১৯ সালে মহাত্মা গান্ধীর সার্ধ জন্ম শতবর্ষ হওয়ায় এই অনুষ্ঠান ভজন গান দিয়ে অনুষ্ঠানের সূচনা হয়। ললিত কলা অ্যাকাডেমির চেয়ারম্যান ডঃ উত্তম পাচার্নে অনুষ্ঠানে উপস্হিত বিশিষ্টজনদের স্বাগত জানান। অনুষ্ঠানে ‘ সংস্কৃতি ভারতী ’ র প্রতিষ্ঠাতা পদ্মশ্রী সম্মান প্রাপক শ্রী বাবা যোগেন্দ্রজী বলেন, ‘ প্রাচীনকাল থেকে ভারতীয় শিল্প সংস্কৃতির যে গৌরবজ্জ্বল ঐতিহ্য রয়েছে, ললিত কলা অ্যাকাডেমি তা যথাযথভাবে রক্ষা করে চলেছে ’ ।


    অনুষ্ঠানে অন্যদের মধ্যে ছিলেন জাতীয় স্মারক কর্তৃপক্ষের চেয়ারম্যান শ্রী তরুণ বিজয় এবং এলজিএমএ-র মহানির্দেশক শ্রী অদ্বৈত গননায়ক।


    অ্যাকাডেমির চেয়ারম্যান শ্রী উত্তম পাচার্নে বলেন, দেশের মহিলা শিল্পীদের উদ্দেশ্যে এ বছরের উদযাপন পর্ব উৎসর্গ করা হবে। ললিত কলা অ্যাকাডেমির আগামী ত্রিবার্ষিক সম্মেলনে উপজাতি এবং পল্লী অঞ্চলের শিল্পকর্মের প্রসার এবং প্রচারের উপর গুরুত্ব দেওয়া হবে, যাতে এই শিল্পকর্মগুলি আন্তর্জাতিক স্তরে পরিচিতি পাবে। ভারতীয় সশস্ত্র বাহিনীকে উৎসর্গ করে একটি পোস্ট কার্ড প্রদর্শনীরও আয়োজন করা হয়েছে। এই প্রদর্শনীগুলি ১২ই আগস্ট পর্যন্ত চলবে। প্রতিদিন বেলা ১১টা থেকে সন্ধ্যে ৭টা পর্যন্ত এই প্রদর্শনী সর্বসাধারণের জন্য খোলা থাকবে।


    CG/CB/NS

    
    
    (Release ID: 1581342) Visitor Counter : 152
    
    
      Read this release in: English