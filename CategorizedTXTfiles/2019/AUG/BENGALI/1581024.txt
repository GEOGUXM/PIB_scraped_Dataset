      প্রতিরক্ষামন্ত্রক

      সহায়তা ও প্রচারাভিযান প্যাভিলিয়নের উদ্বোধন এবং “ইন্ডিয়া এয়ারফোর্স : এ কাট অ্যাবাভ” শীর্ষক মোবাইল অ্যাপ্লিকেশনের সূচনা
      Posted On: 01 AUG 2019 3:41PM by PIB Kolkata


    নয়াদিল্লি, ০১ অগাস্ট , ২০১৯


    কেন্দ্রীয় মানব সম্পদ উন্নয়ন মন্ত্রী ডঃ রমেশ পোখরিয়াল নিশাঙ্ক গতকাল নতুন দিল্লীতে জাতীয় বাল ভবনে সহায়তা ও প্রচারাভিযান প্যাভিলিয়নের উদ্বোধন করেন। অনুষ্ঠানে উপস্হিত ছিলেন কেন্দ্রীয় মানব সম্পদ উন্নয়ন প্রতিমন্ত্রী শ্রী ধুতরি সঞ্জয় সামরাও এবং বায়ুসেনা প্রধান বি এস ধানুয়া সহ বায়ুসেনার অন্যান্য আধিকারিকরা। অনুষ্ঠানে বায়ুসেনা প্রধান থ্রি-ডি এয়ার কমব্যাট মোবাইল গেম “ ইন্ডিয়া এয়ারফোর্স : এ কাট অ্যাবাভ ” এর সূচনা করেন।


    প্রতি বছর সাড়ে সাত লক্ষেরও বেশি ছেলেমেয়ে এই বাল ভবনে ভ্রমনে আসে। সেই কারণেই এখানে সহায়তা ও প্রচারাভিযান প্যাভিলিয়ন খোলা হয়েছে। চতুর্থ থেকে দশম শ্রেণী পর্যন্ত ছাত্রছাত্রীরা অত্যাধুনিক প্রযুক্তিতে গড়ে ওঠা প্যাভিলিয়নে ভ্রমণের সময় ভারতীয় বিমান বাহিনীর বিভিন্ন কার্যকলাপ প্রত্যক্ষ এবং অনুভব করতে পারবে। এই প্যাভিলিয়নে রয়েছে, ভারতীয় বিমানবাহিনীর বিশেষ পোষাক, ডিজিটাল ফ্ল্যাক্স, এলইডি ডিসপ্লে সহ নানা সামগ্রী।


    এর পাশাপাশি এই থ্রি-ডি এয়ার কমব্যাট মোবাইল গেমে ভারতীয় বিমান বাহিনীর বিভিন্ন রোমাঞ্চকর অভিযানের বিষয়ে তুলে ধরা হয়েছে, যাতে এই গেম খেলার সময় খেলোয়াররা রোমাঞ্চ অনুভব করতে পারে। এই গেম অ্যান্ড্রয়েড ফোনেও ডাউনলোড করা যাচ্ছে প্লে-স্টোর থেকে।


    CG/SS/NS

    
    
    (Release ID: 1581024) Visitor Counter : 82
    
    
      Read this release in: English