      কেন্দ্রীয়মন্ত্রিসভা

      মহাকাশে অনুসন্ধান ও তার বাইরে শান্তিপূর্ণ ব্যবহারের উদ্দেশে ভারত এবং তিউনেশিয়ার মধ্যে সমঝোতায় কেন্দ্রীয় মন্ত্রিসভার অনুমোদন
      Posted On: 07 AUG 2019 8:59PM by PIB Kolkata


    নয়াদিল্লি , ০৫ আগস্ট ,, ২০১৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভা গত সোমবার (৫ই আগস্ট) মহাকাশে অনুসন্ধান ও তার বাইরে শান্তিপূর্ণ ব্যবহারের উদ্দেশে ভারত এবং তিউনেশিয়ার মধ্যে পূর্বে সম্পাদিত সমঝোতায় অনুমোদন দিয়েছে। গত ১১ই জুন বেঙ্গালুরুতে ভারত-তিউনেশিয়ার মধ্যে এই সমঝোতা স্বাক্ষরিত হয়েছিল।


    এই সমঝোতা অনুযায়ী দুই দেশের মধ্যে মহাকাশ বিজ্ঞান, প্রযুক্তি, রিমোট সেনসিং ব্যবস্হাপনা, উপগ্রহ যোগাযোগ, উপগ্রহ নির্ভর দিক নির্দেশনা, গ্রহ সংক্রান্ত অনুসন্ধানের বিষয়ে সহযোগিতা সম্ভব হবে। এমনকি এই সমঝোতার ফলে ভারতের মহাকাশ গবেষণা সংস্হা ইসরো এবং তিউনেশিয়ার জাতীয় মানচিত্রাঙ্কন এবং রিমোট সেন্সিং কেন্দ্রের সদস্যদের নিয়ে একটি কার্যকরী দল তৈরি করা হবে। এই দলটি নির্ধারিত সময়ের মধ্যে কার্যকরী পরিকল্পনা গ্রহণ করবে এবং দু-দেশের মধ্যে সমঝোতার বিষয়গুলি রূপায়ণেরও প্রয়াস চালাবে।


    তিউনেশিয়ার যোগাযোগ বৃদ্ধি এবং ডিজিটাল অর্থনীতি দফতরের মন্ত্রী ২০১৫ সালে ভারতে সফরের সময় সেদেশের মহাকাশ গবেষণায় ভারতের সঙ্গে সহযোগিতার বিষয়ে আগ্রহ প্রকাশ করেন। তিউনেশিয়া মহাকাশ কর্মসূচী নিয়ে নতুনভাবে কাজ শুরু করেছে এবং তারা এ বিষয়ে ইসরোর অভিজ্ঞতা থেকে শিক্ষা গ্রহণে আগ্রহী।


    CG/SS /NS/… 07 August , 201 9 … 202

    
    
    (Release ID: 1581489) Visitor Counter : 50