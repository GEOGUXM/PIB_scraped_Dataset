      সারওরসায়নমন্ত্রক

      জেনেরিক ওষুধ এবং ওষুধের দোকান অনুসন্ধানের জন্য ‘জনৌষোধি সুগম’ মোবাইল অ্যাপ্লিকেশনের সূচনা
      Posted On: 27 AUG 2019 5:15PM by PIB Kolkata


    নয়াদিল্লি, ২৭ অগাস্ট , ২০১৯


    কেন্দ্রীয় সার ও রসায়ন মন্ত্রী শ্রী ডি ভি সদানন্দ গৌড়া দিল্লীতে ‘ জনৌষোধি সুগম ’ মোবাইল অ্যাপ্লিকেশনের সূচনা করেছেন। এক বছর আগেই প্রধানমন্ত্রী শ্রী নরেন্দ্র মোদী জনৌষোধি সুবিধা জীবানুমুক্ত স্যানিটারি ন্যাপকিন পাওয়ার কথা ঘোষনা করেছিলেন। সেই ঘোষনা মতো এখন থেকে মাত্র এক টাকায় এই ‘ জনৌষোধি সুবিধা জীবানুমুক্ত স্যানিটারি ন্যাপকিন ’ পাওয়া যাবে। তিনি বলেন, ‘ জনৌষোধি সুগম ’ মোবাইল অ্যাপ্লিকেশনের মাধ্যমে খুব সহজেই সাধারণ মানুষ জনৌষোধি জেনেরিক ওষুধ এবং ওষুধের দোকান অনুসন্ধান করতে পারবেন।


    অনুষ্ঠানে উপস্হিত ছিলেন কেন্দ্রীয় সার ও রসায়ন মন্ত্রকের প্রতি মন্ত্রী শ্রী মনসুখ এল মান্ডোভিয়া। তিনি বলেন, দেশে প্রায় ২ কোটি ৮০ লক্ষ মহিলা শিক্ষার অভাবে এবং দামের কারণে ভালো মানের স্যানিটারি ন্যাপকিন ব্যবহার করতে পারেন না। কেন্দ্রীয় ফার্মাসিউটিক্যাল দপ্তর প্রধানমন্ত্রী ভারতীয় জনৌষোধি কেন্দ্রের মাধ্যমে দেশের প্রত্যেক নাগরিকের কাছে সুলভে ওষুধ পৌঁছে দেওয়ার জন্য বিশেষ উদ্যোগ নিয়েছে বলে জানান শ্রী মান্ডোভিয়া। তিনি বলেন, ২০১৮ সালে বিশ্ব পরিবেশ দিবসে কেন্দ্রীয় সরকার দু-টাকা পঞ্চাশ পয়সা মূল্যে ‘ জনৌষোধি সুবিধা জীবানুমুক্ত স্যানিটারি ন্যাপকিন ’ দেশের প্রকল্পের সূচনা করেছিলেন। এ বছরের ৩১ জুলাই পর্যন্ত প্রধানমন্ত্রী ভারতীয় জনৌষোধি কেন্দ্র থেকে ১ কোটি ৩০ লক্ষ এই ধরণের স্যানিটারি ন্যাপকিন প্যাড বিক্রি হয়েছে।


    প্রধানমন্ত্রী নরেন্দ্র মোদীর ২০১৯এর লোকসভা নির্বাচনের প্রতিশ্রুতি মতো ভারতীয় মহিলাদের কাছে স্যানিটারি ন্যাপকিনকে আরও সহজলভ্য করে তুলতে কেন্দ্রীয় সরকার এখন থেকে প্রতি প্যাড এক টাকা দরে বিক্রির সিদ্ধান্ত নিয়েছে।


    জনৌষোধি সুগম মোবাইল অ্যাপ্লিকেশনে বেশকিছু সুবিধা পাওয়া যাবে। খুব সহজে এই অ্যাপ্লিকেশন থেকে জনৌষোধি কেন্দ্রের ঠিকানা পাওয়া যাবে। গুগল ম্যাপের সাহায্যে জনৌষোধি কেন্দ্র খুঁজে পেতেও সুবিধা হবে। এমনকি জনৌষোধি জেনেরিক ওষুধ, তার উপকরণ এবং কত টাকা সাশ্রয় হচ্ছে তাও জানতে পারবেন ক্রেতারা। গুগুল প্লে-স্টোর এবং অ্যাপল প্লে-স্টোর থেকে বিনামূল্যে এই অ্যাপ্লিকেশন ডাউনলোড করা যাবে।


    CG/BD/NS

    
    
    (Release ID: 1583160) Visitor Counter : 44
    
    
      Read this release in: English