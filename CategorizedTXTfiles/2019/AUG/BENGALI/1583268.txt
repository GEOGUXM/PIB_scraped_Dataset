      রেলমন্ত্রক

      রেল ক্ষেত্রে ব্যবসায়িক সুযোগ-সুবিধাকে তুলে ধরতে লক্ষ্ণৌতে আগামী ৩০শে আগস্ট ভেন্ডরদের নিয়ে বৈঠকের আয়োজন
      Posted On: 28 AUG 2019 5:10PM by PIB Kolkata


    নয়াদিল্লি, ২৮ অগাস্ট , ২০১৯


    ভারতীয় রেলের গবেষণা শাখা রিসার্চ ডিজাইন্স অ্যান্ড স্ট্যান্ডার্ডস অর্গানাইজেশন বা আরডিএসও আগামী ৩০শে আগস্ট লক্ষ্ণৌতে ভেন্ডর বা বিক্রেতাদের নিয়ে এক বৈঠকের আয়োজন করছে। ভারতীয় রেলের পণ্য সরবরাহ ব্যবস্হার অগ্রগতিতে অংশগ্রহণের জন্য শিল্প সংস্হাগুলিকে উৎসাহিত করতে এই বৈঠকে যোগ দিতে আমন্ত্রণ জানানো হয়েছে। বৈঠকে অংশগ্রহণের জন্য কোনও মাশুল ধার্য হয়নি। কেন্দ্রীয় সরকারের মেক ইন ইন্ডিয়া কর্মসূচির সঙ্গে সঙ্গতি বজায় রেখে আরডিএসও বিক্রেতাদের নিয়ে বৈঠকের আয়োজন ছাড়াও বিভিন্ন উদ্যোগ গ্রহণের মাধ্যমে দেশ গঠনের প্রচেষ্টায় সক্রিয়ভাবে অংশীদার হওয়ার জন্য ভারতীয় শিল্প সংস্হাগুলিকে উৎসাহিত করে চলেছে।


    এই বৈঠকে আরডিএসও-র নিয়ন্ত্রণাধীন তিনটি বিষয়ের ওপর গুরুত্ব দেওয়া হবে। বিষয়গুলি সম্পর্কিত বিবরণ www.rdso.indianrailways.gov.in ওয়েবসাইটে দেওয়া রয়েছে। বৈঠকে সহজে ব্যবসা-বাণিজ্যের সুবিধা বাড়ানোর ওপর অগ্রাধিকার দেওয়া হবে। শিল্পসংস্হা এবং আরডিএসও-র প্রতিনিধিদের সঙ্গে সরাসরি মতবিনিময় ও আলোচনার সুযোগও থাকছে। এছাড়াও আরডিএসও স্বীকৃত নির্দিষ্ট কয়েকটি সামগ্রী বৈঠকে প্রদর্শিত হবে।


    উল্লেখ করা যেতে পারে আরডিএসও ইতিমধ্যেই তাদের নিয়ন্ত্রণাধীন সামগ্রীর জন্য বিক্রেতাদের নাম নথিভুক্তিকরণে উৎসাহিত করতে বেশ কিছু ব্যবস্হা গ্রহণ করেছে। ক্ষুদ্র এবং অতিক্ষুদ্র শিল্পসংস্হাগুলির উৎপাদিত সামগ্রীর গুনমান পরীক্ষার জন্য রেজিস্ট্রেশন মাশুল দেড় লক্ষ টাকা থেকে কমিয়ে ১০ হাজার টাকা করা হয়েছে এবং অন্যান্য শিল্পসংস্হার ক্ষেত্রে রেজিস্ট্রেশন মাশুল আড়াই লক্ষ টাকা থেকে কমিয়ে ৫০ হাজার টাকা করা হয়েছে। তবে সামগ্রীর গুনমান যাচাই সংক্রান্ত খরচ আরডিএসও বহন করবে।


    CG/BD/NS

    
    
    (Release ID: 1583268) Visitor Counter : 15
    
    
      Read this release in: English