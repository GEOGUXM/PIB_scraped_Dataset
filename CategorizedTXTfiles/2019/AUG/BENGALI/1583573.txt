      দক্ষতাউন্নয়নওশিল্পোদ্যোগমন্ত্রক

      কাজানে বিশ্ব দক্ষতা প্রতিযোগিতায় ভারতের ১৯টি পদক জয়
      Posted On: 29 AUG 2019 10:20PM by PIB Kolkata


    নয়াদিল্লি, ২৯ অগাস্ট , ২০১৯


    বিশ্ব মঞ্চে ভারতের নাম ফের উজ্জ্বল হয়ে উঠল। রাশিয়ার কাজানে আয়োজিত বিশ্ব দক্ষতা আন্তর্জাতিক প্রতিযোগিতায় ভারতীয় দল শ্রেষ্ঠ প্রদর্শন তুলে ধরেছে। এই প্রতিযোগিতায় ভারত ১৯টি পদক জিতেছে। ৪৮ সদস্যের ভারতীয় দল এবার একটি সোনা, একটি রুপো ও দুটি তামা সহ ১৫টি পদক জয় করেছে। কাজানে প্রতিযোগিতার সমাপ্তি অনুষ্ঠানে উপস্হিত ছিলেন রাশিয়ার রাষ্ট্রপতি ভ্লাদিমির পুতিন।


    এই ঐতিহাসিক সাফল্যে ভারতীয় দল সকলের হৃদয় জয় করে নিয়েছে এবং দক্ষতা ক্ষেত্রে বিশ্ব মঞ্চে ভারতকে নতুন মাত্রায় তুলে ধরেছে।


    ২০১৭ সালে আবুধাবিতে আয়োজিত এই প্রতিযোগিতায় ১১টি পদক জিতে ১৯তম স্হানে ছিল ভারত। সেখান থেকে এবার ৬ ধাপ এগিয়ে ১৩তম স্হানে উঠে এসেছে দেশ।


    এই প্রতিযোগিতায় ওড়িশার এস অশ্বথা নারায়ন জল প্রযুক্তি বিভাগে ১১টি দেশের প্রতিযোগীকে পিছনে ফেলে সোনা জিতেছে। কর্ণাটকের প্রণব নতুলাপাতি ওয়েব প্রযুক্তিতে ৩৩টি দেশের প্রতিযোগীদের মধ্যে রুপো পদক জিতেছেন। পশ্চিমবঙ্গের সঞ্জয় প্রামাণিক অলঙ্কার ক্ষেত্রে ১৬টি দেশের প্রতিযোগীদের সঙ্গে লড়াই করে তাম্র পদক জয় করেছে। মহারাষ্ট্রের রতনপুরা গ্রাফিক্স ডিজাইনিং তামা পদক জিতেছে।


    অসামান্য এই সাফল্যের জন্য ভারতীয় দলকে শুভেচ্ছা জানিয়েছেন দক্ষতা উন্নয়ন এবং শিল্পোদ্যোগ দপ্তরের মন্ত্রী ডঃ মহেন্দ্রনাথ পান্ডে। তিনি বলেছেন, এই সাফল্য প্রত্যেক ভারতীয়দের কাছে গর্বের। এই সাফল্যে অনুপ্রাণিত হয়ে আগামীদিনে দেশের যুবরা এই প্রতিযোগিতায় আরও বেশি করে অংশগ্রহণ করবে বলে আশাপ্রকাশ করেন কেন্দ্রীয় মন্ত্রী। মন্ত্রকের যুগ্ম সচিব শ্রী রাজেশ আগরওয়াল এবং জাতীয় দক্ষতা উন্নয়ন সংস্হা সিইও ডঃ মনীশ কুমার ভারতীয় দলকে শুভেচ্ছা জানিয়েছেন।


    প্রতি দু-বছর অন্তর এই বিশ্ব দক্ষতা প্রতিযোগিতার আয়োজন করা হয়ে থাকে। এবারে এই প্রতিযোগিতায় ৬০টি দেশ থেকে ১ হাজার ৩০০শোর বেশি প্রতিযোগী অংশ নিয়েছিলেন।


    SSS/SS/NS

    
    
    (Release ID: 1583573) Visitor Counter : 38
    
    
      Read this release in: English