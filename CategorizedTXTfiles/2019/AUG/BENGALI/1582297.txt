      প্রধানমন্ত্রীরদপ্তর

      ভুটান সফরের প্রাক্কালে প্রধানমন্ত্রীর বক্তব্য
      Posted On: 19 AUG 2019 2:12PM by PIB Kolkata


    নয়াদিল্লি, ১৬ আগস্ট, ২০১৯


    প্রধানমন্ত্রী শ্রী নরেন্দ্র মোদীর ভুটান সফরের প্রাক্কালে বক্তব্য –


    “আমি ১৭ ও ১৮ই আগস্ট সরকারি সফরে ভুটানে যাচ্ছি।


    দ্বিতীয় দফায় ক্ষমতায় আসার দিন কয়েকের মধ্যেই আমার এবারের এই ভুটান সফর। এর থেকে এটাই প্রতিফলিত হয় যে, আমাদের বিশ্বস্ত বন্ধু, প্রতিবেশী ভুটানের সঙ্গে ভারতের সুসম্পর্ক বজায় রাখার বিষয়ে সরকার কতটা উৎসাহী।


    উন্নয়নের ক্ষেত্রে আমাদের অংশীদারিত্ব, জলবিদ্যুৎ ক্ষেত্রে সহযোগিতার মাধ্যমে উভয় পক্ষের লাভবান হওয়া, ব্যবসা-বাণিজ্য এবং অর্থনৈতিক ক্ষেত্রে নিবিড় সম্পর্কের মাধ্যমে ভারত ও ভুটানের দ্বিপাক্ষিক সম্পর্ক আজ সারা পৃথিবীতে উদাহরণ-স্বরূপ। আধ্যাত্মিক ঐতিহ্য এবং মানুষের সঙ্গে মানুষের যোগাযোগের মাধ্যমে এই সম্পর্ক আরও দৃঢ় হয়েছে।


    উভয় দেশের মধ্যে আনুষ্ঠানিকভাবে কূটনৈতিক সম্পর্ক স্থাপনের সুবর্ণ জয়ন্তী গত বছর দুটি দেশই একযোগে পালন করেছে।


    ভারত ও ভুটানের মধ্যে অংশীদারিত্ব আজ এক বিশেষ মাত্রা পেয়েছে। কেন্দ্রের ‘সবার আগে প্রতিবেশী’ নীতি এক্ষেত্রে গুরুত্বপূর্ণ ভূমিকা নিয়েছে।


    আমি আশা করি যে, মহামান্য রাজা চতুর্থ ড্রুক গ্যালপো’র সঙ্গে ফলপ্রসূ আলোচনা হবে এবং আমাদের দ্বিপাক্ষিক সম্পর্কের উন্নতিতে ভুটানের রাজার সঙ্গে বিস্তারিত আলোচনা হবে। ভুটানের বিখ্যাত রয়্যাল ইউনিভার্সিটির তরুণ ছাত্রছাত্রীদের সঙ্গে সাক্ষাতের জন্য আমি অধীর আগ্রহে অপেক্ষা করে আছি।


    আমি আশা করি যে, আমার এবারের সফর ভুটানের সঙ্গে আমাদের দীর্ঘদিনের মূল্যবান সম্পর্ককে আরও এগিয়ে নিয়ে যাবে। উভয় দেশের নাগরিকদের সমৃদ্ধশালী ভবিষ্যৎ ও প্রগতির ক্ষেত্রে যা সহায়ক হবে”।


    CG/CB/SB

    
    
    (Release ID: 1582297) Visitor Counter : 34
    
    
      Read this release in: English