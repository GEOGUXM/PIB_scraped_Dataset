      কেন্দ্রীয়মন্ত্রিসভা

      বিপর্যয় প্রতিরোধী পরিকাঠামো গড়ে তোলার জন্য আন্তর্জাতিক জোট গঠনে মন্ত্রিসভার অনুমোদন
      Posted On: 29 AUG 2019 2:45PM by PIB Kolkata


    নয়াদিল্লি , ২৮ অগাস্ট ,, ২০১৯


    বিপর্যয় প্রতিরোধী পরিকাঠামো গড়ে তোলার জন্য আন্তর্জাতিক জোট (সিডিআরআই) গঠনের পাশাপাশি নতুন দিল্লিতে জোটের একটি সচিবালয় স্হাপনের ব্যাপারে কেন্দ্রীয় মন্ত্রিসভার কর্ম-পরবর্তী অনুমোদন মিলেছে। বুধবার নতুন দিল্লীতে প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে এই সিদ্ধান্ত হয়। উল্লেখ করা যেতে পারে, প্রধানমন্ত্রী গত ১৩ আগস্ট এই জোট গঠনের পাশাপাশি, সচিবালয় স্হাপনের প্রস্তাব অনুমোদন করেন।


    মার্কিন যুক্তরাষ্ট্রের নিউ ইয়র্কে আগামী ২৩ সেপ্টেম্বর রাষ্ট্রসঙ্ঘের জলবায়ু পরিবর্তন সংক্রান্ত শীর্ষ সম্মেলনে বিপর্যয় প্রতিরোধী পরিকাঠামোর জন্য আন্তর্জাতিক জোটের সূচনার প্রস্তাব করা হয়েছে। রাষ্ট্রসঙ্ঘের মহাসচিব আয়োজিত এই শীর্ষ সম্মেলনে বিভিন্ন দেশের রাষ্ট্রপ্রধানদের জলবায়ু পরিবর্তন ও বিপর্যয় মোকাবিলায় প্রচেষ্টা সম্পর্কে অবহিত করা হবে। এই প্রেক্ষিতে সিডিআরআই-এর প্রয়োজনীয়তার বিষয়টিও উত্থাপিত হবে।


    সিডিআরআই গঠনের ফলে বিপর্যয়, প্রতিরোধ ও জলবায়ু পরিবর্তন সংক্রান্ত পরিকাঠামোর বিভিন্ন দিক নিয়ে অভিজ্ঞতা ও জ্ঞান সঞ্চয়ের পাশাপাশি তথ্যের আদান-প্রদানের ক্ষেত্রে এক উপযুক্ত মঞ্চ গড়ে উঠবে। এমনকি, কারিগরি বিশেষজ্ঞদেরও একত্রিত করা সম্ভব হবে। এরফলে বিপর্যয়ের ঝুঁকি হ্রাস ও আর্থিক চাহিদা অনুযায়ী জোটভুক্ত দেশগুলিতে প্রয়োজনীয় পরিকাঠামো গড়ে তোলা ও তাদের দক্ষতা বৃদ্ধিতে এক কার্যকর ব্যবস্হা গড়ে উঠবে।


      CG/BD/NS

    
    
    (Release ID: 1583431) Visitor Counter : 11
    
    
      Read this release in: English