      প্রতিরক্ষামন্ত্রক

      সেনাবাহিনী, আধা-সামরিক বাহিনী ও উপকূলরক্ষী বাহিনীর কর্মীদের সাহসিকতা পুরস্কারে রাষ্ট্রপতির সম্মতি
      Posted On: 14 AUG 2019 6:25PM by PIB Kolkata


    নয়াদিল্লি, ১৪ অগাস্ট, ২০১৯


    সশস্ত্র বাহিনীর সর্বাধিনায়ক রাষ্ট্রপতি শ্রী রামনাথ কোবিন্দ সেনাবাহিনী ও আধা-সামরিক বাহিনীর কর্মীদের বিশিষ্ট কাজের জন্য ১৩২টি পুরস্কারের সম্মতি দিয়েছেন। এই পুরস্কার প্রাপকদের মধ্যে দু’জন ‘কীর্তি চক্র’, একজন ‘বীর চক্র’, ১৪ জন ‘শৌর্য চক্র’, আটজন সাহসিকতার জন্য সেনা পদকের বার, ৯০ জন সাহসিকতার জন্য সেনা পদক, সাহসিকতার জন্য নৌ-সেনা পদক পাঁচজন, সাহসিকতার জন্য বায়ুসেনা পদক সাতজন এবং যুদ্ধ সেবা পদক পাচ্ছেন পাঁচজন।


    প্রতিরক্ষা মন্ত্রী শ্রী রাজনাথ সিং ‘অপারেশন অনন্তনাগ টাউন’ সহ সেনাবাহিনীর বিভিন্ন অভিযানে দৃষ্টান্তমূলক কাজের জন্য এঁদের নাম সুপারিশ করেছেন। এঁদের মধ্যে ‘অপারেশন অনন্তনাগ টাউন’ অভিযানে অংশগ্রহণকারী একজন শহীদ সেনাও রয়েছেন।


    দৃষ্টান্তমূলক কাজের জন্য রাষ্ট্রপতির তটরক্ষক পদক পাচ্ছেন একজন। সাহসিকতার জন্য তটরক্ষক পদক প্রাপক পাঁচজন, উৎকর্ষতার নিরিখে তটরক্ষক পদক পাচ্ছেন দু’জন।


    উপকূলরক্ষী বাহিনীর কর্মীদের ১৯৯০ সালের থেকে প্রতি বছর সাধারণতন্ত্র দিবস এবং স্বাধীনতা দিবসে এই পুরস্কারগুলি দেওয়া হয়।


    CG/CB/DM

    
    
    (Release ID: 1581996) Visitor Counter : 115
    
    
      Read this release in: English