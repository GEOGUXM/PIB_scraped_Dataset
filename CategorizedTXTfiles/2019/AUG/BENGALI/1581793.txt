      তথ্যওসম্প্রচারমন্ত্রক

      কেন্দ্রীয় স্বরাষ্ট্র মন্ত্রী, বর্তমান উপরাষ্ট্রপতির ২ বছর পদে থাকার ঘটনাপঞ্জী সম্বলিত বই ‘লিসনিং, লার্নিং অ্যান্ড লিডিং’ প্রকাশ করলেন অনুষ্ঠানের আয়োজন করেছিল তথ্য ও সম্প্রচার মন্ত্রক
      Posted On: 11 AUG 2019 11:12PM by PIB Kolkata


    চেন্নাই, ১১ আগস্ট, ২০১৯


    উপরাষ্ট্রপতি শ্রী এম ভেঙ্কাইয়া নাইডু মনে করেন সংবিধানের ৩৭০ ধারা রদ দেশের স্বার্থে করা হয়েছে। তাঁর উপরাষ্ট্রপতি হিসেবে দুই বছরের কাজের উপর একটি বই ‘ লিসনিং, লার্নিং অ্যান্ড লিডিং’ এর আনুষ্ঠানিক প্রকাশ আজ চেন্নাই এ করা হয়। এই অনুষঠানে বক্তব্য রাখতে গিয়ে উপরাষ্ট্রপতি বলেন ৩৭০ ধারা রদটিকে কোন রাজনৈতিক ইস্যু বলে ভাবা উচিত নয়। দেশের নিরাপত্তার স্বার্থে ও জম্মু-কাশ্মীরের জনগণের ভবিষ্যতের কথা মনে রেখে এই বলিষ্ঠ সিদ্ধান্ত গ্রহণ করা হয়েছে।


    শ্রী নাইডু বলেন, আমাদের অতীত থেকে শিক্ষা নিয়ে এগোতে হবে আর এই সন্ধিক্ষণে কাশ্মীরের জনগণের পাশে থেকে সেখানের স্বাভাবিক অবস্থা ফিরিয়ে আনতে হবে।


    কেন্দ্রীয় স্বরাষ্ট্র মন্ত্রী শ্রী অমিত শাহ ‘ লিসনিং, লার্নিং অ্যান্ড লিডিং’ বইটি প্রকাশ করে প্রথম সংস্করণটি উপরাষ্ট্রপতির হাতে তুলে দেন। তথ্য ও সম্প্রচার মন্ত্রক অনুষ্ঠানটির আয়োজন করে।


    সংবিধানের ৩৭০ ধারা রদের প্রস্তাব রাজ্যসভায় পেশের প্রসঙ্গ উত্থাপন করে শ্রী নাইডু বলেন, উচ্চকক্ষে সব রাজনৈতিক দলের মতামত শোনার পর, বিলটি দুই-তৃতীয়াংশ সংখ্যাগরিষ্ঠতায় পাশ হয়ে যায়।


    সাধারণ এক কৃষক পরিবারের সন্তান ছিলেন উপরাষ্ট্রপতি। তাঁর সবকাজে দায়বদ্ধতা, একনিষ্ঠতা, আন্তরিকতার জন্যই ছাত্র রাজনীতি, বিজেপির দলীয় রাজনীতি, সরকারের কাজকর্ম পরিচালনা ౼ প্রতিটি ক্ষেত্রে তিনি শীর্ষস্থানে পৌঁছতে পেরেছেন। প্রধানমন্ত্রী শ্রী নরেন্দ্র মোদীর ‘সংস্কার, সম্পাদনা ও পরিবর্তনের মন্ত্রের প্রশংসা করে তিনি বলেন এর ফলে উন্নয়ন সম্পর্কে মানুষের চিন্তাভাবনায় ব্যাপক পরিবর্তন এসেছে, যার ফলে আন্তর্জাতিক ক্ষেত্রে ভারতের অবস্থান মজবুত হয়েছে।


    রাজ্যসভায় সাংসদদের অধিবেশনের কাজ যথাযথভাবে চালনার জন্য যুক্তিসঙ্গত আচার আচরণের ওপর জোর দিয়ে উপরাষ্ট্রপতি বলেন, আমাদের সংবিধান প্রণেতাদের স্বপ্ন বাস্তবায়িত করার জন্য অধিবেশনে বিঘ্ন ঘটানো উচিৎ নয়।


    সমাজের বৃহত্তর অংশের কাজের সুফল পৌছানো নিশ্চিত করতে তিনি সরকারের উদ্দেশে তাঁদের কর্মপদ্ধতি পর্যালোচনা করার আবেদন জানা। তিনি বলেন এর জন্য কোন নীতি গ্রহণ করা এবং সেই নীতি রূপায়ণের মধ্যে ব্যবধান ঘোচাতে হবে।


    বিচারপ্রক্রিয়ার সংস্কারের জন্য কিছু পদক্ষেপ গ্রহণের ওপর উপরাষ্ট্রপতি জোর দেন। যার ফলে বিচারপ্রক্রিয়া সুলভ, বিশ্বাসযোগ্য, পক্ষপাতহীন ও স্বচ্ছ হবে। সুপ্রিম কোর্টের বেঞ্চ চেন্নাই সহ দেশের পূর্ব ও পশ্চিমাঞ্চলে স্থাপনের জন্য সরকারকে তিনি উদ্যোগী হতে বলেন।


    দলবিরোধী আইনের কিছু ঘাটতি থাকায় এই আইন প্রয়োগ যথাযথভাবে হচ্ছে না বলে শ্রী নাইডু অভিমত প্রকাশ করেন। এরফলে অধ্যক্ষ বা চেয়ারম্যান সক্রিয় হতে পারেন না।


    কেন্দ্রীয় স্বরাষ্ট্র মন্ত্রী শ্রী অমিত শাহ তাঁর ভাষণে বলেন, ৩৭০ ধারা রদ করার ফলে জঙ্গীবাদের অবসান হবে এবং কাশ্মীরে উন্নয়ন ঘট বে। ৩৭০ ধারা রদ অনেক আগেই করা উচিত ছিল বলে তিনি মনে করেন। সংসদের উচ্চকক্ষে এই ধারা রদের সময় উপরাষ্ট্রপতি তথা রাজ্যসভার চেয়ারম্যান সকলের সঙ্গে আলাপ আলোচনা করেছিলেন বলে তিনি উল্লেখ করেন।


    তথ্য সম্প্রচার, পরিবেশ, বন ও জলবায়ু পরিবর্তন মন্ত্রী শ্রী প্রকাশ জাভরেকর বলেন, দলমত নির্বিশেষে উপরাষ্ট্রপতি সব সাংসদদের সঙ্গে ব্যক্তিগতস্তরে সুসম্পর্ক বজায় রেখে চলেন। তাই রাজ্যসভার অধিবেশন নির্বিঘ্নে সম্পন্ন হয় এবং সদ্যসমাপ্ত অধিবেশনে রেকর্ড সংখ্যক বিল অনুমোদিত হয়েছে।


    এই অনুষ্ঠানে তামিলনাড়ুর রাজ্যপাল শ্রী বনোয়ারীলাল পুরোহিত, মুখ্যমন্ত্রি শ্রী এড়াপ্পাড়ি পালানিস্বামী, উপমুখ্যমন্ত্রি শ্রী ও পনিরসিলভপম সহ সমাজের নানান স্তরের বিশিষ্টব্যক্তিব র্গ উপস্থিত ছিলেন। শেষে তথ্য-সম্প্রচার মন্ত্রকের সচিব শ্রী অমিত খারে ধন্যবাদসূচক ভাষণ দেন।


    বই প্রকাশের অনুষ্ঠানের অঙ্গ হিসেবে চেন্নাই এর আঞ্চলিক আউটরিচ ব্যুরো উপরাষ্ট্রপতির জীবনের নানা্ন ঘটনা সম্বলিত চিত্র প্রদর্শনীরও ব্যবস্থা করেছিল।


    SSS/CB

    
    
    (Release ID: 1581793) Visitor Counter : 70
    
    
      Read this release in: English