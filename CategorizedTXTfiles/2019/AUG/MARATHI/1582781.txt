      माहिती आणि प्रसारण मंत्रालय

      धुळ्यात उद्या माध्यम कार्यशाळा
      Posted On: 23 AUG 2019 6:27PM by PIB Mumbai


    धुळे, दि. 23 (जिमाका वृत्तसेवा)


    पत्र सूचना कार्यालय, मुंबई यांच्या वतीने धुळे येथे माध्यम कार्यशाळेचे (वार्तालाप) शनिवार 24 ऑगस्ट 2019 रोजी आयोजन करण्यात आले आहे. या कार्यशाळेचे उद्घाटन धुळे जिल्ह्याचे जिल्हाधिकारी गंगाथरन डी. यांच्या हस्ते शनिवारी सकाळी 10 वाजता हॉटेल कृष्णाई, साक्री रोड, धुळे येथे होईल.


    
    या कार्यशाळेस अपर जिल्हाधिकारी डॉ. नंदकुमार बेडसे, निवासी उपजिल्हाधिकारी संजय गायकवाड, माहिती व जनसंपर्क महासंचालनालयाचे संचालक तथा मुख्यमंत्री सचिवालयाचे मुख्य जनसंपर्क अधिकारी हेमराज बागूल, नाशिक विभागाचे प्रभारी माहिती उपसंचालक डॉ. किरण मोघे, जिल्हा माहिती अधिकारी विलास बोडके उपस्थित असतील. याशिवाय कार्यशाळेत अन्य मान्यवरही पत्रकारांशी संवाद साधतील.


    
    केंद्र सरकारच्या विविध विकासात्मक योजनांची माहिती लोकांपर्यंत पोहोचविण्यासाठी तसेच पत्र सूचना कार्यालय आणि प्रसार माध्यमांचा परस्पर संवाद वाढावा यासाठी या कार्यशाळेचे आयोजन करण्यात आले आहे. या वार्तालाप कार्यक्रमात मान्यवर विविध विषयांवर पत्रकारांशी संवाद साधतील. पत्र सूचना कार्यालयाचे उपसंचालक नितीन सप्रे या विभागाच्या कार्याबद्दल उपस्थितांना विस्तृत माहिती देतील.


    
    धुळे जिल्ह्यातील माध्यम प्रतिनिधींनी कार्यशाळेस उपस्थित राहावे, असे आवाहन उपसंचालक श्री. सप्रे, जिल्हा माहिती अधिकारी श्री. बोडके यांनी केले आहे.


    
    ***


    NS

    
    
    (Release ID: 1582781) Visitor Counter : 65