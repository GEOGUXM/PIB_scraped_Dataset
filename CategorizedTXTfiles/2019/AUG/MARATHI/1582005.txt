      उपराष्ट्रपती कार्यालय

      370 कलम रद्द केल्यामुळे देशाची एकता आणि अखंडता अधिक बळकट होईल-उपराष्ट्रपती
      Posted On: 14 AUG 2019 6:48PM by PIB Mumbai


      नवी दिल्ली, 14 ऑगस्ट 201 9


      370 वा कलम रद्द केल्यामुळे भारताची सुरक्षा आणि अखंडता अधिक बळकट होईल, असे उपराष्ट्रपती एम. व्यंकय्या नायडू यांनी म्हटले आहे. ते आज चंदीगड येथे पंजाब विद्यापीठात व्याख्यान देत होते.


      जम्मू आणि काश्मीर हा आपल्या देशाचा अविभाज्य भाग असून यापुढेही राहील असे ते म्हणाले. काही पाश्चिमात्य माध्यमं काश्मीरमधल्या परिस्थितीबाबत चुकीचा प्रसार करत आहेत, असे ते म्हणाले. यासंदर्भात त्यांनी 1964 मधील एका दैनिकातील वृत्ताचा दाखला दिला. त्यावेळी सर्वपक्षीय खासदारांनी एकमताने 370 वं कलम हटवण्यासाठी समर्थन दिले होते असे ते म्हणाले.


      370 वं कलम रद्द केल्यामुळे आगामी काळात जम्मू आणि काश्मीरचा वेगाने विकास होण्याचा मार्ग सुकर होईल, अशी आशा त्यांनी व्यक्त केली.


      विधिमंडळ आणि संसदेत अर्थपूर्ण चर्चा तसेच न्यायालयीन सुधारणांना गती देण्याची गरज त्यांनी व्यक्त केली. न्यायदान प्रक्रिया अधिक परिणामकारक करण्यासाठी विद्यमान आमदार आणि खासदारांविरोधातील फौजदारी खटले, निवडणूक याचिकांवर कालबद्ध निर्णय घेण्याची सूचना त्यांनी केली.


      सर्वोच्च न्यायालयाची विविध भागांमध्ये स्वतंत्र पीठे स्थापन केल्यास प्रलंबित प्रकरणांचा निपटारा करायला मदत होईल आणि याचिकाकर्त्यांचा पैसा आणि ऊर्जेची बचत होईल, असे ते म्हणाले.


      S.Tupe /S.Kane/P.Kor

    
    
    (Release ID: 1582005) Visitor Counter : 30
    
    
      Read this release in: English