      उपराष्ट्रपती कार्यालय

      वृक्षारोपण आणि जलसंवर्धन कार्यक्रम लोकचळवळ बनणे आवश्यक असल्याचे उपराष्ट्रपतींचे प्रतिपादन
      
      ‘छोडो भारत’ चळवळ दिनाच्या निमित्ताने स्वातंत्र्य संग्रामातल्या वीरांना केले अभिवादन
      
      सामाजिक, अनिष्ट रिवाजांपासून मुक्त होण्याचे आणि सामाजिक उत्तरदायित्व जपण्याचे जनतेला आवाहन

      Posted On: 09 AUG 2019 2:51PM by PIB Mumbai

    नवी दिल्ली , 9 ऑगस्ट 201 9


    भ्रष्टाचार आणि जाती-पातींचा भेदभाव यांसारख्या अनिष्ट, सामाजिक रिवाजांपासून मुक्त होण्याचे आणि नवभारताच्या उभारणीसाठी सामाजिक जबाबदारी पार पाडण्याचे उद्दिष्ट लोकांनी आपल्या समोर ठेवले पाहिजे असे प्रतिपादन उपराष्ट्रपती एम. व्यंकय्या नायडू यांनी केले आहे. संसदेच्या संकुलात आज एक रोपटे लावल्यानंतर झालेल्या छोटेखानी कार्यक्रमात ते बोलत होते. ‘छोडो भारत’ चळवळ दिनाच्या निमित्ताने त्यांनी यावेळी स्वातंत्र्य संग्रामातल्या वीरांना अभिवादन केले. गरीबी आणि असमानता यांसारख्या अनिष्ट, सामाजिक रिवाजांपासून मुक्त होणे ही काळाची गरज असल्याचे त्यांनी सांगितले.


    वृक्षारोपण मोहिमेत सहभागी होण्याबरोबरच लोकांनी पर्जन्य जलसंधारण आणि जलसंवर्धनाला मोठ्या प्रमाणावर प्रोत्साहन दिले पाहिजे आणि स्वच्छ भारत मोहिमेच्या धर्तीवर या मोहिमा देखील लोकचळवळ बनल्या पाहिजेत अशा अपेक्षा त्यांनी व्यक्त केली. जलसंवर्धनासाठी ‘वापर कमी करणे, पुनर्वापर करणे आणि पुनर्प्रक्रिया’ या त्रिसूत्रीवर भर देण्याचे आवाहन त्यांनी केले. आपला हा ग्रह हिरवागार आणि स्वच्छ राहावा यासाठी प्रत्येकानेच वृक्षारोपणात सहभागी झाले पाहिजे. आपल्या परिसंस्थेचे संतुलन राखण्याचे आणि जैवविविधतेचे रक्षण करण्याचे काम झाडे करत असतात त्यामुळे अशा विधायक कार्यक्रमांमध्ये बालकांनी आणि युवकांनी सक्रिय व्हावे असे उपराष्ट्रपतींनी सांगितले.


    B.Gokhale/S.Patil/P.Malandkar


    

    
    (Release ID: 1581629) Visitor Counter : 21
    
    
      Read this release in: English