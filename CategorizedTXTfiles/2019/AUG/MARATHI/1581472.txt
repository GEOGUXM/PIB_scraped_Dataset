      संरक्षण मंत्रालय

      कोल्हापूर आणि सांगली जिल्ह्यातल्या पूरग्रस्त भागात मदतकार्यासाठी नौदलाच्या तुकड्या तैनात
      Posted On: 07 AUG 2019 6:48PM by PIB Mumbai


    मुंबई , 7 ऑगस्ट 201 9


    कोल्हापूर आणि सांगली जिल्ह्यातल्या पूरग्रस्त भागात मदतकार्य करण्यासाठी भारतीय नौदलाच्या पश्चिम विभागाच्या पाच तुकड्या मंगळवारी संध्याकाळी राज्य शासनाच्या विनंतीवरुन मागवण्यात आल्या. या तुकड्यांना या भागात हवाई मार्गाने पाठवण्यात येणार होते. मात्र खराब हवामानामुळे हेलिकॉप्टर उड्डाणात अडचणी आल्या.


    त्यानंतर या तुकड्यांना रात्री सर्व प्रकारची मदत सामग्री, रबरी बोटी घेऊन रस्ते मार्गाने पुण्याला रवाना करण्यात आले. या तुकड्यांना राज्य प्रशासनाच्या विनंतीनुसार पूरग्रस्त भागात आज हवाई मार्गाने उतरवण्यात आले. भारतीय नौदलाच्या अतिरिक्त पाच तुकड्या मुंबईहून या भागात पाठवण्यात आल्या आहेत.


    दरम्यान, कोल्हापूर येथे बचावकार्य करण्यासाठी गोव्याहून नौदलाच्या पाणबुड्यांच्या चार तुकड्या तैनात करण्यात आल्या आहेत. या तुकड्या देखील मदतकार्यासाठी नौदलाच्या इतर तुकड्यांशी समन्वयाने काम करणार आहेत.


    B.Gokhale/S.Patil/P.Malandkar


    

    
    (Release ID: 1581472) Visitor Counter : 25
    
    
      Read this release in: English