      सुक्ष्म, लघु आणि मध्यम उदयोग मंत्रालय

      ‘एमएसएमई क्षेत्राच्या विकासासाठी रोड मॅप’ या विषयावर नितीन गडकरी यांनी केलेले मार्गदर्शन
      
      येत्या 5 वर्षात 11 कोटीवरुन 15 कोटी लोकांना एमएसएमई क्षेत्रात रोजगार उपलब्ध करणार; भारताच्या वृद्धी दरात एमएसएमईचा 29 टक्के वाटा, तो 50 टक्क्यांवर नेण्याचे उद्दिष्ट
      
      निर्यात 40 वरुन 50 टक्के वाढवण्याचे उद्दिष्ट
      Posted On: 27 AUG 2019 7:39PM by PIB Mumbai


    मुंबई, 27 ऑगस्ट 201 9


    सूक्ष्म, लघू आणि मध्यम उद्योग अर्थात एमएसएमई क्षेत्राच्या विकासासाठी ठोस यंत्रणेची आवश्यकता असून, देशाचे स्वावलंबित्व वाढवायचे असल्यास आयात कमी करुन निर्यात वाढविण्यावर केंद्रीय सूक्ष्म, लघू आणि मध्यम उद्योग मंत्री नितीन गडकरी यांनी जोर दिला. ते आज एमएसएमई क्षेत्राच्या विकासासाठी रोड मॅप या विषयावर मुंबई येथे चेंबर ऑफ कॉमर्स अँड इंडस्ट्रीज अर्थात आयएमसीने आयोजित केलेल्या कार्यक्रमात बोलत होते.


    या क्षेत्राच्या विकासासंदर्भात बोलतांना गडकरी यांनी स्पष्ट केले की, दारिद्रय निर्मूलनासाठी नवीन तंत्रज्ञानाचा अवलंब करुन रोजगार संभाव्यता उपलब्ध करणे हे उद्दिष्ट आहे. एमएसएमई हा देशाचा कणा असून, आत्तापर्यंत भारतीय अर्थव्यवस्थेच्या वृद्धी दरात एमएसएमईचा 29 टक्के वाटा होता, तो 50 टक्क्यांवर नेण्याचे उद्दिष्ट आहे. तसेच एमएसएमई निर्मित वस्तूंची निर्यात 40 टक्के होती ती वाढवून 50 टक्के करण्याचे उद्दिष्ट आहे.


    देश अजूनही अनेक क्षेत्रात छोट्या छोट्या गोष्टींसाठी विदेशी कंपन्यांवर अवलंबून आहे. हे परावलंबित्व कमी करायचे असल्यास आयात कशी कमी करता येईल, यावर जोर देणे गरजेचे आहे. यासाठी आम्ही एक नीति तयार करुन लवकरच तिची घोषणा करु. उदाहरण दाखल त्यांनी सांगितले की, मेडिकल डिव्हाईस अर्थात वैद्यकीय उपकरणांची आयात 50 हजार कोटी रुपयांपर्यंत करावी लागत होती. हे लक्षात घेऊन विशाखापट्टणम येथे पहिला मेडिकल डिव्हाईस पार्क उघडला. ज्यामुळे आज या क्षेत्रात नवीन रोजगार निर्माण झाला असून, आंतरराष्ट्रीय प्रमाणक, मापदंड, तंत्रज्ञान या सगळ्या गोष्टींचा विचार करुन वैद्यकीय उपकरणांची निर्मिती केली जाते. एमआरआयसाठी 4.50 कोटी रुपये लागायचे ते आता 98 लाख रुपयांमध्ये निर्मित केल्या जातात. अशाप्रकारचे देशभरात 10 पार्क तयार करण्याचा आमचा मानस असून, संयुक्त उपक्रम, नवीन तंत्रज्ञान संपादन आणि संशोधन यावर भर देण्यात येईल.


    नितीन गडकरी यांनी विविध सूक्ष्म, लघू आणि मध्यम क्षेत्रातील विकास संदर्भातील माहिती देतांना सांगितले की, इथेनॉल आणि मिथेनॉल यांच्या निर्मिती जैविक प्रक्रियेद्वारे पेट्रोलियम आणि डिझेलची उपयोगिता कमी करण्यावर भर देण्यात येणार असून, नागपूर मधील 6 जिल्हे डिझेलमुक्त करण्याचे काम चालू केले आहे. इथेनॉल आणि मिथेनॉलच्या प्रयोगामुळे प्रदूषण आणि मूल्य कमी होऊन लॉजिस्टिक मूल्य सुद्धा कमी करता येईल. ते पुढे म्हणाले की, सर्व एमएसएमई एककांसाठी लागणारे कर्ज सध्या केएफडब्ल्यू, जागतिक बँक आणि आयडीबीआयकडून घेतले जातात.


    यावेळी आयएमसीचे अध्यक्ष आशिष वैद आणि आयएमसीचे माजी अध्यक्ष नानिक रुपानी तसेच आयएमसीचे प्रतिनिधी आणि भागधारक उपस्थित होते.


    B.Gokhale/ D.Rane


    

    
    (Release ID: 1583189) Visitor Counter : 81
    
    
      Read this release in: English