      वाणिज्य आणि उदयोग मंत्रालय

      केंद्रीय वाणिज्य आणि उद्योग मंत्र्यांची भारतीय माहिती तंत्रज्ञान कंपन्यांच्या मुख्य कार्यकारी अधिकाऱ्यांसमवेत चर्चा; नवी बाजारपेठ शोधण्याचे केले आवाहन
      Posted On: 01 AUG 2019 4:11PM by PIB Mumbai


    नवी दिल्ली, 1 ऑगस्ट 2019


    केंद्रीय वाणिज्य आणि उद्योग मंत्री पियुष गोयल यांनी माहिती तंत्रज्ञान कंपन्यांच्या वरिष्ठ व्यवस्थापकांसमवेत काल नवी दिल्लीत बैठक घेतली. नॉर्डिक देश, पूर्व आणि मध्य युरोप, कॅनडा, ऑस्ट्रेलिया आणि आफ्रिका यासारख्या नव्या बाजारपेठात भारतीय माहिती तंत्रज्ञान कंपन्यांना गुंतवणुकीची आणि व्यवसाय विस्ताराची संधी तसेच चीन, जपान, कोरियासह पूर्व आशियाई बाजारपेठात अधिक गुंतवणूक आणि विस्ताराच्या संधी यावर चर्चा करण्यासाठी ही बैठक घेण्यात आली.


    भारतीय माहिती तंत्रज्ञान आणि आयटीईएस उद्योग 2018-19 मध्ये 181 अब्ज अमेरिकी डॉलर्सपर्यंत पोहोचला. 2019 च्या वित्तीय वर्षात या उद्योगाकडून 137 अब्ज अमेरिकी डॉलर्सपर्यंत निर्यात झाली.


    भारतीय माहिती तंत्रज्ञान सेवा कंपन्यांनी, इतर बाजारपेठांचा शोध घ्यावा तसेच इंग्लिशशिवाय दुसऱ्या भाषक राष्ट्रांकडेही आपला मोर्चा वळवावा. सर्वोच्च पाच भारतीय माहिती तंत्रज्ञान कंपन्यांनी कॉर्पस निर्माण करुन त्याद्वारे मँडरीन, जपानी, कोरियन भाषेत मनुष्यबळ प्रशिक्षित करावे असे आवाहन वाणिज्य आणि उद्योग मंत्र्यांनी केले. सर्वोच्च पाच भारतीय माहिती तंत्रज्ञान कंपन्या दशकभरापेक्षा जास्त काळ चीनमधे कार्यरत आहेत मात्र त्यातून या कंपन्यांना अतिशय कमी लाभ होत असल्याने या कंपन्या चीनमध्ये गुंतवणूक करण्यात फारसं स्वारस्य दाखवत नाहीत.


    B.Gokhale/N.Chitale/P.Malandkar


    

    
    (Release ID: 1581030) Visitor Counter : 22
    
    
      Read this release in: English