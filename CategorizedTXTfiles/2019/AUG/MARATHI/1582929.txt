      माहिती आणि प्रसारण मंत्रालय

      केंद्रीय माहिती व प्रसारण मंत्री प्रकाश जावडेकर यांच्याकडून अरुण जेटली यांच्या निधनावर शोक व्यक्त
      Posted On: 24 AUG 2019 5:52PM by PIB Mumbai


      चेन्नई, 24 ऑगस्ट 201 9


      केंद्रीय माहिती व प्रसारण मंत्री प्रकाश जावडेकर यांनी अरुण जेटली यांच्या निधनावर शोक व्यक्त केला आहे. अरुण जेटली यांचे निधन ही फार दुःखद घटना आहे. मी प्रवक्ता म्हणून दिल्लीत आल्यानंतर त्यांच्याकडे राहत होतो. उत्कृष्टता , वक्तृत्व, चर्चेत प्रभावीपणे मुद्दे मांडण्याची हातोटी, समर्पित प्रयत्न, उत्कृष्ट नियोजन ही त्यांची वैशिष्ट्ये होती.


      त्यांच्या कायद्याच्या ज्ञानाचा पक्षाला संसदेत लाभ झाला. संसदेत त्यांच्यासोबत दहा वर्ष काम करण्याची संधी मला मिळाली. त्यांचे निधन पक्ष आणि देशासाठी मोठी हानी आहे.


      त्यांच्या निधनाने आम्ही शोकाकूल आहोत. कलम 370 रद्द करण्याचा निर्णय घेतल्यानंतर त्यांनी अतिशय उत्कृष्ट ब्लॉग लिहिला होता. पण, ते आता आपल्यात नाहीत, याचे दुःख आहे.


      S.Thakur /P.Kor

    
    
    (Release ID: 1582929) Visitor Counter : 44