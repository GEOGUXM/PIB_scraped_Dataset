      पेट्रोलियम आणि नैसर्गिक वायू मंत्रालय

      भारतातले वाढते ऊर्जा क्षेत्र, परदेशी गुंतवणुकदारांसाठी आकर्षक – धर्मेंद्र प्रधान
      Posted On: 02 AUG 2019 3:40PM by PIB Mumbai


    नवी दिल्ली , 2 ऑगस्ट 201 9


    भारतातले वाढते ऊर्जा क्षेत्र गुंतवणुकदारासाठी आकर्षक ठरत असल्याचे केंद्रीय पेट्रोलियम आणि नैसर्गिक वायू मंत्री धर्मेंद्र प्रधान यांनी म्हटले आहे. ते आज नवी दिल्लीत एका परिषदेत बोलत होते. भारताची अर्थव्यवस्था 7 टक्क्यांपेक्षा जास्त दराने विकास पावेल या अंदाजामुळे अधिक गुंतवणुकदार येतील असे ते म्हणाले. अनेक कंपन्यांनी परदेशी रोखे बाजारातून यशस्वीरित्या निधी उभारला आहे असे सांगून निधीचा मार्ग विविधांगानी वृद्धींगत होण्याची शक्यता त्यांनी व्यक्त केली.


    व्यवसायाला पोषक वातावरण निर्माण करण्याच्या दृष्टीने अनेक परिवर्तनात्मक सुधारणा हाती घेण्यात आल्या आहेत. त्यामुळे देशातल्या तेल आणि नैसर्गिक वायु उत्पादन क्षेत्राला अधिक गुंतवणूक आणि या क्षेत्राला चालना मिळेल असा विश्वास त्यांनी व्यक्त केला. देशातल्या तेल आणि नैसर्गिक वायु उत्पादन क्षेत्रात वृद्धी व्हावी यासाठी हाती घेतलेल्या महत्वाच्या धोरणात्मक सुधारणांमध्ये एकसमान परवाना धोरण, विपणनाबाबत ऑपरेटर्सना स्वातंत्र्य, गुंतवणुकदारांसाठी सर्वकष माहिती आणि आकडेवारीची उपलब्धता यांचा समावेश आहे.


    भारत या वर्षी 3 ट्रिलियन डॉलर्सची अर्थव्यवस्था ठरेल आणि लवकरच आपली अर्थव्यवस्था 5 ट्रिलियन डॉलर्सची होईल. हे उदिृष्ट साध्य करण्यासाठी भारताला सुरक्षित, माफक दरातल्या आणि शाश्वत उर्जेची गरज असून उच्च विकास दर आणि 1.3 अब्ज जनतेच्या ऊर्जेची गरज भागविण्यासाठी याची आवश्यकता आहे. म्हणूनच ऊर्जेच्या प्रत्येक स्रोताचा उपयोग करणे महत्वाचे आहे असे त्यांनी सांगितले.


    B.Gokhale/N.Chitale/P.Malandkar


    

    
    (Release ID: 1581136) Visitor Counter : 37
    
    
      Read this release in: English