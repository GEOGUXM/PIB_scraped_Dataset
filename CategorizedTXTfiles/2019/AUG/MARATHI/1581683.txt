      संरक्षण मंत्रालय

      संरक्षण क्षेत्रात सरकार खाजगी उद्योगांच्या गुंतवणुकीला प्रोत्साहन देणार- सरंक्षण मंत्री राजनाथ सिंह
      
      संरक्षण उद्योग क्षेत्रात 2018-19 मध्ये 80,000 कोटी रुपयांचे उत्पादन

      Posted On: 09 AUG 2019 6:02PM by PIB Mumbai

    नवी दिल्ली , 9 ऑगस्ट 201 9


    संरक्षण क्षेत्रात सार्वजनिक उपक्रमांना आणि आयुध निर्माण कारखाना मंडळाला बळकट करतानाच या क्षेत्रात खाजगी उद्योगांच्या गुंतवणुकीला प्रोत्साहन देण्याची सरकारची इच्छा आहे असे संरक्षण मंत्री राजनाथ सिंह यांनी सांगितले आहे. ‘मेक इन इंडिया इन डिफेन्स इंडस्ट्री’ या विषयावर आघाडीच्या संरक्षण सामुग्री उत्पादक कंपन्या आणि हवाई सामुग्री क्षेत्रातल्या कंपन्यांच्या मुख्य कार्यकारी अधिकाऱ्यांची नवी दिल्ली येथे बैठक आयोजित करण्यात आली होती. या बैठकीत संरक्षण मंत्री बोलत होते. निर्याती व्यतिरिक्त स्थानिक बाजारपेठेत योगदान देण्यासाठी संरक्षण सामुग्री उत्पादक कंपन्यांना मोठ्या प्रमाणावर संधी उपलब्ध आहेत असे त्यांनी सांगितले. संरक्षण उत्पादक विषयक पायाभूत सुविधा आणि पुरवठा साखळी निर्माण करण्यासाठी संरक्षण विषयक भागीदारीचे मॉडेल तयार करण्यात आले आहे. त्यामधून भारतीय कंपन्यांना आपल्या भागीदाराची निवड स्पर्धात्मक आणि पारदर्शक प्रक्रियेद्वारे करता येईल अशी माहिती त्यांनी दिली. संरक्षण सामुग्रीला प्रोत्साहन देण्यासाठी सरकारने विविध पावले उचलली असून या क्षेत्रातल्या उद्योगांनी त्यांच्या मदतीने भारताच्या मित्र देशांना होणारी निर्यात वाढवण्यासाठी प्रयत्न करावेत अशी सूचना संरक्षणमंत्र्यांनी केली.


    S.Tupe/S.Patil/P.Malandkar


    

    
    (Release ID: 1581683) Visitor Counter : 110
    
    
      Read this release in: English