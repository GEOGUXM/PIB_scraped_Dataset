      गृह मंत्रालय

      केंद्रीय गृहमंत्र्यांकडून कर्नाटक आणि महाराष्ट्रातील पूरस्थितीचे हवाई सर्वेक्षण
      Posted On: 11 AUG 2019 9:04PM by PIB Mumbai


    द्रीय गृहमंत्री अमित शाह यांनी आज कर्नाटकच्या बेळगावी जिल्ह्यातील आणि महाराष्ट्राच्या सांगली आणि कोल्हापूर जिल्ह्यातील पूरग्रस्त भागाचे हवाई सर्वेक्षण केले.


    कर्नाटकचे मुख्यमंत्री बी.एस.येदीयुरप्पा , केंद्रीय संसदीय कामकाज, कोळसा आणि खाण मंत्री प्रल्हाद जोशी, रेल्वे राज्यमंत्री सुरेश अंगडी , खासदार प्रभाकर कोरे, स्थानिक आमदार, आणि राज्य सरकारचे अधिकारी यावेळी शाह यांच्यासमवेत होते.


    त्यानंतर गृहमंत्र्यांनी बेळगावी विमानतळावर बैठक घेऊन कर्नाटक राज्यातील पूर स्थितीचा आढावा घेतला. यावेळी राज्य सरकारच्या अधिकाऱ्यांनी पुरामुळे झालेले नुकसान, एनडीआरएफ तुकड्या तैनात करणे यासह मदत आणि बचावासाठी केलेल्या उपाययोजनांची माहिती देणारे सादरीकरण केले.


    शाह यांनी हवामान अंदाजाबाबत चौकशी केली. पुढील २-३ दिवसात बेळगावी आणि महाराष्ट्रालगतच्या भागात मुसळधार पावसाचा अंदाज नाही , त्यामुळे परिस्थिती सुधारण्याची शक्यता असल्याचे त्यांना सांगण्यात आले.


    *****


    RT/Sushama Kane

    
    
    (Release ID: 1581799) Visitor Counter : 19
    
    
      Read this release in: English , Urdu , Hindi