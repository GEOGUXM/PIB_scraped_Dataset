      कृषी मंत्रालय

      कृषी, सहकार आणि शेतकरी कल्याण विभागाकडून बागायती पिकांच्या क्षेत्र व उत्पादनासंदर्भात तिसरा आगाऊ अंदाज (2018-19) प्रसिद्ध
      Posted On: 29 AUG 2019 3:01PM by PIB Mumbai


    नवी दिल्ली, 29 ऑगस्ट 201 9


    कृषी, सहकार आणि शेतकरी कल्याण विभागाने बागायती पिकांच्या क्षेत्र व उत्पादनासंदर्भात तिसरा आगाऊ अंदाज (2018-19) प्रसिद्ध केला आहे. विविध राज्ये / केंद्रशासित प्रदेश आणि इतर स्रोत संस्थांकडून मिळालेल्या माहितीच्या आधारे हा अंदाज प्रसिद्ध करण्यात आला आहे.


    देशातील एकूण बागायती उत्पादन 313.85 दशलक्ष टन राहण्याचा अंदाज वर्तवण्यात आला असून, तो 2017-18 मधल्या बागायती उत्पादनापेक्षा 0.69 टक्के अधिक आहे.


    गेल्या वर्षीच्या तुलनेत फळे, भाज्या, मसाले, फुले आणि मध उत्पादनात वाढ दिसून येत असून, ॲरोमॅटिक्स आणि औषधी रोपांच्या उत्पादनात घट दिसून येत आहे.


    फलोत्पादन सुमारे 98.57 दशलक्ष टन राहण्याचा अंदाज आहे. गेल्यावर्षी ते 97.36 दशलक्ष टन होते.


    भाज्यांचे उत्पादन सुमारे 185.88 दशलक्ष टन राहण्याचा अंदाज असून, गेल्यावर्षीच्या तुलनेत ते 0.81 टक्क्यांनी अधिक आहे.


    कांद्याचे उत्पादन सुमारे 23.48 दशलक्ष टन राहण्याचा अंदाज असून, गेल्यावर्षीच्या तुलनेत ते 0.95 टक्के अधिक आहे.


    बटाट्याचे उत्पादन 53.03 दशलक्ष टन राहण्याचा अंदाज असून, गेल्यावर्षीच्या तुलनेत ते 3.4 टक्के अधिक आहे.


    टोमॅटो उत्पादन सुमारे 19.39 दशलक्ष टन राहण्याचा अंदाज असून, गेल्यावर्षीच्या तुलनेत ते 1.8 टक्के कमी आहे.


    मसाल्याचे उत्पादन सुमारे 9.22 दशलक्ष टन राहण्याचा अंदाज असून, गेल्यावर्षीपेक्षा ते अधिक आहे.


    S.Tupe/S.Kakade/D.Rane

    
    
    (Release ID: 1583440) Visitor Counter : 51
    
    
      Read this release in: English