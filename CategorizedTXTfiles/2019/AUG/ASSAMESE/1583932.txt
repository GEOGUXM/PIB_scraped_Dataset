      প্ৰধানমন্ত্ৰীৰ কাৰ্যালয়

      
      মালায়ালা মনোৰমা কনক্লেভ ২০১৯ সম্বোধন প্ৰধানমন্ত্ৰীৰ
      নতুন ভাৰতৰ মূলত আছে নাগৰিক কেন্দ্ৰিক চৰকাৰঃপ্ৰধানমন্ত্ৰীয়ে কয়
      চৰকাৰে নতুন ভাৰত গঢ়াৰ বাবে সৰ্বাংগীন ৰূপত কাম কৰি আছেঃ প্ৰধানমন্ত্ৰীয়ে কয়
      ভিন্ন ভাষা-ভাষীৰ লোকৰ মাজত সেতু গঢ়াৰ ভূমিকা ল’বলৈ সংবাদ মাধ্যমক আহ্বান
      Posted On: 30 AUG 2019 11:53AM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ভিডিঅ ’ কনফাৰেন্সৰ মাধ্যমেৰে কোচীত অনুষ্ঠিচ মালায়ালা মনোৰমা নিউজ কনক্লেভ ২০১৯ত ভাষণ আগবঢ়ায়৷


    ভাৰতৰ স্বাধীনতা আন্দোলনৰ সমৰ্থনত মালায়ালা মনোৰমাই আগবঢ়োৱা বৰঙণিৰ কথা স্মৰণ কৰি প্ৰধানমন্ত্ৰীয়ে কেৰালাৰ জনসাধাৰণৰ মাজত সজাগতা সৃষ্টিৰ বাবে সংবাদ প্ৰতিষ্ঠানটোক প্ৰশংসা কৰে৷


    নতুন ভাৰতৰ প্ৰাণকেন্দ্ৰ হ ’ ল সামূহিক আকাংক্ষাঃ


    কনক্লেভৰ বিষয়বস্তু ‘ নিউ ইণ্ডিয়া ’ সন্দৰ্ভত প্ৰধানমন্ত্ৰীয়ে কয় যে ব্যক্তিগত আকাংক্ষা , সন্মিলিত প্ৰচেষ্টা আৰু ৰাষ্ট্ৰীয় প্ৰগতিৰ বাবে কাম কৰাৰ নিজস্ব উদ্যমে নিউ ইণ্ডিয়াৰ প্ৰাণককেন্দ্ৰ৷ তেওঁ উল্লেখ কৰে যে নতুন ভাৰতৰ অৰ্থ হ ’ ল অংশগ্ৰহণমূলক গণতন্ত্ৰ , নাগৰিক কেন্দ্ৰিক চৰকাৰ আৰু সক্ৰিয় নাগৰিকত্ব৷ নতুন ভাৰত হ ’ ল দায়িত্বশীল নাগৰিক আৰু দায়িত্বশীল চৰকাৰৰ যুগ৷


    প্ৰধানমন্ত্ৰীয়ে কয় , নতুন ভাৰতৰ উদ্যম এতিয়া ক্ৰীড়া অথবা ষ্টাৰ্ট - আপৰ দৰে বিভিন্ন খণ্ডত দেখিবলৈ পোৱা গৈছে৷ তেওঁ উল্লেখ কৰে যে সৰু চহৰ আৰু গাওঁৰ উৎসাহী যুৱ প্ৰজন্মই তেওঁলোকৰ আকাংক্ষাক পাৰদৰ্শিতালৈ ৰূপান্তৰিত কৰিছে আৰু ভাৰতক গৌৰৱান্বিত কৰিছে৷ প্ৰধানমন্ত্ৰীয়ে গুৰুত্বসহকাৰে কয় যে নতুন ভাৰত হ ’ ল ১৩০কোটি ভাৰতীয়ৰ প্ৰত্যেকৰে কন্ঠ আৰু সংবাদ মাধ্যমে জনসাধাৰণৰ এই কন্ঠ শুনাটো অতি প্ৰয়োজন৷


    চৰকাৰে কৰি থকা কাম সন্দৰ্ভত তেওঁ কয় যে জনসাধাৰণৰ জীৱন - ধাৰণৰ মান উন্নত কৰা , মূল্যবৃদ্ধি নিয়ন্ত্ৰণত ৰখা , পাঁচ বছৰত ১ . ২৫কোটি ঘৰ নিৰ্মাণ , সকলো গাওঁত বিদ্যুৎ সংযোগ , প্ৰতিটো পৰিয়ালক খোৱা পানীৰ সুবিধা আগবঢ়োৱা , স্বাস্থ্যসেৱা আৰু শিক্ষা আন্তঃগাথনি উন্নত কৰিবলৈ চৰকাৰে প্ৰচেষ্টা অব্যাহত ৰাখিছে৷ ৩৬ কোটি বেংক একাউণ্ট মুকলি , ক্ষুদ্ৰ ব্যৱসায়ীক ২০ কোটিৰ ঋণ প্ৰদান , ৮কোটিৰো অধিক গেছ সংযোগ আৰু পথ নিৰ্মাণৰ গতি দুগুণ হোৱাৰ কথাও প্ৰধানমন্ত্ৰীয়ে লগতে উত্থাপন কৰে৷


    ‘আমি পাৰিমনে?’ৰ পৰা ‘আমি পাৰিম’


    প্ৰধানমন্ত্ৰীয়ে কয়, ‘ভাৰতৰ উদ্যম কিদৰে সলনি হৈছে, সেয়া মাত্ৰ দুটা শব্দৰদ্বাৰা অনুভৱ কৰিব পাৰি৷ পাঁচ বছৰ পূৰ্বে মানুহে সুধিছিল—আমি পাৰিমনে? আমি কেতিয়াবা লেতেৰামুক্ত হ’ব পাৰিমনে? আমি কেতিয়াবা পলিচী পেৰালাইছিছ দূৰ কৰিব পাৰিমনে? আমি কেতিয়াবা দুৰ্নীতি নাশ কৰিব পাৰিমনে? আজি মানুহে কয়—আমি পাৰিম৷ আমি এখন স্বচ্ছ ভাৰত নিৰ্মাণ কৰিব পাৰিম৷ আমি এখন দুৰ্নীতিমুক্ত দেশ গঢ়িব পাৰিম৷ আমি সুপ্ৰশাসনক এক গণ আন্দোলন হিচাপে গঢ়ি তুলিব পাৰো৷’


    প্ৰধানমন্ত্ৰীয়ে কয় যে চৰকাৰে এখন নতুন ভাৰতৰ বাবে সৰ্বাংগীন ৰূপত কাম কৰি আছে৷ এই দিশত চৰকাৰৰ পদক্ষেপ হিচাপে দৰিদ্ৰৰ বাবে ১.৫কোটি আৱাসগৃহ নিৰ্মাণ কৰা হৈছে৷ তেওঁলোকে এক সৰ্বাংগীন পদক্ষেপ অনুসৰণ কৰি জনসাধাৰণক কম সময়ৰ ভিতৰত কোনো অতিৰিক্ত ব্যয় অবিহণে অধিক সুবিধা আগবঢ়াইছে৷


    প্ৰধানমন্ত্ৰীয়ে কয়, নতুন ভাৰতৰ বাবে আমাৰ দৃষ্টি কেৱল দেশত বাস কৰা সকলৰ প্ৰতিয়ে নহয়, দেশৰ বাহিৰত থকাসকলৰ প্ৰতিও আমাৰ দায়িত্ব আছে৷ আমাৰ প্ৰৱাসী ভাৰতীয়সকল হ’ল আমাৰ গৌৰৱ৷ ভাৰতৰ অৰ্থনৈতিক বিকাশলৈ তেওঁলোকে গুৰুত্বপূৰ্ণ ভূমিকা গ্ৰহণ কৰি আছে৷


    শেহতীয়া বাহৰেইন ভ্ৰমণৰ বিষয়ে প্ৰধানমন্ত্ৰীয়ে কয় যে তেওঁ দেশৰ প্ৰথম প্ৰধানমন্ত্ৰী হিচাপে দেশখন ভ্ৰমণৰ গৌৰৱ অৰ্জন কৰিছে৷ এই ভ্ৰমণৰ এটা উল্লেখনীয় দিশ আছিল ৰজাৰ পৰিয়ালে দেশখনত কাৰাবাস খাটি থকা ২৫০গৰাকী ভাৰতীয় লোকক ক্ষমা কৰি দিয়া৷ প্ৰধানমন্ত্ৰীয়ে লগতে ইউএইত ভাৰতৰ ৰুপে’ কাৰ্য মুকলি কৰাৰ কথা উল্লেখ কৰে৷ তেওঁ কয় যে এই কাৰ্ডে উপসাগৰীয় দেশখনত বাস কৰা ভাৰতীয় লোকসকলক ঘৰলৈ ধন পঠোৱাৰ ক্ষেত্ৰত যথেষ্ট উপকৃত কৰিব৷


    প্ৰধানমন্ত্ৰী মোদীয়ে স্বচ্ছ ভাৰত, এবাৰ ব্যৱহাৰযোগ্য প্লাষ্টিক বৰ্জন, জল সংৰক্ষণ, ফিট ইণ্ডিয়া মুভমেণ্ট আদিৰ দৰে গণ আন্দোলন মানুহৰ মাজলৈ লৈ যোৱাৰ ক্ষেত্ৰত সংবাদ মাধ্যমৰ ইতিবাচক ভূমিকাক আলোকপাত কৰে৷


    ভাষাই ঐক্য-সংহতি গঢ়িব পাৰেঃ


    ভাৰতক ঐক্য-সংহতিৰ ডোলেৰে বন্ধাত ভাষাৰ শক্তিৰ কথা উল্লেখ কৰি প্ৰধানমন্ত্ৰীয়ে প্ৰশ্ন উত্থাপন কৰে যে সংবাদ মাধ্যমে পৃথক ভাষা-ভাষীৰ লোকসকলৰ মাজত সেতুৰ দৰে কাম কৰিব নোৱাৰেনে? তেওঁ পৰামৰ্শ আগবঢ়ায় যে সংবাদ মাধ্যমে এটা শব্দক ১০-১২টা পৃথক ভাষাত প্ৰকাশ কৰিব পাৰে৷ এইদৰে এটা বছৰত এগৰাকী ব্যক্তিয়ে ৩০০ নতুন শব্দ শিকিব পাৰে৷ এগৰাকী ব্যক্তিয়ে যেতিয়া আন ভাৰতীয় ভাষা শিকে, তেতিয়া তেওঁ উমৈহতীয়া যোগসূত্ৰসমূহৰ বিষয়ে অৱগত হয় আৰু ভাৰতীয় সংস্কৃতিৰ একতাক অনুধাৱন কৰিবলৈ সক্ষম হয়৷


    *****


    VRRK/KP/MS

    
    
    (Release ID: 1583932) Visitor Counter : 2
    
    
      Read this release in: English , Urdu , Marathi , Hindi , Bengali , Punjabi , Tamil , Kannada , Malayalam