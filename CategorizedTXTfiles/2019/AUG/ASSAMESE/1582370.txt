      গৃহ মন্ত্ৰালয়

      
      কেন্দ্ৰীয় গৃহ মন্ত্ৰী শ্ৰী অমিত শ্বাহৰ কাৰ্বি আৰু ডিমাছা ভৱনৰ আধাৰশিলা স্থাপন
      উত্তৰ পূবৰ সৰ্বাংগীন বিকাশেই হ’ল শ্ৰী নৰেন্দ্ৰ মোদী চৰকাৰৰ লক্ষ্য, ২৫৮% পৰ্যন্ত বৃদ্ধি কৰা হৈছে বাজেট- শ্ৰী অমিত শ্বাহ
      Posted On: 19 AUG 2019 6:51PM by PIB Guwahati


    কেন্দ্ৰীয় গৃহ মন্ত্ৰী শ্ৰী অমিত শ্বাহে সোমবাৰে নতুন দিল্লীৰ দ্বাৰকাত কাৰ্বি আংলং স্বায়ত্ব শাসন পৰিষদ আৰু অসমৰ উত্তৰ কাছাৰ পাহাৰ স্বায়ত্ব শাসন পৰিষদৰ কাৰ্বি আৰু ডিমাছা ভৱনৰ আধাৰশিলা স্থাপন কৰে৷ শ্ৰী অমিত শ্বাহে কয় সমগ্ৰ ভাৰতৰ বিকাশৰ কাৰ্যত প্ৰধানমন্ত্ৰী শ্ৰী নৰেন্দ্ৰ মোদীয়ে আবাদী অনুসৰি সবাতোকৈ অধিক সময় উত্তৰ পূবৰ বিকাশৰ বাবে প্ৰদান কৰিছে৷ তেওঁ কয় যে কাৰ্বি তথা ডিমাছা ভৱনৰ স্থাপনৰ দ্বাৰা বিশ্বৰ মানচিত্ৰত কাৰ্বি আৰু ডিমাছা সংস্কৃতিয়ে এক নতুন স্থান লাভ কৰিব৷


    শ্ৰী শ্বাহে কয় যে উত্তৰ পূব পৰিষদৰ বৈঠকত অধ্যক্ষতা কৰাৰ বাবে প্ৰধানমন্ত্ৰী মোদী স্বয়ং অন্তৰ্ভুক্ত হৈছে আৰু প্ৰত্যেক ১৫ দিনত এজনকৈ কেন্দ্ৰীয় মন্ত্ৰীক উত্তৰ পূব ভ্ৰমণৰ বাবে প্ৰেৰণ কৰাৰ সিদ্ধান্ত গ্ৰহণ কৰিছে যাতে ইয়াৰ দ্বাৰা বিকাশৰ গতি ক্ষীপ্ৰ হয়৷ তেওঁ কয় যে উত্তৰ পূবৰ বিকাশৰ বাবে পূৰ্বৰ যি ৮৭ হাজাৰ কোটিৰ বাজেট আছিল সেয়া এতিয়া ২৫৮% পৰ্যন্ত বৃদ্ধি কৰি ৩,১৩,৩৭৫ কোটি টকা কৰা হৈছে৷


    শ্ৰী শ্বাহে কয় যে উত্তৰ পূবত হোৱা বিকাশৰ ফলত অঞ্চলটোত সন্ত্ৰাসবাদৰ সমস্যা হ্ৰাস হোৱাৰ লগতে শান্তিও স্থাপন হৈছে৷ তেওঁ কয় যে ড’নাৰ মন্ত্ৰালয়ে প্ৰায় ১৫৩ কোটি টকাৰ ১৭টা ভিন্ন পৰিযোজনাৰ ওপৰত কাম আৰম্ভ কৰিছে৷


    উক্ত কাৰ্যসূচীত উপস্থিত থাকি ড’নাৰ মন্ত্ৰী ডাঃ জীতেন্দ্ৰ সিঙে কয় যে উত্তৰ পূবৰ বিকাশ মাননীয় প্ৰধানমন্ত্ৰী শ্ৰী নৰেন্দ্ৰ মোদীৰ নেতৃত্বত সম্পন্ন কৰা হৈছে৷


    উক্ত কাৰ্যসূচীৰ বাবে অসমৰ মুখ্যমন্ত্ৰী শ্ৰী সৰ্বানন্দ সোণোৱালে কেন্দ্ৰ চৰকাৰ, প্ৰধানমন্ত্ৰী শ্ৰী নৰেন্দ্ৰ মোদী আৰু গৃহ মন্ত্ৰী শ্ৰী অমিত শ্বাহক ধন্যবাদ প্ৰদান কৰে৷ এই প্ৰসংগত অসম চৰকাৰৰ বিত্ত মন্ত্ৰী শ্ৰী হিমন্ত বিশ্ব শৰ্মাই কয় যে দেশত বহু কোটি টকাৰ প্ৰকল্প প্ৰণয়ন কৰা হৈছে কিন্তু কাৰ্বি আৰু ডিমাছা ভৱনৰ আধাৰশিলা স্থাপনৰ বাবে মাননীয় গৃহ মন্ত্ৰী শ্ৰী অমিত শ্বাহৰ আগমনে তেওঁৰ উত্তৰ পূবৰ প্ৰতি বিশেষ প্ৰেম প্ৰদৰ্শিত কৰিছে৷


    উল্লেখ্য, উক্ত কাৰ্যসূচীত উত্তৰ পূবৰ বহুতো সাংসদ আৰু বিধায়কো উপস্থিত আছিল৷

    
    
    (Release ID: 1582370) Visitor Counter : 5
    
    
      Read this release in: English , Urdu , Hindi