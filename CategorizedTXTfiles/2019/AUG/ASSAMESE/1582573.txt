      প্ৰধানমন্ত্ৰীৰ কাৰ্যালয়

      ১৩ আগষ্ট ২০১৯ তাৰিখে ডঃ বিক্ৰম ছাৰাভাইৰ ১০০তম জন্ম বাৰ্ষিকী উপলক্ষে ৰাষ্ট্ৰক উদ্দেশ্যি প্ৰধানমন্ত্ৰী মোদীয়ে প্ৰদান কৰা ভাষণৰ অসমীয়া অনুবাদ
      Posted On: 13 AUG 2019 8:50PM by PIB Guwahati


    নমস্কাৰ.. আজি আমি সকলো ভাৰতীয়ৰ বাবে এটা বিশেষ দিন৷ আজি আমি ডঃ বিক্ৰম ছাৰাভাইৰ ১০০তম জন্ম জয়ন্তী পালন কৰিবলৈ ওলাইছো, শতবাৰ্ষিকী পালন কৰিবলৈ ওলাইছো৷ ভাৰতে আজি চন্দ্ৰত অৱতৰণ কৰাৰ মুহূৰ্তত আজিৰ দিনটো উপস্থিত হৈছে৷ অহা মাহত যেতিয়া বিক্ৰম লেণ্ডৰ চন্দ্ৰপৃষ্ঠত অৱতৰণ কৰিব তেতিয়া সেয়া ১৩০ কোটি ভাৰতীয়ৰ তৰফৰ পৰা ডঃ ছাৰাভাইৰ প্ৰতি এক বিশেষ শ্ৰদ্ধাঞ্জলি হিচাপে বিবেচিত হ’ব৷


    বন্ধুসকল, মই সুখী যে ভাৰত চৰকাৰৰ দুটা বিভাগ, মহাকাশ বিভাগ আৰু দ্বিতীয়টো পাৰমাণৱিক শক্তি বিভাগে মিলি এই জন্ম শতবাৰ্ষিকীৰ আয়োজন কৰিছে৷ মই ইয়াৰ বাবে দুয়োটা বিভাগকে অভিনন্দন জনাইছো৷ এই বৰ্ষৰ জানুৱাৱী মাহত মই আহমেদাবাদত তেওঁৰ প্ৰতিমা উন্মোচন কৰাৰ অৱকাশ লাভ কৰিছিলো৷


    বন্ধুসকল, আহমেদাবাদ তেওঁৰ জন্মভূমি হোৱাৰ লগতে কৰ্মভূমিও৷ আহমেদাবাদত সেই সময়ৰ Physical Research Laboratory, Space Application Centre, Textile Industry Research Association, Indian Institute of Management স্থাপনত তেওঁ গুৰুত্বপূৰ্ণ ভূমিকা পালন কৰিছিল৷


    বন্ধুসকল, ডঃ ছাৰাভাইক বৈজ্ঞানিক সমাজে ভালদৰেই জানে৷ এয়াও আৱশ্যক যে আজিৰ প্ৰজন্মৰ বাবে তেওঁৰ প্ৰেৰণাদায়ক জীৱনৰ বিষয়ে অনুধাৱন কৰাটো প্ৰয়োজনীয়৷ ডঃ বিক্ৰম ছাৰাভাইক শৈশৱতেই বিজ্ঞানৰ ক্ৰিয়া-কলাপ আৰু যন্ত্ৰাদিয়ে বাৰুকৈয়ে আকৰ্ষিত কৰিছিল৷ ঠিক সেইদৰে আমাৰ ওচৰে-পাজৰে এনেকুৱা অনেক প্ৰতিভা আছে যি তেওঁলোকৰ পৰা আৰু এনেকুৱা মহাপুৰুষৰ পৰা শিকিব পাৰে৷ ডঃ চি ভি ৰমণৰ পথ প্ৰদৰ্শনৰ দ্বাৰা শৈশৱতেই ডঃ ছাৰাভাইয়ে বিজ্ঞানৰ প্ৰতি আকৰ্ষিত হৈছিল আৰু সেই আকৰ্ষণেই ভাৰতৰ বৈজ্ঞানিক ভৱিষ্যতৰ অভিযান হিচাপে বিবেচিত হৈছিল৷ ঠিক সেইদৰে আজিৰ প্ৰজন্মইয়ো নিজৰ লক্ষ্য নিৰ্ধাৰণ কৰাৰ বাবে অনেক মহাপুৰুষৰ পৰা প্ৰেৰণা লাভ কৰিব পাৰে৷


    বন্ধুসকল, ডঃ ছাৰাভাইয়ে ভাৰতৰ বিকাশৰ পথ বিজ্ঞান আৰু প্ৰযুক্তিৰ দ্বাৰাই নিৰ্মিত হ’ব বুলি সম্পূৰ্ণ আশ্বস্ত আছিল৷ তেওঁ কৈছিল যে যদি দেশ আৰু বিশ্বত আমি নিজৰ সাৰ্থক ভূমিকা পালন কৰিব লাগে তেন্তে জনতাৰ, সমাজৰ সকলো সমস্যাৰ সমাধানৰ বাবে আধুনিক প্ৰযুক্তিৰ ব্যৱহাৰত আমি পিছ পৰি ৰ’ব নালাগিব৷ তেওঁ সেই বীক্ষণে আজি ভাৰতক বিজ্ঞান আৰু প্ৰযুক্তিৰ ক্ষেত্ৰত বৃহ ৎ শক্তিৰূপে নিৰ্মাণ কৰাত গুৰুত্বপূৰ্ণ ভূমিকা পালন কৰিছে৷ মহাকাশ প্ৰযুক্তিয়েই হওক অথবা পাৰমাণৱিক শক্তি, আজি দুয়োটাৰেই ব্যৱহাৰ আমাৰ ভাৰতৰ জনসাধাৰণৰ সুবিধা আৰু সুৰক্ষাৰ বাবে কৰা হৈছে৷


    বন্ধুসকল, বিজ্ঞান আৰু প্ৰযুক্তিক জনসাধাৰণৰ সৈতে কিদৰে সংযুক্ত কৰিব পাৰি তাৰ উত্তম উদাহৰণ হ’ল, ছাইট কাৰ্যসূচী, এছ আই টি ই৷ উপগ্ৰহ আৰু টেলিভিছনক শিক্ষাৰ সৈতে জড়িত কৰাৰ প্ৰথম প্ৰয়াস ডঃ ছাৰাভাইয়েই কৰিছিল৷ এই প্ৰেৰণাতেই গুজৰাটৰ খেড়াত যোগাযোগ প্ৰকল্প প্ৰণয়ন হ’ল আৰু চাওতে চাওতে ভাৰতত উপগ্ৰহৰ দ্বাৰা শিক্ষাৰ মাধ্যম বিকশিত হৈ পৰিল৷


    বন্ধুসকল, আজি প্ৰতিজন ভাৰতীয়ই নিজৰ বৈজ্ঞানিক শক্তিক লৈ গৰ্ব কৰে৷ কিন্তু কল্পনা কৰক যে ডঃ হোমি ভাবাৰ মৃত্যুৰ পিছত দেশৰ বিজ্ঞান জগতত যি ৰিক্ত স্থানৰ সৃষ্টি হৈছিল সেয়া পূৰণ কৰা কিমান কঠিন হ’লহেঁতেন৷ ডঃ ছাৰাভাইয়ে সেই ৰিক্ত স্থান পূৰণ কৰিলে নিজৰ কুশলতাৰ দ্বাৰা, নিজৰ নেতৃত্বৰ দ্বাৰা৷ আমাৰ পৰমাণু আৰু মহাকাশ কাৰ্যসূচীক নতুন পৰিকাঠামো প্ৰদান কৰিলে৷ এইবাবেই তেওঁ থুম্বাত যি ৰকেট উ ৎ ক্ষেপন কৰিছিল সেয়া আজি ভিন্ন ভিন্ন ৰূপত আমাক চন্দ্ৰ আৰু মঙললৈ কঢ়িয়াই নিছে৷ আজি মহাকাশত ভাৰতৰ প্ৰতিটো অভিজ্ঞতাক লৈ সমগ্ৰ বিশ্ব আচৰিত হৈছে, প্ৰশংসা কৰিছে৷


    বন্ধুসকল, ডঃ ছাৰাভাই এজন মহান বৈজ্ঞানিক হোৱাৰ লগতে এজন অসাধাৰণ মানৱ তথা অন্তঃমনে এজন শিক্ষকো আছিল৷ তেওঁ ব্যস্ত থাকিলেও বিদ্যাৰ্থীসকলৰ বাবে সদায়েই সময় উলিয়াইছিল৷ তেওঁ এই দৃঢ় বিশ্বাস আছিল যে নতুন ভাৰতৰ নিৰ্মাণ কুশল আৰু সক্ষম বৈজ্ঞানিকৰ নতুন প্ৰজন্মই কৰিব৷ আজি যেতিয়া আপোনালোকক, দেশৰ প্ৰতিজন বৈজ্ঞানিকক দেশবাসীয়ে প্ৰত্যক্ষ কৰে, তেতিয়া অনুভৱ হয় যে ডঃ বিক্ৰম ছাৰাভাই কিমান দূৰদৰ্শী আছিল৷ তেওঁৰ বিজ্ঞানৰ বাবে সমৰ্পিত চিপাহীতো আছিলেই, লগতে ভাৰতীয় সংস্কৃতি আৰু সংস্কৃত ভাষাকো উ ৎ সাহিত কৰিছিল৷ তেওঁৰ ভাৰতীয় দৰ্শনক গভীৰভাৱে বুজি পাইছিল৷ তেওঁ কৈছিল যে কৰ্মণ্যেবাধিকাৰস্তেৰ সিদ্ধান্ত, উদ্দেশ্য আৰু বিচ্যুতিৰ আধাৰ যি বৈজ্ঞানিকসকলৰ বাবে অতিশয় প্ৰয়োজনীয়৷


    বন্ধুসকল, ডঃ ছাৰাভাইৰ জীৱনৰ শিকনি আছিল অতিশয় স্পষ্ট৷ আমাৰ ওচৰত যি ক্ষমতা আছে, কৌশল আছে সেয়া তেতিয়ালৈ পূৰ্ণ নহয় যেতিয়ালৈ তাৰ পৰা সমাজৰ, দেশৰ কল্যাণ সাধন নহয়৷ এই কাৰণতেই বিজ্ঞান আৰু প্ৰযুক্তিৰ সকলো বিদ্যাৰ্থীলৈ মোৰ এয়াই অনুৰোধ যে তেওঁলোকে সমাজৰ সমস্যাসমূহ অনুধাৱন কৰক আৰু তাৰ সমাধানৰ বাবে উদ্ভাৱন কৰক, আৱিষ্কাৰ কৰক৷ ডঃ ছাৰাভাইয়ে এক বৃহ ৎ ঐতিহ্য এৰি থৈ গৈছে, আমাৰ সকলোৰে দায়িত্ব হ’ল সেই ঐতিহ্য জনসাধাৰণৰ সমীপলৈ লৈ যোৱা যাতে তৰুণ প্ৰজন্ম উ ৎ সাহিত হ’ব পাৰে আৰু নিজৰ জ্ঞানৰ দ্বাৰা, কৰ্মৰ দ্বাৰা, কেৱল দেশৰে নহয় বৰঞ্চ সমগ্ৰ মানৱতাৰ ভৱিষ্যত নিৰ্ধাৰণ কৰিব পাৰে৷


    মই আজি দেশৰ সকলোকে লোককে, বিশেষকৈ বিদ্যাৰ্থীসকলক, বিদ্যালয়-মহাবিদ্যালয়ত পঢ়া সকলো ছাত্ৰ-ছাত্ৰীকে আহ্বান জনাম যে ইছৰ’ৰ অনলাইন স্পেচ কুইজত অংশগ্ৰহণ কৰক৷ ১০ আগষ্টৰ পৰা এই কুইজ আৰম্ভ হৈছে আৰু ২০ আগষ্টলৈ এয়া চলিব৷ এই প্ৰতিযোগিতাত প্ৰত্যেক ৰাজ্যৰ দুজন বিজেতাক ৭ ছেপ্টেম্বৰত হৰিকোটালৈ আমন্ত্ৰণ জনোৱা হ’ব৷ চন্দ্ৰযান-২য়ে যেতিয়া চন্দ্ৰপৃষ্ঠত অৱতৰণ কৰিব, তেওঁলোকে সেই ঐতিহাসিক ক্ষণৰ সাক্ষী হ’ব পাৰিব৷


    এই উপলক্ষে ডঃ বিক্ৰম ছাৰাভাইৰ স্মৃতিত মুদ্ৰা, ফটো এলবাম আৰু মহাকাশত ভাৰতৰ অভিজ্ঞতা সম্পৰ্কীয় সংগ্ৰহণীয় কিতাপৰ প্ৰকাশৰ বাবে মহাকাশ আৰু পৰমাণু শক্তি বিভাগক অভিনন্দন জনাইছো৷


    পুনৰবাৰ ডঃ বিক্ৰম ছাৰাভাইক আদৰেৰে শ্ৰদ্ধাঞ্জলি জ্ঞাপন কৰিছো৷


    আপোনালোক সকলোলৈ বহুত বহুত ধন্যবাদ৷


    *****


    वीआरआरके/एसएच/बीएम/एमएस /MANN

    
    
    (Release ID: 1582573) Visitor Counter : 2
    
    
      Read this release in: Bengali , English , Punjabi