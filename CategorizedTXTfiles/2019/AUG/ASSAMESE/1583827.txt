      কেবিনেট

      ঔষধি গছপুলি ৰোপণৰ ক্ষেত্ৰত ভাৰত আৰু পেৰুৰ মাজত চুক্তি স্বাক্ষৰৰ বাবে কেবিনেটৰ অনুমোদন
      Posted On: 28 AUG 2019 7:44PM by PIB Guwahati


    প্ৰধানমন্ত্ৰী শ্ৰী নৰেন্দ্ৰ মোদীৰ অধ্যক্ষতাত অনুষ্ঠিত কেন্দ্ৰীয় কেবিনেট বৈঠকত ভাৰতৰ আয়ুষ মন্ত্ৰালয়ৰ ৰাষ্ট্ৰীয় ঔষধি গছপুলি ৰোপণ বোৰ্ড আৰু পেৰুৰ স্বাস্থ্য মন্ত্ৰালয়ৰ ৰাষ্ট্ৰীয় স্বাস্থ্য প্ৰতিষ্ঠানৰ মাজত ঔষধি গছপুলি ৰোপণৰ ক্ষেত্ৰত সহযোগিতা বৃদ্ধিৰ লক্ষ্যৰে চুক্তি স্বাক্ষৰ কৰিবলৈ অনুমোদন জনাইছে৷


    প্ৰধান প্ৰভাৱঃ


    দু য়োখন দেশেই জৈৱ বৈচিত্ৰ্যৰে পৰিপূৰ্ণ। উভয় দেশতে বিভিন্ন ঔষধি গছ আছে, যিবোৰ চিৰায়ত ঔষধ প্ৰস্তুত কৰোতে ব্যৱহৃত হয়। ভাৰত আৰু পেৰুৰ মাজত সৌহার্দপূর্ণ আৰু সহযোগিতামূলক সম্পর্ক আছে। প্ৰস্তাৱিত চুক্তিখনে দ্বিপাক্ষিক সম্পর্কক আৰু অধিক আগুৱাই নিব, যিটো দুয়োখন দেশৰ বাবেই অত্যন্ত গুৰুত্বপূর্ণ।


    ৰূপায়ণ কৌশল আৰু লক্ষ্যঃ


    এই চুক্তি স্বাক্ষৰ হোৱাৰ লগে লগে দুটা সংস্থাই কাম আৰম্ভ কৰিব। স্বাক্ষৰিত চুক্তি অনুসৰি এই কাম হ’ব।


    ব্যয় :


    ইয়াৰ বাবে অতিৰিক্ত ধন আবণ্টনৰ প্ৰয়োজন নহয়। আয়ুষ মন্ত্ৰালয়ৰ ‘ ৰাষ্ট্ৰীয় ঔষধি গছপুলি ৰোপণ বোর্ড ’ ৰ বাবে যি বাজেট ধাৰ্য কৰাৰ লগতে কর্মসূচী আছে , তাৰ পৰাই গৱেষণা , প্ৰশিক্ষণ , সন্মিলনৰ প্ৰয়োজনীয় যোগান ধৰা হ’ব।


    পটভূমিঃ


    জৈৱ বৈচিত্ৰ্যৰে ভৰপুৰ ভাৰতত ৭হাজাৰতকৈ অধিক গছ আছে যিবোৰ আয়ুর্বেদ , ইউনানি , সিদ্ধা , হোমিঅ’পেথি ঔষধৰ বাবে ব্যৱহৃত হয়। পেৰু দেশো জৈৱ বৈচিত্ৰ্য পৰিপুৰ্ণ। লেটিন আমেৰিকাৰ এই দেশখনৰ বিভিন্ন গছৰ পৰা ঔষধ প্ৰস্তুত কৰা হয়। প্রাচীন যুগৰ পৰাই দুয়োখন দেশৰ এই পৰম্পৰাৰ বিষয়টো বিবেচনা কৰিই প্ৰস্তাৱিত এই চুক্তিৰ পৰিকল্পনা কৰা হৈছে।


    *****


    VRRK/PK/SH /DB

    
    
    (Release ID: 1583827) Visitor Counter : 3
    
    
      Read this release in: English , Urdu , Marathi , Hindi , Bengali , Punjabi , Gujarati , Tamil , Kannada , Malayalam