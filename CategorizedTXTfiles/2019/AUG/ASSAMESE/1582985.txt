      তথ্য আৰু সম্প্ৰচাৰ মন্ত্ৰালয়

      
      আজি সামৰণি পৰিল উত্তৰ পূব মণ্ডল আৰু পশ্চিম বংগৰ দুদিনীয়া আঞ্চলিক সন্মিলন
      উত্তৰ পূৰ্বাঞ্চলৰ সমস্য়াসমূহৰ আলোকপাত হোৱাৰ লগতে ৰাষ্ট্ৰীয় প্ৰেক্ষাপটত উত্থাপন হোৱা প্ৰয়োজন: অমিত খাৰে
      Posted On: 24 AUG 2019 4:27PM by PIB Guwahati


    উত্তৰ পূৰ্বাঞ্চল পূব এছিয়াৰ দুৱাৰমুখ হোৱাৰ পৰিপ্ৰেক্ষিতত উত্তৰ পূব মণ্ডলৰ সমস্যাসমূহৰ আলোকপাত হোৱা উচিত আৰু ৰাষ্ট্ৰীয় প্ৰেক্ষাপটত এই বিষয়সমূহ উত্থাপিত হোৱা প্ৰয়োজন, গুৱাহাটীত আজি এই মন্তব্য কৰে তথ্য আৰু সম্প্ৰচাৰ মন্ত্ৰালয়ৰ সচিব শ্ৰী অমিত খাৰেই। শ্ৰী খাৰেই উত্তৰ পূব মণ্ডল আৰু পশ্চিম বংগ অঞ্চলৰ তথ্য আৰু সম্প্ৰচাৰ মন্ত্ৰালয়ৰ আঞ্চলিক অধিৱেশনত আজি বক্তব্য প্ৰদান কৰে। শ্ৰীখাৰেই তেওঁৰ ভাষণত ৰাজ্য চৰকাৰৰ বিভাগসমূহৰ সৈতে তথ্যসমূহৰ কাৰ্যকৰী প্ৰচাৰৰ বাবে সমন্বয় স্থাপনৰ পোষকতা কৰে। তাৰোপৰি তেওঁ তথ্যসমূহ স্থানীয় ভাষাত প্ৰচাৰ কৰাৰ বিষয়েও গুৰুত্ব প্ৰদান কৰে। এক্ট ইষ্ট পলিচীৰ অধীনত বৰ্তমানৰ চৰকাৰে অঞ্চলটোত বিকাশ আৰু সংযোগৰ ক্ষেত্ৰত বিভিন্ন পদক্ষেপ গ্ৰহণ কৰিছে বুলি তেওঁ মন্তব্য কৰে। শ্ৰী খাৰেই উত্তৰ পূব মণ্ডল আৰু পশ্চিম বংগত মিডিয়া ইউনিটৰ প্ৰচাৰ কাৰ্যসমূহৰো পুনৰীক্ষণ কৰে। তথ্য সঞ্চালকালয় আৰু জনসংযোগ বিভাগৰ বিভিন্ন অংশগ্ৰহণকাৰীয়ে শ্ৰী খাৰেৰ সৈতে প্ৰচাৰৰ সমস্যাসমূহৰ বিষয়ে আলোচনা কৰে।


    উত্তৰ পূব মণ্ডলৰ সঞ্চালক প্ৰধান শ্ৰী এল আৰ বিশ্বনাথে অঞ্চলটোত তথ্য আৰু সম্প্ৰচাৰ মন্ত্ৰালয়ৰ অধীনত গ্ৰহণ কৰা বিভিন্ন প্ৰচাৰ পদক্ষেপসমূহৰ বিষয়ে আলোকপাত কৰে।


    ব্যুৰ ’ অব্ আউটৰিচ্চ কমিউনিকেচন, নতুন দিল্লীৰ সঞ্চালক প্ৰধান শ্ৰী সত্যেন্দ্ৰ প্ৰকাশে সংবদ্ধ উপায়েৰে ন্যূনতম বাজেটত অধিক ফলাফল কেনেকৈ লাভ কৰিব পাৰি সেই বিষয়ে বৰ্ণনা কৰে।


    দুদিনীয়া এই সন্মিলনখনত মন্ত্ৰালয়ৰ বিভিন্ন জ্যেষ্ঠ বিষয়াসমূহৰ লগতে মিডিয়া ইউনিটৰ বিভিন্ন প্ৰতিনিধিয়ে অংশগ্ৰহণ কৰে। সন্মিলনখনত ব্যুৰ ’ অব্ আউটৰিচ্চ এণ্ড কমিউনিকেচন, প্ৰেছ ইনফ ’ ৰ্মেছন ব্য়ুৰ ’ , অল ইণ্ডিয়া ৰেডিঅ ’ আৰু দূৰদৰ্শনৰ সৈতে উত্তৰ পূৰ্বাঞ্চলত কেন্দ্ৰ চৰকাৰৰ বিভিন্ন ধ্বজ্বাবাহী আঁচনিসমূহৰ বিকাশৰ সংবদ্ধ কৌশলসমূহৰ বিষয়ে আলোচনা কৰা হয়।


    ********

    
    
    (Release ID: 1582985) Visitor Counter : 2
    
    
      Read this release in: English