      PIB Headquarters

      2019-20 సంవత్సరం ‘‘ప్రియమైన బాపు, మీరు అమరులు’’ అంతర్జాతీయ స్థాయి ‘‘ఢాయీ ఆఖ‌ర్’’ లేఖా ర‌చ‌న ప్ర‌చారోద్య‌మం
      Posted On: 01 AUG 2019 6:58PM by PIB Hyderabad


    అంత‌ర్జాతీయ స్థాయి లో ‘ ఢాయీ ఆఖ‌ర్‌ ’ లేఖా ర‌చ‌న ప్రచారోద్య‌మాన్ని త‌పాలా విభాగం 201 9 - 20 వ ఆర్థిక సంవ‌త్స‌రంలో నిర్వ‌హిస్తోంది. ఇందులో భార‌తీయ ప్ర‌వాసులు కూడా పాలుపంచుకోవ‌చ్చు ఈ ప్రచారోద్య‌మానికి ‘‘ప్రియమైన బాపు, మీరు అమరులు’’ ఇతివృత్తంగా ఉంటుంది. ఈ లేఖా ర‌చ‌న ప్ర‌చారోద్య‌మం 201 9 నవంబర్ 30 వ తేదీతో ముగియనుంది. ఇందులో పాలుపంచుకొనే వారు వారి యొక్క లేఖ‌ల‌ను ఇంగ్లీషులో , లేదా హిందీలో , లేదా స్థానిక భాష‌ ల‌లో రాసి చీఫ్ పోస్ట్ మాస్ట‌ర్ జ‌న‌ర‌ల్‌ , తెలంగాణ స‌ర్కిల్ , హైద‌రాబాద్- 500 001 చిరునామా కు పంపించాలని హైద‌రాబాద్ హెడ్ క్వార్ట‌ర్స్ రీజియ‌న్ ఒక ప్ర‌క‌ట‌న‌లో తెలిపింది. 201 8 -1 9 సంవత్సరంలో నిర్వహించిన జాతీయ స్థాయి లేఖా రచన ప్రచారోద్యమానికి దేశవ్యాప్తంగా 9 లక్షల ఎంట్రీలు, తెలంగాణ సర్కిల్ లో 1,06,872 ఎంట్రీలు వచ్చి , ఆ కార్యక్రమం విజయవంతం అయినట్లు ప్రకటనలో వివరించారు.


    18 సంవ‌త్స‌రాల వ‌య‌స్సు , మ‌రియు 18 సంవ‌త్స‌రాల‌కు పైబ‌డిన వ‌య‌స్సు క‌లిగిన వారు ‘‘ ఇన్‌లాండ్ లెట‌ర్ కార్డు కేట‌గిరీ ’’ ( ఐఎల్ సి) మరియు ‘‘ ఎన్వెల‌ప్ కేట‌గిరీ ’’ ల‌లో ఈ కార్య‌క్ర‌మంలో పాల్గొన‌వ‌చ్చు. లేఖ‌ను ‘ ఎ ’ సైజు తెల్ల కాగితం మీద ఎన్వెలప్ కేట‌గిరీ లో అయితే 1,000 ప‌దాల‌కు మించ‌కుండా గాని , లేదా ఇన్‌లాండ్ లెట‌ర్ కేట‌గిరీలో అయితే 500 ప‌దాల‌కు మించ‌కుండా గాని రాయ‌వ‌ల‌సి ఉంటుంది. లేఖ‌ల‌ను చేతిరాత‌తో మాత్ర‌మే రాయాలి. ఇందులో పాల్గొనే వారు ‘‘ నా వ‌య‌స్సు 201 9 జ‌న‌వ‌రి 1 నాటికి 18 సంవ‌త్స‌రాల వ‌య‌స్సు లోపు/ 18 సంవ‌త్స‌రాల వ‌య‌స్సుకు మించి ఉంద‌ని నేను ధ్రువీక‌రిస్తున్నాను ’’ అనే వాక్యంతో పాటు త‌మ వ‌య‌స్సును నిరూపించే ఒక సర్టిఫికెటును ఇవ్వ‌వ‌ల‌సి ఉంటుంది. ప్ర‌తి కేట‌గిరీ లో అగ్ర‌ స్థానంలో నిలచే మూడు లేఖ‌ల‌కు బ‌హుమ‌తులు ఇస్తారు. స‌ర్కిల్ స్థాయి లో ఎంపిక చేసిన లేఖ‌ల‌ను జాతీయ స్థాయిలో మ‌దింపు కోసం పోస్ట‌ల్ డైరెక్ట‌రేట్ కు పంపిస్తారు. సర్కిల్ స్థాయి లో మరియు జాతీయ స్థాయిలో ప్రతి కేటగిరీ లో ప్రదానం చేసే నగదు బహుమతుల వివరాలు ఇలా ఉన్నాయి:


    జాతీయ స్థాయిలో ప్రథమ బహుమతి రూ. 50,000, రెండవ బహుమతి రూ. 25,000, మూడవ బహుమతి రూ. 10000; అలాగే సర్కిల్ స్థాయిలో ప్రథమ బహుమతి రూ. 25,000, రెండవ బహుమతి రూ. 10,000, మూడవ బహుమతి రూ. 5,000 గా ఉంటాయి.


    ***

    
    
    (Release ID: 1581072) Visitor Counter : 48
    
    
      Read this release in: English