      وزارت دفاع

      راحت رسانی اقدامات
      Posted On: 08 AUG 2019 6:05PM by PIB Delhi


    نئی دہلی، 8 اگست 2019/لگاتار ہونے والی بارش کے نتیجے میں شمالی کرناٹک اور جنوبی مہاراشٹر میں وسیع پیمانے پر سیلابی صورتحال پیدا ہوگئی ہے۔کرناٹک میں بیلگام، باگلکوٹ اور رائچور مہاراشٹر میں کولہاپور ، سانگلی اور رائے گڑھ سیلاب سے سب سے زیادہ متاثرہ اضلاع ہیں۔ ان علاقوں میں عام زندگی درہم برہم ہوگئی ہے ، سول انتظامیہ کی درخواست پر مسلح دستوں نے تیزی کے ساتھ صورتحال کا سامنا کرنے کا سلسلہ شروع کیا ہے۔ فضائیہ کے طیارے مثلا آئی ایل -76 ، اے این 32 اور ایورو کو بری فوج/بحری فوج کی بچاؤ ٹیموں /این ڈی آر ایف کو پہنچانے کے لئے استعمال کیا جارہا ہے۔ انجینئرنگ ٹاسک فورس سمیت بری فوج کی ٹکڑیاں کشتیوں اور سیلاب سے نمٹنے کے سازوسامان سمیت متعلقہ علاقوں میں تعینات کی گئی ہیں۔ کشتیوں اور خصوصی غوطہ خوروں کے ساتھ بحریہ کی بچاؤ ٹیمیں اندرون ملک بچاؤ کاری آپریشنوں میں لگائی گئ ہیں اور ساحلی محافظ دستے کا عملہ بھی مصروف عمل ہے۔


    مسلح دستوں کے ایک ہزار سے زائد اراکین پر مشتمل عملہ کشتیوں اور دیگر خصوصی سیلاب رسانی سازوسامان سمیت کرناٹک میں تعینات کیا گیا ہے۔ ساتھ میں دو ہیلی کاپٹر بھی لگائے گئے ہیں جن کی اچھی خاصی صلاحیت ہے۔ چار ہیلی کاپٹروں کے ساتھ تقریباً چار سو اراکین پر مشتمل عملہ مہاراشٹر میں بچاؤ کاری آپریشنوں میں لگایا گیا ہے۔ مذکورہ بالا اقدامات کے علاوہ مجموعی طور پر دس طیارے این ڈی آر ایف کی ٹیموں اور انجینئرنگ ٹاسک فورس کو متاثر علاقوں تک پہنچانے میں مصروف عمل ہیں۔ ان تمام تر اقدمات کی رفتار برعکس موسمی حالات کی وجہ سے متاثر ہوئی ہے ۔ لگاتار ہونے والی بارش نے ہوائی آپریشن کو محدود کردیا ہے خصوصا ایسے موسم میں ہیلی کاپٹر کی پرواز کافی دشوار ہوگئی ہے۔ پونے میں واقع جنوبی کمان کے ہیڈکوارٹر زکو متعلقہ ریاستی حکومت کے ساتھ تال میل بناکر راحت رسانی آپریشنوں کے لئے نوڈل ایجنسی قرار دیا گیا ہے۔


    ہیڈکوارٹر سے مربوط دفاعی عملہ فراہم کیا گیا ہے اور مجموعی کمان اور کنٹرول مرکز دہلی سے کام کررہا ہے تاکہ راحت رسانی کے سلسلہ میں جو بھی مطالبات پیش کئے جائیں ان کی تخصیص وسائل کی شکل میں تینوں خدمات کے ذریعہ کی جاسکے۔ مرکزی حکومت کی جانب سے 24X7 کی بنیاد پر تال میل بناکر کام کیا جارہا ہے۔


    ۔۔۔۔۔۔۔۔۔۔


    م ن۔ ۔ ج۔


    U- 3650

    
    
    (Release ID: 1581572) Visitor Counter : 4
    
    
      Read this release in: English , Marathi , Hindi