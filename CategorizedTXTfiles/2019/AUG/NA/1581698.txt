      सूचना और प्रसारण मंत्रालय

      66वें राष्‍ट्रीय फिल्‍म पुरस्‍कार, 2018 घोषित
      
      गुजराती फिल्‍म ‘हेलारो’ को सर्वश्रेष्‍ठ फीचर फिल्‍म पुरस्‍कार
      
      स्‍वस्‍थ मनोरंजन देने के लिए ‘बधाई हो’ फिल्‍म को सर्वश्रेष्‍ठ लोकप्रिय फिल्‍म पुरस्‍कार
      
      हिन्‍दी फिल्‍म ‘पैडमैन’ को सामाजिक विषयों पर सर्वश्रेष्‍ठ फिल्‍म का पुरस्‍कार
      
      आदित्‍य धर को ‘उरी: द सर्जिकल स्‍ट्राइक’ फिल्‍म के लिए सर्वश्रेष्‍ठ निर्देशक
      
      का पुरस्‍कार
      
      आयुष्‍मान खुराना को ‘अंधाधुन’ तथा विक्की कौशल को ‘उरी: द सर्जिकल स्‍ट्राइक’ फिल्‍म के लिए संयुक्‍त रूप से सर्वश्रेष्‍ठ अभिनेता पुरस्‍कार
      
      तेलुगू फिल्‍म ‘महंती’ में अपने अभिनय के लिए कीर्ति सुरेश को सर्वश्रेष्‍ठ अभिनेत्री का पुरस्‍कार
      
      मराठी फिल्‍म ‘पानी’ को पर्यावरण संरक्षण पर सर्वश्रेष्‍ठ फिल्‍म का पुरस्‍कार
      
      कन्‍नड़ फिल्‍म ‘ऑनडाला इराडाला’ को राष्‍ट्रीय एकता पर सर्वश्रेष्‍ठ फीचर फिल्‍म का नरगिस दत्‍त पुरस्‍कार
      
      उत्‍तराखंड को सिनेमा - अनुकूल सर्वश्रेष्‍ठ राज्‍य घोषित किया गया

      Posted On: 09 AUG 2019 4:41PM by PIB Delhi

    फीचर फिल्‍म श्रेणी के चेयरपर्सन श्री राहुल रवैल , गैर फीचर फिल्‍म श्रेणी के चेयरपर्सन श्री ए. एस. कनाल और सिनेमा पर सर्वश्रेष्‍ठ लेखन श्रेणी के चेयरपर्सन श्री उत्‍पल बोरपुजारी ने आज एक संवाददाता सम्‍मेलन में 66वें राष्‍ट्रीय फिल्‍म पुरस्‍कारों की घोषणा की। चेयरपर्सन और अन्‍य ज्‍यूरी सदस्‍यों ने आज 66वें राष्‍ट्रीय फिल्‍म पुरस्‍कार पर एक रिपोर्ट केन्‍द्रीय मंत्री श्री प्रकाश जावड़ेकर को सौंपी।


    गुजराती फिल्म ‘ हेलारो ’ को सर्वश्रेष्ठ फीचर फिल्म घोषित किया गया जबकि स्वस्थ मनोरंजन देने के लिए ‘ बधाई हो ’ फिल्म को सर्वश्रेष्ठ लोकप्रिय फिल्म का पुरस्कार दिया जाएगा। सामाजिक विषयों पर सर्वश्रेष्‍ठ फिल्म के लिए हिन्दी फिल्म ‘ पैडमैन ’ को चुना गया है , जबकि कन्‍नड़ फिल्‍म ‘ ऑनडाला इराडाला ’ को राष्‍ट्रीय एकता पर सर्वश्रेष्‍ठ फीचर फिल्‍म का नरगिस दत्‍त पुरस्‍कार देने की घोषणा की गई है।


    आयुष्‍मान खुराना को ‘ अंधाधुन ’ तथा विक्की कौशल को ‘ उरी : द सर्जिकल स्‍ट्राइक ’ फिल्‍मों के लिए संयुक्‍त रूप से सर्वश्रेष्‍ठ अभिनेता पुरस्‍कार देने की घोषणा की गई है , जबकि कीर्ति सुरेश को तेलुगू फिल्‍म ‘ महंती ’ में अभिनय के लिए सर्वश्रेष्‍ठ अभिनेत्री का पुरस्‍कार दिया जाएगा। आदित्‍य धर को ‘ उरी : द सर्जिकल स्‍ट्राइक ’ फिल्‍म के लिए सर्वश्रेष्‍ठ निर्देशक के पुरस्‍कार के लिए चुना गया है। मराठी फिल्‍म ‘नाल’ को निर्देशक के सर्वश्रेष्‍ठ डेब्‍यू फिल्‍म का इंदिरा गांधी पुरस्‍कार दिया जाएगा।


    उत्‍तराखंड को सिनेमा अनुकूल सर्वश्रेष्‍ठ राज्‍य घोषित किया गया है।


    पुरस्‍कार पाने वाली फिल्‍मों की पूरी सूची के लिए यहां क्लिक करें


    ***


    आर . के . मीणा / आरएनएम / एएम / जेके/आरएन – 2397

    
    
    (Release ID: 1581698) Visitor Counter : 984
    
    
      Read this release in: Bengali , Marathi , English , Malayalam