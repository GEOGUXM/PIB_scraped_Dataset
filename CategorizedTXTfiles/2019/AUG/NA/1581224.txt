      रक्षा मंत्रालय

      यूपीएससी द्वारा संयुक्त रक्षा सेवा परीक्षा (II), 2018 का परिणाम घोषित
      Posted On: 02 AUG 2019 7:43PM by PIB Delhi


    संघ लोक सेवा आयोग (यूपीएससी) ने आज संयुक्त रक्षा सेवा परीक्षा ( II), 2018 के परिणाम घोषित कर दिए हैं। रक्षा मंत्रालय के सेवा चयन बोर्ड द्वारा आयोजित साक्षात्कार के परिणामों के आधार पर जिन 195 ( * 140 +^ 55) उम्मीदवारों ने अक्टूबर 2019 से शुरू होने वाले ( i ) * ऑफिसर्स ट्रेनिंग एकेडमी, चेन्नई के110वें अल्पकालिक सेवा कमीशन पाठ्यक्रम (गैर-तकनीकी) (पुरुषों के लिए), और (ब) ^ ऑफिसर्स ट्रेनिंग एकडेमी, चेन्नई के 24वें अल्पकालिक सेवा कमीशन महिला (गैर-तकनीकी) पाठ्यक्रम, के लिए प्रवेश हेतु अंतिम रूप से अर्हता प्राप्त कर ली है, उनकी सूचियां योग्यताक्रम में नीचे दी गई हैं। 110वें अल्पकालिक सेवा कमीशन पाठ्यक्रम (एनटी) (पुरुषों के लिए) की सूची में उन उम्मीदवारों के नाम भी शामिल हैं, जिन्हें पहले इसी परीक्षा के परिणाम के आधार पर भारतीय सैन्य अकादमी, देहरादून, नौसेना अकादमी, एझिमाला, केरल और वायु सेना अकादमी, हैदराबाद (उड़ान-पूर्व) प्रशिक्षण पाठ्यक्रमों में प्रवेश के लिए अनुशंसित किया गया था।


    सरकार द्वारा यथासूचित रिक्तियों की संख्या ( i )110वें अल्पकालिक सेवा कमीशन पाठ्यक्रम (पुरुषों के लिए) के लिए 225 और ( ii ) 24वें अल्पकालिक सेवा कमीशन महिला (गैर-तकनीकी) पाठ्यक्रम के लिए 12 हैं।


    इस योग्यता सूची को तैयार करते समय उम्मीदवारों की स्वास्थ्य परीक्षा के परिणाम को ध्यान में नहीं रखा गया है। सभी उम्मीदवारों की उम्मीदवारी अनंतिम है। इन उम्मीदवारों की जन्म-तिथि और शैक्षिक योग्यता की जांच सेना मुख्यालय द्वारा की जाएगी।


    उम्मीदवार, परिणाम से संबंधित जानकारी संघ लोक सेवा आयोग की वेबसाइट http://www.upsc.gov.in से भी प्राप्त कर सकते हैं। तथापि, उम्मीदवारों के अंक, अंतिम परिणाम घोषित होने के 15 दिनों के अंदर आयोग की वेबसाइट पर उपलब्ध होंगे और ये 30 दिनों की अवधि के लिए उपलब्ध रहेंगे।


    ****


    आर.के.मीणा/आरएनएम/एएम/एसके – 2304


    

    
    (Release ID: 1581224) Visitor Counter : 65
    
    
      Read this release in: English , Urdu