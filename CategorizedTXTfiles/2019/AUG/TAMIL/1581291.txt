      PIB Headquarters

      இந்தியன் வங்கியின் காலாண்டு வருவாய் அதிகரிப்பு
      Posted On: 05 AUG 2019 5:10PM by PIB Chennai


    இந்தியன் வங்கியின் மொத்த வருவாய் 14 விழுக்காடு அதிகரித்து, ரூ.5,832 கோடியாக உள்ளது என்று வங்கியின் நிர்வாக இயக்குநர் மற்றும் தலைமைச் செயல் அதிகாரி திருமதி. பத்மஜா சுந்துரு, சென்னையில் இன்று தெரிவித்தார். இந்தியன் வங்கியின் ஜுன் 30, 2019 உடன் நிறைவடைந்த காலாண்டிற்கான பொருளாதார முடிவுகளை வெளியிட்டு அவர் செய்தியாளர்களிடம் பேசினார்.


    வங்கியின் ஒட்டுமொத்த வர்த்தகம் 14% அதிகரித்து, ரூ.4,25,793 கோடியாக இருப்பதாகவும், மொத்த டெபாசிட்டுகள் 15% உயர்ந்து, ரூ. 2,41,457 கோடியாக உள்ளது என்றும் அவர் கூறினார்.


    மொத்த கடன் அளவு 12% உயர்ந்து, ரூ. 1,84,336 கோடி அளவிற்கு வழங்கப்பட்டுள்ளதாகவும், வட்டி வருவாய் 9% உயர்ந்து, ரூ. 5,138 கோடியாக உள்ளது என்றும், நிகர வட்டி வருவாய் 1% குறைந்து, ரூ.1,785 கோடியாக இருப்பதாகவும் திருமதி பத்மஜா தெரிவித்தார்.


    வங்கியின் நிகர லாபம், 75% உயர்ந்து, ரூ.365 கோடியாக உள்ளது என்றும், கடந்த ஆண்டு இதே காலகட்டத்தில் ரூ.1,391 கோடியாக இருந்த வாராக்கடன் அளவு, தற்போது ரூ. 1,035 கோடி அளவிற்கு குறைந்துள்ளது என்றும் அவர் குறிப்பிட்டார்.


    ******

    
    
    (Release ID: 1581291) Visitor Counter : 54
    
    
      Read this release in: English