      PIB Headquarters

      இணையப் பதிப்பாக மத்திய அரசின் வேலைவாய்ப்புச் செய்திகள்
      Posted On: 28 AUG 2019 5:33PM by PIB Chennai


    மத்திய அரசு மற்றும் பொதுத்துறை நிறுவனங்களில் உள்ள வேலைவாய்ப்பு குறித்து அறிந்து கொள்ள உதவியாக இருப்பது, ரோஜ்கார் சமாச்சார் எனும் வேலைவாய்ப்பு செய்திகள் இதழ் ஆகும். இது, எம்ப்ளாய்மென்ட் நியூஸ் என ஆங்கிலத்திலும் வெளியாகிறது. இதன் இணையப் பதிப்பை அண்மையில் மத்திய தகவல் ஒலிபரப்புத் துறை அமைச்சர் திரு. பிரகாஷ் ஜவ்டேகர் வெளியிட்டார். தொழில்துறை சார்ந்த நிபுணர்கள் வேலைவாய்ப்பு தொடர்பான கட்டுரைகளை இதில் எழுதுவது புதிய வாய்ப்புகளை நாடும் இளைஞர்களுக்கு மிகவும் உதவியாக இருக்கிறது. வேலைவாய்ப்புகள் மட்டுமின்றி, பயிற்சித் திட்டங்கள், வங்கிகள் உள்ளிட்ட பொதுத்துறை நிறுவனங்களில் காலிப் பணியிடங்களுக்கு நடத்தப்படும் தேர்வுகள், முடிவுகள் உள்ளிட்ட விவரங்களும் இதில் வெளியிடப்படுகின்றன.


    அச்சிட்டு வெளியிடப்படும் பத்திரிகையாக வந்து கொண்டிருக்கும் இதனை இளைஞர்களின் எதிர்பார்ப்புக்கேற்ப இணைய இதழாகவும் வெளியிடுவது என்ற முடிவின் காரணமாக, அமைச்சர் அண்மையில் இணைய இதழை வெளியிட்டார்.


    அச்சுப் பதிப்பிற்கான ஆண்டு சந்தா ரூ.530-ஆக இருக்கும் நிலையில், இணைய இதழுக்கான ஆண்டு சந்தா ரூ. 400-ஆக நிர்ணயிக்கப்பட்டுள்ளது. அச்சுப் பதிப்பைவிட இணைய இதழின் சந்தாத் தொகை 25 சதவீதம் குறைவாகும்.


    www.employmentnews.gov.in என்ற முகவரியில் இணைய இதழை பெறமுடியும்.


    ------

    
    
    (Release ID: 1583272) Visitor Counter : 78