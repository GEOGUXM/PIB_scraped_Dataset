      மத்திய அமைச்சரவை

      மருத்துவ தாவரத் துறையில் இந்தியா-பெரு இடையிலான ஒத்துழைப்புக்கான ஒப்பந்தத்திற்கு மத்திய அமைச்சரவை அனுமதி
      Posted On: 28 AUG 2019 7:44PM by PIB Chennai


    பிரதமர் திரு. நரேந்திர மோடி தலைமையில் நடைபெற்ற மத்திய அமைச்சரவைக் கூட்டத்தில், இந்திய அரசின் ஆயுஷ் அமைச்சகத்திற்கு உட்பட்ட தேசிய மருத்துவ தாவர வாரியத்திற்கும், பெரு குடியரசின் சுகாதார அமைச்சகத்திற்குட்பட்ட தேசிய சுகாதார நிறுவனத்திற்கும் இடையேயான ஒப்பந்தத்தில் கையெழுத்திட அனுமதி அளிக்கப்பட்டது.


    முக்கிய விளைவுகள்:


    இரு நாடுகளிலும் மருத்துவ தாவர உயிரி பன்முகத்தன்மை மற்றும் மருத்துவ தாவரங்கள் அடிப்படையிலான உள்நாட்டு பாரம்பரிய மருத்துவ முறைகளும் ஏராளமாக இருப்பதை கருத்தில் கொண்டும், இருநாடுகளிடையேயான நெருங்கிய நட்புறவு மற்றும் ஒத்துழைப்பு அடிப்படையிலும், மருத்துவ தாவரத் துறையில் இருதரப்பு ஒத்துழைப்புகளை அதிகரிக்கும் விதமாகவும் இந்த ஒப்பந்தம் மேற்கொள்ளப்பட உள்ளது. இது இருநாடுகளுக்கும் மிகவும் முக்கியத்துவம் வாய்ந்த ஒப்பந்தமாகும். அத்துடன், மருத்துவ தாவரத் துறையில் இருநாடுகளிடையேயான ஒத்துழைப்புக்கு கட்டமைப்பு ரீதியான நடைமுறையை உருவாக்கவும் உதவிகரமாக இருக்கும்.


    செலவு மதிப்பீடு:


    இந்தத் திட்டத்திற்கு கூடுதல் நிதிச் செலவினம் ஏதும் தேவையில்லை. ஆராய்ச்சி, பயிற்சிகளை மேற்கொள்ளவும், மாநாடுகள் / கூட்டங்களை நடத்தவும், தேவையான நிதி ஆதாரங்கள், ஏற்கனவே பட்ஜெட்டில் ஒதுக்கீடு செய்யப்பட்ட நிதியிலிருந்தும், ஆயுஷ் அமைச்சகத்தின் தேசிய மருத்துவ தாவர வாரியத்தால் தற்போது செயல்படுத்தப்பட்டு வரும் திட்டங்கள் மூலமாகவும் ஈடு செய்யப்படும்.


    கூடுதல் விவரங்களுக்கு www.pib.nic.in . என்ற இணையதளத்தைக் காணவும்.


    *****

    
    
    (Release ID: 1583360) Visitor Counter : 16
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Kannada , Malayalam