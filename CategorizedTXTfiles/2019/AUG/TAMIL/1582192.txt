      PIB Headquarters

      சென்னையில், ஜிஎஸ்டி வருடாந்திர கணக்குகளை சமர்ப்பிப்பது தொடர்பான கருத்தரங்கு
      Posted On: 16 AUG 2019 6:11PM by PIB Chennai


    சரக்கு, சேவை வரியை (ஜிஎஸ்டி), தாக்கல் செய்வது மற்றும் ஜிஎஸ்டி தணிக்கை தொடர்பான கருத்தரங்கு இம்மாதம் 18 ஆம் தேதியன்று காலை பத்து மணி முதல், பிற்பகல் இரண்டு மணி வரை சென்னை கிண்டியில் உள்ள சிறு, குறு, நடுத்தர நிறுவனங்களின் தொழில்நுட்ப வளர்ச்சி மையத்தில் நடைபெற உள்ளது.


    வருடாந்திர ஜிஎஸ்டி வரி தாக்கல் செய்வதற்கு இம்மாதம் 31 ஆம் தேதி கடைசி நாளாகும். இதையொட்டி, தொழில் முனைவர்கள், கணக்கு தணிக்கையாளர்கள், வரித் தொழில் சார்ந்தவர்களின் விண்ணப்பம் தொடர்பான சந்தேகங்களுக்கு பட்டய கணக்கறிஞர்கள் இந்த கருத்தரங்கில் விளக்கம் அளிக்கவிருக்கிறார்கள்.


    இதில் பங்கேற்பதற்கான கட்டணம் ரூ.1400 ஆகும். கருத்தரங்கில் பங்கேற்க விரும்புவோர் வரும் 18 ஆம் தேதியன்று நேரடியாக அரங்கிற்கு வந்து பதிவு செய்து கொள்ளலாம் என்று சிறு, குறு, நடுத்தர நிறுவனங்களின் தொழில்நுட்ப வளர்ச்சி மையத்தின் நிகழ்ச்சி பொறுப்பாளர் வெளியிட்டுள்ள செய்திக்குறிப்பில் தெரிவித்துள்ளார்.


    ******


    

    
    (Release ID: 1582192) Visitor Counter : 26