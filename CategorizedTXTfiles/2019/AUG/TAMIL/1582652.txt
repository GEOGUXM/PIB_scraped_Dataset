      PIB Headquarters

      இளம் மகளிர் தொழில் முனைவோருக்கு தொழில்நுட்பம் மாற்றம்
      Posted On: 22 AUG 2019 5:57PM by PIB Chennai


    கட்டுமானப் பொறியியல் ஆராய்ச்சி மையத்தில் ஜியோபாலிமர் தொகுப்புகளை உருவாக்குவதற்குப் பயன்படும் தொழில்நுட்பம், தேசிய வள பாதுகாப்புக் குழுவின் மூலம் தமிழ்நாட்டின் ஈரோட்டை சேர்ந்த கேபிஎஸ் பிரிக்ஸ் இன்டஸ்டிரிஸ் நிறுவனத்திற்கு இன்று (22.08.2019) மாற்றப்பட்டது.


    இந்த ஜியோபாலிமர் தொழில்நுட்பம் கட்டுமானப் பொறியியல் ஆராய்ச்சி மையத்தைச் சேர்ந்த ஒரு பெண் விஞ்ஞானியால் உருவாக்கப்பட்டது. ஜியோபாலிமர் தொகுப்புகள், சிமெண்ட் தொகுப்புகளுக்கு மாற்றாக பயன்படுத்தப்படுகிறது. இதனால் உருவாக்கப்படும் கட்டுமானத்திற்கு தண்ணீர் ஏற்றத் தேவையில்லை.


    சென்னையில் உள்ள சிஎஸ்ஐஆர் – எஸ்சிஆர்சி-உடன் கேபிஎஸ் பிரிக்ஸ் இன்டஸ்டிரிஸ் செய்து கொண்ட புரிந்துணர்வு ஒப்பந்தத்தில் அந்த நிறுவனத்தை சேர்ந்த எஸ்.ஸ்ரீமதி கையெழுத்திட்டார். சிஎஸ்ஐஆர் இயக்குனர் பேராசிரியர் சந்தோஷ் கபூரியா சிஎஸ்ஐஆர் – எஸ்சிஆர்சி நிறுவனத்திற்கு இது பெருமை அளிப்பதாகத் தெரிவித்தார்.


    இந்தத் தொழில்நுட்பத்திற்கு மிகுந்த வரவேற்பு கிடைப்பதாக அவர் கூறினார். தேசிய வள பாதுகாப்புக் குழுவின் தலைவர் மற்றும் நிர்வாக இயக்குனர் டாக்டர் புருஷோத்தம், இந்த தொழில்நுட்பத்தை உருவாக்கிய மூத்த விஞ்ஞானி டாக்டர் அம்பிலிக்கு பாராட்டுத் தெரிவித்தார்.


    கட்டுமானப் பொறியியல் ஆராய்ச்சி மையம் வெளியிட்டுள்ள செய்திக்குறிப்பு இந்தத் தகவலைத் தெரிவிக்கிறது.


    

    
    (Release ID: 1582652) Visitor Counter : 35
    
    
      Read this release in: English