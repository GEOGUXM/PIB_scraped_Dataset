      குடியரசுத் துணைத் தலைவர் செயலகம்

      திரு. அருண் ஜெட்லி மறைவிற்கு குடியரசுத் துணை தலைவர் இரங்கல்
      Posted On: 24 AUG 2019 1:48PM by PIB Chennai


    முன்னாள் மத்திய அமைச்சர் திரு. அருண் ஜெட்லியின் மறைவிற்கு குடியரசுத் துணை தலைவர் திரு. எம். வெங்கையா நாயுடு தனது ஆழ்ந்த இரங்கலை தெரிவித்துள்ளார். இது தொடர்பாக இன்று வெளியிட்டுள்ள செய்தியில், திரு. அருண் ஜெட்லி ஒரு மிகச் சிறந்த நாடாளுமன்றவாதி, சட்ட வல்லுநர், அறிவின் சிகரம், திறமையான நிர்வாகி மற்றும் அப்பழுக்கற்ற மனிதர் என்று குறிப்பிட்டுள்ளார். நாட்டில் புரட்சிகரமான ஜிஎஸ்டி வரிகட்டமைப்பை அமல்படுத்த அரசியல் கட்ச்சிகளிடைய ஒருமித்த கருத்தை ஏற்படுத்துவதற்கு கடுமையாக உழைத்தவர் அருண் ஜெட்லி என்று கூறியுள்ளார்.


    குடியரசுத் துணை தலைவரின் இரங்கல் செய்தி:


    “திரு. அருண் ஜெட்லி அவர்களின் மறைவு கேட்டு நான் மிகுந்த அதிர்ச்சி அடைந்தேன். அருண் ஜெட்லி அவர்கள் என்னோடு நெருங்கிய பழகிய, நீண்ட நாள் நண்பர். அவரது மறைவு நாட்டிற்கும் எனக்கும் ஈடு செய்ய முடியாத இழப்பு. எனது இரங்கலை தெரிவிக்க வார்த்தைகளே இல்லை.


    சிறந்த நாடாளுமன்றவாதி, சட்ட வல்லுநர், அறிவின் சிகரம், திறமையான நிர்வாகி மற்றும் அப்பழுக்கற்ற மனிதரான திரு. அருண் ஜெட்லி அவர்கள், திரு. ஏ.பி. வாஜ்பாய் மற்றும் திரு. நரேந்திர மோடி அவர்களது அமைச்சரவைகளில் மத்திய அமைச்சராக முக்கியமான இலாக்காகளை திறமையாக கையாண்டு தனித்துவம் பெற்றவர்.


    சிறந்த நாடாளுமன்றவாதி விருதையும் அவர் பெற்றுள்ளார்.


    நாட்டில் புரட்சிகரமான ஜிஎஸ்டி வரிகட்டமைப்பை அமல்படுத்த அரசியல் கட்ச்சிகளிடைய ஒருமித்த கருத்தை ஏற்படுத்துவதற்கு கடுமையாக உழைத்தவர் திரு. ஜெட்லி. பல்வேறு காலக்கட்டங்களில் பல்வேறு விஷயங்கள் குறித்து சிறப்பாக சொற்பொழிவாற்றிய பங்கும் அவருக்கு உண்டு.


    அருண் ஜெட்லி திறமை வாய்ந்த பேச்சாளர் மட்டும் இன்றி மிகவும் சிக்கலான பிரச்சனைகளை கூட மிகவும் எளிமையாக விளக்கி பேசும் திறன் படைத்தவர்.


    ***

    
    
    (Release ID: 1582906) Visitor Counter : 70
    
    
      Read this release in: English , Marathi