      PIB Headquarters

      சரக்கு மற்றும் சேவை வரி (ஜிஎஸ்டி) வருடாந்திர கணக்கு தாக்கல் செய்வதற்கு கடைசி நாள் இம்மாதம் 31 ஆம் தேதி
      Posted On: 22 AUG 2019 5:56PM by PIB Chennai


    கடைசி நேர நெரிசல், தவறுகள் மற்றும் தொழில்நுட்பக் கோளாறுகளைத் தவிர்ப்பதற்காக, வரி செலுத்துவோர், சரக்கு சேவை வரி (ஜிஎஸ்டி) வருடாந்திர கணக்கை கடைசி நாளான இம்மாதம் 31-ம் தேதிக்கு முன்னதாகவே தாக்கல் செய்யுமாறு ஜிஎஸ்டி ஆணையர் திரு. ரவீந்திரநாத் கேட்டுக் கொண்டுள்ளார்.


    வரி செலுத்துவோரோ, அவர்களது பிரதிநிதிகளோ, சென்னை, அண்ணாநகர் இரண்டாவது அவென்யூ, நியூரி டவர்ஸில் உள்ள ஜிஎஸ்டி அலுவலகத்தின் உதவி மையத்திற்கு நேரில் வந்து அலுவலர்களின் உதவியுடன் வரி தாக்கல் செய்யலாம். ஆகஸ்ட் 31 ஆம் தேதிவரை, வேலை நாட்களில் காலை பத்து மணி முதல் மாலை ஆறு மணிக்குள் உதவி மையத்தை, அனைத்து தகவல்களுடனும் நேரில் அணுகலாம்.


    ஜிஎஸ்டி வருடாந்திர வரிக்கணக்கை தாக்கல் செய்வது தொடர்பாக ஏதேனும் விளக்கங்கள் தேவைப்பட்டால், sevakendra-outer-tn@gov.in மற்றும் gstcell.outer@gmail.com என்ற ஈ-மெயில் முகவரியிலோ, 26142850 / 26142851 / 26142852 / 26142853 என்ற தொலைபேசி எண்களிலோ உதவி மையத்தை தொடர்பு கொள்ளலாம் என்று மத்திய கலால் ஆணையர் வெளியிட்டுள்ள செய்திக்குறிப்பில் தெரிவித்துள்ளார்.


    ****

    
    
    (Release ID: 1582649) Visitor Counter : 34