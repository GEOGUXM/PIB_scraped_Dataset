      பிரதமர் அலுவலகம்

      பிரதமருக்கும், உக்ரேன் அதிபருக்கும் இடையேயான தொலைபேசி உரையாடல்
      Posted On: 01 AUG 2019 9:57PM by PIB Chennai


    பிரதமர் திரு . நரேந்திர மோடி , இன்று உக்ரேன் அதிபர் திரு . வொலோடிமீர் ஜெலன்ஸ்கி - யோடு தொலைபேசியில் உரையாடினார் .


    உக்ரேன் அதிபர் தேர்தலில் , அதிபர் திரு. ஜெலன்ஸ்கி வெற்றி பெற்றதற்கு வாழ்த்து தெரிவித்த பிரதமர் , அண்மையில் நடந்து முடிந்த நாடாளுமன்றத் தேர்தலில் , அவரது “ மக்கள் சேவகன் கட்சி ” யின் வெற்றிக்கும் தனது வாழ்த்துகளைத் தெரிவித்துக் கொண்டார் .


    அதிபர் திரு. ஜெலன்ஸ்கி , பிரம்மாண்டமான மக்கள் தீர்ப்போடு இரண்டாவது முறையாக பிரதமர் பதவியேற்றதற்கு, திரு. மோடிக்கு தமது வாழ்த்துகளைத் தெரிவித்துக் கொண்டார் .


    இந்தியாவிற்கும் உக்ரேனுக்கும் இடையேயான நட்போடு கூடிய சுமுகமான உறவுகளை நினைவுகூர்ந்த பிரதமர் , இருநாட்டு வர்த்தக உறவுகளின் திருப்தியான வளர்ச்சியையும் சுட்டிக்காட்டினார் . பல்வேறு துறைகளில் உக்ரேனுடனான நீண்டகால ஒத்துழைப்பை கோடிட்டுக் காட்டிய அவர் , உக்ரேனில் உள்ள பல்வேறு பல்கலைக்கழகங்களில் பெரும் எண்ணிக்கையிலான இந்திய மாணவர்கள் இருப்பது இரு நாடுகளுக்கு இடையேயான மக்களோடு மக்களுடனான இணைப்புகளை வலுப்படுத்துவதாகக் கூறினார் . சென்ற ஆண்டு முதல் , கீவ் - வுக்கும் , தில்லிக்கும் இடையேயான நேரடி விமான சேவை தொடர்பு இவ்வுறவுகளுக்கும், சுற்றுலாவுக்கும் உத்வேகம் கொடுத்திருப்தை பிரதமர் எடுத்துரைத்தார் .


    பரஸ்பர பலனைத் தருவதற்கு, இருதரப்பு உறவுகளை மேலும் வலுப்படுத்துவதற்கு தாங்கள் தயாராக இருப்பதை இரு தலைவர்களும் மீண்டும் வலியுறுத்தினர் .


    ******

    
    
    (Release ID: 1581101) Visitor Counter : 38
    
    
      Read this release in: Assamese , English , Urdu , Marathi , Hindi , Bengali , Gujarati , Kannada