      PIB Headquarters

      அகில இந்திய அளவிலான கடிதம் எழுதும் போட்டி
      Posted On: 20 AUG 2019 3:53PM by PIB Chennai


    இந்திய அஞ்சல் துறை அகில இந்திய அளவிலான கடிதப் போட்டி ஒன்றை நடத்துகிறது. 2019-2020ஆம் ஆண்டுக்கான இந்தப் போட்டி, “அன்புள்ள பாபு, நீங்கள் அழியாதவர்” என்ற தலைப்பில் நடத்தப்படவுள்ளது. தமிழ், ஆங்கிலம், ஹிந்தி ஆகிய ஏதாவது ஒரு மொழியில் கடிதம் எழுதலாம். இந்தக் கடிதங்களை அனுப்ப கடைசி தேதி 30.11.2019 ஆகும்.


    இந்தப் போட்டி, 18 வயது வரை உள்ளவர்களுக்கு (1) உள்நாட்டு கடித அட்டை வகை, 500 சொற்கள் (Inland Letter Card Category in 500 words) (2) உறை வகை 1000 சொற்கள் (Envelop Category in 1000 words) என்ற இரண்டு பிரிவுகளிலும் 18 வயதிற்கு மேற்பட்டோருக்கு (3) உள்நாட்டு கடித அட்டை வகை, 500 சொற்கள் (Inland Letter Card Category in 500 words) (4) உறை வகை 1000 சொற்கள் (Envelop Category in 1000 words) என்ற இரண்டு பிரிவுகளிலுமாக மொத்தம் நான்கு பிரிவுகளாக நடத்தப்படுகிறது.


    இந்தப்போட்டியில் மாநில அளவில் வெற்றிபெறுவோருக்கு முதல் பரிசாக ஒவ்வொரு பிரிவிலும் தலா 25,000/- ரூபாயும், 2ஆம் பரிசாக 10,000/- ரூபாயும், 3ஆம் பரிசாக 5,000/- ரூபாயும் வழங்கப்படும்.


    அகில இந்திய அளவிலான போட்டியில் வெற்றிபெறுவோருக்கு ஒவ்வொரு பிரிவிலும் முதல் பரிசாக தலா 50,000/- ரூபாயும், 2ஆம் பரிசாக 25,000/- ரூபாயும், 3ஆம் பரிசாக 10,000/- ரூபாயும் வழங்கப்படும் என சென்னை அண்ணாசாலை தலைமை அஞ்சலக அதிகாரி தெரிவித்துள்ளார்.


    போட்டிக்கான கடிதங்களை, முதன்மை அஞ்சலக அதிகாரி, தமிழ்நாடு வட்டம், சென்னை – 600 002 என்ற முகவரிக்கு அனுப்ப வேண்டும்.


    கூடுதல் தகவல்களை www.indiapost.gov.in/VAS/Pages/News/Dhai_Akhar_National )complete.pdf என்ற இணையதளத்தில் பெறலாம்.


    ****

    
    
    (Release ID: 1582413) Visitor Counter : 398
    
    
      Read this release in: English