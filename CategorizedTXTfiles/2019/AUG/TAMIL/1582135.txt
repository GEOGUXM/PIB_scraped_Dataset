      PIB Headquarters

      பல்வேறு அரசுப் பணியிடங்களுக்கான தேர்வு: சென்னை மத்தியப் பணியாளர் தேர்வாணையம் அறிவிப்பு
      Posted On: 16 AUG 2019 1:36PM by PIB Chennai


    மத்தியப் பணியாளர் தேர்வாணையம் கணினி அடிப்படையிலான தேர்வு முறையின் வழியாக (VII/2019 தேர்வு பணியிடங்கள்) இந்திய அரசின் பல்வேறு அமைச்சகங்கள் / துறைகள் / அமைப்புகளுக்கென 230 பணிப்பிரிவுகளில் உள்ள 1351 பணியிடங்களுக்கு தேர்வுகளை நடத்தவிருக்கிறது. இதற்கான தகுதி, நிபந்தனைகள் மற்றும் விண்ணப்ப வடிவம் ஆகியவற்றுக்கான விரிவான விளம்பரத்தை, ஆணையத்தின் ssc.nic.in மற்றும் தென் மண்டல அலுவலகத்தின் sscsr.gov.in ஆகிய வலைதளங்களில் காணலாம்.


    மேற்படி விளம்பரம் சென்னையில் உள்ள தென் மண்டலத்தின் 17 பிரிவுகளில் 67 காலி பணியிடங்களுக்கு உட்பட்டதாகும். இவை 9 இளநிலை பட்டதாரி நிலை (கிராஜூவேட் லெவல்), 5 மேல் நிலை (ஹையர் செகண்டரி) மற்றும் 3 மெட்ரிக் நிலை பணியிடங்களாகும்.


    அரசு ஆணைகளின்படி, ஒதுக்கீட்டுக்கு தகுதியுள்ள எஸ்.சி./எஸ்.டி. பிரிவினர், முன்னாள் ராணுவத்தினர், மாற்றுத் திறனாளிகள் ஆகியோருக்கும், பெண்களுக்கும் தேர்வு கட்டணத்திலிருந்து விலக்கு அளிக்கப்பட்டுள்ளது.


    தகுதியுள்ளவர்கள் இம்மாதம்
    31-ந் தேதியன்று (31.08.19) 5 மணி வரை ஆணையத்தின் ssc.nic.in வலைதளத்தின் மூலமாக விண்ணப்பிக்கலாம். இந்த தேர்வு தற்போதைய அட்டவணையின்படி வரும் அக்டோபர் மாதம் 14-ந் தேதி முதல் 18-ந் தேதி வரை நடைபெறும் என்று சென்னை மத்தியப் பணியாளர் தேர்வாணையத்தின் தென்மண்டல இயக்குநர் வெளியிட்டுள்ள செய்திக்குறிப்பில் தெரிவித்துள்ளார்.


    ******

    
    
    (Release ID: 1582135) Visitor Counter : 66