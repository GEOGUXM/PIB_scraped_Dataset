      நுகர்வோர் நலன், உணவு மற்றும் பொது விநியோகம் அமைச்சகம்

      2019-20 சர்க்கரை பருவத்தில் உபரியாகும் சர்க்கரையை வெளியேற்ற வகைசெய்யும் சர்க்கரை ஏற்றுமதி கொள்கைக்கு மத்திய அமைச்சரவை அனுமதி நடப்பு நிதியாண்டில் சுமார் 60 லட்சம் டன் சர்க்கரை ஏற்றுமதிக்கு வாய்ப்பு
      Posted On: 28 AUG 2019 7:37PM by PIB Chennai


    பிரதமர் திரு. நரேந்திர மோடி தலைமையில் நடைபெற்ற பொருளாதார விவகாரங்களுக்கான மத்திய அமைச்சரவைக் குழு கூட்டத்தில், 2019-20 சர்க்கரை பருவத்தில் ஒரு மெட்ரிக் டன்னிற்கு ரூ.10,448 என்ற அளவில் சர்க்கரை ஆலைகளுக்கு ஒட்டுமொத்த ஏற்றுமதி மானியம் வழங்க ஒப்புதல் அளிக்கப்பட்டது. இதற்காக ரூ.6,268 கோடி செலவாகும் என மதிப்பிடப்பட்டுள்ளது.


    இந்த ஒட்டுமொத்த ஏற்றுமதி மானியம், சர்க்கரையைக் கையாளுதல், மேம்படுத்துதல் மற்றும் இதரப் பணிகளுக்கான செலவுகளை ஈடுகட்ட உதவும். அத்துடன், சர்வதேச மற்றும் உள்நாட்டுப் போக்குவரத்து, 2019-20 சர்க்கரைப் பருவத்தில் சர்க்கரை ஆலைகளுக்கு ஒதுக்கீடு செய்யப்பட்ட அதிகபட்ச அனுமதிக்கப்பட்ட சர்க்கரை அளவான 60 லட்சம் மெட்ரிக் டன் அளவிற்கு ஏற்றுமதி செய்வதற்கான போக்குவரத்து செலவினத்தை ஈடுகட்டவும் இந்த மானியத் தொகை உதவிகரமாக இருக்கும்.


    சர்க்கரை ஆலைகள் விவசாயிகளுக்கு வழங்க வேண்டிய கரும்பு நிலுவைத் தொகையை பட்டுவாடா செய்ய ஏதுவாக, மானியத்தொகை விவசாயிகளின் வங்கிக் கணக்கில் நேரடியாக செலுத்தப்படுவதுடன், எஞ்சிய தொகை ஆலைகளின் கணக்கில் செலுத்தப்படும்.


    அரசு பல்வேறு நடவடிக்கைகளை மேற்கொண்ட போதிலும், 2017-18 மற்றும் 2018-19 சர்க்கரைப் பருவத்தில், சர்க்கரை உபரியாக உற்பத்தி செய்யப்பட்டதோடு, விரைவில் தொடங்கவுள்ள 2019-20 சர்க்கரைப் பருவத்திலும் தொடக்க நிலை உற்பத்தியாக 142 லட்சம் மெட்ரிக் டன்னும், பருவ இறுதியில் 162 லட்சம் மெட்ரிக் டன் கையிருப்பும் ஏற்படும் என எதிர்பார்க்கப்படுகிறது.


    கூடுதல் விவரங்களுக்கு www.pib.nic.in . என்ற இணையதளத்தைக் காணவும்.


    *****

    
    
    (Release ID: 1583464) Visitor Counter : 22
    
    
      Read this release in: English , Urdu , Hindi , Punjabi