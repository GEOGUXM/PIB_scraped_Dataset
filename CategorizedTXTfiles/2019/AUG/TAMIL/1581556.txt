      PIB Headquarters

      தமிழ்நாட்டுக்கான 7-வது பொருளாதார கணக்கெடுப்பு குறித்து மேற்பார்வை பயிற்சி
      Posted On: 08 AUG 2019 5:59PM by PIB Chennai


    தமிழ்நாட்டுக்கான 7-வது பொருளாதார கணக்கெடுப்புக்கான மேற்பார்வைக்குரிய லெவல்-2 பயிற்சிக்கான தொடக்க விழா சென்னையில் இன்று (08.08.2019) நடைபெற்றது. இதில் தேசிய புள்ளிவிவர அலுவலக அதிகாரிகள், தமிழக அரசின் தொழில் மற்றும் வணிகத்துறைச் சேர்ந்த சுமார் 170 அலுவலர்கள் பங்கேற்றனர். தேசிய புள்ளி விவர அலுவலக துணை தலைமை இயக்குனர் டாக்டர் எஸ்.துரைராஜ் பயிற்சிக்கான கூட்டத்தைத் தொடங்கி வைத்தார். அப்போது பேசிய அவர், கொள்கை தலையீட்டுக்காக தகவல்கள் தரம் வாய்ந்ததாக இருக்க வேண்டும் என்ற அவசியத்தையும், மேற்பார்வை அதிகாரிகளின் முக்கியப் பணியையும் வலியுறுத்தினார்.


    7-வது பொருளாதார கணக்கெடுப்புக்கான ஆயத்தப் பணிகள் நடைபெற்று வருகின்றன. இதற்கான களப்பணிகளை நாடு முழுவதும் கணக்கு சேகரிப்பாளர்கள் மேற்கொள்ள உள்ளனர். மத்திய அமைச்சக புள்ளி விவரங்கள் மற்றும் திட்ட அமலாக்கத் துறை பல்வேறு நடவடிக்கைகள் குறித்து திட்டமிட்டுள்ளது. மாநில அளவில் பயிற்சியாளர்களுக்கு பயிற்சி அளிப்பது இந்த பெரும் பணியின் ஒருங்கிணைந்த முக்கிய ஒரு அம்சமாகும்.


    இரண்டாவது பொருளாதார கணக்கெடுப்பின்படி தமிழ்நாட்டில் மொத்தம் 11.8 லட்சம் தொழில் நிறுவனங்கள் இருப்பது தெரிய வந்துள்ளது. இந்த காலகட்டத்தில் சராசரி வளர்ச்சி 28 சதவீதம் என பதிவாகியுள்ளது. இரண்டாவது பொருளாதார கணக்கெடுப்பின்போது 30.7 லட்சம் வேலைவாய்ப்புகள் உருவாக்கப்பட்டிருப்பதாக கண்டறியப்பட்டுள்ளது. இந்த வேலைவாய்ப்பு 6-வது பொருளாதார கணக்கெடுப்பின் போது 1.08 கோடியாக அதிகரித்துள்ளது.


    ******

    
    
    (Release ID: 1581556) Visitor Counter : 157
    
    
      Read this release in: English