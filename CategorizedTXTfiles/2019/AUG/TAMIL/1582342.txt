      குடியரசுத் துணைத் தலைவர் செயலகம்

      இந்தியா – லிதுவேனியா இடையேயான பொருளாதார மற்றும் கலாச்சார உறவுகளை வலுப்படுத்துமாறு லிதுவேனியாவில் உள்ள இந்திய சமுதாயத்தினருக்கு குடியரசுத் துணைத்தலைவர் வேண்டுகோள்
      Posted On: 19 AUG 2019 9:30AM by PIB Chennai


    பால்டிக் பிராந்தியத்தில் உள்ள 3 நாடுகளுக்கு சுற்றுப்பயணம் மேற்கொண்டுள்ள குடியரசுத் துணைத்தலைவர் திரு எம் வெங்கய்யா நாயுடு, தமது பயணத்தின் இரண்டாவது நாளில், லிதுவேனியா தலைநகர் வில்னியஸ் நகரில் இந்திய சமுதாயத்தினரிடையே உரையாற்றினார்.


    அப்போது, லிதுவேனியாவில் உள்ள இந்திய சமுதாயத்தினர் இருநாடுகளுக்கு இடையேயான பொருளாதார மற்றும் கலாச்சார உறவுக்கு ஒரு பாலமாக திகழவேண்டும் என கேட்டுக் கொண்டார். இருநாடுகளிடையேயான வர்த்தக உறவு மிகவும் குறைவாக உள்ளதை சுட்டிக்காட்டிய அவர், லேசர் தொழில்நுட்பம், புதுப்பிக்கத்தக்க எரிசக்தி, வேளாண் – உணவுப் பதப்படுத்துதல் மற்றும் வாழ்வியல் அறிவியல் உள்ளிட்ட துறைகளில் லிதுவேனியா, இந்தியாவின் முக்கிய பங்குதாரராக திகழ்கிறது என்றும் தெரிவித்தார்.


    இந்தியா – லிதுவேனியா இடையேயான இருதரப்பு வர்த்தகத்தை மேம்படுத்த ஏராளமான வாய்ப்புகள் உள்ளதாகவும் அவர் குறிப்பிட்டார். வெளிநாடுகளில் வசிக்கும் இந்திய சமுதாயத்தினர், இந்தியாவின் கலாச்சாரம் மற்றும் பாரம்பரியத்தை தொடர்ந்து பின்பற்ற வேண்டும் எனவும் அவர் கேட்டுக் கொண்டார்.


    மகாத்மா காந்தியின் 150-வது பிறந்தநாளை கொண்டாடுவதற்காக லிதுவேனியாவுக்கு தமது பாராட்டுக்களை அவர் தெரிவித்துக் கொண்டார்.


    தமது இந்தப் பயணத்தின் போது கவுனாஸ் நகர மேயரை சந்தித்த திரு வெங்கய்ய நாயுடு, கவுனாஸ் தொழில்நுட்ப பல்கலைக்கழகத்தின் சாண்டகா பள்ளத்தாக்கையும் பார்வையிட்டார். லிதுவேனியாவின் முன்னாள் அதிபர் திரு.விட்டாட்டஸ் லேண்ட்ஸ்பெர்கீஸ், குடியரசுத்துணைத்தலைவரை சந்தித்து இருதரப்பு உறவுகள் குறித்து விவாதித்தார்.


    கூடுதல் விவரங்களுக்கு www.pib.nic.in என்ற இணைய தளத்தைக் காணவும்.


    -----

    
    
    (Release ID: 1582342) Visitor Counter : 36
    
    
      Read this release in: English , Urdu , Hindi , Marathi , Punjabi