      குடியரசுத் துணைத் தலைவர் செயலகம்

      370 ஆவது பிரிவு நீக்கப்பட்டதை மக்கள் வரவேற்கின்றனர் நாட்டின் ஒற்றுமை மற்றும் ஒருமைப்பாடு குறித்து அனைவரும் ஒரே குரலில் பேச வேண்டும்: குடியரசுத் துணைத் தலைவர்
      Posted On: 10 AUG 2019 5:35PM by PIB Chennai


    நாட்டில் உள்ள அரசியல் கருத்துக்களை கடந்து மக்கள் 370 ஆவது பிரிவு நீக்கப்பட்டதை வரவேற்கின்றனர் என குடியரசுத் துணைத் தலைவர் திரு எம்.வெங்கய்யா நாயுடு கூறியுள்ளார்.


    ஜார்க்கண்ட் மாநிலம் ராஞ்சியில் பிரபாத் கபர் என்ற இந்தி நாளிதழின் 35 ஆவது நிறுவக நாள் விழாவில் பங்கேற்றுப் பேசிய அவர், இந்தியாவின் ஒற்றுமை, ஒருமைப்பாடு மற்றும் இறையாண்மையைப் பாதுகாப்பது இந்தத் தருணத்தில் தேவை என்றார். நாட்டின் ஒற்றுமை , ஒருமைப்பா ட்டைப் பொறுத்தவரை அனைவரும் ஒரே குரலில் பேச வேண்டும் என்று அவர் கூறினார்.


    நாடாளுமன்றத்தின் இருஅவைகளும் முழுமையாக விவாதித்துத் தீர்மானம் நிறைவேற்றப்பட்டது குறித்து திரு நாயுடு மகிழ்ச்சி தெரிவித்தார். மாநிலங்களவையில் மூன்றில் இரண்டு பங்கு பெரும்பான்மையுடன் தீர்மானம் நிறைவேறிய நிலையில் மக்களவையில் ஐந்தில் நான்கு பங்கு உறுப்பினர்களின் ஆதரவு கிடைத்ததை அவர் சுட்டிக்காட்டினார். நாட்டு மக்களின் விருப்பத்தையும், நாட்டின் மன நிலையையும் இது வெளிப்படுத்துவதாக இருக்கிறது என்று அவர் கூறினார்.


    370 ஆவது பிரிவு பற்றியும், அதன் அரசியல் சட்ட வரலாறு பற்றியும் நாட்டின் இளம் தலைமுறையினர் அறிந்து கொள்வது அவசியம் என்று குடியரசுத் துணைத் தலைவர் தெரிவித்தார்.


    370 ஆவது பிரிவு தற்காலிகமானது என்பதை சுட்டிக்காட்டிய குடியரசுத் துணைத் தலைவர், 1964-ல் இந்த பிரிவு நீக்கப்படுவதற்கான அதிகாரப்பூர்வமற்ற தீர்மானத்திற்கு ஆளும்கட்சியினர் உட்பட கட்சி வேறுபாடுகளுக்கு அப்பால் நாடாளுமன்ற உறுப்பினர்கள் ஒருமனதாக ஆதரவு தெரிவித்தனர் என்றார்.


    அந்த சமயத்தில் தேசிய ஆங்கி நாளிதழ் ஒன்றில் வெளியான செய்தியை வாசித்துக்காட்டிய திரு நாயுடு, அதிகாரப்பூர்வமற்ற தீர்மானத்தை மக்களவையில் திரு பிரகாஷ் வீர் சாஸ்திரி முன்மொழிந்தார் என்றும், அதற்கு திரு ராம்மனோகர் லோகியா, திரு ஹெச் வி காமத், திரு கே ஹனுமந்தய்யா போன்ற தலைவர்களும், மற்றவர்களும் ஆதரவு தெரிவித்தார்கள் என்றும் கூறினார்.


    நாட்டின் இதர பகுதிக்கு இணையாக நடத்தப்படாததால் கஷ்மீர் மாநிலம் பாதிக்கப்பட்டுள்ளது என்று அங்கிருந்து தேர்ந்தெடுக்கப்பட்ட உறுப்பினர்கள் தெரிவித்ததையும் அதேநாளேட்டின் செய்தியிலிருந்து அவர் மேற்கோள் காட்டினார்.


    *******


    

    
    (Release ID: 1581751) Visitor Counter : 91
    
    
      Read this release in: English , Urdu , Hindi