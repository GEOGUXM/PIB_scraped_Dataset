      PIB Headquarters

      மகாத்மா காந்தியின் 150-வது பிறந்த தினத்தை முன்னிட்டு சிறப்பு அஞ்சல் உறைகள் மற்றும் சிறப்பு அஞ்சல் முத்திரைகள் வெளியீடு
      Posted On: 02 AUG 2019 6:03PM by PIB Chennai


    மகாத்மா காந்தியின் 150வது பிறந்த தினத்தை முன்னிட்டு அஞ்சல் துறை பல்வேறு நிகழ்ச்சிகளை ஏற்பாடு செய்துள்ளது. அதன் ஒரு பகுதியாக , ஜூலை 26-ஆம் தேதி முதல் ஆகஸ்ட் 2-ஆம் தேதிவரை தமிழ்நாடு அஞ்சல் வட்டம், அண்ணல் காந்தியடிகள் 1896-முதல் 1946-வரை தமிழ்நாட்டிற்கு வருகை தந்துள்ள 11 இடங்களில், அவரை சிறப்பிக்கும் வகையில், இணைப்பு தாங்கிய சிறப்பு உறைகளும், சிறப்பு அஞ்சல் முத்திரையும் வெளியிட்டுள்ளது.


    முதல் அஞ்சல் உறையை, சென்னை பொது அஞ்சல் அலுவலகத்தில், “தமிழ்நாட்டில் காந்திஜியின் முதல் அடிச்சுவடி” என்ற கருப்பொருளில் சென்னை காந்தி ஆய்வு மையத்தின் தலைவர் திரு. கே. மோகன் 26.07.2019 அன்று வெளியிட்டார்.


    இதில் இறுதி அஞ்சல் உரையை அண்ணா சாலை தலைமை அஞ்சல் அலுவலகத்தில், “காந்தியடிகளின் ஆக்கபூர்வமான திட்டங்கள்” என்ற கருப்பொருளில், தமிழக அஞ்சல் வட்டத்தின் தலைமை இயக்குநர் திருமதி. ஜே. சாருகேசி இன்று (02.08.2019) வெளியிட்டார்.


    மகாத்மா காந்தியின் 150வது பிறந்த தினக் கொண்டாட்டங்கள், 2018-ஆம் ஆண்டு அக்டோபர் 2-ஆம் தேதியன்று ஏழு வட்ட அஞ்சல் தலைகளின் வெளியீட்டோடு தொடங்கின. மகாத்மா காந்தியின் 150-வது பிறந்த நாளை குறிக்கும் வகையில், உலகெங்கிலும் சுமார் 25 நாடுகள் அஞ்சல் தலைகளை வெளியிட்டுள்ளன.


    முன்னதாக, மகாத்மாவிற்கு அஞ்சலியை செலுத்தும் முகமாக, தமிழ்நாடு அஞ்சல் வட்டம், இவ்வருடம் பிப்ரவரி மாதம் முதல் தேதியிலிருந்து 3-ஆம் தேதிவரை புதுச்சேரியில் பிரமாண்டமான, மாநில அளவிலான அஞ்சல்தலை கண்காட்சியை ஏற்பாடு செய்தது.


    ******


    கீதா/ஸ்ரீ

    
    
    (Release ID: 1581169) Visitor Counter : 152
    
    
      Read this release in: English