      ગૃહ મંત્રાલય

      જમ્મુ-કાશ્મીર સાથે જોડાયેલા બે સંકલ્પ અને બે બિલ રાજ્યસભામાં પસાર થયા
      
      ઘાટીનાં લોકોને પણ 21મી સદીની સાથે જીવવાનો અધિકાર છે – કેન્દ્રીય ગૃહ મંત્રી
      
      કલમ 370 દૂર થવાની સાથે જમ્મુ-કાશ્મીરમાં રક્તપાત યુગનો અંત થશે – શ્રી અમિત શાહ
      
      મોદી સરકારની ઇચ્છાશક્તિ ખૂબ મજબૂત છે, દેશ માટે નિર્ણય કરવાનું સાહસ છે – કેન્દ્રીય ગૃહ મંત્રી
      
      કેન્દ્રીય ગૃહ મંત્રીએ કહ્યું કે, આખો દેશ જમ્મુ-કાશ્મીરમાંથી કલમ 370 નાબૂદ થાય એવું ઇચ્છે છે
      
      જમ્મુ-કાશ્મીર ભારતનો મુકુટમણિ છે અને રહેશે – શ્રી અમિત શાહ
      Posted On: 05 AUG 2019 7:20PM by PIB Ahmedabad


    ગૃહમંત્રી શ્રી અમિત શાહે આજે રાજ્યસભામાં જમ્મુ-કાશ્મીરમાં કલમ 370 નાબૂદ કરવા માટે જમ્મુ-કાશ્મીર પુનર્ગઠન બિલ 2019 અંતર્ગત બે સંકલ્પ અને બે બિલ વિચારણા અને પસાર થવા માટે રજૂ કર્યા હતાં -


    1. 370 (1) ની જોગવાઈ અનુસાર જમ્મુ અને કાશ્મીર માટે બંધારણનો વટહુકમ


    2. 370 (3) અનુસાર 370 ને નાબૂદ કરવાનો સંકલ્પ


    3. જમ્મુ અને કાશ્મીરના પુનર્ગઠન માટેનું વિઘેયક


    4. જમ્મુ-કાશ્મીરમાં ઇડબલ્યુ (આર્થિક રીતે નબળાં વર્ગો)ને 10 ટકા અનામતનો લાભ આપવા માટેનું બિલ


    કેન્દ્રીય ગૃહ મંત્રીએ કહ્યું હતું કે , ઘાટીનાં લોકોને પણ 21 મી સદીની સાથે જીવવાનો અધિકાર છે. કલમ 370 ને કારણે સરકારે બનાવેલા કાયદા જમ્મુ-કાશ્મીર રાજ્યમાં લાગુ થતાં નથી. તેમણે કહ્યું હતું કે , મોદી સરકાર યુવાનોને ઉજ્જવળ ભવિષ્ય આપવા ઇચ્છે છે , તેમને સારું શિક્ષણ , સારી રોજગારી આપવા ઇચ્છે છે , તેમને સાધનસંપન્ન બનાવવા ઇચ્છે છે , જેથી ભારતનાં અન્ય રાજ્યોનો જે રીતે વિકાસ થયો એ જ રીતે ઘાટીનો પણ વિકાસ થાય.


    શ્રી અમિત શાહે વિપક્ષનાં આરોપોનો જવાબ આપતાં કહ્યું હતું કે , હાલ જમ્મુ-કાશ્મીરમાં રાષ્ટ્રપતિ શાસન છે અને આ અધિકાર અંતર્ગત રાષ્ટ્રપતિને બંધારણીય આદેશ 2019 ( જમ્મુ-કાશ્મીર માટે) પર સંસદનાં આ ગૃહમાં પ્રસ્તુત કરવામાં આવે છે.


    શ્રી શાહે કહ્યું હતું કે , કલમ 370 તો અગાઉથી જ કામચલાઉ છે અને કામચલાઉ વ્યવસ્થાને 70 વર્ષ સુધી લંબાવવામાં આવી છે. તેમણે જણાવ્યું હતું કે , આ સંશોધનથી કલમ 370 ની ફક્ત એક જોગવાઈને છોડીને બાકીની જોગવાઈ લાગુ નહીં થાય. આ સાથે જ જમ્મુ-કાશ્મીરને પ્રાપ્ત વિશેષ રાજ્યોનો દરજ્જો નાબૂદ કરવા માટે પણ પ્રસ્તાવ મૂકવામાં આવ્યો હતો અને જમ્મુ-કાશ્મીરમાં વિધાનસભાની સાથે અલગ કેન્દ્રશાસિત પ્રદેશ બનશે , જ્યારે લદાખને કેન્દ્રશાસિત પ્રદેશ બનાવવાની દરખાસ્ત રજૂ કરવામાં આવી હતી.


    શ્રી શાહે પ્રસ્તાવનો વિરોધ કરનાર સભ્યોને પૂછ્યું હતું કે , જ્યારે ઐતિહાસિક સ્વરૂપે કેન્દ્રીય ધનનો મહત્તમ હિસ્સો જમ્મુ-કાશ્મીરને આપવામાં આવ્યો , છતાં એનાથી રાજ્યમાં માળખાગત સુવિધાઓ , શિક્ષણ , સ્વાસ્થ્ય સુવિધાઓ , રોજગારની તકો વગેરે જેવા વિકાસનાં કાર્યો કેમ થઈ શક્યાં નથી ? રાજ્ય દેશનાં અન્ય રાજ્યોની જેમ વિકસિત કેમ ન થયું ? શ્રી શાહે કહ્યું હતું કે , રાજકીય લાભ ખાટવા માટે યુવા ધનનો ઉપયોગ થઈ રહ્યો છે અને રાજ્યનાં યુવાનોની ઉપેક્ષા કરીને મુઠ્ઠીભર અભિજાત વર્ગ આ ભંડોળમાંથી વ્યક્તિગત લાભ મેળવી રહ્યો છે. ઉપરાંત મંત્રીએ લિંગ , વર્ગ , જાતિ અને મૂળ સ્થાનનાં આધારે કલમ 370 ની જોગવાઈઓને ભેદભાવયુક્ત ગણાવી હતી. બિલનો વિરોધ કરનાર સભ્યોને તેમણે પૂછ્યું હતું કે , ફક્ત રાજકીય કારણોથી વિરોધ ન કરો , પણ કલમ 370 થી દેશને કેટલું નુકસાન થઈ રહ્યું છે એ મુદ્દે ચર્ચા કરો.


    શ્રી શાહે કહ્યું હતું કે , જમ્મુ , કાશ્મીર , લદાખ અને ખાસ કરીને ઘાટીને કલમ 370 થી શું શું નુકસાન થયું છે આ વાતની કોઈએ દરકાર કરી નથી. તેમણે કહ્યું હતું કે , કલમ 370 ને કારણે ઘરે-ઘરે ગરીબી જોવા મળી રહી છે. કેન્દ્ર સરકારે હંમેશા જમ્મુ-કાશ્મીરને પ્રતિ વ્યક્તિ વધારે ધન ઉપલબ્ધ કરાવ્યું છે , છતાં વિકાસને વેગ મળ્યો નથી. કેન્દ્ર સરકાર દ્વારા ઉપલબ્ધ કરાવેલા કરોડો રૂપિયા ભ્રષ્ટાચારમાં વહી ગયા. શ્રી શાહે એમ પણ કહ્યું હતું કે , કલમ 370 ને કારણે જમ્મુ-કાશ્મીરમાં શિક્ષણ વ્યવસ્થા મજબૂત થઈ નથી , આ ધારા મહિલાવિરોધી , ગરીબવિરોધી , આદિવાસીવિરોધી છે. તેમણે કહ્યું હતું કે , જમ્મુ-કાશ્મીરમાં લોકતંત્ર વિકસિત થયું નથી , ભ્રષ્ટાચાર વધીને ચરમ સીમા પર પહોંચ્યો છે. તેમણે એવું પણ જણાવ્યું હતું કે , કલમ 370 નાબૂદ થવાથી કોઈને કશો સંબંધ નથી. ત્યાં ભ્રષ્ટાચારની તપાસ ચાલી રહી છે એટલે આટલો વિરોધ થઈ રહ્યો છે.


    શ્રી શાહે કહ્યું હતું કે , કલમ 370 નાબૂદ કર્યા પછી જમ્મુ-કાશ્મીરમાં ખાનગી રોકાણનાં દ્વાર ખુલી જશે , જેનાં પગલે રાજ્યમાં વિકાસની સંભાવનાઓ વધશે. રોકાણમાં વૃદ્ધિથી રોજગારનાં સર્જનમાં વૃદ્ધિ થશે અને રાજ્યમાં સામાજિક-આર્થિક માળખાગત સુવિધાઓમાં વધારે સુધારો થશે. તેમણે જણાવ્યું હતું કે , જમીન ખરીદવા ખાનગી લોકો અને બહુરાષ્ટ્રીય કંપનીઓ રોકાણ કરશે અને સ્થાનિક અર્થતંત્રને વેગ મળશે.


    શ્રી અમિત શાહે ગૃહમાં આશ્વાસન આપ્યું હતું કે , ઉચિત સમયે કેન્દ્રશાસિત પ્રદેશમાંથી રાજ્યનો દરજ્જો આપવામાં આવશે. તેમણે વિપક્ષનાં સભ્યોને અપીલ કરતાં જણાવ્યું હતું કે , આ મુદ્દા પર ચર્ચા કરો અને ગૃહને કલમ 370 નાબૂદ કરવા એક સેકન્ડથી પણ વધુ સમય ન લેવો જોઈએ.


    RP

    
    
    (Release ID: 1581323) Visitor Counter : 340
    
    
      Read this release in: English , Urdu , Hindi , Marathi , Bengali , Malayalam