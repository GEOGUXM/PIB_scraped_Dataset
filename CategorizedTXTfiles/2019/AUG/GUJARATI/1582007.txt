      માહિતી અને પ્રસારણ મંત્રાલય

      માહિતી અને પ્રસારણ મંત્રાલયે ટીવી કાર્યક્રમોમાં દિવ્યાંગ વ્યક્તિઓ માટે સુલભતાનાં ધારાધોરણોનો અમલ કર્યો
      
      ખાનગી સેટેલાઇટ ટીવી ન્યૂઝ ચેનલ્સો સાઇન લેંગ્વેજ ઇન્ટરપ્રિટેશન સાથે સ્વતંત્રતા દિવસની ઉજવણી પરનાં કાર્યક્રમોનું પ્રસારણ કરશે

      Posted On: 14 AUG 2019 5:16PM by PIB Ahmedabad

    દૂરદર્શન દર વર્ષે સ્વતંત્રતા દિવસની પૂર્વસંધ્યા પર રાષ્ટ્રપતિ અને સ્વતંત્રતા દિવસે લાલ કિલ્લાની પ્રાચીરેથી પ્રધાનમંત્રીનાં સંબોધનનું પ્રસારણ સાઇન લેંગ્વેજ (સાંકેતિક ભાષા) અર્થઘટન સાથે કરે છે. ચાલુ વર્ષે પણ રાષ્ટ્રપતિનાં સંબોધન અને લાલ કિલ્લા પરથી સંપૂર્ણ કાર્યક્રમનું ડીડી ભારતી ચેનલ પર સાઇન લેંગ્વેજ અર્થઘટન સાથેનું જીવંત પ્રસારણ થશે.


    દિવ્યાંગ વ્યક્તિઓનાં અધિકારોનાં કાયદાનાં અમલીકરણ તરફ એક મોટું પગલું ભરીને માહિતી અને પ્રસારણ મંત્રાલયે આ સ્વતંત્રતા દિવસથી ખાનગી ટીવી ચેનલો માટે પણ ટેલીવિઝન કાર્યક્રમમાં દિવ્યાંગ લોકો માટે સુલભતાનાં ધારાધોરણોનો અમલ કરવાનો નિર્ણય લીધો છે.


    ચાલુ વર્ષે સ્વતંત્રતા દિવસથી મહત્ત્વપૂર્ણ શરૂઆત સ્વરૂપે માહિતી અને પ્રસારણ મંત્રાલયે ખાનગી સેટેલાઇટ સમાચાર ટીવી ચેનલોને 15મી ઓગસ્ટની બપોરે/સાંજે સંબંધિત સાઇન લેંગ્વેજ અર્થઘટન સાથે સ્વતંત્રતા દિવસ પર ટૂંકા કાર્યક્રમનું પ્રસારણ કરવા જણાવ્યુ છે. આ ચેનલ્સને જણાવવામાં આવ્યું છે કે , તેઓ સાઇન લેંગ્વેજ ઇન્ટરપ્રિટેશન સાથે પોતાનાં પ્રોગ્રામ બનાવી શકે છે અથવા જો તેઓ ઇચ્છે, તો તેઓ ડીડી ન્યૂઝે તૈયાર કરેલા બુલેટિન નિઃશુલ્ક ખર્ચે પ્રસારિત કરી શકે છે. આ માહિતી, માહિતી અને પ્રસારણ મંત્રાલયનાં સચિવ શ્રી અમિત ખરેએ આપી હતી. તેઓ આઇઆઇસી, નવી દિલ્હીમાં એનસીપીઇડીપી દ્વારા આયોજિત કાર્યક્રમમાં બોલી રહ્યા હતા. માહિતી અને પ્રસારણ મંત્રાલયને આ કાર્યક્રમમાં સાંભળવાની અક્ષમતા ધરાવતાં લોકો માટે ટેલીવિઝન કાર્યક્રમો સુલભ બનાવવા માટે પથપ્રદર્શક કાર્ય કરવા બદલ સ્પેશ્યલ જ્યુરી એવોર્ડ એનાયત કરાયો હતો.

    
    
    (Release ID: 1582007) Visitor Counter : 68
    
    
      Read this release in: English , Urdu , Hindi , Punjabi