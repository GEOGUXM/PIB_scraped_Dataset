      ગૃહ મંત્રાલય

      દેશમાં વર્તમાન પૂરની સ્થિતિની સમીક્ષા કરવા રાજ્યકક્ષાના ગૃહમંત્રી શ્રી નિત્યાનંદ રાયે ઉચ્ચ સ્તરીય બેઠકની અધ્યક્ષતા કરી
      Posted On: 09 AUG 2019 1:40PM by PIB Ahmedabad


    નવી દિલ્હી , 07-08-2019


    કેન્દ્રીય ગૃહમંત્રી શ્રી અમિત શાહના નિર્દેશાનુસાર દેશના જુદા-જુદા ભાગોમાં સર્જાયેલી પૂરની પરિસ્થિતિ અને આ પરિસ્થિતિનો સામનો કરવા કેન્દ્રીય મંત્રાલયો / સંસ્થાઓની તૈયારીની સમીક્ષા કરવા ગૃહ રાજ્યમંત્રી શ્રી નિત્યાનંદ રાયે ઉચ્ચ સ્તરીય બેઠકની અધ્યક્ષતા કરી હતી.


    કેન્દ્રીય હવામાન ખાતા ( IMD)એ જાણકારી આપી હતી કે છેલ્લા 2 દિવસ દરમિયાન મહારાષ્ટ્ર, કેરળ અને કર્ણાટકમાં અત્યંત ભારે વરસાદ પડ્યો છે. વધુમાં ગુજરાત, પશ્ચિમ મધ્યપ્રદેશ અને પૂર્વ રાજસ્થાનમાં આગામી 24 કલાકમાં ભારે વરસાદ પડવાની સંભાવના છે. NDRFના DGએ માહિતી આપી હતી કે તમામ જરૂરી સાધન-સામગ્રી સાથે NDRFની 83 ટૂકડીઓ ચાર રાજ્યોના પૂર પ્રભાવિત વિસ્તારોમાં તૈનાત કરવામાં આવી છે. આ ટૂકડીઓ સૈન્ય, નૌકાદળ, હવાઇદળ અને કોસ્ટગાર્ડની 173 ટૂકડીઓ ઉપરાંત છે. ઉપરાંત MHA, NDRF, IMD અને CWCમાં નિયંત્રણ કક્ષો સમગ્ર પરિસ્થિતિ ઉપર 24*7ના ધોરણે ધ્યાન રાખી રહ્યાં છે. તેમણે અત્યાર સુધી 82,000 લોકોને સલામત સ્થળે ખસેડ્યાં છે અને 2325 લોકોની બચાવ કામગીરી હાથ ધરી છે.


    આ સમીક્ષા હાથ ધર્યા બાદ ગૃહ રાજ્યમંત્રી શ્રી નિત્યાનંદ રાયે વરિષ્ઠ અધિકારીઓને સંબંધિત રાજ્યોમાં દક્ષિણ-પશ્ચિમ ચોમાસાને કારણે સર્જાયેલી પરિસ્થિતિનો સામનો કરવા તમામ શક્ય પગલાં હાથ ધરવા અને પૂર પ્રભાવિત રાજ્યોને તમામ જરૂરી સહાયતા પુરી પાડવાના નિર્દેશો આપ્યાં હતા. રાહત અને બચાવ કામગીરી સાથે સંકળાયેલી NDRF, MoD અને અન્ય સંસ્થાઓએ ખાતરી આપી હતી કે સંબંધિત રાજ્યો તરફથી પ્રાપ્ત થતી વિનંતીઓ તાત્કાલિક ધોરણે પરિપૂર્ણ કરવામાં આવી રહી છે.


    આ બેઠક દરમિયાન ગૃહસચિવ , NDRFના DG, NDMAના સભ્યસચિવ, ગૃહમંત્રાલય, સંરક્ષણ મંત્રાલય, કેન્દ્રિય જળ કમિશન અને ભારતીય હવામાન વિભાગના વરિષ્ઠ અધિકારીઓ હાજર રહ્યાં હતા.


    કેન્દ્રીય ગૃહમંત્રી સતત સમગ્ર પરિસ્થિતિ ઉપર નજર રાખી રહ્યાં છે અને જરૂરી પગલાં હાથ ધરવા માટે સંબંધિત અધિકારીઓને સૂચના આપી રહ્યાં છે.


    DK/NP/J.Khunt/ GP

    
    
    (Release ID: 1581654) Visitor Counter : 39
    
    
      Read this release in: English , Urdu , Hindi , Marathi , Bengali , Malayalam