      PIB Headquarters

      કામદારોના સંતાનો માટે ભારત સરકાર દ્વારા શિષ્યવૃતિ સહાય માટે આવેદનપત્ર ભરવાનું ચાલું
      Posted On: 09 AUG 2019 3:52PM by PIB Ahmedabad


    નવી દિલ્હી , 07-08-2019


    ભારત સરકાર , શ્રમ અને રોજગાર મંત્રાલય , શ્રમ કલ્યાણ સંગઠન દ્વારા સંચાલિત ચુના પત્થર અને ડોલોમાઇટ , અબરખ ખાણ , બીડી કામદાર , ચલચિત્ર ઉદ્યોગ કામદાર , લોહ અને મેંગેનીઝ અને ક્રોમની ખાણોમાં કામ કરતા કામદારોના પુત્ર / પુત્રીઓ કે જે સરકાર માન્યતા પ્રાપ્ત શાળા / કોલેજમાં નિયમિત અભ્યાસ કરે છે તેમને જ શિષ્ય વૃતિ / શાળાના ગણવેશ માટે આર્થિક સહાય મંજૂર કરવામાં આવે છે . આ આર્થિક સહાય રૂપિયા 250 થી 15000 સુધી અભ્યાસક્રમ મુજબ મંજૂર કરવામાં આવે છે .


    ચુના પત્થર અને ડોલોમાઇટ , ચલચિત્ર ઉદ્યોગ અને બીડી કામદારના પુત્ર / પુત્રીઓ કે જે ગુજરાત રાજ્યના કોઈ પણ જિલ્લામાં રહેતા હોય તેઓ આ યોજનાનો કેન્દ્ર સરકારની આધાર સંલગ્ન સીધા લાભ બેંક ખાતામાં જમા કરવાની યોજના અંતર્ગત લાભ લઇ શકશે


    દરેક વિદ્યાર્થીનું રાષ્ટ્રીયકૃત બેંકમાં કે જ્યાં કોર બેન્કિંગ સીસ્ટમ ( સી . બી . એસ ) તેમજ નેશનલ ઈલોટ્રોનિક ફંડ ટ્રાન્સફર ( એન . ઈ . એફ . ટી .) સુવિધા હોય ત્યાં ખાતું હોવું જરૂરી છે અને તે ખાતું આધાર નંબર સાથે લીંક હોવું જોઈએ તથા વિદ્યાર્થી પાસે આધાર કાર્ડ હોવું જરૂરી છે . આ સુવિધાના લાભ લેનાર અરજદારોનો પોતાનો આધાર કાર્ડ નંબર વાપરવા માટેની પરવાનગી આપવાની હોય છે . બેંકમાં વિદ્યાર્થીનું પોતાનું ખાતું હોવું જરુરી છે , જોઈન્ટ ખાતું માન્ય ગણાશે નહિં .


    ધોરણ 1 થી ઉચ્ચ અભ્યાસક્રમ ( Professional studies) સુધી ભણતા વિદ્યાર્થીઓએ તેમના આવેદન પત્ર સીધા નેશનલ સ્કોલરશીપ પોર્ટલ ( https://scholarships.gov.in) પર કરવાના રહેશે . વેબસાઇટ પર હાલ આવેદનપત્ર ભરવાનું કાર્ય ચાલું છે .


    સંસ્થાના વડાએ આ યોજનામાં મહત્વની કામગીરી કરવાની રહેશે . નેશનલ સ્કોલરશીપ પોર્ટલ પર વિદ્યાર્થી દ્વારા કરાવેલ આવેદનમાં પ્રમુખ દ્વારા સત્યાપિત કરવામાં આવશે .


    ખાસ નોંધ : અરજી કરવામાં કોઇપણ તકલીફ હોય તો સંબધિત ચિકિત્સા અધિકારી , શ્રમ કલ્યાણ સંગઠન , અથવા નીચે દર્શાવેલ અધિકારીઓનો સંપર્ક કરવો .


    ૧ . કલ્યાણ અને ઉપકર આયુક્ત


    ૨ . સહાયક કલ્યાણ આયુક્ત


    ૩ . કલ્યાણ પ્રશાસક , સંપર્ક કરવા માટેનું સરનામું :


    કલ્યાણ અને ઉપકર આયુક્ત , બી . ડી . પટેલ હાઉસ , 5 મો માળ , નારણપુરા રોડ ,


    અમદાવાદ – 380014 ટેલિફોન નં : 079 2768 2888 ઈ - મેઈલ : wcc.ahd-mole@gov.in


    DK/NP/J.Khunt/ GP

    
    
    (Release ID: 1581656) Visitor Counter : 137