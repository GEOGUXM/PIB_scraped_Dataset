      મંત્રીમંડળ

      મંત્રીમંડળે ઔષધી વનસ્પતિઓના ક્ષેત્રમાં ભારત અને પેરુની વચ્ચે સહયોગ સાધવા અંગેના સમજૂતી કરારો પર હસ્તાક્ષર કરવાની મંજૂરી આપી
      Posted On: 28 AUG 2019 7:44PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મળેલ કેન્દ્રીય મંત્રીમંડળની બેઠકે રાષ્ટ્રીય ઔષધીય વનસ્પતિ બોર્ડ, આયુષ મંત્રાલય, ભારત સરકાર અને નેશનલ ઇન્સ્ટીટયુટ ઑફ હેલ્થ, સ્વાસ્થ્ય મંત્રાલય, પેરુની વચ્ચે ઔષધીય વનસ્પતિઓના ક્ષેત્રમાં સહયોગ સાધવા અંગેના સમજૂતી કરારો પર હસ્તાક્ષર કરવાની મંજૂરી આપી દીધી છે.


    મુખ્ય અસરો:


    બંને દેશોમાં ઔષધીય વનસ્પતિઓ સાથે સંલગ્ન સમૃદ્ધ જૈવ વિવિધતા અને ઔષધીય વનસ્પતિઓ પર આધારિત સ્વદેશી પરંપરાગત ઔષધી પ્રણાલીઓની ઉપસ્થિતિ પર વિચાર વિમર્શ કરતા અને બંને દેશોની વચ્ચે રહેલા મૈત્રીપૂર્ણ અને સહયોગપૂર્ણ સંબંધોને માન્યતા પ્રદાન કરતા પ્રસ્તાવિત સમજૂતી કરારો વડે બંને દેશોની વચ્ચે ઔષધીય વનસ્પતિઓના ક્ષેત્રમાં દ્વિપક્ષીય સહયોગમાં વૃદ્ધિ થશે. આ સમજૂતી કરાર બંને દેશોની માટે અત્યંત મહત્વપૂર્ણ સાબિત થશે. આ સમજૂતી કરાર ઔષધીય વનસ્પતિઓના સંબંધમાં બંને દેશોની વચ્ચે સહયોગની માળખાગત રૂપરેખા પ્રદાન કરશે.


    અમલીકરણ કાર્યપદ્ધતિ અને લક્ષ્યો:


    સમજૂતી કરારો પર હસ્તાક્ષર થયા બાદ તરત જ બંને પક્ષોની વચ્ચે પ્રક્રિયાઓ શરુ થઇ જશે. બંને દેશો તરફથી ઉપાડવામાં આવેલા પગલાઓ સમજૂતી કરારોના કાર્યક્ષેત્રને અનુકૂળ હશે અને આ સંધિ અમલીકૃત રહે ત્યાં સુધી અમલમાં રહેશે.


    સંલગ્ન ખર્ચ:


    આ સંધિ કરારમાં કોઇપણ પ્રકારનોવધારાના નાણાકીય ખર્ચ સમાવિષ્ટ નહિં હોય. સંશોધન, શિક્ષણ અભ્યાસક્રમો, સંમેલનો/બેઠકોનું આયોજન કરવા માટે જરૂરી નાણાકીય સંસાધન રાષ્ટ્રીય ઔષધી વનસ્પતિ બોર્ડ, આયુષ મંત્રાલયની માટે વર્તમાન ફાળવાયેલ બજેટ અને વર્તમાન આયોજન યોજનાઓ પાસેથી પ્રાપ્ત કરવામાં આવશે.


    પૂર્વ ભૂમિકા:


    જૈવ ટેકનોલોજીના સંદર્ભમાં ભારત વિશ્વના સમૃદ્ધ દેશોમાંથી એક છે અને અંદાજે વનસ્પતિઓની 7000થી વધુ પ્રજાતિઓનો લોક પરંપરા અનુસાર તેમજ આયુર્વેદ, યુનાની, સિદ્ધ અને હોમિયોપેથી (ચિકિત્સાની આયુષ પદ્ધતિ) જેવી પરંપરાગત ઔષધીઓની પ્રમાણિત પ્રણાલીઓમાં ઔષધીય ઉપયોગ થતા રહ્યા છે. પેરુ ગણરાજ્ય લેટીન અમેરિકન દેશોમાંથી એક છે, કે જે વિશ્વમાં જૈવ વિવિધતાની દૃષ્ટિએ ભારતની જેમ જ મહત્વપૂર્ણ છે. પેરુમાં પણ ઔષધીય વનસ્પતિઓની સમૃદ્ધ જૈવ વિવિધતા છે તેમજ ઔષધીય વનસ્પતિઓ પર આધારિત પરંપરાગત ઔષધી પદ્ધતિઓ ત્યાના વતનીઓ દ્વારા મુખ્યત્વે ઉપયોગમાં લેવામાં આવે છે.


    બંને દેશોમાં ઔષધીય વનસ્પતિઓની સમૃદ્ધ જૈવ વિવિધતા અને સ્વદેશી પરંપરાગત ઔષધીય પદ્ધતિઓમાં આ સંસાધનોનો ઉપયોગ તેમજ દ્વિપક્ષીય સહયોગને મજબૂત બનાવવા પર વિચાર કરીને ઔષધીય વનસ્પતિઓના ક્ષેત્રમાં સહયોગ અંગેના આ પ્રસ્તાવિત કરારની પરિકલ્પના કરવામાં આવી છે.


    RP

    
    
    (Release ID: 1583348) Visitor Counter : 124
    
    
      Read this release in: Assamese , English , Urdu , Marathi , Hindi , Bengali , Punjabi , Tamil , Kannada , Malayalam