      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ‘ਮਾਤਾ - ਪਿਤਾ ਨੂੰ ਸਸ਼ਕਤ ਬਣਾਉਣਾ, ਸਤਨਪਾਨ ਨੂੰ ਸਮਰੱਥ ਬਣਾਉਣਾ- ਵਿਸ਼ਵ ਸਤਨਪਾਨ ਹਫ਼ਤਾ 1 ਤੋਂ 7 ਅਗਸਤ
      Posted On: 06 AUG 2019 1:45PM by PIB Chandigarh


    Empower Parents, Enable Breastfeeding – World Breastfeeding Week 1st – 7th August


    ‘ ਮਾਤਾ - ਪਿਤਾ ਨੂੰ ਸਸ਼ਕਤ ਬਣਾਉਣਾ , ਸਤਨਪਾਨ ਨੂੰ ਸਮਰੱਥ ਬਣਾਉਣਾ - ਵਿਸ਼ਵ ਸਤਨਪਾਨ ਹਫ਼ਤਾ 1 ਤੋਂ 7 ਅਗਸਤ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਤਹਿਤ ਆਉਣ ਵਾਲੇ ਖੁਰਾਕ ਅਤੇ ਪੋਸ਼ਣ ਬੋਰਡ, 1 ਤੋਂ 7 ਅਗਸਤ 2019 ਤੱਕ ਮਨਾਏ ਜਾ ਰਹੇ ਵਿਸ਼ਵ ਸਤਨਪਾਨ ਹਫ਼ਤਾ ( ਡਬਲਿਊਬੀਡਬਲਿਊ ) ਦੌਰਾਨ ‘ ਮਾਤਾ - ਪਿਤਾ ਨੂੰ ਸਸ਼ਕਤ ਬਣਾਉਣਾ , ਸਤਨਪਾਨ ਨੂੰ ਸਮਰੱਥ ਬਣਾਉਣਾ ’ ਥੀਮ ਉੱਤੇ ਕਈ ਗਤੀਵਿਧੀਆਂ ਦਾ ਆਯੋਜਨ ਕਰ ਰਿਹਾ ਹੈ । ਇਸ ਸਾਲ, ਸਤਨਪਾਨ ਪ੍ਰੋਤਸਾਹਨ ਅਤੇ ਸਮਰਥਨ ਉੱਤੇ ਧਿਆਨ ਕੇਂਦਰਿਤ ਕੀਤਾ ਜਾ ਰਿਹਾ ਹੈ ।


    ਖੁਰਾਕ ਅਤੇ ਪੋਸ਼ਣ ਬੋਰਡ ਦੀਆਂ 43 ਭਾਈਚਾਰਕ ਖੁਰਾਕ ਅਤੇ ਪੋਸ਼ਣ ਵਿਸਤਾਰ ਇਕਾਈਆਂ ਦੇ ਰਾਹੀਂ 30 ਰਾਜਾਂ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ਾਂ ਵਿੱਚ ਅੰਨ ਪ੍ਰਾਸੰਨ ਉਤਸਵ ਅਤੇ ਆਈਵਾਈਸੀਐੱਫ ਉੱਤੇ ਕੁਵਿਜ਼ ਮੁਕਾਬਲਿਆਂ ਵਰਗੀਆਂ ਗਤੀਵਿਧੀਆਂ ਆਯੋਜਿਤ ਕੀਤੀਆਂ ਜਾ ਰਹੀਆਂ ਹਨ । ਇਨ੍ਹਾਂ ਵਿੱਚ ਰਾਜਾਂ ਦੇ ਸਿਹਤ ਵਿਭਾਗਾਂ ਦੇ ਅਧਿਕਾਰੀਆਂ , ਗ੍ਰਿਹ ਵਿਗਿਆਨ ਕਾਲਜਾਂ , ਚਿਕਿਤਸਾ ਸੰਸਥਾਨਾਂ , ਯੂਨਿਵਰਸਿਟੀਆਂ , ਗੈਰ ਸਰਕਾਰੀ ਸੰਗਠਨਾਂ ( ਐੱਨਜੀਓਜ਼) ਅਤੇ ਦੂਜੇ ਹਿਤਧਾਰਕਾਂ ਨੂੰ ਵੀ ਸ਼ਾਮਲ ਕੀਤਾ ਗਿਆ ਹੈ ।


    ਵਿਸ਼ਵ ਸਤਨਪਾਨ ਹਫ਼ਤੇ ਦੇ ਉਦੇਸ਼ ਇਸ ਪ੍ਰਕਾਰ ਹਨ :


    • ਮਾਤਾ - ਪਿਤਾ ਨੂੰ ਸਤਨਪਾਨ ਨੂੰ ਲੈ ਕੇ ਜਾਗਰੂਕ ਕਰਨਾ ।


    • ਮਾਤਾ - ਪਿਤਾ ਨੂੰ ਸਤਨਪਾਨ ਨੂੰ ਅਪਣਾਉਣ ਲਈ ਪ੍ਰੋਤਸਾਹਿਤ ਕਰਨਾ ।


    • ਸ਼ੁਰੂਆਤੀ ਅਤੇ ਸਤਨਪਾਨ ਦੇ ਵਿਸ਼ੇਸ਼ ਮਹੱਤਵ ਨੂੰ ਲੈ ਕੇ ਜਾਗਰੂਕਤਾ ਪੈਦਾ ਕਰਨਾ ਅਤੇ ਕਾਫੀ ਸਮਰੱਥ ਅਤੇ ਉਚਿਤ ਪੂਰਕ ਅਹਾਰ ।


    • ਸਤਨਪਾਨ ਦੇ ਮਹੱਤਵ ਨਾਲ ਸਬੰਧਤ ਸਮੱਗਰੀ ਉਪਲੱਬਧ ਕਰਵਾਉਣਾ ।


    ਸਤਨਪਾਨ ਮਹੱਤਵਪੂਰਨ ਹੈ ਕਿਉਂਕਿ:


    • ਇਹ ਮਾਂ ਅਤੇ ਬੱਚੇ ਦੋਵਾਂ ਦੀ ਚੰਗੀ ਸਿਹਤ ਵਧਾਉਂਦਾ ਹੈ ।


    • ਇਹ ਸ਼ਿਸ਼ੂ ਦੇ ਅਰੰਭਿਕ ਅਵਸਥਾ ਵਿੱਚ ਦਸਤ ਅਤੇ ਸ਼ਾਹ ਨਾਲ ਸਬੰਧਿਤ ਗੰਭੀਰ ਸੰਕਰਮਣ ਜਿਹੇ ਸੰਕਰਮਣਾਂ ਨੂੰ ਰੋਕਦਾ ਹੈ ਅਤੇ ਇਸ ਨਾਲ ਸ਼ਿਸ਼ੂ ਮੌਤ ਦਰ ਵਿੱਚ ਕਮੀ ਆਉਂਦੀ ਹੈ ।


    • ਇਹ ਮਾਂ ਵਿੱਚ ਸਤਨ ਕੈਂਸਰ , ਅੰਡਕੋਸ਼ ਦੇ ਕੈਂਸਰ , ਟਾਈਪ 2 ਸ਼ੂਗਰ ਅਤੇ ਹਿਰਦੇ ਰੋਗ ਵਿਕਸਿਤ ਹੋਣ ਦੇ ਖਤਰੇ ਨੂੰ ਘੱਟ ਕਰਦਾ ਹੈ ।


    • ਇਹ ਨਵਜਾਤ ਨੂੰ ਮੋਟਾਪੇ ਨਾਲ ਸਬੰਧਿਤ ਰੋਗਾਂ , ਡਾਇਬੀਟੀਜ਼ ਤੋਂ ਬਚਾਉਂਦਾ ਹੈ ਅਤੇ ਆਈਕਿਊ ਵਧਾਉਂਦਾ ਹੈ ।


    ਸ਼ਿਸ਼ੂ ਅਤੇ ਛੋਟੇ ਬੱਚੇ ਨੂੰ ਦੁੱਧ ਪਿਲਾਉਣ ਦੇ ਸਹੀ ਤਰੀਕੇ:


    • ਜਨਮ ਦੇ ਇੱਕ ਘੰਟੇ ਦੇ ਅੰਦਰ ਮਾਂ ਦਾ ਦੁੱਧ ਪਿਲਾਉਣ ਦੀ ਸ਼ੁਰੂਆਤ ।


    • ਜਨਮ ਤੋਂ ਬਾਅਦ ਪਹਿਲੇ ਛੇ ਮਹੀਨੇ ਤੱਕ ਸਿਰਫ ਸਤਨਪਾਨ । ਹੋਰ ਪ੍ਰਕਾਰ ਦੇ ਦੁੱਧ , ਆਹਾਰ , ਪੇਅ ਅਤੇ ਪਾਣੀ ਨੂੰ ‘ ਮ ਨਾਹੀ ’ ।


    • ਮਾਂ ਦਾ ਦੁੱਧ ਪਿਲਾਉਣਾ ਜਾਰੀ ਰੱਖਦਿਆਂ ਛੇ ਮਹੀਨੇ ਦੀ ਉਮਰ ਤੋਂ ਉਚਿਤ ਅਤੇ ਸਮਰੱਥ ਪੂਰਕ ਆਹਾਰ ।


    • ਦੋ ਸਾਲ ਦੀ ਉਮਰ ਜਾਂ ਇਸ ਦੇ ਬਾਅਦ ਤੱਕ ਲਗਾਤਾਰ ਸਤਨਪਾਨ ।


    ਵਿਸ਼ਵ ਸਤਨਪਾਨ ਹਫ਼ਤੇ ਦੌਰਾਨ ਆਯੋਜਿਤ ਕੀਤੀਆਂ ਜਾਣ ਵਾਲੀਆਂ ਗਤੀਵਿਧੀਆਂ ਸਤਨਪਾਨ ਕਰਾਉਣ ਵਾਲੀਆਂ ਮਾਤਾਵਾਂ ਅਤੇ ਆਂਗਨਵਾੜੀ ਕਰਮਚਾਰੀਆਂ ਲਈ ਸੰਗੋਸ਼ਠੀ ਦੀ ਤਰ੍ਹਾਂ ਹਨ ਤਾਕਿ ਆਂਗਨਵਾੜੀ ਕੇਂਦਰਾਂ ਨਾਲ ਲਗਦੇ ਖੇਤਰਾਂ ਦੇ ਲਾਭਾਰਥੀਆਂ ਨੂੰ ਇਕੱਤਰ ਕਰਕੇ , ਪੌਸ਼ਟਿਕ ਅਹਾਰ ਮੁਕਾਬਲੇ ਅਤੇ ਕੁਵਿਜ਼ ਮੁਕਾਬਲਿਆਂ ਰਾਹੀਂ ਉਨ੍ਹਾਂ ਵਿੱਚ ਮਾਂ ਦਾ ਦੁੱਧ ਪਿਲਾਉਣ , ਆਂਗਨਵਾੜੀ ਕੇਂਦਰਾਂ ਵਿੱਚ ਬੱਚਿਆਂ ਦੇ ਅੰਨ ਪ੍ਰਾਸੰਨ ਦੇ ਮਹੱਤਵ ਨੂੰ ਲੈ ਕੇ ਜਾਗਰੂਕਤਾ ਪੈਦਾ ਕੀਤੀ ਜਾ ਸਕੇ ।


    ਇਸ ਦੇ ਇਲਾਵਾ , ਪੋਸ਼ਣ ਉੱਤੇ , ਸ਼ਿਸ਼ੂਆ ਅਤੇ ਛੋਟੇ ਬੱਚਿਆਂ ਲਈ ਘੱਟ ਕੀਮਤ ਵਾਲੇ ਪੋਸ਼ਕ ਆਹਾਰ ਨੂੰ ਲੈ ਕੇ ਜ਼ਮੀਨੀ ਪੱਧਰ ਉੱਤੇ ਪ੍ਰਦਰਸ਼ਨੀਆਂ ਦਾ ਆਯੋਜਨ ਕੀਤਾ ਜਾਵੇਗਾ । ਸਿਹਤਮੰਦ ਭੋਜਨ , ਸਵੱਛਤਾ ਬਣਾਏ ਰੱਖਣ ਅਤੇ ਸਫਾਈ ਨੂੰ ਲੈ ਕੇ ਵੀ ਜਾਗਰੂਕਤਾ ਪੈਦਾ ਕੀਤੀ ਜਾਵੇਗੀ । ਨਾਲ ਹੀ ਸਤਨਪਾਨ ਕਰਾਉਣ ਵਾਲੀਆਂ ਮਾਤਾਵਾਂ ਅਤੇ ਗਰਭਵਤੀ ਮਹਿਲਾਵਾਂ ਨੂੰ ਦੁੱਧ ਪਿਲਾਉਣ ਦੇ ਮਹੱਤਵ ਬਾਰੇ ਵੀ ਦੱਸਿਆ ਜਾਵੇਗਾ । ਇਸ ਦੇ ਇਲਾਵਾ , ਕਠਪੁਤਲੀ ਸ਼ੋਅ , ਸਕਿਟਸ , ਨਾਚ ਅਤੇ ਨਾਟਕਾਂ , ਫਿਲਮਾਂ , ਸਲਾਈਡ ਸ਼ੋਅ , ਏਵੀ ਸਪਾਟਸ ਅਤੇ ਰੈਲੀਆਂ ਰਾਹੀਂ ਗ੍ਰਾਮੀਣ ਪੱਧਰ ਉੱਤੇ ਵੀ ਜਾਗਰੂਕਤਾ ਪ੍ਰੋਗਰਾਮ ਚਲਾਏ ਜਾਣਗੇ ।


    ਪੋਸ਼ਣ ਨੂੰ ਲੈ ਕੇ ਇਸ ਤਰ੍ਹਾਂ ਦੇ ਮਹੱਤਵਪੂਰਨ ਯਤਨਾਂ ਸਦਕਾ ਕੁਪੋਸ਼ਣ ਦੇ ਕੁਸ਼ਚੱਕਰ ਨੂੰ ਤੋੜਨ ਅਤੇ ਸਰਕਾਰ ਨੂੰ ਰਾਸ਼ਟਰੀ ਪੋਸ਼ਣ ਉਦੇਸ਼ਾਂ ਅਤੇ ਲਗਾਤਾਰ ਵਿਕਾਸ ਉਦੇਸ਼ਾਂ ( ਐੱਸਡੀਜੀ ) ਨੂੰ ਹਾਸਲ ਕਰਨ ਵਿੱਚ ਮਦਦ ਮਿਲੇਗੀ । ਵਿਸ਼ਵ ਸਿਹਤ ਸੰਗਠਨ ( ਡਬਲਿਊਐੱਚਓ ) ਅਨੁਸਾਰ , ਸਤਨਪਾਨ ਨੂੰ ਵਧਾਕੇ ਅੰਤਰਰਾਸ਼ਟਰੀ ਪੱਧਰ ‘ਤੇ ਲਿਜਾਣ ਨਾਲ ਹਰ ਇੱਕ ਸਾਲ 8 , 00 , 000 ਤੋਂ ਜ਼ਿਆਦਾ ਜੀਵਨ ਬਚਾਉਣ ਵਿੱਚ ਮਦਦ ਮਿਲੇਗੀ । ਜਿਨ੍ਹਾਂ ਵਿੱਚ ਵੱਡੀ ਗਿਣਤੀ 6 ਮਹੀਨੇ ਤੋਂ ਘੱਟ ਉਮਰ ਦੇ ਬੱਚਿਆਂ ਦੀ ਹੋਵੇਗੀ ।


    ***

    
    
    (Release ID: 1581376) Visitor Counter : 2