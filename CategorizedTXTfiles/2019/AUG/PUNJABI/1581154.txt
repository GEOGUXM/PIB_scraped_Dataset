      ਉਪ ਰਾਸ਼ਟਰਪਤੀ ਸਕੱਤਰੇਤ

      ਤੀਹਰੇ ਤਲਾਕ 'ਤੇ ਪਾਬੰਦੀ ਲਗਾਉਣ ਵਾਲੇ ਬਿਲ ਦਾ ਉਦੇਸ਼ ਮਹਿਲਾਵਾਂ ਲਈ ਨਿਆਂ ਸੁਨਿਸ਼ਚਿਤ ਕਰਨਾ ਹੈ: ਉਪ ਰਾਸ਼ਟਰਪਤੀ
      Posted On: 02 AUG 2019 3:15PM by PIB Chandigarh


    The Bill banning Triple Talaq is aimed at securing justice to women: Vice President


    Investing in women’s capabilities is important for propelling economic growth;


    Addresses Diamond Jubilee celebrations of Janki Devi Memorial College


    
    ਤੀਹਰੇ ਤਲਾਕ ' ਤੇ ਪਾਬੰਦੀ ਲਗਾਉਣ ਵਾਲੇ ਬਿਲ ਦਾ ਉਦੇਸ਼ ਮਹਿਲਾਵਾਂ ਲਈ ਨਿਆਂ ਸੁਨਿਸ਼ਚਿਤ ਕਰਨਾ ਹੈ: ਉਪ ਰਾਸ਼ਟਰਪਤੀ


    ਆਰਥਿਕ ਵਿਕਾਸ ਨੂੰ ਅੱਗੇ ਵਧਾਉਣ ਲਈ ਮਹਿਲਾਵਾਂ ਦੀਆਂ ਸਮਰੱਥਾਵਾਂ ਵਿੱਚ ਨਿਵੇਸ਼ ਕਰਨਾ ਮਹੱਤਵਪੂਰਨ ਹੈ ;


    ਜਾਨਕੀ ਦੇਵੀ ਮੈਮੋਰੀਅਲ ਕਾਲਜ ਦੇ ਡਾਇਮੰਡ ਜੁਬਲੀ ਸਮਾਰੋਹ ਨੂੰ ਸੰਬੋਧਨ ਕੀਤਾ


    ਭਾਰਤ ਦੇ ਉਪ ਰਾਸ਼ਟਰਪਤੀ , ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਰਾਜ ਸਭਾ ਵਿੱਚ ਪਾਸ ਕੀਤੇ ਮੁਸਲਿਮ ਮਹਿਲਾਵਾਂ (ਵਿਆਹ ਅਧਿਕਾਰ ਸੁਰੱਖਿਆ) ਬਿਲ , 2019 ਦੀ ਸ਼ਲਾਘਾ ਕੀਤੀ ਹੈ ਅਤੇ ਕਿਹਾ ਕਿ ਇਸਦਾ ਉਦੇਸ਼ ਮਹਿਲਾਵਾਂ ਲਈ ਲਿੰਗਕ ਅਧਿਕਾਰਾਂ ਅਤੇ ਨਿਆਂ ਨੂੰ ਸੁਨਿਸ਼ਚਿਤ ਕਰਨਾ ਸੀ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਬਿਲ ਨੂੰ ਪਾਸ ਕਰਨਾ ਭਾਰਤ ਦੇ ਵਿਧਾਨਕ ਇਤਿਹਾਸ ਵਿੱਚ ਇੱਕ ਮਹਾਨ ਪਲ ਸੀ। ਉਨ੍ਹਾਂ ਹੋਰ ਕਿਹਾ , “ ਇਹ ਇੱਕ ਵੱਡਾ ਸਮਾਜਿਕ ਸੁਧਾਰ ਬਿਲ ਹੈ ਜਿਸ ਨਾਲ ਮੁਸਲਿਮ ਮਹਿਲਾਵਾਂ ਲਈ ਨਿਆਂ ਸੁਨਿਸ਼ਚਿਤ ਕਰਨ ਵਿੱਚ ਬਹੁਤ ਮਦਦ ਮਿਲੇਗੀ । ”


    ਨਵੀਂ ਦਿੱਲੀ ਵਿੱਚ ਜਾਨਕੀ ਦੇਵੀ ਮੈਮੋਰੀਅਲ ਕਾਲਜ ਦੇ ਡਾਇਮੰਡ ਜੁਬਲੀ ਸਮਾਰੋਹ ਨੂੰ ਸੰਬੋਧਨ ਕਰਦਿਆਂ, ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਇਹ ਉਸ ਦੇਸ਼ ਲਈ ਲੰਬੇ ਸਮੇਂ ਤੋਂ ਲੰਬਿਤ ਬਿਲ ਸੀ ਜਿਸ ਨੂੰ ਲੋਕਤੰਤਰ , ਧਰਮ ਨਿਰਪੱਖਤਾ ਅਤੇ ਬਰਾਬਰੀ ਦੇ ਆਪਣੇ ਡੂੰਘੀਆਂ ਜੜ੍ਹਾਂ ਵਾਲੇ ਸਿਧਾਂਤਾਂ ਉੱਤੇ ਬਹੁਤ ਮਾਣ ਹੈ।


    ਉਪ ਰਾਸ਼ਟਰਪਤੀ ਨੇ ਜ਼ੋਰ ਦੇ ਕੇ ਕਿਹਾ ਕਿ ਮਹਿਲਾਵਾਂ ਦੀਆਂ ਸਮਰੱਥਾਵਾਂ ਵਿੱਚ ਨਿਵੇਸ਼ ਕਰਨਾ ਅਤੇ ਉਨ੍ਹਾਂ ਨੂੰ ਸਸ਼ਕਤ ਕਰਨਾ ਆਰਥਿਕ ਵਿਕਾਸ ਅਤੇ ਸਰਬਪੱਖੀ ਵਿਕਾਸ ਨੂੰ ਅੱਗੇ ਵਧਾਉਣ ਲਈ ਮਹੱਤਵਪੂਰਨ ਹੈ। ਉਨ੍ਹਾਂ ਕਿਹਾ ਕਿ ਮਹਿਲਾ ਸਿੱਖਿਆ , ਗ਼ਰੀਬੀ ਘਟਾਉਣ ਅਤੇ ਟਿਕਾਊ ਵਿਕਾਸ ਨੂੰ ਹੁਲਾਰਾ ਦੇਣ ’ ਤੇ ਵਧੇਰੇ ਮਹੱਤਵਪੂਰਨ ਪ੍ਰਭਾਵ ਪਾਉਂਦੀ ਰਹੀ ਹੈ।


    ਇਹ ਉਜਾਗਰ ਕਰਦਿਆਂ ਕਿ ਮਹਿਲਾ ਸਾਖ਼ਰਤਾ ਸਿਰਫ਼ ਆਰਥਿਕ ਮੌਕਿਆਂ ਬਾਰੇ ਹੀ ਹੋਣ ਤੋਂ ਕਿਤੇ ਵਧੇਰੇ ਹੈ , ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਮਹਿਲਾਵਾਂ ਵਿੱਚ ਵਧ ਰਹੇ ਗਿਆਨ ਅਤੇ ਜਾਗਰੂਕਤਾ ਦਾ ਸਮਾਜ ਉੱਤੇ ਬਹੁਤ ਵੱਡਾ , ਸਾਕਾਰਾਤਮਕ ਪ੍ਰਭਾਵ ਪਵੇਗਾ।


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ ਵਰਗਾ ਦੇਸ਼, ਸਿੱਖਿਆ ਦੇ ਮਹੱਤਵ ਅਤੇ ਮਹਿਲਾਵਾਂ ਦੇ ਸਸ਼ਕਤੀਕਰਨ ਨੂੰ ਨਜ਼ਰਅੰਦਾਜ਼ ਨਹੀਂ ਕਰ ਸਕਦਾ , ਖ਼ਾਸ ਕਰਕੇ ਜਦੋਂ ਉਹ 5 ਟ੍ਰਿਲੀਅਨ ਡਾਲਰ ਦੀ ਅਰਥਵਿਵਸਥਾ ਬਣਨ ਦੀ ਅਕਾਂਖਿਆ (ਇੱਛਾ) ਰੱਖਦਾ ਹੋਵੇ ਅਤੇ ਵਿਸ਼ਵ ਵਿੱਚ ਲੀਡਰਸ਼ਿਪ ਦੀ ਸਥਿਤੀ ਹਾਸਲ ਕਰਨ ਦੀ ਕੋਸ਼ਿਸ਼ ਕਰ ਰਿਹਾ ਹੋਵੇ।


    ਅੰਤਰਰਾਸ਼ਟਰੀ ਮੁਦਰਾ ਫੰਡ (ਆਈਐੱਮਐੱਫ) ਦੀ ਰਿਪੋਰਟ ਦਾ ਹਵਾਲਾ ਦਿੰਦਿਆਂ, ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਮਹਿਲਾਵਾਂ ਦੀ ਲੇਬਰ ਫੋਰਸ ਵਿੱਚ ਮਰਦਾਂ ਦੇ ਬਰਾਬਰ ਭਾਗੀਦਾਰੀ ਵਧਾਉਣ ਨਾਲ ਭਾਰਤ ਦੀ ਜੀਡੀਪੀ ਵਿੱਚ 27 % ਦਾ ਵਾਧਾ ਹੋ ਸਕਦਾ ਹੈ। ਉਨ੍ਹਾਂ ਨੇ ਅੱਗੇ ਕਿਹਾ , “ ਜੇਕਰ 50% ਸਕਿੱਲਡ ਮਹਿਲਾਵਾਂ ਵਰਕ ਫੋਰਸ ਵਿੱਚ ਸ਼ਾਮਲ ਹੋ ਜਾਂਦੀਆਂ ਹਨ , ਤਾਂ ਭਾਰਤ ਆਪਣੀ ਵਿਕਾਸ ਦਰ 1.5 % ਅੰਕਾਂ ਤੋਂ ਵਧਾ ਕੇ ਇੱਕ ਸਾਲ ਵਿੱਚ 9% ਕਰ ਸਕਦਾ ਹੈ। ਭਾਰਤ ਨੂੰ ਵਰਕ ਫੋਰਸ ਵਿੱਚ ਮਹਿਲਾਵਾਂ ਦੇ ਯੋਗਦਾਨ ਦੀ ਜ਼ਰੂਰਤ ਹੈ । ”


    ਇਹ ਵਿਚਾਰ ਵਿਅਕਤ ਕਰਦਿਆਂ ਕਿ ਮਹਿਲਾ ਸਸ਼ਕਤੀਕਰਨ , ਮਹਿਲਾਵਾਂ ਨੂੰ ਚੁਣੌਤੀਆਂ ਦਾ ਸਾਹਮਣਾ ਕਰਨ , ਪਰਿਵਾਰ ਵਿੱਚ ਆਪਣੀ ਸਥਿਤੀ ਸੁਧਾਰਨ ਅਤੇ ਫ਼ੈਸਲਿਆਂ ਵਿੱਚ ਹਿੱਸਾ ਲੈਣ ਦੇ ਸਮਰੱਥ ਬਣਾਏਗਾ , ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਮਹਿਲਾਵਾਂ ਦੀ ਸਰਗਰਮ ਭਾਗੀਦਾਰੀ ਤੋਂ ਬਿਨਾ ਇੱਕ ਖੁਸ਼ਹਾਲ ਪਰਿਵਾਰ ਅਤੇ ਇੱਕ ਤੰਦਰੁਸਤ ਤੇ ਮਜ਼ਬੂਤ ਸਮਾਜ ਕਾਇਮ ਨਹੀਂ ਰਹਿ ਸਕਦਾ ।


    ਇਹ ਦੇਖਦਿਆਂ ਕਿ ਸਿੱਖਿਆ ਇੱਕ ਬੁਨਿਆਦ ਹੈ ਜਿਸ ' ਤੇ ਕਿਸੇ ਰਾਸ਼ਟਰ ਦੀ ਤਰੱਕੀ ਨਿਰਭਰ ਕਰਦੀ ਹੈ , ਉਪ ਰਾਸ਼ਟਰਪਤੀ ਨੇ ਸਾਡੇ ਨੌਜਵਾਨਾਂ ਨੂੰ ਚੰਗੀ ਗੁਣਵੱਤਾ ਵਾਲੀ ਕਿਫ਼ਾਇਤੀ ਸਿੱਖਿਆ ਪ੍ਰਦਾਨ ਕਰਨ ਦੀ ਜ਼ਰੂਰਤ ' ਤੇ ਜ਼ੋਰ ਦਿੱਤਾ । ਉਨ੍ਹਾਂ ਕਿਹਾ ਕਿ ਸਿੱਖਿਆ , ਭਾਰਤ ਦੇ ਜਨਸੰਖਿਅਕ ਲਾਭ ਨੂੰ ਦੇਸ਼ ਦੇ ਸਰਬਪੱਖੀ ਅਤੇ ਸੁਮੱਚੇ ਵਿਕਾਸ ਦੀ ਪ੍ਰਾਪਤੀ ਵਿੱਚ ਤਬਦੀਲ ਕਰਨ ਵਿੱਚ ਸਹਾਇਤਾ ਕਰੇਗੀ।


    ਸ਼੍ਰੀ ਨਾਇਡੂ ਨੇ ਯੂਨੀਵਰਸਿਟੀਆਂ ਅਤੇ ਸਕੂਲਾਂ ਨੂੰ ਅਜਿਹੇ ਉਤਕ੍ਰਿਸ਼ਟਤਾ ਕੇਂਦਰ ਬਣਨ ਦਾ ਸੱਦਾ ਦਿੱਤਾ ਜਿੱਥੇ ਗਿਆਨ ਦਿੱਤਾ ਜਾਂਦਾ , ਹੁਨਰ ਸਦਾਚਾਰ ਨਿਖਾਰੇ ਜਾਂਦੇ , ਚਰਿੱਤਰ ਨਿਰਮਾਣ ਹੁੰਦਾ , ਜਿਗਿਆਸਾ ਪ੍ਰੇਰਿਤ ਹੁੰਦੀ ਅਤੇ ਸਦਾਚਾਰ ਮਜ਼ਬੂਤ ਹੁੰਦੇ ਹਨ ।


    ਇਸ ਪ੍ਰਾਪਤੀ ਲਈ ਉਪ-ਰਾਸ਼ਟਰਪਤੀ ਨੇ ਕਿਹਾ ਕਿ ਸਿੱਖਿਆ ਪ੍ਰਣਾਲੀ ਨੂੰ ਨਵੀਂ ਦਿਸ਼ਾ ਦੇਣ ਦੀ ਤੁਰੰਤ ਲੋੜ ਹੈ। ਉਨ੍ਹਾਂ ਕਿਹਾ ਕਿ ਭਾਰਤ ‘ ਇੱਕ ਅਜਿਹੀ ਵਿਦਿਅਕ ਪ੍ਰਣਾਲੀ ਨੂੰ ਨਹੀਂ ਅਪਣਾ ਸਕਦਾ ਜੋ ਵਿਚਲੇ ਮੇਲ ਦੀ , ਰੱਟੇ ਲਾਉਣ ਵਾਲੀ ਰਚਨਾਤਮਕਤਾ ਨੂੰ ਦਬਾਉਂਦੀ ਅਤੇ ਸਾਨੂੰ ਭਵਿੱਖ ਵਿੱਚ ਅੱਗੇ ਵਧਾਉਣ ਦੀ ਬਜਾਏ ਪਿੱਛੇ ਵੱਲ ਖਿੱਚਦੀ ਸਿੱਖਿਆ ਨੂੰ ਉਤਸ਼ਾਹਿਤ ਕਰਦੀ ਹੈ। ’


    ਸ਼੍ਰੀ ਨਾਇਡੂ ਨੇ ਚਾਹਿਆ ਕਿ ਸਿੱਖਿਆ ਸੰਸਥਾਵਾਂ ਬਦਲ ਰਹੇ ਸਮੇਂ ਦੇ ਅਨੁਸਾਰ ਸਥਿਤੀ ਨੂੰ ਬਦਲਣ ਅਤੇ ਪਾਠਕ੍ਰਮ , ਅਧਿਆਪਨ ਵਿਧੀਆਂ ਤੇ ਖੋਜ ਸਹੂਲਤਾਂ ਨੂੰ ਅੱਪਗ੍ਰੇਡ ਕਰਨ ਲਈ ਨਿਰੰਤਰ ਅਤੇ ਉਦੇਸ਼ਪੂਰਣ ਮੁੱਲਾਂਕਣ ਕਰਨ।


    ਇਹ ਵਿਚਾਰ ਪ੍ਰਗਟ ਕਰਦਿਆਂ ਕਿ ਸਿੱਖਿਆ ਆਪਣੇ ਆਪ ਹੀ ਕਿਸੇ ਵਿਅਕਤੀ ਨੂੰ ਰੋਜ਼ਗਾਰ ਯੋਗ ਨਹੀਂ ਬਣਾ ਸਕਦੀ , ਉਪ ਰਾਸ਼ਟਰਪਤੀ ਨੇ ਜ਼ੋਰ ਦੇ ਕੇ ਕਿਹਾ ਕਿ ਸਿੱਖਿਆ ਸੰਸਥਾਵਾਂ ਨੂੰ 21 ਵੀਂ ਸਦੀ ਦੇ ਗਿਆਨ-ਸੰਚਾਲਿਤ , ਅੰਤਰ ਸਬੰਧਿਤ ਵਿਸ਼ਵ ਲਈ ਅਤਿ ਜ਼ਰੂਰੀ ਜੀਵਨ ਹੁਨਰਾਂ ਸਮੇਤ ਵਿਦਿਆਰਥੀਆਂ ਨੂੰ ਜ਼ਰੂਰੀ ਹੁਨਰ ਪ੍ਰਦਾਨ ਕਰਨੇ ਚਾਹੀਦੇ ਹਨ ।


    ਸ਼੍ਰੀ ਨਾਇਡੂ ਨੇ ਮੀਂਹ ਦਾ ਪਾਣੀ ਇਕੱਠਾ ਕਰਨ ਦੀ ਪ੍ਰਣਾਲੀ ਅਤੇ ਆਰਥਿਕ ਤੌਰ ' ਤੇ ਕਮਜ਼ੋਰ ਵਿਦਿਆਰਥੀਆਂ ਦੀ ਸਹਾਇਤਾ ਲਈ ਸਮਾਨ ਅਵਸਰ ਸੈੱਲ ਜਿਹੇ ਸੰਸਥਾਨ ਦੇ ਉਪਰਾਲਿਆਂ ਦੀ ਸ਼ਲਾਘਾ ਕੀਤੀ।


    ਦਿੱਲੀ ਯੂਨੀਵਰਸਿਟੀ ਦੇ ਵਾਈਸ ਚਾਂਸਲਰ , ਪ੍ਰੋ: ਯੋਗੇਸ਼ ਤਿਆਗੀ , ਜਾਨਕੀ ਦੇਵੀ ਮੈਮੋਰੀਅਲ ਕਾਲਜ ਦੀ ਗਵਰਨਿੰਗ ਸੰਸਥਾ ਦੇ ਚੇਅਰਮੈਨ, ਪ੍ਰੋ: ਬ੍ਰਜੇਸ਼ ਚੌਧਰੀ , ਜਾਨਕੀ ਦੇਵੀ ਮੈਮੋਰੀਅਲ ਕਾਲਜ ਦੇ ਪ੍ਰਿੰਸੀਪਲ , ਡਾ: ਸਵਾਤੀ ਪਾਲ , ਕਾਲਜ ਦੇ ਫੈਕਲਟੀ ਮੈਂਬਰ ਅਤੇ ਵਿਦਿਆਰਥੀ ਮੌਜੂਦ ਸਨ ।

    
    
    (Release ID: 1581154) Visitor Counter : 3