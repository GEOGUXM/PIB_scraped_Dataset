      ਉਪ ਰਾਸ਼ਟਰਪਤੀ ਸਕੱਤਰੇਤ

      ਉਪ ਰਾਸ਼ਟਰਪਤੀ ਨੇ ਲਿਥੁਆਨੀਆ ਵਿੱਚ ਭਾਰਤੀ ਭਾਈਚਾਰੇ ਨੂੰ ਦੋਹਾਂ ਦੇਸ਼ਾਂ ਦਰਮਿਆਨ ਆਰਥਿਕ ਅਤੇ ਸੱਭਿਆਚਾਰਕ ਸਬੰਧ ਮਜ਼ਬੂਤ ਕਰਨ ਨੂੰ ਕਿਹਾ
      ਭਾਰਤ ਅਤੇ ਲਿਥੁਆਨੀਆ ਦਰਮਿਆਨ ਦੁਵੱਲੇ ਵਪਾਰ ਵਧਾਉਣ ਦੀਆਂ ਅਪਾਰ ਸੰਭਾਵਨਾਵਾਂ : ਉਪ ਰਾਸ਼‍ਟਰਪਤੀ
      ਭਾਰਤੀ ਭਾਈਚਾਰੇ ਨੂੰ ਭਾਰਤ ਦੇ ਸੱਭਿਆਚਾਰ ਅਤੇ ਪਰੰਪਰਾਵਾਂ ਨੂੰ ਜੀਵੰਤ ਰੱਖਣ ਨੂੰ ਕਿਹਾ
      ਉਪ ਰਾਸ਼‍ਟਰਪਤੀ ਨੇ ਦੋਹਾਂ ਦੇਸ਼ਾਂ ਦੇ ਸੱਭਿਆਚਾਰਾਂ ਦੇ ਏਕੀਕਰਨ ਵਿੱਚ ਇੱਕ ਪੁਲ਼ (ਸੇਤੂ) ਦੇ ਰੂਪ ਵਿੱਚ ਕੰਮ ਕਰਨ ਲਈ ਭਾਰਤੀ ਭਾਈਚਾਰੇ ਦੀ ਭਰਪੂਰ ਪ੍ਰਸ਼ੰਸਾ ਕੀਤੀ
      ਮਹਾਤ‍ਮਾ ਗਾਂਧੀ ਦੀ 150ਵੀਂ ਜਯੰਤੀ ਮਨਾਉਣ ਲਈ ਲਿਥੁਆਨੀਆ ਦੀ ਸ਼ਾਲਾਘਾ ਕੀਤੀ
      ਕਾਉਨਸ ਸ਼ਹਿਰ ਦੇ ਮੇਅਰ ਨਾਲ ਮੁਲਾਕਾਤ
      ਕਾਉਨਸ ਟੈਕਨੋਲੋਜੀ ਯੂਨੀਵਰਸਿਟੀ ਦੀ ਸਾਂਤਾਕਾ ਘਾਟੀ ਦਾ ਦੌਰਾ ਕੀਤਾ
      ਲਿਥੁਆਨੀਆ ਦੇ ਸਾਬਕਾ ਰਾਸ਼‍ਟਰਪਤੀ ਨੇ ਉਪ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ
      Posted On: 19 AUG 2019 9:50PM by PIB Chandigarh


    ਉਪ ਰਾਸ਼ਟਰਪਤੀ, ਸ਼੍ਰੀ ਐੱਮ. ਵੈਂਕਈਆ ਨਾਇਡੂ ਨੇ ਅੱਜ ਲਿਥੁਆਨੀਆ ਦੇ ਭਾਰਤੀ ਭਾਈਚਾਰੇ ਨੂੰ ਦੋਹਾਂ ਦੇਸ਼ਾਂ ਦਰਮਿਆਨ ਆਰਥਿਕ ਅਤੇ ਸੱਭਿਆਚਾਰਕ ਸਬੰਧਾਂ ਨੂੰ ਮਜ਼ਬੂਤ ਕਰਨ ਲਈ ਇੱਕ ਪੁਲ਼ (ਸੇਤੂ) ਦੇ ਰੂਪ ਵਿੱਚ ਕੰਮ ਕਰਨ ਦਾ ਸੱਦਾ ਦਿੱਤਾ ।


    ਉਨ੍ਹਾਂ ਨੇ ਬਾਲਟਿਕ ਖੇਤਰ ਦੇ ਤਿੰਨ ਦੇਸ਼ਾਂ ਦੀ ਆਪਣੀ ਯਾਤਰਾ ਦੌਰਾਨ ਦੂਜੇ ਦਿਨ ਲਿਥੁਆਨੀਆ ਦੀ ਰਾਜਧਾਨੀ ਵਿਲਨੀਅਸ (Vilnius) ਵਿੱਚ ਭਾਰਤੀ ਭਾਈਚਾਰੇ ਨੂੰ ਸੰਬੋਧਨ ਕਰਦੇ ਹੋਏ ਕਿਹਾ ਕਿ ਦੋਹਾਂ ਦੇਸ਼ਾਂ ਦਰਮਿਆਨ ਦੁਵੱਲੇ ਵਪਾਰ ਦਾ ਪੱਧਰ ਇਸ ਦੀ ਕੁੱਲ ਸਮਰੱਥਾ ਤੋਂ ਘੱਟ ਹੈ । ਉਨ੍ਹਾਂ ਕਿਹਾ ਕਿ ਲਿਥੁਆਨੀਆ ਖਾਸ ਤੌਰ ' ਤੇ ਲੇਜਰ , ਅਖੁੱਟ ਊਰਜਾ , ਐਗਰੋ – ਫੂਡ ਪ੍ਰਸੈੱਸਿੰਗ ਅਤੇ ਜੀਵਨ ਵਿਗਿਆਨ (ਲਾਇਫ ਸਾਇੰਸ) ਜਿਹੇ ਖੇਤਰਾਂ ਵਿੱਚ ਭਾਰਤ ਲਈ ਇੱਕ ਮਹਤ‍ਵਪੂਰਨ ਟੈਕਨੋਲੋਜੀ ਸਾਂਝੇਦਾਰ ਹੋ ਸਕਦਾ ਹੈ ।


    ਦੁਨੀਆ ਦੀ ਸਭ ਤੋਂ ਤੇਜ਼ੀ ਨਾਲ ਵਧਦੀ ਵੱਡੀ ਅਰਥਵਿਵਸ‍ਥਾਵਾਂ ਵਿੱਚ ਭਾਰਤ ਦੇ ਵੀ ਸ਼ਾਮਲ ਹੋਣ ਦੀ ਗੱਲ ਨੂੰ ਰੇਖਾਂਕਿਤ ਕਰਦੇ ਹੋਏ ਉਨ੍ਹਾਂ ਕਿਹਾ ਕਿ ਭਾਰਤ ਸਰਕਾਰ ਵੱਲੋਂ ਕੀਤੀਆਂ ਗਈਆਂ ਅਨੇਕ ਪਹਿਲਾਂ ਦੀ ਬਦੌਲਤ ਭਾਰਤ ਵਿੱਚ ਕਾਰੋਬਾਰੀ ਮਾਹੌਲ ਅਤਿਅੰਤ ਸਕਾਰਾਤ‍ਮਕ ਅਤੇ ਉਤ‍ਸ਼ਾਹਵਰਧਕ ਹੈ । ਉਨ੍ਹਾਂ ਕਿਹਾ , ‘ ਨਵੇਂ ਭਾਰਤ ਦਾ ਮੰਤਰ ਰਿਫਾਰਮ , ਪਰਫਾਰਮ ਅਤੇ ਟ੍ਰਾਂਸਫਾਰਮ ਹੈ । ’


    ਸ਼੍ਰੀ ਨਾਇਡੂ ਨੇ ਜ਼ੋਰ ਦਿੱਤਾ ਕਿ ਭਾਰਤ ਦੁਨੀਆ ਦੀਆਂ ਸਭ ਤੋਂ ਖੁੱਲ੍ਹੀਆਂ ਜਾਂ ਉਦਾਰ ਅਰਥਵਿਵਸ‍ਥਾਵਾਂ ਵਿੱਚੋਂ ਇੱਕ ਹੈ ਅਤੇ ਹੁਣ ਇਹ ਵਿਸ਼ਵ ਬੈਂਕ ਦੇ ‘ ਕਾਰੋਬਾਰ ਵਿੱਚ ਸੁਗਮਤਾ ’ ਇੰਡੈਕਸ ਵਿੱਚ ਸ਼ਾਮਲ 190 ਦੇਸ਼ਾਂ ਦਰਮਿਆਨ 77 ਵੇਂ ਸਥਾਨ ਉੱਤੇ ਹੈ ।


    ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ‘ ਮੇਕ ਇਨ ਇੰਡੀਆ ’ ਮੁਹਿੰਮ ਭਾਰਤ ਨੂੰ ਨਿਰਮਾਣ ਅਤੇ ਨਿਵੇਸ਼ ਦੇ ਇੱਕ ਕੇਂਦਰ (ਹੱਬ) ਦੇ ਰੂਪ ਵਿੱਚ ਸ‍ਥਾਪਿਤ ਕਰ ਰਿਹਾ ਹੈ । ਉਨ੍ਹਾਂ ਨੇ ਕਿਹਾ ਕਿ ‘ ਸ‍ਮਾਰਟ ਸਿਟੀ ’, ‘ ਡਿਜੀਟਲ ਇੰਡੀਆ ’ ਅਤੇ ‘ ਕੌਸ਼ਲ ਭਾਰਤ ( ਸਕਿੱਲ ਇੰਡੀਆ ) ’ ਮਿਸ਼ਨ ਨਾ ਕੇਵਲ ਸਾਡੇ ਦੇਸ਼ ਦਾ ਸ‍ਰੂਪ ਬਦਲ ਰਹੇ ਹਨ , ਬਲਕਿ ਇਹ ਗੱਠਜੋੜ ਕਰਨ ਦੇ ਨਾਲ - ਨਾਲ ਆਪਸ ਵਿੱਚ ਮਿਲ ਕੇ ਕੰਮ ਕਰਨ ਲਈ ਵਿਆਪਕ ਅਵਸਰ ਵੀ ਸੁਲਭ ਕਰਾ ਰਹੇ ਹਨ । ਉਪ ਰਾਸ਼ਟਰਪਤੀ ਨੇ ਕਿਹਾ , ‘ ਸਾਡੇ ਦੇਸ਼ ਦੇ ਨੌਜਵਾਨ ਡਿਜੀਟਲ ਕ੍ਰਾਂਤੀ ਨੂੰ ਨਵੀਂ ਗਤੀ ਪ੍ਰਦਾਨ ਕਰ ਰਹੇ ਹਨ , ਸ‍ਟਾਰਟ - ਅੱਪ ਪਰਿਵੇਸ਼ ਨੂੰ ਮਜ਼ਬੂਤ ਕਰ ਰਹੇ ਹਨ ਅਤੇ ਇਸ ਦੇ ਨਾਲ ਹੀ ਆਰਟੀਫਿਸ਼ੀਅਲ ਇੰ‍ਟੈਲੀਜੈਂਸ ਵਿੱਚ ਮੋਹਰੀ ਸਾਬਤ ਹੋ ਰਹੇ ਹਨ । ਸ‍ਟਾਰਟ - ਅੱਪ ਇੰਡੀਆ ਨਾਮੀ ਪ੍ਰਮੁੱਖ ਪਹਿਲ ਦਾ ਉਦੇਸ਼‍ ਦੇਸ਼ ਵਿੱਚ ਇਨੋਵੇਸ਼ਨ ਅਤੇ ਉੱਦਮਤਾ ਨੂੰ ਹੁਲਾਰਾ ਦੇਣ ਲਈ ਇੱਕ ਮਜ਼ਬੂਤ ਪਰਿਵੇਸ਼ ਦਾ ਨਿਰਮਾਣ ਕਰਨਾ ਹੈ । ’


    ਸ਼੍ਰੀ ਨਾਇਡੂ ਨੇ ਕਿਹਾ ਕਿ ਭਾਰਤ ਆਪਣੀ ਵਿਕਾਸ ਯਾਤਰਾ ਵਿੱਚ ਤੇਜ਼ੀ ਨਾਲ ਅੱਗੇ ਵਧ ਰਿਹਾ ਹੈ ਅਤੇ ਇਸ ਦੇ ਨਾਲ ਹੀ ਭਾਰਤ ਨੇ ਅਗਲੀ ਪੀੜ੍ਹੀ ਦੀਆਂ ਬੁਨਿਆਦੀ ਢਾਂਚਾਗਤ ਸੁਵਿਧਾਵਾਂ ਦੇ ਨਿਰਮਾਣ ਲਈ ਇੱਕ ਮਹੱਤ‍ਵਪੂਰਨ ਯੋਜਨਾ ਬਣਾਈ ਹੈ ਜਿਸ ਵਿੱਚ 100 ਸ‍ਮਾਰਟ ਸਿਟੀ , 10 ਨਵੇਂ ਹਵਾਈ ਅੱਡੇ , 7 ਹਾਈ - ਸ‍ਪੀਡ ਟ੍ਰੇਨ ਕੌਰੀਡੋਰ , 5 ਪ੍ਰਮੁੱਖ ਬੰਦਰਗਾਹ , ਰਾਜ ਮਾਰਗ ਅਤੇ ਸਾਡੇ ਦੇਸ਼ ਦੇ ਪਿੰਡਾਂ ਅਤੇ ਸ਼ਹਿਰੀ ਖੇਤਰਾਂ ਨੂੰ ਜੋੜਨ ਵਾਲੀ ਰਾਸ਼‍ਟਰ ਵਿਆਪੀ ਬ੍ਰਾਂਡਬੈਂਡ ਕਨੈਕਟੀਵਿਟੀ ਵੀ ਸ਼ਾਮਲ ਹਨ ।


    ਉਪ ਰਾਸ਼ਟਰਪਤੀ ਨੇ ਭਾਰਤ ਅਤੇ ਲਿਥੁਆਨੀਆ ਦੇ ਸੱਭਿਆਚਾਰਾਂ ਨੂੰ ਏਕੀਕ੍ਰਿਤ ਕਰਨ ਲਈ ਇੱਕ ਪੁਲ਼ (ਸੇਤੂ) ਦੇ ਰੂਪ ਵਿੱਚ ਕੰਮ ਕਰਨ ਲਈ ਇੱਥੋਂ ਦੇ ਭਾਰਤੀ ਭਾਈਚਾਰੇ ਦੀ ਭਰਪੂਰ ਪ੍ਰਸ਼ੰਸਾ ਕੀਤੀ । ਉਨ੍ਹਾਂ ਨੇ ਭਾਰਤੀ ਭਾਈਚਾਰੇ ਨੂੰ ਆਪਣੀ ਮਾਤਭੂਮੀ ਦੇ ਸਮ੍ਰਿੱਧ (ਖੁਸ਼ਹਾਲ) ਸੱਭਿਆਚਾਰ ਤੋਂ ਪੂਰੀ ਤਰ੍ਹਾਂ ਜਾਣੂ ਰਹਿਣ ਅਤੇ ਇਸ ਦੇ ਨਾਲ ਹੀ ਸ਼ਾਂਤੀ ਅਤੇ ਸਦਭਾਵਨਾ ਦੇ ਭਾਰਤ ਦੇ ਸੰਦੇਸ਼ ਦਾ ਪ੍ਰਸਾਰ ਕਰਨ ਲਈ ਠੋਸ ਯਤਨ ਕਰਨ ਨੂੰ ਕਿਹਾ , ਜੋ ‘ ਵਸੁਧੈਵ ਕੁਟੁੰਬਕਮ ’ ਦੇ ਸਰਬਵਿਆਪੀ ਅਤੇ ਅਕਾਲ (ਸਦੀਵੀ) ਦਰਸ਼ਨ ਦਾ ਪ੍ਰਤੀਕ ਹੈ ।


    ਭਾਰਤ ਦੇ ਸੱਭਿਆਚਾਰ , ਦਰਸ਼ਨ , ਕਲਾ ਅਤੇ ਅਧਿਆਤਮਿਕਤਾ ਵਿੱਚ ਲਿਥੁਆਨੀਆ ਵੱਲੋਂ ਦਿ‍ਖਾਈ ਜਾ ਰਹੀ ਵਿਆਪਕ ਦਿਲਚਸ‍ਪੀ ਦੀ ਸ਼ਲਾਘਾ ਕਰਦੇ ਹੋਏ ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤੀ ਭਾਈਚਾਰੇ ਦੇ ਮੈਂਬਰ ਭਾਰਤ ਦੇ ਸੱਭਿਆਚਾਰਕ ਦੂਤ ਹਨ ।


    ਭਾਰਤ ਵੱਲੋ ਟੈਕਨੋਲੋਜੀ ਦੇ ਖੇਤਰ ਵਿੱਚ ਕੀਤੀ ਗਈ ਵਰਨਣਯੋਗ ਪ੍ਰਗਤੀ ਦਾ ਜ਼ਿਕਰ ਕਰਦੇ ਹੋਏ, ਸ਼੍ਰੀ ਨਾਇਡੂ ਨੇ ਪਿਛਲੇ ਮਹੀਨੇ ਭਾਰਤ ਵੱਲੋਂ ਕੀਤੇ ਗਏ ‘ ਚੰਦਰਯਾਨ 2’ ਦੇ ਸਫਲ ਲਾਂਚ ਦਾ ਜ਼ਿਕਰ ਕੀਤਾ । ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਚੰਨ ਉੱਤੇ ਕਦਮ ਰੱਖਣ ਲਈ ਭਾਰਤ ਦਾ ਇਹ ਦੂਜਾ ਮਿਸ਼ਨ ਅਸਲ ਵਿੱਚ ਪਿਛਲੇ ਕੁਝ ਵਰ੍ਹਿਆਂ ਦੌਰਾਨ ਸਾਡੇ ਦੇਸ਼ ਵੱਲੋਂ ਵਿਗਿਆਨ ਅਤੇ ਟੈਕਨੋਲੋਜੀ ਦੇ ਖੇਤਰ ਵਿੱਚ ਕੀਤੀ ਗਈ ਵਰਨਣਯੋਗ ਪ੍ਰਗਤੀ ਦੀ ਇੱਕ ਸ਼ਾਨਦਾਰ ਮਿਸਾਲ ਹੈ ।


    ਹਿੰਦੀ ਸਹਿਤ ਭਾਰਤੀ ਵਿੱਦਿਆ ਦੇ ਅਧਿਐਨ ਨੂੰ ਹੁਲਾਰਾ ਦੇਣ ਵਿੱਚ ਅੱਗੇ ਰਹਿਣ ਲਈ ਵਿਲਨੀਅਸ ਯੂਨੀਵਰਸਿਟੀ ਦੀ ਸ਼ਾਲਾਘਾ ਕਰਦੇ ਹੋਏ, ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤੀ ਦਰਸ਼ਨ , ਫਿਲ‍ਮਾਂ ਅਤੇ ਵਿਅੰਜਨਾਂ ਵਿੱਚ ਦਿਲਚਸ‍ਪੀ ਕਾਫ਼ੀ ਵਧ ਗਈ ਹੈ ।


    ਸ਼੍ਰੀ ਨਾਇਡੂ ਨੇ ਇਸ ਗੱਲ ਉੱਤੇ ਪ੍ਰਸੰਨ‍ਤਾ ਪ੍ਰਗਟਾਈ ਕਿ ਲਿਥੁਆਨੀਆ ਦੀਆਂ ਯੂਨੀਵਰਸਿਟੀਆਂ ਭਾਰਤੀ ਵਿਦਿਆਰਥੀਆਂ ਦੀਆਂ ਪਸੰਦੀਦਾ ਮੰਜ਼ਿਲਾਂ ਬਣ ਗਈਆਂ ਹਨ ਜਿਨ੍ਹਾਂ ਦੀ ਸੰਖਿਆ ਹਾਲ ਦੇ ਵਰ੍ਹਿਆਂ ਵਿੱਚ ਕਾਫ਼ੀ ਵਧ ਗਈ ਹੈ । ਉਨ੍ਹਾਂ ਨੇ ਭਾਰਤ ਦੇ ਨੌਜਵਾਨ ਵਿਦਿਆਰਥੀਆਂ ਨੂੰ ਸ‍ਥਾਨਕ ਸੱਭਿਆਚਾਰ ਪ੍ਰਤੀ ਸੰਵੇਦਨਸ਼ੀਲ ਰਹਿਣ ਦੀ ਅਪੀਲ ਕੀਤੀ ।


    ਮਹਾਤ‍ਮਾ ਗਾਂਧੀ ਦੀ 150 ਵੀਂ ਜਯੰਤੀ ਦਾ ਜ਼ਿਕਰ ਕਰਦੇ ਹੋਏ, ਉਪ ਰਾਸ਼ਟਰਪਤੀ ਨੇ ਕਿਹਾ ਕਿ ਲਿਥੁਆਨੀਆ ਦੀ ਖਾਸ ਅਹਿਮੀਅਤ ਹੈ ਕਿਉਂਕਿ ਗਾਂਧੀ ਜੀ ਦੇ ਨੇੜਲੇ ਮਿੱਤਰ ਸ਼੍ਰੀ ਹਰਮਨ ਕਾਲੇਨਬਾਖ ਲਿਥੁਆਨੀਆ ਦੇ ਰਹਿਣ ਵਾਲੇ ਸਨ ।


    ਉਪ ਰਾਸ਼ਟਰਪਤੀ ਨੇ ਉਨ੍ਹਾਂ ਦੀ ਮਿੱਤਰਤਾ ਨੂੰ ਸਦਾ ਯਾਦ ਰੱਖਣ ਲਈ ਰੁਸਨੇ ( Rusne) ਵਿੱਚ ਗਾਂਧੀ ਜੀ ਅਤੇ ਕਾਲੇਨਬਾਖ ਦੀ ਮੂਰਤੀ ਸਥਾਪਿਤ ਕਰਨ ਲਈ ਲਿਥੁਆਨੀਆ ਸਰਕਾਰ ਦਾ ਧੰਨ‍ਵਾਦ ਕੀਤਾ ।


    ਇਸ ਤੋਂ ਪਹਿਲਾਂ ਉਪ ਰਾਸ਼ਟਰਪਤੀ ਨੇ ਕਾਉਨਸ ਸ਼ਹਿਰ ਦਾ ਦੌਰਾ ਕੀਤਾ । ਉੱਥੇ ਦੇ ਮੇਅਰ ਸ਼੍ਰੀ ਵਿਸ‍ਵਾਲਡਾਸ ਮੈਟੀਜੋਸਾਈਟਿਸ ( Visvaldas Matijosaitis ) ਨੇ ਉਪ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ । ਸ਼੍ਰੀ ਮੈਟੀਜੋਸਾਈਟਿਸ ਨੇ ਸ਼੍ਰੀ ਨਾਇਡੂ ਅਤੇ ਭਾਰਤੀ ਵਫ਼ਦ ਲਈ ਭੋਜ ਦੀ ਮੇਜ਼ਬਾਨੀ ਕੀਤੀ ।


    ਉਪ ਰਾਸ਼ਟਰਪਤੀ ਨੇ ਦੋਹਾਂ ਦੇਸ਼ਾਂ ਦਰਮਿਆਨ ਕਾਰੋਬਾਰ ਦੇ ਅਵਸਰ ਦੀ ਤਲਾਸ਼ ਕਰਨ ਲਈ ਮੇਅਰ ਨੂੰ ਕਾਰੋਬਾਰੀਆਂ ਦੇ ਵਫ਼ਦ ਨਾਲ ਭਾਰਤ ਆਉਣ ਦਾ ਸੱਦਾ ਦਿੱਤਾ ।


    ਉਪ ਰਾਸ਼ਟਰਪਤੀ ਨੇ ਕਾਉਨਸ ਵਿੱਚ ਕਾਉਨਸ ਟੈਕਨੋਲੋਜੀ ਯੂਨੀਵਰਸਿਟੀ ਦੇ ਸਾਂਤਾਕਾ ਘਾਟੀ ਸਥਿਤ ਅਲ‍ਟਰਾ ਸਾਂਊਡ ਰਿਸਰਚ ਇੰਸ‍ਟੀਟਿਊਟ ਅਤੇ ਇੰਸ‍ਟੀਟਿਊਟ ਆਵ੍ ਮੈਟੀ‍ਰੀਅਲ ਸਾਂਈਸਿਜ਼ ਦੇ ਪ੍ਰਯੋਗਸ਼ਾਲਾ ਖੇਤਰ ਦਾ ਵੀ ਦੌਰਾ ਕੀਤਾ ।


    ਲਿਥੁਆਨੀਆ ਗਣਰਾਜ‍ ਦੇ ਸਾਬਕਾ ਰਾਸ਼‍ਟਰਪਤੀ ਸ਼੍ਰੀ ਵਾਇਟਾਉਟਸ ਲੈਂਡਸਬਰਗੀਜ ( Mr. Vytautas Landsbergis ) ਨੇ ਉਪ ਰਾਸ਼ਟਰਪਤੀ ਨਾਲ ਮੁਲਾਕਾਤ ਕੀਤੀ ਅਤੇ ਦੋਹਾਂ ਦੇਸ਼ਾਂ ਦਰਮਿਆਨ ਦੁਵੱਲੇ ਸਬੰਧਾਂ ਬਾਰੇ ਸਲਾਹ - ਮਸ਼ਵਰੇ ਕੀਤਾ ।


    ******************


    ਆਰਆਰ/ਬੀਕੇ/ਐੱਮਐੱਸ/ਆਰਕੇ

    
    
    (Release ID: 1582401) Visitor Counter : 5
    
    
      Read this release in: English