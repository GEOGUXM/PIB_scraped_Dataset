      ਪ੍ਰਧਾਨ ਮੰਤਰੀ ਦਫਤਰ

      ਫਰਾਂਸ ਵਿੱਚ ਭਾਰਤੀ ਭਾਈਚਾਰੇ ਦੇ ਪ੍ਰੋਗਰਾਮ ਵਿੱਚ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 23 AUG 2019 8:23PM by PIB Chandigarh


    ਫਰਾਂਸ ਦੇ ਉੱਘੇ/ਪ੍ਰਤਿਸ਼ਠਿਤ ਨਾਗਰਿਕ ਅਤੇ ਇੱਥੇ ਆਪਣੀ ਮਿਹਨਤ ਅਤੇ ਆਪਣੇ ਕੌਸ਼ਲ ਨਾਲ ਭਾਰਤ ਅਤੇ ਫਰਾਂਸ ਦਾ ਗੌਰਵ ਵਧਾਉਣ ਵਾਲੇ ਤੁਹਾਨੂੰ ਸਾਰੇ ਸਾਥੀਆਂ ਨੂੰ ਨਮਸਕਾਰ


    ਭਾਈਓ ਅਤੇ ਭੈਣੋਂ ,


    ਭਾਰਤ ਅਤੇ ਫਰਾਂਸ ਦੀ ਮਿੱਤਰਤਾ ਪੂਰੀ ਤਰ੍ਹਾਂ ਅਟੁੱਟ ਹੈ ਅਤੇ ਇਹ ਮਿੱਤਰਤਾ ਨਹੀਂ ਇੱਕ ਪ੍ਰਕਾਰ ਨਾਲ ਮਿੱਤਰਤਾ ਨਾਲੋਂ ਵੀ ਕੁਝ ਅੱਗੇ ਹੈ, ਇਹ ਨਵੀਂ ਨਹੀਂ ਹੈ ਬਲਕਿ ਸਾਲਾਂ ਪੁਰਾਣੀ ਹੈ। ਅਜਿਹਾ ਕੋਈ ਮੌਕਾ ਜਾਂ ਗਲੋਬਲ ਮੰਚ ਨਹੀਂ ਹੋਵੇਗਾ ਜਿੱਥੇ ਸਾਡੇ ਦੇਸ਼ਾਂ ਨੇ ਇੱਕ-ਦੂਜੇ ਦਾ ਸਮਰਥਨ ਨਾ ਕੀਤਾ ਹੋਵੇ ਅਤੇ ਨਾਲ ਕੰਮ ਨਾ ਕੀਤਾ ਹੋਵੇ ਅਤੇ ਇਸ ਲਈ ਅੱਜ ਦਾ ਦਿਨ ਇਸ ਦੋਸਤੀ ਦੇ ਨਾਮ ਹੈ।


    ਸਾਥੀਓ ,


    ਚੰਗੀ ਦੋਸਤੀ ਦਾ ਮਤਲਬ ਇਹ ਹੈ... ਸੁੱਖ-ਦੁੱਖ ਵਿੱਚ ਇੱਕ ਦੂਜੇ ਦਾ ਸਾਥ ਦਿਉ ਚਾਹੇ ਜੋ ਵੀ ਪਰਿਸਥਿਤੀ ਹੋਵੇ । ਜਦੋਂ ਭਾਰਤ ਜਾਂ ਫਰਾਂਸ ਵਿੱਚ ਕੋਈ ਵੀ ਚੰਗੀ ਉਪਲੱਬਧੀ ਹੁੰਦੀ ਹੋਵੇ ਤਾਂ ਅਸੀਂ ਇੱਕ-ਦੂਜੇ ਲਈ ਖੁਸ਼ ਹੁੰਦੇ ਹਾਂ। ਮੈਨੂੰ ਲੱਗਦਾ ਹੈ ਕਿ ਭਾਰਤ ਵਿੱਚ ਫਰਾਂਸ ਦੀ ਫੁਟਬਾਲ ਟੀਮ ਦੇ ਸਮਰਥਕਾਂ ਦੀ ਸੰਖਿਆ ਸ਼ਾਇਦ ਜਿੰਨੀ ਫਰਾਂਸ ਵਿੱਚ ਹੈ ਉਸ ਤੋਂ ਵੀ ਜ਼ਿਆਦਾ ਭਾਰਤ ਵਿੱਚ ਹੋਵੇਗੀ। ਜਦੋਂ ਫਰਾਂਸ ਨੇ ਫੁਟਬਾਲ ਵਿਸ਼ਵ ਕੱਪ ਜਿੱਤਿਆ ਸੀ ਤਾਂ ਇਸ ਦਾ ਜਸ਼ਨ ਭਾਰਤ ਵਿੱਚ ਵੀ ਬੜੇ ਜ਼ੋਰ-ਸ਼ੋਰ ਨਾਲ ਮਨਾਇਆ ਗਿਆ ਸੀ।


    ਸਾਥੀਓ ,


    ਇਸੇ ਤਰ੍ਹਾਂ ਅਸੀਂ ਦੁੱਖ ਦੀ ਘੜੀ ਵਿੱਚ ਵੀ ਓਨੀ ਹੀ ਨਿਕਟਤਾ/ਨੇੜਤਾ ਨਾਲ ਇੱਕ-ਦੂਜੇ ਨਾਲ ਖੜ੍ਹੇ ਹਾਂ। ਇਸ ਦਾ ਉਦਾਹਰਣ ਫਰਾਂਸ ਵਿੱਚ ਹੋਏ ਏਅਰ ਇੰਡੀਆ ਦੇ ਦੋ ਜਹਾਜ਼ ਹਾਦਸਿਆਂ ਦਾ ਇਹ ਸਮਾਰਕ ਵੀ ਹੈ। ਇਨ੍ਹਾਂ ਹਾਦਸਿਆਂ ਵਿੱਚ ਕਈ ਭਾਰਤੀ ਯਾਤਰੀਆਂ ਦੀ ਮੌਤ ਹੋਈ ਸੀ । ਇਨ੍ਹਾਂ ਵਿੱਚ ਭਾਰਤ ਦੇ ਮਹਾਨ ਵਿਗਿਆਨੀਆਂ ਵਿੱਚੋਂ ਇੱਕ ਡਾਕਟਰ ਹੋਮੀ ਜਹਾਂਗੀਰ ਭਾਭਾ ਵੀ ਸਨ। ਭਾਰਤ ਦੇ ਉਸ ਮਹਾਨ ਸਪੂਤ ਨੂੰ ਅਤੇ ਹੋਰ ਭਾਰਤੀਆਂ ਨੂੰ ਜਿਨ੍ਹਾਂ ਨੇ ਇਸ ਦੁਰਘਟਨਾ ਵਿੱਚ ਆਪਣੇ ਪ੍ਰਾਣ ਗਵਾਏ ਉਨ੍ਹਾਂ ਨੂੰ ਮੈਂ ਆਪਣੀ ਸ਼ਰਧਾਂਜਲੀ ਦਿੰਦਾ ਹਾਂ।


    ਸਾਥੀਓ ,


    ਇਸ ਮੈਮੋਰਿਅਲ ਦਾ ਹਰ ਪੱਥਰ ਸਾਡੇ ਨਾਗਰਿਕਾਂ ਦੀ ਇੱਕ-ਦੂਜੇ ਲਈ ਸੰਵੇਦਨਸ਼ੀਲਤਾ ਦਾ ਜਿੰਦਾ-ਜਾਗਦਾ ਸਬੂਤ ਹੈ। ਅਸੀਂ ਨਮਨ ਕਰਦੇ ਹਾਂ ਸੈਂ ਜਰਵੇ ਦੇ ਉਨ੍ਹਾਂ ਗਾਈਡਸ ਨੂੰ ਜਿਨ੍ਹਾਂ ਨੇ ਹਾਦਸੇ ਤੋਂ ਬਾਅਦ ਜਹਾਜ਼ ਦੇ ਮਲਬੇ ਦੀ ਖੋਜ ਵਿੱਚ ਦਿਨ-ਰਾਤ ਕੰਮ ਕੀਤਾ। ਵਿਪਰੀਤ ਪਰੀਸਥਿਤੀਆਂ ਵਿੱਚ ਕੰਮ ਕੀਤਾ। ਅੱਜ ਉਨ੍ਹਾਂ ਗਾਈਡਸ ਦੇ ਪਰਿਵਾਰਕ ਮੈਂਬਰਾਂ ਨਾਲ ਵੀ ਟੈਕਨੋਲੋਜੀ ਦੇ ਮਾਧਿਅਮ ਨਾਲ ਸੰਪਰਕ ਕਰਨ ਦਾ ਮੌਕਾ ਪ੍ਰਾਪਤ ਹੋਇਆ। ਮੈਂ ਉਨ੍ਹਾਂ ਗਾਈਡਸ ਦਾ ਅਤੇ ਉਨ੍ਹਾਂ ਦੇ ਸੱਜਣਾਂ ਦਾ ਵੀ ਭਾਰਤ ਵੱਲੋਂ ਆਦਰਪੂਰਵਕ ਆਭਾਰ ਪ੍ਰਗਟ ਕਰਦਾ ਹਾਂ। ਮੈਂ ਸੈਂ ਜਰਵੇ ਦੇ ਮੇਅਰ ਦਾ ਆਭਾਰ ਪ੍ਰਗਟ ਕਰਦਾ ਹਾਂ। ਜਿਨ੍ਹਾਂ ਨੇ ਇਸ ਮੈਮੋਰੀਅਲ ਨੂੰ ਬਣਾਉਣ ਵਿੱਚ ਬਹੁਤ ਮਹੱਤਵਪੂਰਨ ਭੂਮਿਕਾ ਨਿਭਾਈ ਹੈ। ਮੈਂ ਫਰਾਂਸ ਦੀ ਸਰਕਾਰ , ਰਾਸ਼ਟਰਪਤੀ ਮੈਕਰੋਂ ਅਤੇ ਫਰਾਂਸ ਦੀ ਜਨਤਾ ਦਾ ਮੈਨੂੰ ਸੱਦਣ ਲਈ, ਤੁਹਾਨੂੰ ਸਭ ਨੂੰ ਮਿਲਣ ਦਾ ਮੌਕਾ ਦੇਣ ਲਈ ਵੀ ਆਭਾਰ ਪ੍ਰਗਟ ਕਰਦਾ ਹਾਂ।


    ਇੱਕ ਵਾਅਦਾ ਕੀਤਾ ਸੀ , ਤੁਹਾਨੂੰ ਯਾਦ ਹੈ ਕਿ ਨਹੀਂ, ਮੈਨੂੰ ਪਤਾ ਨਹੀਂ... ਮੈਨੂੰ ਯਾਦ ਹੈ ਅਤੇ ਆਮ ਤੌਰ ਉੱਤੇ ਰਾਜਨੇਤਾਵਾਂ ਨੂੰ ਵਾਅਦਾ ਭੁਲਾ ਦੇਣ ਵਿੱਚ ਮਜ਼ਾ ਆਉਂਦਾ ਹੈ। ਲੇਕਿਨ ਮੈਂ ਉਸ ਬਰਾਦਰੀ ਤੋਂ ਨਹੀਂ ਹਾਂ ਅਤੇ ਇਸ ਲਈ ਮੈਂ ਆਪਣੇ ਆਪ ਵਾਅਦਾ ਯਾਦ ਕਰਾਉਂਦਾ ਹਾਂ। ਮੈਂ ਕਿਹਾ ਸੀ ਕਿ ਭਾਰਤ ਆਸਾਂ ਅਤੇ ਅਕਾਂਖਿਆਵਾਂ ਦੇ ਨਵੇਂ ਸਫਰ ਉੱਤੇ ਨਿਕਲਣ ਵਾਲਾ ਹੈ ਅਤੇ ਅੱਜ ਜਦੋਂ ਤੁਹਾਡੇ ਦਰਮਿਆਨ ਆਇਆ ਹਾਂ ਤਾਂ ਨਿਮਰਤਾ ਨਾਲ , ਬੜੇ ਵਿਸ਼ਵਾਸ ਦੇ ਨਾਲ ਕਹਿ ਸਕਦਾ ਹਾਂ ਕਿ ਅਸੀਂ ਨਾ ਸਿਰਫ਼ ਉਸ ਸਫਰ ਉੱਤੇ ਨਿਕਲ ਪਏ ਹਾਂ ਬਲਕਿ 130 ਕਰੋੜ ਭਾਰਤਵਾਸੀਆਂ ਦੇ ਸਮੂਹਿਕ ਯਤਨਾਂ ਨਾਲ ਭਾਰਤ ਤੇਜ਼ ਗਤੀ ਦੇ ਵਿਕਾਸ ਦੇ ਰਸਤੇ ਉੱਤੇ ਅੱਗੇ ਵੱਧ ਰਿਹਾ ਹੈ।


    ਇਹੀ ਕਾਰਨ ਹੈ ਕਿ ਇਸ ਵਾਰ ਫਿਰ ਦੇਸ਼ਵਾਸੀਆਂ ਨੇ ਪਹਿਲਾਂ ਨਾਲੋਂ ਵੀ ਜ਼ਿਆਦਾ ਪ੍ਰਚੰਡ ਜਨ-ਆਦੇਸ਼ ਦੇ ਕੇ ਸਾਡੀ ਸਰਕਾਰ ਨੂੰ ਸਮਰਥਨ ਦਿੱਤਾ ਹੈ। ਫਿਰ ਇੱਕ ਵਾਰ ਸਾਨੂੰ ਦੇਸ਼ ਦੀ ਸੇਵਾ ਕਰਨ ਦਾ ਮੌਕਾ ਦਿੱਤਾ ਹੈ। ਇਹ ਜਨ-ਆਦੇਸ਼ ਸਿਰਫ਼ ਇੱਕ ਸਰਕਾਰ ਚਲਾਉਣ ਲਈ ਨਹੀਂ ਹੈ ਬਲਕਿ ਨਵੇਂ ਭਾਰਤ ਦੇ ਨਿਰਮਾਣ ਲਈ ਹੈ। ਇੱਕ ਅਜਿਹਾ ਨਵਾਂ ਭਾਰਤ ਜਿਸ ਦੀ ਖੁਸ਼ਹਾਲੀ, ਸੱਭਿਅਤਾ ਅਤੇ ਸੰਸਕ੍ਰਿਤੀ ਉਸ ਉੱਤੇ ਪੂਰੇ ਵਿਸ਼ਵ ਨੂੰ ਮਾਣ ਹੋਵੇ ਅਤੇ ਜੋ 21ਵੀਂ ਸਦੀ ਦੀ ਆਧੁਨਿਕਤਾ ਨੂੰ ਵੀ ਲੀਡ ਕਰੇ। ਅਜਿਹਾ ਨਵਾਂ ਭਾਰਤ ਜਿਸ ਦਾ ਫੋਕਸ ease of doing business ਉੱਤੇ ਵੀ ਹੋਵੇ ਅਤੇ ਜੋ ease of living ਵੀ ਸੁਨਿਸ਼ਚਿਤ ਕਰਨ ਲਈ ਹਰ ਕਦਮ ਉਠਾਏ।


    ਸਾਥੀਓ ,


    ਭਾਰਤ ਵਿੱਚ ਪਿਛਲੇ ਪੰਜ ਸਾਲਾਂ ਵਿੱਚ ਅਨੇਕਾਂ ਸਾਰੇ ਸਕਾਰਾਤਮਕ ਪਰਿਵਰਤਨ ਹੋਏ ਹਨ। ਇਨ੍ਹਾਂ ਪਰਿਵਤਰਨਾਂ ਦੇ ਦਾਇਰੇ ਵਿੱਚ ਭਾਰਤ ਦੀ ਯੁਵਾ ਸ਼ਕਤੀ , ਭਾਰਤ ਦੇ ਪਿੰਡ , ਗ਼ਰੀਬ , ਕਿਸਾਨ ਇਹ ਨਾਰੀ ਸ਼ਕਤੀ, ਇਹ ਉਸ ਦੇ ਕੇਂਦਰ ਬਿੰਦੂ ਵਿੱਚ ਰਹੇ ਹਨ। ਮੈਂ ਫੁਟਬਾਲ ਪ੍ਰੇਮੀਆਂ ਦੇ ਦੇਸ਼ ਵਿੱਚ ਆਇਆ ਹਾਂ ਅਤੇ ਜਦੋਂ ਫੁਟਬਾਲ ਪ੍ਰੇਮੀਆਂ ਦਰਮਿਆਨ ਆਇਆ ਹਾਂ ਤਾਂ ਤੁਸੀਂ ਭਲੀ-ਭਾਂਤੀ ਜਾਣਦੇ ਹੋ ਕਿ ਗੋਲ ਦਾ ਮਹੱਤਵ ਕੀ ਹੁੰਦਾ ਹੈ। ਅਤੇ ਇਸ ਲਈ achieve ਕਰਨਾ ਹੈ ਤਾਂ ਗੋਲ ਹੀ ਕਰਨਾ ਹੁੰਦਾ ਹੈ। ਅਸੀਂ ਪਿਛਲੇ ਪੰਜ ਸਾਲਾਂ ਵਿੱਚ ਕੁਝ ਅਜਿਹੇ ਗੋਲ ਰੱਖੇ ਹਨ ਜੋ ਪਹਿਲਾਂ ਨਾਮੁਮਕਿਨ ਮੰਨੇ ਜਾਂਦੇ ਸਨ। ਲੇਕਿਨ team spirit ਦੀ ਭਾਵਨਾ ਨਾਲ ਅਸੀਂ ਉਨ੍ਹਾਂ ਲੋਕਾਂ ਨੂੰ , ਉਨ੍ਹਾਂ ਟੀਚਿਆਂ ਨੂੰ ਸਾਕਾਰ ਕਰਕੇ ਦਿਖਾਇਆ ਹੈ।


    ਸਾਥੀਓ ,


    ਪੂਰੀ ਦੁਨੀਆ ਵਿੱਚ ਇੱਕ ਮਿੱਥੇ ਸਮੇਂ ਵਿੱਚ ਸਭ ਤੋਂ ਜ਼ਿਆਦਾ ਬੈਂਕ ਅਕਾਊਂਟ ਜੇਕਰ ਕਿਸੇ ਦੇਸ਼ ਵਿੱਚ ਖੁੱਲ੍ਹੇ ਹਨ ਤਾਂ ਉਹ ਭਾਰਤ ਵਿੱਚ ਖੁੱਲ੍ਹੇ ਹਨ। ਪੂਰੀ ਦੁਨੀਆ ਦੀ ਅੱਜ ਸਭ ਤੋਂ ਵੱਡੀ ਹੈਲਥ insurance ਸਕੀਮ ਕਿਸੇ ਦੇਸ਼ ਵਿੱਚ ਚੱਲ ਰਹੀ ਹੈ ਤਾਂ ਉਸ ਦੇਸ਼ ਦਾ ਨਾਮ ਹੈ ਭਾਰਤ । ਇਸ ਸਕੀਮ ਤਹਿਤ ਕਵਰ ਲੋਕਾਂ ਦੀ ਸੰਖਿਆ ਕਿੰਨੀ ਜ਼ਿਆਦਾ ਹੈ ਇਸ ਦਾ ਅੰਦਾਜ਼ਾ ਅੱਜ ਇਸੇ ਗੱਲ ਤੋਂ ਲਗਾ ਸਕਦੇ ਹਾਂ ਕਿ ਅਮਰੀਕਾ , ਕੈਨੇਡਾ , ਮੈਕਸੀਕੋ ਇਸ ਦੀ ਜੋ ਕੁੱਲ ਅਬਾਦੀ ਹੈ, ਉਸ ਨੂੰ ਜੇਕਰ ਅਸੀਂ ਜੋੜ ਦੇਈਏ ਤਾਂ ਉਸ ਤੋਂ ਵੀ ਜ਼ਿਆਦਾ ਲੋਕ ਭਾਰਤ ਦੀ ਇਸ ਯੋਜਨਾ ਦੇ ਲਾਭਾਰਥੀ ਹਨ।


    ਸਾਥੀਓ ,


    ਪੂਰੀ ਦੁਨੀਆ ਵਿੱਚ TB ਨੂੰ ਸਮਾਪਤ ਕਰਨ ਦਾ ਟੀਚਾ ਸਾਲ 2030 ਤੱਕ ਰੱਖਿਆ ਹੈ ਪੂਰੇ ਵਿਸ਼ਵ ਨੇ 2030 ਤੱਕ ਇਸ ਕੰਮ ਨੂੰ ਪੂਰਾ ਕਰਨ ਦਾ ਤੈਅ ਕੀਤਾ ਹੈ। ਲੇਕਿਨ ਇਹ ਨਵਾਂ ਹਿੰਦੁਸਤਾਨ ਹੈ ਤੁਹਾਨੂੰ ਗਰਵ ਹੋਵੇਗਾ ਕਿ ਜਿਸ ਗਤੀ ਨਾਲ ਅਸੀਂ ਇਸ ਉੱਤੇ ਕੰਮ ਕਰ ਰਹੇ ਹਾਂ ਉਸ ਨਾਲ ਭਾਰਤ ਇਸ ਟੀਚੇ ਨੂੰ ਪੰਜ ਸਾਲ ਪਹਿਲਾਂ 2025 ਵਿੱਚ ਪੂਰਾ ਕਰ ਦੇਵੇਗਾ। ਇਸੇ ਤਰ੍ਹਾਂ COP- 2021 ਵਿੱਚ ਕਲਾਈਮੇਟ ਚੇਂਜ ਦੇ ਜੋ ਟੀਚੇ 2030 ਲਈ ਨਿਰਧਾਰਤ ਕੀਤੇ ਗਏ ਸਨ। ਉਨ੍ਹਾਂ ਵਿੱਚੋਂ ਜ਼ਿਆਦਾਤਰ ਟੀਚਿਆਂ ਨੂੰ ਭਾਰਤ ਅਗਲੇ ਇੱਕ-ਡੇਢ ਸਾਲਾਂ ਵਿੱਚ ਪ੍ਰਾਪਤ ਕਰ ਲਵੇਗਾ।


    ਦੇਖੋ , ਹਿੰਦੁਸਤਾਨ ਉਹੀ ਹੈ , ਗਾਂਧੀ ਵੀ ਉਹੀ ਹੈ , ਤੁਸੀਂ ਵੀ ਉਹੀ ਹੋ , ਗਾਂਧੀ ਦੀ ਸ਼ਤਾਬਦੀ ਵੀ ਮਨਾਈ ਗਈ , ਗਾਂਧੀ ਦੇ ਸਵਾ ਸੌ ਸਾਲ ਵੀ ਮਨਾਏ ਗਏ। ਇਸ ਵਾਰ ਗਾਂਧੀ ਦੇ 150 ਸਾਲ ਮਨਾਏ ਜਾ ਰਹੇ ਹਨ । ਅਤੇ ਹੁਣ ਤੱਕ ਦੁਨੀਆ ਦੇ 124 ਦੇਸ਼ਾਂ ਦੇ Top most singers, musicians ਨੇ ਵੈਸ਼ਣਵ-ਜਨ ਤੋਂ ਤੇਨੇ ਕਹਿਏ ..... ਇਹ ਗਾਇਆ ਹੈ।


    ਸਾਥੀਓ ,


    ਅੱਜ ਕਈ studies ਆ ਰਹੀਆਂ ਹਨ ਜਿਨ੍ਹਾਂ ਵਿੱਚ ਕਿਹਾ ਜਾ ਰਿਹਾ ਹੈ ਕਿ ਭਾਰਤ ਆਪਣੀ ਗ਼ਰੀਬੀ ਨੂੰ ਬਹੁਤ ਤੇਜ਼ੀ ਨਾਲ ਦੂਰ ਕਰ ਰਿਹਾ ਹੈ , ਅਸੀਂ ਗ਼ਰੀਬੀ ਤੋਂ ਬਾਹਰ ਆ ਰਹੇ ਹਾਂ , ਇਹ ਵੀ ਸਾਡਾ ਇੱਕ ਗੋਲ ਸੀ ਜਿਸ ਨੂੰ ਅਸੀਂ ਤੇਜ਼ੀ ਨਾਲ ਪੂਰਾ ਕਰਨ ਵਿੱਚ ਲੱਗੇ ਹਾਂ । ਭਾਰਤ ਅੱਜ ਨਵੀਂ ਊਰਜਾ ਨਾਲ ਭਰਿਆ ਹੈ ਅਤੇ ਉਸ ਦਾ ਪ੍ਰਤੀਕ ਹੈ ਕਿ ਭਾਰਤ ਅੱਜ startup ਦੀ ਦੁਨੀਆ ਵਿੱਚ ਵੀ ਬਹੁਤ ਅੱਗੇ ਹੈ। ਛੋਟੇ-ਛੋਟੇ ਸ਼ਹਿਰਾਂ ਦੇ talented ਯੁਵਾ ਇੱਕ ਤੋਂ ਵਧ ਕੇ ਇੱਕ innovation ਕਰ ਰਹੇ ਹਨ ।


    ਸਾਥੀਓ ,


    ਇਹ ਵੀ ਸੱਚ ਹੈ ਕਿ ਪਿਛਲੇ ਪੰਜ ਸਾਲਾਂ ਵਿੱਚ ਅਸੀਂ ਦੇਸ਼ ਦੀਆਂ ਅਨੇਕ ਕੁਰੀਤੀਆਂ ਨੂੰ red card ਵੀ ਦੇ ਦਿੱਤਾ ਹੈ। ਅੱਜ ਨਵੇਂ ਭਾਰਤ ਵਿੱਚ ਭ੍ਰਿਸ਼ਟਾਚਾਰ , ਭਾਈ-ਭਤੀਜਾਵਾਦ , ਪਰਿਵਾਰਵਾਦ , ਜਨਤਾ ਦੇ ਪੈਸੇ ਦੀ ਲੁੱਟ , ਆਤੰਕਵਾਦ , ਜਿਸ ਤਰ੍ਹਾਂ ਲਗਾਮ ਕਸੀ ਜਾ ਰਹੀ ਹੈ ਉਸ ਤਰ੍ਹਾਂ ਪਹਿਲਾਂ ਕਦੇ ਨਹੀਂ ਹੋਇਆ।


    ਸਾਥੀਓ ,


    ਨਵੇਂ ਭਾਰਤ ਵਿੱਚ ਥੱਕਣ-ਰੁਕਣ ਦਾ ਸਵਾਲ ਹੀ ਪੈਦਾ ਨਹੀਂ ਹੁੰਦਾ। ਨਵੀਂ ਸਰਕਾਰ ਨੂੰ ਬਣੇ ਜ਼ਿਆਦਾ ਦਿਨ ਨਹੀਂ ਹੋਏ ਹਨ । ਹੁਣੇ ਸਿਰਫ਼ 75 ਦਿਨ ਹੋਏ ਹਨ ਸੌ ਦਿਨ ਹੋਣਾ ਬਾਕੀ ਹੈ। ਅਤੇ ਇਹ ਦਿਨ ਤਾਂ ਕਿਸ ਦੇ ਲਈ ਹੁੰਦੇ ਹਨ, ਸਰਕਾਰ ਬਣਨ ਦੇ ਬਾਅਦ ਸਵਾਗਤ ਸਮਾਰੋਹ ਹੁੰਦੇ ਹਨ , ਫੁੱਲ ਮਾਲਾਵਾਂ ਹੁੰਦੀਆਂ ਹਨ , ਜੈ-ਜੈਕਾਰ ਚੱਲਦਾ ਹੈ , ਅਸੀਂ ਉਸ ਚੱਕਰ ਵਿੱਚ ਨਹੀਂ ਪਏ। ਸਿਰਫ਼ 75 ਦਿਨ ਪੂਰੇ ਹੋਏ ਲੇਕਿਨ ਸਪਸ਼ਟ ਨੀਤੀ ਅਤੇ ਸਹੀ ਦਿਸ਼ਾ ਦੇ ਮੰਤਰ ਨਾਲ ਪ੍ਰੇਰਿਤ ਹੋ ਕੇ ਇੱਕ ਦੇ ਬਾਅਦ ਇੱਕ ਕਈ ਵੱਡੇ ਫ਼ੈਸਲੇ ਲੈ ਲਏ ਗਏ ਹਨ। ਨਵੀਂ ਸਰਕਾਰ ਬਣਦੇ ਹੀ ਜਲ ਸ਼ਕਤੀ ਲਈ ਇੱਕ ਨਵੇਂ ਮੰਤਰਾਲੇ ਨੂੰ ਬਣਾਇਆ ਗਿਆ ਜੋ ਪਾਣੀ ਨਾਲ ਸਬੰਧਿਤ ਸਾਰੇ ਵਿਸ਼ਿਆਂ ਨੂੰ holistically ਦੇਖੇਗਾ। ਗ਼ਰੀਬ ਕਿਸਾਨਾਂ ਅਤੇ ਵਪਾਰੀਆਂ ਨੂੰ ਪੈਨਸ਼ਨ ਦੀ ਸੁਵਿਧਾ ਮਿਲੇ ਇਸ ਦਾ ਵੀ ਫ਼ੈਸਲਾ ਲਿਆ ਗਿਆ ਹੈ। ਟ੍ਰਿਪਲ ਤਲਾਕ ਇੱਕ ਅਮਾਨਵੀ ਕ੍ਰਿਤੀ , ਨਾਰੀ ਦਾ ਸਨਮਾਨ ਅਤੇ ਉਸ ਨੂੰ ਜੀਵਨ ਭਰ ਟ੍ਰਿਪਲ ਤਲਾਕ ਦੀ ਤਲਵਾਰ ਲਮਕਦੀ ਰਹੇ , ਅਸੀਂ ਇਸ ਨੂੰ ਖ਼ਤਮ ਕਰ ਦਿੱਤਾ। ਕੋਈ ਮੰਨੇ ਜਾਂ ਨਾ ਮੰਨੇ , ਕੋਈ ਲਿਖੇ ਜਾਂ ਨਾ ਲਿਖੇ , ਕੋਈ ਬੋਲੇ ਜਾਂ ਨਾ ਬੋਲੇ , ਕੋਈ ਬੋਲ ਸਕੇ ਜਾਂ ਨਾ ਬੋਲ ਸਕੇ ਲੇਕਿਨ ਇਨ੍ਹਾਂ ਕਰੋੜਾਂ ਬੇਟੀਆਂ ਦਾ ਅਸ਼ੀਰਵਾਦ, ਆਉਣ ਵਾਲੀਆਂ ਸਦੀਆਂ ਤੱਕ ਭਾਰਤ ਦਾ ਭਲਾ ਕਰਨ ਵਾਲਾ ਹੈ ।


    ਮੁਸਲਿਮ ਭੈਣਾਂ-ਬੇਟੀਆਂ ਦੇ ਨਾਲ ਅਜਿਹਾ ਅਨਿਆਂ ਨਵਾਂ ਹਿੰਦੁਸਤਾਨ ਕਿਵੇਂ ਸਵੀਕਾਰ ਕਰ ਸਕਦਾ ਹੈ। ਇਸੇ ਤਰ੍ਹਾਂ child protection ਅਤੇ health ਦੇ ਖੇਤਰ ਵਿੱਚ ਵੀ ਸਰਕਾਰ ਨੇ ਕਈ ਮਹੱਤਵਪੂਰਣ ਕ੍ਰਾਂਤੀਕਾਰੀ ਕਦਮ ਉਠਾਏ ਹਨ। ਅੱਜ ਇਸ ਗੱਲ ਦੀ ਬਹੁਤ ਚਰਚਾ ਹੈ.. ਇਸ ਵਾਰ ਸਾਡੀ ਸੰਸਦ ਦਾ ਸੈਸ਼ਨ ਪਿਛਲੇ ਛੇ ਦਹਾਕਿਆਂ ਤੋਂ ਵੀ ਜ਼ਿਆਦਾ productive ਰਿਹਾ ਹੈ। ਯਾਨੀ ਪਿਛਲੇ ਸੱਠ ਸਾਲ ਵਿੱਚ ਜਿੰਨੇ ਵੀ ਸੰਸਦ ਦੇ ਸੈਸ਼ਨ ਹੋਏ ਹਨ ਉਸ ਵਿੱਚ ਜਿੰਨਾ ਕੰਮ ਹੁੰਦਾ ਸੀ ਇੱਕ-ਇੱਕ ਸੈਸ਼ਨ ਵਿੱਚ ਉਸ ਤੋਂ ਜ਼ਿਆਦਾ ਕੰਮ ਇਸ ਵਾਰ ਹੋਇਆ ਹੈ। ਇਹ ਕਿਉਂ ਹੋਇਆ... ਕਿਉਂ ਹੋਇਆ ?... ਅਰੇ ਮੋਦੀ ਹੈ ਤਾਂ ਮੁਮਕਿਨ ਹੈ ਇਸ ਲਈ ਨਹੀਂ ਹੋਇਆ ਹੈ। ਇਹ ਇਸ ਲਈ ਹੋਇਆ ਕਿ ਦੇਸ਼ ਦੀ ਜਨਤਾ ਨੇ ਠੱਪਾ ਲਗਾਇਆ। ਇਹ ਸਵਾ ਸੌ ਕਰੋੜ ਦੇਸ਼ਵਾਸੀਆਂ ਦੀ ਤਾਕਤ ਹੈ , ਇਹ ਲੋਕਤੰਤਰ ਦੀ ਤਾਕਤ ਹੈ ਅਤੇ ਉਸ ਦਾ ਦਬਾਅ ਹੁੰਦਾ ਹੈ ਜੋ ਦੇਸ਼ਹਿਤ ਦੇ ਕੰਮ ਕਰਨ ਲਈ ਹਰ ਕਿਸੇ ਨੂੰ ਪ੍ਰੇਰਿਤ ਵੀ ਕਰਦਾ ਹੈ , ਮਜ਼ਬੂਰ ਵੀ ਕਰਦਾ ਹੈ।


    ਤੁਸੀਂ ਸਾਰੇ ਜਾਣਦੇ ਹੋ ਕਿ 7 ਸਤੰਬਰ ਨੂੰ ਸਾਡੇ ਸਾਰਿਆਂ ਦਾ ਚੰਦਰਯਾਨ ਚੰਦ ਉੱਤੇ ਉਤਰਨ ਵਾਲਾ ਹੈ। ਇਸ ਉਪਲੱਬਧੀ ਦੇ ਬਾਅਦ ਚੰਦ ਉੱਤੇ ਉੱਤਰਨ ਵਾਲਾ ਭਾਰਤ ਦੁਨੀਆ ਦਾ ਚੌਥਾ ਦੇਸ਼ ਬਣ ਜਾਵੇਗਾ।


    ਭੈਣੋ ਅਤੇ ਭਾਈਓ ,


    ਭਾਰਤ ਵਿੱਚ ਹੋ ਰਹੀ ਇਸ ਤਰੱਕੀ ਦੌਰਾਨ ਫਰਾਂਸ ਦੇ ਨਾਲ ਸਾਡੇ ਸਦੀਆਂ ਪੁਰਾਣੇ ਸਬੰਧ ਦਿਨ-ਪ੍ਰਤੀਦਿਨ ਮਜ਼ਬੂਤ ਹੋਏ ਹਨ। ਇੱਕ-ਦੂਜੇ ਦੀਆਂ ਜ਼ਰੂਰਤਾਂ ਨੂੰ ਧਿਆਨ , ਇੱਕ-ਦੂਜੇ ਦੇ ਪ੍ਰਤੀ ਸੰਵੇਦਨਸ਼ੀਲਤਾ , ਇੱਕ-ਦੂਜੇ ਦੇ ਪ੍ਰਤੀ ਵਿਸ਼ਵਾਸ ਨੂੰ ਲੈ ਕੇ ਅਸੀਂ ਅੱਗੇ ਵਧ ਰਹੇ ਹਨ। ਭਾਰਤ ਅਤੇ ਫਰਾਂਸ ਇੱਕ-ਦੂਜੇ ਲਈ ਲੜੇ ਵੀ ਹਨ ਅਤੇ ਜੀਏ ਵੀ ਹਨ । ਦੋਹਾਂ ਦੇਸ਼ਾਂ ਨੇ ਮੋਢੇ ਨਾਲ ਮੋਢਾ ਮਿਲਾ ਕੇ ਦੁਸ਼ਮਣਾਂ ਨਾਲ ਮੁਕਾਬਲਾ ਕੀਤਾ ਹੈ। ਇਹੀ ਉਹ ਧਰਤੀ ਹੈ ਜਿੱਥੇ ਪਹਿਲੇ ਵਿਸ਼ਵ ਯੁੱਧ ਵਿੱਚ 9 ਹਜ਼ਾਰ ਭਾਰਤੀ ਸੈਨਿਕਾਂ ਨੇ ਫਰਾਂਸ ਦੇ ਸੈਨਿਕਾਂ ਦੇ ਨਾਲ ਮਾਨਵਤਾ ਦੇ ਪੱਖ ਵਿੱਚ ਲੜਦਿਆਂ ਆਪਣੇ ਪ੍ਰਾਣਾਂ ਦੀ ਆਹੂਤੀ ਦੇ ਦਿੱਤੀ ਸੀ। ਅਤੇ ਇੱਥੇ ਰਹਿਣ ਵਾਲੇ ਹਰ ਹਿੰਦੁਸਤਾਨੀ ਨੂੰ ਇਹ 9 ਹਜ਼ਾਰ ਦਾ ਅੰਕੜਾ ਕਦੇ ਭੁੱਲਣਾ ਨਹੀਂ ਚਾਹੀਦਾ ਹੈ।


    ਸਾਥੀਓ ,


    ਅਸੀਂ fascism ਅਤੇ extremism ਦਾ ਮੁਕਾਬਲਾ ਭਾਰਤ ਵਿੱਚ ਹੀ ਨਹੀਂ ਬਲਕਿ ਫਰਾਂਸ ਦੀ ਧਰਤੀ 'ਤੇ ਵੀ ਕੀਤਾ ਹੈ। ਸਾਡੀ ਦੋਸਤੀ ਠੋਸ ਆਦਰਸ਼ਾਂ ਉੱਤੇ ਬਣੀ ਹੈ। ਦੋਹਾਂ ਦੇਸ਼ਾਂ ਦੇ ਚਰਿੱਤਰ ਦਾ ਨਿਰਮਾਣ ‘ ਲਿਬਰਟੀ , ਇਕੁਆਲਿਟੀ ਅਤੇ ਫਰੇਟਰਨਿਟੀ ’ ਦੀਆਂ ਸਾਂਝੀਆਂ ਕਦਰਾਂ ਕੀਮਤਾਂ ਤੋਂ ਬਣੀ ਹੈ। ਅੱਜ ਜੇਕਰ ਭਾਰਤ ਅਤੇ ਫਰਾਂਸ ਦੁਨੀਆ ਦੇ ਵੱਡੇ ਖਤਰਿਆਂ ਨਾਲ ਲੜਨ ਵਿੱਚ ਨਜ਼ਦੀਕੀ ਸਹਿਯੋਗ ਕਰ ਰਹੇ ਹਨ ਤਾਂ ਉਸ ਦਾ ਕਾਰਨ ਵੀ ਇਹ ਸਾਂਝੀਆਂ ਕਦਰਾਂ ਕੀਮਤਾਂ ਹਨ। ਚਾਹੇ ਉਹ ਆਤੰਕਵਾਦ ਹੋਵੇ ਜਾਂ ਫਿਰ Climate Change ਲੋਕਤੰਤਰ ਦੀਆਂ ਕਦਰਾਂ ਕੀਮਤਾਂ ਨੂੰ ਇਨ੍ਹਾਂ ਖਤਰਿਆਂ ਤੋਂ ਬਚਾਉਣ ਦੀ ਇਹ ਸਾਡੀ collective responsibility ਨੂੰ ਅਸੀਂ ਭਲੀ-ਭਾਂਤ ਸਵੀਕਾਰਿਆ ਹੈ। ਭਾਰਤ ਅਤੇ ਫਰਾਂਸ ਦੇ ਸਬੰਧਾਂ ਦੀ ਦੂਜੀ ਵਿਸ਼ੇਸ਼ਤਾ ਇਹ ਹੈ ਕਿ ਅਸੀਂ ਚੁਣੌਤੀਆਂ ਦਾ ਸਾਹਮਣਾ ਸਿਰਫ਼ ਗੱਲਾਂ ਨਾਲ ਨਹੀਂ ਠੋਸ ਕਾਰਵਾਈ ਨਾਲ ਕਰਦੇ ਹਾਂ । ਦੁਨੀਆ ਵਿੱਚ Climate Change ਦੀਆਂ ਗੱਲਾਂ ਤਾਂ ਬਹੁਤ ਹੁੰਦੀਆਂ ਹਨ ਮਗਰ ਉਨ੍ਹਾਂ ਉੱਤੇ ਐਕਸ਼ਨ ਹੁੰਦਾ ਹੋਇਆ ਘੱਟ ਦਿਸਦਾ ਹੈ। ਅਸੀਂ ਅਤੇ ਫਰਾਂਸ ਨੇ ਨਾਲ ਮਿਲ ਕੇ International Solar Alliance ਦੀ ਪਹਿਲ ਕੀਤੀ , ਅੱਜ ਇਸ ਵਿੱਚ ਕਰੀਬ ਦੁਨੀਆ ਦੇ 75 ਦੇਸ਼ ਸਰਗਰਮ ਰੂਪ ਵਿੱਚ ਜੁੜ ਚੁੱਕੇ ਹਨ । ਅਤੇ Climate Change ਤੇ ਗਲੋਬਲ warming ਦੇ ਖ਼ਿਲਾਫ਼ ISA , ਜ਼ਮੀਨ ਉੱਤੇ ਠੀਕ ਮਾਇਨੇ ਵਿੱਚ ਪਰਿਵਰਤਨ ਲਿਆ ਰਿਹਾ ਹੈ।


    ਭਾਈਓ ਅਤੇ ਭੈਣੋ ,


    ਅੱਜ-ਕੱਲ੍ਹ ਅਸੀਂ 21 ਵੀਂ ਸਦੀ ਦੇ Infra ਦੀ ਗੱਲ ਕਰਦੇ ਹਾਂ । ਹਰ ਕੋਈ next generation infra, next generation infra ਬੋਲਦਾ ਹੈ। ਲੇਕਿਨ ਇੱਥੇ ਮੇਰਾ infra ਦਾ ਮਤਲਬ ਕੁੱਝ ਹੋਰ ਹੈ। ਇੱਥੇ ਮੈਂ ਜਦੋਂ ਤੁਹਾਡੇ ਦਰਮਿਆਨ ਆਇਆ ਹਾਂ ਫਰਾਂਸ ਦੀ ਧਰਤੀ ਉੱਤੇ ਆਇਆ ਹਾਂ, ਤਦ ਮੇਰਾ infra ਦਾ ਮਤਲਬ ਹੈ IN India ਦੇ ਲਈ FRA France ਲਈ IN + FRA ਯਾਨੀ ਇੰਡੀਆ ਅਤੇ ਫਰਾਂਸ ਦਾ ਤਾਲਮੇਲ Alliance INFRA……. Solar INFRA ਤੋਂ ਲੈ ਕੇ social INFRA ਤੱਕ , Technical INFRA ਤੋਂ ਲੈ ਕੇ SPACE INFRA ਤੱਕ , Digital INFRA ਤੋਂ ਲੈ ਕੇ Defence INFRA ਤੱਕ.... ਭਾਰਤ ਅਤੇ ਫਰਾਂਸ ਦਾ Alliance ਮਜ਼ਬੂਤੀ ਨਾਲ ਅੱਗੇ ਵਧ ਰਿਹਾ ਹੈ।


    ਭਾਰਤ ਵਿੱਚ ਸਮਾਰਟ ਸ਼ਹਿਰੀ ਵਿਵਸਥਾਵਾਂ ਦੇ ਨਿਰਮਾਣ ਅਤੇ intelligent transportation ਵਿੱਚ ਭਾਗੀਦਾਰੀ ਨਾਲ ਵੀ ਦੋਵਾਂ ਹੀ ਦੇਸ਼ਾਂ ਨੂੰ ਲਾਭ ਮਿਲ ਰਿਹਾ ਹੈ। ਭਾਈਓ ਅਤੇ ਭੈਣੋਂ, ਫਰਾਂਸ ਵਿੱਚ ਭਾਰਤੀ ਵਿਗਿਆਨੀਆਂ ਅਤੇ ਇੰਡੀਆ ਵਿੱਚ French Technology ਦਾ ਬਹੁਤ ਸਨਮਾਨ ਹੈ। ਤੁਹਾਡੇ ਵਿੱਚੋਂ ਕਈ ਲੋਕ ਫਰਾਂਸ ਵਿੱਚ ਭਾਰਤ ਦੀ ਵਿਗਿਆਨਿਕ ਪ੍ਰਤਿਭਾ ਨੂੰ represent ਕਰ ਰਹੇ ਹਨ। Academic Energy Aerospace technology ਅਤੇ ਦੂਜੇ hitech areas ਵਿੱਚ ਦੋਵਾਂ ਦੇਸ਼ਾਂ ਦੇ signature projects ਜੁੜੇ ਹੋਏ ਹਨ। ਫਰਾਂਸ ਵਿੱਚ ਦੁਨੀਆ ਦੇ ਇਕਲੌਤੇ Fusion reactor ਬਣਾਉਣ ਵਿੱਚ ਵੀ ਭਾਰਤੀ ਪ੍ਰਤਿਭਾ ਭਾਗੀਦਾਰ ਹੈ। ਇਹ ਇਸ ਸਦੀ ਦਾ ਬਹੁਤ ਮਹੱਤਵਪੂਰਨ ਵਿਗਿਆਨਿਕ ਪ੍ਰੋਜੈਕਟ ਹੈ। ਜਦੋਂ ਇਹ ਟੈਕਨੋਲੋਜੀ ਆਉਣ ਵਾਲੀਆਂ ਪੀੜ੍ਹੀਆਂ ਨੂੰ ਬੇਹੱਦ ਊਰਜਾ ਉਪਲਬੱਧ ਕਰਾਵੇਗੀ ਤਾਂ ਉਸ ਵਿੱਚ ਤੁਹਾਡਾ ਵੀ ਯੋਗਦਾਨ ਹੋਵੇਗਾ। ਸੋਚੋ, ਇੰਨਾ ਗਰਵ ਹੋਵੇਗਾ ਹਰ ਭਾਰਤੀ ਨੂੰ


    ਸਾਥੀਓ ,


    ਭਾਰਤ ਨਾਲ ਤੁਹਾਡਾ ਰਿਸ਼ਤਾ ਮਿੱਟੀ ਦਾ ਹੈ ....... ਭਾਰਤ ਨਾਲ ਤੁਹਾਡਾ ਰਿਸ਼ਤਾ ਮਿੱਟੀ ਦਾ ਹੈ ਤਾਂ ਫਰਾਂਸ ਨਾਲ ਮਿਹਨਤ ਦਾ ਨਾਤਾ ਹੈ। ਤੁਹਾਡੀਆਂ ਸਫ਼ਲਤਾਵਾਂ ਫਰਾਂਸ ਲਈ ਗੌਰਵ ਦਾ ਵਿਸ਼ਾ ਤਾਂ ਹੈ ਹੀ, ਨਾਲ ਹੀ ਇਨ੍ਹਾਂ ਨੇ ਭਾਰਤ ਦਾ ਮਾਣ ਵਧਾਇਆ ਹੈ। ਭਾਰਤੀ ਮੂਲ ਦੇ ਲੋਕਾਂ ਨੇ ਫਰਾਂਸਿਸੀ ਪਬਲਿਕ ਲਾਈਫ ਵਿੱਚ ਵੀ ਬਿਹਤਰੀਨ ਪ੍ਰਦਰਸ਼ਨ ਕੀਤਾ ਹੈ। ਕਈ ਵਿਅਕਤੀ ਫਰਾਂਸ ਸੰਸਦ ਦੇ ਮੈਂਬਰ ਹਨ। ਜਦੋਂ ਭਾਰਤੀ ਪ੍ਰਤਿਭਾਵਾਂ ਨੂੰ ਫਰਾਂਸ ਦਾ ਸਨਮਾਨ ਪ੍ਰਾਪਤ ਹੁੰਦਾ ਹੈ ਤਾਂ ਸਾਡਾ ਵੀ ਸਿਰ ਗਰਵ ਨਾਲ ਉੱਚਾ ਹੋ ਜਾਂਦਾ ਹੈ.... ਮੈਨੂੰ ਇਸ ਗੱਲ ਦੀ ਵੀ ਖੁਸ਼ੀ ਹੈ ਕਿ ਤੁਸੀਂ ਫਰਾਂਸ ਦੇ ਰਿਵਾਜਾਂ ਅਤੇ ਕਾਨੂੰਨਾਂ ਨੂੰ ਅਪਣਾਉਣ ਦੇ ਨਾਲ-ਨਾਲ ਆਪਣੀ ਵਿਸ਼ਿਸ਼ਟ ਭਾਰਤੀਅਤਾ ਨੂੰ ਸਹੇਜ ਰੱਖਿਆ ਹੈ।


    ਮੈਨੂੰ ਦੱਸਿਆ ਗਿਆ ਹੈ ਕਿ ਗਣਪਤੀ ਮਹੋਤਸਵ ਪੈਰਿਸ ਦੇ ਕਲਚਰਰ ਕੈਲੰਡਰ ਦੀ ਮੁੱਖ ਵਿਸ਼ੇਸ਼ਤਾ ਬਣ ਗਿਆ ਹੈ। ਗਣੇਸ਼ ਚਤੁਰਥੀ ਦੇ ਦਿਨ ਇੱਕ ਤਰ੍ਹਾਂ ਨਾਲ ਪੈਰਿਸ Mini India ਵਿੱਚ ਬਦਲ ਜਾਂਦਾ ਹੈ। ਯਾਨੀ ਹੁਣ ਤੋਂ ਕੁਝ ਦਿਨ ਬਾਅਦ ਇੱਥੇ ਗਣਪਤੀ ਬੱਪਾ ਮੌਰਿਆ ਦੀ ਗੂੰਜ ਵੀ ਸੁਣਾਈ ਦੇਵੇਗੀ। ਮੇਰੀਆਂ ਸ਼ੁਭਕਾਮਨਾਵਾਂ ਤੁਹਾਡੇ ਨਾਲ ਹਨ ਅਤੇ ਕੱਲ੍ਹ ਜਨਮਅਸ਼ਟਮੀ ਦਾ ਪੱਵਿਤਰ ਪਰਵ ਵੀ ਹੈ। ਮੈਂ ਇਸ ਦੇ ਲਈ ਵੀ ਤੁਹਾਨੂੰ ਸਭ ਨੂੰ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ ਦਿੰਦਾ ਹਾਂ ।


    ਸਾਥੀਓ ,


    ਇਸ ਸਾਲ ਅਸੀਂ ਸਭ ਮਹਾਤਮਾ ਗਾਂਧੀ ਦੀ 150 ਵੀ ਜਯੰਤੀ ਅਤੇ ਗੁਰੂ ਨਾਨਕ ਦੇਵ ਜੀ ਦਾ 550 ਵਾਂ ਪ੍ਰਕਾਸ਼ ਪਰਵ ਵੀ ਮਨਾਉਣ ਜਾ ਰਹੇ ਹਨ। ਮੈਂ ਉਮੀਦ ਕਰਦਾ ਹਾਂ ਕਿ ਤੁਹਾਡੇ ਵਿੱਚੋਂ ਕੁਝ ਲੋਕਾਂ ਨੇ ਗਾਂਧੀ quiz ਵਿੱਚ ਵੀ ਭਾਗ ਲਿਆ ਹੋਵੇਗਾ ਜੇਕਰ ਰਹਿ ਗਏ ਹੋ ਤਾਂ ਹੁਣ ਵੀ ਮੌਕਾ ਹੈ।


    ਭਾਈਓ ਅਤੇ ਭੈਣੋਂ ,


    ਦੇਸ਼ ਦੇ ਵਿਕਾਸ ਲਈ ਤੁਹਾਡਾ ਯੋਗਦਾਨ ਭਾਰਤ ਲਈ ਬਹੁਤ ਵੱਡੀ ਤਾਕਤ ਹੈ। ਭਾਰਤ ਅਤੇ ਫਰਾਂਸ ਦੇ ਰਿਸ਼ਤਿਆਂ ਦੀ ਮਜ਼ਬੂਤੀ ਦੇ ਮੂਲ ਵਿੱਚ ਵੀ ਸਿਰਫ਼ ਸਰਕਾਰਾਂ ਨਹੀਂ ਹਨ ਬਲਕਿ ਤੁਹਾਡੇ ਜਿਹੇ ਨਾਗਰਿਕ ਹਨ । ਤੁਸੀਂ ਹੀ ਫਰਾਂਸ ਵਿੱਚ ਭਾਰਤ ਦੇ ਪ੍ਰਤੀਨਿਧੀ ਹੋ , ਤੁਸੀਂ ਹੀ ਭਾਰਤ ਦੀ ਆਵਾਜ਼ ਹੋ , ਤੁਸੀਂ ਹੀ ਭਾਰਤ ਦੀ ਪਹਿਚਾਣ ਹੋ।


    ਮੈਨੂੰ ਵਿਸ਼ਵਾਸ ਹੈ ਕਿ ਭਾਰਤ ਦੀ ਇਸ ਅਵਾਜ਼ ਨੂੰ ਤੁਸੀਂ ਹਮੇਸ਼ਾ-ਹਮੇਸ਼ਾ ਲਈ ਬੁਲੰਦ ਕਰਦੇ ਰਹੋਗੇ ਅਤੇ ਮੈਂ ਹਮੇਸ਼ਾ-ਹਮੇਸ਼ਾ ਇਸ ਲਈ ਕਹਿੰਦਾ ਹਾਂ ਕਿ ਹੁਣ ਹਿੰਦੁਸਤਾਨ ਵਿੱਚ temporary ਦੇ ਲਈ ਵਿਵਸਥਾ ਨਹੀਂ ਹੈ। ਤੁਸੀਂ ਵੇਖਿਆ ਹੋਵੇਗਾ ਸਵਾ ਸੌ ਕਰੋੜ ਦਾ ਦੇਸ਼ ਗਾਂਧੀ ਅਤੇ ਬੁੱਧ ਦੀ ਧਰਤੀ ਹੈ , ਰਾਮ ਅਤੇ ਕ੍ਰਿਸ਼ਨ ਦੀ ਭੂਮੀ ਹੈ , temporary ਨੂੰ ਕੱਢਦੇ ਕੱਢਦੇ 70 ਸਾਲ ਚਲੇ ਗਏ। temporary ਨੂੰ ਕੱਢਣ ਵਿੱਚ 70 ਸਾਲ ਮੈਨੂੰ ਤਾਂ ਸਮਝ ਨਹੀਂ ਆ ਰਿਹਾ ਹੈ ਕਿ ਹੱਸਣਾ ਹੈ ਕਿ ਰੋਣਾ ਹੈ।


    ਸਾਥੀਓ , reform, perform, transform ਅਤੇ permanent ਵਿਵਸਥਾਵਾਂ ਦੇ ਨਾਲ ਪੱਕੇ ਅਧਾਰ ਦੇ ਨਾਲ ਦੇਸ਼ ਚੱਲ ਪਿਆ ਹੈ ਚੱਲਦਾ ਰਹੇਗਾ , ਮਕਸਦ ਨੂੰ ਵੀ ਪੂਰਾ ਕਰੇਗਾ , ਮੰਜ਼ਿਲ ਨੂੰ ਵੀ ਪ੍ਰਾਪਤ ਕਰੇਗਾ... ਇਸ ਸਾਰੇ ਵਿਸ਼ਵਾਸ ਦੇ ਨਾਲ ਫਿਰ ਤੋਂ ਇੱਕ ਵਾਰ ਆਪ ਸਭ ਦਾ ਬਹੁਤ-ਬਹੁਤ ਆਭਾਰ।


    ਧੰਨਵਾਦ......


    ਭਾਰਤ ਮਾਤਾ ਕੀ ਜੈ.....


    ਭਾਰਤ ਮਾਤਾ ਕੀ ਜੈ.....


    ਭਾਰਤ ਮਾਤਾ ਕੀ ਜੈ.....


    *****


    ਵੀਆਰਆਰਕੇ/ਵੀਜੇ/ਬੀਐੱਮ/ਐੱਸਕੇਐੱਸ

    

    
    (Release ID: 1583153) Visitor Counter : 3
    
    
      Read this release in: English