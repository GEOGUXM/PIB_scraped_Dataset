      ਗ੍ਰਹਿ ਮੰਤਰਾਲਾ

      ਕੇਂਦਰੀ ਗ੍ਰਿਹ ਮੰਤਰੀ ਨੇ ਇੰਡੀਅਨ ਪੁਲਿਸ ਸਰਵਿਸ ਪ੍ਰੋਬੇਸ਼ਨਰਾਂ ਦੇ 70ਵੇਂ ਬੈਚ ਦੀ ਪਾਸਿੰਗ ਆਊਟ ਪਰੇਡ ਦੀ ਪ੍ਰਧਾਨਗੀ ਕੀਤੀ
      ਸਰਦਾਰ ਪਟੇਲ ਦਾ ਏਕੀਕ੍ਰਿਤ ਭਾਰਤ ਦਾ ਸੁਪਨਾ ਧਾਰਾ 370 ਸਮਾਪਤ ਹੋਣ ਤੋਂ ਬਾਅਦ ਹੀ ਅਸਲ ਵਿੱਚ ਪੂਰਾ ਹੋਇਆ: ਸ਼੍ਰੀ ਅਮਿਤ ਸ਼ਾਹ
      'ਸੰਪਰਕ, ਸੰਵਾਦ, ਸਮਨਵਯ' ਲੋਕਾਂ ਨੂੰ ਆਪਸ ਵਿੱਚ ਜੋੜਨ ਅਤੇ ਉਨ੍ਹਾਂ ਦੀ ਸੇਵਾ ਕਰਨ ਦੇ ਮੁੱਖ ਸਿਧਾਂਤ ਹਨ: ਗ੍ਰਿਹ ਮੰਤਰੀ
      ਇੱਕ ਸਮਾਰਟ ਪੁਲਿਸ ਫੋਰਸ ਹੀ ਪ੍ਰਧਾਨ ਮੰਤਰੀ ਦੇ 5 ਟ੍ਰਿਲੀਅਨ ਡਾਲਰ ਦੀ ਅਰਥਵਿਵਸਥਾ ਦੇ ਵਿਜ਼ਨ ਨੂੰ ਪੂਰਾ ਕਰਨ ਦਾ ਝੰਡਾ ਚੁੱਕਣ ਵਾਲੀ ਫੋਰਸ ਹੈ: ਸ਼੍ਰੀ ਅਮਿਤ ਸ਼ਾਹ
      Posted On: 24 AUG 2019 1:16PM by PIB Chandigarh


    ਕੇਂਦਰੀ ਗ੍ਰਿਹ ਮੰਤਰੀ ਸ਼੍ਰੀ ਅਮਿਤ ਸ਼ਾਹ ਨੇ ਅੱਜ ਹੈਦਰਾਬਾਦ ਵਿੱਚ ਸਰਦਾਰ ਵੱਲਭਭਾਈ ਪਟੇਲ ਨੈਸ਼ਨਲ ਪੁਲਿਸ ਅਕੈਡਮੀ (ਐੱਸਵੀਪੀਐੱਨਪੀਏ) ਦੇ ਇੰਡੀਅਨ ਪੁਲਿਸ ਸਰਵਿਸ (ਆਈਪੀਐੱਸ) ਪ੍ਰੋਬੇਸ਼ਨਰਾਂ ਦੇ 70 ਵੇਂ ਬੈਚ ਦੀ ਪਾਸਿੰਗ ਆਊਟ ਪਰੇਡ (ਪੀਓਪੀ) ਦੀ ਪ੍ਰਧਾਨਗੀ ਕੀਤੀ। ਇਸ ਸਮਾਗਮ ਦੀ ਸ਼ੋਭਾ ਤੇਲੰਗਾਨਾ ਦੇ ਰਾਜਪਾਲ ਸ਼੍ਰੀ ਈਐੱਸਐੱਲ ਨਰਸਿਮਹਾਂ , ਕੇਂਦਰੀ ਗ੍ਰਿਹ ਰਾਜ ਮੰਤਰੀ ਸ਼੍ਰੀ ਜੀ ਕ੍ਰਿਸ਼ਨਾ ਰੈਡੀ , ਸੀਨੀਅਰ ਅਫਸਰਾਂ ਅਤੇ ਪ੍ਰੋਬੇਸ਼ਨਰਾਂ ਦੇ ਪਰਿਵਾਰਕ ਮੈਂਬਰਾਂ ਨੇ ਵੀ ਵਧਾਈ।


    ਇਸ ਪੀਓਪੀ ਸਮਾਰੋਹ ਦੌਰਾਨ ਗ੍ਰਿਹ ਮੰਤਰੀ ਨੇ ਪਰੇਡ ਦਾ ਮੁਆਇਨਾ ਕੀਤਾ ਅਤੇ ਕੁੱਲ 103 ਪ੍ਰੋਬੇਸ਼ਨਰਾਂ ਵਿੱਚੋਂ ਸ਼ਾਨਦਾਰ ਕਾਰਗੁਜ਼ਾਰੀ ਵਿਖਾਉਣ ਵਾਲੇ ਅਧਿਕਾਰੀਆਂ ਨੂੰ ਸਨਮਾਨਿਤ ਕੀਤਾ। ਇਨ੍ਹਾਂ 103 ਪ੍ਰੋਬੇਸ਼ਨਰਾਂ ਵਿੱਚ 16 ਮਹਿਲਾ ਅਧਿਕਾਰੀ , 6 ਰਾਇਲ ਭੁਟਾਨ ਪੁਲਿਸ ਦੇ ਅਧਿਕਾਰੀ ਅਤੇ 5 ਨੇਪਾਲ ਪੁਲਿਸ ਸੇਵਾ ਦੇ ਅਧਿਕਾਰੀ ਸ਼ਾਮਿਲ ਸਨ। ਸ਼੍ਰੀ ਸ਼ਾਹ ਨੇ ਉਨ੍ਹਾਂ ਪ੍ਰੋਬੇਸ਼ਨਰ ਅਫਸਰਾਂ , ਵਿਸ਼ੇਸ਼ ਤੌਰ ' ਤੇ ਮਹਿਲਾ ਅਫ਼ਸਰਾਂ ਨੂੰ ਵਧਾਈ ਦਿੱਤੀ ਅਤੇ ਨਾਲ ਹੀ ਉਨ੍ਹਾਂ ਦੇ ਉੱਜਲ ਭਵਿੱਖ ਲਈ ਆਪਣੀਆਂ ਸ਼ੁਭਕਾਮਨਾਵਾਂ ਵੀ ਦਿੱਤੀਆਂ। ਉਨ੍ਹਾਂ ਮਾਣ ਪ੍ਰਗਟ ਕੀਤਾ ਕਿ ਇਹ ਯੁਵਾ ਅਧਿਕਾਰੀ ਜਲਦੀ ਹੀ ਭਾਰਤੀ ਪੁਲਿਸ ਸੇਵਾ ਦੀ ਪੂਰੇ ਸਮਰਪਣ ਨਾਲ ਰਾਸ਼ਟਰ ਸੇਵਾ ਕਰਨ ਦੀ ਵਿਲੱਖਣ ਪਰੰਪਰਾ ਨੂੰ ਨਿਭਾਉਣ ਲੱਗ ਜਾਣਗੇ।


    ਭਾਰਤ ਦੇ ਲੋਹ ਪੁਰਸ਼ ਸ਼੍ਰੀ ਸ਼ਾਹ ਨੂੰ ਸਲਾਮੀ ਦਿੰਦੇ ਹੋਏ ਸ਼੍ਰੀ ਸ਼ਾਹ ਨੇ ਕਿਹਾ ਕਿ ਉਨ੍ਹਾਂ ਦੇ ਯਤਨਾਂ ਨਾਲ 600 ਤੋਂ ਵੱਧ ਰਿਆਸਤਾਂ ਭਾਰਤੀ ਸੰਘ ਵਿੱਚ ਸ਼ਾਮਿਲ ਹੋਈਆਂ ਸਨ ਅਤੇ ਭਾਰਤੀ ਸੰਘ ਨੂੰ ਸਰੂਪ ਮਿਲਿਆ ਸੀ। ਗ੍ਰਿਹ ਮੰਤਰੀ ਨੇ ਕਿਹਾ ਕਿ ਉਸ ਵੇਲੇ ਜਿਹੜੀ ਇੱਕੋ ਇੱਕ ਰਿਆਸਤ ਪੂਰੀ ਤਰ੍ਹਾਂ ਭਾਰਤ ਵਿੱਚ ਸ਼ਾਮਿਲ ਨਹੀਂ ਹੋ ਸਕੀ ਸੀ , ਉਹ ਜੰਮੂ-ਕਸ਼ਮੀਰ ਸੀ। ਉਸ ਨੂੰ ਵੀ ਭਾਰਤ ਸਰਕਾਰ ਨੇ ਪ੍ਰਧਾਨ ਮੰਤਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਧਾਰਾ 370 ਖ਼ਤਮ ਕਰਨ ਦਾ ਦਲੇਰੀ ਭਰਿਆ ਕਦਮ ਚੁੱਕ ਕੇ ਭਾਰਤ ਵਿੱਚ ਪੂਰੀ ਤਰ੍ਹਾਂ ਸ਼ਾਮਿਲ ਕਰ ਲਿਆ ਹੈ। ਅੱਜ ਸਰਦਾਰ ਪਟੇਲ ਦਾ ਏਕੀਕ੍ਰਿਤ ਭਾਰਤ ਦਾ ਸੁਪਨਾ ਅਸਲ ਵਿੱਚ ਪੂਰਾ ਹੋ ਗਿਆ ਹੈ।


    ਪ੍ਰੋਬੇਸ਼ਨਰਾਂ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਅਮਿਤ ਸ਼ਾਹ ਨੇ ਕਿਹਾ ਕਿ ਸਰਦਾਰ ਪਟੇਲ ਦਾ ਸੁਪਨਾ ਸੀ ਕਿ ਆਈਪੀਐੱਸ ਅਧਿਕਾਰੀ ਭ੍ਰਿਸ਼ਟਾਚਾਰ ਖ਼ਤਮ ਕਰਨ ਦੀ ਜ਼ਿੰਮੇਵਾਰੀ ਉਠਾਉਣ। ਉਨ੍ਹਾਂ ਕਿਹਾ, '' ਤੁਹਾਡਾ ਉਦੇਸ਼ ਸਿਰਫ਼ ਸਿਵਲ ਸੇਵਾਵਾਂ ਵਿੱਚ ਚੁਣਿਆ ਜਾਣਾ ਨਹੀਂ ਹੋਣਾ ਚਾਹੀਦਾ ਸਗੋਂ ਭਾਰਤ ਨੂੰ ਭ੍ਰਿਸ਼ਟਾਚਾਰ ਤੋਂ ਮੁਕਤ ਕਰਨ ਦਾ ਰਾਹ ਅਪਣਾਉਣ ਦਾ ਅਤੇ ਵਿਦੇਸ਼ੀ ਅਤੇ ਅੰਦਰੂਨੀ ਖਤਰਿਆਂ ਤੋਂ ਦੇਸ਼ ਨੂੰ ਮੁਕਤ ਕਰਨ ਦਾ ਹੋਣਾ ਚਾਹੀਦਾ ਹੈ। ਭਵਿੱਖ ਤੁਹਾਡੇ ਲਈ ਬਹੁਤ ਸਾਰੀਆਂ ਚੁਣੌਤੀਆਂ ਅਤੇ ਮੁਸ਼ਕਿਲਾਂ ਖੜੀਆਂ ਕਰੇਗਾ। ਤੁਸੀਂ ਉਨ੍ਹਾਂ 33000 ਅਫ਼ਸਰਾਂ ਦੀ ਵਿਰਾਸਤ ਦਾ ਹਿੱਸਾ ਬਣ ਰਹੇ ਹੋ ਜਿਨ੍ਹਾਂ ਨੇ ਦੇਸ਼ ਦੀ ਸੇਵਾ ਲਈ ਆਪਣੀਆਂ ਜਾਨਾਂ ਵਾਰ ਦਿੱਤੀਆਂ। ਤੁਹਾਨੂੰ ਅੱਜ ਇੱਥੇ ਚੁੱਕੀ ਗਈ ਸਹੁੰ ਨੂੰ ਯਾਦ ਰੱਖ ਕੇ ਦੇਸ਼ ਦੀ ਸੇਵਾ ਲਈ ਪੂਰੇ ਸਮਰਪਣ ਨਾਲ ਕੰਮ ਕਰਨਾ ਚਾਹੀਦਾ ਹੈ। ਤੁਹਾਡਾ ਜੀਵਨ ਹਜ਼ਾਰਾਂ ਸਾਥੀ ਦੇਸ਼ ਵਾਸੀਆਂ ਦੇ ਜੀਵਨ ਨੂੰ ਉੱਚਾ ਚੁੱਕਣ ਲਈ ਸਮਰਪਿਤ ਹੋਣਾ ਚਾਹੀਦਾ ਹੈ। ''


    ਨੌਜਵਾਨ ਪ੍ਰੋਬੇਸ਼ਨਰਾਂ ਨੂੰ ਟੀਮ ਲੀਡਰ ਬਣਨ ਅਤੇ ਸਾਹਮਣੇ ਆ ਕੇ ਅਗਵਾਈ ਕਰਨ ਦੀ ਪ੍ਰੇਰਣਾ ਦਿੰਦਿਆਂ ਸ਼੍ਰੀ ਸ਼ਾਹ ਨੇ ਕਿਹਾ ਕਿ ਸੰਪਰਕ, ਸੰਵਾਦ ਅਤੇ ਸਮਨਵਯ ਟੀਮ ਬਣਾਉਣ ਅਤੇ ਚੁਣੌਤੀ ਭਰੀਆਂ ਸਥਿਤੀਆਂ ਵਿੱਚ ਸਫ਼ਲਤਾ ਹਾਸਲ ਕਰਨ ਦੇ ਮੂਲ ਸਿਧਾਂਤ ਹਨ।" ਸ਼੍ਰੀ ਸ਼ਾਹ ਨੇ ਇਸ ਸੰਬੰਧ ਵਿੱਚ ਆਪਣੇ ਸਿਆਸੀ ਜੀਵਨ ਦੀ ਉਦਾਹਰਣ ਦਿੰਦਿਆਂ ਕਿਹਾ ਕਿ ਉਨ੍ਹਾਂ ਨੇ ਕਿਵੇਂ ਜੜ੍ਹਾਂ ਤੋਂ ਸੰਪਰਕ ਬਣਾਇਆ ਅਤੇ ਲੋਕਾਂ ਦੀ ਸੇਵਾ ਕੀਤੀ।


    ਉਨ੍ਹਾਂ ਕਿਹਾ ਕਿ ਸਿਆਸਦਾਨ ਸਿਰਫ਼ ਪੰਜ ਸਾਲ ਲਈ ਚੁਣੇ ਜਾਂਦੇ ਹਨ ਪਰ ਸਿਵਲ ਅਧਿਕਾਰੀਆਂ ਨੂੰ ਸਾਰਾ ਜੀਵਨ ਲੋਕਾਂ ਦੀ ਸੇਵਾ ਕਰਨ ਦਾ ਮੌਕਾ ਮਿਲਦਾ ਹੈ ਅਤੇ ਇਹ ਮੌਕਾ ਵਿਅਰਥ ਨਹੀਂ ਜਾਣ ਦਿੱਤਾ ਜਾਣਾ ਚਾਹੀਦਾ। ਅਫ਼ਸਰਾਂ ਨੂੰ ਡਰ ਤੋਂ ਦੂਰ ਰਹਿ ਕੇ ਸੰਵਿਧਾਨ ਦੇ ਸਿਧਾਂਤਾਂ ਉੱਤੇ ਚਲਦਿਆਂ ਜਨਤਾ ਦੀ ਭਲਾਈ ਲਈ ਫੈਸਲੇ ਲੈਣੇ ਚਾਹੀਦੇ ਹਨ।


    ਸ਼੍ਰੀ ਸ਼ਾਹ ਨੇ ਕਿਹਾ '' ਭਾਰਤ ਦੇ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ ਸਮਾਰਟ ਪੁਲਿਸ (ਐੱਸ ਤੋਂ ਭਾਵ ਸੈਂਸੇਟਿਵ ਐਂਡ ਸਟ੍ਰਿਕਟ , ਐੱਮ ਤੋਂ ਭਾਵ ਮਾਡਰਨ ਵਿਦ ਮੋਬਿਲਟੀ , ਏ ਤੋਂ ਭਾਵ ਅਲਰਟ ਅਤੇ ਅਕਾਊਂਟੇਬਲ , ਆਰ ਤੋਂ ਭਾਵ ਰਿਲਾਏਬਲ ਅਤੇ ਰਿਸਪਾਂਸਿਵ ਅਤੇ ਟੀ ਤੋਂ ਭਾਵ ਟਰੇਂਡ ਅਤੇ ਟੈਕਨੋ-ਸੇਵੀ) ਦਾ ਸੁਪਨਾ ਵੇਖਿਆ ਹੈ। ਪੁਲਿਸ ਫੋਰਸ ਨੂੰ ਇਸ ਸੁਪਨੇ ਦੀ ਪੂਰਤੀ ਕਰਦੇ ਹੋਏ ਭਵਿੱਖ ਦੀਆਂ ਚੁਣੌਤੀਆਂ ਦਾ ਸਾਹਮਣਾ ਕਰਨਾ ਚਾਹੀਦਾ ਹੈ। ਉਨ੍ਹਾਂ ਕਿਹਾ ਕਿ ਪ੍ਰਧਾਨ ਮੰਤਰੀ ਨੇ 5 ਟ੍ਰਿਲੀਅਨ ਡਾਲਰ ਦੀ ਅਰਥਵਿਵਸਥਾ ਬਣਾਉਣ ਦਾ ਜੋ ਸੁਪਨਾ ਲਿਆ ਹੈ , ਉਸ ਨੂੰ ਤਾਂ ਹੀ ਹਾਸਲ ਕੀਤਾ ਜਾ ਸਕਦਾ ਹੈ ਜਦੋਂ ਦੇਸ਼ ਵਿੱਚ ਸ਼ਾਂਤੀ ਅਤੇ ਸਥਿਰਤਾ ਹੋਵੇ। ਸਮਾਰਟ ਪੁਲਿਸ ਫੋਰਸ ਪ੍ਰਧਾਨ ਮੰਤਰੀ ਦੇ ਸੁਪਨੇ ਦਾ ਰਾਹ ਬਣਾ ਸਕਦੀ ਹੈ।


    ਆਪਣੇ ਭਾਸ਼ਣ ਨੂੰ ਸਮਾਪਤ ਕਰਦਿਆਂ ਮੰਤਰੀ ਨੇ ਆਸ ਪ੍ਰਗਟਾਈ ਕਿ ਸਾਰੇ ਪ੍ਰੋਬੋਸ਼ਨਰਜ਼ ਪੁਲਿਸ ਸੇਵਾ ਦੀਆਂ ਉੱਚ ਰਵਾਇਤਾਂ ਨੂੰ ਕਾਇਮ ਰੱਖਣਗੇ ਅਤੇ ਦੇਸ਼ ਦੀ ਸੇਵਾ ਲਈ ਆਪਣੇ ਜੀਵਨ ਸਮਰਪਿਤ ਕਰਨਗੇ। ਉਨ੍ਹਾਂ ਨੇ ਪ੍ਰੋਬੇਸ਼ਨਰਾਂ ਦੇ ਮਾਤਾ ਪਿਤਾ ਦੇ ਤਿਆਗ ਦੀਆਂ ਕੁਰਬਾਨੀਆਂ ਨੂੰ ਵੀ ਸਲਾਮੀ ਦਿੱਤੀ , ਜਿਨ੍ਹਾਂ ਨੇ ਪੁਲਿਸ ਸੇਵਾ ਦੇ ਨਵੇਂ ਬੈਚ ਲਈ ਸਮਰਪਿਤ ਪੁਲਿਸਲ ਅਧਿਕਾਰੀ ਦਿੱਤੇ ਹਨ।


    ******


    
    ਵੀਜੀ/ਵੀਐੱਮ

    
    
    (Release ID: 1583106) Visitor Counter : 2
    
    
      Read this release in: English