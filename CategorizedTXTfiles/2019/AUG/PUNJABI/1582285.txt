      ਪ੍ਰਧਾਨ ਮੰਤਰੀ ਦਫਤਰ

      ਭੂਟਾਨ ਰਵਾਨਾ ਹੋਣ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਦਾ ਬਿਆਨ
      Posted On: 16 AUG 2019 6:40PM by PIB Chandigarh


    ਆਪਣੀ ਭੂਟਾਨ ਯਾਤਰਾ ‘ ਤੇ ਰਵਾਨਾ ਹੋਣ ਤੋਂ ਪਹਿਲਾਂ ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦਾ ਰਵਾਨਗੀ ਬਿਆਨ ਦਾ ਮੂਲ-ਪਾਠ ਨਿਮਨਲਿਖਿਤ ਹੈ ।


    “ ਮੈਂ 17-18 ਅਗਸਤ , 2019 ਨੂੰ ਭੂਟਾਨ ਦੇ ਸਰਕਾਰੀ ਦੌਰੇ ਉੱਤੇ ਹੋਵਾਂਗਾ ।


    ਮੌਜੂਦਾ ਕਾਰਜਕਾਲ ਦੀ ਸ਼ੁਰੂਆਤ ਵਿੱਚ ਭੂਟਾਨ ਦੀ ਮੇਰੀ ਯਾਤਰਾ ਉੱਚ ਅਹਿਮੀਅਤ ਨੂੰ ਦਰਸਾਉਂਦੀ ਹੈ ਜੋ ਸਾਡੇ ਭਰੋਸੇਯੋਗ ਮਿੱਤਰ ਅਤੇ ਗੁਆਂਢੀ , ਭੂਟਾਨ ਨਾਲ ਭਾਰਤ ਦੇ ਸਬੰਧਾਂ ਨੂੰ ਸਰਕਾਰ ਦਿੰਦੀ ਹੈ ।


    ਭਾਰਤ ਅਤੇ ਭੂਟਾਨ ਦੇ ਸ਼ਾਨਦਾਰ ਦੁਵੱਲੇ ਸਬੰਧ ਹਨ ਜਿਸ ਦੀ ਮਿਸਾਲ ਸਾਡੀ ਵਿਸਤ੍ਰਿਤ ਵਿਕਾਸ ਭਾਈਵਾਲੀ , ਪਰਸਪਰ ਲਾਭਕਾਰੀ ਪਣ-ਬਿਜਲੀ ਸਹਿਯੋਗ ਅਤੇ ਮਜ਼ਬੂਤ ਵਪਾਰ ਅਤੇ ਆਰਥਿਕ ਸਬੰਧਾਂ ਤੋਂ ਮਿਲਦੀ ਹੈ । ਇੱਕ ਸਾਂਝੀ ਅਧਿਆਤਮਕ ਵਿਰਾਸਤ ਅਤੇ ਲੋਕਾਂ ਦਰਮਿਆਨ ਮਜ਼ਬੂਤ ਸਬੰਧਾਂ ਰਾਹੀਂ ਹੋਰ ਇਹ ਮਜ਼ਬੂਤ ਹੁੰਦੇ ਹਨ ।


    ਪਿਛਲੇ ਸਾਲ ਦੋਹਾਂ ਦੇਸ਼ਾਂ ਨੇ ਰਸਮੀ ਡਿਪਲੋਮੈਟਿਕ ਸਬੰਧਾਂ ਦੀ ਗੋਲਡਨ ਜੁਬਲੀ ਸੰਯੁਕਤ ਤੌਰ ‘ ਤੇ ਮਨਾਈ ।


    ਭਾਰਤ-ਭੂਟਾਨ ਦੀ ਭਾਈਵਾਲੀ ਅੱਜ ਇੱਕ ਵਿਸ਼ੇਸ਼ ਚਰਿੱਤਰ ਅਤੇ ਤੱਤ ਵਾਲੀ ਬਣੀ ਹੋਈ ਹੈ ਅਤੇ ਭਾਰਤ ਸਰਕਾਰ ਦੀ ' ਗੁਆਂਢ ਪਹਿਲਾਂ ' ਨੀਤੀ ਦਾ ਇੱਕ ਅਹਿਮ ਥੰਮ੍ਹ ਹੈ ।


    ਮੈਂ ਭੂਟਾਨ ਦੇ ਮਾਣਯੋਗ ਮਹਾਰਾਜਾ , ਮਹਾਮਹਿਮ ਚੌਥੇ ਡਰੱਕ ਗਯਾਲਪੋ ਅਤੇ ਭੂਟਾਨ ਦੇ ਪ੍ਰਧਾਨ ਮੰਤਰੀ ਨਾਲ ਦੁਵੱਲੇ ਸਬੰਧਾਂ ਬਾਰੇ ਲਾਹੇਵੰਦ ਗੱਲਬਾਤ ਕਰਨ ਲਈ ਉਤਸੁਕ ਹਾਂ । ਮੈਂ ਵਕਾਰੀ ਰਾਇਲ ਯੂਨੀਵਰਸਿਟੀ ਆਵ੍ ਭੂਟਾਨ ਵਿਖੇ ਨੌਜਵਾਨ ਭੂਟਾਨੀ ਵਿਦਿਆਰਥੀਆਂ ਨੂੰ ਸੰਬੋਧਨ ਕਰਨ ਲਈ ਵੀ ਉਤਸੁਕ ਹਾਂ ।


    ਮੈਨੂੰ ਭਰੋਸਾ ਹੈ ਕਿ ਮੇਰੀ ਯਾਤਰਾ ਸਾਡੀ ਭੂਟਾਨ ਨਾਲ ਜਾਂਚੀ-ਪਰਖੀ ਅਤੇ ਕੀਮਤੀ ਮਿੱਤਰਤਾ ਨੂੰ ਹੋਰ ਉਤਸ਼ਾਹਿਤ ਕਰੇਗੀ ਅਤੇ ਦੋਹਾਂ ਦੇਸ਼ਾਂ ਦੇ ਲੋਕਾਂ ਦੇ ਖੁਸ਼ਹਾਲ ਭਵਿੱਖ ਅਤੇ ਪ੍ਰਗਤੀ ਨੂੰ ਹੋਰ ਮਜ਼ਬੂਤ ਕਰੇਗੀ । ”


    *****


    ਵੀਆਰਆਰਕੇ/ਕੇਪੀ

    
    
    (Release ID: 1582285) Visitor Counter : 5
    
    
      Read this release in: English