      ਕਬਾਇਲੀ ਮਾਮਲੇ ਮੰਤਰਾਲਾ

      ਲੇਹ-ਲੱਦਾਖ ‘ਚ 9 ਦਿਨਾ ਰਾਸ਼ਟਰੀ ਕਬਾਇਲੀ ਫੈਸਟੀਵਲ" ਆਦਿ ਮਹੋਤਸਵ" ਕੱਲ੍ਹ ਤੋਂ
      Posted On: 16 AUG 2019 12:45PM by PIB Chandigarh


    ਭਾਰਤ ਸਰਕਾਰ ਦੇ ਜਨਜਾਤੀ ਕਾਰਜ ਮੰਤਰਾਲੇ ਅਤੇ ਜਨਜਾਤੀ ਸਹਿਕਾਰੀ ਮਾਰਕੀਟਿੰਗ ਵਿਕਾਸ ਸੰਘ (ਟ੍ਰਾਈਫੈੱਡ) ਦੀ ਇੱਕ ਸਾਂਝੀ ਪਹਿਲ, ਆਦਿ ਮਹੋਤਸਵ (ਰਾਸ਼ਟਰੀ ਕਬਾਇਲੀ ਫੈਸਟੀਵਲ) ਕੱਲ੍ਹ 17 ਅਗਸਤ, 2019 ਤੋਂ ਲੱਦਾਖ ਦੇ ਪੋਲੋ ਮੈਦਾਨ ਵਿਖੇ ਰੰਗੀਨ ਸ਼ੁਰੂਆਤ ਲਈ ਬਿਲਕੁਲ ਤਿਆਰ ਹੈ।


    17 ਅਗਸਤ, 2019 ਤੋਂ 25 ਅਗਸਤ, 2019 ਤੱਕ ਹੋਣ ਵਾਲੇ ਇਸ 9 ਦਿਨਾ ਸਮਾਰੋਹ ਦਾ ਉਦਘਾਟਨ ਜੰਮੂ- ਕਸ਼ਮੀਰ ਦੇ ਰਾਜਪਾਲ, ਸ਼੍ਰੀ ਸੱਤਿਆ ਪਾਲ ਮਲਿਕ ਕਰਨਗੇ। ਇਸ ਅਵਸਰ ’ਤੇ ਕੇਂਦਰੀ ਜਨਜਾਤੀ ਕਾਰਜ ਮੰਤਰੀ ਸ਼੍ਰੀ ਅਰਜੁਨ ਮੁੰਡਾ, ਜਨਜਾਤੀ ਕਾਰਜ ਰਾਜ ਮੰਤਰੀ ਸ਼੍ਰੀਮਤੀ ਰੇਣੁਕਾ ਸਿੰਘ ਅਤੇ ਟ੍ਰਾਈਫੈੱਡ ਦੇ ਚੇਅਰਮੈਨ ਸ਼੍ਰੀ ਆਰ.ਸੀ. ਮੀਣਾ ਵੀ ਹਾਜ਼ਰ ਰਹਿਣਗੇ।


    ਇਸ ਮਹੋਤਸਵ ਦਾ ਵਿਸ਼ਾ: "ਕਬਾਇਲੀ ਕਲਾ, ਸੱਭਿਆਚਾਰ ਅਤੇ ਵਣਜ ਦੀ ਭਾਵਨਾ ਦਾ ਉਤਸਵ ਹੈ।" ਇਸ ਵਿੱਚ ਟ੍ਰਾਈਫੈੱਡ ਸਰਵਿਸ ਪ੍ਰੋਵਾਈਡਰ ਅਤੇ ਮਾਰਕੀਟ ਡਿਵੈੱਲਪਰ ਦੀ ਭੂਮਿਕਾ ਨਿਭਾਏਗਾ ।


    ਇਸ ਆਯੋਜਨ ਵਿੱਚ ਦੇਸ਼ ਭਰ ਦੇ 20 ਤੋਂ ਅਧਿਕ ਰਾਜਾਂ ਦੇ ਲਗਭਗ 160 ਕਬਾਇਲੀ ਕਾਰੀਗਰ ਸਰਗਰਮੀ ਨਾਲ ਭਾਗ ਲੈਣਗੇ ਅਤੇ ਆਪਣੀ ਉਤਕ੍ਰਿਸ਼ਟ ਕਾਰੀਗਰੀ ਦਾ ਪ੍ਰਦਰਸ਼ਨ ਕਰਨਗੇ। ਪ੍ਰਦਰਸ਼ਿਤ ਕੀਤੇ ਜਾਣ ਵਾਲੇ ਉਤਪਾਦਾਂ ਵਿੱਚ ਰਾਜਸਥਾਨ, ਮਹਾਰਾਸ਼ਟਰ, ਓਡੀਸ਼ਾ, ਪੱਛਮ ਬੰਗਾਲ ਤੋਂ ਕਬਾਇਲੀ ਵਸਤਰ, ਹਿਮਾਚਲ ਪ੍ਰਦੇਸ਼, ਮੱਧ ਪ੍ਰਦੇਸ਼ ਅਤੇ ਪੂਰਬ-ਉੱਤਰ ਤੋਂ ਕਬਾਇਲੀ ਗਹਿਣੇ, ਮੱਧ ਪ੍ਰਦੇਸ਼ ਤੋਂ ਗੋਂਡ ਚਿੱਕਰ ਕਲਾ ਜਿਹੀ ਕਬਾਇਲੀ ਚਿੱਤਰਕਾਰੀ, ਮਹਾਰਾਸ਼ਟਰ ਤੋਂ ਵਾਰਲੀ ਕਲਾ, ਛਤੀਸਗੜ੍ਹ ਤੋਂ ਧਾਤੂ ਸ਼ਿਲਪ ਕਲਾ, ਮਣੀਪੁਰ ਤੋਂ ਬਲੈਕ ਪੌਟਰੀ ਅਤੇ ਉੱਤਰਾਖੰਡ, ਮੱਧ ਪ੍ਰਦੇਸ਼ ਅਤੇ ਕਰਨਾਟਕ ਤੋਂ ਆਰਗੈਨਿਕ (ਜੈਵਿਕ) ਉਤਪਾਦ ਸ਼ਾਮਿਲ ਹਨ।


    ਇਸ ਆਯੋਜਨ ਦੇ ਦੌਰਾਨ ਦੋ ਪ੍ਰਤਿਸ਼ਠਿਤ (ਮੰਨੇ-ਪ੍ਰਮੰਨੇ) ਸਥਾਨਕ ਸੱਭਿਆਚਾਰਕ ਸਮੂਹ ਲੱਦਾਖੀ ਲੋਕ ਨ੍ਰਿਤ ਪੇਸ਼ ਕਰਨਗੇ। ਇਹ ਸਮੂਹ ਜਾਬਰੋ ਨ੍ਰਿਤ ਅਤੇ ਸਪਾਓ ਨ੍ਰਿਤ ਪੇਸ਼ ਕਰਨਗੇ।


    ਇਸ ਮਹੋਤਸਵ ਦੌਰਾਨ (ਏ) ਕਬਾਇਲੀ ਮਾਮਲੇ ਮੰਤਰਾਲੇ ਦੀ ਵਨ ਧਨ ਯੋਜਨਾ ਦੇ ਤਹਿਤ ਪ੍ਰੋਸੈੱਸਡ, ਵੈਲਿਊ ਐਡਿਡ ਅਤੇ ਵੇਚੇ ਜਾ ਸਕਣ ਵਾਲੇ ਖੁਰਾਕੀ ਅਤੇ ਵਣ ਉਤਪਾਦਾਂ ਅਤੇ (ਬੀ) ਟ੍ਰਾਇਬਸ ਇੰਡੀਆ ਦੇ ਸਪਲਾਇਰਾਂ ਵਜੋਂ ਪੈਨਲ ਵਿੱਚ ਸ਼ਾਮਲ ਕਰਨ ਲਈ ਕਾਰੀਗਰਾਂ ਤੇ ਸ਼ਿਲਪਕਾਰਾਂ ਅਤੇ ਲੱਦਾਖ ਦੀਆਂ ਮਹਿਲਾਵਾਂ ਦੀ ਪਹਿਚਾਣ ਕੀਤੀ ਜਾਵੇਗੀ। ਇਨ੍ਹਾਂ ਉਤਪਾਦਾਂ ਨੂੰ ਦੇਸ਼ ਭਰ ਵਿੱਚ ਟ੍ਰਾਈਬਸ ਇੰਡੀਆ ਵੱਲੋਂ ਸੰਚਾਲਿਤ ਉਨ੍ਹੀਂ 104 ਪ੍ਰਚੂਨ ਦੁਕਾਨਾਂ ਅਤੇ ਦੁਨੀਆ ਭਰ ਦੇ 190 ਦੇਸ਼ਾਂ ਵਿੱਚ ਐਮਜ਼ੋਨ ਦੇ ਮਾਧਿਅਮ ਨਾਲ ਵੇਚਿਆ ਜਾਵੇਗਾ, ਜਿਨ੍ਹਾਂ ਨਾਲ ਟ੍ਰਾਈਬਸ ਇੰਡੀਆ ਦਾ ਕਰਾਰ ਹੈ।


    ਐੱਨਬੀ/ਐੱਸਕੇ/ਯੂਡੀ/ਐੱਮਓਟੀਏ

    
    
    (Release ID: 1582328) Visitor Counter : 2
    
    
      Read this release in: English