      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      66ਵੇਂ ਰਾਸ਼ਟਰੀ ਫਿਲਮ ਪੁਰਸਕਾਰ, 2018 ਐਲਾਨੇ
      ਗੁਜਰਾਤੀ ਫਿਲਮ 'ਹੇਲਾਰੋ' ਨੂੰ ਬਿਹਤਰੀਨ ਫੀਚਰ ਫਿਲਮ ਪੁਰਸਕਾਰ
      ਸਵਸਥ ਮਨੋਰੰਜਨ ਦੇਣ ਲਈ 'ਬਧਾਈ ਹੋ' ਫਿਲਮ ਨੂੰ ਬਿਹਤਰੀਨ ਮਕਬੂਲ ਫਿਲਮ ਪੁਰਸਕਾਰ
      ਹਿੰਦੀ ਫਿਲਮ 'ਪੈਡਮੈਨ' ਨੂੰ ਸਮਾਜਿਕ ਵਿਸ਼ਿਆਂ 'ਤੇ ਬਿਹਤਰੀਨ ਫਿਲਮ ਦਾ ਪੁਰਸਕਾਰ
      ਆਦਿੱਤਿਆ ਧਰ ਨੂੰ 'ਉੜੀ : ਦ ਸਰਜੀਕਲ ਸਟ੍ਰਾਈਕ' ਫਿਲਮ ਲਈ ਬਿਹਤਰੀਨ ਡਾਇਰੈਕਟਰ ਦਾ ਪੁਰਸਕਾਰ
      ਆਯੁਸ਼ਮਾਨ ਖੁਰਾਨਾ ਨੂੰ 'ਅੰਧਾਧੁਨ' ਅਤੇ ਵਿੱਕੀ ਕੌਸ਼ਲ ਨੂੰ 'ਉੜੀ : ਦ ਸਰਜੀਕਲ ਸਟ੍ਰਾਈਕ' ਫਿਲਮ ਲਈ ਸੰਯੁਕਤ ਤੌਰ 'ਤੇ ਬਿਹਤਰੀਨ ਅਭਿਨੇਤਾ ਪੁਰਸਕਾਰ
      ਤੇਲੁਗੂ ਫਿਲਮ 'ਮਹੰਤੀ' 'ਚ ਆਪਣੇ ਅਭਿਨੈ ਲਈ ਕੀਰਤੀ ਸੁਰੇਸ਼ ਨੂੰ ਬਿਹਤਰੀਨ ਅਭਿਨੇਤਰੀ ਦਾ ਪੁਰਸਕਾਰ
      ਮਰਾਠੀ ਫਿਲਮ 'ਪਾਨੀ' ਨੂੰ ਵਾਤਾਵਰਣ ਸੰਭਾਲ਼ 'ਤੇ ਬਿਹਤਰੀਨ ਫਿਲਮ ਦਾ ਪੁਰਸਕਾਰ
      ਕੰਨੜ ਫਿਲਮ 'ਔਨਡਾਲਾ ਇਰਾਡਾਲਾ' ਨੂੰ ਰਾਸ਼ਟਰੀ ਏਕਤਾ 'ਤੇ ਬਿਹਤਰੀਨ ਫੀਚਰ ਫਿਲਮ ਦਾ ਨਰਗਿਸ ਦੱਤ ਪੁਰਸਕਾਰ
      ਉੱਤਰਾਖੰਡ ਨੂੰ ਸਿਨੇਮਾ ਅਨੁਕੂਲ ਬਿਹਤਰੀਨ ਰਾਜ ਐਲਾਨਿਆ ਗਿਆ
      Posted On: 09 AUG 2019 5:10PM by PIB Chandigarh


    ਫੀਚਰ ਫਿਲਮ ਸ਼੍ਰੇਣੀ ਦੇ ਚੇਅਰਪਰਸਨ , ਸ਼੍ਰੀ ਰਾਹੁਲ ਰਵੈਲ , ਗ਼ੈਰ-ਫੀਚਰ ਫਿਲਮ ਸ਼੍ਰੇਣੀ ਦੇ ਚੇਅਰਪਰਸਨ ਸ਼੍ਰੀ ਏ.ਐੱਸ. ਕਨਾਲ ਅਤੇ ਸਿਨੇਮਾ ' ਤੇ ਬਿਹਤਰੀਨ ਲੇਖਨ ਸ਼੍ਰੇਣੀ ਦੇ ਚੇਅਰਪਰਸਨ ਸ਼੍ਰੀ ਉਤਪਲ ਬੋਰਪੁਜਾਰੀ ਨੇ ਅੱਜ ਇੱਕ ਪੱਤਰਕਾਰ ਸੰਮੇਲਨ ' ਚ 66 ਵੇਂ ਰਾਸ਼ਟਰੀ ਫਿਲਮ ਪੁਰਸਕਾਰਾਂ ਦਾ ਐਲਾਨ ਕੀਤਾ । ਚੇਅਰਪਰਸਨ ਅਤੇ ਹੋਰ ਜਿਊਰੀ ਮੈਂਬਰਾਂ ਨੇ ਅੱਜ 66 ਵੇਂ ਰਾਸ਼ਟਰੀ ਫਿਲਮ ਪੁਰਸਕਾਰਾਂ ਬਾਰੇ ਇੱਕ ਰਿਪੋਰਟ ਕੇਂਦਰੀ ਮੰਤਰੀ ਸ਼੍ਰੀ ਪ੍ਰਕਾਸ਼ ਜਾਵਡੇਕਰ ਨੂੰ ਸੌਂਪੀ ।


    ਗੁਜਰਾਤੀ ਫਿਲਮ ' ਹੇਲਾਰੋ ' ਨੂੰ ਬਿਹਤਰੀਨ ਫੀਚਰ ਫਿਲਮ ਐਲਾਨਿਆ ਗਿਆ ਜਦਕਿ ਸਵਸਥ ਮਨੋਰੰਜਨ ਦੇਣ ਲਈ ' ਬਧਾਈ ਹੋ ' ਫਿਲਮ ਨੂੰ ਬਿਹਤਰੀਨ ਮਕਬੂਲ ਫਿਲਮ ਦਾ ਪੁਰਸਕਾਰ ਦਿੱਤਾ ਜਾਵੇਗਾ । ਸਮਾਜਿਕ ਵਿਸ਼ਿਆਂ ' ਤੇ ਬਿਹਤਰੀਨ ਫਿਲਮ ਲਈ ਹਿੰਦੀ ਫਿਲਮ ' ਪੈਡਮੈਨ ' ਨੂੰ ਚੁਣਿਆ ਗਿਆ ਹੈ , ਜਦਕਿ ਕੰਨੜ ਫਿਲਮ ' ਔਨਡਾਲਾ ਇਰਾਡਾਲਾ ' ਨੂੰ ਰਾਸ਼ਟਰੀ ਏਕਤਾ ' ਤੇ ਬਿਹਤਰੀਨ ਫੀਚਰ ਫਿਲਮ ਦਾ ਨਰਗਿਸ ਦੱਤ ਪੁਰਸਕਾਰ ਦੇਣ ਦਾ ਐਲਾਨ ਕੀਤਾ ਗਿਆ ਹੈ ।


    ਆਯੁਸ਼ਮਾਨ ਖੁਰਾਨਾ ਨੂੰ ' ਅੰਧਾਧੁਨ ' ਅਤੇ ਵਿੱਕੀ ਕੌਸ਼ਲ ਨੂੰ ' ਉੜੀ : ਦ ਸਰਜੀਕਲ ਸਟ੍ਰਾਈਕ ' ਫਿਲਮਾਂ ਲਈ ਸੰਯੁਕਤ ਤੌਰ ' ਤੇ ਬਿਹਤਰੀਨ ਅਭਿਨੇਤਾ ਪੁਰਸਕਾਰ ਦੇਣ ਦਾ ਐਲਾਨ ਕੀਤਾ ਗਿਆ ਹੈ , ਜਦਕਿ ਕੀਰਤੀ ਸੁਰੇਸ਼ ਨੂੰ ਤੇਲੁਗੂ ਫਿਲਮ ' ਮਹੰਤੀ ' ' ਚ ਅਦਾਕਾਰੀ ਲਈ ਬਿਹਤਰੀਨ ਅਭਿਨੇਤਰੀ ਦਾ ਪੁਰਸਕਾਰ ਦਿੱਤਾ ਜਾਵੇਗਾ । ਆਦਿੱਤਿਆ ਧਰ ਨੂੰ ' ਉੜੀ : ਦ ਸਰਜੀਕਲ ਸਟ੍ਰਾਈਕ ' ਫਿਲਮ ਲਈ ਬਿਹਤਰੀਨ ਡਾਇਰੈਕਟਰ ਦੇ ਪੁਰਸਕਾਰ ਲਈ ਚੁਣਿਆ ਗਿਆ ਹੈ । ਮਰਾਠੀ ਫਿਲਮ ' ਨਾਲ ' ਨੂੰ ਡਾਇਰੈਕਟਰ ਦੇ ਬਿਹਤਰੀਨ ਡੈਬਿਊ ਫਿਲਮ ਦਾ ਇੰਦਰਾ ਗਾਂਧੀ ਪੁਰਸਕਾਰ ਦਿੱਤਾ ਜਾਵੇਗਾ ।


    ਉੱਤਰਾਖੰਡ ਨੂੰ ਸਿਨੇਮਾ ਅਨੁਕੂਲ ਬਿਹਤਰੀਨ ਰਾਜ ਐਲਾਨਿਆ ਗਿਆ ਹੈ ।


    https://youtu.be/EbCwmH4CGnM


    ਪੁਰਸਕਾਰ ਪ੍ਰਾਪਤ ਕਰਨ ਵਾਲੀਆਂ ਫਿਲਮਾਂ ਦੀ ਪੂਰੀ ਸੂਚੀ ਲਈ ਇੱਥੇ ਕਲਿੱਕ ਕਰੋ ( पुरस्‍कार पाने वाली फिल्‍मों की पूरी सूची के लिए यहां क्लिक करें )


    ***


    ਏਪੀ

    
    
    (Release ID: 1581861) Visitor Counter : 2