      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਔਸ਼ਧਿਕ ਪੌਦਿਆਂ ਦੇ ਖੇਤਰ ਵਿੱਚ ਭਾਰਤ ਅਤੇ ਪੇਰੂ ਦਰਮਿਆਨ ਸਹਿਯੋਗ ਨਾਲ ਸਬੰਧਿਤ ਸਹਿਮਤੀ ਪੱਤਰ ’ਤੇ ਹਸਤਾਖਰ ਨੂੰ ਪ੍ਰਵਾਨਗੀ ਦਿੱਤੀ
      Posted On: 28 AUG 2019 8:06PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਰਾਸ਼ਟਰੀ ਔਸ਼ਧਿਕ ਪਾਦਪ ਬੋਰਡ , ਆਯੁਸ਼ ਮੰਤਰਾਲੇ , ਭਾਰਤ ਸਰਕਾਰ ਅਤੇ ਨੈਸ਼ਨਲ ਇੰਸਟੀਟਿਊਟ ਆਵ੍ ਹੈਲਥ , ਸਿਹਤ ਮੰਤਰਾਲੇ , ਪੇਰੂ ਦਰਮਿਆਨ ਔਸ਼ਧਿਕ ਪੌਦਿਆਂ ਦੇ ਖੇਤਰ ਵਿੱਚ ਸਹਿਯੋਗ ਨਾਲ ਸਬੰਧਿਤ ਸਹਿਮਤੀ ਪੱਤਰ ’ ਤੇ ਹਸਤਾਖਰ ਕਰਨ ਨੂੰ ਪ੍ਰਵਾਨਗੀ ਦਿੱਤੀ ਹੈ।


    ਪ੍ਰਮੁੱਖ ਪ੍ਰਭਾਵ : v


    ਦੋਹਾਂ ਦੇਸ਼ਾਂ ਵਿੱਚ ਔਸ਼ਧਿਕ ਪੌਦਿਆਂ ਨਾਲ ਸਬੰਧਤ ਖੁਸ਼ਹਾਲ ਜੈਵ ਵਿਵਿਧਤਾ ਅਤੇ ਔਸ਼ਧਿਕ ਪੌਦਿਆਂ ’ ਤੇ ਅਧਾਰਤ ਸਵਦੇਸ਼ੀ ਪਰੰਪਰਾਗਤ ਔਸ਼ਧੀ ਪ੍ਰਣਾਲੀਆਂ ਦੀ ਮੌਜੂਦਗੀ ’ ਤੇ ਵਿਚਾਰ ਕਰਦੇ ਹੋਏ ਅਤੇ ਦੋਹਾਂ ਦੇਸ਼ਾਂ ਦਰਮਿਆਨ ਮੈਤਰੀਪੂਰਣ ਅਤੇ ਸਹਿਯੋਗਪੂਰਣ ਸਬੰਧਾਂ ਨੂੰ ਮਾਨਤਾ ਪ੍ਰਦਾਨ ਕਰਦਿਆਂ ਪ੍ਰਸਤਾਵਿਤ ਸਮਝੌਤੇ ਨਾਲ ਦੋਹਾਂ ਦੇਸ਼ਾਂ ਦਰਮਿਆਨ ਔਸ਼ਧੀ ਪੌਦਿਆਂ ਦੇ ਖੇਤਰ ਵਿੱਚ ਦੁਵੱਲੇ ਸਹਿਯੋਗ ਵਿੱਚ ਵਾਧਾ ਹੋਵੇਗਾ। ਇਹ ਸਮਝੌਤਾ ਦੋਹਾਂ ਦੇਸ਼ਾਂ ਲਈ ਅਤਿਅੰਤ ਮਹੱਤਵਪੂਰਨ ਸਾਬਿਤ ਹੋਵੇਗਾ। ਇਹ ਸਮਝੌਤਾ ਔਸ਼ਧਿਕ ਪੌਦਿਆਂ ਦੇ ਸਬੰਧ ਵਿੱਚ ਦੋਹਾਂ ਦੇਸ਼ਾਂ ਦਰਮਿਆਨ ਸਹਿਯੋਗ ਦੀ ਸਰੰਚਿਤ ਰੂਪਰੇਖਾ ਪ੍ਰਦਾਨ ਕਰੇਗਾ।


    ਲਾਗੂਕਰਨ ਸਬੰਧੀ ਰਣਨੀਤੀ ਅਤੇ ਟੀਚੇ :


    ਸਹਿਮਤੀ ਪੱਤਰ ’ ਤੇ ਹਸਤਾਖਰ ਹੋਣ ਦੇ ਬਾਅਦ ਦੋਹਾਂ ਧਿਰਾਂ ਦਰਮਿਆਨ ਗਤੀਵਿਧੀਆਂ ਦੀ ਸ਼ੁਰੂਆਤ ਹੋ ਜਾਵੇਗੀ। ਦੋਹਾਂ ਦੇਸ਼ਾਂ ਵੱਲੋਂ ਚੁੱਕੇ ਜਾਣ ਵਾਲੇ ਕਦਮ ਸਹਿਮਤੀ ਪੱਤਰ ਦੇ ਕਾਰਜ ਖੇਤਰ ਦੇ ਅਨੁਰੂਪ ਹੋਣਗੇ ਅਤੇ ਇਸ ਸਹਿਮਤੀ ਪੱਤਰ ਦੇ ਪ੍ਰਚਲਨ ਤੱਕ ਜਾਰੀ ਰਹਿਣਗੇ।


    ਸਬੰਧਿਤ ਖਰਚ :


    ਇਸ ਨਾਲ ਕਿਸੇ ਤਰ੍ਹਾਂ ਦੇ ਹੋਰ ਵਿੱਤੀ ਬੋਝ ਨਹੀਂ ਹੋਣਗੇ। ਖੋਜ , ਸਿਖਲਾਈ ਪਾਠਕ੍ਰਮਾਂ , ਸੰਮੇਲਨਾਂ/ਬੈਠਕਾਂ ਦਾ ਆਯੋਜਨ ਕਰਨ ਲਈ ਜ਼ਰੂਰੀ ਵਿੱਤੀ ਸੰਸਾਧਨ ਰਾਸ਼ਟਰੀ ਔਸ਼ਧਿਕ ਪਾਦਪ ਬੋਰਡ , ਆਯੁਸ਼ ਮੰਤਰਾਲੇ ਲਈ ਮੌਜੂਦਾ ਬਜਟ ਵੰਡ (ਐਲੋਕੇਸ਼ਨ) ਅਤੇ ਮੌਜੂਦਾ ਯੋਜਨਾ ਪ੍ਰਾਵਧਾਨਾਂ ਤੋਂ ਪ੍ਰਾਪਤ ਕੀਤੇ ਜਾਣਗੇ।


    *****


    ਵੀਆਰਆਰਕੇ/ਪੀਕੇ/ਐੱਸਐੱਚ

    
    
    (Release ID: 1583730) Visitor Counter : 2
    
    
      Read this release in: English