      ਕਾਰਪੋਰੇਟ ਮਾਮਲੇ ਮੰਤਰਾਲਾ

      ਐੱਮਸੀਏ ਨੇ ਕੰਪਨੀਆਂ ਦੇ ਸੰਯੋਜਨਾਂ ਰਲੇਵਿਆਂ ਦੇ ਸਬੰਧ ਵਿਚ 'ਮੁਕੱਰਰ ਤਰੀਕ' ਅਤੇ ਅਧਿਰਕਹਿਣ ਤਰੀਕ' ਨਾਲ ਜੁੜੇ ਸ਼ੰਕਿਆਂ ਨੂੰ ਦੂਰ ਕਰਨ ਲਈ ਸਰਕੁਲਰ ਜਾਰੀ ਕੀਤਾ
      Posted On: 21 AUG 2019 5:45PM by PIB Chandigarh


    ਕਾਰਪੋਰੇਟ ਮਾਮਲਿਆਂ ਦੇ ਮੰਤਰਾਲ ਨੇ ਅੱਜ ਇੱਕ ਸਰਕੁਲਰ ਜਾਰੀ ਕਰਕੇ ਕੰਪਨੀ ਐਕਟ 2013 ਦੀ ਧਾਰਾ 232 (6) ਦੇ ਸਬੰਧ ਵਿਚ ਸਪਸ਼ਟੀਕਰਨ ਜਾਰੀ ਕੀਤਾ ਹੈ । ਇਸ ਧਾਰਾ ਵਿਚ ਰਲੇਵਿਆਂ ਅਤੇ ਸੰਯੋਜਨਾਂ ਦੀ ਯੋਜਨਾ ਵਿਚ ਇੱਕ ' ਮਿੱਥੀ ਤਰੀਕ ' ਦਰਜ ਕਰਨ ਦੀ ਲੋੜ ਦਾ ਜ਼ਿਕਰ ਕੀਤਾ ਗਿਆ ਹੈ , ਜੋ ਰਲੇਵਿਆਂ/ ਸੰਯੋਜਨਾ ਦੀ ਪ੍ਰਭਾਵੀ ਤਰੀਕ ਵੀ ਹੋਵੇਗੀ ।


    ਕੁਝ ਹਲਕਿਆਂ ਵਿਚ ਇਸ ਸਬੰਧ ਵਿਚ ਰਾਏ ਵੀ ਪ੍ਰਗਟਾਈ ਜਾ ਰਹੀ ਸੀ ਕਿ ਯੋਜਨਾ ਵਿਚਲੀ ‘ਮੁਕੱਰਰ ਤਰੀਕ ' ਹਮੇਸ਼ਾ ਇੱਕ ਨਿਸ਼ਚਿਤ ਕੈਲੰਡਰ ਤਰੀਕ ਹੋਣੀ ਚਾਹੀਦੀ ਹੈ , ਕਿਉਂਕਿ ਇਸ ਕਾਰਨ ਕੰਪਨੀਆਂ ਨੂੰ ਆਪਣੀਆਂ ਕਾਰੋਬਾਰੀ ਲੋੜਾਂ , ਵਿਧਾਨਕ ਲੋੜਾਂ ਦੀ ਪੂਰਤੀ ਕਰਨ , ਜਿਵੇਂ ਕਿ ਸੈਕਟਰਲ ਰੈਗੂਲੇਟਰਸ ਤੋਂ ਲਾਈਸੈਂਸ ਪ੍ਰਾਪਤ ਕਰਨ ਆਦਿ ਦੇ ਅਧਾਰ ਉੱਤੇ ਆਪਣੇ ਰਲੇਵਿਆਂ ਨੂੰ ਕਿਸੇ ਅਗਲੀ ਤਰੀਕ ਤੋਂ ਲਾਗੂ ਕਰਨ ਵਿਚ ਦਿੱਕਤਾਂ ਆਉਂਦੀਆਂ ਰਹੀਆਂ ਸਨ । ਇਸ ਤੋਂ ਇਲਾਵਾ ਇੰਡਏਐੱਸ-103 (ਕਾਰੋਬਾਰੀ ਰਲੇਵਿਆਂ) ਲਈ ਵੀ ਸਪਸ਼ਟੀਕਰਨ ਦੇਣ ਦੀ ਲੋੜ ਸੀ ਕਿਉਂਕਿ ਇਹ ਅਕਾਊਂਟਿੰਗ ਟ੍ਰੀਟਮੈਂਟ ਨਾਲ ਜੁੜਿਆ ਹੋਇਆ ਹੈ ਅਤੇ ਇਸ ਵਿੱਚ ' ਅਧਿਰਕਹਿਣ ਤਰੀਕ ' ਦੀ ਵਰਤੋਂ ਇੱਕ ਅਜਿਹੀ ਤਰੀਕ ਦੇ ਰੂਪ ਵਿੱਚ ਕੀਤੀ ਜਾਂਦੀ ਹੈ ਜਦੋਂ ਅਧਿਰਕਹਿਣ ਕਰਤਾ ਕਿਸੇ ਕੰਪਨੀ ਅਧਿਰਕਹਿਤ ਦਾ ਕੰਟਰੋਲ ਆਪਣੇ ਹੱਥਾਂ ਵਿੱਚ ਬਕਾਇਦਾ ਲੈ ਲੈਂਦਾ ਹੈ ।


    ਸਰਕੁਲਰ ਵਿੱਚ ਸਪਸ਼ਟ ਕੀਤਾ ਗਿਆ ਹੈ ਕਿ ਕੰਪਨੀਆਂ ਕਿਸੇ ਵਿਸ਼ੇਸ਼ ਆਯੋਜਨ ਦੇ ਅਧਾਰ ਉੱਤੇ ਰਲੇਵਿਆਂ ਸੰਯੋਜਨ /ਦੀ ਅਜਿਹੀ ' ਮੁਕੱਰਰ ਤਰੀਕ ' ਦੀ ਚੋਣ ਕਰ ਸਕਦੀਆਂ ਹਨ ਜੋ ਕੰਪਨੀਆਂ ਦਰਮਿਆਨ ਰਲੇਵਿਆਂ ਨਾਲ ਸਬੰਧਤ ਹੈ । ਇਸ ਨਾਲ ਸਬੰਧਤ ਕੰਪਨੀਆਂ ਤਦ ਤੱਕ ਸੁਤੰਤਰ ਤੌਰ ਤੇ ਕੰਮ ਕਰ ਸਕਣਗੀਆਂ ਜਦ ਤੱਕ ਕਿ ਇਸ ਤਰ੍ਹਾਂ ਦਾ ਆਯੋਜਨ ਅਸਲ ਵਿੱਚ ਨਹੀਂ ਆਉਂਦਾ । ਸਰਕੁਲਰ ਵਿੱਚ ਇਹ ਵੀ ਸਪਸ਼ਟ ਕੀਤਾ ਗਿਆ ਹੈ ਕਿ ਧਾਰਾ 232(6) ਵਿੱਚ ਵਰਤੀ ' ਮੁਕੱਰਰ ਤਰੀਕ ' ਨੂੰ ਹੀ ਕੰਪਨੀ ਰਲੇਵਿਆਂ ਨਾਲ ਸਬੰਧਤ ' ਇੰਡਏਐੱਸ 103 ' ਮਿਆਰ ਅਨੁਸਾਰ ਰਹਿਣ ਦੇ ਉਦੇਸ਼ ਨਾਲ ' ਅਧਿਰਕਹਿਣ ਤਰੀਕ ' ਮੰਨਿਆ ਜਾਵੇਗਾ ।


    ਇਸ ਸਪਸ਼ਟੀਕਰਣ ਨਾਲ ਰਲੇਵਿਆਂ ਸੰਯੋਜਨ ਏਕੀਕਰਣ ਦੀ ' ਮੁਕੱਰਰ ਤਰੀਕ ' ਕਰਨ ਦੇ ਤੌਰ ਤਰੀਕਿਆਂ ਵਿੱਚ ਇੱਕਰੂਪਤਾ ਯਕੀਨੀ ਬਣੇਗੀ । ਇਹ ਸਪਸ਼ਟੀਕਰਨ ਈਜ਼ ਆਵ ਡੂਇਂਗ ਬਿਜਨਸ ਵਿੱਚ ਵੀ ਮਹੱਤਵਪੂਰਨ ਯੋਗਦਾਨ ਪਾਵੇਗਾ ।


    ਆਰਐੱਮ /ਐਚਪੀ /ਕੇਐੱਮਐੱਨ

    
    
    (Release ID: 1583012) Visitor Counter : 2
    
    
      Read this release in: English