      ਵਣਜ ਤੇ ਉਦਯੋਗ ਮੰਤਰਾਲਾ

      ਵਣਜ ਅਤੇ ਉਦਯੋਗ ਮੰਤਰੀ ਨੇ ਭਾਰਤ ਦੀਆਂ ਬਰਾਮਦਾਂ ਵਧਾਉਣ ਲਈ ਉੱਭਰ ਰਹੇ ਮੌਕਿਆਂ ਬਾਰੇ ਆਪਸੀ ਗੱਲਬਾਤ (ਵਾਰਤਾ) ਸੈਸ਼ਨ ਨੂੰ ਸੰਬੋਧਨ ਕੀਤਾ
      Posted On: 06 AUG 2019 3:35PM by PIB Chandigarh


    Commerce & Industry Minister addresses interactive session on emerging opportunities to enlarge India’s exports
    
    India’s exports must contribute USD one trillion to the economy: Piyush Goyal


    
    ਵਣਜ ਅਤੇ ਉਦਯੋਗ ਮੰਤਰੀ ਨੇ ਭਾਰਤ ਦੀਆਂ ਬਰਾਮਦਾਂ ਵਧਾਉਣ ਲਈ ਉੱਭਰ ਰਹੇ ਮੌਕਿਆਂ ਬਾਰੇ ਆਪਸੀ ਗੱਲਬਾਤ (ਵਾਰਤਾ) ਸੈਸ਼ਨ ਨੂੰ ਸੰਬੋਧਨ ਕੀਤਾ


    ਭਾਰਤੀ ਬਰਾਮਦਾਂ ਨੂੰ ਅਰਥਵਿਵਸਥਾ ਵਿੱਚ ਇੱਕ ਟ੍ਰਿਲੀਅਨ ਅਮਰੀਕੀ ਡਾਲਰ ਦਾ ਯੋਗਦਾਨ ਪਾਉਣਾ ਚਾਹੀਦਾ ਹੈ — ਪੀਯੂਸ਼ ਗੋਇਲ


    ਵਣਜ ਅਤੇ ਉਦਯੋਗ ਮੰਤਰਾਲੇ ਵੱਲੋਂ ਅਮਰੀਕਾ ਅਤੇ ਚੀਨ ਵਿੱਚ ਭਾਰਤ ਦੀਆਂ ਬਰਾਮਦਾਂ ਵਿੱਚ ਵਾਧਾ ਕਰਨ ਲਈ ਨਵੀਂ ਦਿੱਲੀ ਵਿੱਚ ਇੱਕ ਅੰਤਰ ਸਰਗਰਮ ਸੈਸ਼ਨ ਦਾ ਆਯੋਜਨ ਕੀਤਾ ਗਿਆ ।

    ਇਸ ਆਪਸੀ ਗੱਲਬਾਤ (ਵਾਰਤਾ) ਸੈਸ਼ਨ ਦੇ ਉਦਘਾਟਨ ਦੌਰਾਨ ਵਣਜ ਅਤੇ ਉਦਯੋਗ ਰਾਜ ਮੰਤਰੀ , ਸੋਮ ਪ੍ਰਕਾਸ਼ ਨੇ ਬਰਾਮਦਕਾਰਾਂ ਨੂੰ ਤਾਕੀਦ ਕੀਤੀ ਕਿ ਉਹ ਅਮਰੀਕਾ ਅਤੇ ਚੀਨ ਦਰਮਿਆਨ ਦਰਾਂ ਵਿੱਚ ਹੋਏ ਵਾਧੇ ਕਾਰਣ ਮਿਲੇ ਇਸ ਅਵਸਰ ਦਾ ਲਾਭ ਉਠਾਉਣ । ਸੋਮ ਪ੍ਰਕਾਸ਼ ਨੇ ਅੱਗੇ ਕਿਹਾ ਕਿ ਉਤਪਾਦਕ ਸਮਰੱਥਾ ਦਾ ਵਿਕਾਸ ਕਰਨ ਅਤੇ ਦੇਸ਼ ਸਾਹਮਣੇ ਹੁਣ ਜੋ ਮੌਕੇ ਮੁਹੱਈਆ ਹਨ , ਉਨ੍ਹਾਂ ਦੀ ਮਦਦ ਨਾਲ ਅਮਰੀਕਾ ਅਤੇ ਚੀਨ ਵਿੱਚ ਆਪਣੀਆਂ ਬਰਾਮਦਾਂ ਵਧਾਉਣ ।


    ਇਸ ਆਪਸੀ ਗੱਲਬਾਤ (ਵਾਰਤਾ) ਸੈਸ਼ਨ ਨੂੰ ਸੰਬੋਧਨ ਕਰਦਿਆਂ ਵਣਜ ਅਤੇ ਉਦਯੋਗ ਮੰਤਰੀ ਪੀਯੂਸ਼ ਗੋਇਲ ਨੇ ਕਿਹਾ ਕਿ 5 ਟ੍ਰਿਲੀਅਨ ਅਮਰੀਕੀ ਡਾਲਰ ਦੀ ਅਰਥਵਿਵਸਥਾ ਦਾ ਟੀਚਾ ਹਾਸਿਲ ਕਰਨ ਲਈ , ਭਾਰਤ ਨੂੰ ਬਰਾਮਦਾਂ ਵਿੱਚ ਘੱਟੋ-ਘੱਟ 1 ਟ੍ਰਿਲੀਅਨ ਡਾਲਰ ਦਾ ਹਿੱਸਾ ਪਾਉਣਾ ਚਾਹੀਦਾ ਹੈ । ਪੀਯੂਸ਼ ਗੋਇਲ ਨੇ ਉਤਪਾਦਕਾਂ ਅਤੇ ਬਰਾਮਦਕਾਰਾਂ ਨੂੰ ਤਾਕੀਦ ਕੀਤੀ ਕਿ ਉਹ ਅੰਕੜਿਆਂ ਅਤੇ ਵੇਰਵਿਆਂ ਨਾਲ ਅੱਗੇ ਆਉਣ , ਜੋ ਕਿ ਸਿੱਧੇ ਜਾਂ ਅਸਿੱਧੇ ਤੌਰ 'ਤੇ ਉਨ੍ਹਾਂ ਉਤਪਾਦਾਂ ਦੀ ਲਾਗਤ ਵਿੱਚ ਵਾਧਾ ਕਰਦੇ ਹਨ , ਜਿਨ੍ਹਾਂ ਨੂੰ ਕਿ ਬਰਾਮਦ ਕਰਨਾ ਹੁੰਦਾ ਹੈ , ਜਿਵੇਂ ਕਿ ਕੋਲੇ , ਬਿਜਲੀ ਉੱਤੇ ਲੱਗਣ ਵਾਲਾ ਸੈੱਸ ਅਤੇ ਖਾਣਾਂ ਉੱਤੇ ਅਦਾ ਕੀਤੀ ਜਾਣ ਵਾਲੀ ਰਾਇਲਟੀ । ਇਸ ਨਾਲ ਬਰਾਮਦ ਹੋਣ ਵਾਲੇ ਉਤਪਾਦਾਂ ਉੱਤੇ ਪ੍ਰਤੀ ਯੂਨਿਟ ਬਰਾਮਦ ਲਾਗਤ ਵਧਦੀ ਹੈ । ਵਣਜ ਅਤੇ ਉਦਯੋਗ ਮੰਤਰੀ ਨੇ ਕਿਹਾ ਕਿ ਮੰਤਰਾਲਾ ਭਾਰਤ ਦੀਆਂ ਬਰਾਮਦ ਹੋਣ ਵਾਲੀ ਵਸਤਾਂ ਨੂੰ ਮੁਕਾਬਲੇ ਵਿੱਚ ਲਿਆਉਣ ਅਤੇ ਨਿਯਮਾਂ ਤੇ ਰੈਗੂਲੇਸ਼ਨ ਨੂੰ ਸਰਲ ਬਣਾਉਣ ਦੀ ਕੋਸ਼ਿਸ਼ ਵਿੱਚ ਹੈ ।


    ਵਣਜ ਅਤੇ ਉਦਯੋਗ ਮੰਤਰੀ ਨੇ ਐਗਜ਼ਿਮ( EXIM ) ਭਾਈਚਾਰੇ ਨੂੰ ਤਾਕੀਦ ਕੀਤੀ ਕਿ ਉਹ ਜ਼ਮੀਨ , ਕਿਰਤ , ਸਾਂਝੇ ਐਫਲਿਐਂਟ ਟ੍ਰੀਟਮੈਂਟ ਪਲਾਂਟਸ , ਕਲੱਸਟਰ ਵਿਕਾਸ ਅਤੇ ਬੰਦਰਗਾਹਾਂ , ਹਵਾਈ ਅੱਡਿਆਂ ਅਤੇ ਕਸਟਮਜ਼ ਉੱਤੇ ਲੌਜਿਸਟਿਕਸ ਸਹਾਇਤਾ ਮੁਹੱਈਆ ਕਰਵਾਉਣ ਵਰਗੇ ਮੁੱਦੇ ਮੰਤਰਾਲਾ ਕੋਲ ਉਠਾਉਣ ਤਾਕਿ ਭਾਰਤ ਦੀਆਂ ਬਰਾਮਦਾਂ ਵਿੱਚ ਆ ਰਹੀਆਂ ਰੁਕਾਵਟਾਂ ਨੂੰ ਦੂਰ ਕੀਤਾ ਜਾ ਸਕੇ ਅਤੇ ਬਰਾਮਦਕਾਰਾਂ ਨੂੰ ਟੈਰਿਫ ਵਿੱਚ ਚੀਨ ਅਤੇ ਅਮਰੀਕਾ ਦਰਮਿਆਨ ਪੈਦਾ ਹੋਏੇ ਤਣਾਅ ਦਾ ਵੱਧ ਤੋਂ ਵੱਧ ਲਾਭ ਹਾਸਲ ਹੋ ਸਕੇ ।


    ਵਣਜ ਵਿਭਾਗ ਨੇ ਭਾਰਤੀ ਬਰਾਮਦਕਾਰਾਂ ਅਤੇ ਹੋਰ ਭਾਈਵਾਲਾਂ ਨਾਲ ਉਨ੍ਹਾਂ ਵਿਸ਼ੇਸ ਪਹਿਲੂਆਂ ਦੀ ਪਛਾਣ ਕਰਨ ਅਤੇ ਇਨ੍ਹਾਂ ਨੂੰ ਸਾਂਝਾ ਕਰਨ ਦੀ ਪਹਿਲਕਦਮੀ ਕੀਤੀ ਹੈ ਜਿਸ ਨਾਲ ਕਿ ਅਮਰੀਕਾ ਚੀਨ ਨਾਲੋਂ ਆਪਣੀ ਮੁਕਾਬਲੇਬਾਜ਼ੀ ਵਿੱਚ ਪਿਛੇ ਕਰਿ ਜਾਵੇਗਾ ਅਤੇ ਭਾਰਤ ਕੋਲ ਬਰਾਮਦ ਸਮਰੱਥਾ ਮੌਜੂਦ ਹੈ ਅਤੇ ਉਸ ਨੇ ਇਨ੍ਹਾਂ ਮੌਕਿਆਂ ਦਾ ਲਾਭ ਉਠਾਉਣ ਲਈ ਪ੍ਰੇਰਿਤ ਕੀਤਾ ਹੈ । ਬੀਜਿੰਗ ਵਿੱਚ ਭਾਰਤੀ ਦੂਤਘਰ ਰਾਹੀਂ ਕਈ ਬੀ -2- ਬੀ ਮੀਟਿੰਗਾਂ ਦਾ ਪ੍ਰਬੰਧ ਚੀਨੀ ਖਰੀਦਾਰਾਂ ਨਾਲ ਕੀਤਾ ਗਿਆ । ਇਸ ਤੋਂ ਇਲਾਵਾ ਅਪੇਡਾ ਦੀ ਸਰਪ੍ਰਸਤੀ ਹੇਠ ਚੀਨੀ ਅੰਗੂਰ ਖਰੀਦਾਰਾਂ ਨੂੰ ਭਾਰਤੀ ਅੰਗੂਰ ਫਾਰਮਾਂ ਅਤੇ ਹੋਰ ਸਬੰਧਿਤ ਯੂਨਿਟਾਂ ਦਾ ਦੌਰਾ ਕਰਨ ਦਾ ਸੱਦਾ ਦਿੱਤਾ ਗਿਆ ।


    ਉਦਯੋਗ ਦੇ ਇੱਕ ਵਰਗ ਨੇ ਵਿਚਾਰ ਪ੍ਰਗਟਾਇਆ ਹੈ ਕਿ ਕੁਝ ਸਥਿਤੀਆਂ , ਜਿਵੇਂ ਕਿ ਸਥਾਨਕ ਤਜਰਬੇ ਦੀ ਲੋੜ , ਚੀਨ ਦੇ ਵਸੂਲੀ ਅਮਲ ਨੂੰ ਸੀਮਤ ਰੱਖ ਰਹੀਆਂ ਹਨ । ਭਾਰਤ ਸਰਕਾਰ ਵੱਲੋਂ ਸਬੰਧਿਤ ਚੀਨੀ ਸਰਕਾਰ ਦੇ ਅਦਾਰਿਆਂ ਨਾਲ ਜੋ ਗੱਲਬਾਤ ਚੱਲ ਰਹੀ ਹੈ , ਇਹ ਇਸ ਉਦੇਸ਼ ਨੂੰ ਲੈ ਕੇ ਹੈ ਕਿ ਭਾਰਤੀ ਕੰਪਨੀਆਂ ਆਪਣੇ ਉਤਪਾਦਾਂ ਲਈ ਮਾਰਕੀਟ ਪਹੁੰਚ ਹਾਸਿਲ ਕਰ ਸਕਣ । ਅਜਿਹੇ ਮੁੱਦੇ ਸਮੇਂ-ਸਮੇਂ ਉੱਤੇ ਕਈ ਦੁਵੱਲੀਆਂ ਮੀਟਿੰਗਾਂ ਵਿੱਚ ਵੀ ਉਠਾਏ ਜਾਂਦੇ ਹਨ ਤਾਕਿ ਅਜਿਹੀਆਂ ਰੋਕਾਂ ਦਾ ਕੋਈ ਹੱਲ ਨਿਕਲ ਸਕੇ ।


    ਭਾਰਤ ਸਰਕਾਰ ਵਪਾਰਕ ਰੋਕਾਂ ਨੂੰ ਘੱਟ ਕਰ ਕੇ ਵਪਾਰ ਘਾਟੇ ਨੂੰ ਘੱਟ ਕਰਨ ਲਈ ਅਤੇ ਚੀਨ ਵਿੱਚ ਬਰਾਮਦਾਂ ਵਧਾਉਣ ਲਈ ਨਿਰੰਤਰ ਅਤੇ ਟਿਕਾਊ ਕਦਮ ਚੁੱਕ ਰਹੀ ਹੈ । ਆਰਥਿਕ ਸਬੰਧਾਂ ਬਾਰੇ ਭਾਰਤ - ਚੀਨ ਸੰਯੁਕਤ ਸਮੂਹ ਦੇ 11 ਵੇਂ ਸੈਸ਼ਨ ( ਜੇਈਜੀ ) ਦੌਰਾਨ 26 ਮਾਰਚ 201 8 ਨੂੰ ਦੋਵੇਂ ਦੇਸ਼ ਇਸ ਗੱਲ ਉੱਤੇ ਸਹਿਮਤ ਹੋਏ ਕਿ ਵਧੇਰੇ ਸੰਤੁਲਤ ਅਤੇ ਟਿਕਾਊ ਢੰਗ ਨਾਲ ਦੁਵੱਲੇ ਵਪਾਰ ਵਿੱਚ ਵਾਧਾ ਕੀਤਾ ਜਾਵੇ । ਇਸ ਸਬੰਧ ਵਿੱਚ ਚੀਨੀ ਅਧਿਕਾਰੀਆਂ ਨਾਲ ਅਧਿਕਾਰਤ ਪੱਧਰ ਉੱਤੇ ਕਈ ਮੀਟਿੰਗਾਂ ਆਯੋਜਿਤ ਕੀਤੀਆਂ ਗਈਆਂ ਤਾਕਿ ਵੱਖ-ਵੱਖ ਭਾਰਤੀ ਖੇਤੀਬਾੜੀ , ਡੇਅਰੀ ਅਤੇ ਫਾਰਮਾਸਿਊਟੀਕਲ ਉਤਪਾਦਾਂ ਨੂੰ ਚੀਨੀ ਹਮਰੁਤਬਾ ਮਾਰਕੀਟ ਵਿੱਚ ਸਥਾਨ ਮਿਲ ਸਕੇ । ਵੱਖ-ਵੱਖ ਪ੍ਰੋਟੋਕੋਲਜ਼ ਉੱਤੇ ਵੀ ਦਸਤਖਤ ਕੀਤੇ ਗਏ ਤਾਕਿ ਭਾਰਤ ਤੋਂ ਚੀਨ ਦੀ ਤੱਕ ਚਾਵਲ , ਤੋਰੀਏ , ਤੰਬਾਕੂ , ਮੱਛੀ ਭੋਜਨ, ਮੱਛੀ ਦੇ ਤੇਲ ਅਤੇ ਮਿਰਚ ਦੀ ਬਰਾਮਦ ਦੀ ਸਹੂਲਤ ਮਿਲ ਸਕੇ ।


    ਭਾਰਤ ਸਰਕਾਰ ਨੇ ਬਰਾਮਦਕਾਰਾਂ ਨੂੰ ਵਸਤਾਂ ਦੀ ਚੀਨ ਵਿੱਚ ਬਰਾਮਦ ਲਈ ਸਹੂਲਤ ਦੇਣ ਲਈ ਕਈ ਕਦਮ ਚੁੱਕੇ ਹਨ ਜਿਨ੍ਹਾਂ ਵਿੱਚ ਚੀਨੀ ਦਰਾਮਦਕਾਰਾਂ ਨਾਲ ਖਰੀਦਾਰ - ਵਿਕਰੇਤਾ ਮੀਟਿੰਗਾਂ ਦਾ ਆਯੋਜਨ ਕਰਨਾ ਸ਼ਾਮਲ ਹਨ । ਭਾਰਤੀ ਬਰਾਮਦਕਾਰਾਂ ਨੂੰ ਉਤਸ਼ਾਹਿਤ ਕੀਤਾ ਜਾ ਰਿਹਾ ਹੈ ਕਿ ਉਹ ਚੀਨ ਵਿੱਚ ਲੱਗਣ ਵਾਲੇ ਪ੍ਰਮੁੱਖ ਵਪਾਰਕ ਮੇਲਿਆਂ ਵਿੱਚ ਸ਼ਾਮਿਲ ਹੋ ਕੇ ਉਥੇ ਆਪਣੇ ਉਤਪਾਦ ਪ੍ਰਦਰਸ਼ਿਤ ਕਰਨ ।

    ਸਰਕਾਰ ਵੱਖ-ਵੱਖ ਸਕੀਮਾਂ ਅਤੇ ਪ੍ਰੋਗਰਾਮਾਂ ਨੂੰ ਲਾਗੂ ਕਰ ਰਹੀ ਹੈ ਤਾਕਿ ਭਾਰਤੀ ਸਨਅਤਾਂ ਦਰਾਮਦਾਂ ਨਾਲ ਪ੍ਰਭਾਵਸ਼ਾਲੀ ਢੰਗ ਨਾਲ ਮੁਕਾਬਲੇਬਾਜ਼ੀ ਕਰ ਸਕਣ । ਦੇਸ਼ ਵਿੱਚ ਘਰੇਲੂ ਨਿਰਮਾਣ ਨੂੰ ਉਤਸ਼ਾਹਿਤ ਕਰਨ ਲਈ ਮੇਕ ਇਨ ਇੰਡੀਆ , ਡਿਜੀਟਲ ਇੰਡੀਆ , ਸਾਫਟਵੇਅਰ ਟੈਕਨੋਲੋਜੀ ਪਾਰਕ , ਇਲੈਕਟ੍ਰੌਨਿਕਸ ਹਾਰਡਵੇਅਰ ਟੈਕਨੋਲੋਜੀ ਪਾਰਕ ਸਕੀਮ / ਬਰਾਮਦ ਅਧਾਰਤ ਯੂਨਿਟ ਸਕੀਮ , ਸਪੈਸ਼ਲ ਇੱਕਨੌਮਿਕ ਜ਼ੋਨ ਸਕੀਮ ਵਰਗੀਆਂ ਕਈ ਸਕੀਮਾਂ ਕੰਮ ਕਰ ਰਹੀਆਂ ਹਨ ।


    ਇਸ ਆਪਸੀ ਗੱਲਬਾਤ (ਵਾਰਤਾ) ਸੈਸ਼ਨ ਦਾ ਆਯੋਜਨ ਵਣਜ ਵਿਭਾਗ ਅਤੇ ਫੈਡਰੇਸ਼ਨ ਆਵ੍ ਇੰਡੀਅਨ ਐਕਸਪੋਰਟ ਆਰਗੇਨਾਈਜ਼ੇਸ਼ਨਸ ( ਐੱਫਆਈਈਓ ) ਵੱਲੋਂ ਕੀਤਾ ਗਿਆ ਸੀ ਅਤੇ ਇਸ ਵਿੱਚ ਵਣਜ , ਸਕੱਤਰ ਅਨੂਪ ਵਧਾਵਨ , ਐੱਫਆਈਈਓ ਦੇ ਪ੍ਰਧਾਨ ਐੱਸ ਕੇ ਸਰਾਫ ਅਤੇ ਵਣਜ ਵਿਭਾਗ ਦੇ ਅਧਿਕਾਰੀਆਂ , ਬਰਾਮਦ ਪ੍ਰੋਮੋਸ਼ਨ ਕੌਂਸਲਾਂ ਅਤੇ ਵਪਾਰ ‘ਤੇ ਉਦਯੋਗ ਐਸੋਸੀਏਸ਼ਨਾਂ ਦੇ ਨੁਮਾਇੰਦਿਆਂ ਨੇ ਵਣਜ ਅਤੇ ਉਦਯੋਗ ਮੰਤਰੀ ਨਾਲ ਵਿਚਾਰ-ਚਰਚਾ ਵਿੱਚ ਪੂਰੀ ਸਰਗਰਮੀ ਨਾਲ ਹਿੱਸਾ ਲਿਆ ।


    

    
    (Release ID: 1581375) Visitor Counter : 2