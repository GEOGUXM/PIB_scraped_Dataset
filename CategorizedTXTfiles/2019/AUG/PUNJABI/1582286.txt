      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ ਦੁਆਰਾ ਉਨ੍ਹਾਂ ਦੀ ਭੂਟਾਨ ਦੌਰੇ ਦੌਰਾਨ ਦਿੱਤਾ ਗਿਆ ਪ੍ਰੈੱਸ ਬਿਆਨ
      Posted On: 17 AUG 2019 7:37PM by PIB Chandigarh


    ਭੂਟਾਨ ਦੇ ਮਹਾਮਹਿਮ ਪ੍ਰਧਾਨ ਮੰਤਰੀ


    ਅਤੇ ਮੇਰੇ ਮਿੱਤਰ ਡਾਕਟਰ ਸ਼ੇਰਿੰਗ ,


    ਪਤਵੰਤੇ ਮਹਿਮਾਨੋਂ ,


    ਦੇਵੀਓ ਅਤੇ ਸੱਜਣੋਂ ,


    ਨਮਸਕਾਰ।


    ਭਾਰਤ ਦੇ ਅਭਿੰਨ ਅਤੇ ਵਿਸ਼ੇਸ ਮਿੱਤਰ ਭੂਟਾਨ ਵਿੱਚ ਤੁਹਾਡੇ ਸਾਰਿਆਂ ਦੇ ਦਰਮਿਆਨ ਹਾਜ਼ਰ ਹੋ ਕੇ ਮੈਨੂੰ ਬਹੁਤ ਖੁਸ਼ੀ ਹੋ ਰਹੀ ਹੈ। ਮੇਰੇ ਡੈਲੀਗੇਸ਼ਨ ਦੇ ਅਤੇ ਮੇਰੇ ਗਰਮਜ਼ੋਸ਼ੀ ਭਰੇ ਸਵਾਗਤ-ਸਤਿਕਾਰ ਦੇ ਲਈ ,ਪ੍ਰਧਾਨ ਮੰਤਰੀ ਜੀ, ਮੈਂ ਤੁਹਾਡਾ ਅਤੇ ਭੂਟਾਨ ਦੀ Royal Government ਦਾ ਹਿਰਦੇ ਤੋਂ ਧੰਨਵਾਦ ਕਰਦਾ ਹਾਂ।


    Excellency,


    ਭਾਰਤ-ਭੂਟਾਨ ਦੀ ਵਿਲੱਖਣ ਦੋਸਤੀ ਬਾਰੇ ਤੁਹਾਡੇ ਸੁਹਿਰਦ ਵਿਚਾਰਾਂ ਲਈ ਤੁਹਾਡਾ ਹਾਰਦਿਕ ਧੰਨਵਾਦ। 130 ਕਰੋੜ ਭਾਰਤੀਆਂ ਦੇ ਦਿਲਾਂ ਵਿੱਚ ਭੂਟਾਨ ਇੱਕ ਵਿਸ਼ੇਸ ਸਥਾਨ ਰੱਖਦਾ ਹੈ। ਮੇਰੇ ਪਿਛਲੇ ਕਾਰਜਕਾਲ ਦੇ ਦੌਰਾਨ , ਪ੍ਰਧਾਨ ਮੰਤਰੀ ਦੇ ਰੂਪ ਵਿੱਚ ਮੇਰੀ ਪਹਿਲੀ ਯਾਤਰਾ ਲਈ ਭੂਟਾਨ ਦੀ ਚੋਣ ਸੁਭਾਵਿਕ ਸੀ। ਇਸ ਵਾਰ ਵੀ, ਆਪਣੇ ਦੂਜੇ ਕਾਰਜਕਾਲ ਦੇ ਸ਼ੁਰੂ ਵਿੱਚ ਹੀ ਭੂਟਾਨ ਆ ਕੇ ਮੈਂ ਬਹੁਤ ਖੁਸ਼ ਹਾਂ। ਭਾਰਤ ਅਤੇ ਭੂਟਾਨ ਦੇ ਸਬੰਧ ਦੋਹਾਂ ਦੇਸ਼ਾਂ ਦੇ ਲੋਕਾਂ ਦੀ ਪ੍ਰਗਤੀ, ਸੰਪੰਨਤਾ ਅਤੇ ਸੁਰੱਖਿਆ ਦੇ ਸ਼ਾਂਝੇ ਹਿਤਾਂ ਤੇ ਅਧਾਰਤ ਹਨ। ਅਤੇ ਇਸ ਲਈ ਦੋਹਾਂ ਦੇਸ਼ਾਂ ਵਿੱਚ ਇਨ੍ਹਾਂ ਨੂੰ ਜਨ-ਜਨ ਦਾ ਪੂਰਾ ਸਮਰਥਨ ਪ੍ਰਾਪਤ ਹੈ।


    Excellency,


    ਇਹ ਮੇਰਾ ਸੁਭਾਗ ਹੈ ਕਿ ਭਾਰਤ ਦੀ ਜਨਤਾ ਦੇ ਨਿਰਣਾਇਕ ਜਨਾਦੇਸ਼ ਨੇ ਇਨ੍ਹਾਂ ਸਬੰਧਾਂ ਨੂੰ ਹੋਰ ਮਜ਼ਬੂਤ ਬਣਾਉਣ ਦੇ ਲਈ ਭੂਟਾਨ ਨਰੇਸ਼ ,ਅਤੇ ਤੁਹਾਡੇ ਨਾਲ ਕੰਮ ਕਰਨ ਦਾ ਮੌਕਾ ਮੈਨੂੰ ਇੱਕ ਵਾਰ ਫਿਰ ਦਿੱਤਾ ਹੈ। ਮੈਨੂੰ ਅੱਜ ਭੂਟਾਨ ਦੇ ਮਹਾਮਹਿਮ ਨਰੇਸ਼ ਦੇ ਨਾਲ ਨਾਲ ਸਾਡੀ ਸ਼ਾਂਝੇਦਾਰੀ ਬਾਰੇ ਵਿੱਚ ਚਰਚਾ ਕਰਨ ਦਾ ਅਵਸਰ ਮਿਲਿਆ। ਅਤੇ ਕੁਝ ਦੇਰ ਬਾਅਦ ਮੈਂ ਮਹਾਮਹਿਮ ਚਤੁਰਥ ਨਰੇਸ਼ ਨਾਲ ਵੀ ਮਿਲਾਂਗਾ। ਭੂਟਾਨ ਨਰੇਸ਼ਾਂ ਦੀ ਸਿਆਣਪ ਅਤੁ ਦੂਰਦਰਸ਼ਿਤਾ ਨੇ ਬਹੁਤ ਲੰਬੇ ਸਮੇਂ ਤੋਂ ਸਾਡੇ ਦੁਵੱਲੇ ਸਬੰਧਾਂ ਦਾ ਮਾਰਗਦਰਸ਼ਨ ਕੀਤਾ ਹੈ। ਇਹੀ ਨਹੀਂ, ਉਨ੍ਹਾਂ ਦੇ ਵਿਜ਼ਨ ਨੇ ਭੂਟਾਨ ਨੂੰ ਪੂਰੀ ਦੁਨੀਆ ਦੇ ਸਾਹਮਣੇ ਇੱਕ ਅਜਿਹੇ ਅਨੂਠੇ ਉਦਾਹਰਣ ਦੇ ਰੂਪ ਵਿੱਚ ਪੇਸ਼ ਕੀਤਾ ਹੈ,ਜਿੱਥੇ development ਨੂੰ ਅੰਕੜਿਆਂ ਨਾਲ ਨਹੀਂ, happiness ਨਾਲ ਨਾਪਿਆ ਜਾਂਦਾ ਹੈ। ਜਿੱਥੇ ਆਰਥਿਕ ਵਿਕਾਸ ਪਰੰਪਰਾ ਅਤੇ ਵਾਤਾਵਰਣ ਦੇ ਨਾਲ-ਨਾਲ ਅੱਗੇ ਵਧਦਾ ਹੈ। ਅਜਿਹਾ ਮਿੱਤਰ, ਅਤੇ ਅਜਿਹਾ ਪੜੌਸੀ ਕੌਣ ਨਹੀਂ ਚਾਹੇਗਾ।


    ਸਾਥੀਓ ,


    ਇਹ ਭਾਰਤ ਦਾ ਸੁਭਾਗ ਹੈ ਕਿ ਅਸੀਂ ਭੂਟਾਨ ਦੇ ਵਿਕਾਸ ਵਿੱਚ ਭਾਗੀਦਾਰ ਹਾਂ। ਭੂਟਾਨ ਦੀਆਂ ਪੰਜ ਸਾਲਾਂ ਯੋਜਨਾਵਾਂ ਵਿੱਚ ਭਾਰਤ ਦਾ ਸਹਿਯੋਗ ਤੁਹਾਡੀਆਂ ਇੱਛਾਵਾਂ ਅਤੇ ਪ੍ਰਾਥਮਿਕਤਾਵਾਂ ਦੇ ਅਧਾਰ 'ਤੇ ਅੱਗੇ ਵੀ ਜਾਰੀ ਰਹੇਗਾ।


    ਸਾਥੀਓ ,


    ਹਾਈਡ੍ਰੋ-ਪਾਵਰ ਸਾਡੇ ਦੋਵੇਂ ਦੇਸ਼ਾਂ ਦਰਮਿਆਨ ਸਹਿਯੋਗ ਦਾ ਮਹੱਤਵਪੂਰਨ ਖੇਤਰ ਹੈ। ਦੋਹਾਂ ਦੇਸ਼ਾਂ ਨੇ ਮਿਲਕੇ ਭੂਟਾਨ ਦੀਆਂ ਨਦੀਆਂ ਦੀ ਸ਼ਕਤੀ ਨੂੰ ਬਿਜਲੀ ਵਿੱਚ ਹੀ ਨਹੀਂ , ਪਰਸਪਰ ਖੁਸ਼ਹਾਲੀ ਵਿੱਚ ਵੀ ਬਦਲਿਆ ਹੈ। ਅੱਜ ਅਸੀਂ ਮਾਂਗਦੇਛੂ ਪ੍ਰੋਜੈਕਟ ਦੇ ਉਦਘਾਟਨ ਦੇ ਨਾਲ ਇਸ ਯਾਤਰਾ ਦਾ ਇੱਕ ਹੋਰ ਇਤਿਹਾਸਕ ਮੁਕਾਮ ਹਾਸਲ ਕੀਤਾ ਹੈ। ਦੋਹਾਂ ਦੇਸ਼ਾਂ ਦੇ ਸਹਿਯੋਗ ਨਾਲ ਭੂਟਾਨ ਵਿੱਚ ਹਾਈਡ੍ਰੋ-ਪਾਵਰ ਉਤਪਾਦਨ ਸਮਰੱਥਾ 2000 ਮੈਗਾਵਾਟ ਨੂੰ ਪਾਰ ਕਰ ਗਈ ਹੈ। ਮੈਨੂੰ ਵਿਸ਼ਵਾਸ ਹੈ ਕਿ ਅਸੀਂ ਹੋਰ ਪ੍ਰੋਜੈਕਟਾਂ ਨੂੰ ਵੀ ਤੇਜ਼ੀ ਨਾਲ ਅੱਗੇ ਲੈ ਜਾਵਾਂਗੇ।


    Excellency,


    ਭੂਟਾਨ ਦੇ ਆਮ ਲੋਕਾਂ ਦੀਆਂ ਵਧਦੀਆਂ ਜ਼ਰੂਰਤਾਂ ਨੂੰ ਪੂਰਾ ਕਰਨ ਦੇ ਲਈ ਭਾਰਤ ਤੋਂ ਐੱਲਪੀਜੀ ਦੀ ਸਪਲਾਈ 700 ਤੋਂ ਵਧਾ ਕੇ 1000 ਮੀਟ੍ਰਿਕ ਟਨ ਪ੍ਰਤੀ ਮਹੀਨਾ ਕੀਤੀ ਜਾ ਰਹੀ ਹੈ। ਇਸ ਨਾਲ clean fuel ਪਿੰਡਾਂ ਤੱਕ ਪਹੁੰਚਾਉਣ ਵਿੱਚ ਮਦਦ ਮਿਲੇਗੀ।


    ਸਾਥੀਓ ,


    ਡਾਕਟਰ ਸ਼ੇਰਿੰਗ ਨੇ ਸਾਡੀ ਪਹਿਲੀ ਮੁਲਾਕਾਤ ਵਿੱਚ ਮੈਨੂੰ ਦੱਸਿਆ ਸੀ ਕਿ ਰਾਜਨੀਤੀ ਵਿੱਚ ਆਉਣ ਦੇ ਲਈ ਉਨ੍ਹਾਂ ਦੀ ਪ੍ਰਮੁੱਖ ਪ੍ਰੇਰਣਾ ਸਧਾਰਨ ਮਾਨਵ ਨੂੰ ਚੰਗੀਆਂ ਸਿਹਤ ਸੇਵਾਵਾਂ ਪ੍ਰਦਾਨ ਕਰਵਾਉਣ ਦੀ ਰਹੀ ਹੈ। ਮੈਂ ਉਨਾਂ ਦੇ vision ਤੋਂ ਬਹੁਤ ਪ੍ਰਭਾਵਿਤ ਹੋਇਆ। ਭੂਟਾਨ ਵਿੱਚ multi-disciplinary super-speciality ਹਸਪਤਾਲ ਦੇ ਉਨ੍ਹਾਂ ਦੇ ਸੁਪਨੇ ਨੂੰ ਸਾਕਾਰ ਕਰਨ ਵਿੱਚ ਭਾਰਤ ਹਰ ਸੰਭਵ ਸਹਿਯੋਗ ਕਰੇਗਾ।


    Excellency,


    SAARC ਕਰੰਸੀ ਸਵੈਪ ਫਰੇਮਵਰਕ ਦੇ ਤਹਿਤ ਭੂਟਾਨ ਦੇ ਲਈ ਕਰੰਸੀ ਸਵੈਪ ਦੀ limit ਵਧਾਉਣ ਦੇ ਲਈ ਸਾਡਾ ਨਜ਼ਰੀਆ positive ਹੈ। ਇਸ ਦੌਰਾਨ ,ਵਿਦੇਸ਼ੀ ਮੁਦਰਾ ਦੀ ਜ਼ਰੂਰਤ ਨੂੰ ਪੂਰਾ ਕਰਨ ਦੇ ਲਈ ਸਟੈਂਡਬਾਈ ਸਵੈਪ ਵਿਵਸਥਾ ਦੇ ਤਹਿਤ ਅਤਿਰਿਕਤ 100 ਮਿਲੀਅਨ ਡਾਲਰ ਭੂਟਾਨ ਨੂੰ ਉਪਲੱਬਧ ਹੋਣਗੇ।


    ਸਾਥੀਓ ,


    Space technology ਦੇ ਉਪਯੋਗ ਨਾਲ ਭੂਟਾਨ ਦੇ ਵਿਕਾਸ ਵਿੱਚ ਤੇਜ਼ੀ ਲਿਆਉਣ ਦੇ ਲਈ ਭਾਰਤ ਪ੍ਰਤੀਬੱਧ ਹੈ। ਅਸੀਂ ਅੱਜ south asia satellite ਦੇ ਅਰਥ ਸਟੇਸ਼ਨ ਦਾ ਉਦਘਾਟਨ ਕੀਤਾ ਹੈ। ਇਹ ਭੂਟਾਨ ਵਿੱਚ communication, public broad-casting ਅਤੇ disaster management ਦੀ ਕਵਰੇਜ ਨੂੰ ਵਧਾਵੇਗਾ। ਇਨ੍ਹਾਂ ਉਦੇਸ਼ਾਂ ਦੇ ਲਈ ਭੂਟਾਨ ਜ਼ਰੂਰਤ ਦੇ ਅਨੁਸਾਰ extra ਬੈਂਡਵਿੱਥ ਅਤੇ ਟਰਾਂਸਪੌਂਡਰ ਵੀ ਉਪਲੱਬਧ ਕਰਵਾਇਆ ਜਾਏਗਾ। ਦੋਵੇਂ ਦੇਸ਼ ਛੋਟੇ ਉਪਗ੍ਰਹਿ ਦੇ ਨਿਰਮਾਣ ਅਤੇ space technology ਦੇ ਪ੍ਰਯੋਗਾਂ ਵਿੱਚ ਸਹਿਯੋਗ ਕਰਨਗੇ। ਭਾਰਤ ਦੇ National Knowledge Network ਦੇ ਨਾਲ ਕਨੈਕਸ਼ਨ ਭੂਟਾਨ ਦੇ ਵਿਦਿਆਰਥੀਆਂ ਅਤੇ ਖੋਜੀਆਂ ਨੂੰ ਭਾਰਤੀ ਯੂਨੀਵਰਸਿਟੀਆਂ ਦੇ ਨਵੇਂ ਸਾਧਨਾਂ ਨਾਲ ਜੋੜੇਗਾ। ਇਹ ਦੋਵੇਂ ਦੇਸ਼ਾਂ ਦੇ ਦਰਮਿਆਨ ਸਾਂਝੀ Knowledge Society ਦੀ ਸਥਾਪਨਾ ਦੇ ਲਈ ਇੱਕ ਮਹੱਤਵਪੂਰਨ ਕਦਮ ਹੈ, ਜਿਸ ਨਾਲ ਵਿਸ਼ੇਸ ਰੂਪ ਵਿੱਚ ਸਾਡੇ ਨੌਜਵਾਨਾਂ ਨੂੰ ਲਾਭ ਹੋਵੇਗਾ। Royal Bhutan University ਅਤੇ ਭਾਰਤ ਦੇ IITs ਅਤੇ ਕੁਝ ਹੋਰ Top ਸਿੱਖਿਆ ਸੰਸਥਾਵਾਂ ਦੇ ਦਰਮਿਆਨ ਸਹਿਯੋਗ ਤੇ ਸਬੰਧ, ਸਿੱਖਿਆ ਤੇ ਟੈਕਨੋਲੋਜੀ ਦੇ ਲਈ ਅੱਜ ਦੀਆਂ ਜ਼ਰੂਰਤਾਂ ਦੇ ਅਨੁਰੂਪ ਹਨ। ਕੱਲ੍ਹ Royal Bhutan University ਵਿੱਚ ਇਸ ਦੇਸ਼ ਦੇ ਪ੍ਰਤਿਭਾਸ਼ਾਲੀ ਨੌਜਵਾਨਾਂ ਨਾਲ ਮੁਲਾਕਾਤ ਦੀ ਮੈਂ ਉਤਸੁਕਤਾ ਨਾਲ ਇੰਤਜ਼ਾਰ ਕਰ ਰਿਹਾ ਹਾਂ।


    ਸਾਥੀਓ ,


    ਮੈਨੂੰ ਬਹੁਤ ਖੁਸ਼ੀ ਹੈ ਕਿ ਅੱਜ ਅਸੀਂ ਭੂਟਾਨ ਵਿੱਚ RuPay ਕਾਰਡ ਨੂੰ ਲਾਂਚ ਕੀਤਾ ਹੈ। ਇਸ ਨਾਲ ਡਿਜੀਟਲ ਭੁਗਤਾਨ,ਅਤੇ ਵਪਾਰ ਤੇ ਸੈਰ-ਸਪਾਟੇ ਵਿੱਚ ਸਾਡੇ ਸਬੰਧ ਹੋਰ ਵਧਣਗੇ। ਸਾਡੀ ਸਾਂਝੀ ਅਧਿਆਤਮਿਕ ਵਿਰਾਸਤ ਅਤੇ ਮਜ਼ਬੂਤ people-to-people ਸਬੰਧ ਸਾਡੇ ਸਬੰਧਾਂ ਦੀ ਜਾਨ ਹਨ। ਇਸ ਨੂੰ ਧਿਆਨ ਵਿੱਚ ਰੱਖਦੇ ਹੋਏ, ਨਾਲੰਦਾ ਯੂਨੀਵਰਸਿਟੀ ਵਿੱਚ ਭੂਟਾਨ ਦੇ ਲਈ post-graduate scholarships ਨੂੰ ਦੋ ਤੋਂ ਵਧਾ ਕੇ ਪੰਜ ਕੀਤਾ ਜਾ ਰਿਹਾ ਹੈ। ਮੈਂ ਅੱਜ ਇੱਥੇ ਸ਼ਬ-ਡੂਰੂੰਗ ਦਾ ਅਸ਼ੀਰਵਾਦ ਪ੍ਰਾਪਤ ਕੀਤਾ ਹੈ। ਮੈਨੂੰ ਇਹ ਐਲਾਨ ਕਰਦੇ ਹੋਏ ਪ੍ਰਸੰਨਤਾ ਹੋ ਰਹੀ ਹੈ ਕਿ ਇਸ ਵਿਲੱਖਣ ਪ੍ਰਤਿਮਾ ਦੀ ਭੂਟਾਨ ਵਿੱਚ ਮੌਜੂਦਗੀ ਪੰਜ ਸਾਲ ਹੋਰ ਵਧਾਉਣ ਲਈ ਭਾਰਤ ਸਹਿਮਤ ਹੈ।


    Excellency,


    ਭਾਰਤ-ਭੂਟਾਨ ਸਬੰਧਾਂ ਦਾ ਇਤਿਹਾਸ ਜਿੰਨਾ ਗੌਰਵਸ਼ਾਲੀ ਹੈ , ਉੰਨਾ ਹੀ ਆਸ਼ਾਜਨਕ ਭਵਿੱਖ ਵੀ ਹੈ। ਮੈਨੂੰ ਵਿਸ਼ਵਾਸ ਹੈ ਕਿ ਭਾਰਤ ਅਤੇ ਭੂਟਾਨ ਦੁਨੀਆ ਵਿੱਚ ਦੋ ਦੇਸ਼ਾਂ ਦਰਮਿਆਨ ਸਬੰਧਾਂ ਦਾ ਇੱਕ ਅਨੂਠਾ ਮਾਡਲ ਰਹਿਣਗੇ।


    ਇਸ ਸੁੰਦਰ ਡਰੁੱਕ ਯੂਲ ਵਿੱਚ ਦੋਬਾਰਾ ਆਉਣ ਦਾ ਅਵਸਰ ਦੇਣ ਦੇ ਲਈ ,


    ਤੁਹਾਡੇ ਸਵਾਗਤ-ਸਤਿਕਾਰ ਅਤੇ ਪਿਆਰ ਦੇ ਲਈ ਇੱਕ ਵਾਰ ਫਿਰ ਬਹੁਤ-ਬਹੁਤ ਧੰਨਵਾਦ।


    ਤਾਸ਼ੀ ਦੇਲਕ !


    *****

    
    
    (Release ID: 1582286) Visitor Counter : 11
    
    
      Read this release in: English