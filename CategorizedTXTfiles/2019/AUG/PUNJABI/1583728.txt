      ਖਪਤਕਾਰ ਮਾਮਲੇ, ਖੁਰਾਕ ਅਤੇ ਜਨਤਕ ਵੰਡ ਮੰਤਰਾਲਾ

      ਮੰਤਰੀ ਮੰਡਲ ਨੇ ਖੰਡ ਸੀਜ਼ਨ 2019-20 ਦੇ ਦੌਰਾਨ ਖੰਡ ਦੇ ਹੋਰ ਭੰਡਾਰਾਂ ਨੂੰ ਖ਼ਾਲੀ ਕਰਨ ਲਈ ਖੰਡ ਨਿਰਯਾਤ ਨੀਤੀ ਨੂੰ ਪ੍ਰਵਾਨਗੀ ਦਿੱਤੀ ਇਸ ਵਿੱਤੀ ਵਰ੍ਹੇ ਵਿੱਚ ਲਗਭਗ 60 ਲੱਖ ਟਨ ਖੰਡ ਦਾ ਨਿਰਯਾਤ ਕੀਤਾ ਜਾਵੇਗਾ
      Posted On: 28 AUG 2019 7:58PM by PIB Chandigarh


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਪ੍ਰਧਾਨਗੀ ਹੇਠ ਆਰਥਿਕ ਮਾਮਲਿਆਂ ਦੀ ਮੰਤਰੀ ਮੰਡਲ ਕਮੇਟੀ ਨੇ ਗੰਨਾ ਸੀਜ਼ਨ 2019-20 ਦੇ ਦੌਰਾਨ ਖੰਡ ਮਿੱਲਾਂ ਲਈ 10,448 ਰੁਪਏ ਪ੍ਰਤੀ ਮੀਟ੍ਰਿਕ ਟਨ ਦੀ ਦਰ ਨਾਲ ਨਿਰਯਾਤ ਸਬਸਿਡੀ ਪ੍ਰਦਾਨ ਕਰਨ ਨੂੰ ਆਪਣੀ ਪ੍ਰਵਾਨਗੀ ਦੇ ਦਿੱਤੀ ਹੈ। ਇਸ ਉਦੇਸ਼ ਦੀ ਪੂਰਤੀ ਲਈ ਲਗਭਗ 6,268 ਕਰੋੜ ਰੁਪਏ ਦਾ ਕੁੱਲ ਅੰਦਾਜ਼ਨ ਖਰਚ ਹੋਵੇਗਾ।


    ਖੰਡ ਸੀਜ਼ਨ 2019-20 ਲਈ ਇੱਕਮੁਸ਼ਤ ਨਿਰਯਾਤ ਸਬਸਿਡੀ ਹੈਂਡਲਿੰਗ (ਪ੍ਰਬੰਧ), ਅੱਪਗ੍ਰੇਡ ਅਤੇ ਪ੍ਰਕਿਰਿਆ ਸਬੰਧੀ ਹੋਰ ਲਾਗਤਾਂ, ਅੰਤਰਰਾਸ਼ਟਰੀ ਅਤੇ ਅੰਦਰੂਨੀ ਟਰਾਂਸਪੋਰਟ ਦੀਆਂ ਲਾਗਤਾਂ ਅਤੇ ਨਿਰਯਾਤ ’ਤੇ ਢੋ- ਢੁਆਈ (ਫਰਾਈਟ) ਫੀਸਾਂ ਸਮੇਤ ਲਾਗਤ ਖਰਚ ਨੂੰ ਪੂਰਾ ਕਰਨ ਲਈ ਵੱਧ ਤੋਂ ਵੱਧ 60 ਲੱਖ ਮੀਟ੍ਰਿਕ ਟਨ ਖੰਡ ਦੇ ਨਿਰਯਾਤ ’ਤੇ ਵੱਧ ਤੋਂ ਵੱਧ ਨਿਰਯਾਤ ਪ੍ਰਵਾਨਿਤ ਮਾਤਰਾ ਲਈ ਖੰਡ ਮਿੱਲਾਂ ਨੂੰ ਐਲੋਕੇਸ਼ਨ ਕੀਤੀ ਜਾਵੇਗੀ।


    ਖੰਡ ਮਿੱਲਾਂ ਵੱਲੋਂ ਗੰਨੇ ਦੀ ਬਕਾਇਆ ਰਕਮ ਅਤੇ ਸਬਸਿਡੀ ਦੀ ਰਕਮ ਸਿੱਧੇ ਤੌਰ ’ਤੇ ਕਿਸਾਨਾਂ ਦੇ ਬੈਂਕ ਖਾਤੇ ਵਿੱਚ ਜਮ੍ਹਾਂ ਕਰਵਾਈ ਜਾਵੇਗੀ ਅਤੇ ਜੇਕਰ ਕੋਈ ਬਾਕੀ ਬਕਾਇਆ ਰਕਮ ਹੋਵੇਗੀ ਤਾਂ ਖੰਡ ਮਿਲ ਦੇ ਖਾਤੇ ਵਿੱਚ ਜਮ੍ਹਾਂ ਕਰਵਾਈ ਜਾਵੇਗੀ। ਖੇਤੀਬਾੜੀ ਸਮਝੌਤੇ ਦੀ ਧਾਰਾ 9.1 (ਡੀ) ਅਤੇ (ਈ) ਦੀਆਂ ਵਿਵਸਥਾਵਾਂ ਅਤੇ ਡਬਲਿਊਟੀਓ ਦੀਆਂ ਵਿਵਸਥਾਵਾਂ ਅਨੁਸਾਰ ਸਬਸਿਡੀ ਦਿੱਤੀ ਜਾਵੇਗੀ।


    ਖੰਡ ਸੀਜ਼ਨ 2017-18 (ਅਕਤੂਬਰ-ਸਤੰਬਰ) ਅਤੇ ਖੰਡ ਸੀਜ਼ਨ 2018-19 ਦੇ ਦੌਰਾਨ ਖੰਡ ਦੇ ਅਤਿਰਿਕਤ ਉਤਪਾਦਨ ਨੂੰ ਧਿਆਨ ਵਿੱਚ ਰੱਖਦੇ ਹੋਏ, ਸਰਕਾਰ ਵੱਲੋਂ ਉਠਾਏ ਗਏ ਵੱਖ-ਵੱਖ ਕਦਮਾਂ ਤੋਂ ਭਿੰਨ, ਮੌਜੂਦਾ ਖੰਡ ਸੀਜ਼ਨ 2019-20 ਵਿੱਚ ਲਗਭਗ 142 ਲੱਖ ਮੀਟ੍ਰਿਕ ਟਨ ਖੰਡ ਦਾ ਸ਼ੁਰੂਆਤੀ ਸਟਾਕ ਹੋਵੇਗਾ ਅਤੇ ਸੀਜ਼ਨ ਦੇ ਅੰਤ ਵਿੱਚ ਲਗਭਗ 162 ਲੱਖ ਮੀਟ੍ਰਿਕ ਟਨ ਸਟਾਕ ਹੋਣ ਦਾ ਅਨੁਮਾਨ ਹੈ।


    *****


    ਵੀਆਰਆਰਕੇ/ਪੀਕੇ/ਐੱਸਐੱਚ

    
    
    (Release ID: 1583728) Visitor Counter : 2
    
    
      Read this release in: English