      ਰਾਸ਼ਟਰਪਤੀ ਸਕੱਤਰੇਤ

      ਰਾਸ਼ਟਰਪਤੀ ਨੇ ਜ਼ਾਂਬੀਆ ਦੇ ਰਾਸ਼ਟਰਪਤੀ ਦੀ ਮੇਜ਼ਬਾਨੀ ਕੀਤੀ; ਕਿਹਾ, ਭਾਰਤ ਦੱਖਣ - ਦੱਖਣ ਸਹਿਯੋਗ ਢਾਂਚੇ ਤਹਿਤ ਜ਼ਾਂਬੀਆ ਨਾਲ ਸਹਿਯੋਗ ਵਧਾਉਣ ਲਈ ਪ੍ਰਤੀਬੱਧ
      Posted On: 21 AUG 2019 9:19PM by PIB Chandigarh


    ਭਾਰਤ ਦੇ ਰਾਸ਼ਟਰਪਤੀ, ਸ਼੍ਰੀ ਰਾਮ ਨਾਥ ਕੋਵਿੰਦ ਨੇ ਅੱਜ ( 21 ਅਗਸਤ , 2019 ) ਰਾਸ਼ਟਰਪਤੀ ਭਵਨ ਵਿੱਚ ਜ਼ਾਂਬੀਆ ਗਣਰਾਜ ਦੇ ਰਾਸ਼ਟਰਪਤੀ, ਸ਼੍ਰੀ ਐਗਰ ਚਾਗਵਾ ਲੂੰਗੂ ( Mr Edgar Chagwa Lungu ) ਦਾ ਸੁਆਗਤ ਕੀਤਾ । ਰਾਸ਼ਟਰਪਤੀ ਨੇ ਉਨ੍ਹਾਂ ਦੇ ਸਨਮਾਨ ਵਿੱਚ ਇੱਕ ਭੋਜ ਦਾ ਆਯੋਜਨ ਵੀ ਕੀਤਾ ।


    ਭਾਰਤ ਦੀ ਪਹਿਲੀ ਸਰਕਾਰੀ ਯਾਤਰਾ ਉੱਤੇ ਆਏ ਜ਼ਾਂਬੀਆ ਦੇ ਰਾਸ਼ਟਰਪਤੀ ਦਾ ਸੁਆਗਤ ਕਰਦਿਆਂ ਰਾਸ਼ਟਰਪਤੀ ਨੇ ਕਿਹਾ ਕਿ ਵਿਕਾਸ ਸਹਿਯੋਗ, ਭਾਰਤ - ਜ਼ਾਂਬੀਆ ਦਾ ਸਾਂਝੇਦਾਰੀ ਦਾ ਮਹੱਤਵਪੂਰਨ ਥੰਮ ਹੈ । ਭਾਰਤ ਦੱਖਣ - ਦੱਖਣ ਸਹਿਯੋਗ ਢਾਂਚੇ ਤਹਿਤ ਜ਼ਾਂਬੀਆ ਦੇ ਸਹਿਯੋਗ ਲਈ ਪ੍ਰਤੀਬੱਧ ਹੈ । ਸਾਨੂੰ ਜ਼ਾਂਬੀਆ ਦੀ ਪ੍ਰਗਤੀ ਅਤੇ ਵਿਕਾਸ ਨੂੰ ਸਮਰਥਨ ਦੇਣ ਲਈ ਸਮਰੱਥਾ ਨਿਰਮਾਣ , ਕੌਸ਼ਲ ਵਿਕਾਸ ਅਤੇ ਵਿੱਤੀ ਸਹਾਇਤਾ ਪ੍ਰਦਾਨ ਕਰਨ ਵਿੱਚ ਖੁਸ਼ੀ ਹੋਵੇਗੀ ।


    ਰਾਸ਼ਟਰਪਤੀ ਨੇ ਕਿਹਾ ਕਿ ਭਾਰਤ ਅਤੇ ਜ਼ਾਂਬੀਆ ਦਰਮਿਆਨ ਦੁਵੱਲੇ ਵਪਾਰ ਅਤੇ ਨਿਵੇਸ਼ ਗਠਜੋੜ ਕਾਫ਼ੀ ਪ੍ਰਭਾਵਸ਼ਾਲੀ ਹੈ । ਲੇਕਿਨ ਦੋਵੇਂ ਦੇਸ਼ ਮਿਲ ਕੇ ਕਾਫ਼ੀ ਕੁਝ ਕਰ ਸਕਦੇ ਹਨ । ਜ਼ਾਂਬੀਆ ਵਿੱਚ ਭਾਰਤ ਦੇ ਨਿਵੇਸ਼ ਨੇ ਜ਼ਾਂਬੀਆ ਦੀ ਪ੍ਰਗਤੀ ਅਤੇ ਵਿਕਾਸ ਵਿੱਚ ਯੋਗਦਾਨ ਦਿੱਤਾ ਹੈ । ਭਾਰਤੀ ਕੰਪਨੀਆਂ ਜ਼ਾਂਬੀਆ ਵਿੱਚ ਨਿਵੇਸ਼ ਕਰਨ ਦੀਆਂ ਇੱਛਕ ਹਨ ਅਤੇ ਖਨਨ , ਸਿਹਤ , ਬੁਨਿਆਦੀ ਢਾਂਚੇ ਅਤੇ ਊਰਜਾ ਖੇਤਰਾਂ ਵਿੱਚ ਨਿਵੇਸ਼ ਦੇ ਨਵੇਂ ਮੌਕਿਆਂ ਵੱਲ ਦੇਖ ਰਹੀਆਂ ਹਨ ।


    ਇਸ ਪ੍ਰਕਾਰ , ਭੋਜ ਦੌਰਾਨ ਆਪਣੇ ਭਾਸ਼ਣ ਵਿੱਚ ਰਾਸ਼ਟਰਪਤੀ ਕੋਵਿੰਦ ਨੇ ਕਿਹਾ ਕਿ ਸਾਡੇ ਲੋਕਾਂ ਅਤੇ ਨੌਜਵਾਨਾਂ ਦੀਆਂ ਅਕਾਂਖਿਆਵਾਂ ਇੱਕੋ ਜਿਹੀਆਂ ਹਨ । ਉਹ ਨਵਾਚਾਰ ਯਾਨੀ ਇਨੋਵੇਸ਼ਨ , ਚੁਸਤ ਸਮਾਧਾਨ , ਅਗਲੀ ਪੀੜ੍ਹੀ ਦੀ ਟੈਕਨੋਲੋਜੀ , ਹਰੀ ਪ੍ਰਗਤੀ ਅਤੇ ਕਈ ਹੋਰ ਖੇਤਰਾਂ ਵਿੱਚ ਦੁਨੀਆ ਦੀ ਅਗਵਾਈ ਕਰਨੀ ਚਾਹੁੰਦੇ ਹਨ । ਸਾਨੂੰ ਉਨ੍ਹਾਂ ਦੀ ਅਕਾਂਖਿਆਵਾਂ ਨੂੰ ਪੂਰਾ ਕਰਨ ਲਈ ਗਿਆਨ ਅਤੇ ਕੌਸ਼ਲ ਦਾ ਆਦਾਨ - ਪ੍ਰਦਾਨ ਕਰਨਾ ਚਾਹੀਦਾ ਹੈ । ਕੀ ਸਮਾਰਟ ਜ਼ਾਂਬੀਆ ਅਤੇ ਡਿਜੀਟਲ ਇੰਡੀਆ ਇੱਕ - ਦੂਜੇ ਲਈ ਬਿਹਤਰ ਸਾਂਝੇਦਾਰ ਨਹੀਂ ਹੋ ਸਕਦੇ ! ਉਨ੍ਹਾਂ ਨੇ ਉਮੀਦ ਪ੍ਰਗਟਾਈ ਕਿ ਭਾਰਤ ਦੀ ਟੈਲੀ - ਸਿੱਖਿਆ ਅਤੇ ਟੈਲੀ - ਮੈਡੀਸਨ ਵਿੱਚ ਮੁਹਾਰਤ ਜ਼ਾਂਬੀਆ ਦੇ ਨੌਜਵਾਨਾਂ ਲਈ ਨਵੇਂ ਮੌਕੇ ਪੈਦਾ ਕਰ ਸਕਦੀ ਹੈ ।


    ****


    ਵੀਆਰਆਰਕ/ਐੱਸਐੱਚ

    
    
    (Release ID: 1582644) Visitor Counter : 2
    
    
      Read this release in: English