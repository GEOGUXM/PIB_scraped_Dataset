      PIB Headquarters

      ಪಶು ಸಂರಕ್ಷಣೆ ನಮ್ಮ ಧ್ಯೇಯ : ಶ್ರೀ ಗಿರೀಶ್ ಜೆ ಶಾ
      Posted On: 08 AUG 2019 4:31PM by PIB Bengaluru


    ಪಶು ಸಂರಕ್ಷಣೆ ನಮ್ಮ ಧ್ಯೇಯ : ಶ್ರೀ ಗಿರೀಶ್ ಜೆ ಶಾ


    ಬೆಂಗಳೂರು, ಆಗಸ್ಟ್ 8, 2019


    ನಮ್ಮ ದೇಶ ಹೈನುಗಾರಿಕೆಯಲ್ಲಿ ಮುಂಚೂಣಿಯಲ್ಲಿದ್ದು ಪಶು ಸಂರಕ್ಷಣೆಗಾಗಿ ಹತ್ತು ಹಲವು ಉಪಕ್ರಮಗಳನ್ನು ಅನುಸರಿಸಲಾಗುತ್ತಿದೆ. ಕರ್ನಾಟಕದ ಮೈಸೂರು ಜಿಲ್ಲೆಯಲ್ಲಿ ಪಶುಗಳ ಆಶ್ರಯ ತಾಣಗಳ ಅಭಿವೃದ್ಧಿ ಆದ್ಯತೆ ನೀಡಲಾಗಿದ್ದು ಸುಮಾರು 5,000 ಕ್ಕೂ ಅಧಿಕ ನಿರಾಶ್ರಿತ ಪಶು ಗಳಿಗೆ ಆಶ್ರಯ ನೀಡಲಾಗಿದೆ ಎಂದು ಶ್ರೀ ಗಿರೀಶ್ ಜೆ ಶಾ,ಸದಸ್ಯರು, ಭಾರತೀಯ ಪಶು ಕಲ್ಯಾಣ ಸಂಘ ಹೇಳಿದ್ದಾರೆ.


    ಅವರು ಬೆಂಗಳೂರಿನಲ್ಲಿಂದು ಮಾಧ್ಯಮವನ್ನುದ್ದೇಶಿಸಿ ಮಾತನಾಡಿ ಭಾರತೀಯ ಪಶು ಕಲ್ಯಾಣ ಮಂಡಳಿ ಪಶುಗಳ ಕಲ್ಯಾಣಕ್ಕಾಗಿ ನಿರ್ಮಿಸಲಾದ ಪಶು ಕಲ್ಯಾಣ ಕಾನೂನುಗಳ ಶಾಸನಬದ್ಧ ಸಲಹಾ ಸಂಸ್ಥೆಯಾಗಿದೆ. 1960 ರ (1960 ರ ಸಂಖ್ಯೆ 59) ಪಶು ಹಿಂಸೆ ತಡೆ ಕಾಯ್ದೆಯ ಸೆಕ್ಶನ್ 4 ರ ಅಡಿ 1962 ರಲ್ಲಿ ಈ ಮಂಡಳಿಯನ್ನು ಸ್ಥಾಪಿಸಲಾಯಿತು. ಈ ಸಂಸ್ಥೆ ಕೇಂದ್ರ ಮತ್ತು ರಾಜ್ಯ ಸರ್ಕಾರಗಳಿಗೆ ಪಶು ಕಲ್ಯಾಣ ವಿಷಯಗಳ ಕುರಿತು ಸಲಹೆ ನೀಡುತ್ತದೆ ಎಂದು ಹೇಳಿದರು.


    ಮಾನ್ಯತೆ ಪಡೆದ ಪಶು ಕಲ್ಯಾಣ ಸಂಘಗಳಿಗೆ ಧನ ಸಹಾಯ ಒದಗಿಸುವುದು ಮಂಡಳಿಯ ಪ್ರಮುಖ ಕಾರ್ಯಗಳಲ್ಲಿ ಒಂದಾಗಿದ್ದು ಜೊತೆಗೆ AWBI ಮೂಲಕ ಮಾನ್ಯತೆ ಪಡೆದ ಸಂಘಗಳಿಗೆ ಬೆಂಬಲ ನೀಡುತ್ತದೆ. ಆದ್ದರಿಂದ ಮಂಡಳಿ ಮಾನ್ಯತೆಗಾಗಿ ನಿಗದಿತ ನಮೂನೆಯಲ್ಲಿ ಅರ್ಜಿ ಅಹ್ವಾನಿಸುತ್ತದೆ ಮತ್ತು ಎಡಬ್ಲ್ಯುಒ ಮೂಲಕ ಭರ್ತಿ ಮಾಡಿದ ಅರ್ಜಿ ಸ್ವೀಕರಿಸಿದ ನಂತರ ಪರಿಶೀಲನೆ ನಡೆಸಿ ಅರ್ಹ ಅರ್ಜಿಗಳನ್ನು ಮನ್ನಣೆ ಮತ್ತು ಅನುದಾನಕ್ಕಾಗಿ ಮಂಡಳಿ ಮುಂದೆ ಇಡಲಾಗುತ್ತದೆ . ಖಾತೆಗಳ ಲೆಕ್ಕ ಪರಿಶೋಧನೆ ವರದಿ ಮತ್ತು ತೃಪ್ತಿದಾಯಕ ತಪಾಸಣಾ ವರದಿಯ ಜೊತೆಗೆ ಹಿಂದೆ ನೀಡಲಾದ ಅನುದಾನದ ಸಮರ್ಪಕ ಬಳಕೆ ಪ್ರಮಾಣಪತ್ರ ಪಡೆದ ನಂತರ 2 ಕಂತುಗಳಲ್ಲಿ ಧನ ಸಹಾಯವನ್ನು ಬಿಡುಗಡೆ ಮಾಡಲಾಗುತ್ತದೆ ಎಂದು ಅವರು ಹೇಳಿದರು.


    ನಿರಂತರ ಅನುದಾನ, ರಾಸುಗಳ ರಕ್ಷಣಾ ಅನುದಾನ, ಪಶು ಗಳನ್ನು ಸಾಕಿ ಸಲುಹಲು ಸಾಕು ಮನೆ ನಿರ್ಮಾಣಕ್ಕೆ ಅವಕಾಶ, ಪಶು ಜನನ ನಿಯಂತ್ರಣ (ಎಬಿಸಿ) ಕಾರ್ಯಕ್ರಮ ಮತ್ತು ತೊಂದರೆಯಲ್ಲಿರುವ ಪಶು ಗಳಿಗೆ ಆಂಬುಲೆನ್ಸ್ ಒದಗಿಸುವುದು ಹಾಗೂ ನೈಸರ್ಗಿಕ ವಿಪತ್ತು ಅನುದಾನ ಮುಂತಾದ ರೀತಿಯಲ್ಲಿ ಮಂಡಳಿ ಎಡಬ್ಲ್ಯುಒ ಗಳಿಗೆ ಅನುದಾನವನ್ನು ಒದಗಿಸುತ್ತದೆ ಎಂದು ಶ್ರೀ. ಗಿರೀಶ್ . ಜೆ. ಶಾ ಈ ಸಂದರ್ಭದಲ್ಲಿ ತಿಳಿಸಿದರು.

    
    
    (Release ID: 1581618) Visitor Counter : 45