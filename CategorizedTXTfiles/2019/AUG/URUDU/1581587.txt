      کامرس اور صنعت کی وزارتہ

      انڈین انسٹی ٹیوٹ آف فارن ٹریڈ کا53واں جلسہ تقسیم اسناد کا انعقاد
      Posted On: 08 AUG 2019 5:03PM by PIB Delhi


    نئی دہلی، 08 ؍اگست،انڈین انسٹی ٹیوٹ آف فارن ٹریڈ(آئی آئی ایف ٹی) کے 53 ویں جلسہ تقسیم اسناد کا آج یعنی 8 اگست 2019 کو نئی دہلی میں واقع انسٹی ٹیوٹ کے کیمپس میں انعقاد ہوا۔ ہاؤسنگ اور شہری امور کے وزیر مملکت (آزادانہ چارج) اور شہری ہوابازی اور صنعت وتجارت کے وزیر مملکت جناب ہردیپ سنگھ پوری نے فارغ التحصیل ہونے والے طلباء کو پی ایچ ڈی ، فُل ٹائم ایم بی اے ، ویک اینڈ ایم بی اے پروگرام، انٹرنیشنل بزنس میں ایگزیکیٹو پوسٹ گریجویٹ ڈپلوما اور ایکسپورٹ امپورٹ مینجمنٹ کورسز کے لئے ڈگریاں تقسیم کیں۔جلسہ تقسیم اسناد میں آئی آئی ایف ٹی کے بورڈ آف مینجمنٹ کے نمایاں اراکین ، آئی آئی ایف ٹی کے صدور شعبہ اور دیگر معززین نے شرکت کی۔


    اپنی تقریر میں ہردیپ سنگھ پوری نے ملک کی ترقی کے بارے میں اظہار خیال کرتے ہوئے کہا کہ گزشتہ چند دہائیوں کے دوران ہندوستان کی معیشت نے ترقی کی ہے۔ ہندوستان کی معاشی ترقی میں غیر ملکی تجارت نے تقریبا 50 فیصد تعاون کیا ہے۔ انہوں نے آئی آئی ایف ٹی جیسے مہارت والے اداروں کی اہمیت پر زور دیا۔ ہردیپ سنگھ پوری نے آج آئی آئی ایف ٹی کی مشاورت اور کارپوریٹ ٹریننگ پر محیط تحقیق میں تعاون کی تعریف کی اور امید ظاہر کی کہ آنے والے دنوں میں ہندوستان کے پانچ ٹریلین امریکی ڈالر کی بقدر معیشت بننے کا ہدف حاصل کرنے میں تعاون حاصل کرے گا۔ فارغ التحصیل طلباء کو مبارک باد پیش کرتے ہوئے ہردیپ سنگھ پوری نے پوری زندگی سیکھنے اور غیر ملکی تجارت میں نئی نئی تبدیلیوں کو قبول کرتے رہنے کو کہا۔


    کامرس سکریٹری اور آئی آئی ٹی کے چیئرمین جناب انوپ ودھاون نے آئی آئی ایف ٹی کے پلیسمنٹ اور ادارے کو عالمی معیار تک پہنچانے میں اس کے سابق طلباء کے عالمی سطح پر اپنا مقام بنانے کے لئے تعریف کی ، جنہوں نے نہ صرف تدریس میں اپنی کڑی محنت سے یہ ممکن کیا ہے بلکہ غیر ملکی زبانوں میں منفرد کورسز پڑھانے کے لئے بھی اس کی تعریف کی ہے۔ کامرس سکریٹری نے اپنے نئے نئے قائم کئے گئے سینٹر آف ٹریڈ فیسلیشن اینڈ لاجسٹکس (سی ٹی ایف ایل ) کے علاوہ سینٹر فار ڈبلیو ٹی او اسٹڈیز ، سینٹر فار ریسرچ ان ٹریڈ ( سی آر ٹی) ، سینٹر فار ٹریڈ این انویسمنٹ لاء(سی ٹی آئی ایل) اور آئی آئی ایف ٹی کلکتہ میں سینٹر فار نارتھ ایسٹ اسٹڈ یز (سی ای- این ای ایس ٹی) کے ذریعے پالیسی سازی میں مدد کرنے میں اس کے کردار کی بھی تعریف کی۔ انہوں نے اس کے نئے کیمپس، جو نئی دہلی کے میدان گڑھی علاقے میں قائم کیا جارہا ہے، اس میں حکومت کی مدد کو جاری رکھنے کی یقین دہانی بھی کرائی۔


    ۔۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ش س- ق ر)


    U- 3 647

    
    
    (Release ID: 1581587) Visitor Counter : 6
    
    
      Read this release in: English , Hindi