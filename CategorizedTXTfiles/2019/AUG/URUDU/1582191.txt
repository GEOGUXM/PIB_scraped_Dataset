      وزارت دفاع

      وزیر دفاع جناب راجناتھ سنگھ نے جیسلمیر میں منعقدہ پانچویں بین الاقوامی آرمی اسکاٹ ماسٹرس مسابقہ 2019 کے فاتحین کو اعزاز سے نوازا
      
      انڈین آرمی نےجامع طریقے سےپہلی مرتبہ حصہ لیتے ہوئے اس مسابقے میں جیت حاصل کی

      Posted On: 16 AUG 2019 4:35PM by PIB Delhi

    نئی دہلی، 16 اگست 2019 ، وزیردفاع جناب راجناتھ سنگھ نے آج راجستھان کے جیسلمیر ملٹری اسٹیشن میں 6 اگست تا 14 اگست 2019 کے دوران منعقدہ پانچویں بین الاقوامی آرمی اسکاٹ ماسٹرس مسابقہ 2019 کے فاتحین کو اعزاز سے نوازا۔


    پہلی مرتبہ حصہ لیتے ہوئے انڈین آرمی نے آسانی کے ساتھ مسابقہ جیت لیا۔ اس مسا بقے میں آرمینیا، بیلا روس، چین، قزاخستان، ہندوستان ، روس، سوڈان اورازبیکستان پر مشتمل کل آٹھ ٹیموں نے شرکت کی۔


    فاتحین کو میڈل اور ٹرافی پیش کرتے ہوئے وزیر دفاع جناب راجناتھ سنگھ نے ان کی شاندار کارکردگی کے لئے انہیں مبارک باد پیش کی اور مسابقے میں حصہ لینے والی تمام آٹھ ٹیموں کے لئے بہترین مستقبل کی نیک خواہشات پیش کی۔


    جناب راجناتھ سنگھ نے کہا کہ گزشتہ دس دن کے دوران تمام حصہ لینے والی ٹیموں نے اس سخت مقابلے میں غیر معمولی ہنر کا مظاہرہ کیا۔ ان ٹیموں میں قابل ذکر یکسوئی، انہماک اور صلاحیت کے ساتھ ساتھ بہترین ٹیم ورک کا بھی مظاہرہ کیا۔ انہوں نے امید ظاہر کی کہ مسابقے کے دوران پیدا ہوئے دوستی کے مراسم شرکت کرنے والے ملکوں کے درمیان بہتر تعلقات قائم کرنے میں مدد فراہم کریں گے۔


    جناب راجناتھ سنگھ نے کہا کہ اس مسابقے میں شرکت کرنے والے ملکوں کے ساتھ ہندوستان کے نہایت دوستانہ اور خوشگوار رشتے ہیں۔ ہم طویل عرصے سے روس کے ساتھ گہرے اور اسٹریٹجک رشتے رکھتے ہیں۔انہوں نے مزید کہا کہ ہر سال ہم روس کے ساتھ دو طرفہ فوجی مشق اندرا کا اہتمام کرتے ہیں۔جناب راجناتھ سنگھ نے کہا کہ چین سالانہ دو طرفہ مشق‘‘ ہینڈ ان ہینڈ’’ میں شرکت کرتا ہے۔اس کے ذریعہ ہمیں ایک دوسرے کے ساتھ بہترین سمجھداری قائم کرنے میں مدد ملتی ہے۔انہوں نے کہا کہ ہندوستان کے وسطی ایشیا کے تمام ملکوں مثلاً آرمینیا، بیلا روس، قزاخستان اور ازبیکستان کے ساتھ تاریخی رشتے ہیں۔اس میں تجارتی اور تہذیبی رشتے بھی شامل ہیں۔


    سوڈان کے سلسلے میں جناب راجناتھ سنگھ نے کہا کہ ہندوستان نے ایک دہائی سے زائد عرصے سے اقوام متحدہ قیام امن فوج کے تحت اپنا انمول تعاون پیش کیا ہے۔


    وزیر دفاع نے کہاکہ ہندوستان دنیا بھر کے تمام ملکوں کے ساتھ رشتوں کو بہتر بنانے کا خواہاں ہے۔


    اس موقع پر ازبیکستان کے سفیر جناب فرہاد آرزیف، چیف آف آرمی اسٹاف جنرل بپن راوت، جنوبی کمانڈ کے جنرل آفیسر کمانڈنگ انچیف لیفٹیننٹ جنرل ایس کے سینی کے علاوہ دوست ممالک سے تعلق رکھنے والے وفود کے سربراہان، دیگر شرکت کرنے والے افراد اور معزز مہمانان موجود تھے۔


    انڈین آرمی کی ٹیم نے صحرائے تھار کے سخت موسم اور دشوار صحرائی حالات میں دس مہینے تک کی سخت ٹریننگ کی۔ اس ٹیم کے انتخاب اور ٹریننگ کا عمل جنوبی کمانڈ کے زیر نگرانی انجام پایا تھا۔


    اس پروقار مسابقے کے انعقاد کے لئے جیسلمیر فوجی اڈے پر عالمی معیار کے بنیادی ڈھانچے تعمیر کئے گئے تھے۔ان میں 6.7 کلو میٹر سے زائد کی دوری پر پھیلے ہوئے 15 مشکلات کے حامل انفینٹری جنگی گاڑیوں کے لئے چیلنج سے بھرپور کورس اور 1.3 کلو میٹر کی دوری پر پھیلے ہوئے 22 رکاوٹوں کے حامل اسکاٹ ماسٹرس ٹیموں کے لئے دوسرا مشکل ترین رکاوٹ کورس شامل ہیں۔آسان طریقے سے مناسب انداز میں مسابقے کے انعقاد کے لئے مسابقے میں شرکت کرنے والی تمام ٹیموں اور ججوں کے بین الاقوامی پینل بشمول شریک میزبان، روس کی جانب سے خوب داد وتحسین حاصل ہوئی۔


    م ن۔م ع۔رض


    U- 3746

    
    
    (Release ID: 1582191) Visitor Counter : 13
    
    
      Read this release in: English , Hindi