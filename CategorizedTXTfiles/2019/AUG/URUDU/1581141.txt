      جہاز رانی کی وزارت

      ملک میں سیاحت کے لئے آئندہ داخلے کاراستہ سمندر ہوگا
      جہازرانی کے وزیر جناب منڈاویہ اورسیاحت کے وزیر جناب پرہلادسنگھ پٹیل نے سمندری سیاحت کو فروغ دینے کے طریقوں پر بات چیت کی
      
      Posted On: 01 AUG 2019 7:28PM by PIB Delhi


    نئی دہلی 02 اگست ۔جہازرانی (آزادانہ چارج) اور کیمکلز اورفرٹیلائزر س کے وزیر مملکت جناب منسکھ منڈاویہ اور سیاحت وثقافت کے وزیر مملکت (آزادانہ چارج ) جناب پرہلاد سنگھ پٹیل نے ملک میں سمندری سیاحت کے لامتناہی امکانات کے بارے میں بات چیت کی ۔ گزشتہ رو زنئی دلی میں منعقدہ دونوں وزرا کی ایک میٹنگ میں دونوں وزیروں نے ساحلی سیاحت کے ذریعہ ملک کے ساحلی علاقوں میں اہم سیاحتی مقامات کوفروغ دینے کی ضرورت پر زوردیا۔


    میٹنگ میں طے کیا گیا کہ ملک میں ساحلی سیاحت کے مقامات کا پتہ لگانے کے لئے اور انہیں فروغ دینے کے طریقوں کا پتہ لگانے کے لئے دونوں وزارتوں کے اعلیٰ افسران کی ایک کمیٹی قائم کی جائے گی۔یہ فیصلہ بھی کیا گیاکہ ساحلی سیاحت ، بحری سیاحت ،سمندری کھیل کود ،لائٹ ہاؤس ویونگ گیلری کے شعبوں میں امکانات اورمواقع کا پتہ لگایا جائے گا۔یہ تجویز بھی پیش کی گئی کہ سیاحوں کی تفریح طبع کے لئے ہرایک ساحلی علاقے میں سرگرمیوں کا ایک چارٹ تیار کیا جاسکتا ہے،جس میں بیچ والی بال، ریت پربنائے جانے والے نقش ونگار ،فوڈ فیسٹول ،رقص اور مچھلی پکڑنے کی سرگرمیاں وغیرہ شامل کی جاسکتی ہیں ۔


    جہاز رانی کی وزارت ساگر مالا پروگرام کے تحت سمندر کے قریب واقع ریاستوں میں سیاحت کو فروغ دے رہی ہیں ۔یہ کام سمندر کے قریب واقع ریاستوں کی سیاحت کی وزارت اور سیاحت کے فروغ کے محکموں کے ساتھ مل کر کیا جارہا ہے ۔


    سیاحت کے ان نئے مقامات سے سمندر کے قریب واقع ریاستوں کی ساحل کے قریب رہنے والی برادریوں کے لئے ایک راہ کھلے گی اور انہیں نئے اور مختلف قسم کے روزگار کے مواقع دستیاب ہوں گے۔آنے والے برسوں میں ساحلی اور سمندری سیاحت ہندوستان کی ساحل سمندروں کے قریب واقع ریاستو ں روزگار کےفروغ اور روزگار کے مواقع تیار کے کرنے کے لئے ایک ذریعہ ہوگی۔


    دونوں وزرا نے اپنی متعلقہ وزارتوں کے درمیان بہتر تعاون کی ضرورت پر بھی زور دیا تاکہ معینہ مدت میں خاطر خواہ نتائج حاصل کئے جاسکیں ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3 572

    
    
    (Release ID: 1581141) Visitor Counter : 2
    
    
      Read this release in: English , Hindi , Bengali