      صدر جمہوریہ کا سکریٹریٹ

      زیمبیا کےصد ر ہز ایکسی لینسی جناب ایڈگر چگوا لنگو کے اعزاز میں دی گئی ضیافت میں صدر جمہوریہ جناب رام ناتھ کووند کی تقریر
      Posted On: 21 AUG 2019 9:01PM by PIB Delhi


    نئیدہلی 22 اگست ۔جناب صدر ! آپ کے بھارت کے پہلے سرکاری دورے کے موقع پر آپ کے اعزازمیں ضیافت دینا میرے لئے بڑی عزت افزائی کی بات ہے ۔ پچھلے سال میں نے آپ کے خوبصورت ملک کا یاد گار دورہ کیا تھا۔آپ کی منفرد گرم جوشی اور مہمان نوازی نے اس دورے کو مزید خصوصیت بخشی تھی۔میری خواہش ہے کہ آپ بھارت میں اپنے قیام کے دوران اسی طرح کی گرم جوشی اور محبت سے فیضیاب ہوں گے۔


    جناب صدر !


    زیمبیا – بھارت تعلقات گہرے اور تاریخی نوعیت کے ہیں ۔ ہم جمہوری ملکو ں کے طور پر ہاتھ میں ہاتھ ڈالے ایک ساتھ آگے بڑھے ہیں۔ہمارے رہنماؤں نے ایک دوسرے کو آزادی کی جدوجہد کے دوران فیضان بخشا ہے۔مہاتما گاندھی نے ہمارے لئے آزادی حاصل کی لیکن وہ زیمیبا کے لوگوں کی آزادی کے معاملے میں بھی یکساں طورپردلچسپی رکھتے تھے۔ یہ ہمارے لئے صحیح معنیٰ میں بڑے فخر کی بات ہے کہ ان کی تعلیمات کی گونج آپ کے لوگوں اورآپ کے رہنماؤں میں اب بھی پائی جاتی ہے ۔آپ کے پہلے صدر ڈاکٹر کینتھ کونڈا جو ایک زندہ افسانوی شخصیت ہیں،صحیح معنیٰ میں گاندھیائی ہیں۔ مجھے یہ فخر حاصل ہے کہ میں نے زیمبیا کے اپنے سرکاری دورے کے دوران ان سے ملاقات کی تھی۔ اب جب کہ ہم اس سال مہاتما گاندھی کی پیدائش کی 150 ویں سالگرہ منارہے ہیں ، ہم زیمبیا کے لوگو ں کے لئے اس محبت اوراحترام کے لئے جو انہوں نے ہمارے بابائے قوم کے لئے ظاہر کیا تھا، اپنے گہرے تشکر کا اظہار کرتے ہیں ۔


    جناب صدر !


    ہمارے تعلقات کو ’’ ہر حالت میں اور ہر وقت کھرے اترنے ‘‘ کا نام دیا گیا ہے ۔ ملکوں میں اس طرح کے گرم جوشی کے جذبات پائے تو جاتے ہیں لیکن بہت کم ۔ اور جب ایسا ہوتا ہے تو تعلقات میں زبردست اضافہ ہوتا ہے اور شراکتداری بہت تیز رفتاری کے ساتھ آگے بڑھتی ہے۔ آج زیمبیا اوربھارت مختلف النوع تعلقات کے حامل ہیں ۔ ہمارے اقتصادی تعلقات میں برابر پیش رفت ہورہی ہے ۔ ہمیں بھارت کی ترقی اور زیمبیا کی صلاحیت کے درمیان مکمل تال میل دکھائی دیتا ہے ۔ ہماری تجارت اور سرمایہ کاری کے رشتوں نے دونوں ملکوں کے عوام کے لئے خوشحالی کا سامان پیدا کیا ہے۔کئی دہائیوں سے زیمبیا ، بھارتی کمپنیوں کا گہوارہ رہا ہے اور بھی بہت سے آپ کی ترقی میں شراکتداری کے خواہشمند ہیں۔ مجھے یقین ہے کہ آپ ان کی مدد کا سلسلہ جاری رکھیں گے کیونکہ وہ زیمبیا کی ترقی اور پیش رفت کے لئے اپنا رول ادا کرتے ہیں۔


    جناب صدر !


    ہمارے لوگوں اور ہمارے نوجوانوں کی خواہشات یکساں ہیں ۔ یہ لوگ جدت طرازی ،مسائل کے اسمارٹ حل ، اگلی نسل کی ٹکنالوجیوں ،آلودگی سے پاک ترقی اور اسی طرح کی دیگر سرگرمیوں میں دنیا کی قیادت کرنے کی خواہش رکھتے ہیں۔ ہمیں ان کی خواہشات کو پورا کرنے کی خاطر معلومات اور صلاحیتوں کا تبادلہ کرنا چاہئے ۔اسمارٹ زیمبیا اور ڈجیٹل انڈیا ایک دوسرے کے لئے بہتر ساتھی ثابت ہوسکتے ہیں۔ آج ہم نے ڈجیٹل تال میل میں ایک نئی شروعات کی ہے ۔مجھے امید ہے کہ ٹیلی -تعلیم اور ٹیلی- ادویات کی مہارت زیمبیا میں نوجوانوں کے لئے نئے مواقع فراہم کرنے کا باعث ہوں گی۔


    جناب صدر !


    ہمارے سیاسی تعلقات گہرے ہیں ۔ ہماری معیشتیں ترقی کررہی ہیں ۔ ہمارے دفاعی اور سکیورٹی تعلقات کو بھی قدم سے قدم ملاکر چلنا چاہئے ۔ مجھے خوشی ہے کہ آج ہم نے اپنے دفاعی تعاون میں توسیع کی ہے اور اس کے ساتھ ہی ساتھ ہم نے خود کو اور دنیا کو دہشت گردی کے چنگل سے چھڑانے کے لئے باہمی عہد کی تجدید کی ہے۔


    جناب صدر !


    ہمارے عوام کے بغیر زیمبیا – بھارت دوستی کے بارے میں کوئی بات مکمل نہیں ہوسکتی ۔ یہ لوگ ہی ہیں جو ہمارے تعلقات کے علمبردار رہے ہیں۔چاہے چپاتا میں بھارتی برادری ہو یا چنئی میں زیمبیا کے طلبا کا معاملہ ہو ، جو ثقافتی مفاہمت ، انہوں نے اپنے اطراف کے لوگوں کے ساتھ تعمیر کی ہے ،وہ صحیح معنیٰ میں شاندار ہے ۔ یہ لوگ سا گ کے ساتھ پتلی کھچڑی اور مصالحے کے ساتھ بریانی سے یکساں طور پر لطف اندوز ہوتے ہیں۔


    پرانے معاشروں کی حیثیت سے دونو ں ملکوں کے عوام فطرت سے بڑی عقیدت رکھتے ہیں ۔ زیمبیا کے اپنے دورے کے دوران مجھے عالمی شہرت یافتہ وکٹوریہ آبشار دیکھ کر بہت خوشی ہوئی تھی۔خداکرے وکٹوریہ آبشار کی طاقت ،جسے آپ محبت سے موسی – او آ - ٹنیا کہتے ہیں اور ہمالیہ کاآغوش ہمیں دوستی کے نئے رشتے قائم کرنے میں فیضان بخشتارہے ۔


    جناب صدر ان الفاظ کے ساتھ میں آپ کے اور آپ کے عوام کے لئے امن ،ترقی اور خوشحالی کی خواہشات پیش کرتا ہوں ۔ میری خواہش ہے کہ ہمارے دونوں ممالک دائمی دوستی کے رشتے میں بندھے رہیں ۔


    شکریہ !


    ۰۰۰۰۰۰۰۰۰۰۰۰۰۰۰۰۰۰۰۰۰


    )


    م ن ۔ج ۔رم


    U-3816

    
    
    (Release ID: 1582605) Visitor Counter : 4
    
    
      Read this release in: English , Hindi