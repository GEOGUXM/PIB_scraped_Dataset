      جدید اور قابل تجدید توانائی کی وزارت

      نئی اور قابل تجدید توانائی کی وزارت نے قابل تجدید توانائی کے شعبے میں تیسری سرمایہ کاری کے لئے تقریب کا اہتمام کیا
      Posted On: 08 AUG 2019 7:14PM by PIB Delhi


    نئی دلّی، 08 اگست / نئی اور قابل تجدید توانائی کی وزارت نے قابل تجدید توانائی کے سرمایہ کاروں کی ملاقات اور ایکسپو (ری۔ انویسٹ 2019) کے تیسرے ایڈیشن کا اہتمام کیا ہے جو کہ انٹر نیشنل سولر الائنس (آئی ایس اے) کی دوسری اسمبلی کے ساتھ 30 اکتوبر سے 02 نومبر، 2019 تک منعقد ہو گی۔ اس انعقاد کا مقصد قابل تجدید توانائی میں سرمایہ کاری کو راغب کرنا اور بھارت کی قابل تجدید توانائی کی کہانی کو دنیا کے سامنے پیش کرنا ہے۔


    بجلی، اور نئی و قابل تجدید توا نائی کے وزیر مملکت (آزادانہ چارج) اور ہنر مندی کے فروغ اور انٹر پرینیور شپ کے وزیر مملکت جناب آر کے سنگھ نے جھلکی کی تقریب میں کلیدی خطبہ پیش کرتے ہوئے کہا کہ بھارت قابل تجدید توانائی کی زبر دست صلاحیت رکھتا ہے اور قابل تجدید توانائی کے شعبے میں سرمایہ کاری کے لئے ایک اہم مقام ہے۔


    نئی اور قابل تجدید توانائی کی وزارت کے سیکریٹری جناب آنند کمار نے اپنے ابتدائی کلمات میں کہا کہ 2015 میں بھارت نے 2022 تک 175 گیگا واٹ قابل تجدید توانائی کی صلاحیت کا نشانہ مقرر کیا تھا۔ 80 گیگا واٹ کی تنصیب ہم پہلے ہی کر چکے ہیں اور بقیہ نشانہ سے زائد کے حصول کی راہ پر گامزن ہیں۔


    انٹر نیشنل سولر الائنس (آئی ایس اے) کے ڈائرکٹر جنرل جناب اوپیندر ترپاٹھی نے اپنے خطاب میں اس بات پر زور دیا کہ مالی، مالیاتی اور صنعتی پالیسیوں کو عالمی تونائی کے ایکو سسٹم کے مطابق بنایا جائے اور دنیا ایک بلین سے زیادہ بغیر بجلی کے زندگی بسر کرنے والے لوگوں کو بجلی فراہم کرائی جائے۔


    ۔۔۔۔۔۔


    U.3662

    
    
    (Release ID: 1581649) Visitor Counter : 2
    
    
      Read this release in: English , Hindi