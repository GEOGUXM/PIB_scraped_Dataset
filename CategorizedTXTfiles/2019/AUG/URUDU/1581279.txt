      محنت اور روزگار کی وزارت

      راجیہ سبھا نے اجرت بل، 2019 پاس کر دیا
      Posted On: 02 AUG 2019 7:21PM by PIB Delhi


    نئی دلّی، 02 اگست / راجیہ سبھا نے صلاح مشورہ اور غور و خوض کے بعد اجرت بل، 2019 پاس کر دیا ہے۔ لوک سبھا پہلے ہی 30 جولائی، 2019 کو اس بل کو پاس کر چکی ہے۔ صدر جمہوریہ کی منظوری کے بعد اب یہ بل قانون بن جائے گا۔


    اجرتوں سے متعلق قانون، صنعتی تعلقات، سماجی تحفظ اور پیشہ ورانہ تحفظ کے علاوہ یہ پہلا کوڈ ہو گا جو قانون بنا ہے۔ محنت اور روزگار کی وزارت نے صحت اور کام کرنے کی شرائط طے کی ہیں۔ وزارت کا مقصد مزدوروں سے متعلق قوانین کو دوسرے قومی لیبر کمیشن کی سفارشات کے مطابق سہل، منطقی اور یکجا کرنا ہے۔ صحت اور کام کرنے کی شرائط کو بھی لوک سبھا میں متعارف کرادیا گیا ہے۔


    تبادلہ خیالات کے دوران راجیہ سبھا میں محنت اور روزگار کے وزیر مملکت (آزادانہ چارج) جناب سنتوش کمار گنگوار نے کہا کہ اجرت بل ایک تاریخی بل ہے جو کہ غیر منظم شعبے کے ساتھ ساتھ منظم شعبے کے تقریباً 50 کروڑ کام کرنے والوں کو کم از کم اجرت کے تحفظ اور بر وقت ادائیگی کو یقینی بنائے گا۔ وزیر موصوف نے تفصیلی طور پر مباحثے کے لئے اور بل پاس کرانے میں تعاون کے لئے تمام معزز ممبران کا شکریہ ادا کیا۔ انہوں نے مزید کہا کہ اس سے علاقائی عدم توازن اور اجرتوں میں تفریق کے بارے میں سہ فریقی کمیٹی غور کرے گی۔ کمیٹی میں تجارتی یونینوں، آجرین کی تنظیموں اور ریاستی حکومتوں کے نمائندے شامل ہوں گے۔ جناب گنگوار نے کہا کہ اجرتوں سے متعلق یہ بل اپنی نوعیت کے لحاظ سے ایک سنگ میل ثابت ہو گا اور ملک کے ہر ایک کام کرنے والے کو ایک با عزت زندگی فراہم کرے گا۔


    - - - - -


    3601

    
    
    (Release ID: 1581279) Visitor Counter : 3
    
    
      Read this release in: English , Hindi , Marathi