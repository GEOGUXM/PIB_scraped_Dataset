      وزارت دفاع

      15 ویں مالی کمیشن نے وزیر دفاع جناب راج ناتھ سنگھ اور وزارتِ دفاع کے سینئر عہدیداروں کے ساتھ میٹنگ کی
      Posted On: 30 AUG 2019 5:43PM by PIB Delhi


    نئی دہلی، 30 اگست / جناب این کے سنگھ کی سربراہی میں 15 ویں مالی کمیشن نے آج یہاں وزیر دفاع جناب راج ناتھ سنگھ کی قیادت میں وزارت دفاع کے ساتھ میٹنگ کی ۔ میٹنگ کےدوران وزارت دفاع نے 2020 ء سے 2025 ء تک کی مدت کے لئے فنڈ کی ضروریات پیش کیں ، جس مدت کے لئے 15 واں مالی کمیشن فنڈ فراہم کرتا ہے ۔ وزارت نے کمیشن کو وزارت دفاع کے لئے مختص بجٹ اور پیش کی گئی ضروریات کے بارے میں مطلع کیا ۔


    وزارت دفاع کے عہدیداروں نے کمیشن کو بتایا کہ وہ فنڈنگ کے متبادل ذرائع کی تلاش کر رہے ہیں ۔


    مالی کمیشن نے وزارت دفاع کو یقین دلایا کہ وہ تمام سفارشات پر غور کرے گی اور وزارت کے لئے پونجی میں مجموعی اضافہ کرنے میں مدد کرے گی اور وزارت کو دفاعی تیاری کرنے میں مدد کرے گی ۔


    قابلِ ذکر ہے کہ صدر جمہوریہ ہند کے ایک حکم نامے کے بعد وزارتِ خزانہ نے 29 جولائی ، 2019 ء کو ایک نوٹفکیشن جاری کیا تھا ۔ اس حکم نامے کے ذریعے 15 ویں مالی کمیشن کی شرائط میں ترمیم کی گئی تھی اور ٹرم آف ریفرینس سے متعلق پیرا گراف 9 اے شامل کیا گیا تھا ۔


    نظر ثانی شدہ ٹی او آر پر عمل کرتے ہوئے آج کی میٹنگ منعقد کی گئی تھی ۔ اس میٹنگ میں بحریہ کے سربراہ ایڈمیرل کرم بیر سنگھ ، وزارت دفاع کے سکریٹری ڈاکٹر اجے کمار ، دفاعی پیداوار کے سکریٹری جناب سبھاش چندر ، سابق فوجیوں کی فلاح و بہبود کی سکریٹری محترمہ سنجیونی کُٹّی ، دفاعی تحقیق و ترقی کے محکمے ، ڈی آر ڈی او کے چیئرمین ڈاکٹر جی ستیش ریڈی ، ڈیفنس فائنانس کی سکریٹری محترمہ گارگی کول ، فوج کے نائب سربراہ لیفٹننٹ جنرل دیو راج انبو ، فضائیہ کے نائب سربراہ ایئر مارشل آر کے ایس بھدوریا اور کوسٹ گارڈ کے ڈائرکٹر جنرل جناب کرشنا سوامی نٹراجن اور وزارت دفاع کے دیگر سینئر عہدیدار موجود تھے ۔


    
    ۔۔۔۔۔۔۔۔۔۔۔۔


    U. No. 3963

    
    
    (Release ID: 1583702) Visitor Counter : 8
    
    
      Read this release in: English , Hindi