      صدر جمہوریہ کا سکریٹریٹ

      صدر جمہوریہ ہند نے زامبیا کے صدر کے اعزاز میں عشائیہ دیا
      
      جنوب ۔ جنوب فریم ورک کے تحت زامبیا کے ساتھ تعاون کے لئے بھارت کی عہد بستگی کا اظہارکیا

      Posted On: 21 AUG 2019 9:02PM by PIB Delhi

    نئی دلّی، `21 اگست / صدر جمہوریہ ہند جناب رام ناتھ کووند نے جمہوریہ زامبیا کے صدر جناب ایڈگر چاگوا لنگو سے 21 اگست، 2019 کو راشٹر پتی بھون میں ملاقات کی۔ صدر جمہوریہ ہند نے ان کے اعزاز میں ایک عشائیہ کا بھی اہتمام کیا۔


    زامبیا کے صدر کی جانب سے بھارت کے پہلے سرکاری دورے کا خیر مقدم کرتے ہوئے صدر جمہوریہ ہند نے کہا کہ ترقیاتی تعاون بھارت۔ زامبیا ساجھے داری کا کلیدی ستون ہے۔ بھارت جنوب ۔ جنوب فریم ورک کے تحت زامبیا کے ساتھ تعاون کے لئے عہد بستہ ہے۔ ہمیں زامبیا کی ترقی و فروغ کے لئے صلاحیت سازی، ہنر مندی کے فروغ اور مالیاتی میں مدد کر کے مسرت محسوس کر رہے ہیں۔


    صدر جمہوریہ نے کہا کہ بھارت اور زامبیا کے درمیان باہمی تجارت اور سرمایہ کارانہ ساجھے داری متاثر کن ہے۔ تاہم دونوں ملک ایک ساتھ مل کر بہت کچھ کر سکتے ہیں۔ بھارتی سرمایہ کاری نے زامبیا کی ترقی و فروغ میں نمایاں تعاون دیا ہے۔ بھارتی کمپنیاں زامبیا میں مزید سرمایہ کاری کی خواہش مند ہیں۔ وہ کان کنی، صحت، بنیادی ڈھانچہ اور توانائی کے شعبوں میں مزید سرمایہ کاری کے مواقع تلاش کر رہے ہیں۔


    بعد از اں، اپنی ضیافتی تقریر میں صدر کووند نے کہا کہ ہمارے عوام اور ہمارے نو جوان بھی اسی طرح کی خواہشات رکھتے ہیں۔ وہ اختراعات، اسمارٹ سولوشن، انے والی نسل کی تکنالوجیاں، گرین گروتھ اور اسی طرح کے دیگر شعبوں میں عالمی قیادت کے خواہش مند ہیں۔ ہمیں ان کی خواہشات کی تکمیل کے لئے معلومات اور ہنر مندی کا تبادلہ کرنا چاہئیے۔ اسمارٹ زامبیا اور ڈیجیٹل انڈیا ایک دوسرے کے بہتر ساجھے دار ثابت ہو سکتے ہیں۔ انہوں نے اس امید کا اظہار کیا کہ ٹیلی۔ ایجوکیشن اور ٹیلی۔ میڈیسن جیسے شعبوں میں مہارت زامبیا کے نو جوانوں کے لئے نئے مواقع پیدا کر سکتی ہے۔


    ۔۔۔۔۔۔


    U.3814


    م۔ ر۔ ر۔

    
    
    (Release ID: 1582603) Visitor Counter : 1
    
    
      Read this release in: English , Hindi , Punjabi