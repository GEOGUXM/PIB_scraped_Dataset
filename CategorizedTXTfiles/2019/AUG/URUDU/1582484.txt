      وزارت دفاع

      رکشا منتری جناب راج ناتھ سنگھ نے امریکہ کے وزیر دفاع ڈاکٹر مارک ٹی ایسپرسے ٹیلی فون پر بات چیت کی
      
      دونوں رہنماؤں نے دفاع کے شعبے میں تعلقات کی پیش رفت پر خوشی کا اظہار کیا اور ان مراسم کو مزید مستحکم بنانے کے عز م کا اظہار کیا

      Posted On: 20 AUG 2019 7:32PM by PIB Delhi

    نئیدہلی 21 اگست ۔رکشا منتری جناب راج ناتھ سنگھ نے امریکہ کے وزیر دفاع ڈاکٹر مارک ٹی ایسپر سے آج ٹیلی فون پر بات چیت کی ۔ رکشا منتری نے امریکہ کے وزیر دفاع کے طور پر تقرر پر ڈاکٹر ایسپر کو مبارکباد دی ۔


    دونو ں وزیروں نے باہمی دفاعی تعاون میں اہم پیش رفت پر خوشی کا اظہار کیا اور ان تعلقات کو مزید گہرا کرنے اور مستحکم بنانے کے اپنے عہد کی توثیق کی ۔انہوں نے فو ج سے فوج کے درمیان تعاون ، دفاعی پالیسی ، تحقیق وترقی میں تعاون ،دفاعی تجارت ، ٹکنالوجی اور صنعتی تعاون سے متعلق بہت سے موضوعات پر تبادلہ خیال کیا۔انہوں نے اس سال بعد میں ہونے والی فوج کی تینوں شاخوں کی پہلی مشترکہ مشق کے بارے میں اطمینان کا اظہار کیا اور ایل ای ایم او اے نیز سی او ایم سی اے ایس اے جیسے سمجھوتوں پر عمل درآمد کے بارے میں کئے جانے والے اقدامات پر اطمینان کا اظہار کیا۔


    رکشا منتری نے ’ میک ان انڈیا‘ پروگرام کے تحت بھارت کی دفاعی سامان کی تیاری کے شعبے میں سرمایہ کاری کے لئے امریکی کمپنیوں کو دعوت دی ۔


    جناب راج ناتھ سنگھ نے بھارت کو متاثر کرنے والی سرحد پار کی دہشت گردی کا معاملہ اٹھایا اور علاقے میں امن واستحکام کی برقراری کے لئے بھارت کی کوششوں کے سلسلے میں امریکی حمایت کی تائید کی ۔انہوں نے کہا کہ دفعہ 370سے متعلق معاملات بھارت کا اندرونی معاملہ ہے ، جس کا مقصد جموں وکشمیر کے لوگوں کے لئے ترقی اوراقتصادی پیش رفت ، جمہوریت اور حوشحالی کو مزید بہتر بنانا ہے ۔


    امریکی وزیر دفاع نے بھارت کی اس پوزیشن کی ستائش کی کہ جموں وکشمیر کے حالیہ واقعات بھارت کا اندرونی معاملہ ہے۔ انہوں نے امید ظاہرکی بھارت اور پاکستان کے درمیان مسئلے کو باہمی طور پر حل کرلیا جائے گا۔


    دونوں وزرا اس سال بعد میں امریکہ میں ہونے والے 2 2+ مذاکرات کے منظر ہیں۔


    م ن ۔ج ۔رم


    U-3793

    
    
    (Release ID: 1582484) Visitor Counter : 7
    
    
      Read this release in: English , Hindi