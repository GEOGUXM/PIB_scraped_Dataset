      عملے، عوامی شکایات اور پنشن کی وزارت

      شیلانگ میں ای-گورننس 2019 پر دو روزہ 22 ویں قومی کانفرنس کا افتتاح کیاگیا
      حکومت کا اہم مقصد شہریوں پر مبنی طریقہ کار فیصلے کرنا ہے: ڈاکٹر جتیندر سنگھ
      
      بیرمی نظام والی ٹکنالوجی اسمارٹ شہروں کی ترقی کے ساتھ ساتھ ملک میں اسمارٹ ولیجیز تیار کرسکے گا: سی سنگما
      Posted On: 08 AUG 2019 2:58PM by PIB Delhi


    شمالی مشرقی خطے کی ترقی کے مرکزی وزیر مملکت (آزادانہ چارج) اور وزیر اعظم کے دفتر میں وزیر مملکت کے علاوہ عملے، عوامی شکایات، پنشن، ایٹمی اور خلا کے محکمہ کے وزیر مملکت ڈاکٹر جتیندر سنگھ نے آج میگھالیہ کی راجدھانی شیلانگ میں ای-گورننس 2019 سے متعلق 22ویں قومی کانفرنس کا افتتاح کیا۔ شمال مشرقی خطے میں اس طرح کی یہ پہلی کانفرنس ہے۔ میگھالیہ کے وزیر اعلیٰ جناب سی کے سنگما نے مہمان خصوصی کی حیثیت سے اس کانفرنس کی صدارت کی۔کانفرنس میں ہندوستان بھر کے سینئر سرکاری افسران،تحقیق کاروں کے علاوہ آئی ٹی صنعت سے جڑی ممتاز شخصیات شرکت کررہی ہیں۔


    کانفرنس کے افتتاحی اجلاس سے خطاب کرتے ہوئے ڈاکٹر جتیندر سنگھ نے ای-گورننس سے متعلق ایک کامیاب اور واضح قومی کانفرنس کا انعقاد کرنے کے لئے میگھالیہ کی ریاستی سرکار کو مبارکباد دی۔ اس کانفرنس میں 28 ریاستوں اور سبھی مرکز کے زیر انتظام علاقوں کی انتظامیہ کے ذمہ داروں نے شرکت کی، جو اپنے آپ میں اس عزم کا ایک ثبوت ہے، جو ای-گورننس کے تئیں ملک بھر میں ریاستی سرکاروں کی طرف سے دکھایاگیا ہے۔ انہوں نے تجویز پیش کی کہ اِس کانفرنس نے ای-گورننس سے متعلق ایک شیلانگ اعلامیہ منظور کیا ہے، تاکہ اجلاس کے اہم پہلوؤں کا مستقبل میں حوالہ دیا جاسکے۔


    خدمات کی فراہمی میں شہریوں پر مبنی طریقہ کار کی اہمیت کو اجاگر کرتے ہوئے ڈاکٹر جتیندر سنگھ نے کہا کہ جب 2014 میں موجودہ حکومت پہلی مرتبہ اقتدار میں آئی تھی تو وزیر اعظم جناب نریندر مودی نے اپنی ابتدائی تقریروں میں وگیان بھون سے آگے جانے پر زور دیا تھا۔ ہم ڈی اے آر پی جی پر پی ایم کے وژن کو اپنارہے ہیں اور ملک بھر میں یہ کانفرنس منعقد کررہے ہیں۔ اس سے پہلے وزیر اعظم نے ایک آسان مؤثر کفایتی اور ماحول دوست گورننس کے طور پر ای-گورننس کی تشریح کی تھی۔ انہوں نے کہا کہ کم سے کم حکومت اور زیادہ سے زیادہ گورننس کی حکمرانی ممکن ہوسکے گی۔ انہوں نے کہا کہ حکومت وزیر اعظم نریندر مودی کی قیادت میں ملک کے دور دراز کے علاقوں میں اس پہلو پر توجہ دے رہی ہے۔ ان کی قیادت میں مختلف وزارتوں، محکموں کے ذریعہ کی گئیں اہم اصلاحات کے بارے میں ذکر کرتے ہوئے ڈاکٹر سنگھ نے مختلف اقدامات کی تفصیلات پیش کی۔ انہوں نے کہا کہ اس حکومت نے سرکاری حکام کے ذریعہ دستاویزات کی توثیق کی ضرورت کوزیادہ ضروری نہیں سمجھا، جو برٹس امپائر کی وراثت ہے۔ ایسا کرتے ہوئے حکومت نے اس عزم کا مظاہرہ کیا کہ اس نے ہندوستان کے نوجوانوں پر بھروسہ کیا۔ ڈاکٹر سنگھ نے کہا کہ 1500 سے زیادہ فرسودہ ضابطے اور ریگولیشن کو ختم کردیاگیا ہے۔ وزیر اعظم کی نگرانی میں حکومت ہند نے بہت سے اقدامات کئے ہیں اور آئی آر سی ٹی سی ریل کنیکٹ ایپ اور الیکٹرانکس اور انفارمیشن ٹکنالوجی کی وزارت کا امنگ ایپ جیسا پروجیکٹ شروع کیاگیا ہے۔ جیون پرمان جیسے دیگر اقدامات کے تحت ریٹائرڈ سول ملازم کو لائف سرٹیفکیٹ داخل کرنے کے لئے بینک کا چکر نہیں لگانا پڑے گا یا عام شہری ان مختلف اسکیموں کے بارے میں موبائل ایپ کے ذریعہ جانکاری حاصل کرسکتے ہیں جو ان کے علاقوں میں نافذ کی جارہی ہیں۔


    ڈاکٹر سنگھ نے حکومت کے ذریعہ کئے گئے نئے شہری دوست اقدامات کے بارے میں عام لوگوں میں بیداری بڑھانے کی اہمیت کو اجاگر کیا۔ شہری دوست حکمرانی قائم کرنے کے لئے حکومت کے ذریعہ ڈیش بورڈس، پورٹل اور ایپس قائم کئے گئے ہیں۔ سب سے اہم مثال وزیر اعظم کے ایکسی لینس ایوارڈ کے فارمیٹ کی جدید کاری ہے۔ نئے فارمیٹ کے اپنائے جانے کی وجہ سے ملک بھر کے 642 اضلاع ان ایوارڈس کے لئے مقابلہ کررہے ہیں۔ پبلک انتظامیہ میں مہارت کے لئے پی ایم ایوارڈ بھی ایک ملک گیر سطح کا مقابلہ بن گیا ہے۔


    وزیر موصوف نے کہا کہ شمال مشرقی خطے کی ترقی کی وزارت الیکٹرانکس وسائل کے ذریعہ خدمات کی فراہمی اور ڈیجیٹلائزیشن کی رفتار قائم کئے ہوئے ہے۔ اس نے ای-گورننس اقدامات کو فروغ دینے کے ساتھ خود کو مسلسل مصروف رکھا ہے۔ یہ اقدامات شمال مشرقی ریاستوں کے ذریعہ کئے جارہے ہیں۔


    وزیر موصوف نے مزید کہا کہ گزشتہ 5 سال میں حکومت نے ای-گورننس مینڈٹ حاصل کرنے کی سمت میں خاطر خواہ پیش رفت کی ہے اور اعلیٰ ترین سطح پر بحث ومباحثہ کئے جاتے رہے ہیں۔ ڈیجیٹل خواندگی کو عام کرنے بنانے کے لئے حکومت نے آدھار اور جن دھن یوجنا جیسے اہم اقدامات کئے ہیں اور ہندوستان کی 75 ویں یوم آزادی یعنی 2022 تک یہ نشانہ مکمل کرنے کا ہدف ہے۔


    کانفرنس سے خطاب کرتے ہوئے جناب سی کے سنگما نے بتایا کہ کس طرح ٹکنالوجی کی ایپلی کیشن ان کے دل سے جڑی ہے اور یہ مؤثر شہری پر مبنی حکمرانی کے حصول کے لئے کتنی اہم ہے۔ جناب سنگما نے شمال مشرق خصوصاً میگھالیہ میں ڈیجیٹل کنیکٹویٹی کے چیلنجوں کے بارے میں بات کی۔ انہوں نے ریاست کے لئے نئے موبائل منظور کرنے پر مرکزی حکومت کا شکریہ ادا کیا، جو کنیکٹویٹی کے چیلنجوں کو کم کرنے میں مدد گار ثابت ہوں گے۔


    اپنے خطاب میں میگھالیہ کے آئی ٹی کے اور مواصلات کے وزیر جناب ہیملیٹ سن دوہلنگ نے بتایا کہ انفارمیشن اور مواصلاتی ٹکنالوجی حکومت اور عوام کو ایک ساتھ لانے کے لئے ایک طاقتور ذریعہ ہے۔ انہوں نے کہا کہ ای-گورننس سے متعلق قومی کانفرنس ملک بھر میں ڈیجیٹل منافع کی اہم اور بڑی گنجائش پورا کرنے کے لئے ایک اہم پلیٹ فارم ہے۔ انہوں نے مرکزی حکومت سے درخواست کی کہ وہ مرکزی حکومت کا تعاون فراہم کرتے رہیں ، تاکہ شمال مشرق میں آئی ٹی ہب قائم کرنے کے میگھالیہ حکومت کے خواب کو پورا کیا جاسکے۔


    انتظامی اصلاحات اور عوامی شکایات کے محکمہ کے سکریٹری جناب کے وی اپن نے شمال مشرق میں قومی کانفرنس کی میزبانی کے لئے میگھالیہ حکومت کا شکریہ ادا کیا۔ اتنے بڑے پیمانے پر کانفرنس کی اہمیت کے بارے میں بات کرتے ہوئے انہوں نے کہا کہ ای-گورننس سے متعلق قومی کانفرنس سرکاری افسروں، صنعت کی قدرآور شخصیتوں اور تحقیق کاروں کے لئے ایک پلیٹ فارم ہے، تاکہ ای-گورننس کے شعبے میں بہترین طریقہ کار ایک دوسرے سے شیئر کئے جاسکیں۔ اس کانفرنس میں اہم پہلوؤں پر تبادلہ خیال کیا جاسکے گا۔ اس کے علاوہ ڈیجیٹل انڈیا کے حصول میں مرکز اور ریاستی سرکاروں کی کوششوں کی اہمیت کو بھی اجاگر کیا جائے گا۔


    الیکٹرانکس اور انفارمیشن ٹکنالوجی کی وزارت کے سکریٹری جناب اجے پرکاش سوہانے نے پبلک ڈیجیٹل پلیٹ فارم پر ایک پرزنٹیشن دیا اور کہا کہ کس طرح پبلک ڈیجیٹل پلیٹ فارم، قدر وقیمت میں اضافہ کے لئے استعمال کیا گیا ہے اور کس طرح اس نے ملک میں سرکاری عوامی خدمات فراہم کرنے کی نوعیت کو تبدیل کیا ہے۔


    میگھالیہ کی حکومت کے چیف سکریٹری جناب پی ایس تھانگ کیو نے اپنے خطاب کے دوران ملک میں ڈیجیٹلی مربوط خدمات فراہم کرنے کے وژن کے حصول کے لیے ڈیجیٹل کو مستحکم کرنے کی ضرورت پر زور دیا۔


    ای-گورننس 2019 پر قومی کانفرنس کے ایجنڈے کی تفصیلات http://pib.nic.in/PressReleseDetail.aspx?PRID=1581328 لنک پرپروگرام کے لئے کرٹین ریزر پریس ریلیز پر حاصل کی جاسکتی ہیں۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ح ا ۔ ع ر )


    U. No. 3641

    
    
    (Release ID: 1581541) Visitor Counter : 12
    
    
      Read this release in: English , Hindi