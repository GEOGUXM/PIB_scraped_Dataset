      نائب صدر جمہوریہ ہند کا سکریٹریٹ

      نائب صدر جمہوریہ کی سیاسی پارٹیوں سے اپنے انتخابی منشور میں ارکان پارلیمنٹ اور ارکان اسمبلی کے لئے ضابطہ اخلاق شامل کرنے کی اپیل
      
      پارلیمنٹ، قانون ساز اداروں میں رخنہ اندازیوں کی وجہ سے عوام بے چین ہورہے ہیں
      حکمراں اور اپوزیشن جماعتوں سے کارروائیوں کو بآسانی چلانے کے لئے کثرت سے ملاقات کرنے کی اپیل
      Posted On: 09 AUG 2019 3:30PM by PIB Delhi


    نئی دہلی، 9 /اگست۔ نائب صدر جمہوریہ ہند اور راجیہ سبھا کے چیئرمین جناب ایم وینکیا نائیڈو نے تمام سیاسی جماعتوں سے اپیل کی ہے کہ وہ اپنے انتخابی منشور میں ارکان پارلیمنٹ اور ارکان اسمبلی سمیت تمام عوامی نمائندوں کے لئے ضابطہ اخلاق شامل کریں۔ ضابطہ اخلاق میں یہ شرائط شامل ہونی چاہئیں کہ ارکان، ایوان کے ویل میں داخل نہیں ہوں گے، نہ ہی وہ نعرے بازی کریں گے اور نہ ہی پارلیمنٹ کی کارروائیوں میں رخنہ اندازی کریں گے اور اسی طرح سے ایوان میں کاغذات پھاڑنے اور انھیں ایوان میں پھینک دینے جیسا کوئی نامناسب رویہ نہیں اپنائیں گے۔


    جناب وینکیا نائیڈو، جنھوں نے آج یہاں اُپ راشٹرپتی بھون میں راجیہ سبھا کے سینئر افسران اور میڈیا کے افراد کے لئے ظہرانہ کا اہتمام کیا، نے حال ہی میں اختتام پذیر پارلیمنٹ کے اجلاس کے نتیجہ خیز اجلاس ہونے پر خوشی کا اظہار کیا۔ انھوں نے کہا کہ راجیہ سبھا نے اجلاس کے دوران اٹھائے گئے سوالات اور جوابات، اسپیشل مینشن اور وقفہ صفر مینشن کی تعداد کے لحاظ سے ایک تاریخ رقم کی ہے۔


    انھوں نے مزید کہا کہ حالیہ اختتام پذیر راجیہ سبھا اجلاس کے 35 اجلاسوں کے دوران 32 بل منظور ہوئے، جو کہ گزشتہ 17 سالوں میں قانون سازی کے معاملے میں یہ اجلاس سب سے بہتر رہا ہے۔


    نائب صدر جمہوریہ نے کہا کہ انھیں یقین ہے کہ تمام سیاسی پارٹیوں کی قیادت اور ارکان پارلیمنٹ کام کاجی پارلیمنٹ کی اہمیت کو سراہیں گے اور حالیہ اختتام پذیر اجلاس کی مثبت رفتار کو برقرار رکھیں گے۔


    راجیہ سبھا کے چیئرمین نے کہا کہ وہ ارکان پارلیمنٹ پر ہمیشہ یہ زور دیتے رہے ہیں کہ وہ بحث و مباحثہ کریں، ڈیبیٹ کریں اور فیصلہ کریں اور پارلیمنٹ اور قانون ساز اداروں میں رخنہ نہ ڈالیں، کیونکہ لوگ ان کے اس طرح کے رویے سے بے چین ہورہے ہیں۔ جناب نائیڈو نے کچھ ریاستوں میں اپوزیشن جماعتوں کے ذریعے مقننہ کا بائیکاٹ کرنے اور کچھ مخصوص واقعات میں اپوزیشن پارٹیوں کو باہر بھیج دینے کے رجحان پر بھی اظہار تشویش کیا۔ کچھ ریاستوں میں اسمبلی کا اجلاس بہت کم دنوں کے لئے ہورہا ہے، جبکہ کچھ دیگر ریاستوں میں اسمبلی اجلاس میں مسلسل خلل پڑرہا ہے۔


    نائب صدر جمہوریہ نے تمام سیاسی جماعتوں سے اپیل کی کہ وہ یہ دیکھیں کہ پارلیمنٹ اور قانون ساز ادارے مؤثر انداز میں کام کریں اور اس بات کو بھی یقینی بنائیں کہ مباحثوں کے معیار کو بلند کیا جائے۔ انھوں نے کہا کہ عوام میں یہ احساس ہے کہ عوامی مباحثہ کے معیار میں کمی آرہی ہے۔


    اس بات کی نشان دہی کرتے ہوئے کہ سیاسی پارٹیاں ایک دوسرے کی حریف ہیں نہ کہ دشمن، ان کا یہ پختہ ماننا ہے کہ پارلیمنٹ اور قانون ساز اداروں دونوں کو بآسانی چلانے کو یقینی بنانے کے لئے حکمراں اور اپوزیشن جماعتوں کو مزید کثرت سے ملاقات کرنی چاہئے۔


    یہ کہتے ہوئے کہ پارلیمانی جمہوریت کا مطلب لوگوں کے تئیں جواب دہی کے ذریعے حکمرانی کو یقینی بنانا ہے، جناب نائیڈو نے قانون ساز اداروں کے تین اہم کاموں کو ’’قانون سازی، غور و فکر اور جواب دہی‘‘ سے تعبیر کیا۔ انھوں نے کہا کہ ہمیں ملک اور عوام کی بہتری کے لئے ضروری قانون سازی کرنے، عوامی اہمیت کے امور کو اٹھانے اور ان پر غور و فکر کرنےاور اس دن کی حکومت کی جواب دہی کو یقینی بنانا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔


    (م ن ۔ ن ا۔ م ر (


    U-3667

    
    
    (Release ID: 1581687) Visitor Counter : 16
    
    
      Read this release in: English , Hindi , Marathi , Bengali