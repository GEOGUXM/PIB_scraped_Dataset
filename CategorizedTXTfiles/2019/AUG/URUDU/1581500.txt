      جدید اور قابل تجدید توانائی کی وزارت

      یواین آئی ڈی او اور نیشنل انسٹی ٹیوٹ آف سولر انرجی صلاحیت سازی کے پروگرام میں ساجھیداری کریں گے
      Posted On: 07 AUG 2019 9:53PM by PIB Delhi


    نئیدہلی 08 اگست ۔نیشنل انسٹی ٹیوٹ آف سولر انرجی (این آئی ایس ای ) اور اقوام متحدہ کی صنعتی ترقیاتی تنظیم (یواین آئی ڈی او ) نے ایک سمجھوتے پردستخط کئے ہیں، جس کا مقصد شمسی تھرمل توانائی شعبے میں مختلف سطح کے فیض یافتگان کے لئے صلاحیت سازی کا ایک پروگرام شروع کرناہے۔ این آئی ایس ای اور یواین آئی ڈی او ،تربیت کا خصوصی سامان تیارکر کے قومی اوربین الاقوامی ماہرین کی خدمات حاصل کریں گے۔ یہ سمجھوتہ موجودہ ایم این آر ای - جی ای ایف – یواین آئی ڈی او پروجیکٹ کا ایک حصہ ہے ، جس پر یواین آئی ڈی او مشترکہ طور پر عمل کررہا ہے اور اس کا مقصد کنسنٹریٹڈ سولر تھرمل انرجی ٹکنالوجیز (سی ایس ٹی ) کے شعبے میں ٹیکنیکی افرادی قوت کی صلاحیت سازی کو فروغ دینا ہے۔ اس طرح تیارکردہ ایندھن کو روایتی ایندھن مثلا ََ کوئلہ ،ڈیزل اور بھٹی کے تیل وغیرہ کی جگہ استعمال کیا جائے گااور اس طرح صنعتی عمل میں زہریلی گیس کے اخراج سے بچا جاسکے گانیز اس پر لاگت بھی کم آئے گی۔


    بھارت میں یواین آئی ڈی او کے نمائندے جناب رینے وان برکل اور این آئی ایس ای کے ڈائریکٹر جنرل ڈاکٹر اے کے ترپاٹھی


    7 اگست 2019 کو یواین آئی ڈی او کے دفتر میں سمجھوتے پر دستخط کرتے ہوئے


    ۰۰۰۰۰۰۰۰


    U-3638

    
    
    (Release ID: 1581500) Visitor Counter : 4
    
    
      Read this release in: Hindi , English