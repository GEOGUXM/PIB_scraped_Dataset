      امور صارفین، خوراک اور عوامی تقسیم کی وزارت

      صارفین اُمور ، خوراک اور سرکاری نظام تقسیم کے وزیر جناب رام ولاس پاسوان نے تمام اقسام کی دالوں، تلہنوں اور پیازوں کی پیداوار، دستیابی اور کھپت کاباریکی سے جائزہ لیا
      Posted On: 26 AUG 2019 7:44PM by PIB Delhi


    اُمور صارفین، خوراک اور سرکاری نظام تقسیم کے وزیر جناب رام ولاس پاسوان نے آج اُمور صارفین ، خوراک اور سرکاری نظام تقسیم کی وزارت، زراعت ، تجارت اور نیفیڈ کے سینئر افسران کے ساتھ تمام اقسام کی دالوں، تلہنوں اور پیازوں کی پیداوار، دستیابی، استعمال کے طرز اور طریقے،درآمدات اور برآمدات کے پہلوؤں کا باریکی سے جائزہ لیا۔


    اس جائزہ میٹنگ کے انعقاد کے بعد جناب پاسوان نے میڈیا کے نمائندگان سے گفتگو کرتے ہوئے کہا کہ قیمتوں کے مستحکم رہنے کی توقع ہے اور ہر قسم کی دالوں ، تلہنوں اور پیازوں کی دستیابی ملک میں وافر مقدار میں موجود ہے۔ جناب پاسوان نے کہا کہ 19-2018 میں دالوں کی مجموعی دستیابی 317 لاکھ ٹن تھی جس میں سے 280 لاکھ ٹن دالیں استعمال میں آچکی ہیں اور فی الحال ہمارے پاس 37 لاکھ ٹن دالیں دستیاب ہیں۔ اس کے علاوہ اس سال دالوں کی پیداوار کا تخمینہ 260 لاکھ ٹن کے بقدر کا لگایا گیا ہے ساتھ ہی دس لاکھ ٹن دالیں درآمد کی جانی ہیں۔ اس طریقے سے رواںسال کے دوران حکومت کے تحت 307 لاکھ ٹن دالیں دستیاب ہوں گی جس میں سے تخمینے کے مطابق 290 لاکھ ٹن دالوں کی کھپت ہوگی۔ اس لحاظ سے کہا جاسکتا ہے کہ ہمارے پاس دالوں کی کوئی قلت نہیں ہے۔ وزیر موصوف نے یہ بھی کہا کہ اگر کہیں جمع خوری کی بات سامنے آتی ہے تو حکومت اس کے خلاف سخت اقدامات کرے گی۔


    جناب پاسوان نے مزید کہا کہ خوردنی تیلوں کی بھی کوئی قلت نہیں ہے۔ ملک نے 17-2016 میں 103 لاکھ ٹن تیل پیدا کیا تھا جبکہ مطالبہ 250 لاکھ ٹن کا تھا۔ 146 لاکھ ٹن تیل درآمد کیا گیا تھا۔ اس سال بھی تیل کی پیداوار کاتخمینہ 103 لاکھ ٹن کے بقدر کا لگایا گیا ہے اور مطالبہ 250 لاکھ ٹن کا ہے۔ خوردنی تیل کی پیداوار اور ضرورت میں جو فرق ہے اسے درآمدات کے ذریعے پورا کیا جائے گا۔ منڈی میں تیل کی قیمتیں گزشتہ برس کے مقابلے میں تقریباً مستحکم ہیں۔


    وزیر موصوف نے کہا کہ قیمتوں سے متعلق صورتحال پر قریبی نگرانی رکھی جارہی ہے اور اگر ضروری ہوا تو اس امر کو یقینی بنانے کیلئے کہ اشیائے صرفہ لازمی صارفین کو دستیاب رہیں ، واجبی قیمتوں پر دستیاب رہیں، کیلئے معقول کارروائی کی جائے گی۔ جناب پاسوان نے مزید کہا کہ نیفیڈ کے تحت 50 ہزار میٹرک ٹن پیاز فاضل مقدار میں دستیاب ہے اور ریاستی حکومتیں مرکزی حکومت سے اپنی ضرورت کے مطابق پیاز کی سپلائی اپنے یہاں بڑھانے کیلئے پیاز خریدنے کا متبادل استعمال کرسکتی ہیں۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3878

    
    
    (Release ID: 1583129) Visitor Counter : 4
    
    
      Read this release in: English , Hindi