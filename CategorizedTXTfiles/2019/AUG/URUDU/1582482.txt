      وزارت دفاع

      ڈی آر ڈی او نے بھارتی فوج کو موبائل دھاتی ریمپ فراہم کیا
      Posted On: 20 AUG 2019 7:30PM by PIB Delhi


    نئی دہلی،20 اگست۔ دفاعی تحقیق وترقی کے ادارے (ڈی آر ڈی او ) نے بھارتی فوج کو ڈی آر ڈی او بھون میں آج ایک تقریب کے دوران موبائل دھاتی ریمپ ایم ایم آر فراہم کیا۔دفاعی تحقیق وترقی کے محکمے کے سکریٹری اور ڈی آر ڈی او کے چیئرمین ڈاکٹر جی ستیش ریڈی نے ایم ایم آر کا ڈیزائن فوجی عملے کے نائب سربراہ لیفٹیننٹ جنرل دیوراج انبو کو پیش کیا۔


    ایم ایم آر کی وزن اٹھانے کی صلاحیت 70 میٹرک ٹن (ایم ٹی) ہے اور اسے ڈی آر ڈی او کی عمدہ تحقیقی لیباریٹری آگ ، دھماکہ خیز مادوں اور ماحولیاتی حفاظت کے مرکز (سی ایف ای ای ایس) نے فوج کی طرف سے پیش کی گئی ضرورت پر تیار کیا ہے جس کا مقصد بکتر بند جنگجو گاڑیوں کی نقل وحرکت کے دفاعی نقل وحرکت کے وقت میں کمی لانا ہے۔ اس ریمپ سے بکتر بند گاڑیوں اور مشینی یونٹوں نیز فوج کی تعیناتی کے لئے دفاعی نقل وحمل فراہم ہوگی ۔ یہ ایم ایم آر ادھر سے ادھر لے جایا جاسکتا ہے، ڈیزائن کے اعتبار سے یہ ماڈیولر ہے جسے آسانی سے ایک دوسرے سے جوڑا اور الگ کیا جاسکتا ہے ۔


    لیفٹیننٹ جنرل دیوراج انبو نے ایم ایم آر کے ڈیزائن کی ستائش کی اور کارروائی کے دوران نقل وحرکت کیلئے درکار وقت میں زبردست کمی لاکر فوج کی ضرورت پورا کرنے کے تئیں ڈی آر ڈی او کی کوششوں کو سراہا۔


    کام کاج کے دوران نقل وحمل اور دفاعی نقل وحرکت کے ڈائرکٹر جنرل لیفٹیننٹ جنرل نو کے کھنڈوری، ڈی آر ڈی او کے ڈائرکٹر ز جنرل اور سی ایف ای ای ایس کے ڈائرکٹر بھی اس تقریب میں موجود تھے۔


    رکشا منتری جناب راجناتھ سنگھ نے ڈی آر ڈی او اور فوج کو اس اختراعی انداز کی مشین ایم ایم آر کی کامیاب تیاری پر مبارکباد دی ہے۔


    U. No. 3797

    
    
    (Release ID: 1582482) Visitor Counter : 3
    
    
      Read this release in: English , Hindi