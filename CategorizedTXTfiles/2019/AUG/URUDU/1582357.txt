      ماحولیات، جنگلات اور موسمیاتی تبدیلی کی وزارت

      ذمہ دارانہ تجارت کو آسان بنانے کو فروغ دینے پر ہماری توجہ مرکوز ہے: وزیر ماحولیات
      Posted On: 19 AUG 2019 6:28PM by PIB Delhi


    نئی دہلی، 1 9 اگست۔ ماحولیات وجنگلات اور آب وہوا کی تبدیلی نیز اطلاعات و نشریات کے مرکزی وزیر جناب پرکاش جاوڈیکر نے آج نئی دہلی میں‘‘2022تک سبھی کے لئے گھر’’ سے متعلق 15 ویں قومی کنونشن کے افتتاحی اجلاس میں شرکت کی۔ جناب جاوڈیکر نے عمارتوں اور تعمیراتی پروجیکٹوں کی ماحولیاتی منظوری سے متعلق مختلف امور پر تفصیلی گفتگو کی۔


    جناب جاوڈیکر نے کہا کہ2014 سے پہلے ماحولیات کی وزارت کی جانب سے منظوری حاصل کرنا کافی دشوار کن مرحلہ تھا۔ اس مرحلے کو اب آسان اور معیاری بنا دیاگیا ہے۔انہوں نے مزید کہا کہ‘‘2014 سے پہلے ماحولیات کی وزارت کی جانب سے منصوبوں کے لئے منظوری حاصل کرنے میں 640 دن کاوقت لگتا تھا۔ لیکن اب ہم نے اس کے لئے ضابطوں کو نہایت آسان بنادیا ہے اور اس کے لئے اب صرف 108 دن درکار ہوتے ہیں۔ بہت جلد ی ہم اس میں مزید کمی لا کر60 دن کردیں گے۔ اس کے باوجود ہم ماحولیات کے تحفظ سے کوئی سمجھوتہ بھی نہیں کریں گے’’


    ماحولیات کے وزیر نے مزید کہا کہ ہم ماحولیات کے تحفظ اور تیز رفتار ترقی دونوں سے یکساں دلچسپی اور لگاؤ رکھتے ہیں۔جناب جاوڈیکر نے کہا کہ ‘‘پہلے50 ہزار روپے سے اوپر کی لاگت کے پروجیکٹس مرکز کے دائرہ کار میں ہوا کرتے تھے۔ لیکن اب 1.5 لاکھ اور اس سے اوپر کی لاگت کے پروجیکٹس بھی ریاستوں کے دائرہ کار کے تحت آگئے ہیں’’۔ وزیر موصوف نے کہا کہ ماحولیات کی وزارت کی کوشش قوانین کو سہل بنانے اور ان کی تعداد کو کم کرنے، لیکن ان کے سخت نفاذ پر ہے۔وزارت کی توجہ ذمہ دارانہ تجارت کی آسانی کو فروغ دینے پر مرکوز ہے۔


    م ن۔م ع۔رض


    U- 3772

    
    
    (Release ID: 1582357) Visitor Counter : 6
    
    
      Read this release in: Marathi , English , Hindi