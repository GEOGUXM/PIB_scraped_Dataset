      وزارت دفاع

      رکشا منتری جناب راج ناتھ سنگھ کا کہنا ہے کہ پاکستان کا جموں و کشمیر میں کوئی استحقاق نہیں بنتا اور اسے مقبوضہ کشمیر میں ہونے والی انسانی حقوق کی خلاف ورزیوں پر توجہ مرکوز کرنی چاہیئے
      Posted On: 29 AUG 2019 6:12PM by PIB Delhi


    نئی دہلی، 29 اگست / رکشا منتری جناب راج ناتھ سنگھ نے کہا ہے کہ پاکستان کا جموں و کشمیر میں کوئی استحقاق نہیں بنتا اور اسے بھارت کے داخلی معاملات سے متعلق بیانات دینے کا سلسلہ ختم کر دینا چاہیئے ۔ موصوف آج لیہہ میں اعلیٰ طول البلد تحقیق کے ادارے ( ڈی ایچ اے آئی آر ) کے زیر اہتمام منعقدہ 26 ویں لداخی کسان جوان وگیان میلہ کا افتتاح کرنے کے بعد کاشت کاروں ، سلامتی عملے اور سائنس دانوں سے خطاب کررہے تھے ۔


    رکشا منتری نے کہا کہ میں پاکستان سے یہ سوال کرنا چاہوں گا کہ جب کشمیر کب آپ کا حصہ تھا ۔ کشمیر ہمیشہ سے بھارت کا حصہ رہا ہے ۔ جناب راج ناتھ سنگھ نے کہا کہ جموں و کشمیر کے سلسلے میں ہمارا موقف ہمیشہ واضح رہا ہے ۔ انہوں نے کہا کہ فروری ، 1994 ء میں پارلیمنٹ نے اتفاق رائے سے جموں و کشمیر پر ایک قرار داد منظور کی تھی ۔


    رکشا منتری نے یہ بھی کہا کہ پاکستان نے غیر قانونی طور پر گلگت – بلتستان سمیت مقبوضہ کشمیر پر قبضہ کر رکھا ہے اور کشمیر پر کچھ بولنے کے بجائے اسے ، اس خطے میں عوام کے انسانی حقوق کی پامالی کے معاملات پر توجہ مرکوز کرنی چاہیئے ۔


    جناب راج ناتھ سنگھ نے کہا کہ لداخ کو مرکز کا زیر انتظام علاقہ بنا کر حکومت نے نہ صرف یہ کہ عوام الناس کی رائے کا احترام کیا ہے بلکہ عوام کے مسائل کا ایک حل بھی پیش کیا ہے ۔ وزیر اعظم جناب نریندر مودی کا مقصد یہ ہے کہ ملک کے تمام کلیدی علاقوں میں وہاں کے مسائل کا مقامی حل نکالا جائے ۔


    اس سے قبل ، رکشا منتری نے لداخ خود مختار پہاڑی ترقیات کونسل ( ایل اے ایچ ڈی سی ) لیہہ کے چیف ایگزیکیٹیو کونسلر جناب جمیان سیرنگ نامگیال کی موجودگی میں کسان جوان وگیان میلہ کا افتتاح کیا ۔ اس موقع پر دفاعی تحقیق و ترقیات کے محکمے کے سکریٹری اور ڈی آر ڈی او کے چیئرمین ڈاکٹر ستیش ریڈی اور دیگر سینئر سویلین اور لداخ میں بری فوج کے سینئر افسران بھی موجود تھے ۔


    جناب راج ناتھ سنگھ نے ڈی آئی ایچ اے آر کے تجرباتی فارم کا بھی جائزہ لیا ، جہاں عمدگی کے حامل نامیاتی پھلوں اور سبزیوں کی پیداوار کی ٹیکنا لوجیوں کو مظاہرے کے لئے رکھا گیا ہے ۔ انہوں نے گرین ہاؤس ٹیکنا لوجی ، بغیر مٹی کے کاشت کرنے کی ٹیکنا لوجی ، آلو کو محوظ رکھنے کی ٹیکنا لوجی اور ٹھنڈی آب و ہوا یا یخبستہ موسمی حالات میں خربوزہ تربوز اگانے کی ٹیکنالوجی کا بھی ملاحظہ کیا ۔


    رکشا منتری نے کہا کہ یہ میلہ کاشت کاروں ، فوجیوں ، سائنس دانوں کو یکجا ہوکر باہم گفت و شنید کا موقع یا پلیٹ فارم فراہم کرتا ہے اور کلی طور پر جے جوان - جے کسان - جے وگیان - جے انوسندھان کے نظریہ کی ترجمانی بھی کرتا ہے ۔ فوجیوں کو لداخ خطے میں معاشرے سے مربوط کرنے کے عمل میں ڈی آئی ایچ اے آر کے ذریعے ادا کئے گئے اہم رول کی ستائش کرتے ہوئے انہوں نے کہا کہ یہ میلہ لداخ کے کلیدی معیشت حیوانات کے نظام کو مستحکم بنانے کے تئیں ایک بڑا قدم ہے ۔


    جناب راج ناتھ سنگھ نے ڈی آئی ایچ اے آر کے سائنس دانوں سے کہا کہ وہ جب ڈی آئی ایچ اے آر اپنے قیام کے 60 برس مکمل کرے یعنی تین برسوں کی مدت کے اندر ، ایک ایسا اعلیٰ طول البلد بقاء نمونہ وضع کریں ، جو مسلح دستوں کے عملے کو سخت گیر موسمی حالات اور از حد دشوار گزار موسمی حالات کا سامنا کرنے کے لائق بنا دے اور ان کی جرات اور حوصلے کو برقرار رکھے ۔ بھارتی بری فوج کے پاس دنیا بھر میں اعلیٰ طول البلد فن حرب میں بھی بہترین دستہ ثابت ہونے کی صلاحیت ہے ۔


    رکشا منتری نے لیہہ کو 2025 ء تک سند یافتہ نامیاتی ضلع میں بدلنے کی ایل اے ایچ ڈی سی کی حالیہ پہل قدمی کی بھی ستائش کی ۔ انہوں نے اس نامیاتی مشن میں حکومت کی جانب سے تمام تر امداد کی یقین دہانی بھی کرائی ۔


    ڈی آئی ایچ اے آر کا قیام 1962 ء میں اس مقصد سے عمل میں آیا تھا کہ لداخ کے از حد دشوار گذار اور برعکس موسمی حالات میں تعینات فوجیوں کی تازہ خوراک کی ضروریات کی تکمیل کی جا سکے ۔ اس ادارے کے ذریعے وضع کی گئی ٹیکنا لوجیوں کے توسط سے بری فوج مقامی طور پر اگائی گئی تازی نامیاتی اشیاء یعنی فارم پروڈیوس حاصل کر رہی رہے ، جیسے جیسے ٹیکنا لوجیوں میں ترقی ہوتی گئی ، لداخ کے کاشت کار متنوع پھل اور سبزیاں اگانے کے لائق ہو گئے ہیں ، جس کے نتیجے میں ان کی سماجی – اقتصادی حالت بہتر ہو رہی ہے ۔


    U. No. 3941

    
    
    (Release ID: 1583548) Visitor Counter : 8
    
    
      Read this release in: English , Hindi , Bengali