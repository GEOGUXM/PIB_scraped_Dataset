      نائب صدر جمہوریہ ہند کا سکریٹریٹ

      نائب صدر جمہوریہ نے لائبریری تحریک کو مضبوط بنانے کی اپیل کی
      
      اسے عوامی تحریک بننا چاہیے : نائب صدر
      
      کتابیں ہمارا دانشورانہ اور ثقافتی سرمایہ ہیں : نائب صدر
      
      انہوں نے پٹنہ یونیورسٹی کی لائبریری کی صد سالہ تقریبات کا افتتاح کیا

      Posted On: 04 AUG 2019 3:20PM by PIB Delhi

    نئی دہلی، 04 اگست / نائب صدر جمہوریہ ہند جناب ایم وینکیا نائیڈو نے یونیورسٹیوں سے گاؤوں تک لائبریر ی تحریک کو مضبوط کرنے کی اپیل کی اور کہا کہ اِس کو سوچھ بھارت اور بیٹی بچاؤ بیٹی پڑھاؤ پروگراموں کی طرح ایک جن آندولن بننا چاہیے۔


    آج پٹنہ ، بہار میں پٹنہ یونیورسٹی لائبریری کی صد سالہ تقریبات کا افتتاح کرتے ہوئے انہوں نے کہا کہ لائبریریاں علم کے مندر ہیں۔ صدیوں سے ہندوستان کو کبھی وشو گرو کہا جاتا تھا اور ہماری قدیم یونیورسٹیوں کو علم کا خزانہ سمجھا جاتا تھا۔


    دنیا بھر کے لوگ سیکھنے اور خود کو علم کی دولت سے مالا مال کرنے کے لیے ہندوستان آیا کرتے تھے۔


    جناب وینکیا نائیڈو نے کہا کہ کتابیں ثقافت کی منتقلی کا زبردست ذریعہ ہیں۔ انہوں نے کہا کہ ‘‘کتابیں ہمارا دانشورانہ اور ثقافتی سرمایہ ہیں، یہ ہماری غیر محسوس وراثت کا حصہ ہیں’’۔


    نائب صدر جمہوریہ نے کہا کہ نوعمر طلبا میں پڑھنے کی عادت کو فروغ دیا جانا چاہیے۔


    جناب وینکیا نائیڈو نے طلبا کو مشورہ دیا کہ وہ کاہلانہ طرز زندگی اورجنک فوڈ سے بچیں۔ انہوں نے اس بات پر بھی زور دیا کہ انسان کو اپنی ماں، اپنے آبائی وطن، مادری زبان، مادر وطن اور گرو کو کبھی نہیں بھولنا چاہیے جو علم اور دانشمندی سے مزین کرتا ہے۔


    جناب نائیڈو نے کہا کہ لائبریریوں کو علم حاصل کرنے کے لیے بہترین مقام بننا چاہیے اور علمی اور ادبی معاملات کو فروغ دینے کے لیے فورم بننا چاہیے۔ گوگل کے اس دور میں لائبریری کی موزونیت کو برقرار رکھنے کے لیے جناب ایم وینکیا نائیڈو نے کہا کہ طلبا ،محققین اور دیگر کو رسائی کی آسانی فراہم کرانے کےلیے لائبریریوں کا ڈیجیٹائزیشن ضروری ہے۔


    طلبا کو 21ویں صدی کے چیلنجوں کا سامنا کرنے کے لیے جامع تعلیم اور ہنرمندی کی ضرورت ہے۔ اس رائے کا اظہار کرتے ہوئے جناب وینکیا نائیڈو نے یونیورسٹیوں اور تعلیمی اداروں سے کہا کہ وہ اپنے تدریسی طریقوں اور نصاب میں تبدیلی لائیں۔


    ہندوستانی تعلیمی اداروں سے بین الاقوامی معیارات کو اختیار کرنے کی اپیل کرتے ہوئےنائب صدر جمہوریہ نے کہا کہ قدیم ہندوستان کی مشہور یونیورسٹیوں مثلاً مگدھ یونیورسٹی نے ہندوستان کو ‘وشو گرو’ بنایا ہے۔


    ہندوستان پوری دنیا میں انسانیت کی بہتری کے لیے اپنی دانشمندی کا فراخ دلی کے ساتھ استعمال کرتا رہا ہے۔ اس بات کا ذکر کرتے ہوئے انہوں نے اس بات پر بھی زور دیا کہ ہندوستان کبھی بھی علم کو اپنی دانش ورانہ ملکیت نہیں سمجھتا اور پوری دنیا کو علم میں شریک کرتا ہے۔


    نائب صدر جمہوریہ نے یونیورسٹیوں اور اعلیٰ تعلیمی اداروں سے کہا کہ وہ اعلیٰ ترین معیار حاصل کرنے اور ہندوستان کو دوبارہ وشو گرو ہونے کی ماضی کی شان واپس دلانے کی کوشش کریں۔


    اِس سے قبل نائب صدر جہوریہ نے پٹنہ یونیورسٹی لائبریری کے دستی مسودوں کے شعبے کو دیکھا اور وہاں پر محفوظ کیے گئے کچھ نایاب اور قدیم قلمی مسودے دیکھے۔


    بہار کے گورنر جناب فاگو چوہان، بہار کے وزیراعلیٰ جناب نتیش کمار ، بہار کے نائب وزیر اعلیٰ جناب سشیل کمار مودی، پٹنہ یونیورسٹی کے وائس چانسلر جناب راش بہاری پرساد سنگھ اور دیگر معززین بھی اس موقعے پر موجود تھے۔


    **************


    ( م ن ۔اگ ۔ م ت ح (


    U.No: 3595


    

    
    (Release ID: 1581264) Visitor Counter : 11
    
    
      Read this release in: English , Hindi