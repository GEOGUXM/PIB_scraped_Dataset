      سماجی انصاف اور تفویض اختیارات کی وزارت

      جناب تھاور چند گہلوت نے کانپور میں’’نوتشکیلشدہ جدیدترین ایلمکومصنوعی عضو بندی واعضا ٔ کی اصلاح کے مرکز ‘‘ کا افتتاح کیا
      
      ایک ہزار 794 معمر شہریوں اور 770 دِویانگ جَنوں کو امدادی آلات ومصنوعی اعضا ٔ تقسیم کئے گئے

      Posted On: 22 AUG 2019 5:44PM by PIB Delhi

    نئیدہلی 23 اگست ۔سماجی انصاف اور تفویض اختیارات کے مرکزی وزیر جناب تھاور چند گہلوت نے آج کانپور ،اترپردیش میں ایلمکو ہیڈ کوارٹر ز کے نوتشکیل شدہ ایلمکو اعضا کی اصلاح اورمصنوعی عضو بندی کے مرکز ( اے او پی سی ) اور رہائشی کمپلیکس بلڈنگ کا افتتاح کیا۔ ایلمکو کانپور کے احاطے میں ’’ میک ان انڈیا ‘‘ کے تصور کو عملی شکل دی جارہی ہے ۔ ایلمکو کے جدید کاری کے منصوبے کے تحت دو پروجیکٹ مکمل کئے گئے ہیں۔


    افتتاحی خطاب کرتے ہوئے جناب تھاور چند گہلوت نے کہا کہ 2014سے قبل دویانگ جنوں پر خاطر خواہ توجہ نہیں دی جاتی تھی۔ آج دویانگ طلبا بیرونی ممالک میں بھی تعلیم حاصل کرنے کے لئے وظائف حاصل کررہے ہیں۔ انہوں نے کہا کہ 6سال سے کم عمر کے سماعت سے محروم 2022 بچے سرکارکی اسکیموں سے استفادہ کررہے ہیں اور اب وہ سننے بھی لگے ہیں۔ انہوں نے کہا کہ جلد ہی ایلمکو گلے کے کینسر کے مریضوں کے لئے ’’ وائس باکس ‘‘ تیار کرنے کے لئے ٹی او ٹی کرے گا اور پروجیکٹ کو مکمل کرنے کے بعد گلے کی یہ مصنوعی عضو بندی عوام کے لئے تقریباََ تین ہزار روپے کی قیمت میں دستیاب ہوگی۔انہوں نے ایلمکو کے ملازمین کی سبکدوشی کے بعد بیمہ اسکیم کی حد تین لاکھ روپے سے بڑھاکر چھ لاکھ روپے اور ان کی میڈیکل تعطیلات کو 90دن سے بڑھاکر 180 دن کئے جانے کا اعلان کرکے انہیں پیشگی دیوالی کا تحفہ دیا ہے ۔


    معذور افراد کے تفویض اختیارات کے محکمے کی سکریٹری محترمہ شکنتلا ڈی گاملن نے اپنی ابتدائی تقریر میں کہا کہ ایلمکو کی جدید کاری سے خطے کے معذور افراد جدید باز آبادکاری کی سہولیات حاصل کرسکیں گے ۔


    اکبر پور حلقہ انتخاب سے رکن پارلیمنٹ جناب دویندر سنگھ’ بھولے ‘ کانپور نگر کے رکن پارلیمنٹ جناب ستیہ دیو پچوری ،جناب مہیش ترویدی ایم ایل اے اور ریاست اترپردیش کی وزیر جنا ب نیلما کٹیار ،اترپردیش کے کابینہ کی وزیر محترمہ کمل رانی ورون ، جناب ابھیجیت سنگھ سانگا ایم ایل اے ، جناب بھگوتی پرساد ایم ایل اے ، معذور افراد کے تفویض اختیارات کے محکمے کی سکریٹری محترمہ شکنتلا ڈی گاملن اور ایلمکو کے سی ایم ڈی جناب ڈی آرسرین بھی اس موقع پر موجود تھے۔


    اس تقریب کے دوران سماجی انصاف اورتفویض اختیار ات کے مرکزی وزیر نے تمثیلی دھات کے ڈھانچے ’سوا ولمبن ٹری ‘ کی بھی نقاب کشائی کی ، جو کہ ڈی ای پی ڈبلیو ڈی کے لوگو سے متاثر ہوکر تیار کیا گیا ہے جو کہ دویانگ جنو ں کو تفویض اختیارات اور ان کے وقار کو ظاہر کرتا ہے ۔


    سال 2013 میں اپنے 40 برسوں سے زیادہ (اس کا قیام سال 1972 میں عمل میں آیا تھا) کے مشاہدے اور گزشتہ تجربات کے ساتھ ایلمکو نے اپنی سہولیات کو اپ گریڈ کرنے ،تشکیل نو اور جدید کاری کی ضرورت محسوس کی ۔ کیونکہ ایلمکو کے بنیادی ڈھانچے سے متعلق وسائل مثلاََ پلانٹ / مشینری ، سول تعمیر ، بجلی کا کام ، مینوفیکچرنگ ٹکنالوجی ، پروڈکٹ پروفائل وغیرہ اپنی مدت پوری کرچکے تھے اور بےکار ہوگئے تھے۔ اس کے علاوہ یہاں پر انسانی وسائل بھی ناکافی اور نامناسب تھے۔


    سال 2014 میں نئی حکومت کی ذمہ داری سنبھالنے کے بعد ایلمکو کی جدید کاری کے پروجیکٹ پر تیز رفتار سے کام ہونے لگا اور جولائی 2015 میں حکومت ہند نے جدید کاری کے پروجیکٹ کے لئے 338 کروڑروپے کی تخمینہ لاگت منظورکی ۔اس سلسلے میں 14 اکتوبر 2014 کو سنگ بنیاد رکھے جانے کے فوراََ بعدپلانٹ اور مشینری کے لئے منصوبہ بندی کا کام شروع کیا گیا ۔ مجموعی طور پر 338.04 کروڑروپے کے بجٹ میں سے اب تک تقریباََ 115 کروڑروپے ( 33فیصد ) استعمال کئے جاچکے ہیں ۔ مجموعی امدادی بجٹ میں 200 کروڑروپے وزارت کے ذریعہ جاری کئے جائیں گے اور بقیہ 138 کروڑروپے کی رقم کا انتظام ایلمکو اپنی اندرونی آمدنی سے کرے گا۔


    مالی سال 19-2018 میں ڈی ای پی ڈبلیو ڈی کی فیاضانہ امدادسے ایلمکو نے 341.87 کروڑروپے کا کاروبار کیا جبکہ سال 18-2017 میں اس کا کاروبار 228.50 کروڑروپے کا تھا اور اس نے 75.29 کروڑروپے فاضل کمائے جبکہ سال 18-2017 میں اس نے 50.79 کروڑروپے فاضل کمائے تھے۔ اخراجات اور آمدنی کے اضافہ کا 75.29 کروڑروپیہ استعمال کے لئے اور کارپوریشن کے مقاصد کو آگے بڑھانے کے لئے ریزرو اور فاضل کھاتے میں ڈال دیا گیا۔


    معذورافراد کو ایک بااختیار اور باوقار زندگی گزارنے کے لئے انہیں مساوی مواقع فراہم کرانے کے مقصدسے ایک مزید شمولیت والا معاشرہ تیار کرنے کے لئے مصنوعات کے اپ گریڈیشن کے ساتھ ساتھ جدید ٹکنالوجی کی ضرورت تھی۔ ملک کے اور خصوصی طور پر اترپردیش کے جسمانی طور پر معذور افراد ایلمکو کانپور میں قائم کی گئی نئی افتتاح شدہ اے پی او سی سہولت سے فائدہ حاصل کریں گے۔


    ابتد ا میں ایلمکو مصنوعی عضو بندی اور اعضا کی اصلاح کے مرکز ( اے پی اوسی ) کو تقریباََ 20 سال قبل 448 مربع میٹر کے رقبے میں تعمیر کیا گیا تھا،ایک جدید ترین اے پی او سی (ایلمکومصنوعی عضو بندی اور اعضا کی اصلاح کا مرکز ) کی تشکیل کی اپنی کوششوںکو آگے بڑھانے کے لئے موجودہ ڈھانچے کی تشکیل نو کا تصور کیا گیا اور جدید ترین مشینری کو لگانے کے لئے مناسب توسیع اور مصنوعی عضو بندی اور اعضا کی اصلاح کا جائزہ لینے اور مناسب مصنوعات تیار کرنے کے لئے جدید ترین تکینک کی ضرورت محسوس کی گئی ۔


    جدید بنائے گئے اے پی اوسی سے ایک ہی چھت کے نیچے مصنوعی عضو بندی اعضا کی اصلاح اور آڈیو لوجی سے متعلق باز آبادکاری کے عالمی معیار کے مطابق سہولت فراہم کی جائے گی۔ یہاں پر مردو خواتین ،دویانگ جنو ں کے لئے دو علیحدہ علیحدہ اوپی ڈی کمرے اور جی اے آئی ٹی تربیتی یونٹ ،کانفرنس اورٹریننگ روم ہیں ۔مستقبل کی ضرورتوں کو ذہن میں رکھتے ہوئے یہاں پر ایک جدید رئیل ٹائم جی اے آئی ٹی تجزیاتی تجربہ گاہ فٹ کئیر یونٹ ،سلیکون کاسمیٹک ریسٹوریشن لیب ،مایو الیکٹرک لیب ، ہینڈ اسپلنٹنگ اور اسپائنل آرتھوٹک لیب کا انتظام ہے ۔ تشکیل نو اور توسیع پرآنے والی مجموعی تعمیراتی لاگت تقریباََ 4.05 کروڑروپے ہے ۔ جدید ترین اے پی او سی مقامی اور علاقائی دویانگ جنوں کی ضرورتوں کو پورا کرے گا اور ان کی خدمت کرنے کے لئے بہتر انتظامات کرے گا۔


    ایلمکو کانپور فیکٹری کے احاطے کے قریب نرامئو میں نئی ٹاؤن شپ تعمیر کی گئی ہے ۔ زمین کا رقبہ 1800 مربع میٹر (تقریباََ ) ہے ۔ ٹاؤن شپ ایک کثیر منزلہ عمارت ہے ،جس میں تین قسم ک فلیٹ اور کل 24 اپارٹمنٹ ہیں ۔ اس بلڈنگ میں بارش کا پانی جمع کرنے کا نظام اور سیوریج ٹریٹمنٹ پلانٹ موجود ہے ۔ یہاں پر ہر ایک منزل پر لفٹ سے پہنچنے کا انتظام ہے اور یہاں کے ٹوائلیٹ معذور افراد کے موافق ہیں۔


    آج حکومت ہند کی سماجی انصاف اورتفویض اختیارات کی وزارت کی راشٹریہ ویوشری یوجنا کے تحت 1794 معمر شہریوں (بی پی ایل زمرہ ) اور اے ڈی آئی پی کے تحت 770 دویانگ جنوں کو امدادی سامان اور آلات تقسیم کئے گئے ۔ تقسیم کئے جانے واے آلات کی تخمینہ قیمت اے ڈی آئی پی اسکیم کے تحت 67.09 لاکھ روپے اور آر وی وائی کے تحت 1.17 کروڑروپے ہے ۔


    مذکورہ دونوں اسکیموں کے تحت مجموعی طور پر 2564استفادہ کنندگان کو کل 5152 امدادی سامان اورآلات تقسیم کئے گئے ۔ جن کی قیمت 1.84 کروڑروپے ہے۔ ان استفادہ کنندگا ن کی شناخت 24جولائی 2019سے 31 جولائی 2019 تک اے ڈی آئی پی اسکیم کے تحت کانپور ضلع میں ایلمکو کے ذریعہ 6 مقامات پر جائزہ کیمپ لگاکر اور آر وی وائی کے تحت 5 اگست 2019 سے 14 اگست 2019 تک ضلع انتظامیہ کانپورکےتعاون سے جائزہ کیمپ لگاکر کی گئی ۔


    استفادہ کنندگان کو مختلف امدادی اشیا اور آلات فراہم کرائے گئے جن میں شامل ہیں:


    آر وی وائی اسکیم کے تحت معاون اشیا اورامدادی آلات :


    538 وھیل چیئر


    24 بیساکھیاں


    1510 واکنگ اسٹک


    1265 کان کے پیچھے لگانے والی ڈجیٹل ہئیرایڈ مشینیں


    93 تپائی


    63 چوپایہ (ٹیٹراپوڈ )


    42 واکر (فولڈنگ)


    1354 عینک


    263 جبڑے


    اے ڈی آئی پی اسکیم کے تحت معاون اشیا اور امدادی آلات:


    جسمانی طور پر معذورافراد کے لئے :


    463 ٹرائی سائیکلیں


    71 وھیل چیئر ز


    380 بیساکھیاں


    238 واکنگ اسٹک


    9 رولیٹرز


    آنکھوں سے معذور افراد کے لئے :


    37 اسمارٹ کین


    18 اسمارٹ فون


    1 ٹیبلیٹ


    1 ڈیزی پلئیر


    5 بریل کین(فولڈنگ)


    115 کان کے پیچھے لگائی جانے والی ڈجیٹل ہیئرنگ ایڈ مشینیں اور


    14 دماغی طور پر کمزور بچوں کے لئے ایم ایس آئی ای ڈی کٹ ( ملٹی سینسری انکلوسو ایجوکیشنل کٹ


    5 سی پی چئیر


    1 اے ڈی ایل کٹ (جزام سے متاثرہ افراد کے لئے کٹ


    60 مصنوعی عضو بندی اوراعضا کی اصلاح سے متعلق آلات ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ا گ ۔رم


    U-3835

    
    
    (Release ID: 1582727) Visitor Counter : 3
    
    
      Read this release in: English , Hindi