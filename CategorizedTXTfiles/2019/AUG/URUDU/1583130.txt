      نوجوانوں کے امور اور کھیل کود کی وزارت

      تینزنگ نورگے قومی مخاطری ایوارڈ برائے 2018 کا اعلان
      Posted On: 27 AUG 2019 12:20PM by PIB Delhi


    نئی دہلی۔ 27 ؍اگست۔تینزنگ نورگے قومی مخاطری ایوارڈ ہر سال مخاطری کھیل کود کے شعبوں میں افراد کی حصولیابیوں کے اعتراف میں دیے جاتے ہیں تاکہ نوجوانوں کو قوت برداشت ، خطرات کا سامنا کرنے اور مقابلہ کرنے کے جذبے ، امداد باہمی پر مبنی ٹیم ورک اور حالات کے مطابق فوری طور پر حرکت میں آنے اور مؤثر اقدام کرنے ، نیز چنوتی بھری صورتحال کا سامنا کرنے کے ان کے جوش و جذبے کی حوصلہ افزائی کی جاسکے اور نوجوانوں کو مخاطری سرگرمیوں سے ہم آہنگ ہونے کیلئے ترغیب فراہم کی جاسکے۔


    مذکورہ ایوارڈ چار زمروں یعنی ارضیاتی مخاطری سرگرمیوں ، آبی مخاطری سرگرمیوں ، ہوائی ایڈوینچر یا مخاطری سرگرمیوں اور لائف ٹائم اچیومنٹ کیلئے دیے جاتے ہیں۔ اس سال قومی انتخاب کمیٹی کی تشکیل سکریٹری (نوجوانوں کے اُمور ) کی صدارت میں عمل میں آئی۔ مذکورہ کمیٹی میں مخاطری شعبے سے متعلق اراکین شامل ہیں۔


    مذکورہ کمیٹی کی سفارشات پر نیز واجب جانچ پڑتال کے بعد حکومت نے درج ذیل افراد کو مذکورہ ایوارڈ تفویض کرنے کا فیصلہ کیا ہے۔

                                                              
نمبر شمار  نام                         زمرہ                   
                                                              
                                                              
                                                              
1          محترمہ ارپنا کمار           ارضیاتی مخاطری سرگرمیاں
                                                              
                                                              
                                                              
2          آنجہانی جناب دیپانکر گھوش  ارضیاتی مخاطری سرگرمیاں
                                                              
                                                              
                                                              
3          جناب منیکانندن کے           ارضیاتی مخاطری سرگرمیاں
                                                              
                                                              
                                                              
4          جناب پربھات راجو کولی       آبی مخاطری سرگرمیاں   
                                                              
                                                              
                                                              
5          جناب رامیشور جانگرا         ہوائی مخاطری سرگرمیاں  
                                                              
                                                              
                                                              
6          جناب وانگ چُک شیرپا         لائف ٹائم اچیومنٹ      
                                                              
                                                              

    مذکورہ ایوارڈ یافتگان اپنے ایوارڈ 29 اگست2019 کو، راشٹرپتی بھون میں دیگر اسپورٹس ایوارڈ یافتگان کے ساتھ صدر جمہوریہ ہند سے اپنے ایوارڈ حاصل کریں گے۔ یہ ایوارڈ یافتگان چھوٹے مجسمے ،اسناد اور ایوارڈ کے تحت دی جانے والی پانچ لاکھ روپئے کی رقم حاصل کریں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3879

    
    
    (Release ID: 1583130) Visitor Counter : 11
    
    
      Read this release in: English , Hindi , Marathi , Bengali