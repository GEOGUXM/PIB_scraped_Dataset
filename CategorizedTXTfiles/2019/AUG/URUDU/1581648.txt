      نیتی آیوگ

      نیتی آیوگ وومین ٹرانسفارمنگ انڈیا ایوارڈز کا چوتھا ایڈیشن لانچ کرے گا
      Posted On: 08 AUG 2019 6:55PM by PIB Delhi


    نئی دلّی، 08 اگست / نیتی آیوگ 09 اگست، 2019 کو راجدھانی میں وومین ٹرانسفارمنگ انڈیا (ڈبلیو ٹی آئی) ایوارڈز کا چوتھا ایڈیشن لانچ کرے گا۔ لانچ کئے جانے کی اس تقریب میں نیتی آیوگ کے سی ای او جناب امیتابھ کانت، بھارت میں اقوام متحدہ کی کو آر ڈی نیٹر محترمہ ریناٹا لوک۔ ڈیسالین اور وومین انٹر پرینیور شپ پلیٹ فارم۔ ڈبلیو ای پی) کے شراکت دار بھی موجود ہوں گے۔


    وومین ٹرانسفارمنگ انڈیا (ڈبلیو ٹی آئی) ایوارڈ ز ملک بھر کی خاتون صنعت کاروں کو تسلیم کئے جانے کے مقصد سے اقوام متحدہ کے اشتراک و تعاون سے منعقد کئے گئے ہیں۔ رواں سال کا عنوان ہے ”خواتین اور انٹر پرینیور شپ“ جو کہ ڈبلیو ٹی آئی ایوارڈس 2018 کا سلسلہ وار ہے۔


    ایوارڈز کے لئے نامزدگیوں کا اعلان لانچ کئے جانے کے فوراً بعد کر دیا جائے گا۔ واٹس ایپ نے ڈبلیو ٹی آئی ایوارڈز 2019 کے لئے نیتی آیوگ کے ساتھ اشتراک کیا ہے اور انعام یافتگان کے لئے 100,000 امریکی ڈالر کی رقم فراہم کرے گا۔


    خاتون صنعت کاروں کا یہ پلیٹ فارم ڈبلیو ای پی نیتی آیوگ کے ذریعہ حکومت ہند کی ایک پہل قدمی ہے جو کہ بھارت میں مستحکم صنعت کار خواتین کے ساتھ ساتھ نئی صنعتیں قائم کرنے کی خواہش مند خواتین کی مدد اور فروغ کے لئے کام کرتی ہے اور انہیں کام شروع کرنے میں اور توسیع دینے میں مدد کرتی ہے۔


    اس پلیٹ فارم پر زائد از پانچ ہزار خاتون صنعت کار اور 30 سے زائد ساجھے دار رجسٹر شدہ ہیں، ان اسٹارٹس اپس کے لئے دس ملین امریکی ڈالر کے فنڈ کی عہد بستگی کی گئی ہے۔


    ڈبلیو ای پی کے بارے میں مزید معلومات http://wep.gov.gov.in/ پر حاصل کی جا سکتی ہیں


    ۔۔۔۔۔۔


    U.3661

    
    
    (Release ID: 1581648) Visitor Counter : 2
    
    
      Read this release in: English , Hindi