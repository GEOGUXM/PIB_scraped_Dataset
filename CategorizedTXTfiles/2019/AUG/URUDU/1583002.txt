      وزارت دفاع

      عملہ کمیٹی کے سربراہان کے چیئرمین اور فضائیہ کے عملے کے سربراہ کا دورہ تھائی لینڈ
      Posted On: 25 AUG 2019 5:18PM by PIB Delhi


    نئی دہلی۔25؍اگست۔ایئرچیف مارشل بریندر سنگھ دھنووا ، پی وی ایس ایم، اے وی ایس ایم، وائی ایس ایم، وی ایم، اے ڈی سی، عملہ کمیٹی کے سربراہان کے چیئرمین اور فضائیہ کے عملے کے سربراہ ،26 سے 28 اگست 2019 کے دوران تھائی لینڈ کے سہ روزہ دورے پر روانہ ہورہے ہیں۔ موصوف بینکاک میں بھارت بحرالکاہل سربراہان دفاع (سی ایچ او ڈی) کانفرنس 2019 میں شرکت کریں گے۔ اس کانفرنس کا موضوع ہے ’’آزاد اور کھلے بھارت بحرالکاہل خطے میں اشتراک‘‘ ۔ یہ کانفرنس مندوب ممالک کو درپیش مشترکہ چنوتیوں سے متعلق تناظر کو سمجھنے اور ان موضوعات پر عام گفت وشنید میں کھل کر اظہار خیال کا موقع فراہم کرے گی۔ 33 سے زائد ممالک کے دفاع کا سربراہان کی اس کانفرنس میں شرکت متوقع ہے۔


    بھارت اور تھائی لینڈ کے مابین باہمی دفاعی تعلقات کو سیاسی ، اقتصادی اور ثقافتی سطحوں پر مجموعی تقویت کے ساتھ بھارت کی ’مشرق کی جانب دیکھیں پالیسی‘ کے طفیل میں فروغ حاصل ہوا ہے۔ مئی 2003 میں سلامتی تعاون پر مشتمل جوائنٹ ورکنگ گروپ کاآغاز ہوا تھا اور اس ورکنگ گروپ نے عسکری تعاون کو اُن سات بنیادی شعبوں کے طور پر نامزد کیا تھا جنہیں تعاون کو مستحکم بنانے کیلئے خصوصی توجہ کے تحت لایا جانا تھا۔ تھائی لینڈ کے وزیراعظم کی جانب سے جنوری 2012 میں کئے گئے دورےکے دوران جاری کیے گئے مشترکہ بیان میں بھی اس کا اعادہ کیا گیا تھا۔ بھارت اور تھائی لینڈ نے 2017 میں سفارتکارانہ تعلقات استوار ہونے کی 70ویں سالگرہ منائی ہے ۔ ا س طرح کے دورے اور تعاون اوسط اور طویل عرصے میں تعاون کو فروغ دیں گے کیوں کہ بھارت تھائی لینڈ کا فطری شراکت دار ہے اور علاقائی مشترکہ سلامتی پہل قدمیوں میں بھی اس کے شانہ بہ شانہ شریک رہا ہے۔


    سی او ایس سی بھارتی چیئرمین کی شرکت تھائی لینڈ کے ساتھ دفاعی تعاون کو مہمیز کرنے میں مزید تقویت فراہم کرے گی اور مستقبل میں افزوں ربط وضبط اور تعاون کا راستہ ہموار کرے گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U- 3860

    
    
    (Release ID: 1583002) Visitor Counter : 8
    
    
      Read this release in: English , Hindi , Bengali