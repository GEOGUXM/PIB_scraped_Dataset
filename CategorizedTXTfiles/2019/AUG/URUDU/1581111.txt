      وزارت دفاع

      اسپینی جہاز مینڈیز نونیز گوا کےدورے پر
      Posted On: 01 AUG 2019 8:47PM by PIB Delhi


    نئیدہلی 02 اگست ۔اسپینی بحریہ کا جہاز مینڈیز نونیز یکم اگست 2019 کو صبح 9 بجے مورمگاؤ بندرگاہ پر پہنچا ۔ جہاز کے کمانڈنگ آفیسر کمانڈر اینٹونیو گونزالیز ڈیل ٹناگو ڈی لا اسٹراڈا نے اسی دن فلیگ آفیسر کمانڈنگ گوا ایریا ریئر ایڈمرل فلیپوس پائینو موٹل سے ملاقات کی ۔


    گوا میں اس جہاز کے تین روزہ قیام کےدوران ہندوستانی بحریہ اور اسپینی جنگی جہاز کےدرمیان کئی طرح کی سرگرمیوں کا منصوبہ ہے۔ ان میں باہمی استقبالیہ کے علاوہ اس جہا زاور آئی این ایس ہنسا پر والی بال میچ اور تربیتی دورے شامل ہیں۔


    مینڈیز نونیز اپنے ممتاز شکل کے پرچم نمبر ایف -104 کے ساتھ اسپینی بحریہ کی خدمت کرنے والا ایک کثیر مقصدی جنگی جہاز ہے۔اس جہاز کو 21 مارچ 2006 کو سمندر میں اتارا گیا تھا اور اس کا قیام اسپین میں بحری اڈے فیرول میں ہے ۔ اس کی لمبائی 147 میٹر اور وزن 6000 ٹن سے زیادہ ہے ۔یہ جہاز 50 کلومیٹر فی گھنٹہ سے بھی تیز رفتار سے چل سکتا ہے اور اس کی رینج 5000 سمندری میل سے بھی زیادہ ہے۔ اس جہاز میں ہارپون سطح سے سطح پرمار کرنے والے میزائل، سی اسپیرو سطح سے فضا میں مار کرنے والے میزائل اور ایک 5 انچ کیلیبر کی توپ نصب ہے۔اس جہاز پر ایک سی ہاک لیمپس تھرڈ ہیلی کاپٹر بھی موجود ہوتا ہے۔اس جہاز کےعملے میں 24 افسر اور 177 سیلر شامل ہیں۔یہ جہاز 4 اگست 2019 کو گوا سے روانہ ہوگا۔


    بحریہ کی پالیسی کے ایک حصےکےطورپر ہندوستانی بحریہ دنیا کے ممالک کی بحری افواج کے ساتھ مستقل طور پر بات چیت اورکارروائیاں کرتی رہتی ہے ،جس کا مقصد بحر ہند کے خطے میں ہندوستانی بحریہ کی شبیہہ کو ایک خالص تحفظ فراہم کرانے والی کے طورپر مستحکم کرنا ہے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3 571

    
    
    (Release ID: 1581111) Visitor Counter : 3
    
    
      Read this release in: English , Hindi