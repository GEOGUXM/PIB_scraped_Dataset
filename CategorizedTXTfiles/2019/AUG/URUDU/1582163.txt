      قبائیلی امور کی وزارت

      9 روزہ قومی قبائلی فیسٹول ‘‘ آدی مہوتسو’’17اگست 2019 کو لیہہ ۔لداخ کے مقام پر اپنے
      
      رنگا رنگ آغاز کے لئے پوری طرح تیار

      Posted On: 16 AUG 2019 12:24PM by PIB Delhi

    نئی دہلی، 16 اگست 2019 ، قبائلی امور کی وزارت، حکومت ہند اور ٹرائبل کوآپریٹیو مارکٹینگ ڈیولپمنٹ فیڈریشن آف انڈیا( ٹی آر آئی ایف ای ڈی) کی مشترکہ پہل آدی مہوتسو(قومی قبائلی فیسٹیول) لیہہ ۔لداخ کے پولو گراؤنڈ میں کل 17 اگست 2019 کو اپنے رنگا رنگ آغاز کے لئے پوری طرح تیارہے۔


    17 اگست سے لے کر 25 اگست 2019 تک جاری رہنے والے اس 9 روزہ فیسٹول کاآغاز جموں وکشمیر کے گورنر جناب ستیہ پال ملک 17 اگست 2019 کو شام 6:00 بجے ، قبائلی امور کے مرکزی وزیر جناب ارجن منڈا،قبائلی امور کی وزیرمملکت محترمہ رینو کا سنگھ اور ٹی آر آئی ایف ای ڈی(ٹرائبفیڈ) کے چیئرمین جناب آر سی مینا کی موجودگی میں کریں گے


    اس فیسٹول کا مرکزی خیال:‘‘ قبائلی دستکاری ، ثقافت اور تجارت کی روح کی تقریب’’ ہے۔ ٹی آر آئی ایف ای ڈی ، خدمات فراہم کرنے والے اور مارکیٹ ڈیولپر کا رول ادا کرنے کے لئے بالکل ناگزیر ہے۔


    اس فیسٹول میں ملک بھر کی 20 سے زائد ریاستوں کے تقریباً 160 قبائلی دستکار شرکت کریں گے۔ یہ قبائلی دستکار نہایت سرگرمی کے ساتھ فیسٹول میں حصہ لیں گے اور اپنی اہم مصنوعات کی نمائش کریں گے۔یہ قبائلی مصنوعات راجستھان، مہاراشٹر،اڈیشہ اور مغربی بنگال کے قبائلی کپڑے، ہماچل پردیش، مدھیہ پردیش اور شمال مشرق کے قبائلی زیورات، مدھیہ پردیش کی قبائلی پینٹنگ مثلاً کوند آرٹ، مہاراشٹر کے وری آرٹ، چھتیس گڑھ کے دھاتی کرافٹ، منی پور کے کالے مٹی کے برتن اور اتراکھنڈو مدھیہ پردیش اور کرناٹک کے قدرتی اور نامیاتی مصنوعات پر مشتمل ہوں گی۔


    اس فیسٹول میں دو ممتاز مقامی ثقافتی گروپ لداخ کی عوامی رقص پیش کریں گے۔یہ مقامی ثقافتی گروپ جبرو رقص۔ مشرقی لداخ میں رہائش پذیر لوگوں کا ایک خانہ بدوش رقص و نغمہ اور اسپاؤ رقص ، ہمالیائی خطہ کی ایک افسانوی شخصیت کے ساتھ منسلک بہادری کے نغمے اور رقص پیش کریں گے۔مزید برآں آنے والے دنوں میں دیگر رقص پرفارمنسیز مثلاً فلاور ڈانس، ابیکس رقص/ نغمہ، غزل رقص،الیاتو فیسٹول میں آنے والے افراد کے لئے پیش کئے جائیں گے۔


    اس مہوتسو میں (a) غذائی اشیاء اور جنگلاتی پیداور، جن کی ڈبہ بندی،قدر میں اضافہ اور مارکیٹنگ قبائلی امور کی وزارت کی ون دھن اسکیم کے تحت کی جاسکتی ہے، کی شناخت کی جائے گی، اسی طرح (b) لداخ سے تعلق رکھنے والے فنکاروں، ماہر دستکاروں اور خواتین کو ٹی آر آئی بی ای ایس انڈیا کے سپلائر کی حیثیت سے ان کو پینل میں شامل کرنے کے لئے ان کی بھی شناخت کی جائے گی۔ اس کے بعدان قبائلی مصنوعات کی مارکیٹنگ ٹی آر آئی بی ای ایس انڈیا کے ذریعہ ملک بھر میں چلائی جارہی 104 خوردہ دکانوں کے ذریعہ پورے ملک میں ،جبکہ امیزون کے ذریعہ دنیا بھر کے 190 ملکوں کی جاسکتی ہے۔امیزون کے ساتھ ٹی آر آئی بی ای ایس انڈیا کا ایک معاہدہ ہے۔


    ملک کی 8 فیصد آبادی قبائلیوں پر مشتمل ہے۔یہ قبائلیوں کی بہت بڑی تعداد ہے۔ حقیقی معنی میں 10 کروڑ سے زائد ہندوستانیوں کی نمائندگی قبائلی افراد کرتے ہیں۔ ہر ایک کی شمولیت پر مبنی ترقی (سب کاوکاس) کے قومی مقصد میں قبائلیوں کی ترقی ایک اہم جز وکی حیثیت سے شامل ہے۔ہمارے ملک کادستور قبائلیوں کی خصوصی ضروریات کو پورا کرنے کی ذمہ داری حکومت پر عائد کرتا ہے اور اس کے لئے حکومت کو تلقین بھی کرتا ہے۔


    چونکہ اس پروگرام کانام آدی مہوتسو ہے۔ لہذا اس سے یہ بات پوری طرح واضح ہو جاتی ہے کہ‘‘ آدی ’’ عنصر سب سے زیادہ اہمیت رکھتا ہے۔آدی واسی طرز زندگی قدیم سچائیوں، آفاقی اقدار اور فطری سادگی سے عبارت ہے۔قبائلیوں کی عظمت اس میں مضمر ہے کہ وہ لوگ قدیم ہنروں اور فطری سادگی کو باقی رکھنے میں کامیاب ہوئے ہیں۔ ان کی مصنوعات اور تخلیقات طویل عرصے سے چلی آرہی ہیں۔ ان کی یہ خوبی ان کے آرٹ اور کرافٹ کو دائمی اعتبار سے پرکشش بناتی ہے۔قبائلی دستکاریوں میں قدیم ہنر سب سے اہم شے ہے۔یہ بات بالخصوص قبائلی موسیقی اور رقص کی سچائی ہے۔


    صحیح اور بہتر نتائج کے لئے قبائلی دستکاریوں اور مصنوعات کو ایک ساتھ رکھنے کی ضرورت ہے۔ آدی مہوتسو جسے پروگرام اس سلسلے میں بے حد اہمیت کے حامل ہیں۔حکومت نے اس مقصد کو حاصل کرنے کے لئے ٹرائبل کوآپریٹیو مارکیٹنگ ڈیولپمنٹ فیڈریشن آف انڈیا (ٹی آر آئی ایف ای ڈی) کا قیام کیا ہے۔ ٹی آر آئی ایف ای ڈی اس سمت میں اہم کام کررہا ہے اور اس نے اپنی تجارت کو آگے لے جانےکے لئے اب ای۔ کامرس اور ڈیجٹیل پلیٹ فارم کو اپنا لیاہے۔آدی مہوتسو کے دوران کوشش کی جارہی ہے کہ قبائلی تجارت کو ڈیجیٹل اور الیکٹرانک لین دین کی اگلی سطح پر لے جایا جائے۔ بیرونی دستکاریوں کی مصنوعات کے علاوہ مہوتسو کے دوران قبائلیوں کے الیکٹرانک اور ڈیجیٹل ہنروں کو خصوصی توجہ کی حیثیت سے دیکھاجائے گا۔


    شمال میں جموں وکشمیر سے لے کر جنوب میں تاملناڈو اور مغرب میں گجرات سے لے کر مشرق میں ناگا لینڈ/ سکم تک سے تعلق رکھنے والے ماہر دستکاروں کے ذریعہ تیار کئے گئے کپڑے مہوتسو میں آنے والے لوگوں کا دل جیت لیں گے۔ روایتی قبائلی زیورات اور بانس دلچسپی کی اہم اشیاء ثابت ہوسکتے ہیں۔قبائلی دستکاروں کے ذریعہ قبائلی بینر کے تحت 70 تا 100 دکانوں کے ذریعہ قبائلی دستکاریوں کی فروخت کی جائے گی۔غیر نقدی کے قومی امنگوں کو ذہن میں رکھتے ہوئے پہلی مرتبہ قبائلی دستکار اہم کریڈٹ/ ڈبیٹ کارڈوں کے ذریعہ ادائیگی کو قبول کریں گے۔ اس کے لئے پوائنٹ آف سیل(پی او ایس) مشینیں ہر ایک اسٹال میں لگائی گئی ہیں۔آسانی کے ساتھ اس آپریشن کو انجام دینے کے لئے اسٹیٹ بینک آف انڈیا کے ذریعہ ایک خصوصی تربیت کا بھی اہتمام کیاگیا ہے۔اس مہوتسو کے دوران ٹرائبس انڈیا کے ذریعہ فروخت کئے جارہے ڈیجیٹل کامرس اور ای۔ کامرس کو ڈسپلے کیا جائے گا۔ ٹرابئس انڈیا بڑے فخر کے ساتھ امیزون ،اسنیپ ڈیل، فلپ کارڈ،پے ٹی ایم اور جی ای ایم، قبائلی مصنوعات کے ای۔ کامرس کے لئے گورنمنٹ آف انڈیا کے پورٹل جی ای ایم کے ساتھ مفاہمت ناموں پر دستخط کے بارے میں اطلاع فراہم کرتی ہے۔علاوہ ازیں ٹرائلبس انڈیا کا اپنا خود کا ای۔ کامرس پورٹل www.tribesindia.com بھی ہے۔


    U- 3742

    
    
    (Release ID: 1582163) Visitor Counter : 14
    
    
      Read this release in: Punjabi , English , Marathi , Hindi , Bengali , Malayalam