      امور داخلہ کی وزارت

      کابینہ سکریٹری نے مہاراشٹر، کرناٹک، کیرالا اور گجرات میں سیلاب کی صورتحال پر نظرثانی کی غرض سے این سی ایم سی میٹنگ کی صدارت کی
      آئی ایم ڈی پیشن گوئی کے پیش نظر راحت اور بچاؤ کاری آپریشن کا دائرہ وسیع کیا جائے گا

      Posted On: 08 AUG 2019 6:16PM by PIB Delhi

    نئی دہلی، 8 اگست 2019 ، کابینہ سکریٹری جناب پی کے سنہا کی قیادت میں قومی بحران انتظام کمیٹی (این سی ایم سی) کی ایک میٹنگ آج یہاں منعقد ہوئی تاکہ ریاست مہاراشٹر، کرناٹک، کیرالا اور گجرات میں جاری سیلابی صورتحال پر نظرثانی کی جاسکے۔


    کابینہ سکریٹری نے موجودہ صورتحال، اس سے نمٹنے کے لئے کمر بستگی، راحت اور بچاؤ کاری آپریشنوں کی تازہ ترین جانکاری حاصل کی اور اپنی جانب سے ہدایت جاری کرتےہوئے فوری امداد بہم رسانی کا حکم دیا۔ تاکہ موجودہ بحران سے نمٹنے کے لئے ان ریاستوں کو درکار امداد بہم پہنچائی جاسکے۔


    اب تک این ڈی آر ایف کی 55 ٹیمیں ان ریاستوں میں تعینات کی جاچکی ہیں اور امید کی جاتی ہے کہ مزید 19 ٹیمیں آج رات سے کل صبح تک متاثرہ علاقوں میں تعینات کردی جائیں گی۔ بری فوج کی 16 ٹکڑیاں، بحریہ اور ساحلی محافظ دستے کی 30بچاؤ ٹیمیں ہیلی کاپٹروں، طیاروں اور کشتیوں کے ساتھ سیلاب سے نمٹنے کےعمل میں لگائی گئی ہیں۔ اضافی کشتیاں بھی مہاراشٹر اور کرناٹک میں لگائی جارہی ہیں۔


    آئی ایم ڈی نے کہا ہے کہ ان ریاستوں میں گزشتہ چند دنوں کے دوران زبردست بارش ہوئی ہے۔ ساتھ ہی اس نے یہ پیشن گوئی بھی کی ہے کہ آئندہ دو دنوں میں گجرات، مہاراشٹر اور ساحلی کرناٹک کے علاقوں میں مزید بارش ہوسکتی ہے۔


    متاثرہ ریاستوں کو ریاستی تباہ کاری رد عمل فنڈ سے ضروری پیشگی رقم جاری کرنے کی ہدایت دی گئی ہے۔ متعلقہ ایجنسیوں کو بھی مشورہ دیا گیا ہے کہ وہ فصل بیمہ دعوؤں سے متعلق کام کو نمٹانے کے لئے فوری طور پر کارروائی شروع کریں۔


    وزارت داخلہ، دفاع، آبی وسائل کے سینئر افسران سمیت این ڈی آر ایف، این ڈی ایم اے اور مرکزی آبی کمیشن کے افسران نے میٹنگ میں شرکت کی۔ ریاستی حکومتوں کے چیف سکریٹری حضرات اور دیگر سینئر افسران نے بھی ویڈیو کانفرنسنگ کے توسط سے میٹنگ میں حصہ لیا۔


    ۔۔۔۔۔۔۔۔۔۔۔


    م ن۔ن ا۔


    U- 3651

    
    
    (Release ID: 1581586) Visitor Counter : 5
    
    
      Read this release in: English , Hindi