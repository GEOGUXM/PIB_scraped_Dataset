      وزارتِ تعلیم

      ایچ آر ڈی کےمرکزی وزیر جناب رمیش پوکھریال نشانک اور وزارت جل شکتی کے مرکزی وزیر جناب گجیندر سنگھ شیخاوت نے اسکولی طلبہ کیلئے ’’ سمگر شکشا-جل سرکشا‘‘ مہم کا آغاز کیا
      Posted On: 09 AUG 2019 5:38PM by PIB Delhi


    نئی دہلی، 09 ؍اگست،انسانی فروغ وسائل کے مرکزی وزیر جناب رمیش پوکھریال ’نشانک‘ اور جل شکتی کی وزارت کے مرکزی وزیر جناب گجیندر سنگھ شیخاوت نے آج کے وی نمبر 2 دہلی کینٹ اسکول میں ’’ سمگر شکشا- جل سرکشا‘‘ مہم کا آغاز کیا۔ ان وزراء کے اسکول کے طلبا کے ساتھ مل کر اسکول کے احاطے میں 350 پودے لگائے اور ڈرپ سینچائی نظام کا افتتاح کیا۔ پانی کو بچانے کے بارے میں اسکولی طلباء میں بیداری پیدا کرنے کے لئے اس میگا یا عظیم مہم کا ہدف اس پروگرام کے ساتھ 10 کروڑ طالب علموں کو منسلک کرنا ہے۔


    مرکزی ایچ آر ڈی وزیر جناب رمیش پوکھریال ’نشانک‘ نے مہم کا آغاز کرتےہوئے اسکولی طلباء سے ہر روزایک لیٹر پانی بچانے کی قسم کھانے کا اعادہ کیا۔ انہوں نے کہا کہ اس طرح 10کروڑ طلباء مل کر ہر روز 10 کروڑ لیٹر پانی بچا سکتے ہیں۔ انہوں نے تمام اسکولی طلباء سے آبی تحفظ کے برانڈ ایمبیسڈر بننے کی اپیل کی۔ انہوں نے مزید کہا کہ طلباء کو سووچھ بھارت مشن کی طرح ہی آبی تحفظ کے بارے میں بیداری پیدا کرنا چاہئے۔


    اس موقع پر وزارت جل شکتی کے مرکزی وزیر جناب گجیندر سنگھ شیخاوت نے ملک میں پانی کی کمی پر اپنی گہری تشویش کا اظہار کیااور آبی تحفظ کے لئے متعدد طریقوں پر تبادلۂ خیال کیا۔ اسرائیل کی مثال دیتے ہوئے انہوں نے تفصیل سے بتایا کہ کس طرح ایک چھوٹے سے ملک نے اپنے انتہائی محدود آبی ذرائع کو اختراعی طریقوں سے آبی تحفظ کیااور اب وہ ایک پانی برآمدکرنے والا ملک بن گیا ہے۔ انہوں نے وزارت ایچ آر ڈی اور کیندریہ ودیالیہ سنگٹھن کی پانی بچانے اور اس کے تحفظ کی کوششوں کی ستائش کی۔


    اس موقع پر جناب ’ نشانک‘ اور جناب گجیندر سنگھ شیخاوت نے محکمۂ اسکولی تعلیم اور خواندگی کے ذریعہ تیار کردہ ایک کتابچہ بعنوان ’’ میں کیسے ہر روز ایک لیٹر پانی بچاؤں گا؟‘‘ اس کتابچہ میں چھوٹے چھوٹے اور آسان طریقوں سے بہت سا پانی بچانے کے طریقوں کا ذکر کیا گیا ہے۔


    پردھان منتری کی جل سنچے سے ترغیب لے کر حکومت ہند نے ’’ جل شکتی ابھیان‘‘ (جے ایس اے) کا آغاز کیا ہے۔ یہ مشن موڈ طریقۂ کار کے ساتھ ایک مقررہ مدت کی مہم ہے۔ آبی تحفظ کا یہ نظریہ طلباء کے لئے بہت ضروری ہے تاکہ وہ نہ صرف پانی کی اہمیت کو سمجھ سکیں، بلکہ یہ بھی محسوس کر سکیں کہ ان کی زندگیوں کو با معنی بنانے کے لئے یہ کتنا اہم ہے۔ اس کا مقصد طلباء کو ان کی روزمرہ زندگی میں آبی تحفظ سے متعلق سرگرمیوں میں شرکت کرنے کے لئے تیار کرنا ہے۔


    محکمۂ اسکولی تعلیم اور خواندگی، ایم ایچ آر ڈی نے اسکولی طالب علموں کے لئے آبی تحفظ سے متعلق سرگرمیوں کو فروغ دینے کے لئے ’’ سمگر شکشا-جل سرکشا‘‘ مہم کا آغاز کیا تاکہ وہ ہمارے ملک کے شہریوں میں آبی تحفظ کے لئے بیداری پیدا کرنے، انہیں حساس بنانے اور پانی کو بچانے کے لئے عہد بستہ بن جائیں۔


    پانچ اہم مقاصد:


    1.طلباء کو پانی بچانے کے بارے میں تعلیم دینا۔


    2.طلباء کو پانی کی کمی کے اثرات کے بارے میں حساس بنانا۔


    3.طلباء کو پانی کے قدرتی ذرائع کی حفاظت کے بارے میں سکھانا۔


    4.طلباء کو کم از کم ایک لیٹر پانی یومیہ بچانے کی ترغیب دینا۔


    5.طلباء کو گھر اور اسکول کی سطح پر پانی کے کفایتی اور مناسب استعمال نیز پانی بربادی کو روکنے کیلئے حوصلہ افزائی کرنا۔


    ہدف


    ایک طالب علم ایک دن میں ایک لیٹر پانی کا تحفظ


    ایک طالب علم ایک سال 365 لیٹر پانی کا تحفظ


    ایک طالب علم 10سال 3650 لیٹر پانی کا تحفظ


    سکریٹری (ایس ای اینڈ ایل) محترمہ رینا رائے اور جوائنٹ سکریٹری آر سی مینا نے بھی اس موقع پر کیندریہ ودیالیہ نمبر2 دہلی کینٹ کے ڈاکٹر سروپلی رادھاکرشنن آڈیٹوریم کو اپنی موجودگی سے رونق بخشی۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-ش ت-ک ا)


    U- 3674

    
    
    (Release ID: 1581713) Visitor Counter : 13
    
    
      Read this release in: English , Hindi