      پارلیمانی امور کی وزارت

      راجیہ سبھا آج غیرمعینہ مدت کے لئے ملتوی اورلوک سبھا گذشتہ روز غیرمعینہ مدت کے لئے ملتوی ہوگئی تھی ،عام انتخابات کے بعد پارلیمنٹ کے پہلے اجلاس سے متعلق تفصیلات
      Posted On: 07 AUG 2019 7:04PM by PIB Delhi


    نئی دہلی ،7 ؍ اگست : راجیہ سبھا کے آج غیرمعینہ مدت کے ملتوی ہوجانے اورگذشتہ روز لوک سبھا کے غیرمعینہ مدت کے لئے ملتوی ہوجانے کے بعد عام انتخابات کے بعد پارلیمنٹ کے پہلے اجلاس سے متعلق مختلف النوع تفصیلات :


    1۔ سترہویں لوک سبھا کا پہلااجلاس 17جون ،2019کو شروع ہوا اورراجیہ سبھا کا249واں اجلاس جمعرات 20جون ، 2019سے شروع ہواتھا۔ لوک سبھا منگل کے روز یعنی 6اگست 2019کو غیرمعینہ مدت کے لئے ملتوی ہوگئی ۔ راجیہ سبھا 7اگست 2019کو غیرمعینہ مدت کے لئے ملتوی ہوگئی ۔ اس اجلاس میں لوک سبھا کی 37بیٹھکیں ہوئیں، جب کہ راجیہ سبھا کی 35بیٹھکیں منعقد ہوئیں ۔


    2۔ چونکہ 17ویں لوک سبھا کا پہلااجلاس تھا لہذا نئے اراکین نے پہلے دودنوں یعنی 17اور18جون 2019 کے دوران اپنے عہدوں کے حلف لئے ۔ لوک سبھا کے اسپیکرکا انتخاب 19جون ، 2019 کو عمل میں آیا۔


    3۔ چونکہ عام انتخابات کے انعقاد کے بعد یہ پہلا اجلاس تھا ، صدرجمہوریہ ہند نے 20جون ، 2019 کو آئین کے آرٹیکل 87( 1) کے مطابق پارلیمنٹ کے دونوں ایوانوں سے مشترکہ طورپر خطاب کیا۔ لوک سبھا میں صدرجمہوریہ ہند کے خطاب پرشکریئے کی تحریک جناب پرتاپ چندسارنگی کی جانب سے پیش کی گئی اوراس کی تائید ڈاکٹرحنا گاوت نے کی ۔ اس سلسلے میں لوک سبھا کے 13گھنٹے 47منٹ صرف ہوئے جب کہ 10گھنٹے کا وقت مختص کیاگیاتھا۔ راجیہ سبھا میں یہ تحریک جناب جگت پرکاش ندانند نے پیش کی اوراس کی تائید محترمہ سمپتیاہوئی کے نے کی ۔ اس سلسلے میں راجیہ سبھا کے 14گھنٹے صرف ہوئے جب کہ 12گھنٹے کا وقت مختص کیاگیاتھا ۔ شکریئے کی تحریک پردونوں ایوانوں میں مباحثہ ہوااوردونوں نے اسے اختیارکیا۔


    4۔ 20-2019کا مرکزی بجٹ بروز جمعہ 5جولائی ، 2019 کو پیش کیاگیا۔ مرکزی بجٹ پرعام مباحثہ دونوں ایوانوں میں عمل میں آیا۔اس سلسلے میں لوک سبھا میں 17گھنٹے 23منٹ صرف ہوئے ،جب کہ 12گھنٹے کا وقت مختص کیاگیاتھا اورراجیہ سبھا میں 12گھنٹے 30منٹ کا وقت صرف ہواجب کہ 12گھنٹے کا وقت مختص کیاگیاتھا۔


    5۔لوک سبھا میں وزارت ریلوے ، سڑک نقل وحمل اورشاہراہوں ، زراعت ، دیہی ترقیات اورنوجوانوں کے اموروکھیل کو د سے متعلق وزارتوں کے لئے گرانڈس کے مطالبات پر مباحثے ہوئے اورانھیں اختیارکیاگیا۔ بعدازاں وزارتوں /محکموں کی جانب سے پیش کئے گئے مطالبات زر پر17جولائی 2019 کو بروز بدھ کو ووٹنگ کرائی گئی ۔ متعلقہ تصرفاتی بل بھی متعارف کرایاگیا، اس پرغوروخوض ہوا اور17جولائی ، 2019 کو اسے منظورکیاگیا۔ فائننس (2) بل 2019 جس کا تعلق تصرفاتی بل سے تھا ، اسے بھی متعارف کرایاگیا ۔اوریہ بل لوک سبھا نے 18جولائی ، 2019 کو منظورکیا۔ راجیہ سبھا نے تصرفاتی (نمبر2 ) بل 2019،فائننس (نمبر2) بل ، 2019کو 23جولائی ، 2019 کو واپس لوٹایا۔اس طرح سے مکمل مالی کارروائی 31جولائی ، 2019 سے قبل مکمل کرلی گئی ۔


    6۔ اس اجلاس کے دوران مجموعی طورپر40بل ( لوک سبھا میں 33،اورراجیہ سبھا میں 7) متعارف کرائے گئے ۔ 35بل لوک سبھا نے منظورکئے ، 32راجیہ سبھا نے منظورکئے ۔ اور30بل پارلیمنٹ کے دونوں ایوانوں نے منظورکئے ہیں ۔ لوک سبھا اورراجیہ سبھا میں متعارف کرائے گئے بلوں کی ایک فہرست ، لوک سبھا کے ذریعہ منظورکئے گئے بل ، راجیہ سبھا کے ذریعہ منظورکئے گئے بل ، دونوں ایوانوں کے ذریعہ منظورکئے گئے بل پرمشتمل ہے اور ضمیمہ نمبر ایک سے منسلک ہے ۔


    7۔لوک سبھا کی پیداواریت 137فیصد اور راجیہ سبھا کی مجموعی پیداواریت 103فیصد کے بقدررہی ۔


    8۔ یہ اجلاس کئی لحاظ سے تاریخی اہمیت کا حامل اجلاس رہاکیونکہ سماجی اوراقتصادی سرگرمیوں سے متعلق تقریبا تمام ترقانون سازی کو منظوری حاصل ہوچکی ہے ۔ پارلیمنٹ کے دونوں ایوانوں نے اس اجلاس میں 30بل منظورکئے ہیں ،جو نئی لوک سبھا کی تشکیل کے بعد واحداولین /موثر اجلاس میں ایک ریکارڈ ہے ۔


    9۔ اس اجلاس کے دوران سب سے اہم بزنس آرٹیکل 37اور اس کے تحت جاری کئے گئے صدارتی احکامات کی چند تجاویز کی منسوخی کا عمل رہا۔ اس کی مدد سے جموں وکشمیر میں سماج کے تمام ترطبقات کو مساوایانہ مواقع فراہم کرائے جانے کو یقینی بنایاجاسکے گا خصوصا آئین ہند کی تجاویز کے اطلاق کی بحالی ہوگی اور اس کے تحت تمام ترسماجی ۔اقتصادی قانون سازی عمل میں آئے گی ،جس کے ذریعہ قانون کی حکمرانی اورمساوات کو یقینی بنایاجاسکے گا۔ مزید برآں دہشت گردی کے سدباب اور بہترانتظامیہ کو یقینی بنانے کے لئے ریاست جموں کشمیر کو مرکز کے زیرانتظام دوعلاقوں کی شکل میں یعنی جموں کشمیر اور لداخ کے حیثیت سے تنظیم نوکے عمل سے گذاراگیاہے ۔


    10۔ صحتی شعبہ کی اصلاحات :اس اجلاس کے دوران 4بل یعنی نیشنل میڈیکل کمیشن بل 2019 ، دی ہومیو پیتھی سینٹرل کونسل ( ترمیمی ) بل 2019 ، دی انڈین میڈیکل کونسل ( ترمیمی) بل 2019 اور دی ڈینٹسٹ ( ترمیمی ) بل 2019 کو دونوں ایوانوں نے اپنی منظوری دے دی ہے ۔ بطورخاص نیشنل میڈیکل کمیشن بل 2019 اطبی شعے میں ایک انقلابی اصلاح ہے ، جو ایک نیشنل میڈیکل کمیشن کی تشکیل کی بات کرتاہے اورجس کے ذریعہ سے طبی تعلیم ، طبی پیشے اورطبی اداروں کے تمام پہلووں کی ترقی اورضابطہ بندی ممکن ہوسکے گی ،ساتھ ہی ساتھ ایک میڈیکل ایڈوائزری کونسل بھی تشکیل دی جائے گی جو کمیشن کو اپنی سفارشات اورمشورے پیش کرے گی ۔


    11۔ سماجی اورصنفی انصاف :اس اجلاس کے دوران کچھ ایسے بل بھی منظورکئے گئے جو بھارت میں سماجی اورصنفی انصاف کے نظام کو مزید مستحکم بنائیں گے ۔ صارفین تحفظ بل 2019 کامقصد پرانے قانون کی تنسیخ کے ذریعہ صارفین تحفظ کے میکینزم کی تشکیل نو اور صارفین کے تحفظ اور ان کے حقوق کے نفاذ کے لئے ایک مرکزی صارفین تحفظ اتھارٹی کا قیام ہے تاکہ مبنی بر بدنیتی تجارتی طریقوں سے صارفین کو لاحق ہونے والے نقصانات سے محفوظ کیاجاسکے اور ریکال ، ریفنڈ اورمصنوعات کی واپسی کے لئے باقاعدہ ایک کلاس ایکشن شروع کیاجاسکے ،ساتھ ہی ساتھ ثالثی کی ایک اضافی تجویز کی گنجائش بھی پیداکی جاسکے،جو تنازعات کا حل نکالنے والے میکینزم کے متبادل کے طورپر کام کرے تاکہ گڈس اورسروسیز کے لئے صارفین کی منڈیوں میں رونماہونے والے زبردست تغیر سے نمٹاجاسکے ۔ جموں کشمیر ریزرویشن ( ترمیمی ) بل 2019 کی توسیع اس لحاظ سے کی گئی ہے کہ ریزرویشن کے فوائد ان افراد کو بھی حاصل ہوسکیں جو اصل لائن آف کنٹرول سے ملحقہ علاقوں میں سکونت پذیرہیں تاکہ بین الاقوامی سرحدسے ملحقہ علاقوں کے افراد تک ان کا فائدہ پہنچ سکے ۔ بچوں کو جنسی جرائم اوربدفعلی سے تحفظ فراہم کرانے سے متعلق ( ترمیمی ) بل 2019 کے تحت بچوں کے خلاف انجام دیئے جانے والے جرائم کے لئے دی جانے والی سزا کو مزید سخت کردیاگیاہے جو مخصوص معاملات میں 20برس تک کی ہوسکتی ہے اور بچوں کو فحاشی کے لئے استعمال کرنابھی جرم قراردیاگیاہے ۔ مسلم خواتین ( شادی سے متعلق حقوق کا تحفظ) بل 2019کے تحت طلاق ثلاثہ / طلاق بدعت کی ممانعت فراہم کی گئی ہے اوریہ مسلم خواتین کو صنفی انصاف فراہم کرانے کے لئے ایک بڑا قدم ہے۔


    12۔قومی سلامتی :قومی سلامتی ذرائع کو مستحکم بنانے اور قومی سلامتی کے پہلوؤں اور انسانی حقوق کے مابین توازن قائم کرنے کی غرض سے نیشنل انویسٹی گیشن ایجنسی ( ترمیمی ) بل 2019 ، غیرقانونی سرگرمیاں ( انسداد ) ترمیمی بل 2019 اور انسانی حقوق کا تحفظ ( ترمیمی ) بل 2019 کو اس اجلاس کے دوران منظوریاں حاصل ہوئی ہیں ۔


    13۔اقتصادی شعبہ /ایزآف ڈوئنگ بزنس سے متعلق اقدامات : نیادلی پنچاٹ مرکز بل 2019 ، پنچاٹ اورمفاہمت ( ترمیمی ) بل 2019 اور دیوالیہ ہونے اوردیوالیہ قراردیئے جانے سے متعلق ضابطہ ( ترمیمی) بل 2019 ، متبادل تنازعات تصفیہ کے نظام کو فروغ دیں گے اورمستحکم بنائیں گے ،ساتھ ہی ساتھ غیرمنفعت بخش اثاثوں کے انتظام کے نظام کو بھی استحکام بخشیں گے کیونکہ یہ کاروبارکرنا آسان بنانے کی سمت میں ایک بڑا قدم ہے ۔ اور اس سے سرمایہ کاروں کا اعتماد بحال ہوگا۔ خصوصی اقتصادی زون ( ترمیمی) بل 2019 کامقصد سرپرست ایکٹ کے تحت ‘‘ ٹرسٹ آر انٹی ٹی’’ کو بھی ایکٹ کی تعریف کے دائرہ کارکے تحت لاناہے تاکہ ایسے صنعت کاروں کے لئے دائرہ کارمیں اضافہ ہوسکے جو ایس ای زیڈ میں اپنی اکائیاں قائم کرنے کے متمنی ہوں ۔ غیرمنظم ڈپازٹ اسکیموں پرقدغن عائد کرنے سے متعلق بل ( 2019 ) کے تحت ایک ایسا جامع میکینزم فراہم کرایاگیاہے جس کے ذریعہ عام کاروباری سلسلے کے تحت جمع کرائی گئی رقومات کے علاوہ ، جمع کرائی جانے والی دیگر غیرمنظم رقومات سے متعلق اسکیموں پرپابندی عائد کرنا ہے تاکہ ڈپازیٹروں کے مفادات کا تحفظ ممکن ہوسکے ۔


    14۔مزدورقوانین سے متعلق اصلاحات :اجرتوں سے متعلق ضابطہ بل 2019 ،اجرتوں کی ادائیگی سے متعلق ایکٹ 1936، کم سے کم اجرتوں سے متعلق ایکٹ 1948، بونس کی ادائیگی سے متعلق ایکٹ 1965اور مساوی اجرتوں سے متعلق ایکٹ 1976کو باہم ضم کرکے وضع کیاگیاہے ۔ یہ وہ قانون ہے جس کا بہت عرصے سے انتظارتھااوریہ قانون مزدورقوانین پر عمل درآمد کو سہل بنائے گا ،جس کے ذریعہ تمام کارکنان کے لئے کم سے کم اجرتوں کی فراہمی کا دائرہ وسیع ترہوگا۔ یعنی مساوات کو فروغ دینے کے تئیں ایک بڑا قدم اور مزید صنعتی اداروں کے قیام کا راستہ ہموار ہوگا۔اس کے نتیجے میں بڑے پیمانے پرروزگارکے مواقع فراہم ہوں گے ۔


    15۔ ٹرانسپورٹ اصلاحات۔ موٹر وہیکل (ترمیمی) بل 2019 میں موٹر وہیکل ایکٹ کے التزامات کی خلا ف ورزی کے لئے روڈ سیفٹی، شہریوں کی سہولت، پبلک ٹرانسپورٹ کے استحکام، خودکاری اور کمپیوٹر کاری سے متعلق مسائل کے حل کے علاوہ موٹر ایکٹ التزامات کی خلاف ورزی کے لئے جرمانہ اور سزا میں اضافہ کرنے نیز اچھے شہریوں کو تحفظ فراہم کرانے کی بات کہی گئی ہے۔ ایئر پورٹ اکونومک ریگولیٹری اتھارٹی آف انڈیا (ترمیمی) بل 2019 سے بڑے ہوائی اڈوں، جہاں مسافروں کی سالانہ آمد و رفت ساڑھے تیس لاکھ سے زیادہ ہوتی ہے، اس کی تشریح میں ترمیم کے علاوہ ہوائی اڈوں پر بنیادی ڈھانچہ جاتی پروجیکٹوں میں پرائیویٹ شراکت داروں کو شامل کرنے کے لئے ٹیرف پر مبنی بولی لگانے کے عمل کو اپنایا جاسکے گا۔


    16۔ وزیراعظم کی فعال قیادت میں وزارت پارلیمانی امور میں وزرا کے ذریعہ دونوں ایوان میں شاندار فلور تال میل کی وجہ سے مذکورہ بالا نتائج حاصل کئے جاسکے ہیں۔راجیہ سبھا میں نیشنل میڈیکل کمیشن بل 2019 اور موٹر وہیکل (ترمیمی) بل 2019 پر تبادلہ خیال کے دوران اپوزیشن کے اراکین کے ذریعہ پیش کئے گئے مشوروں کو متعلقہ وزرا نے قبول کیا اور انہوں نے سرکاری طور پر ان میں ترمیمات کیں جو کہ ایوان میں سیاسی پارٹیوں کے مابین تال میل اور تعاون کی شاندار مثال ہے۔


    17۔ یہاں یہ بات قابل ذکر ہے کہ پارلیمنٹ کے اس اجلاس کے بعد اب مخصوص ایوان کے سٹنگ رکن کی موت کی صورت میں ایوان کی کارروائی ملتوی کرنے کا عمل پہلے رائج تھا اب نئے طریقہ کار میں ایوان کی کارروائی گھنٹے دو گھنٹے کے لئے ملتوی کردی جاتی ہے اور اس کے بعد اس دن کے لئے ضروری کارروائی دوبارہ شروع کی جاتی ہے۔اس سے دونوں ایوانوں کی منظوری مثبت پیداواریت میں اضافہ ہوا ہے اور جس سے لوک سبھا میں یہ پیداواریت 137 فیصد اور راجیہ سبھا میں 103 فیصد رہی ہے۔


    18۔ اس اجلاس کے غیر معمولی نتائج پارلیمنٹ کے دونوں ایوانوں میں کارروائیوں میں شامل تمام ایجنسیوں اور افراد کی انتھک کوششوں کی وجہ سے ممکن ہوا ہے۔


    پارلیمنٹ کے دونوں ایوان میں پیش کئے گئے اور منظور کئے گئے بلوں کی تفصیلات درج ذیل ہیں۔


    لوک سبھا کے 17 اجلاس میں سے پہلے اجلاس اور راجیہ سبھا کے 249 ویں اجلاس کے دوران قانون سازی کا عمل


    I ۔لوک سبھا میں پیش کئے گئے بل

     1. مسلم خواتین (شادی کے تحفظ کے حقوق) بل 2019
     2. ہومیوپیتھی سینٹرل کونسل (ترمیمی) بل 2019
     3. جموں کشمیر ریزرویشن (ترمیمی) بل 2019
     4. آدھار اور دیگر قوانین (ترمیمی) بل 2019
     5. خصوصی اقتصادی زون (ترمیمی) بل 2019
     6. سینٹرل تعلیمی ادارے (ٹیچر گریڈ میں ریزرویشن) بل 2019
     7. انڈین میڈیکل کونسل (ترمیمی) بل 2019
     8. ڈینٹسٹ (ترمیمی) بل 2019
     9. نئی دہلی بین الاقومی ثالثی مرکز بل 2019
    10. فائنانس (نمبر2) بل 2019
    11. ڈی این اے ٹکنالوجی (استعمال اور اپیلی کیشن) ریگولیشن بل 2019
    12. غیر قانونی سرگرمیاں (روک تھام) ترمیمی بل 2019
    13. قومی تفتیشی ایجنسی (ترمیمی) بل 2019
    14. حقوق انسانی کے تحفظ (ترمیمی) بل 2019
    15. صارفین تحفظ بل 2019
    16. عوامی مقامات (غیر قانونی قبضے سے بے دخلی) ترمیمی بل 2019
    17. جلیان والا باغ قومی یادگار (ترمیمی) بل 2019
    18. سینٹرل یونیورسٹیز (ترمیمی) بل 2019
    19. موٹر وہیکل (ترمیمی) بل 2019
    20. کرائے کی کوکھ (ضابطہ بندی) بل 2019
    21. تصرف (نمبر2) بل 2019
    22. تیسری جنس (تحفظ حقوق) بل 2019
    23. غیر ضابطہ بند جمع کرنے کی اسکیموں پر پابندی بل 2019
    24. حقوق اطلاعات ((ترمیمی) بل 2019
    25. نیشنل میڈیکل کمیشن بل 2019
    26. اجرتوں سے متعلق کوڈ 2019
    27. پیشہ وارانہ تحفظ، صحت اور کام کرنے کے حالات کوڈ 2019
    28. بین ریاستی آبی تنازع (ترمیمی) بل 2019
    29. قوانین کی تنسیخی اور ترمیمی بل 2019
    30. کمپنیز (ترمیمی) بل 2019
    31. ڈیم سیفٹی بل 2019
    32. سپریم کورٹ (ججوں کی تعداد) ترمیمی بل 2019
    33. چٹ فنڈ ترمیمی بل 2019

    II ۔ راجیہ سبھا میں پیش کئے گئے بل

     1. ایئرپورٹ اکونومک ریگولیٹری اتھارٹی آف انڈیا (ترمیمی) بل 2019
     2. ثالثی اور مصالحت (ترمیمی) بل 2019
     3. جنسی جرائم سے بچوں کے تحفظ (ترمیمی) بل 2019
     4. مفلسی اور دیوالیہ پن کوڈ (ترمیمی) بل 2019
     5. نیشنل انسٹی ٹیوٹ آف ڈیزائن (ترمیمی) بل 2019
     6. جموں کشمیر تشکیل نو بل 2019
     7. جموں کشمیر ریزرویشن (دوسری ترمیم) بل 2019

    III ۔ لوک سبھا میں منظور کئے گئے بل

     1. خصوصی اقتصادی زون(ترمیمی) بل 2019
     2. ہومیوپیتھی سینٹرل کونسل (ترمیمی) بل 2019
     3. جموں کشمیر ریزرویشن (ترمیمی) بل 2019
     4. سینٹرل تعلیمی ادارے (ٹیچر گریڈ میں ریزرویشن) بل 2019
     5. انڈین میڈیکل کونسل (ترمیمی) بل 2019
     6. ڈینٹسٹ (ترمیمی) بل 2019
     7. آدھار اور دیگر قوانین (ترمیمی) بل 2019
     8. نئی دہلی بین الاقومی ثالثی مرکز بل 2019
     9. سینٹرل یونیورسٹیز (ترمیمی) بل 2019
    10. قومی تفتیشی ایجنسی (ترمیمی) بل 2019
    11. تصرف (نمبر2) بل 2019
    12. فائنانس (نمبر2) بل 2019
    13. انسانی حقوق تحفظ (ترمیمی) بل2019
    14. حقوق اطلاعات ((ترمیمی) بل 2019
    15. موٹر وہیکل (ترمیمی) بل 20149
    16. غیر قانونی سرگرمیاں (روک تھام) ترمیمی بل 2019
    17. غیر ضابطہ بند جمع کرنے کی اسکیموں پر پابندی بل 2019
    18. مسلم خواتین (شادی کے تحفظ کا حق) بل 2019
    19. کمپنیز (ترمیمی) بل 2019
    20. نیشنل میڈیکل کمیشن بل 2019
    21. تنسیخی اور ترمیمی بل 2019
    22. صارفین تحفظ بل 2019
    23. اجرتوں سے متعلق کوڈ 2019
    24. ندیوں کے پانی سے متعلق بین ریاستی تنازعات (ترمیمی) بل 2019
    25. عوامی مقامات (غیر قانونی قبضے سے بے دخلی) ترمیمی بل 2019
    26. مفلسی اوردیوالیہ پن کوڈ (ترمیمی) بل 2016
    27. جنسی جرائم سے بچوں کا تحفظ(ترمیمی) بل ، 2019
    28. ثالثی اور مصالحتی(ترمیمی)، بل 2019
    29. جلیانوالا باغ قومی میموریل (ترمیمی )بل، 2019
    30. باندھ کے تحفظ سے متعلق بل2019
    31. ایئرپورٹ اکونامک ریگولیٹری اتھارٹی آف انڈیا(ترمیمی )، 2019
    32. مخنث افراد (حقوق کا تحفظ)بل 2019
    33. کرائے کی کوکھ(ریگولیشن) بل 2019
    34. سپریم کورٹ (ججوں کی تعداد) ترمیمی بل،2019
    35. جموں وکشمیر تشکیل نو بل، 2019

    IV - راجیہ سبھا کے ذریعے پاس کئے گئے بل

     1. خصوصی اقتصادی زون (ترمیمی)بل، 2019
     2. جموں و کشمیر ریزرویشن (ترمیمی )بل، 2019
     3. ہومیوپیتھی مرکزی کونسل (ترمیمی )بل، 2019
     4. مرکزی تعلیمی ادارے (اساتذہ کے کیڈر میں ریزرویشن)بل، 2019
     5. انڈین میڈیکل کونسل (ترمیمی )بل، 2019
     6. ڈنٹسٹ (ترمیمی )بل، 2019
     7. آدھار اور دیگر قوانین (ترمیمی )بل، 2019
     8. ایئرپورٹ اکونامک ریگولیٹری اتھارٹی آف انڈیا(ترمیمی )بل، 2019
     9. مرکزی یونیورسیٹیاں (ترمیمی )بل، 2019
    10. قومی تحقیقاتی ایجنسی (ترمیمی )بل، 2019
    11. نئی دہلی بین الاقوامی ثالثی مرکز بل، 2019
    12. ثالثی اور مصالحت (ترمیمی )بل، 2019
    13. انسانی حقوق کا تحفظ (ترمیمی )بل، 2019
    14. تصرف(نمبر-2) بل ۔2019
    15. فائنانس (نمبر-2) بل، 2019
    16. جنسی جرائم سے بچوں کا تحفظ(ترمیمی )بل، 2019
    17. اطلاعات کا حق(ترمیمی )بل، 2019
    18. غیر منظم جمع اسکیم کی ممانعت سے متعلق بل، 2019
    19. دیوالیہ اور دیوالیہ پن سے متعلق ضابطے (ترمیمی )بل، 2019
    20. مسلم خواتین (شادی سے متعلق حقوق کا تحفظ) بل ،2019
    21. کمپنیز (ترمیمی )بل، 2019
    22. موٹر گاڑیاں(ترمیمی )بل، 2019
    23. نیشنل میڈیکل کمیشن بل، 2019
    24. تنخواہوں سے متعلق ضوابط،2019
    25. غیر قانونی سرگرمیاں(روک تھام)،ترمیمی بل، 2019
    26. منسوخ اور ترمیم سے متعلق بل، 2019
    27. جموں و کشمیر ریزرویشن (دوسری ترمیم) بل، 2019
    28. جموں و کشمیر تشکیل نو بل، 2019
    29. صارفین تحفظ بل، 2019
    30. عوامی مقامات (غیر قانونی قبضے کو خالی کرانا) ترمیمی بل، 2019
    31. نیشنل انسٹی ٹیوٹ آف ڈیزائن (ترمیمی )بل، 2019
    32. سپریم کورٹ (ججوں کی تعداد)،ترمیمی بل، 2019

    V -پارلیمنٹ کے دونوں ایوان کے ذریعے پاس کئے گئے بل

     1. خصوصی اقتصادی زون(ترمیمی )بل، 2019
     2. جموں وکشمیر ریزرویشن (ترمیمی )بل، 2019
     3. ہومیو پیتھی مرکزی کونسل(ترمیمی )بل، 2019
     4. مرکزی تعلیمی ادارے (اساتذہ کے کیڈر میں ریزریشن) بل، 2019
     5. انڈین میڈیکل کونسل(ترمیمی )بل، 2019
     6. ڈینٹسٹ (ترمیمی )بل، 2019
     7. آدھار اور دیگر قوانین (ترمیمی )بل، 2019
     8. مرکزی یونیورسیٹیاں(ترمیمی )بل، 2019
     9. قومی تحقیقاتی ایجنسی (ترمیمی )بل، 2019
    10. نئی دہلی بین الاقوامی ثالثی مرکز بل، 2019
    11. تصرف(نمبر-2) بل ۔2019
    12. فائنانس (نمبر-2) بل، 2019
    13. انسانی حقوق کا تحفظ (ترمیمی )بل، 2019
    14. اطلاعات کا حق(ترمیمی )بل، 2019
    15. غیر منظم جمع اسکیم کی ممانعت سے متعلق بل، 2019
    16. مسلم خواتین (شادی سے متعلق حقوق کا تحفظ) بل ،2019
    17. کمپنیز (ترمیمی )بل، 2019
    18. دیوالیہ اور دیوالیہ پن سے متعلق ضابطے (ترمیمی )بل، 2019
    19. ثالثی اور مصالحت (ترمیمی )بل، 2019
    20. جنسی جرائم سے بچوں کا تحفظ(ترمیمی )بل، 2019
    21. غیر قانونی سرگرمیاں(روک تھام)،ترمیمی بل، 2019
    22. تنخواہوں سے متعلق ضوابط،2019
    23. منسوخ اور ترمیم سے متعلق بل، 2019
    24. ایئرپورٹ اکانومک ریگولیٹری اتھارٹی آف انڈیا(ترمیمی )بل، 2019
    25. موٹر گاڑیاں(ترمیمی )بل، 2019
    26. نیشنل میڈیکل کمیشن بل، 2019
    27. صارفین تحفظ بل، 2019
    28. عوامی مقامات (غیر قانونی قبضے کو خالی کرانا) ترمیمی بل، 2019
    29. جموں و کشمیر تشکیل نو بل، 2019
    30. سپریم کورٹ (ججوں کی تعداد)،ترمیمی بل، 2019

    ********


    م ن۔ش س۔م ع۔ن ع۔ ن ا۔ ع آ۔


    U: 363 4

    
    
    (Release ID: 1581482) Visitor Counter : 23
    
    
      Read this release in: English , Hindi , Bengali
    
    
    

30.