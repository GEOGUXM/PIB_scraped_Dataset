      وزارت خزانہ

      سی بی ڈی ٹی نے وضاحت کی ہے کہ گھریلو سرمایہ کاروں (بشمول اے آئی ایف زمرہ-3) اور ایف پی آئی کے درمیان فرق عام بجٹ2019سے پہلے بھی موجود تھا اور یہ فائنانس ایکٹ-2019کے ذریعے پیدا کردہ نہیں ہے
      Posted On: 28 AUG 2019 12:22PM by PIB Delhi


    نئی دہلی،28؍ اگست، براہ راست ٹیکسوں کے مرکزی بورڈ ، سی بی ڈی ٹی نے کہا ہے کہ میڈیا کے ایک سیکشن میں اس طرح کا غلط تاثر پیدا کیا جارہا ہے کہ مرکزی وزیر خزانہ اور کارپوریٹ امور کی وزیر محترمہ نرملا سیتا رمن کے ذریعے 23 اگست 2019 کو ایک پریس کانفرنس کے دوران کئے گئے اعلانات نے ، جو معیشت میں تیزی لانے کے لئے کئی ڈھانچہ جاتی اقدامات کے بارے میں ہیں، ایف پی آئی اور اے آئی ایف زمرہ-3 سمیت گھریلو سرمایہ کاروں کے درمیان ایک تفریقی نظام پیدا کردیا ہے۔


    سوشل میڈیا سمیت میڈیا کے کچھ سیکشنوں میں اس غلط تاثر کو مسترد کرتے ہوئے سی بی ڈی ٹی نے کہا ہے کہ گھریلو سرمایہ کاروں (بشمول اے آئی ایف زمرہ-3) اور ایف پی آئی کے درمیان فرق عام بجٹ 2019 سے پہلے بھی موجود تھا اور یہ فائنانس(نمبر-2) ایکٹ – 2019 یا 23 اگست 2019 کو وزارت خزانہ کے ذریعے کئے گئے اعلان سے پیدا نہیں ہوا ہے۔


    اس سلسلے میں سی بی ڈی ٹی نے مزید کہا ہے کہ بیرونی ادارہ جاتی سرمایہ کاروں (ایف پی آئیز) کی صورت میں انکم ٹیکس ایکٹ 1961 میں ڈیریویٹیو کے ذریعے ہونے والی آمدنی پر ٹیکس کے خصوصی ضابطے ( دفعہ- 115 اے ڈی جسے ایکٹ کی دفعہ- 2 (14) کے ساتھ رکھا گیا ہے) موجود ہیں۔ اس نظام کے تحت ڈیریویٹیو سے ہونے والی ایف پی آئی کی آمدنی پر کیپٹل منافع سمجھا جائے گا اور قانون کی دفعہ – 115 اے ڈی کے مطابق ٹیکس کی خصوصی شرح نافذکی جائے گی۔ البتہ متبادل سرمایہ کاری فنڈ (اے آئی ایف زمرہ – 3) سمیت گھریلو سرمایہ کاروں کے لئے ڈیریویٹیو سے ہونے والی آمدنی کو اور ان بیرونی سرمایہ کاروں کے لئے، جو ایف پی آئی میں شامل نہیں ہیں، ہمیشہ کاروبار کی آمدنی کے طور پر رکھا گیا ہے اور اسے کیپٹل منافع نہیں مانا گیا ہے۔ اس لئے یہ تفر یقی نظام ایف پی آئی کے لئے دفعہ – 115 اے ڈی کے تحت پہلے ہی موجود تھا، اس لئے یہ کہنا کہ عام بجٹ 2019 یا 23 اگست 2019 کو وزیر خزانہ کے ذریعے کئے گئے اعلان میں ایف پی آئی اور گھریلو سرمایہ کاروں کے درمیان تفریقی نظام پیدا کیا ہے، سراسر غلط ہے۔


    ۔۔۔۔۔۔۔۔۔۔۔۔۔۔۔


    U- 3 893

    
    
    (Release ID: 1583260) Visitor Counter : 9
    
    
      Read this release in: English , Marathi , Hindi , Tamil