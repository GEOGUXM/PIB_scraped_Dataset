      امور داخلہ کی وزارت

      آفات اور ہنگامی صورت حال کے خطرے کے بندوبست سے متعلق سائنس پر ہند-برطانیہ ورک شاپ کے بارے میں پریس بریف
      Posted On: 29 AUG 2019 7:36PM by PIB Delhi


    آفات اور ہنگامی صورت حال کے خطرے کے بندوبست سے متعلق سائنس پر ایک دو روزہ ہند-برطانیہ ورک شاپ کا آج دلی میں وزیراعظم کے ایڈیشنل پی ایس ڈاکٹر پی کے مشرا نے افتتاح کیا۔اس ورک شاپ کا مقصد ہنگامی صورت حال اور آفات کے بندوبست میں سائنس و ٹیکنالوجی کے استعمال کے لیے میکانزم اور طریقہ کار کے بارے میں ہندوستان اور برطانیہ کے درمیان تبادلہ خیال ہے۔ اپنے افتتاحی خطاب میں ڈاکٹر مشرا نے اس بات پر زور دیا کہ زیادہ سے زیادہ مربوط ہوتی ہوئی دنیا میں آفات اور ہنگامی صورت حال کے خطرات بھی مزید پیچیدہ اور دشوار ہوتے جارہے ہیں۔ اس لیے یہ بہت اہم ہے کہ ہندوستان اور برطانیہ ملکوں میں زندگی اور معیشت کو سنجیدہ خطرات سے دوچار کرنے والے آفات اور ہنگامی صورت حال کو سمجھنے ، اس کے اثرات کو کم کرنے اور اس کے بندوبست کے لیے سائنسی اور ٹیکنالوجی سے متعلق صلاحیتوں کے زیادہ سے زیادہ استعمال کے مقصد سے مل کر کام کریں۔


    حکومت ہند کے پرنسپل سائنٹفک ایڈوائزرپروفیسر کے وجے راگھون نے بتایا کہ سائنس اور ٹیکنالوجی سے متعلق موجودہ ہند-برطانیہ تعاون کے بارے میں نئے مواقع شناخت کرتے ہوئے بہترین طریقہ کار اختیار کیے جانے کی سہولت فراہم کرنے کے مقصد سے دونوں ممالک سرگرمی کے ساتھ آفات کے اثرات کو کم کرنے کے لیے سائنسی اور ٹیکنالوجی کے متعلقہ آلات پر توجہ مرکوز کرتے ہوئے آپس میں بات چیت کریں گے۔دونوں ممالک کے منتخبہ خطرات کے شعبوں میں آفات کے بندوبست سے متعلق سائنس، آفات کا مقابلہ کرنے کے لیے خطرات کا جائزہ ،وبا کے لیے تیاری سے متعلق سائنس،سخت ترین موسم کی صورت حال سے متعلق سائنس، زلزلے اور مٹی کے تودے گرنے سمیت جیوفزیکل خطرات اور ریڈیو لوجیکل اخراج کی ماڈلنگ سمیت سول نیوکلیائی تحفظ کو مدنظر رکھتے ہوئے واقعات کا مطالعہ بھی دو روزہ مذاکرات میں شامل ہوگا۔


    اس ورک شاپ کا انعقاد حکومت ہند کے پرنسپل سائنٹفک ایڈوائزر نے قومی آفات سے متعلق اتھارٹی (این ڈی ایم اے)کے ساتھ حکومت برطانیہ کے سائنس کے دفتر کے شراکت داری میں کیا ہے۔ خارجہ اور دولت مشترکہ کے دفتر کے سابق چیف سائنس ایڈوائزر پروفیسر رابن گرائمس اس ورک شاپ میں شرکت کرنے والے برطانوی وفد کے 6 ارکان کی قیادت کررہے ہیں۔ انہوں نے کہا کہ یہ ورک شاپ متعلقہ حکومتوں کو معاون سائنسی اور ٹیکنالوجی سے متعلق صلاحیتوں اور حکمت عملی پر تبادلہ خیال پر مبنی سائنسی صلاح فراہم کرانے کے لیے ایک زبردست میکانزم تیار کرنے میں مدد کرسکتی ہے۔ این ڈی ایم اے کے رکن کنول کشور نے بتایا کہ گزشتہ روز ہندوستانی کابینہ نے آفات کا مقابلہ کرنے کے لیے بنیادی ڈھانچہ تیار کرنے کے مقصد سے 480 کروڑ روپے کا ایک عالمی تعاون منظور کیا ہے اور اس کا آغاز کیا ہے، جو برطانیہ اور دیگر ممالک کے ساتھ تعاون کے لیے ایک بہترین پلیٹ فارم مہیا کرائے گا۔


    ۔۔۔۔۔۔۔۔۔۔۔


    U- 3948

    
    
    (Release ID: 1583587) Visitor Counter : 1
    
    
      Read this release in: English , Hindi