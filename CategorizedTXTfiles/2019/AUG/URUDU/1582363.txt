      امور داخلہ کی وزارت

      مرکزی وزیر داخلہ امت شاہ نے کربی اور ڈماسا بھون کا سنگ بنیاد رکھا
      شمال مشرقی خطے کی مجموعی ترقی جناب نریندر مودی حکومت کا مقصد : بجٹ میں258فیصد کا اضافہ کیا گیا: جناب امت شاہ

      Posted On: 19 AUG 2019 6:51PM by PIB Delhi

    نئی دہلی، 19 ؍اگست،مرکزی وزیر داخلہ جناب امت شاہ کے ذریعے آج یہاں دوارکا میں کربی آنگ لانگ خود مختار کونسل (کے اے اے سی) اور نارتھ کچھار ہلس خود مختار کونسل آف آسام (این سی ایچ اے سی) کے کربی اور ڈماسا بھون کا سنگ بنیاد رکھا گیا۔


    جناب امت شاہ نے کہا کہ پورے بھارت کے ترقیاتی کاموں میں وزیراعظم جناب نریندر مودی جی نے آبادی کے تناسب میں سب سے زیادہ وقت شمال مشرق کو دیا ہے اور پچھلے پانچ سال میں ترقی کے کئی پروجیکٹوں کی شروعات کی گئی ہے۔ ان کا کہنا تھا کہ کربی اور ڈماسا بھون یہاں پر قائم ہوں گے اور اس کے ساتھ ہی دنیا کے نقشے پر کربی اور ڈماسا کی ثقافت کو نئی پہنچان کے لئے ایک نیا مقام حاصل ہوگا۔


    جناب شاہ نے بتایا کہ شمال مشرق کونسل کی میٹنگ میں صدارت کرنے کے لئے سابق وزیراعظم جناب مرار جی دیسائی کے 40 سال بعد وزیراعظم کی حیثیت سے جناب نریندر مودی شامل ہوئے اور ہر 15 دن میں ایک مرکزی وزیر کو شمال مشرق کا دورہ کرنے کا پروگرام طے کیا ۔ اس سے بہت ساری سہولیات اور ترقی کے کاموں میں پیش رفت ہوئی ہے۔ انہوں نے کہا کہ مجھے یہ بات بتاتے ہوئے خوشی ہورہی ہے کہ شمال مشرق کی ترقی کے لئے پہلے جو بجٹ 87 ہزار کروڑ روپے کا تھا، اس میں 258 فیصد اضافہ کرتے ہوئے مودی سرکار کے آنے کے بعد یہ بجٹ 313375 کروڑ کیا گیا، جو مودی سرکار کے ذریعے شمال مشرق کی مجموعی ترقی کے عہد کی عکاسی کرتا ہے۔ ان کا کہنا تھا کہ آج شمال مشرق ، فضائی ، ریلوے اور سڑک راستے سے جڑ چکا ہے اور وہاں سڑکوں کو چوڑا کرنے کا کام بھی تیزی سے کیا جا رہا ہے۔ جناب شاہ نے مزید کہا کہ شمال مشرق میں جو تبدیلی آئی ہے وہ ملک کے وزیراعظم اور ہمارے لیڈر نریندر مودی جی کے من میں شمال مشرق کے لئے جو محبت ہے ، جو احترام ہے وہ اس سے سامنے آیا ہے۔


    جناب شاہ کا یہ بھی کہنا تھا کہ شمال مشرق میں ہوئے ترقیاتی کاموں کے سبب وہاں دہشت گردی کم ہوئی ہے اور امن قائم ہوا ہے۔ جناب شاہ نے یہ بھی کہا کہ ماضی کی حکومتوں میں شمال مشرق کا علاقہ ترقی کے راستے سے بھٹک گیا تھا جو بی جے پی کی حکومت بننے کے بعد مودی جی کی قیادت میں واپس راستے پر آیا ہے۔


    جناب شاہ نے کہا کہ شمال مشرق کی ترقی کی وزارت نے تقریباً 153 کروڑ روپئے کے 17 الگ الگ پروجیکٹوں پر کام شروع کر دیا ہے اور کئی اہم کام کئے ہیں جن میں بین الاقوامی سطح کا بانس کا صنعتی پارک شروع کرنے کے ساتھ ساتھ شمال مشرق کی مختلف ریاستوں میں کئی میڈیکل کالج ، ڈگری کالج ، لاء کالج ،پلینیٹیریم ، ثقافتی ہال کی تعمیر جیسے کتنے ہی بڑے پروجیکٹ شامل ہیں۔ جناب شاہ کہنا تھا کہ مرکز کے نریندر مودی حکومت کا یہ ماننا ہے کہ درج فہرست قبائل کو ترقی تک نہیں لے جانا ہے بلکہ ترقیاتی کاموں کو درج فہرست قبائل تک لے جایا جانا چاہئے۔ جناب امت شاہ نے کہا کہ شمال مشرق میں امن بھی ہونا چاہئے، خوشحالی بھی ہونی چاہئے اور ترقی ہر گاؤں میں پہنچنی چاہئے لیکن شمال مشرق کی پہچان کو بھی برقراررکھنا بی جے پی کی نریندر مودی حکومت کا ہدف ہے۔


    جناب شاہ نے کہا کہ ترقی کے ساتھ ساتھ شمال مشرق کی ثقافت کو بھی بچانا ہے۔ شمال مشرق کے طبی علوم کے طریقے انتہائی قدیم ہیں ، وہاں کے نباتیاتی شعبے میں غیر معمولی امکانات ہیں اور ان عمارتوں میں میڈیٹیشن کی خوبیوں والی دوائیوں پر ریسرچ اور ڈیولپمنٹ کا شعبہ قائم کر کے آگے بڑھانے کی ضرورت ہے۔ انہوں نے مزید کہا کہ مجھے اس بات کی خوشی ہے کہ کانگریس کی حکومت نے جو وعدہ کیا تھا جناب نریندر مودی کی حکومت اسے پورا کرنے جا رہی ہے۔ ان کا کہنا تھا کہ اس عمارت کی تعمیر سے شمال مشرق کے بچے دنیا کو جانیں گے ، دنیا کے ساتھ جڑیں گے اور مسابقت کر سکیں گے۔


    پروگرام میں بولتے ہوئےڈونر وزیر ڈاکٹر جتیندر سنگھ نے کہاکہ شمال مشرق کی ترقی عزت مآب وزیراعظم جناب نریندر مودی کی قیادت میں ہورہی ہے۔ انہوں نے بتایا کہ مودی جی کہتے ہیں اگر ایک بازو طاقت ور ہو اور دوسرا مضبوط نہ ہو تو ملک کی مناسب ترقی نہیں ہوسکتی اس لئےشمال مشرق کی ترقی بھی ملک کے باقی حصوں کی طرح ہی ہونی چاہئے۔


    جناب سنگھ نے کہا کہ اس بات کو ذہن میں رکھتے ہوئے جناب نریندر مودی جی نے شمال مشرق کی ترقی پر خصوصی توجہ دی ہے ۔ انہوں نے یہ بھی بتایا کہ مودی حکومت نے شمال مشرق میں روڈ ڈیولپمنٹ کا کام بھی شرو ع کیا ہے۔


    آسام کے وزیراعلی سربانند سونوال نے بھی مرکزی حکومت وزیراعظم جناب نریندر مودی اور وزیر داخلہ جناب امت شاہ کا بھی شکریہ ادا کیا۔ کاربی اور ڈماسا بھون کا سنگ بنیاد رکھے جانے کےموقع پر خطاب کرتے ہوئے آسام حکومت کے وزیر خزانہ ہمنتا وشوسرما نے کہا کہ ملک میں کروڑوں روپے کے پروجیکٹ شروع کئے گئے ہیں لیکن کاربی اور ڈماسا بھون کا سنگ بنیاد رکھنے کے لئے جناب وزیر داخلہ جناب امت شاہ کا آنا شمال مشرق کےتئیں ان کی خصوصی محبت کو ظاہر کرتا ہے۔ اس دوران شمال مشرق کے کئی ارکان پارلیمنٹ اور ارکان اسمبلی بھی موجود تھے۔


    ان عمارتوں کی تعمیر سے ہندستان کی دیگر ریاستوں کی طرح دونوں خودمختار کونسلوں کے پاس قومی راجدھانی میں اپنی شاندار روایت اور ثقافت اور ترقی کے کاموں کو ظاہر کرنے کے لئے دہلی میں ایک پلیٹ فارم ہوگا۔ کاربی آنگلونگ خودمختار کونسل (کے اے اے سی ) کا حلقہ اختیار دو ضلعوں پر مشتمل ہے ۔ کاربی آنگلونگ اور مغربی کاربی آنگلونگ دیما ہساؤ ضلع (سابق شمالی کچھار ہلس) اتری کچھار خودمختار کونسل کے کنٹرول میں ہے۔


    دونوں علاقے خصوصی طور پر قبائلی علاقے ہیں جہاں ہرے بھرے جنگل اور جاندار ہیں۔ لوگوں کے پاس ایک مالا مال روایت اور ثقافت ہے جو صدیوں سے محفوظ ہے ۔ بنیاد طو ر پر مکیر ہلس، کاربی آنگلونگ یا کربیوں کی سرزمین سے معروف ہے اس میں رولنگ ہلس ، گھنے جنگل ، جھرنے ، دریا اور نالے ہیں۔ کاربی آنگلونگ کو کوکوفالس کھنڈولی ٹورسٹ سینٹر اموانگ ٹورسٹ سینٹر اور کوہورا ٹورسٹ ریسورٹ جیسے دلچسپیوں کے سامان بھی ملتے ہیں۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-و ا، م م ،ا گ- ق ر، ف ، ج و)


    U- 3 773

    
    
    (Release ID: 1582363) Visitor Counter : 4
    
    
      Read this release in: Assamese , English , Hindi