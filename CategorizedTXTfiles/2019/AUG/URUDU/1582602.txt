      شمال مشرقی ریاستوں کی ترقی کی وزارت

      ناگا لینڈ کے وزیر اعلیٰ نے ڈاکٹر جتندر سنگھ سے ملاقات کی
      
      کوہیما ہوائی اڈہ پروجیکٹ پر تبادلہ خیال کیا

      Posted On: 21 AUG 2019 6:27PM by PIB Delhi

    نئی دلّی، `21 اگست / ناگا لینڈ کے وزیر اعلیٰ جناب نیفیو ریو نے سینئر افسران کے ایک وفد کے ہمراہ آج شمال مشرقی خطے کی ترقی، وزیر اعظم کے دفتر میں وزیر مملکت، عملہ، عوامی شکایات، پنشن، ایٹمی توانائی اور خلاء کے وزیر مملکت (آزادانہ چارج) ڈاکٹر جتندر سنگھ سے ملاقات کی اور راجدھانی شہر کوہیما میں ” سیتھو“ پر ایک ہوائی اڈہ کے قیام پر ان کے ساتھ تبادلہ خیال کیا۔


    داکٹر جتندر سنگھ نے وزیر اعلیٰ کو مطلع کیا کہ کوہیما میں ایئر پورٹ کی تجویز پر شمال مشرقی خطے کی ترقی کی وزارت سنجیدگی سے غور کر رہی ہے اور ریاستی حکومت کے ذریعہ ایک مناسب جگہ کی نشاندہی کئے جانے کے بعد ایئر پورٹ اتھارٹی آف انڈیا کے ذریعہ ایک تکنیکی رپورٹ تیار کی گئی ہے جو کہ ہوائی اڈے کے لئے ہر موسم میں ساز گار ہے۔


    وزیر اعلیٰ نے شمال مشرقی خطے کی ترقی کے وزیر کو بتایا کہ ہوائی اڈہ قائم کرنے کے لئے کل تخمینہ لاگت تقریباً چھ ہزار کروڑ روپئے ہو سکتی ہے اوران سے در خواست کی کہ اس کا ایک حصہ شمال مشرقی خطے کی ترقی کی وزارت یا نارتھ ایسٹ کونسل (این ای سی) کے ذریعہ ادا کیا جا سکتا ہے۔ شمال مشرقی خطے کی ترقی کے وزیر نے ناگا لینڈ کے وزیر اعلیٰ کو مطلع کیا کہ وزارت کے ذریعہ پروجیکٹ کے لئے ایک ہزار کروڑ روپئے کی منظوری کے لئے تجویز بھیجی گئی ہے۔


    ڈاکٹر جتندر سنگھ نے انہیں آگاہ کیا کہ وزیر اعظم جناب نریندر مودی نے دور دراز کی ریاست ناگا لینڈ کی مانند شمال مشرق کی تمام آٹھ ریاستوں کو اعلیٰ ترجیح کے زمرے میں رکھا ہے۔انہوں نے بتایا کہ وزیر اعظم کی ہدایات کے بموجب شمال مشرقی کے تمام ترقیاتی پروجیکٹوں پر تیز رفتاری سے عمل کیا جا رہا ہے اور باقاعدہ طور پر ان کی نگرانی کی جا رہی ہے اور ان پروجیکٹوں کو معینہ مدت کے اندر مکمل کیا جا رہا ہے۔


    ڈاکٹر جتندر سنگھ نے ناگا لینڈ کی مساویانہ ترقی کو یقینی بنانے اور ساتھ ہی شورش سے متعلق واقعات کے خاتمے کے لئے مرکزی حکومت کی خواہش کا بھی اظہار کیاہے۔


    ۔۔۔۔۔۔


    U.3813


    م۔ ر۔ ر۔

    
    
    (Release ID: 1582602) Visitor Counter : 2
    
    
      Read this release in: English , Hindi