      امور داخلہ کی وزارت

      بھارت اور بنگلہ دیش کے مابین وزیر داخلہ کی سطح کی بات چیت پر پریس ریلیز
      Posted On: 08 AUG 2019 9:40AM by PIB Delhi


    نئی دلّی، 08 اگست / بھارت اور بنگلہ دیش کے مابین وزیر داخلہ سطح کی بات چیت کی ساتویں میٹنگ گزشتہ روز یعنی 07 اگست، 2019 کو نئی دلّی میں منعقد ہوئی۔ یہ میٹنگ بھارت کے وزیر داخلہ جناب امت شاہ اور بنگلہ دیش کے وزیر امور داخلہ جناب اسد الزما ں خان کی مشترکہ صدارت میں منعقد ہوئی۔


    بھارت کے وزیر داخلہ نے بنگلہ دیش کے وزیر داخلہ کو دوسری بار عہدہ سنبھالنے کے لئے مبارک باد پیش کی اور بنگلہ دیش کی وزیر اعظم شیخ حسینہ کے ترقیاتی ایجنڈے کے لئے بھارت کی جانب سے مکمل حمایت کے عزم کو دوہرایا۔ دونوں وزراء نے ان باہمی تعلقات کی عہد بستگی کو دوہرایا، جو کہ 1971 میں آزادی کی لڑائی کے دوران ساجھے دارانہ حکمت عملی کی بنیاد پر استوار ہوئے تھے۔ آج، ہمارے تعلقات اور عہد بستگی دنیا بھر میں اچھے پڑوس کے تعلقات کے لئے رول ماڈل بنے ہوئے ہیں۔ یہ تعلقات تاریخ، ثقافت، زبان سے وابستہ ہیں اور جمہوری اقدار، ترقیاتی تعاون اور بے شمار دیگر یکسانی امور سے پیوستہ ہیں۔


    میٹنگ کے دوران وزراء نے اس امر پر اطمینان کا اظہار کیا کہ دونوں ملکوں کے درمیان سیکورٹی اور سرحدی مینجمنٹ سمیت ہر شعبے میں اتنا قریبی تعلق اور تعاون ہے، جتنا پہلے کبھی نہیں تھا۔ دونوں رہبنماؤں نے سرحدی دوستانہ عہد بستگی کا اعادہ کیا اور اس ضمن میں دونوں ملکوں کے سرحدی محافظ دستوں کے قریبی باہمی تعاون کی ستائش کی۔ وزیر داخلہ نے بھارت سمیت دیگر ملکوں کے لئے تشدد اور دہشت گردی کے لئے اپنی سر زمین کو استعمال نہ کرنے دینے کی بنگلہ دیش کی پالیسی کی تعریف کی۔


    میٹنگ کے دوران باہمی سیکورٹی تعاون سے متعلق معاملات پر بھی تبادلہ خیال کیا گیا۔ دونوں وزراء نے سرحد پار سے کئے جانے والے جرائم کی روک تھام کی ضرورت پر زور دیا اور سرحدوں کو محفوظ بنانے کے مقصد میں کامیابی کے لئے مزید تعاون کی ضرورت پر رضا مندی کا اظہار کیا۔ طرفین نے سرحدوں پر بنیادی ڈھانچہ کے تحفظ سے متعلق زیر التوا معاملات کا جائزہ لیا اور ان معاملات کو حل کرنے کی سمت تیز رفتار اقدامات پر رضا مندی کا اظہار کیا۔ وزیر داخلہ جناب امت شاہ نے سرحد پار سے دستاویزات کے بغیر داخل ہونے والے افراد کی نقل و حرکت خاص طور پر شمال مشرق میں داخل ہونے والے افراد کے مسئلے پر بھارت کی تشویش کا اظہار کیا۔


    بھارت کے وزیر داخلہ نے بنگلہ دیش کے وزیرداخلہ کو بنگلہ دیش میں پناہ گزین میانمار کے بے گھرشہریوں کی محفوظ اور تیزر رفتار وطن واپسی کے لئے بھارت کی جاری حمایت کی یقین دہانی کرائی، جس کے لئے بھارت نے ستمبر، 2017 سے چار حصوں میں انسانی بنیاد پر امداد فراہم کرائی ہے۔


    لیڈروں نے رابطے کے فروغ کے ذریعہ تجارت، صحت اور سیاحت سمیت عوام سے عوام کے تعلقات کو سہل بنائے جانے پر بھی غور کیا۔


    ۔۔۔۔۔۔


    U.3635


    

    
    (Release ID: 1581506) Visitor Counter : 12
    
    
      Read this release in: English , Hindi , Marathi , Bengali , Gujarati