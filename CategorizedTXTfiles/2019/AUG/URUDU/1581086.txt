      کامرس اور صنعت کی وزارتہ

      گروپرسادمہاپاترا نے ڈی پی آئی آئی ٹی کے سیکریٹری کا عہدہ سنبھالا
      Posted On: 01 AUG 2019 4:36PM by PIB Delhi


    نئی دہلی، یکم اگست2019 ؍1986 بیچ کے انڈین ایڈمنسٹریٹیو سروس (آئی ایس) کے آفیسر ڈاکٹر گروپرساد مہاپاترا نے آج نئی دہلی میں صنعت اور اندرونی تجارت کے فروغ کے محکمہ (ڈی پی آئی آئی ٹی) کے سیکریٹری کے عہدے کا چارج سنبھال لیا۔


    ڈی پی آئی آئی ٹی کے سیکریٹری کے عہدہ سنبھالنے سے قبل انہوں نے ایئرپورٹ اتھارٹی آف انڈیا(اے اے آئی)کے چیئر مین کے طورپر خدمات انجام دی ہیں۔ڈاکٹر گرو پرساد مہاپاترا نے اے اے آئی کے اہم کام کاج میں کئی تبدیلیاں لائی ہیں۔ انہوں نے اے اے آئی کو ایک نئی سمت دی ہے اور ہوائی اڈہ بنیادی ڈھانچہ ترقی کے شعبے میں نہ صرف بڑے شہروں کے ہوائی اڈوں میں، بلکہ ٹائر II اور ٹائر III شہروں کے ہوائی اڈے کی بنیادی ڈھانچے کے شعبے میں بھی اعلیٰ عمدگی حاصل کی ہے۔


    انہوں نے اس سے قبل حکومت ہند کے محکمہ تجارت میں جوائنٹ سیکریٹری کے طورپر خدمات انجام دی ہیں، جہاں انہوں نے خصوصی اقتصادی ژون (ایس ای زیڈ)، سرکاری خریداری اور پروجیکٹ برآمدات (سرمایہ اور بیمہ) کے فروغ کے لئے بھی کام کیا ہے۔


    ڈاکٹر گروپرساد مہاپاترا گجرات کے شہر ضلع میں میونسپل کمشنر بھی رہے ہیں، جہاں انہوں نے ٹھوس فضلات کے بندوبست ، معیاری بنیادی ڈھانچے اور بہتر مالی انتظامات پر خصوصی توجہ کے ساتھ شہری حکمرانی کے ماڈل کے تحت سورت شہر کا احاطہ کیا تھا۔


    احمد آباد کے میونسپل کمشنر کے طورپر ڈاکٹر گرو پرساد مہاپاترا ، سابر متی ریور فرنٹ ، بی آر ٹی ایس، کنکاریہ لیک فرنٹ اور ہیریٹیج پروموشن جیسے متعدد شہری پروجیکٹوں میں کافی فعال رہے ہیں۔انہوں نے گجرات میں ٹرانسپورٹ کمشنر اور کمرشیل ٹیکسیز کے کمشنر کے طورپر بھی خدمات انجام دی ہیں۔


    ڈاکٹر گروپرساد مہاپاترا ہندوستان میں درج فہرست متعدد سرکاری دائرہ کار کی اکائیوں میں منیجنگ ڈائریکٹر کے طورپر بھی فائز رہے ہیں۔


    ********


    م ن۔ش س۔ن ع


    U: 3558


    

    
    (Release ID: 1581086) Visitor Counter : 4
    
    
      Read this release in: English , Hindi