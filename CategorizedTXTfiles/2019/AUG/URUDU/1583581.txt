      شہری ہوابازی کی وزارت

      شہری ہوابازی کی وزارت نے ہوابازی کے شعبے میں روزگار سے متعلق پورٹل کا آغاز کیا
      Posted On: 29 AUG 2019 6:04PM by PIB Delhi


    نئیدہلی۔ 29 ؍اگست۔شہری ہوبازی ، ہاؤزنگ اور شہری اُمور کے وزیر مملکت (آزادانہ چارج) اور تجارت وصنعت کے وزیر مملکت جناب ہردیپ سنگھ پوری نے آج یہاں روزگار کے خواستگاران اور مستقل کے آجروں کے لئے شہری ہوابازی کے شعبے سے متعلق روزگار پورٹل کا آغاز کیا۔


    مذکورہ پورٹل کے آغاز کا مقصد یہ ہے کہ روزگار کے متلاشی افراد کیلئے ایک ایسا مشترکہ پلیٹ فارم فراہم کیاجائے جہاں وہ اپنی صلاحیتوں کے مطابق روزگا ر کی تلاش کرسکیں اور شہری ہوابازی کے ذیلی شعبوں میں بھی خود کو روزگار کے متلاشی کے طور پر درج کراسکیں۔ مستقبل کے آجرین جنہوں نے کمپنی اُمور کی وزارت ، ایم سی اے -21 ڈاٹا بیس کے تحت اپنا کے وائی سی مکمل کیا ہے ، وہ بھی اس پورٹل پر اپنے کو درج رجسٹر کرانے کے مستحق ہوں گے۔


    مذکورہ پورٹل کی تفصیلات سے متعلق تعارف کراتے ہوئے وزیر موصوف نے کہا کہ شہری ہوابازی کے شعبے میں روزگار سے متعلق پورٹل ایک منفرد پہل قدمی ہے جس کے توسط سے شہری ہوابازی کے نمو کے مضمرات کو اس انداز سے بروئے کار لایا جائے گا کہ وہ بھارت میں ہنرمند ایویشن روزگار کے متلاشیوں کو روزگا راور ازسر نو روزگار فراہم کرسکے۔ دونوں طرح کے افراد یعنی روزگار کے تلاش کرنے والے اور آجرین اس پورٹل پر رسائی حاصل کرسکتے ہیں جہاں ان کیلئے امیدواران کی بڑی تعداد دستیاب ہوگی ، یہ امیدواران دونوں طرح کے ہوں گے، یعنی روزگار کی تلاش کرنے والے نیز صاحب استعداد امیدواران ، جو ہنرمند افراد کو روزگار دے سکتے ہوں اور اپنے اپنے خاکوں اور ضرورتوں کے مطابق مناسب متبادل تلاش کرسکیں گے۔ آجرین اپنی انسانی وسائل کی ضرورت کے مطابق معقول ہنرمند افراد منتخب کرسکیں گے۔ یہ تمام کام آن لائن ذریعے سے کمپنی کی ضرورتوں اور پالیسی کے مطابق انجام دیاجاسکے گا۔


    اس پورٹل کے آغاز کے موقع پر شہری ہوابازی کے سکریٹری نے اظہار خیال کرتے ہوئے کہا کہ اس پورٹل کے توسط سے وزارت روزگار کے متلاشی افراد اور آجرین کو ایک آسان رسائی کا ذریعہ فراہم کررہی ہے۔ اس بات کا خاص طور سے خیال رکھا گیا ہے کہ روزگا رکے متلاشی افراد کو جعلی کمپنیوں کے ہتھے نہ چڑھنے دیا جائے ۔ کمپنیاں اپنی جانب سے امیدواران کے کوائف کی پوری جانچ پڑتال کرسکیں گی نیز روزگار کے متلاشی افراد کے تجربے وغیرہ کی بھی جانچ پڑتال طے شدہ ضوابط کے مطابق کرسکیں گی۔ ایئرلائنوں / ہوائی اڈوں / کارگو / گراؤنڈ ہینڈلنگ / ایم آر او / ہوابازی تربیت اور دیگر ذیلی شعبوں سے متعلق سرکاری اور نجی شعبے کی کمپنیوں کی حوصلہ افزائی کی جاتی ہے کہ وہ اس سہولت اور روزگار کے لئے متلاشی افراد کی تلاش کے اس میڈیم کو ہر ممکن طریقے سے بروئے کار لائیں ، ساتھ ہی ساتھ روزگار کے متلاشی افراد بھی اس پورٹل پر اپنانام درج کرائیں۔


    اس پورٹل سے درج ذیل لنک پر رسائی حاصل کی جاسکتی ہے: http://aviationjobs.co.in/


    یہ وزارت کی ویب سائٹ پر دستیاب ہے۔آجرین سے متعلق کوئی سفارش نہیں کی جاتی، روزگار کے متلاشی افراد اور آجرین کو اپنے طور پر روزگار کی پیشکش کرتے ہوئے اور روزگار کی درخواست داخل کرتے ہوئے پوری پوری احتیاط اور جانچ پڑتال کا بھی مشورہ دیا جاتا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3946

    
    
    (Release ID: 1583581) Visitor Counter : 2
    
    
      Read this release in: English , Hindi , Marathi