      وزارت دفاع

      آرٹیکل370کی منسوخی اور جموں وکشمیر اور لداخ یونین ٹریٹری کی تشکیل سے70برسوں سے جاری جانب داری ختم ہوئی: وزیر دفاع راج ناتھ سنگھ
      
      ہماری مسلح افواج سکیورٹی سے متعلق کسی بھی قسم کے چیلنج کا مقابلہ کرنے کے لئے پوری طرح تیار ہے:وزیر دفاع

      Posted On: 08 AUG 2019 5:18PM by PIB Delhi

    نئی دہلی، 08 ؍اگست،وزیر دفاع جناب راج ناتھ سنگھ نے کہا ہے کہ گزشتہ چند دنوں کے دوران حکومت کے ذریعے آرٹیکل 370کی منسوخی اور جموں وکشمیر اور لداخ نام کی دو یونین ٹریٹریز کے قیام کے فیصلے سے گزشتہ 70 برسوں سے عوام کو درپیش جانب داری کا خاتمہ ہوگیا ہے۔ انسٹی ٹیوٹ آف ڈیفنس اسٹیڈیز اینڈ اینالائسز (آئی ڈی ایس اے) ، نئی دہلی کی جنرل باڈی کی آج سالانہ میٹنگ سے خطاب کرتے ہوئے جناب راج ناتھ سنگھ نے کہا کہ وزیراعظم جناب نریندر مودی کی قیاست والی حکومت کے پہلے دور اقتدار میں اس مسئلے کا مستقل حل تلاش کرنے کے لئے زمینی کام کیا گیا ہے۔ یہ کہتے ہوئے کہ اس فیصلے کے چند اثرات مرتب ہوں گے، انہوں نے کہا کہ پڑوسی ملک اس سے خوش نہیں اور وہ امن کو برباد کرنے کی کوشش کرے گا۔ ہماری مسلح افواج نے سکیورٹی چیلنجوں کو قبول کیا ہے اور وہ کسی بھی خطرے سے نمٹنے کے لئے پوری طرح تیار ہیں۔


    جناب راج ناتھ سنگھ نے آئی ڈی ایس اے سے احتیاط کے ساتھ ، بامعنی اور پانچ جہتی جائزہ لینے کی اپیل کی کیونکہ زمین اور فضا اور سمندر کے راستے لاحق روایتی خطرات کے علاوہ سائبر اور خلائی راستے سےنئے خطرات پیدا ہورہے ہیں۔ انہونے یہ بھی مشورہ دیا کہ آئی ڈی ایس اے دفاعی خریداری کی در آمدات کا مطالعہ اور اس عمل کو تیز کرنے کے طور طریقوں کا بھی مطالعہ کرسکتا ہے۔


    وزیر دفاع نے کہا کہ حکومت نے نیبر ہُڈ فرسٹ پالیسی اپنائی تھی جس میں خشکی کے علاوہ سمندری سرحدیں ملنے والے ہمارے پڑوسیوں کو رکھا گیا تھا۔ اس کا اظہار وزیراعظم نریندر مودی کے پہلے غیر ملکی دورے میں مالدیپ کے دورے اور وزیر دفاع جناب راج ناتھ سنگھ کے دورہ موزمبیق سے ہوتا ہے۔


    قبل ازیں جناب راج ناتھ سنگھ کو آئی ڈی ایس اے کی ایگزیکیٹو کونسل کے ذریعے اتفاق رائے سے اس کا صدر منتخب کیا گیا۔ آئی ڈی ایس اے کے ڈائریکٹر جنرل جناب سجان آر چنئی وزیر دفاع کا استقبال کیا اور انہیں آئی ڈی ایس اے کے کردار اور اس کے کام کاج کے بارے میں مختصر طور پر بتایا۔ جناب راج ناتھ سنگھ نے اسکالروں اور آئی ڈی ایس اے کے اراکین کی موجودگی میں آئی ڈی ایس اے کے احاطے میں ایک پودا لگایا۔


    ۔۔۔۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ش س- ق ر)


    U- 3 648

    
    
    (Release ID: 1581588) Visitor Counter : 7
    
    
      Read this release in: Marathi , English , Hindi , Bengali