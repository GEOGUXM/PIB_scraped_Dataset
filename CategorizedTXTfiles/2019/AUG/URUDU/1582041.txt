      نائب صدر جمہوریہ ہند کا سکریٹریٹ

      نائب صدر جمہوریہ ہند نے یوم آزادی سے قبل عوام کو مبارکباد دی
      Posted On: 14 AUG 2019 5:57PM by PIB Delhi


    نئی دہلی، 14 /اگست۔ نائب صدر جمہوریہ ہند جناب ایم وینکیا نائیڈو نے یوم جمہوریہ سے قبل عوام کو مبارکباد دی۔ ایک پیغام میں انھوں نے کہا ہے کہ ہمیں یہ نہیں بھولنا چاہئے کہ یہ آزادی ہم نے کتنی مشکلات کے بعد حاصل کی ہے اور ہمیں ان بہادر مجاہدین آزادی کو سلام پیش کرنا چاہئے جن کی جرأت مندی اور قربانی نے ہمارے مادر وطن کو سامراجی حکومت کے پنجوں سے آزادی دلائی۔ آئیے ہم اپنے ملک کے تہذیبی نظریات اور آئینی اقدار کو برقرار رکھنے کا عہد کریں اور خود کو ایک شمولیت والے، پرامن، ہم آہنگی سے بھرپور اور ترقی پسند بھارت کی تعمیر کے لئے وقف کریں۔


    نائب صدر جمہوریہ ہند کے پیغام کا متن:


    ’’میں، ہماری یوم آزادی کے خوشی کے موقع پر اپنے ملک کے عوام کو پرخلوص مبارکباد اور نیک خواہشات پیش کرتا ہوں۔


    آج، جب کہ ہم اپنے ملک کے ذریعے پچھلی سات دہائیوں میں کی گئی شاندار ترقی کا جشن منارہے ہیں، ہمیں یہ بات نہیں بھولنی چاہئے کہ ہماری آزادی کتنی مشکلوں سے حاصل ہوئی ہے۔ ہمیں ان بہادر مجاہدین آزادی کو سلام پیش کرنا چاہئے جن کی جرأت مندی اور قربانی نے ہمارے مادر وطن کو سامراجی حکمرانی کے پنجوں سے نجات دلائی ہے، جنھوں نے ہمارے ملک کو 200 سال سے زیادہ عرصے تک برباد کیا ہے۔


    آج، بھارت ایک ایسا ملک ہے جو امکانات کے ساتھ چمک رہا ہے، مجموعی ترقی کے راستے پر آگے بڑھ رہا ہے اور یہ ترقی سب کی شمولیت والی اور پائیدار ہے۔ ہماری جمہوریت پہلے سے کہیں زیادہ تابناک ہے اور اچھی حکمرانی اور شفافیت کے تئیں ہمارا عہد پہلے سے زیادہ مضبوط ہے۔ اس مقدس دن پر آئیے ہم اپنے اس عہد کی تجدید کریں کہ اپنے ملک کے تہذیبی نظریات اور آئینی اقدار کو برقرار رکھیں گے اور خود کو ایک شمولیت والے، پرامن، ہم آہنگ اور ترقی پسند بھارت کے لئے وقف کریں۔


    U-3728

    
    
    (Release ID: 1582041) Visitor Counter : 7
    
    
      Read this release in: English , Hindi