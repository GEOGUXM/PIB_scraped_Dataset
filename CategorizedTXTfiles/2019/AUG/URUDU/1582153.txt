      نائب صدر جمہوریہ ہند کا سکریٹریٹ

      نائب صدر جمہوریہ ہند نے فروغ انسانی وسائل کی وزارت کو نیلور کے ریجنل انسٹی ٹیوٹ آف ایجوکیشن پر تفصیلی پروجیکٹ رپورٹ جلد تیار کرنے کی تلقین کی
      
      وزارت سے سینٹرل انسٹی ٹیوٹ آف انڈین لنگویجز (سی آئی آئی ایل) کو مزید مستحکم کرنے کے لئے کہا

      Posted On: 15 AUG 2019 3:45PM by PIB Delhi

    نئی دلّی، 15 اگست / نائب صدر جمہوریہ ہند جناب ایم۔ وینکیا نائیڈو نے فروغ انسانی وسائل کی وزارت سے آندھرا پردیش میں نیلور کے مقام پر این سی ای آر ٹی کے خطہ جاتی انسٹی ٹیوٹ آف ایجوکیشن کے قیام سے متعلق تفصیلی پروجیکٹ رپورٹ جلد تیار کرنے کی تلقین کی ہے۔


    نائب صدر جمہوریہ ہند نے فروغ انسانی وسائل کے مرکزی وزیر جناب رمیش پوکھریال، جنہوں نے نائب صدر جمہوریہ سے ان کی رہائش گاہ پر ملاقات کی، سے سینٹرل انسٹی ٹیوٹ آف انڈین لنگویجز (سی آئی آئی ایل) میسورو میں قائم سنٹر آف ایکسی لنس فار اسٹیڈئز ان کلاسیکل تیلگو کو مزید تقویت بخشنے اور مستحکم کرنے اور اس مرکز کو کسی دیگر موزوں و مناسب مقام یا (آندھرا پردیش اور تیلنگانہ) ریاست میں تبدیل کرنے پر زور دیا۔


    جناب نائیڈو نے فروغ انسانی وسائل کی وزارت سے اے پی ریکاگنائزیشن ایکٹ کے تحت مختلف تعلیمی اداروں کی منظوری کے عمل کے کام میں تیزی لانے کی خواہش کا اظہار کیا۔


    فروغ انسانی وسائل کے وزیر نے نائب صدر جمہوریہ کے مشورے پر عمل کرنے پر اپنی خواہش کا اظہار کیا ہے۔


    تعلیم سے متعلق ریجنل انسٹی ٹیوٹ۔ این سی ای آر ٹی کا سنگ بنیاد 27 دسمبر، 2016 کو نائب صدر جمہوریہ کے ذریعہ مشترکہ طور پررکھا گیا تھا، جب وہ شہری ترقیات کے مرکزی وزیر تھے اور جناب پرکاش جاوڈیکر اس وقت فروغ انسانی وسائل کے مرکزی وزیر تھے۔


    تعلیم کے سیکریٹری جناب سبرامنیم اور این سی ای آر ٹی کے ڈائرکٹر جناب رشی کیش سینا پتی کے علاوہ دیگر سینئر اہلکار بھی اس میٹنگ میں موجود تھے۔


    ۔۔۔۔۔۔


    U.3739


    م۔ ر۔ ر۔

    
    
    (Release ID: 1582153) Visitor Counter : 3
    
    
      Read this release in: English