      نائب صدر جمہوریہ ہند کا سکریٹریٹ

      نائب صدر جمہوریہ ہند نے لتھوانیا میں مقیم بھارتی برادری کو دونوں ملکوں کے درمیان
      
      اقتصادی اور ثقافتی تعلقات کو مستحکم کرنے کے لئے کام کرنے پر زور دیا
      بھارت اور لتھوانیا کے درمیان باہمی تجارت کو فروغ دینے کے لئے بے پناہ مضمرات موجود: نائب صدر جمہوریہ
      بھارتی برادری کو بھارتی ثقافت اور روایات کو زندہ رکھنے پر زور دیا
      دونوں ملکوں کے درمیان ثقافتی روابط کے پل کی مانند کام کرنے کے لئے بھارتی برادری کی ستائش
      کوناس شہر کے میئر سے ملاقات کی
      سنتاکا وادی کے کوناس یونیورسٹی آف ٹیکنالوجی کا دورہ کیا
      لیتھوانیا کے سابق صدر نے نائب صدر جمہوریہ ہند سے ملاقات کی
      Posted On: 19 AUG 2019 9:30AM by PIB Delhi


    نئی دلّی، 19 اگست / نائب صدر جمہوریہ ہند جناب ایم وینکا نائیڈو نے لتھوانیا میں مقیم بھارتی برادری سے آج دونوں ملکوں کے درمیان اقتصادی اور ثقافتی تعلقات کو مستحکم کرنے کے لئے پل کی مانند کام کرنے پر زور دیا ہے۔


    بالٹک خطے کے اپنے سہ روزہ دورے کے دوسرے روز لتھوانیا کی راجدھانی ولنوس میں بھارتی برادری سے خطاب کرتے ہوئے آج انہوں نے کہا کہ دونوں ملکوں کے درمیان باہمی تجارت صلاحیت سے کم ہے اور لتھوانیا بھارت کا ایک اہم تکنالوجی ساجھے دار بن سکتا ہے، خاص طور سے لیزر، قابل تجدید توانائی، ایگرو فوڈ پروسیسنگ اور حیاتیاتی سائنس کے شعبوں میں۔ اس امر کو محسوس کرتے ہوئے کہ بھارت دنیا کی تیز ترین ترقی کرنے والے ممالک میں سے ایک بن گیا ہے، انہوں نے کہا کہ یہ حکومت ہند کے عمل در آ مد کردہ نئے تجارتی مثبت اقدامات کی حوصلہ افزائی کے سبب ممکن ہو سکا ہے۔ انہوں نے کہا کہ ”نئے بھارت کا منتر ہے، ریفارم، پرفارم اور ٹرانسفارم۔ “


    جناب نائیڈو نے اس بات پر زور دیا کہ بھارت دنیا کی از حد کھلی معیشتوں میں سے ایک ہے اور عالمی بینک کے ایز آف ڈوئنگ بزنس فہرست میں 190 ملکوں کے درمیان 77 ویں رینک پر کھڑا ہوا ہے۔


    نائب صدر جمہوریہ نے کہا کہ ”میک ان انڈیا“ مہم نے بھارت کو مینوفیکچرنگ اور سرمایہ کاری کے گھر کی حیثیت دلائی ہے۔ انہوں نے کہا کہ اسمارٹ شہر، ڈیجیٹل انڈیا اور اسکل انڈیا مشن نے نہ صرف بھارت کو تبدیل کیا ہے بلکہ اشتراک اور مل جل کر کام کرنے کے مواقع بھی فراہم کئے ہیں۔ ہمارے نو جوان ڈیجیٹل انقلاب لا رہے ہیں، اسٹارٹ اپ ایکو سسٹم کو تقویت بخش رہے ہیں اور آرٹیفیشل انٹیلی جنس کے بانی ہیں۔


    بھارتی ثقافت، فلسفے، فن اور روحانیت میں لیتھوانیا کی گہری دل چسپی کی ستائش کرتے ہوئے نائب صدر جمہوریہ نے کہا کہ غیر مقیم بھارت نژاد برادری بھارتی سفیر کی حیثیت رکھتی ہے۔


    جناب نائیڈو نے اس امر پر مسرت کا اظہار کیا کہ لتھوانیا کی یونیورسٹیاں بھارتی طلباء کے لئے انتخاب میں اعلیٰ مقام رکھتی ہیں اور حالیہ برسوں میں ان میں بھارتی طلباء کی تعداد میں کثیر اضافہ ہوا ہے۔


    مہاتما گاندھی کے 150 ویں یوم پیدائش کا حوالہ دیتے ہوئے نائب صدر جمہوریہ نے کہا کہ لتھوانیا اہمیت کا ایک خاص مقام رکھتا ہے چونکہ گاندھی جی کے نزیک ترین دوست اور جان سے پیارے دوست ہر من کلین باچ کا تعلق لتھوانیا سے ہے۔


    انہوں نے دوستی کی یادگار کو قائم رکھنے کے لئے روسنے میں گاندھی جی اور کلین باچ کے مجسمے تعمیر کرانے کے لئے لتھوانیا کی حکومت کا شکریہ ادا کیا۔


    نائب صدر جمہوریہ نے میئر موصوف کو اپنے تجارتی وفد کے ہمراہ بھارت کا دورہ کرنے اور دونوں ملکوں کے درمیان تجارتی مواقع تلاش کرنے کی دعوت دی۔


    جمہوریہ لتھوانیا کے سابق صدر مسٹر وتاؤتس لندبرگس نے بھی نائب صدر جمہوریہ ہند سے ملاقات کی دونوں ملکوں کے درمیان باہمی معاملات پر تبادلہ خیالات کیا۔


    ۔۔۔۔۔۔


    U.3759

    
    
    (Release ID: 1582301) Visitor Counter : 13
    
    
      Read this release in: English , Hindi , Marathi , Punjabi , Tamil