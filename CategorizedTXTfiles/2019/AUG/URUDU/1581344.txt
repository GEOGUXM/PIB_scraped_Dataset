      وزارات ثقافت

      جناب پرہلاد سنگھ پٹیل نے نیشنل اسکول آف ڈرامہ (این ایس ڈی ) کے 237 طلبا کو ڈپلومہ دیا
      Posted On: 05 AUG 2019 9:38PM by PIB Delhi


    نئی دہلی 06 اگست ۔ثقافت اورسیاحت کے مرکزی وزیر مملکت (آزادانہ چارج ) جناب پرہلاد سنگھ پٹیل نے نئی دہلی میں نیشنل اسکول آف ڈرامہ ( این ایس ڈی ) کے 237 طلبا کو دپلومہ دیا ۔ نیشنل اسکول آف ڈرامہ نے پورے ملک سے ان 237 طلبا کی حوصلہ افزائی کی جنہوں نے 2010 اور 2019 کے درمیان تین سالہ کورس مکمل کیا تھا۔


    اس موقع پراظہار خیال کرتے ہوئے وزیر ثقافت نے تمام طلبا کو مبارکباد دی اور انہیں این ایس ڈی کا طالب علم ہونے کی وجہ سے ڈپلومہ لینے پر خوش قسمت قرار دیا۔انہوں نے مزید کہا کہ این ایس ڈی کی تعلیم اور تجربہ سے انہیں آنے والے دنوں میں نہ صرف ایک اچھا فنکار بلکہ ایک بہتر انسان بننے میں بھی مدد ملے گی۔ جناب پٹیل نے یہ بھی کہا کہ اگرطلبا آج اپنا جائزہ لیں تو وہ ا س ادارے کی وجہ سے خودکو ایک بدلی ہوئی شخصیت محسوس کریں گے۔


    نیشنل اسکول آف ڈرامہ سے ڈرامائی آرٹ کا کور س مکمل کرنے پر ڈپلومہ حاصل کرنے والے کل ملاکر 222 طلبا موجود تھے۔ این ایس ڈی دنیا بھر میں تھیئٹر کی تربیت کے اداروں میں ایک بہترین ادارہ ہے اور اسے امریکہ کی سی او ورلڈ میگزین نے بہترین فلمی اسکولوں میں 14 ویں نمبر پر رکھا ہے ۔


    نیشنل اسکول آف ڈرامہ کے سابق چیئر مین جناب چندرشیکھر کمبارہ ، تھیئٹر کی سرکردہ شخصیت اور نیشنل اسکول آف ڈرامہ کے سابق ڈائریکٹر جناب رتن تھیام اور وزارت ثقافت کی جوائنٹ سکریٹری محترمہ نروپما کوترو بھی اس موقع پر موجود تھیں ۔این ایس ڈی سوسائٹی کے قائمقام چیئر مین ڈاکٹر ارجن دیو چرن اور نیشنل اسکول آف ڈرامہ کے ڈائریکٹر انچارج جناب سریش شرما بھی اساتذہ اور عملے کے دیگر افراد کے ہمراہ موجود تھے۔ ڈاکٹر ارجن دیو چرن اور جناب سریش شرما نے ابھیمنچ آڈیٹوریم میں منعقدہ تقریب میں تمام مہمانوں کا خیر مقدم کیا۔


    نیشنل اسکول آف ڈرامہ کے ڈائریکٹر انچارج جناب سریش شرما نے کہا :’’ اپنی 60سالہ شاندار تاریخ کے ساتھ نیشنل اسکول آف ڈرامہ بھارت اور عالمی تھیئٹر کے شعبے میں عظیم ترین ناموں میں سے ایک نام ہے ۔مجھے یہ کہتے ہوئے بڑا فخر اور بھروسہ محسوس ہورہا ہے کہ ہندوستان میں فنکاری کے میدان میں آدھے سے زیادہ لوگوںکا سلسلہ اس شاندار تنظیم سے جُڑا ہوا ہے ۔ تھیئٹر کی پریکٹس کرنے والے افراد اس ادارے کو توقعات اور ترغیب کی نظروں سے دیکھتے ہیں ۔اس کی وجہ سے تھیئٹر کے تئیں ہماری ذمہ داری بڑھ جاتی ہے ۔ ہمارے گریجویٹ طلبا لوگوں کی ان امنگوںکو اپنی فطری صلاحیت اور اعتماد کے ساتھ پورا کررہے ہیں اور مجھے یقین ہے کہ مستقبل میں ہم اپنے کام پر اور بھی زیادہ فخر محسوس کریں گے ۔ معلومات سے متعلق ہندوستانی روایت کے کچھ پہلو ہیں ، جن میں معلومات کا حصول کسی شخص کے کیرکٹر کے ساتھ ضم ہونا اور علم کو دوسرے لوگوں کے مابین پھیلانا بھی شامل ہے ۔اس ادارے نے طلبا کو علم سے آراستہ کرنے کا اپنا کام مکمل کرلیا ہے اور اب یہ طلبا کی ذمہ داری ہے کہ وہ لوگوں کی بھلائی کے لئے ہرممکن کام کریں ۔‘‘


    این ایس ڈی سوسائٹی کے قائمقام چیئر مین ڈاکٹر ارجن دیو چرن نے کہا :’’ کنووکیشن کی یہ تقریب تھیئٹر کے میدان میں آپ کی پیشہ ورانہ مہارت کا ثبوت ہے ۔ تھیئٹر کی پریکٹس کرنے والے معاشرے کے ضمیر کو زندہ رکھنے والے ہیں۔ ادارےسے فارغ ہونے والے طلبا کے لئے میں اپنی بہترین خواہشات پیش کرتا ہوں ۔‘‘


    کچھ نیشنل اسکول آف ڈرامہ ( این ایس ڈی ) کے بارے میں :


    1959 میں قائم شدہ نیشنل اسکول آف ڈرامہ بھارت میں اپنی نوعیت کا واحد ادارہ ہے اور یہ ایک خودمختار تنظیم ہے ۔ اس کا پورا خرچ حکومت ہند کی وزارت ثقافت اٹھاتی ہے ۔ این ایس ڈی جو کہ سنگیت ناٹک اکیڈمی کے تحت قائم کیا گیا تھا، دنیا میں تھئیٹر کی تربیت کا سب سے پہلا ادارہ ہے ۔ 1975 میں اس ادارے نے ایک آزاد تنظیم کی شکل اختیار کی ۔ یہ ادارہ تھیئٹر کے ہر ایک پہلو کے سلسلے میں ایک تین سالہ کل وقتی رہائشی تربیتی پروگرام فراہم کرتا ہے ۔جس میں خصوصی توجہ تھیوری کی عملی تربیت پر دی جاتی ہے ۔ اس ادارے کی قابل رشک شخصیات اور اساتذہ نے اس بات کو یقینی بنا یا ہے کہ یہ ادارہ پرفارمنگ آرٹس کے معاملے میں سرفہرست رہے ۔ بہت سی تھیئٹر شخصیات نے جو ا س مایہ ناز ادارے سے پاس ہوکر نکلی ہیں ، جن میں ڈرامہ نویس ، ایکٹر ، ڈائریکٹر ، سیٹ اور لائٹ ڈیزائنرس اور میوزک ڈائریکٹر ز شامل ہیں ۔ بھارتی تھئیٹر کو تقویت بخشی ہے اور وہ اب بھی ایسا ہی کررہے ہیں ۔تھیئٹرکے علاوہ این ایس ڈی سے کامیاب ہوکر نکلنے والی سرکردہ شخصیات کی فنیّ مہارت نے میڈیا کے دوسرے شعبوں میں بھی اَن مٹ نقوش مرتب کئے ہیں ۔ این ایس ڈی کی دو پرفارمنگ شاخیں ہیں ۔ یعنی ری پرٹوری کمپنی اور تھیئٹر ان ایجوکیشن کمپنی ( ٹی آئی ای ) ان دونوں کی شروعات بالترتیب 1964 اور 1989 میں عمل میں آئی تھی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3611

    
    
    (Release ID: 1581344) Visitor Counter : 6
    
    
      Read this release in: English , Hindi