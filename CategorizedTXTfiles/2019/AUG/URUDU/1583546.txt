      وزارات ثقافت

      ثقافت اور سیاحت کے مرکزی وزیر مملکت (آزدانہ چارج)، جناب پرہلاد سنگھ پٹیل نے تاج محل کے احاطے میں پانی کے تحفظ کے نظام اور بچوں کی دیکھ بھال اور انہیں دودھ پلانے کے ایک کمرے کا افتتاح کیا
      Posted On: 29 AUG 2019 6:05PM by PIB Delhi


    نئی دہلی 29؍اگست2019 ؍ثقافت اور سیاحت کے مرکزی وزیر مملکت(آزادانہ چارج)، جناب پرہلاد سنگھ پٹیل نے آج اترپردیش کے شہر آگرہ میں تاج محل کے احاطے میں پانی کے تحفظ کے نظام اور بچوں کی دیکھ بھال اور انہیں دودھ پلانے کے ایک کمرے کا افتتاح کیا۔


    وزیر اعظم جناب نریندر مودی نے ملک کے لوگوں پر زور دیا ہے کہ وہ پانی کے تحفظ میں ہاتھ بٹائیں اور سووچھ بھارت مشن کے طرز پر ایک جن آندولن شروع کریں۔ اس کے تحت ثقافت کے وزیر نے پانی کے تحفظ کے نظام کا افتتاح کیا ،جس کے تحت پہلے ہی مرحلے میں10ہزار لیٹر کثیف پانی کو صاف کرکے پرانے کوئیں میں ڈالا جائے گا، جو تاج محل کے احاطے میں واقع ہے۔ جناب پرہلاد سنگھ نے خاتون سیاحوں کی سہولت کے لئے تاج محل میں بچوں کی دیکھ بھال اور بچوں کے دودھ پلانے کے ایک کمرے کا افتتاح بھی کیا۔


    پروگرام کے دوران وزیر موصوف نے تاج محل کے احاطے میں واقع موجودہ موزیم کا دورہ بھی کیا اور ان گیلریوں کو دیکھا، جن میں قیمتی فن پارے، بیش قیمت تصویریں اور دوسرا سامان رکھا گیا ہے۔ان کے ہمراہ آگرہ کے پارلیمنٹ ممبر جناب ایس پی سنگھ بگھیل اور فتح پور سیکری کے جناب راج کمار چہار اور محکمہ آثار قدیمہ کے اہلکار بھی تھے۔ اس موقع پر اظہار خیال کرتے ہوئے جناب پرہلاد سنگھ پٹیل نے تمام اہلکاروں اور شہروں پر زور دیا کہ وہ اس شاندار ورثے کو صاف ستھرا بنانے کا عہد کریں اور اسے تمام سیاحوں کے لئے قابل رسائی بنائیں۔


    ********


    U: 3 942

    
    
    (Release ID: 1583546) Visitor Counter : 6
    
    
      Read this release in: English , Hindi