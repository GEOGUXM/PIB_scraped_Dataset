      سائنس اور ٹیکنالوجی کی وزارت

      مہاراشٹر میں بڑے پیمانے پر دیہی علاقوں کے نقشے
      
      تیار کرنے کے لئے ڈرون کی مدد لی جائے گی

      Posted On: 01 AUG 2019 6:13PM by PIB Delhi

    نئی دہلی، 1 اگست 2019/سائنس اور ٹکنالوجی کی وزارت کے تحت ملک کی نقشے تیار کرنے والی قومی ایجنسی سروے آف انڈیا نے ڈرون کا استعمال کرتے ہوئے مہاراشٹر ریاست میں گاؤں گوتھن (آبادی) علاقوں کے بڑے پیمانے پرنقشےتیار کرنے کے لئے حکومت مہاراشٹر کے مال گذاری اور زمین کے ریکارڈ کے ساتھ ایک مفاہمت نامے پر دستخط کئے ہیں۔


    مہاراشٹر کے وزیراعلی جناب فڑنویس نے 31 جولائی 2019 کو احمد نگر ضلع میں نیم گاؤں کورہالے میں سروے آف انڈیا کے ذریعہ چلائے جارہے ڈرون پر مبنی نقشے تیار کرنے کے پروجیکٹ کا افتتاح کیا۔حکومت مہاراشٹر کی دیہی ترقی ، خواتین اور بچوں کی بہبود کی وزیر پنکجا گوپی ناتھ منڈے ، سرویئر جنرل آف انڈیا لفٹننٹ جنرل گریش کمار ، وی ایس ایم ، مال گذاری اور زمین کے ریکارڈ کے کمشنر،دیہی ترقی کے کمشنر اور سکریٹری ، آر ڈی ڈی کے ساتھ دیگر افسران بھی پروجیکٹ کے آغاز کے دوران موجود تھے۔ بڑے پیمانے پر نقشے تیار کرنے کا یہ پروجیکٹ حکومت مہاراشٹر کے مال گذاری اور زمینی ریکارڈ کے محکمے کے لئے حکومت ہند کی سائنس اور ٹکنالوجی کی وزارت کے سروے آف انڈیا کے ذریعہ چلایا جارہا ہے۔ اس میں پروفیشنل سروے گریڈ کے ڈرون استعمال کئے جائیں گے اور مہاراشٹر ریاست میں 40 ہزار گاؤں گوتھن (آبادی) علاقوں کا احاطہ کیا جائے گا۔


    ان گاؤں گوتھن علاقوں کاپہلے سروے نہیں ہوا ہے اور اب صحیح مال گذاری سے متعلق نقشے اور جی آئی ایس ڈاٹا بیس تیار کرنے کے لئے گاؤں کی تمام زمین کا احاطہ کرتے ہوئے ایک 1:500 کے پیمانے پر نقشے تیار کئے جائیں گے۔ ڈرون سے کئے جانے والے سروے ان گاؤوں میں دیہی سرحدوں ، نہروں کی حدود اور سرکوں کے مقامات کے تعین کے لئے محوری ہوں گے۔


    بڑے پیمانے پرنقشے تیار کئے جانے کے اس پروجیکٹ کا بیورہ 31 جولائی کو حکومت مہاراشٹر کے دیہی ترقی کے محکمے اور آل انڈیا سرپنچ ایسوسی ایشن شرڈھی ، احمد نگر ضلع کے ذریعہ مشترکہ طور پر منعقدہ سرپنچوں اور اپ سرپنچوں کی قومی ورک شاپ اور کانفرنس میں بھی پیش کیا گیا۔ اس قومی کانفرنس کا اہتمام وزیراعلی جناب فڑنویس کی رہنمائی میں کیا گیا ۔اس کی صدارت دیہی ترقی اور خواتین اور بچوں کی بہبود کی وزیر پنکجا گوپی ناتھ منڈے نے کی اور اس میں دیگر وزرا ارکان پارلیمنٹ، ارکان اسمبلی اور دیگر معززین نے شرکت کی۔ اس کانفرنس میں مہاراشٹر ریاست اور ملک بھر سے آئے ہوئے ہزاروں سرپنچوں ، اپ سرپنچوں اور کسانوں نے شرکت کی۔


    ۔۔۔۔۔۔۔۔۔۔۔


    م ن۔ ا گ ۔ ج۔


    U- 3565

    
    
    (Release ID: 1581081) Visitor Counter : 6
    
    
      Read this release in: English , Hindi