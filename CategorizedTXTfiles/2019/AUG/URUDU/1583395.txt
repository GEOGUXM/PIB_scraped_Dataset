      پیٹرولیم اور قدرتی گیس کی وزارت

      پٹرولیم اور قدرتی گیس ، فولاد کے وزیرجناب دھرمیندر پردھان 29-30 اگست کو ماسکو ،روس کے دورے پر
      Posted On: 28 AUG 2019 9:15PM by PIB Delhi


    پٹرولیم اور قدرتی گیس، نیز فولاد کے وزیرجناب دھرمیندرپردھان تیل اور گیس نیز فولاد کے شعبوں پر مشتمل ایک کاروباری وفد لے کر 29 -30 اگست 2019 کو ماسکو کے دورے پر جارہے ہیں۔ وزیر موصوف کے ذریعے اپنا عہدہ سنبھالنے کے بعد سمندر پار کا یہ ان کا اولین دورہ ہوگا۔


    جناب پردھان اور روس کے وزیر توانائی لگزینڈر نوواک توانائی کے شعبے میں باہمی تعاون پر بھی نظر ثانی کریں گے۔ واضح رہے کہ وزیراعظم ولادی ووستوک ستمبر کے پہلے ہفتے میں منعقد ہونے والی پانچویں سالانہ مشرقی اقتصادی فورم میں بطور مہمان خصوصی شرکت کے لیے آنے والے ہیں، ساتھ ہی ساتھ وہ دونوں ممالک کے مابین منعقد ہونے والی 20ویں سالانہ باہمی سربراہ ملاقات میں بھی شریک ہوں گے۔ گفت وشنید کا محور باہمی توانائی تعاون کو مزید مستحکم بنانا ہوگا اور اس میں تیل اور گیس و فولاد اور کوئلے کے شعبے بھی شامل ہوں گے۔ بھارتی فولاد شعبہ اس امر کے لیے کوشاں ہے کہ ایسے طریقے تلاش کیے جائیں، جن کے توسط سے اپنے یہاں تمام متعلقہ شراکت داروں کو درکار خام مال کی بہم رسانی یقینی بنائی جاسکے۔


    جناب پردھان روسی فیڈریشن کے ڈپٹی وزیراعظم اور مشرق بعید روس کے تحت صدارتی مختارکل سے بھی ملاقات کریں گے، تاکہ ان کے ذریعے اس ماہ کے اوائل میں مشرق بعید روس کے دورے کے دوران بھارتی کمپنیوں کے ذریعے ،جن مشترکہ سرگرمیوں کے شناخت کی گئی تھی، ان کے سلسلے میں آئندہ کے لائحہ عمل پر بھی بات چیت کی جاسکے۔


    پٹرولیم اور قدرتی گیس نیز فولاد کے وزیر، روسی توانائی وزیر کے ساتھ روس اور بھارت کی تیل ، گیس اور فولاد کی کمپنیوں کے توانائی تبادلہ خیالات میں بھی شرکت کریں گے۔


    ۔۔۔۔۔۔۔۔۔۔۔


    U- 3919

    
    
    (Release ID: 1583395) Visitor Counter : 4
    
    
      Read this release in: English , Hindi