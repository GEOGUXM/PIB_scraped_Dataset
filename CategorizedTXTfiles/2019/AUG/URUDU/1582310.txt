      امور داخلہ کی وزارت

      طلاق ثلاثہ کے اختتام سے کروڑوں مسلم خواتین کے وقاراورمساوات کی یقین دہانی ہوتی ہے: جناب امت شاہ
      
      ہم نازبرداری میں یقین نہیں رکھتے بلکہ ترقی میں یقین رکھتے ہیں

      Posted On: 18 AUG 2019 7:54PM by PIB Delhi

    نئیدہلی 19 اگست ۔مرکزی وزیرداخلہ جناب امت شاہ نے ،کل صبح کانسٹی ٹیوشن کلب آف انڈیا میں ’’طلاق ثلاثہ کا خاتمہ – ایک تاریخی غلطی کی اصلاح‘‘ کے عنوان سے منعقد کی گئی ایک کانفرنس سے خطاب کیا۔


    اس قانون کی تاریخ بتاتے ہوئے جناب امت شاہ نے کہا کہ انہوں نے اس معاملے پراُس وقت اظہار خیال کیا تھا، جب یہ ایک حکم امتناعی کی شکل میں موجود تھا اور یہ ایک بل تھا۔انہوں نے کہا کہ پارلیمنٹ کی طرف سے اس قانون کو قطعی طور پر نافذ کیا جاچکا ہے ،لہٰذا اب طلاق ثلاثہ کے معاملے پر اظہار خیال کرنا ان کے لئے فخر کی بات ہے۔


    طلاق ثلاثہ کو ختم کئے جانے پر اپوزیشن پر ناز برداری کی پالیسی اپنانے کا الزام لگاتے ہوئے انہوں نے کہا کہ سماج میں سماجی برائیوں کو ختم کئے جانے کا عام طور پر خیر مقدم کیا جاتا ہے جبکہ یہ نازبرداری ہی کی پالیسی ہے ، جس کی وجہ سے اس قدم کی مخالفت کی گئی۔


    جناب شاہ نے زور دے کر کہا کہ ناز برداری کی وجہ سے سماجی اتحاد اورتاریخی ترقی میں رکاوٹ آتی ہے ۔ انہوں نے کہا کہ پورے سماج کی ترقی ایک مشکل کام اور مشقت آمیز منصوبہ بندی ہے ،جس میں خود کو وقف کردینے ،عہد بندی اور ہمدردی کی ضرورت ہوتی ہے ۔انہوں نے نازبرداری کو ایک شورٹ کٹ بتاتے ہوئے کہا کہ نازبرداری سے کبھی ترقی نہیں ہوتی۔


    جناب شاہ نے کہا کہ جو لوگ ترقی کے سفر میں پیچھے رہ گئے ، انہیں بااختیار بنانا چاہئے اور وزیر اعظم جناب نریندرمودی کی قیادت میں حکومت کا فلسفہ، تاریخی، سب کی شمولیت والی آخری سرے پر موجود شخص کی ترقی ہے ۔ جناب شاہ نے ان ملکوں کی مثال دیتے ہوئے ، جنہوں نے اپنے یہاں سے طلاق ثلاثہ کا نظام ختم کردیا ہے ، کہا کہ بہت سے اسلامی ملکوں نے کئی دہائی پہلے یہ قدم اٹھادیا تھا اور اس سے ثابت ہوتا ہے کہ اس طرح کا بے رحمانہ طریقہ اسلامی کلچر کا حصہ نہیں ہوسکتا ۔حکومت کی حقیقت شناسی اور فیصلہ کرنے کی صلاحیت کی تعریف کرتے ہوئے جناب شاہ نے کہا کہ طلاق ثلاثہ کو ختم کرنا کوئی آسان کام نہیں تھا جیسا کہ کئی بار ایسا ہوا کہ اس بل کو راجیہ سبھا سے منظوری نہیں مل سکی ۔ البتہ حکومت نے اس بل کی منظوری کے لئے اصرار جاری رکھا اور آخر کار یہ بل منظور ہوگیا۔


    اس معاملے کی آئینی حیثیت پر رائے زنی کرتے ہوئے جناب شاہ نے کہا کہ پانچ ججوں کی ایک آئینی بینچ نے تین کے مقابلے دو کی اکثریت سے فیصلہ سنایا کہ طلاق ثلاثہ کے طریقے سے آئین کی دفعہ 14 کی خلاف ورزی ہوتی ہے - آئین کے سامنے مساوات اور قانون کا مساویانہ تحفظ ۔ لہذا سپریم کورٹ نے خود ہی طلاق ثلاثہ کے طریقے کو غیر قانونی ،غیر آئینی ، من مانا اور کالعدم قراردے دیا۔


    جناب شاہ نے کہا کہ کسی سماج کو وقت کے ساتھ ترقی کرنی چاہئے ورنہ اس میں سڑن پیدا ہوجاتی ہے ۔ انہوں نے یہ بھی کہا کہ طلاق ثلاثہ کو ختم کئے جانے سے کروڑوں مسلم خواتین کے وقار او ر مساوات کی یقین دہانی ہوتی ہے ۔اس قانون کی خلاف ورزی کی پاداش میں قید کی سزا کے پہلو پر رائے زنی کرتے ہوئے جناب شاہ نے کہا کہ کئی سماجی برائیوں کی اصلاح کے لئے فوج داری قوانین کی ضرورت ہوئی جیسے ستی پرتھا اور کمسن بچوں کی شادی سے لے کر کثرت ازدواج اور جہیز کی رسمیں ۔


    متاثرہ بیوی اور بچوں کے نان ونفقے کے بارے میں جناب شاہ نے کہا کہ شوہر کو اپنی بیوی کو نان نفقہ فراہم کرنا ہوگا ،جسے اس نے طلاق دی ہے اور اپنے بچوںکا بھی خرچ اٹھانا ہوگا ۔


    جناب شاہ نے کہا کہ اس قانون کی خلاف ورزی کرنے والوں کے لئے تین سال قید کی سزا مقرر کی گئی ہے اور اس قانون کے تحت ضمانت اسی وقت ممکن ہے جب متاثرہ خاتون کو عدالت میں اپنا رخ پیش کرنے کا موقع دیا جائے لہٰذا یہ قانون مسلم خواتین کو صحیح معنوں میں بااختیار بناتا ہے ۔ایک جائزے کے نتائج پر رائے زنی کرتے ہوئے جناب شاہ نے کہا کہ 92.1 فیصدمسلم خواتین طلاق ثلاثہ کے طریقے کو ختم کرنا چاہتی تھیں۔


    انہوں نے کہا کہ طلاق ثلاثہ کی سماجی برائی کو ختم کرنے کے لئے ووٹ دینے پر انہیں فخر ہے ۔


    جناب شاہ نے کہا کہ بھائی بھتیجہ واد ، ذات پات اور ناز برداری کی وجہ سے قوم کی شناحت کو نقصان پہنچا ہے ۔ انہوں نے زور دے کر کہا کہ وزیر اعظم جناب نریندر مودی کی قیادت میں حکومت نے ان تینوں برائیوں کو بھارت کی شناخت سے ہٹانے کے اقدامات کئے ہیں۔ جناب شاہ نے کہا کہ قانون کی منظوری کے ساتھ قوم سے وزیر اعظم کا وعدہ پورا ہوگیا ہے ۔ انہوں نے یہ بھی کہا کہ دنیا اس قدم کی وجہ سے بھارت کو احترام کی نظرسے دیکھتی ہے ۔


    انہوں نے کہا کہ راجہ رام موہن رائے ، جیوتی با پھولے ، کوی نرمد ، مہاتما گاندھی ،ویر ساورکر اور ڈاکٹر امبیڈ کرجیسے عظیم سماجی مصلح نے ہمارے سماج کی بہتری اور سماجی برائیوں کے خاتمے میں پورا تعاون دیا ہے ۔ انہوں نے کہا کہ وزیر اعظم جناب نریندر مودی کا نام طلاق ثلاثہ کے طریقے کو ختم کرنے کی ضرورت کے پیش نظر ان کی قیادت کی وجہ سے عظیم سماجی مصلح کی فہرست میں جگہ پائے گا۔


    اس فیصلے کے سلسلے میں وزیر اعظم کی ستائش کرتے ہوئے جناب شاہ نے کہا کہ ترقی کی طرف قوم کا سفر کسی صورت میں نہیں رکنا چاہئے ۔ انہوں نے زور دے کر کہا کہ قوم کو چاہئے کہ وہ بھائی بھتیجہ واد ،ذات پات یا ناز برداری کے طریقوں پر عمل نہ کرکے ،خاصیتوں پر عمل کرے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اس ۔رم


    U-3761

    
    
    (Release ID: 1582310) Visitor Counter : 4
    
    
      Read this release in: English , Hindi