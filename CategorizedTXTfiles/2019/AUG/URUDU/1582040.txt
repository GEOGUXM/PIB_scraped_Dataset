      وزارت اطلاعات ونشریات

      اطلاعات و نشریات کی وزارت نے ٹی وی پروگراموں میں معذوری سے متاثرہ افراد کی رسائی کے معیارات نافذ کئے
      Posted On: 14 AUG 2019 5:16PM by PIB Delhi


    نئی دہلی، 14 /اگست ۔ دوردرشن ہر سال یوم آزادی سے قبل صدر جمہوریہ ہند کے خطاب اور یوم آزادی پر لال قلعہ کی فصیل سے وزیر اعظم کے خطاب کو سماعت سے محروم افراد کے لئے علامتی زبان میں پیش کرتا ہے۔ اس سال بھی صدر جمہوریہ کا خطاب اور لال قلعہ سے پوری تقریر کا آنکھوں دیکھا حال براہ راست علامتی زبان میں ڈی ڈی بھارتی چینل پر نشر کیا جائے گا۔


    معذوری سے متاثرہ افراد کے حقوق کے قانون کو نافذ کرنے کی جانب ایک بڑا قدم اٹھاتے ہوئے اطلاعات و نشریات کی وزارت نے اس سال یوم آزادی پر پرائیویٹ ٹی وی چینلوں کے لئے بھی ٹیلی ویژن پروگراموں میں متاثرہ افراد کے لئے رسائی کے معیارات نافذ کرنے کا فیصلہ کیا ہے۔


    اس سال یوم آزادی پر اہم آغاز کرتے ہوئے اطلاعات و نشریات کی وزارت نے پرائیویٹ سیٹلائٹ نیوز ٹی وی چینلوں سے کہا ہے کہ وہ یوم آزادی کی تقریبات سے متعلق مختصر پروگرام 15 اگست کی سہ پہر یا شام میں علامتی زبان میں ساتھ ساتھ پیش کرے۔ چینلوں سے کہا گیا ہے کہ وہ علامتی زبان میں خود اپنا پروگرام بناسکتے ہیں یا اگر وہ چاہیں تو ڈی ڈی نیوز کے تیار کردہ بلیٹن کو مفت میں نشر کرسکتے ہیں۔ یہ معلومات اطلاعات و نشریات کی وزارت کے سکریٹری جناب امت کھرے نے آج نئی دہلی میں آئی آئی سی میں این سی پی ای ڈی پی کے ذریعے منعقدہ ایک تقریب میں تقریر کرتے ہوئے فراہم کیں۔ اس تقریب میں اطلاعات و نشریات کی وزارت کو سماج سے محروم لوگوں کے لئے ٹیلی ویژن تک رسائی فراہم کرنے کے اہم کام کے لئے اسپیشل جیوری ایوارڈ دیا گیا ہے۔


    U-3726

    
    
    (Release ID: 1582040) Visitor Counter : 4
    
    
      Read this release in: English , Hindi , Punjabi , Gujarati