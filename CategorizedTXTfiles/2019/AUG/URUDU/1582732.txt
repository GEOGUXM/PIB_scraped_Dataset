      وزارات ثقافت

      ثقافت اور سیاحت کے وزیر مملکت نے دی ڈائری آف منو گاندھی نامی کتاب کا اجراء کیا
      Posted On: 22 AUG 2019 8:00PM by PIB Delhi


    نئی دلّی، `22 اگست / ثقافت اور سیاحت کے وزیر مملکت ( آزادانہ چارج) جناب پرہلاد سنگھ پٹیل نے آج نہرو میموریل میوزیم اور لائبریری، نئی دلّی میں منعقدہ ایک تقریب میں ”دی ڈائری آف منو گاندھی“ ( 1943-44 ) نامی کتاب کا اجراء کیا۔ یہ کتاب مہاتما گاندھی کی 150 ویں یوم پیدائش کے موقع پر نیشنل آرکائیوز آف انڈیا نے آکسفورڈ یونیورسٹی پریس کے اشتراک سے جاری کی ہے۔


    جناب پرہلاد سنگھ پٹیل نے اس موقع پر خطاب کرتے ہوئے کہا کہ ڈائری لکھنا کسی فرد کے خود اپنے ڈسپلن کی بلندی کا سر چشمہ ہے اور ڈائری لکھنے کی عادت ایک عام آدمی کو خاص آدمی میں تبدیل کر دیتی ہے۔ وزیر موصوف نے نیشنل آرکائیوز آف انڈیا کی کوششوں کے لئے ڈاکٹر تری دیپ شرُد اور دی ڈائری آف منو گاندھی کے انگریزی ترجمے کے لئے آکسفورڈ یونیورسٹی پریس کی ستائش کی۔انہوں نے کہا کہ ڈائری آف مہاتما گاندھی کے ترجمے کے ذریعہ سے دنیا کو مہاتما گاندھی کی زندگی کو سمجھنے میں مدد ملے گی۔ انہوں نے این آئی سے ساہتیہ اکادمی کی مدد سے ڈائری آف مہاتما گاندھی کو دیگر ہندوستانی زبانوں میں منتقل کر نے کی درخواست کی تاکہ اس کتاب کی خوبصورتی کو ملک گیر طور پر پھیلایا جا سکے۔


    دی ڈائری آف منو اصلاً گجراتی زبان میں ہے اور اسے گاندھیائی دانش ورانہ روایات کی افہام و تفہیم میں مصروف نامور اسکالر ڈاکٹر تری دیپ شرُدنے ایڈیٹ اور ترجمہ کیا ہے۔ ڈائری کا پہلا والیوم -44 1943 کے عرصے پر محیط ہے ۔ منو (مردولا) مہاتما گاندھی کے بھتیجے جے سکھ لال امرت لال گاندھی کی لڑکی ہیں اور ان کے قتل تک ان کے ساتھ قیام پذیر تھیں۔ وہ 1943 میں آغا خان پیلیس میں کستوربا گاندھی کی قید کے دوران ان کی اے ڈی تھیں۔


    ڈائری کی پہلی جلد 1943-44 کے ددوران مہاتما گاندھی کے ساتھ ان کی زندگی اور دور کا ایک ریکارڈ ہے۔ ڈائری میں خود گاندھی جی کے ذریعہ تصدیق شدہ اندراجات ان کی زندگی پر بطور ایک قیدی کے روشنی ڈالتے ہیں اور اجتماعی طور پر عدم تشدد کے امکانات کے قیام کے لئے کوششیں کرتے ہیں۔ مصنف نے ان گہرے جذبات کا اظہار کیا ہے جو کہ ان کے گاندھی جی کے ساتھ پیدا ہو گئے تھے۔


    نیشنل آرکائیوز آف انڈیا وزارت ثقافت سے وابستہ ایک دفتر ہے۔ یہ 11 مارچ، 1891 کو کولکاتہ (کلکتہ) میں امپیریل ریکارڈ ڈیپارٹمنٹ کے طور پر قائم کیا گیا تھا۔ 1911 میں راجدھانی کے کولکاتہ سے دلّی منتقل ہو نے پر نیشنل آرکائیوز آف انڈیا کی موجودہ عمارت 1926 میں تعمیر کی گئی تھی، جس کا ڈیزائن سر ایڈون لٹین نے تیار کیا تھا۔ تمام ریکارڈ کی کولکاتہ سے نئی دلّی کو منتقلی 1937 میں مکمل ہوئی تھی۔


    اس کتاب کی اشاعت سے گاندھیائی مطالعے اور جدید ہندوستان کی تاریخ میں دل چسپی رکھنے والے محققین سود مند ہو سکیں گے۔ یہ کتاب وقتاً فوقتاً نیشنل آرکائیوز آف انڈیز کے ذریعہ لائی گئی دیگر مطبوعات میں ایک سنگ میل ثابت ہو گی۔


    ۔۔۔۔۔۔


    U.3833

    
    
    (Release ID: 1582732) Visitor Counter : 4
    
    
      Read this release in: English , Hindi