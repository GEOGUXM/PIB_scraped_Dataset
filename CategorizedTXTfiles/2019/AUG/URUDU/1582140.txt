      نائب صدر جمہوریہ ہند کا سکریٹریٹ

      رکشا بندھن یک جہتی، اتحاد اور انسانیت پر مشتمل ایک تقریب ہے: نائب صدر جمہوریہ ہند
      
      دلّی میں مختلف اسکولوں سے زائداز 100 بچوں نے نائب صدر جمہوریہ کو راکھی باندھی

      Posted On: 15 AUG 2019 3:27PM by PIB Delhi

    نئی دلّی، 15 اگست / نائب صدر جمہوریہ ہند جناب ایم وینکیا نائیڈو نے کہا ہے کہ خواتین کو با اختیار بنانا، طالبات کو تعلیم دینا اور انہیں قوم کی تعمیر میں مساوی ساجھے دار بنانے پر ہر ایک کی توجہ مرکوز ہونی چاہئیے۔ آئیے، ہم سب اپنے آپ کو اپنے ملک میں خواتین کی تعظیم اور وقار کے لئے پھر سے وقف کریں۔


    دلّی میں مختلف اسکولوں سے نائب صدر جموریہ کو راکھی باندھنے کے لئے ان کی رہائش گاہ پر آئی ہوئی ایک سو سے زیادہ طالبات سے خطاب کرتے ہوئے انہوں نے کہا کہ یہ مقدس تیوہار ہمارے ملک میں خواتین کو اعلیٰ مقام عطا کرتا ہے۔ انہوں نے کہا کہ بیٹی بچاؤ، بیٹی پڑھاؤ اور بیٹی بڑھاؤ جیسے پروگراموں کو عوامی تحریک میں بدلنا چاہئیے۔


    رکشا بندھن کو یک جہتی، اتحاد اور انسانیت کی تقریب سے تعبیر کرتے ہوئے نائب صدر جمہوریہ نے کہا کہ یہ تیوہار قدیم بھارتی روایات کا آئینہ دار ہے اور یہ بہنوں اور بھائیوں کے درمیان انسانی بندشوں کی ایک تقریب ہے۔


    رکشا بندھن کو دیکھ بھال، نگہداشت اور بھارت کی قدیم ترین رسوم و رواج کے فلسفے کی علامت بتاتے ہوئے انہوں نے کہا کہ یہ تیوہار نہ صرف موجودہ دور بلکہ ہر دور کے مطابق ہے۔


    نائب صدر جمہوریہ نے لوگوں سے نئے بھارت میں شمولیت کے لئے حلف لینے کے لئے کہا جس میں صنف، ذاہت اور برادری کی بنیاد پر لوگوں کے درمیان کوئی تفریق نہیں ہو گی۔ انہوں نے مختلف خطوں اور مذہب کے لوگوں کے درمیان محبت، تعلق، بھائی چارہ اور بقائے باہم پر مبنی ہم اہنگی کو فروغ دینے کی خواہش کا بھی اظہار کیا۔


    نائب صدر جمہوریہ ہند کی اہلیہ محترمہ اوشا نائیڈو بھی اس موقع پر موجود تھیں اور ا نہوں نے راکھی باندھنے والی طالبات سے گرم جوش مبارک باد کا تبادلہ کیا اور نائب صدر جمہوریہ کی رہائش گا پر تعینات آئی تی بی پی اور دلی پولیس کے عملے کی کلائی پر راکھی باندھی۔


    ۔۔۔۔۔۔


    U.3738

    
    
    (Release ID: 1582140) Visitor Counter : 2
    
    
      Read this release in: English