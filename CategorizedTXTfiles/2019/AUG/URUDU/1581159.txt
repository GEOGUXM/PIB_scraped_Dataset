      نائب صدر جمہوریہ ہند کا سکریٹریٹ

      نائب صدر جمہوریہ نے جنگل کے افسران سے ماحولیاتی تبدیلی کے ذریعہ درپیش چیلنجوں سے نمٹنے کی اپیل کی
      
      جنگلات کے پائیدار بندوبست سے متعلق لوگوں میں تعلیمی بیداری پیدا کریں:نائب صدر
      
      ہندوستان کو ماحولیاتی تبدیلی اور حیاتیاتی تنوع کےنقصان سے نمٹنے اور دوسرے ملکوں کے لئے ایک قابل اتباع نمونہ پیدا کرنے کے لئے ایک عالمی لیڈر بننا چاہئے
      
      نائب صدر نے انڈین فوریسٹ سروس کے 2018 بیچ کے آفیسر ٹرینیز سے ملاقات کی

      Posted On: 02 AUG 2019 3:44PM by PIB Delhi

    نئی دہلی، 2 ؍اگست2019 ؍نائب صدر جمہوریہ ہند جناب ایم ونکیا نائیڈو نے ملک بھر میں جنگل کے افسران سے اپیل کی ہے کہ وہ ماحولیاتی تبدیلی اور حیاتیاتی تنوع کے نقصان سے پیش آنے والے چیلنجوں سے نمٹنے کے لئے معلومات اور ہنرمندیوں سے خود کو آراستہ کریں۔انہوں نے کہا کہ جنگل کے افسران کا روایتی رول بتدریج تبدیل ہورہا ہے اور اب ان کی ذمہ داری نہ صرف یہ کہ جنگلات کے پائیدار بندوبست کی ہے، بلکہ ان کی یہ بھی ذمہ داری ہے کہ وہ ان لوگوں کے اندر تعلیمی بیداری لائیں جو جنگلات پر منحصر تھے۔


    آج یہاں اُپ راشٹرپتی بھون میں انڈین فاریسٹ سروس کے 2018 بیچ کے آفیسر ٹرینیز سے ملاقات کرتے ہوئے نائب صدر نے کہا کہ ہندوستان کو ماحولیاتی تبدیلی اورحیاتیاتی تنوع کےخسارےسےنمٹنےاوردوسرےملکوں کیلئےایک قابل اتباع نمونہ پیداکرنے کے لئےایک عالمی لیڈربننا چاہئے۔


    جناب نائیڈو نے جنگلوں کے تحفظ کیلئے لوگوں کے اندر تعلیمی بیداری پیدا کرنے اور ان کی حوصلہ افزائی کرنے کی ضرورت پر زور دیا۔ انہوں نے کہا کہ بڑھتی آبادی کے مدنظر جنگلات کے دائرے کو وسیع کرنے کی بہت کم گنجائش ہے، لہٰذا اب وقت آگیا ہے کہ ہم جنگلات کا تحفظ کریں۔


    جنگل کے افسران کو جنگلات کے محافظ سے تعبیر کرتے ہوئے جناب نائیڈو نے کہا کہ ان کی ذمہ داری ہے کہ وہ جنگلات سے متعلق قومی پالیسی کا نفاذ کریں اور قدرتی وسائل کے تحفظ اور اس کے پائیدار بندوبست کے ذریعے ملک کے ماحولیاتی استحکام کو یقینی بنائیں۔


    ترقی اور ماحولیاتی تحفظ کے درمیان ایک عمدہ توازن پیدا کرنے کے لئے جنگل کے افسران سے اہم رول ادا کرنے کی اپیل کرتے ہوئے انہوں نے کہا کہ ہندوستان جیسے تیزی سے ترقی کررہے ملک کی جامع اور پائیدار ترقی کے لئے توازن ضروری ہے۔


    یہ نشان دہی کرتے ہوئے کی نباتات اور حیوانات کی متعدد اقسام کو اب رہائشی نقصان، انتشار اوراستحصال کی وجہ سے ان کے وجود کو خطرے کا سامنا ہے، نائب صدر نے متنبہ کیا کہ حیاتیاتی تنوع کے نقصان سے ماحولیاتی نظام میں بڑی اور غیر متوقع تبدیلیاں پیدا ہوسکتی ہیں، جو برعکس طورپر زمین پر ساری زندگیوں پر منفی اثر ڈال سکتی ہیں۔


    نائب صدر جمہوریہ نے ان سے یہ بھی کہا کہ وہ ہندوستان کے شمال مشرقی خطے کے جنگلات کے تحفظ پر خصوصی زور دیں، جہا ں پر پچھلے 18 سالوں سے درختوں کا مسلسل نقصان ہورہا ہے۔


    ڈائریکٹر ، آئی جی این ایف اے، جناب اومکار سنگھ ، جنگلات کے ڈائریکٹر جنرل جناب سدھانتا داس اور دیگر معززین کو دیکھا جاسکتا ہے۔


    U: 3577


    

    
    (Release ID: 1581159) Visitor Counter : 9
    
    
      Read this release in: English , Hindi , Marathi , Bengali