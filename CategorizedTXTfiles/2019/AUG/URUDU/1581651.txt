      نائب صدر جمہوریہ ہند کا سکریٹریٹ

      شجر کاری اور آبی تحفظ کو عوامی تحریک بنایا جانا چاہئیے: نائب صدر جمہوریہ ہند
      
      یوم بھارت چھوڑو تحریک کے موقع پر جدو جہد آزادی کے ہیروز کو خراج عقیدت پیش کیا
      لوگوں سے سماجی برائیوں کے خاتمے اور سماجی ذمہ داریوں کو پورا کرنے پر زور دیا
      Posted On: 09 AUG 2019 12:20PM by PIB Delhi


    نئی دلّی، 09 اگست / نائب صدر جمہوریہ ہند جناب ایم۔ وینکا نائیڈو نے کہا ہے کہ لوگوں کو سماجی برائیوں مثلاً بد عنوانی اور ذات پات کی بنیاد پر عدم مساوات کا خاتمہ کرنا چاہئیے اور ایک نئے بھارت کی تعمیر سازی کے لئے اپنی سماجی ذمہ داریوں کو پورا کرنا چاہئیے۔


    نائب صدر جمہوریہ نے پارلیمنٹ کے احاطے میں آج ایک پودا لگانے کے بعد یوم بھارت چھوڑو تحریک کے موقع پر جدو جہد آزادی کے بہادروں کو خراج عقیدت پیش کیا۔ انہوں نے کہا کہ سماجی برائیوں سمیت غریبی اور نا برابری کا خاتمہ وقت کی ضرورت ہے۔


    نائب صدر جمہوریہ ہند نے شجر کاری کے علاوہ لوگوں سے بارش کے پانی سے فصلیں اگانے اور بڑے پیمانے پر آبی تحفظ کو سوئچھ بھارت مہم کی طرح عوامی تحریک بنا کر ”تخفیف، دو بارہ استعمال اور ری سائیکلنگ کوآبی تحفظ کا منتر یا اصول بنانے پر زور دیا۔


    نائب صدر جمہوریہ نے سر زمین کو سر سبز اور صاف ستھرا بنانے کے لئے ہر فرد کو شجر کاری مہم میں حضہ لینے پر زور دیتے ہوئے کہا کہ درخت ایکو سسٹم کے توازن کو بر قرار رکھنے میں مدد کرتے ہیں اور بایو ڈائیورسٹی کا تحفظ کرتے ہیں۔


    انہوں نے اس طرح کے تعمیری کاموں میں بچوں اور نو جوانوں سے متحرک طور حصہ لینے کے لئے کہا۔


    نائب صدر جمہوریہ نے مزید کہا کہ ”ہر ایک کو فطرت کے ساتھ زندگی بسر کرنی چاہئیے۔ فطرت کے ساتھ ہم آہنگ رہ کر زندگی بسر کیجئے اور بہتر مستقبل کے لئے فطرت اور ثقافت کا تحفظ کیجئے۔


    راجیہ سبھا کے سیکریٹری جنرل جناب دیش دیپک ورما اور دیگر سینئر اہلکار بھی اس موقع پر موجود تھے۔


    ۔۔۔۔۔۔


    U.3663

    
    
    (Release ID: 1581651) Visitor Counter : 18
    
    
      Read this release in: English , Marathi , Hindi , Bengali