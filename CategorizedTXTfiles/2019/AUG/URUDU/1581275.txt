      الیکٹرانکس اور اطلاعات تکنالوجی کی وزارت

      نیشنل انفارمیٹک سینٹر اپنے با نی ڈائرکٹر جنرل ڈاکٹر این سیشا گری کو خراج عقیدت پیش کر رھا ھے
      نارائن مورتھی کے ذریعے ڈاکٹر این سیشا گری میموریل لیکچر
      
      Posted On: 03 AUG 2019 8:59PM by PIB Delhi


    نئی دلّی، 03 اگست / انفوسیس لمیٹیڈ کے بانی جناب نارائن مورتھی 05 اگست کو بعد دو پہر نئی دلّی میں ڈاکٹر این سیشا گری میموریل لیکچر دیں گے۔ جناب نارائن مورتھی یہ خطبہ قانون، انصاف، مواصلات اور الیکٹرانکس و اطلاعاتی تکنالوجی کے وزیر جناب روی شنکر پرساد، فروغ انسانی وسائل، مواصلات اور الیکٹرانکس و اطلاعاتی تکنالوجی کے وزیر مملکت جناب سنجے راٹھور اور الیکٹانکس اور اطلاعاتی تکنالوجی کے سیکریٹری جناب اجے ساہنی کی موجودگی میں دیں گے۔


    نیشنل انفارمیٹکس سینٹر کے بانی ڈائرکٹر جنرل اور حکومت ہند کے سابق اسپیشل سیکریٹری ، صاحب بصیرت، پیش بین، دور اندیش، آئی ٹی ٹیکنو کریٹ ڈاکٹر این سیشا گری 10 مئی، 1940 کو پیدا ہوئے تھے۔ انہوں نے 1961 میں بنگلور کی یونیورسٹی کالج آف انجینئرنگ سے انجینئرنگ گریجویشن کی اور 1964 میں آئی آئی ایس سی بنگلور سے پی ایچ ڈی کی۔ انہوں نے 1966 میں ٹاٹا انسٹی ٹیوٹ آف فنڈامینٹل ریسرچ، ممبئی سے اپنے کرئیر کی شروعات کی۔


    ڈاکٹر سیشا گری عام آدمی کے فائدے کے لئے نچلی سطح سے آئی ٹی انقلاب لانے کے خواہش مند تھے۔ انہوں نے حکومت میں تمام سطحوں پر کمپیوٹر اور نیٹ ورکس کو متعارف کرانے کے مقصد کی تکمیل کے لئے ان تھک کام کیا، جس کے نتیجے میں اولین ملک گیر کمپیوٹر مواصلاتی نیٹ ورک این آئی سی این ای ٹی عمل میں آیا۔


    ڈاکٹر سیشا گری بے پناہ دانشورانہ صلاحیت اور اعلیٰ تکنیکی صلاحیت کے حامل شخص تھے۔موصوف نے ہارڈ ویئر، سافٹ ویئر اور نیشنل آئی ٹی پالیسی سمیت متعدد پالیسیوں کو وضع کرنے میں نمایاں کردار ادا کیا ہے، جس کے باعث انفارمیشن تکنالوجی میں انقلاب آیا اور بھارت کو عالمی سافٹ ویئر طاقت میں تبدیل کر دیا۔ انہوں نے بھارت میں سافٹ ویئر تکنالوجی پارک بھی قائم کئے۔


    80 اور 90 کی دہائی کے دوران ان کی کوششوں کے نتیجے میں بھارت میں ڈی آئی ایس این آئی سی پروگرام کے قیام سے 520 سے زائد اضلاع میں آئی سی ٹی انقلاب رو نما ہوا۔


    ڈاکٹر سیشا گری نے کی پُر امیدی اور جوش و خروش نے این آئی سی کو متعدد معیاری کارنامے انجام دینے کی ترغیب دی جس میں حکومت کا پہلا ڈاٹا سینٹر، حکومتی موصالات میں موثر ای میل سروس، وی ایس اے ٹی نیٹ ورک شامل ہیں۔ ملک میں پبلک پرائیویٹ پارٹنر شپ یا پی پی پی ماڈل، متعدد ای۔ گورننس پروجیکٹ ان ہی کی دین ہیں۔


    بھارت میں آئی ٹی شعبے کی ترقی میں ان کے بے پناہ تعاون کوتسلیم کرتے ہوئے ڈاکٹر سیشا گری کو 2005 میں پدم بھوشن سے نوازا گیا۔ اس کے علاوہ انہیں وکرم سارا بھائی ایوارڈ، ایشیاڈ جیوتی ایوارڈ، کرناٹک راجیہ اتسو جیوتی ایوارڈ، ڈاٹا کوئیسٹ لائف ٹائم ایچیومنٹ ایوارڈ سے بھی نوازا گیا۔


    اس صاحب بصیرت شخصیت کو خراج عقیدت پیش کرنے کے لئے این آئی سی 05 اگست، 2019 کو نئی دلّی کے وگیان بھون کے پلینری ہال میں سہ پہر تین بجے ڈاکٹر این سیشا گری میموریل لیکچر۔ 2019 کا انعقاد کر رہا ہے۔


    مرکز اور ریاستی حکومتوں سے متعدد مقتدر شخصیات اس موقع پر شرکت کریں گی۔


    سادہ لوح فطرت کے حامل ڈاکٹر سیشا گری کا مضبوط یقین تھا کہ بھارت تکنالوجی کے شعبے میں بہترین بن سکتا ہے۔ این آئی سی پائیدار ترقی کے لئے ڈیجیٹل مواقع کو فروغ دینے والے کے ساتھ ساتھ نچلی سطح پر ای۔ گورننس ایپلی کیشنز کے اولین محرک، صاحب بصیرت اور خلاقانہ شخصیت کے حامل اس شخصیت کی وراثت کو آگے بڑھانے کے لئے اپنی کوششیں جاری رکھے گی۔


    ۔۔۔۔۔۔


    U.3599

    
    
    (Release ID: 1581275) Visitor Counter : 3
    
    
      Read this release in: English , Hindi