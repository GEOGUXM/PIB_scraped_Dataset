      امور داخلہ کی وزارت

      جناب امت شاہ نے پی ڈی پی یو کے ساتویں جلسہ تقسیم اسناد سے خطاب کیا
      
      جناب نریندر مودی عوام کو خوش کرنے کیلئے فیصلے نہیں لیتے بلکہ ان کی زندگی کو بہتر بنانے کیلئے ایسا کرتے ہیں: وزیر داخلہ جناب امت شاہ
      بھارت کو پانچ کھرب امریکی ڈالر کی معیشت بنانے کے سلسلے میں توانائی اور پیٹرولیم کے شعبوں کا اہم کردارہے : جناب امت شاہ
      جرأتمند افراد ہی مواقع سے مستفید ہوسکتے ہیں: پی ڈی پی یو کے نوفارغ التحصیل گریجویٹ حضرات کو امت شاہ کی تلقین
      بھارت کو سمجھنے کیلئے پنڈت دین دیال اپادھیائے اور مہاتما گاندھی کی حیات وخدمات کا مطالعہ کریں: جناب امت شاہ
      Posted On: 29 AUG 2019 8:19PM by PIB Delhi


    نئیدہلی۔ 29 ؍اگست۔وزیر داخلہ نے آج گاندھی نگر میں بطور مہمان خصوصی پنڈت دین دیال پٹرولیم یونیورسٹی (پی ڈی پی یو) کے ساتویں جلسہ تقسیم اسناد کو زینت بخشی۔ انہوں نے طلباء سے خطاب کرتے ہوئے کہا کہ زندگی امکانات سے بھرپور ہے، تاہم صر ف جرأتمند افراد ہی ان مواقع سے زیادہ سے زیادہ استفادہ کرسکتے ہیں۔ انہوں نے گریجویٹنگ طلباء سے کہا کہ وہ کبھی تھوڑے پر قناعت نہ کریں اور ہمیشہ اولوالعزم نصب العین مقرر کریں اور اپنی زندگی کے نئے باب کے آغاز کے ساتھ اپنی بہترین صلاحیتوں کو بروئے کار لائیں۔


    انہوں نے پی ڈی پی یو کو تلقین کرتے ہوئے کہا کہ جب جناب نریندر مودی گجرات کے وزیراعلیٰ تھے تو انہوں نے اس پروجیکٹ کا خواب دیکھا تھا اور پھر سخت محنت اور جانفشانی سے ہی بارہ برسوں کے اندر یہ ادارہ وجود میں آیا اور آج یہ ادارہ ملک کے بہترین اعلیٰ تعلیمی اداروں میں ایک معروف ادارے کے طور پر شمار ہوتا ہے۔ انہوں نے کہا کہ یہ نریندر مودی کا ہی خواب تھا کہ وہ گجرات کو ملک کی پٹرولیم راجدھانی کے طور پر دیکھنا چاہتے تھے۔


    پنڈت دین دیال اپادھیائے کی شخصیت پر اظہار خیال کرتے ہوئے جناب شاہ نے ان کی شخصیت میں مضمر دروں انسانیت کاذکر کیا اور کہا کہ پنڈت دین دیال اپادھیائے ایک عظیم مفکر تھے جو آج کی دنیا کے مسائل سے آج سے چھ دہائیوں قبل ہی واقف تھے اور انہوں نے اس کے لئے اپنے طور پر حل بھی پیش کیے تھے۔ انہوں نے کہا کہ انہیں بہتر طور پر اندازہ تھا کہ آنے والا وقت گلوبل وارمنگ اور موسمیاتی تبدیلی جیسے مسائل لے کر آئے اور یہ مسئلے افزوں طور پر اہمیت کے حامل ہوتے چلے جائیں گے۔ انہوں نے کہ کہ وزیراعظم نریندر مودی نے موسمیاتی تبدیلی سے متعلق مسائل کو حل کرنے کیلئے عالمی سطح پر قیادت فراہم کی ہے۔


    جناب شاہ نے پی ڈی پی یو سے کہا کہ وہ سنگل یوز پلاسٹک کو ری سائیکل کرنے کے سلسلے میں تحقیق وترقیات کا عمل انجام دے۔ انہوں نے ادارے سے کہا کہ وہ ماحولیات دوست پلاسٹک کے اختراع پر توجہ مرکوز کرے۔ انہوں نے کہا کہ گزشتہ بارہ برسوں میں اس ادارے سے پانچ ہزار سے زائد گریجویٹس فارغ التحصیل ہوکر نکل چکے ہیں جو ملک کیلئے ایک عظیم اثاثہ ہیں۔


    جناب شاہ نے کہا کہ 2014 میں عوام الناس نے جناب نریندر مودی کی قیادت میں اعتماد جتایا تھا اور فیصلہ لے سکنے کے اہلیت والی حکومت کو پوری اکثریت کے ساتھ مسند اقتدار پر پہنچایا تھا، اس اعتماد کے نتائج گزشتہ پانچ برسوں میں سامنے آچکے ہیں اور ملک متعدد شعبوں میں تغیر سے ہمکنار ہوچکا ہے۔


    آج بھارت کے پاس مجموعی مضبوط اقتصادی بنیادیں ہیں اور یہ سب سے تیز رفتار سے نموپذیر معیشت ہے اور یہاں مالی خسارہ مجموعی گھریلو پیداوار کےمقابلے میں پانچ فیصد سے کم ہوکر مجموعی گھریلو پیداوار کا 3.3 فیصد ہوگیا ہے۔ انہوں نے کہا کہ 2014 میں بھارت کو عالمی بینک کے تحت کاروبار کرنا آسان بنانے کی فہرست میں 142 واں مقام حاصل تھا اب 2019 میں بھارت اس معاملے میں ترقی کرکے 77ویں مقام پر پہنچ گیا ہے۔ انہوں نے بھارت کی بہتر ہوتی ہوئی اقتصادی فورم عالمی مسابقت پر مبنی عدد اشاریے کا ذکر کیا جو 71 سے گھٹ کر 58 ہوگیا ہے۔ انہوں نے بطور خاص وزیراعظم جناب نریندر مودی کے اس نصب العین کا ذکر کیا جس کے تحت بھارت کو 2022 تک دنیا کی تین سب سےبڑی معیشتوں میں مقام حاصل کرنا ہے اور بھارت کو پانچ کھرب ڈالر والی معیشت بنانا ہے۔ انہوں نے گریجویٹس سے کہا کہ وہ تغیر کے اس عہد کو آگے بڑھائیں۔ انہوں نے کہا کہ جی ایس ٹی جیسے فیصلوں نے ثابت کردیا ہے کہ نریندر مودی عوام کو خوش کرنے کیلئے نہیں بلکہ ان کی زندگیوں کو بہتر بنانے اور ملک کو ترقی سے ہمکنار کرنے کیلئے فیصلے لیتے ہیں۔


    وزیر موصوف نے کہا کہ آزادی کے بعد سے لیکر 2014 تک کے عرصے میں محض 3000 اسٹارٹ اپس تھے اب 20 ہزار سے زائد اسٹارٹس اپ موجود ہیں اور نوجوانوں کو عالمی مسابقت کے مواقع فراہم کررہے ہیں۔ انہوں نے سرجیکل اسٹرائیکوں اور بالاکوٹ اسٹرائیکوں کا ذکر کیا اور کہا کہ وزیراعظم جناب نریندر مودی کی مضبوط اور جرأتمندانہ قیادت نے اس امر کو یقینی بنایا ہے کہ کوئی بھی مخالف اب بھارت کو نقصان پہنچانے کے بارے میں سوچ بھی نہیں سکتا ۔ انہوں نے کہا کہ آرٹیکل 370 اور 35 اے کی چنوتیوں کو وزیراعظم جناب نریند مودی کی مضبوط قوت ارادی اور فیصلہ کن قیادت کے ذریعے حل کرلیا گیا ہے۔ جناب شاہ نے اعتماد جتایا کہ جناب نریندر مودی کی قیادت میں کشمیر اور کشمیریوں کو خوشحال بنایا جاسکے گا اور وہ اب تک جن مواقع سے محروم رہے ہیں یا جن تک ان کی رسائی نہیں ہوسکی ہے اُن تمام مواقع سے استفادہ کرسکیں گے۔


    تیل اور گیس توانائی شعبوں کی ترقی کے موضوع پر اظہار خیال کرتے ہوئے جناب امت شاہ نے کہا کہ حکومت نے ان شعبوں کی ترقی کیلئے متعدد اقدامات کیے ہیں، ان میں نئے ہائیڈرو کاربن کی تلاش اور لائسننگ پالیسی (ایچ ای ایل پی) جیسی باتیں شامل ہیں، تاہم ابھی بہت کچھ کیے جانے کی ضرورت ہے۔ جناب شاہ نے خیال ظاہر کیا کہ جہاں بھارت میں دنیا کی کُل آبادی کا 18فیصد حصہ سکونت پذیر ہے وہیں اس کی توانائی کھپت عالمی توانائی کھپت کے مقابلے میں محض4.5 فیصد ہے، جس سے یہ ثابت ہوتا ہے کہ بھارت میں فی کس توانائی کھپت خاصی کم تر ہے۔ انہوں نے کہا کہ پٹرولیم اور توانائی کے شعبے بھارت کو 5 کھرب امریکی ڈالر کی معیشت بنانے میں اہم کردار ادا کریں گے۔


    جناب شاہ نے طلباء سے کہا کہ وہ اپنی ذات اور اپنے کنبے کے محدود دائرے سے نکل کر ملک یا قوم کے لئے کام کریں اور کہا کہ اس کے ذریعے انہیں نمو کے لئے بے پناہ امکانات حاصل ہوں گے۔ انہوں نے کہا کہ آنے والا سال مہاتما گاندھی کی پیدائش کا 150واں سال ہے اور یہ سال نئی توانائی، نئی امنگیں اور ملک کے لئے نئی تجاویز اور نئے مواقع لیکر آئے گا ۔ انہوں نے گریجویٹ ہونے والے طلباء سے کہا کہ وہ بھارت کو سمجھنے کیلئے پنڈت دین دیال اپادھیائے اور مہاتما گاندھی کی حیات کامطالعہ کریں۔


    اس موقع پر گجرات کے وزیراعلیٰ جناب وجے بھائی روپانی ، دیگر قائدین اور معززین بھی تشریف فرما تھے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-3947

    
    
    (Release ID: 1583582) Visitor Counter : 3
    
    
      Read this release in: English , Hindi , Bengali , Punjabi