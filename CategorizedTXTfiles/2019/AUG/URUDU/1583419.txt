      کابینہ

      کابینہ نے روایتی دواؤں اور ہومیوپیتھی کے میدان میں تعاون پر بھارت اور گنی کے درمیان مفاہمت نامے کو منظوری دی
      Posted On: 28 AUG 2019 7:41PM by PIB Delhi


    وزیراعظم نریندر مودی کی قیادت میں مرکزی کابینہ نے بھارت کی حکومت اور جمہوریہ گنی کی حکومت کے درمیان ایک مفاہمت نامے پر، پچھلے دورسے عمل درآمد کو منظوری دی ہے۔ یہ مفاہمت نامہ روایتی دواؤں اور ہومیوپیتھی کے میدان میں تعاون سے متعلق ہے۔ مفاہمت نامے پر صدرجمہوریہ رام ناتھ کووند کے گنی کے تین روزہ دورہ میں 2 اگست 2019 کو دستخط کیے گئے تھے۔


    بڑے اثرات:


    مفاہمت نامے سے دونوں ملکوں کے درمیان روایتی طریقے علاج کے میدانوں میں دوطرفہ تعاون میں اضافہ ہوگا۔ دونوں ملکوں کی مشترکہ ثقافتی وراثت کے پیش نظر یہ مفاہمت نامہ بہت ہی نمایاں حیثیت کا حامل ہوگا۔


    عمل درآمدکی حکمت عملی اور مقاصد:


    دونوں ملکوں کے درمیان سرگرمیاں دستخط شدہ مفاہمت نامے کی نقل موصول ہونے کے بعد شروع کی جائیں گی۔ دونوں ملکوں کی طرف سے کیے گئے اقدامات دستخط شدہ مفاہمت نامے میں دی گئی شرائط کے مطابق ہوں گے، جو مفاہمت نامے پر عمل جاری رہنے تک کیے جاتے رہیں گے۔


    عمل درآمد پرآنے والے اخراجات:


    اس میں کوئی اضافی مالی مضمرات نہیں ہیں۔ تحقیق، تربیتی نصابات، کانفرنسیں/ میٹنگیں اور ماہرین کے وفد کی آمدورفت کے لیے ضروری مالی وسائل مختص کئے گئے موجودہ بجٹ اور آیوش کی وزارت کی موجودہ اسکیموں سے کیے جائیں گے۔


    پس منظر:


    بھارت طبی پودوں سمیت روایتی طریقہ علاج کے، ایک پوری طرح ترقی یافتہ نظام سے مالا رہا ہے۔ جس میں عالمی صحت کے منظر نامے کے تحت زبردست صلاحیتیں موجود ہیں۔


    بھارت کی آیوش کی وزارت آیوش نظام کو عالمی سطح پر فروغ دینے کی پابند ہے، (جس میں آیوروید، یوگ، نیچروپیتھی، یونانی، سدھ، سووا-رگپا اور ہومیوپیتھی شامل ہیں)۔ آیوش طریقہ علاج کو عالمی سطح پر فروغ دینے اور آگے بڑھانے کے حصے کے طور پر آیوش کی وزارت نے روایتی دواؤں کے میدان میں تعاون سے متعلق مفاہمت ناموں پر ملک درملک دستخط کیے ہیں۔ نیز مختلف غیرملکوں کی تسلیم شدہ یونیورسٹیوں میں آیوش کاتعلیمی محکمہ بھی قائم کیا ہے۔


    گنی میں آیوش طریقہ علاج کے فروغ اور اسے آگے بڑھانے کی ضرورت کے پیش نظر روایتی طریقہ علاج اور ہومیوپیتھی کے میدان میں مفاہمت نامے کے ہمارے معیاری مسودے کو گنی کے ساتھ، وزارت خارجہ کے وسطی اور مغربی افریقی ڈویژن کے ذریعے مشترک کیا گیا ۔


    ۔۔۔۔۔۔۔۔۔۔۔


    م ن ۔اس۔ ت ع۔


    U- 3925

    
    
    (Release ID: 1583419) Visitor Counter : 3
    
    
      Read this release in: Assamese , English , Marathi , Hindi , Bengali , Punjabi , Gujarati , Tamil , Kannada , Malayalam