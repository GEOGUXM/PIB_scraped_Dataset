      امور داخلہ کی وزارت

      امور داخلہ کے وزیر مملکت جناب نتیا نند رائے نے ملک میں موجودہ سیلاب کی صورتحال کا جائزہ لینے کےلئے ایک اعلیٰ سطحی میٹنگ کی صدارت کی
      Posted On: 09 AUG 2019 1:40PM by PIB Delhi


    نئیدہلی 09 اگست ۔امورداخلہ کے مرکزی وزیر جناب امت شاہ کی ہدایت پر امور داخلہ کے وزیر مملکت جناب نتیانندرائے نے آج ملک کے مختلف حصوںمیں موجودہ سیلاب کی صورتحال اور حالات سے نمٹنے کے لئے مرکزی وزارتو ں / متعلقہ ایجنسیوں کی تیاری کاجائزہ لینے کے لئے ایک اعلیٰ سطحی میٹنگ کی صدارت کی ۔


    ہندوستان کے محکمہ موسمیات (آئی ایم ڈی ) نے اطلاع دی ہے کہ گزشتہ دوروز کے دوران مہاراشٹر ،کیرل اورکرناٹک میں بہت زیادہ بارش ہوئی ہے ۔ اس کے علاوہ گجرات ،مغربی مدھیہ پردیش اور مشرقی راجستھان میں بھی آئندہ 24 گھنٹے میں شدیدبارش کی توقع ہے ۔ این ڈی آر ایف کے ڈائریکٹر جنرل نے بتایا کہ این ڈی آر ایف کی 83 ٹیمیں تمام ضروری سازوسامان کے ساتھ سیلاب سے متاثرہ چار ریاستوں کے متاثرہ علاقوںمیں پہنچ گئی ہیں ۔یہ ٹیمیں فوج ، بحریہ ،فضائیہ اور ساحلی محافظ دستے کی 173 ٹیموں کے علاوہ ہیں۔ امور داخلہ کی وزارت این ڈی آر ایف آئی ایم ڈی اور سی ڈبلیو سی 24 گھنٹے روزانہ حالات پر نظررکھے ہوئے ہیں ۔ انہوں نے اب تک 82 ہزار سے زیادہ لوگوںکو محفوظ مقامات تک پہنچایا ہے اور 2325 لوگوں کو بچایا ہے۔


    اس جائزے کے بعد امورداخلہ کے وزیر مملکت جناب نتیانندرائے نے اعلیٰ افسران کو ہدایت دی کہ متعلقہ ریاستوں میں جنوب مغربی مانسون سے پیداشد ہ صورتحال سے نمٹنے کے لئے ہرممکن اقدام کیاجانا چاہئے اور سیلاب سے متاثرہ ریاستوں کو تمام ضروری امداد فراہم کرائی جائے۔ این ڈی آر ایف وزارت دفاع اور راحت اور بچاؤ کے کاموں میں لگی ہوئی دیگر ایجنسیوں نے یقین دہانی کرائی ہے کہ متعلقہ ریاستوں سے موصولہ درخواستوں پر فوراََ عمل کیا جارہا ہے ۔


    اس میٹنگ میں ہوم سکریٹری این ڈی آر ایف کے ڈائریکٹر جنرل این ڈی ایم اے کے رکن سکریٹری امور داخلہ کی وزارت دفاع سینٹرل واٹر کمیشن اور ہندوستانی محکمہ موسمیات کے اعلیٰ افسران موجود تھے۔


    مرکزی وزیر داخلہ صورتحال کی مسلسل نگرانی کررہے ہیں اور ضروری کارروائی کے متعلقہ افسروں کو ہدایات جاری کررہے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اگ ۔رم


    U-3664

    
    
    (Release ID: 1581652) Visitor Counter : 16
    
    
      Read this release in: English , Hindi , Marathi , Bengali , Gujarati , Malayalam