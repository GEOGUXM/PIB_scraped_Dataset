      کوئلے کی وزارت

      100 فی صد غیر ملکی براہ راست سرمایہ کاری مسابقت پر مبنی کوئلہ منڈی تشکیل دے گی - جناب پرہلاد جوشی
      Posted On: 29 AUG 2019 6:13PM by PIB Delhi


    نئی دہلی، 29 اگست / متعلقہ پروسیسنگ ، کوئلے کے شعبے میں بنیادی ڈھانچہ سمیت کوئلہ کانکنی کی سرگرمیوں میں خود کار راستے سے 100 فی صد کی غیر ملکی براہ راست سرمایہ کاری کی اجازت دینے کا فیصلہ مودی حکومت کی بڑی اصلاحات میں سے ایک اصلاحات ہے ، جو ساتوں دن 24 گھنٹے کی بجلی فراہم کرنے میں مدد دے گی ۔


    ایک بیان میں پارلیمانی امور ، کوئلہ اور کانکنی کے وزیر جناب پرہلاد جوشی نے کہا ہے کہ 100 فی صد ایف ڈی آئی یعنی براہ راست غیر ملکی سرمایہ کاری ہمارے عہد کی سب سے بڑی اصلاح ہے اور جب بین الاقوامی ادارے یہاں آئیں گے ، تو ان کی آمد سے بھارت میں ایک موثر اور مسابقتی کوئلہ منڈی تشکیل پائے گی ۔ توقع کی جاتی ہے کہ ملک میں اس کے توسط سے جدید ترین قسم کی کوئلی کانکنی ٹیکنا لوجی متعارف ہو گی ، جس سے ماحولیاتی لحاظ سے ہمہ گیر کانکنی کا عمل انجام دینے میں مدد ملے گی ۔ یہ فیصلہ کوئلے کے حامل علاقوں میں براہ راست اور بالواسطہ روز گار فراہم کرنے میں مددگار ثابت ہو گا اور متعلقہ خطوں کی اقتصادی ترقی پر بھی مثبت اثرات مرتب کرے گا ۔ انہوں نے کہا کہ توقع کی جاتی ہے کہ اس اصلاح سے کوئلے کی حامل ریاستوں کو زیادہ مالیہ کمانے میں مدد ملے گی اور وہ اثر انگیز اور مسابقتی کوئلہ منڈی فراہم کرنے کے لئے مزید اداروں کو مدعو کر سکیں گی ۔


    کاروبار کرنا آسان بنانے کے اقدامات کے ایک حصے کے طور پر انہوں نے کہا کہ اس عمل کے ذریعے معیشت کو رفتار حاصل ہو گی ۔ جناب جوشی نے کہا کہ اس قدم سے ملک میں توانائی سلامتی کا راستہ بھی ہموار ہو گا کیونکہ بھارت میں 70 فی صد بجلی حرارتی بجلی پلانٹوں کے ذریعے ہی تیار کی جاتی ہے ۔


    U. No. 3940

    
    
    (Release ID: 1583547) Visitor Counter : 5
    
    
      Read this release in: Hindi , English , Bengali