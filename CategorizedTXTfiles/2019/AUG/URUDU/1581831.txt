      کارپوریٹ امور کی وزارتت

      بھارت کے مسابقتی کمیشن نے جے پرکاش ایسوسی ایٹس لمٹیڈ کے طور طریقوں کو مسابقتی قوانین کے منافی پایا
      Posted On: 13 AUG 2019 12:17PM by PIB Delhi


    نئیدہلی 13 اگست ۔بھارت کے مسابقتی کمیشن (سی سی آئی ) نے جے پرکاش ایسوسی ایٹس لمیٹیڈ ( جے اے ایل ) کو کمپٹیشن ایکٹ 2002 کی دفعہ 4 کی تجاویز کے منافی عمل کا مرتکب پایا ہے، یعنی کمیشن کے نوٹس میں یہ بات آئی ہے کہ جے اے ایل منڈی میں اپنی سرکردہ حیثیت کا استعمال کرکے خود مختار رہائشی اکائیوں مثلاََ ولا،اسٹیٹ ہومس کے خریداروں کو ان کی مربوط ٹاؤن شپ میں ناجائز طریقے سے پریشان کررہا ہے یعنی الائٹیوں کو جے اے ایل کی جانب سے نامناسب اور مبنی بر تفریق شرائط کا سامنا کرنا پڑرہا ہے ۔خاص طور پر وش ٹاؤن ، جے پی گرینس پروجیکٹس نوئیڈا اور گریٹر نوئیڈ ا میں ایسا ہورہا ہے ۔


    ایک خریدار کی جانب سے اطلاع موصول ہونے پر ، جس میں اس خریدارنے بتایا تھا کہ جے اے ایل کی جانب سے عائد کردہ شرائط قطعاََ من مانی پر مبنی ہیں اور خود اس کے اپنے مفاد کے علاوہ ان کا اور کوئی مقصد نہیں ہے ، فائنل آرڈر پاس کیا گیا۔


    تفتیش کی بنیاد پر کمیشن پر یہ بات واضح ہوئی کہ جے اے ایل نے اپنی جانب سے جو شرائط اور معیارات عائد کررکھے ہیں اور ان پر اصرار بھی کرتا ہے انہیں قطعاََ یک طرفہ اور اس انداز سے وضع کی گئی ہیں کہ وہ ہرحال میں جے اے ایل کو ہی فائدہ پہنچائیں اور صارفین کے مفادات کے منافی ہوں ۔ مزید برآں عائد کردہ شرائط قطعاََ مبہم ہیں اورصارفین کو ہرگز کوئی بامعنی اختیارات فراہم نہیں کرتیں ۔ جے اے ایل کا برتاؤ مثلاََ خریداروں سے پیسے وصولنا/ محصولات کی وصولی خاص طور پر اس صورت میں جب انہیں رہائشی اکائی فراہم نہ کی گئی ہو، اضافی تعمیراتی تجاویز کی شمولیت اور پہلے سے طے شدہ تعمیراتی پلان میں ترمیم اور تبدیلی ،محتلف النوع محصولات عائد کرنا صارفین سے کسی طرح کا مشورہ کئے بغیر کسی بھی بینک / مالی ادارے / کارپوریٹ ادارے سے سرمائے کا حصول وغیرہ تمام ترصارفین کے مفادات کے منافی اقدامات ہیں ۔


    لہٰذا کمیشن نے یہ رائے قائم کی کہ جے اے ایل کا کلی رویہ مذکورہ ایکٹ کی دفعہ 4 (2) (اے )(ایک ) کی صریحاََ خلاف ورزی ہے اس کے نتیجے میں کمیشن نے جے اے ایل پر 13.82 کروڑروپے کا جرمانہ عائد کیا ہے ۔ یہ جرمانہ متعلقہ منڈی میں جے اے ایل کی جانب سے آزادانہ رہائشی اکائیوں کی فروخت کے ذریعہ حاصل ہوئے مالیہ کی اوسط پانچ فیصد کی شرح سے عائد کیا گیا ہے ۔اس کے علاوہ جے اے ایل کو اس سلسلے میں قرقی حکم نامہ اور متعلقہ حکم نامے کی نقل بھی ارسال کی گئی ہے ۔


    ایکٹ کی دفعہ 27 کے تحت 2014 کے مقدمہ نمبر 99 میں جو حکم نامہ صادر کیا گیا ہے اس کی ایک نقل سی سی آئی کے ویب سائٹ درج ذیل پر بھی اپ لوڈ کردی گئی ہے ۔ www.cci.gov.in .


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3693

    
    
    (Release ID: 1581831) Visitor Counter : 13
    
    
      Read this release in: English , Hindi