      وزارت سیاحت

      وزیر سیاحت جناب پرہلاد سنگھ پٹیل کل نئی دہلی میں ریاستی وزرائے صحت کی کانفرنس کا افتتاح کریں گے
      Posted On: 19 AUG 2019 5:32PM by PIB Delhi


    نئی دہلی، 1 9 اگست۔ سیاحت وثقافت کے مرکزی وزیرمملکت( آزادانہ چارج) جناب پرہلاد سنگھ پٹیل،کل نئی دہلی میں منعقد ہونے والی ریاستی وزرائے صحت کی کانفرنس کا افتتاح کریں گے۔وزارت سیاحت، حکومت ہند کے ذریعہ منعقد کی جانے والی اس ایک روزہ کانفرنس میں ریاستوں اور مرکز کے زیر انتظام علاقوں کے وزرائے صحت کے علاوہ سیاحت کے سیکریٹریز اور اعلی عہدہداران شرکت کریں گے اور وہ سیاحت کی ترقی اور فروغ سے متعلق مختلف امور پر باہمی تبادلہ خیالات کریں گے۔


    یہ کانفرنس سیاحت کی وزارت ، حکومت ہند کو وزارت کے ذریعہ کئے گئے نئے اقدامات اور آئندہ کے مجوزہ اقدامات کے بارے میں ریاستوں/ مرکز کے زیر انتظام علاقوں کو باخبر کرنے کے لئے ایک موقع فراہم کرے گی،تاکہ ان اقدامات سے متعلق ریاستوں /مرکز کے زیرانتظام علاقوں کی جانب سے تجاویز اور فیڈ بیک حاصل کئے جاسکیں اور ان شعبوں کو اجاگر کیاجاسکے جہاں ریاستوں/ مرکز کے زیرانتظام علاوں کے سرگرم تعاون کی ضرورت ہے۔ اسی طرح اس کانفرنس کا مقصد ریاستوں/ مرکز کے زیرانتظام علاقوں کے ذریعہ سیاحت کو فروغ دینے کے لئے کئے جارہے اقدامات کے بارے میں پتہ لگانا ہے۔


    درج ذیل موضوعات سے متعلق ان کی تجاویز اور فیڈ بیک حاصل کرنے کے لئے ریاستوں/ مرکز کے زیرانتظام والے علاقوں کے ساتھ بات چیت کی جائے گی۔

     1. تمام چیزوں کا احاطہ کرنے والےایک ہی مقام کے حل کو فروغ دینا۔ اس میں ویب پر مبنی ایک ایپلی کیشن کے ذریعہ سیاحت سے متعلق سرگرمیوں سے متعلق معلومات کی فراہمی اور ٹوئٹر ، نیز سیاحوں کے ہیلپ لائن کے ذریعہ شکایات کے ازالے کا ایک میکنیزم شامل ہیں۔
     2. ریاستوں/ مرکز کے زیرانتظام علاقوں کے ذریعہ ایڈونیچر ٹورزم اور بیڈ ، ناشتہ/ گھر میں قیام کی اسکیم سے متعلق رہنماخطوط کو اپنانا۔
      * III. سودیش درشن اور پرشاد اسکیموں کے تحت منظور شدہ پروجیکٹوں کی صورتحال اورسرکاری مالیاتی بندوبست نظام( پی ایف ایم ایس) کا نفاذ۔

    بعد ازاں کیرالہ اور سکم کی ریاستی حکومتوں کے ذریعہ پرزینٹیشن پیش کئے جائیں گے ۔ اس پرزینٹیشن کے ذریعہ سیاحت کے شعبے میں بہترین طریقہ کار اور ان ریاستوں کے ذریعہ چلائی جارہی سوشل میڈیا مہم کو اجاگر کیا جائے گا۔


    -------------------------------


    م ن۔م ع۔رض


    U- 3768

    
    
    (Release ID: 1582352) Visitor Counter : 5
    
    
      Read this release in: English , Hindi
    
    
    

*