      وزارت دفاع

      مہاراشٹر اور کرناٹک کے سیلاب زدہ علاقوں میں فوج کے امداد اور بچاؤ آپریشن
      Posted On: 07 AUG 2019 7:26PM by PIB Delhi


    نئی دلّی، 07 اگست / مہاراشٹر اور کرناٹک میں سیلاب کی صورت حال گزشتہ چند دنوں سے مسلسل موسلا دھار بارش اور اہم آبی ذخائر سے پانی چھوڑے جانے کے باعث تشویش ناک بنی ہوئی ہے۔ بھارتی برّی فوج مہاراشٹر اور کرناٹک کے ریاستی حکام کے ساتھ سیلاب زدہ علاقوں میں امداد اور بچاؤ مہم چلانے میں مدد کر رہی ہے۔


    07 اگست، 2019 تک کل 16 کالم اور 12 انجینئر ٹاسک فورس پر مشتمل تقریباً ایک ہزار فوجی جوان کرناٹک کے اضلاع بیلگام، باگل کوٹ اور رائے چور اور مہاراشٹر کے اضلاع رائے گڑھ، کولہا پور اور سانگلی میں سیلاب سے متاثرہ علاقوں بچاؤ مہموں میں تعینات ہیں۔


    اب تک تقریباً پانچ سو افراد کو بچایا گیا ہے، طبی امداد فراہم کی گئی اور کھانے کے پیکٹ تقسیم کئے جا چکے ہیں۔ فی الوقت فوجی عملے کے ذریعہ امدادی کام رائے گڑھ ضلع کے بیر واڑی اور آسن کولی گاؤؤں میں سانگلی اور کولہا پور ضلع کے موجے ڈگ راج، ہری پور اور ناندرے گاؤوں میں چل رہا ہے۔ ان گاؤوں میں زائد از 1200-1300 لوگوں کے پھنسے ہونے کی خبر ہے۔ خطے میں انتہائی خراب موسم اور مسلسل بارش کے باوجود این ڈی آر ایف اور شہری انتظامیہ کے ساتھ مل کر گاؤوں والوں کو نکالنے کی تمام کوششیں کی جا رہی ہیں۔


    ۔۔۔۔۔۔


    U.3636

    
    
    (Release ID: 1581508) Visitor Counter : 2
    
    
      Read this release in: English , Marathi , Hindi