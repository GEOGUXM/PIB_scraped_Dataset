      عملے، عوامی شکایات اور پنشن کی وزارت

      مالدیپ کے افسرشاہوں کی تربیت اور صلاحیت سازی کے پروگرام سے متعلق بھارت-مالدیپ مفاہمت نامے پر کام کاج شروع
      Posted On: 19 AUG 2019 7:09PM by PIB Delhi


    نئی دہلی،19 اگست۔ مالدیپ کے افسر شاہوں کی تربیت اور صلاحیت سازی کے پروگرام سے متعلق بھارت-مالدیپ مفاہمت نامے پر، انتظامی اصلاحات اور عوامی شکایات کے محکمے (ڈی اے آر پی جی)کے سینئر افسران، اچھی حکمرانی کے قومی مرکز (این سی جی جی ) اور مالدیپ کے سول سروس کمیشن کے مابین تبادلہ خیال کے بعد کام کاج شروع کردیا گیا ہے۔ یہ کام کاج آج مالے میں مالدیپ کے سول سروسز کمیشن میں منعقد کی گئی ایک تقریب کے دوران شروع کیا گیا۔ انتظامی اصلاحات اور عوامی شکایات کے محکمے کے ایڈیشنل سکریٹری جناب وی سری نواس کی قیادت میں ایک بھارتی وفد نے مالدیپ کے سول سروسز کمیشن کے چیئرمین ڈاکٹر علی شمیم کی قیادت والے، مالدیپ کے ایک وفد کے ساتھ، وفد کی سطح کی بات چیت کی گئی۔ مالدیپ میں بھارت کے ہائی کمشنر جناب سنجے سدھیر نے بھی اس تقریب میں شرکت کی۔


    وفد کی سطح کی بات چیت کے بعد فریقین کے درمیان ستمبر 2019 سے دسمبر 2020 تک پہلے تربیتی پروگرام کیلئے تاریخوں اور شرکت کی سطحوں پر اتفاق رائے قائم کیا گیا۔ مفاہمت نامے کے تحت تین پہلے تربیتی پروگراموں کا انعقاد 2019 میں (الف) 16ستمبر سے 28 ستمبر 2019 تک اور 18 نومبر سے 30 نومبر 2019 تک اوسط درجے کے مینجمنٹ سطح کے 60 افسران کیلئے (ب) چوٹی کے مینجمنٹ سطح کے 30 افسران کیلئے 2دسمبر سے 14دسمبر 2019 تک۔ سرکردہ مینجمنٹ سطح کے افسر شاہوں کے لئے تربیتی پروگرام سے الگ اچھی حکمرانی کا قومی مرکز دونوں ملکوں کے درمیان حکمرانی کے بہترین طریقوں کو ظاہر کرتے ہوئے حکمرانی میں ، اچھی حکمرانی اور اختراعات سے متعلق ایک کانفرنس کا انعقاد کرنے کیلئے مالدیپ کے سول سروسز کمیشن کے ساتھ اشتراک کرے گا۔ اس سلسلے میں پروگرام کی تاریخوں اور نظام الاوقات بتانے والا ایک تربیتی کلینڈ جاری کیا گیا۔ کلینڈر کا یہ اجراء ڈاکٹر علی شمیم، جناب سنجے سدھیر اور جناب وی سری نواس نے آج سول سروسز کمیشن میں کیا۔ تربیتی پروگراموں پر عمل درآمد میں مزید تعاون کیلئے دو نوں اداروں کے درمیان ایک اکیڈمی کمیٹی قائم کی جائے گی جس میں موضوعاتی معاملات ،اساتذہ اور تربیتوں کے نظام الاوقات سے متعلق اُمور کو شامل کیا جائیگا۔


    بھارت کے وزیراعظم نے جون 2019 میں مالدیپ کے اپنے دورے میں ‘‘پڑوسی پہلے’’ کی بھارت کی پالیسی پر زور دیا تھا اور مالدیپ کو اس کی وسیع بنیادوں والی سماجی واقتصادی ترقی اور جمہوری و آزاد اداروں کے استحکام کے لئے اس کی امنگوں کو پورا کرنے میں بھارت کی پوری حمایت کا یقین دلایا تھا۔ دورے کے دوران جن مفاہمت ناموں پر دستخط کئے گئے تھے ان میں سے ایک مفاہمت نامہ بھارت کے اچھی حکمرانی کے قومی مرکز اور مالدیپ کے سول سروسز کمیشن کے درمیان کیا گیا تھا جس میں اگلے پانچ سال میں اچھی حکمرانی کے قومی مرکز میں ، مالدیپ کے ایک ہزار افسر شاہوں کے لئے صلاحیت سازی کی سرگرمیاں بیان کی گئی ہیں۔ سمجھوتے میں کہا گیا ہے کہ بھارت کا اچھی حکمرانی کا قومی مرکز تربیت طریقوں کے مستقل لائحہ عمل او رمالدیپ کے سول سروسز کمیشن کی ضرورتوں کو مد نظر رکھتے ہوئے اس پر عمل درآمد کے لئے مرکزی ادارہ ہوگا۔ تربیتی پروگرام کے موضوعاتی اُمور میں پبلک ایڈمنسٹریشن ، ای۔ حکمرانی اور خدمات کی دستیابی ، سرکاری پالیسی اور حکمرانی ، اطلاعاتی ٹیکنالوجی، شہری ترقی اور منصوبہ بندی ، انتظامیہ میں اخلاقیات اور ایس ڈی جی پر عمل درآمد میں درپیش چیلنج شامل ہیں۔


    وفد کی سطح کی بات چیت کے بعد بھارتی وفد نے نائب صدر جناب فیصل نسیم سے ملاقات کی۔ مالدیپ کے نائب صدر نے بھارتی وفد کو مبارکباد دی اور مالدیپ کے افسر شاہوں کے صلاحیت سازی کے پروگرام پر جون 2019 کے مفاہمت نامے پر جلد عمل درآمد کیلئے بھارت کے وزیراعظم کا شکریہ ادا کیا۔ انہوں نے کہا کہ مالدیپ کے افسر شاہوں کے سامنے جو چیلنج ہیں وہ ہیں عوامی پالیسی پر مؤثر عمل درآمد ، عوامی خدمات کی بروقت فراہمی، شفافیت کی برقراری ، صنفی مساوات ، ای حکمرانی ، اخلاقیات ، جوابدہی اور حکمرانی میں شفافیت۔ مالدیپ کے نائب صدر جناب نسیم نے کہا کہ انہیں سول سروسز کمیشن اور اچھی حکمرانی کے قومی مرکز کے درمیان اشتراک کے اچھے نتائج کی امید ہے۔ ڈی اے آر پی جی کے ایڈیشل سکریٹری جناب وی سری نواس نے نائب صدر جناب فیصل نسیم کو ای ۔گورننس کے طور طریقوں کو اختیار کرنے او ر کئی خدمات کو ڈیجیٹل شکل دینے کے بعد شہریوں کی خدمات میں ایک سرے سے دوسرے سرے تک خدمات کی فراہمی میں بھارت کی طرف سے کیے گئے اقدامات کے بارے میں جانکاری دی۔ انہوں نے مزید کہا کہ مالدیپ کے افسر شاہ بھارت کی، منفرد شناخت کی اتھارٹی ، پاسپورٹس سیوا کیندر اور دلّی میٹرو ریل کارپوریشن کا دورہ کریں گے۔


    مالدیپ میں بھارت کے ہائی کمشنر جناب سنجے سدھیر نے کہا کہ بھارت، مالدیپ کے افسر شاہوں کی صلاحیت سازی کے لئے سب سے بڑے ترقیاتی شراکت دار کے طور پر اُبھرا ہے اور بھارتی تربیتی ادارے، تربیت میں بہترین طور طریقوں کی نمائندگی کرتے ہیں۔ انہوں نے یہ بھی کہا کہ مالدیپ کے سول سروس کمیشن اور بھارت کے اچھی حکمرانی کے قومی مرکز کے درمیان شراکت سے ایک بڑے ترقیاتی پروجیکٹ کی نمائندگی ہوتی ہے جس میں مختصر مدت کے ایک ہزار تربیتی مواقع موجود ہیں۔ انہوں نے ا مید ظاہر کی کہ مالدیپ کے افسر شاہ اس موقع سے زیادہ سے زیادہ فائدہ اٹھائیں گے۔


    ( م ن۔اس۔ع ن (


    U. No. 3781

    
    
    (Release ID: 1582398) Visitor Counter : 2
    
    
      Read this release in: English , Hindi