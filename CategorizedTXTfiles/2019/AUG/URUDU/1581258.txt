      نائب صدر جمہوریہ ہند کا سکریٹریٹ

      ملک میں تغذیہ کا انقلاب لانے کی ضرورت ہے: نائب صدر جمہوریہ
      
      انہوں نے تغذیہ کی کمی کو دور کرنے کے لیے قومی تحریک چلائے جانے کی اپیل کی؛
      
      میڈیا اور سنیما سے اپیل کی کہ وہ غذائیت کے بارے میں بیداری پھیلائیں؛
      
      نائب صدر جمہوریہ نے آؤٹ لک پوشن ایوارڈ 2019 پیش کیے

      Posted On: 03 AUG 2019 7:12PM by PIB Delhi

    نئی دہلی، 04 اگست / نائب صدر جمہوریہ ہند جناب ایم وینکیا نائیڈو نےتغذیے کی کمی کے خلاف لڑنے کے لیے خواتین کو تیار کر کے یا گاؤں کی سطح پر قیادت میں تبدیلی لاکر ملک میں تغذیے کا انقلاب لانے کی اپیل کی۔


    آج یہاں آؤٹ لک انڈیا کے ذریعے منعقدہ تغذیے سے متعلق ‘‘آؤٹ لک اسپیک آؤٹ پوشن’’ پروگرام کے تحت آؤٹ لک پوشن ایوارڈ 2019 پیش کرنے کے بعد حاضر سے خطاب کرتے ہوئے نائب صدر جمہوریہ نے کہا کہ نئے لیڈر دیہی علاقوں میں گاوؤں اور قریوں میں گھر گھر میں جاکر بیداری پیدا کریں اور لوگوں کو مشورے دیں۔


    جناب وینکیا نائیڈو نے تغذیے کی کمی کو دور کرنے اور تغذیے سے متعلق دیگر مسائل کو حل کرنے کے لیے سوچھ بھارت ، بیٹی بچاؤ بیٹی پڑھاؤ ابھیان اور ایسی ہی دیگر اسکیموں کی طرز پر ایک قومی تحریک چلانے کی بھی اپیل کی۔


    نائب صدر جمہوریہ نے مستقبل کے امکانات تیار کرنے اور زیادہ سے زیادہ جسمانی اور ذہنی صلاحیتوں سے مالامال شہریوں کی نئی نسل دیکھنے کے لیے حاملہ خواتین اور دودھ پلانے والی ماوؤں پر خصوصی توجہ دینے کی ضرورت پر زور دیا۔


    جناب وینکیا نائیڈو نے جدید معاشرے تک پیغام پہنچانے کے طاقتور ذرائع میڈیا اور سنیما سے بھی اپیل کی کہ وہ تغذیے کی اہمیت کے بارے میں بیداری پھیلائیں۔ تغذیے کے مسئلے کو حل کرنے کے سلسلے میں حکومت کے علاوہ بہت حد تک معاشرے پر بھی ذمہ داری عائد ہوتی ہے۔ انھوں نے کہا ‘‘ہمیں لوگوں کے ذہن اور نظریے کو تبدیل کرنے کی ضرورت ہے’’۔


    ہندوستان کو ایک نوجوان ملک، جس میں کہ 65 فیصد آبادی 35 سال سے کم عمر کی ہے، قرار دیتے ہوئے نائب صدر جمہوریہ نے کہا کہ تیز رفتار ترقی اور ہندوستان کو دنیا کے ممالک میں اُس کا صحیح مقام دلانے کے لیے ان کی صحت اور خوشحالی بہت اہم ہے۔ انہوں نے کہا کہ ایک صحت مند دفاعی نظام اور سمجھنے کی اعلیٰ صلاحیت کے لیے تغذیہ ضروری ہے۔


    نائب صدر جمہوریہ نے کہا کہ مائیکرو غذائیت کی کمی جیسے مسائل کو قدرتی طور پر بائیو فورٹی فائد فصلوں جیسے چھوٹا باجرا، آملہ اور سیجل جیسی فصلوں کو فروغ دے کر حل کیا جا سکتا ہے۔ انہوں نے کہا کہ ‘‘مائیکرو غذایت کی کمی کے نتیجے میں پیداواری صلاحیت میں کمی، فہم اور جسمانی نشونما میں کمی نظر آتی ہے۔ ہمیں اضافی خوراک کے ذریعے اور خوراک میں تنوع پیدا کرکے اس کو حل کرنے کی ضررت ہے۔


    اس بات پر تشویش کا اظہار کرتے ہوئے کہ ہندوستان میں پانچ سال سے کم عمر کے 38.4 فیصد بچے تغذیہ کی کمی کا شکار ہو جاتے ہیں، جناب وینکیا نائیڈو نے کہا کہ موجودہ اور مستقبل کی نسلوں کو طاقتور بنانا ملک کی اولین ترجیح ہونی چاہیے۔


    بھوک اور موٹاپے کو تغذیے کی کمی کا دوہرا ثر بتاتے ہوئے نائب صدر جمہوریہ نےصحت کے شعبے میں تمام متعلقین اور پالیسی سازوں سے اپیل کی کہ وہ اس مسئلے کو حل کرنے پر فوری توجہ دیں۔


    تغذیے کی کمی کو دور کرنے کے لیے بہترین طریقۂ کار اور ماڈل وضع کرنے کا مطالبہ کرتے ہوئے انہوں نے کہا کہ اِس قومی مقصد کو حاصل کرنے کے لیے حکومت اور ترقیاتی شراکت داروں کو ایک مشترکہ پلیٹ فارم پر مل کر کام کرنا چاہیے۔


    نائب صدر جمہوریہ نے کارپوریٹ شعبے سے اپیل کی کہ وہ تغذیے سے متعلق اقدامات کے لیے سی ایس آر کے تحت اور زیادہ فنڈ مختص کریں۔ انہوں نے ارکان پارلیمنٹ سے بھی اپیل کی کہ وہ اسی طرح کی سرگرمیوں کے لیے ایم پی ایل اے ڈی فنڈ کا استعمال کریں اور مشورہ دیا کہ منریگا (ایم این آر ای جی اے) اسکیم کا فوکس کمیونٹی سے متعلق زمینوں پر تغذیے والے بغیچے /کچن گارڈن جیسی تغذیے سے متعلق سرگرمیوں پر بھی ہو سکتا ہے۔


    نائب صدر جمہوریہ نے کہا کہ ہندوستانی کھانا اور نظام خوراک اپنے تمام تنوع کے ساتھ اچھی غذائیت کو فروغ دیتا ہے۔ انہوں نے لوگوں خصوصی طور پر نوجوانوں سے کہا کہ وہ جنک فوڈ سے بچیں۔ انہوں نے تنبیہ کی کہ ‘‘فوری طور پر تیار ہونے والی خوراک کا مطلب فوری بیماری ہے’’۔


    جناب وینکیا نائیڈو نے مختلف خطرناک بیماریوں سے بچوں کو بچانے کے لیے ٹیکہ کاری کی ضرورت پر زور دیتے ہوئے ٹیکہ کاری کے کوریج کو بہتر بنانے کے لیے حکومت کے ‘‘مشن اندر دھنش’’ پروگرام کی ستائش کی۔


    آؤٹ لک کے ایڈیٹر ان چیف جناب روبین بنرجی، آؤٹ لک کے سی ای او جناب اندرا نیل رائے اور دیگر معززین بھی اس موقعے پر موجود تھے۔


    **************


    ( م ن ۔اگ ۔ م ت ح (


    U.No: 3593


    

    
    (Release ID: 1581258) Visitor Counter : 12
    
    
      Read this release in: English , Hindi , Tamil