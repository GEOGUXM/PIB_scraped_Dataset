      شمال مشرقی ریاستوں کی ترقی کی وزارت

      مرکزی وزیر ڈاکٹر جتیندر سنگھ نے شمال مشرق کے جاری پروجیکٹوں اور مستقبل کے منصوبوں کا جائزہ لینے کے لئے ایک جائزہ میٹنگ کی صدارت کی
      Posted On: 29 AUG 2019 5:43PM by PIB Delhi


    شمال مشرقی خطے کی ترقی کے مرکزی وزیر مملکت (آزادانہ چارج) ڈاکٹر جتیندر سنگھ نے آج یہاں شمال مشرقی خطے کی ترقی کی وزارت اور شمال مشرقی کونسل کے افسروں کے ساتھ ایک جائزہ میٹنگ کی صدارت کی۔ میٹنگ کے دوران شمال مشرقی خطے کی ترقی کی وزارت کے سکریٹری ، شمال مشرقی کونسل کے سکریٹری اور دیگر سینئر افسران بھی موجود تھے۔


    ان افسروں نے وزیر موصوف کو شمال مشرقی خطے میں جاری پروجیکٹوں کی کی پیش رفت کے بارے میں جانکاری دی۔ میٹنگ کےد وران ڈاکٹر جتیندر سنگھ کو بتایا گیا کہ شمال مشرق کی سبھی ریاستوں نے تعلیم اور تحقیقی نیٹ ورک کے لئے ڈاٹا فراہم کیاہے، جس سےشمال مشرقی خطے یعنی این ای آر کوڈیجیٹل انڈیا پروگرام کے تحت لانے کی راہ ہموار ہوگی۔ اس سے ملک کے شہریوں کو ٹکنالوجی کے شعبے میں ڈیجیٹلی طور پر بااختیار بنایا جاسکے گا۔ ڈاکٹرجتیندر سنگھ نے اس سمت میں شمال مشرقی خطے کی ترقی کی وزارت کی حصولیابی کی ستائش کی۔


    وزیر موصوف کو دہلی، این سی آر میں شمال مشرق کے طلبا کے لئے ہاسٹل کے بارے میں جانکاری فراہم کی گئی جو جے این یو کیمپس میں تعمیر کیا جارہا ہے۔ انجینئرنگ ٹیم نے اس بات کی تصدیق کی کہ ہاسٹل کی عمارت کے لئے ٹینڈر مکمل کرلیاگیا ہے اور توقع ہے کہ کام ستمبر 2019 کے پہلے ہفتہ تک شروع ہوجائے گا۔ یہ جے این یو میں اپنی نوعیت کا پہلا ہاسٹل ہے۔ ہاسٹل میں 408 طلبا کو رہائش فراہم کی جائے گی، اس کے علاوہ این ای آر کے معذور طلبا کے لئے 24 کمرے مختص کئے گئے ہیں۔


    میٹنگ کے دوران نئی دہلی کے دوارکا میں قائم کئے جانے والے نارتھ ایسٹرن کلچر اینڈ کنوونشن سینٹر کی نوعیت کے بارے میں بھی تبادلہ خیال ہوا۔ اس پروجیکٹ کی تخمینہ لاگت تقریباً 94.00 کروڑ روپے ہے۔ عمارت کے مجوزہ ڈیزائن پر تبادلہ خیال ہوا تھا، جس کے لیے وزیر موصوف نے کچھ تجاویز پیش کی، تاکہ اسے زیادہ پائیدار بنایا جاسکے اور اس میں بڑی صلاحیت کا ایک آڈیٹوریم بھی بنایا جاسکے۔ انہوں نے کہا کہ یہ سینٹر ایک کلچرل کے طور پر کام کرے گا اور یہ دہلی میں شمال مشرقی خطے کا کنوونشن اور اطلاعاتی مرکز ہوگا۔


    وزیر موصوف نے شمال مشرقی خطے کی مصنوعات کے اسٹالوں اور نمائشوں کے لئے انتظامات کرنے کے سلسلے میں بھی تجاویز پیش کیں۔ انہوں نے جموں وکشمیر میں دستکاری کے اسٹال اور نمائش کے لئے بھی تجاویز پیش کی، تاکہ شمال مشرقی ریاستوں اور جموں وکشمیر کے درمیان کنیکٹویٹی کو بڑھایا جاسکے۔


    خطے میں نافذ کئے جانے والے پروجیکٹوں اور اقدامات کا جائزہ لیتے ہوئے ڈاکٹر جتیندر سنگھ نے کہا کہ وزیر اعظم جناب نریندر مودی کی قیادت میں شمال مشرقی خطے کی ترقی حکومت کی ترجیح میں شامل ہے۔ حکومت شمال مشرقی خطے میں جاری ترقیاتی پروجیکٹوں کے نفاذ کے لئے سبھی کوششیں کرے گی اور شمال مشرق کے عوام کے فائدے کے لئے نئے پروجیکٹ شروع کرنے کے لئے اقدامات بھی کرے گی۔


    وزیر موصوف کو گواہاٹی میں 8 اور 9 ستمبر 2019 کو ہونے والی شمال مشرقی کونسل کی 68 ویں پلینری میٹنگ کے لئے کئے گئے تیاریوں کے بارے میں بھی بتایا گیا۔ میٹنگ کے دوران حکومت کے 100 دن کے بارے میں رپورٹ کی نوعیت کے بارے میں بھی تبادلہ خیال ہوا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-3939

    
    
    (Release ID: 1583533) Visitor Counter : 5
    
    
      Read this release in: English , Hindi