      کامرس اور صنعت کی وزارتہ

      کابینہ نے مختلف شعبوں میں غیر ملکی براہ راست سرمایہ کاری پالیسی پر نظرثانی کی تجویز کو منظوری
      Posted On: 28 AUG 2019 7:38PM by PIB Delhi


    نئی دہلی۔ 28 ؍اگست۔مرکزی کابینہ نے وزیراعظم جناب نریندر مودی کی قیادت میں مختلف شعبوں میں غیرملکی براہ راست سرمایہ کاری پر نظر ثانی کی تجویز کو منظوری دے دی ہے۔


    غیرملکی براہ راست سرمایہ کاری (ایف ڈی آئی) پالیسی اصلاحات کے اہم اثرات اور فوائد

     1. ایف ڈی آئی پالیسی میں جو تبدیلیاں لائی جائیں گی وہ بھارت کو ایف ڈی آئی متوجہ کرنے والی پُرکشش منزل یا ملک بنا دیں گی جس کے نتیجے میں سرمایہ کاری ، روز گار اور نمو میں اضافہ ہوگا۔
     2. کوئلے کے شعبے میں خودکار طور پر کوئلے کے فروخت میں 100فیصد ایف ڈی آئی جس کا تعلق کوئلہ کانکنی کی سرگرمیوں اور متعلقہ پروسیسنگ بنیادی ڈھانچے سے ہوگا، اس شعبے کے بڑے کاروباریوں کو اس جانب متوجہ کر ے گی اور اس کے نتیجے میں مؤثر اور مسابقتی کوئلہ منڈی وجود میں آئے گی۔
     3. مزید برآں ، ٹھیکے کے ذریعے انجام پذیر ہونے والی مینوفیکچرنگ میک اِن انڈیا کے مقاصد کی بھی تکمیل کریں گی اب چونکہ معاہدہ جاتی مینوفیکچرنگ کے شعبے میں بھی خودکار طور پر ایف ڈی آئی کی اجازت دی جارہی ہے لہٰذا یہ بھارت میں مینوفیکچرنگ شعبے کے لئے ایک بڑی تقویت ثابت ہوگی۔
     4. وزیر خزانہ کی مرکزی بجٹی تقریر میں سنگل برانڈ ریٹیل ٹریڈنگ (ایس بی آر ٹی) کے شعبے میں مقامی وسائل بہم رسانی قوائد کو آسان بنانے کا اعلان کیا گیا تھا۔ ا سکے نتیجے میں ایس بی آر ٹی اداروں کو زیادہ سہولت حاصل ہوگی اور وہ اپنے کام کاج آزادی کے ساتھ انجام دے سکیں گے۔ ساتھ ہی ساتھ ان کمپنیوں کیلئے بھی سہولت فراہم ہو ں گی جو ایک سال میں بڑے پیمانے پر برآمد کرتی ہیں۔ مزید برآں اینٹ اور گارے کے اسٹور کے کھلنے سے پہلے آن لائن فروخت کی اجازت کے نتیجے میں یہ پالیسی موجودہ منڈی طریقہ ہائے کار سے ہم آہنگ ہوجائے گی۔ آن لائن فروخت کے نتیجے میں لاجسٹکس ، ڈیجیٹل پیمنٹ ، صارفین کے مفادات کی نگرانی ، تربیت اور پروڈکٹ ہنرمندی کا راستہ بھی ہموار ہوگا۔
     5. ایف ڈی آئی پالیسی میں مذکورہ ترامیم کا مقصد ایف ڈی آئی پالیسی میں نرمی پیدا کرنا اور اسے سہل بنانا ہے، تاکہ ملک میں کاروبار کرنا آسان ہوسکے اور اس کے نتیجے میں ایف ڈی آئی بڑے پیمانے پر بھارت میں آئے اور پھر اس کے نتیجے میں سرمایہ کاری میں اضافہ ہو، آمدنی بڑھے اور روزگار میں اضافہ ہو۔

    پس منظر


    ایف ڈی آئی اقتصادی نمو کا ایک بڑا ذریعہ ہے اور ملک کی اقتصادی ترقی کیلئے غیرقرض جاتی سرمایہ فراہمی کا ایک وسیلہ بھی ہے۔ حکومت نے ایف ڈی آئی کے سلسلے میں سرمایہ کار دوست پالیسی اپنائی ہے جس کے تحت 100 فیصد تک کی سرمایہ کاری خود کار طور پر بیشتر شعبوں اور سرگرمیوں میں کرنے کی اجازت دی گئی ہے۔ ایف ڈی آئی پالیسی کی تجاویز کو افزوں طور پر آسان اور لچکدار بنایا گیا ہے یعنی حالیہ برسوں میں بھارت کو سرمایہ کاری کے لئے ایک پُرکشش مقام بنانے کی غرض سے اس میں مختلف شعبوں کے سلسلے میں آسانیاں اور لچک فراہم کی گئی ہے۔ اس طرح کی براہ راست غیرملکی سرمایہ کاری جن شعبوں میں کرنے کی اجازت دی گئی ہے ان میں دفاع، تعمیراتی ترقیات، ٹریڈنگ ، فارماسیوٹیکلس ، پاورایکسچینج، بیمہ، پنشن، دیگر مالی خدمات ، اثاثوں سے متعلق تعمیر نو کی کمپنیاں ، براڈ کاسٹنگ اور شہری ہوابازی وغیرہ شامل ہیں۔


    مذکورہ اصلاحات کے نتیجے میں بھارت گزشتہ پانچ برسوں میں ریکارڈ ایف ڈی آئی متوجہ کرنے میں کامیاب رہا ہے۔ 15-2014 سے لیکر 19-2018 کے دوران مجموعی ایف ڈی آئی بھارت میں 286 امریکی ڈالر کے بقدر رہی ہے جبکہ 10-2009 سے لیکر 14-2013 کی پانچ سال کی مدت کے دوران یہ ایف ڈی آئی محض 189 بلین امریکی ڈالر کے بقدر رہی تھی۔ دراصل 19-2018 میں ایف ڈی آئی یعنی 64.37 بلین امریکی ڈالر (عارضی اعداد) کے بقدر رہی ہے اور یہ ایف ڈی آئی کسی بھی مالی سال کے مقابلے میں اب تک کی سب سے بڑی ایف ڈی آئی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-3922

    
    
    (Release ID: 1583378) Visitor Counter : 5
    
    
      Read this release in: English , Hindi , Tamil , Kannada
    
    
    

5.