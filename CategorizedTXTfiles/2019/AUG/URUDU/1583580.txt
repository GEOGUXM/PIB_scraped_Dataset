      شہری ہوابازی کی وزارت

      حکومت بھارت کو ایم آر او اور لیزنگ کا مرکز بنانے کی سمت میں قدم بڑھا رہی ہے:ہردیپ ایس پوری شہر ی ہوابازی ، نامہ نگاروں کیلئے انٹراایکٹیو (متعامل) ورکشاپ کا اہتمام
      
      شہری ہوابازی سے متعلق روزگار پورٹل کاآغاز

      Posted On: 29 AUG 2019 6:56PM by PIB Delhi

    نئیدہلی۔ 29 ؍اگست۔شہری ہوابازی کے وزیر مملکت (آزادانہ چارج) جناب ہردیپ سنگھ پوری نے کہا ہے کہ حکومت بھارت کو ایم آر او اور لیزنگ ہب بنانے کیلئے کوشاں ہے۔ موصوف شہری ہوابازی پر احاطہ کرنے والی میڈیا نمائندگان کی ایک ورک شاپ کے اختتام پر منعقدہ پریس کانفرنس سے خطاب کررہے تھے۔ اس موقع پر وزیر موصوف نے ایئرانڈیا کا ایک کتابچہ ’’ایئرانڈیا – بھارت کی پیشکش تصویروں کے توسط سے ‘‘ کا بھی اجراء کیا۔ انہوں نے ایویشن جاب پورٹل کا بھی آغاز کیا جو ایک منفرد ویب پر مبنی پورٹل ہے اور بھارتی شہری ہوابازی شعبے میں روزگار تلاش کرنے والوں اور آجروں کیلئے ایک وسیع تناظر فراہم کرتا ہے۔ پورٹل کو درج ذیل لنک پر کھولا جاسکتا ہے۔ http://aviationjobs.co.in/


    مذکورہ ورکشاپ شعبے پر نظر ثانی کے ساتھ شروع ہوئی جسے شہری ہوابازی کی وزارت کے سکریٹری جناب پی ایس کھرولا نے انجام دیا۔ بعد ازاں ایئرپورٹ اتھارٹی آف انڈیا کے چیئرمین جناب انوج اگروال ، شہری ہوابازی کے ڈائرکٹر جنرل جناب ارون کمار ، ایئرانڈیا کے سی ایم ڈی جناب اشونی لوہانی نیز سیول ایویشن سلامتی کے جوائنٹ ڈائرکٹر جناب جیوتی نارائن ، شہری ہوابازی سلامتی کے بیورو کے چیئرمین جناب بی ایس بھلر اور وزارت کے دیگر سینئر افسران نے ورکشاپ میں شرکت کے ساتھ ساتھ پرزنٹیشن بھی پیش کیا۔ 100 سے زائد سینئر میڈیا نمائندگان جو اس شعبے کو کوور کرتے ہیں، انہوں نے اس ورکشاپ میں شرکت کی۔


    ایئرپورٹ اتھارٹی آف انڈیا کے چیئرمین انوج اگروال نے پرزنٹیشن پیش کرتے ہوئے کہا کہ گزشتہ پانچ برسوں کے دوران ایئرپورٹس اتھارٹی آف انڈیا نے تیزی سے قدم بڑھائے ہیں، بھارت میں ہوائی نقل وحمل تیزی سے نمو پذیر ہے اور رجحانات سے ظاہر ہوتا ہے کہ مستقبل میں بھی یہی تیزی برقرار رہے گی۔ ایئرپورٹس اتھارٹی آف انڈیا نے اپنی خدمات اور اپنے نظام کو اس حد تک چاق وچوبند بنایا ہے کہ ہوائی نقل وحمل کے انتظامات اور کام کاج بلاروک ٹوک اور بلا کسی روکاوٹ کے مؤثر طریقے سے انجام دیےجا سکیں۔ گزشتہ پانچ برسوں کے دوران چند اہم اقدامات میں مرکزی ہوائی نقل وحمل فلو انتظام نظام کا آئی جی آئی اے نئی دہلی پر متعارف کرایا جانا، 8 آر سی ایس ہوائی اڈوں پر موبائل ٹاوروں کی تنصیب ، زمین پر مبنی تنظیمی نظام (جی – بی اے ایس) کی چنئی ہوائی اڈے پر فراہمی وغیرہ شامل ہیں۔


    شہری ہوابازی کے ڈائرکٹر جنرل جناب ارون کمار نے قواعد وضوابط اور سلامتی کے مجموعی نظام کے توسط سے ہوائی سفر کو محفوظ اور مؤثر بنانے کیلئے ادارے کی جانب سے کی جانے والی کوششوں کا ایک عمومی جائزہ پیش کیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔۔ع ن


    U-

    
    
    (Release ID: 1583580) Visitor Counter : 1
    
    
      Read this release in: English , Hindi