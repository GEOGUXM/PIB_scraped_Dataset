      نائب صدر جمہوریہ ہند کا سکریٹریٹ

      نائب صدر جمہوریہ ہند نے اداروں سے کہا ہے کہ وہ ملازمین میں اختراع کا شوق جگائیں اور پروان چڑھائیں
      
      آج کی تیز رفتار زندگی اور انداز حیات از حد دباؤ اور تناؤ کی باعث ہے ، جو عوام کی صحت اور ذاتی زندگی کو متاثر کر رہی ہے : نائب صدر جمہوریہ ہند

      Posted On: 29 AUG 2019 6:23PM by PIB Delhi

    نئی دہلی، 29 اگست /نائب صدر جمہوریۂ ہند جناب ایم وینکیا نائیڈو نے اِس بات پر زور دیا ہے کہ ہر ادارے میں جدت طرازی اور اختراع کی ثقافت کو فروغ دیا جائے تاکہ ملازمین کی انفرادی اور اجتماعی مضمراتی قوتوں کو بروئے کار لایا جا سکے ۔


    آج حیدر آباد میں کوالٹی سرکل فورم آف انڈیا کے 33ویں کنونشن کا افتتاح کرتے ہوئے انہوں نے کہا کہ سرکردہ انتظامیہ یا افسران کی ذمہ داری بنتی ہے کہ وہ ملازمین میں ٹیم اسپرٹ یا جذبہ باہم پیدا کریں ، نئے خیالات اور نئے نظریات کی حوصلہ افزائی کریں اور ملازمین کی حوصلہ افزائی اس انداز سے کریں کہ وہ اپنے نظریات اور اپنی آراء بلا کسی دباؤ یا خوف کے کھل کر پیش کر سکیں ۔ انہوں نے کہا کہ اداروں کو ایک ایسا ماحول پیدا کرنا چاہیئے ، جہاں ہر شخص کی داخلی صلاحیتں اور مضمرات ابھر کر سامنے آسکیں اور وہ ہر حال میں جوں کی توں صورت حال کو برداشت نہ کرے ۔


    اس امر کی جانب اشارہ کرتے ہوئے کہ لوگوں کی زندگی میں نیز ان کے کام کاج کے مابین توازن قائم کرنے کی سخت اور فوری ضرورت ہے ۔ نائب صدر جمہوریہ ہند نے تشویش ظاہر کرتے ہوئے کہا کہ آج کا تیز رفتار انداز حیات از حد تناؤ پیدا کرتا ہے اور افراد کی ذاتی زندگی پر بر عکس طور پر اثر انداز ہو رہا ہے ۔


    جناب نائیڈو نے کہا کہ ملازمین کے لئے صحت مند انداز حیات اداروں کی کلیدی توجہ ہونی چاہیئے ۔ انہیں صرف اپنے منافع پر ہی نظر نہیں رکھنی چاہیئے ۔ کوئی بھی شخص لا پرواہی یا عدم نظم و ضبط برداشت نہیں کر سکتا اور نہ ہی کام کاج کے مقام پر غیر ذمہ دارانہ برتاؤ برداشت کرسکتا ہے تاہم اس کے ساتھ ہی ساتھ ادارے کی ذمہ داری بنتی ہے کہ ایسا ساز گار ماحول بنایا جائے ، جو ملازمین کی ذاتی زندگی کو برعکس طور پر متاثر نہ کرے ۔


    اس امر کی جانب اشارہ کرتے ہوئے کہ صحت مند انداز حیات اچھی اور معقول خوراک اور کھانا کھانے کی عادتیں پُر مسرت زندگی کے لئے لازمی تقاضے ہیں ، نائب صدر جمہوریہ ہند نے عوام کو مشورہ دیا کہ وہ اپنے کنبے کے ساتھ وافر وقت گزاریں ۔ انہوں نے آج کی زندگی میں یوگ اور مراقبے کی اہمیت کی جانب اشارہ کرتے ہوئے اسے زندگی کا ایک لازمی حصہ بنانے پر زور دیا ۔ انہوں نے کہا کہ چست درست رہ کر ہی زندگی میں اچھے ڈھنگ سے اور بہتر انداز میں کام کیا جا سکتا ہے اور بہتر زندگی گزاری جا سکتی ہے ۔


    جناب نائیڈو نے خیال ظاہر کیا کہ سماجی خدمات کی سرگرمیوں میں نو جوان اور فعال افرادی قوت کو بروئے کار لایا جانا چاہیئے ۔ ہم میں سے ہر شخص کو احساس ہونا چاہیئے کہ ملک اس وقت تک ترقی نہیں کر سکتا ، جب تک کہ معاشرے کا ہر طبقہ بھارت کی نمو کی داستان میں شراکت دار نہ بن جائے ۔


    نائب صدر جمہوریہ ہند نے مختلف مصنوعات تیار کرنے والوں کو اس امر کو یقینی بنانے کی تلقین کی کہ انہیں سختی سے کوالٹی کنٹرول اور کوالٹی کو یقینی بنانے نیز کوالٹی انتظام کے طریقہ ہائے کار اپنانے چاہئیں تاکہ اعلیٰ ترین کوالٹی کی مصنوعات تیار ہو سکیں ۔ کوئی بھی چیز مسابقت اس وقت تک نہیں جھیل سکتی ، جب تک کہ اس میں کوالٹی نہ ہو ۔


    جناب نائیڈو نے کہا کہ کوالٹی کو انداز حیات بنانے کے لئے کوالٹی کنٹرول کے شعبے میں کورس چلائے جانے چاہئیں اور اس سے متعلق دیگر پہلوؤں کو اسکولوں اور کالجوں میں متعارف کرایا جانا چاہیئے ۔ انہوں نے کہا کہ وہ انسانی وسائل کی ترقی و فروغ کی وزارت کو اپنی یہ تجویز ارسال کریں گے ۔


    ۔ ۔ ۔ ۔


    ( م ن ۔ ع ا )


    U. No. 3944

    
    
    (Release ID: 1583550) Visitor Counter : 6
    
    
      Read this release in: English , Hindi , Bengali