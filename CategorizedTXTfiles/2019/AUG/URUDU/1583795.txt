      نائب صدر جمہوریہ ہند کا سکریٹریٹ

      سندھو ملک کے لیے فخر اور اپنے جیسے نوجوان کھلاڑیوں کے لئے رول ماڈل ہیں: نائب صدر
      
      وزیر اعظم کی جانب سے کی گئی فٹ انڈیا کی اپیل موزوں اور وقت کے حساب سے درست اور ضروری : نائب صدر
      فٹ انڈیا کو ایک عوامی تحریک بنانے کی اپیل
      Posted On: 31 AUG 2019 1:40PM by PIB Delhi


    نئی دہلی، 31 اگست / نائب صدر جمہوریہ جناب ایم وینکیا نائیڈو نے کہا ہے کہ پی وی سندھو قوم کا فخر ہے اور وہ اپنے جیسے نوجوان کھلاڑیوں کے لئے مثالی شخصیت کی حامل ہیں۔


    بی ڈبلیو ایف ورلڈ چیمپئن پی ۔وی۔ سندھو اپنے والدین کے ساتھ حیدرآباد میں نائب صدر کی رہائش گاہ پر ملاقات کے بعد میڈیا سے گفتگو کر رہی تھیں۔ محترمہ سندھو اس مقابلے میں سونے کا تمغہ جیتنے والی پہلی ہندوستانی ہیں۔


    نائب صدر نے 24 سالہ بیڈ منٹن اسٹار کی سخت محنت ، لگن اور وابستگی کو سراہتے ہوئے کہا کہ سندھو پورے ملک کے عوام کے لئے تحریک کا ایک ذریعہ ہے۔


    اپنے مقصد کو حاصل کرنے کے لئے خالص کھانے ، سخت نظم و ضبط کی مشق کے لئے سندھو کی تعریف کرتے ہوئے نائب صدر نے کہا کہ وزیر اعظم جناب نریندر مودی کے ذریعہ کی گئی فٹ انڈیا کی اپیل کو ایک قومی تحریک بننا چاہئے۔ وہ موزوں ، وقت کے مطابق اور ضروری ہے۔


    نائب صدر نے کہا کہ ہندوستان کو آبادی سے متعلق فوائد حاصل ہیں۔ اس کی 65 فیصد آبادی 35 سال سے کم عمر کی ہے۔ انہوں نے کہا کہ ملک کو نئی بلندیوں پر لے جانے کے لئے صحت مند ، متحرک اور کارآمد نوجوان قوت کا ہونا ضروری ہے۔


    نائب صدر نے کہا کہ فٹ انڈیا جیسی کوششیں ایک ایسے وقت میں انتہائی موزوں ہیں جب جدید طرز زندگی اور کھانے کی عادتوں میں تبدیلی کی وجہ سے ایسے امراض بڑھ رہے ہیں جو چھوت والے نہیں ہیں۔


    انہوں نے کہا کہ جسم و دماغ کی تندرستی نہ صرف انسان کو چوکنا اور ہوشیار رکھتی ہے بلکہ اہداف کے حصول کے لئے تقویت بخشتی ہے اور معاشرتی طور پر مفید ہوتی ہے۔


    انہوں نے زور دے کر کہا کہ ایک خوشحال قوم بننے کے لئے صحت مند قوم ایک لازمی شرط ہے۔


    ۔ ۔ ۔ ۔ ۔ ۔ ۔ ۔ ۔


    (م ن ۔ رض۔ ت ح (


    U-3971

    
    
    (Release ID: 1583795) Visitor Counter : 2
    
    
      Read this release in: English , Hindi