      وزارتِ تعلیم

      تحقیق سے ہندوستان ایک عالمی لیڈر بنے گا : شری رمیش پوکھریال’ نشنک‘
      Posted On: 08 AUG 2019 7:08PM by PIB Delhi


    نئیدہلی 09 اگست ۔فروغ انسانی وسائل کے مرکزی وزیر جناب رمیش پوکھریال ’نشنک‘ نے آج یہاں مسودہ نئی تعلیمی پالیسی ( این ای پی ) پر بات چیت کرنے کے لئے ریاستوں اور مرکز کے زیر انتظام خطوں کی اعلیٰ اورتکنیکی تعلیم کے سکریٹریوں کی میٹنگ کی صدارت کی ۔


    اس موقع پر خطاب کرتے ہوئے وزیر موصوف نے کہا کہ تحقیق کسی بھی ملک کی ترقی کی بنیاد ہوتی ہے اور ہندوستان ملک میں تحقیق کو فروغ دے کر پھرسے ایک عالمی لیڈر بن جائے گا۔جناب نشنک نے کہا کہ نئی تعلیمی پالیسی میں ریاستوں کا بہت ہی اہم رول ہے ۔ انہوں نے تمام ریاستوں سے کہا کہ وہ نئی تعلیمی پالیسی تیار کرنے سے قبل بہت زیادہ غوروخوض کریں ۔ انہوں نے مزید کہا کہ تعلیمی پالیسی پورے ملک کے لئے ہے اور ملک کی پالیسی میں ہرکسی کی شرکت کو یقینی بنایا جاناچاہئے ۔


    مرکزی وزیر نے کہا کہ مسود ہ قومی تعلیمی پالیسی گزشتہ چار برسوںمیں تمام متعلقین کے ساتھ تفصیل کے ساتھ کئے گئےصلاح ومشورے کا نتیجہ ہے ۔قومی تعلیمی پالیسی کا مقصد ہندوستانی تعلیمی نظام کی اصلاح ہے تاکہ ہندوستان عالمی نظام علم میں ایک بڑارول ادا کرسکے ۔ انہوں نے مزید کہا کہ اس مسودے میں بہت سے ضابطے ہیں جن سے ملک میں تعلیم کے شعبے کو ایک نئی سمت ملے گی۔


    مسودہ این ای پی میں تعلیم کی ہمہ جہت ترقی کے لئے اعلیٰ تعلیم کی تنظیم نو،نیشنل ریسرچ فاؤنڈیشن کے ذریعہ تحقیق کو فروغ ، ہندوستانی زبانوں کا فروغ اس شعبے میں اور زیادہ مالی وسائل لگانا اور اعلیٰ تعلیمی نظام کو زیادہ خوداختیاری دینے کے ضابطے شامل ہیں۔


    جناب نشنک نے کہا کہ آج اعلیٰ تعلیم کو زیادہ روزگار کے لائق ، تحقیق پر مبنی ، اختراعی ، ٹکنالوجی کو فروغ دینے والی اور ذمہ دار بنائے جانے کی ضرورت ہے تاکہ نوجوان صحیح سمت حاصل کرسکیں۔وزیر موصوف نے مزید کہا کہ ہمارے نظام تعلیم کو بین الاقوامی معیارات کو پورا کرتے ہوئے ایک عالمی طاقت کے طورپر ملک کے وقار کو قائم کرنے کی اہم ذمہ داری بھی نبھانی ہے۔


    جناب نشنک نے کہا کہ تعلیم کے معیار کو بہتر بنانے کے لئے تمام تعلیمی اداروں میں خالی پڑی اسامیوں کو پُرکرنے کی ضرورت ہے ۔ انہوں نے زور دیا کہ تمام ریاستوں کو اس بارے میں سنجیدگی سے غورکرنے کی ضرورت ہے ۔وزیر موصوف نے یہ بھی کہا کہ ملک کے بہتر مستقبل کے لئے ہمیں ملک کے تمام طلبا کے فائدے کے لئے معینہ مدت کے اندر اپنی تمام حکمت عملیوں کو نافذ کرنے کی ذمہ داری پوری کرنی ہوگی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U-3659

    
    
    (Release ID: 1581627) Visitor Counter : 6
    
    
      Read this release in: English , Hindi