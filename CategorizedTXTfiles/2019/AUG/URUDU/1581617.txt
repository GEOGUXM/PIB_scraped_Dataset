      صحت اور خاندانی بہبود کی وزارت

      بچے کو ماں کا دودھ پلانے کو ایک مشترکہ سماجی ذمہ داری بنائیں : ڈاکٹر ہرش وردھن
      
      ’’وزارت صحت ہر ماہ بچے کا ماں کادودھ پلانے کا ہفتہ منائے گی‘‘
      
      ’’ بچے کو ماں کادودھ پلانے اور نوزائدہ اور چھوٹے بچے کو خوراک فراہم کرانے کے طریقے ‘‘ کے بارے میں رپورٹ کارڈ جاری

      Posted On: 08 AUG 2019 7:49PM by PIB Delhi

    نئی دہلی 09 اگست ۔’’ بچے کو ماں کا دودھ پلانے کو ایسا مسئلہ نہیں سمجھا جانا چاہئے ،جس کا تعلق صرف خواتین اور ماؤں سے ہے ۔ ہمیں بچے کو ماں کا دودھ پلانے کو ایک مشترکہ سماجی ذمہ داری بنانا چاہئے ۔ جہاں پر نہ صرف ماں بلکہ اس کا پورا خاندان ، برادری کےساتھ ساتھ اس کے کام کے مقام پربھی لوگ ایک موافق ماحول تیارکرتے ہوئے بچےکو ماں کادودھ پلانے کی اہمیت کو سمجھیں اور اس میں تعاون کریں ۔ ‘‘ یہ بات آج یہاں بچے کو ماں کا دودھ پلانے کے عالمی ہفتہ 2019 کے موقع پر ایک تقریب میں مرکزی صحت اور خاندانی بہبودکے وزیر ڈاکٹر وردھن نے کہی۔انہوں نے کہا کہ اس سال بچے کو ماں کا دودھ پلانے کے ہفتہ کا موضوع بھی ’ والدین کو بااختیار بنائیں ۔ بچے کو ماں کادددھ پلانے کی سہولت دیں : آج اورمستقبل کے لئے ‘ بھی ہے ۔


    مرکز ی وزیر صحت نے بچے کو ماں کادودھ پلانے اور نوزائدہ اور چھوٹے بچے کو خوراک مہیا کرانے کے بارے میں ایک رپورٹ کارڈ بھی جاری کیا ،جس میں نئے مواد کے ساتھ ریاست اور مرکز کے زیر انتظام خطوں سے اعدادوشمار پیش کئے گئے ہیں۔ اس موقع پر وزیر مملکت ( صحت اور خاندانی بہبود ) جناب اشونی کمار چوبے اور سکریٹری (صحت اور خاندانی بہبود ) ، صحت اور خاندانی بہبود کی وزارت کے اعلیٰ افسران اور مختلف ڈیولپمنٹ پارٹنر ایجنسیوں کے نمائندے موجود تھے۔


    ڈاکٹر ہرش وردھن نے کہا کہ بچے کو ماں کا دودھ پلایا جانا بہت ہی زیادہ کفایتی طریقہ ہے ،جس سے بچےکی صحت کو بچانے اور اس کی نشوونما کا مسئلہ حل ہوتا ہے ۔ یہ پہلی ایسی دوا ہے جو ماں اوربچے دونوں کی حفاظت کرتی ہے۔ مطالعات سے پتہ چلا ہے کہ بچے کو ماں کا دودھ پلانے سے بچے کو بیماریوں اور موت سے اور ماؤں کو مستقبل کے پستان اور بچے دانی کے کینسر سے کیسے بچایا جاسکتا ہے ۔ انہوں نے کہا ’’ بچے کی پیدائش کے ایک گھنٹے کے اندر ماں کا دودھ پلانا شروع کرنے سے نوزائدہ بچوں کی اموات کو روکا جاسکتا ہے ، جبکہ 6 ماہ تک بچے کو صرف ماں کا دودھ پلانے سے نوازئدہ بچے اور چھوٹے بچوں میں ہیضے اور نمونیا جیسے امراض کو کم کیا جاسکتا ہے ۔


    بچے کو ماں کا دودھ پلانے کو فروغ دینے اور اس سلسلے میں تعاون کے لئے کوششوں کو تیز کرنے کے مقصدسے ڈاکٹر ہرش وردھن نے کہا کہ بچے کا ماں کا دودھ پلانے کے فائدوں کی حمایت میں سرگرمیاں صرف اگست میں ایک ہفتہ تک ہی محدود نہیں ہونی چاہئیں ۔ انہوں نے زوردیا کہ ’’ بچے کو ماں کا دودھ پلانے سے متعلق سرگرمیاں پورے سال جاری رہنی چاہئیں اور اسی لئے وزارت صحت 2022 تک ہر ماہ ایک سے سات تاریخ تک بچے کو ماں کا دودھ پلانےسے متعلق فائدوں کے بارے میں بیداری پھیلاتے ہوئے اس کے فروغ کی سرگرمیاں جاری رکھے گی۔ مرکزی وزیر صحت نے مزید کہا کہ وزارت صحت اس اقدام کو بہت زیادہ اہمیت دے رہی ہے اور قومی سطح پر ایک پرورگرام ’ ایم اے اے ‘ ( ماں، مکمل ممتا ) کو نافذ کرنے کے سلسلے میں پہلے ہی ر یاستوں کی مدد کررہی ہے ۔ڈاکٹر ہرش وردھن نے بتایا ’’ اس میں کمیونٹی اور سہولت فراہم کرانے کی سطح پر بچے کو ماںکا دودھ پلانے کو فروغ دینے اور اس میں تعاون سے متعلق جامع سرگرمیاں شامل ہیں۔ یہ کام موافق ماحول تیار کرکے کیا جارہا ہے ۔ کمیونٹی کی سطح پر بیداری پیدا کرنے کی سرگرمیوں اور تربیت یافتہ صحت دیکھ ریکھ سے متعلق کارکنان کے ذریعہ عوامی صحت خدمات میں بچے کو ماں کا دودھ پلانے سے متعلق تعاون کی خدمات کو بہتر بنایا جارہا ہے۔


    آج رپورٹ کارڈ کا اجرا کرنے کے بعد ڈاکٹر ہرش وردھن نے کہا کہ یہ رپورٹ کارڈ کے قومی خاندانی صحت سروے( این ایف ایچ ایس -4 ) کے اعدادوشمارکی بنیاد پر ان کی وزارت نے بچے کو ماں کا دودھ پلانے کے بارے میں مخصوص ریاست کے لئے رپورٹ کارڈ تیار کیا ہے۔ انہوں نے کہا کہ اس سلسلے میں بہترین کارکردگی والی ریاستوں کے ساتھ ساتھ ہرایک ریاست میں بہترین کارکردگی والے اضلاع کی بھی شناخت کی گئی ہے ۔ اس سے ریاستوں اور مرکز کے زیر انتظام خطوں کے پروگرام کا بندوبست کرنے والوں اور پالیسی سازوں کو بہت مدد ملے گی۔ اس سے ریاستوں کے درمیان اور ریاستوں کے اندر اضلاع کے درمیان ایک صحت مند مسابقت کی شروعات ہوگی۔


    ڈاکٹر ہرش وردھن نے پیٹ کے کیڑے دورکرنے کی اہمیت پر بھی روشنی ڈالی ۔ انہوں نے کہا کہ وزارت صحت آج پیٹ کے کیڑے دور کرنے قومی دن (این ڈی ڈی ) کا 9 واں دور چلارہی ہے ۔ مرکز ی وزیر صحت نے کہا’’ یہ یکروزہ پروگرام زمین سے آنتوں میں پہنچنے والے ہیلمنتھ (ایس ٹی ایچ ) یا آنتوں کے طفیلی کیڑوں کے پھیلنے کو کم کرنے کےلئے نافذ کیا جارہا ہے تاکہ یہ کیڑے عوامی صحت کے لئے مسئلہ نہ رہیں ۔ اس اگست کے دور میں این ڈی ڈی پروگرام کا مقصد 33 ریاستوں / مرکز کے زیر انتظام خطوں میں 32.8 کروڑ بچوں اور لڑکے لڑکیوں تک پہنچنا ہے ۔ ‘‘ انہوں نے مزید کہا کہ ان کی وزارت پُر امید ہے کہ اس پروگرام میں پرائیویٹ اسکول اور ایسے ادارے خاص طور پر شرکت کریں گے ، جہاں ایک سے 19 سال تک کے بچے رہتے ہیں ، مثلاََ تکنیکی ادارے ، جونئیر کالج ، پولیٹیکنک اور دیگر ادارے ۔ انہوں نے کہا ’’ اس سال 8 اگست کو این ڈی ڈی کا انعقادکیاجارہا ہے اور 16 اگست کو یوم صفائی کا انعقاد کیا جائے گا۔ ہندوستان میں ہماری جو بھی حصولیابی ہوگی ،اس سے ہندوستان کے ایک تہائی سے زیادہ کیڑوں سے متاثر ہونے کی وجہ سے اس کا کیڑوں کی عالمی موجودگی پر زبردست اثر پڑے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔اگ ۔رم


    U-3658

    
    
    (Release ID: 1581617) Visitor Counter : 2
    
    
      Read this release in: English , Hindi , Bengali