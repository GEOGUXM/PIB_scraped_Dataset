      ہنر مندی کے فروغ اور صنعت کاری کی وزارت

      ورلڈ اسکلز کازان ، 2019 میں ٹیم انڈیا نے واٹر ٹیکنا لوجی میں ایک طلائی تمغہ ، ویب ٹیکنا لوجی میں نقرئی ، جیولری ( زیورات ) میں 2 کانسے کے تمغے اور گرافک ڈیزائننگ میں کامیابی حاصل کی ، نیز شاندار کار کردگی کے لئے 15 اعزازی تمغے بھی جیتے
      
      ورلڈ اسکلز کازان میں ہندوستان نے کل 19 تمغے حاصل کئے

      Posted On: 28 AUG 2019 5:25PM by PIB Delhi
      * ٹیم انڈیا نے تمام کلیدی مہارتوں میں ایک طلائی ، ایک چاندی اور 2 کانسے کے تمغوں سمیت شاندار کار کردگی کے لئے 15 اعزازی تمغے حاصل کئے ۔
      * 56 مہارتوں اور تجارتوں / کاروباروں میں 63 ممالک سے 3501 سے زیادہ حریفوں نے حصہ لیا ۔
      * ہندوستان عالمی مقابلے میں حصہ لینے والے 63 ممالک میں سے 13 ویں مقام پر رہا ۔

    عالمی اسٹیج پر ہندوستان کی شاندار کا ر کردگی اور شان و شوکت کا پرچم لہراتے ہوئے ، ٹیم انڈیا روس کے شہر کازان میں ورلڈ اسکلز بین الاقوامی مقابلہ 2019 ء میں اب تک کی بہترین کارکردگی کا مظاہرہ کرتے ہوئے ٹیم انڈیا بہترین کارکردگی کے لئے 19 تمغے حاصل کرکے وطن واپس آ گئی ہے ۔ 48 ارکان پر مشتمل ٹیم انڈای نے ایک سونے ، ایک چاندی اور 2 کانسے کے تمغوں کے علاوہ ، 15 اعزازی تمغے حاصل کئے ہیں ۔ ان مقابلوں کی اختتامی تقریب کا شاندار اختتام کل روس کے کازان میں ہوا، جس میں روس فیڈریشن کے صدر ولادیمیر پتن نے شرکت کی ۔


    اس تاریخی فتح کے ساتھ ٹیم انڈیا نے لوگوں کے دل جیت لئے اور عالمی سطح پر ہنر مندی کے نئے معیار قائم کئے ۔ ہندوستان آخری وقت میں 11 ویں نمبر پر تھا ، جب کہ اس نے متعدد مقابلوں میں زبردست کوشش کرکے 13 واں مقام حاصل کیا ۔ اس سے قبل بھارت 2017 ء میں ابو ظہبی میں 19 ویں مقام پر تھا۔


    ایس اسواتھا نارائن نے اڈیشہ کی نمائندگی کی اور واٹر ٹیکنا لوجی میں ایک طلائی تمغہ جیتا ۔ انہوں نے اس مقابلے میں 11 ممالک کو ہرایا ۔ ہندوستانی حریفوں میں انہیں ‘‘ بیسٹ آف نیشن ’’ کا ایوارڈ بھی دیا گیا ۔ پرنو نوتالپتی نے کرناٹک کی نمائندگی کی اور 33 ممالک سے مسابقت کے بعد ویب ٹیکنا لوجی میں چاندی کا تمغہ حاصل کیا ۔ سنجوئے پرمانک نے مغربی بنگال کی نمائندگی کی اور 16 ممالک کے خلاف مقابلہ کرنے کے بعد جیولری میں 2 کانسے کے تمغے جیتے ۔ شویتا رتن پورہ نے مہاراشٹر کی نمائندگی کی اور 35 ممالک کے خلاف اپنی مہارت کا بہترین مظاہرہ کرتے ہوئے گرافک ڈیزائننگ میں کانسے کا تمغہ حاصل کیا ۔ شویتا نے ورلڈ اسکلز کازان 2019 میں ہندوستان کے لئے تمغہ جیتنے والی واحد خاتون امیدوار ہونے کا اعزاز بھی حاصل کیا ۔


    یہ مقابلہ پیشہ ورانہ مہارت کےمیدان میں ایک عظیم الشان پروگرام بن گیا ہے ، جس میں دنیا بھر کے متعدد دعویداروں نے حصہ لیا ۔ اس سال کے چیلنج میں 63 ممالک اور خطوں کے 3501 سے زیادہ مسابقت کاروں نے حصہ لیا ۔ اس سال مسابقت کاروں کی تعداد میں اضافہ ہوا ہے ۔ یہ مقابلے 56 اسکلز میں منعقد کئے گئے ۔ ٹیم انڈیا نے 19 میڈلز کے ساتھ واپسی کرکے پیشہ ورانہ مہارت کی تاریخ میں ایک نئے باب کا آغاز کیا ہے ۔ اس سے نہ صرف ٹیم انڈیا کی صلاحیتیں ثابت ہوتی ہیں ، بلکہ ان کی مضبوط لگن اور عزم کا مظاہرہ بھی ہوتا ہے ۔

                                                                                                         
نمبر شمار  امید وار                       ریاستی نمائندگی  تمغہ         ہنر مندی                         
                                                                                                         
                                                                                                         
                                                                                                         
1          اسواتھا نارائنا سناگاوراپو     اڈیشہ            طلائی        واٹر ٹیکنا لوجی                  
                                                                                                         
                                                                                                         
                                                                                                         
2          پرنواُدایرک نوتالپتی           کرناٹک           نقرئی        ویب ٹیکنا لوجی                   
                                                                                                         
                                                                                                         
                                                                                                         
3          شویتا رتن پور                  مہاراشٹر         کانسہ        گرافک ڈیزائن ٹیکنا لوجی          
                                                                                                         
                                                                                                         
                                                                                                         
4          سنجوئے پرمانک                  مغربی بنگال      کانسہ        زیورات                           
                                                                                                         
                                                                                                         
                                                                                                         
5          سومنتھ سنتیماوتھورو چکابیتھیا  کرناٹک           اعزازی تمغہ  میکاٹرونکس                       
                                                                                                         
                                                                                                         
                                        
6          منجو ناتھا دیسو رکارا        
                                        
                                        
                                                                                                         
7          محمد ربیث کُنّم پلّی           کیرلا            اعزازی تمغہ  دیوار اور فرش کی ٹائلنگ          
                                                                                                         
                                                                                                         
                                                                                                         
8          گووند کمار سونکر               اتر پردیش        اعزازی تمغہ  بڑھئی گری                        
                                                                                                         
                                                                                                         
                                                                                                         
9          فاروخ احمد                     تری پورہ         اعزازی تمغہ  بیکری                            
                                                                                                         
                                                                                                         
                                                                                                         
10         تُشار تکا رام پھداترے          مہاراشٹر         اعزازی تمغہ  آٹو موبائل ٹیکنا لوجی            
                                                                                                         
                                                                                                         
                                                                                                         
11         شبھم سنگھ                      پنجاب            اعزازی تمغہ  سائبر سکیورٹی                    
                                                                                                         
                                                                                                         
                                                         
12         سوپنِل                         دلّی           
                                                         
                                                         
                                                                                                         
13         ندِھن پریم                     کیرلا            اعزازی تمغہ  3 ڈی ڈجیٹل آرٹ گیم               
                                                                                                         
                                                                                                         
                                                                                                         
14         تسلیم محی الدین                تمل ناڈو         اعزازی تمغہ  صحت اور سماجی دیکھ بھال          
                                                                                                         
                                                                                                         
                                                                                                         
15         سورج                           اترا کھنڈ        اعزازی تمغہ  آٹو باڈی ریپیئر                  
                                                                                                         
                                                                                                         
                                                                                                         
16         اومکار شیوالنگ گورَو           مہاراشٹر         اعزازی تمغہ  موبائل روبوٹکس                   
                                                                                                         
                                                                                                         
                                        
17         روہن رویندر ہناگی            
                                        
                                        
                                                                                                         
18         کوٹیشور ریڈی گولی پلّی         تلنگانہ          اعزازی تمغہ  ویلڈنگ                           
                                                                                                         
                                                                                                         
                                                                                                         
19         ایم ڈی رمضان مومن              مغربی بنگال      اعزازی تمغہ  اینٹیں بچھانا                    
                                                                                                         
                                                                                                         
                                                                                                         
20         سوربھ بگھیل                    اتر پردیش        اعزازی تمغہ  پیٹیز بنانا اور مٹھائی سازی      
                                                                                                         
                                                                                                         
                                                                                                         
21         انکِت آنند                     بہار             اعزازی تمغہ  ویژوول مرچنٹڈائزنگ               
                                                                                                         
                                                                                                         
                                                                                                         
22         گرشیش سنگھ چاولہ               چنڈی گڑھ         اعزازی تمغہ  آئی ٹی سافٹ ویئر سولیوشن فار بزنس
                                                                                                         
                                                                                                         

    ٹیم انڈیا کو ان کی کار کردگی اور کامیابی پر مبارکباد دیتے ہوئے ، ڈاکٹر مہیندر ناتھ پانڈے ( ہنر مندی کے فروغ اور صنعت سازی کے وزیر ) نے کہا کہ آج کے ہر ہندوستانی کے لئے یہ بہت فخر اور خوشی کا لمحہ ہے ، اس تاریخی فتح پر اور ایک شاندار شو پیش کرنے پر ہم ٹیم انڈیا کو مبارکباد پیش کرتے ہیں ۔ یہ جیت بہت سے دیگر ہندوستانی نو جوانوں کے لئے ایک تحریک اور ترغیب ثابت ہو گی ، جو جلد ہی اس اسکلنگ ایکو سستم کا حصہ بنیں گے ۔ فاتحین اور ان کے ایکسپرٹس کو ان کے سخت محنت اور خلوص ، جذبے اور ملک کا نام روشن کرنے کے لئے ایوارڈ سے نوازا جائے گا ۔ ذاتی طور پر ، یہ اس کے لئے ایک بڑے فخر کا لمحہ ہے ، جو اس مقابلے کا حصہ رہا ہے اور جس نے ورلڈ اسکلز 2019 میں معیارات اور پیمانوں پر ٹیم انڈیا کو مقابلہ آرائی کرتے ہوئے دیکھا ہے ۔ یہ ایوینٹ حقیقت میں ‘‘ اسکلز کا اولمپک ’’ ہے ۔ یہ جیت وزیر اعظم نریندر مودی کے خواب ‘‘ اسکلڈ انڈیا ’’ کو سرمندۂ تعبیر کرنے کے نزدیک ہے ۔ میں تمام حصے داروں کو ان کے روشن مستقبل کے لئے نیک خواہشات پیش کرتا ہوں اور تمام شراکت داروں کے لئے اظہار تشکر کرنا چاہتا ہوں ، جنہوں نے ہندوستانی نو جوانوں کے لئے عالمی سطح پر مقام بنانا ممکن بنایا ۔


    ۔ ۔ ۔ ۔ ۔


    U. No. 3903

    
    
    (Release ID: 1583308) Visitor Counter : 9
    
    
      Read this release in: English , Hindi , Bengali
    
    
    

        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
*