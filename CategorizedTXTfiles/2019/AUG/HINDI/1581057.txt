      वस्‍त्र मंत्रालय

      रवि कपूर ने वस्‍त्र मंत्रालय में सचिव पद का कार्यभार संभाला
      Posted On: 01 AUG 2019 4:36PM by PIB Delhi


    भारतीय प्रशासनिक सेवा (आईएएस ) के 1986 बैच के अधिकारी रवि कपूर ने आज नई दिल्ली में वस्‍त्र मंत्रालय में सचिव पद का कार्यभार ग्रहण कर लिया।


    वर्ष 2016 से 2019 तक , असम के अपर मुख्य सचिव के रूप में वह खान और खनिज, वन और पर्यावरण, एक्‍ट ईस्‍ट पॉलिसी मामलों और सार्वजनिक उद्यम विभाग के प्रभारी र‍हे। इसके अलावा, उनके पास उद्योग एवं वाणिज्य विभाग भी रहे।


    रवि कपूर वर्ष 2011 से 2016 तक भारत सरकार के वाणिज्य एवं उद्योग मंत्रालय में संयुक्त सचिव के रूप में कार्यरत रहे और आसियान , सीआईएस देशों के साथ भारत के व्यापार, इंजीनियरिंग निर्यात और वाणिज्य एवं उद्योग मंत्रालय के निर्यात संवर्धन कार्यक्रम का दायित्व संभाल रहे थे। वह इंडिया ब्रांड इक्विटी फाउंडेशन के मुख्य कार्यकारी अधिकारी भी रहे।


    रवि कपूर वर्ष 2004 से 2008 तक पेट्रोलियम संरक्षण अनुसंधान संघ के कार्यकारी निदेशक और पेट्रोलियम मंत्रालय में निदेशक भी रहे। वह रिफाइनिंग के क्षेत्रों, परियोजना प्रबंधन और कार्यान्वयन, मूल्य निर्धारण एवं आपूर्ति तथा परिचालन संबंधी मामलों को सुलझाने से भी सम्बद्ध रहे।


    रवि कपूर ने नई दिल्ली में हस्तशिल्प में वर्ष 2002 से 2004 तक अपर विकास आयुक्त के रूप में भी कार्य किया।


    वह असम में विश्व बैंक द्वारा वित्त पोषित ग्रामीण बुनियादी सुविधाओं से संबंधित परियोजना (1999-2002) के भी परियोजना निदेशक रहे।


    रवि कपूर को विश्व बैंक, यूरोपीयन संघ, संयुक्त राष्ट्र, डिपार्टमेंट फॉर इंटरनेशनल डेवलपमेंट जैसी अंतर्राष्ट्रीय एजेंसियों में प्राथमिक शिक्षा परियोजना के तहत भारत सरकार के साथ कार्य करने का विशाल अनुभव है।


    ****


    आर.के.मीणा/आरएनएम/एएम/आरके/डीए - 2267

    
    
    (Release ID: 1581057) Visitor Counter : 142
    
    
      Read this release in: English , Urdu , Marathi