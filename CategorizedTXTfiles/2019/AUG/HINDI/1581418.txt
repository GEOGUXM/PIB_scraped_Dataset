      नवीन एवं नवीकरणीय ऊर्जा मंत्रालय

      मंत्रिमंडल ने शांतिपूर्ण उद्देश्‍यों के लिए बाह्य अंतरिक्ष के अन्‍वेषण और उपयोग में सहयेाग के बारे में भारत और ट्यूनीशिया के बीच समझौता ज्ञापन को अपनी मंजूरी दी
      Posted On: 05 AUG 2019 12:18PM by PIB Delhi


      प्रधानमंत्री श्री नरेन्‍द्र मोदी की अध्‍यक्षता में केंद्रीय मंत्रिमंडल ने शांतिपूर्ण उद्देश्यों के लिए बाह्य अंतरिक्ष के अन्वेषण और उपयोग में सहयेाग के बारे में भारत और ट्यूनीशिया के बीच समझौता ज्ञापन को कार्योत्‍तर मंजूरी दी है।


      विवरण:


      · यह समझौता ज्ञापन , पृथ्‍वी की रिमोर्ट सेंसिंग , उपग्रह संचार , उपग्रह आधारित नेविगेशन , अंतरिक्ष विज्ञान और ग्रह-संबंधी अन्‍वेषण जैसे क्षेत्रों सहित अंतरिक्ष विज्ञान , प्रौद्योगिकी और अनुप्रयोगों में निम्‍नलिखित सहयोग करने में समर्थ बनाएगा - अंतरिक्षयान , अंतरिक्ष प्रणालियों और भूतल प्रणाली का उपयोग और अंतरिक्ष प्रौद्योगिकी का अनुप्रयोग।


      · यह समझौता ज्ञापन अंतरिक्ष विभाग/इसरो , भारत और नेशनल सेंटर और कार्टोग्राफी एंड रिमोर्ट सेंसिंग , ट्यूनीशिया के सदस्‍यों को शामिल करके एक संयुक्‍त कार्य समूह स्‍थापित करने में मदद करेगा , जो समय-सीमा और समझौता ज्ञापन कार्यान्‍वयन के तरीकों सहित कार्य-योजना भी तैयार करेगा।


      पृष्‍ठभूमि:


      ट्यू‍नीशिया के संचार प्रौद्योगिकी और डिजिटल अर्थव्‍यवस्‍था मंत्री ने जुलाई 2015 में भारत की अपनी यात्रा के दौरान भारत के साथ अंतरिक्ष सहयोग को आगे बढ़ाने में दिलचस्‍पी जाहिर की थी। ट्यूनीशिया अंतरिक्ष कार्यक्रम शुरू करने की प्रक्रिया में है और इसके लिए इसरो के अनुभव से सीखने का इच्‍छुक है। अनुवर्ती कार्यवाही के रूप में भारत और ट्यूनीशिया ने बेंगलूरू में समझौता ज्ञापन पर हस्‍ताक्षर किए हैं।


      आर.के.मीणा/आरएनएम/एएम/आईपीएस/एसके – 2341

    
    
    (Release ID: 1581418) Visitor Counter : 31
    
    
      Read this release in: English , Tamil , Kannada