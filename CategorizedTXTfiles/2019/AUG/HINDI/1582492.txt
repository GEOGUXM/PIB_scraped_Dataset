      आवास एवं शहरी कार्य मंत्रालय

      ‘रेरा को मिली शानदार सफलता, यह कायम रहेगा’: हरदीप सिंह पुरी
      Posted On: 20 AUG 2019 7:02PM by PIB Delhi


    ‘ 2022 तक सभी को घरः 15वां राष्ट्रीय नारेडको सम्मेलनः रियल एस्टेट रिफलेक्शन प्वाइंटः भविष्य की तैयारी ’ का उद्घाटन करते हुए आवास एवं शहरी मामलों के मंत्री श्री हरदीप सिंह पुरी ने कहा कि ‘ रेरा को शानदार सफलता मिली है, रेरा कायम रहेगा और इसका असर दिखने लगा है। हां, कुछ चीजें हैं जिन्हें सुव्यवस्थित करना होगा लेकिन इस नियामक को क्षेत्र के हितधारकों और पूर्व में खुद को पीड़ित महसूस करने वालों ने अच्छी तरह से स्वीकार किया है। ’


    राष्ट्रीय रियल एस्टेट विकास परिषद (नारेडको) ने आज यहां इस कार्यक्रम का आयोजन किया। कार्यक्रम में इस क्षेत्र के अन्य हितधारकों के साथ नारेडको के अध्यक्ष श्री निरंजन हीरानंदानी भी उपस्थित थे। नारेडको का गठन 1998 में स्वायत्त स्व-नियामक निकाय के तौर पर भारत सरकार के आवास एवं शहरी मामलों के मंत्रालय के तहत किया गया था।


    केंद्रीय मंत्री ने आगे कहा कि ‘ मैं आश्वस्त हूं कि सभी को आवास का लक्ष्य समय पर हासिल कर लिया जाएगा। हमने लक्ष्य में 11.2 लाख घर का इजाफा किया है। हमने 85 लाख घरों को पहले ही मंजूरी दी है। इनमें से 50 लाख से ज्यादा घरों का निर्माण कार्य प्रगति पर है। यह पूर्व में वितरित किए जा चुके 27 लाख घरों से अलग हैं। ’


    मॉडल किरायेदारी अधिनियम , 2015 के मसौदे पर बात करते केंद्रीय मंत्री ने कहा कि विभिन्न हितधारकों से अब तक 400 से ज्यादा प्रतिक्रियाएं मिली हैं। इस मसौदे को विचार / टिप्पणियों के लिए सभी राज्यों / केंद्र शासित प्रदेशों के साथ साझा किया गया है। उन्होंने आगे कहा किकिराया नीति आने, इसके आवास नीति और मंत्रालय के दूसरे प्रयासों के साथ जुड़ने से हमारी अर्थव्यवस्था के सबसे महत्वपूर्ण क्षेत्र को पुनर्जीवित करने अथवा फिर से शुरू करने में मदद मिलेगी।


    ****


    आर.के.मीणा/आरएनएम/एएम/एएस - 25 5 4

    
    
    (Release ID: 1582492) Visitor Counter : 82
    
    
      Read this release in: English , Urdu