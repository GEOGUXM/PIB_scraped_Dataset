      रेल मंत्रालय

      शताब्दी जैसी रेलगाड़ियों में एसी चेयर कार और एग्जीक्यूटिव वर्ग में सीट पर छूट किराया योजना अगले महीने के अंत में लागू होगी
      Posted On: 28 AUG 2019 12:35PM by PIB Delhi


    शताब्दी, गतिमान, तेजस, डबल डेकर, इंटरसिटी जैसी रेलगाड़ियों के एसी चेयर कार और एग्जीक्यूटिव वर्ग में छूट किराया योजना अगले महीने के अंत से लागू होगी।


    रेल किराये में छूट देने का अधिकार क्षेत्रीय रेलवे के प्रधान मुख्य वाणिज्यिक प्रबंधकों को दी गई है। यह छूट सिर्फ उन्हीं रेलगाड़ियों में दी जाएंगी जिनमें पिछले साल मासिक 50 फीसदी से कम सीटें ही आरक्षित हो पाई थी।


    रेल टिकटों में यह छूट मूल किराए पर 25 फीसदी तक मिल सकती है। आरक्षण शुल्क, सुपरफास्ट शुल्क, जीएसटी इत्यादि अलग से लागू होंगे। यह छूट यात्रा के पहले चरण और / या अंतिम चरण के लिए मान्य होगी। यह छूट यात्रा के बीच के खंड और / या पूरी यात्रा के लिए भी प्राप्त की जा सकती है।


    छूट का लाभ सप्ताह के दिन, सप्ताहांत, महीनावार, सीजनल, वर्ष के एक हिस्से के लिए या पूरे वर्ष के लिए प्राप्त किया जा सकता है।


    रेलवे बोर्ड के वाणिज्य निदेशालय ने सभी मंडल कार्यालयों को सभी रेलगाड़ियों में चेयर कार और एग्जीक्यूटिव वर्ग के कुल आरक्षित सीटों की 30 सितंबर, 2019 तक समीक्षा करने और फिर उचित कार्रवाई का निर्देश दिया है।


    वर्तमान में जारी छूट योजना निम्न रेलगाड़ियों में पहले की तरह लागू रहेंगी।


    1. बेंगलुरु-मैसुरु-बेंगलुरु रेल खंड पर 12007 / 12008 चेन्नई मध्य मैसुरु शताब्दी एक्सप्रेस


    2. अहमदाबाद-वडोदरा रेल खंड पर 12010 अहमदाबाद-मुंबई मध्य शताब्दी ट्रेन


    3. जलपाईगुड़ी-मालदा शहर रेल खंड पर 12042 नई जलपाइगुड़ी-होरा शताब्दी एक्सप्रेस


    ***


    आर.के.मीणा/आरएनएम/एएम/एके/ एमएस – 2666

    
    
    (Release ID: 1583227) Visitor Counter : 161
    
    
      Read this release in: Urdu , English , Marathi , Bengali , Malayalam