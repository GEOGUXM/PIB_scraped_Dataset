      गृह मंत्रालय

      कैबिनेट सचिव ने हिमाचल प्रदेश, पंजाब, उत्‍तराखंड, हरियाणा और दिल्‍ली में बाढ़ की स्थिति की समीक्षा करने के लिए एनसीएमसी बैठक की अध्‍यक्षता की
      Posted On: 20 AUG 2019 4:23PM by PIB Delhi


    कैबिनेट सचिव श्री पी.के. सिन्‍हा की अध्‍यक्षता में हिमाचल प्रदेश, पंजाब, उत्‍तराखंड, हरियाणा और दिल्‍ली में बाढ़ की मौजूदा स्थिति पर गौर करने के लिए आज नई दिल्‍ली में राष्‍ट्रीय आपदा प्रबंधन समिति (एनसीएमसी) की बैठक हुई।


    कैबिनेट सचिव ने मौजूदा हालत, तैयारी, बचाव और राहत गतिविधियों का जायजा लिया और संकट का मुकाबला करने के लिए राज्‍य सरकारों की जरूरतों के अनुसार तुरंत सहायता पहुंचाने का निर्देश दिया।


    उल्‍लेखनीय है कि अब तक इन राज्‍यों में राष्‍ट्रीय आपदा मोचन बल (एनडीआरएफ) की 28 टीमें बुलाई गई हैं। इसके अलावा सेनाऔर वायु सेना की सहायता भी ली जा रही है। आपातकालीन स्थिति से निपटने के लिए अतिरिक्‍त टीमें तैयार रखी गई हैं।


    मौसम विभाग ने कहा है कि पिछले कुछ दिनों से इन राज्‍यों में भारी वर्षा होती रही है और आने वाले दिनों में इसमें कमी आने की संभावना है।


    प्रभावित राज्‍यों को राज्‍य आपदा मोचन निधि से उपलब्‍ध आवश्‍यक वित्‍तीय सहायता देने के आदेश भी जारी किए गए हैं।


    बैठक में गृह मंत्रालय, रक्षा मंत्रालय, एनडीआरएफ, एनडीएमएऔर केन्‍द्रीय जल आयोग के वरिष्‍ठ अधिकारी भी उपस्थित थे। राज्‍य सरकारों के प्रमुख सचिव और अन्‍य आला अधिकारियों ने वीडियो कांफ्रेंस के जरिए बैठक में हिस्‍सा लिया।


    ***


    आर.के.मीणा/आरएनएम/एएम/ एकेपी/वाईबी -

    
    
    (Release ID: 1582439) Visitor Counter : 154
    
    
      Read this release in: English , Urdu