      उप राष्ट्रपति सचिवालय

      उपराष्ट्रपति ने श्री अरुण जेटली के निधन पर शोक व्यक्त किया
      Posted On: 24 AUG 2019 4:21PM by PIB Delhi


    उपराष्ट्रपति, श्री एम. वेंकैया नायडू ने पूर्व केंद्रीय मंत्री श्री अरुण जेटली के निधन पर दुख व्यक्त किया है। अपने शोक संदेश में उन्होंने कहा कि श्री जेटली एक उत्कृष्ट सांसद, कानून के जानकार, बुद्धिजीवी, एक सक्षम प्रशासक और सत्यनिष्ठ व्यक्ति थे। श्री जेटली ने देश में जीएसटी की शुरूआत करने और विभिन्न राजनीतिक दलों के बीच आम सहमति बनाने के लिए कड़ी मेहनत की।


    उपराष्ट्रपति के संदेश का मूलपाठ इस प्रकार है:


    “मैं अपने पुराने मित्र और निकटतम सहयोगियों में से एक श्री अरुण जेटली के निधन की खबर सुनकर स्तब्ध हूं। उनका निधन राष्ट्र के लिए एक अपूरणीय और मेरे लिए व्यक्तिगत क्षति है। मेरे पास दुख व्यक्त करने के लिए शब्द नहीं हैं।


    उत्कृष्ट सांसद, कानून के जानकार, बुद्धिजीवी, एक कुशल प्रशासक और बेहद ईमानदार श्री जेटली ने श्री अटल बिहारी वाजपेयी और श्री नरेंद्र मोदी के मंत्रिमंडलों में केन्द्रीय मंत्री के रूप में महत्वपूर्ण मंत्रालयों को कुशलता से संभालकर विशिष्टता हासिल की।


    उन्हें सर्वश्रेष्ठ सांसद का पुरस्कार प्राप्त था।


    श्री जेटली ने देश में जीएसटी की शुरूआत करने और विभिन्न राजनीतिक दलों के बीच आम सहमति बनाने के लिए कड़ी मेहनत की। उन्होंने विभिन्न मुद्दों पर समय-समय पर जनता के साथ संवाद कायम किया।


    वह जटिल से जटिल मुद्दों को साधारण तरीके से सुलझा लेते थे।”


    ***


    आर.के.मीणा/आरएनएम/एएम/केपी/डीसी – 2623
    

    
    (Release ID: 1582914) Visitor Counter : 105