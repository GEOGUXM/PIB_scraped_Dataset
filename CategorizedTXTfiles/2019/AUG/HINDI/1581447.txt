      वस्‍त्र मंत्रालय

      5वां राष्ट्रीय हथकरघा दिवस मनाया गया
      Posted On: 07 AUG 2019 3:54PM by PIB Delhi


    5वां राष्ट्रीय हथकरघा दिवस आज पूरे देश में विभिन्न राज्यों में अवस्थित राष्ट्रीय फैशन प्रौद्योगिकी संस्थान (एनआईएफटी) के 16 परिसरों और बुनकर सेवा केंद्रों में मनाया गया। इस दौरान हथकरघा मेला एवं प्रदर्शनी, कार्यशालाएं और पैनल परिचर्चाएं आयोजित की गईं तथा एनआईएफटी के गांधीनगर एवं कोलकाता परिसरों में हथकरघा उत्पादों के लिए विशेष स्टॉल लगाए गए।


    राष्ट्रीय हथकरघा दिवस के लिए दिल्ली में पहले से ही निर्धारित कार्यक्रमों को रद्द कर दिया गया। पूर्व विदेश मंत्री सुषमा स्वराज के दुखद एवं असमय निधन पर उन्हें श्रद्धांजलि अर्पित करने को ध्यान में रखते हुए ही ये कार्यक्रम रद्द किये गए।


    मुख्य कार्यक्रम ओडिशा के भुवनेश्वर में आयोजित किया गया। इसकी अध्यक्षता राज्य की उद्योग, हथकरघा, हस्तशिल्प एवं वस्त्र मंत्री पद्मिनी दियान ने की। वस्त्र सचिव श्री रवि कपूर इस अवसर पर सम्मानित अतिथि थे। इस समारोह में विकास आयुक्त (हथकरघा) श्री संजय रस्तोगी के साथ-साथ राज्य के बुनकरों ने बड़ी संख्या में भाग लिया।


    5वें राष्ट्रीय हथकरघा दिवस के अवसर पर भुवनेश्वर के साथ-साथ पूरे देश में निम्नलिखित गतिविधियां आयोजित की गईं :

      * इस अवसर पर चौथी अखिल भारतीय हथकरघा गणना रिपोर्ट जारी की गई। विभिन्न योजनाओं के लाभार्थियों को प्रमाण-पत्र दिये गए।

    ***


    आर.के.मीणा/आरएनएम/एएम/ आरआरएस /सीएस-2348

    
    
    (Release ID: 1581447) Visitor Counter : 348
    
    
      Read this release in: Marathi , English , Urdu , Bengali
    
    
    

*