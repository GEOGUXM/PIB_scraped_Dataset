      रक्षा मंत्रालय

      भारतीय सेना की टीम जैसलमेर में 5वीं सेना अंतर्राष्ट्रीय स्काउट्स मास्टर्स प्रतियोगिता में लगातार अग्रणी रही
      Posted On: 14 AUG 2019 7:19PM by PIB Delhi


    भारतीय सेना की टीम ने अपना असाधारण प्रदर्शन बरकरार रखते हुए जैसलमेर सैन्य केन्द्र में आयोजित अंतर्राष्ट्रीय सेना स्काउट्स मास्टर्स प्रतियोगिता के चौथे चरण में 8 टीमों में पहला स्थान प्राप्त किया। भारतीय सेना के दक्षिणी कमान के तहत यह प्रतियोगिता आयोजित की गई थी। प्रतियोगिता के चौथे चरण में मुख्य रूप से सभी टीमों की टाइम्ड रिफ्लेक्स शूटिंग, माइन फील्ड ब्रिचिंग और क्लोज क्वार्टर बैटल कैपेबिलिटी शामिल हैं।


    प्रतियोगिता के चौथे चरण के बाद, भारतीय सेना की टीम ने आसानी से पहला स्थान प्राप्त किया। उज्बेकिस्तान की टीम ने दूसरा स्थान प्राप्त किया, जबकि रूस, बेलारूस, कजाख्स्तान और चीन ने क्रमशः तीसरे स्थान से लेकर छठा स्थान प्राप्त किया। फिलहाल प्रतियोगिता का पांचवां चरण चल रहा है, जो जैसलमेर सैन्य केन्द्र में एक शानदार समापन समारोह के साथ 16 अगस्त, 2019 को समाप्त होगा। भारतीय सेना मेजबान के रूप में पहली बार प्रतियोगिता में भाग ले रही है और इसका विलक्षण प्रदर्शन इसके शारीरिक फिटनेस, प्रशिक्षण और पेशेवर अंदाज के सर्वश्रेष्ठ मानकों का संकेत है।


    सेना अंतर्राष्ट्रीय स्काउट मास्टर्स प्रतियोगिता के पांच चरण हैं, जैसे – घुसपैठ और घात लगाकर हमला करने का अभ्यास, स्काउट्स आधारित कोर्स, स्काउट्स ट्रेल ऑब्सटेकल कोर्स, स्मॉल आर्म्स फायरिंग और एक्सफिल्ट्रेशन फ्लोटेशन एक्सरसाइज।


    ***


    आरके.मीणा/आरएनएम/एएम/एसकेएस/डीए - 2483

    
    
    (Release ID: 1582151) Visitor Counter : 37
    
    
      Read this release in: English