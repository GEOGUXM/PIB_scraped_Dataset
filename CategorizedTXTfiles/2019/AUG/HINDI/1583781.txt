      रक्षा मंत्रालय

      भारतीय नौसेना के जहाजों की लाम चबांग, थाईलैंड की यात्रा
      Posted On: 31 AUG 2019 7:32PM by PIB Delhi


    दक्षिण पूर्व एशिया और पश्चिमी प्रशांत क्षेत्र में भारतीय नौसेना के विदेशी तैनाती के तहत, भारतीय नौसेना के जहाज सहयाद्रि और किल्‍टन 31 अगस्त से 03 सितंबर, 2019 तक लाम चबांग, बैंकॉक के पोर्ट कॉल पर हैं। ये जहाज भारतीय नौसेना के पूर्वी बेड़े के तहत विशाखापत्तनम स्थित फ्लैग ऑफिसर कमांडिंग-इन-चीफ, ईस्टर्न नेवल कमांड के संचालन नियंत्रण में हैं। पोर्ट कॉल थाईलैंड के साथ भारत के गहरे संबंधों को दिखाता है।


    सहयाद्रि और किल्टन जहाजों में आधुनिक, स्वदेशी रूप से डिजाइन और क्रमश: मल्टी-रोल गाइडेड मिसाइल स्टिल्थ युद्धपोत और एंटी-सबमरीन युद्धपोत हैं। दोनों जहाजों में विभिन्‍न प्रकार के हथियार और सेंसर लगे हैं। ये जहाज विभिन्‍न भूमिकाएं निभाने वाले हेलीकॉप्टर ले जा सकते हैं। ये जहाज भारतीय युद्ध क्षमता की आधुनिकता को दर्शाते हैं।


    पोर्ट कॉल के दौरान दोनों नौसेना कर्मियों के बीच परस्‍पर बातचीत होगी तथा रॉयल थाई नेवी के गणमान्य व्यक्तियों के साथ भी बातचीत आयोजित की जाएगी। यात्रा के दौरान सामाजिक मेलजोल, स्‍थानीय लोगों के साथ बातचीत तथा विभिन्‍न खेल आयोजित किए जाएंगे। यात्रा की समाप्ति के बाद भारतीय नौसेना और रॉयल थाई नेवी समुद्र में एक पैसेज अभ्‍यास करेगी। इससे दोनों नौसेनाओं के बीच साझा संचालन का स्तर बेहतर होगा।


    ***


    आर.के.मीणा/आरएनएम/एएम/जेके/एसएस – 2746

    
    
    (Release ID: 1583781) Visitor Counter : 75
    
    
      Read this release in: English