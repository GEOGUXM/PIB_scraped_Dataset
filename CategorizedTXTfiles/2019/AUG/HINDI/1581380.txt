      रक्षा मंत्रालय

      रक्षा राज्‍य मंत्री श्री श्रीपद येसो नाइक ने माउंट एल्ब्रुस को फतह करने के लिए पर्वतारोहण अभियान दल को झंडी दिखाकर रवाना किया
      Posted On: 06 AUG 2019 5:11PM by PIB Delhi


    रक्षा राज्‍य मंत्री श्री श्रीपद येसो नाइक ने नई दिल्‍ली में आज रूस स्थित माउंट एल्‍ब्रुस पर चढ़ने के‍ लिए दार्जिलिंग स्थित हिमालयन पर्वतारोहण संस्थान (एचएमआई) के एक अभियान दल को झंडी दिखाकर रवाना किया।


    एचएमआई के प्रिंसिपल ग्रुप कैप्‍टन जयकिशन की अगुवाई में 8 प्रोफेशनल पर्वतारोहियों के अभियान दल ने 15 अगस्‍त , 2019 को यूरोपीय महाद्वीप की सबसे ऊंची चोटी माउंट एल्‍ब्रुस को फतह करने और 73वें स्‍वतंत्रता दिवस पर इस पर्वत पर भारत के राष्‍ट्रीय ध्‍वज को फहराने की योजना बनाई है।


    अंतर्राष्‍ट्रीय समुदाय को ‘योग’ की अहमियत से अवगत कराने के लिए यह अभियान दल माउंट एल्‍ब्रुस की चोटी पर विभिन्‍न तरह के ‘आसनों’ का प्रदर्शन भी करेगा।


    रक्षा राज्‍य मंत्री ने उपर्युक्‍त चोटी को सफलतापूर्वक फतह करने के लिए अभियान दल को अपनी शुभकामनाएं दीं।


    एचएमआई के निदेशक श्री रामाश्रय शर्मा और मंत्रालय के अन्‍य वरिष्‍ठ अधिकारी भी इस अवसर पर उपस्थित थे।


    ***


    आर.के.मीणा/आरएनएम/एएम/आरआरएस/वाईबी- 2338

    
    
    (Release ID: 1581380) Visitor Counter : 238
    
    
      Read this release in: English , Urdu