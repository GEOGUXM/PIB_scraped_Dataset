      रक्षा मंत्रालय

      रक्षा राज्यमंत्री श्री श्रीपद नाइक ने बच्चों को “नवीन भारत” के निर्माण में अग्रणी भूमिका निभाने को कहा
      Posted On: 11 AUG 2019 10:17AM by PIB Delhi


    रक्षा राज्यमंत्री श्री श्रीपद नाइक ने आज बच्चों को भारत को नई ऊंचाइयों तक ले जाने में प्रधानमंत्री श्री नरेन्द्र मोदी से प्रेरणा ग्रहण करने के लिए प्रोत्साहित किया। रक्षा राज्य मंत्री 41 सरकारी विद्यालयों के 35,00 बच्चों, जो “नवीन भारत” प्रदर्शित करेंगे एवं 700 एनसीसी कैडेटों, जो 15 अगस्त, 2019 को यहां ऐतिहासिक लालकिले में स्वतंत्रता दिवस समारोह में भाग लेंगे, को संबोधित कर रहे थे। श्री श्रीपद नाइक ने बच्चों से उन गुणों को आत्मसात करने को कहा जिन्हें प्रधानमंत्री अपने स्वतंत्रता दिवस संबोधन के दौरान साझा करेंगे।


    रक्षा राज्य मंत्री ने समारोह की तैयारी के दौरान पिछले कुछ दिनों के चुनौतीपूर्ण मौसम में लंबे समय तक बैठने के बच्चों के संकल्प की भी सराहना की। उन्होंने कहा कि यही वजह है कि मुझे आपकी कड़ी मेहनत के लिए आपको निशानी प्रदान करने में अपार प्रसन्नता हो रही है।


    बाद में, रक्षा राज्य मंत्री ने भाग लेने वाले प्रत्येक विद्यालय के एक शिक्षक और एक छात्र को तथा एनसीसी ग्रुप के यूनिट इन-चार्ज को एवं सभी प्रतिभागी बच्चों / कैडेटों की तरफ से एक कैडेट को स्मारिका प्रदान किया।


    ***


    आर.के.मीणा/आरएनएम/एएम/एसकेजे/डीसी–2420

    
    
    (Release ID: 1581770) Visitor Counter : 174
    
    
      Read this release in: English , Urdu , Marathi