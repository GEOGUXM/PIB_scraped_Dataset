      रक्षा मंत्रालय

      रक्षा राज्य मंत्री श्री श्रीपद नाइक ने नवरत्न रक्षा सार्वजनिक क्षेत्र उपक्रम,भारत इलेक्ट्रॉनिक्स लिमिटेड की बैंगलोर इकाई का दौरा किया
      Posted On: 22 AUG 2019 5:55PM by PIB Delhi


    रक्षा राज्य मंत्री श्री श्रीपद नाइक ने कल नवरत्न रक्षा सार्वजनिक क्षेत्र उपक्रम, भारत इलेक्ट्रॉनिक्स लिमिटेड की बैंगलोर इकाई का दौरा किया। उन्होंने इस इकाई में कुछ सुविधाओं को जुटाने के लिए किये जा रहे कार्यों का निरीक्षण किया। बीईएल स्वदेशी रूप से उन माइक्रोवेव मॉड्यूल/ उत्पादों का डिजाइन और निर्माण करता है जो पहले यूएसए , इंग्लैंड और फ्रांस जैसे देशों से आयात किए गए थे। उन्हें सौर ऊर्जा विनिर्माण सुविधा दिखाई गई जो विश्व स्तरीय मोनो क्रिस्टलीय सौर सेल और सौर पैनल विनिर्माण सुविधा है। बीईएल का आने वाले वर्षों में अपनी विनिर्माण सुविधा का 200 मेगावाट तक विस्तार करने का प्रस्ताव है।


    उन्होंने सैन्य रडार सुविधा का भी दौरा किया , जहां शिल्का अपग्रेड (गन एंड फायर कंट्रोल सिस्टम) और हथियार लोकेटिंग रडार दिखाया गया। उन्होंने नियर फील्ड एंटीना टेस्ट रेंज में हुई प्रगति की भी समीक्षा की , जो किसी भी प्रकार के एंटीना के प्रदर्शन को कैलिब्रेट करने और मापने की सुविधा है।


    इससे पहले उन्हें बीईएल के निदेशक (बैंगलोर कॉम्प्लेक्स) श्री विनय कुमार कत्याल द्वारा बीईएल के कामकाज के बारे में जानकारी दी गई। उन्होंने इकाई के प्रदर्शन , इसकी विनिर्माण सुविधाओं , प्रमुख उत्पादों , सीएसआर पहल और टिकाऊ/ हरित ऊर्जा की दिशा में उठाए गए कदमों के बारे में भी बताया गया।रक्षा राज्य मंत्री ने बीईएल-बैंगलोर के कार्य प्रदर्शन के बारे में प्रसन्नता व्यक्त की।


    बीईएल के अध्यक्ष और प्रबंध निदेशक श्री एम. वी. गोतमा, बीईएल के अन्य निदेशक, एचएएल, बीईएमएल के सीएमडी भी इस अवसर पर उपस्थित थे।


    ***


    आर.के.मीणा/आरएनएम/एएम/आईपीएस/सीएस-2589
    

    
    (Release ID: 1582681) Visitor Counter : 104
    
    
      Read this release in: English , Urdu