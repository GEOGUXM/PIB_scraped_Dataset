      सूचना और प्रसारण मंत्रालय

      7वां कम्‍युनिटी रेडियो सम्‍मेलन 27 से 29 अगस्‍त तक दिल्‍ली में होगा
      
      सम्‍मेलन का मूल विषय है : एसडीजी के लिए कम्‍युनिटी रेडियो
      
      श्री प्रकाश जावड़ेकर राष्‍ट्रीय कम्‍युनिटी रेडियो पुरस्‍कार प्रदान करेंगे

      Posted On: 26 AUG 2019 3:46PM by PIB Delhi

    सातवां कम्‍युनिटी रेडियो सम्‍मेलन नई दिल्‍ली के डॉ. बी . आर. अम्‍ब्‍ेडकर भवन में 27 से 29 अगस्‍त , 2019 तक आयोजित किया जाएगा। सूचना और प्रसारण मंत्रालय द्वारा आयोजित इस सम्‍मेलन में देश भर में चल रहे सभी रेडियो स्‍टेशनों की भागीदारी देखने को मिलेगी।


    इस वर्ष के सम्‍मेलन का विषय ‘एसडीजी के लिए कम्‍युनिटी रेडियो’ है। कम्‍युनिटी रेडियो स्‍टेशनों के प्रतिनिधि अपने अनुभवों के बारे में चर्चा करेंगे और निरंतर विकास लक्ष्‍य के बारे में लोगों के बीच बेहतर जागरूकता पैदा करने के लिए कार्यक्रम संबंधी योजनाएं तैयार करने की संभावनाओं का पता लगाएंगे।


    सम्‍मेलन में सरकार के विभिन्‍न प्रमुख कार्यक्रमों जैसे जल शक्ति अभियान और आपदा जोखिम कम करने के प्रयासों के बारे में विचार-विमर्श किया जाएगा। इसके अलावा कम्‍युनिटी रेडियो स्‍टेशनों के लिए सोशल मीडिया और विषय वस्‍तु प्रबंधन के जरिए अनुसंधान करने, कार्यक्रम तैयार करने, उनके प्रसारण तथा समाज कल्‍याण से जुड़े संदेशों के प्रसार के बारे में भी चर्चा की जाएगी।


    सम्‍मेलन के दूसरे दिन यानि 28 अगस्‍त को सूचना और प्रसारण मंत्री श्री प्रकाश जावड़ेकर कम्‍युनिटी रेडियो स्‍टेशनों को विभिन्‍न शैलियों में विकास संबंधी कार्यक्रमों के प्रसारण, स्‍थानीय संस्‍कृति को बढ़ावा देने, सबसे अधिक रचनात्‍मक और प्रगतिशील विषयों को शामिल करने में उनकी उपलब्धियों के लिए पुरस्‍कार प्रदान करेंगे।


    ***


    आर.के.मीणा/आरएनएम/एएम/केपी/वाईबी – 2637

    

    
    (Release ID: 1583049) Visitor Counter : 282
    
    
      Read this release in: English , Malayalam , Urdu , Marathi , Bengali