      रेल मंत्रालय

      रेलवे सुरक्षा बल ने देश भर के रेलवे स्टेशन पर बिना दावे और पहचान वाले वाहनो के निपटारे के लिए विशेष अभियान “आपरेशन नंबर प्लेट” की शुरूआत की
      Posted On: 13 AUG 2019 5:42PM by PIB Delhi


    रेलवे सुरक्षा बल (आरपीएफ) ने देश के रेलवे परिसरो में पार्किग और नो पार्किंग क्षेत्र में लंबी अवधि के लिए खडे वाहन सहित सभी वाहनो की पहचान और जांच करने के लिए एक विशेष अभियान,कोड नाम “ आपरेशन नंबर प्लेट ” की शुरूआत की है। इस विशेष अभियान की शुरुआत रेलवे सुरक्षा बल के महानिदेशक श्री अरूण कुमार के निर्देश पर स्थानीय पुलिस और भारतीय रेल के व्यवसायिक विभाग के सक्रिय सहयोग के साथ की गई थी।


    सुरक्षा के पहलू से बिना पहचान के वाहन यात्रियो और भारतीय रेल के अन्य भागीदारो के लिए गंभीर खतरा माने गए हैं। इस अभियान को 15 अगस्त को स्वतंत्रता दिवस के मद्देनजर विशेष रूप से शुरू किया गया है।


    · इस विशेष अभियान को देश भर के 466 रेलवे स्टेशनो पर 9 अगस्त से 11 अगस्त तक चलाया गया।


    · अभियान के दौरान चोरी हुए 4 वाहनो का पता चला, जिसके विरूद्ध पुलिस द्वारा पहले रिपोर्ट दर्ज की गई थी।


    · रेलवे स्टेशनो के पार्किंग क्षेत्र में 3949 वाहन, पांच से अधिक दिन तक बिना दावे के पार्क किए मिले।


    · 894 संदिग्ध वाहनो की जांच की जा रही है और जांच के आधार पर उचित कार्यवाही की जाएगी


    · इसके साथ ही नो पार्किंग जोन में 1 से अधिक दिन तक 2034 वाहन पार्क किए मिले। इनमें से संदिग्ध 28 वाहनो की जांच की जा रही है।


    · आपरेशन के दौरान 549 वाहनो को हटा कर पुलिस को जांच के लिए सौंपा गया।


    · अनधिकृत पार्किंग के लिए 59 हजार रूपए का जुर्माना वसूला गया।


    भारतीय रेल की सुरक्षा के मद्देनजर प्रधान मुख्य सुरक्षा आयुक्त,रेलवे सुरक्षा बल और सभी रेल मंडलो को यह गतिविधि जारी रखने के निर्देश दिए गए हैं।


    ***


    आर.के.मीणा/आरएनएम/एएम/एजे-24 42

    
    
    (Release ID: 1581913) Visitor Counter : 250
    
    
      Read this release in: English , Urdu , Marathi