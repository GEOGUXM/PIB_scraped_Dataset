      वित्‍त मंत्रालय

      श्री गिर्राज प्रसाद गुप्ता ने लेखा महानियंत्रक का पदभार संभाला
      Posted On: 01 AUG 2019 12:11PM by PIB Delhi


    श्री गिर्राज प्रसाद गुप्ता ने आज यहां राष्ट्रीय राजधानी में लेखा महानियंत्रक (सीजीए) के रूप में पदभार संभाला हैं। श्री गिर्राज प्रसाद गुप्ता 1983 बैच के भारतीय सिविल लेखा सेवा (आईसीएएस) अधिकारी हैं। इससे पहले सरकार ने इन्‍हें वित्‍त मंत्रालय के व्‍यय विभाग में महानियंत्रक लेखा नियुक्‍त किया था। श्री गुप्‍ता को केंद्र सरकार में काम करने का व्‍यापक अनुभव है। उन्‍होंने सीबीडीटी , ग्रामीण विकास मंत्रालय तथा वित्‍त मंत्रालय में कुछ पदों पर काम किया है। श्री गुप्‍ता ने राष्‍ट्रीय वित्‍त प्रबंधन संस्‍थान (एनआईएफएम) फरीदाबाद के निदेशक के रूप में भी काम किया है। लेखा के अतिरिक्‍त महानियंत्रक के रूप में सार्वजनिक वित्‍तीय प्रबंधन प्रणाली के विकास और कार्यान्‍वयन के रूप में उनके काम को काफी सराहा गया है। श्री गुप्‍ता प्रत्‍यक्ष लाभ हस्‍तांत्रण के लिए सूचना प्रौद्योगिकी बुनियादी ढांचा तथा भारत सरकार के अन्‍य वित्‍तीय प्रबंधन मॉड्यूल की रीढ़ रहे हैं। उन्‍होंने भूटान में संयुक्‍त उद्गम मेगा हाइडिल पावर प्रोजेक्‍ट के निदेशक (वित्‍त) के रूप में भी काम किया है।


    ****


    आर.के.मीणा/आरएनएम/एएम/आईपीएस/पीबी/ – 2258


    

    
    (Release ID: 1581012) Visitor Counter : 753
    
    
      Read this release in: English , Urdu , Marathi , Bengali