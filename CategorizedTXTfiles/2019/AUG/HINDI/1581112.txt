      रक्षा मंत्रालय

      स्पेन की नौसेना का पोत मेंदेज नुनेज गोवा दौरे पर
      Posted On: 01 AUG 2019 8:47PM by PIB Delhi


    स्पेन की नौसेना का पोत मेंदेज नुनेज 01 अगस्त, 2019 को 09 :00 बजे गोवा के मोरमुगाओ बंदरगाह पर पहुंचा। इस दौरान पोत के कमांडिग ऑफिसर कमांडर एंटोनियो गोंजालेज डेल टेनागो डि ला स्त्रादा ने गोवा क्षेत्र के फ्लैग ऑफिसर कमांडिंग रियर एडमिरल फिलीपोस पाइनमूटिल से मुलाकात की।


    पोत के तीन दिन तक गोवा में रहने के दौरान भारतीय नौसेना और स्पेन के युद्धपोत के बीच कई तरह की गतिविधियों निर्धारित हैं। इनमें पारंपरिक स्वागत के अलावा वॉलीबाल मैच, पोत एवं आईएएस हंसा पर प्रशिक्षण दौरा शामिल है।


    ध्वज संख्या एफ-104 वाला मेंदेज नुनेज स्पेन की नौसेना का एक बहुउद्देशीय फ्रिगेट है। इस पोत को 21 मार्च 2006 में कमीशन किया गया था और यह स्पेन के फेरोल में नौसेना बेस पर तैनात है। यह पोत 147 मीटर लंबा है और इसका वजन 6000 टन से अधिक है। यह पोत 50 किलोमीटर प्रतिघंटे की रफ्तार से चल सकता है और इसका दायरा 5000 नॉटिकल मील है। यह पोत सतह से सतह पर मार करने वाली हॉरपून मिसाइलों, सतह से हवा में मार करने वाली सी स्पैरो मिसाइलों और पांच इंच की परिधि वाली तोप से लैस है। इसके अलावा पोत पर सीहॉक लैंप्स III हेलीकॉप्टर भी तैनात है। पोत के चालक दल में 27 अधिकारी और 177 नाविक शामिल हैं। यह पोत गोवा से 04 अगस्त, 2019 को रवाना होगा।


    नौसैन्य कूटनीति के तहत भारतीय नौसना विश्व की दूसरी नौसेनाओं के साथ मेलमिलाप करती रहती है। यह हिंद महासागर क्षेत्र में भारतीय नौसेना की नेट सिक्योरिटी प्रोवाइडर की छवि को पुख्ता करता है।


    ***


    आर . के . मीणा / आरएनएम / एएम / एएस - 2282


    
    
    

    
    (Release ID: 1581112) Visitor Counter : 125
    
    
      Read this release in: English , Urdu