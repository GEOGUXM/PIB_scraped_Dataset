      इस्‍पात मंत्रालय

      फग्‍गन सिंह कुलस्‍ते ने कॉरपोरेट कम्‍पनियों से सफलता के लिए बदलते माहौल के अनुरूप कार्य करने को कहा
      Posted On: 02 AUG 2019 2:26PM by PIB Delhi


      इस्‍पात राज्‍य मंत्री श्री फग्‍गन सिंह कुलस्‍ते ने कहा है कि कॉरपोरेट कम्‍युनिकेशन को नवीनतम टेक्‍नॉलाजी अपनानी चाहिए। उन्‍होंने कहा कि वैश्विक अर्थव्‍यवस्‍था आज कठिन दौर से गुजर रही है और ऐसी स्थिति में माहौल के अनुसार नहीं बदलने वाली कम्‍पनियां आगे सफल नहीं होंगी। उन्‍होंने कॉरपोरेट कम्‍युनिकेशन अधिकारियों और विशेषज्ञों से अधिक सचेत रहने को कहा। उन्‍होंने कहा कि आर्टिफिशियल इंटेलेजेंस बिग डाटा और डिजिटल गतिविधि के कारण न केवल अर्थव्‍यवस्‍था बल्कि व्‍यापार भी नई ऊंचाईयों की ओर जा रहा है।


      श्री फग्‍गन सिंह कुलस्‍ते आज नई दिल्‍ली में स्‍कोप कॉरपोरेट कम्‍युनिकशन सम्‍मेलन के उद्घाटन सत्र को सम्‍बोधित कर रहे थे।


      उन्‍होंने कहा कि सार्वजनिक क्षेत्र के उद्यम समावेशी विकास के ध्‍वजवाहक हैं। वर्तमान परिदृश्‍य में कॉरपोरेट अपने शेयरधारकों/हितधारकों से अधिक दायित्‍वपूर्ण हैं और समन्‍वकर्ता की भूमिका में हैं। इसलिए इसकी कार्यशैली नीति प्रेरित और पारदर्शी होनी चाहिए।


      इस अवसर पर श्री कुलस्‍ते ने कॉरपोरेट कम्‍युनिकेशन पर बहुरंगी पत्रिका का विशेषांक जारी किया। स्‍कोप ने ‘ अवरोधों-नवाचारी समाधान के युग में कॉरपोरेट कम्‍युनिकेशन विषय पर दो दिवसीय कॉरपोरेट कम्‍युनिकेशन ’ सम्‍मेलन का आयोजन किया है। सम्‍मेलन में रूकावट के दौर में कॉरपोरेट कम्‍युनिकेशन , कॉरपोरेट कम्‍युनिकेशन का डिजिटल परिवर्तन , कम्‍युनिकेशन के प्रभाव , ब्रांड बनाने के लिए कॉरपोरेट सामाजिक दायित्‍व का लाभ उठाने पर विचार किया जाएगा और अनुभवों को साझा किया जाएगा। सम्‍मेलन में बड़ी संख्‍या में सार्वजनिक क्षेत्र के प्रतिनिधि और हितधारक भाग ले रहे हैं।


      ******


      आर.के.मीणा/आरएनएम/एएम/एजी/आरएन- 2288

    
    
    (Release ID: 1581139) Visitor Counter : 132
    
    
      Read this release in: English , Urdu , Marathi , Bengali