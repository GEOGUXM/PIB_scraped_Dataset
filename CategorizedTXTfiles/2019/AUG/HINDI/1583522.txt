      पूर्वोत्‍तर क्षेत्र विकास मंत्रालय

      डॉ. जितेन्‍द्र सिंह ने पूर्वोत्‍तर में जारी परियोजनाओंऔर भावी योजनाओं की समीक्षा की
      Posted On: 29 AUG 2019 5:43PM by PIB Delhi


    केन्‍द्रीय पूर्वोत्‍तर क्षेत्र विकास राज्‍य मंत्री (स्‍वतंत्र प्रभार) डॉ. जितेन्‍द्र सिंह ने आज नई दिल्‍ली में पूर्वोत्‍तर क्षेत्र विकास मंत्रालय तथा पूर्वोत्‍तर परिषद(एनईसी) के अधिकारियों के साथ एक समीक्षा बैठक की। इस बैठक में पूर्वोत्‍तर क्षेत्र विकास मंत्रालय के सचिव , एनईसी के सचिव और अन्‍य अधिकारी मौजूद थे।


    अधिकारियों ने डॉ. सिंह को पूर्वोत्‍तर क्षेत्र(एनईआर) में जारी परियोजनाओं में हुई प्रगति की जानकारी दी। बैठक के दौरान डॉ. सिंह को बताया गया कि सभी पूर्वोत्‍तर राज्‍यों ने शिक्षा एवंअनुसंधान नेटवर्क (ईआरएनईटी) के आंकड़े उपलब्‍ध कराये हैं , जिससे एनईआर को डिजिटल इंडिया कार्यक्रम के तहत लाने का मार्ग प्रशस्‍त हो गया है। डॉ. सिंह ने इस दिशा में मंत्रालय की उपलब्धियों की सराहना की।


    डॉ. सिंह को जानकारी दी गई कि दिल्‍ली-एनसीआर में पूर्वोत्‍तर राज्‍यों के छात्रों के लिए दिल्‍ली के जेएनयू परिसर में एक छात्रावास का निर्माण कराया जा रहा है।छात्रावास की इमारत के निर्माण के लिए निविदा की प्रक्रिया पूरी हो चुकी है और सितम्‍बर 2019 के प्रथम सप्‍ताह में इस पर काम शुरू हो जाने की संभावना है। छात्रावास में 408 छात्र रह सकेंगे। इसके अलावा 24 कमरे एनईआर के दिव्‍यांग छात्रों के लिए निर्धारित किए गए हैं।


    बैठक में द्वारका में बनने वाले नॉर्थ ईस्‍टर्न कल्‍चरल एंड कन्‍वेंशन सेंटर की स्थिति के बारे में भी चर्चा की गई। इस परियोजना पर लगभग 94.00 करोड़ रुपए की लागत आने का अनुमान है।


    बैठक के दौरान डॉ. सिंह ने प्रदर्शनियां और पूर्वोत्‍तर के उत्‍पादों तथा जम्‍मू कश्‍मीर के हस्‍तशिल्‍पों के मंडप लगाने का इंतजाम करने का सुझाव दिया ताकि पूर्वोत्‍तर राज्‍यों और जम्‍मू कश्‍मीर के बीच सम्‍पर्क बढ़ाया जा सके।


    क्षेत्र में की जा रही पहलों और कार्यान्वित की जाने वाली परियोजनाओं का जायजा लेते हुए डॉ. सिंह ने कहा कि एनईआर का विकास प्रधानमंत्री श्री नरेन्‍द्र मोदी की अगुवाई वाली सरकार की प्राथमिकता रहा है। उन्‍होंने कहा कि पूर्वोत्‍त्‍र क्षेत्रमेंजारी विकास परियोजनाओं को कार्यान्वित करने के लिए सरकार हरसंभव कदम उठायेगी तथा पूर्वोत्‍तर की जनता के लाभ के लिए नई परियोजनाएं शुरू करने के उपाय करेगी।


    डॉ. सिंह को 8-9 सितम्‍बर 2019 को गुवाहाटी में होने वाले पूर्वोत्‍तर परिषद के 68वें पूर्ण सम्‍मेलन की तैयारियों के बारे में जानकारी दी गई। सरकार के 100 दिनों की रिपोर्ट की रिपोर्ट के बारे में भी बैठक में चर्चा की गई।


    ****


    आर.के.मीणा/आरएनएम/एएम/आरके/आरएन – 2694


    

    
    (Release ID: 1583522) Visitor Counter : 77
    
    
      Read this release in: English , Urdu