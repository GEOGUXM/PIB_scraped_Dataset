      आयुष

      मंत्रिमंडल ने परम्परागत औषधि प्रणालियों के क्षेत्र में भारत और गाम्बिया के बीच सहयोग से संबंधित समझौता ज्ञापन को मंजूरी दी
      Posted On: 28 AUG 2019 7:41PM by PIB Delhi


    प्रधानमंत्री श्री नरेन्द्र मोदी की अध्यक्षता में केन्द्रीय मंत्रिमंडल ने परम्परागत औषधि प्रणालियों के क्षेत्र में भारत और गाम्बिया के बीच सहयोग से संबंधित समझौता ज्ञापन को कार्योत्तर मंजूरी प्रदान की है। इस समझौता ज्ञापन पर राष्ट्रपति श्री रामनाथ कोविंद की गाम्बिया यात्रा के दौरान 31 जुलाई, 2019 को हस्ताक्षर किए गए थे।


    यह समझौता ज्ञापन परम्परागत औषधि प्रणालियों को बढ़ावा देने के लिए भारत और गाम्बिया के बीच सहयोग की रूपरेखा प्रदान करेगा तथा इस क्षेत्र में दोनों देशों को परस्पर लाभांवित करेगा। समझौता ज्ञापन में उल्लिखित गतिविधियों से गाम्बिया में औषधि की आयुष प्रणालियों के महत्व को प्रोत्साहन मिलेगा।


    इस समझौता ज्ञापन के परिणामस्वरूप, चिकित्सकों के प्रशिक्षण के लिए विशेषज्ञों तथा परम्परागत चिकित्सा प्रणालियों में सहयोगपूर्ण अनुसंधान करने वाले वैज्ञानिकों के आदान-प्रदान से औषधि के विकास तथा परम्परागत औषधियों के सेवन के क्षेत्र में नये नवाचारों का मार्ग प्रशस्त होने की संभावना है।


    ***


    वीआरआरके/आरकेएम/आरएनएम/एएम/आरके/एमएस-

    
    
    (Release ID: 1583322) Visitor Counter : 34
    
    
      Read this release in: English , Urdu , Tamil , Kannada