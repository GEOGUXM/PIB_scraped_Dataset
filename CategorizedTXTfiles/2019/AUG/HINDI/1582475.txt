      राष्ट्रपति सचिवालय

      राष्ट्रपति द्वारा राष्ट्रपति भवन में वृक्षारोपण अभियान की शुरुआत
      Posted On: 20 AUG 2019 7:20PM by PIB Delhi


    राष्ट्रपति श्री रामनाथ कोविंद ने आज (20 अगस्त , 2019) को राष्ट्रपति भवन एस्टेट में मौलसरी का पौधा लगाया और ‘वन महोत्सव’ समारोह के तहत वृक्षारोपण अभियान की शुरुआत की।


    इस अवसर पर राष्ट्रपति ने छात्रों से मुलाकात की और उनसे अपील करते हुए कहा कि वे नागरिकों को ज्यादा से ज्यादा वृक्षारोपण के लिए प्रोत्साहित करें तथा धरती को हरी-भरी और लंबे समय तक रहने लायक ग्रह बने रहने की प्रतिबद्धता को प्रदर्शित करें।


    वन महोत्सव समारोह के तहत राष्ट्रपति सचिवालय अगले कुछ सप्ताह में राष्ट्रपति एस्टेट में 3,252 पेड़ और 2,962 छोटे पौधे लगाएगा। इसमें पीपल , नीम, मौलसरी, चंपा, गुलमोहर, आम, चीकू, अंजीर और अमरूद जैसे सजावटी तथा फलदार पेड़ शामिल होंगे।


    समृद्ध जैव विविधता वाला राष्ट्रपति एस्टेट 330 एकड़ के क्षेत्र में फैला है। इस प्रख्यात एस्टेट में सीता अशोक , बिस्टेंडू, शीशम, गब, लौकी की बेल, जंगली बादाम, नींबू सुगंधित गोंद, दून सिरिस समेत कई अन्य पेड़-पौधे लगे हैं।


    ****


    आर.के.मीणा/आरएनएम/एएम/एएस - 2548

    
    
    (Release ID: 1582475) Visitor Counter : 241
    
    
      Read this release in: English , Urdu , Punjabi