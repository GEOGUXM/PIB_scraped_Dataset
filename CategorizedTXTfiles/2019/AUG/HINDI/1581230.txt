      वाणिज्‍य एवं उद्योग मंत्रालय

      भारत में बीजिंग में आयोजित 8वीं आरसीईपी अंतः सत्रात्मक मंत्रालयी बैठक में भाग लिया
      Posted On: 03 AUG 2019 4:04PM by PIB Delhi


    वाणिज्य सचिव डॉ. अनुप वधावन ने 02-03 अगस्त, 2019 को बीजिंग में आयोजित 8वीं आरसीईपी अंतः सत्रात्मक मंत्रालयी बैठक में एक प्रतिनिधिमंडल का नेतृत्व किया। बैठक के दौरान उन्होंने अभी तक हुई आरसीईपी वार्ताओं को आकार देने में भारत के योगदान को रेखांकित किया। उन्होंने बातचीत में समायोजन की समझ की भावना तथा संतुलित परिणाम पर पहुंचने की दिशा में लचीलेपन का समर्थन किया। बैठकों के दौरान बाजार पहुंच एवं अन्य मुद्दों, जिससे कुछ साझेदार देशों के बीच असंतुलित व्यापार की नौबत आती है, को लेकर भारत की चिन्ताओं को रेखांकित किया गया।


    मंत्रालयी बैठक से इतर, वाणिज्य सचिव ने चीन, थाइलैंड, दक्षिण कोरिया, न्यूजीलैंड, आस्ट्रेलिया, सिंगापुर, इंडोनेशिया, जापान के वाणिज्य सचिवों एवं आसियान आर्थिक मंत्रियों के साथ बैठक की।


    चीन के वाणिज्य उपमंत्री श्री वांग शौवेन के साथ अपनी बैठक में वाणिज्य सचिव ने एक आरसीईपी के समझौते पर महत्व दिया जिससे वर्तमान व्यापार असंतुलनों की समस्या पर समुचित रूप से ध्यान दिया जा सकेगा। उन्होंने इस अवसर का उपयोग उत्पादों के विभिन्न वर्गों पर द्विपक्षीय बाजार पहुंच संबंधित मुद्दों को उठाने में किया जिसके बारे में भारत और चीन के बीच वर्तमान में चर्चा जारी है। उन्होंने भारतीय व्यवसाय पर्यटकों के लिए चीन का व्यवसाय वीजा व्यवस्था में सुगमता के महत्व पर भी जोर दिया।


    थाइलैंड के परमानेंट सेक्रेटरी श्री बुनियारित काल्यानामित के साथ मुलाकात के दौरान वाणिज्य सचिव ने थाइलैंड से आरसीईपी के तहत वस्तुओं एवं सेवाओं में अपनी पेशकश में सुधार लाने का आग्रह किया। सिंगापुर के व्यापार एवं उद्योग मंत्री श्री चान चून सिंग के साथ मुलाकात के दौरान वाणिज्य सचिव ने सिंगापुर से नर्सिंग पर एमआरए के प्रचालन का समर्थन करने, जैसे कि दूसरी सीईसीए समीक्षा में सहमति हुई थी एवं तीसरी सीईसीए समीक्षा पर त्वरित प्रगति की दिशा में कार्य करने का आग्रह किया।


    आसियान आर्थिक मंत्रियों के साथ बैठक के दौरान वाणिज्य सचिव ने सेवा व्यापार के महत्व को रेखांकित किया जो वस्तुओं के व्यापार एवं निवेश दोनों का समर्थन करता है। वाणिज्व सचिव ने ऑस्ट्रेलिया के व्यापार, पर्यटन एवं निवेश मंत्री श्री सिमोन बर्मिंघम के साथ भी मुलाकात की जिसमें दोनों पक्षों ने आरसीईपी के तहत की गई प्रगति एवं भारत के सेवा क्षेत्र संबंधित आग्रहों सहित एक दूसरे के अनुरोधों पर आगे बढ़ने की आवश्यकता की सराहना की। वाणिज्य सचिव ने इंडोनेशिया के व्यापार मंत्री श्री इंगारितियास्तो लुकिता से भारतीय वस्तुओं और सेवाओं के लिए अधिक बाजार पहुंच का आग्रह किया। कोरिया गणराज्य की व्यापार मंत्री सुश्री म्योंग ही वू के साथ अपनी बैठक में वाणिज्य सचिव ने भारत को सीईपीए में सुधार लाने के लिए ठोस कदम उठाने तथा असंतुलनों के संबंध में चिन्ताओं को दूर करने पर जोर दिया। उन्होंने भारत के सेवा क्षेत्र के लिए बाजार पहुंच से संबंधित मुद्दों के आरंभिक समाधान का भी आग्रह किया। वाणिज्य सचिव ने जापान के अंतर्राष्ट्रीय मामलों के उपमंत्री श्री एस. तानाका एवं न्यूजीलैंड के व्यापार राज्य मंत्री श्री डैमियन ओ कोन्नोर से भी मुलाकात की।


    ***


    आर . के . मीणा / आरएनएम / एएम / एसजे/डीसी – 2308


    

    
    (Release ID: 1581230) Visitor Counter : 248
    
    
      Read this release in: English , Urdu , Tamil