      इलेक्ट्रानिक्स एवं आईटी मंत्रालय

      श्री नारायण मूर्ति डॉ. एन. शेषगिरी स्‍मृति व्‍याख्‍यान देंगे
      
      राष्‍ट्रीय सूचना-विज्ञान केंद्र अपने संस्‍थापक महानिदेशक डॉ. एन. शेषगिरी को श्रद्धांजलि अर्पित करेगा

      Posted On: 03 AUG 2019 8:59PM by PIB Delhi

    इन्‍फोसिस के संस्‍पादक श्री नारायण मूर्ति, केंद्रीय कानून एवं न्‍याय, संचार तथा इलैक्‍ट्रॉनिक्‍स एवं सूचना प्रौद्योगिकी मंत्री श्री रविशंकर प्रसाद, केंद्रीय मानव संसाधन विकास, संचार तथा इलैक्‍ट्रॉनिक्‍स एवं सूचना प्रौद्योगिकी राज्‍यमंत्री श्री संजय धौत्रे तथा इलैक्‍ट्रॉनिक्‍स एवं सूचना प्रौद्योगिकी मंत्रालय के सचिव श्री अजय साहनी की उपस्थिति में 5 अगस्‍त, 2019 को नई दिल्‍ली में डॉ. एन. शेषगिरी स्‍मृति व्‍याख्‍यान देंगे।


    डॉ. एन. शेषिगिरी राष्‍ट्रीय सूचना-विज्ञान केंद्र के संस्‍थापक महादिनेशक थे। वे भारत सरकार के विशेष सचिव भी रहे। उनमें सूचना प्रौद्योगिकी की विशेषज्ञता के साथ दूरदृष्टि का भी समावेश था। वे नवाचार पर विशेष जोर देते थे। उनका जन्‍म 10 मई, 1940 को हुआ था। उन्‍होंने 1961 में यूनीवर्सिटी कॉलेज ऑफ इंजीनियरिंग, बेंगलूरू से इंजीनियरिंग की डिग्री प्राप्‍त की। उन्‍होंने 1964 में भारतीय विज्ञान संस्‍थान, बेंगलूरू से पीएचडी की डिग्री प्राप्‍त की। उन्‍होंने 1966 में अपने कैरियर की शुरुआत टाटा इंस्‍टीट्यूट ऑफ फंडामेंटल रिसर्च, मुंबई से की।


    डॉ. शेषगिरी आम लोगों की सुविधा के लिए आईटी क्रांति को जमीनी स्‍तर तक ले जाना चाहते थे। सरकार के सभी स्‍तरों में कंप्‍यूटर और नेटवर्क के उपयोग के लिए उन्‍होंने अथक प्रयास किए। उनके प्रयासों से देश के पहले कंप्‍यूटर संचार नेटवर्क-एनआईसीएनईटी की शुरुआत हुई।


    डॉ. शेषगिरी उच्‍चस्‍तरीय बौद्धिक प्रतिभा के धनी थे। हार्डवेयर, सॉफ्टवेयर और आईटी से संबंधित विभिन्‍न नीतियों के निर्माण में डॉ. शेषगिरी में प्रमुख भूमिका निभाई। उन्‍होंने भारत में सॉफ्टवेयर टेक्‍नॉलाजी पार्क की भी स्‍थापना की।


    80 और 90 के दशक में डॉ. शेषगिरी के प्रयासों से देश के 520 जिलों में डीआईएसएनआईसी कार्यक्रम की शुरुआत हुई। ई-प्रशासन के क्षेत्र में पीपीपी मॉडल का उपयोग डॉ. शेषगिरी की ही देन है।


    भारत के सूचना प्रौद्योगिकी क्षेत्र में उनके योगदान को देखते हुए डॉ. शेषगिरी को 2005 में पद्म भूषण, विक्रम साराभाई पुरस्‍कार, एशियाड ज्‍योति पुरस्‍कार, कर्नाटक राज्‍य उत्‍सव ज्‍योति पुरस्‍कार, डाटाक्‍वेस्‍ट लाइफटाइम अचीवमेंट आदि पुरस्‍कारों से सम्‍मानित किया गया।


    ऐसे महान व्‍यक्ति को श्रद्धांजलि देने के लिए एनआईसी 5 अगसत 2019 को नई दिल्‍ली के विज्ञान भवन में डॉ. एन. शेषगिरी स्‍मृति व्‍याख्‍यान, 2019 का आयोजन कर रहा है। इस अवसर पर केंद्र और राज्‍य सरकारों के गणमान्‍य व्‍यक्ति उपस्थित रहेंगे।


    ****


    आर.के.मीणा/आरएनएम/एएम/जेके/एसएस-2 311


    

    
    (Release ID: 1581249) Visitor Counter : 99
    
    
      Read this release in: English , Urdu