      रक्षा मंत्रालय

      सटीक पहुंच वाले नौ रेडारों के प्रतिष्‍ठापन और उन्‍हें चालू करने के लिए रक्षा मंत्रालय और मैसर्स डेटा पैटर्न (इंडिया) प्राइवेट लिमिटेड के बीच करार
      Posted On: 26 AUG 2019 4:39PM by PIB Delhi


    सटीक पहुंच वाले (प्रीसिशन एप्रोच रेडार) नौ रेडारों की तैनाती और उन्‍हें चालू करने के लिए ‘बाय इंडियन’ श्रेणी के अंतर्गत रक्षा मंत्रालय और मैसर्स डेटा पैटर्न (इंडिया) प्राइवेट लिमिटेड के बीच आज 380 करोड़ रुपये का एक करार किया गया। इन आधुनिक रेडारों में नवीनतम फ़ैज्‍ड अरे टेक्‍नोलॉजी को शामिल किया गया है। इन्‍हें भारतीय नौसेना और भारतीय वायु सेना स्‍टेशनों पर तैनात किया जाएगा।


    इन रेडारों की तैनाती से हवाई क्षेत्रों में विमानों के उतरने के समय टर्मिनल पर उड़ान की सुरक्षा बढ़ जाएगी। भारतीय नौसेना के स्‍टेशनों पर इन रेडारों की तैनाती और इनकी शुरूआत का काम अप्रैल 2022 तक तथा भारतीय वायु सेना स्‍टेशनों पर दिसंबर 2022 तक पूरा हो जाएगा।


    ***


    आर.के.मीणा/आरएनएम/एएम/केपी/वाईबी – 2640

    
    
    (Release ID: 1583067) Visitor Counter : 126
    
    
      Read this release in: English , Bengali