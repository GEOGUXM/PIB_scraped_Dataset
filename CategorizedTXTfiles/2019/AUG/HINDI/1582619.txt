      नवीन एवं नवीकरणीय ऊर्जा मंत्रालय

      ऊर्जा मंत्री श्री आरके सिंह ने आरपीएम बैठक के दौरान सरल –‘स्टेट रूफटॉफ सोलर एकट्रैक्टिवनेस इंडेक्स’ - जारी किया
      
      इस सूची में कर्नाटक पहले और तेलंगाना दूसरे पायदान पर
      
      Posted On: 21 AUG 2019 6:44PM by PIB Delhi


    केंद्रीय ऊर्जा एवं नवीन एवं नवीकरणीय ऊर्जा राज्यमंत्री (स्वतंत्र प्रभार) एवं कौशल विकास एवं उद्यमिता मंत्री श्री आरके सिंह ने आज यहां स्टेट रूफटॉप सोलर एक्ट्रैक्टिवनेस इंडेक्स – सरल जारी किया। इस सूचकांक में कर्नाटक पहले पायदान पर है। यह सूची छतों पर सौर ऊर्जा परियोजनाओं के विकास को आकर्षक बनाने के लिए भारत के राज्यों का मूल्यांकन करती है। तेलंगाना, गुजरात और आंध्र प्रदेश को इस सूची में क्रमशः दूसरा, तीसरा और चौथा स्थान मिला है।


    इस सूची को जारी करते हुए श्री आरके सिंह ने कहा कि यह राज्यों के बीच स्वस्थ प्रतिस्पर्धा पैदा कर छतों पर लगने वाली सौर ऊर्जापरियोजनाओं को प्रोत्साहित करेगा। उन्होंने सभी राज्यों को शीर्ष रैंकिंग वाले राज्यों की बेहतर प्रक्रियाओं को अपनाने के लिए प्रोत्साहित किया।


    सरल को नवीन एवं नवीकरणीय ऊर्जा मंत्रालय (एमएनआरई), शक्ति सस्टेनेबल एनर्जी फाउंडेशन (एसएसईएफ), एसोसिएट चैंबर्स ऑफ कॉमर्स एंड इंटस्ट्री ऑफ इंडिया (एसोचैम) और अर्न्स एंड यंग (ईवाई) के सहयोग से डिजाइन किया गया है। इसे राज्यों और राज्य ऊर्जा सेवाओं के साथ समीक्षा, योजना एवं निगरानी (आरपीएम) बैठक के दौरान लांच किया गया। सरल में इस समय पांच अहम पहलू आते हैं -

     1. नीतिगत ढांचे की मजबूती
     2. कार्यान्वयन का वातावरण
      * III. निवेश का माहौल
      * IV. उपभोक्ता का अनुभव
     1. व्यावसायिक पारिस्थितिकी तंत्र

    यह प्रत्येक राज्य को अभी तक की गई पहलों का आकलन करने के लिए प्रोत्साहित करेगा औरयह बताएगा कि वे छतों पर लगने वाली सौर परियोजनाओं के पारिस्थितिकी तंत्रमें सुधार के लिए क्या कर सकते हैं। यह राज्यों को निवेश को दिशा देने में मदद करेगा ताकि इस क्षेत्र के विकास में सहायता मिल सके। इसके अतिरिक्त, इस तरह की कवायद से छतों पर सौर ऊर्जा परियोजनाओं को लगाने के लिए ज्यादा अनुकूल माहौल बनने , निवेश को प्रोत्साहन मिलने और इस क्षेत्र को रफ्तार मिलने की संभावना है।


    इस बैठक में ऊर्जा सचिव श्री सुभाष चंद्र गर्ग, एमएनआरई सचिव श्री आनंद कुमार, विशेष सचिव ऊर्जा श्री संजीव नंदन सहाय, ऊर्जा एवं एमएनआरई मंत्रालय के अधिकारी, राज्यों के प्रमुख सचिव / सचिव (ऊर्जा) , डिस्कॉम और ऊर्जा क्षेत्र के पीएसयू के सीएमडी एंव एमडी मौजूद थे।


    ****


    आर.के.मीणा/आरएनएम/एएम/एएस - 2575


    

    
    (Release ID: 1582619) Visitor Counter : 202
    
    
      Read this release in: English , Urdu
    
    
    

1.