      गृह मंत्रालय

      केंद्रीय गृह मंत्री श्री अमित शाह और सिंगापुर के गृह मंत्री के बीच आज बैठक ;दोनों नेताओं ने आपसी हित के द्विपक्षीय और क्षेत्रीय मुद्दों पर चर्चा की
      Posted On: 31 AUG 2019 6:46PM by PIB Delhi


    सिंगापुर के गृह और कानून मंत्री श्री के. शनमुगम ने आज नई दिल्ली में केन्द्रीय गृह मंत्री श्री अमित शाह से मुलाकात की। दोनों नेताओं ने बैठक के दौरान आपसी हित के द्विपक्षीय और क्षेत्रीय मुद्दों पर चर्चा की।


    केंद्रीय गृह मंत्री श्री अमित शाह ने कहा कि भारत और सिंगापुर संबंध साझा मूल्यों और दृष्टिकोण, आर्थिक अवसरों और प्रमुख मुद्दों पर आपसी हितों पर आधारित हैं। उन्होंने कहा कि पिछले वर्ष प्रधानमंत्री श्री नरेंद्र मोदी की सिंगापुर यात्रा के बाद दोनों देशों के बीच रणनीतिक भागीदारी में एक नई गति आई है। गृह मंत्री शनमुगम ने इस बात पर भी जोर दिया कि सिंगापुर भारत के साथ अपने संबंधों को कितना महत्व देता है।


    दोनों नेताओं ने आतंकवाद और उग्रवाद से उत्पन्न चुनौतियों पर विचारों और चिंताओं का आदान-प्रदान किया। दोनों नेताओं ने सुरक्षा के मुद्दों पर मौजूदा द्विपक्षीय संस्थागत तंत्र को मजबूत करने पर सहमती व्यक्त की। दोनों पक्ष नशीले पदार्थों की तस्करी और आर्थिक अपराधों सहित अंतर्राष्ट्रीय संगठित अपराधों से निपटने में सहयोग बढ़ाने पर भी सहमत हुए।


    सिंगापुर के मंत्री के. शनमुगम ने श्री अमित शाह को सिंगापुर आने का निमंत्रण दिया।


    ***


    आर.के.मीणा/आरएनएम/एएम/केपी/एनके – 27 39

    
    
    (Release ID: 1583763) Visitor Counter : 102
    
    
      Read this release in: English