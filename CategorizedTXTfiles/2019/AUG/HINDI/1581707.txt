      सूचना और प्रसारण मंत्रालय

      केन्‍द्रीय गृहमंत्री अमित शाह 11 अगस्‍त को उपराष्‍ट्रपति के दो वर्षों के कार्यकाल पर आधारित पुस्‍तक का विमोचन करेंगे
      Posted On: 09 AUG 2019 6:13PM by PIB Delhi


    केन्‍द्रीय गृहमंत्री अमित शाह 11 अगस्‍त , 2019 को कलईवनार आरंगम, चेन्‍नई में उपराष्‍ट्रपति श्री एम. वेंकैया नायडू के दो वर्षों के कार्यकाल पर आधारित पुस्‍तक का विमोचन करेंगे।


    केन्‍द्रीय पर्यावरण तथा वन एवं जलवायु परिवर्तन और सूचना एवं प्रसारण मंत्री श्री प्रकाश जावड़ेकर कार्यक्रम के आयोजक हैं। ‘लिस्निंग, लर्निंग एंड लिडिंग’ पुस्‍तक में पिछले दो वर्षों के दौरान विभिन्‍न राज्‍यों व केन्‍द्र शासित प्रदेशों में उपराष्‍ट्रपति के 330 कार्यक्रमों की कुछ झलकियां हैं।


    देशभर में उपराष्‍ट्रपति ने 61 दीक्षांत सम्‍बोधन दिए हैं , 35 बार विद्यार्थियों से वार्ताएं की हैं, 97 विज्ञान व तकनीक अनुसंधान संस्‍थान की यात्राएं की हैं तथा 25 विशेष व्‍याख्‍यान दिए हैं।


    पुस्‍तक में उपराष्‍ट्रपति की 19 देशों की यात्राओं का भी उल्‍लेख है। वे पहले उपराष्‍ट्रपति हैं , जिन्‍होंने पनामा, ग्‍वाटेमाला, कोस्‍टारिका और माल्टा की यात्राएं की हैं।


    पुस्‍तक में राज्‍यसभा सभापति के रूप में उपराष्‍ट्रपति की उपलब्धियों का भी उल्‍लेख है।


    इस समारोह में तमिलनाडू के राज्‍यपाल श्री बनवारी लाल पुरोहित तमिलनाडू के मुख्‍यमंत्री श्री ई. के. पलनीस्‍वामी तथा तमिलनाडू के उपमुख्‍यमंत्री श्री ओ. पनीरसेलवम भी शामिल होंगे।


    समारोह में विख्‍यात कृषि वैज्ञानिक प्रो. एम. स्‍वामीनाथन , इसरो के पूर्व निदेशक डॉ. के. कस्‍तुरी रंगन, भारत के पूर्व महाधिवक्‍ता श्री के. परासरन, तुगलक के सम्‍पादक श्रीस्‍वामीनाथन गुरूमूर्ति, अपोलो अस्‍पताल समूह के चेयरमैन डॉ. प्रताप सी रेड्डी, वी.आई.टी. के संस्‍थापक डॉ. जी विश्‍वनाथन, भारतीय बैडमिंटन टीम के कोच श्री पुलेला गोपी चन्‍द और अन्‍य गणमान्‍य व्‍यक्ति शामिल होंगे।


    ***


    आर . के . मीणा / आरएनएम / एएम / जेके/आरएन – 2403

    

    
    (Release ID: 1581707) Visitor Counter : 130
    
    
      Read this release in: English , Marathi