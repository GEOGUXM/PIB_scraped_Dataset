      कार्मिक, लोक शिकायत एवं पेंशन मंत्रालय

      “लोक प्रशासन के राज्य संस्थानों का सुदृढ़ीकरण” विषयवस्तु पर आयोजित सुशासन पर क्षेत्रीय सम्मेलन 14-15 नवम्बर, 2019 को जयपुर में आयोजित किया जाएगा
      Posted On: 02 AUG 2019 8:35PM by PIB Delhi


    प्रशासनिक सुधार एवं लोक शिकायत विभाग (डीएआरपीजी), राजस्थान सरकार के प्रशासनिक सुधार विभाग एवं हरीश चन्द्र माथुर राजस्थान लोक प्रशासन राज्य संस्थान (एचसीएमआरआईपीए) के सहयोग से 14-15 नवम्बर, 2019 को राजस्थान के जयपुर में “ लोक प्रशासन के राज्य संस्थानों का सुदृढ़ीकरण ” विषयवस्तु पर आयोजित सुशासन पर क्षेत्रीय सम्मेलन 14-15 नवम्बर , 2019 को जयपुर में आयोजित करेगा। सुशासन पर क्षेत्रीय सम्मेलन सुशासन पहलों के अनुभव एवं कार्यान्वयन को साझा करने के लिए राष्ट्रीय एवं राज्य स्तरीय संगठनों को एक ही मंच पर बुलाएगा। क्षेत्रीय सम्मेलन के विवरणों पर चर्चा जयपुर में प्रशासनिक सुधार एवं लोक शिकायत विभाग के अपर सचिव श्री वी. श्रीनिवास, राजस्थान सरकार के प्रशासनिक सुधार विभाग के अपर मुख्य सचिव श्री रविशंकर श्रीवास्तव एवं मुख्य सचिव, प्रशिक्षण तथा एचसीएमआरआईपीए के महानिदेशक श्री अश्वनी भगत द्वारा संबोधित एक बैठक में की गई। जयपुर में क्षेत्रीय सम्मेलन नई सरकार में डीएआरपीजी के विजन 2024 पहलों का एक हिस्सा है।


    इस क्षेत्रीय सम्मेलन की विषयवस्तु “ लोक प्रशासन के राज्य संस्थानों का सुदृढ़ीकरण ” है। सम्मेलन के दौरान छह उप-विषयों : कार्मिक प्रशासन एवं क्षमता निर्माण कार्यक्रमों का नवीकरण, प्रशिक्षुओं का प्रशिक्षण, ऑनलाइन प्रशिक्षण कार्यक्रम एवं ई-गवर्नेंस मॉड्यूल्स, एक प्रशिक्षण सूचकांक का विकास, लोकप्रशासन के राज्य संस्थानों में उत्कृष्टता केन्द्र और प्रशिक्षण विजन 2024 पर चर्चा की जाएगी। इसके अतिरिक्त, पुरस्कृत जिला स्तर नवोन्वेषणों को जिलाधीशों द्वारा प्रदर्शित किया जाएगा।


    18 राज्यों/ संघ शासित प्रदेशों को जयपुर में क्षेत्रीय सम्मेलन में भाग लेने के लिए आमंत्रित किया जाएगा। जिन राज्यों को आमंत्रण पत्र भेजे गए हैं, वे हैं - गुजरात, महाराष्ट्र, गोवा, दादर एवं नागर हवेली, दमन एवं दीव, अरुणाचल प्रदेश, नागालैंड, मणिपुर, मिजोरम, मेघालय, त्रिपुरा, असम, सिक्किम, पश्चिम बंगाल, ओडिशा, झारखण्ड एवं बिहार सम्मेलन में सौ से अधिक प्रतिनिधियों के भाग लेने की उम्मीद है।


    मुख्य सचिव, प्रशिक्षण तथा एचसीएमआरआईपीए के महानिदेशक श्री अश्वनी भगत ने कहा कि जयपुर में सुशासन पर क्षेत्रीय सम्मेलन का उद्घाटन राजस्थान के मुख्यमंत्री श्री अशोक गहलोत एवं पूर्वोत्तर क्षेत्र विकास के राज्यमंत्री (स्वतंत्र प्रभार) एवं प्रधानमंत्री कार्यालय, कार्मिक, लोकशिकायत एवं पेंशन, परमाणु ऊर्जा विभाग, अंतरिक्ष विभाग राज्य मंत्री डॉ. जितेन्द्र सिंह द्वारा किया जाएगा। सूचना प्रौद्योगिकी एवं संचार मंत्री भी उद्घाटन सत्र को संबोधित करेंगे। भारत सरकार और राज्य सरकारों के वरिष्ठ सचिव भी सम्मेलन में भाग लेंगे।


    डीएआरपीजी के अपर सचिव श्री वी. श्रीनिवास ने कहा कि “ लोक प्रशासन के राज्य संस्थानों का सुदृढ़ीकरण ” विषयवस्तु के साथ सुशासन पर क्षेत्रीय सम्मेलन लोक प्रशासन में राज्य स्तरीय क्षमता निर्माण पहलों को उल्लेखनीय गति प्रदान करेगा, प्रशिक्षकों के पूल के निर्माण पर फोकस बढ़ाएगा तथा प्रशासन की संवर्धित गुणवत्ता द्वारा सार्वजनिक सेवाओं की प्रदायगी में सुधार लाने में वरिष्ठ नीति निर्धारकों के बीच विचारों के आदान-प्रदान के लिए अवसर उपलब्ध कराएगा।


    ***


    आर . के . मीणा / आरएनएम / एएम / एसजे/डीसी – 230 7


    

    
    (Release ID: 1581239) Visitor Counter : 311
    
    
      Read this release in: English