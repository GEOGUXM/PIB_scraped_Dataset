      रेल मंत्रालय

      श्री पीयूष गोयल ने भारतीय रेलवे के कोरस (कमांडो फॉर रेलवे सिक्योरिटी) का शुभारंभ किया
      
      श्री पीयूष गोयल ने आरपीएफ के लिए नई प्रतिष्ठान नियमावली की शुरुआत की
      
      रेल और वाणिज्य एवं उद्योग मंत्री ने हरियाणा के जगाधरी में एक आधुनिक कमांडो प्रशिक्षण केंद्र स्थापित करने की घोषणा की

      Posted On: 14 AUG 2019 5:23PM by PIB Delhi

    केंद्रीय रेल और वाणिज्य एवं उद्योग मंत्रीश्री पीयूष गोयल ने आज भारतीय रेलवे के कोरस (कमांडो फॉर रेलवे सिक्योरिटी) और रेलवे सुरक्षा बल के लिए नई प्रतिष्‍ठान नियमावली का शुभारंभ किया। इस अवसर पर रेलवे बोर्ड के अध्यक्षश्री विनोद कुमार यादव, रेलवे बोर्ड के अन्य सदस्य, महानिदेशक, आरपीएफ, श्री अरुण कुमार; महाप्रबंधक, उत्तर रेलवे, श्री टी.पी.सिंह के साथ रेलवे के अन्य वरिष्ठ अधिकारी मौजूद थे।


    इस अवसर पर केंद्रीय रेल और वाणिज्य एवं उद्योग मंत्रीश्री पीयूष गोयल ने कहा कि, “आज हमलोग भारत को एक स्वच्छ भारत, स्वस्थ भारत, समृद्ध और सुरक्षित भारत के रूप में विकसित करने के लिए प्रतिबद्ध हैं। विघटनकारी तत्वों से आने वाले खतरे को ध्यान में रखते हुए, रेलवे सुरक्षा बल में कोरस (कमांडो फॉर रेलवे सिक्योरिटी) को शामिल करने की योजना बनाई गई है। कोरस की टीम को सर्वश्रेष्ठ, सबसे आधुनिक उपकरण और विश्व स्तरीय प्रशिक्षण प्रदान किया जाएगा। आरपीएफ के सिपाही शिवचरण गुर्जर, जिन्होंने गुजरात के बाढ़ग्रस्त इलाकों से आठ लोगों की जान को बचाया, के प्रयासों की प्रशंसा करते हुए, श्री गोयल ने आरपीएफ सैनिकों के सराहनीय कार्यों की प्रशंसा की। श्री गोयल ने लोगों से आग्रह किया कि वे दलालों पर कड़ा रूख अपनाएं और तुरंत रेलवे अधिकारियों को सूचित करें जिससे टिकटों की दलाली को पूरी तरह से समाप्त किया जा सके। ”


    श्री गोयल ने घोषणा की कि हरियाणा के जगाधरी में एक आधुनिक कमांडो प्रशिक्षण केंद्र स्थापित किया जाएगा। श्री गोयल ने कहा कि रेलवे यात्रियों की सुरक्षा को और अधिक पुख्ता करने के लिए प्रत्येक स्टेशन पर सीसीटीवी कैमरों का एक नया नेटवर्क स्थापित किया जाएगा और इन कैमरों का लिंक स्थानीय स्टेशनों, जीआरपी, आरपीएफ, मंडल कार्यालय और मंत्री कार्यालय को प्रदान किया जाएगा। श्री गोयल ने आरपीएफ के अधिकारियों और प्रत्येक सैनिकों को दूर-दराज के क्षेत्रों में यात्रियों और रेलवे संपत्ति की सुरक्षा में चौबीसों घंटे लगे रहने के लिए बधाई दी। श्री गोयल ने माननीय प्रधान मंत्री, श्री नरेंद्र मोदी को रेल यात्रियों की सुरक्षा के बारे में चिंता प्रकट करने के लिए आभार प्रकट किया। इस दिशा में कोरस का प्रारंभ एक महत्वपूर्ण कदम है। श्री गोयल ने स्वतंत्रता दिवस और रक्षाबंधन के अवसर पर राष्ट्र को अपनी शुभकामनाएं प्रदान की।


    इस अवसर पर रेलवे बोर्ड के अध्यक्षश्री विनोद कुमार यादव ने कहा, “कोरस, एक विशेष रेलवे इकाई है जो कि विस्तृत नीति निर्माण का एक परिणाम है। रेलवे सुरक्षा बल हमेशा से ही दूर-दराज और खतरे वाले दुर्गम क्षेत्रों में रेल यात्रियों और रेल संपत्तियों की रक्षा करने में शामिल रहा है। रेलवे सुरक्षा की इन चुनौतियों का सामना करने के लिए, कोरस के रूप में, आरपीएफ की एक अलग कमांडो यूनिट की स्थापना की गई है। इस विशेष इकाई को विश्व स्तरीय प्रशिक्षण और सर्वोत्तम सुविधाएं प्रदान की जा रही हैं। यह विशेष इकाई किसी भी प्रकार की चुनौतीपूर्ण स्थिति से निपटने में सक्षम होगी।”


    इस अवसर पर रेलवे सुरक्षा बल के महानिदेशकश्री अरुण कुमार ने कहा, “देश के कोने-कोने को जोड़ने में रेलवे एक महत्वपूर्ण भूमिका निभाता है। रेल यात्रियों और प्रतिष्ठानों के लिए उत्पन्न होने वाले खतरों से निपटने के लिए, प्रशिक्षित जनशक्ति वाले एक विशेष कार्य बल की आवश्यकता थी। रेलवे वर्तमान समय में जो परियोजनाएं चला रहा है वह रणनीतिक और आर्थिक रूप से महत्वपूर्ण हैं। कोरस के प्रारंभ होने से न केवल इन चल रही परियोजनाओं की चुनौतियों का निपटारा हो सकेगा बल्कि इसके माध्यम से रेलवे यात्रियों के लिए आने वाली किसी भी चुनौतीपूर्ण परिस्थितियों से निपटा जा सकेगा। कोरस के कमांडो प्रतिष्ठित संस्थानों के माध्यम से अच्छी तरह से प्रशिक्षित हैं और किसी भी अनिश्चित स्थिति से निपटने में पूरी तरह से सक्षम हैं। यह नई इकाई रेलवे सुरक्षा को मजबूत प्रदान करेगी। ”


    कोरस की पृष्ठभूमि (कमांडो फॉर रेलवे सिक्योरिटी)


    लक्ष्यों का विवरण


    विश्वस्तरीय क्षमताओं को विकसित करना जिससे किसी भी परिस्थिति में क्षति, गड़बड़ी, ट्रेन परिचालन में व्यवधान, हमला/ बंधक/ अपहरण, रेलवे के क्षेत्रों में आपदा की स्थिति में विशेष प्रत्युत्तर प्रदान किया जा सके।


    वर्गीकृत प्रतिक्रिया के सिद्धांत को अपनाते हुए, भारतीय रेलवे और इसके उपयोगकर्ताओं को ठोस सुरक्षा प्रदान करने के लिए न्यूनतम प्रभावी बल का उपयोग किया जा सके।


    प्रमुख विशेषताएं


    आरपीएफ/ आरपीएसएफ से तराशे गए अभिप्रेरित और इच्छुक युवा कर्मचारीगण।


    30 से 35 वर्ष की आयु के लोगों का साथ जिससेकोरस हमेशा युवा और अभिप्रेरित कर्मचारियों से युक्त रह सके।


    कोरस में शामिल होने के लिए बहुत ही उच्च स्तर का शारीरिक मानक का निर्धारण।


    कमांडो कॉयर्स को वामपंथी उग्रवाद (एलडब्लूई) / उग्रवाद / आतंकवाद से प्रभावित रेलवे क्षेत्रों में तैनात किया जाएगा।


    ***


    आर.के.मीणा/आरएनएम/एएम/एके/एसएस- 2473

    
    
    (Release ID: 1582109) Visitor Counter : 124