      गृह मंत्रालय

      कैबिनेट सचिव ने महाराष्‍ट्र, कर्नाटक, केरल और गुजरात में बाढ़ की स्थिति की समीक्षा के लिए एनसीएमसी बैठक की अध्‍यक्षता की
      
      भारतीय मौसम विज्ञान विभाग की भविष्‍यवाणी को देखते हुए राहत और बचाव कार्यों को बढ़ाया जाएगा
      
      Posted On: 08 AUG 2019 6:16PM by PIB Delhi


    कैबिनेट सचिव श्री पी. के. सिन्‍हा की अध्‍यक्षता में आज राष्‍ट्रीय संकट प्रबंधन समिति (एनसीएमसी) की बैठक हुई। इस बैठक में महाराष्ट्र, कर्नाटक, केरल और गुजरात में बाढ़ की स्थिति की समीक्षा की गई।


    कैबिनेट सचिव ने वर्तमान स्थिति, तैयारी, बचाव और राहत कार्यों का जायजा लिया और राज्‍यों को अविलंब सहायता देने का निर्देश दिया।


    इन राज्‍यों में एनडीआरएफ की 55 टीमें तैनात है और आज रात या कल सुबह तक 19 अतिरिक्‍त टीमें प्रभावित क्षेत्रों में पहुंच जाएंगी। सेना की 16 टीमों और नौसेना तथा तटरक्षक बल की 30 टीमों को तैनात किया गया है। राहत और बचाव कार्यों के लिए हेलिकाप्‍टरों, विमानों और नावों का संचालन किया जा रहा है। महाराष्‍ट्र और कर्नाटक में अतिरिक्‍त नावों की तैनाती की गई है।


    भारतीय मौसम विज्ञान विभाग ने अगले दो दिनों में गुजरात, महाराष्‍ट्र और तटवर्ती कर्नाटक में भारी बारिश का अनुमान व्‍यक्‍त किया है।


    प्रभावित राज्‍यों को राज्‍य आपदा मोचन कोष से अग्रिम धनराशि देने का निर्देश दिया गया है। फसल बीमा के दांवों को निपटाने के लिए संबंधित एजेंसियों को तेजी से कार्य करने की सलाह दी गई है।


    इस बैठक में गृह मंत्रालय, रक्षा मंत्रालय, जल संसाधन मंत्रालय, एनडीआरएफ, एनडीएमए तथा केंद्रीय जल आयोग के वरिष्‍ठ अधिकारी उपस्थित थे। राज्‍य सरकारों के मुख्‍य सचिवों तथा अन्‍य वरिष्‍ठ अधिकारियों ने वीडियो कांफ्रेस के जरिए इस बैठक में भाग लिया।


    ***


    आर.के.मीणा/आरएनएम/एएम/जेके/एनएम-2375

    
    
    (Release ID: 1581591) Visitor Counter : 86
    
    
      Read this release in: English , Urdu