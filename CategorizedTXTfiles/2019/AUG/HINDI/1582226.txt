      प्रधानमंत्री कार्यालय

      भूटान यात्रा पर रवाना होने से पहले प्रधानमंत्री का वक्तव्य
      Posted On: 16 AUG 2019 11:58AM by PIB Delhi


    प्रधानमंत्री श्री नरेंद्र मोदी की भूटान यात्रा से पूर्व वक्तव्य का पाठ इस प्रकार है-


    “ मैं 17-18 अगस्त, 2019 को भूटान की राजकीय यात्रा पर रहूंगा।


    मौजूदा कार्यकाल की शुरुआत में ही भूटान की मेरी यात्रा उस विशेष महत्व को दर्शाती है जिससे हमारे एक विश्वसनीय मित्र और पड़ोसी देश भूटान के साथ भारत के संबंध जुड़े हैं।


    भारत और भूटान के बीच उत्कृष्ट रूप से स्थापित व्यापक द्विपक्षीय संबंध हमारी व्यापक विकास भागीदारी, परस्पर लाभदायक जल विद्युत सहयोग और मजबूत व्यापार तथा आर्थिक संबंधों से परिलक्षित होते हैं। ये साझा आध्यात्मिक विरासत और मजबूत जनसंबंधों से और मजबूत हो रहे हैं।


    दोनों देशों ने संयुक्त रूप से पिछले साल औपचारिक राजनयिक संबंधों की स्थापना की स्वर्ण जयंती मनाई थी।


    आज भारत-भूटान साझेदारी एक विशेष स्वरूप और मूल की है, जो भारत सरकार के ‘ नेबरहुड फर्स्ट ’ नीति का एक महत्वपूर्ण स्तंभ है।


    मैं, महामहिम भूटान नरेश और भूटान के प्रधान मंत्री के साथ सभी द्विपक्षीय संबंधों के बारे में लाभदायक विचार-विमर्श करने के लिए उत्सुक हूं। मैं भूटान के प्रतिष्ठित रॉयल विश्वविद्यालय में युवा भूटानी छात्रों को संबोधित करने के लिए भी उत्सुक हूं।


    मुझे विश्वास है कि मेरी भूटान यात्रा से हमारी समय-समय पर परखी गई और मूल्यवान मित्रता को और बढ़ावा मिलेगा तथा यह यात्रा दोनों देशों के लोगों के समृद्ध भविष्य और प्रगति को और मजबूत करेगी। ”


    ****


    आर.के.मीणा/आरएनएम/एएम/आईपीएस/सीएस-2497

    
    
    (Release ID: 1582226) Visitor Counter : 111