      स्‍वास्‍थ्‍य एवं परिवार कल्‍याण मंत्रालय

      डॉ. हर्षवर्धन ने एम्स में अग्नि सुरक्षा उपायों की समीक्षाकी
      
      एम्स को विशेष फायर ऑडिट करने का निर्देश
      
      अस्पताल का क्षेत्र प्रभावित नहीं हुआ;जान-माल की कोई क्षति या नुकसाननहीं- डॉ. हर्षवर्धन

      Posted On: 18 AUG 2019 6:39PM by PIB Delhi

      “ मैंने कल एम्स मेंआग लगने के बाद स्थिति की समीक्षा की। आग से अस्पताल का क्षेत्र प्रभावित नहीं हुआ और जान - माल की कोई क्षति या नुकसान नहीं हुआ। ” यह बात केन्द्रीय स्वास्थ्य एवं परिवार कल्याण मंत्री डॉ. हर्षवर्धन ने आज सुबह एम्स, नई दिल्ली के निदेशक और विभाग के वरिष्ठ सदस्यों के साथ अस्पताल का निरीक्षण करने और स्थिति का जायजा लेने के बाद कही। डॉ. हर्षवर्धन ने संस्थान में व्यापक विशेष फायर ऑडिट करने के लिए एम्स को निर्देश दिए।


      केन्द्रीय स्वास्थ्य मंत्री नेस्वयं एम्स में आग को बुझाने और मरीजों की देखभाल के प्रयासोंका निरीक्षण किया। डॉ. हर्षवर्धन ने कहा कि एहतियात के तौर पर प्रशासन ने अस्पताल के एबी विंग से मरीजों को अस्पताल के अन्य क्षेत्रों में स्थानांतरित कर दिया। डॉ. हर्षवर्धन ने विस्तार से बताया कि इन मरीजों को अब वापस एबी विंग से संबंधित वार्ड में स्थानांतरित कर दिया है। आपातकालीन विभाग और आपातकालीन प्रयोगशालाओं के साथ अस्पतालअबपूरी तरह से काम कर रहा है।


      एक प्रमुख विशेषज्ञ तृतीयक देखभाल संस्था होने के नाते डॉ. हर्षवर्धन ने कहा कि एम्स में एक नियमित और अच्छी तरह से काम करने वाली अग्नि निवारण प्रणाली है। अग्निशमन कर्मी नियमित रूप से अग्निशमन सुरक्षा प्रणालियों की जांच करते हैं। उन्होंने कहा कि पर्याप्त सावधानी के रूप में, कर्मचारियों के बीच अग्निशमन प्रणाली के बारे में जागरूकता कार्यक्रम नियमित रूप से आयोजित किए जाते हैं।


      एम्स प्रशासन ने आग के कारणों को जानने तथानिवारक उपायों को और मजबूत करने के लिए आंतरिक जांच शुरू की है। सूक्ष्मजीवविज्ञान प्रयोगशाला क्षेत्र से आग लगने की आशंका ने कुछ प्रयोगशालाओं और कार्यालय क्षेत्रों को प्रभावित किया।


      आर.के.मीणा/आरएनएम/एएम/एसके-2517


    

    
    (Release ID: 1582293) Visitor Counter : 86
    
    
      Read this release in: English , Urdu