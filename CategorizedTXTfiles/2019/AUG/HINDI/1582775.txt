      उप राष्ट्रपति सचिवालय

      उपराष्ट्रपति चेन्नई और आंध्र प्रदेश में अनेक कार्यक्रमों में हिस्सा लेंगे
      
      उपराष्ट्रपति एल्यूमिनियम मिश्र धातु विकास और निर्माण सुविधा का शिलान्यास करेंगे
      
      वे गूडूर-विजयवाड़ा इंटरसिटी एक्सप्रेस को झंडी दिखाकर रवाना किया
      
      Posted On: 23 AUG 2019 4:27PM by PIB Delhi


    उपराष्ट्रपति श्री एम. वेंकैया नायडू 24 अगस्त से 29 अगस्त, 2019 तक चेन्नई और आंध्र प्रदेश का दौरा करेंगे तथा वहां विभिन्न कार्यक्रमों में हिस्सा लेंगे।


    24 अगस्त, 2019 को उपराष्ट्रपति चेन्नई में श्री धर्ममूर्ति राव बहादुर कलावला कुनन्न चेट्टी के 150वें जयंती समारोह में शिरकत करेंगे।


    25 अगस्त, 2019 को उपराष्ट्रपति आंध्र प्रदेश में गूडूर रेलवे स्टेशन पर गूडूर-विजयवाड़ा इंटरसिटी एक्सप्रेस को झंडी दिखाकर रवाना करेंगे। वे चेरलोपल्ली और रापूरु रेलवे स्टेशनों के बीच बनी 6.6 किलोमीटर लंबी सुरंग का दौरा करेंगे। यह सुरंग घोड़े की नाल की डिजाइन की है और इंजीनियरिंग का अनोखा नमूना है। दोपहर में वे नेल्लोर में श्री कस्तूरबा कला क्षेत्रम में विक्रम सिम्हापुरी विश्वविद्यालय के दूसरे, तीसरे, चौथे और पांचवें दीक्षांत समारोह में उपस्थित रहेंगे।


    26 अगस्त, 2019 को श्री नायडू एल्यूमिनियम मिश्र धातु विकास और निर्माण सुविधा के शिलान्यास समारोह में मुख्य अतिथि के रूप में शरीक होंगे। उल्लेखनीय है कि यह नेशनल एल्यूमिनियम कंपनी लिमिटेड (नालको) और मिश्र धातु निगम लिमिटेड (मिधानी) का संयुक्त उपक्रम है, जो औद्योगिक पार्क, बोड्डूवरीपालेम कोडालूवुरू, नेल्लोर, आंध्र प्रदेश में स्थित है।


    27 अगस्त, 2019 को श्री नायडू विभिन्न कौशल विकास कार्यक्रमों के प्रशिक्षुओं के साथ बातचीत करेंगे तथा प्रशिक्षुओं द्वारा तैयार उत्पादों का अवलोकन करेंगे। इसका आयोजन आंध्र प्रदेश कौशल विकास निगम के सहयोग से स्वर्ण भारत न्यास कर रहा है। यह कार्यक्रम स्वर्ण भारत न्यास, अटकुर, विजयवाड़ा, आंध्र प्रदेश में होगा।


    28 अगस्त, 2019 को उपराष्ट्रपति नौसेना विज्ञान एवं प्रौद्योगिकीय प्रयोगशाला, डीआरडीओ, वाइजैक, आंध्र प्रदेश में हिस्सा लेंगे।


    29 अगस्त, 2019 को श्री नायडू वाइजैक, आंध्र प्रदेश में प्रायोगिक सूक्ष्मतरंग इलेक्ट्रॉनिक अभियांत्रिकी तथा अनुसंधान संस्था (समीर) का दौरा करेंगे।


    ***


    आर.के.मीणा/आरएनएम/एएम/एकेपी/एमएस-2604
    

    
    (Release ID: 1582775) Visitor Counter : 123
    
    
      Read this release in: English , Urdu