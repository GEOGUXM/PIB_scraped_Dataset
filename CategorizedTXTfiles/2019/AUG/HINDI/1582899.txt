      गृह मंत्रालय

      केन्द्रीय गृह मंत्री श्री अमित शाह ने पूर्व वित्त मंत्री श्री अरूण जेटली के निधन पर शोक व्यक्त किया
      Posted On: 24 AUG 2019 3:45PM by PIB Delhi


    केन्द्रीय गृह मंत्री श्री अमित शाह ने पूर्व कैबिनेट मंत्री श्री अरूण जेटली के निधन पर गहरा शोक व्यक्त किया है। उन्होंने कहा “मैं श्री अरूण जेटली के असमय निधन से अत्यंत दुखी हूँ। उनका निधन मेरे लिए एक व्यक्तिगत क्षति है। मैंने न केवल संगठन का एक वरिष्ठ नेता बल्कि परिवार का एक अभिन्न सदस्य भी खो दिया है जिनका समर्थन और दिशा निर्देश मैं वर्षों से प्राप्त करता आ रहा था। आज उनके निधन ने देश की राजनीति और भारतीय जनता पार्टी में एक शून्य पैदा कर दिया है जिसे जल्द भरना संभव नहीं होगा ।”


    गृह मंत्री ने यह भी कहा कि “ अपने अनूठे अनुभव और विलक्षण क्षमता के साथ, अरूण जी ने पार्टी और सरकार में विभिन्न जिम्मेदारियों का निर्वहन किया। एक शानदार वक्ता और समर्पित कार्यकर्ता के रूप में उन्होंने देश के वित्त मंत्री, रक्षा मंत्री और राज्यसभा में विपक्ष के नेता जैसे महत्वपूर्ण पदों को सुशोभित किया।”


    श्री अमित शाह ने कहा कि “अरूण जी ने एनडीए सरकार के 2014-19 के कार्यकाल के दौरान प्रधानमंत्री के गरीबों के कल्याण के विज़न को धरातल पर उतारने और भारत को विश्व की सबसे तेज गति से बढने वाली अर्थव्यवस्था बनाने के द्वारा देश के वित्त मंत्री के रूप में एक अमिट छाप छोड़ी है। वह लोकोन्मुखी व्यक्ति थे और हमेशा आम लोगों के कल्याण की बात सोचते थे। उनका प्रत्येक निर्णय - चाहे काले धन पर कार्रवाई करने के मामला हो या ‘ जीएसटी- एक राष्ट्र, एक कर’ के स्वप्न को साकार करने का या नोटबंदी हो, इस गुण को प्रदर्शित करता है। देश हमेशा उन्हें उनके अत्यंत सरल और संवेदनशील व्यक्ति के रूप में याद रखेगा।”


    एनएम/एएम/एसकेजे/एनके–2620

    
    
    (Release ID: 1582899) Visitor Counter : 102