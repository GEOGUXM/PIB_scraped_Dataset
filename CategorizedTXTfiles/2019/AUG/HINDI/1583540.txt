      नागरिक उड्डयन मंत्रालय

      नागर विमानन मंत्रालय ने एविएशन जॉब्स पोर्टल शुरु किया
      Posted On: 29 AUG 2019 6:04PM by PIB Delhi


    केन्द्रीय नागर विमानन, आवास और शहरी कार्य और वाणिज्य एवं उद्योग राज्य मंत्री, हरदीप सिंह पुरी ने आज नई दिल्ली में आकांक्षी और भावी नियोक्ताओं के लिए एक एविएशन जॉब्स पोर्टल की शुरुआत की।


    इस पोर्टल का उद्देश्य नौकरी चाहने वालों को नागर विमानन के विभिन्न उप-क्षेत्रों में अपनी पसंद की नौकरी के लिए पंजीकरण की सुविधा प्रदान करना है। भावी नियोक्ता, जिन्होंने कॉर्पोरेट मामलों के मंत्रालय के एमसीए -21 डेटाबेस के अंतर्गत अपना केवाईसी पूरा कर लिया है, वह पोर्टल पर अपना पंजीकरण करा सकेंगे।


    पोर्टल के बारे में विस्तार से जानकारी देते हुए श्री पूरी ने कहा, “एविएशन जॉब्स पोर्टल भारत में विमानन क्षेत्र में कुशल नौकरियों में रोजगार और पुन: रोजगार में योगदान देने के लिए विमानन क्षेत्र की विकास संभावनाओं का दोहन करने के लिए एक अनूठी पहल है। इससे उम्मीदवार और नियोक्ता दोनों को व्यापक स्तर पर विकल्प मिल सकेंगे। उम्मीदवार अपने प्रोफाइल से मेल खाते हुए नौकरी के अवसरों को तलाश करने में सक्षम होंगे। नियोक्ता ऑनलाइन माध्यम से अपनी कंपनी की नीति के अनुसार उपयुक्त लोगों का चयन कर सकेंगे ताकि वे उनकी एचआर आवश्यकताओं को पूरा कर सकें।”


    पोर्टल की शुरुआत पर नागर विमानन सचिव ने कहा, “इस पोर्टल के माध्यम से, मंत्रालय नौकरियों के इच्छुक लोगों को आगे बढ़ाने और नियोक्ता को एक सुलभ माध्यम से एक दूसरे तक पहुंचने की सुविधा प्रदान कर रहा है। फर्जी कंपनियों से उम्मीदवारों की सुरक्षा का ख्याल रखा गया है।"


    पोर्टल तक इस लिंक के जरिए पहुँचा जा सकता है: http://aviationjobs.co.in जो मंत्रालय की वेबसाइट पर उपलब्ध है। विमानन नौकरियां नियोक्ताओं के संबंध में कोई सिफारिश नहीं करती हैं।


    ***


    आर.के.मीणा/आरएनएम/एएम/केपी/डीए - 2 695

    
    
    (Release ID: 1583540) Visitor Counter : 153
    
    
      Read this release in: English , Urdu , Marathi