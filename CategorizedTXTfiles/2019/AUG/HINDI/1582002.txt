      रक्षा मंत्रालय

      राष्ट्रपति ने सशस्त्र और अर्धसैन्य बलों के कार्मिकों के लिए 132 वीरता पुरस्कारों और अन्य सम्मानों की मंजूरी दी
      
      राष्ट्रपति ने भारतीय तटरक्षक कार्मिकों के लिए आठ तटरक्षक पदकों की भी मंजूरी दी

      Posted On: 14 AUG 2019 4:01PM by PIB Delhi

    सशस्त्र बलों सर्वोच्च कमांडर और राष्ट्रपति श्री राम नाथ कोविंद ने सशस्त्र बलों के कार्मिकों और अर्द्धसैन्य बलों के सदस्यों के लिए 132 पुरस्कारों को मंजूरी दी है। इन पुरस्कारों में दो कीर्ति चक्र, एक वीर चक्र, 14 शौर्य चक्र, 8 बार टू सेना मेडल (वीरता), 90 सेना मेडल(वीरता), 5 नौसेना मेडल (वीरता), 7 वायु सेना मेडल (वीरता) और 5 युद्ध सेवा मेडल शामिल हैं।


    रक्षामंत्री श्री राजनाथ सिंह ने विभिन्न सैनिक कार्रवाइयों में उल्लेखनीय योगदान के लिए सेना के कार्मिकों के लिए चार मेंशन-इन-डिस्पैच की भी मंजूरी दी है, जिसमें ‘ ऑपरेशन अनंतनाग टाउन ’ के लिए एक मरणोपरांत शामिल है।


    इसके अलावा राष्ट्रपति श्री राम नाथ कोविंद ने भारतीय तटरक्षक कार्मिकों को उनकी वीरता और विशिष्ट / मेधावी सेवा के लिए एक राष्ट्रपति तटरक्षक मेडल (विशिष्ट सेवा), पांच तटरक्षक मेडल (वीरता) और दो तटरक्षक मेडल (मेधावी सेवा) से भी सम्मानित किया है।


    गणतंत्र दिवस और स्वतंत्रता दिवस पर 26 जनवरी, 1990 से प्रत्येक वर्ष भारतीय तटरक्षक के कार्मिकों को इन पुरस्कारों से सम्मानित किया जा रहा है।


    (पुरस्कृत कार्मिकों के नाम की सूची व अन्य संबंधित विवरण के लिए कृपया अंग्रेजी की विज्ञप्ति देखें।)


    ***


    आर.के.मीणा/आरएनएम/एएम/एसकेएस/डीए - 245 9
    
    

    
    (Release ID: 1582002) Visitor Counter : 102
    
    
      Read this release in: English , Marathi , Bengali