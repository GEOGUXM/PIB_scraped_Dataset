      कोयला मंत्रालय

      कोयला मंत्रालय ने कोयला खदानों की नीलामी शुरू की
      Posted On: 05 AUG 2019 7:10PM by PIB Delhi


    कोयला मंत्रालय ने केंद्रीय सार्वजनिक उपक्रमों और राज्‍य के सार्वजनिक उपक्रमों के लिए 27 कोयला खदानों की नीलामी और 15 कोयला खदानों के आवंटन की प्रक्रिया शुरू की है। कोयला ब्‍लॉकों की नीलामी के निर्धारित उद्देश्‍य के अनुसार , सरकार ‘ गैर वि‍नियमित क्षेत्र के इस्‍तेमाल ’ के लिए 21 कोयला खदानों और ‘ लोहा एवं इस्‍पात उद्योग के इस्‍तेमाल ’ के लिए 6 कोकिंग कोल खदानों की नीलामी कर रही है। बिजली क्षेत्र के लिए 5 कोयला खदानों , कोयला विक्रय के लिए 9 कोयला खदानों और लोहा एवं इस्‍पात उद्योग के लिए 1 कोयला खदान का आवंटन किया जा रहा है।


    इन 42 कोयला खदानों से प्रतिवर्ष अधिकतम 70 मिलियन टन कोयले का उत्‍पादन होगा। निविदा आमंत्रण सूचना और आवेदन आमंत्रण सूचना 3-4 अगस्‍त , 2019 के समाचारपत्र में प्र‍काशित की गई हैं। मेटल स्‍क्रैप ट्रेडिंग कॉरपोरेशन (एमएसटीसी) के प्‍लेटफॉर्म पर इलेक्‍ट्रोनिक निविदा प्रक्रिया संचालित होगी। निविदा दाता के पंजीकरण और निविदा प्रपत्र के विक्रय की अंतिम तिथि 13 सितंबर , 2019 है और निविदा के लिए निर्धारित तिथि 19 सितंबर , 2019 है। एमएसटीसी प्‍लेटफॉर्म पर 10 अक्‍टूबर , 2019 से 8 नवंबर , 2019 तक इलेक्‍ट्रोनिक निवि‍दा प्रक्रिया संचालित की जाएगी। कोयला मंत्रालय की वेबसाइट https://www.coal.nic.in/ पर अन्‍य सभी विवरण उपलब्‍ध हैं।


    ***


    आर.के.मीणा/आरएनएम/एएम/एसकेएस/एसके-2327

    
    
    (Release ID: 1581351) Visitor Counter : 1302
    
    
      Read this release in: English , Urdu , Bengali