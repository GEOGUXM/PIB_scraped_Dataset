      रक्षा मंत्रालय

      रक्षा मंत्री श्री राजनाथ सिंह 02 से 06 सितंबर, 2019 तक जापान और दक्षिण कोरिया का दौरा करेंगे
      Posted On: 30 AUG 2019 4:27PM by PIB Delhi


    रक्षा मंत्री श्री राजनाथ सिंह जापान (02 से 03 सितंबर, 2019) और दक्षिण कोरिया (05 से 06 सितंबर, 2019) का दौरा करेंगे।


    जापान यात्रा के दौरान रक्षा मंत्री जापान के रक्षा मंत्री श्री ताकेशी इवाया के साथ वार्षिक रक्षा मंत्रिस्तरीय संवाद की सह-अध्यक्षता करेंगे। मंत्रिस्तरीय संवाद का उद्देश्य भारत-जापान विशेष सामरिक एवं वैश्विक साझेदारी को मजबूत बनाना है। इसके अलावा दोनों देशों के बीच पारस्परिक रक्षा और सुरक्षा के विभिन्न मुद्दों पर चर्चा की जाएगी। अपनी यात्रा के दौरान श्री राजनाथ सिंह जापान के प्रधानमंत्री श्री शिंजो आबे से मुलाकात भी करेंगे।


    दक्षिण कोरिया में श्री राजनाथ सिंह वहां के राष्ट्रीय रक्षा मंत्री श्री जियोंग केइयोंग-डू के साथ द्विपक्षीय वार्ता करेंगे। वे दक्षिण कोरिया के प्रधानमंत्री श्री ली नाक-योन से भेंट करेंगे।


    दक्षिण कोरिया की राजधानी सियोल में उद्योग से सरकार (बी2जी) बैठक में दोनों देशों के रक्षा उद्योग के सदस्य शामिल होंगे, जिसमें दोनों देशों के बीच रक्षा उद्योग सहयोग पर वार्ता होगी।


    ****


    आर.के.मीणा/आरएनएम/एएम/एकेपी/एमएस - 2716

    
    
    (Release ID: 1583658) Visitor Counter : 126
    
    
      Read this release in: English , Urdu , Bengali