      रक्षा मंत्रालय

      आयुध कारखानों की हड़ताल खत्म
      Posted On: 24 AUG 2019 4:53PM by PIB Delhi


    आयुध फैक्ट्रियों की हड़ताल खत्म हो गई है। 14 अगस्त 2019 से शुरू हुई बातचीत की प्रक्रिया को जारी रखते हुए डीडीपी के सचिव की अध्यक्षता में एआईडीईएफ, आईएनडीडबल्यूएफ, बीपीएमएस और सीडीआरए के पदाधिकारियों की कल चौथी बैठक हुई। इस बात की पुष्टि करते हुए कि ओएफबी के प्रस्तावित निगमीकरण का सरकार अध्ययन कर रही है, डीडीपी सचिव ने कर्मचारी संघों द्वारा व्यक्त इन चिंताओं को ध्यान से सुना कि ओएफबी के निगमीकरण से कर्मचारियों के वेतन, स्वास्थ्य सुविधाओं और अन्य सेवाओं से जुड़े लाभ/हित कैसे प्रभावित हो सकते हैं? कर्मचारी संघ ने अन्य बातों के अलावा सुझाव दिया कि प्रस्तावित इकाई के कारोबार को मौजूदा स्तर से बढ़ाने के लिए रोडमैप तैयार करते समय उनके विचारों पर गौर किया जाए। विस्तृत विचार-विमर्श के बाद, सरकार से यह सिफारिश करने के बारे में सहमति बनी कि कर्मचारियों की चिंताओं और अन्य पहलुओं का अध्ययन करने के लिए कर्मचारी संघों के साथ बातचीत करने के उद्देश्य से एक उच्च स्तरीय आधिकारिक समिति का गठन किया जाए। कर्मचारी संघ ने जारी हड़ताल को वापस लेने और बातचीत की प्रक्रिया जारी रखने पर सहमति व्यक्त की। इसके साथ ही कर्मचारी अब सोमवार, 26 अगस्त, 2019 से अपने काम पर लौट आएंगे।


    ***


    आर.के.मीणा/आरएनएम/एएम/केपी/डीसी – 2624

    
    
    (Release ID: 1582918) Visitor Counter : 180