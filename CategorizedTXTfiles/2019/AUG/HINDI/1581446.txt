      पृथ्‍वी विज्ञान मंत्रालय

      उत्‍तरी ओडिशा-पश्चिम बंगाल के तटों से दूर बंगाल की खाड़ी के उत्‍तर-पश्चिम में केन्द्रित विक्षोभ ने उसी क्षेत्र में और तीव्र होकर और गहन विक्षोभ का रूप लिया
      Posted On: 07 AUG 2019 2:47PM by PIB Delhi


    उत्‍तरी ओडिशा-पश्चिम बंगाल के तटों से दूर बंगाल की खाड़ी के उत्‍तर-पश्चिम में बना कल का विक्षोभ आज तड़के यानी 0 7 अगस्‍त , 2019 को (सुबह 05 : 30 बजे) पश्चिमोत्तर की ओर बढ़ गया और तीव्र होकर उसी क्षेत्र में गहन विक्षोभ बन गया। लगभग उत्तर की ओर बढ़ते हुए आज 08 : 30 बजे यह उसी क्षेत्र में बालासोर (ओडिशा) के लगभग 65 किलोमीटर दक्षिण-पूर्व और और दीघा (पश्चिम बंगाल) के तकरीबन 60 किलोमीटर दक्षिण-दक्षिण-पूर्व में 21.1 0 अक्षांश और 87.4 0 के निकट केन्द्रित हो गया।


    इसके शुरूआत में उत्तर-पश्चिम की ओर बढ़ने तथा उत्तरी ओडिशा-पश्चिम बंगाल तटों को पार करने तथा आज यानी 0 7 अगस्‍त , 2019 को दोपहर तक बालासोर के उत्तर के निकट पहुंचने और उसके बाद और ज्यादा उत्तर-पश्चिम की ओर बढ़ने की संभावना है।


    चेतावनी


    ( i ) भारी वर्षा की चेतावनी

      * ओडिशा और छत्तीसगढ़ में अगले 24 घंटों के दौरान ज्यादातर स्थानों पर हल्की से सामान्य वर्षा, जबकि कुछ स्थानों पर भारी से बहुत भारी वर्षा तथा इक्का-दुक्का स्थानों पर बेहद भारी (≥ 20 सेंटीमीटर ) वर्षा होने की संभावना है। इसी अवधि के दौरान पूर्वी मध्य प्रदेश में ज्यादातर स्थानों पर हल्की से सामान्य वर्षा और इक्का-दुक्का स्थानों पर भारी से बहुत भारी तथा बेहद भारी वर्षा होने की संभावना है। गांगेय, पश्चिम बंगाल, बिहार और झारखंड में इसी अवधि के दौरान ज्यादातर स्थानों पर हल्की से सामान्य वर्षा और इक्का-दुक्का स्थानों पर बहुत भारी वर्षा होने की संभावना है।
      * अगले 24 घंटों के दौरान उत्‍तरी आंध्र प्रदेश और तेलंगाना के अधिकतर स्‍थानों पर हल्‍की से सामान्‍य वर्षा और कुछ स्‍थानों पर भारी से बहुत भारी वर्षा होने की संभावना है।
      * इस सिस्टम के पश्चिम-उत्तर-पश्चिम की ओर बढ़ने से 8 अगस्त को पश्चिमी मध्य प्रदेश तथा पूर्वी राजस्थान में अधिकतर स्थानों पर हल्की से मध्यम वर्षा तथा इक्का-दुक्का स्थानों पर बेहद भारी वर्षा (≥ 20 सेंटीमीटर ) हो सकती है। 9 अगस्त को पश्चिमी मध्य प्रदेश और पूर्वी राजस्थान में इक्का-दुक्का स्थानों पर भारी से बहुत भारी वर्षा जारी रहने की संभावना है।
      * 9 अगस्त को गुजरात में अधिकतर स्थानों पर हल्की से मध्यम वर्षा और कुछ स्थानों पर भारी से बहुत भारी वर्षा तथा इक्का-दुक्का स्थानों पर बेहद भारी वर्षा (≥ 20 सेंटीमीटर ) हो सकती है।

    ( ii ) तेज हवा चलने की चेतावनी :

      * अगले 12 घंटों के दौरान पश्चिम बंगाल एवं ओडिशा के तटों के साथ-साथ और उनसे दूर स्थानों पर 55-65 किलोमीटर प्रति घंटे और फिर बाद में 75 किलोमीटर प्रति घंटे की रफ्तार से हवा चलने की संभावना है तथा अगले 12 घंटों के दौरान 45-55 किलोमीटर प्रति घंटे और उसके बाद 65 किलोमीटर प्रति घंटे की रफ्तार से हवा चल सकती है। ओडिशा, गांगेय, पश्चिम बंगाल और झारखंड के आंतरिक भागों में आज, 7 अगस्त को 30-40 किलोमीटर प्रति घंटे की रफ्तार से हवा चलने की संभावना है।

    ( iii ) समुद्र की स्थिति :

      * अगले 12 घंटों के दौरान उत्तरी बंगाल की खाड़ी और ओडिशा-पश्चिम बंगाल तटों पर एवं उससे दूर समुद्र ऊंची-उंची लहरे उठने की संभावना है। और अगले 12 घंटों के दौरान समुद्र की स्थिति ऊंची-उंची लहरे उठने की संभावना है।

    ( iv ) मछुआरों को चेतावनी :

      * मछुआरों को सलाह दी जाती है कि वे अगले 24 घंटों के दौरान ओडिशा एवं पश्चिम बंगाल के तटों के साथ-साथ उनसे दूर बंगाल की खाड़ी के उत्‍तर-पश्चिम में न जाएं।

    *****


    आर.के.मीणा/आरएनएम/एएम/आरके/डीके-2347

    
    
    (Release ID: 1581446) Visitor Counter : 200
    
    
      Read this release in: English , Urdu , Bengali
    
    
    

*