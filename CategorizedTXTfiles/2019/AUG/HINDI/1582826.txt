      आवास एवं शहरी कार्य मंत्रालय

      पीएमएवाई (यू)पुरस्कार-2019में भाग लेने की अंतिम तिथि बढ़ी
      अब तक 85 से अधिक लाख घरों को स्वीकृति दी गई

      Posted On: 23 AUG 2019 12:48PM by PIB Delhi

    प्रधानमंत्री आवास योजना (शहरी) मिशन ने शहरी क्षेत्रों में लगभग 112 लाख घरों की मांग के मुकाबले 85 लाख से अधिक घरों को मंजूरी देकर एक महत्वपूर्ण मील का पत्थर हासिल किया है। इनमें सेलगभग 51 लाख घर निर्माण के विभिन्न चरणों में हैं और लगभग 27 लाख घर पहले ही बन चुके हैं। इस उपलब्धि को हासिल करने वालो को पुरस्कृत करने के उद्देश्य से " सर्वोत्तम घर निर्माण" के लाभार्थियों के लिएपहली बार पीएमएवाई (यू) - 2019 पुरस्कार का गठन किया गया है जिससे किराज्यों / संघ राज्य क्षेत्रों , शहरी स्थानीय निकायों और लाभार्थियों के योगदान को सम्मानित किया जा सके।


    मोबाइल ऐप पीएमएवाई (यू) जिसेफरवरी , 2019 में मिशन के साथ लाभार्थियों के सीधे इंटरफ़ेस के लिएआवास और शहरी मामले राज्य मंत्री (स्वतंत्र प्रभार)श्री हरदीप एस पुरी द्वारा लॉन्च किया गया था,पर भारी प्रतिभागिता की बदौलत अब यह सभी राज्यों / केंद्र शासित प्रदेशों में अब तक 85 हजार लाभार्थियों तक पहुँच चुकी है और 2 लाख से अधिक तस्वीरें प्राप्त हो चुकी हैं। इसकी वजह से पीएमएवाई (यू)पुरस्कार - 2019 में भाग लेने की अंतिम तिथि को 31 अगस्त 2019 तकबढ़ाने का निर्णय लिया गया है।


    इसकी वजह से ‘ विशेष पुरस्कारों ’ की श्रेणी में एक नए पुरस्कार को भी शामिल किया है , जिसमें पीएमएवाई (यू) मोबाइल ऐप के माध्यम से अधिकतम प्रतिशत तस्वीरों का योगदान देने वाले राज्य को भी सम्मानित किया जाएगा। लाभार्थियों के लिए विशेष पुरस्कार से राज्यों / केंद्रशासित प्रदेशों में लाखों लोगों के घर के सपने को एक वास्तविकता में बदलने का उत्साह पैदा होनेऔर इसके अलावा, टिकाऊ तरीकों का उपयोग करके लाभार्थियों को सुन्दर तरीके से अपना घर बनाने के लिए भी प्रोत्साहित करने की संभावना है।


    पीएमएवाई (यू) पुरस्कारों की मुख्य विशेषता यह है कि यह सबसे सौंदर्यपूर्ण और अभिनव तरीके से उनके घर का निर्माण करने के लिए “ लाभार्थी - आधारित निर्माण ” के तहत प्रत्येक राज्य / केंद्रशासित प्रदेश के चयनित लाभार्थियों को सम्मानित और पुरस्कृत करेगा। मोबाइल ऐप पीएमएवाई (यू) की डिज़ाइनलाभार्थियों के लिए उच्च रिज़ॉल्यूशन की तस्वीरें और वीडियो क्लिप अपलोड करने के लिए तैयार की गई है , जो पीएमएवाई (यू) के तहत एक घर के मालिक होने की उनकी सफलता की कहानियों को रेखांकित करता है। ये कहानियाँ बढ़े हुए आत्म-सम्मान , सामाजिक उत्थान , गर्व और सम्मान की भावना , परिवार के लिए सुरक्षा और हिफाजत , बालिकाओं और बच्चों की शिक्षा के लिए संरक्षित वातावरण जैसे अनुभवों का एक भावनात्मक वर्णन हैं।


    इन पुरस्कारों के लिए चयन की प्रक्रिया को राज्यों / संघ राज्य क्षेत्रों द्वारा एमआईएस प्रणाली में हो रही प्रगति को अपलोड करने के जरिये पारदर्शी बनाया गया है। विजेताओं को राष्ट्रीय स्तर के एक कार्यक्रम के दौरान सम्मानित किया जाएगा।


    *****


    आर.के.मीणा/आरएनएम/एएम/एसकेजे/एनके–2616

    
    
    (Release ID: 1582826) Visitor Counter : 58