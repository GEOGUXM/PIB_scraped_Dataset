      रक्षा मंत्रालय

      भारतीय सेना जैसलमेर के सैन्य स्टेशन में आयोजित 5वीं आर्मी इंटरनेशनल स्काउट मास्टर्स प्रतियोगिता में चैंपियन बनी
      Posted On: 16 AUG 2019 6:28PM by PIB Delhi


    भारतीय सेना की टीम ने 06 से 14 अगस्त, 2019 तक जैसलमेर सैन्य स्टेशन में आयोजित आर्मेनिया, बेलारूस, चीन, कजाकिस्तान, रूस, सूडान और उज्बेकिस्तान की टीमों के साथ संघर्षपूर्ण प्रतियोगिता में 5वीं सेना अंतर्राष्ट्रीय स्काउट मास्टर्स प्रतियोगिता जीती। भारतीय सेना की टीम को दक्षिणी कमान के तत्वावधान में चुना गया और प्रशिक्षित किया गया।


    5वीं सेना अंतर्राष्ट्रीय स्काउट मास्टर्स प्रतियोगिता 2019 का समापन समारोह 16 अगस्त 2019 को जैसलमेर में आयोजित किया गया। रक्षा मंत्री श्री राजनाथ सिंह मुख्य अतिथि थे। इस समारोह में परम विशिष्ट सेवा मेडल, उत्तम युद्ध सेवा मेडल, अति विशिष्ट सेवा मेडल, युद्ध सेवा मेडल, सेना पदक, विशिष्ट सेवा मेडल, परिसहायक,थल सेनाध्यक्षजनरल बिपिन रावत, अति विशिष्ट सेवा पदक, युद्धसेवा पदक, विशिष्ट सेवा पदक, सेना कमांडर, दक्षिणी कमानलेफ्टिनेंट जनरल एस.के. सैनी, भाग लेने वाले देशों के प्रतिनिधिमंडल, अंतर्राष्ट्रीय आयोजन समिति के सदस्य और कई नागरिक और सैन्य गणमान्य नागरिक ने भी भाग लिया।


    समापन समारोह भाग लेने वाले प्रतियोगियों के एक स्मार्ट समारोहपूर्ण मार्चिंग के साथ स्टेडियम मेंशुरू हुआ। रक्षा मंत्रीश्री राजनाथ सिंह ने प्रतिभागियों को संबोधित किया और अंतर्राष्ट्रीय आयोजन समिति के प्रतिनिधियों, गणमान्य व्यक्तियों और अन्य अतिथियों का स्वागत किया। श्री राजनाथ सिंह ने आयोजन के त्रुटिरहित और सफल आयोजन के लिए दक्षिणी कमान की सराहना की। उन्होंने प्रतियोगिता में सभी टीमों द्वारा खेल भावना, समर्पण और पेशेवर मानकों की सराहना की। उन्होंने यह भी कहा कि इस तरह की प्रतियोगिताएं देशों को रचनात्मक संवाद बनाने, दोस्ती, साझेदारी और विश्वास को मजबूत करने का एक उत्कृष्ट मंच है। उन्होंने यह भी उल्लेख किया कि इस तरह के संयुक्त सैन्य आयोजनों से अंतर भागीदारी और सर्वोत्तम प्रथाओं को साझा करने में मदद मिलेगी, जिससे भाग लेने वाले सभीराष्ट्रों को लाभ होगा। अंत में, श्री राजनाथ सिंह द्वारा पांचवें सेना अंतर्राष्ट्रीय स्काउट मास्टर्स प्रतियोगिता 2019 के समापन की घोषणा कर दी गई। पुरस्कार वितरण समारोह में रक्षामंत्री ने विजेता भारतीय टीम को चैंपियंस ट्रॉफी प्रदान की, रनर अप ट्रॉफी उज्बेकिस्तान को दी गई, जबकि दूसरे रनर अप का स्थान रूस ने हासिल किया।


    समापन समारोह भारत की समृद्ध सांस्कृतिक विरासत को दर्शाने के लिए एक सांस्कृतिक कार्यक्रम के साथ सम्पन्न हुआ। भाग लेने वाले देशों और टीमों ने जैसलमेर में रहने की पूरी अवधि के दौरान बर्ताव, व्यवस्था और आतिथ्य की बहुत सराहना की।


    ***


    आर.के.मीणा/आरएनएम/एएम/ एसकेजे /डीसी-250 6

    
    
    (Release ID: 1582238) Visitor Counter : 91
    
    
      Read this release in: English