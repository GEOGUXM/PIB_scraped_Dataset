      पृथ्‍वी विज्ञान मंत्रालय

      उत्‍तरी ओडिशा-पश्चिम बंगाल के तटों से दूर बंगाल की खाड़ी के उत्‍तर-पश्चिम में विक्षोभ केन्द्रित
      Posted On: 06 AUG 2019 3:12PM by PIB Delhi


      उत्‍तरी ओडिशा-पश्चिम बंगाल के तटों से दूर बंगाल की खाड़ी के उत्‍तर-पश्चिम में विक्षोभ पिछले तीन घंटे के दौरान स्थिर बना रहा। यह आज यानी 06 अगस्‍त, 2019 को सुबह साढ़े 11 बजे बालासोर (ओडिशा) के लगभग 160 किलोमीटर दक्षिण-पूर्व और दीघा (पश्चिम बंगाल) के तकरीबन 130 किलोमीटर दक्षिण-दक्षिण-पूर्व में अक्षांश 20.5 0 उत्‍तर और देशांतर 88.0 0 पूर्व के निकट केन्द्रित हो गया। अगले 24 घंटों के दौरान इसके एक तीव्र विक्षोभ का रूप लेने की संभावना है। अगले 48 घंटों के दौरान इसके ओडिशा-पश्चिम बंगाल तटों से पश्चिम-उत्‍तर-पश्चिम की ओर बढ़ने की प्रबल संभावना है।


      चेतावनी


      ( ए) वर्षा :


      - ओडिशा में 6 और 7 अगस्‍त को ज्‍यादातर स्‍थानों पर हल्‍की से सामान्‍य वर्षा होगी , जबकि कुछ स्‍थानों पर भारी से बहुत भारी वर्षा होगी। कुछ स्‍थानों पर काफी तेज वर्षा (≥ 20 सेंटीमीटर ) होने की संभावना है। इसी अवधि के दौरान छत्‍तीसगढ़ के दक्षिण में ज्‍यादातर स्‍थानों पर हल्‍की से सामान्‍य वर्षा और कुछ स्‍थानों पर भारी से बहुत भारी वर्षा होने की प्रबल संभावना है। 6 और 7 अगस्‍त , 2019 के दौरान पश्चिम बंगाल के गांगेय क्षेत्रों और झारखंड में अधिकतर स्‍थानों पर हल्‍की से सामान्‍य वर्षा और कुछ क्षेत्रों में भारी से बहुत भारी वर्षा होने की संभावना है।


      - 6 और 7 अगस्‍त को आंध्र प्रदेश के उत्‍तर एवं तेलंगाना में अधिकतर स्‍थानों पर हल्‍की से सामान्‍य वर्षा और कुछ स्‍थानों पर भारी से बहुत भारी वर्षा होने की संभावना है।


      - 6 अगस्‍त को मध्‍य प्रदेश में ज्‍यादातर स्‍थानों पर हल्‍की से सामान्‍य वर्षा और कुछ स्‍थानों पर भारी से बहुत भारी वर्षा होने की संभावना है। 07 और 08 अगस्‍त को मध्‍य प्रदेश में अधिकतर स्‍थानों पर हल्‍की से सामान्‍य वर्षा और कुछ स्‍थानों पर भारी से बहुत भारी वर्षा होने की संभावना है। इसी तरह कुछ स्‍थानों पर काफी तेज वर्षा (≥ 20 सेंटीमीटर ) होने की प्रबल संभावना है।


      ( बी ) तेज हवा चलने की चेतावनी :


      अगले 48 घंटों के दौरान पश्चिम बंगाल एवं ओडिशा के तटों के साथ-साथ अन्‍य निकटवर्ती स्‍थानों पर भी तेज हवाएं चलने की संभावना है, जिसकी गति बढ़कर पहले 45-55 किलोमीटर प्रति घंटे और फिर बाद में 65 किलोमीटर प्रति घंटे हो जाने की प्रबल संभावना है। 07 अगस्‍त को ओडिशा के अंदरूनी क्षेत्रों , पश्चिम बंगाल के गांगेय क्षेत्रों और झारखंड में तेज हवाएं चलने की संभावना है , जिसकी गति बढ़कर पहले 30-40 किलोमीटर प्रति घंटे और फिर बाद में 50 किलोमीटर प्रति घंटे हो जाने की प्रबल संभावना है।


      ( सी ) समुद्री हालात :


      06 एवं 07 अगस्‍त को ओडिशा-पश्चिम बंगाल तटों पर एवं उससे दूर बंगाल की खाड़ी के उत्‍तर में समुद्र की ऊंची-ऊंची लहरें उठने की संभावना है। इसी तरह अगले 24 घंटों के दौरान निकटवर्ती बंगाल की खाड़ी के मध्‍य क्षेत्र में भी समुद्र की ऊंची-ऊंची लहरें उठने की संभावना है।


      ( डी ) मछुआरों को चेतावनी :


      मछुआरों को सलाह दी जाती है कि वे अगले 48 घंटों के दौरान ओडिशा एवं पश्चिम बंगाल के तटों के साथ-साथ उनसे दूर बंगाल की खाड़ी के उत्‍तर-पश्चिम में न जाएं।


    ***


    आर.के.मीणा/आरएनएम/एएम/आरआरएस/वाईबी–2335

    
    
    (Release ID: 1581373) Visitor Counter : 147
    
    
      Read this release in: English , Urdu , Bengali