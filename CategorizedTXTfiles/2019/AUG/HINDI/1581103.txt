      वित्‍त मंत्रालय

      जुलाई 2019 में वस्तु एवं सेवा कर (जीएसटी) के रूप में 1,02,083 करोड़ रुपये का राजस्व संग्रह
      Posted On: 01 AUG 2019 8:36PM by PIB Delhi


      वर्ष 2019 के जुलाई महीने में वस्‍तु एंव सेवा कर के रूप में 1,02,083 करोड़ रुपये का सकल राजस्व संग्रह किया गया जिसमें केंद्रीय वस्‍तु एंव सेवा कर (सीजीएसटी) 17,912 करोड़ रुपये , राज्‍य वस्‍तु एंव सेवा कर (एसजीएसटी) 25,008 करोड़ रुपये , एकीकृत वस्‍तु एंव सेवा कर (आईजीएसटी) 50,612 करोड़ रुपये (आयात पर एकत्र 24,246 करोड़ रुपये सहित) तथा उपकर संग्रह (सेस) 8,551 करोड़ रुपये (आयातों पर अर्जित 797 करोड़ रुपये सहित) रहा। जून महीने के लिए 3 1 जुलाई तक कुल 75.79 लाख जीएसटीआर 3 बी रिटर्न दाखिल किए गए।


      जुलाई 2018 में जीएसटी राजस्‍व संग्रह 96,483 करोड़ रुपये रहा था। जुलाई 2019 में इसमें पिछले वर्ष इसी माह के मुकाबले 5.80% प्रतिशत से ज्यादा की वृद्धि रही। अप्रैल से जुलाई 2019 में वर्ष 2018 की तुलना में घरेलू घटकों में 9.2% की वृद्धि हुई है जबकि आयात पर लगने वाले जीएसटी में 0.2% की कमी आई है। कुल जीएसटी संग्रह में 6.83 % की वृद्धि हुई है। वर्ष 2019 में अप्रैल से मई महीने के लिए राज्यों को जीएसटी प्रतिपूर्ति के रूप में 17,789 करोड़ रुपये जारी किए गए।


      नीचे दिए गए चार्ट में चालू वर्ष के दौरान राजस्‍व संग्रह के रुख को दर्शाया गया है :


      ***


      आर . के . मीणा / आरएनएम / एएम / एएस- 22 79
    

    
    (Release ID: 1581103) Visitor Counter : 134
    
    
      Read this release in: Bengali , English , Urdu