      कार्मिक, लोक शिकायत एवं पेंशन मंत्रालय

      मालदीव के प्रशासनिक अधिकारियों के प्रशिक्षण और क्षमता वृद्धि पर हस्ताक्षर किए गए समझौते पर कार्य प्रारंभ
      Posted On: 19 AUG 2019 7:09PM by PIB Delhi


      मालदीव के प्रशासनिक अधिकारियों के प्रशिक्षण और क्षमता वृद्धि पर भारत और मालदीव के बीच हस्ताक्षर किए गए समझौते पर आज दोनों देशों के बीच विचार विमर्श के बाद कार्य प्रारंभ कर दिया गया। इस संबंध में आज मालदीव के माले में स्थित सिविल सर्विस कमीशन में आयोजित एक समारोह में प्रशासनिक सुधार और जन शिकायत विभाग और राष्ट्रीय सुशासन केंद्र और मालदीव सिविल सर्विस कमीशन के बीच विचार विमर्श के बाद यह कार्यवाही हुई। भारत की ओर से प्रशासनिक सुधार और जन शिकायत विभाग के अपर सचिव श्री वी श्रीनिवास के नेतृत्व में प्रतिनिधिमंडल ने मालदीव से प्रतिनिधिमंडल स्तर की बातचीत की। मालदीव के प्रतिनिधिमंडल का नेतृत्व सिविल सर्विस कमीशन के अध्यक्ष डॉ. एले शामीन ने किया। इस अवसर पर भारत के मालदीव में उच्चायुक्त श्री संजय सुधीर भी उपस्थित थे।


      प्रतिनिधिमंडल स्तर के विचार-विमर्श के बाद दोनों पक्षों के बीच सितंबर 2019 से दिसंबर 2020 तक पहले दस प्रशिक्षण कार्यक्रमों की तिथि और भागीदारी स्तर को लेकर आम सहमति बनी। इस अवसर पर सिविल सर्विस कमीशन में डॉ एले शामीन,श्री संजय सुधीर और श्री वी श्रीनिवास द्वारा प्रशिक्षण कार्यक्रम संबधी कैलेंडरभी जारी किया गया।


      प्रधानमंत्री श्री नरेन्द्र मोदी ने जून 2019 मेंमालदीव की यात्रा के दौरान “ पड़ोसी प्रथम ” की नीति परबल दिया था और मालदीव को विस्तृत सामाजिक-आर्थिक विकास की आकांक्षा पूर्ण करने और लोकतांत्रिक और स्वतंत्र संस्थानो को सशक्त करने में भारत की ओर से पूर्ण सहयोग के प्रति आश्वस्त किया था।


      प्रतिनिधिमंडल स्तर की बातचीत के बाद भारतीय प्रतिनिधिमंडल ने मालदीप के उपराष्ट्रपति श्री फैसल नसीम से मुलाकात की। मालदीप के उपराष्ट्रपति ने भारतीय प्रतिनिधिमंडल को बधाई दी और जून 2019 में मालदीप के प्रशासनिक अधिकारियो के क्षमता वृद्धि पर हस्ताक्षर किए गए सहमति पत्र पर शीघ्र कार्यान्वयन के लिए प्रधानमंत्री श्री नरेन्द्र मोदी के प्रति धन्यवाद व्यक्त किया।


      ***


      आर.के.मीणा/आरएनएम/एएम/एजे-2530


    

    
    (Release ID: 1582384) Visitor Counter : 62
    
    
      Read this release in: English , Urdu