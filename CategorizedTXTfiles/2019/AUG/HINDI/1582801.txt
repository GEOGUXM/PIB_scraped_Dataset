      राष्ट्रपति सचिवालय

      जन्माष्टमी की पूर्वसंध्या पर राष्ट्रपति की बधाई
      Posted On: 23 AUG 2019 5:40PM by PIB Delhi


    राष्ट्रपति श्री रामनाथ कोविंद ने जन्माष्टमी की पूर्वसंध्या पर अपने बधाई संदेश में कहा है-


    “जन्माष्टमी के उल्लासपूर्ण अवसर पर मैं भारत और विदेश में अपने सभी देशवासियों को हार्दिक बधाई और शुभकामनाएं देता हूं।


    योगेश्वर श्रीकृष्ण ने अन्याय का विरोध किया और न्याय एवं सच्चाई का साथ दिया। उन्होंने निष्काम कर्म अर्थात् फल की इच्छा किए बिना कर्म करने का संदेश दिया। जन्माष्टमी का पर्व श्रीकृष्ण के जीवन और उनके संदेश के प्रति स्वयं को समर्पित करने का दिन है।


    आइए, आज के दिन यह संकल्प लें कि बेहतर विश्व के निर्माण के लिए हम सब इन जीवन-मूल्यों को अपनाएंगे। ”


    ***


    आर.के.मीणा/आरएनएम/एएम/एकेपी/एमएस-2612
    

    
    (Release ID: 1582801) Visitor Counter : 82
    
    
      Read this release in: English , Urdu , Marathi