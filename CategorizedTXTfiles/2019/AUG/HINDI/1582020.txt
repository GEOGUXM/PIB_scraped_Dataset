      रक्षा मंत्रालय

      रक्षा मंत्री श्री राजनाथ सिंह ने कारगिल युद्ध से संबंधित ऑनलाइन प्रश्नोत्तरी प्रतिस्पर्धा के विजेताओं को पुरस्कार एवं प्रमाणपत्र प्रदान किए
      Posted On: 14 AUG 2019 6:35PM by PIB Delhi


    रक्षा मंत्री श्री राजनाथ सिंह नेआज कारगिल युद्ध से संबंधित ऑनलाइन प्रश्नोत्तरी प्रतिस्पर्धा के विजेताओं को सम्मानित किया। प्रश्नोत्तरी का आयोजन रक्षा मंत्रालय एवं www . MyGov.in के द्वारा संयुक्त रूप से कारगिल विजय दिवस के 20वें वार्षिकोत्सव के अवसर पर 26 जुलाई से 04 अगस्त 2019 तकलोगों अधिकांशतः युवाओं के बीच जागरूकता एवं देशभक्ति की भावना पैदा करने के उद्देश्य से किया गया।


    इस प्रश्नोत्तरी प्रतिस्पर्धा में पूरे देश से 6 0,000 लोगों ने भाग लिया। रक्षा मंत्री ने 10 शीर्ष विजेताओं को नकद पुरस्कार दिए गए जबकि 100 अन्य को प्रमाणपत्र दिए। सबसे युवा विजेता 16 वर्ष की उम्र का है जबकि सबसे अधिक उम्र के विजेता 63 वर्ष के सेवानिवृत्त बैंक कर्मचारी है।ये सभी विजेता कल लाल किले पर आयोजित राष्ट्रीय ध्वजारोहण समारोह में भाग लेंगे।


    रक्षा मंत्री ने विजेताओं को बधाई दी और उनके कारगिल युद्ध के ज्ञान की सराहना की। उन्होंने कहा कि हमारा सम्पूर्ण देश हमारी सशस्त्र सेनाओंके साथ खड़ा था जिन्होंने राष्ट्र को महत्वपूर्ण विजय दिलाई।उन्होंने कहा कि हमारी सशस्त्र सेनाओं की ताक़त, बहादुरी एवं उनके द्वारा किए गए बलिदानों के कारणही आज देश सुरक्षित है।


    श्री राजनाथ सिंह ने अनुच्छेद 370 को निष्प्रभावी होने एवं जम्मू एवं कश्मीर तथा लद्धाख क्षेत्र को संघ शासित प्रदेश बनाने के सरकार द्वारा वर्तमान में लिए गए निर्णय का भी जिक्र किया। उन्होने कहा कि इस कार्रवाई से पाकिस्तान घबराया हुआ है। उन्होंने कहा, हालांकि, पड़ोसी देश में हमारा मुकाबला करने का साहस नहीं है क्योंकि वह भारतीय सशस्त्र सेनाओं के शौर्य, ताक़त और सामर्थ्य से भली-भांति परिचित है।


    एबीबी/नमपी/डीके/डीएस/सेव्वी


    

    
    (Release ID: 1582020) Visitor Counter : 88
    
    
      Read this release in: English , Urdu , Marathi