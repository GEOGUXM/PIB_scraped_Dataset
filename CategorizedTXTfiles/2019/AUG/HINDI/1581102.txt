      प्रधानमंत्री कार्यालय

      प्रधानमंत्री की यूक्रेन के राष्ट्रपति से टेलीफोन पर वार्ता
      Posted On: 01 AUG 2019 9:57PM by PIB Delhi


      प्रधानमंत्री नरेन्द्र मोदी ने आज यूक्रेन के राष्ट्रपति महामहिम श्री वोलोदीमीर जेलेंस्की से टेलीफोन पर बातचीत की।


      प्रधानमंत्री ने राष्ट्रपति जेलेंस्की को यूक्रेन के राष्ट्रपति चुनाव में उनकी जीत के लिए बधाई दी और हाल ही में संपन्न हुए संसदीय चुनावों में उनकी ‘ सर्वेंट ऑफ द पीपुल पार्टी ’ की जीत के लिए भी मुबारकबाद दी।


      राष्ट्रपति जेलेंस्की ने भी व्यापक जनादेश के साथ दूसरे कार्यकाल के लिए पद्भार संभालने पर प्रधानमंत्री को बधाई दी।


      भारत और यूक्रेन के बीच मैत्रीपूर्ण और सौहार्दपूर्ण रिश्तों का जिक्र करते हुए प्रधानमंत्री ने द्विपक्षीय व्यापार संबंधों में हो रही प्रगति पर संतोष जताया। उन्होंने यूक्रेन के साथ कई दूसरे क्षेत्रों में लंबे आपसी सहयोग को रेखांकित किया और जोर देकर कहा कि यूक्रेन के विभिन्न विश्वविद्यालयों में बड़ी संख्या में भारतीय छात्रों को मौजूदगी से दोनों देशों के लोगों का संपर्क और मजबूत होगा। प्रधानमंत्री ने पिछले वर्ष कीव से दिल्ली के बीच शुरु हुए सीधे हवाई संपर्क से दोनों देशों के बीच संबंधों और पर्यटन में आई तेजी का भी जिक्र किया।


      दोनों नेताओं ने पारस्परिक लाभ के द्विपक्षीय संबंधों को और मजबूत करने के लिए मिलकर काम करने को तैयार रहने की प्रतिबद्धता दोहराई।


      ***


      आर . के . मीणा / आरएनएम / एएम / एएस –2 278

    
    
    (Release ID: 1581102) Visitor Counter : 355
    
    
      Read this release in: Assamese , English , Urdu , Marathi , Bengali , Gujarati , Tamil , Kannada