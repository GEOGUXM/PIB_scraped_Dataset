      रक्षा मंत्रालय

      रक्षा मंत्री श्री राजनाथ सिंह ने पोखरण का दौरा किया और पूर्व प्रधानमंत्री अटल बिहारी वाजपेयी की पहली पुण्‍यतिथि पर श्रद्धांजलि अर्पित कीं
      Posted On: 16 AUG 2019 4:38PM by PIB Delhi


    रक्षा मंत्री श्री राजनाथ सिंह ने आज पोखरण का दौरा किया, जहां भारत ने 1998 में पूर्व प्रधानमंत्री अटल बिहारी वाजपेयी के नेतृत्‍व में परमाणु परीक्षण किया था। रक्षामंत्री ने अटल‍ बिहारी वाजपेयी को उनकी पहली पुण्‍यतिथि पर श्रद्धांजलि अर्पित की। ट्वीट संदेशों की एक श्रृंखला में श्री राजनाथ सिंह ने अटल जी को स्‍वतंत्र भारत का एक प्रमुख राजनेता बताया और कहा कि यह उनके लिए सौभाग्‍य की बात है कि उन्‍हें पोखरण में पूर्व प्रधानमंत्री को श्रद्धांजलि देने का अवसर प्राप्‍त हुआ है।


    रक्षामंत्री ने कहा कि पोखरण भारत को परमाणु शक्ति बनाने और ‘पहला प्रयोग नहीं’ के लिए अटल जी के दृढ़ प्रतिबद्धता को दर्शाता है। भारत ने इस सिद्धान्‍त का कड़ाई से पालन किया है। भविष्‍य में क्‍या होगा, यह परिस्थितियों पर निर्भर करता है।


    श्री राजनाथ सिंह ने कहा कि भारत एक जिम्‍मेदार परमाणु राष्‍ट्र की भूमिका निभा रहा है। यह देश के नागरिक के लिए गर्व का विषय है। राष्‍ट्र अटल जी की महानता के प्रति हमेशा ऋणी रहेगा।


    ***


    आर.के.मीणा/आरएनएम/एएम/जेके/जीआरएस – 24 91

    
    
    (Release ID: 1582176) Visitor Counter : 37
    
    
      Read this release in: English , Hindi , Marathi