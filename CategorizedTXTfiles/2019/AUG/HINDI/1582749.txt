      उपभोक्‍ता कार्य, खाद्य एवं सार्वजनिक वितरण मंत्रालय

      नीति आयोग के उपाध्यक्ष श्री राजीव कुमार ने चावल पोषण संवर्धन पायलट योजना के बारे में केन्द्रीय मंत्री श्री रामविलास पासवान से विचार-विमर्श किया
      
      कुपोषण को समाप्त करने के लिए नीति आयोग चाहता है कि खाद्य मंत्रालय चावल पोषण संवर्धन पायलट योजना का रोडमैप तैयार करे और इसे पूरे देश में लागू करे
      
      Posted On: 23 AUG 2019 3:06PM by PIB Delhi


    नीति आयोग के उपाध्यक्ष श्री राजीव कुमार ने आज नई दिल्ली स्थित कृषि भवन में केन्द्रीय उपभोक्ता मामले, खाद्य व सार्वजनिक वितरण मंत्री श्री रामविलास पासवान से मुलाकात की। श्री कुमार ने चावल पोषण संवर्धन पायलट योजना तथा इसे लागू करने से संबंधित विभिन्न मामलों पर केन्द्रीय मंत्री श्री पासवान और मंत्रालय के वरिष्ठ अधिकारियों के साथ विचार-विमर्श किया। योजना के क्रियान्वयन में आने वाली विभिन्न समस्याओं के उपायों पर भी चर्चा हुई।


    बैठक के दौरान यह निर्णय लिया गया कि भारत में कुपोषण की समस्या का सामना करने के लिए खाद्य एवं सार्वजनिक वितरण विभाग को पूरे देश के लिए चावल पोषण संवर्धन पायलट योजना का रोडमैप तैयार करना चाहिए। इसके लिए सभी राज्य सरकारों और हितधारकों के साथ परामर्श किया जाना चाहिए।


    *****


    आर.के.मीणा/आरएनएम/एएम/जेके/डीके – 2599

    
    
    (Release ID: 1582749) Visitor Counter : 193
    
    
      Read this release in: English , Urdu , Marathi , Punjabi