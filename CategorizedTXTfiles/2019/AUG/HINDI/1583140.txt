      रक्षा मंत्रालय

      रक्षा संवाददाता कोर्स-2019 एमडब्‍ल्‍यूसी, मुंबई में शुरू
      Posted On: 27 AUG 2019 2:38PM by PIB Delhi


    क्षेत्रीय और राष्‍ट्रीय मीडिया के चुने हुए पत्रकारों के लिए एक महीने का रक्षा संवाददाता कोर्स (डीसीसी) 26 अगस्‍त 2019 को मैरीटाइम वारफेयर सेंटर (एमडब्‍ल्‍यूसी) में शुरू हुआ। पश्चिमी नौसैनिक कमान प्रमुख ने उद्घाटन भाषण दिया और एमडब्‍ल्‍यूसी के निदेशक ने कोर्स में भाग ले रहे 32 प्रतिभागियों का स्‍वागत किया। एमडब्‍ल्‍यूसी का उद्देश्‍य सभी स्‍तरों पर ऐसे पत्रकारों का एक समूह तैयार करना है, जिसे सशस्‍त्र सेनाओं के बारे में समझ हो और वह समुद्री माहौल से जुड़ी खबरों की रिपोर्टिंग करते समय उसके कार्य क्षेत्र से परिचित हो।


    अगले एक सप्‍ताह इन प्रतिभागियों को नौसेना और तटरक्षक विशेषज्ञ अपने विषयों की जानकारी देंगे और उन्‍हें नौसेना से जुड़े कार्यों जैसे विमानवाहक पोत का परिचालन, नौसेना कूटनीति, नौसेना की मानवीय सहायता और आपदा राहत में भूमिका, नौसेना और तटरक्षक के संगठनात्‍मक ढांचे से अवगत कराया जाएगा। प्रतिभागी नौसैनिक और तटरक्षक जहाजों, पनडुब्बियों और नौसैनिक गोदियों का भी दौरा करेंगे। इस कोर्स के नौसैनिक हिस्‍से की विशेषता अग्रिम जहाजी बेड़े पर समुद्री सैन्‍य हमले के रूप में प्रतिभागियों द्वारा नौसेना को हरकत में देखने का अनुभव लेना है।


    ***


    आर.के.मीणा/आरएनएम/एएम/केपी/वाईबी-26 54

    
    
    (Release ID: 1583140) Visitor Counter : 191
    
    
      Read this release in: English , Urdu , Marathi , Bengali