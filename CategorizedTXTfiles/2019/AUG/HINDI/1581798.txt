      गृह मंत्रालय

      केंद्रीय गृह मंत्री ने हवाई सर्वेक्षण के द्वारा कर्नाटक और महाराष्ट्र में बाढ़ की स्थिति की समीक्षा की
      Posted On: 11 AUG 2019 9:04PM by PIB Delhi


    केंद्रीय गृहमंत्री श्री अमित शाह ने आज कर्नाटक के बेलगावी और महाराष्ट्र के सांगली और कोल्हापुर जिलों के बाढ़ प्रभावित क्षेत्रों का हवाई सर्वेक्षण किया।


    श्री शाह के साथ कर्नाटक के मुख्यमंत्री श्री बी.एस. येदियुरप्पा, केंद्रीय संसदीय मामलों के मंत्री तथा कोयला और खान मंत्री श्री प्रह्लाद जोशी, रेल राज्य मंत्री श्री सुरेश अंगड़ी, संसद सदस्य श्री प्रभाकर कोरे, स्थानीय विधायक, विधान परिषद् सदस्य और राज्य के अधिकारी थे।


    इसके बाद गृह मंत्री श्री शाह ने बेलगावी हवाई अड्डे पर कर्नाटक राज्य में बाढ़ की स्थिति की समीक्षा के लिए एक बैठक की। राज्य सरकार के अधिकारियों ने बाढ़ से होने वाली क्षति, बचाव के उपाय तथा एनडीआरएफ टीमों की तैनाती पर आधारित एक प्रस्तुति दी।


    श्री शाह को बारिश के पूर्वानुमान के बारे में जानकारी दी गई कि अगले 2-3 दिनों में प्रभावित क्षेत्रों और महाराष्ट्र के आस-पास के क्षेत्रों में बारिश की उम्मीद नहीं है तथा स्थिति में सुधार होने की संभावना है।


    ***


    आर . के . मीणा / आरएनएम / एएम / जेके/एनके - 2426

    
    
    (Release ID: 1581798) Visitor Counter : 94
    
    
      Read this release in: English , Urdu , Marathi