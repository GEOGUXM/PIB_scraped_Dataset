      PIB Headquarters

      പോഷണ്‍ അഭിയാന്‍; കണ്ണൂര്‍ ജില്ലയ്ക്കും കല്യാശ്ശേരി ബ്ലോക്കിനും അവാര്‍ഡ്
      Posted On: 26 AUG 2019 6:00PM by PIB Thiruvananthpuram


    കുട്ടികള്‍, കൗമാരക്കാര്‍, ഗര്‍ഭിണികള്‍, മൂലയൂട്ടുന്ന അമ്മമാര്‍ എന്നിവരിലെ പോഷകനിലവാരംമെച്ചപ്പെടുത്തുന്നതിനുള്ളദേശീയ പോഷകാഹാര പദ്ധതിക്കു (പോഷണ്‍ അഭിയാന്‍) കീഴില്‍ 2018-19 ല്‍ മികച്ച പ്രവര്‍ത്തനം കാഴ്ചവെച്ച സംസ്ഥാന ഗവണ്‍മെന്റുകള്‍, ജില്ലാതല, ബ്ലോക്ക്തല ടീമുകള്‍ എന്നിവയ്ക്കുള്ള പുരസ്‌കാരങ്ങള്‍ ന്യൂഡല്‍ഹിയില്‍ നടന്ന ചടങ്ങില്‍കേന്ദ്ര വനിതാശിശുവികസന മന്ത്രി ശ്രീമതിസ്മൃതി സുബിന്‍ ഇറാനി സമ്മാനിച്ചു. കേരളത്തില്‍ നിന്ന് ജില്ലാതല നേതൃത്വത്തിനും സംയോജനത്തിനുമുള്ള അവാര്‍ഡിന് കണ്ണൂര്‍ജില്ലയുംബ്ലോക്ക് തല നേതൃത്വത്തിനും സംയോജനത്തിനുമുള്ള അവാര്‍ഡിന് കണ്ണൂര്‍ജില്ലയിലെ കല്യാശ്ശേരിബ്ലോക്കും അര്‍ഹമായി.


    നവജാത ശിശുക്കളുടെ ആദ്യ 100 ദിനങ്ങളില്‍ ശ്രദ്ധയൂന്നിക്കൊണ്ട് നടത്തുന്ന സാമൂഹ്യ പങ്കാളിത്തത്തോടെയുള്ള പരിപാടികള്‍, ഗര്‍ഭാവസ്ഥയ്ക്കു മുമ്പും ശേഷവും നല്‍കുന്ന പരിചരണം, കൗമാരക്കാരികളിലെ ആര്‍ത്തവ ശുചിത്വംതുടങ്ങിയവിവിധ മാനദണ്ഡങ്ങളില്‍കാഴ്ചവെച്ച മികച്ച പ്രകടനത്തിന്റെ അടിസ്ഥാനത്തിലാണ്ജില്ലാതല നേതൃത്വത്തിനും സംയോജനത്തിനുമുള്ള അവാര്‍ഡിന് കണ്ണൂര്‍ജില്ലയെതിരഞ്ഞെടുത്തത്. പദ്ധതി നടപ്പിലാക്കുന്നതിന്റെ ഗതിവേഗം വര്‍ദ്ധിപ്പിക്കുന്നതിന് പോഷണ്‍ പക്ഷാചരണത്തോടനുബന്ധിച്ച് പോഷണ്‍ മേളകള്‍, സൈക്കിള്‍റാലികള്‍, അനീമിയ ക്യാമ്പുകള്‍, എന്നിവജില്ലയില്‍ സംഘടിപ്പിച്ചു. ഐ.സി.ഡി.എസ്-സി.എ.എസ്ഡാഷ്‌ബോര്‍ഡില്‍സ്ഥിരമായിവിവരങ്ങള്‍ രേഖപ്പെടുന്ന കണ്ണൂര്‍ജില്ല ഡിജിറ്റല്‍വത്കരണത്തിനുംതുടക്കം കുറിച്ചു. 6 മാസം മുതല്‍ 3 വര്‍ഷം വരെ പ്രായമുള്ള കുട്ടികള്‍ക്ക് സമീകൃത പോഷകാഹാരവുംജില്ലയില്‍ നല്‍കുന്നുണ്ട്.


    പോഷണ്‍ അഭിയാന്‍ നടപ്പിലാക്കുന്നതിലെ മികച്ച ഏകോപനമാണ് കല്യാശ്ശേരിബ്ലോക്കിനെ അവാര്‍ഡിനര്‍ഹമാക്കിയത്. ദമ്പതി സംഗമം, കുഞ്ഞൂണ്, നിര്‍മല സംഗമം തുടങ്ങിയ പരിപാടികളിലൂടെ പദ്ധതിയില്‍ മികച്ച പങ്കാളിത്തം ഉറപ്പാക്കാന്‍ കല്യാശ്ശേരിബ്ലോക്കിന് സാധിച്ചു. പോഷന്‍ പക്ഷാചരണത്തോടനുബന്ധിച്ച് കൗമാരക്കാരായ ആണ്‍കുട്ടികളെയും പെണ്‍കുട്ടികളെയും ഉള്‍പ്പെടുത്തിയുള്ള നിരവധി ബോധവത്കരണ പരിപാടികള്‍ സംഘടിപ്പിച്ചു. സൂക്ഷ്മമൂലകകളുടെകുറവ് പരിഹരിക്കാനായി, പ്രത്യേകിച്ച് തൂക്കക്കുറവുള്ള കുട്ടികള്‍ക്ക് സൂക്ഷ്മമൂലകങ്ങള്‍ ചേര്‍ത്ത് ഫോര്‍ട്ടിഫൈ ചെയ്ത സമീകൃതാഹാരംവിതരണംചെയ്തു. പോഷക സംബന്ധമായ വിഷയങ്ങള്‍ ജനങ്ങളിലെത്തിക്കാന്‍ നാടോടി നൃത്തവും സംഗീതവും പോലുള്ള പരിപാടികളും കല്യാശ്ശേരിബ്ലോക്ക് ഉപയോഗപ്പെടുത്തി.


    കണ്ണൂര്‍ജില്ലയ്ക്കു വേണ്ടി പ്രോഗ്രാംഓഫീസര്‍ ബിന്ദു സി.എയും കല്യാശ്ശേരിബ്ലോക്കിനുവേണ്ടി ശിശുവികസന പദ്ധതി ഓഫീസര്‍ പ്രസന്ന എ.പിയും അവാര്‍ഡ്ഏറ്റുവാങ്ങി.


    ആന്ധ്രാപ്രദേശ്, ഛത്തിസ്ഗഡ്, ഹിമാചല്‍ പ്രദേശ്, മദ്ധ്യപ്രദേശ്, മഹാരാഷ്ട്ര, മിസോറാം, രാജസ്ഥാന്‍, തമിഴ്നാട്, ഉത്തരാഖണ്ഡ്എന്നീ ഒന്‍പത് സംസ്ഥാനങ്ങള്‍ക്കുംചണ്ഡിഗഡ്, ദാമന്‍ ആന്റ്ദിയു, ദാദര്‍ആന്റ് നഗര്‍ ഹവേലിഎന്നീമൂന്ന്‌കേന്ദ്ര ഭരണപ്രദേശങ്ങള്‍ക്കുമായിമികവിന്റെ 23 പുരസ്‌ക്കാരങ്ങള്‍ ചടങ്ങില്‍ സമ്മാനിച്ചു. ഐ.സി.ഡി.എസ്-സി.എ.എസ്(പൊതു പ്രവര്‍ത്തന സോഫ്റ്റ്വെയര്‍) നടപ്പാക്കിയതിനുംകാര്യശേഷി നിര്‍മ്മാണം സംയോജനം, സ്വഭാവമാറ്റത്തിനുംസാമൂഹിക ചലനാത്മകയ്ക്കുവേണ്ടിയുള്ള പ്രവര്‍ത്തനങ്ങളിലെമികവിന് ഒന്നാംസ്ഥാനത്തിന് ഒരുകോടിരൂപയുംസര്‍ട്ടിഫിക്കറ്റും, രണ്ടാംസ്ഥാനത്തിന് 50ലക്ഷം രൂപയും, ഉള്‍ക്കൊള്ളുന്നതാണ് ഈ പുരസ്‌ക്കാരങ്ങള്‍. മൊത്തത്തിലുള്ളമികവിന് ഒന്നാംസ്ഥാനക്കാര്‍ക്കുള്ള പുരസ്‌ക്കാരതുക 1.5 കോടിയുംരണ്ടാം സ്ഥനത്തിന് 75 ലക്ഷംരൂപയുമാണ്. ജില്ലാതലത്തില്‍വിവിധ സംസ്ഥാനങ്ങള്‍/കേന്ദ്രഭരണപ്രദേശങ്ങള്‍എന്നിവിടങ്ങളിലെ 19 ജില്ലകളില്‍ നിന്നുള്ള 53 ഉദ്യോഗസ്ഥര്‍ക്ക്‌സര്‍ട്ടിഫിക്കറ്റുകളുംമെഡലുകളുംഉള്‍പ്പെടെയുള്ള പുരസ്‌ക്കാരങ്ങളും സമ്മാനിച്ചു. ബ്ലോക്ക്തലത്തില്‍വിവിധ സംസ്ഥാനങ്ങള്‍/കേന്ദ്രഭരണപ്രദേശങ്ങളില്‍ നിന്നുള്ള 24 ബ്ലോക്കുകളിലെ 50 ഉദ്യോഗസ്ഥര്‍ക്കും സര്‍ട്ടിഫിക്കറ്റുകളും മെഡലുകളും അടങ്ങുന്ന പുരസ്‌ക്കാരങ്ങള്‍ സമ്മാനിച്ചു.


    വിവിധ വിഭാഗങ്ങളിലായി 363 പോഷണ്‍ അവാര്‍ഡുകള്‍ക്ക് മൊത്തം 22 കോടിരൂപയുടെ കാഷ് അവാര്‍ഡാണ് നല്‍കിയത്. കേന്ദ്ര വനിതാശിശുവികസന സഹമന്ത്രി ശ്രീമതിദേബശ്രീ ചൗധരി, വനിതാശിശുവികസന സെക്രട്ടറി ശ്രീരബീന്ദ്ര പാന്‍വാര്‍, അഡീഷണല്‍സെക്രട്ടറി ശ്രീ. അജയ്തിര്‍ക്കേ, ജോയിന്റ്‌സെക്രട്ടറി ശ്രീ. സജ്ജന്‍സിംഗ്‌യാദവ്എന്നിവര്‍ചടങ്ങില്‍സന്നിഹിതരായിരുന്നു.


    
    AM/MRL

    
    
    (Release ID: 1583109) Visitor Counter : 3