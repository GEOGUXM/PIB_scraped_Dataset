      തെരഞ്ഞെടുപ്പ് കമ്മീഷന്‍

      പാലാ ഉപതിരഞ്ഞെടുപ്പ് സെപ്റ്റംബര്‍ 23 ന്; വോട്ടെണ്ണല്‍ 27 ന്
      Posted On: 26 AUG 2019 10:38AM by PIB Thiruvananthpuram


    കേരളമുള്‍പ്പെടെ നാലു സംസ്ഥാനങ്ങളില്‍ ഒഴിവുവന്ന നാലു നിയമസഭാ മണ്ഡലങ്ങളിലേക്കുള്ള ഉപതിരഞ്ഞെടുപ്പ് തീയതികള്‍ തിരഞ്ഞെടുപ്പ് കമ്മീഷന്‍ ന്യൂഡല്‍ഹിയില്‍ പ്രഖ്യാപിച്ചു.


    കേരളത്തിലെ പാലായില്‍ ഉപതിരഞ്ഞെടുപ്പിനുള്ള വിജ്ഞാപനം ഈ മാസം 28ാം തീയതി പുറപ്പെടുവിക്കും. തിരഞ്ഞെടുപ്പ് പെരുമാറ്റച്ചട്ടം നിലവില്‍ വന്നുകഴിഞ്ഞു. അടുത്തമാസം നാലാം തീയതി വരെ നാമനിര്‍ദ്ദേശ പത്രിക സമര്‍പ്പിക്കാം. പിറ്റേന്ന് സൂക്ഷ്മ പരിശോധന നടക്കും. അടുത്ത മാസം 7 ആണ് പത്രിക പിന്‍വലിക്കാനുള്ള അവസാന തീയതി. അടുത്ത മാസം 23 നാണ് വോട്ടെടുപ്പ് (23.09.2019 തിങ്കള്‍). വോട്ടെണ്ണല്‍ അടുത്ത മാസം 27 ന് നടക്കും (27.09.2019 വെള്ളി).


    ഛത്തീസ്ഗഡിലെ ദാന്തേവാഡ, ഉത്തര്‍ പ്രദേശിലെ ഹാമിര്‍പൂര്‍, ത്രിപുരയിലെ ബധര്‍ഘാട്ട് എന്നിവയാണ് ഇതോടൊപ്പം തിരഞ്ഞെടുപ്പ് നടക്കുന്ന മണ്ഡലങ്ങള്‍.

    
    
    (Release ID: 1583010) Visitor Counter : 4
    
    
      Read this release in: English , Urdu , Hindi