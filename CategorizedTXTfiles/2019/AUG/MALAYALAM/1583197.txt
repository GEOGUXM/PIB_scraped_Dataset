      PIB Headquarters

      അഞ്ച് വയസ്സിന് താഴെ പ്രായമുള്ള കുട്ടികളുടെ ആരോഗ്യ പരിരക്ഷയില്‍കാര്യമായ പുരോഗതി കൊണ്ടുവരാന്‍ ശുചിത്വഭാരതപദ്ധതിക്ക് കഴിയുമെന്ന് പഠനം
      Posted On: 27 AUG 2019 6:05PM by PIB Thiruvananthpuram


    രാജ്യത്ത് എത്രമാത്രം നടപ്പിലാക്കി എന്നതിന്റെയോ അതിന്റെ ഫലമായുണ്ടായ പ്രയോജനത്തിന്റെയോ അടിസ്ഥാനത്തില്‍ മാത്രമല്ലസ്വച്ഛ്ഭാരത് പദ്ധതിയുടെ വിജയംവിലയിരുത്തേണ്ടത്. മറിച്ച് കുട്ടികള്‍ ഉള്‍പ്പെടെയുള്ള ജനങ്ങളുടെ ആരോഗ്യത്തില്‍ പദ്ധതി വരുത്തിയഗുണകരമായ മാറ്റത്തിന്റെകൂടി അടിസ്ഥാനത്തിലാകണം.


    ശ്രീചിത്ര തിരുനാള്‍ ഇന്‍സ്റ്റിറ്റ്യൂട്ട് ഫോര്‍മെഡിക്കല്‍ സയന്‍സസ് ആന്റ്‌ടെക്‌നോളജിയുടെ പൊതുജനാരോഗ്യ പഠന വിഭാഗമായ അച്യുതമേനോന്‍ സെന്റര്‍ഫോര്‍ഹെല്‍ത്ത് സയന്‍സ് സ്റ്റഡീസിലെ ഗവേഷകര്‍ നടത്തിയ പഠനത്തില്‍ അഞ്ച് വയസ്സിന് താഴെ പ്രായമുള്ള കുട്ടികളുടെ ആരോഗ്യ പരിരക്ഷയില്‍കാര്യമായ പുരോഗതി കൊണ്ടുവരാന്‍ പദ്ധതിക്ക് കഴിയുമെന്ന് കണ്ടെത്തി. പഠനഫലം 'കോവേരിയേറ്റ്‌സ്ഓഫ് ഡയറിയ എമോങ് അണ്ടര്‍-ഫൈവ്ചില്‍ഡ്രന്‍ ഇന്‍ ഇന്ത്യ: ആര്‍ ദേ ലെവല്‍ ഡിപ്പന്‍ഡന്റ്?' എന്ന ശീര്‍ഷകത്തില്‍ശാസ്ത്ര ജേണലായPLOS ONE-ല്‍ പ്രസിദ്ധീകരിച്ചു. അതിസാരം കണ്ടുവരുന്ന ജില്ലകളിലെ അഞ്ച് വയസ്സില്‍താഴെ പ്രായമുള്ള കുട്ടികളുടെ ആരോഗ്യത്തെ ശുചിത്വശീലങ്ങളും ശുദ്ധമായ കുടിവെള്ളവും എങ്ങനെ സ്വാധീനിക്കുന്നുവെന്നാണ് പഠനത്തില്‍വിലയിരുത്തിയത്.


    വ്യത്യസ്തതോതില്‍ അതിസാരം കാണപ്പെടുന്ന ജില്ലകളില്‍, വ്യക്തിശുചിത്വത്തിനും ശുദ്ധമായ കുടിവെള്ളത്തിനും സമാനമായ രീതിയില്‍രോഗസാധ്യത കുറയ്ക്കാന്‍ കഴിയുമോ എന്ന് മനസ്സിലാക്കുകയായിരുന്നു പഠനത്തിന്റെ പ്രധാന ലക്ഷ്യം. ഇതിനായി 19 സംസ്ഥാനങ്ങളിലെയും ഏഴ്‌കേന്ദ്ര ഭരണപ്രദേശങ്ങളിലെയും 275 ജില്ലകളെ ഉള്‍പ്പെടുത്തി നടത്തിയജില്ലാതല സര്‍വ്വേയിലൂടെ (DLHS4) ശേഖരിച്ച വിവരങ്ങളാണ് പഠനത്തിനായി ഉപയോഗിച്ചത്. വീടുകള്‍ സന്ദര്‍ശിച്ചായിരുന്നു വിവരശേഖരണം. ശുദ്ധായ കുടിവെള്ളത്തിന്റെ ലഭ്യതയുംശുചിത്വവുംമെച്ചപ്പെടുന്നതിന് അനുസരിച്ച് അഞ്ച് വയസ്സില്‍താഴെ പ്രായമുള്ള കുട്ടികളിലെ അതിസാര സാധ്യതയിലുണ്ടാകുന്ന മാറ്റം ലെവല്‍ സെന്‍സിറ്റിവിറ്റി രീതിയിലൂടെ കണക്കാക്കി.


    അതിസാര ബാധ കൂടുതലുണ്ടായിരുന്ന ജില്ലകളില്‍മെച്ചപ്പെട്ട ശുചിത്വശീലങ്ങള്‍ ഗുണകരമായ മാറ്റംകൊണ്ടുവന്നു. സ്ത്രീകളില്‍ ഉയര്‍ന്ന സാക്ഷരതാ നിരക്കുംശുദ്ധമായ കുടിവെള്ള ലഭ്യതയും ഉണ്ടായിരുന്ന അതിസാരംകുറഞ്ഞതോതില്‍ കണ്ടുവന്ന ജില്ലകളില്‍ അതിസാര സാധ്യത വന്‍തോതില്‍ കുറയ്ക്കാന്‍ സാധിച്ചു. എല്ലാവീടുകളിലും ശുദ്ധജലവും 71 ശതമാനത്തില്‍ അധികംവീടുകളില്‍ശൗചാലയവും ലഭ്യമായതോടെജില്ലയിലെ അതിസാര സാധ്യത ഗണ്യമായികുറഞ്ഞതായി ഗവേഷകര്‍ പറഞ്ഞു.


    ഉത്തരേന്ത്യയിലെ ജില്ലകള്‍ മാത്രം പരിഗണിച്ചാല്‍, ആവശ്യമായശൗചാലയങ്ങളുടെ എണ്ണത്തില്‍ജില്ലകള്‍ തമ്മില്‍ നേരിയ വ്യത്യാസം മാത്രമാണുള്ളത്. സ്വച്ഛ്ഭാരത് ഉദ്യമവുമായി ബന്ധപ്പെട്ട വലിയൊരു സന്ദേശമാണ് പഠനത്തിലൂടെ പുറത്തുവന്നിരിക്കുന്നത്. എല്ലാവര്‍ക്കും ശുദ്ധജലവും ശൗചാലയവും ലഭ്യമാകുന്നത് വരെ പദ്ധതി തുടരേണ്ടതാണ്. ജില്ലകളിലെ 75 ശതമാനം വീടുകള്‍ക്കെങ്കിലുംശൗചാലയം ലഭ്യമായാല്‍ മാത്രമേ അതിസാര സാധ്യതയില്‍കാര്യമായ മാറ്റം പ്രകടമാകൂ. എല്ലാവര്‍ക്കും ശുദ്ധമായ കുടിവെള്ളംകൂടി ലഭ്യമാക്കാന്‍ കഴിഞ്ഞാല്‍, അഞ്ച് വയസ്സില്‍താഴെയുളള കുട്ടികളിലെ അതിസാര സാധ്യത കുറയുകയും അവരുടെ ആരോഗ്യംമെച്ചപ്പെടുകയുംചെയ്യും.
    ND/MRL

    
    
    (Release ID: 1583197) Visitor Counter : 3