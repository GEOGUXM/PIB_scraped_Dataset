      മന്ത്രിസഭ

      ഔഷധ സസ്യമേഖലയിലെ സഹകരണത്തിന് ഇന്ത്യയും പെറുവും തമ്മില്‍ കരാര്‍ ഒപ്പിടുന്നതിന് മന്ത്രിസഭയുടെ അനുമതി
      Posted On: 28 AUG 2019 7:44PM by PIB Thiruvananthpuram


    കേന്ദ്ര ആയുഷ് മന്ത്രാലത്തിന് കീഴിലുള്ള ദേശീയ ഔഷധ സസ്യ ബോര്‍ഡും റിപ്പബ്ലിക് ഓഫ് പെറുവിലെ ആരോഗ്യ മന്ത്രാലയത്തിന് കീഴിലുള്ള നാഷണല്‍ ഇന്‍സ്റ്റിറ്റ്യൂട്ട് ഓഫ് ഹെല്‍ത്തും തമ്മില്‍ ഔഷധ സസ്യമേഖലയിലെ സഹകരണത്തിന് കരാറില്‍ ഏര്‍പ്പെടുന്നതിന് പ്രധാനമന്ത്രി ശ്രീ. നരേന്ദ്ര മോദിയുടെ അദ്ധ്യക്ഷതയില്‍ ചേര്‍ന്ന കേന്ദ്ര മന്ത്രിസഭായോഗം അനുമതി നല്‍കി.


    പ്രധാനപ്പെട്ട നേട്ടങ്ങള്‍:


    ഇരു രാജ്യങ്ങള്‍ക്കും വളരെ സമ്പന്നമായ ഔഷധ സസ്യ ജൈവവൈവിദ്ധ്യമുണ്ടെന്നതും ഔഷധസസ്യങ്ങളെ അടിസ്ഥാനമാക്കിയുള്ള സ്വദേശീയമായ പരമ്പരാഗത മരു്‌നു സമ്പ്രദായമുള്ളതും നിലവിലുള്ള സൗഹൃദപരമായതും സഹകരണാടിസ്ഥാനത്തിലുള്ളതുമായ ബന്ധത്തെ പരിഗണിച്ചുകൊണ്ടും ഈ നിര്‍ദ്ദിഷ്ട കരാര്‍ ഇരു രാജ്യങ്ങളും തമ്മില്‍ ഔഷധസസ്യമേഖലയിലുള്ള ഉഭയകക്ഷി സഹകരണം കൂടുതല്‍ ശക്തിപ്പെടുത്തും. രണ്ടു രാജ്യങ്ങള്‍ക്കും വലിയ പ്രാധാന്യമുള്ളതാണ് ഇത്. രണ്ടു രാജ്യങ്ങളും തമ്മില്‍ ഔഷധസസ്യമേഖലയിലെ സഹകരണത്തിന് ഈ കരാര്‍ ഒരു ഘടനാപരമായ ചട്ടക്കൂട് നല്‍കും.


    നടത്തിപ്പും തന്ത്രങ്ങളും ലക്ഷ്യങ്ങളും


    കരാര്‍ ഒപ്പിട്ടുകഴിഞ്ഞാല്‍ ഉടന്‍ തന്നെ രണ്ടു കക്ഷികളും തമ്മിലുള്ള പ്രവര്‍ത്തനങ്ങള്‍ ആരംഭിക്കും. കരാറിന്റെ പരിഗണനാ വിഷയങ്ങളുടെ അടിസ്ഥാനത്തിലുള്ള മുന്‍കൈകളായിരിക്കും രണ്ടു രാജ്യങ്ങളും കൈക്കൊള്ളുക, കരാര്‍ നിലനില്‍ക്കുന്നതുവരെ അത് തുടരുകയും ചെയ്യും.


    ഉള്‍പ്പെട്ടിരിക്കുന്ന ചെലവുകള്‍:


    ഒരു അധിക സാമ്പത്തിക ബാധ്യതയും ഇതിനുണ്ടാവില്ല. ഗവേഷണം, പരിശീലന കോഴ്‌സുകള്‍, കോഫറന്‍സുകള്‍/ യോഗങ്ങള്‍ എന്നിവ നടത്തുന്നതിന് വേണ്ടിവരുന്ന സാമ്പത്തിക വിഭവങ്ങള്‍ ആയുഷ് മന്ത്രാലത്തിന്റെ ദേശീയ ഔഷധ സസ്യ ബോര്‍ഡിന് ബജറ്റിലൂടെയും നിലവിലെ പദ്ധതികളിലൂടെയും അനുവദിച്ചിട്ടുള്ള വിഹിതത്തില്‍നിന്നും കണ്ടെത്തും.


    പശ്ചാത്തലം:


    ജൈവവൈവിധ്യത്തില്‍ ലോകത്തെ സമ്പന്ന രാജ്യങ്ങളില്‍ ഒന്നാണ് ഇന്ത്യ. സിദ്ധയും ഹോമിയോപ്പതിയും യുനാനി, ആയുര്‍വേദം (ആയുഷ് മെഡിക്കല്‍ സംവിധാനം) എന്നിവയിലൂടെ നാടോടി സമ്പ്രദായം വഴിയും രേഖപ്പെടുത്തിയിട്ടുള്ളതു വഴിയും ഏകദേശം 7000 സ്പീഷിസിലുള്ള ചെടികള്‍ മരുന്നിന് ഉപയോഗിക്കുന്നുണ്ട്. ജൈവവൈവിദ്ധ്യത്തില്‍ ലാറ്റിന്‍ അമേരിക്കന്‍ രാജ്യങ്ങളില്‍ ലോകത്തെ ഏറ്റവും സുപ്രധാനകേന്ദ്രങ്ങളില്‍ ഒന്നാണ് പെറു. പെറുവിന് ഔഷധസസ്യങ്ങളുടെ സമ്പന്നമായ ജൈവവൈവിദ്ധ്യവും ഔഷധ സസ്യാധിഷ്ഠിത പാരമ്പര്യ മെഡിക്കല്‍ പ്രാക്ടീസുമുണ്ട്. സ്വദേശീയരായ ജനങ്ങളാണ് ഇത് പ്രധാനമായും പ്രയോഗിക്കുന്നത്.


    രണ്ടു രാജ്യങ്ങളുടെയും ഔഷധ സസ്യങ്ങളുടെ ഈ സമ്പന്നമായ ജൈവവൈവിദ്ധ്യവും പരമ്പരാഗത തദ്ദേശീയമായ ഔഷധസമ്പ്രദായവും പരിഗണിച്ചും, ഉഭയകക്ഷി സഹകരണം ശക്തിപ്പെടുത്തുന്നതിനും ഔഷധ സസ്യമേഖലയിലെ ഈ നിര്‍ദ്ദിഷ്ട കരാര്‍ ലക്ഷ്യമാക്കുന്നു.


    ****

    
    
    (Release ID: 1583481) Visitor Counter : 5
    
    
      Read this release in: Assamese , English , Urdu , Marathi , Hindi , Bengali , Punjabi , Gujarati , Tamil , Kannada