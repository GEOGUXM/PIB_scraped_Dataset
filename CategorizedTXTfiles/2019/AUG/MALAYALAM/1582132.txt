      PIB Headquarters

      പ്രളയ ദുരിതാശ്വാസത്തിനായുള്ള സാധനങ്ങള്‍ക്കുള്ള ഇറക്കുമതി ചുങ്കം
      Posted On: 16 AUG 2019 12:46PM by PIB Thiruvananthpuram


    പ്രളയ ദുരിതാശ്വാസത്തിനും പുനര്‍നിര്‍മ്മാണത്തിനും വേണ്ടി ഇറക്കുമതി ചെയ്യുന്ന സാധനങ്ങളുടെ ക്ലിയറന്‍സിനുള്ള നികുതി ഒഴിവാക്കിയിരുന്നത് 2018 ഓഗസ്റ്റ് 21ന് ഇറക്കിയ നമ്പര്‍ 59/2018 വിജ്ഞാപനം അനുസരിച്ച് 2018 ഡിസംബര്‍ 31 വരെയായിരുന്നു എന്ന് കസ്റ്റംസ് കമ്മീഷണര്‍ സുമിത് കുമാര്‍ അറിയിച്ചു. 1994 ജൂലൈ 13ലെ നമ്പര്‍ 148/1994 വിജ്ഞാപനം അനുസരിച്ച് ഭക്ഷണ വസ്തുക്കള്‍, തുണികള്‍, മരുന്നുകള്‍, വേഗം കേടു വരുന്ന മെഡിക്കല്‍ ശേഖരം, കമ്പിളിപുതപ്പ് തുടങ്ങിയ ദുരിതാശ്വാസ വസ്തുക്കള്‍ക്കുള്ള നികുതി രഹിത ക്ലിയറന്‍സ് അനുവദിച്ചിരിക്കുന്നത് രജിസ്റ്റര്‍ ചെയ്ത ചാരിറ്റബിള്‍ സംഘടനകള്‍ക്കും റെഡ് ക്രോസ് സൊസൈറ്റിക്കും നിബന്ധനകള്‍ക്ക് വിധേയമായി മാത്രമാണ്. കൂടുതല്‍ വിവരങ്ങള്‍ക്കും സംശയനിവാരണത്തിനും ബന്ധപ്പെടുക: അസിസ്റ്റന്റ് കമ്മീഷണര്‍, എയര്‍ കാര്‍ഗോ കോംപ്ലക്‌സ്, തിരുവനന്തപുരം(0471-2501752/2501423) അല്ലെങ്കില്‍ അസിസ്റ്റന്റ് കമ്മീഷണര്‍, എയര്‍ കാര്‍ഗോ കോംപ്ലക്‌സ്, കോഴിക്കോട്(0483-2713858).


    
    IE/ BSN

    
    
    (Release ID: 1582132) Visitor Counter : 8