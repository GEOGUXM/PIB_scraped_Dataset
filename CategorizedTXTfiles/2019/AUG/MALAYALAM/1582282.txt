      PIB Headquarters

      ശിവഗിരി മഠത്തെ ഏറ്റവും മികച്ച ആധ്യാത്മിക കേന്ദ്രമായി വികസിപ്പിക്കും- കേന്ദ്ര സഹമന്ത്രി വി. മുരളീധരന്‍
      Posted On: 17 AUG 2019 9:50PM by PIB Thiruvananthpuram

      ശിവഗിരി മഠത്തെ രാജ്യത്തെ ഏറ്റവും മികച്ച ആധ്യാത്മിക കേന്ദ്രങ്ങളിലൊന്നാക്കി മാറ്റാന്‍ പരിശ്രമിക്കുമെന്ന് കേന്ദ്ര വിദേശകാര്യ, പാര്‍ലമെന്ററികാര്യ സഹമന്ത്രി ശ്രീ. വി. മുരളീധരന്‍ പറഞ്ഞു. വര്‍ക്കല ശിവഗിരി മഠം സന്ദര്‍ശിച്ചശേഷം മാധ്യമങ്ങളോട് സംസാരിക്കുകയായിരുന്നു അദ്ദേഹം.
      കേന്ദ്ര വിദേശകാര്യ, പാര്‍ലമെന്ററികാര്യ സഹമന്ത്രി ശ്രീ. വി. മുരളീധരന്‍ വര്‍ക്കല ശിവഗിരി മഠം സന്ദര്‍ശിക്കുന്നു.
      മഠത്തിലെ വിവിധ വികസന പദ്ധതികളുടെ പുരോഗതി അദ്ദേഹം വിലയിരുത്തി. സ്വദേശ് ദര്‍ശന്‍ പദ്ധതിക്കു പുറമെ മറ്റ് എന്തെല്ലാം പദ്ധതികള്‍ വഴി ശിവഗിരി മഠത്തിന്റെ വികസനത്തിനായി സഹായമെത്തിക്കാന്‍ കഴിയുമെന്ന് പരിശോധിക്കുമെന്നും കേന്ദ്ര സഹമന്ത്രി വ്യക്തമാക്കി.
      ശിവഗിരിയുടെ വികസനത്തിനായി സാധ്യമായതെല്ലാം ചെയ്യുമെന്നും മേഖലയിലെ റെയില്‍വേ പ്രശ്‌നങ്ങളെക്കുറിച്ച് പഠിച്ച് ആവശ്യമായ നടപടികള്‍ സ്വീകരിക്കാന്‍ റെയില്‍വേ മന്ത്രാലയത്തോട് അഭ്യര്‍ത്ഥിച്ചിട്ടുണ്ടെന്നും ശ്രീ. മുരളീധരന്‍ വ്യക്തമാക്കി.
      
      കേന്ദ്ര മന്ത്രിയായ ശേഷം ആദ്യമായി ശിവഗിരിയിലെത്തിയ ശ്രീ. വി. മുരളീധരനെ ശ്രീനാരായണ ധര്‍മ്മസംഘം ട്രസ്റ്റ് ട്രഷറര്‍ ശ്രീ. ശാരദാനന്ദ സ്വാമിയുടെ നേതൃത്വത്തില്‍ സ്വീകരിച്ചു. ശ്രീനാരായണ സമാധിയില്‍ ദര്‍ശനം നടത്തിയ കേന്ദ്ര സഹമന്ത്രി പ്രത്യേക പൂജയിലും പങ്കെടുത്തു.
    
    
    (Release ID: 1582282) Visitor Counter : 17