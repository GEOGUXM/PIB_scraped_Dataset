      PIB Headquarters

      കേന്ദ്ര സര്‍വ്വീസില്‍236 തസ്തികകളിലേക്ക് അപേക്ഷ ക്ഷണിച്ചു
      Posted On: 16 AUG 2019 5:27PM by PIB Thiruvananthpuram


    കേന്ദ്ര സര്‍വ്വീസില്‍ ഒഴിവുള്ളവിവിധ തസ്തികകളില്‍ നിയമനത്തിനായി (സെലക്ഷന്‍ പോസ്റ്റ്) സ്റ്റാഫ് സെലക്ഷന്‍ കമ്മീഷന്‍ അപേക്ഷ ക്ഷണിച്ചു. പത്താം തരം, ഹയര്‍സെക്കന്‍ഡറി, ബിരുദം എന്നിങ്ങനെ വിദ്യാഭ്യാസ യോഗ്യതയുടെ അടിസ്ഥാനത്തിലാണ് നിയമനം. ആകെ 236 തസ്തികകളിലേക്ക് സ്റ്റാഫ് സെലക്ഷന്‍ കമ്മീഷന്റെ മേഖലാഓഫീസുകള്‍ വഴിയാണ് നിയമനം നടത്തുന്നത്. ഇതിനായി കമ്പ്യൂട്ടര്‍ അധിഷ്ഠിത പരീക്ഷ നടത്തും.

    എസ്.എസ്.സി കേരള-കര്‍ണാടക മേഖലയ്ക്കു കീഴില്‍ ബിരുദമോ അതിനു മുകളിലോ യോഗ്യത ആവശ്യമുള്ള 9 തസ്തികകളും, ഹയര്‍സെക്കന്‍ഡറി യോഗ്യത ആവശ്യമുള്ള മൂന്ന് തസ്തികകളും പത്താം തരംയോഗ്യത ആവശ്യമുള്ള 8 തസ്തികകളുമാണുള്ളത്. യോഗ്യരായ ഉദ്യാഗാര്‍ത്ഥികള്‍https://ssc.nic.in എന്ന വെബ്‌സൈറ്റ്‌വഴിഓണ്‍ലൈനായിവേണം അപേക്ഷ സമര്‍പ്പിക്കാന്‍. https://ssc.nic.in, http://ssckkr.kar.nic.in എന്നീ വെബ്‌സൈറ്റുകളില്‍വിശദമായ വിജ്ഞാപനം ലഭ്യമാണ്.
    പട്ടികജാതി/പട്ടികവര്‍ഗ്ഗത്തില്‍പ്പെട്ടവര്‍, വിമുക്തഭടന്‍മാര്‍, അംഗപരിമിതര്‍ എന്നിവര്‍ക്ക് നിയമാനുസൃത സംവരണം ലഭിക്കും. ഓണ്‍ലൈന്‍ അപേക്ഷ സമര്‍പ്പിക്കേണ്ട അവസാന തീയതി ഈ മാസം 31 (2019 ആഗസ്റ്റ് 31) ആണ്.
    AM/MRL

    
    
    (Release ID: 1582316) Visitor Counter : 123