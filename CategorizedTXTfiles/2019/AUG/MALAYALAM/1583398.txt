      PIB Headquarters

      കേന്ദ്ര വിദേശകാര്യസഹമന്ത്രി വി. മുരളീധരന്റെ ലാറ്റിന്‍ അമേരിക്കന്‍ രാജ്യങ്ങളിലേക്കുള്ള പര്യടനം അവസാന ഘട്ടത്തില്‍
      Posted On: 28 AUG 2019 6:07PM by PIB Thiruvananthpuram


    പെറു, ഡൊമിനിക്കന്‍ റിപ്പബ്ലിക്, അര്‍ജന്റീന തുടങ്ങിയ രാജ്യങ്ങളിലേക്കുള്ള 8 ദിവസം നീണ്ടു നില്‍ക്കുന്ന വിദേശകാര്യ സഹമന്ത്രി ശ്രീവിമുരളീധരന്റെ പര്യടനം പെറു, ഡൊമിനിക്കന്‍ റിപ്പബ്ലിക്എന്നീ രാജ്യങ്ങളില്‍ പൂര്‍ത്തിയാക്കികഴിഞ്ഞു. ഇന്ന്അദ്ദേഹം അര്‍ജന്റീനയിലാണ് പര്യടനം നടത്തുക.
    പെറുവില്‍വിദേശകാര്യമന്ത്രി ശ്രീ. നെസ്റ്റര്‍ പോപോളിസിയോ, പാര്‍ലമെന്റ് (കോണ്‍ഗ്രസ്) ആക്ടിംഗ് പ്രസിഡന്റ് ശ്രീമതി. അന ചോക്ഹുവാങ്ക എന്നിവരുമായുള്ളകൂടിക്കാഴ്ചകള്‍ നടന്നു. ഇന്ത്യയും പെറുവും തമ്മിലുള്ള വിശാലാധിഷ്ഠിതവുംവിവിധ മേഖലകള്‍സ്പര്‍ശിക്കുന്നതുമായഉഭയകക്ഷി ബന്ധങ്ങള്‍ കൂടുതല്‍ശക്തിപ്പെടുത്തുന്നതിനായിഇന്ത്യ-പെറുജോയിന്റ് കമ്മീഷന്‍ സമ്മേളിക്കുന്നതിനെക്കുറിച്ച് ചര്‍ച്ച ചെയ്തു. ഐക്യരാഷ്ട്ര സംഘടനയിലുള്‍പ്പെടെയുള്ള വിവിധ വിഷയങ്ങളില്‍ഇന്ത്യയുടെ നിലപാടിന് പെറുവിദേശകാര്യ മന്ത്രി നെസ്റ്റര്‍ പോപോളിസിയോ പിന്തുണഅറിയിച്ചു.
    കരീബിയന്‍ രാജ്യമായഡൊമിനിക്കന്‍ റിപ്പബ്ലിക്കില്‍വിദേശകാര്യമന്ത്രി ശ്രീ. മിഗുവല്‍വര്‍ഗാസ് , ഊര്‍ജ്ജ ഖനന വകുപ്പ് മന്ത്രി ശ്രീ. അന്റോണിയോഇസകോണ്ടെ, സാമ്പത്തിക, ആസൂത്രണ, വികസന മന്ത്രി ശ്രീ. ജുവാന്‍ എ. ജിമെനെസ് ന്യൂനെസ്, വ്യവസായമന്ത്രി ശ്രീ. നെല്‍സണ്‍ ടോക്ക എന്നിവരുമായിവളരെ ഫലപ്രദമായകൂടിക്കാഴ്ചകള്‍ നടന്നു.


    വ്യാപാരം, ഊര്‍ജ്ജം, ഡിജിറ്റല്‍സമ്പദ്ഘടന, വിവരസാങ്കേതികവിദ്യഎന്നിവയുള്‍പ്പെടെഎല്ലാമേഖലകളിലുംഉഭയകക്ഷി ബന്ധംശക്തിപ്പെടുത്തുന്നതിനുള്ള നടപടികള്‍ഇവരുമായി ചര്‍ച്ച ചെയ്തു. ITEC ക്ക് കീഴില്‍ഡൊമിനിക്കന്‍ റിപ്പബ്ലിക്ഉദ്യോഗസ്ഥര്‍ക്കും ഡിപ്ലോമാറ്റുകള്‍ക്കുമായി പ്രത്യേക പരിശീലന കോഴ്‌സുകള്‍ ആരംഭിക്കാന്‍ തീരുമാനമായി.
    ഇന്ത്യയിലെയും ഡൊമിനിക്കന്‍ റിപ്പബ്ലിക്കിലേയുംനയതന്ത്ര / ഔദ്യോഗിക പാസ്പോര്‍ട്ട്ഉള്ളവര്‍ക്ക് രണ്ട് രാജ്യങ്ങളിലേക്കും പരസ്പരം വിസയില്ലാതെ യാത്ര ചെയ്യാനും 90 ദിവസത്തോളം ഇരുരാജ്യങ്ങളിലും തുടരാനും അനുവദിക്കുന്ന ഉഭയകക്ഷി വിസ ഒഴിവാക്കല്‍ കരാറില്‍ ഒപ്പുവെച്ചു.


    
    കാശ്മീര്‍ പ്രശ്‌നത്തില്‍ യു.എന്‍.രക്ഷാസമിതിയില്‍ ഇന്ത്യന്‍ നിലപാടിനു നല്‍കുന്ന ശക്തമായ പിന്തുണയ്ക്ക്ശ്രീ. മുരളീധരന്‍ നന്ദി രേഖപ്പെടുത്തി. ഇന്ത്യ-ഡൊമിനിക്കന്‍ റിപ്പബ്ലിക് ബന്ധം കൂടുതല്‍ ശക്തിപ്പെടുത്തുന്നതിനായി സഹകരിച്ച് പ്രവര്‍ത്തിക്കുന്നതിലേക്കുള്ള ഒരു പുതിയ പാതയൊരുക്കുന്നതായിരുന്നുകൂടിക്കാഴ്ചകള്‍.
    അര്‍ജന്റീനയില്‍ നയതന്ത്ര തലത്തിലും, വ്യാവസായിക വാണിജ്യ മേഖലകളിലെ പ്രമുഖരുമായുള്ള കൂടിക്കാഴ്ചകള്‍ക്കൊപ്പം ഇന്ത്യന്‍ സമൂഹവുമായുള്ള കൂടിക്കാഴ്ചയും സംഘടിപ്പിച്ചിട്ടുണ്ട്.
    ND/MRD

    
    
    (Release ID: 1583398) Visitor Counter : 1