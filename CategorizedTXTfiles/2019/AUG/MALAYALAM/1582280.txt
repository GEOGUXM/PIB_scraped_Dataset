      PIB Headquarters

      ഗാന്ധിയന്‍ ആദര്‍ശത്തില്‍നിന്ന് പ്രചോദനമുള്‍ക്കൊണ്ടാണ് ജല്‍ശക്തി മന്ത്രാലയം രൂപീകരിച്ചത്; കേന്ദ്ര സഹമന്ത്രി ശ്രീ. വി. മുരളീധരന്‍
      Posted On: 17 AUG 2019 9:35PM by PIB Thiruvananthpuram

      മഹാത്മാ ഗാന്ധിയുടെ150ാം ജന്‍മ വാര്‍ഷികത്തോടനുബന്ധിച്ച് തിരുവനന്തപുരം തോന്നയ്ക്കലിലെ സായി ഗ്രാമില്‍ മഹാത്മാ ഗാന്ധിയുടെ പൂര്‍ണ്ണകായ പ്രതിമ കേന്ദ്ര വിദേശകാര്യ, പാര്‍ലമെന്ററികാര്യ സഹമന്ത്രി ശ്രീ. വി. മുരളീധരന്‍ അനാച്ഛാദനം ചെയ്തുന്നു
      പ്രകൃതിയോടു ചേര്‍ന്ന് ജീവിക്കുക എന്ന ഗാന്ധിയന്‍ ആദര്‍ശത്തില്‍നിന്ന് പ്രചോദനമുള്‍ക്കൊണ്ടാണ് കേന്ദ്ര ഗവണ്‍മെന്റ് ജല്‍ ശക്തി എന്നൊരു മന്ത്രാലയത്തിനു രൂപം നല്‍കിയതെന്ന് കേന്ദ്ര വിദേശകാര്യ, പാര്‍ലമെന്ററികാര്യ സഹമന്ത്രി ശ്രീ. വി. മുരളീധരന്‍ വ്യക്തമാക്കി. അന്താരാഷ്ട്ര സൗര സഖ്യമടക്കം ഈ ദിശയിലുള്ള നിരവധി ചുവടുവെപ്പുകളുമായി കേന്ദ്ര ഗവണ്‍മെന്റ് മുന്നോട്ടു പോകുകയാണെന്ന് അദ്ദേഹം പറഞ്ഞു.
      ഗാന്ധിജിയുടെ 150ാം ജന്‍മ വാര്‍ഷികത്തോടനുബന്ധിച്ച് തിരുവനന്തപുരം തോന്നയ്ക്കലിലെ സായി ഗ്രാമില്‍ മഹാത്മാ ഗാന്ധിയുടെ പൂര്‍ണ്ണകായ പ്രതിമ അനാച്ഛാദനം ചെയ്യുകയായിരുന്നു അദ്ദേഹം.
      നിയമസഭാ ഡെപ്യൂട്ടി സ്പീക്കര്‍ ശ്രീ.വി.ശശി, ശ്രീ. അടൂര്‍ പ്രകാശ്‌ എം.പി, നടന്‍ മധു, ഗാന്ധിയന്‍ ഗോപിനാഥന്‍ നായര്‍ തുടങ്ങിയവര്‍ ചടങ്ങില്‍ പങ്കെടുത്തു.
    
    
    (Release ID: 1582280) Visitor Counter : 5