      शिक्षा मंत्रालय

      केन्‍द्रीय मानव संसाधन विकास मंत्री ने आईसीएचआर, आईसीएसएसआरऔर यूजीसी कार्यालयों का औचक निरीक्षण किया
      Posted On: 22 AUG 2019 5:22PM by PIB Delhi


    केन्‍द्रीय मानव संसाधन विकास मंत्री श्री रमेश पोखरियाल ‘ निशंक ’ ने आज 35 फिरोजशाह रोड़ , नई दिल्‍ली स्थित भारतीय इतिहास अनुसंधान परिषद (आईसीएचआर) , भारतीय सामाजिक विज्ञान अनुसंधान परिषद (आईसीएसएसआर)और यूजीसी के दूरस्‍थ शिक्षा प्रभाग के कार्यालयों का औचक निरीक्षण किया। श्री पोखरियाल ने इन संगठनों के अधिकारियों व कर्मचारियों से मुलाकात की।


    श्री पोखरियाल ने ऐतिहासिक महत्‍व के सभी दस्‍तावेजों तथा फाइलों के डिजिटलीकरण की जरूरत पर बल दिया। उन्‍होंने कहा कि ये सभी दस्‍तावेज देश की विरासत है। उन्‍होंने पुस्‍तकालय की पुनर्संरचना तथा सभी पुस्‍तकों को पेशेवर तरीके से संग्रह करने का निर्देश दिया। उन्‍होंने इस बात की सराहना की कि आईसीएचआर ने 2800 अनुसंधान कार्य पूरे कर लिये है। उन्‍होंने अधिकारियों से इन अनुसंधान कार्यों को समाज तक पहुंचाने का आग्रह किया , ताकि लोग इसका लाभ उठा सकें। श्री पोखरियाल ने बरामदे में रखी फाइलों पर कहा कि हमें स्‍वच्‍छता के प्रति सजग रहना चाहिए और पर्यावरण अनुकूल गतिविधियों को प्रोत्‍साहित करना चाहिए।


    श्री पोखरियाल नेसंस्‍थानों की वर्तमान अवसंरचना , रखरखाव और मानव संसाधन संबंधित विषयों की समीक्षा की। उन्‍होंने वरिष्‍ठ अधिकारियों को संस्‍थानों केविकास के लिए हरसंभव सहायता देने का आग्रह किया।


    ***


    आर.के.मीणा/आरएनएम/एएम/जेके/जीआरएस – 2588


    

    
    (Release ID: 1582682) Visitor Counter : 120
    
    
      Read this release in: English , Urdu , Punjabi