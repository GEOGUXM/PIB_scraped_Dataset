      पेट्रोलियम एवं प्राकृतिक गैस मंत्रालय

      शहरी गैस वितरण की बोली के 10वें दौर के लिए कार्य समारोह की शुरुआत 26 अगस्‍त, 2019 को
      Posted On: 23 AUG 2019 4:02PM by PIB Delhi


    वर्ष 2018-19 के दौरान , पेट्रोलियम और प्राकृतिक गैस नियामक बोर्ड (पीएनजीआरबी) ने शहरी गैस विकास नेटवर्क विकसित करने के लिए शहरी गैस वितरण (सीजीडी) की बोली के 9वें और 10वें दौर के अंतर्गत 136 भौगोलिक क्षेत्रों का ठेका देने का काम सफलतापूर्वक पूरा कर लिया था। 10 वें दौर के बाद400 से अधिक जिलों को शामिल करते हुए27 राज्यों और संघ शासित प्रदेशों में फैलीभारत की 70% आबादी , 53% भौगोलिक क्षेत्र की शहरी गैस वितरण तक पहुंच हो जाएगी।


    शहरी गैस वितरण (सीजीडी) की बोली के 9वें दौर के लिए कार्य और सीजीडी बोली के 10वें दौर की शुरूआत प्रधानमंत्री श्री नरेन्द्र मोदी ने 22 नवंबर , 2018 को की थी। पेट्रोलियम और प्राकृतिक गैस तथा कौशल विकास और उद्यमिता मंत्री ने एक समारोह में सीजीडी बोली के 10वें दौर के अंतर्गत 50 भौगोलिक क्षेत्रों के लिए सफल कम्‍पनियों को आशय पत्र वितरित किए थे। समारोह का आयोजन 1 मार्च 2019 को नई दिल्‍ली स्थित इंडिया हैबीटाट सेंटर में किया गया था।


    पेट्रोलियम और प्राकृतिक गैस और इस्पात मंत्री , श्री धर्मेंद्र प्रधान 26 अगस्त , 2019 को नई दिल्‍ली के विज्ञान भवन में शहरी गैस विकास नेटवर्क के विकास के लिए सीजीडी की बोली के 10वें दौर के अंतर्गत दिए गए 50 भौगोलिक क्षेत्रों के लिए ‘ कार्य समारोह का शुभारंभ ’ करेंगे। इन भौगोलिक क्षेत्रोंमें 8 वर्ष की अवधि में 3500 से अधिक सीएनजी स्टेशन , 2 करोड़ पीएनजी कनेक्शन और 58 , 000 इंच किलोमीटर की स्टील पाइपलाइन में कार्य करने का कार्यक्रम है। इन भौगोलिक क्षेत्रों में 50 , 000 करोड़ रूपये का निवेश किया जाएगा और देश में प्रत्यक्ष और अप्रत्यक्ष रोजगार पैदा होंगे।


    ***


    आर.के.मीणा/आरएनएम/एएम/केपी/जीआरएस – 2601


    

    
    (Release ID: 1582790) Visitor Counter : 95
    
    
      Read this release in: Urdu , English