      नीति आयोग

      नीति आयोग समग्र जल प्रबंधन सूचकांक 2.0 पर रिपोर्ट जारी करेगा
      Posted On: 22 AUG 2019 5:21PM by PIB Delhi


    नीति आयोग कल नई दिल्ली में समग्र जल प्रबंधन सूचकांक (सीडब्‍ल्‍यूएमआई 2.0) के दूसरे दौर की रिपोर्ट जारी करेगा। केन्‍द्रीय जल शक्ति मंत्री श्री गजेन्द्र सिंह शेखावत और नीति आयोग के उपाध्यक्ष डॉ. राजीव कुमार इसे लॉन्‍च करेंगे।


    प्रधानमंत्री नरेंद्र मोदी द्वारा जल संचय पर विशेष बल देने से प्रेरित होकर जल शक्ति मंत्रालय ने 01 जुलाई , 2019 को जल शक्ति अभियान लॉन्‍च किया। इस अभियान का उद्देश्‍य 256 जिलों के जल-संकट झेल रहे 1592 ब्‍लॉकों में जल संरक्षण व जल सुरक्षा सुनिश्चित करना है। जल शक्ति मंत्रालय के प्रयासों को मजबूती देने के लिए नीति आयोग ने समग्र जल प्रबंधन सूचकांक (सीडब्‍ल्‍यूएमआई 2.0) के दूसरा चक्र की रिपोर्ट तैयार की है।


    जल संसाधनों के कुशल प्रबंधन में राज्‍यों व केन्‍द्र शासित प्रदेशों के प्रदर्शन का आकलन करने में सीडब्‍ल्‍यूएमआई एक महत्वपूर्ण उपकरण है। जल शक्ति मंत्रालय , ग्रामीण विकास मंत्रालय और सभी राज्यों/केंद्र शासित प्रदेशों के सहयोग से पहली बार जल संबंधी डेटा का संग्रह किया जा रहा है। इससे जल संसाधनों के बेहतर प्रबंधन के लिए महत्‍वपूर्ण डेटा प्राप्‍त होंगे। केन्‍द्रीय मंत्रालयों/विभागों तथा राज्‍य सरकारों को उपयुक्‍त रणनीति बनाने में मदद मिलेगी। सीडब्ल्यूएमआई 2.0 , आधार वर्ष 2016-17 के संदर्भ में वर्ष 2017-18 के लिए विभिन्न राज्यों को सूची में श्रेणी प्रदान करता है।


    राज्‍यों में सहयोगी संघवाद की भावना को बढ़ाने के लिए नीति आयोग ने 2018 में पहली बार समग्र जल प्रबंधन सूचकांक को लॉन्‍च किया।


    ***


    आर.के.मीणा/आरएनएम/एएम/जेके/जीआरएस – 2585


    

    
    (Release ID: 1582677) Visitor Counter : 293
    
    
      Read this release in: English , Urdu