      ରାଷ୍ଟ୍ରପତିଙ୍କ ସଚିବାଳୟ

      ତ୍ରିରାଷ୍ଟ୍ରୀୟ ଗସ୍ତ ଶେଷରେ ଗିନିଠାରେ ଭାରତୀୟ ସମୁଦାୟକୁ ସମ୍ବୋଧିତ କଲେ ରାଷ୍ଟ୍ରପତି
      • ରାଷ୍ଟ୍ରପତି କୋବିନ୍ଦଙ୍କୁ ଗିନିର ସର୍ବୋଚ୍ଚ ସମ୍ମାନ ‘ଦ ନ୍ୟାସନାଲ ଅର୍ଡର ଅଫ ମେରିଟ ଅଫ ଗିନି’ରେ ସମ୍ମାନିତ କରାଗଲା
      • ଭାରତ-ଗିନି ମୈତ୍ରୀ ପ୍ରତି ପୁରସ୍କାର ସମର୍ପିତ କଲେ ରାଷ୍ଟ୍ରପତି
      Posted On: 03 AUG 2019 2:07PM by PIB Bhubaneshwar


    ପଶ୍ଚିମ ଆଫ୍ରିକୀୟ ରାଷ୍ଟ୍ର ବେନିନ , ଗାମ୍ବିଆ ଓ ଗିନିକୁ ତ୍ରିରାଷ୍ଟ୍ରୀୟ ଗସ୍ତର ଶେଷ ଭାଗରେ ଗିନିର କୋନାକ୍ରୀଠାରେ ଭାରତୀୟ ସମୁଦାୟ ପକ୍ଷରୁ ଆୟୋଜିତ ସ୍ୱାଗତ ସମ୍ବର୍ଦ୍ଧନା କାର୍ଯ୍ୟକ୍ରମରେ ରାଷ୍ଟ୍ରପତି ରାମନାଥ କୋବିନ୍ଦ ଯୋଗ ଦେଇଛନ୍ତି । ଆଇଭରୀ କୋଷ୍ଟଠାରେ ଅବସ୍ଥାପିତ ଭାରତୀୟ ରାଷ୍ଟ୍ରଦୂତ ଶ୍ରୀ ଶୈଳେଶ ଥାଙ୍ଗାଲ ଏହି କାର୍ଯ୍ୟକ୍ରମର ଆୟୋଜନ କରିଥିଲେ ।


    ଏହି ଅବସରରେ ଉଦବୋଧନ ଦେଇ ରାଷ୍ଟ୍ରପତି କହିଥିଲେ ଯେ ଭାରତ ଏବଂ ଗିନି ମଧ୍ୟରେ ରହିଥିବା ପରିପୂରକ ସମ୍ପର୍କକୁ ଦେଖିଲେ ବାଣିଜ୍ୟ ଓ ନିବେଶ କ୍ଷେତ୍ରରେ ସଂଖ୍ୟାଧିକ ସୁଯୋଗ ଏବଂ ଉଭୟ ଦିଗରେ ବୃଦ୍ଧି ପାଇବାର ସମ୍ଭାବନା ଥିବା ବ୍ୟବସାୟର ଅବସର ରହିଛି । ଗିନି ସହିତ ଆମ ସମ୍ପର୍କର ପ୍ରମୁଖ ଉପଦାନ ହେଉଛି ବିକାଶ ସହଯୋଗ , ତାହା ସ୍ୱାସ୍ଥ୍ୟ ସେବାଠାରୁ ଆରମ୍ଭ କରି ଇବୋଲା ବିରୋଧରେ ଲଢ଼େଇ , କୃଷି , ପରିବହନ ଠାରୁ ଆରମ୍ଭ କରି ଇନ୍ଧନ ନିରାପତ୍ତା ପର୍ଯ୍ୟନ୍ତ ପରିବ୍ୟାପ୍ତ ବୋଲି ରାଷ୍ଟ୍ରପତି କହିଥିଲେ । ସେ ଉଲ୍ଲେଖ କରିଥିଲେ ଯେ ଗିନିଠାରେ ଥିବା ଭାରତୀୟ ସମୁଦାୟ , ସଂଖ୍ୟା ଦୃଷ୍ଟିରୁ କମ ହେଲେ ମଧ୍ୟ ସକ୍ରିୟ ଅଛନ୍ତି ଏବଂ ଦେଶର ବିକାଶରେ ଗୁରୁତ୍ୱପୂର୍ଣ୍ଣ ଯୋଗଦାନ ଦେଉଛନ୍ତି । ଏହି ଦେଶରେ ସେମାନଙ୍କର ଯେଉଁ ସାମର୍ଥ୍ୟ ଥାଉ ପଛେ ପ୍ରତ୍ୟେକ ନିଜ ପାଇଁ ଏବଂ ଭାରତ ପାଇଁ ସମ୍ମାନ ଅର୍ଜନ କରିବାରେ ସଫଳ ହୋଇଛନ୍ତି ।


    ରାଷ୍ଟ୍ରପତି କହିଥିଲେ ଯେ ଆମର ପରିବର୍ତ୍ତନ ଯାତ୍ରାରେ ପ୍ରବାସୀ ଭାରତୀମାନେ ଆମର ଅଭିନ୍ନ ଅଂଶବିଶେଷ । ସେମାନଙ୍କ ଉପାୟ , ଉଦ୍ୟମିତା ଏବଂ ଗିନିରେ ସେମାନଙ୍କ ଉପସ୍ଥିତ ଦ୍ୱାରା ସେମାନେ ଭାରତର ବିକାଶ ଓ ଅଭିବୃଦ୍ଧିରେ ଯୋଗଦାନ ଦେଇପାରିବେ । ସେମାନେ ଯେତେବେଳେ ଚାହିଁବେ ଆମେ ସେମାନଙ୍କ ସହିତ ଦୃଢ଼ ଭାବେ ଛିଡ଼ା ହେବୁ ବୋଲି ରାଷ୍ଟ୍ରପତି ଆଶ୍ୱାସନା ଦେଇଥିଲେ ।


    ଗିନି ରାଷ୍ଟ୍ରପତିଙ୍କ ଦ୍ୱାରା ଆୟୋଜିତ ଏକ ସ୍ୱତନ୍ତ୍ର କାର୍ଯ୍ୟକ୍ରମରେ ଅଗଷ୍ଟ 1 ତାରିଖ ଦିନ ରାଷ୍ଟ୍ରପତି କୋବିନ୍ଦଙ୍କୁ ଗିନିର ସର୍ବୋଚ୍ଚ ସମ୍ମାନ “ ଦ ନ୍ୟାସନାଲ ଅର୍ଡର ଅଫ ମେରିଟ ଅଫ ଗିନି ” ରେ ସମ୍ମାନିତ କରାଯାଇଥିଲା ।


    ଗିନିର ଲୋକମାନଙ୍କ ମନରେ ଭାରତବାସୀଙ୍କ ପ୍ରତି ରହିଥିବା ସମ୍ମାନ ଏବଂ ଗିନି-ଭାରତ ବନ୍ଧତା ପ୍ରତି ରାଷ୍ଟ୍ରପତି ତାଙ୍କର ଏହି ସମ୍ମାନକୁ ଉତ୍ସର୍ଗ କରିଥିଲେ ।


    ତ୍ରିରାଷ୍ଟ୍ରୀୟ ଗସ୍ତ ଶେଷ ହେବା ପରେ ଆସନ୍ତାକାଲି ରାଷ୍ଟ୍ରପତି ନୂଆଦିଲ୍ଲୀରେ ପହଁଚିବାର କାର୍ଯ୍ୟକ୍ରମ ରହିଛି ।


    **********

    
    
    (Release ID: 1582720) Visitor Counter : 13