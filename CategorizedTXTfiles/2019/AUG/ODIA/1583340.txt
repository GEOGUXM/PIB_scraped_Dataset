      ରେଳ ମନ୍ତ୍ରଣାଳୟ

      ଆସନ୍ତା ମାସ ଶେଷରୁ ଲାଗୁ ହେବ ଭଡାରେ ରିହାତି ଯୋଜନା;
      ଏସି ଚେୟାର କାର ଓ ଏକଜିକ୍ୟୁଟିଭ ଟିକେଟ ହେବ ଶସ୍ତା

      Posted On: 28 AUG 2019 8:32PM by PIB Bhubaneshwar

    ଶତାବ୍ଦୀ , ଗତିମାନ , ତେଜସ , ଡବଲ ଡେକର , ଇଂଟରସିଟି ଭଳି ରେଳଗାଡିର ଏସି ଚେୟାର କାର ଏବଂ ଏକଜିକ୍ୟୁଟିଭ ବର୍ଗରେ ସିଟ ଉପରେ ରିହାତି ଭଡା ଯୋଜନା ଆସନ୍ତା ମାସ ଶେଷରେ ଲାଗୁ ହେବ ।


    ରେଳ ଭଡାରେ ରିହାତି ପ୍ରଦାନ କରିବାର ଅଧିକାର କ୍ଷେତ୍ରୀୟ ରେଲୱେର ପ୍ରଧାନ ମୁଖ୍ୟ ବାଣିଜି୍ୟକ ପ୍ରବନ୍ଧକଙ୍କୁ ପ୍ରଦାନ କରାଯାଇଛି । ଏହି ରିହାତି କେବଳ ସେହି ରେଳଗାଡିରେ ପ୍ରଦାନ କରାଯିବ ଯେଉଁଥିରେ ଗତ ବର୍ଷ ମାସିକ 50 ପ୍ରତିଶତରୁ କମ ସିଟ ସଂରକ୍ଷିତ ହୋଇ ପାରିଥିଲା ।


    ରେଳ ଟିକେଟରେ ଏହି ରିହାତି ମୂଳ ଭଡା ଉପରେ 25 ପ୍ରତିଶତ ପର୍ଯ୍ୟନ୍ତ ମିଳି ପାରିବ । ସଂରକ୍ଷଣ ଶୁଳ୍କ , ସୁପରଫାଷ୍ଟ ଶୁଳ୍କ , ଜିଏସଟି ଇତ୍ୟାଦି ଅଲଗା ଭାବେ ଲାଗୁ ହେବ । ଏହି ରିହାତି ଯାତ୍ରାର ପ୍ରଥମ କିମ୍ବା ଅନ୍ତିମ ପର୍ଯ୍ୟାୟ ପାଇଁ ଲାଗୁ ହେବ । ଏହି ରିହାତି ଯାତ୍ରାର ମଧ୍ୟବର୍ତ୍ତୀ କାଳ କିମ୍ବା ସମ୍ପୂର୍ଣ୍ଣ ଯାତ୍ରା ପାଇଁ ମଧ୍ୟ ପ୍ରାପ୍ତ କରାଯାଇ ପାରିବ । ରିହାତିର ଲାଭ ସାପ୍ତାହିକ , ସପ୍ତାହାନ୍ତ , ମାସିକ , ଋତୁକାଳିନ , ବର୍ଷର ଏକ ଭାଗ କିମ୍ବା ବାର୍ଷିକ ପ୍ରାପ୍ତ କରାଯାଇ ପାରିବ ।


    ରେଲୱେ ବୋର୍ଡର ବାଣିଜ୍ୟ ନିର୍ଦ୍ଦେଶାଳୟ ସମସ୍ତ ମଣ୍ଡଳ କାର୍ଯ୍ୟାଳୟର ସମସ୍ତ ରେଳଗାଡିରେ ଚେୟାର କାର ଏବଂ ଏକଜିକ୍ୟୁଟିଭ ବର୍ଗରେ ମୋଟ ସଂରକ୍ଷିତ ସିଟ ଗୁଡ଼ିକୁ ସେପ୍ଟେମ୍ବର 30 , 2019 ପର୍ଯ୍ୟନ୍ତ ସମୀକ୍ଷା କରିବା ପରେ ଉଚିତ ପଦକ୍ଷେପ ଗ୍ରହଣ କରିବା ପାଇଁ ନିର୍ଦ୍ଦେଶ ପ୍ରଦାନ କରିଛି ।


    ସମ୍ପ୍ରତ୍ତି ଜାରି କରାଯାଇଥିବା ରିହାତି ଯୋଜନା ନିମ୍ନ ରେଳଗାଡିଗୁଡିକରେ ପୂର୍ବ ଭଳି ଲାଗୁ ହେବ ।


    ବେଙ୍ଗଲୁରୁ-ମହିଶୁର-ବେଙ୍ଗଲୁରୁ ସେକ୍ସନରେ 12007/12008 ଚେନ୍ନାଇ ସେଂଟ୍ରାଲ-ମହିଶୁର ଶତାବ୍ଦୀ ଏକ୍ସପ୍ରେସ ,


    ଅହମ୍ମଦାବାଦ-ଭଦୋଦରାରେ 12010 ଅହମ୍ମଦାବାଦ-ମୁମ୍ବାଇ ମଧ୍ୟ ଶତାବ୍ଦୀ ଟ୍ରେନ ,


    ଜଳପାଇଗୁଡି-ମାଲଦା ସେକ୍ସନରେ 12042 ନ୍ୟୁ ଜଳପାଇଗୁଡି-ହାଓଡା ଶତାବ୍ଦୀ ଏକ୍ସପ୍ରେସ


    **********

    
    
    (Release ID: 1583340) Visitor Counter : 17