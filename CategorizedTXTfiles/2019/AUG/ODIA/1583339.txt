      ଜାହାଜ ଚଳାଚଳ ମନ୍ତ୍ରଣାଳୟ

      ବିଶ୍ୱର ପ୍ରଥମ ଫେସିଆଲ ବାୟୋମେଟ୍ରିକ ଡାଟା ଆଧାରିତ ନାବିକ ପରିଚୟ ଦସ୍ତାବିଜ ଶୁଭାରମ୍ଭ କଲା ଭାରତ
      • ଭାରତୀୟ ନାବିକଙ୍କୁ ଚାକିରି ପାଇବାରେ ହେବ ସହାୟକ - ଶ୍ରୀ ମନସୁଖ ମାଣ୍ଡବିୟା

      Posted On: 28 AUG 2019 8:30PM by PIB Bhubaneshwar

    ଭାରତ ବିଶ୍ୱର ପ୍ରଥମ ଦେଶ ଭାବେ ନାବିକମାନଙ୍କର ଫେସିଆଲ ବାୟୋମେଟ୍ରିକ ଡାଟା ସଂଗ୍ରହ କରି ବାୟୋମେଟ୍ରିକ ନାବିକ ପରିଚୟ ଦସ୍ତାବିଜ (ବିଏସଆଇଡି) ଜାରି କରିଛି । କେନ୍ଦ୍ର ଜାହାଜ ଚଳାଚଳ ଏବଂ ସାର ଓ ରସାୟନ ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ମନସୁଖ ମାଣ୍ଡବିୟା ଆଜି ନୂଆଦିଲ୍ଲୀଠାରେ ଏହି ପ୍ରକଳ୍ପର ଶୁଭାରମ୍ଭ କରିଛନ୍ତି । ସେ ପାଞ୍ଚ ଜଣ ଭାରତୀୟ ନାବିକଙ୍କୁ ବିଏସଆଇଡି କାର୍ଡ ପ୍ରଦାନ କରିଛନ୍ତି ।


    ନୂତନ ଫେସିଆଲ ବାୟୋମେଟ୍ରିକ ଜ୍ଞାନକୌଶଳ ଦୁଇ ଆଙ୍ଗୁଳି ବା ଆଖିର ଛାପ ଆଧାରିତ ବାୟୋମେଟ୍ରିକ ଡାଟାଠାରୁ ଉନ୍ନତ । ଏଥିରେ ଆଧୁନିକ ସୁରକ୍ଷା ଉପାୟ ମଧ୍ୟ ରହିଛି । ଏହାଦ୍ୱାରା ଏସଆଇଡି କାର୍ଡ ପ୍ରାପ୍ତ ନାବିକଙ୍କ ଚିହ୍ନଟ ଅଧିକ ବିଶ୍ୱାସଯୋଗ୍ୟ ହେବ ଏବଂ ଏହାଫଳରେ ନାବିକମାନଙ୍କ ବ୍ୟକ୍ତିଗତ ଗୋପନୀୟତା ଓ ସମ୍ମାନ ସୁରକ୍ଷିତ ହେବ ।


    ଏହି ଅବସରରେ ଶ୍ରୀ ମାଣ୍ଡବିୟା କହିଲେ ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ ଦେଶ ଦ୍ରୁତ ଗତିରେ ଆଗକୁ ବଢ଼ୁଛି । ଉପକୂଳବର୍ତ୍ତୀ ଜାହାଜ ଚଳାଚଳ , ଆନ୍ତଃଦେଶୀୟ ଜଳଭାଗ ଏବଂ ସାମୁଦ୍ରିକ ଗତିବିଧିରେ ଦ୍ରୁତ ବୃଦ୍ଧି ହେଉଛି । ଏହାଫଳରେ ଏହି କ୍ଷେତ୍ରରେ ରୋଜଗାର ଅବସର ସୃଷ୍ଟି ହୋଇଛି । ଆନ୍ତର୍ଜାତିକ ଜାହାଜ ଚଳାଚଳ ଉଦ୍ୟୋଗରେ ଭାରତୀୟ ନାବିକଙ୍କ ସଂଖ୍ୟାରେ ମଧ୍ୟ ବୃଦ୍ଧି ହୋଇଛି । ଭାରତ କିମ୍ବା ବିଦେଶରେ ରୋଜଗାର ପାଉଥିବା ଭାରତୀୟ ନାବିକମାନଙ୍କ ସଂଖ୍ୟା 2017ରେ 1 , 54 , 349 ଥିଲା , ଯାହାକି ଚଳିତ ବର୍ଷ 2 , 08 , 799ରେ ପହଂଚିଛି । ଏଥିରେ 35 ପ୍ରତିଶତ ବୃଦ୍ଧି ଘଟିଛି ।


    ନୂତନ ପରିଚୟ ପତ୍ର ବିଏସଆଇଡି ଆନ୍ତର୍ଜାତିକ ଶ୍ରମ ସଙ୍ଗଠନର ବୁଝାମଣା ସଂଖ୍ୟା-185ର ଅନୁରୂପ । ଭାରତ ଅକ୍ଟୋବର 2015ରେ ଏହି ବୁଝାମଣା ପତ୍ରରେ ସ୍ୱାକ୍ଷର କରିଥିଲା ।


    ବିଏସଆଇଡିରେ ଆଧୁନିକ ସୁରକ୍ଷା ଉପାୟ ରହିଛି । ଏଥିରେ ଏକ ବାୟୋମେଟ୍ରିକ ଚିପ ଲାଗିଛି । ବିଏସଆଇଡି କାର୍ଡର ସୁରକ୍ଷା ବିଭିନ୍ନ ସ୍ତର ଏବଂ ବିଭିନ୍ନ ପ୍ରକ୍ରିୟା ଦ୍ୱାରା ସୁନିଶ୍ଚିତ କରାଯାଇଛି । ଡାଟା ସଂଗ୍ରହ ସମୟରେ ମୁଁହକୁ ପାସପୋର୍ଟ ଆକାରର ଫଟୋ ସହିତ ମିଳା ଯାଇଥାଏ । ଏଥିପାଇଁ ଫଟୋ ମିଳାଇବା ସଫ୍ଟୱେରର ଉପଯୋଗ କରାଯାଇ ଥାଏ । ଫେସିଆଲ ବାୟୋମେଟ୍ରିକ ସଂଗ୍ରହ ତଥା ଏହାର ପ୍ରମାଣିକତା ପାଇଁ ଏକ ସଫ୍ଟୱେର ବିକଶିତ କରାଯାଇଛି ।


    ଜାରି କରାଯାଇଥିବା ପ୍ରତ୍ୟେକ ଏସଆଇଡି କାର୍ଡ ସହିତ ସମ୍ବନ୍ଧିତ ସୂଚନା ରାଷ୍ଟ୍ରୀୟ ଡାଟାବେସରେ ସଂଗ୍ରହ କରାଯିବ ଏବଂ ଏଥିସହିତ ସମ୍ବନ୍ଧିତ ସୂଚନା ବିଶ୍ୱର ଯେ କୌଣସି କୋଣରୁ ପ୍ରାପ୍ତ କରାଯାଇ ପାରିବ । ଭାରତରେ ବିଏସଆଇଡି ପରିଯୋଜନା ସି-ଡେକ ମୁମ୍ବାଇ ସହଯୋଗରେ କାର୍ଯ୍ୟକାରୀ କରାଯାଉଛି । ସରକାର 2016ରେ ମର୍ଚାଂଟ ସିପିଙ୍ଗ (ନାବିକ ବାୟୋମେଟ୍ରିକ ପରିଚୟ ଦସ୍ତାବିଜ) ନିୟମ ଅଧିସୂଚିତ କରିଛନ୍ତି । ଏସଆଇଡି କାର୍ଡରେ ନାବିକମାନଙ୍କୁ ବାୟୋମେଟ୍ରିକ ସହିତ ଭୌଗୋଳିକ ସୂଚନା ସାମିଲ ରହିବ । ଏହା ପରେ ଏସଆଇଡି କାର୍ଡ ନାବିକମାନଙ୍କ ପାଇଁ ଜାରି କରାଯିବ ।


    ବିଏସଆଇଡି କାର୍ଡ ଜାରି କରିବା ପାଇଁ ମୁମ୍ବାଇ , କୋଲକାତା , ଚେନ୍ନାଇ , ନୋଏଡା , ଗୋଆ , ବାଙ୍ଗାଲୋର , କୋଚ୍ଚି , ବିଖାଖାପାଟଣା ଓ କାଂଡଲାରେ 9ଟି ତଥ୍ୟ ସଂଗ୍ରହ କେନ୍ଦ୍ର ଖୋଲାଯାଇଛି । ପ୍ରତ୍ୟେକ ଭାରତୀୟ ନାଗରିକ ଯାହାଙ୍କୁ କି ଭାରତ ସରକାରଙ୍କ ଦ୍ୱାରା କଂଟିନ୍ୟୁଅସ ଡିସଚାର୍ଜ ସାର୍ଟିଫିକେଟ ପ୍ରାପ୍ତ ହୋଇଛି ସେମାନଙ୍କୁ ବିଏସଆଇଡି କାର୍ଡ ପାଇଁ ଯୋଗ୍ୟ ବିବେଚିତ କରାଯିବ । ସମ୍ପ୍ରତ୍ତି 3 , 50 , 000 ଭାରତୀୟ ନାବିକଙ୍କୁ ବିଏସଆଇଡି କାର୍ଡ ଜାରି କରାଯିବ । ସମସ୍ତ ନାବିକ ମାନଙ୍କୁ 2 ବର୍ଷ ମଧ୍ୟରେ ବିଏସଆଇଡି କାର୍ଡ ଜାରି କରାଯିବ । ଏହାପରେ ପ୍ରତ୍ୟେକ ବର୍ଷ 15 , 000 ନାବିକ ମାନଙ୍କୁ ବିଏସଆଇଡି କାର୍ଡ ପ୍ରଦାନ କରାଯିବ ।


    **********


    

    
    (Release ID: 1583339) Visitor Counter : 18