      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ସୁବ୍ରତଙ୍କୁ ଜାତୀୟ ଯୁବ ପୁରସ୍କାର
      • ବିକାଶର ବିଭିନ୍ନ କ୍ଷେତ୍ର ଓ ସମାଜ ସେବା କ୍ଷେତ୍ରରେ ଉତ୍କୃଷ୍ଟ ଯୋଗଦାନ ଲାଗି ପୁରସ୍କାର
      • ପୁରସ୍କାର ପ୍ରଦାନ କଲେ କେନ୍ଦ୍ର ଯୁବ ବ୍ୟାପାର ଓ କ୍ରୀଡା ମନ୍ତ୍ରୀ କିରେନ ରିଜିଜୁ
      Posted On: 12 AUG 2019 2:03PM by PIB Bhubaneshwar


    ଓଡିଶାର ସୁବ୍ରତ କୁମାର ଦାସଙ୍କ ସମେତ ବିଭିନ୍ନ ରାଜ୍ୟର ମୋଟ 20 ଜଣଙ୍କୁ ବ୍ୟକ୍ତିଗତ ଭାବେ ଏବଂ 3ଟି ସଙ୍ଗଠନକୁ ସାଙ୍ଗଠନିକ ଭାବେ ଜାତୀୟ ଯୁବ ପୁରସ୍କାର ପ୍ରଦାନ କରାଯାଇଛି । ସ୍ୱାସ୍ଥ୍ୟ , ମାନବ ଅଧିକାର , ସକ୍ରିୟ ନାଗରିକତା ଆଦି ବିକାଶ ଓ ସମାଜ ସେବାର ବିଭିନ୍ନ କ୍ଷେତ୍ରରେ ଉତ୍କୃଷ୍ଟ ଯୋଗଦାନ ଲାଗି ଆଜି ନୂଆଦିଲ୍ଲୀଠାରେ କେନ୍ଦ୍ର ଯୁବ ବ୍ୟାପାର ଓ କ୍ରୀଡା ମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ କିରେନ ରିଜିଜୁ ବ୍ୟକ୍ତିଗତ (15-29 ବର୍ଷ) ଏବଂ ସାଙ୍ଗଠନିକ ଭାବେ ଜାତୀୟ ଯୁବ ପୁରସ୍କାର ପ୍ରଦାନ କରିଛନ୍ତି ।


    ଯୁବ ବ୍ୟାପାର ଓ କ୍ରୀଡ଼ା ବିଭାଗ ତରଫରୁ ପ୍ରଦାନ କରାଯାଉଥିବା ଏହି ପୁରସ୍କାରର ଲକ୍ଷ୍ୟ ହେଉଛି ଜାତୀୟ ବିକାଶ ଓ ସମାଜ ସେବା କ୍ଷେତ୍ରରେ ଉତ୍କର୍ଷତା ହାସଲ କରିବ , ସମାଜ ପ୍ରତି ଦାୟିତ୍ୱବୋଧ ବୃଦ୍ଧି କରିବା , ଭଲ ନାଗରିକ ହେବା ପାଇଁ ଯୁବବର୍ଗଙ୍କୁ ପ୍ରୋତ୍ସାହିତ କରିବା ଏବଂ ସ୍ୱେଚ୍ଛାସେବୀ ଅନୁଷ୍ଠାନ ମାନଙ୍କର ଉତ୍କୃଷ୍ଟ ଯୋଗଦାନକୁ ସ୍ୱୀକୃତି ପ୍ରଦାନ ।


    ବ୍ୟକ୍ତିଗତ ପୁରସ୍କାର ସ୍ୱରୂପ ଏକ ମେଡାଲ , ପ୍ରମାଣ ପତ୍ର ଏବଂ 50 , 000 ଟଙ୍କାର ଅର୍ଥରାଶି ପ୍ରଦାନ କରାଯାଇଥାଏ । ସେହିପରି ଯୁବ ସଙ୍ଗଠନ ପୁରସ୍କାର ସ୍ୱରୂପ ଏକ ମେଡାଲ , ଏକ ପ୍ରମାଣ ପତ୍ର ଏବଂ 2 ଲକ୍ଷ ଟଙ୍କାର ଅର୍ଥରାଶି ପ୍ରଦାନ କରାଯାଇଥାଏ । ଏଥିସହିତ “ ଭାରତୀୟ ଯୁବବର୍ଗଙ୍କ ଦୃଷ୍ଟିରେ ଚୀନ-2019 ” ଶୀର୍ଷକ ଫଟୋ ପ୍ରଦର୍ଶନୀ ପାଇଁ ୩ଟି ବ୍ୟକ୍ତିଗତ ପୁରସ୍କାର ମଧ୍ୟ ପ୍ରଦାନ କରାଯାଇଥିଲା ।


    ଏହି ଅବସରରେ ଉଦବୋଧନ ଦେଇ ଶ୍ରୀ ରିଜିଜୁ କହିଥିଲେ ଯେ ଭାରତ ହେଉଛି ଏକ ଯୁବବର୍ଗଙ୍କ ଦେଶ ଏବଂ ଏଥିରେ ଅନେକ ସାମର୍ଥ୍ୟ ରହିଛି । ଦେଶର ଭବିଷ୍ୟତ ଯୁବବର୍ଗଙ୍କ ହାତରେ ରହିଛି । ସେମାନେ ହିଁ ଏହାକୁ ସଠିକ ସ୍ୱରୂପ ଦେଇ ପାରିବେ ।


    ପୁରସ୍କାର ତାଲିକା:(ବ୍ୟକ୍ତିଗତ ବର୍ଗ) ରୋହିତ କୁମାର କାଶ୍ୟପ (ଉତ୍ତର ପ୍ରଦେଶ) , ବିନିତ ଦେବୀଦାଶ ମାଲପୁରେ (ମହାରାଷ୍ଟ୍ର) , ମୋମୋତା ଥୌନାଓଜାମ (ମଣିପୁର) , ନିତେଶ କୁମାର ସାହୁ (ଛତିଶଗଡ) , ଓଡିରାଜୁ ଭାମଶିକ୍ରିଷ୍ଣା (ତେଲାଙ୍ଗାନା) , ପ୍ରିନ୍ସ ସିଙ୍ଘଲ (ଝାଡଖଣ୍ଡ) , ଅପୂର୍ବ ଓମ (ଦିଲ୍ଲୀ) , ଏଜି ପଦ୍ମନାଭନ (ତାମିଲନାଡୁ) , ଓଁକାର ରାଜୀବ ନାଭାଲିହାଲକାର (ମହାରାଷ୍ଟ୍ର) , ଗାତେମ ଭେଙ୍କଟେସ (ଆନ୍ଧ୍ର ପ୍ରଦେଶ) , କେ କ୍ରିଷ୍ଣା ମୋହନ ସିଙ୍ଘା (ଆସାମ) , ପୃଧ୍ୱୀ ଗୋଲା (ଆନ୍ଧ୍ର ପ୍ରଦେଶ) , ରାଜୁ ଗୋରାଇ (ପଶ୍ଚିମ ବଙ୍ଗ) , ରହୁଲ ଦାବୁର (ହରିୟାନା) , ହଂସରାଜ ଖାଟାୱାଲିଆ (ରାଜସ୍ଥାନ) , ପ୍ରିତୀଶ କୁମାର (ଉତ୍ତର ପ୍ରଦେଶ) , ମୃତ୍ୟୁଞ୍ଜୟ ଦ୍ୱିବେଦୀ (ଉତ୍ତର ପ୍ରଦେଶ) , ମିତେଶ ଗଜ୍ଜର (ଗୁଜୁରାଟ) , ସୁବ୍ରତ କୁମାର ଦାସ (ଓଡିଶା) , ମନୁ କାମ୍ବୋଜ (ରାଜସ୍ଥାନ) ; ( ସଙ୍ଗଠନ ବର୍ଗ): ଇକୋ-ପ୍ରୋ ବହୁଦେଶୀୟ ସଂସ୍ଥା , ଚନ୍ଦ୍ରପୁର (ମହାରାଷ୍ଟ୍ର) , କେୟାର ଆଣ୍ଡ ସେୟାର ଫାଉଣ୍ଡେସନ (ମଣିପୁର) , ସମୁତ୍କର୍ଷ ଯୁବ ବିକାଶ ନବଯୁବକ ମଣ୍ଡଳ , ରାଜସ୍ଥାନ ।


    **********

    
    
    (Release ID: 1582860) Visitor Counter : 1