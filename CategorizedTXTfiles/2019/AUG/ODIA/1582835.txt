      ଉପରାଷ୍ଟ୍ରପତିଙ୍କ ସଚିବାଳୟ

      ଶ୍ରୀମତୀ ସୁଷମା ସ୍ଵରାଜଙ୍କ ଅନ୍ତିମ ସଂସ୍କାରରେ ଯୋଗଦେଲେ ଉପରାଷ୍ଟ୍ରପତି
      Posted On: 07 AUG 2019 1:09PM by PIB Bhubaneshwar


    ଆଜି ପୂର୍ବତନ ବୈଦେଶିକ ବ୍ୟାପାର ମନ୍ତ୍ରୀ ତଥା ବରିଷ୍ଠ ଭାରତୀୟ ଜନତା ପାର୍ଟି ନେତ୍ରୀ ଶ୍ରୀମତୀ ସୁଷମା ସ୍ଵରାଜଙ୍କ ରାଷ୍ଟ୍ରୀୟ ମର୍ଯ୍ୟାଦା ସହ ଅନ୍ତିମ ସଂସ୍କାର ହୋଇଯାଇଛି ଏବଂ ଏଥିରେ ଯୋଗ ଦେଇଛନ୍ତି ଉପରାଷ୍ଟ୍ରପତି ଶ୍ରୀ ଏମ. ଭେଙ୍କେୟା ନାଇଡୁ ।


    ପୂର୍ବରୁ ଶ୍ରୀ ନାଇଡୁ ତାଙ୍କ ନୂଆଦିଲ୍ଲୀସ୍ଥିତ ବାସଭବନକୁ ଯାଇ ଶ୍ରୀମତୀ ସ୍ଵରାଜଙ୍କ ପରିବାରବର୍ଗଙ୍କୁ ସମବେଦନା ଜଣାଇଥିଲେ ।


    ଉପରାଷ୍ଟ୍ରପତି ତାଙ୍କ ବାର୍ତ୍ତାରେ କହିଥିଲେ ଯେ , ଶ୍ରୀମତୀ ସ୍ଵରାଜଙ୍କ ନିଧନରେ ସେ ଗଭୀର ଭାବେ ମର୍ମାହତ ।


    ତାଙ୍କ ମୃତ୍ୟୁରେ ଦେଶ ଏବଂ ବିଶେଷକରି ବ୍ୟକ୍ତିଗତ ଭାବେ ତାଙ୍କର ବିରାଟ କ୍ଷତି ହୋଇଛି ବୋଲି ଶ୍ରୀ ନାଇଡୁ ବର୍ଣ୍ଣନା କରିଥିଲେ । “ସେ ଥିଲେ ଜଣେ ଉତ୍କୃଷ୍ଟ ପ୍ରଶାସକ , ଉଚ୍ଚକୋଟିର ସାଂସଦ ଏବଂ ଅସାଧାରଣ ବକ୍ତା । ତାଙ୍କ ପରିବାର ସଦସ୍ୟଙ୍କ ପ୍ରତି ମୋର ହାର୍ଦ୍ଦିକ ସମବେଦନା ,” ବୋଲି ସେ କହିଛନ୍ତି ।


    ଶ୍ରୀମତୀ ସ୍ଵରାଜ ଓ ତାଙ୍କ ପରିବାର ପ୍ରତି ଶ୍ରୀ ନାଇଡୁଙ୍କ ଦୀର୍ଘ ଏବଂ ଘନିଷ୍ଠ ସମ୍ପର୍କ ଥିଲା ଏବଂ ପ୍ରତିବର୍ଷ ତାଙ୍କ ହାତରେ ରାକ୍ଷୀ ବାନ୍ଧିବା କଥା ଫେସବୁକ ପୋଷ୍ଟ କରି ଜଣାଇଥିଲେ ।


    ଉପରାଷ୍ଟ୍ରପତି କହିଥିଲେ ଯେ , ସେ ଜଣେ ନିସ୍ଵାର୍ଥପର ଦେଶପ୍ରେମୀ ତଥା ସଚ୍ଚୋଟତା , ଗାରିମା ଓ ଶିଷ୍ଟତାର ଅବତାର ଥିଲେ ।


    ଶ୍ରୀ ନାଇଡୁ ଆହୁରି କହିଥିଲେ ଯେ , ତାଙ୍କର ମାନବିକତା ଲାଗି ସେ ସମସ୍ତଙ୍କ ନିକଟରେ ପରିଚିତ ଥିଲେ ଏବଂ ଦୟାଳୁ ପ୍ରକୃତି ସହିତ ସମସ୍ତ ସଂକଟାପନ୍ନ ଲୋକଙ୍କ ପ୍ରତି ନ୍ୟାୟୋଚିତ କାର୍ଯ୍ୟ କରିବା ପାଇଁ ଆଗଭର ହେଉଥିଲେ ।


    **********

    
    
    (Release ID: 1582835) Visitor Counter : 13