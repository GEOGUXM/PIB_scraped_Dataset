      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ୟୁକ୍ରେନ ରାଷ୍ଟ୍ରପତିଙ୍କ ସହ ପ୍ରଧାନମନ୍ତ୍ରୀଙ୍କ ଟେଲିଫୋନ ବାର୍ତ୍ତାଳାପ
      Posted On: 01 AUG 2019 1:56PM by PIB Bhubaneshwar


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଆଜି ୟୁକ୍ରେନ ରାଷ୍ଟ୍ରପତି ମହାମହିମ ମିଷ୍ଟର ଭୋଲୋଦିମିର ଜେଲେନସ୍କିଙ୍କ ସହ ଟେଲିଫୋନରେ ବାର୍ତ୍ତାଳାପ କରିଥିଲେ ।


    ୟୁକ୍ରେନ ରାଷ୍ଟ୍ରପତି ନିର୍ବାଚନରେ ସଫଳତା ପାଇଁ ପ୍ରଧାନମନ୍ତ୍ରୀ ରାଷ୍ଟ୍ରପତି ଜେଲେନସ୍କିଙ୍କୁ ଅଭିନନ୍ଦନ ଜଣାଇଥିଲେ ଏବଂ ନିକଟରେ ସମାପ୍ତ ହୋଇଥିବା ସଂସଦୀୟ ନିର୍ବାଚନରେ ତାଙ୍କ ‘ସର୍ଭେଣ୍ଟ ଅଫ ଦି ପିପୁଲ ପାର୍ଟି’ର ବିଜୟ ଲାଗି ସମ୍ବର୍ଦ୍ଧନା ଜଣାଇଥିଲେ ।


    ପ୍ରଧାନମନ୍ତ୍ରୀ ସ୍ପଷ୍ଟ ବହୁମତରେ ଦ୍ଵିତୀୟ ଥର ଲାଗି କାର୍ଯ୍ୟଭାର ଗ୍ରହଣ କରିଥିବାରୁ ରାଷ୍ଟ୍ରପତି ଜେଲେନସ୍କି ଅଭିନନ୍ଦନ ଜଣାଇଥିଲେ ।


    ଭାରତ ଏବଂ ୟୁକ୍ରେନ ମଧ୍ୟରେ ଥିବା ବନ୍ଧୁତ୍ଵ ଏବଂ ଆନ୍ତରିକ ସମ୍ପର୍କ ମାଧ୍ୟମରେ ଦ୍ଵୀପାକ୍ଷିକ ବାଣିଜ୍ୟ ସମ୍ପର୍କର ଅଗ୍ରଗତି ସନ୍ତୋଷଜନକ ଥିବା ପ୍ରଧାନମନ୍ତ୍ରୀ ଜଣାଇଥିଲେ । ବିଭିନ୍ନ କ୍ଷେତ୍ରରେ ୟୁକ୍ରେନ ସହ ଥିବା ଦୀର୍ଘ ଦିନର ସହଯୋଗକୁ ସେ ସୂଚାଇଥିଲେ ଏବଂ ୟୁକ୍ରେନର ବିଭିନ୍ନ ବିଶ୍ଵବିଦ୍ୟାଳୟରେ ଭାରତର ବହୁ ସଂଖ୍ୟକ ଛାତ୍ରଛାତ୍ରୀଙ୍କ ଅଧ୍ୟୟନ ଦ୍ଵାରା ଦୁଇ ଦେଶର ଲୋକଙ୍କ ମଧ୍ୟରେ ସମ୍ପର୍କ ଆହୁରି ମଜବୁତ ହୋଇଥିବା ସେ କହିଥିଲେ । କ୍ୟିଭ ଏବଂ ଦିଲ୍ଲୀ ଗତ ବର୍ଷ ଆରମ୍ଭ ହୋଇଥିବା ସିଧାସଳଖ ବିମାନ ଯୋଗାଯୋଗ ଦ୍ଵାରା ମଧ୍ୟ ଏହି ସମ୍ପର୍କ ତଥା ପର୍ଯ୍ୟଟନକୁ ଅଧିକ ବଳ ମିଳିବ ବୋଲି ପ୍ରଧାନମନ୍ତ୍ରୀ ସୂଚନା ଦେଇଥିଲେ ।


    ଆପୋସ ଲାଭଜନକ ଦ୍ଵିପାକ୍ଷିକ ସମ୍ପର୍କକୁ ଆହୁରି ସୁଦୃଢ କରିବା ଲାଗି ଦୁଇ ନେତା ସେମାନଙ୍କ ପ୍ରତିବଦ୍ଧତା ଦୋହରାଇଥିଲେ ।


    **********

    
    
    (Release ID: 1582715) Visitor Counter : 9