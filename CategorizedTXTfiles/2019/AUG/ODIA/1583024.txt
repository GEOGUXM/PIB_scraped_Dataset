      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ସେପ୍ଟେମ୍ବର ପହିଲାରୁ ତମାଖୁ ପ୍ୟାକେଟରେ ନୂଆ ଚେତାବନୀ ଚିତ୍ର
      • ଚିତ୍ର ସହିତ ରହିବ ନିଃଶୁଳ୍କ ହେଲ୍ପ ଲାଇନ ନମ୍ବର
      • ସଚେତନ ହେବେ ତମାଖୁ ସେବନକାରୀ
      Posted On: 21 AUG 2019 3:36PM by PIB Bhubaneshwar


    ଏଣିକି ତମାଖୁ ଉତ୍ପାଦ ପ୍ୟାକେଟ ଉପରେ ନିର୍ଦ୍ଦିଷ୍ଟ ସ୍ୱାସ୍ଥ୍ୟ ଚେତାବନୀର ନୂଆ ଚିତ୍ର ଦେଖିବାକୁ ମିଳିବ । ପୂର୍ବରୁ ଭାରତ ସରକାରଙ୍କ ସ୍ୱାସ୍ଥ୍ୟ ଏବଂ ପରିବାର କଲ୍ୟାଣ ମନ୍ତ୍ରଣାଳୟ ପକ୍ଷରୁ ସିଗାରେଟ ଓ ଅନ୍ୟ ତମାଖୁ ଉତ୍ପାଦ (ପ୍ୟାକେଜିଂ ଓ ଲେବଲିଂ) ନିୟମ , 2008ରେ ସଂଶୋଧନ କରାଯାଇସାରିଛି । ଏହି ସଂଶୋଧନ ବଳରେ ନୂଆ ସେଟକୁ ମଞ୍ଜୁରି ମିଳିଛି । ଜିଏସଆର 331 (ଇ) ତା.3 ଏପ୍ରିଲ 2018 ରିଖରେ ଜାରି ସିଗାରେଟ ଓ ଅନ୍ୟ ତମାଖୁ ଉତ୍ପାଦ (ପ୍ୟାକେଜିଂ ଓ ଲେବଲିଂ) ନିୟମର ଦ୍ୱିତୀୟ ସଂଶୋଧନ ନିୟମ , 2018ରେ ସଂଶୋଧନ ଅଣାଯାଇ ଏହି ବିଜ୍ଞପ୍ତି ଜାରି କରାଯାଇଛି । ସଂଶୋଧିତ ନିୟମ 1 ସେପ୍ଟେମ୍ବର , 2018 ଠାରୁ ଲାଗୁ କରାଯାଇସାରିଛି ।


    ଉପରୋକ୍ତ ବିଜ୍ଞପ୍ତି ମାଧ୍ୟମରେ ଦୁଇଟି ଚିତ୍ରକୁ ବିଜ୍ଞପିତ କରାଯାଇଥିଲା । ସଂଶୋଧନରେ ଏହି ଧାରା ସଂଯୋଗ କରାଯାଇଥିଲା ଯେ ପ୍ରଥମ ଚିତ୍ର ଲାଗୁ ହେବା ତାରିଖ ଠାରୁ 12 ମାସ ପରେ ଦ୍ୱିତୀୟ ଚିତ୍ର ଲାଗୁ ହେବ ।


    ଉପରୋକ୍ତ ବିଜ୍ଞପ୍ତି ଅନୁଯାୟୀ ପ୍ରଥମ ଚିତ୍ର ସେପ୍ଟେମ୍ବର 1 ତାରିଖ 2018ରେ ଲାଗୁ ହୋଇଥିଲା । ତେଣୁ ଏହାର 12 ମାସ ପରେ ଅର୍ଥାତ 1 ସେପ୍ଟେମ୍ବର , 2019 କିମ୍ବା ଏହା ପରେ ନିର୍ମିତ , ପ୍ୟାକେଜ ହୋଇଥିବା ଏବଂ ଆମଦାନୀ ହୋଇଥିବା ସମସ୍ତ ତମାଖୁ ଉତ୍ପାଦ ଉପରେ ଦ୍ୱିତୀୟ ଚିତ୍ର ପ୍ରଦର୍ଶିତ ହେବ ।


    " QUIT TODAY CALL 1800-11-2356" ହେଲ୍ପ ମଧ୍ୟ ଏହି ସ୍ୱାସ୍ଥ୍ୟ ଚେତାବନୀର ଏକ ଅଂଶବିଶେଷ । ଏହା ତମାଖୁ ଉପଯୋଗକାରୀଙ୍କ ମଧ୍ୟରେ ସଚେତନତା ସୃଷ୍ଟି କରିବ ଏବଂ ସେମାନଙ୍କୁ ଅଭ୍ୟାସ ପରିବର୍ତ୍ତନ ଲାଗି ପରାମର୍ଶ ସେବା ଯୋଗାଇ ଦେବ । ଧୂମପାନ ଏବଂ ଧୂମପାନ ମୁକ୍ତ ଉଭୟ ତମାଖୁ ଉତ୍ପାଦ ଲାଗି ଏକ ସାଧାରଣ ନିର୍ଦ୍ଦିଷ୍ଟ ସ୍ୱାସ୍ଥ୍ୟ ଚେତାବନୀ ରହିବ ।


    ନିଃଶୁଳ୍କ ଟୋବାକୋ କ୍ୱିଟ ଲାଇନ ସର୍ଭିସେସ (1800-11-1356)ତମାଖୁ ସେବନ ଛାଡ଼ିବା ଲାଗି ପରାମର୍ଶ ଏବଂ ରଣନୀତି ପ୍ରଦାନ କରିଥାଏ । ଗ୍ଲୋବାଲ ଆଡଲ୍ଟ ଟୋବାକୋ ସର୍ଭେ (ଜିଟିଏସ-2 , 2016-17) ପକ୍ଷରୁ ନିକଟରେ ଜାରି ଦ୍ୱିତୀୟ ପର୍ଯ୍ୟାୟ ସର୍ବେକ୍ଷଣରୁ ଜଣାପଡ଼ିଛି ଯେ 15 ବର୍ଷ କିମ୍ବା ତତୋଧିକ ବୟସର ଲୋକମାନଙ୍କ ମଧ୍ୟରେ ସିଗାରେଟ ଧୂମପାନ କରୁଥିବା ଲୋକଙ୍କ ମଧ୍ୟରୁ 61.9 ପ୍ରତିଶତ , ବିଡ଼ି ଧୂମପାନ କରୁଥିବା ମଧ୍ୟରୁ 53.8 ପ୍ରତିଶତ ଏବଂ ଧୂଆଁମୁକ୍ତ ତମାଖୁ ସେବନ କରୁଥିବା ଲୋକଙ୍କ ମଧ୍ୟରୁ 46.2 ପ୍ରତିଶତ ତମାଖୁର ପ୍ୟାକେଟରେ ଚେତାବନୀ ଲେବଲ ଦେଖି ନିଶା ଛାଡ଼ିବା ବିଷୟରେ ଚିନ୍ତା କରିଛନ୍ତି ।


    ଚେତାବନୀର ମୁଦ୍ରଣଯୋଗ୍ୟ ଯୋଗ୍ୟ ସଂସ୍କରଣ ସହିତ ଉକ୍ତ ବିଜ୍ଞପ୍ତି ମନ୍ତ୍ରଣାଳୟର ୱେବସାଇଟ https://mohfw.gov.in ଏବଂ https://ntcp.nhp.gov.in ରେ ପୂର୍ବରୁ ଉପଲବ୍ଧ ରହିଛି । ସେହିପରି ପୂର୍ବରୁ ସମସ୍ତ ଆଂଚଳିକ ଭାଷାରେ ଅଂଶୀଦାରଙ୍କ ଅନୁରୋଧକ୍ରମେ ଏହାକୁ ଯୋଗାଇ ଦିଆଯାଇସାରିଛି । ସମସ୍ତ ଆଂଚଳିକ ଭାଷାରେ ଚେତାବନୀ ଚିତ୍ରର ଖୋଲା ଫାଇଲ ମଧ୍ୟ ମନ୍ତ୍ରଣାଳୟ ଠାରୁ ntcp.mohfw@gmail.com ଇ-ମେଲ ଜରିଆରେ କିମ୍ବା 011-23062868 ଫୋନ ନମ୍ବରରେ ଅନୁରୋଧ କରି ହାସଲ କରାଯାଇପାରିବ ।


    **********

    
    
    (Release ID: 1583024) Visitor Counter : 14