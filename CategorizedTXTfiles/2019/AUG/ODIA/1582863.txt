      ପରିବେଶ ଓ ଜଙ୍ଗଲ ମନ୍ତ୍ରଣାଳୟ

      ଜଳବାୟୁ ପରିବର୍ତ୍ତନ ଆଲୋଚନାରେ ଭାରତ ବିଶ୍ୱ ମଞ୍ଚରେ ଅଗ୍ରଣୀ ଭୂମିକା ନିର୍ବାହ କରୁଛି
      Posted On: 13 AUG 2019 2:07PM by PIB Bhubaneshwar


    କେନ୍ଦ୍ର ପରିବେଶ, ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ମନ୍ତ୍ରୀ ଶ୍ରୀ ପ୍ରକାଶ ଜାଭଡ଼େକର ବ୍ରାଜିଲର ସାଓ ପାଓଲୋଠାରେ ବ୍ରିକ୍ସ (ବ୍ରାଜିଲ, ରୁଷ, ଭାରତ, ଚୀନ ଏବଂ ଦକ୍ଷିଣ ଆଫ୍ରିକା) ଏବଂ ବେସିକ ଦେଶର ମନ୍ତ୍ରୀସ୍ତରୀୟ ସମ୍ମିଳନୀରେ ଭାଗ ନେବେ । ବେସିକ ହେଉଛି ଚାରିଟି ବୃହତ ନୂଆ ଶିଳ୍ପାୟନ ରାଷ୍ଟ୍ରର ବ୍ଲକ (ଭୂ-ରାଜନୈତିକ ମେଣ୍ଟ) ।


    ବ୍ରାଜିଲ ଗସ୍ତ ପୂର୍ବରୁ ଶ୍ରୀ ଜାଭଡ଼େକର କହିଛନ୍ତି ଯେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ଵରେ ଭାରତ ଏବେ ପଛୁଆ ରହୁଥିବା ରାଷ୍ଟ୍ର ହୋଇନାହିଁ , ବରଂ ଅନ୍ତର୍ଜାତୀୟ ଜଗତରେ ପରିବେଶ ସଂକ୍ରାନ୍ତ ଆଲୋଚନାରେ ଅଗ୍ରଣୀ ଭୂମିକା ଗ୍ରହଣ କରୁଛି । ପରିବେଶ ମନ୍ତ୍ରୀ କହିଥିଲେ ଯେ ମୁଁ ଯେତେବେଳେ ପ୍ୟାରିସ ଯାଇଥିଲି , ଲୋକମାନଙ୍କ ମନରେ ଏହାକୁ ନେଇ ସନ୍ଦେହ ରହିଥିଲା ଯେ ଭୂ - ରାଜନୈତିକ ମେଣ୍ଟ ବେସିକ ଅକ୍ଷୂର୍ଣ୍ଣ ରହିବ ନା ନାହିଁ । କିନ୍ତୁ ଆମେ କେବଳ ଅକ୍ଷୂର୍ଣ୍ଣ ରହିଲୁ ନାହିଁ , ବରଂ ଚୁଡ଼ାନ୍ତ ଆଲୋଚନାରେ ନିଜ ବିଚାର ରଖୁଥିବାର ଶକ୍ତି ହୋଇ ରହିଲୁ । ଏଥର ମଧ୍ୟ ଆମେ ପ୍ୟାରିସ ପରବର୍ତ୍ତୀ ସ୍ଥିତି ଏବଂ ମିଳିତ ଜାତିସଂଘ ଅଧିବେଶନ ସହିତ ଚିଲିରେ ପରବର୍ତ୍ତୀ ପର୍ଯ୍ୟାୟରେ ଆମେ ଗ୍ରହଣ କରୁଥିବା ଆଭିମୁଖ୍ୟର ସମୀକ୍ଷା କରିବୁ ।


    ଶ୍ରୀ ଜାଭଡ଼େକର ଗୁରୁତ୍ୱାରୋପ କରି କହିଥବଲେ ଯେ ପ୍ୟାରିସ ବୁଝାମଣା ଅନ୍ତର୍ଗତ ଆମେ ଯେଉଁ ଉତ୍ତରଦାୟିତ୍ୱ ଗ୍ରହଣ କରିଛୁ , ଆମେ ସେ ଦିଗରେ ସଫଳ ପଦକ୍ଷେପ ନେଉଛୁ । ଏହାଛଡ଼ା ଆମେ ଆଶା କରୁଛୁ ଯେ ବିଶ୍ୱ ବିଶେଷ କରି ବିକଶିତ ଦେଶ ମଧ୍ୟ ଯେଉଁ ଆର୍ଥିକ ଏବଂ ବୈଷୟିକ ସହାୟତା ସନ୍ଦର୍ଭରେ ବିକାଶଶୀଳ ଦେଶଗୁଡ଼ିକ ପାଇଁ ନିଜର ପ୍ରତିବଦ୍ଧତାକୁ ପୂରଣ କରିବେ ।


    *********

    
    
    (Release ID: 1582863) Visitor Counter : 1