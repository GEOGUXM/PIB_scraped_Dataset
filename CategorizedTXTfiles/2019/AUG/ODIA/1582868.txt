      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଦୂରଦର୍ଶନ ଦ୍ୱାରା ନିର୍ମିତ ଦେଶଭକ୍ତି ଗୀତ ‘ବତନ’ କେନ୍ଦ୍ରମନ୍ତ୍ରୀ ଶ୍ରୀ ପ୍ରକାଶ ଜାଭଡେକରଙ୍କ ଦ୍ୱାରା ଦେଶ ଉଦ୍ଦେଶ୍ୟରେ ସମର୍ପିତ
      Posted On: 13 AUG 2019 2:15PM by PIB Bhubaneshwar


    କେନ୍ଦ୍ର ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ନୂଆଦିଲ୍ଲୀଠାରେ ସ୍ୱାଧୀନତା ଦିବସ 2019 ଉପଲକ୍ଷେ ଦୂରଦର୍ଶନ ଦ୍ୱାରା ନିର୍ମିତ ଦେଶଭକ୍ତି ଗୀତ ‘ ବତନ ’ ର ଉନ୍ମୋଚନ କରିଛନ୍ତି ।


    ନୂତନ ଭାରତକୁ ସମର୍ପିତ ଏହି ଗୀତରେ କେନ୍ଦ୍ର ସରକାରଙ୍କ ଅନେକ ଅଗ୍ରଣୀ କାର୍ଯ୍ୟକ୍ରମ ଏବଂ ପଦକ୍ଷେପ ସମ୍ବନ୍ଧରେ ସୂଚନା ପ୍ରଦାନ କରାଯାଇଛି । ଏଥିରେ ଏଇ ନିକଟରେ ଚନ୍ଦ୍ରଯାନ 2ର ସଫଳତା ପୂର୍ବକ ପ୍ରକ୍ଷେପଣ ପଛରେ କେନ୍ଦ୍ର ସରକାରଙ୍କ ଦୃଢ଼ ସଂକଳ୍ପ ଏବଂ ଦୂରଦର୍ଶିତା ମଧ୍ୟ ସମ୍ମିଳିତ ରହିଛି । ଏହି ଗୀତରେ ସଶସ୍ତ୍ର ବଳ ଯବାନଙ୍କ ବୀରତା ଓ ପରାକ୍ରମ ଏବଂ ଶହୀଦ ମାନଙ୍କୁ ମଧ୍ୟ ଶ୍ରଦ୍ଧାଞ୍ଜଳି ପ୍ରଦାନ କରାଯାଇଛି ।


    ଏହି ଅବସରରେ ନିଜର ସମ୍ବୋଧନରେ ଶ୍ରୀ ଜାଭଡେକର ଗୀତର ସୃଜନ ପାଇଁ ଦୂରଦର୍ଶନ ଏବଂ ପ୍ରସାର ଭାରତୀକୁ ଅଭିନନ୍ଦନ ଜଣାଇଥିଲେ । ସେ କହିଥିଲେ ଯେ ଏହି ଗୀତ ଚଳିତ ବର୍ଷ ସ୍ୱତନ୍ତ୍ରତା ଦିବସ ସମାରୋହର ଯୋଶ୍ କୁ ଅଧିକ ବୃଦ୍ଧି କରିବ ।


    ଏହି ଗୀତକୁ ଗାଇଛନ୍ତି ପ୍ରଖ୍ୟାତ ବଲିଉଡ ଗାୟକ ଜାଭେଦ ଅଲ୍ଲୀ ଏବଂ ଏହାର ରଚନା କରିଛନ୍ତି ଗୀତିକାର ଆଲୋକ ଶ୍ରୀବାସ୍ତବ । ସଂଗୀତ ପ୍ରଦାନ କରିଛନ୍ତି ଶ୍ରୀ ଦୂଷ୍ୟନ୍ତ । ଗୀତର ନିର୍ମାଣ କରିଛନ୍ତି ଉଭୟ ଦୂରଦର୍ଶନ ଏବଂ ପ୍ରସାରଭାରତୀ । ଆକାଶବାଣୀ ଏବଂ ଦୂରଦର୍ଶନର ସମସ୍ତ କେନ୍ଦ୍ରମାନଙ୍କ ଦ୍ୱାରା ଏହି ଗୀତର ପ୍ରସାରଣ କରାଯିବ । ଏହି ଗୀତ ସହିତ ସ୍ୱତନ୍ତ୍ରତା ଦିବସ ପାଳନ କରିବା ପାଇଁ ଏହାକୁ ଦୂରଦର୍ଶନ ଏବଂ ସୂଚନା ପ୍ରସାରଣ ମନ୍ତ୍ରଣାଳୟ ଦ୍ୱାରା କପିରାଇଟ ମୁକ୍ତ ରଖାଯାଇଛି । ସମସ୍ତ ଏଫଏମ ଷ୍ଟେସନ , ମନୋରଞ୍ଜନ ଓ ନ୍ୟୁଜ ଚ୍ୟାନେଲ , ସୋସିଆଲ ମିଡିଆ ଏବଂ ଅନ୍ୟ ମାଧ୍ୟମରେ ଏହାର ନିଃଶୁଳ୍କ ପ୍ରୟୋଗ କରାଯାଇ ପାରିବ ।


    ଏହି ଗୀତର ଉନ୍ମୋଚନ ଅବସରରେ ପ୍ରସାର ଭାରତୀ ଅଧ୍ୟକ୍ଷ ଡଃ ଏ ସୂର୍ଯ୍ୟପ୍ରକାଶ , ପ୍ରସାର ଭାରତୀର ମୂଖ୍ୟ କାର୍ଯ୍ୟକାରୀ ଅଧିକାରୀ ଶ୍ରୀ ଶଶୀ ଶେଖର , ଦୂରଦର୍ଶନର ମହାନିର୍ଦ୍ଦେଶକ ସୁଶ୍ରୀ ସୁପ୍ରିୟା ସାହୁ , ଦୂରଦର୍ଶନ ସମାଚାରର ମହାନିର୍ଦ୍ଦେଶକ ଶ୍ରୀ ମୟଙ୍କ ଅଗ୍ରୱାଲ , ଆକାଶବାଣୀର ମହାନିର୍ଦ୍ଦେଶକ ଶ୍ରୀ ଏଫ ଶାହରିୟାରଙ୍କ ସହିତ ସୂଚନା ଏବଂ ପ୍ରସାରଣ ମନ୍ତ୍ରଣାଳୟ ତଥା ପ୍ରସାର ଭାରତୀର ବରିଷ୍ଠ ଅଧିକାରୀମାନେ ମଧ୍ୟ ଉପସ୍ଥିତ ଥିଲେ ।


    **********

    
    
    (Release ID: 1582868) Visitor Counter : 1