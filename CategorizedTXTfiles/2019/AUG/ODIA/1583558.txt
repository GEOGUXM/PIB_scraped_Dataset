      କ୍ୟାବିନେଟ

      ଆନ୍ତର୍ଜାତିକ ବିପର୍ଯ୍ୟୟ ନିରୋଧୀ ଭିତ୍ତିଭୂମି ମେଣ୍ଟ ପ୍ରତିଷ୍ଠା ପ୍ରସ୍ତାବକୁ କ୍ୟାବିନେଟର ମଞ୍ଜୁରି
      • ସେପ୍ଟେମ୍ବର 23, 2019ରେ ନ୍ୟୁୟର୍କଠାରେ ଅନୁଷ୍ଠିତ ହେବାକୁ ଥିବା ଜାତିସଂଘ ଜଳବାୟୁ ପରିବର୍ତ୍ତନ ଶିଖର ସମ୍ମିଳନୀ ସମୟରେ ପ୍ରଧାନମନ୍ତ୍ରୀ ସିଡିଆରଆଇର ଶୁଭାରମ୍ଭ କରିବେ

      Posted On: 28 AUG 2019 9:13PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ନୂଆଦିଲ୍ଲୀରେ ସହାୟକ ସଚିବାଳୟ କାର୍ଯ୍ୟାଳୟ ସହିତ ଆନ୍ତର୍ଜାତିକ ବିପର୍ଯ୍ୟୟ ନିରୋଧୀ ଭିତ୍ତିଭୂମି ମେଣ୍ଟ ପ୍ରତିଷ୍ଠା ପ୍ରସ୍ତାବକୁ ( CDRI ) ମଞ୍ଜୁରି ପ୍ରଦାନ କରିଛନ୍ତି । ଏହି ପ୍ରସ୍ତାବକୁ ପ୍ରଧାନମନ୍ତ୍ରୀ ଅଗଷ୍ଟ 13 , 2019ରେ ମଞ୍ଜୁରି ପ୍ରଦାନ କରିଥିଲେ ।


    ସେପ୍ଟେମ୍ବର 23 , 2019ରେ ଆମେରିକାର ନ୍ୟୁୟର୍କଠାରେ ଅନୁଷ୍ଠିତ ଜାତିସଂଘ ଜଳବାୟୁ ପରିବର୍ତ୍ତନ ଶିଖର ସମ୍ମିଳନୀ ସମୟରେ ସିଡିଆରଆଇ ଶୁଭାରମ୍ଭ ହେବାର ପ୍ରସ୍ତାବ ରହିଛି । ଜାତିସଂଘ ମହାସଚିବଙ୍କ ଦ୍ୱାରା ଆୟୋଜିତ ଏହି ଶିଖର ସମ୍ମିଳନୀ ଜଳବାୟୁ ପରିବର୍ତ୍ତନର ପ୍ରଭାବ ଏବଂ ଏହାର ପରିଣାମ ସ୍ୱରୂପ ହେବାକୁ ଥିବା ବିପଦର ମୁକାବିଲା କରିବା ଦିଗରେ ପ୍ରତିବଦ୍ଧତା ବ୍ୟକ୍ତ କରିବା ପାଇଁ ବହୁ ସଂଖ୍ୟାରେ ରାଷ୍ଟ୍ରାଧ୍ୟକ୍ଷ ମାନଙ୍କୁ ଏକାଠି କରିବ ।


    ଅନ୍ୟ ବିଷୟ ବ୍ୟତୀତ ନିମ୍ନଲିଖିତ ପଦକ୍ଷେପକୁ ମଞ୍ଜୁରି ପ୍ରଦାନ କରାଯାଇଛି:

     1. ନୂଆଦିଲ୍ଲୀରେ ସହାୟକ ସଚିବାଳୟ କାର୍ଯ୍ୟାଳୟ ସହିତ ବିପର୍ଯ୍ୟୟ ନିରୋଧୀ ଭିତ୍ତିଭୂମି ଉପରେ ଆନ୍ତର୍ଜାତିକ ମେଣ୍ଟ ( CDRI )ର ସ୍ଥାପନା ,
     2. ସଂସ୍ଥା ପଞ୍ଜୀକରଣ ଅଧିନିୟମ , 1960 ଅନ୍ତର୍ଗତ ସଂସ୍ଥା ଭାବେ ସିଡିଆରଆଇର ସଚିବାଳୟ ନୂଆଦିଲ୍ଲୀରେ ପ୍ରତିଷ୍ଠା ‘ ସିଡିଆରଆଇ ସଂସ୍ଥା ’ ଅଥବା ଏଥିସହିତ ମିଶୁଥିବା ନାମର ଉପଲବ୍ଧତା ଆଧାରରେ କରାଯିବ । ସହଯୋଗର ବୁଝାମଣା ପତ୍ର ଏବଂ ‘ ସିଡିଆରଆଇ ସଂସ୍ଥା ’ ର ଉପନିୟମକୁ ରାଷ୍ଟ୍ରୀୟ ବିପର୍ଯ୍ୟୟ ପ୍ରଶମନ ପ୍ରାଧିକରଣ ( NDMA ) ଦ୍ୱାରା ଯଥାସମୟରେ ପ୍ରସ୍ତୁତ କରାଯିବ ଏବଂ ଏହାକୁ ଅନ୍ତିମ ରୂପ ପ୍ରଦାନ କରାଯିବ ।
     3. ସିଡିଆରଆଇକୁ ବୈଷୟିକ ସହାୟତା ଏବଂ ଗବେଷଣା ପ୍ରକଳ୍ପଗୁଡ଼ିକୁ ନିରନ୍ତର ଅର୍ଥ ଯୋଗାଣ , ସଚିବାଳୟ କାର୍ଯ୍ୟାଳୟର ସ୍ଥାପନା ତଥା ବାରମ୍ବାର ହେଉଥିବା ଖର୍ଚ୍ଚ ପାଇଁ 2019-20ରୁ 2023-24 ପର୍ଯ୍ୟନ୍ତ ପାଞ୍ଚବର୍ଷର ଅବଧି ପାଇଁ ଆବଶ୍ୟକ ଅର୍ଥ ରାଶି ନିମନ୍ତେ ଭାରତ ସରକାରଙ୍କ ତରଫରୁ 480 କୋଟି ଟଙ୍କା (ପାଖାପାଖି 70 ମିଲିଅନ ଡଲାର)ର ସହାୟତାକୁ ନୀତିଗତ ମଞ୍ଜୁରି ପ୍ରଦାନ ଏବଂ
     4. ସିଡିଆରଆଇ ପାଇଁ ଚାର୍ଟର ଦସ୍ତାବିଜର ସମର୍ଥିତ ସ୍ୱରୂପ ପ୍ରତିଷ୍ଠା ଦସ୍ତାବିଜର କାର୍ଯ୍ୟ କରିବ । ଏନଡିଏମଏ ଦ୍ୱାରା ବୈଦେଶିକ ମନ୍ତ୍ରଣାଳୟର ପରାମର୍ଶ ସମ୍ଭାବ୍ୟ ସଦସ୍ୟ ଦେଶରୁ ସୂଚନା ପାଇବା ପରେ ଏହି ଚାର୍ଟରକୁ ଅନ୍ତିମ ରୂପ ପ୍ରଦାନ କରାଯିବ ।

    ପ୍ରମୁଖ ପ୍ରଭାବ:


    ସିଡିଆରଆଇ ଏକ ଏପରି ମଞ୍ଚ ଭାବେ ସେବା ପ୍ରଦାନ କରିବ , ଯେଉଁଠାରେ ବିପର୍ଯ୍ୟୟ ଏବଂ ଜଳବାୟୁ ଅନୁକୂଳ ଭିତ୍ତିଭୂମିର ବିବିଧ ପଦକ୍ଷେପ ବାବଦରେ ସୂଚନା ଆହରଣ କରାଯିବ ଏବଂ ଏହାର ଆଦାନ ପ୍ରଦାନ କରାଯିବ । ଏହା ବିବିଧ ହିତାଧିକାରୀଙ୍କ ପ୍ରଯୁକ୍ତି ବିଶେଷଜ୍ଞତାକୁ ଏକ ସ୍ଥାନରେ ଏକତ୍ରିତ କରିବ । ଏହି କ୍ରମରେ ଏହା ଏକ ଏପରି ବ୍ୟବସ୍ଥାକୁ ସୃଷ୍ଟି କରିବ , ଯାହାକି ଦେଶମାନଙ୍କୁ ସେମାନଙ୍କ ବିପଦ ସନ୍ଦର୍ଭ ତଥା ଆର୍ଥିକ ଆବଶ୍ୟକତା ଅନୁଯାୟୀ ଭିତ୍ତିଭୂମି ବିକାଶ କରିବା ପାଇଁ ସେମାନଙ୍କ କ୍ଷମତା ଏବଂ କାର୍ଯ୍ୟପଦ୍ଧତିକୁ ଉନ୍ନତ କରିବାରେ ସହାୟତା କରିବ ।


    ଏହି ପଦକ୍ଷେପ ଫଳରେ ସମାଜର ସମସ୍ତ ବର୍ଗର ଲୋକ ଲାଭବାନ ହେବେ । ଆର୍ଥିକ ଭାବେ ଦୁର୍ବଳ ବର୍ଗ , ମହିଳା ଏବଂ ପିଲାମାନେ ବିପର୍ଯ୍ୟୟର ପ୍ରଭାବ ଦୃଷ୍ଟିରେ ସମାଜର ସବୁଠାରୁ ଅସୁରକ୍ଷିତ ବର୍ଗ ହୋଇଥା ’ ନ୍ତି । ଏପରି କ୍ଷେତ୍ରରେ ବିପର୍ଯ୍ୟୟ ଅନୁକୂଳ ଭିତ୍ତିଭୂମି ପ୍ରସ୍ତୁତ କରିବା ସମ୍ବନ୍ଧରେ ଜ୍ଞାନ ଏବଂ କାର୍ଯ୍ୟପଦ୍ଧତିରେ ସୁଧାର ହେବା ଦ୍ୱାରା ସେମାନଙ୍କୁ ଲାଭ ମିଳିବ । ଭାରତରେ ପୂର୍ବୋତ୍ତର ଏବଂ ହିମାଳୟ କ୍ଷେତ୍ର ଭୂମିକମ୍ପର ବିପଦ , ତଟବର୍ତ୍ତୀ କ୍ଷେତ୍ର ଝଡ ତୋଫାନ ଏବଂ ସୁନାମୀ ବିପଦ ତଥା କେନ୍ଦ୍ରୀୟ ଉପଦ୍ଵୀପାଞ୍ଚଳ ମରୁଡି ବିପନ୍ନ କ୍ଷେତ୍ର ।


    ନବୋନ୍ମେଷ :


    ବିପର୍ଯ୍ୟୟର ବିପଦ ତଥା ବିକାଶ ସନ୍ଦର୍ଭରେ ବିଭିନ୍ନ ଦେଶରେ ବିପର୍ଯ୍ୟୟ ହ୍ରାସ ଜନିତ ପ୍ରୟାସ ଉପରେ ଭିତ୍ତିଭୂମି ବିକାଶ ସହିତ ସମ୍ବନ୍ଧିତ ଅନେକ ପ୍ରକାରର ପଦକ୍ଷେପ ମହଜୁଦ ରହିଛି ।


    ବିପର୍ଯ୍ୟୟ ଅନୁକୂଳ ଭିତ୍ତିଭୂମି ପାଇଁ ବୈଶ୍ୱିକ ସଙ୍ଗଠନ ଏହି ଚିନ୍ତାଗୁଡିକୁ ଦୂର କରିବ , ଯାହା ବିକାଶଶୀଳ ଏବଂ ବିକଶିତ ଦେଶ , ଛୋଟ ଏବଂ ବଡ ଅର୍ଥବ୍ୟବସ୍ଥା , ଭିତ୍ତିଭୂମି ବିକାଶର ପ୍ରାରମ୍ଭିକ ଏବଂ ଉନ୍ନତ ବ୍ୟବସ୍ଥା ବିଶିଷ୍ଟ ଦେଶ ତଥା ମଧ୍ୟମ କିମ୍ବା ଉଚ୍ଚ ବିପର୍ଯ୍ୟୟ ବିଶିଷ୍ଟ ଦେଶ ମାନଙ୍କରେ ସମାନ ରୂପେ ବିଦ୍ୟମାନ । ଭିତ୍ତିଭୂମି ଉପରେ ଧ୍ୟାନ କେନ୍ଦ୍ରିତ କରି ସେନ୍ଦାଇ ଫ୍ରେମୱାର୍କ , ସତତ ବିକାଶ ଲକ୍ଷ୍ୟ ( SDG ) ଏବଂ ଜଳବାୟୁ ପରିବର୍ତ୍ତନ ଅନୁକୂଳ ମିଳନ ବିନ୍ଦୁ ଉପରେ ଠୋସ ପଦକ୍ଷେପ ସହିତ ସମ୍ବନ୍ଧିତ କିଛି କାର୍ଯ୍ୟ ରହିଛି । ବିପର୍ଯ୍ୟୟ ଅନୁକୂଳ ଭିତ୍ତିଭୂମି ଉପରେ ଫୋକସ କରିବା ଦ୍ୱାରା ଏକ ସମୟରେ ସେନ୍ଦାଇ ଫ୍ରେମୱାର୍କ ଅନ୍ତର୍ଗତ ହାନିରେ ହ୍ରାସ ଆଣିବା ସମ୍ବନ୍ଧିତ ଲକ୍ଷ୍ୟ ଉପରେ ଧ୍ୟାନ ଦିଆଯିବ , ଅନେକ ଏସଡିଜି ଉପରେ ଧ୍ୟାନ ଦିଆଯାଇ ପାରିବ ତଥା ଜଳବାୟୁ ପରିବର୍ତ୍ତନ ସହିତ ସମ୍ବନ୍ଧିତ ଅନୁକୂଳନରେ ମଧ୍ୟ ଯୋଗଦାନ ମିଳିବ । ଏଥିପାଇଁ ବିପର୍ଯ୍ୟୟ ପ୍ରଶମନ ଭିତ୍ତିଭୂମି ଉପରେ ଆନ୍ତର୍ଜାତିକ ମେଣ୍ଟର ସ୍ପଷ୍ଟ ଅବସର ରହିଛି ।


    ଭାରତର ବିଭିନ୍ନ କ୍ଷେତ୍ରରେ ପ୍ରାକୃତିକ ବିପର୍ଯ୍ୟୟର ଭିତ୍ତି ସମ୍ବନ୍ଧିତ ସୂଚନାର ପ୍ରକାଶନ ହେବା ଦ୍ୱାରା ଲୋକମାନଙ୍କୁ ନିଜ କ୍ଷେତ୍ରର ବିପଦ ବାବଦରେ ବୁଝିବାର ଅବସର ମିଳିବ ତଥା ସେମାନେ ସ୍ଥାନୀୟ ଏବଂ ରାଜ୍ୟ ସକରାରଙ୍କୁ ବିପଦକୁ କମ କରିବାରେ ତଥା ଏହାର ମୁକାବିଲା କରିବାର ଉପାୟ ସମ୍ବନ୍ଧରେ ଦାବି କରିପାରିବେ ।


    ***********

    
    
    (Release ID: 1583558) Visitor Counter : 21
    
    
    
    
    

4.