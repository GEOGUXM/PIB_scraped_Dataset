      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଫ୍ରାନ୍ସରେ ଭାରତୀୟ ସମୁଦାୟଙ୍କୁ ପ୍ରଧାନ ମନ୍ତ୍ରୀଙ୍କ ସମ୍ବୋଧନ
      Posted On: 23 AUG 2019 5:40PM by PIB Bhubaneshwar


    ଫ୍ରାନ୍ସର ଗଣ୍ୟମାନ୍ୟ ନାଗରିକ ଏବଂ ଏଠାରେ ନିଜର ପରିଶ୍ରମ ଏବଂ ନିଜର କୌଶଳ ଦ୍ୱାରା ଭାରତ ଏବଂ ଫ୍ରାନ୍ସର ଗୌରବ ବୃଦ୍ଧି କରିଥିବା ଆପଣ ସମସ୍ତ ସାଥୀଙ୍କୁ ମୋର ନମସ୍କାର ।


    ଭାଇ ଓ ଭଉଣୀମାନେ , ଭାରତ ଏବଂ ଫ୍ରାନ୍ସର ବନ୍ଧୁତ୍ୱ ସଂପୂର୍ଣ୍ଣ ଭାବେ ଅତୁଟ ଆଉ ଏହା କେବଳ ବନ୍ଧୁତା ହିଁ ନୁହେଁ , ବନ୍ଧୁତାଠାରୁ ଆଗକୁ ବଳି ଆଉ କିଛି , ଏହା କିଛି ନୂଆ ନୁହେଁ ବରଂ ବର୍ଷ ବର୍ଷ ଧରି ପୁରୁଣା । ଏଭଳି କୌଣସି ସୁଯୋଗ କିମ୍ବା ବିଶ୍ୱସ୍ତରୀୟ ମଞ୍ଚ ନଥିବ ଯେଉଁଠାରେ ଆମ ଦୁଇଦେଶ ଜଣେ ଅନ୍ୟ ଜଣଙ୍କୁ ସମର୍ଥନ କରି ନଥିବ ଏବଂ ସାଥୀଭାବେ କାର୍ଯ୍ୟ କରି ନଥିବ ଆଉ ସେଥିପାଇଁ ଆଜିର ଦିନଟି ହେଉଛି ବନ୍ଧୁତା ନାମରେ ସମର୍ପିତ ।


    ସାଥୀଗଣ , ଭଲ ବନ୍ଧୁତ୍ୱର ଅର୍ଥ ହେଉଛି ଏହା ଯେ... ସୁଖ ଦୁଃଖରେ ଜଣେ ଅନ୍ୟଜଣଙ୍କ ପାଖରେ ଠିଆ ହେବା ଉଚିତ ହୁଏତ ପରିସ୍ଥିତି ଯାହା କିଛି ମଧ୍ୟ ହୋଇଥାଉ ନା କାହିଁକି । ଯେତେବେଳେ ଭାରତ ଏବଂ ଫ୍ରାନ୍ସକୁ କୌଣସି ମଧ୍ୟ ଭଲ ଉପଲବ୍ଧି ମିଳିଥାଏ ତ ଆମେ ଜଣେ ଅନ୍ୟଜଣଙ୍କ ପାଇଁ ଖୁସି ଅନୁବଭ କରିଥାଉ । ମୋତେ ଲାଗୁଛି କି ଭାରତରେ ଫ୍ରାନ୍ସ ଫୁଟବଲ ଟିମର ସମର୍ଥକଙ୍କ ସଂଖ୍ୟା ବୋଧହୁଏ ଯେତିକି ଫ୍ରାନ୍ସରେ ରହିଛନ୍ତି ତା ’ ଠାରୁ ମଧ୍ୟ ଅଧିକ ଭାରତରେ ରହିଥିବେ । ଯେତେବେଳେ ଫ୍ରାନ୍ସ ବିଶ୍ୱକପ୍ ଫୁଟବଲ ଜିତିଥିଲା , ତ ତାହାର ଉତ୍ସବ ଭାରତରେ ମଧ୍ୟ ବଡ଼ ଧୂମଧାମରେ ପାଳନ କରାଯାଇଥିଲା ।


    ସାଥୀଗଣ , ଏହିଭଳି ଭାବେ ଆମେ ଦୁଃଖର ମୁହୂର୍ତ୍ତରେ ସେତିକି ହିଁ ଘନିଷ୍ଠତାର ସହିତ ଜଣେ ଅନ୍ୟ ଜଣଙ୍କ ପାଖରେ ଠିଆ ହୋଇଛୁ । ଏହାର ଉଦାହରଣ ଫ୍ରାନ୍ସରେ ହୋଇଥିବା ଏୟାର ଇଣ୍ଡିଆର ଦୁଇଟି ବିମାନ ଦୁର୍ଘଟଣାର ଏହି ସ୍ମାରକ ସ୍ଥଳ । ଏହି ଦୁର୍ଘଟଣାରେ ବହୁ ଭାରତୀୟଙ୍କର ପ୍ରାଣହାନୀ ମଧ୍ୟ ହୋଇଥିଲା । ସେମାନଙ୍କ ମଧ୍ୟରେ ଭାରତର ମହାନ ବୈଜ୍ଞାନିକଙ୍କ ମଧ୍ୟରୁ ଜଣେ ଡକ୍ଟର ହୋମି ଜାହାଙ୍ଗୀର ଭାବା ମଧ୍ୟ ଥିଲେ । ଭାରତର ସେହି ମହାନ ସୁପୁତ୍ରଙ୍କୁ ଏବଂ ଅନ୍ୟ ଭାରତୀୟମାନଙ୍କୁ ଯେଉଁମାନେ ଏହି ଦୁର୍ଘଟଣାରେ ନିଜର ପ୍ରାଣ ହରାଇଥିଲେ ସେମାନଙ୍କୁ ମଧ୍ୟ ଆଜି ମୁଁ ନିଜର ଶ୍ରଦ୍ଧାଞ୍ଜଳି ଅର୍ପଣ କରୁଛି ।


    ସାଥୀଗଣ , ଏହି ସ୍ମାରକର ପ୍ରତ୍ୟେକ ପ୍ରସ୍ଥର ଆମ ନାଗରିକମାନଙ୍କର ଜଣଙ୍କର ଅନ୍ୟଜଣଙ୍କ ପ୍ରତି ରହିଥିବା ସମ୍ବେଦନଶୀଳତାର ହେଉଛି ଏକ ଜ୍ୱଳନ୍ତ ପ୍ରମାଣ । ଆମେ ପ୍ରଣାମ କରୁଛୁ ଜରୱେର ସେହି ଗାଇଡ଼୍ ମାନଙ୍କୁ ଯେଉଁମାନେ ଦୁର୍ଘଟଣା ପରେ ବିମାନର ଭଗ୍ନାବଶେଷ ଖୋଜିବା ପାଇଁ ଦିନ ରାତି କାମ କଲେ । ପ୍ରତିକୂଳ ପରିସ୍ଥିତିରେ କାମ କଲେ । ଆଜି ସେହି ଗାଇଡମାନଙ୍କର ପରିବାରର ଲୋକମାନଙ୍କ ସହିତ ଟେକ୍ନୋଲୋଜି ମାଧ୍ୟମରେ ଯୋଡ଼ି ହେବାର ସୁଯୋଗ ମିଳିଲା । ମୁଁ ସେହି ଗାଇଡମାନଙ୍କୁ ଏବଂ ତାଙ୍କର ଆତ୍ମୀୟ ସ୍ୱଜନଙ୍କୁ ମଧ୍ୟ ଭାରତ ତରଫରୁ ଆଦରର ସହିତ କୃତଜ୍ଞତା ଜ୍ଞାପନ କରୁଛି । ମୁଁ ଜରୱେର ମେୟରଙ୍କ ପ୍ରତି ମଧ୍ୟ ମୋର କୃତଜ୍ଞତା ଜ୍ଞାପନ କରୁଛି । ଯିଏ ଏହି ସ୍ମାରକକୁ ନିର୍ମାଣ କରିବାରେ ଖୁବ୍ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଛନ୍ତି । ମୁଁ ଫ୍ରାନ୍ସ ସରକାର , ରାଷ୍ଟ୍ରପତି ମାକ୍ରନ ଏବଂ ଫ୍ରାନ୍ସର ଜନତାଙ୍କୁ ମୋତେ ନିମନ୍ତ୍ରଣ କରିଥିବା ଯୋଗୁଁ ଆପଣମାନଙ୍କ ସହିତ ସାକ୍ଷାତ କରିବାର ସୁଯୋଗ ଦେଇଥିବା ଲାଗି ମୁଁ ଆପଣମାନଙ୍କୁ ସମସ୍ତଙ୍କୁ ମୋର କୃତଜ୍ଞତା ଜ୍ଞାପନ କରୁଛି ।


    ଗୋଟିଏ କଥା ଦେଇଥିଲି , ଆପଣମାନଙ୍କର ମନେଅଛି କି ନାହିଁ , ସେକଥା ମୋତେ ଜଣା ନାହିଁ... ମୋର କିନ୍ତୁ ମନେ ଅଛି ଆଉ ସାଧାରଣ ଭାବେ ରାଜନେତାମାନଙ୍କୁ କଥା ଦେଇ କଥା ଭୁଲି ଯିବାରେ ଖୁବ୍ ଆନନ୍ଦ ମିଳିଥାଏ । କିନ୍ତୁ ମୁଁ ସେହି ଗୋଷ୍ଠୀର ନୁହେଁ , ତେଣୁ ମୁଁ ନିଜେ ଦେଇଥିବା କଥାକୁ ମନେରଖେ । ମୁଁ କହିଥିଲି କି ଭାରତ ଆଶା ଏବଂ ଆକାଂକ୍ଷାର ନୂତନ ଯାତ୍ରାରେ ଅଗ୍ରସର ହେବାକୁ ଯାଉଛି ଆଉ ଆଜି ଯେତେବେଳେ ଆପଣମାନଙ୍କ ଗହଣକୁ ଆସିଛି ତ ନମ୍ରତାର ସହିତ , ବଡ଼ ବିଶ୍ୱାସର ସହ କହିପାରିବି କି ଆମେ ନା କେବଳ ସେହି ପଥରେ ଚାଲିବାକୁ ଲାଗିଛୁ ବରଂ 130 କୋଟି ଭାରତବାସୀଙ୍କ ସାମୂହିକ ପ୍ରୟାସ ଫଳରେ ଭାରତ ଦ୍ରୁତ ଗତିରେ ବିକାଶ ପଥରେ ଆଗକୁ ବଢ଼ୁଛି । ଏହା ହେଉଛି କାରଣ କି ଏଥର ପୁଣିଥରେ ଦେଶବାସୀମାନେ ଆଗ ଅପେକ୍ଷା ମଧ୍ୟ ଅଧିକ ପ୍ରଚଣ୍ଡ ଲୋକମତ ଦେଇ ଆମ ସରକାରଙ୍କୁ ସମର୍ଥନ ଦେଇଛନ୍ତି । ଆଉ ଥରେ ପୁଣି ଆମକୁ ଦେଶସେବା କରିବାର ସୁଯୋଗ ପ୍ରଦାନ କରିଛନ୍ତି । ଏହି ଜନାଦେଶ କେବଳ ଗୋଟିଏ ସରକାର ଚଲାଇବା ପାଇଁ ନୁହେଁ ବରଂ ନୂତନ ଭାରତ ନିର୍ମାଣ କରିବା ପାଇଁ । ଏଭଳି ଏକ ନୂତନ ଭାରତ ଯାହାର ସମୃଦ୍ଧ , ସଭ୍ୟତା ଏବଂ ସଂସ୍କୃତି ଉପରେ ସମଗ୍ର ବିଶ୍ୱକୁ ଗର୍ବ ହେଉ ଆଉ ଯିଏ ଏକବିଂଶ ଶତାବ୍ଦୀର ଆଧୁନିକତାକୁ ମଧ୍ୟ ନେତୃତ୍ୱ ପ୍ରଦାନ କରୁ । ଏଭଳି ଏକ ନୂତନ ଭାରତ ଯାହାର କେନ୍ଦ୍ରବିନ୍ଦୁ ବ୍ୟବସାୟ ସୁଗମତା ଉପରେ ମଧ୍ୟ ରହୁ ଏବଂ ଯିଏ ସହଜରେ ସହାବସ୍ଥାନକୁ ମଧ୍ୟ ସୁନିଶ୍ଚିତ କରିବା ପାଇଁ ସବୁ ପ୍ରକାରର ପଦକ୍ଷେପ ଗ୍ରହଣ କରୁ ।


    ସାଥୀଗଣ , ଭାରତରେ ବିଗତ ପାଞ୍ଚବର୍ଷ ମଧ୍ୟରେ ବହୁତ କିଛି ସକରାତ୍ମକ ପରିବର୍ତ୍ତନ ଘଟିଛି । ଏହି ପରିବର୍ତ୍ତନର କେନ୍ଦ୍ରରେ ଭାରତର ଯୁବଶକ୍ତି , ଭାରତର ଗାଁ , ଗରିବ , କୃଷକ , ନାରୀଶକ୍ତି ଏସବୁ ଏହାର କେନ୍ଦ୍ରବିନ୍ଦୁରେ ରହି ଆସିଛି । ମୁଁ ଫୁଟବଲ୍ ପ୍ରେମୀଙ୍କ ଦେଶକୁ ଆସିଛି ଆଉ ଯେତେବେଳେ ଫୁଟବଲ୍ ପ୍ରେମୀଙ୍କ ଗହଣକୁ ଆସିଛି ତ ଆପଣମାନେ ଭଲ ଭାବେ ଜାଣିଛନ୍ତି କି ଗୋଲର ମହତ୍ୱ କ ’ ଣ ହୋଇଥାଏ । ଆମେ ବିଗତ ପାଞ୍ଚବର୍ଷ ମଧ୍ୟରେ କିଛି ଏଭଳି ଗୋଲ ବା ଲକ୍ଷ୍ୟ ରଖିଛୁ ଯାହା ପୂର୍ବରୁ ଅସମ୍ଭବ ବୋଲି ଚିନ୍ତା କରାଯାଉଥିଲା । କିନ୍ତୁ ଦଳଗତ ମନୋବୃତ୍ତି ଭାବନା ଦ୍ୱାରା ଆମେ ସେହି ଲୋକମାନଙ୍କୁ , ସେହି ଲକ୍ଷ୍ୟଗୁଡ଼ିକୁ ସାକାର କରି ଦେଖାଇଛୁ ।


    ସାଥୀଗଣ , ସମଗ୍ର ଦୁନିଆରେ ଏକ ନିର୍ଦ୍ଧାରିତ ସମୟ ମଧ୍ୟରେ ସବୁଠାରୁ ଅଧିକ ବ୍ୟାଙ୍କ ଖାତା ଯଦି କୌଣସି ଦେଶରେ ଖୋଲା ଯାଇଛି ତ ତାହା ଭାରତରେ ଖୋଲା ଯାଇଛି । ସମଗ୍ର ଦୁନିଆର ସବୁଠାରୁ ବଡ଼ ସ୍ୱାସ୍ଥ୍ୟ ବୀମା ଯୋଜନା କୌଣସି ଦେଶରେ ଚାଲୁ ରହିଛି ତ ସେହି ଦେଶର ନାମ ହେଉଛି ଭାରତ । ଏହି ଯୋଜନାରେ ରହିଥିବା ହିତାଧିକାରୀଙ୍କ ସଂଖ୍ୟା ହେଉଛି କେତେ ଅଧିକ ତାହା ଆଜିର ଏହି କଥାରୁ ଆପଣ ଅନୁମାନ ଲଗାଇ ପାରିବେ କି ଆମେରିକା , କାନାଡ଼ା , ମେକ୍ସିକୋ ଏହାର ମୋଟ ଜନସଂଖ୍ୟା ହେଉଛି ଯେତିକି ତାକୁ ଯଦି ଆମେ ମିଶାଇ ଦେବା ତ ତା ’ ଠାରୁ ମଧ୍ୟ ଅଧିକ ଲୋକ ହେଉଛନ୍ତି ଭାରତରେ ଥିବା ଏହି ଯୋଜନାର ହିତାଧିକାରୀ ।


    ସାଥୀଗଣ , ସମଗ୍ର ଦୁନିଆରେ ଟିବିକୁ ସମାପ୍ତ କରିବାର ଲକ୍ଷ୍ୟ ବର୍ଷ 2030 ପର୍ଯ୍ୟନ୍ତ ରଖା ଯାଇଛି । ସମଗ୍ର ବିଶ୍ୱ ଏହି କାର୍ଯ୍ୟକୁ 2030 ଭିତରେ ସମାପ୍ତ କରିବାର ଲକ୍ଷ୍ୟ ନିର୍ଦ୍ଧାରିତ କରିଛନ୍ତି । କିନ୍ତୁ ଏହା ହେଉଛି ନୂତନ ହିନ୍ଦୁସ୍ଥାନ , ଆପଣମାନଙ୍କୁ ଗର୍ବ ଅନୂଭବ ହେବ କି ଯେଉଁ ଗତିରେ ଆମେ ଏହା ଉପରେ କାର୍ଯ୍ୟ କରୁଛୁ ତାହା ଫଳରେ ଭାରତ ଏହି ଲକ୍ଷ୍ୟକୁ ପାଞ୍ଚ ବର୍ଷ ପୂର୍ବରୁ ଅର୍ଥାତ 2025ରେ ସଂପୂର୍ଣ୍ଣ କରିଦେବ । ଏହିଭଳି ଭାବେ ସିଓପି-2021ରେ ଜଳବାୟୁ ପରିବର୍ତ୍ତନର ଯେଉଁ ଲକ୍ଷ୍ୟ 2030 ପାଇଁ ନିର୍ଦ୍ଧାରିତ କରାଯାଇଥିଲା , ସେଥିମଧ୍ୟରୁ ଅଧିକାଂଶ ଲକ୍ଷ୍ୟଗୁଡ଼ିକୁ ଭାରତ ଆଗାମୀ ବର୍ଷେ-ଦେଢ଼ ବର୍ଷ ଭିତରେ ପ୍ରାପ୍ତ କରି ପାରିବ ।


    ଦେଖନ୍ତୁ , ହିନ୍ଦୁସ୍ଥାନ ସେଇଆ ରହିଛି , ଗାନ୍ଧି ମଧ୍ୟ ସେଇଠି ରହିଛନ୍ତି , ଆପଣ ମଧ୍ୟ ସେଇଆ ରହିଛନ୍ତି , ଗାନ୍ଧିଙ୍କର ଶତାବ୍ଦୀ ମଧ୍ୟ ପାଳନ କରାଗଲା , ଗାନ୍ଧିଙ୍କର ଶହେ ପଚିଶ ବର୍ଷ ପୂର୍ତ୍ତି ମଧ୍ୟ ପାଳନ କରାଗଲା । ଏହିଥର ଗାନ୍ଧିଙ୍କର 150 ବର୍ଷ ପୂର୍ତ୍ତି ପାଳନ କରାଯାଉଛି । ଆଉ ଏ ପର୍ଯ୍ୟନ୍ତ ଦୁନିଆର 124ଟି ଦେଶର ସର୍ବଶ୍ରେଷ୍ଠ ଗାୟକ , ସଂଗୀତଜ୍ଞମାନେ ବୈଷ୍ଣବ-ଜନ ତୋ ତେନେ କହିୟେ... ଏହାକୁ ଗାଇଛନ୍ତି ।


    ସାଥୀଗଣ , ଆଜି ଅନେକ ଅଧ୍ୟୟନ ରିପୋର୍ଟ ଆସୁଛି ଯେଉଁଥିରେ କୁହାଯାଉଛି କି ଭାରତ ନିଜର ଦାରିଦ୍ର୍ୟକୁ ବହୁତ ଦ୍ରୁତ ଗତିରେ ଦୂର କରୁଛି , ଆମେ ଦାରିଦ୍ର୍ୟ ଅବସ୍ଥାରୁ ବାହାରି ଆସୁଛୁ , ଏହା ମଧ୍ୟ ଆମର ଏକ ଲକ୍ଷ୍ୟ ଥିଲା ଯାହାକୁ ଆମେ ଦ୍ରୁତ ଗତିରେ ଦୂର କରିବାର ପ୍ରୟାସ କରୁଛୁ । ଆଜି ଭାରତ ନୂତନ ଉର୍ଜ୍ଜାରେ ଭରି ରହିଛି ଆଉ ତାହାର ପ୍ରତୀକ ହେଉଛି କି ଭାରତ ଆଜି ଷ୍ଟାର୍ଟ-ଅପ୍ ଦୁନିଆରେ ବହୁତ ଆଗରେ ରହିଛି । ଛୋଟ ଛୋଟ ସହରର ପ୍ରତିଭାବାନ ଯୁବକ ଗୋଟିଏରୁ ବଳି ଆଉ ଏକ ନବସୃଜନ ପ୍ରସ୍ତୁତ କରୁଛନ୍ତି ।


    ସାଥୀଗଣ , ଏହା ମଧ୍ୟ ହେଉଛି ସତ୍ୟ ଯେ ବିଗତ ପାଞ୍ଚ ବର୍ଷରେ ଆମେ ଦେଶରୁ ଅନେକ କୁପ୍ରଥାକୁ ଲାଲ କାର୍ଡ ମଧ୍ୟ ପ୍ରଦାନ କରିଛୁ ବା ଦୂର କରି ଦେଇଛୁ । ଆଜି ନୂତନ ଭାରତରେ ଭ୍ରଷ୍ଟାଚାର , ଭାଇ-ଭଣଜାର ପରମ୍ପରା , ପରିବାରବାଦ , ଜନତାଙ୍କ ଅର୍ଥ ଲୁଟ , ଆତଙ୍କବାଦ , ଉପରେ ଯେଉଁଭଳି ଭାବେ ଅଙ୍କୁଶ ଲଗାଯାଉଛି , ତାହା ପୂର୍ବରୁ କେବେ ହୋଇ ନଥିଲା ।


    ସାଥୀଗଣ , ନୂତନ ଭାରତରେ ଥକିଯିବା-ଅଟକିଯିବାର ପ୍ରଶ୍ନ ଉଠୁନାହିଁ । ନୂଆ ସରକାର ଗଠନ ହେବାର ଅଧିକ ଦିନ ହୋଇନାହିଁ । ଏବେ କେବଳ 75 ଦିନ ହୋଇଛି ଶହେ ଦିନ ହେବା ପାଇଁ ବାକି ଅଛି । ଆଉ ଏହି ଦିନ ସବୁ କେଉଁମାନଙ୍କ ପାଇଁ ହୋଇଥାଏ , ସରକାର ଗଠନ ହେବା ପରେ ସ୍ୱାଗତ ସମାରୋହ ହୋଇଥାଏ , ଫୁଲମାଳ ପିନ୍ଧିବାରେ ସମୟ ଯାଇଥାଏ , ଜୟ ଜୟକାର ଚାଲିଥାଏ , ଆମେ ସେସବୁ ଧନ୍ଦାରେ ମାତିଲୁ ନାହିଁ । କେବଳ 75 ଦିନ ପୂରଣ ହୋଇଛି କିନ୍ତୁ ସ୍ପଷ୍ଟ ନୀତି ଆଉ ସଠିକ ଦିଗରେ ଚାଲିବାର ମନ୍ତ୍ରରେ ପ୍ରେରିତ ହୋଇ ଗୋଟିଏ ପରେ ଗୋଟିଏ ବଡ଼ ନିଷ୍ପତ୍ତି ନିଆଯାଇଛି । ନୂତନ ସରକାର ଗଠନ ହେବା ପରେ ହିଁ ଜଳଶକ୍ତି ପାଇଁ ଏକ ନୂତନ ମନ୍ତ୍ରଣାଳୟ ପ୍ରତିଷ୍ଠା କରାଯାଇଛି , ଯାହା ଜଳ ସମ୍ବନ୍ଧୀୟ ସମସ୍ତ ବିଷୟକୁ ସାମଗ୍ରିକ ଭାବେ ଦେଖିବ । ଗରିବ କୃଷକ ଏବଂ ବ୍ୟବସାୟୀମାନଙ୍କୁ ପେନସନ୍ର ସୁବିଧା ମିଳୁ , ଏଥିପାଇଁ ମଧ୍ୟ ନିଷ୍ପତ୍ତି ନିଆ ଯାଇଛି । ତିନି-ତଲାକ୍ ଏକ ଅମାନବୀୟ କୃତ୍ତି , ନାରୀର ସମ୍ମାନ ଏବଂ ତା ’ ଜୀବନ ସାରା ତିନି-ତଲାକର ଖଡ୍ଗ ଲଟକି ରହୁ , ଆମେ ଏହାକୁ ଅନ୍ତ କରିଦେଲୁ । କେହି ମାନନ୍ତୁ ଅବା ନ ମାନନ୍ତୁ , କେହି ଲେଖନ୍ତୁ ଅବା ନ ଲେଖନ୍ତୁ , କେହି କୁହନ୍ତୁ ଅବା ନ କୁହନ୍ତୁ , କେହି କହି ପାରନ୍ତୁ ଅବା ନ କହି ପାରନ୍ତୁ କିନ୍ତୁ ଏହି କୋଟି କୋଟି ଝିଅମାନଙ୍କର ଆଶୀର୍ବାଦ ଆଗାମୀ ଶତାବ୍ଦୀ ଶତାବ୍ଦୀ ଧରି ଭାରତର ମଙ୍ଗଳ କରିବାକୁ ଯାଉଛି ।


    ମୁସଲମାନ ଭଉଣୀ , ଝିଅମାନଙ୍କ ସହିତ ଏଭଳି ଅନ୍ୟାୟକୁ ନୂତନ ହିନ୍ଦୁସ୍ଥାନ କିଭଳି ସ୍ୱୀକାର କରି ପାରିବ ? ସେହିଭଳି ଶିଶୁ ସୁରକ୍ଷା ଏବଂ ସ୍ୱାସ୍ଥ୍ୟ କ୍ଷେତ୍ରରେ ମଧ୍ୟ ସରକାର ଅନେକଗୁଡ଼ିଏ ବୈପ୍ଳବିକ ପଦକ୍ଷେପ ଉଠାଇଛନ୍ତି । ଆଜି ଏହି କଥାକୁ ନେଇ ବହୁତ ଚର୍ଚ୍ଚା ହେଉଛି.. ଚଳିତ ଥର ଆମ ସଂସଦ ଅଧିବେଶନ ବିଗତ ଛଅ ଦଶକଠାରୁ ଅଧିକ ଫଳପ୍ରଦ ରହିଲା । ଅର୍ଥାତ ବିଗତ ଷାଠିଏ ବର୍ଷରେ ଯେତେଗୁଡ଼ିଏ ମଧ୍ୟ ସଂସଦର ଅଧିବେଶନ ହୋଇଛି , ସେଥିରେ ଯେତିକ କାର୍ଯ୍ୟ ହୋଇଥିଲା , ଏହି ଗୋଟିଏ ଅଧିବେଶନରେ ତା ’ ଠାରୁ ଅଧିକ କାର୍ଯ୍ୟ ଚଳିତ ଥର ହୋଇଛି । ଏହା କାହିଁକି ହେଲା... କିପରି ହେଲା ? ... ଆଜ୍ଞା ମୋଦୀ ଅଛନ୍ତି ତ ସବୁ ସମ୍ଭବ..ଏଥିପାଇଁ ହେଲା ନାହିଁ । ଏହା ଏଇଥିପାଇଁ ହେଲା କି ଦେଶର ଜନତା ଯେଉଁ ମୋହର ମାରିଛନ୍ତି ଏହା ହେଉଛି ଶହେ ପଚିଶ କୋଟି ଦେଶବାସୀଙ୍କର ଶକ୍ତି । ଏହା ହେଉଛି ଗଣତନ୍ତ୍ରର ଶକ୍ତି । ଆଉ ତାହାର ଚାପ ହେଉଛି ଯାହା ଦେଶ ହିତ କାର୍ଯ୍ୟ କରିବା ପାଇଁ ପ୍ରତ୍ୟେକଙ୍କୁ ମଧ୍ୟ ପ୍ରେରଣା ଦେଉଛି , ବାଧ୍ୟ ମଧ୍ୟ କରୁଛି ।


    ଆପଣମାନେ ସମସ୍ତେ ଜାଣନ୍ତି କି ଡିସେମ୍ବର 7ରେ ଆମ ସମସ୍ତଙ୍କର ଚନ୍ଦ୍ରଯାନ ଚନ୍ଦ୍ରରେ ଓହ୍ଲାଇବାକୁ ଯାଉଛି । ଏହି ଉପଲବ୍ଧି ପରେ ଚନ୍ଦ୍ରପୃଷ୍ଠରେ ଅବତରଣ କରିବାବାଲା ଭାରତ ବିଶ୍ୱର ଚତୁର୍ଥ ଦେଶ ପାଲଟିଯିବ ।


    ଭାଇ ଓ ଭଉଣୀମାନେ , ଭାରତରେ ହେଉଥିବା ଏହି ପ୍ରଗତି ମଧ୍ୟରେ ଫ୍ରାନ୍ସ ସହିତ ଆମର ଶତାବ୍ଦୀ ଶତାବ୍ଦୀ ଧରି ପୁରୁଣା ସମ୍ବନ୍ଧ ଦିନକୁ ଦିନ ଆହୁରି ସୁଦୃଢ଼ ହେଉଛି । ଜଣେ ଅନ୍ୟଜଣଙ୍କର ଆବଶ୍ୟକତାକୁ ଧ୍ୟାନ ରଖିବା , ଜଣଙ୍କର ଅନ୍ୟ ଜଣଙ୍କ ପ୍ରତି ସମ୍ବେଦନଶୀଳତା , ଜଣଙ୍କର ଅନ୍ୟଜଣଙ୍କ ପ୍ରତି ବିଶ୍ୱାସକୁ ନେଇ ଆମେ ଆଗକୁ ବଢ଼ୁଛୁ । ଭାରତ ଏବଂ ଫ୍ରାନ୍ସ ଜଣେ ଅନ୍ୟଜଣଙ୍କ ପାଇଁ ଲଢ଼ିଛନ୍ତି ଏବଂ ବିଜୟୀ ମଧ୍ୟ ହୋଇଛନ୍ତି । ଦୁଇ ଦେଶ କାନ୍ଧକୁ କାନ୍ଧ ମିଶାଇ ଶତ୍ରୁର ମୁକାବିଲା କରିଛନ୍ତି । ଏହା ହେଉଛି ସେହି ମାଟି ଯେଉଁଠି ପ୍ରଥମ ବିଶ୍ୱଯୁଦ୍ଧରେ 9 ହଜାର ଭାରତୀୟ ସୈନିକ ଫ୍ରାନ୍ସର ସୈନିକଙ୍କ ସହିତ ମାନବତା ସପକ୍ଷରେ ଲଢ଼େଇ କରି ନିଜ ଜୀବନର ଆହୁତି ଦେଇଥିଲେ । ଆଉ ଏଠାରେ ରହୁଥିବା ପ୍ରତ୍ୟେକ ଭାରତୀୟ କେବେ ମଧ୍ୟ 9 ହଜାର ସଂଖ୍ୟା ଭୁଲିବା ଉଚିତ ନୁହେଁ ।


    ସାଥୀଗଣ , ଆମେ ଫାସୀବାଦ ଏବଂ ବିଚ୍ଛିନ୍ନତାବାଦର ମୁକାବିଲା ଭାରତରେ ହିଁ ନୁହେଁ , ବରଂ ଫ୍ରାନ୍ସର ମାଟିରେ ମଧ୍ୟ କରିଛୁ । ଆମର ବନ୍ଧୁତ୍ୱ ନୀତିଗତ ଆଦର୍ଶକୁ ନେଇ ଗଠିତ । ଦୁଇ ଦେଶର ଚରିତ୍ରର ନିର୍ମାଣ ‘ ସ୍ୱତନ୍ତ୍ରତା , ସମାନତା ଓ ଭାତୃତ୍ୱ ’ ଭଳି ମୂଲ୍ୟବୋଧ ଉପରେ ପର୍ଯ୍ୟବେସିତ । ଆଜି ଯଦି ଭାରତ ଏବଂ ଫ୍ରାନ୍ସ ବିଶ୍ୱର ବଡ଼ ବିପଦ ସହିତ ଲଢ଼େଇ କରିବା ପାଇଁ ପାରସ୍ପରିକ ସହଯୋଗ କରୁଛନ୍ତି ତ ତା ’ ର କାରଣ ମଧ୍ୟ ହେଉଛି ଏହି ଦ୍ୱିପାକ୍ଷିକ ମୂଲ୍ୟବୋଧ । ସେ ଆତଙ୍କବାଦ ହେଉ ଅବା ପୁଣି ଜଳବାୟୁ ପରିବର୍ତ୍ତନ , ଗଣତାନ୍ତ୍ରିକ ମୂଲ୍ୟ ହିଁ ଏହି ବିପଦରୁ ବଞ୍ଚାଇବା ପାଇଁ ଆମର ସାମଗ୍ରିକ ଦାୟିତ୍ୱବୋଧକୁ ଆମେ ଭଲ ଭାବେ ସ୍ୱୀକାର କରିଛୁ । ଭାରତ ଏବଂ ଫ୍ରାନ୍ସ ସମ୍ପର୍କର ଦ୍ୱିତୀୟ ବିଶେଷତ୍ୱ ହେଉଛି କି ଆମେ ଆହ୍ୱାନ ଗୁଡ଼ିକର ମୁକାବିଲା କେବଳ କଥାରେ ନୁହେଁ , ଉଚିତ କାର୍ଯ୍ୟାନୁଷ୍ଠାନ ଦ୍ୱାରା କରିଥାଉ । ବିଶ୍ୱରେ ଜଳବାୟୁ ପରିବର୍ତ୍ତନର କଥା ତ ବହୁତ ଆଲୋଚନା ହେଉଛି କିନ୍ତୁ ତା ’ ଉପରେ କାର୍ଯ୍ୟାନ୍ୱୟନ ହେବା ବହୁତ କମ୍ ଦେଖିବାକୁ ମିଳୁଛି । ଆମେ ଫ୍ରାନ୍ସ ସହିତ ମିଶି ଆନ୍ତର୍ଜାତିକ ସୌର ମେଣ୍ଟ ଆରମ୍ଭ କଲୁ , ଆଜି ଏଥିରେ ପ୍ରାୟ ବିଶ୍ୱର 75ଟି ଦେଶ ସକ୍ରିୟ ଭାବେ ଯୋଡ଼ି ହୋଇଛନ୍ତି । ଆଉ ଜଳବାୟୁ ପରିବର୍ତ୍ତନ , ବିଶ୍ୱତାପନ ବିରୁଦ୍ଧରେ ଆଇଏସ୍ଏ ତୃଣମୂଳ ସ୍ତରରେ ସଠିକ୍ ରୂପେ ଆଣୁଅଛି ।


    ଭାଇ ଓ ଭଉଣୀମାନେ , ଆଜିକାଲି ଆମେ ଏକବିଂଶ ଶତାବ୍ଦୀରେ ଇନ୍ଫ୍ରା ବିଷୟରେ କଥା ହେଉଛେ , ଯେ କେହି ଆଗାମୀ ପିଢ଼ୀର ଇନ୍ଫ୍ରା , ଆଗାମୀ ପିଢ଼ୀର ଇନ୍ଫ୍ରା ବିଷୟରେ କହୁଛନ୍ତି । କିନ୍ତୁ ଏଠାରେ ମୋର ଇନ୍ଫ୍ରାର ଅର୍ଥ ହେଉଛି ଅନ୍ୟକିଛି । ମୁଁ ଆଜି ଯେତେବେଳେ ଆପଣଙ୍କ ଗହଣକୁ ଆସିଛି ଫ୍ରାନ୍ସର ମାଟିକୁ ଆସିଛି , ସେତେବେଳେ ମୋର ଇନ୍ଫ୍ରାର ଅର୍ଥ ହେଉଛି ଆଇଏନ୍-ଇଣ୍ଡିଆ ପାଇଁ , ଫ୍ରା-ଫ୍ରାନ୍ସ ପାଇଁ । ଆଇଏନ୍ + ଫ୍ରା ଅର୍ଥାତ ଇଣ୍ଡିଆ ଏବଂ ଫ୍ରାନ୍ସର ତାଳମେଳ ସମତୁଲ ମେଣ୍ଟ ଇନ୍ଫ୍ରା... । ସୌର ଇନ୍ଫ୍ରା ଠାରୁ ନେଇ ସାମାଜିକ ଇନ୍ଫ୍ରା ପର୍ଯ୍ୟନ୍ତ ବୈଷୟିକ ଇନ୍ଫ୍ରାରୁ ନେଇ ମହାକାଶ ଇନ୍ଫ୍ରା ପର୍ଯ୍ୟନ୍ତ ଡିଜିଟାଲ ଇନ୍ଫ୍ରାରୁ ନେଇ ପ୍ରତିରକ୍ଷା ଇନ୍ଫ୍ରା ପର୍ଯ୍ୟନ୍ତ... ଭାରତ ଏବଂ ଫ୍ରାନ୍ସର ମେଣ୍ଟ ଦୃଢ଼ତାର ସହିତ ଆଗକୁ ବଢ଼ୁଛି ।


    ଭାରତରେ ସ୍ମାର୍ଟ ସହର ବ୍ୟବସ୍ଥାଗୁଡ଼ିକ ନିର୍ମାଣ ଏବଂ ବୌଧିକତା ପରିବହନରେ ଭାଗିଦାରୀ ସହିତ ମଧ୍ୟ ଦୁଇ ଦେଶକୁ ଲାଭ ମିଳୁଛି । ଭାଇ ଓ ଭଉଣୀମାନେ ଫ୍ରାନ୍ସରେ ଭାରତୀୟ ବୈଜ୍ଞାନିକ ଏବଂ ଭାରତରେ ଫ୍ରାନ୍ସ ଟେକ୍ନୋଲୋଜିର ବଡ଼ ସମ୍ମାନ ରହିଛି । ଆପଣମାନଙ୍କ ମଧ୍ୟରୁ ଅନେକ ଲୋକ ଫ୍ରାନ୍ସରେ ବୈଜ୍ଞାନିକ ପ୍ରତିଭାକୁ ପ୍ରତିନିଧିତ୍ୱ କରୁଛନ୍ତି , ଶୈକ୍ଷିକ ଶକ୍ତି , ମହାକାଶ ବୈଷୟିକଜ୍ଞାନ , ଏବଂ ଅନ୍ୟାନ୍ୟ ହାଇଟେକ୍ କ୍ଷେତ୍ରରେ ଉଭୟ ଦେଶର ପ୍ରମୁଖ ପ୍ରକଳ୍ପ ଜଡ଼ିତ ହୋଇଛନ୍ତି । ଫ୍ରାନ୍ସରେ ବିଶ୍ୱର ଏକମାତ୍ର ଫ୍ୟୁଜନ ରିଆକ୍ଟର ପ୍ରସ୍ତୁତ କରିବାରେ ମଧ୍ୟ ଭାରତୀୟ ପ୍ରତିଭା ସହଯୋଗୀ ଅଟନ୍ତି । ଏହା ହେଉଛି ଚଳିତ ଶତାବ୍ଦୀର ବହୁତ ଗୁରୁତ୍ୱପୂର୍ଣ୍ଣ ବୈଜ୍ଞାନିକ ପ୍ରକଳ୍ପ । ଯେତେବେଳେ ଏହି ଟେକ୍ନୋଲୋଜି ଭବିଷ୍ୟତ ପିଢ଼ୀକୁ ଅମାପ ଉର୍ଜ୍ଜା ଉପଲବ୍ଧ କରାଇବ ତ ସେଥିରେ ଆପଣଙ୍କର ମଧ୍ୟ ଯୋଗଦାନ ରହିବ । ଚିନ୍ତା କରନ୍ତୁ ସେତିକି ଗର୍ବ ମଧ୍ୟ ପ୍ରତ୍ୟେକ ଭାରତୀୟଙ୍କୁ ହେବ ।


    ସାଥୀଗଣ , ଭାରତ ସହିତ ଆପଣଙ୍କର ସମ୍ପର୍କ ହେଉଛି ମାଟି ସହିତ ଜଡ଼ିତ ହେବା ଭଳି ସମ୍ପର୍କ । ଭାରତ ସହିତ ଆପଣଙ୍କର ସମ୍ପର୍କ ହେଉଛି ମାଟି ସହିତ ଜଡ଼ିତ ହେଲା ଭଳି ତ ଫ୍ରାନ୍ସ ସହିତ ହେଉଛି ପରିଶ୍ରମର ସମ୍ପର୍କ । ଆପଣଙ୍କ ସଫଳତାଗୁଡ଼ିକ ଫ୍ରାନ୍ସ ପାଇଁ ତ ହେଉଛି ଗୌରବର ବିଷୟ ତ ଏହା ସହିତ ଭାରତକୁ ମଧ୍ୟ ଗୌରବାନ୍ୱିତ କରୁଛି । ଭାରତରେ ଜନ୍ମିତ ଲୋକମାନେ ଫ୍ରାନ୍ସର ଜନ ଜୀବନରେ ମଧ୍ୟ ଉନ୍ନତମାନର ପ୍ରଦର୍ଶନ କରିଛନ୍ତି । ଅନେକ ବ୍ୟକ୍ତି ଫ୍ରାନ୍ସ ସଂସଦର ସଦସ୍ୟ ଅଛନ୍ତି । ଯେତେବେଳେ ଭାରତୀୟ ପ୍ରତିଭାମାନଙ୍କୁ ଫ୍ରାନ୍ସରୁ ସମ୍ମାନ ପ୍ରାପ୍ତ ହୋଇଥାଏ , ତ ଆମର ମଧ୍ୟ ମୁଣ୍ଡ ଗର୍ବରେ ଉପରକୁ ଉଠି ଯାଇଥାଏ । ମୁଁ ମଧ୍ୟ ଏହିକଥା ପାଇଁ ଖୁସି ଯେ ଆପଣମାନେ ଫ୍ରାନ୍ସର ଚାଲିଚଳଣୀ ଏବଂ ଆଇନକୁ ଆପଣେଇବା ସହିତ ନିଜର ବିଶିଷ୍ଟ ଭାରତୀୟତାକୁ ଅକ୍ଷୁର୍ଣ୍ଣ ରଖିଛନ୍ତି ।


    ମୋତେ ଅବଗତ କରାଯାଇଛି କି ଗଣପତି ମହୋତ୍ସବ ପ୍ୟାରିସର ସାଂସ୍କୃତିକ କ୍ୟାଲେଣ୍ଡରର ପ୍ରମୁଖ ବିଶେଷତ୍ୱ ପାଲଟି ଯାଇଛି । ଗଣେଶ ଚତୁର୍ଥୀ ଦିନ ଏକ ପ୍ରକାରରେ ପ୍ୟାରିସ ଲଘୁ ଭାରତ ପାଲଟି ଯାଇଥାଏ ଅର୍ଥାତ ଏବେଠାରୁ କିଛି ଦିନ ପରେ ଏଠାରେ ଗଣପତି ବାପା ମୋରିୟା...ର ସ୍ୱର ମଧ୍ୟ ଶୁଣିବାକୁ ମିଳିବ । ମୋର ଶୁଭକାମନା ଆପଣମାନଙ୍କ ସହିତ ରହିଛି ଆଉ କାଲି ମଧ୍ୟ ହେଉଛି ଜନ୍ମାଷ୍ଟମୀର ପବିତ୍ର ପର୍ବ । ମୁଁ ଏଥିପାଇଁ ଆପଣ ସମସ୍ତଙ୍କୁ ବହୁତ ବହୁତ ଶୁଭକାମନା ଜଣାଉଛି ।


    ସାଥୀଗଣ , ଚଳିତ ବର୍ଷ ଆମେ ସମସ୍ତେ ମହାତ୍ମା ଗାନ୍ଧୀଙ୍କର 150 ତମ ଜୟନ୍ତୀ ଏବଂ ଗୁରୁ ନାନକ ଦେବଜୀଙ୍କର 550ତମ ପ୍ରକାଶ ପର୍ବ ମଧ୍ୟ ପାଳନ କରିବାକୁ ଯାଉଛେ । ମୁଁ ଆଶା କରୁଛି କି ଆପଣମାନଙ୍କ ମଧ୍ୟରୁ କିଛି ଲୋକ ଗାନ୍ଧି କୁଇଜରେ ମଧ୍ୟ ଭାଗ ନେଇଥିବେ ଯଦି ରହି ଯାଇଥିବେ ତ ଏବେ ମଧ୍ୟ ସୁଯୋଗ ଅଛି ।


    ଭାଇ ଓ ଭଉଣୀମାନେ , ଦେଶର ବିକାଶ ପାଇଁ ଆପଣମାନଙ୍କର ଯୋଗଦାନ ଭାରତ ନିମନ୍ତେ ହେଉଛି ବହୁତ ବଡ଼ ଶକ୍ତି । ଭାରତ ଏବଂ ଫ୍ରାନ୍ସର ସମ୍ପର୍କକୁ ସୁଦୃଢ଼ କରିବାରେ କେବଳ ସରକାର ନୁହଁନ୍ତି ବରଂ ଆପଣମାନଙ୍କ ଭଳି ଯେଉଁ ନାଗରିକ ମାନେ ଅଛନ୍ତି , ଆପଣମାନେ ହିଁ ଫ୍ରାନ୍ସରେ ହେଉଛନ୍ତି ଭାରତର ପ୍ରତିନିଧି , ଆପଣମାନେ ହିଁ ହେଉଛନ୍ତି ଭାରତର ସ୍ୱର , ଆପଣମାନେ ହିଁ ହେଉଛନ୍ତି ଭାରତର ପରିଚୟ ।


    ମୋର ବିଶ୍ୱାସ ଯେ , ଭାରତର ଏହି ସ୍ୱରକୁ ଆପଣମାନେ ସଦା ସର୍ବଦା ଉଚ୍ଚ କରି ଚାଲିବେ ଆଉ ମୁଁ ସଦା ସର୍ବଦା ଏଥିପାଇଁ କହୁଛି କି ଏବେ ହିନ୍ଦୁସ୍ଥାନରେ ସାମୟିକ ଭାବେ କୌଣସି ବ୍ୟବସ୍ଥା ନାହିଁ । ଆପଣମାନେ ଦେଖିଥିବେ , ଭାରତ ହେଉଛି ଶହେ ପଚିଶ କୋଟିର ଦେଶ , ଗାନ୍ଧୀ ଏବଂ ବୁଦ୍ଧଙ୍କ ମାଟି , ହେଉଛି ରାମ ଓ କୃଷ୍ଣଙ୍କ ଭୂମି , ସାମୟିକକୁ ବିଦା କରୁ-କରୁ 70 ବର୍ଷ ଲାଗିଗଲା । ସାମୟିକକୁ ବାହାର କରୁ-କରୁ 70 ବର୍ଷ ଲାଗିଗଲା.. ମୋତେ ତ ବୁଝା ପଡ଼ୁନାହିଁ.. ହସିବି କି କାନ୍ଦିବି ।


    ସାଥୀଗଣ , ସଂସ୍କାର , ପ୍ରଦର୍ଶନ , ପରିବର୍ତ୍ତନ ଏବଂ ସ୍ଥାୟୀ ବ୍ୟବସ୍ଥାଗୁଡ଼ିକ ସହିତ ସୁଦୃଢ଼ ଆଧାର ସହିତ ଦେଶ ଆଗେଇ ଚାଲିଛି , ଚାଲିଥିବ , ଉଦ୍ଦେଶ୍ୟକୁ ମଧ୍ୟ ପୂରଣ କରିବ , ଲକ୍ଷ୍ୟକୁ ମଧ୍ୟ ହାସଲ କରିବ... ଏହି ସମସ୍ତ ବିଶ୍ୱାସ ସହିତ ମୁଁ ପୁଣିଥରେ ଆପଣ ସମସ୍ତଙ୍କୁ ବହୁତ ବହୁତ କୃତଜ୍ଞତା ଜଣାଉଛି ।


    ଧନ୍ୟବାଦ.....


    ଭାରତମାତା କୀ ଜୟ.....


    ଭାରତମାତା କୀ ଜୟ.....


    ଭାରତମାତା କୀ ଜୟ.....


    *************

    
    
    (Release ID: 1582923) Visitor Counter : 16