      ପ୍ରତିରକ୍ଷା ମନ୍ତ୍ରଣାଳୟ

      ପୋଖରାନରେ ପୂର୍ବତନ ପ୍ରଧାନମନ୍ତ୍ରୀ ଅଟଳ ବିହାରୀ ବାଜପେୟୀଙ୍କୁ ପ୍ରତିରକ୍ଷା ମନ୍ତ୍ରୀଙ୍କ ଶ୍ରଦ୍ଧାଞ୍ଜଳି
      • ଭାରତ ଏକ ଦାୟିତ୍ଵସମ୍ପନ୍ନ ପରମାଣୁ ରାଷ୍ଟ୍ରର ଦାୟିତ୍ଵ ତୁଲାଉଛି : ରାଜନାଥ ସିଂହ
      • ପ୍ରଥମେ ପରମାଣୁ ଅସ୍ତ୍ର ପ୍ରୟୋଗ ନ କରିବାର ସିଦ୍ଧାନ୍ତକୁ ଭାରତ କଡାକଡି ଭାବେ ପାଳନ କରୁଛି
      • ଭବିଷ୍ୟତରେ କଣ ଘଟିବ ତାହା ପରିସ୍ଥିତି ଉପରେ ନିର୍ଭର କରେ : ପ୍ରତିରକ୍ଷା ମନ୍ତ୍ରୀ
      Posted On: 16 AUG 2019 3:42PM by PIB Bhubaneshwar


    ପୂର୍ବତନ ପ୍ରଧାନମନ୍ତ୍ରୀ ଅଟଳ ବିହାରୀ ବାଜପେୟୀଙ୍କ ନେତୃତ୍ଵରେ 1998ରେ ଭାରତ ରାଜସ୍ଥାନର ପୋଖରାନଠାରେ କରିଥିବା ପରମାଣୁ ପରୀକ୍ଷଣ ସ୍ଥଳକୁ ଆଜି ପ୍ରତିରକ୍ଷାମନ୍ତ୍ରୀ ଶ୍ରୀ ରାଜନାଥ ସିଂହ ଗସ୍ତ କରିଛନ୍ତି । ସେଠାରେ ସେ ବାଜପେୟୀଙ୍କ ପ୍ରଥମ ଶ୍ରାଦ୍ଧବାର୍ଷିକୀରେ ତାଙ୍କୁ ଶ୍ରଦ୍ଧାଞ୍ଜଳି ଅର୍ପଣ କରିଛନ୍ତି । ଏକାଧିକ ଟ୍ଵିଟ ଜରିଆରେ ସେ ପ୍ରକାଶ କରି କହିଛନ୍ତି ଯେ, ଅଟଳ ଜୀ ସ୍ଵାଧୀନ ଭାରତର ଜଣେ ଟାଣୁଆ ନେତା ଥିଲେ । ସେ ଆହୁରି କହିଛନ୍ତି ଯେ, ପୋଖରାନଠାରେ ପୂର୍ବତନ ପ୍ରଧାନମନ୍ତ୍ରୀଙ୍କୁ ଗଭୀର ଶ୍ରଦ୍ଧାଞ୍ଜଳି ଜଣାଇବାର ସୁଯୋଗ ମିଳିଥିବାରୁ ସେ ନିଜକୁ ଭାଗ୍ୟଶାଳୀ ମନେ କରୁଛନ୍ତି ।


    ପ୍ରତିରକ୍ଷା ମନ୍ତ୍ରୀ କହିଥିଲେ ଯେ, ଭାରତକୁ ପରମାଣୁ ଶକ୍ତିସମ୍ପନ୍ନ ରାଷ୍ଟ୍ରରେ ପରିଣତ କରିବା ଲାଗି ଅଟଳ ଜୀଙ୍କ ଦୃଢ ସଂକଳ୍ପକୁ ପୋଖରାନ ଦର୍ଶାଉଛି । ପ୍ରଥମେ ପରମାଣୁ ଅସ୍ତ୍ର ପ୍ରୟୋଗ ନ କରିବାର ସିଦ୍ଧାନ୍ତକୁ ଭାରତ କଡାକଡି ଭାବେ ପାଳନ କରିଆସିଛି । ଭବିଷ୍ୟତରେ କଣ ଘଟିବ ତାହା ପରିସ୍ଥିତି ଉପରେ ନିର୍ଭର କରେ” ।


    ଶ୍ରୀ ରାଜନାଥ ସିଂହ ଆହୁରି କହିଥିଲେ ଯେ, ଭାରତ ଏକ ଦାୟିତ୍ଵସମ୍ପନ୍ନ ପରମାଣୁ ରାଷ୍ଟ୍ରର ଭୂମିକା ନିର୍ବାହ କରୁଛି । ଏହା ଦେଶର ନାଗରିକଙ୍କ ପାଇଁ ଗର୍ବର ବିଷୟ । ରାଷ୍ଟ୍ର ଅଟଳ ଜୀଙ୍କ ମହାନତା ପ୍ରତି ଋଣୀ ହୋଇ ରହିବ ।


    **********

    
    
    (Release ID: 1582896) Visitor Counter : 30