      ଭୂବିଜ୍ଞାନ ମନ୍ତ୍ରଣାଳୟ

      ଉତ୍ତର ଓଡିଶାର ଉତ୍ତରପଶ୍ଚିମ ବଙ୍ଗୋପସାଗର ଉପକୂଳରେ ଅବପାତ
      • 6 ଓ 7ରେ ପ୍ରବଳ ବର୍ଷିବ
      • 65 କିମି ବେଗରେ ପବନ ବହିବାର ସମ୍ଭାବନା
      Posted On: 06 AUG 2019 1:02PM by PIB Bhubaneshwar


    ଉପଗ୍ରହ ଚିତ୍ରରୁ ମିଳିଥିବା ସଦ୍ୟତମ ସୂଚନା ଅନୁଯାୟୀ ଉତ୍ତର ଓଡିଶାର ଉତ୍ତର ପଶ୍ଚିମ ବଙ୍ଗୋପସାଗର ଉପକୂଳ-ପଶ୍ଚିମବଙ୍ଗ ଉପକୂଳରେ ଏକ ଅବପାତ ସୃଷ୍ଟି ହୋଇଛି । ଏହା ଆଜି ସକାଳ 8.30 ସୁଦ୍ଧା 20.5 ଡିଗ୍ରୀ ଉତ୍ତର ଅକ୍ଷ୍ୟାଂଶ ଏବଂ 88.0 ପୂର୍ବ ଦ୍ରାଘିମାରେ ବାଲେଶ୍ୱରର ଦକ୍ଷିଣ ପୂର୍ବ ଦିଗରେ ପ୍ରାୟ 160 କିଲୋମିଟର ଓ ପଶ୍ଚିମବଙ୍ଗର ଦିଘାର ଦକ୍ଷିଣ ଦକ୍ଷିଣପୂର୍ବ ଦିଗରେ ପ୍ରାୟ 130 କିଲୋମିଟର ଦୂରତାରେ କେନ୍ଦ୍ରିଭୂତ ଅଛି । ଆଗାମୀ 24 ଘଣ୍ଟା ମଧ୍ୟରେ ଏହା ତୀବ୍ର ଅବପାତରେ ପରିଣତ ହେବାର ସମ୍ଭାବନା ରହିଛି । ଆଗାମୀ 48 ଘଣ୍ଟା ମଧ୍ୟରେ ଏହା ପଶ୍ଚିମ ଓ ଉତ୍ତର ପଶ୍ଚିମ ଦିଗରେ ଗତି କରି ଓଡିଶା-ପଶ୍ଚିମବଙ୍କ ଉପକୂଳ ଛୁଇଁବ ।


    ଏହାର ପ୍ରଭାବରେ ଅଗଷ୍ଟ 6 ଓ 7ରେ ଓଡିଶାର ଅଧିକାଂଶ ସ୍ଥାନରେ ସ୍ୱଳ୍ପରୁ ମଧ୍ୟମ ବର୍ଷା , କେତେକ ସ୍ଥାନରେ ପ୍ରବଳ ବର୍ଷା ଏବଂ ଅଳ୍ପ କେତେକ ସ୍ଥାନରେ ଅତି ପ୍ରବଳ ବର୍ଷା (20 ସେମିରୁ ଅଧିକ) ହେବାର ସମ୍ଭାବନା ରହିଛି । ଆଗାମୀ 48 ଘଣ୍ଟା ମଧ୍ୟରେ ଓଡିଶା ଓ ପଶ୍ଚିମବଙ୍ଗ ଉପକୂଳରେ 45-55 କିଲୋମିଟର ବେଗରେ ପବନ ବହିବାର ସମ୍ଭାବନା ରହିଛି । ପବନର ବେଗ ବୃଦ୍ଧି ପାଇ 65 କିଲୋମିଟରେ ପହଂଚିବାର ମଧ୍ୟ ସମ୍ଭାବନା ରହିଛି । ଓଡିଶାର ଆଭ୍ୟନ୍ତରୀଣ ଅଂଚଳରେ 35-40 କିଲୋମିଟର ବେଗରେ ପବନ ବହି ଏହା 50 କିଲୋମିଟରରେ ପହଂଚିବାର ସମ୍ଭାବନା ରହିଛି ।


    ଏହି ଅବପାତରେ ପ୍ରଭାବରେ ଅଗଷ୍ଟ 6 ଓ 7ରେ ଓଡିଶା ଓ ପଶ୍ଚିମବଙ୍ଗ ଉପକୂଳରେ ସମୁଦ୍ର ଅଶାନ୍ତ ରହିବ । ତେଣୁ ଆଗାମୀ 48 ଘଣ୍ଟା ମଧ୍ୟରେ ସମୁଦ୍ର ମଧ୍ୟକୁ ନଯିବା ପାଇଁ ମତ୍ସ୍ୟଜୀବି ମାନଙ୍କୁ ବାରଣ କରାଯାଇଛି ।


    **********

    
    
    (Release ID: 1582832) Visitor Counter : 13