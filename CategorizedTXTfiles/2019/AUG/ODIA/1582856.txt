      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆକାଶମାର୍ଗରୁ କର୍ଣ୍ଣାଟକ ଓ ମହାରାଷ୍ଟ୍ରର ବନ୍ୟା ପରିସ୍ଥିତି ଅନୁଧ୍ୟାନ କଲେ କେନ୍ଦ୍ର ସ୍ଵରାଷ୍ଟ୍ର ମନ୍ତ୍ରୀ
      Posted On: 11 AUG 2019 1:58PM by PIB Bhubaneshwar


    କେନ୍ଦ୍ର ସ୍ଵରାଷ୍ଟ୍ର ବ୍ୟାପାର ମନ୍ତ୍ରୀ ଶ୍ରୀ ଅମିତ ଶାହ ଆଜି ଆକାଶମାର୍ଗରୁ କର୍ଣ୍ଣାଟକର ବେଲଗାବି ଜିଲ୍ଲା ଏବଂ ମହାରାଷ୍ଟ୍ରର ସାଙ୍ଗଲି ଓ କୋହ୍ଳାପୁର ବନ୍ୟା ପ୍ରଭାବିତ ଅଞ୍ଚଳ ଅନୁଧ୍ୟାନ କରିଛନ୍ତି ।


    କର୍ଣ୍ଣାଟକ ମୁଖ୍ୟମନ୍ତ୍ରୀ ଶ୍ରୀ ବି.ଏସ.ୟେଦୀୟୁରାପ୍ପା, କେନ୍ଦ୍ର ସଂସଦୀୟ ବ୍ୟାପାର, କୋଇଲା ଓ ଖଣି ମନ୍ତ୍ରୀ ଶ୍ରୀ ପ୍ରହଲ୍ଲାଦ ଯୋଶୀ, କେନ୍ଦ୍ର ରେଳ ରାଷ୍ଟ୍ରମନ୍ତ୍ରୀ ଶ୍ରୀ ସୁରେଶ ଅଙ୍ଗଡି, ସାଂସଦ ଶ୍ରୀ ପ୍ରଭାକର କୋରେ, ସ୍ଥାନୀୟ ବିଧାନସଭା ଓ ବିଧାନ ପରିଷଦ ସଦସ୍ୟ ଏବଂ ରାଜ୍ୟ ସରକାରୀ ଅଧିକାରୀମାନଙ୍କ ସହ ଶ୍ରୀ ଶାହ ବନ୍ୟାଞ୍ଚଳ ପରିଦର୍ଶନ କରିଥିଲେ ।


    ପରେ ସ୍ଵରାଷ୍ଟ୍ର ମନ୍ତ୍ରୀ ବେଲଗାବି ବିମାନବନ୍ଦରଠାରେ କର୍ଣ୍ଣାଟକ ବନ୍ୟା ପରିସ୍ଥିତ ନେଇ ଏକ ବୈଠକ କରିଥିଲେ । ରାଜ୍ୟ ସରକାରଙ୍କ ଅଧିକାରୀମାନେ କ୍ଷୟକ୍ଷତି ଏବଂ ଉଦ୍ଧାରକାର୍ଯ୍ୟ, ନିୟୋଜିତ ଏନଡିଆରଏଫ ଟିମ ଆଧାରିତ ଏକ ରିପୋର୍ଟ ପ୍ରଦାନ କରିଥିଲେ ।


    ଶ୍ରୀ ଶାହ ଆଗାମୀ ବର୍ଷାର ସୂଚନା ଜାଣିବାକୁ ଚାହିଁଥିଲେ ଏବଂ ତାଙ୍କୁ ସୂଚନା ପ୍ରଦାନ କରାଯାଇଥିଲା କି, ସେହି ଅଞ୍ଚଳ ତଥା ଆଖପାଖ ମହାରାଷ୍ଟ୍ର ଅଞ୍ଚଳରେ ଆଗାମୀ 2-3 ଦିନ ମଧ୍ୟରେ ବର୍ଷାର ସମ୍ଭାବନା ନାହିଁ ଏବଂ ପରିସ୍ଥିତିରେ ସୁଧାର ଅସିବ ।


    **********

    
    
    (Release ID: 1582856) Visitor Counter : 1