      ଉପରାଷ୍ଟ୍ରପତିଙ୍କ ସଚିବାଳୟ

      ବୃକ୍ଷ ରୋପଣ ଓ ଜଳ ସଂରକ୍ଷଣ ଜନ ଆନ୍ଦୋଳନ ହେବା ଉଚିତ : ଉପରାଷ୍ଟ୍ରପତି
      • ଭାରତ ଛାଡ ଆନ୍ଦୋଳନ ଦିବସ ଅବସରରେ ସ୍ଵାଧୀନତା ସଂଗ୍ରାମୀଙ୍କୁ ଉପରାଷ୍ଟ୍ରପତିଙ୍କ ଶ୍ରଦ୍ଧାଞ୍ଜଳି
      • ସାମାଜିକ କଳୁଷତାରୁ ମୁକ୍ତି ପାଇବା ଓ ସାମାଜିକ ଦାଇତ୍ଵକୁ ପୁରା କରିବା ଲାଗି ଆହ୍ଵାନ
      Posted On: 09 AUG 2019 1:31PM by PIB Bhubaneshwar


    ନୂଆ ଭାରତ ନିର୍ମାଣ ଲାଗି ଭ୍ରଷ୍ଟାଚାର ଓ ଜାତିଗତ ଭେଦଭାବ ପରି ସାମାଜିକ କଳୁଷତାରୁ ମୁକ୍ତି ପାଇବା ଏବଂ ସାମାଜିକ ଦାୟିତ୍ଵକୁ ପୂରା କରିବା ଲୋକଙ୍କ ଦୁଇଟି ପ୍ରମୁଖ ଉଦ୍ଦେଶ୍ୟ ହେବା ଆବଶ୍ୟକ ବୋଲି ଉପରାଷ୍ଟ୍ରପତି ଶ୍ରୀ ଏମ. ଭେଙ୍କେୟା ନାଇଡୁ କହିଛନ୍ତି ।


    ଭାରତ ଛାଡ ଆନ୍ଦୋଳନ ଦିବସ ଅବସରରେ ଆଜି ସଂସଦ ଭବନ ପରିସରରେ ବୃକ୍ଷ ରୋପଣ କରିବା ପରେ ନିଜର ସଂକ୍ଷିପ୍ତ ବକ୍ତବ୍ୟରେ ଉପରାଷ୍ଟ୍ରପତି ସ୍ଵାଧୀନତା ସଂଗ୍ରାମୀଙ୍କୁ ଶ୍ରଦ୍ଧାଞ୍ଜଳି ଅର୍ପଣ କରିଥିଲେ । ସେ କହିଥିଲେ ଯେ, ଗରିବୀ ଓ ଅସମାନତା ସହିତ ସାମାଜିକ କଳୁଷତାକୁ ପରିତ୍ୟାଗ କରି ସେଗୁଡିକରୁ ମୁକ୍ତି ପାଇବା ସମୟର ଆବଶ୍ୟକତା ।


    ଉପରାଷ୍ଟ୍ରପତି ବୃକ୍ଷ ରୋପଣ କରିବା ସହିତ ବର୍ଷା ଜଳ ସଂରକ୍ଷଣ କୁ ପ୍ରୋତ୍ସାହନ ଦେବା ଓ ବହୁ ପରିମାଣରେ ଜଳ ସଂରକ୍ଷଣ କରିବାକୁ ଆହ୍ଵାନ ଦେଇଥିଲେ । ସେ କହିଥିଲେ ଯେ, ଏହାକୁ ସ୍ଵଚ୍ଛ ଭାରତ ଭଳି ଜନ ଆନ୍ଦୋଳନରେ ପରିଣତ କରିବା ଦରକାର । ସେ ଆହୁରି କହିଥିଲେ ଯେ, “ରିଡ୍ୟୁସ - ଅର୍ଥାତ କମ୍ ରୁ କମ୍, ରିୟୁଜ – ଅର୍ଥାତ ପୁନଃ ବ୍ୟବହାର ଏବଂ ରିସାଇକଲ – ଅର୍ଥାତ ଜଳ ସଂରକ୍ଷଣ ମନ୍ତ୍ର ହେବା ଦରକାର” ।


    ଉପରାଷ୍ଟ୍ରପତି କହିଥିଲେ ଯେ, ଏହି ପୃଥିବୀକୁ ସବୁଜିମାଭରା ଏବଂ ସ୍ଵଚ୍ଛ କରିବା ଲାଗି ପ୍ରତ୍ୟେକେ ବୃକ୍ଷ ରୋପଣ କରିବା ଦରକାର । ସେ କହିଥିଲେ ଯେ, ବୃକ୍ଷ ପରିବେଶ ସନ୍ତୁଳନ ଏବଂ ଜୈବ ବିବିଧତାକୁ ବଜାୟ ରଖିବାରେ ସାହାଯ୍ୟ କରେ । ସେ ଶିଶୁ ଏବଂ ଯୁବକମାନଙ୍କୁ କହିଥିଲେ ଯେ, ଏପରି ସୃଜନଶୀଳ କାର୍ଯ୍ୟକ୍ରମରେ ସକ୍ରିୟ ଭାବେ ଭାଗ ନେବା ଉଚିତ ।


    ପ୍ରତ୍ୟେକ ଲୋକ ପ୍ରକୃତିକୁ ଭଲ ପାଇବା ଆବଶ୍ୟକ ଏବଂ ଏହା ସହିତ ରହିବା ଉଚିତ ବୋଲି ଉପରାଷ୍ଟ୍ରପତି କହିଥିଲେ । ଏକ ଉନ୍ନତ ଭବିଷ୍ୟତ ଲାଗି ପ୍ରକୃତିର ସୁରକ୍ଷା ଓ ସଂରକ୍ଷଣ କରାଯିବା ଆବଶ୍ୟକ ।


    ଏହି ଅବସରରେ ରାଜ୍ୟସଭାର ମହାସଚିବ ଶ୍ରୀ ଦେଶ ଦୀପକ ବର୍ମା ଏବଂ ଅନ୍ୟ ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    **********


    

    
    (Release ID: 1582847) Visitor Counter : 1