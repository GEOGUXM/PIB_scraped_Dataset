      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଶ୍ରୀ ଅରୁଣ ଜେଟଲୀଙ୍କ ଦେହାନ୍ତରେ ପ୍ରଧାନମନ୍ତ୍ରୀଙ୍କ ଗଭୀର ଶୋକ
      Posted On: 24 AUG 2019 3:24PM by PIB Bhubaneshwar


    ପୂର୍ବତନ ଅର୍ଥମନ୍ତ୍ରୀ ତଥା ବରିଷ୍ଠ ବିଜେପି ନେତା ଶ୍ରୀ ଅରୁଣ ଜେଟଲୀଙ୍କ ଦେହାନ୍ତରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଗଭୀର ଶୋକ ପ୍ରକାଶ କରିଛନ୍ତି ।


    ପ୍ରଧାନମନ୍ତ୍ରୀ କହିଛନ୍ତି , “ ଶ୍ରୀ ଅରୁଣ ଜେଟଲୀ ଜଣେ ବରିଷ୍ଠ ରାଜନେତା , ବିଶିଷ୍ଟ ବୁଦ୍ଧିଜୀବୀ ଏବଂ ବିଚକ୍ଷଣ ଆଇନବିତ୍ ଥିଲେ । ସେ ଜଣେ ପାରଦର୍ଶୀ ନେତା ଥିଲେ , ଯାହାଙ୍କର ରାଷ୍ଟ୍ର ଗଠନରେ ବିଶେଷ ଭୂମିକା ଥିଲା । ତାଙ୍କ ଦେହାନ୍ତ ଅତ୍ୟନ୍ତ ଦୁଃଖଦାୟକ । ତାଙ୍କ ଧର୍ମପତ୍ନୀ ଶ୍ରୀମତୀ ସଙ୍ଗିତା ଏବଂ ପୁଅ ରୋହନ ସହିତ କଥା ହେଲି ଏବଂ ସମବେଦନା ଜଣାଇଲି । ଓମ୍ ଶାନ୍ତି । ”


    ଅସାଧାରଣ ବୁଦ୍ଧି , ଜ୍ଞାନ , ପ୍ରତ୍ୟୁତ୍ପନ୍ନମତିତା ଓ ପ୍ରେରଣାଦାୟୀ ବ୍ୟକ୍ତିତ୍ୱ ସମ୍ପନ୍ନ ଶ୍ରୀ ଅରୁଣ ଜେଟଲୀ ସମାଜର ବିଭିନ୍ନ ବର୍ଗର ଲୋକଙ୍କ ଦ୍ୱାରା ଆଦୃତ ହୋଇଥିଲେ । ସେ ଜଣେ ବହୁମୁଖୀ ପ୍ରତିଭା ଥିଲେ ଏବଂ ତାଙ୍କର ଭାରତୀୟ ସମ୍ବିଧାନ , ଇତିହାସ , ପ୍ରଶାସନ , ଲୋକନୀତି ଓ ଆଇନ ସମ୍ପର୍କରେ ଗଭୀର ଜ୍ଞାନ ଥିଲା ।


    ତାଙ୍କର ଦୀର୍ଘ ରାଜନୈତିକ କ୍ୟାରିଅରରେ ଶ୍ରୀ ଜେଟଲୀ ବିଭିନ୍ନ ମନ୍ତ୍ରଣାଳୟର ଦାୟୀତ୍ୱ ନେଇ ଭାରତର ଅର୍ଥନୈତିକ ପ୍ରଗତି , ପ୍ରତିରକ୍ଷା କ୍ଷମତା ଦୃଢ଼ୀକରଣ , ଜନସାଧାରଣଙ୍କୁ ସୁହାଉଥିବା ଭଳି ଆଇନ ପ୍ରସ୍ତୁତି ଏବଂ ଅନ୍ୟ ରାଷ୍ଟ୍ରମାନଙ୍କ ସହିତ ବାଣିଜ୍ୟ ସମ୍ପର୍କ ବୃଦ୍ଧି ଦିଗରେ କାର୍ଯ୍ୟ କରିଥିଲେ ।


    ବିଜେପି ଏବଂ ଅରୁଣ ଜେଟଲୀଙ୍କ ମଧ୍ୟରେ ସମ୍ପର୍କ ଦୃଢ଼ ଏବଂ ଅତୁଟ । ଜଣେ ଉଦୀୟମାନ ଛାତ୍ର ନେତା ଭାବେ ସେ ଜରୁରୀ ପରିସ୍ଥିତି ସମୟରେ ଗଣତନ୍ତ୍ର ସୁରକ୍ଷା ଆନ୍ଦୋଳନର ଅଗ୍ରଦୂତ ସାଜିଥିଲେ । ସେ ଆମ ଦଳର ଜଣେ ସୁପରିଚିତ ନେତା ଥିଲେ । ସେ ଦଳର ନୀତି ଏବଂ ଦର୍ଶନକୁ ସମାଜର ସବୁ ସ୍ତରରେ ପହଞ୍ଚାଇବା ଦିଗରେ କାର୍ଯ୍ୟ କରିଥିଲେ ।


    ଶ୍ରୀ ଜେଟଲୀଙ୍କ ଦେହାନ୍ତରେ ମୁଁ ଜଣେ ବିଶେଷ ବନ୍ଧୁଙ୍କୁ ହରାଇଲି , ଯାହାଙ୍କ ସହିତ ବହୁ ଦଶନ୍ଧି ଧରି ମୋର ନିବିଡ଼ ସମ୍ପର୍କ ଥିଲା । ନୀତି ଓ ଯୋଜନା ସମ୍ପର୍କରେ ତାଙ୍କର ଗଭୀର ଅନ୍ତର୍ଦୁଷ୍ଟି ଓ ଚିନ୍ତାଧାରା ଅତି ନିଆରା ଥିଲା । ସେ ଆମ ସମସ୍ତଙ୍କୁ ବହୁ ସୁଖଦ ଅନୁଭୂତି ମଧ୍ୟରେ ଛାଡିଦେଇ ଚାଲିଯାଇଛନ୍ତି । ଆମେ ସମସ୍ତେ ତାଙ୍କୁ ବହୁତ ମନେପକାଇବୁ ବୋଲି ପ୍ରଧାନମନ୍ତ୍ରୀ କହିଛନ୍ତି ।


    **************

    
    
    (Release ID: 1582887) Visitor Counter : 9