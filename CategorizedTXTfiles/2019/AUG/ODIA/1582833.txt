      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାମ୍ମୁ, କାଶ୍ମୀର ଓ ଲଦ୍ଦାଖର ସାହସୀ ଭାଇ ଭଉଣୀମାନଙ୍କ ଧୈର୍ଯ୍ୟକୁ ପ୍ରଧାନମନ୍ତ୍ରୀଙ୍କ ଅଭିବାଦନ
      • କହିଲେ ସଂସଦୀୟ ଗଣତନ୍ତ୍ରରେ ଜାମ୍ମୁ-କାଶ୍ମୀର ସମ୍ବନ୍ଧୀୟ ଏହି ଐତିହାସିକ ବିଲ୍ ଗୃହିତ ହେବା ଏକ ଗୁରୁତ୍ୱପୂର୍ଣ୍ଣ ଘଟଣା

      Posted On: 06 AUG 2019 1:04PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ , ଆଜି ଜାମ୍ମୁ-କାଶ୍ମୀର ସମ୍ବନ୍ଧୀୟ ବିଲ ଗୃହୀତ ହେବା ଘଟଣାକୁ ସ୍ୱାଗତ କରିବା ସହିତ “ ଆମ ସଂସଦୀୟ ଗଣତନ୍ତ୍ରରେ ଏହା ଏକ ଗୁରୁତ୍ୱପୂର୍ଣ୍ଣ ଅବସର ” ବୋଲି କହିଛନ୍ତି ।


    କ୍ରମାଗତ ଭାବେ ଅନେକ ଟ୍ୱିଟ କରି ପ୍ରଧାନମନ୍ତ୍ରୀ କହିଛନ୍ତି ଆମେ ଆଶାବାଦୀ ଥିଲେ ଯେ , “ ଆମେ ଏକାଠି ଉଠିବା ବା ଏକାଠି ହେବା ଏବଂ 130 କୋଟି ଭାରତୀୟଙ୍କ ସ୍ୱପ୍ନକୁ ପୂରଣ କରିବା ! ”


    ସେ କହିଛନ୍ତି “ ମୁଁ ଜାମ୍ମୁ , କାଶ୍ମୀର ଓ ଲଦ୍ଦାଖର ସାହସୀ ଭାଇ-ଉଣୀମାନଙ୍କୁ ସେମାନଙ୍କର ଧୈର୍ଯ୍ୟ ମନୋଭାବକୁ ଅଭିବାଦନ ଜଣାଉଛି । ”


    ପ୍ରଧାନମନ୍ତ୍ରୀ ପୁଣି କହିଛନ୍ତି “ ବର୍ଷ ବର୍ଷ ଧରି କିଛି ନ୍ୟସ୍ତ ସ୍ୱାର୍ଥ ଗୋଷ୍ଠୀ ଯେଉଁମାନେ ଭାବନାତ୍ମକ ଛଳନା କରି ଜାମ୍ମୁ , କାଶ୍ମୀର ଲୋକଙ୍କୁ ସଶକ୍ତ କରିବାକୁ କେବେ ଧ୍ୟାନ ଦେଇ ନ ଥିଲେ ଏବେ ସେମାନେ ମୁକ୍ତ ବା ନିଜ ଘରେ ମୁକ୍ତ ଭାବେ ବିଚରଣ କରିପାରିବେ । ଏ ନୂତନ ସକାଳ , ଉନ୍ନତ ଭବିଷ୍ୟତ ସେମାନଙ୍କ ପ୍ରତୀକ୍ଷାରେ ! ”


    ଶ୍ରୀ ନରେନ୍ଦ୍ର ମୋଦୀ କହିଛନ୍ତି “ ଜାମ୍ମୁ , କାଶ୍ମୀର ଏବଂ ଲଦ୍ଦାଖ ସମ୍ମନ୍ଧୀୟ ବିଧେୟକ ଏକତ୍ରୀକରଣ ଓ ସଶକ୍ତିକରଣକୁ ସୁନିଶ୍ଚିତ କରିବ । ଏହି ପଦକ୍ଷେପ ଯୁବକମାନଙ୍କୁ ମୁଖ୍ୟ ଧାରାକୁ ଫେରାଇ ଆଣିବ ଏବଂ ସେମାନଙ୍କ ଦକ୍ଷତା ଓ ପ୍ରତିଭାକୁ ପ୍ରମାଣିତ କରିବା ପାଇଁ ଅପାର ସମ୍ଭାବନା ସୃଷ୍ଟି କରିବ । ସ୍ଥାନୀୟ ଅଂଚଳର ଭିତ୍ତିଭୂମିରେ ଯଥେଷ୍ଟ ଉନ୍ନତି ଆସିବ । ”


    ସେ ବିଶେଷ କରି ଲଦ୍ଦାଖର ଲୋକମାନଙ୍କୁ ଅଭିନନ୍ଦନ ଜଣାଇଛନ୍ତି । ସେ କହିଛନ୍ତି ଯେ “ ଏହା ହେଉଛି ବହୁତ ଖୁସୀ ଓ ଆନନ୍ଦର କଥା , ଦୀର୍ଘ ଦିନ ଧରି କେନ୍ଦ୍ର ଶାସିତ ଅଂଚଳ ଭାବେ ଘୋଷଣା କରିବା ପାଇଁ ସେମାନଙ୍କର ଦାବି ପୂରଣ ହୋଇଛି । ଏହି ନିଷ୍ପତ୍ତି ଏହି ଅଂଚଳର ସମ୍ପୂର୍ଣ୍ଣ ସମୃଦ୍ଧିକୁ ଗତିଶୀଳ କରାଇବ ଏବଂ ବିକାଶର ଉନ୍ନତ ସୁବିଧା ସୁନିଶ୍ଚିତ କରିବ । ”


    ପ୍ରଧାନମନ୍ତ୍ରୀ କହିଛନ୍ତି , “ ଜାମ୍ମୁ , କଶ୍ମୀର ଏବଂ ଲଦ୍ଦାଖ ସମ୍ମନ୍ଧୀୟ ପ୍ରମୁଖ ବିଧେୟକ ଗୃହୀତ ହେବା ସେମାନଙ୍କ ପ୍ରତି ଏକ ଶ୍ରେଷ୍ଠ ଶ୍ରଦ୍ଧାଞ୍ଜଳି , ମହାନ ନେତା ସର୍ଦ୍ଦାର ପଟେଲ , ଯିଏକି ଭାରତର ଏକତା ପାଇଁ କାର୍ଯ୍ୟ କରିଥିଲେ , ଡ଼. ବାବା ସାହେବ ଆମ୍ବେଦକର , ଯାହାଙ୍କର ଚିନ୍ତାଧାରାକୁ ଭଲ ଭାବେ ବିବେଚନା କରାଯାଉଥିଲା ଏବଂ ଡ଼. ଶ୍ୟାମା ପ୍ରସାଦ ମୁଖାର୍ଜୀ , ଯିଏକି ଭାରତର ଏକତା ଓ ଅଖଣ୍ଡତା ପାଇଁ ନିଜ ଜୀବନକୁ ଉତ୍ସର୍ଗ କରିଦେଇଥିଲେ । ”


    ସେ କହିଛନ୍ତି , “ ସଂସଦରେ , ରାଜନୈତିକ ଦଳ ଏହି ଅବସରରେ ଚିନ୍ତା କଲେ , ଚିନ୍ତାଧାରାରେ ଥିବା ମତଭେଦକୁ ଭୁଲି ଏକ ସମୃଦ୍ଧ ବିତର୍କରେ ଭାଗ ନେଲେ , ଯାହା ଆମ ସଂସଦୀୟ ଗଣତନ୍ତ୍ରର ଗୌରବ ବୃଦ୍ଧି କଲା । ଏଥିପାଇଁ ମୁଁ ବିଭିନ୍ନ ରାଜନୈତିକ ଦଳ ସେମାନଙ୍କ ନେତା ଓ ସମସ୍ତ ସାଂସଦଙ୍କୁ ଶୁଭେଚ୍ଛା ଜଣାଉଛି । ”


    ପ୍ରଧାନମନ୍ତ୍ରୀ ଆଉ ଏକ ଭିନ୍ନ ଟ୍ୱିଟରେ କହିଛନ୍ତି , “ ଜାମ୍ମୁ , କଶ୍ମୀର ଏବଂ ଲଦ୍ଦାଖର ଲୋକମାନଙ୍କୁ ଗର୍ବ କରିବାକୁ ହେବ ଯେ , ସାଂସଦମାନେ ମତଭେଦ ଭୁଲିଗଲେ ଏବଂ ଏହି ଅଂଚଳର ଭବିଷ୍ୟତ ସହିତ ଶାନ୍ତି , ପ୍ରଗତି ଏବଂ ସମୃଦ୍ଧିକୁ ସୁନିଶ୍ଚିତ କରିବା ନେଇ ବିତର୍କ କଲେ । ବ୍ୟାପକ ସମର୍ଥନ ସହିତ ସ୍ପଷ୍ଟ ଭାବେ ଅନ୍ତିମ ସଂଖ୍ୟା (ମତଦାନ)କୁ ଦେଖା ଯାଇପାରେ ଯାହା ରାଜ୍ୟସଭାରେ 125:61 ଏବଂ ଲୋକସଭାରେ 370:70 ଥିଲା । ”


    ସେ କହିଛନ୍ତି , “ ଭାରତର ଉପରାଷ୍ଟ୍ରପତି ତଥା ରାଜ୍ୟସଭାର ଅଧ୍ୟକ୍ଷ , ଏମ୍ ଭେଙ୍କେୟା ନାଇଡ଼ୁ ମହାଶୟଙ୍କ ସହିତ ଲୋକସଭାର ବାଚସ୍ପତି ଓମ୍ ବିର୍ଲା ମହାଶୟ ଉଭୟ ସଦନର କାର୍ଯ୍ୟଧାରାକୁ ସୂଚାରୁ ରୂପେ ସଂଚାଳିତ କରିଛନ୍ତି , ଯେଉଁଥିପାଇଁ ସାରା ଦେଶ ତରଫରୁ ସେମାନେ ପ୍ରଶଂସାର ପାତ୍ର । ”


    ସେ ବିଶେଷ କରି ସ୍ୱରାଷ୍ଟ୍ରମନ୍ତ୍ରୀ ଅମିତ ଶାହାଙ୍କୁ ଶୁଭେଚ୍ଛା ଜଣାଇଛନ୍ତି । “ ଆମ ସ୍ୱରାଷ୍ଟ୍ରମନ୍ତ୍ରୀ ଅମିତ ଶାହା ମହୋଦୟ , ଜାମ୍ମୁ , କଶ୍ମୀର ଏବଂ ଲଦ୍ଦାଖର ଲୋକଙ୍କ ଉନ୍ନତ ଜୀବନଯାପନକୁ ସୁନିଶ୍ଚିତ କରିବା ପାଇଁ ଦୀର୍ଘ ସମୟ ଧରି କାର୍ଯ୍ୟ କରୁଛନ୍ତି । ଏହି ବିଧେୟକ ଗୃହିତ ହେବା ଫଳରେ ତାଙ୍କ ପ୍ରତିବଦ୍ଧତା ଏବଂ ପରିଶ୍ରମ ସ୍ପଷ୍ଟ ଭାବେ ପ୍ରତିଫଳିତ ହୋଇଛି । ମୁଁ ବିଶେଷ କରି ଅମିତ ଭାଇଙ୍କୁ ସ୍ୱତନ୍ତ୍ର ଶୁଭେଚ୍ଛା ଓ ଅଭିନନ୍ଦନ ଜଣାଉଛି । ”


    **********

    
    
    (Release ID: 1582833) Visitor Counter : 9