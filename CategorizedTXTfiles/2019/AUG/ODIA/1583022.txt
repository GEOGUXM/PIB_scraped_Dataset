      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତି ଭବନରେ ରାଷ୍ଟ୍ରପତିଙ୍କ ଦ୍ଵାରା ବୃକ୍ଷରୋପଣ ଅଭିଯାନର ଶୁଭାରମ୍ଭ
      Posted On: 20 AUG 2019 3:32PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆଜି (20 ଅଗଷ୍ଟ, 2019) ରାଷ୍ଟ୍ରପତି ଭବନ ପରିସରରେ ଏକ ମୌଲସରି ଚାରା ରୋପଣ କରିବା ସହିତ ‘ବନ ମହୋତ୍ସବ’ କାର୍ଯ୍ୟକ୍ରମର ଅଂଶବିଶେଷ ଭାବେ ବୃକ୍ଷରୋପଣ ଅଭିଯାନର ଶୁଭାରମ୍ଭ କରିଛନ୍ତି ।


    ଏହି ଅବସରରେ ରାଷ୍ଟ୍ରପତି ଛାତ୍ରଛାତ୍ରୀଙ୍କୁ ସାକ୍ଷାତ କରି ସେମାନଙ୍କୁ ନିବେଦନ କରି କହିଛନ୍ତି ଯେ, ସେମାନେ ଭାରତବାସୀଙ୍କୁ ଅଧିକରୁ ଅଧିକ ବୃକ୍ଷରୋପଣ କରିବା ଲାଗି ପ୍ରୋତ୍ସାହିତ କରନ୍ତୁ ଯାହାଫଳରେ ପୃଥିବୀକୁ ସବୁଜ ଏବଂ ଅଧିକ ସମୟ ତିଷ୍ଠି ରହିବାର ଗ୍ରହ ରୂପେ ନିର୍ମାଣ କରିବାର ଆମ ପ୍ରତିବଦ୍ଧତା ପ୍ରଦର୍ଶିତ ହେବ ।


    ବନ ମହୋତ୍ସବ ସମାରୋହ ଅବସରରେ ରାଷ୍ଟ୍ରପତି ଭବନ ପରିସରରେ ରାଷ୍ଟ୍ରପତିଙ୍କ ସଚିବାଳୟ ଆଗାମୀ କିଛି ସପ୍ତାହ ମଧ୍ୟରେ 3,252 ବୃକ୍ଷ ଏବଂ 2,962 ଚାରା ରୋପଣ କରିବାର ଲକ୍ଷ୍ୟ ରଖିଛନ୍ତି । ଏହା ମଧ୍ୟରେ ଅଶ୍ଵଥ, ନିମ, ମୌଲସରି, ଚମ୍ପା, ଗୁଲମୋହର, ଆମ୍ବ, ଚିକୁ, ଅଞ୍ଜିର ଏବଂ ପିଜୁଳି ଭଳି ଅଳଙ୍କାରିକ ଏବଂ ଫଳ ବୃକ୍ଷ ରହିବ ।


    ବିବିଧତା ଭରା ରାଷ୍ଟ୍ରପତି ଭବନ 330 ଏକର କ୍ଷେତ୍ରରେ ପରିବ୍ୟାପ୍ତ । ଏହି ଭବନରେ ସୀତା ଅଶୋକ, ବିଷ୍ଟେନ୍ଦୁ, ଶିଶାମ, ଗବ, ଗୌର୍ଡ ବୃକ୍ଷ, ଜଙ୍ଗଲି ବାଦାମ, ଲେମ୍ବୁ ସୁଗନ୍ଧିତ ଅଠା, ଦୁନ ଏବଂ ସିରିସ ଆଦି ଉପଯୋଗୀ ବୃକ୍ଷ ରହିଛି ।


    **********

    
    
    (Release ID: 1583022) Visitor Counter : 1