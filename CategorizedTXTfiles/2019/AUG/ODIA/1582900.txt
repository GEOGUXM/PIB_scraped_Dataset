      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ସାମଗ୍ରୀ କ୍ରୟ ପ୍ରକ୍ରିୟାର ସମୀକ୍ଷା ପାଇଁ ସମିତି ଗଠନକୁ ମଞ୍ଜୁରି
      • ସମିତିର ଅଧ୍ୟକ୍ଷ ରହିବେ ମହାନିର୍ଦ୍ଦେଶକ (ଅଧିଗ୍ରହଣ)
      • 6 ମାସ ମଧ୍ୟରେ ସୁପାରିସ ଦାଖଲ କରିବ ସମିତି
      • ପ୍ରତିରକ୍ଷା କ୍ଷେତ୍ରରେ ମେକ୍ ଇନ ଇଣ୍ଡିଆକୁ ସୁଦୃଢ଼ କରିବା ଲକ୍ଷ୍ୟ
      Posted On: 17 AUG 2019 3:45PM by PIB Bhubaneshwar


    ପ୍ରତିରକ୍ଷା ସାମଗ୍ରୀ କ୍ରୟ ପ୍ରକ୍ରିୟା (ଡିପିପି) 2016 ଓ ପ୍ରତିରକ୍ଷା କ୍ରୟ ନିୟମାବଳୀ 2009 (ଡିପିଏମ)ର ସମୀକ୍ଷା ଉଦ୍ଦେଶ୍ୟରେ ଏକ ସମିତି ଗଠନ ପ୍ରସ୍ତାବକୁ ପ୍ରତିରକ୍ଷା ମନ୍ତ୍ରୀ ଶ୍ରୀ ରାଜନାଥ ସିଂ ଅନୁମୋଦନ କରିଛନ୍ତି । ଏହି ସମିତିରେ ମହାନିର୍ଦ୍ଦେଶକ (ଅଧିଗ୍ରହଣ) ଅଧ୍ୟକ୍ଷ ରହିବେ । ପ୍ରତିରକ୍ଷା କ୍ଷେତ୍ରରେ ସମ୍ପତ୍ତି ଅଧିଗ୍ରହଣ ପ୍ରକ୍ରିୟାକୁ ସଂଶୋଧନ ଏବଂ ବ୍ୟବସ୍ଥିତ କରିବା ଦିଗରେ ଏହି ସମିତି କାର୍ଯ୍ୟ କରିବ ।


    ଡିପିପି 2016 ଏବଂ ଡିପିଏମ 2009ର ସଂଶୋଧନ ଅବଧି ହୋଇସାରିଛି । ପ୍ରକ୍ରିୟାକୁ ବ୍ୟବସ୍ଥିତ କରିବା ଦ୍ୱାରା ସମ୍ପତ୍ତି ଅଧିଗ୍ରହଣ ଠାରୁ ଆରମ୍ଭ କରି ଜୀବନ ଚକ୍ର ସହାୟତା ପର୍ଯ୍ୟନ୍ତ ବାଧାମୁକ୍ତ ପ୍ରବାହକୁ ସୁନିଶ୍ଚିତ କରିବା ସହିତ ସରକାରଙ୍କ ‘ ମେକ ଇନ ଇଣ୍ଡିଆ ’ ପ୍ରୟାସକୁ ସୁଦୃଢ଼ କରିବ । ମହାନିର୍ଦ୍ଦେଶକ (ଅଧିଗ୍ରହଣ)ଙ୍କ ବ୍ୟତୀତ ଯୁଗ୍ମ ସଚିବ/ମେଜର ଜେନେରାଲ ପାହ୍ୟାର 11 ଜଣ ଅଧିକାରୀ ଏହି ଉଚ୍ଚସ୍ତରୀୟ ସମିତିରେ ସଦସ୍ୟ ରହିବେ ।


    ସମିତିର ସନ୍ଦର୍ଭ ସ ର୍ତ୍ତା ବଳୀରେ ରହିଛି :


    ଡିପିପି 2016 ଓ ଡିପିଏମ 2009ରେ ଦିଆଯାଇଥିବା ପ୍ରକ୍ରିୟାର ସଂଶୋଧନ କରିବା , ଯାହାଦ୍ୱାରା ପ୍ରକ୍ରିୟାରେ ରହିଥିବା ବାଧକ ଦୂର ହେବା ସହିତ ପ୍ରତିରକ୍ଷା ଅଧିଗ୍ରହଣ ତ୍ୱରାନ୍ୱିତ ହେବ ।


    ଡିପିପି 2016 ଏବଂ ଡିପିଏମ 2009ର ବ୍ୟବସ୍ଥାକୁ ସୁବ୍ୟବସ୍ଥିତ ଓ ମାନକୀକୃତ କରିବା , ଯେଉଁଠି ଆବଶ୍ୟକ , ସରଞ୍ଜାମ ପାଇଁ ଜୀବନ ଚକ୍ର ସହାୟତାକୁ ସୁଧାରିବା ।


    ଭାରତୀୟ ଶିଳ୍ପ ସଂସ୍ଥାଗୁଡ଼ିକର ଅଧିକ ଅଂଶଗ୍ରହଣ ତଥା ପ୍ରତିରକ୍ଷା ଶିଳ୍ପର ଆଧାର ସୁଦୃଢ଼ କରିବା ଲାଗି ନୀତି ଏବଂ ପ୍ରକ୍ରିୟାକୁ ସହଜ କରିବା ।


    ନୂଆ ବିଷୟବସ୍ତୁ , ଯଥା ଜୀବନ ଚକ୍ର ମୂଲ୍ୟ , ଜୀବନ ଚକ୍ର ସହାୟତା , ପ୍ରଦର୍ଶନ ଆଧାରିତ ଲଜିଷ୍ଟିକ୍ସ , ଆଇସିଟି , ଲିଜ ଠିକାଦେବା , କୋଡିଫିକେସନ ଓ ମାନକୀକରଣ ଆଦିକୁ ଆବଶ୍ୟକ ହେଲେ ପରୀକ୍ଷା ଏବଂ ପ୍ରୟୋଗ କରିବା ।


    ଭାରତୀୟ ଷ୍ଟାର୍ଟଅପ , ଗବେଷଣା ଓ ବିକାଶକୁ ପ୍ରୋତ୍ସାହନ ଦେବା ଲାଗି ବ୍ୟବସ୍ଥା ସାମିଲ କରିବା ।


    ଯେକୌଣସି ଅନ୍ୟଦିଗ ଯାହା ଅଧିଗ୍ରହଣ ପ୍ରକ୍ରିୟାକୁ ସଂଶୋଧନ କରିବା ଦିଗରେ ଯୋଗଦାନ ଦେବା ସହ ‘ ମେକ୍ ଇନ୍ ଇଣ୍ଡିଆ ’ ଯୋଜନାକୁ ସମର୍ଥନ କରୁଥିବ ।


    ଏହି ସମିତି 6 ମାସ ମଧ୍ୟରେ ନିଜର ସୁପାରିସ ଦାଖଲ କରିବ ।


    **********


    

    
    (Release ID: 1582900) Visitor Counter : 25