      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଭାରତୀୟ ସୂଚନା ସେବା ଅଧିକାରୀମାନଙ୍କ ଦ୍ୱିତୀୟ ସର୍ବଭାରତୀୟ ବାର୍ଷିକ ସମ୍ମିଳନୀ ଆୟୋଜିତ
      Posted On: 05 AUG 2019 2:10PM by PIB Bhubaneshwar


    ଆଜି ନୂଆଦିଲ୍ଲୀର ପ୍ରବାସୀ ଭାରତୀୟ କେନ୍ଦ୍ରଠାରେ ଭାରତୀୟ ସୂଚନା ସେବା ଅଧିକାରୀମାନଙ୍କ ଦ୍ୱିତୀୟ ସର୍ବଭାରତୀୟ ବାର୍ଷିକ ସମ୍ମିଳନୀ ଆୟୋଜିତ ହୋଇଯାଇଛି । ସରକାରୀ ଯୋଗାଯୋଗ ବ୍ୟବସ୍ଥାକୁ ଆହୁରି ବିସ୍ତାରିତ କରିବା ଉଦ୍ଦେଶ୍ୟରେ ସୂଚନା ଏବଂ ପ୍ରସାରଣ ମନ୍ତ୍ରଣାଳୟ ଅଧୀନ ସମସ୍ତ ଗଣମାଧ୍ୟମ ୟୁନିଟ ମଧ୍ୟରେ ବ୍ୟାପକ ସମନ୍ୱୟ ଆଣିବା ଲାଗି ଏହି ସମ୍ମିଳନୀ ଆୟୋଜନ କରାଯାଇଥିଲା ।


    ସମନ୍ୱିତ ଏବଂ ବିଷୟବସ୍ତୁ ଆଧାରିତ ଯୋଗାଯୋଗ ଆଭିମୁଖ୍ୟ ଗ୍ରହଣ , ସାମାଜିକ ଗଣମାଧ୍ୟମର କ୍ଷେତ୍ରୀୟ ସମ୍ପ୍ରସାରଣ ଏବଂ ସମନ୍ୱିତ ଡ୍ୟାଶବୋର୍ଡର ଉପଯୋଗ , ସରକାରୀ ଯୋଗାଯୋଗ ପ୍ରଭାବ ଆକଳନ ବ୍ୟବସ୍ଥା ଗ୍ରହଣ , ଗୁରୁ ନାନକଙ୍କ 150ତମ ଜୟନ୍ତୀ ପାଳନ ପାଇଁ କାର୍ଯ୍ୟଖସଡ଼ା , ମହାତ୍ମା ଗାନ୍ଧୀଙ୍କ 150ତମ ଜନ୍ମବାର୍ଷିକୀ , ସ୍ୱାଧୀନତାର 75 ବର୍ଷ ପୂର୍ତ୍ତି ଏବଂ ଭାରତୀୟ ଅନ୍ତର୍ଜାତୀୟ ଚଳଚ୍ଚିତ୍ର ମହୋତ୍ସବର ସୁବର୍ଣ୍ଣ ଜୟନ୍ତୀ ସଂସ୍କରଣ ପାଳନ ପାଇଁ କାର୍ଯ୍ୟଖସଡ଼ା ଉପରେ ଏହି ସମ୍ମିଳନୀରେ ଅଧିବେଶନମାନ ଆୟୋଜନ କରାଯାଇଥିଲା । ଏହି ସମ୍ମିଳନୀ ସମୟରେ ସୂଚନା ଓ ପ୍ରସାରଣ ମନ୍ତ୍ରଣାଳୟ ଅଧୀନ ଗଣମାଧ୍ୟମ ୟୁନିଟଗୁଡ଼ିକର ପ୍ରଦର୍ଶନ ସମୀକ୍ଷା କରାଯାଇଥିଲା ।


    କେନ୍ଦ୍ର ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ସମ୍ମିଳନୀରେ ଉପସ୍ଥିତି ପ୍ରତିନିଧିମାନଙ୍କ ଉଦେ୍ଦଶ୍ୟରେ ତାଙ୍କର ବାର୍ତ୍ତା ଦେଇଥିଲେ । ଏଥିରେ ସେ ସରକାରଙ୍କ ଯୋଜନା ଓ ନୀତିର ପ୍ରଚାରପ୍ରସାର ସହିତ ମତାମତ ସଂଗ୍ରହର ଗୁରୁତ୍ୱ ଉପରେ ଆଲୋକପାତ କରିଥିଲେ । ସେ କହିଥିଲେ ଯେ ସୂଚନା ସେବା ଅଧିକାରୀମାନଙ୍କ ହେଉଛନ୍ତି ସରକାରଙ୍କ ଆଖି ଓ କାନ । ସଂକୁଚିତ ହୋଇ କାମ କରିବା ବଦଳରେ ଯୋଗାଯୋଗର ଏକୀକୃତ ଆଭିମୁଖ୍ୟ ନେଇ ମନ୍ତ୍ରଣାଳୟର ଅନ୍ୟାନ୍ୟ ଗଣମାଧ୍ୟମ ୟୁନିଟଗୁଡ଼ିକର ଅଧିକାରୀମାନଙ୍କ ସହିତ ମିଶି କାମ କରିବା ପାଇଁ ସେ ଆହ୍ୱାନ କରିଥିଲେ । ଇଂଟର୍ଣ୍ଣସିପ ମାଧ୍ୟମରେ ପ୍ରତିଭାର ସଦୁପଯୋଗ ଉଦ୍ଦେଶ୍ୟରେ ଗଣମାଧ୍ୟମ ସଂସ୍ଥାନ ସହ ସମ୍ପର୍କ ପ୍ରତିଷ୍ଠା ଲାଗି ସେ ପରାମର୍ଶ ଦେଇଥିଲେ । ଯାହାଫଳରେ ବଦଳୁଥିବା ଚାହିଦା ସହିତ ତାଳ ଦେଇ ସରକାରୀ ଯୋଗାଯୋଗ ପ୍ରକ୍ରିୟାରେ ଯୁବପ୍ରତିଭାଙ୍କ ଉପାୟର ଉପଯୋଗ ହୋଇପାରିବ ।


    ଉଦଘାଟନୀ ଅଧିବେଶନରେ ସୂଚନା ଏବଂ ପ୍ରସାରଣ ମନ୍ତ୍ରଣାଳୟର ସଚିବ ଶ୍ରୀ ଅମିତ ଖାରେ କହିଥିଲେ ଯେ ସରକାରୀ ଯୋଗାଯୋଗରେ ଏକ ଜରୁରୀ ପରିବର୍ତ୍ତନ କରାଯିବାର ଆଶ୍ୟକତା ରହିଛି । ଏହାକୁ ମନ୍ତ୍ରଣାଳୟ ଆଧାରିତ ନକରି ସାମଗ୍ରୀକ ତଥା ବିଷୟବସ୍ତୁ ଆଧାରିତ କରାଯିବା ଉଚିତ , ଯାହା ନାଗରିକ କୈନ୍ଦ୍ରିକ ହେବା ଆବଶ୍ୟକ । ଅଂଶଗ୍ରହଣକାରୀ ଯୋଗାଯୋଗ ଆଭିମୁଖ୍ୟ ଗ୍ରହଣ କରିବା ପ୍ରତି ସେ ଗୁରୁତ୍ୱ ଦେଇଥିଲେ । ଡିଜିଟାଲ ଯୋଗାଯୋଗ ପ୍ରତି ସୂଚନା ସେବା ଅଧିକାରୀମାନେ ଜୋର ଦେବା ଆବଶ୍ୟକ ବୋଲି ସେ ପରାମର୍ଶ ଦେଇଥିଲେ ।


    ଏହି ସମ୍ମିଳନୀରେ ସଚୂନା ଏବଂ ପ୍ରସାରଣ ମନ୍ତ୍ରଣାଳୟ , ପ୍ରସାର ଭାରତୀ , ଭାରତୀୟ ଜନ ସଂଚାର ସଂସ୍ଥାନର ବରିଷ୍ଠ ଅଧିକାରୀମାନଙ୍କ ସମେତ ସାରା ଦେଶରୁ ବରିଷ୍ଠ ସୂଚନା ଦେବା ଅଧିକାରୀମାନେ ଯୋଗ ଦେଇଥିଲେ ।


    **********

    
    
    (Release ID: 1582721) Visitor Counter : 11