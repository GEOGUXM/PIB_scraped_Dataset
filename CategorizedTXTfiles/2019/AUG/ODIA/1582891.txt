      ଉପରାଷ୍ଟ୍ରପତିଙ୍କ ସଚିବାଳୟ

      ରକ୍ଷା ବନ୍ଧନ ସଂହତି, ଏକତା ଓ ମାନବବାଦର ପର୍ବ : ଉପରାଷ୍ଟ୍ରପତି
      • ଦିଲ୍ଲୀର ବିଭିନ୍ନ ବିଦ୍ୟାଳୟରୁ 100ରୁ ଅଧିକ ଛାତ୍ରୀ ଉପରାଷ୍ଟ୍ରପତିଙ୍କ ହାତରେ ବାନ୍ଧିଲେ ରାକ୍ଷୀ

      Posted On: 15 AUG 2019 3:32PM by PIB Bhubaneshwar

    ମହିଳା ସଶକ୍ତିକରଣ , କନ୍ୟାଙ୍କୁ ଶିକ୍ଷା ଏବଂ ଦେଶ ଗଢିବାରେ ସେମାନଙ୍କୁ ସମାନ ଭାଗିଦାରୀ ପ୍ରଦାନ କରିବା ସମସ୍ତଙ୍କ ଲକ୍ଷ୍ୟ ହେବା ଦରକାର ବୋଲି ଉପରାଷ୍ଟ୍ରପତି ଶ୍ରୀ ଏମ. ଭେଙ୍କେୟା ନାଇଡୁ କହିଛନ୍ତି । “ଚାଳନ୍ତୁ ଆମେ ପୁଣି ଆମ ଦେଶର ମହିଳାଙ୍କ ଗୌରବ ଏବଂ ସମ୍ମାନ ବଜାୟ ରଖିବା ଲାଗି ନିଜକୁ ଉତ୍ସର୍ଗ କରିବା , ” ବୋଲି ସେ କହିଛନ୍ତି ।


    ରକ୍ଷା ବନ୍ଧନ ଅବସରରେ ଉପରାଷ୍ଟ୍ରପତିଙ୍କ ବାସଭବନକୁ ରାକ୍ଷୀ ବାନ୍ଧିବା ଲାଗି ଆସିଥିବା ଦିଲ୍ଲୀର ବିଭିନ୍ନ ବିଦ୍ୟାଳୟର 100ରୁ ଅଧିକ ଛାତ୍ରୀଙ୍କୁ ସେ କହିଥିଲେ ଯେ, ଆମ ସମାଜରେ ମହିଳାଙ୍କୁ ଦିଆଯାଇଥିବା ସର୍ବୋଚ୍ଚ ସ୍ଥାନକୁ ବଜାୟ ରଖିବା ଲାଗି ଏହି ମହାନ ପର୍ବ ଉଦ୍ଦିଷ୍ଟ । ସେ ଆହୁରି କହିଥିଲେ ଯେ, ବେଟୀ ବଚାଓ, ବେଟୀ ପଢାଓ ଏବଂ ବେଟୀ ବଢାଓ କାର୍ଯ୍ୟକ୍ରମ ଲୋକଙ୍କ ଆନ୍ଦୋଳନରେ ପରିଣତ ହୋଇଛି ।


    ରକ୍ଷା ବନ୍ଧନକୁ ସଂହତି, ଏକତା ଏବଂ ମାନବବାଦର ପର୍ବ ବୋଲି ଅଭିହିତ କରି ଉପରାଷ୍ଟ୍ରପତି କହିଥିଲେ ଯେ, ପୁରାତନ କାଳରୁ ପ୍ରଚଳିତ ହୋଇ ଆସୁଥିବା ଭାରତୀୟ ପରମ୍ପରା ଏବଂ ଭାଇ ଓ ଭଉଣୀଙ୍କ ବନ୍ଧନର ପର୍ବ ।


    ସେ ଆହୁରି କହିଥିଲେ ଯେ, ରକ୍ଷା ବନ୍ଧନ ଯତ୍ନ ଓ ସୁରକ୍ଷା ତଥା ଭାରତର ପୁରାତନ ପରମ୍ପରା ଓ ସଂସ୍କୃତିକୁ ଦୃଢ ଭାବେ ଧରି ରଖିବାର ପ୍ରତୀକ । ଶ୍ରୀ ନାଇଡୁ ପ୍ରକାଶ କରିଥିଲେ ଯେ, ସ୍ୱଳ୍ପ ସମୟ ଏବଂ ସମ୍ଭବତଃ ପୁରା ସମୟ ପାଇଁ ଏହି ପର୍ବର ଗୁରୁତ୍ଵ ରହିଛି ।


    ଏହି ଅବସରରେ ଉପରାଷ୍ଟ୍ରପତିଙ୍କ ସହଧର୍ମିଣୀ ଶ୍ରୀମତୀ ଉଷା ନାଇଡୁ ମଧ୍ୟ ଉପସ୍ଥିତ ଥିଲେ ଓ ପିଲାଙ୍କ ସହିତ ଅଭିନନ୍ଦନ ଆଦାନ ପ୍ରଦାନ କରିଥିଲେ ଏବଂ ଉପରାଷ୍ଟ୍ରପତିଙ୍କ ବାସଭବନ ସୁରକ୍ଷା କାର୍ଯ୍ୟରେ ନିୟୋଜିତ ଥିବା ITBP ଏବଂ ଦିଲ୍ଲୀ ପୁଲିସ କର୍ମଚାରୀଙ୍କ ହାତରେ ରାକ୍ଷୀ ବାନ୍ଧିଥିଲେ ।


    **********

    
    
    (Release ID: 1582891) Visitor Counter : 17