      କ୍ୟାବିନେଟ

      ଔଷଧୀୟ ଚାରା କ୍ଷେତ୍ରରେ ଭାରତ ଓ ପେରୁ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 28 AUG 2019 9:14PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ କେନ୍ଦ୍ର କ୍ୟାବିନେଟ ରାଷ୍ଟ୍ରୀୟ ଔଷଧୀୟ ଚାରା ବୋର୍ଡ , ଆୟୁଷ ମନ୍ତ୍ରଣାଳୟ , ଭାରତ ସରକାର ଏବଂ ନ୍ୟାସନାଲ ଇନଷ୍ଟିଚ୍ୟୁଟ ଅଫ ହେଲ୍ଥ , ସ୍ୱାସ୍ଥ୍ୟ ମନ୍ତ୍ରଣାଳୟ , ପେରୁ ମଧ୍ୟରେ ଔଷଧୀୟ ଚାରା କ୍ଷେତ୍ରରେ ସହଯୋଗ ସହିତ ସମ୍ବନ୍ଧିତ ବୁଝାମଣା ହସ୍ତାକ୍ଷରକୁ ମଞ୍ଜୁରି ପ୍ରଦାନ କରିଛନ୍ତି ।


    ପ୍ରମୁଖ ପ୍ରଭାବ:


    ଦୁଇ ଦେଶରେ ଔଷଧୀୟ ଚାରା ସହିତ ସମ୍ବନ୍ଧିତ ସମୃଦ୍ଧ ଜୈବ ବିବିଧତା ଏବଂ ଔଷଧୀୟ ଚାରା ଉପରେ ଆଧାରିତ ସ୍ୱଦେଶୀ ପାରମ୍ପରିକ ଔଷଧ ପ୍ରଣାଳୀ ଉପରେ ସହଯୋଗ ଲାଗି ପ୍ରସ୍ତାବିତ ବୁଝାମଣା ଦ୍ୱାରା ଦୁଇ ଦେଶ ମଧ୍ୟରେ ଔଷଧୀୟ ଚାରା କ୍ଷେତ୍ରରେ ଦ୍ୱିପାକ୍ଷିକ ସହଯୋଗରେ ବୃଦ୍ଧି ହେବ । ଏହି ବୁଝାମଣା ଦୁଇ ଦେଶ ପାଇଁ ଅତ୍ୟନ୍ତ ମହତ୍ୱପୂର୍ଣ୍ଣ ସାବ୍ୟସ୍ତ ହେବ । ଏହି ବୁଝାମଣା ଔଷଧୀୟ ଚାରା ସମ୍ପର୍କରେ ଦୁଇ ଦେଶ ମଧ୍ୟରେ ସହଯୋଗକୁ ଢାଞ୍ଚାଗତ ରୂପରେଖ ପ୍ରଦାନ କରିବ ।


    କାର୍ଯ୍ୟାନ୍ୱୟନ ସମ୍ବନ୍ଧୀୟ କାର୍ଯ୍ୟନୀତି ଏବଂ ଲକ୍ଷ୍ୟ:


    ବୁଝାମଣା ପତ୍ର ସ୍ଵାକ୍ଷର ହେବା ପରେ ଦୁଇ ପକ୍ଷ ମଧ୍ୟରେ କାର୍ଯ୍ୟକ୍ରମ ଆରମ୍ଭ ହେବ । ଦୁଇ ଦେଶ ପକ୍ଷରୁ ନିଆଯାଉଥିବା ପଦକ୍ଷେପ ବୁଝାମଣାର କାର୍ଯ୍ୟକ୍ଷେତ୍ର ଅନୁରୂପ ହେବ ଏବଂ ଏହି ବୁଝାମଣା ପ୍ରଚଳନ ହେବା ପର୍ଯ୍ୟନ୍ତ ଜାରି ରହିବ ।


    ସମ୍ବନ୍ଧିତ ଖର୍ଚ୍ଚ:


    ଏହି ବୁଝାମଣା ପତ୍ରର କୌଣସି ଅତିରିକ୍ତ ଆର୍ଥିକ ବ୍ୟୟ ରହିବ ନାହିଁ । ଗବେଷଣା , ପ୍ରଶିକ୍ଷଣ ପାଠ୍ୟକ୍ରମ , ସମ୍ମିଳନୀ/ବୈଠକର ଆୟୋଜନ କରିବା ପାଇଁ ଆବଶ୍ୟକ ଆର୍ଥିକ ସମ୍ବଳ ରାଷ୍ଟ୍ରୀୟ ଔଷଧ ଚାରା ବୋର୍ଡ , ଆୟୁଷ ମନ୍ତ୍ରଣାଳୟ ଲାଗି ମହଜୁଦ ବଜେଟ ଅର୍ଥ ଏବଂ ପ୍ରଚଳିତ ଯୋଜନାରୁ ନିଆଯିବ ।


    **********

    
    
    (Release ID: 1583559) Visitor Counter : 16