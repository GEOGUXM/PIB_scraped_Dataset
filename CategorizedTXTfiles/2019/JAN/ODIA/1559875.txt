      ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରଣାଳୟ

      ଏନ୍ଆଇସିର କମାଣ୍ଡ ଆଣ୍ଡ କଣ୍ଟ୍ରୋଲ ସେଣ୍ଟର ଉଦଘାଟନ କଲେ ରବିଶଙ୍କର
      • କ୍ଲାଉଡ୍ ଓ ଡାଟା ଭିତ୍ତିଭୂମିକୁ ସହାୟତା କରିବ ଏହି ସେଣ୍ଟର

      Posted On: 10 JAN 2019 5:27PM by PIB Bhubaneshwar

    ଇଲେକ୍ଟ୍ରୋନିକ୍ସ ଓ ଆଇଟି ଏବଂ ଆଇନ ଓ ନ୍ୟାୟିକ ମନ୍ତ୍ରୀ ଶ୍ରୀ ରବିଶଙ୍କର ପ୍ରସାଦ ଆଜି ନ୍ୟାସନାଲ ଇନଫରମେଟିକ୍ସ ସେଣ୍ଟର ( NIC )ଠାରେ ଏନ୍ଆଇସିର କମାଣ୍ଡ ଆଣ୍ଡ କଂଟ୍ରୋଲ ସେଣ୍ଟର ( CCC ) ଏବଂ ସେଣ୍ଟର ଅଫ୍ ଏକ୍ସିଲେନ୍ସ ଇନ୍ ଆର୍ଟିଫିସିଆଲ ଇଣ୍ଟେଲି ଜେନ୍ସକୁ ଉଦ୍ଘାଟନ କରିଛନ୍ତି । ଏ ଅବସରରେ ଉଦବୋଧନ ଦେଇ ଶ୍ରୀ ପ୍ରସାଦ କହିଛନ୍ତି , ନୂଆ ଟେକ୍ନୋଲୋଜି ଗୁଡ଼ିକ ସମାଜ ପରିବର୍ତ୍ତନ କରିବାର କ୍ଷମତା ରଖିଛନ୍ତି ଏବଂ ସ୍ୱଚ୍ଛ ତଥା ଦକ୍ଷ ପ୍ରଶାସନର ଯୁଗକୁ ଅଧିକ ତ୍ୱରାନ୍ୱିତ କରିପାରିବେ । ସେ କହିଛନ୍ତି , ଯେଉଁ ମହିଳାମାନେ ନୂଆ ଟେକ୍ନୋଲୋଜି ପ୍ରତି ଅଧିକ ଆକର୍ଷିତ ସେମାନେ ଏହି ଟେକ୍ନୋଲୋଜିକୁ ବ୍ୟବହାର କରି ପୁନଶ୍ଚ ସାମାଜିକ ପରିବର୍ତ୍ତନ ଆଣିପାରିବେ । ଏନ୍ଆଇସି ଭଳି ଅନୁଷ୍ଠାନ କେବଳ ସରକାରଙ୍କୁ ସେବା ଯୋଗାଇବ ତାହା ନୁହେଁ ବରଂ ଆର୍ଟିଫିସିଆଲ୍ ଇଣ୍ଟେଲି ଜେନ୍ସକୁ ବ୍ୟବହାର କରି ଉପଭୋକ୍ତା କୈନ୍ଦ୍ରିକ ସେବାରେ ସୁଧାର ଆଣିବାରେ ଘରୋଇ କମ୍ପାନିଙ୍କୁ ମାର୍ଗଦର୍ଶନ ଦେଇପାରିବ ।


    ନ୍ୟାସନାଲ ଇନ ଫମେ ଟିକ୍ସ ସେଣ୍ଟରର କମାଣ୍ଡ ଆଣ୍ଡ କଣ୍ଟ୍ରୋଲ ସେଣ୍ଟର ( CCC )


    ଏନ୍ଆଇସି ସରକାରଙ୍କୁ ଡାଟା ସେଣ୍ଟର ଓ କ୍ଲାଉଡ୍ ସେବା ପ୍ରଦାନ କରୁଛି । ଏବେ ସାରା ଦେଶରେ ଏହାର 4ଟି ନ୍ୟାସନାଲ ଡାଟା ସେଣ୍ଟର ଏବଂ 30ଟି ମିନି ଡାଟା ସେଣ୍ଟର ରହିଛି , ଯାହାକି 10 , 000 ଇ-ଗଭର୍ଣ୍ଣାନ୍ସ ଆପ୍ଲିକେସନକୁ ସେବା ଯୋଗାଉଛି । ସରକାରଙ୍କ ପ୍ରମୁଖ ଗୁରୁତର ଆପ୍ଲିକେସନ ଗୁଡ଼ିକ ଏହି ସ୍ଥାନରେ ରହିଛି ଏବଂ ଏହି ଗୁରୁତର ଅନଲାଇନ ସେବାଗୁଡ଼ିକର ଆକାରରେ ଆଖିଦୃଶିଆ ଅଭିବୃଦ୍ଧି ମଧ୍ୟ ଘଟିଛି ।


    ଦେଶବ୍ୟାପୀ ଆଇସିଟି ଭିତ୍ତିଭୂମି ଉଦ୍ଦେଶ୍ୟରେ ଏସବୁ ଗୁରୁତର ସେବାର ପ୍ରଦର୍ଶନ ଓ ଉପଲବ୍ଧତାର ଦକ୍ଷ ପରିଚାଳନା ପାଇଁ ଏକ ସ୍ୱତନ୍ତ୍ର ବ୍ୟବସ୍ଥା ସ୍ଥାପନର ଆବଶ୍ୟକତା ରହିଛି ବୋଲି ସରକାର ଅନୁଭବ କରିଥିଲେ । ଏହି ଲକ୍ଷ୍ୟ ଉଦ୍ଦେଶ୍ୟରେ ସରକାରଙ୍କ ଫାଷ୍ଟ-ଅଫ୍-ଇଟ୍ସ-କାଇଣ୍ଡ ଏନ୍ଆଇସି କମାଣ୍ଡ ଆଣ୍ଡ କଣ୍ଟ୍ରୋଲ ସେଣ୍ଟର ସ୍ଥାପନ କରାଯାଇଛି , ଯାହାକି ଦେଶବ୍ୟାପୀ ଏନ୍ଆଇସିର ଆଇସିଟି ଭିତ୍ତିଭୂମିର କ୍ଷମତାକୁ ବଢ଼ାଇବ ।


    ଏହି ଭିତ୍ତିଭୂମି ପରିଚାଳନା ସେଟ୍ଅପ୍ ବ୍ୟତୀତ କ୍ଲାଉଡରେ ରହିଥିବା ଗୁରୁତର ୱେବସାଇଟ କେନ୍ଦ୍ରୀୟ ପରିଚାଳନା ପାଇଁ ମଧ୍ୟ ଏନ୍ଆଇସି ପ୍ରକ୍ରିୟା ଆରମ୍ଭ କରିଛି ।


    ସେହିଭଳି ବୃହତ ଗୁରୁତର ପ୍ରକଳ୍ପଗୁଡ଼ିକ ପାଇଁ ଏନ୍ଆଇସି ଉପଭୋକ୍ତାଙ୍କୁ ଏକ କଷ୍ଟମାଇଜଡ ଡାସବୋର୍ଡ ଯୋଗାଇବାକୁ ବିଚାର କରୁଛି , ଯେଉଁଠାରେ ସେମାନେ ସେମାନଙ୍କ ସମ୍ବଳ ଓ ଆପ୍ଲିକେସନ୍ ଉପଲବ୍ଧତାର ପରିଚାଳନା କରିପାରିବେ । ଇ-ଅଫିସ୍ , ଇ-ହସ୍ପିଟାଲ୍ , ଆୟୁଷ୍ମାନ ଭାରତ ଅଧୀନରେ ହିତାଧିକାରୀ ଚିହ୍ନଟ ବ୍ୟବସ୍ଥା ଭଳି ଆପ୍ଲିକେସନ୍ ଏବେ ଏହି ଡାସବୋର୍ଡରେ ରହିଛି ।


    ନ୍ୟାସନାଲ ଇନ ଫମେ ଟିକ୍ସ ସେଣ୍ଟରର ସେଣ୍ଟର ଅଫ୍ ଏକ୍ସିଲେନ୍ସ ଇନ୍ ଆର୍ଟିଫିସିଆଲ୍ ଇଣ୍ଟେଲିଜେନ୍ସ


    ଜନ ସାଧାରଣଙ୍କୁ ସରକାରୀ ସେବା ପ୍ରଦାନରେ ସୁଧାର ଆଣିବା ଉଦ୍ଦେଶ୍ୟରେ ଦାୟିତ୍ୱବାନ ସରକାର ପାଇଁ ‘ ସାମଗ୍ରିକଏଆଇ ’ ଲକ୍ଷ୍ୟରେ ଏନ୍ଆଇସିର ସିଓଇ ଇନ୍ ଏଆଇକୁ ସ୍ଥାପନ କରାଯାଇଛି । କେନ୍ଦ୍ରୀୟ ଓ ରାଜ୍ୟସ୍ତରରେ ଏନ୍ଆଇସି ଦ୍ୱାରା କାର୍ଯ୍ୟକାରୀ କରାଯାଉଥିବା ଏଆଇ ଭିତ୍ତିକ ସୃଜନଶୀଳ ନୂଆ ପ୍ରକଳ୍ପର ବିକାଶ ଓ ପରୀକ୍ଷଣ ପାଇଁ ଏହି ସିଓଇ ଇନ୍ ଏଆଇ ପ୍ଲାଟଫର୍ମ ଯୋଗାଇବ । ଇ-ଗଭର୍ଣ୍ଣାନ୍ସ ସେବାକୁ ପରବର୍ତ୍ତୀ ସ୍ତରକୁ ନେଇ ଯିବା ଉଦ୍ଦେଶ୍ୟରେ ଏଆଇ ଭିତ୍ତିକ ସୃଜନଶୀଳ ଆପ୍ଲିକେସନକୁ ପ୍ରୋତ୍ସାହିତ କରିବା ଉଦ୍ଦେଶ୍ୟରେ ସିଓଇ ଇନ୍ ଏଆଇକୁ ଡିଜାଇନ କରାଯାଇଛି ।


    ଏହା ମନ୍ତ୍ରାଳୟ/ବିଭାଗ/ସଂସ୍ଥାଗୁଡ଼ିକରେ ଏଆଇ ଆପ୍ଲିକେସନ କାର୍ଯ୍ୟକାରୀ ତଥା ଦକ୍ଷତା ବୃଦ୍ଧିରେ ମଧ୍ୟ ସହାୟକ ହେବ ।


    ଏନ୍ଆଇସିର ସିଓଇ ଇନ୍ ଏଆଇ ସୁପର କମ୍ପ୍ୟୁଟିଂ ବ୍ୟବସ୍ଥାରେ ଷ୍ଟେଟ୍-ଅଫ୍-ଦି-ଆର୍ଟ ଟେକ୍ନୋଲୋଜି ସହାୟତା ଯୋଗାଇବ । ଏହି ନୂଆସେଣ୍ଟର ମେସିନ ଲର୍ଣ୍ଣିଂ , ସ୍ପିଚରେକଗ୍ନିସନ୍ , ଡିପଲର୍ଣ୍ଣିଂ ଓ ଚାଟବଟ୍/ଭଏସ ବଟ ଭଳି କ୍ଷେତ୍ରରେ ଗୁରୁତ୍ୱାରୋପ କରିବ ।


    ****************

    
    
    (Release ID: 1559875) Visitor Counter : 83