      କ୍ୟାବିନେଟ

      ଭାରତୀୟ ବ୍ୟାଙ୍କିଙ୍ଗ ବ୍ୟବସ୍ଥାରେ ପ୍ରଥମ
      ବିଜୟା, ଦେନା ଏବଂ ବ୍ୟାଙ୍କ ଅଫ ବରୋଦାର ତ୍ରିପକ୍ଷୀୟ ସମ୍ମିଶ୍ରଣକୁ କେନ୍ଦ୍ର କ୍ୟାବିନେଟର ଅନୁମୋଦନ

      Posted On: 02 JAN 2019 8:31PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ବ୍ୟାଙ୍କ ଅଫ ବରୋଦା , ବିଜୟା ବ୍ୟାଙ୍କ ଏବଂ ଦେନା ବ୍ୟାଙ୍କର ସମ୍ମିଶ୍ରଣ ଯୋଜନାକୁ ମଞ୍ଜୁରି ଦେଇଛନ୍ତି । ବ୍ୟାଙ୍କ ଅଫ ବରୋଦାକୁ ହସ୍ତାନ୍ତରିତ ଏବଂ ବିଜୟା ତଥା ଦେନା ବ୍ୟାଙ୍କକୁ ହସ୍ତାନ୍ତରକାରୀ ବ୍ୟାଙ୍କ ଭାବେ ନିଆଯାଇ ଏହି ସମ୍ମିଶ୍ରଣ କରାଯାଇଛି ।


    ଭାରତୀୟ ବ୍ୟାଙ୍କିଙ୍ଗ ବ୍ୟବସ୍ଥାରେ ପ୍ରଥମ ଥର ଲାଗି ଏପରି ତ୍ରିପକ୍ଷୀୟ ବ୍ୟାଙ୍କ ସମ୍ମିଶ୍ରଣ ଢ଼ାଂଚା ପ୍ରସ୍ତୁତ କରାଯାଇଛି , ଯେଉଁଥିରେ ସମ୍ମିଶ୍ରଣ ହୋଇଥିବା ବ୍ୟାଙ୍କ ଭାରତର ଦ୍ୱିତୀୟ ସର୍ବବୃହତ ରାଷ୍ଟ୍ରାୟତ୍ତ ବ୍ୟାଙ୍କ ଅଟେ ।


    ସମ୍ମିଶ୍ରଣ ଫଳରେ ଉଚ୍ଚସ୍ତରୀୟ ଅର୍ଥବ୍ୟବସ୍ଥା ସହିତ ଏକ ଦୃଢ଼ ବିଶ୍ୱସ୍ତରୀୟ ପ୍ରତିଦ୍ୱନ୍ଦ୍ୱିତାସମ୍ପନ୍ନ ବ୍ୟାଙ୍କ ଗଠନ ହୋଇପାରିବ ଯାହା ବିସ୍ତୃତ ତାଳମେଳକୁ ବାସ୍ତବ ରୂପ ଦେଇପାରିବ । ନେଟୱାର୍କର ଲାଭ , କମ ବ୍ୟୟ ବିଶିଷ୍ଟ ଜମା ଏବଂ ତିନୋଟି ବ୍ୟାଙ୍କର ସହାୟକ କମ୍ପାନୀଗୁଡ଼ିକ ନିକଟରେ ଉପଭୋକ୍ତା ଆଧାର , ବଜାର ପହଁଚ , ପରିଚାଳନା ଦକ୍ଷତା , ଉତ୍ପାଦ ଏବଂ ସେବାର ବ୍ୟାପକତା ଏବଂ ଉପଭୋକ୍ତାଙ୍କ ନିକଟରେ ଉନ୍ନତ ଗ୍ରହଣୀୟତାର ପର୍ଯ୍ୟାପ୍ତ ବୃଦ୍ଧି ପାଇଁ ସମ୍ମିଶ୍ରିତ ବ୍ୟାଙ୍କକୁ ଉପଯୁକ୍ତ ସ୍ଥିତି ପ୍ରଦାନ କରିବା ଲାଗି ଗୁରୁତ୍ୱପୂର୍ଣ୍ଣ ତାଳମେଳ ପ୍ରତିଷ୍ଠା କରିବାର ସମ୍ଭାବନା ରହିଛି ।


    ସମ୍ମିଶ୍ରଣ ଯୋଜନାର ଗୁରୁତ୍ୱପୂର୍ଣ୍ଣ ବିନ୍ଦୁ


    ( କ) ବିଜୟା ବ୍ୟାଙ୍କ ଓ ଦେନା ବ୍ୟାଙ୍କ ହସ୍ତାନ୍ତରକାରୀ ବ୍ୟାଙ୍କ ଏବଂ ବିଓବି ହସ୍ତାନ୍ତରିତ ବ୍ୟାଙ୍କ ।


    ( ଖ) 01.04.2019ରେ ଯୋଜନା କାର୍ଯ୍ୟକାରୀ ହେବ ।


    ( ଗ) ଏହି ଯୋଜନାର କାର୍ଯ୍ୟାନ୍ୱୟନ ପରେ ହସ୍ତାନ୍ତରକାରୀ ବ୍ୟାଙ୍କର ଅଧିକାରରେ ଥିବା ସମସ୍ତ କାରବାର , ସମ୍ପତ୍ତି , ଅଧିକାର , ଶୀର୍ଷକ , ଦାବି , ଲାଇସେନ୍ସ , ଅନୁମୋଦନ ଏବଂ ଅନ୍ୟ ସମସ୍ତ ସୁବିଧା ଏବଂ ସମସ୍ତ ସମ୍ପତ୍ତି , ସମସ୍ତ ଋଣ , ଦେୟତା ଆଦି ସବୁକିଛି ହସ୍ତାନ୍ତରିତ ବ୍ୟାଙ୍କ ସହ ପରସ୍ପର ଭାବେ ସମ୍ମିଶ୍ରିତ ହୋଇଯିବ ।


    ( ଘ) ହସ୍ତାନ୍ତରଣକାରୀ ବ୍ୟାଙ୍କର ସମସ୍ତ ସ୍ଥାୟୀ ଏବଂ ନିୟମିତ ଅଧିକାରୀ ଏବଂ କର୍ମଚାରୀ ହସ୍ତାନ୍ତରିତ ବ୍ୟାଙ୍କରେ ଅଧିକାରୀ ଏବଂ କର୍ମଚାରୀ ହେବେ । ହସ୍ତାନ୍ତରିତ ବ୍ୟାଙ୍କରେ ସେମାନଙ୍କ ସେବାରେ ଦିଆଯାଉଥିବା ବେତନ ଏବଂ ଭତା ହସ୍ତାନ୍ତରଣକାରୀ ବ୍ୟାଙ୍କଗୁଡ଼ିକର ନିଜସ୍ୱ ବେତନ ଏବଂ ଭତ୍ତା ଭଳି ଆକର୍ଷଣୀୟ ହେବ ।


    ( ଙ) ହସ୍ତାନ୍ତରିତ ହେଉଥିବା କର୍ମଚାରୀ ଏବଂ ଅଧିକାରୀଙ୍କ ସ୍ୱାର୍ଥ ଯେପରି ସୁରକ୍ଷିତ ରହେ ତାହା ହସ୍ତାନ୍ତରିତ ବ୍ୟାଙ୍କର ବୋର୍ଡ ସୁନିଶ୍ଚିତ କରିବ ।


    ( ଚ) ହସ୍ତାନ୍ତରିତ ବ୍ୟାଙ୍କ ହସ୍ତାନ୍ତରଣକାରୀ ବ୍ୟାଙ୍କର ଶେୟାରଧାରକମାନଙ୍କ ଶେୟାରରେ ପରିବର୍ତ୍ତନ ଅନୁପାତ ଅନୁଯାୟୀ ଶେୟାର ଜାରି କରିବ । ହସ୍ତାନ୍ତରିତ ବ୍ୟାଙ୍କ ଏବଂ ହସ୍ତାନ୍ତରଣକାରୀ ବ୍ୟାଙ୍କଗୁଡ଼ିକର ଶେୟାର ପରିବର୍ତ୍ତନ ଅନୁପାତ ସମ୍ପର୍କରେ ଯଦି କୌଣସି ଅଭିଯୋଗ ଥାଏ , ତା ' ହେଲେ ଏହାକୁ ବିଶେଷଜ୍ଞ ସମିତି ମାଧ୍ୟମରେ ଉପସ୍ଥାପନ କରାଯାଇପାରିବ ।


    ସମ୍ମିଶ୍ରଣ ପରେ ବ୍ୟାଙ୍କର ଶକ୍ତି


    ସମ୍ମିଶ୍ରଣ ପରେ ବ୍ୟାଙ୍କ ଉଦୀୟମାନ ଅର୍ଥବ୍ୟବସ୍ଥାର ଋଣ ଆବଶ୍ୟକତା ପୂରଣ କରିବା , ଆଘାତ ସହିବା ଏବଂ ସମ୍ବଳ ବୃଦ୍ଧି କରିବାର କ୍ଷମତାକୁ ପୂରଣ କରିବାରେ ଉତମ ଭାବେ କ୍ଷମତାସମ୍ପନ୍ନ ହୋଇପାରିବ । ବ୍ୟାଙ୍କର ବ୍ୟବସାୟ ଆକାର ବୃଦ୍ଧି ପାଇବ ଏବଂ ବ୍ୟାପକତା , ଲାଭ , ବ୍ୟାପକ ଉତ୍ପାଦ ପ୍ରସ୍ତାବ , ପ୍ରଯୁକ୍ତିକୁ ଆପଣାଇବା ଏବଂ ଶ୍ରେଷ୍ଠ ପ୍ରଚଳନ ଦୃଷ୍ଟିରୁ ସୁଧାର ହେବ ଏବଂ ବ୍ୟାପକ ପହଁଚ ମାଧ୍ୟରେ ନିବେଶ କ୍ଷମତା , ସୁଧାରିତ ବିପଦ ପରିଚାଳନା ଏବଂ ଆର୍ଥିକ ଅନ୍ତର୍ଭୂକ୍ତିକରଣ ହୋଇପାରିବ ।


    ସମ୍ମିଶ୍ରଣ ଦ୍ୱାରା ବିଶ୍ୱସ୍ତରୀୟ ବ୍ୟାଙ୍କ ତୁଳନାରେ ବୃହତ ଆକାରର ବ୍ୟାଙ୍କ ଗଠନ ହେବ , ଯାହା ଭାରତ ଏବଂ ବିଶ୍ୱରେ କ୍ଷମତା ସମ୍ପନ୍ନ ହୋଇ ପ୍ରତିଦ୍ୱନ୍ଦ୍ୱିତା କରିବାରେ ସକ୍ଷମ ହେବ ।


    ପ୍ରତ୍ୟେକ ବ୍ୟାଙ୍କର ସ୍ଥିତ କମ ବ୍ୟୟ ସିଏଏସଏ ଜମାରେ ଦେନା ବ୍ୟାଙ୍କର ପ୍ରସାର , ବିଜୟ ବ୍ୟାଙ୍କର ଲାଭ ଏବଂ ପୁଞ୍ଜି ଉପଲବ୍ଧତା ଏବଂ ବ୍ୟାଙ୍କ ଅଫ ବରୋଦାର ବ୍ୟାପକତା , ବିଶ୍ୱସ୍ତରୀୟ ନେଟୱାର୍କ ଏବଂ ପ୍ରସ୍ତାବ ଦ୍ୱାରା ବଜାର ପହଁଚ , ପରିଚାଳନା କ୍ଷମତା ଏବଂ ବ୍ୟାପକ ଉତ୍ପାଦ ଏବଂ ସେବା ଦେବାର ସନ୍ଦର୍ଭରେ ଲାଭ ହେବ ।


    ବ୍ୟାଙ୍କଗୁଡ଼ିକର ବିଲୟ ପରେ ପ୍ରତିଭାର ବ୍ୟାପକ ପୁଲ ମିଳିପାରିବ ଏବଂ ବଡ଼ ଡାଟା ବେସ ମିଳିବ । ଯାହାର ଲାଭ ଦ୍ରୁତଗତିରେ ଡିଜିଟାଲକରଣ ହେଉଥିବା ବ୍ୟାଙ୍କିଙ୍ଗ ବ୍ୟବସ୍ଥାରେ ପ୍ରତିଦ୍ୱନ୍ଦ୍ୱୀ ଲାଭ ପାଇଁ ମିଳିପାରିବ । ବ୍ୟାପକ ପ୍ରସାର କାରଣରୁ ଲାଭରେ ପ୍ରବାହ ଆସିପାରିବ । ବିତରଣ ନେଟୱାର୍କ ବଢ଼ିବ ଏବଂ ସହାୟକ ସଂସ୍ଥାଗୁଡ଼ିକ ସହିତ ଉତ୍ପାଦ ଏବଂ ସେବା ଲାଗି ବିତରଣ ବ୍ୟୟ ମଧ୍ୟ ହ୍ରାସ ପାଇବ ।


    ଦୃଢ଼ ନେଟୱାର୍କ ମାଧ୍ୟମରେ ବ୍ୟାପକ ବ୍ୟାଙ୍କିଙ୍ଗ ସେବା ପର୍ଯ୍ୟନ୍ତ ଜନସାଧାରଣ ପହଁଚିପାରିବେ । ସେମାନଙ୍କୁ ବିଭିନ୍ନ ପ୍ରକାରର ଉତ୍ପାଦ ସେବା ମିଳିବ ଏବଂ ସେମାନଙ୍କ ପାଇଁ ଋଣ ପ୍ରଦାନ ସହଜ ହେବ ।


    **********

    
    
    (Release ID: 1558737) Visitor Counter : 25