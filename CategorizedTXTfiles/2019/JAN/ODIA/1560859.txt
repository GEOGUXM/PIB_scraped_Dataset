      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟରେ ଅହମ୍ମଦାବାଦ ସପିଂ ଫେଷ୍ଟିଭାଲ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 17 JAN 2019 9:09PM by PIB Bhubaneshwar


    ଏଠାରେ ଉପସ୍ଥିତ ସମସ୍ତ ଭାଇ ଓ ଭଉଣୀମାନେ ।


    ସାଥୀଗଣ , ସାଧାରଣ ଭାବେ ବଡ଼ ବ୍ୟବସାୟିକ ସମ୍ମେଳନ ସହିତ ଏହି ପ୍ରକାରର ଆୟୋଜନ ଆମେ ବିଦେଶରେ ହିଁ ଦେଖିବାକୁ ପାଉଥିଲେ । ଏବେ ଭାଇବ୍ରାଣ୍ଟ ଗୁଜରାଟ ସହିତ ହିଁ ଅହମ୍ମଦାବାଦ ସପିଂ ଫେଷ୍ଟିଭାଲର ଶୁଭାରମ୍ଭ , ଯେପରି ମୁଁ କହିଲି- ହେଉଛି ଏକ ପ୍ରଶଂସନୀୟ ଶୁଭାରମ୍ଭ । ଏହି ଆୟୋଜନ ପ୍ରତି ଆପଣମାନଙ୍କର ଉତ୍ସାହକୁ ମୁଁ ଅନୁଭବ କରିପାରୁଛି ।


    ମୋତେ ଅବଗତ କରାଯାଇଛି କି ଗୁଜରାଟର ଭିନ୍ନ-ଭିନ୍ନ ଅଂଚଳରୁ ପଥପାର୍ଶ୍ଵ-ଦୋକାନୀଠାରୁ ଆରମ୍ଭ କରି ସପିଂ ମଲ୍ ପର୍ଯ୍ୟନ୍ତ ବ୍ୟବସାୟୀ ଏହି ଫେଷ୍ଟିଭାଲରେ ସାମିଲ ହୋଇଛନ୍ତି । ହସ୍ତଶିଳ୍ପୀମାନଙ୍କଠାରୁ ଆରମ୍ଭ କରି ଇଲେକ୍ଟୋନିକ ଏବଂ ହୋଟେଲ , ରେଷ୍ଟୁରାଂଟ ସହିତ ଜଡ଼ିତ ବ୍ୟବସାୟୀ ନିଜ ଉତ୍ପାଦର ପ୍ରଚାର-ପ୍ରସାର କରିବା ପାଇଁ ଏଠାରେ ପହଂଚିଛନ୍ତି ।


    ଖଦୀ ଏବଂ ଅନ୍ୟାନ୍ୟ ହସ୍ତକଳା ସହିତ ଜଡ଼ିତ କାରିଗର ଏବଂ ଶିଳ୍ପୀମାନଙ୍କ ପାଇଁ ତ ଏଠାରେ ସରସ ମେଳାର ଆୟୋଜନ ମଧ୍ୟ କରାଯାଇଛି । ଯେତେବେଳେ କିଛି ସମୟ ପୂର୍ବରୁ ମୁଁ ଷ୍ଟଲ ମଧ୍ୟକୁ ଯାଇଥିଲି ତ ଗୁଜରାଟର ପରମ୍ପରା ଏବଂ ଗୁଜରାଟର ହସ୍ତଶିଳ୍ପର ଉନ୍ନତ ଝଲକ ମୋତେ ଦେଖିବାକୁ ମିଳିଲା ।


    ଫେଷ୍ଟିଭାଲରେ ଗୁଜରାଟ ବାହାରୁ ଆସିଥିବା ବହୁତ ଉଦ୍ୟମୀ ମଧ୍ୟ ଅଂଶଗ୍ରହଣ କରୁଛନ୍ତି । କପଡ଼ା ହେଉ , ଗହଣା ହେଉ , ଇଲେକ୍ଟ୍ରୋନିକ୍ସ ହେଉ , ଆମର ପୁରାତନ ସଂସ୍କୃତି ଏବଂ ଆମର ପୁରାତନ ସଂସ୍କୃତି ଏବଂ ଆଧୁନିକତାର ଏକ ଅଦ୍ଭୁତ ସମାବେଶ ଏହି ଫେଷ୍ଟିଭାଲରେ ଦୃଷ୍ଟିଗୋଚର ହେଉଛି , ବିଶେଷ ଭାବେ ପାରମ୍ପରିକ ମେଳାରେ । ଆଉ ମୁଁ ସମସ୍ତଙ୍କୁ କହିବି ଯେ ପାରମ୍ପରିକ ମେଳାକୁ ନିଶ୍ଚୟ ଭାବେ ଯାଆନ୍ତୁ । କମ୍ ସମୟ ରହିଛି ତ , ମେଳାକୁ ମଧ୍ୟ ନିଶ୍ଚୟ ଯାଆନ୍ତୁ ।


    ପାଟନର ପଟୋଲା ହେଉ , ବାନ୍ଧ ଶାଢ଼ୀ ହେଉ , କଚ୍ଛର ହସ୍ତକଳା ହେଉ , ମିଷ୍ଟର ୱର୍କ ହେଉ , ଆଦିବାସୀ କ୍ଷେତ୍ରର କଳାକୃତିଗୁଡ଼ିକ , ବାଉଁଶରୁ ତିଆରି ହୋଇଥିବା ଜିନିଷ ହେଉ , ଝୋଟରୁ ତିଆରି ଜିନିଷ ହେଉ ; ଝୋଟରେ ତିଆରି ଏତେ ବଡ଼ ଥଳି । ଆଉ ଏଠାରେ ମୁଁ ଦେଖିଲି ଖମ୍ବାତ ପଥରରୁ ତିଆରି ହୋଇଥିବା ଜିନିଷଗୁଡ଼ିକ ମଧ୍ୟ , ଆଦିବାସୀମାନଙ୍କ ଦ୍ୱାରା ତିଆରି ବାର୍ଲି ପେଟିଂ ; ଏହା ହେଉଛି ଗୁଜରାଟର ସାଂସ୍କୃତିକ ସମୃଦ୍ଧିର ଏକ ଉନ୍ନତ ଉଦାହରଣ ।


    ଆମ ଦେଶରେ ଏଭଳି ବସ୍ତୁଗୁଡ଼ିକର ଏତେ ବ୍ୟାପକ ଏବଂ ବିଶାଳ ସଂଗ୍ରହ ରହିଛି , ଭଣ୍ଡାର ରହିଛି ଯେ ସମଗ୍ର ଦୁନିଆରେ ଆମେ ବହୁତ ଦ୍ରୁତଗତି ସହିତ ନିଜର ପରିଚୟକୁ ଆହୁରି ସୁଦୃଢ଼ କରିପାରିବା । ଏହି ପ୍ରକାରର ଫେଷ୍ଟିଭାଲରେ ନିଶ୍ଚିତ ଭାବେ ଛୋଟ ଛୋଟ ଉଦ୍ୟମୀମାନଙ୍କୁ ବଡ଼ ବଡ଼ ବଜାର ପ୍ରାପ୍ତ କରିବାରେ ଖୁବ ସହାୟକ ହୋଇଥାଏ । ସେମାନଙ୍କୁ ଏଭଳି ଆୟୋଜନ ଦ୍ୱାରା ଏକ ବହୁତ ବଡ଼ ମଂଚ ମିଳିଥାଏ ।


    ସାଥୀଗଣ , ଦେଶରେ ବ୍ୟବସାୟ ଏବଂ କାରବାର ପାଇଁ ଅନୁକୂଳ ପରିବେଶ ପ୍ରସ୍ତୁତ କରିବା ପାଇଁ ସରକାର ପ୍ରତିଦିନ ନୂତନ ପ୍ରୟାସ କରୁଛନ୍ତି । ବିଗତ ସାଢ଼େ ଚାରି ବର୍ଷରେ ହଜାର ହଜାର ନିୟମଗୁଡ଼ିକୁ ସରଳ କରାଯାଇଛି । ପୁରୁଣା ନିୟମ କାନୁନଗୁଡ଼ିକୁ ସମାପ୍ତ କରାଯାଇଛି ଏବଂ ପାରଦର୍ଶିତାକୁ ବ୍ୟବସ୍ଥାର ଏକ ଅଂଶ ଭାବେ ଯୋଡ଼ା ଯାଇଛି । ଏ ସବୁର ପରିଣାମ ହେଉଛି କି ଚାରି ବର୍ଷ ପୂର୍ବେ ଯେଉଁଠି ଆମେ ବ୍ୟବସାୟ ସୁଗମତା ରେକିଂରେ 142 ନମ୍ବରରେ ଥିଲେ , ଆଜି 77ତମ ରେଙ୍କରେ ଆମେ ପହଂଚିସାରିଛେ ; ଅର୍ଥାତ 65ଟି ରେଙ୍କର ରେକର୍ଡ ଲମ୍ଫ ପ୍ରଦାନ କରିଛେ । ପରିବର୍ତ୍ତନ , ବିଜୁଳି ପାଣିର ସଂଯୋଗ ହେଉ , ପର୍ଯ୍ୟାବରଣର ମଞ୍ଜୁରି ହେଉ , ନିର୍ମାଣର ଅନୁମତି ହେଉ , ପରିବହନର ନିୟମ ହେଉ- ପାଖାପାଖି ପ୍ରତ୍ୟେକ ବ୍ୟବସ୍ଥା ପୂର୍ବ ତୁଳନାରେ ବହୁତ ସହଜ ହୋଇଛି ।


    ସାମଗ୍ରୀ ଏବଂ ସେବା କର ଅର୍ଥାତ ଜିଏସଟି ମଧ୍ୟ ଦେଶରେ ଏକ ସଚ୍ଚୋଟ ବ୍ୟବସାୟ ବ୍ୟବସ୍ଥା ପ୍ରସ୍ତୁତ କରିବା ଦିଗରେ ହେଉଛି ଏକ ବହୁତ ବଡ଼ ପଦକ୍ଷେପ । ଆଗରୁ ଯେଉଁସବୁ ଡଜନ ଡଜନ ଟିକସ ଲାଗୁଥିଲା , ସେମାନଙ୍କୁ ଏବେ ଗୋଟିଏରେ ହିଁ ଯୋଡି ଦିଆଯାଇଛି ।


    ନିକଟରେ ହିଁ ଜିଏସଟି କାଉନସିଲରେ ଗୋଟିଏ ବଡ଼ ନିଷ୍ପତ୍ତି ନେଇଛି ଯେ ଏବେ 40 ଲକ୍ଷ ଟଙ୍କାର କାରବାର ପର୍ଯ୍ୟନ୍ତ ; ଏଠାରେ ସମସ୍ତ ବ୍ୟବସାୟୀମାନେ ଅଛନ୍ତି , ହେଉଛି ସେମାନଙ୍କର କାମର କଥା ; 40 ଲକ୍ଷ ଟଙ୍କାର କାରବାର ପର୍ଯ୍ୟନ୍ତ ସେ ସମସ୍ତ ବ୍ୟବସାୟୀମାନଙ୍କ ପାଇଁ ଜିଏସଟି ପଞ୍ଜିକରଣ ଅନିର୍ବାଜ୍ୟ ନୁହେଁ । ଆଗରୁ ଏ ସୀମା 20 ଲକ୍ଷ ଟଙ୍କା ଥିଲା ।


    ସାଥୀଗଣ , ଜିଏସଟି ବ୍ୟବସ୍ଥାକୁ ଆହୁରି ସଶକ୍ତ , ଏବଂ ସରଳ କରିବା ପ୍ରୟାସ ଲଗାତାର ଚାଲୁରହିଛି । ଆପଣଙ୍କ ଭଳି ବ୍ୟବସାୟୀ , ଗ୍ରାହକମାନଙ୍କ ପରାମର୍ଶରେ ଏବଂ ଅନୁଭବ ଆଧାରରେ ନିରନ୍ତର ସଂସ୍କାର ପ୍ରକ୍ରିୟା ଚାଲୁ ରହିଛି ।


    ଭାଇ ଓ ଭଉଣୀମାନେ , ଛୋଟ ଏବଂ ମଧ୍ୟମ ଉଦ୍ୟୋଗ ହେଉଛି ଆମର ଅର୍ଥବ୍ୟବସ୍ଥାର ମେରୁଦଣ୍ଡ । ଭାରତ ଯେତିକି ରପ୍ତାନୀ କରୁଛି , ସେଥିରେ 40 ରୁ 45 ପ୍ରତିଶତର ଯୋଗଦାନ ଦେଶର ଛୋଟ ଏବଂ ମଧ୍ୟମ ବର୍ଗର ଉଦ୍ୟମୀମାନଙ୍କର ହୋଇଥାଏ । ଆପଣଙ୍କ ଭଳି ଉଦ୍ୟମୀମାନଙ୍କୁ , ସେମାନଙ୍କୁ ଆହୁରି ସୁଦୃଢ଼ କରିବା ପାଇଁ ସରକାର ଛୋଟ ଛୋଟ ଉତ୍ପାଦଗୁଡ଼ିକର ରପ୍ତାନୀ ଉପରେ ମଧ୍ୟ ଗୁରୁତ୍ୱାରୋପ କରୁଛନ୍ତି ।


    ଏକ ବହୁତ ବଡ଼ ବଜାର ଭାରତ ବାହାରେ ମଧ୍ୟ ହିନ୍ଦୁସ୍ଥାନର ଅପେକ୍ଷା କରୁଛି । ସେ ବିଶ୍ୱସ୍ତରୀୟ ବଜାରରେ ନିଜର ସ୍ଥାନ ବଜାଏ ରଖିପାରୁ , ଭାରତର ବର୍ଦ୍ଧିତ ଶାଖାର ଲାଭ ଉଠାଇ ପାରିବେ ; ଏଥିପାଇଁ କେନ୍ଦ୍ର ସରକାର ଛୋଟ ଉଦ୍ୟମୀମାନଙ୍କୁ ଯଥାସମ୍ଭବ ସାହାଯ୍ୟ କରୁଛନ୍ତି ।


    ସରକାର ଦୁଇ-ଅଢ଼େଇ ମାସ ପୂର୍ବରୁ ହିଁ ନିଷ୍ପତ୍ତି ନେଇଛନ୍ତି ଯେ ଜିଏସଟିରେ ପଞ୍ଜିକୃତ ହୋଇଥିବା ପ୍ରତ୍ୟେକ ଏମଏସଏମଇମାନଙ୍କୁ ଏକ କୋଟି ପର୍ଯ୍ୟନ୍ତ ନୂତନ ଋଣ କିମ୍ବା ଇନକ୍ରିମେଂଟାଲ ଋଣର ଅର୍ଥରାଶି ଉପରେ ସୁଧରେ ଦୁଇ ପ୍ରତିଶତ ଛାଡ଼ ଦିଆଯିବ । ବିଶେଷ କରି ନିଜର ରପ୍ତାନୀକାରୀ ଭାଇ , ଭଉଣୀମାନଙ୍କୁ ପ୍ରୋତ୍ସାହନ ଦେବା ପାଇଁ ସରକାର ରପ୍ତାନୀକାରୀମାନଙ୍କୁ ପ୍ରି-ସିପମେଂଟ ଏବଂ ପୋଷ୍ଟ-ସିପମେଂଟର ସମୟସୀମାରେ ଯେଉଁ ଋଣ ମିଳିଥାଏ , ତାହାର ସୁଧ ଦରରେ ଛାଡ଼କୁ ତିନି ପ୍ରତିଶତରୁ ବୃଦ୍ଧି କରିଦେଇ ପାଞ୍ଚ ପ୍ରତିଶତ କରି ଦିଆଯାଇଛି ।


    ଏହା ବ୍ୟତୀତ ଚଳିତ ବର୍ଷ ଆରମ୍ଭରେ ମଧ୍ୟ ସରକାର ଛୋଟ ଛୋଟ ଉଦ୍ୟୋଗ ସହିତ ଜଡ଼ିତ ଆଉ ଗୋଟିଏ ପ୍ରମୁଖ ନିଷ୍ପତ୍ତି ନେଇଛନ୍ତି । ଏହି ନିଷ୍ପତ୍ତି ଦ୍ୱାରା କପଡ଼ା , ଚମଡ଼ା , ହସ୍ତଶିଳ୍ପ , ମେସିନାରୀ ସହିତ ଜଡ଼ିତ ଛୋଟ ଉଦ୍ୟମୀମାନଙ୍କୁ ବହୁତ ଲାଭ ମିଳିବ ।


    ସାଥୀଗଣ , ପ୍ରି ଏବଂ ପୋଷ୍ଟ-ସିପମେଂଟରେ ଋଣରେ ସୁଧରେ ଯେଉଁ ଛାଡ଼ ଦିଆଯାଉଥିଲା , ତାହାର ଲାଭ ବିନିର୍ମାଣ କ୍ଷେତ୍ରରେ ଜଡ଼ିତ ଉଦ୍ୟମୀମାନଙ୍କୁ ହିଁ ମିଳିଥାଏ । ବହୁତ ଦିନ ଧରି ଦାବି ରହିଥିଲା କି ଏଥିରେ ବାଣିଜ୍ୟିକ ରପ୍ତାନୀକାରୀ- ସେମାନଙ୍କୁ ମଧ୍ୟ ଯୋଡ଼ାଯାଉ । ଯାହାଙ୍କର ଏମଏସଏମଇ କ୍ଷେତ୍ରରେ ବଡ଼ ଭୂମିକା ରହିଛି ।


    ଦୁଇ ସପ୍ତାହ ପୂର୍ବେ ସରକାର ଏହି ଦାବିକୁ ମାନି ନେଇଛନ୍ତି ଆଉ ଏହାର ବହୁତ ବଡ଼ ଲାଭ ରପ୍ତାନୀ ସହିତ ଜଡ଼ିତ ଛୋଟ ଛୋଟ ବ୍ୟବସାୟୀମାନଙ୍କୁ ହେବାକୁ ଯାଉଛି । ଏକ ଅନୁମାନ ଅନୁସାରେ ପ୍ରାୟ 600 କୋଟି ଟଙ୍କାର ଲାଭ ଏହି ରପ୍ତାନୀ କରୁଥିବା ଛୋଟ ଛୋଟ ବ୍ୟବସାୟୀମାନଙ୍କୁ ହେବାକୁ ଯାଉଛି ।


    ସରକାରଙ୍କ ଦ୍ୱାରା ଛୋଟ ଛୋଟ ଏବଂ ମଧ୍ୟମ ଉଦ୍ୟୋଗଗୁଡ଼ିକୁ ନୂତନ ବଜାର ମିଳୁ , ଅର୍ଥ ପ୍ରବାହରେ କଷ୍ଟ ନ ଆସୁ , ଟଙ୍କା କେଉଁଠାରେ ଫସି ନ ରହୁ ; ଏଥିପାଇଁ ସମସ୍ତ ନୂତନ ବ୍ୟବସ୍ଥା ମଧ୍ୟ ଆରମ୍ଭ କରାଯାଇଛି ।


    ସାଥୀଗଣ , ସରକାର ଏକ ଅନ-ଲାଇନ୍ ପ୍ଲାଟଫର୍ମ ଜିଇଏମ (ଜେମ୍) ଅର୍ଥାତ ସରକାରୀ ଇ-ବଜାର ସ୍ଥାନ ମଧ୍ୟ ପ୍ରସ୍ତୁତ କରିଛନ୍ତି । ଏହି ପ୍ଲାଟଫର୍ମର ଏହା ହେଉଛି ବିଶେଷତ୍ୱ କି କେନ୍ଦ୍ର ସରକାରଙ୍କର ପ୍ରତ୍ୟେକ ବିଭାଗରେ ଅଧିକାଂଶ ବିକାକିଣା ଏହି ଜେମ ପୋର୍ଟାଲ ଦ୍ୱାରା ହେଉଛି । ସରକାର ଏହା ମଧ୍ୟ ନିୟମ କରିଛନ୍ତି କି ପ୍ରାୟ 25 ପ୍ରତିଶତ ବିକାକିଣା ଛୋଟ ଏବଂ ଲଘୁ ଉଦ୍ୟୋଗଙ୍କଠାରୁ ହିଁ କରାଯାଉ ।


    ଏହାଦ୍ୱାରା ଏହି ଲାଭ ହେଲା କି ଏବେ ଦେଶର ଦୂର-ଦୂରାନ୍ତର ଗାଁମାନଙ୍କରେ ରହୁଥିବା କୌଣସି ଛୋଟ ଉଦ୍ୟମୀ ମଧ୍ୟ , କୌଣସି ଗୃହିଣୀ ମଧ୍ୟ , ନିଜର ଉତ୍ପାଦକୁ ସିଧାସଳଖ ସରକାରଙ୍କୁ ବିକ୍ରି କରି ପାରିବେ । ଯାହାର ପରିଣାମ ଏହା ହେଉଛି କି ଏହି ପ୍ଲାଟଫର୍ମ ମାଧ୍ୟମରେ ଏ ପର୍ଯ୍ୟନ୍ତ ହାରାହାରି ସାଢ଼େ 16 ହଜାର କୋଟି ଟଙ୍କାର ବ୍ୟବସାୟ ହୋଇ ସାରିଛି । ସାଢ଼େ 16 ହଜାର , ଏହି ଅର୍ଥ କିଛି ଛୋଟ ନୁହେଁ ଆଉ ଏତେ କମ୍ ସମୟ ମଧ୍ୟରେ ହୋଇଛି ।


    ସାଥୀଗଣ , ସରକାରଙ୍କର ଏହା ହେଉଛି ପ୍ରୟାସ କି ଛୋଟ ଛୋଟ ଉଦ୍ୟମୀମାନଙ୍କ ପାଇଁ ପ୍ରକ୍ରିୟାଗୁଡ଼ିକୁ ଯେତିକି ସରଳ କରାଯାଇପାରେ , ସେତିକି କରାଯାଉ । ଆମେ ସେହି ବ୍ୟବସ୍ଥା ଆଡ଼କୁ ଗିତ କରୁଛୁ , ଯେତେବେଳେ ଜିଏସଟି ଆଉ ଅନ୍ୟାନ୍ୟ ରିଟର୍ଣ୍ଣ ଦାଖଲ ରହିଛି , ସେଗୁଡ଼ିକର ଆଧାରରେ ବ୍ୟାଙ୍କ ଛୋଟ ଛୋଟ ଉଦ୍ୟମୀମାନଙ୍କୁ ଋଣର ସୁବିଧା ଦେଉ ।


    ଛୋଟ ଛୋଟ ଉଦ୍ୟମୀମାନଙ୍କୁ ବ୍ୟାଙ୍କରେ ଘୁରି ବୁଲିବାକୁ ନ ପଡୁ , ଏହି ଚିନ୍ତାଧାରା ସହିତ ସରକାର ଏକ ପୋର୍ଟାଲ ଆରମ୍ଭ କରିଛନ୍ତି , ଯାହା ମାଧ୍ୟମରେ ଉଦ୍ୟମୀମାନଙ୍କୁ ମାତ୍ର ଅଣଷଠି(59)ମିନିଟରେ ଏକ କୋଟି ଟଙ୍କା ପର୍ଯ୍ୟନ୍ତ ଋଣ ମଞ୍ଜୁରି ଦିଆଯାଉଛି ; ଏକ ଘଂଟା ମଧ୍ୟ ନୁହେଁ ଅଣଷଠି ମିନିଟରେ ।


    ସାଥୀଗଣ , ହସ୍ତତନ୍ତ , ପାୱାରଲୁମ , ହସ୍ତଶିଳ୍ପ- ଏହା ସହିତ ଜଡ଼ିତ ଲକ୍ଷ ଲକ୍ଷ ପରିବାରର ଦକ୍ଷତାର ପ୍ରଚାର ମଧ୍ୟ କରାଯାଉଛି , ତାହାର ମଧ୍ୟ ପ୍ରସାର କରାଯାଉଛି । ଏଥିପାଇଁ ସରକାର ଅନେକଗୁଡ଼ିଏ ଯୋଜନା ଲାଗୁ କରିଛନ୍ତି । ସାରା ଦେଶରେ ବଜାର ଏବଂ ମେଳାର ବ୍ୟବସ୍ଥା ତ କରାଯାଉଛି , ପ୍ରଦର୍ଶନୀ ପାଇଁ ବିଶ୍ୱସ୍ତରରେ ମଧ୍ୟ କେନ୍ଦ୍ର ନିର୍ମାଣ କରାଯାଉଛି । ଯାହା ମୁଁ ପ୍ରଥମରୁ କହିଲି , ଏହିଭଳି ଭାବେ ଆୟୋଜନ ସେମାନଙ୍କୁ ଏକ ବଡ଼ ବଜାର ଖୋଜିବା , ସେମାନଙ୍କର ରପ୍ତାନୀ ବୃଦ୍ଧି , ଏହାଦ୍ୱାରା ସହାୟତା ମିଳୁଛି ।


    ଭାଇ ଓ ଭଉଣୀମାନେ , ଆଉ ଏକ ପରମ୍ପରା ରହିଛି ଯାହା ଗୁଜରାଟ ସହିତ ସମଗ୍ର ଦେଶ ସହିତ ଏକ ଭାବାତ୍ମକ ସଂପର୍କ ରହିଛି । ଏହି ପରମ୍ପରା ବାପୁଙ୍କ ସତ୍ୟାଗ୍ରହ ସହିତ ମଧ୍ୟ ଜଡ଼ିତ ହୋଇ ରହିଛି ଆଉ ସ୍ୱାଧୀନତା ଆନ୍ଦୋଳନ ପାଇଁ କରାଯାଇଥିବା ତ୍ୟାଗ ଏବଂ ତପସ୍ୟା ଆଉ ବଳିଦାନ ସହିତ ମଧ୍ୟ । ଏହି ପରମ୍ପରା ହେଉଛି ଖଦି , ଯାହାର ସ୍ମରଣ ମାତ୍ରେ ହିଁ ସ୍ୱାଧୀନତା ଆନ୍ଦୋଳନ ସହିତ ମଣିଷ ଯୋଡ଼ି ହୋଇ ଯାଇଥାଏ ।


    ଏଥିପାଇଁ ଆମ ସରକାର ଖଦିକୁ ପୁଣି ଥରେ ଶୀର୍ଷକୁ ନେଇ ଯିବାର କଷ୍ଟ ଉଠାଇଛନ୍ତି ଆଉ ଆଜି ସରକାରଙ୍କର ନୀତିଗୁଡ଼ିକର ପରିଣାମ ହେଉଛି କି ଖଦି ଦେଶ ସହିତ ବିଦେଶରେ ଫେସନର ମଧ୍ୟ ଏକ ଅଂଶ ପାଲଟି ଯାଇଛି । ଆଜି ଦେଶରେ ଖଦିର ଅଭୂତପୂର୍ବ ବିକ୍ରି ହେଉଥିବା ଲକ୍ଷ୍ୟ କରାଯାଉଛି ।


    ସାଥୀଗଣ , ସରକାର ସଂପୂର୍ଣ୍ଣ ନିଷ୍ଠାର ସହିତ ଆପଣମାନଙ୍କର ସମସ୍ତଙ୍କର ଆକାଂକ୍ଷାକୁ ସାକାର କରିବା ପାଇଁ ଲାଗି ପଡ଼ିଛନ୍ତି । ପର୍ଯ୍ୟଟନ ହେଉ , ବିନିର୍ମାଣ ହେଉ ଅଥବା ଆମର ସେବାକେନ୍ଦ୍ର ; ରୋଜଗାରର କୋଟି କୋଟି ସୁଯୋଗ ବିଗତ ସାଢ଼େ ଚାରି ବର୍ଷରେ ସୃଷ୍ଟି ହୋଇଛି । ମେକ୍ ଇନ୍ ଇଣ୍ଡିଆ ଆଜି ବିଶ୍ୱର ବ୍ରାଣ୍ଡ ପାଲଟି ଯାଇଛି ।


    ଭାଇ ଓ ଭଉଣୀମାନେ , ଦେଶବାସୀଙ୍କର ବିଶ୍ୱାସର କାରଣରୁ ବିକାଶର ଗତି ଏବେ ଥମିଯିବାର ନାହିଁ । ଯବାନ ହୁଅନ୍ତୁ , କୃଷକ ହୁଅନ୍ତୁ ଅବା ପୁଣି ଯୁବକ ; ପ୍ରତ୍ୟେକଙ୍କର ସ୍ୱପ୍ନର ନୂତନ ଭାରତ ଆଜି ତାଙ୍କ ସମ୍ମୁଖରେ ରହିଛି । ଆମକୁ ପ୍ରତ୍ୟେକ ନକରାତ୍ମକ ଚିନ୍ତାଧାରାଠାରୁ ଦୂରେଇ ଯାଇ ସକରାତ୍ମକ ଆଉ ସଚ୍ଚୋଟତାର ପ୍ରୟାସ କରିବାର ଆବଶ୍ୟକତା ରହିଛି । ଆଉ ଏଥିପାଇଁ ସେହି ଦିଗରେ ଯେତେବେଳେ ଆମେ ଆଗକୁ ବଢ଼ୁଛେ , ସେତେବେଳେ ମୁଁ ସମସ୍ତ ବ୍ୟବସାୟୀ ବନ୍ଧୁମାନଙ୍କୁ ଅନେକ ଅନେକ ଶୁଭକାମନା ଜଣାଉଛି ।


    ଆଜି ଅପରାହ୍ଣରେ ଆସିଲି , ଏହା ହେଉଛି ମୋର ଚତୁର୍ଥ କାର୍ଯ୍ୟକ୍ରମ । ଗାନ୍ଧିନଗରରେ ଏକ ଅନ୍ତରାଷ୍ଟ୍ରୀୟ ବାଣିଜ୍ୟ ମେଳାର ଉଦଘାଟନ କରାଗଲା । ଏବେ ଅହମ୍ମଦାବାଦର ଗୌରବ , ଗୁଜରାଟର ଗୌରବ , ଯେପରି ସର୍ଦ୍ଦାର ବଲ୍ଲଭଭାଇ ହସ୍ପିଟାଲ , ଆଧୁନିକ ହସ୍ପିଟାଲ , ଉନ୍ନତ ହସ୍ପିଟାଲ- ଏହାର ଲୋକାର୍ପଣ କରିବାର ସୁଯୋଗ ମିଳିଲା ଆଉ ଏଇ ସାବରମତି ନଦୀ କୂଳରେ ବସି ଜଣେ ବାଳକ ଯିଏ ପାଠ ପଢ଼ୁଥିଲା , ଆଉ ଯିଏ ବିଜ୍ଞାନ ଏବଂ ଟେକ୍ନୋଲଜି ଦୁନିଆରେ ଦେଶର ନାମକୁ ଉଜ୍ଜ୍ୱଳ କରିଦେଲା , ମହାକାଶ ଜଗତରେ ଭାରତର ସ୍ଥାନ ସୃଷ୍ଟି କଲା ; ସେହିଭଳି ଏହି ମାଟିର ସନ୍ତାନ , ଏହି ସହରର ଗୌରବ , ଦେଶର ଗୌରବ ଡକ୍ଟର ବିକ୍ରମ ସରାଭାଇଙ୍କ ପ୍ରତିମାକୁ ଲୋକାର୍ପଣ କରିବା ସୁଯୋଗ ମିଳିଛି ।


    ଚଳିତ ବର୍ଷ ହେଉଛି ଡକ୍ଟର ବିକ୍ରମ ସରାଭାଇଙ୍କ ଜନ୍ମଶତାବ୍ଦୀର ବର୍ଷ ଏବଂ ଡକ୍ଟର ବିକ୍ରମ ସରାଭାଇଙ୍କ ଜନ୍ମଶତାବ୍ଦୀର ବର୍ଷ ଆମ ଗୁଜରାଟର ବାଳକମାନଙ୍କ ମଧ୍ୟରେ ବିଜ୍ଞାନ ପ୍ରତି ଆକର୍ଷଣ ସୃଷ୍ଟି କରୁ , ବୈଜ୍ଞାନିକ ଚିନ୍ତାଧାରା ଆଡ଼କୁ ଆମମାନଙ୍କୁ ନେଇଯାଉ ; ମୁଁ ଭାବୁଛି ଏହା ହେବ ତାଙ୍କ ପାଇଁ ବହୁତ ବଡ଼ ଶ୍ରଦ୍ଧାଞ୍ଜଳି । ଆଉ ମୁଁ ଦେଖିଲି , ବାସ୍ତବରେ ଏପରି ଲାଗୁଛି କି ଡକ୍ଟର ବିକ୍ରମ ସରାଭାଇ ସ୍ୱୟଂ ନିଜେ ଏଠାରେ ବସି ନିଜ ଅଧ୍ୟୟନ କାର୍ଯ୍ୟ କରୁଛନ୍ତି । କଳାଦୃଷ୍ଟିରୁ ମଧ୍ୟ ଏକ ଉତମ ସ୍ଥାନ ଭାବେ ଏହି ନଦୀର ସମ୍ମୁଖଭାଗ ଗୌରବ ବୃଦ୍ଧି କରୁଛି । ମୋ ପାଇଁ ଖୁସିର କଥା କି ଆଜି ମୋତେ ସେଠାରେ ତାହାର ଉଦ୍ଘାଟନ କରିବାର ସୁଯୋଗ ମିଳିଲା ।


    ଆଜି ଯେତେବେଳେ ଏହି ସପିଂ ମହୋତ୍ସବ ଆରମ୍ଭ ହେଉଛି ତ ମୁଁ ଗୁଜରାଟ ସରକାରଙ୍କୁ , ଅହମ୍ମଦାବାଦକୁ ଆଉ ଆମର ଶୈଲେଶ ଭାଇ ପଟୱାରୀଙ୍କ ଭଳି ବନ୍ଧୁଙ୍କୁ ଅନୁରୋଧ କରିବି କି ଏହାକୁ ପ୍ରତ୍ୟେକ ବର୍ଷର ଏକ ନିଶ୍ଚିତ କାର୍ଯ୍ୟକ୍ରମ ଭାବେ ଗ୍ରହଣ କରାଯାଇ ପାରିବ କି ? ଆଉ ସେହି ସମୟରେ ପ୍ରତ୍ୟେକ ବର୍ଷ ହେଉ , କିନ୍ତୁ ଏହା ସହିତ ଆପଣମାନେ ଦେଖିଥିବେ ଦୁନିଆରେ ଅନେକ ଜାଗାରେ ଏହି ପ୍ରକାରର ସପିଂ ମହୋତ୍ସବ ବହୁତ ଲୋକପ୍ରିୟ ହୋଇଛି ।


    ଯେଉଁ ଲୋକମାନେ ନ୍ୟୁୟର୍କର ସପିଂ ମହୋତ୍ସବ ଦେଖିଥିବେ , ତା ’ ସହିତ ଏକ କାର୍ଯ୍ୟକ୍ରମ ଯୋଡ଼ି ହୋଇଥାଏ ଆଉ ତାକୁ କହନ୍ତି ମେସେଜ ଡେ ’ ପ୍ୟାରେଡ଼୍ , ଏହା ହେଉଛି ବହୁତ ଲୋକପ୍ରିୟ । ସମସ୍ତ ବ୍ୟବସାୟୀମାନେ ନିଜ ନିଜର ସାମଗ୍ରୀକୁ ଏପରି ମାଧ୍ୟମରେ ଏହାଦ୍ୱାରା ଆଗକୁ ବଢ଼ାଇ ଥାଆନ୍ତି । ମେସେଜ ଡେ ’ ପ୍ୟାରେଡ଼୍ରେ ଯେଉଁ ପ୍ୟାରେଡ଼୍ ହୋଇଥାଏ , ସମଗ୍ର ବିଶ୍ୱର ଲୋକ ତାହାକୁ ଦେଖିବା ପାଇଁ ଆସି ଯାଇଥାଆନ୍ତି ।


    କ ’ ଣ ଆମେ ମଧ୍ୟ ଏକ ନିଶ୍ଚିତ ତାରିଖ ସ୍ଥିର କରି ଆମର ସମସ୍ତ ଉତ୍ପାଦଗୁଡ଼ିକୁ ସେ ଗାଁ ହେଉ , ତାହାକୁ ଗାଁର ଗରିବ ଛୋଟିଆ ଏକ ଶିଳ୍ପୀ ନିର୍ମାଣ କରିଥାଉ , ତେବେ ମଧ୍ୟ ତାହାକୁ ପ୍ରତିଷ୍ଠା ମିଳୁ ଆଉ ମେସେଜ ପ୍ୟାରେଡ଼ରେ ସବୁ ଲୋକ ଯୋଡ଼ି ହୁଅନ୍ତୁ , ଏକ ବହୁତ ବଡ଼ ଉତ୍ସବ ରୂପେ ଲୋକପ୍ରିୟ ହେଉ ଆଉ ତା ’ ପର ଦିନ ଉତ୍ସବ ଆରମ୍ଭ ହେଉ ।


    ମୁଁ ବୁଝି ପାରୁଛି କି ଏହି କାର୍ଯ୍ୟ କରିବା ଦିଗରେ ଶୈଳେଶ ଭାଇ ଆଉ ତାଙ୍କ ଟିମ୍ କାର୍ଯ୍ୟରେ ଲାଗି ଯାଆନ୍ତୁ । ବହୁତ ଯୁବକ ବନ୍ଧୁମାନେ ଏହାକୁ ବଡ଼ ଆଗ୍ରହର ସହିତ ଆୟୋଜିତ କରିଛନ୍ତି । ମୋର ବିଶ୍ୱାସ ରହିଛି କି ଏହାକୁ ବହୁତ ଆଗକୁ ବଢ଼ାଇବେ ।


    ଆଉ ମୋର ଦ୍ୱିତୀୟ ଅନୁରୋଧ ରହିବ- ଦେଖନ୍ତୁ , ଗୋଟିଏ ସମୟ ଥିଲା , ଗୁଜରାଟର ଛବି କ ’ ଣ ଥିଲା- ଆମର ପରିଚୟ ଏକ ସାଧାରଣ ବ୍ୟବସାୟୀ ଭାବେ ଥିଲା । ବ୍ୟବସାୟୀ ମଧ୍ୟ କିଭଳି , ଗୋଟିଏ ସ୍ଥାନରୁ ମାଲ ନେବା , ଅନ୍ୟ ଏକ ସ୍ଥାନରେ ବିକ୍ରି କରିବା । ଆଉ ମଝିରେ ମଧ୍ୟ ନିଜ ପରିଶ୍ରମ ପାଇଁ ଯେଉଁ ମଧ୍ୟସ୍ଥି କରିବାକୁ ପଡ଼ିଲା , ସେଥିପାଇଁ ନେବା । ତାହାକୁ ସେ ନିଜର କାରବାର ଭାବି ଚଲାଉଥିଲେ । ସେଠାରୁ ଧୀରେ ଧୀରେ ଆଜି ଗୁଜରାଟ ବିନିର୍ମାଣର ରାଜ୍ୟ ପାଲଟି ଗଲା ।


    ବ୍ୟବସାୟିକ ରାଜ୍ୟରୁ ବିନିର୍ମାଣ ରାଜ୍ୟ ପାଲଟିବା ହେଉଛି ନିଜକୁ ନିଜେ ଗୁଜରାଟର ଏକ ବହୁତ ବଡ଼ ଦୀର୍ଘ ସଫଳ ଯାତ୍ରାର ପରିଣାମ । ଆଉ ଏଥିପାଇଁ ଏହି ଶକ୍ତିକୁ ବୁଝି ଗୁଜରାଟ ନିଜକୁ ନିଜେ ଏକ ପ୍ରକାରରେ ବିଶ୍ୱ ସମୁଦାୟ ଅଛି । ଗୁଜରାଟର ଲୋକମାନଙ୍କୁ ବିଶ୍ୱସ୍ତରରେ ପରିଚୟ ମିଳୁ । ପ୍ରତ୍ୟେକ ତହସିଲରେ , ଜିଲ୍ଲାରେ , ନିକଟସ୍ଥ ଗାଁରେ କେହି ନଥିବେ , କୌଣସି ନା କୌଣସି ପରିବାର ବିଦେଶ ବୁଲି ଯାଆନ୍ତୁ , ରୁହନ୍ତୁ ; ସେମାନଙ୍କୁ ସମଗ୍ର ବିଶ୍ୱ ବିଷୟରେ ଜ୍ଞାନ ଥିବ ।


    ଗୁଜରାଟର ବ୍ୟବସାୟୀ 200 , 400 ବର୍ଷ ପୂର୍ବେ ଛୋଟ ଛୋଟ ଡଙ୍ଗା ନେଇ ଦୁନିଆରେ ନିଜର ସାମଗ୍ରୀ ବିକ୍ରି କରିବାର ଶକ୍ତି ରଖୁଥିଲା । ମୁଁ ଥରେ ଅସ୍ତରାଖାନ ଯାଇଥିଲି ; ଏହି ସ୍ଥାନଟି ଋଷରେ ଅଛି , ହେଉଛି ଏକ ଛୋଟ ରାଜ୍ୟ । ମୁଁ ସେଠାରେ ଦେଖିଲି କି ଯେଉଁ ଅତି ଭଲ ଦୋକାନ ଅଛି , ବହୁତ ଭଲ ଜିନିଷ ଅଛି- ତ ତାଙ୍କର ନାମ ବଡ଼ ଆଗ୍ରହର ସହିତ ‘ ଓଖା ’ ରଖାଯାଇଥାଏ । ଆମ ଦ୍ୱାରିକା ପାଖରେ ଯେଉଁ ‘ ଓଖା ’ ଅଛି ତାହା । କାରଣ ? 400 ବର୍ଷ ପୂର୍ବେ ଆମର ଲୋକମାନେ ବ୍ୟବସାୟ କରିବା ପାଇଁ ସେଠାକୁ ଯାଉଥିଲେ ଆଉ ସେଠାରେ ଯେଉଁ ସାମଗ୍ରୀ ବଡ଼ ଗୌରବର ସହ ବିକ୍ରି କରୁଥିଲେ ତ , ଧରି ନିଆଯାଉଥିଲା ‘ ଓଖା ’ ରୁ ଆସିଛି । ଆଜି ମଧ୍ୟ ପିଢ଼ୀ ପରେ ପିଢି ଚାଲିଯାଇଛି କିନ୍ତୁ ‘ ଓଖା ’ ବ୍ରାଣ୍ଡ ଲାଗିଗଲା ତ ଜିନିଷ ବହୁତ ଭଲ ; ଏହା ହେଉଛି ଆମ ଲୋକମାନଙ୍କର ପରମ୍ପରା ।


    ମୁଁ ମାନୁଛି କି ଏବେ ଗୁଜରାଟ ଆଉ ଗୁଜରାଟର ମାଟିରେ କାର୍ଯ୍ୟ କରୁଥିବା ପ୍ରତ୍ୟେକ ଲୋକ , ବିଶ୍ୱ ବାଣିଜ୍ୟରେ ନିଜର ସ୍ଥାନ ସୃଷ୍ଟି କରିବା ଦରକାର । ଆମର ରପ୍ତାନୀ କିପରି ବଢ଼ିବ , ଲକ୍ଷ୍ୟ ରଖିବା କି ଏହି ଛୋଟ ଛୋଟ ଜିନିଷର ବଜାରରେ ବହୁତ ବଡ଼ ଶକ୍ତି ଥାଏ , ଛୋଟ ଛୋଟ ଯନ୍ତ୍ରାଂଶ , ଛୋଟ ଛୋଟ ହସ୍ତକଳା , ଏଥିପାଇଁ ବହୁତ ବଡ଼ ବଜାର ଥାଏ । ଯଦି ଏହାର ଲାଭ ଆମେ ଉଠାଇ ପାରିବା ତ ଗୁଜରାଟ ପାଇଁ ଏକ ନୂତନ ସୁଯୋଗ ସୃଷ୍ଟି ହେବ । ଆଉ ଆମ ପାଖରେ ପ୍ରାକୃତିକ ଯୋଗାଯୋଗ ବ୍ୟବସ୍ଥା ରହିଛି । ଅଜଣା ଭୟ ଯାହାକୁ କହନ୍ତି , ତାହା ଗୁଜରାଟୀମାନଙ୍କ ପାଇଁ କେଉଁଠାରେ ମଧ୍ୟ ନାହିଁ । କେଉଁଠି ନା କେଉଁଠି , କେଉଁଠାରେ ନା କେଉଁଠାରେ , କେହି ନା କେହି ପରିଚିତ ଥିବେ ।


    ଆମେ ଚେଷ୍ଟା କରିବା , ସାମୁହିକ ଭାବେ ପ୍ରୟାସ କରିବା , ସହାୟତାର ଲାଭ ଉଠାଇବା , ଆଉ ଦୁନିଆର ବଜାରରେ ଆମେ ନିଜର ଜୟ ଜୟକାର କରିବା ; ଏହି ଗୋଟିଏ ଅନୁରୋଧର ସହିତ ମୁଁ ପୁଣିଥରେ ଆଜି ଅହମ୍ମଦାବାଦ , ପରିବର୍ତ୍ତିତ ଅହମ୍ମଦାବାଦ ; ଏହି କାର୍ଯ୍ୟ କରିଛି । ମୁଁ ଗ୍ରାହକମାନଙ୍କୁ ଏହି ସପିଂ ଫେଷ୍ଟିଭାଲ ମଧ୍ୟରୁ ସବୁଠାରୁ ଅଧିକ ଲାଭ ଉଠାଇବା ପାଇଁ ଅନୁରୋଧ କରିବି । ଆଉ ଅହମ୍ମଦାବାଦୀ , ମୋର ଦୃଢ଼ ବିଶ୍ୱାସ ଅଛି , ଏହାର ଲାଭ ଉଠାଇବେ । ରିହାତିର ଖବର ନିଜକୁ ନିଜେ ବହୁତ ବଡ଼ ହୋଇଥାଏ ଆଉ ଏଥିରେ ମଧ୍ୟ ଲଟେରୀର ନମ୍ବର , ପୁଣି ତ ଡବଲ ଲାଭ ଭଳି ହୋଇଯାଇଥାଏ । ତ ମୁଁ ଅହମ୍ମଦାବାଦୀମାନଙ୍କୁ ଆଉ ଗୁଜରାଟର ଲୋକମାନଙ୍କୁ ଏବଂ ଏହି ସମୟରେ ବିଦେଶରୁ ଆସିଥିବା ଅତିଥିମାନଙ୍କୁ ମଧ୍ୟ ଏହି ସୁଯୋଗର ବହୁତ ଲାଭ ଉଠାଇବା ପାଇଁ ଅନୁରୋଧ କରୁଛି ।


    ପୁଣି ବହୁତ ବହୁତ ଶୁଭକାମନା ଜଣାଉଛି । ବହୁତ ବହୁତ ଧନ୍ୟବାଦ ଜଣାଉଛି ।


    **********

    
    
    (Release ID: 1560859) Visitor Counter : 1