      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବାଣିଜ୍ୟ ମନ୍ତ୍ରଣାଳୟ ଦ୍ୱାରା କୃଷି ରପ୍ତାନୀ ନୀତି ଉପରେ ରାଷ୍ଟ୍ରୀୟ କାର୍ଯ୍ୟଶାଳା ଆୟୋଜିତ
      Posted On: 08 JAN 2019 6:58PM by PIB Bhubaneshwar


    କ୍ୟାବିନେଟ ଦ୍ୱାରା ଏଇ ନିକଟରେ ମଞ୍ଜୁର କରାଯାଇଥିବା କୃଷି ରପ୍ତାନୀ ନୀତି ଉପରେ ପ୍ରଥମ ରାଷ୍ଟ୍ରୀୟ କାର୍ଯ୍ୟଶାଳା ଆଜି ନୂଆଦିଲ୍ଲୀରେ ଆୟୋଜିତ କରାଯାଇଛି । ଏହି କାର୍ଯ୍ୟଶାଳାର ଉଦଘାଟନ କେନ୍ଦ୍ର ବାଣିଜ୍ୟ ଓ ଉଦ୍ୟୋଗ ଏବଂ ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ କରିଛନ୍ତି । ବାଣିଜ୍ୟ ଓ ଉଦ୍ୟୋଗ ରାଷ୍ଟ୍ରମନ୍ତ୍ରୀ ଶ୍ରୀ ସି ଆର ଚୌଧୁରୀ , ବାଣିଜ୍ୟ ବିଭାଗର ସଚିବ ଡଃ ଅନୂପ ବିଧାବନ , ଭାରତ ସରକାର ଏବଂ ରାଜ୍ୟ ସରକାରଙ୍କ ବିଭିନ୍ନ ବିଭାଗର ବରିଷ୍ଠ ଅଧିକାରୀ , କୃଷି ବିଶେଷଜ୍ଞ ଏବଂ ରପ୍ତାନୀକାରମାନେ ଏହି କାର୍ଯ୍ୟଶାଳାରେ ଭାଗ ନେଇଥିଲେ ।


    ବାଣିଜ୍ୟ ମନ୍ତ୍ରୀ ଏହି ଅବସରରେ ସମସ୍ତ ରାଜ୍ୟ ସରକାର ଏହି ନୀତିର କାର୍ଯ୍ୟାନ୍ୱୟନ ପାଇଁ ସମର୍ପିତ ଏକ ପ୍ରମୁଖ (ନୋଡାଲ) ଏଜେନ୍ସି ଗଠିତ କରିବାକୁ କହିଥିଲେ । ଶ୍ରୀ ସୁରେଶ ପ୍ରଭୁ କହିଥିଲେ ଯେ ପ୍ରଥମ ଥର କୃଷି ରପ୍ତାନୀ ନୀତି ପ୍ରସ୍ତୁତ କରାଯାଇଛି ଏବଂ ଏହା ଅତ୍ୟନ୍ତ ବ୍ୟାପକ , କାରଣ ଅନୁସନ୍ଧାନ ଏବଂ ବିକାଶ (ଆରଆଣ୍ଡଡି) , କ୍ଲଷ୍ଟର , ଲଜିଷ୍ଟିକ୍ସ ଏବଂ ପରିବହନ ଭଳି ସମସ୍ତ ସମ୍ବନ୍ଧିତ କ୍ଷେତ୍ର ଏଥିରେ ସାମିଲ ଅଛନ୍ତି । ସେ କହିଲେ ଯେ ଏହିପରି କାର୍ଯ୍ୟଶାଳା ଆୟୋଜିତ କରିବା ଦ୍ୱାରା ବିଭିନ୍ନ ଅବରୋଧର ଚିହ୍ନଟ କରିବା ଏବଂ ନୀତିର କାର୍ଯ୍ୟାନ୍ୱୟନରେ ଆସୁଥିବା ସମସ୍ୟାକୁ ଦୂର କରିବା ବାବଦରେ ଆବଶ୍ୟକ ସୂଚନା ଏବଂ ପ୍ରସ୍ତାବ ପ୍ରାପ୍ତ କରିବାରେ ସହାୟତା ମିଳିବ ।


    ଏହି ନୀତିର ଉଦ୍ଦେଶ୍ୟ ହେଉଛି 2022 ବର୍ଷ ପର୍ଯ୍ୟନ୍ତ କୃଷି ରପ୍ତାନୀକୁ ବର୍ତମାନର 30 ବିଲିଅନ ଆମେରିକୀୟ ଡଲାରର ଦୁଇ ଗୁଣ ଅଧିକ ବୃଦ୍ଧି କରି 60 ବିଲିଅନ ଆମେରିକୀୟ ଡଲାର ସ୍ତରରେ ପହଞ୍ଚାଇବା ଏବଂ ପୁଣି ଏହାକୁ ଆଗାମୀ କିଛି ବର୍ଷ ମଧ୍ୟରେ 100 ବିଲିଅନ ଆମେରିକୀୟ ଡଲାର ସ୍ତରରେ ପହଞ୍ଚାଇବା । ରପ୍ତାନୀ ବସ୍ତୁ ଏବଂ ଗନ୍ତବ୍ୟରେ ବିବିଧତା ଆଣିବା , ଶୀଘ୍ର ଖରାପ ହେଉଥିବା ବସ୍ତୁ ସହିତ ଅଧିକ ମୂଲ୍ୟ ବର୍ଦ୍ଧିତ କୃଷି ରପ୍ତାନୀକୁ ପ୍ରୋତ୍ସାହିତ କରିବା , ଦୁର୍ମୂଲ୍ୟ , ସ୍ୱଦେଶୀ , ଜୈବିକ ଏବଂ ଅଣ-ପାରମ୍ପରିକ କୃଷି ଉତ୍ପାଦକୁ ପ୍ରୋତ୍ସାହିତ କରିବା , ବଜାର ପହଂଚ ସୁନିଶ୍ଚିତ କରିବା ଲାଗି ସଂସ୍ଥାଗତ ବ୍ୟବସ୍ଥା କରିବା , ବୈଷୟିକ ବାଧା/ ଏସପିଏସ ସହିତ ମୁକାବିଲା , ବୌଦ୍ଧିକ ମୂଲ୍ୟ ଶୃଙ୍ଖଳା ସହିତ ଏକୀକୃତ କରି ବିଶ୍ୱ କୃଷି ରପ୍ତାନୀରେ ଭାରତର ଭାଗିଦାରିତାକୁ ଦୁଇଗୁଣ କରିବା ଏବଂ କୃଷକମାନଙ୍କୁ ବିଦେଶ ବଜାରରେ ନିହିତ ରପ୍ତାନୀ ଅବସରର ଲାଭ ଉଠାଇବାରେ ସମର୍ଥ କରିବାରେ ମଧ୍ୟ କୃଷି ରପ୍ତାନୀ ନୀତିର ଅନ୍ୟ ଲକ୍ଷ୍ୟ ସାମିଲ ରହିଛି ।


    ଏହି ନୀତି ଅନ୍ତର୍ଗତ ଉପଯୁକ୍ତ ନୀତିଗତ ଉପାୟ ଜରିଆରେ ଭାରତୀୟ କୃଷିର ରପ୍ତାନୀ ସମ୍ଭାବନାକୁ ଦୋହନ କରିବା , କୃଷିରେ ଭାରତକୁ ଏକ ବୈଶ୍ୱିକ ଶକ୍ତିରେ ପରିଣତ କରିବା ଏବଂ 2022 ପର୍ଯ୍ୟନ୍ତ କୃଷକମାନଙ୍କ ଆମଦାନୀକୁ ଦୁଇଗୁଣ କରିବା ଉପରେ ଧ୍ୟାନ କେନ୍ଦ୍ରୀଭୁତ କରାଯାଉଛି ।


    କୃଷି ଭାରତୀୟ ଅର୍ଥବ୍ୟବସ୍ଥାର ଏକ ମହତ୍ୱପୂର୍ଣ୍ଣ ସ୍ତମ୍ଭ ଏବଂ ଏହି କ୍ଷେତ୍ରରେ ସୁଧାର ଉପରେ ତକ୍ରାଳ ଧ୍ୟାନ ଦେବା ଆବଶ୍ୟକ କାରଣ ଦେଶର ଶତକଡା 60 ପ୍ରତିଶତ ଜନସଂଖ୍ୟା କୃଷି ଉପରେ ନିର୍ଭରଶୀଳ । କୃଷି ରପ୍ତାନୀ ସହିତ ଜଡିତ ବସ୍ତୁମାନଙ୍କ ମଧ୍ୟରେ ବିବିଧତା ଆଣିବା ଏବଂ ଏହି ବଜାରମାନଙ୍କର ସନ୍ଧାନ କରିବା ସମୟର ଆହ୍ୱାନ ଯେଉଁଠାକୁ ରପ୍ତାନୀ କରାଯାଇ ପାରିବ । ଉତ୍ପାଦନର ହାରାହାରି ଖର୍ଚ୍ଚ କମ କରିବାକୁ ପଡିବ , ଯାହା ଫଳରେ କି ଭାରତର କୃଷି ଉତ୍ପାଦନ ଆନ୍ତର୍ଜାତିକ ବଜାରରେ ପ୍ରତିସ୍ପର୍ଦ୍ଧା କରିପାରିବ ।


    ଉପଯୁକ୍ତ କାର୍ଯ୍ୟଶାଳା ସମୟରେ କୃଷି ରପ୍ତାନୀ ନୀତିର ଉଦ୍ଦେଶ୍ୟକୁ ପୁରଣ କରିବା ପାଇଁ କୃଷି ଏବଂ ପ୍ରସ୍ତୁତୀକରଣ ଖାଦ୍ୟ ଉତ୍ପାଦ ରପ୍ତାନୀ ବିକାଶ ପ୍ରାଧିକରଣ ଏବଂ ରାଷ୍ଟ୍ରୀୟ ସହକାରୀ ବିକାଶ ନିଗମ ମଧ୍ୟରେ ଏକ ସହମତି ପତ୍ରରେ ହସ୍ତାକ୍ଷର କରାଯାଇଛି ।


    ****************

    
    
    (Release ID: 1559436) Visitor Counter : 1