      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      • ଅହମ୍ମଦାବାଦରେ ଅତ୍ୟାଧୁନିକ ସର୍ଦ୍ଦାର ବଲ୍ଳଭ ଭାଇ ପଟେଲ ଚିକିତ୍ସା ବିଜ୍ଞାନ ପ୍ରତିଷ୍ଠାନ ଉଦଘାଟନ କଲେ ପ୍ରଧାନମନ୍ତ୍ରୀ
      • ସରକାର ଗରିବମାନଙ୍କ ସହ ଠିଆ ହୋଇଛନ୍ତି;
      • ସ୍ୱାସ୍ଥ୍ୟ ସେବା ସୁବିଧା ବ୍ୟାପକ କରିବା ଉପରେ ବିଶେଷ ଧ୍ୟାନ
      Posted On: 17 JAN 2019 7:42PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ଅହମ୍ମଦାବାଦଠାରେ ଅତ୍ୟାଧୁନିକ ଏବଂ ବିଶେଷ ସୁବିଧା ଥିବା ସାର୍ବଜନୀନ ହସପିଟାଲ-ସର୍ଦ୍ଦାର ବଲ୍ଲଭ ଭାଇ ପଟେଲ ଚିକିତ୍ସା ବିଜ୍ଞାନ ଏବଂ ଗବେଷଣା ପ୍ରତିଷ୍ଠାନକୁ ଲୋକାର୍ପଣ କରିଛନ୍ତି । ଅହମ୍ମଦାବାଦ ମୁନିସିପାଲ କର୍ପୋରେସନ ଦ୍ୱାରା ନିର୍ମିତ 78ମିଟର ଉଚ୍ଚତା ଏବଂ 1500 ଶଯ୍ୟା ବିଶିଷ୍ଟ ଏହି ଡାକ୍ତରଖାନାରେ ଏକ ଏୟାର ଆମ୍ବୁଲାନ୍ସ ସହିତ ସମସ୍ତ ଅତ୍ୟାଧୁନିକ ସୁବିଧା ରହିଛି ।


    ପ୍ରଧାନମନ୍ତ୍ରୀ ଡାକ୍ତରଖାନାରେ ଥିବା ସମସ୍ତ ସୁବିଧାକୁ ତଦାରଖ କରିଥିଲେ । ଏକ ବିଶ୍ୱସ୍ତରୀୟ ଡାକ୍ତରଖାନା ପ୍ରତିଷ୍ଠା କରିବା ନେଇ ଅହମ୍ମଦାବାଦ ମୁନିସିପାଲ କର୍ପୋରେସନର ପ୍ରୟାସକୁ ପ୍ରଶଂସା କରି ସେ କହିଲେ , “ ଅହମ୍ମଦାବାଦର ସର୍ଦ୍ଦାର ବଲ୍ଲଭ ଭାଇ ପଟେଲ ଚିକିତ୍ସା ବିଜ୍ଞାନ ଏବଂ ଗବେଷଣା ପ୍ରତିଷ୍ଠାନ ଦେଶର ଅନ୍ୟାନ୍ୟ ସରକାରୀ ଡାକ୍ତରଖାନାମାନଙ୍କ ପାଇଁ ଏକ ମଡେଲ ହେବ । ”


    750 କୋଟି ଟଙ୍କା ବ୍ୟୟରେ ନିର୍ମାଣ କରାଯାଇଥିବା 17 ମହଲାର ଏହି ହସ୍ପିଟାଲ କମ ଖର୍ଚ୍ଚରେ ବିଶ୍ୱସ୍ତରୀୟ ସେବା ପ୍ରଦାନ କରିବ ଏବଂ ଏହାକୁ ଆୟୁଷ୍ମାନ ଭାରତ ସହ ସଂପୃକ୍ତ କରାଯିବ । ଏହି ଅବସରରେ ଏକ ସମ୍ମିଳନୀକୁ ସମ୍ବୋଧିତ କରି ଶ୍ରୀ ମୋଦୀ ଆୟୁଷ୍ମାନ ଭାରତକୁ ଗୁରୁତ୍ୱ ପ୍ରଦାନ କରି କହିଲେ , “ ଆୟୁଷ୍ମାନ ଭାରତ କାରଣରୁ ପ୍ରତ୍ୟେକ ଛୋଟ ସହରମାନଙ୍କରେ ନୂତନ ଡାକ୍ତରଖାନା ନିର୍ମାଣର ବର୍ଦ୍ଧିତ ଆବଶ୍ୟକତା ଦେଖାଦେଇଛି । ଖୁବ ବେଗରେ ନୂତନ ଡାକ୍ତରଖାନା ଖୋଲାଯାଉଛି , ଡାକ୍ତର ଏବଂ ପାରାମେଡିକାଲ ଷ୍ଟାଫଙ୍କ ଚାହିଦା ବୃଦ୍ଧି ପାଉଛି ଏବଂ ଏଥିପାଇଁ ସ୍ୱାସ୍ଥ୍ୟସେବା କ୍ଷେତ୍ରକୁ ଆସୁଥିବା ଯୁବକମାନଙ୍କ ପାଇଁ ଅଧିକ ନିଯୁକ୍ତିର ସୁଯୋଗ ସୃଷ୍ଟି ହେଉଛି । ”


    ପ୍ରଧାନମନ୍ତ୍ରୀ କହିଲେ ଯେ ଗତ କିଛି ବର୍ଷ ଧରି ଦେଶରେ ସ୍ୱାସ୍ଥ୍ୟସେବା ସୁବିଧା ଏବଂ ମେଡିକାଲ ଶିକ୍ଷା କ୍ଷେତ୍ରରେ ବ୍ୟାପକ ଉନ୍ନତି ହୋଇଛି ଯାହାକି ନାଗରିକମାନଙ୍କ ସ୍ୱାସ୍ଥ୍ୟସେବା ଆବଶ୍ୟକତା ପୂରଣ କରିବାରେ ଅନେକ ପରିମାଣରେ ସହାୟକ ହେବ । ”


    ଗରିବ ଜନସାଧାରଣଙ୍କ ସମସ୍ୟା ଏବଂ ଏହାର ସମାଧାନ ନେଇ ଆବଶ୍ୟକତାର ବ୍ୟଗ୍ରତା ସେତେବେଳେ ଜଣାପଡିଥିଲା ଯେତେବେଳେ ପ୍ରଧାନମନ୍ତ୍ରୀ କହିଲେ ଯେ , “ ସରକାର ଗରିବମାନଙ୍କ ସହିତ ଠିଆ ହୋଇଛନ୍ତି ଏବଂ ସେମାନଙ୍କୁ ପ୍ରମୁଖତା ପ୍ରଦାନ କରିବା ସ୍ୱାସ୍ଥ୍ୟ ସେବାକୁ ବ୍ୟାପକ କରିବା ଏବଂ ପ୍ରଧାନମନ୍ତ୍ରୀ ଜନ ଔଷଧି ଯୋଜନା ଅନ୍ତର୍ଗତ କମ ମୂଲ୍ୟରେ ଜେନେରିକ ଔଷଧ ପ୍ରଦାନ ବ୍ୟବସ୍ଥାରୁ ଜଣାପଡିଥାଏ । ଦେଶବ୍ୟାପୀ ପାଖାପାଖି 5000 ପ୍ରଧାନମନ୍ତ୍ରୀ ଜନ ଔଷଧ କେନ୍ଦ୍ର ଖୋଲଯାଇଛି ।


    ପ୍ରଧାନମନ୍ତ୍ରୀ କହିଲେ ଯେ ସରକାର ସମସ୍ତଙ୍କୁ ସମାନ ସୁବିଧା ପ୍ରଦାନ କରିବା ନେଇ ସଂକଳ୍ପବଦ୍ଧ ଏବଂ ସାଧାରଣ ବର୍ଗର ଗରିବ ଜନସାଧାରଣଙ୍କ ପାଇଁ ଶତକଡା 10 ପ୍ରତିଶତ ସଂରକ୍ଷଣ ପ୍ରଦାନ କରିବା ଏହି ଦିଗରେ ଏକ ପଦକ୍ଷେପ । ଏହି ଉଦ୍ଦେଶ୍ୟରେ ଶିକ୍ଷାନୁଷ୍ଠାନମାନଙ୍କରେ ସିଟ ସଂଖ୍ୟା ଶତକଡା 10 ପ୍ରତିଶତ ବୃଦ୍ଧି କରାଯାଉଛି । ସରକାରୀ ଚାକିରି ଏବଂ ଶିକ୍ଷାନୁଷ୍ଠାନମାନଙ୍କରେ ସାଧାରଣ ବର୍ଗର ଗରିବମାନଙ୍କୁ ଶତକଡା 10 ପ୍ରତିଶତ ସଂରକ୍ଷଣ ସୁବିଧା ଲାଗୁ କରିବାରେ ପ୍ରଥମ ରାଜ୍ୟ ହୋଇଥିବାରୁ ସେ ଗୁଜରାଟ ସରକାରଙ୍କୁ ପ୍ରଶଂସା କରିଥିଲେ ।


    ପ୍ରଧାନମନ୍ତ୍ରୀ ହାଲକା ଭାବେ କହିଥିଲେ ଯେ ନୂତନ ବର୍ଷରେ ଏହା ହେଉଛି ଗୁଜରାଟକୁ ତାଙ୍କର ପ୍ରଥମ ଗସ୍ତ ଯେତବେଳେ କି ପର୍ବର ଋତୁ ଚାଲିଛି । ତେଣୁ ଅହମ୍ମଦାବାଦର ଜନସାଧାରଣଙ୍କୁ ଏକ ବିରାଟ ସ୍ୱାସ୍ଥ୍ୟସେବା ସୁବିଧା ଉତ୍ସର୍ଗ କରିବାଠାରୁ ଉତ୍ତମ ସମୟ ଆଉ କିଛି ନହୋଇପାରେ । ସେ କହିଲେ ଯେ ଦେଶରେ ଖୁବ କମ ମୁନିସିପାଲ କର୍ପୋରେସନ ଏହିପରି ବିଶ୍ୱସ୍ତରୀୟ ସ୍ୱାସ୍ଥ୍ୟସେବା ସୁବିଧା ପ୍ରତିଷ୍ଠା କରିଛନ୍ତି । ଅହମ୍ମଦାବାଦର ମେୟର ଭାବେ ସର୍ଦ୍ଦାର ପଟେଲଙ୍କ ଭୂମିକାକୁ ପ୍ରଧାନମନ୍ତ୍ରୀ ପ୍ରଶଂସା କରିଥିଲେ , ଯିଏକି ସହରର ସ୍ୱାସ୍ଥ୍ୟ , ପରିମଳ ଏବଂ ପରିଛନ୍ନତା ରକ୍ଷା ନେଇ ନେତୃତ୍ୱ ପ୍ରଦାନ କରିବାରେ ଉଦାହରଣ ସୃଷ୍ଟି କରିଥିଲେ ।


    ପ୍ରଧାନମନ୍ତ୍ରୀ କାର୍ଯ୍ୟକ୍ରମରେ ଏହି ସାରାଂଶ ମନ୍ତବ୍ୟ ସହିତ ତାଙ୍କ ବକ୍ତବ୍ୟ ଶେଷ କରିଥିଲେ ଯେ ସମସ୍ତଙ୍କୁ ସମାନ ସୁବିଧା ପ୍ରଦାନ କରିବା ଏବଂ ବିକାଶ ନେଇ ନିଜର ସଂକଳ୍ପବଦ୍ଧତା ରକ୍ଷା କରି ନୂତନ ଭାରତ ପାଇଁ ଆଗକୁ ବଢ଼ିବାର ମାର୍ଗ ହେଉଛି- ସବକା ସାଥ , ସବକା ବିକାଶ ।


    **********

    
    
    (Release ID: 1560828) Visitor Counter : 14