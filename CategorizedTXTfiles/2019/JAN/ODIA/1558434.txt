      ଆଣବିକ ଶକ୍ତି ବିଭାଗ

      ଗୋରଖପୁର ଆଣବିକ ଶକ୍ତି କେନ୍ଦ୍ର
      Posted On: 02 JAN 2019 3:49PM by PIB Bhubaneshwar


    ଗୋରଖପୁର ହରିଆଣା ଅଣୁ ବିଦ୍ୟୁତ ପରିଯୋଜନା ( GHAVP )ର ୟୁନିଟ୍‌-1 ଏବଂ (2X700 MW) ପାଇଁ ଏବେ ଖନନ କାର୍ଯ୍ୟ ଅଗ୍ରଣୀ ପର୍ଯ୍ୟାୟରେ ପହଞ୍ଚିଛି । ଏହି ଶକ୍ତି କେନ୍ଦ୍ର ନିର୍ମାଣ ସକାଶେ ଦୀର୍ଘକାଳୀନ ଭିତ୍ତିରେ ଗୁରୁତ୍ୱପୂର୍ଣ୍ଣ ଯନ୍ତ୍ରାଂଶ ଯଥା ଏଣ୍ଡ୍‌ ସିଲ୍ଡ ଓ ଷ୍ଟୀମ୍‌ ଜେନେରେଟର ଭଳି ଉପକରଣ ଯୋଗାଣ ସକାଶେ ଅର୍ଡ଼ର ଦିଆଯାଇସାରିଛି । ମୁଖ୍ୟ ପ୍ଲାଣ୍ଟର ସିଭିଲ୍‌ ନିର୍ମାଣ କାର୍ଯ୍ୟ ଏବଂ ଅନ୍ୟାନ୍ୟ ପ୍ୟାକେଜ୍‌‌ କାର୍ଯ୍ୟ ପାଇଁ ଟେଣ୍ଟର ପ୍ରଦାନ କାର୍ଯ୍ୟ ବିଭିନ୍ନ ପର୍ଯ୍ୟାୟରେ ରହିଛି । ଏହି ପ୍ଲାଣ୍ଟ ହରିଆଣାର ଗୋରଖପୁର ଠାରେ ନିର୍ମାଣ ସକାଶେ ଏବେ ସୁଦ୍ଧା ଭୂମି ଅଧିଗ୍ରହଣ କାର୍ଯ୍ୟ ଶେଷ ହୋଇସାରିଛି ।


    ପ୍ଲାଣ୍ଟର ପ୍ରଥମ ପର୍ଯ୍ୟାୟ ପ୍ରକଳ୍ପ କାର୍ଯ୍ୟରେ ଜିଏଚଏଭିପି- 1 ଏବଂ 2 (2X700 MW) ର ନିର୍ମାଣ କାର୍ଯ୍ୟ 2025 ସୁଦ୍ଧା ଶେଷ ହେବାର ଆଶା କରାଯାଉଛି । ଏହି ପ୍ଲାଣ୍ଟ ନିର୍ମାଣ ସକାଶେ ମୋଟ 1484 କୋଟି ଟଙ୍କା ବ୍ୟୟ ହେବ ବୋଲି 2018 ନଭେମ୍ବର ମାସ ସୁଦ୍ଧା ହୋଇଥିବା ଆକଳନରୁ ଜଣାପଡ଼ିଛି । ତେବେ ଏଥିପାଇଁ ମୋଟ ବ୍ୟୟର ପରିମାଣ 20594 କୋଟି ଟଙ୍କା ମଂଜୁର କରାଯାଇଛି । ଏହି ପ୍ଲାଣ୍ଟ କାର୍ଯ୍ୟକାରୀ ହେଲେ ପ୍ରାୟ 2000 ଲୋକଙ୍କ ପାଇଁ ନିଯୁକ୍ତି ସୁଯୋଗ (ଉଭୟ ପ୍ରତ୍ୟକ୍ଷ ଏବଂ ପରୋକ୍ଷ) ସୃଷ୍ଟି ହେବ । ଏହାତିରିକ୍ତ , କଣ୍ଟ୍ରାକ୍ଟର/ଭେଣ୍ଡରମାନଙ୍କ ଦ୍ୱାରା ହେଉଥିବା କାର୍ଯ୍ୟ ଆହୁରି ଅନେକ ଲୋକଙ୍କ ପାଇଁ କର୍ମସଂସ୍ଥାନ ସୁଯୋଗ ସୃଷ୍ଟି କରିବ ଓ ସେଠାରେ ବ୍ୟବସାୟିକ ସୁଯୋଗ ସୃଷ୍ଟି ହୋଇପାରିବ ଯାହା ଫଳରେ ସେଠାରେ ଆର୍ଥିକ କାରବାର ଓ ପ୍ରଗତି ତ୍ୱରାନ୍ୱିତ ହେବ । ନିର୍ମାଣ ପର୍ଯ୍ୟାୟରେ ସେଠାରେ ବଡ଼ ବଡ଼ ଠିକାଦାରମାନେ ପର୍ଯ୍ୟାପ୍ତ ମାନବସମ୍ବଳ ବିନିଯୋଗ କରିଛନ୍ତି (ପିକ୍‌ ସମୟରେ ବେଲ୍‌ କର୍ଭ ଦ୍ୱାରା ପ୍ରାୟ 8000 ଲୋକ କାର୍ଯ୍ୟରେ ନିୟୋଜିତ ହୋଇଥିବା ଜଣାପଡ଼ିଛି) ।


    ଆଣବିକ ଶକ୍ତି ବିଭାଗ ଅଧୀନସ୍ଥ ରାଷ୍ଟ୍ରାୟତ୍ତ ସଂସ୍ଥା ଦ୍ୱାରା ପରିଚାଳିତ ଭାରତୀୟ ଆଣବିକ ଶକ୍ତି ନିଗମ ଲିମିଟେଡ଼ ( NPCIL ) ଆଣବିକ ଶକ୍ତିକେନ୍ଦ୍ର ଏବଂ ଏହାର ଚତୁଃପାର୍ଶ୍ଵରେ ତା ’ ର କର୍ପୋରେଟ୍‌ ସାମାଜିକ ଦାୟିତ୍ୱବୋଧ ଅନ୍ୟାନ୍ୟ ସକଳ ପ୍ରକାର ସାମାଜିକ କଲ୍ୟାଣ କାର୍ଯ୍ୟ ସଂପାଦନ କରୁଛି । ଏହା ଫଳରେ ସେଠାରେ ଶିକ୍ଷା ଠାରୁ ନେଇ କୌଶଳ ବିକାଶ , ସ୍ୱାସ୍ଥ୍ୟ , ପରିମଳ , ଭିତ୍ତିଭୂମି ବିକାଶ ଓ ପର୍ଯ୍ୟାବରଣ ସୁରକ୍ଷା ନେଇ ବିଭିନ୍ନ ପୋଷଣୀୟ କାର୍ଯ୍ୟକ୍ରମମାନ ସଂପାଦିତ ହେଉଛି । ଏହିସବୁ କାର୍ଯ୍ୟକ୍ରମ କମ୍ପାନୀ ନିୟମ , 2013 ଅନୁସାରେ କାର୍ଯ୍ୟକାରୀ କରାଯାଉଛି । ଜିଏଚଏଭିପିଠାରେ ସଂପାଦନ କରାଯାଉଛଥିବା ସିଏସଆର କାର୍ଯ୍ୟକ୍ରମ ଅଧୀନରେ ପ୍ରବର୍ତ୍ତନ କରାଯାଉଥିବା କେତେଗୁଡ଼ିକ ପ୍ରମୁଖ କାର୍ଯ୍ୟାବଳୀ ମଧ୍ୟରେ ମେଧାବୀ ଛାତ୍ରଛାତ୍ରୀମାନଙ୍କୁ ଛାତ୍ରବୃତ୍ତି ପ୍ରଦାନ , ପ୍ରାଥମିକ ଶିକ୍ଷା ସହାୟତା ପ୍ରଦାନ , ଆନ୍ତଃସଂଯୋଗୀ ସଡ଼କ ନିର୍ମାଣ , ବିଦ୍ୟାଳୟ ଏବଂ ଅନ୍ୟାନ୍ୟ ଜନସାଧାରଣ ସ୍ଥାନମାନଙ୍କର ଶୌଚାଳୟ ନିର୍ମାଣ ଓ ପଞ୍ଚାୟତ କାର୍ଯ୍ୟାଳୟ ଏବଂ ବିଦ୍ୟାଳୟଗୁଡିକରେ ମଧ୍ୟାହ୍ନ ଭୋଜନ ଗୃହ ନିର୍ମାଣ ଆଦି ସାମିଲ । ସ୍ଥାନୀୟ ଲୋକମାନଙ୍କ ଆବଶ୍ୟକତାକୁ ବିଶେଷ ଭାବେ ଦୃଷ୍ଟିରେ ରଖି ଗୋଶାଳାମାନଙ୍କ ନିର୍ମାଣ ଓ ମରାମତି ମଧ୍ୟ କରାଯାଉଛି । ସେହିଭଳି ସ୍ଥାନୀୟ ଦିବ୍ୟାଙ୍ଗମାନଙ୍କ ନିମନ୍ତେ କେତେଗୁଡ଼ିଏ ଗୁରୁତ୍ୱପୂର୍ଣ୍ଣ କାର୍ଯ୍ୟକ୍ରମ ରୂପାୟନ କରାଯାଉଛି । ଏହାଛଡ଼ା , ବିଦ୍ୟାଳୟଗୁଡ଼ିକରେ ଶୌଚାଳୟ ବ୍ଲକ୍‌ ନିର୍ମାଣ , ଗୋରଖପୁର ରାଜ୍ୟ ବ୍ୟାୟାମଶାଳାକୁ ଉପକରଣମାନ ଯୋଗାଣ , ପାନୀୟ ଜଳ ଟାଙ୍କି ନିର୍ମାଣ ଆଦି କାର୍ଯ୍ୟ କରାଯିବା ସକାଶେ ଚିହ୍ନଟ କରାଯାଇଛି ।


    କେନ୍ଦ୍ର ଉତ୍ତର ପୂର୍ବାଞ୍ଚଳ କ୍ଷେତ୍ର (ସ୍ୱାଧୀନ ଦାୟିତ୍ୱ) ରାଷ୍ଟ୍ରମନ୍ତ୍ରୀ , ପ୍ରଧାନମନ୍ତ୍ରୀ କାର୍ଯ୍ୟାଳୟ , କାର୍ମିକ , ଜନ ଅଭିଯୋଗ ଓ ପେନସନ୍‌ , ଆଣବିକ ଶକ୍ତି ଓ ମହାକାଶ ବିଜ୍ଞାନ ରାଷ୍ଟ୍ରମନ୍ତ୍ରୀ ଡକ୍ଟର ଜୀତେନ୍ଦ୍ର ସିଂହ ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ସୂଚନା ପ୍ରଦାନ କରିଛନ୍ତି ।


    **********************

    
    
    (Release ID: 1558434) Visitor Counter : 20