      ଜାହାଜ ଚଳାଚଳ ମନ୍ତ୍ରଣାଳୟ

      ଭାରତ-ଡ଼େନମାର୍କ ସାମୁଦ୍ରିକ କ୍ଷେତ୍ରରେ ସହଯୋଗ ପାଇଁ ସ୍ୱାକ୍ଷରିତ ବୁଝାମଣାକୁ କେନ୍ଦ୍ର କ୍ୟାବିନେଟର ଅନୁମୋଦନ
      Posted On: 10 JAN 2019 7:00PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦିଙ୍କ ଅଧ୍ୟକ୍ଷତାରେ ଆଜି ଅନୁଷ୍ଠିତ କେନ୍ଦ୍ର କ୍ୟାବିନେଟ ବୈଠକରେ ଭାରତ ଓ ଡ଼େନମାର୍କ ମଧ୍ୟରେ ସାମୁଦ୍ରିକ କ୍ଷେତ୍ରରେ ସହଯୋଗ ପାଇଁ ସ୍ୱାକ୍ଷରିତ ବୁଝାମଣାକୁ ସ୍ୱୀକୃତି ମିଳିଛି । ଏହି ବୁଝାମଣା ପତ୍ର 2019 ମସିହା ଜାନୁଆରୀ ମାସରେ ଡ଼େନମାର୍କର ଏକ ଉଚ୍ଚସ୍ତରୀୟ ପ୍ରତିନିଧି ମଣ୍ଡଳଙ୍କ ଭାରତ ଗସ୍ତ ବେଳେ ସ୍ୱାକ୍ଷରିତ ହେବାର ପ୍ରସ୍ତାବ ରହିଛି ।


    ଉପକାରୀତା:


    ଉଭୟ ରାଷ୍ଟ୍ର ମଧ୍ୟରେ ଏହି ବୁଝାମଣା ସ୍ୱାକ୍ଷରିତ ହେଲେ ସାମୁଦ୍ରିକ ଅଭିଯାନ ଓ କାର୍ଯ୍ୟକ୍ରମ କ୍ଷେତ୍ରରେ ଦୁଇ ରାଷ୍ଟ୍ର ପାରସ୍ପରିକ ସହଯୋଗ ଲାଭ କରିବେ । ଯେଉଁସବୁ କ୍ଷେତ୍ରରେ ତାହା ଉପଲବ୍ଧ ହେବ ସେଗୁଡ଼ିକ ହେଲା:


    • ଭାରତ ଓ ଡ଼େନମାର୍କ ମଧ୍ୟରେ ସାମୁଦ୍ରିକ କ୍ଷେତ୍ରରେ ସୀମାପାର ସହଯୋଗ ଓ ନିବେଶ ବ୍ୟବସ୍ଥା ତ୍ୱରାନ୍ୱିତ ହେବ ।


    • ଉଭୟ ରାଷ୍ଟ୍ର ପରସ୍ପର ମଧ୍ୟରେ ନିଜ ନିଜର ବିଶେଷ ପାରଦର୍ଶିତା , ପ୍ରକାଶନ , ସୂଚନା , ତଥ୍ୟ ଓ ସୂଚନା ଓ ପରିସଂଖ୍ୟାନ ଆଦାନ ପ୍ରଦାନ କରିପାରିବେ । ଏହା ସବୁଜ ସାମୁଦ୍ରିକ ପ୍ରଯୁକ୍ତି , ଜାହାଜ ନିର୍ମାଣ କ୍ଷେତ୍ରରେ ସହଯୋଗର କ୍ଷେତ୍ରକୁ ବ୍ୟାପକ କରିବ । ପୁନଶ୍ଚ ଏହା ଇଣ୍ଡିଆର ରେଜିଷ୍ଟ୍ରାର ଅଫ୍‌ ସିପିଂ (ଆଇଆରଏସ)କୁ ସାମୁଦ୍ରିକ ତାଲିମ ଓ ଶିକ୍ଷା ସହଯୋଗକୁ ଏକ ସ୍ୱୀକୃତ ଅନୁଷ୍ଠାନର ମାନ୍ୟତା ପ୍ରଦାନ କରିବ ।


    • ବ୍ୟବସୟିକ ଜାହାଜ ଚଳାଚଳ ଏବଂ ସାମୁଦ୍ରିକ ପରିବହନ ସଂପର୍କୀତ ବ୍ୟାପାରରେ ପୋଷଣୀୟ ସହଯୋଗଜନିତ ଗବେଷଣା ଓ ବିକାଶ କ୍ଷେତ୍ର ସୁଦୃଢ଼ ହୋଇପାରିବ ; ଏବଂ


    • ଉଭୟ ରାଷ୍ଟ୍ରଙ୍କ ପାଇଁ ଉପକାରସିଦ୍ଧ ହେଉଥିବା ସୁଯୋଗ ଓ ସହଯୋଗକୁ ଏହା ଅଧିକ ବ୍ୟାପକ ଓ ନିବିଡ଼ କରିବ ଯାହାକି ଦ୍ୱିପାକ୍ଷିକ ତଥା ଆନ୍ତର୍ଜାତିକ କ୍ଷେତ୍ରରେ ଅନୁଭୂତ ହେବ ।


    **********

    
    
    (Release ID: 1559673) Visitor Counter : 12