      ସଂସ୍କୃତି ମନ୍ତ୍ରଣାଳୟ

      ପ୍ରବାସୀ ଭାରତୀୟ ଦିବସ 2019 ପରୀପ୍ରେକ୍ଷୀରେ ବିଭିନ୍ନ ଅନନ୍ୟ କାର୍ଯ୍ୟକ୍ରମ
      Posted On: 18 JAN 2019 8:49PM by PIB Bhubaneshwar


    ଭାରତର ଆଧ୍ୟାତ୍ମିକ ରାଜଧାନୀ ବାରଣାସୀ କିମ୍ବା କାଶୀଠାରେ ଆଗାମୀ ସପ୍ତାହରେ ଆୟୋଜିତ ହେବାକୁ ଥିବା ପ୍ରବାସୀ ଭାରତୀୟ ଦିବସ 2019 ଅବସରରେ 400ରୁ ଅଧିକ ପ୍ରବାସୀ ଭାରତୀୟଙ୍କୁ ସ୍ୱାଗତ କରିବା ପାଇଁ ସମସ୍ତ ବ୍ୟବସ୍ଥା ଶେଷ ପର୍ଯ୍ୟାୟରେ ପହଞ୍ଚିଛି । କାଶୀ ଆତିଥ୍ୟ ଯୋଜନାରେ କାଶୀର ଜନସାଧାରଣ ନିଜ ଘରେ 1500ରୁ ଉର୍ଦ୍ଧ୍ଵ ପ୍ରବାସୀ ଭାରତୀୟମାନଙ୍କୁ ଆତିଥ୍ୟ ଜଣାଇ ‘ ଅତିଥି ଦେବୋ ଭବଃ ’ ପରମ୍ପରାର ଅନନ୍ୟ ଅନୁଭୂତି ପ୍ରଦାନ କରିବେ । ଏହି ଅତିଥିମାନଙ୍କୁ ଘର ରନ୍ଧା ଖାଦ୍ୟ ପରଷାଯିବ ଏବଂ ସେମାନେ ବାରଣାସୀ ଅଂଚଳର ଲୋକମାନଙ୍କ ସହ ମିଶି ତାଙ୍କ ଦୈନନ୍ଦିନ ଜୀବନଚର୍ଯ୍ୟା ବିଷୟରେ ଜାଣିବାର ସୁଯୋଗ ପ୍ରାପ୍ତ କରିବ ।


    ଜାନୁଆରୀ 21ରେ ଯୁବ ପ୍ରବାସୀ ଭାରତୀୟ ଦିବସର ଶୁଭାରମ୍ଭ ଅବସରରେ 700 ଜଣ ଅତିଥି ବନାରସ ହିନ୍ଦୁ ବିଶ୍ୱବିଦ୍ୟାଳୟସ୍ଥିତ ସ୍ୱତନ୍ତ୍ର ଭବନ ପରିଦର୍ଶନ କରିବେ । ଏଥିସହିତ ଅନ୍ୟ କାର୍ଯ୍ୟକ୍ରମଗୁଡିକ ମଧ୍ୟରେ ପ୍ରବାସୀ ଭାରତୀୟ ବିଷୟବସ୍ତୁକୁ ନେଇ ମହାତ୍ମା ଗାନ୍ଧୀଙ୍କର 150ତମ ଜନ୍ମ ବାର୍ଷିକୀ ଉପଲକ୍ଷେ ଏକ ଚିତ୍ର ପ୍ରଦର୍ଶନୀ ପରିଦର୍ଶନ କରିବେ । ଏହି ସମୟରେ ବିଶ୍ୱବିଦ୍ୟାଳୟର ଛାତ୍ରଛାତୀମାନଙ୍କ ସହ ମତ ବିନିମୟ ମଧ୍ୟ କରିବେ ।


    ଏହି କାର୍ଯ୍ୟକ୍ରମକୁ ମେଗା କାର୍ଯ୍ୟକ୍ରମରେ ପରିଣତ କରିବା ପାଇଁ ବିଭିନ୍ନ କ୍ରୀଡା ଏବଂ ସାଂସ୍କୃତିକ କାର୍ଯ୍ୟକ୍ରମମାନ ଅନୁଷ୍ଠିତ କରାଯାଉଛି । ଜାନୁଆରୀ 17ରୁ କବାଡି , ଖୋ-ଖୋ , ରେସଲିଂ , ମୁଗଦଲ ଭଳି ଅନେକ ପାରମ୍ପରିକ କ୍ରୀଡା ପ୍ରତିଯୋଗୀତା ସିଗ୍ରା ଷ୍ଟାଡିୟମ ଏବଂ ଗଙ୍ଗାର ଅଶିଘାଟଠାରେ ଆୟୋଜିତ କରାଯାଉଛି । ଏହି କ୍ରୀଡାରେ ବିଜୟ ହାସଲ କରିଥିବା କ୍ରୀଡାବିତମାନଙ୍କୁ 51 ହଜାର , 25 ହଜାର , 10 ହଜାର କରି ନଗଦ ଅର୍ଥ ପ୍ରଦାନ କରାଯାଉଛି । ଏହାବ୍ୟତୀତ 5 ହଜାର ଲୋକଙ୍କୁ ନେଇ ଏକ ପଦଯାତ୍ରା , ଜୁମ୍ବା ନୃତ୍ୟ , ମହିଳାମାନଙ୍କ ମଧ୍ୟରେ ସମର କଳା ପ୍ରତିଯୋଗୀତା ସହିତ ସ୍ୱାସ୍ଥ୍ୟ ସମ୍ବନ୍ଧିତ ଆଲୋଚନା ଏହି କାର୍ଯ୍ୟକ୍ରମର ମୁଖ୍ୟ ଆକର୍ଷଣ ରହିଛି । ପ୍ରବାସୀ ଭାରତୀୟ ବିଷୟବସ୍ତୁକୁ ନେଇ ଏକ ବାଲୁକା ଶିଳ୍ପ କଳା ପ୍ରତିଯୋଗୀତା ଏକସଙ୍ଗେ ଭୁବନେଶ୍ୱର , ପାଟଣା , ମୁମ୍ବାଇ , ଚେନ୍ନାଇ ଏବଂ ବାରଣାସୀଠାରେ ଆୟୋଜିତ କରାଯାଇଛି ।


    **********

    
    
    (Release ID: 1560638) Visitor Counter : 16