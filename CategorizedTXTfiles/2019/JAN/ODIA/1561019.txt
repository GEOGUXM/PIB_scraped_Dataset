      ସଂସ୍କୃତି ମନ୍ତ୍ରଣାଳୟ

      ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଦେଶ ବିଦେଶରୁ ମିଳିଥିବା ପ୍ରତିଷ୍ଠିତ ସ୍ମୃତି ଉପହାରଗୁଡିକୁ ନିଲାମ କରିବ ନ୍ୟାସନାଲ ଗ୍ୟାଲେରୀ ଅଫ ମଡର୍ଣ୍ଣ ଆର୍ଟ
      Posted On: 21 JAN 2019 8:08PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଦେଶ ବିଦେଶରୁ ମିଳିଥିବା ପ୍ରତିଷ୍ଠିତ ସ୍ମୃତି ଉପହାରଗୁଡିକୁ ସଂସ୍କୃତି ମନ୍ତ୍ରଣାଳୟର ତତ୍ତ୍ଵାବଧାନରେ ନ୍ୟାସନାଲ ଗ୍ୟାଲେରୀ ଅଫ ମଡର୍ଣ୍ଣ ଆର୍ଟ ନିଲାମ କରିବ । ଏହି ନିଲାମୀରୁ ପ୍ରାପ୍ତ ଅର୍ଥ ନମାମୀ ଗଙ୍ଗେ ପ୍ରକଳ୍ପରେ ବ୍ୟବହାର କରାଯିବ । ବସ୍ତୁଗତ ନିଲାମୀ ନ୍ୟାସନାଲ ଗ୍ୟାଲେରୀ ଅଫ ମଡର୍ଣ୍ଣ ଆର୍ଟ ନୂଆଦିଲ୍ଲୀଠାରେ ଆଗାମୀ 27 ଏବଂ 28 ଜାନୁଆରୀରେ ଅପରାହ୍ନ 12ଟା ପରେ ଆୟୋଜିତ କରାଯିବ । ଇ-ନିଲାମୀ 29 ଜାନୁଆରୀରୁ 31 ଜାନୁଆରୀ 2019 ପର୍ଯ୍ୟନ୍ତ କରାଯିବ । ବାକି ରହିଯାଇଥିବା ବସ୍ତୁଗୁଡିକର ନିଲାମୀ www.pmmementos.gov.in . ପୋର୍ଟାଲ ଜରିଆରେ କରାଯିବ । ଏହିଭଳି 1900 ସ୍ୱତନ୍ତ୍ର ଉପହାର ଜନସାଧାରଣଙ୍କ ପାଇଁ ନ୍ୟାସନାଲ ଗ୍ୟାଲେରୀ ଅଫ ମଡର୍ଣ୍ଣ ଆର୍ଟ ଜୟପୁର ହାଉସ , ନୂଆଦିଲ୍ଲୀଠାରେ ପ୍ରଦର୍ଶୀତ କରାଯାଇଛି । ଏମାନଙ୍କ ମଧ୍ୟରୁ ପେନଟିଂ , ମୂର୍ତ୍ତୀ , ଉପଢୌକନ , ପଗଡି , ଜ୍ୟାକେଟ ଏବଂ ପରମ୍ପରାଗତ ସଙ୍ଗୀତ ବାଦ୍ୟ ଯନ୍ତ୍ର ମଧ୍ୟ ରହିଛି । ଏହି ବସ୍ତୁଗୁଡିକୁ www.pmmementos.gov.in . ପୋର୍ଟାଲ ଜରିଆରେ ଦେଖିହେବ ।


    *************

    
    
    (Release ID: 1561019) Visitor Counter : 15