      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଆସନ୍ତକାଲି ପ୍ରଧାନମନ୍ତ୍ରୀଙ୍କ ଦାଦ୍ରା ଓ ନଗର ହାଭେଳୀ ଗସ୍ତ;
      ବିଭିନ୍ନ ବିକାଶମୂଳକ ପ୍ରକଳ୍ପର କରାଯିବ ଶୁଭାରମ୍ଭ

      Posted On: 18 JAN 2019 8:55PM by PIB Bhubaneshwar

    ପ୍ରଧାନମନ୍ତ୍ରୀ , ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି 19 ଜାନୁଆରୀ , 2019ରେ ଦାଦ୍ରା ନଗର ହାଭେଳୀର ରାଜଧାନୀ ସିଲଭାସା ଗସ୍ତ କରିବେ ।


    ଏହି ଗସ୍ତ କାଳରେ ସେ ଦାଦ୍ରା ଏବଂ ନଗର ହାଭେଳୀର ସାୟଲୀଠାରେ ଏକ ମେଡ଼ିକାଲ କଲେଜ ପାଇଁ ଶିଳାନ୍ୟାସ କରିବେ । ଡାମନ ଓ ଡିଉ ଏବଂ ଦାଦ୍ରା ଓ ନଗର ହାବେଳୀରେ ବିଭିନ୍ନ ବିକାଶମୂଳକ ପ୍ରକଳ୍ପ ପାଇଁ ପ୍ରଧାନମନ୍ତ୍ରୀ ଫଳକ ଉନ୍ମୋଚନ କରିବେ ।


    ସେ ମଧ୍ୟ ଏମ-ଆରୋଗ୍ୟ ଆପର ଶୁଭାରମ୍ଭ କରିବେ ଏବଂ ଡିଜିଟାଲ ମାଧ୍ୟମରେ ଦାଦ୍ରା ଓ ନଗର ହାଭେଳୀରେ ଘରକୁ ଘର ବର୍ଜ୍ୟ ସଂଗ୍ରହ , ପୃଥକୀକରଣ ଏବଂ କଠିନ ବର୍ଜ୍ୟବସ୍ତୁ ପରିଚାଳନା ବ୍ୟବସ୍ଥାର ଶୁଭାରମ୍ଭ କରିବେ ।


    ପ୍ରଧାନମନ୍ତ୍ରୀ ମଧ୍ୟ କେନ୍ଦ୍ର ଶାସିତ ଅଂଚଳର ଆଇଟି ନୀତି ଜାରି କରିବେ ।


    ସେ ମଧ୍ୟ କିଛି ହିତାଧିକାରୀମାନଙ୍କୁ ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ପ୍ରମାଣପତ୍ର ଏବଂ ଜଙ୍ଗଲ ଅଧିକାର ପ୍ରମାଣପତ୍ର ବଂଟନ କରିବେ ।


    ସିଲଭାସାର ସାୟଲୀଠାରେ ମେଡ଼ିକାଲ କଲେଜ ପ୍ରତିଷ୍ଠା ହେବା ଦ୍ୱାରା ଉଭୟ ଦାଦ୍ରା ଓ ନଗର ହାବେଳୀ ଏବଂ ଡାମନ ଓ ଡିଉ , ତଥା ଆଖପାଖ ଅଂଚଳରେ ତ୍ରିସ୍ତରୀୟ ସ୍ୱାସ୍ଥ୍ୟସେବାରେ ସୁଧାର ଆସିପାରିବ । ଏହା ଛାତ୍ରଛାତ୍ରୀ , ବିଶେଷ କରି ଏହି ଦୁଇଟି କେନ୍ଦ୍ର ଶାସିତ ପ୍ରଦେଶର ଉପାନ୍ତ ଓ ଗ୍ରାମୀଣ ଅଂଚଳର ଛାତ୍ରଛାତ୍ରୀଙ୍କୁ ଲାଭାନ୍ୱିତ କରିବ । ଏହା ଡାକ୍ତରମାନଙ୍କ ଉପଲବ୍ଧତା ବଢ଼ାଇବା ସହିତ ଛାତ୍ରଛାତ୍ରୀଙ୍କ ଲାଗି ଡାକ୍ତରୀ ଶିକ୍ଷା ସୁଯୋଗ ବୃଦ୍ଧି କରିବ । ଏହି ମେଡ଼ିକାଲ କଲେଜ , ମେଡ଼ିକାଲ ଏବଂ ପାରା ମେଡ଼ିକାଲ କଲେଜର ଛାତ୍ରାବାସ ଓ ଆବାସିକ କୋଠା ନିର୍ମାଣ ଲାଗି 210 କୋଟି ଟଙ୍କା ଆବଂଟନ କରାଯାଇଛି ।


    **********

    
    
    (Release ID: 1560852) Visitor Counter : 16