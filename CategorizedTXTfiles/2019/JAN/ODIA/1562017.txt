      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନୂଆଦିଲ୍ଲୀ ଏନସିସି ରାଲିରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 28 JAN 2019 9:04PM by PIB Bhubaneshwar


    ଭାରତ ମାତା କୀ ଜୟ


    ଭାରତ ମାତା କୀ ଜୟ


    ଭାରତ ମାତା କୀ ଜୟ


    ଭାରତ ମାତା କୀ ଜୟ


    ମନ୍ତ୍ରୀମଣ୍ଡଳରେ ମୋର ସହଯୋଗୀ , ଦେଶର ପ୍ରଥମ ମହିଳା ଯିଏ ପ୍ରତିରକ୍ଷା ମନ୍ତ୍ରଣାଳୟର ଦାୟିତ୍ୱ ତୁଲାଉଛନ୍ତି - ଶ୍ରୀମତୀ ନିର୍ମଳା ସୀତାରମଣ ମହାଶୟା , ଡକ୍ଟର ସୁଭାଷ ଭାମ୍ରେ ମହାଶୟ , ତିନି ସେନାବାହିନୀର ଉଚ୍ଚ ପଦାଧିକାରୀଗଣ , ଏନସିସିର ମହାନିର୍ଦ୍ଦେଶକ , ବିଦେଶରୁ ଆସିଥିବା ଆମର ଅତିଥି ଏବଂ ଏନସିସିର ମହାନ ପରମ୍ପରାର ଅଂଶ ଆପଣ ସମସ୍ତେ ମୋର ଯୁବ ସାଥୀ ।


    ଜାତୀୟ ସମର ଶିକ୍ଷାର୍ଥୀ ବାହିନୀର ଗଣତନ୍ତ୍ର ଦିବସ ଶିବିରରେ ପୁଣି ଥରେ ଆପଣମାନଙ୍କ ଗହଣକୁ ଆସିବା ମୋତେ ପ୍ରତ୍ୟେକ ଥର ଭଳି ଆନନ୍ଦିତ କରୁଛି । ଯେତେବେଳେ ମଧ୍ୟ ମୁଁ ଆପଣମାନଙ୍କ ସହିତ କଥାବାର୍ତ୍ତା କରିବାକୁ ଆସିଥାଏ , ତ ଅତୀତର ଅନେକ ସ୍ମୃତି ମନ ମସ୍ତିଷ୍କରେ ନାଚି ଉଠିଥାଏ । ଉତ୍ସାହ - ଉଦ୍ଦିପନା ଏବଂ ଅନୁଶାସନରେ ଆପଣମାନେ ଏ ଯେଉଁ ଦିନ ଜୀଉଁଛନ୍ତି , ମୋତେ ମଧ୍ୟ ସେହି , ଏଭଳି ସମୟ ମଧ୍ୟରେ ଜୀଇଁବାର ସୁଯୋଗ ମିଳିଛି । ଜଣେ କ୍ୟାଡେଟ ଭାବେ ବିତାଇଥିବା ସେହି ଦିନ ଆଜି ପର୍ଯ୍ୟନ୍ତ ମୋର ସଂକଳ୍ପକୁ , ମୋର ପ୍ରେରଣାକୁ ଶକ୍ତି ଦେଉଛି ।


    ସାଥୀଗଣ , ଏହି ଶିବିରର ଏକ ନିଜସ୍ୱ ଗୌରବଶାଳୀ ଅତୀତ ମଧ୍ୟ ରହିଛି ଏବଂ ଭବିଷ୍ୟତକୁ ନେଇ ଏହାର ବହୁତ ବଡ଼ ମହତ୍ତ୍ଵ ମଧ୍ୟ ରହିଛି । ଏହି ଶିବିରର ଅଂଶ ପାଲଟିଥିବା ଆପଣ ସମସ୍ତ କ୍ୟାଡେଟଙ୍କୁ ମୁଁ ବହୁତ ବହୁତ ଅଭିନନ୍ଦନ ଏବଂ ଶୁଭକାମନା ଜଣାଉଛି । ଗତ ବର୍ଷ ଯେତେବେଳେ ଆପଣମାନଙ୍କ ମଧ୍ୟକୁ ଆସିଥିଲି ତ ମୁଁ ଆପଣମାନଙ୍କୁ କିଛି ଅନୁରୋଧ କରିଥିଲି । ଦେଶ ଏବଂ ସମାଜ ସହିତ ଜଡ଼ିତ କିଛି ମହତ୍ତ୍ଵପୂର୍ଣ୍ଣ ବିଷୟଗୁଡ଼ିକରେ ସକ୍ରିୟ ଯୋଗଦାନ ପାଇଁ ଆପଣମାନଙ୍କୁ ନିବେଦନ କରିଥିଲି ।


    ମୁଁ ଆନନ୍ଦିତ ଯେ ବିଗତ ବର୍ଷରେ ଏନସିସିର କ୍ୟାଡେଟ ସେମାନଙ୍କର ମହତ୍ତ୍ଵପୂର୍ଣ୍ଣ ପଦକ୍ଷେପ ସହିତ ନିଜକୁ ସାମିଲ କରିଛନ୍ତି । ସ୍ୱଚ୍ଛ ଭାରତ ଅଭିଯାନ ହେଉ , ଡିଜିଟାଲ କାରବାର ହେଉ , ବେଟୀ ବଚାଓ – ବେଟୀ ପଢ଼ାଓ ଅଭିଯାନ ହେଉ , ପର୍ଯ୍ୟାବରଣ ସହିତ ଜଡିତ ପ୍ରସଙ୍ଗ ହେଉ । ଜନ-ଚେତନା ଜାଗ୍ରତ କରିବାର ଅନେକ ଏଭଳି ପ୍ରସଙ୍ଗକୁ ନେଇ ଆପଣମାନଙ୍କର ପ୍ରୟାସ ହେଉଛି ବେଶ ପ୍ରଶଂସନୀୟ ।


    ବିଶେଷ ଭାବେ କେରଳରେ ଭୀଷଣ ବନ୍ୟା ପରେ ରିଲିଫ୍ ଓ ଥଇଥାନ କାର୍ଯ୍ୟରେ ଏନସିସିର କ୍ୟାଡେଟମାନଙ୍କର ଯୋଗଦାନ ହେଉଛି ବହୁତ ପ୍ରଶଂସନୀୟ । ସହଯୋଗ ଏବଂ ସମର୍ପଣର ଏହି ପାଠ ଆପଣମାନେ ଏଠାରେ ଶିଖିଛନ୍ତି , ତାହାକୁ ଆପଣମାନେ କେରଳରେ ଜଟିଳ ପରିସ୍ଥିତିରେ ଫସି ରହିଥିବା ନିଜର ଲୋକମାନଙ୍କୁ ରିଲିଫ ଓ ଉଦ୍ଧାର କାର୍ଯ୍ୟକୁ ସଫଳତାର ସହିତ ସମ୍ପାଦନ କରିଛନ୍ତି । ମୋର ବିଶ୍ୱାସ ରହିଛି କି ଆପଣମାନେ ଏହିଭଳି ଭାବେ ଅନେକ ପ୍ରକାରର ଦାୟିତ୍ୱକୁ ଅତି ନିଷ୍ଠାର ସହ ତୁଲାଇବେ ।


    ସାଥୀଗଣ , ଦୁଇ ଦିନ ପୂର୍ବେ ହିଁ ଆମ ଗଣତନ୍ତ୍ର 70 ବର୍ଷରେ ପାଦ ରଖିଛି । ପ୍ରଥମେ ରାଜପଥରେ ଆଉ ଆଜି ଏଠାରେ ଆପଣମାନଙ୍କ ମୁଖମଣ୍ଡଳର ଚମକ ଆଉ ନିଜସ୍ୱ ଅନୁଶାସନର ଝଲକ ସ୍ପଷ୍ଟ ଦେଖିବାକୁ ମିଳୁଛି ଆଉ ସେହି ଝଲକରେ ମୋତେ ନୂତନ ଭାରତର କଦମ୍ ତାଲ୍ ଦେଖିବାକୁ ମିଳିଛି । ସଂପୂର୍ଣ୍ଣ ଆତ୍ମବିଶ୍ୱାସର ସହିତ ଛାତି ଫୁଲେଇ , ମୁଣ୍ଡ ଉପରକୁ ରଖି , ରାଷ୍ଟ୍ରର ଗୌରବ ପାଇଁ ତତ୍ପର ଏହି ଅସୀମ ଉର୍ଜ୍ଜା ଉତ୍ସାହ ଦେବା ଭଳି ହୋଇଛି । ଆପଣଙ୍କର ଏହି ଉତ୍ସାହ ଓ ଉଦ୍ଦୀପନା ଯୋଗୁଁ ହିଁ ଭାରତ ପାଇଁ ଆଜି ନୂତନ ଆତ୍ମବିଶ୍ୱାସ ଭରି ରହିଛି । ଆଜି ଦୁନିଆ କହୁଛି କି ଭାରତ ନା କେବଳ ସମ୍ଭାବନାରେ ଭରପୂର ଦେଶ ବରଂ ତାହାକୁ ସାକାର ମଧ୍ୟ କରୁଛି ।


    ସାଥୀଗଣ , ଦେଶର ଅର୍ଥବ୍ୟବସ୍ଥା ହେଉ ଅବା ପୁଣି ଶତ୍ରୁ ସହିତ ମୁକାବିଲା କରିବାରେ ଆମର ସାମର୍ଥ୍ୟ ପ୍ରତ୍ୟେକ ସ୍ତରରେ ଆମର କ୍ଷମତାକୁ ବିସ୍ତାରିତ କରିଛି । ଆମର ସେନା ଏହି ସ୍ପଷ୍ଟ ସନ୍ଦେଶ ଦେଇଛନ୍ତି କି ଆମେ କାହାକୁ ଉସୁକାଉ ନାହିଁ କିନ୍ତୁ କେହି ଯଦି ଆମକୁ ଉସୁକାଇବ ତ ଆମେ ମଧ୍ୟ ଛାଡିବୁ ନାହିଁ । ଆମେ ହେଉଛୁ ଶାନ୍ତିର ପ୍ରବଳ ସମର୍ଥକ । କିନ୍ତୁ ରାଷ୍ଟ୍ରର ସୁରକ୍ଷା ପାଇଁ ଯେକୌଣସି ପଦକ୍ଷେପ ଉଠାଇବାକୁ ଆମେ ପଛଘୁଞ୍ଚା ଦେବୁ ନାହିଁ । ଏହି କାରଣ ହେଉଛି କି ବିଗତ ସାଢ଼େ ଚାରି ବର୍ଷରେ ଦେଶର ପ୍ରତିରକ୍ଷା ଏବଂ ସୁରକ୍ଷାକୁ ସର୍ବୋଚ୍ଚ ଗୁରୁତ୍ୱ ପ୍ରଦାନ କରି ଅନେକ ମହତ୍ୱପୂର୍ଣ୍ଣ ନିଷ୍ପତ୍ତି ନିଆଯାଇଛି ।


    ସାଥୀଗଣ , ଭାରତ ଦୁନିଆର ସେହି ପ୍ରମୁଖ ଦେଶ ମଧ୍ୟରେ ସାମିଲ ହୋଇଛି ଯେଉଁମାନଙ୍କ ପାଖରେ ଜଳ , ସ୍ଥଳ ଏବଂ ଆକାଶରୁ ପରମାଣୁ ଆକ୍ରମଣ ଏବଂ ଆତ୍ମରକ୍ଷା କରିବାର କ୍ଷମତା ଅଛି । ଏହା ବ୍ୟତୀତ , ଦଶକ ଦଶକ ଧରି ପଡ଼ି ରହିଥିବା ଯୁଦ୍ଧବିମାନ ଏବଂ ଆଧୁନିକ ତୋପ ସହିତ ଜଡ଼ିତ ବୁଝାମଣାକୁ କାର୍ଯ୍ୟକାରୀ କରାଯାଇଛି । ଦେଶରେ ମଧ୍ୟ କ୍ଷେପଣାସ୍ତ୍ରଠାରୁ ନେଇ ଟ୍ୟାଙ୍କ , ଗୋଳାବାରୁଦ ଏବଂ ହେଲିକପ୍ଟର ନିର୍ମାଣ କରାଯାଉଛି । ମୁଁ , ଆପଣ ଯୁବ ସାଥୀମାନଙ୍କୁ ଆଶ୍ୱସ୍ତ କରୁଛି କି ଆଗାମୀ ସମୟରେ ପ୍ରତ୍ୟେକଟି ବଡ଼ ଏବଂ କଠୋର ନିଷ୍ପତ୍ତି ନିଆଯିବ ଯାହା ରାଷ୍ଟ୍ରର ସୁରକ୍ଷା ପାଇଁ ଜରୁରୀ । ଯଦି ରାଷ୍ଟ୍ର ସୁରକ୍ଷିତ ରହିବ , ସକ୍ଷମ ରହିବ ତେବେ ଯୁବକମାନେ ନିଜ ସ୍ୱପ୍ନ ସାକାର କରିପାରିବେ ।


    ସାଥୀଗଣ , ଆପଣମାନେ ଏଠାକୁ ଦେଶର ଭିନ୍ନ ଭିନ୍ନ ଞ୍ଚଳରୁ ଆସିଛନ୍ତି । ଆପଣମାନଙ୍କ ମଧ୍ୟରୁ ଅନେକ ଛୋଟ - ଛୋଟ ଗାଁ ଏବଂ ବସ୍ତିରୁ ଭିନ୍ନ-ଭିନ୍ନ ପୃଷ୍ଠଭୂମିରୁ ଆସିଥିବେ । ଆପଣମାନେ କରୁଥିବା ପରିଶ୍ରମ ଉପରେ ମୋର ଅନୁଭବ ରହିଛି । ଆପଣମାନଙ୍କର ସମର୍ପଣର ଅନୁଭବ ମୋର ରହିଛି । ମୁଁ ଆପଣମାନଙ୍କୁ କେବଳ ଏତିକି କହିବି କି ଏହି ପରିଶ୍ରମ ଆମ ସମସ୍ତଙ୍କୁ ସମୃଦ୍ଧ କରିଥାଏ । ଆମର ମୂଳଦୁଆକୁ ମଜଭୁତ କରିଥାଏ । ପରିଶ୍ରମର କ ’ ଣ ପରିଣାମ ହୋଇଥାଏ , ଏହା ଜାଣିବା ପାଇଁ ଏନସିସିର କେଡେଟ ଭାବେ ଆପଣମାନଙ୍କୁ ବହୁତ ଦୂରକୁ ଯିବାର ଆବଶ୍ୟକତା ନାହିଁ । ଆପଣମାନଙ୍କ ଭିତରେ ଅନେକ ବନ୍ଧୁମାନେ ନିକଟରେ ମଧ୍ୟ ଅଦ୍ଭୁତ ସାହସ ପ୍ରଦର୍ଶନ କରି ଦେଶର ଗୌରବର ମୁହୂର୍ତ୍ତ ପ୍ରଦାନ କରିଛନ୍ତି ।


    ପର୍ବତାରୋହଣ ଆଉ ଟ୍ରାକିଂ ଭଳି ସାହାସିକ କାର୍ଯ୍ୟକଳାପ ହେଉ ଅବା ପୁଣି ଖେଳପଡ଼ିଆରେ ତ୍ରିରଙ୍ଗା ଉଡ଼ାଇବାର କାର୍ଯ୍ୟ , ଅନେକ କେଡେଟ ଆଗକୁ ଆସିଛନ୍ତି । ଉତ୍ତର-ପୂର୍ବାଞ୍ଚଳ ନିର୍ଦ୍ଦେଶାଳୟର କେଡେଟ ହିମା ଦାସଙ୍କୁ ତ ଆଜି ଦୁନିଆ ଗୌରବପୂର୍ଣ୍ଣ ଭାବେ ବିବେଚନା କରୁଛି । ଧାନ ବିଲରେ ଦୌଡ଼ି ଦୌଡ଼ି , ବିଲ ହିଡ଼ରେ ସନ୍ତୁଳନ ରକ୍ଷା କରି ହିମା ଦାସ ଆଜି ଏହି ସ୍ତରରେ ପହଞ୍ଚିଛନ୍ତି । ଅଭାବକୁ ସୁଯୋଗ ଭାବି ହିମା ପ୍ରଥମେ ଜୁନିୟର ଦୌଡ଼କୁଦ ଚମ୍ପିୟାନସିପରେ ଏବଂ ପରେ ଏସିୟ କ୍ରୀଡ଼ାରେ ଦେଶକୁ ଗୌରବାନ୍ୱିତ କରିଛନ୍ତି । ଏଭଳି ଅନେକ ଯୁବ ପ୍ରତିଭାଙ୍କୁ ଯେତେବେଳେ ମୁଁ ଦେଖୁଥାଏ , ଯେତେବେଳେ ତାଙ୍କୁ ସାକ୍ଷାତ କରିଥାଏ , ମୋର ଭରସା ତ ଦୃଢ଼ ହୋଇଯାଇଥାଏ । ଏହି ଭରସାକୁ ଆହୁରି ସଶକ୍ତ କରିବାର ଉର୍ଜ୍ଜା ମଧ୍ୟ ମିଳିଥାଏ ।


    ସାଥୀଗଣ , ସ୍ୱପ୍ନ ଦେଖିବା ଆଉ ଆକାଂକ୍ଷାଗୁଡ଼ିକୁ ଉଡାଣ ଦେବା ଏହା ହେଉଛି ଯୁବକଙ୍କର ପରିଚୟ ଆଉ ଏହା ହେଉଛି ତାଙ୍କର ସ୍ୱାଭାବିକ ପ୍ରବୃତ୍ତି । ନିଜର ସ୍ୱପ୍ନ ଆଉ ଆକାଂକ୍ଷାଗୁଡ଼ିକୁ ଉଚ୍ଚ ଉଡାଣ ଦିଅନ୍ତୁ । ନିଜର ପ୍ରୟାସଗୁଡ଼ିକୁ ସଂପୂର୍ଣ୍ଣ ବିସ୍ତାର କରନ୍ତୁ । ବର୍ତ୍ତମାନ ସରକାର ଦେଶର ଯୁବକଙ୍କୁ ପ୍ରତ୍ୟେକ ସ୍ୱପ୍ନ ଦେଖାଇଲା ବାଲାଙ୍କ ସହିତ କାନ୍ଧରେ କାନ୍ଧ ମିଶାଇ ଠିଆ ହୋଇଛନ୍ତି ଆଉ ପାଦରେ ପାଦ ମିଶାଇ ଚାଲିବା ପାଇଁ ମଧ୍ୟ ପ୍ରସ୍ତୁତ ଅଛନ୍ତି । ନୂତନ ଭାରତ ପ୍ରତ୍ୟେକ କର୍ମଯୋଗୀଙ୍କୁ ସମ୍ମାନ ଦେବ , ସୁଯୋଗ ମଧ୍ୟ ଦେବ । ଆପଣ ସମସ୍ତ ସାଥୀ ଯେତେବେଳେ ଦେଶର କାର୍ଯ୍ୟ ଶକ୍ତି ମଧ୍ୟକୁ ଯିବା ପାଇଁ ପ୍ରସ୍ତୁତ ଅଛନ୍ତି । ସେତେବେଳେ ମୁଁ ଆପଣମାନଙ୍କୁ ଏହି ବିଶ୍ୱାସ ଦେବାକୁ ଚାହୁଁଛି । ଆପଣ କେଉଁ ପରିବାରରେ ଜନ୍ମ ନେଇଛନ୍ତି , ଆପଣମାନଙ୍କର ଚିହ୍ନା-ପରିଚୟ କାହା ସହିତ ଅଛି , ଆପଣମାନଙ୍କର ଆର୍ଥୀକ ସ୍ଥିତି ହେଉଛି କେଉଁଭଳି ଏହା ଆଧାରରେ ଆପଣମାନଙ୍କର ଭବିଷ୍ୟତ ସ୍ଥିର ହେବ ନାହିଁ । ଆପଣମାନଙ୍କର କୌଶଳ , ଆପଣମାନଙ୍କର ଆତ୍ମବିଶ୍ୱାସ , ଆପଣମାନଙ୍କର ପାଦର ଗତି ହିଁ ଆପଣମାନଙ୍କୁ ପରିଣାମ ଦେବାକୁ ଯାଉଛି ।


    ସାଥୀଗଣ , ଏହି ପରମ୍ପରାକୁ ଭାଙ୍ଗିବା ପାଇଁ ସମାଜରେ ପ୍ରତ୍ୟେକ ପ୍ରକାରର ଅସନ୍ତୁଳନ , ଅସମାନତାକୁ ବାଣ୍ଟିବା ପାଇଁ ଏକ ସାର୍ଥକ ପ୍ରୟାସ ହେଉଛି ଆବଶ୍ୟକ । ଭିଆଇପି ନୁହେଁ ଇପିଆଇ ଅର୍ଥାତ ପ୍ରତ୍ୟେକ ବ୍ୟକ୍ତି ହେଉଛନ୍ତି ଗୁରୁତ୍ୱପୁର୍ଣ୍ଣ ( Every person is important) ଏହି ସଂସ୍କାରକୁ ସୁଦୃଢ଼ କରିବା ପାଇଁ ଲଗାତାରେ ଭାବେ ପ୍ରୟାସ ଜାରି ରହିଛି । ଗାଡ଼ି ଉପରୁ ଲାଲବତୀ ହଟାଇ ଦିଆଯାଇଛି । ଏବେ ମନ-ମସ୍ତିଷ୍କରୁ ମଧ୍ୟ ଏହାକୁ ହଟାଇବାର ପ୍ରୟାସ କରାଯାଉଛି । ଆପଣମାନେ ଆଶ୍ୱସ୍ତ ରୁହନ୍ତୁ ଆପଣମାନଙ୍କର ସ୍ୱପ୍ନକୁ ଆପଣମାନଙ୍କର ଆକାଂକ୍ଷାଗୁଡ଼ିକୁ କେବଳ ଅଭାବ ଏବଂ ପରିସ୍ଥିତି କାରଣରୁ ସମାପ୍ତ ହେବାକୁ ଦିଆଯିବ ନାହିଁ ।


    ସାଥୀଗଣ , ସୁଯୋଗରେ ସମାନତାର କଥା ଯେତେବେଳେ-ଯେତେବେଳେ ଆସିଥାଏ ତ ଏକ ମହତ୍ୱପୂର୍ଣ୍ଣ ବିଷୟ ଆମ ଝିଅମାନଙ୍କ ସହିତ ଯୋଡ଼ି ହୋଇ ରହିଥାଏ । ମୋ ସାମାନରେ ବସିଥିବା ସମସ୍ତ କ୍ୟାଡେଟ ସେ ହୁଏତ ପୁଅ ହୋଇଥାଆନ୍ତୁ କିମ୍ବା ଝିଅ , ଆପଣମାନଙ୍କର ଉତ୍ସାହ ଏବଂ ଆପଣମାନଙ୍କର ସାମର୍ଥ୍ୟରେ କୌଣସି ପାର୍ଥକ୍ୟ ନାହିଁ । ଝିଅମାନଙ୍କୁ ପ୍ରତ୍ୟେକ ପ୍ରକାରର ଅବସର ସହିତ ଯୋଡ଼ିବା ହେଉଛି ଆମ ସରକାରଙ୍କର ପ୍ରାଥମିକତା । ବିଗତ ସାଢ଼େ ଚାରି ବର୍ଷ ମଧ୍ୟରେ ଝିଅମାନଙ୍କୁ କାର୍ଯ୍ୟଶକ୍ତିରେ ପ୍ରୋତ୍ସାହନ ଦେବା ପାଇଁ ଅନେକ ପଦକ୍ଷେପ ଉଠାଯାଇଛି । ଶ୍ରମ , ସେବା ଏବଂ ଉଦ୍ୟମ ସହିତ ହିଁ ଦେଶର ପ୍ରତିରକ୍ଷାକୁ ମଧ୍ୟ ଆମ ନାରୀ ସଶକ୍ତ କରୁଛନ୍ତି । ଏଥିପାଇଁ ଅନେକ ଐତିହାସିକ ପଦକ୍ଷେପ ଉଠାଯାଇଛି । ପ୍ରଥମଥର ପାଇଁ ଆମ ଝିଅମାନେ ଯୁଦ୍ଧ ବିମାନରେ ପାଇଲଟ୍ ହୋଇଛନ୍ତି । ତାରିଣୀଙ୍କର ଗୌରବକୁ ସମଗ୍ର ଦୁନିଆ ଦେଖିଛି । ଏବେ ସେନାରେ ମଧ୍ୟ ଝିଅମାନଙ୍କ ଅଂଶଗ୍ରହଣକୁ ଆହୁରି ସୁଦୃଢ଼ କରିବା ପାଇଁ ବଡ଼ ନିଷ୍ପତ୍ତି ନିଆଯାଇଛି । ମିଲିଟାରୀ ପୁଲିସରେ ମୋଟ ପୁଲିସ ବାହିନୀର 20 ପ୍ରତିଶତ ମହିଳାଙ୍କର ଭର୍ତ୍ତି କରିବା ପାଇଁ ପଦକ୍ଷେପ ଉଠାଯାଉଛି ।


    ସାଥୀଗଣ , ନାରୀ ଶକ୍ତିର ଦମ୍ ବିଗତ ସାଢ଼େ ଚାରି ବର୍ଷ ମଧ୍ୟରେ ରାଜପଥରେ ମଧ୍ୟ ଦେଖାଯାଇଛି । ପୂର୍ବଥର ମହିଳା ସ୍କ୍ୱାଡ ରାଜପଥରେ ବାହାରିଥିଲେ ତ ଏହି ବର୍ଷ ଦେଶର ଇତିହାସରେ ପ୍ରଥମ ଥର ମହିଳା ଯବାନମାନଙ୍କର ପୂରା ଦଳ ପରେଡରେ ସାମିଲ ହୋଇଛନ୍ତି । ଦେଶ ତ ଏହା ମଧ୍ୟ ପ୍ରଥମ ଥର ପାଇଁ ଦେଖିଲା କି ପୁରୁଷ ଦଳଙ୍କର ନେତୃତ୍ୱ ଜଣେ ଝିଅ କରିଛନ୍ତି । ଝିଅମାନେ ସମାଜର ପ୍ରତ୍ୟେକ କ୍ଷେତ୍ରରେ ପ୍ରତିନିଧିତ୍ୱ କରନ୍ତୁ , ଏଥିପାଇଁ ଉନ୍ନତ ଧରଣର ପରିବେଶ ସୃଷ୍ଟି କରିବାର ପ୍ରୟାସ କରାଯାଉଛି । ବିଗତ ସାଢ଼େ ଚାରି ବର୍ଷ ମଧ୍ୟର ସଂପୂର୍ଣ୍ଣ ଛବିକୁ ଆପଣ ଦେଖିବେ ତ ଆପଣମାନଙ୍କୁ ଏହି ଆଶ୍ୱାସନ ମିଳିବ କି ଏବେ ନାରୀ ସଶକ୍ତିକରଣରେ ଝିଅମାନଙ୍କର ଉପଯୁକ୍ତ ଭାଗୀଦାରୀ ସମ୍ପର୍କରେ ଚର୍ଚ୍ଚା ନୁହେଁ କାର୍ଯ୍ୟକାରୀ ହେଉଛି ।


    ସାଥୀଗଣ , ସୁଯୋଗରେ ସମାନତା ରାସ୍ତାରେ ଭ୍ରଷ୍ଟାଚାର ମଧ୍ୟ ହେଉଛି ଏକ ବହୁତ ବଡ଼ ବାଧା । ଲାଞ୍ଚ , ଭାଇ-ପୁତୁରାବାଦ , ନିଜ-ପର ଆମ ବ୍ୟବସ୍ଥାରେ ଏଥିପାଇଁ କୌଣସି ସ୍ଥାନ ରହିବା ଉଚିତ ନୁହେଁ ।


    ଭ୍ରଷ୍ଟାଚାର , ନୂତନ ଭାରତର ସଂସ୍କାର ହିଁ ହୋଇ ପାରିବନାହିଁ । ମୋର ଏବଂ ମୋ ସରକାରଙ୍କର ଚିନ୍ତାଧାରା ଏବଂ କାର୍ଯ୍ୟକଳାପ ଦୁଇଟିଯାକ ହେଉଛି ଏହି କଥାର ସାକ୍ଷୀ ଯେ ଭ୍ରଷ୍ଟଆଚରଣ କରିବାବାଲା , କେତେ ହେଲେ ମଧ୍ୟ ବଡ଼ ହେଉ , କେତେ ହେଲେ ମଧ୍ୟ ଶକ୍ତିଶାଳୀ ହୋଇଥାଉ ନା କାହିଁକି କେହି ହେଲେ ମଧ୍ୟ ବଞ୍ଚି ପାରିବେ ନାହିଁ । ନିଜର ଆଧିପତ୍ୟ ଦ୍ୱାରା ପ୍ରକ୍ରିୟାଗୁଡ଼ିକୁ ପ୍ରଭାବିତ କରିବାବାଲାଙ୍କୁ , ଦଲାଲମାନଙ୍କୁ ଏବଂ ମଧ୍ୟସ୍ଥିମାନଙ୍କ ମାଧ୍ୟମରେ ପ୍ରତ୍ୟେକ ନିଷ୍ପତ୍ତି , ପ୍ରତ୍ୟେକ ଫାଇଲ ପାଇଁ ଦାମ୍ ଲଗାଉଥିବା ଲୋକଙ୍କୁ , ଗରିବରୁ ଅତି ଗରିବ ବ୍ୟକ୍ତିଙ୍କର ଅଧିକାରକୁ ଲୁଟ୍ କରୁଥିବା ଲୋକଙ୍କର ସଫେଇ କରିବାରେ ମୁଁ ମୋର ସମ୍ପୂର୍ଣ୍ଣ କ୍ଷମତା ଏବଂ ସଚ୍ଚୋଟତାର ସହିତ ଲାଗି ପଡ଼ିଛି ।


    ସାଥୀଗଣ , ଆଜି ସରକାର ଯାହା କିଛି ମଧ୍ୟ କରି ପାରିଛନ୍ତି , ତା ’ ପଛରେ ଆପଣ ସମସ୍ତ ଯୁବ ସାଥୀଙ୍କର ସକ୍ରିୟ ଯୋଗଦାନ ରହିଛି । ସ୍ୱଚ୍ଛ ଭାରତ ଦ୍ୱାରା ଦେଶରେ ସ୍ୱଚ୍ଛତାର ଆନ୍ଦୋଳନକୁ ଆପଣମାନେ ଆଗକୁ ବଢ଼ାଇଛନ୍ତି । ବିମୁଦ୍ରାକରଣ ଭଳି କଠିନ ନିଷ୍ପତ୍ତି ଦ୍ୱାରା ଭ୍ରଷ୍ଟାଚାର ବିରୁଦ୍ଧରେ ଲଢ଼େଇକୁ ଆପଣମାନେ ସମର୍ଥନ ଦେଇଛନ୍ତି । ଡିଜିଟାଲ ଇଣ୍ଡିଆ ମାଧ୍ୟମରେ ସଚ୍ଚୋଟତା ଏବଂ ପାରଦର୍ଶୀ ବ୍ୟବସ୍ଥା ପ୍ରସ୍ତୁତ କରିବାରେ ଆପଣମାନଙ୍କର ବହୁତ ବଡ଼ ଭୂମିକା ରହିଛି । ଅର୍ଥାତ ପ୍ରତ୍ୟେକ ଯୋଜନାକୁ ଆପଣମାନେ ସରକାରଙ୍କୁ ଅସୁବିଧା ହେବାରୁ ଆପଣ ବଞ୍ଚାଇଛନ୍ତି । ଆଉ ଗୋଟିଏ ଅନୁରୋଧ ଆପଣମାନଙ୍କୁ ରହିଛି , ଦେଶର ପରମ୍ପରା , ଦେଶର ରାଷ୍ଟ୍ରନାୟକଙ୍କ ସ୍ମୃତି ସହିତ ଜଡ଼ିତ ବିଗତ ତିନି-ଚାରି ବର୍ଷ ମଧ୍ୟରେ ଏଠାରେ ଦିଲ୍ଲୀରେ ଏଭଳି ଅନେକ ଏବଂ ପବିତ୍ର ସ୍ଥଳ ନିର୍ମାଣ କରାଯାଇଛି , ଯେଉଁଠିକୁ ଆପଣ ଯିବେ ତ ବହୁତ କିଛି ଶିଖିବାକୁ ମିଳିବ । ହୋଇପାରେ ଆପଣମାନଙ୍କ ମଧ୍ୟରୁ କିଛି ଲୋକ ଏ ସ୍ଥାନଗୁଡ଼ିକୁ ବୁଲି ଆସିଥିବେ । କିନ୍ତୁ ପୁଣି ମଧ୍ୟ ଆପଣମାନଙ୍କୁ ଏଗୁଡ଼ିକ ବିଷୟରେ କହିବାକୁ ଚାହୁଁଛି । ଯେପରି ଏବେ ନିକଟରେ ହିଁ ଲାଲକିଲ୍ଲାରେ କ୍ରାନ୍ତି ମନ୍ଦିରର ଲୋକାର୍ପଣ କରାଯାଇଛି । ଏହି କ୍ରାନ୍ତୀ ମନ୍ଦିର ନୋତାଜୀ ସୁଭାଷ ଚନ୍ଦ୍ର ବୋଷଙ୍କ ଉଦ୍ଦେଶ୍ୟରେ ସମର୍ପିତ ହୋଇଛି । ଯେତେବେଳେ ଆପଣମାନେ ସେଠାକୁ ଯିବେ ତ ଆପଣମାନଙ୍କୁ ଏହି ତଥ୍ୟ ମଧ୍ୟ ମିଳିବ କି ଆଜାଦ ହିନ୍ଦ ଫୌଜ ଏବଂ ଲାଲକିଲ୍ଲାର ମଧ୍ୟରେ କ ’ ଣ ସମ୍ପର୍କ ରହିଛି । ଏହିଭଳି ଭାବେ ଗତ ବର୍ଷ ରାଷ୍ଟ୍ରୀୟ ପୁଲିସ ସ୍ମାରକର ମଧ୍ୟ ଲୋକାର୍ପଣ ହୋଇଛି । ଦେଶର ଆଭ୍ୟନ୍ତରୀଣ ଅଞ୍ଚଳଗୁଡ଼ିକରେ ଆଇନକାନୁନ ବ୍ୟବସ୍ଥାକୁ ସୁଦୃଢ଼ କରି ରଖିବା ପାଇଁ ଶହୀଦ ହୋଇଥିବା ହଜାର ହଜାର ପୁଲିସ ଏବଂ ସୁରକ୍ଷାବଳଙ୍କ ସ୍ମୃତିରେ ଏହି ସ୍ମାରକର ନିର୍ମାଣ ହୋଇଛି । ଆପଣମାନେ ସମସ୍ତେ ଅଲିପୁର ରୋଡ଼ରେ ନିର୍ମିତ ବାବା ସାହେବ ଭୀମରାଓ ଆମ୍ବେଦକରଙ୍କର ମହାପରିନିର୍ବାଣ ସ୍ଥଳକୁ ମଧ୍ୟ ଯାଇପାରିବେ ।


    ସାଥୀଗଣ , ଏହି ସ୍ଥାନଗୁଡ଼ିକ ଅଛି , ଦିଲ୍ଲୀର ନୂତନ ପରିଚୟ ସୃଷ୍ଟି କରୁଛି । ସର୍ଦ୍ଦାର ପଟେଲଙ୍କର ନୂତନ ସ୍ମାରକ ଦିଲ୍ଲୀରେ ନିର୍ମାଣ କରାଯାଇଛି । ଡିଜିଟାଲ ସଂଗ୍ରହାଳୟ ନିର୍ମାଣ କରାଯାଇଛି । ଏହିସବୁ ସ୍ଥାନମାନଙ୍କରେ ଆପଣମାନଙ୍କୁ ଇତିହାସ ସହିତ ଜଡ଼ିତ , ଅନେକ ମହାନ ବ୍ୟକ୍ତିଙ୍କ ବ୍ୟକ୍ତିତ୍ୱ ସହିତ ଜଡ଼ିତ ଅନେକ ତଥ୍ୟ ତ ମିଳିବ ହିଁ ଦେଶ ପାଇଁ କାର୍ଯ୍ୟ କରିବା ପାଇଁ , ସମାଜ ପାଇଁ କାର୍ଯ୍ୟ କରିବାର ଏକ ନୂତନ ଉର୍ଜ୍ଜା ମଧ୍ୟ ମିଳିବ । ମୋର ବିଶ୍ୱାସ ରହିଛି କି ଆପଣଙ୍କର ଏହି ଉର୍ଜ୍ଜା ଦ୍ୱାରା ନ୍ୟୁ ଇଣ୍ଡିଆର ନୂତନ ଉତ୍ସାହ ଆହୁରି ଅଧିକ ସୁଦୃଢ଼ ହେବ । ଆଗାମୀ ମାସରେ ଆଉ ଏକ ଉପହାର , ଆଉ ଏକ ପ୍ରେରଣାସ୍ଥଳ ଦୀର୍ଘ ପ୍ରତୀକ୍ଷା ପରେ ଦେଶକୁ ସମର୍ପିତ ହେବାକୁ ଯାଉଛି । ସ୍ୱାଧୀନତା ପରେ ଦେଶ ପାଇଁ ପ୍ରାଣବଳୀ ଦେଇ-ମାଟିରେ ମିଶିଲା ବାଲା ଆମର ବୀର ଯବାନ , ଆମର ସେନାର ଯବାନ ଏକ ରାଷ୍ଟ୍ରୀୟ ସ୍ତରର ଯୁଦ୍ଧ ସ୍ମାରକୀ ଦେଶ ତାହାର ପ୍ରତୀକ୍ଷା କରୁଥିଲା , ଦେଶର ଯବାନମାନେ ପ୍ରତୀକ୍ଷା କରୁଥିଲେ । ବୀରମାନଙ୍କ ପରିଜନଙ୍କ ସ୍ୱାଭାବିକ ପ୍ରତୀକ୍ଷା , ଦୀର୍ଘ ସମୟ ଧରି ତାହା ମଧ୍ୟ ଅଟକି ପଡ଼ି ରହିଥିଲା । ଏହି କାର୍ଯ୍ୟ ବହୁ ବର୍ଷ ପୂର୍ବରୁ ହେବାର ଆବଶ୍ୟକତା ଥିଲା । କିନ୍ତୁ ସରକାରରେ ଆସିବା ପରେ ଆମେ ... ନିଷ୍ପତ୍ତି ନେଲୁ ଆଉ ଏବେ ତାହା ସଂପୂର୍ଣ୍ଣ ହେବା ଉପରେ ଆଉ ଫେବୃଆରୀ ମାସରେ ଦେଶର ବୀର , ବଳିଦାନକାରୀ ଯେଉଁମାନେ ଉଚ୍ଚ ବଳିଦାନ ଦେଇଛନ୍ତି , ସର୍ବୋଚ୍ଚ ବଳିଦାନ ଦେଇଛନ୍ତି , ଏଭଳି ବୀରଙ୍କ ସ୍ମୃତିରେ ଭାରତରେ ଏକ ରାଷ୍ଟ୍ରୀୟ ସ୍ତରର ଯୁଦ୍ଧ ସ୍ମାରକୀ ପ୍ରାୟତଃ ପ୍ରସ୍ତୁତ ହୋଇ ସାରିଛି । ଫେବୃଆରୀ ମାସରେ ତାହାର ଲୋକାର୍ପଣ କରିବାର ଅବସର ମିଳିବ ଏବଂ ଦେଶର ଆମର ବୀର ଯବାନମାନଙ୍କୁ ସମ୍ମାନିତ କରିବାର ସୌଭାଗ୍ୟ ମିଳିବ । ମୁଁ ପୁଣି ଆଉଥରେ ଆପଣମାନଙ୍କୁ ବହୁତ-ବହୁତ ଶୁଭକାମନା ଜଣାଉଛି । ଏହିସବୁ ଅବସର ଆମାନଙ୍କର ଚିନ୍ତାଧାରାକୁ ବଦଳାଇଥାଏ , ମାସ ସାରାର ଏହି ବାସ୍ତବତା ଗୋଟିଏ ପ୍ରକାରରେ ଆମର ପ୍ରତ୍ୟେକ ପ୍ରକାରର ଚିନ୍ତାଧାରାକୁ ରାଷ୍ଟ୍ରୀୟସ୍ତରକୁ ନେଇଯାଇଥାଏ । ପ୍ରତ୍ୟେକ ଚିନ୍ତାଧାରାରେ ଆମେ ଆମ ଦେଶ ପାଇଁ କ ’ ଣ ଚିନ୍ତା କରୁ । କେବଳ ନିଜର ଗାଁ , ଗଣ୍ଡା , ନିଜର ଜାତି , ନିଜର କୁଟୁମ୍ବ ନୁହେଁ ଦେଶ ସନ୍ଦର୍ଭରେ ଚିନ୍ତା କରିବା ପାଇଁ ଏହା ସୁଯୋଗ ଦେଇଥାଏ । କୌଣସି ମଧ୍ୟ ଦେଶ ବଡ଼ ହେବା , ଆଗକୁ ବଢ଼ିବା ଏହି କଥା ଉପରେ ନିର୍ଭର କରେ କି ସେଠାକାର ସାମାଜିକ ବ୍ୟବସ୍ଥାରେ ଏକତାର ସୂତ୍ରରେ ବାନ୍ଧି ହୋଇ ଲୋକମାନେ କିପରି ରହିଛନ୍ତି । ସେହି ରାଷ୍ଟ୍ରର ପ୍ରଗତିର ଦ୍ୱିତୀୟ ଆଧାର ହେଉଛି ଯେ ସେ କେତେ ପରିମାଣରେ ଆଶାବାଦୀ , କେତେ ଆକାଂକ୍ଷାରେ ଭରି ହୋଇଛି । ନିରାଶାର ଗର୍ତ୍ତ ମଧ୍ୟରେ ବୁଡ଼ି ରହିଥିବା ସମାଜ ନା କେବେ ହେଲେ ନିଜକୁ ଉପରକୁ ନେଇ ଯାଇପାରେ , ଆଉ ନା ହିଁ ଦେଶକୁ ଉପରକୁ ନେଇ ଯାଇପାରେ । ଆଜି ମୁଁ ଗର୍ବର ସହିତ କହୁଛି କି ଶହେ ପଚିଶ କୋଟି ହିନ୍ଦୁସ୍ଥାନୀ ନୂତନ ଆଶା ଏବଂ ନୂତନ ଆକାଂକ୍ଷାରେ ଭରି ରହିଛନ୍ତି , ଆଉ ଏହି କାରଣରୁ ମୋତେ ଲାଗୁଛି କି ମୋ ଦେଶ ନୂତନ ଶିଖରକୁ ନିଶ୍ଚିତ ଅତିକ୍ରମ କରିବ । ସ୍ୱପ୍ନକୁ ନିଶ୍ଚିତ ସାକାର କରିବ । ଆଉ ଯେଉଁ ସ୍ୱପ୍ନଗୁଡ଼ିକୁ ନେଇ ସ୍ୱାଧୀନତା ପ୍ରେମୀ ପାଗଳମାନେ , ସ୍ୱାଧୀନତାର ଯୁଦ୍ଧ ଲଢ଼ିଥିଲେ , ସେହି ସ୍ୱପ୍ନଗୁଡ଼ିକୁ ପୂରଣ କରିବାର ସମୟ ଏବେ ଆରମ୍ଭ ହୋଇ ସାରିଛି । ଆସନ୍ତୁ ଆମେ ସମସ୍ତେ ମିଳିମିଶି ଭାରତ ମାତାର ଜୟକାରର ଗାନ କରି ସେହି ସ୍ୱପ୍ନଗୁଡ଼ିକୁ ଏକ ନୂତନ ଉର୍ଜ୍ଜା ଦେବା , ନୂତନ ଶକ୍ତି ଦେବା , ନୂତନ ସଂକଳ୍ପ କରିବା । ମୋ ସହିତ କହନ୍ତୁ -


    ଭାରତ ମାତା କୀ ଜୟ


    ଭାରତ ମାତା କୀ ଜୟ


    ଭାରତ ମାତା କୀ ଜୟ


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1562017) Visitor Counter : 19