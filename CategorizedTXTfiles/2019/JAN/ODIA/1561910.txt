      ଉପରାଷ୍ଟ୍ରପତିଙ୍କ ସଚିବାଳୟ

      ନିଜ ଦେଶର ଆଇନ ଓ ନିୟମର ପାଳନ କରନ୍ତୁ ଏବଂ ନିଜ ମାତୃଭୂମିର ପରମ୍ପରାକୁ ସମ୍ମାନ କରନ୍ତୁ: ଉପରାଷ୍ଟ୍ରପତି
      • ବଞ୍ଚିତମାନଙ୍କର ସମସ୍ୟା ପ୍ରତି ସହାନୁଭୂତି ରଖନ୍ତୁ ଏବଂ ଅବହେଳିତମାନଙ୍କ ପ୍ରତି ଉଦାର ହୁଅନ୍ତୁ
      • ଭାରତ ଏକ ଭାଇବ୍ରାଣ୍ଟ ଗଣତନ୍ତ୍ର, ଯାହାର ଚେର ଧର୍ମନିରପେକ୍ଷତା, ସହିଷ୍ଣୁତା ଏବଂ ଶାନ୍ତି ସହିତ ଜଡିତ
      • ସର୍ବ ଧର୍ମ ପ୍ରତି ସମାନ ଭାବ ଭାରତର ଡିଏନଏରେ ରହିଛି
      • ଭାରତ ଯାତ୍ରାରେ ଆସିଥିବା ଗଲ୍ଫ ଦେଶର ପ୍ରବାସୀ ଛାତ୍ରମାନଙ୍କ ସହ ଆଲୋଚନା କଲେ
      Posted On: 29 JAN 2019 2:58PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଭେଙ୍କେୟା ନାଇଡୁ ଆଜି ଭାରତ ଯାତ୍ରାରେ ଆସିଥିବା ଗଲ୍ଫ ଦେଶମାନଙ୍କର ପ୍ରବାସୀ ଛାତ୍ରମାନଙ୍କୁ କହିଥିଲେ ଯେ ଆପଣମାନେ ଯେଉଁ ଦେଶରେ ରୁହନ୍ତି ସେହି ଦେଶର ଆଇନ , କାନୁନ ଏବଂ ନିୟମର ପାଳନ କରନ୍ତୁ ଏବଂ ଏଥିସହିତ ନିଜର ମାତୃଭୂମିର ଭାବନା ଏବଂ ପରମ୍ପରାକୁ ସମ୍ମାନ କରନ୍ତୁ । ଏହି ଛାତ୍ରମାନେ ଏସିଆନେଟ ନ୍ୟୁଜ ଦ୍ୱାରା ଆୟୋଜିତ ‘ ପ୍ରାଉଡ ଟୁ ବି ଆନ ଇଣ୍ଡିଆନ- 2019 ପ୍ରତିଯୋଗିତାରେ ବିଜୟୀ ହୋଇଥିଲେ ।


    ଶ୍ରୀ ନାଇଡୁ କହିଲେ ଯେ ସମଗ୍ର ବିଶ୍ୱ ଏକ ଗ୍ରାମରେ ବଦଳି ଯାଇଛି । ସେ ଛାତ୍ରମାନଙ୍କଠାରୁ ଆଗ୍ରହ ପ୍ରକାଶ କରିଥିଲେ ଯେ ସେମାନେ ବିଶ୍ୱର ନାଗରିକ ହୁଅନ୍ତୁ , ମାତ୍ର ଏଥିସହିତ ଆମର ସଭ୍ୟତା , ସଂସ୍କୃତି , ଇତିହାସ , ପରମ୍ପରା , ରୀତି-ନୀତି ଏବଂ ପର୍ବପର୍ବାଣୀ ବାବଦରେ ସ୍ପଷ୍ଟ ସୂଚନା ରଖନ୍ତୁ ଏବଂ ବେଦ ଏବଂ ଉପନିଷେଦ ଦ୍ୱାରା ପ୍ରଦାନ କରାଯାଇଥିବା ଜ୍ଞାନ ପ୍ରାପ୍ତ କରନ୍ତୁ ।


    ଭାରତର ମହାନ ଦର୍ଶନ , ‘ ବସୁଧୈବ କୁଟୁମ୍ବକମ ’ ବାବଦରେ ଉପରାଷ୍ଟ୍ରପତି କହିଥିଲେ ଯେ ଭାରତ କୌଣସି ଦେଶ ଉପରେ ଆକ୍ରମଣ କରିନାହିଁ ଏବଂ ସର୍ବଦା ଶାନ୍ତିପୂର୍ଣ୍ଣ ସହ-ଅସ୍ତିତ୍ୱ ଉପରେ ବିଶ୍ୱାସ ରଖିଛି ।


    ମହାତ୍ମା ଗାନ୍ଧୀ କହିଥିଲେ - ‘ ନିଜକୁ ନିଜେ ପାଇବାର ସବୁଠାରୁ ଭଲ ଉପାୟ ହେଉଛି ଆପଣ ଅନ୍ୟର ସେବାରେ ନିଜକୁ ସମ୍ପୂର୍ଣ୍ଣ ଭାବେ ଭୁଲିଯାଆନ୍ତୁ । ’ ଏହାକୁ ଉଦ୍ଧାର କରି ଉପରାଷ୍ଟ୍ରପତି କହିଲେ ଯେ ଶାନ୍ତି , ଜଳବାୟୁ ପରିବର୍ତ୍ତନ , ସୌର ଉର୍ଜା ଏବଂ ପ୍ରକୃତି ସମ୍ବନ୍ଧରେ ଭାରତର ପ୍ରତିବଦ୍ଧତା ଦ୍ୱାରା ବିଶ୍ୱର ପ୍ରତ୍ୟେକ ଜନସାଧାରଣଙ୍କ ଜୀବନ ଉତ୍ତମ ହେବ ।


    ଶ୍ରୀ ନାଇଡୁ କହିଲେ ଯେ ସମଗ୍ର ବିଶ୍ୱର ବିକାଶ ଗତି ଧିମା ହେଉଛି କାରଣ ଭାରତର ବିକାଶ ହାର ଶତକଡା 7 ପ୍ରତିଶତରୁ ଅଧିକ । ପ୍ରତ୍ୟେକ ଭାରତୀୟଙ୍କ ମଧ୍ୟରେ ମହଜୁଦ ପ୍ରତିଭା , କୌଶଳ ବିକାଶ ଏବଂ ହସ୍ତକଳାକୁ ବୃଦ୍ଧି କରିବା ଆବଶ୍ୟକ । ଆମେ ନିଜର ପାରମ୍ପରିକ ମୂଲ୍ୟବୋଧକୁ ସଂରକ୍ଷିତ କରିବା ଆବଶ୍ୟକ କାରଣ ଏହା ନିଃସ୍ୱାର୍ଥପରତା ଏବଂ ଶାନ୍ତିକୁ ବୃଦ୍ଧି କରାଇଥାଏ ଏବଂ ଗୁରୁଜନ ଏବଂ ଶିକ୍ଷକମାନଙ୍କୁ ଆଦର କରାଇବା ଶିଖାଇଥାଏ । ଆମକୁ ଲିଙ୍ଗଗତ ସମାନତା , ସମାବେଶ ଦୃଷ୍ଟିକୋଣ ଏବଂ ମୁକ୍ତ ମାନସିକତାକୁ ପ୍ରୋତ୍ସାହିତ କରିବା ଆବଶ୍ୟକ ।


    ଭାରତ ହେଉଛି ଏକ ଭାଇବ୍ରାଣ୍ଟ ଗଣତନ୍ତ୍ର , ଯାହାର ଚେର ଧର୍ମନିରପେକ୍ଷତା , ସହିଷ୍ଣୁତା ଏବଂ ଶାନ୍ତି ସହିତ ଜଡିତ । ଛାତ୍ରମାନଙ୍କୁ ଦେଶର ସାମ୍ବିଧାନିକ ମୂଲ୍ୟବୋଧକୁ ବୁଝିବା ଆବଶ୍ୟକ । ସମ୍ବିଧାନ ଅନ୍ୟ ନାଗରିକ ତଥା ଦେଶମାନଙ୍କ ଏକତା ଏବଂ ଅଖଣ୍ଡତା ପାଇଁ ପ୍ରତିବଦ୍ଧତା ହିଁ ରାଷ୍ଟ୍ରୀୟତାର ମୂଳ ଭାବନା ଏବଂ ଏହା ହିଁ ହେଉଛି ଦେଶଭକ୍ତି । ସର୍ବ ଧର୍ମ ପ୍ରତି ସମାନ ଭାବନା ପ୍ରତ୍ୟେକ ଭାରତୀୟଙ୍କ ଡିଏନଏରେ ରହିଛି ।


    ଉପରାଷ୍ଟ୍ରପତି କହିଲେ ଯେ ଭବିଷ୍ୟତର ନାଗରିକମାନଙ୍କୁ ବଞ୍ଚିତମାନଙ୍କ ସମସ୍ୟା ପ୍ରତି ସହାନୁଭୂତିଶୀଳ ହେବା ଆବଶ୍ୟକ ଏବଂ ଅବହେଳିତଙ୍କ ପ୍ରତି ଉଦାର ହେବା ଆବଶ୍ୟକ । ନୈତିକ ଶିକ୍ଷା ପୂର୍ବରୁ ଅନିବାର୍ଯ୍ୟ ଥିଲା , ଏହାକୁ ପୁଣିଥରେ ଲାଗୁ କରାଯିବାର ଆବଶ୍ୟକତା ରହିଛି ।


    ଉପରାଷ୍ଟ୍ରପତି ଏସିଆନେଟ ନ୍ୟୁଜକୁ ଧନ୍ୟବାଦ ପ୍ରଦାନ କରି କହିଲେ ଯେ ଏହି ପ୍ରତିସ୍ପର୍ଦ୍ଦା ଦ୍ୱାରା ଛାତ୍ରମାନଙ୍କୁ ଭାରତ ଭ୍ରମଣର ସୁଅବସର ପ୍ରାପ୍ତ ହୋଇଛି ।


    *******************


    

    
    (Release ID: 1561910) Visitor Counter : 14