      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଏକାଧିକ ଡ୍ରାଇଭିଂ ଲାଇସେନ୍ସ ଏଡାଯିବ
      Posted On: 07 JAN 2019 7:17PM by PIB Bhubaneshwar


    ଲାଇସେନ୍ସ ଏବଂ ଯାନବାହନ ପଞ୍ଜୀକରଣ ପାଇଁ ଏକ ରାଷ୍ଟ୍ରୀୟ ଡାଟାବେସ୍ ଗଠନ କରାଯାଇଛି । ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳରେ ଯାନବାହନ ପଞ୍ଜୀକରଣ ପାଇଁ ‘ ବାହାନ ’ ଏବଂ ଡ୍ରାଇଭିଂ ଲାଇସେନ୍ସ ଜାରି ପାଇଁ ‘ ସାରଥୀ ’ ପ୍ରକଳ୍ପର ଡିଜାଇନ୍ , ବିକାଶ ଓ କମ୍ପ୍ୟୁଟରୀକରଣର ପ୍ରଚଳନ ଓ ରକ୍ଷଣାବେକ୍ଷଣ ଦାୟିତ୍ୱ ଏନ୍ଆଇସିକୁ ପ୍ରଦାନ କରାଯାଇଛି । ପରବର୍ତ୍ତୀ ସମୟରେ ଡାଟାବେସର ସୁଦୃଢ଼ୀକରଣ ପାଇଁ ସମସ୍ତ ରାଜ୍ୟ ପାଇଁ ଷ୍ଟେଟ ରେଜିଷ୍ଟର୍ ( SR ) ଏବଂ ନ୍ୟାସନାଲ ରେଜିଷ୍ଟର୍ ( NR ) ସ୍ଥାପନ କରାଯାଇଛି । 36ଟି ରାଜ୍ୟ/କେନ୍ଦ୍ରଶାସିତ ଅଞ୍ଚଳର ପ୍ରାୟ ସମସ୍ତ ସାଇଟକୁ ଏକାଠି ଯୋଡ଼ାଯାଇଛି । 25 କୋଟିରୁ ଅଧିକ ଯାନବାହନ ଏବଂ 15 କୋଟି ଡ୍ରାଇଭିଂ ଲାଇସେନ୍ସର ନ୍ୟାସନାଲ ରେଜିଷ୍ଟର ପୋଜିଟୋରିରେ ଉପଲବ୍ଧ । ସମସ୍ତ ଡ୍ରାଇଭିଂ ଲାଇସେନ୍ସ (ଡିଏଲ୍) ଓ ପଞ୍ଜୀକରଣ ପ୍ରମାଣପତ୍ର (ଆର୍ସି)ର ତ୍ୱରିତ୍ ଯାଞ୍ଚ ପାଇଁ ନ୍ୟାସନାଲ ରେଜିଷ୍ଟର ଡାଟା ଆକ୍ସେସ୍ ପାଇଁ ରାଜ୍ୟ ପରିବହନ ବିଭାଗ ଓ ପ୍ରବର୍ତ୍ତନ ଏଜେନ୍ସି ଗୁଡ଼ିକୁ ସୁବିଧା ଦିଆଯାଇଛି ।


    ଡ୍ରାଇଭିଂ ଲାଇସେନ୍ସ ପ୍ରକ୍ରିୟାକରଣ ପାଇଁ ଏନ୍ଆଇସିର ସାରଥୀ-4 ଆବେଦନ ଏକ ୱେବଭିତ୍ତିକ ଅନଲାଇନ୍ ଆପ୍ଲିକେସନ୍ ଯାହାକି ଏବେ ସାରା ଦେଶର 28ଟି ରାଜ୍ୟ ଓ କେନ୍ଦ୍ରଶାସିତ ଅଂଚଳରେ ଚାଲୁରହିଛି । ନକଲି ଡ୍ରାଇଭିଂ ଲାଇସେନକୁ ଚିହ୍ନଟ କରିବା ପାଇଁ ଏଥିରେ ବିଲ୍ଟ-ଇନ ବ୍ୟବସ୍ଥା ରହିଛି । ଉପଲବ୍ଧ ବ୍ୟକ୍ତିଗତ ପାରାମିଟର ଆଧାରରେ ସାରଥୀ-4 ଆପ୍ଲିକେସନ୍ ନକଲି ଲାଇସେନ୍ସକୁ ଚିହ୍ନଟ କରିପାରିବ । ଯେତେବେଳେ ଏଭଳି କୌଣସି ନକଲି ଲାଇସେନ୍ସ ନେଇ କାର୍ଯ୍ୟପନ୍ଥା ଆରମ୍ଭ ହେବ , ଅଧିକାରୀମାନେ ସମସ୍ତ ସମ୍ପୃକ୍ତ ରେକର୍ଡକୁ ଦେଖିପାରିବେ ଏବଂ ନକଲି ଲାଇସେନ୍ସର ବାତିଲ ଓ କ୍ଲବିଂ ପାଇଁ ଉପଯୁକ୍ତ କାର୍ଯ୍ୟାନୁଷ୍ଠାନ ଗ୍ରହଣ କରିପାରିବେ । ରାଜ୍ୟ ଆରଟିଓ ଗୁଡ଼ିକ ଡ୍ରାଇଭିଂ ଲାଇସେନ୍ସ ରେକର୍ଡରୁ ନକଲି ଲାଇସେନ୍ସକୁ ବାଦ୍ ଦେବା ପାଇଁ ଏବେ ଏହି ବ୍ୟବସ୍ଥାର ବ୍ୟବହାର କରୁଛନ୍ତି ।


    ଡ୍ରାଇଭିଂ ଲାଇସେନ୍ସର କେନ୍ଦ୍ରୀୟ ପଞ୍ଜୀକରଣ ଉଦ୍ଦେଶ୍ୟରେ ମୋଟର ଯାନ (ସଂଶୋଧନ) ବିଲ୍ , 2017 ଲୋକସଭାରେ ପାସ ହୋଇଛି ଏବଂ ରାଜ୍ୟସଭାରେ ଆଲୋଚନା ଓ ପାରିତ କରିବା ପାଇଁ ଏବେ ଆଗତ କରାଯାଇଛି । ଏହା ଡ୍ରାଇଭିଂ ଲାଇସେନ୍ସ ପରୀକ୍ଷା ପ୍ରକ୍ରିୟାରେ ପୁନଶ୍ଚ ସୁଧାର ଆଣିବ ଏବଂ ନକଲି ଲାଇସେନ୍ସ ଦୂର କରିବାରେ ସହାୟକ ହେବ ।


    ରାଜ୍ୟସଭାରେ ଏକ ପ୍ରଶ୍ନର ଉତ୍ତରରେ ଶ୍ରୀମନସୁଖ୍ ଏଲ ମଣ୍ଡଭୀୟ , ସଡ଼କ ପରିବହନ ଓ ରାଜପଥ ମନ୍ତ୍ରୀଏହି ସୂଚନା ଦେଇଛନ୍ତି ।


    *****************

    
    
    (Release ID: 1559448) Visitor Counter : 1