      ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ

      ହଜତୀର୍ଥ ଉପରୁ ଜିଏସଟି ହ୍ରାସ ଯୋଗୁ ବିମାନ ଯାତ୍ରାର ଭଡ଼ା ହ୍ରାସ ପାଇବ
      • ହଜ ଡିଭିଜନର ନୂତନ କାର୍ଯ୍ୟାଳୟକୁ ଉଦଘାଟନ କଲେ ଶ୍ରୀ ମୁକ୍ତାର ଅବାସ ନକଭୀ

      Posted On: 16 JAN 2019 5:06PM by PIB Bhubaneshwar

    ଦେଶ ସ୍ୱାଧୀନ ହେବା ପରେ ପ୍ରଥମ ଥର ପାଇଁ 2019ରେ 2300 ମୁସଲିମ ମହିଳା ମେହରମ (ପୁରୁଷସାଥୀ)ଙ୍କ ବିନା ହଜ୍ ଯାତ୍ରାରେ ଯିବେ ବୋଲି କହିଛନ୍ତି କେନ୍ଦ୍ର ସଂଖ୍ୟାଲଘୁ ବ୍ୟାପାର ମନ୍ତ୍ରୀ ଶ୍ରୀ ମୁକ୍ତାର ଅବାସ ନକଭୀ ।


    ନୂଆଦିଲ୍ଲୀର ଆର୍କେପୁରମଠାରେ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟର ହଜ ଡିଭିଜନ କାର୍ଯ୍ୟାଳୟର ଉଦଘାଟନ ଅବସରରେ ଶ୍ରୀ ନକଭୀ କହିଲେ , 2019 ହଜ ଯାତ୍ରାରେ ମେହରମଙ୍କ ବିନା ଯିବାକୁ ବିଭିନ୍ନ ରାଜ୍ୟରୁ 2340 ଜଣ ମହିଳା ଆବେଦନ କରିଥିଲେ । ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ନିର୍ଦ୍ଦେଶରେ ଚଳିତ ବର୍ଷ ମଧ୍ୟ ବିନା ଲଟେରୀ ପଦ୍ଧତିରେ ମହିଳାମାନଙ୍କୁ ହଜରେ ପଠାଇବାକୁ ସଂଖ୍ୟାଲଘୁ ବ୍ୟାପାର ମନ୍ତ୍ରଣାଳୟ ପ୍ରସ୍ତୁତି କରିଛି ।


    ପ୍ରଥମ ଥର ପାଇଁ କେନ୍ଦ୍ରର ମୋଦୀ ସରକାରଙ୍କ ନିଷ୍ପତ୍ତି ଯୋଗୁ ମେହରମଙ୍କ ବିନା ମହିଳା ହଜ୍ ଯାତ୍ରାରେ ଯିବା ଉପରେ ଥିବା ନିଷେଧାଦେଶ ଉଠିପାରିଛି । ଫଳରେ 2018ରେ ପୁରୁଷ ସାଥୀଙ୍କ ବିନା 1300 ମହିଳା ହଜ୍ ଯାତ୍ରାରେ ଯାଇପାରିଛନ୍ତି । ସେମାନଙ୍କୁ ଲଟେରୀ ପ୍ରକ୍ରିୟାରୁ ବାଦ୍ ଦିଆଯାଇଛି 2019 ହଜ୍ ପାଇଁ 2 ଲକ୍ଷ 67 ହଜାରରୁ ଅଧିକ ଆବେଦନ ମିଳିଥିବା ବେଳେ ସେଥିରୁ 1 , 64 , 902ଟି ଅନଲାଇନରେ ମିଳିଛି ।


    ଶ୍ରୀ ନକଭୀ କହିଲେ , ସ୍ୱାଧୀନତା ପରେ ପ୍ରଥମ ଥର ପାଇଁ 2018ରେ ରେକର୍ଡ ସଂଖ୍ୟ ଯାତ୍ରୀ ହଜରେ ଯାଇଛନ୍ତି , ତାହା ପୁଣି ବିନା ରିହାତିରେ । 2018ରେ ରେକର୍ଡ ସଂଖ୍ୟକ 1 , 75 , 025 ଜଣ ମୁସଲିମ ହଜରେ ଯାଇଥିବା ବେଳେ ସେଥିରେ 48% ମହିଳା ଥିଲେ ।


    ମନ୍ତ୍ରୀ କହିଲେ , ହଜ୍ ଯାତ୍ରା ଉପରେ ଜିଏସଟିକୁ 18%ରୁ 5%କୁ ହ୍ରାସ କରାଯାଇଛି । ଫଳରେ 2019 ହଜରେ 113 କୋଟି ଟଙ୍କା ସଞ୍ଚୟ ହୋଇପାରିବ । ହଜ୍ ଯାତ୍ରା ଉପରୁ ଜିଏସଟି ହ୍ରାସ ହୋଇ ଥିବାରୁ ବିଭିନ୍ନ ସ୍ଥାନରୁ ବିମାନ ଭଡ଼ା ହ୍ରାସ ହୋଇଛି । ଶ୍ରୀନଗରରୁ ବିମାନ ଭଡ଼ା 11 , 377.07 ଟଙ୍କା ହ୍ରାସ ହେଉଥିବା ବେଳେ ଅହମ୍ମଦାବାଦରୁ 7305.95 ଟଙ୍କା , ଔରଙ୍ଗାବାଦରୁ 9373.68ଟଙ୍କା , ଦିଲ୍ଲୀରୁ 7967.62 ଟଙ୍କା , ଗୟାରୁ 11027.85 ଟଙ୍କା , ଗୁଆହାଟିରୁ 13049.63 ଟଙ୍କା , ରାଞ୍ଚିରୁ 11946.84 ଟଙ୍କା , କୋଲକାତାରୁ 9787.22 ଟଙ୍କାଏବଂହାଇଦ୍ରାବାଦରୁବିମାନ ଭଡ଼ା 7204.87 ଟଙ୍କା ହ୍ରାସ ପାଉଛି ।


    ଶ୍ରୀ ନକଭୀ କହିଲେ , ହଜ୍ ପ୍ରକ୍ରିୟାକୁ ସମ୍ପୂର୍ଣ୍ଣ ଅନଲାଇନ/ଡିଜିଟାଲ କରାଯାଇଥିବାରୁ ଏହା ହଜ୍ ପ୍ରକ୍ରିୟାକୁ ସ୍ୱଚ୍ଛ ଓ ଯାତ୍ରା ଅନୁକୂଳ କରିପାରିଛି । 2019 ହଜ୍ ଯାତ୍ରାକୁ ଅଧିକ ଆରାମ ଦାୟକ କରିବାକୁ ସାଉଦି ଆରବର ହଜ୍ ଦୂତାବାସ , ଭାରତର ହଜ କମିଟି ଏବଂ ଏଥିରେ ସଂପୃକ୍ତ ସଂସ୍ଥାମାନଙ୍କ ସହାୟତାରେ ସଂଖ୍ୟାଲଘୁ ମନ୍ତ୍ରଣାଳୟ ତିନିମାସ ପୂର୍ବରୁ 2019 ହଜ୍ ଯାତ୍ରାର ପ୍ରସ୍ତୁତି ଶେଷ କରିପାରିଛି ।


    ***************


    

    
    (Release ID: 1560344) Visitor Counter : 12