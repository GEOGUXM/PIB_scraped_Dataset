      ନିର୍ବାଚନ ଆୟୋଗ

      ନିର୍ବାଚନ ପ୍ରକ୍ରିୟା ସମ୍ପର୍କରେ ସଚେତନତା ପାଇଁ ମତଦାତା ସଚେତନତା ଫୋରମ
      Posted On: 14 JAN 2019 7:29PM by PIB Bhubaneshwar


    ନିର୍ବାଚନ ପ୍ରକ୍ରିୟା ସମ୍ପର୍କରେ ସଚେତନତା ପାଇଁ ମନ୍ତ୍ରଣାଳୟ , ସରକାରୀ ବିଭାଗ , ବେସରକାରୀ ବିଭାଗ ତଥା ଅନ୍ୟ ଅନୁଷ୍ଠାନମାନଙ୍କରେ ମତଦାତା ସଚେତନତା ଫୋରମ ( VAF ) ଗଠନ ହେବ । ନିର୍ବାଚନ କମିଶନ , ଭାରତଙ୍କ ପକ୍ଷରୁ 16 ଜାନୁଆରୀ , 2019ରେ ପ୍ରବାସୀ ଭାରତୀୟ କେନ୍ଦ୍ର , ନୂଆଦିଲ୍ଲୀଠାରେ ବିଭିନ୍ନ ମନ୍ତ୍ରଣାଳୟର ନୋଡାଲ ଅଫିସର , ଭାରତ ସରକାର ଏବଂ ବିଭିନ୍ନ ଫେଡେରେସନର ପ୍ରତିନିଧିଙ୍କୁ ଏ ନେଇ ସୂଚନା ଦିଆଯିବ ।


    ମୁଖ୍ୟ ନିର୍ବାଚନ ଅଧିକାରୀ ଓ ଜିଲ୍ଲା ନିର୍ବାଚନ ଅଧିକାରୀମାନେ ମଧ୍ୟ 16 ଜାନୁଆରୀରେ ଅଧିବେଶନ ମାଧ୍ୟମରେ ବିଭିନ୍ନ ବିଭାଗର ନୋଡାଲ ଅଫିସର , ବେସରକାରୀ ବିଭାଗ , ସିଏସଓ , କର୍ପୋରେଟ ଓ ଗଣମାଧ୍ୟମ ସଂସ୍ଥାଗୁଡ଼ିକୁ ଏ ସଂପର୍କରେ ସୂଚନା ଦେବେ ।


    ଏକ ଅନୌପଚାରିକ ଫୋରମ ଭାବରେ ମତଦାତା ସଚେତନତା ଫୋରମ , ନିର୍ବାଚନ ପ୍ରକ୍ରିୟା ସମ୍ପର୍କରେ ଆଲୋଚନା ଚକ୍ର , କ୍ୱିଜ , ପ୍ରତିଯୋଗିତା ଓ ଅନ୍ୟ କାର୍ଯ୍ୟକ୍ରମ ମାଧ୍ୟମରେ ସଚେତନତା ସୃଷ୍ଟି କରିବ । ସଂସ୍ଥାର ସମସ୍ତ କର୍ମଚାରୀ ଭିଏଏଫ ସଦସ୍ୟ ଭାବେ ଯୋଗ ଦେବେ ବୋଲି ଆଶା ଥିବା ବେଳେ ସଂସ୍ଥାର ମୁଖ୍ୟ ଭିଏଏଫର ଅଧ୍ୟକ୍ଷତା କରିବେ ।


    ଭିଏଏଫ , ନିର୍ବାଚନ କମିଶନ , ଭାରତଙ୍କ ନିର୍ବାଚନ ସାକ୍ଷରତା କାର୍ଯ୍ୟକ୍ରମର ଅଂଶ ବିଶେଷ । 25 ଜାନୁୟାରୀ , 2018ରେ 8ମ ଜାତୀୟ ମତଦାତା ଦିବସ ଅବସରରେ ଆରମ୍ଭ ହୋଇଥିବା ଇଏଲସି କାର୍ଯ୍ୟକ୍ରମରେ ପ୍ରତ୍ୟେକ ଶିକ୍ଷାନୁଷ୍ଠାନରେ ନିର୍ବାଚନ ସାକ୍ଷରତା କ୍ଲବ ଓ ପ୍ରତ୍ୟେକ ବୁଥରେ ନିର୍ବାଚନ ପାଠଶାଳା ଗଠନ କରି ଔପଚାରିକ ଶିକ୍ଷା ପ୍ରଣାଳୀ ବାହାରେ ଥିବା ବ୍ୟକ୍ତିଙ୍କୁ ନିର୍ବାଚନ ସମ୍ପର୍କରେ ସଚେତନ କରାଯିବ । କାର୍ଯ୍ୟକ୍ରମ ଆରମ୍ଭ ହେବାର ପ୍ରଥମ ବର୍ଷରେ ସମଗ୍ର ଦେଶରେ ପ୍ରାୟ 2.11 ଲକ୍ଷ ଇଏଲସି ସ୍ଥାପିତହୋଇଛି ।


    ଇଏଲସି ଓ ନିର୍ବାଚନ ପାଠଶାଳାର ସଞ୍ଚାଳନ ରିସୋର୍ସ ଗାଇଡ ବ୍ୟବହାରକାରୀ ସଂଯୋଜକ ମାନଙ୍କ ଦ୍ୱାରା ହୋଇଥାଏ , ଯେଉଁଥିରେ ପ୍ରତ୍ୟେକ କାର୍ଯ୍ୟକ୍ରମର ସଂପୂର୍ଣ୍ଣ ସୂଚନା ଥାଏ । 9ମ , 10ମ , 11ଶ ଓ 12ଶ ଶ୍ରେଣୀ ପାଇଁ ଅଲଗାରିସୋର୍ସ ପୁସ୍ତିକା ପ୍ରସ୍ତୁତ ହୋଇଛି । ଯେଉଁଥିରେ ସାରା ବର୍ଷର କାର୍ଯ୍ୟକ୍ରମ ସ୍ଥାନ ପାଇଛି । ପ୍ରତ୍ୟେକ ଶ୍ରେଣୀ ପାଇଁ 4ଘଣ୍ଟାର 6ରୁ 8ଟି ଗତିବିଧି ନିର୍ଦ୍ଦିଷ୍ଟ ହୋଇଛି ।


    ***************


    

    
    (Release ID: 1560039) Visitor Counter : 24