      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଆଇବିଏମଏସ ସୂଚୀରେ 1.7 ଲକ୍ଷରୁ ଅଧିକ ପୋଲ ସାମିଲ
      Posted On: 01 JAN 2019 3:41PM by PIB Bhubaneshwar


    ଶ୍ରୀ ମଣ୍ଡଭୀୟ କହିଛନ୍ତି ଯେ ପ୍ରତ୍ୟେକ ବର୍ଷ ବର୍ଷାଋତୁ ପୂର୍ବରୁ ଓ ପରେ ପୋଲଗୁଡିକର ସ୍ଥିତି ଯାଞ୍ଚ୍ କରାଯିବ । କେନ୍ଦ୍ର ସକ ପରିବହନ , ଜାତୀୟ ରାଜପଥ , ଜାହାଜ ଚଳାଚଳ ତଥା ରସାୟନ ଓ ସାର ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ ମଣ୍ଡଭୀୟ କହିଛନ୍ତି ଯେ , ସଡ଼କ ପରିବହନ ଓ ରାଜପଥ ମନ୍ତ୍ରଣାଳୟ ଭାରତୀୟ ବ୍ରିଜ ମ୍ୟାନେଜମେଣ୍ଟ ସିଷ୍ଟମ ( IBMS ) ଅଧୀନରେ 1 , 72 , 515 ପୋଲ ତଥା ଏକାଭଳି ଭିତ୍ତିଭୂମିକୁ ସାମିଲ କରିଛି । ଏହି ଭିତ୍ତିଭୂମି ମଧ୍ୟରେ 1 , 34 , 229 ଟି କଲଭର୍ଟ , 32 , 806ଟି ଛୋଟ ପୋଲ , 3 , 647 ବଡ଼ ପୋଲ ତଥା 1 , 835 ବହୁତ ବଡ଼ ପୋଲ ରହିଛି ପୂର୍ବରୁ ଜାତୀୟ ରାଜପଥ ନେଟୱର୍କରେ ଥିବା ଏହି ଭିତ୍ତିଭୂମି ସଂପର୍କରେ ପ୍ରକୃତ ତଥ୍ୟ ନଥିଲା ।


    ତଥ୍ୟକୁ ଡିଜିଟାଲ ରୂପରେ ବିକାଶ , ଜାତୀୟ ରାଜପଥରେ ଥିବା ପୋଲ ଚିହ୍ନଟ କରିବା , ପୋଲ ତଥା ଭିତ୍ତିଭୂମିର ସ୍ଥିତି ସର୍ବେକ୍ଷଣ କରି ସୂଚୀ ତିଆରି କରିବା , ଦୁର୍ବଳ ପୋଲ ଚିହ୍ନଟ କରି ସଂପର୍କିତ ସଂସ୍ଥା ମାଧ୍ୟମରେ ମରାମତି , ପୁନଃନିର୍ମାଣ ତଥା ନୂଆ ନିର୍ମାଣ ପାଇଁ ଆଇବିଏମଏସ ଗଠନ ହୋଇଛି ।


    ଶ୍ରୀ ମଣ୍ଡଭୀୟ କହିଛନ୍ତି ଯେ , ଆସନ୍ତା ତିନି ବର୍ଷ ଯାଏଁ ପ୍ରତ୍ୟେକ ବର୍ଷ ବର୍ଷାଋତୁ ପୂର୍ବରୁ ଓ ପରେ ପୋଲଗୁଡ଼ିକର ପ୍ରକୃତ ସ୍ଥିତି ସଂପର୍କିତ ତଥ୍ୟ ଏକାଠି କରାଯିବ । ଏଥିପାଇଁ ମୋବାଇଲ ବ୍ରିଜ ଇନସ୍ପେକ୍ସନ ୟୁନିଟ ( MBIU )ର ଉପଯୋଗ ହେବ । ଏହି ଉଦ୍ଦେଶ୍ୟରେ ପରାମର୍ଶଦାତା କଂପାନୀ ମଧ୍ୟ ନିଯୁକ୍ତ କରାଯାଇଛି । ସ୍ଥିତି ସର୍ବେକ୍ଷଣ ରିପୋର୍ଟ ତଥା କଂପାନୀଗୁଡ଼ିକର ପରାମର୍ଶ ଆଧାରରେ ଅଧିକ ଉଚତା ତଥା ଅଧିକ ଓଜନର ଯାନବାହାନ ( ODC/OWC ) ଚଳାଚଳ ପାଇଁ ଅନୁମତି ମିଳିବ । ଭବିଷ୍ୟତରେ ଭିତ୍ତିଭୂମିଗୁଡ଼ିକର ପ୍ରବନ୍ଧନ/ମରାମତି/ପୁନଃନିର୍ମାଣରେ ଏହା ସାହାଯ୍ୟ କରିବ ।


    **************

    
    
    (Release ID: 1558431) Visitor Counter : 16