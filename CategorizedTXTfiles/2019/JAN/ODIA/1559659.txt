      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସିଟିଡିପିର ଚତୁର୍ଥ ବୈଠକ
      Posted On: 10 JAN 2019 6:48PM by PIB Bhubaneshwar


    କେନ୍ଦ୍ର ବାଣିଜ୍ୟ ଏବଂ ଉଦ୍ୟୋଗ ତଥା ବେସାମରିକ ବିମାନ ଚଳାଚଳ ମନ୍ତ୍ରୀ ଶ୍ରୀ ସୁରେଶ ପ୍ରଭୁ ଆଜି ନୂଆଦିଲ୍ଲୀଠାରେ ବ୍ୟବସାୟ ବିକାଶ ଏବଂ ସମ୍ବର୍ଦ୍ଧନ ପରିଷଦର ଚତୁର୍ଥ ବୈଠକରେ ଅଧ୍ୟକ୍ଷତା କରିଛନ୍ତି ।


    ବୈଠକକୁ ସମ୍ବୋଧିତ କରି ଶ୍ରୀ ପ୍ରଭୁ କହିଲେ ଯେ ସମସ୍ତ ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶମାନଙ୍କୁ ସେବା ଏବଂ ଜୈବିକ କୃଷି ଉତ୍ପାଦ ଆଦି ରପ୍ତାନୀକୁ ବୃଦ୍ଧି କରାଇ ବୈଶ୍ୱିକ ମୂଲ୍ୟ ଏବଂ ଆପୂର୍ତ୍ତି ଶୃଙ୍ଖଳାର ଲାଭ ଉଠାଇବା ଆବଶ୍ୟକ । ଭାରତ ସରକାରଙ୍କ ସମସ୍ତ ଯୋଜନା ଏବଂ କାର୍ଯ୍ୟକ୍ରମଗୁଡ଼ିକର ଉପଯୋଗ କରିବା ଆବଶ୍ୟକ । ଏହାଫଳରେ ଦେଶର ଜିଡିପିରେ ବୃଦ୍ଧି ହେବ ଏବଂ ରୋଜଗାର ଅବସରର ସୃଜନ ହେବ ।


    ସୁରେଶ ପ୍ରଭୁ ସମସ୍ତ ରାଜ୍ୟ / କେନ୍ଦ୍ରଶାସିତ ପ୍ରଦେଶମାନଙ୍କଠାରୁ ଆଗ୍ରହ ପ୍ରକାଶ କରିଛନ୍ତି କି ସେମାନଙ୍କୁ ରପ୍ତାନୀ ରଣନୀତି ପ୍ରସ୍ତୁତ କରିବା ଆବଶ୍ୟକ ଯାହାକି ରାଜ୍ୟ ବିଶେଷ ଏବଂ ଉତ୍ପାଦ ବିଶେଷ ଉପରେ ଆଧାରିତ । ରାଜ୍ୟମାନଙ୍କର ଲଜିଷ୍ଟିକ୍ସ ଏବଂ ଆଧାରଭୂତ ସଂରଚନାକୁ ଉନ୍ନତ କରିବା ଆବଶ୍ୟକ ।


    ଶ୍ରୀ ପ୍ରଭୁ କହିଲେ ଯେ ଭାରତ ସରକାର ପ୍ରଥମ ଥର ପାଇଁ କୃଷି ରପ୍ତାନୀ ନୀତି ପ୍ରସ୍ତୁତ କରିଛନ୍ତି ଏବଂ ଭାରତର କୃଷି ରପ୍ତାନୀ ଲକ୍ଷ୍ୟ 2022 ପର୍ଯ୍ୟନ୍ତ 60 ବିଲିଅନ ଡଲାର ନିର୍ଦ୍ଧାରିତ କରାଯାଇଛି । ଭାରତୀୟ କୃଷକ ଏବଂ ଭାରତର ଉଚ୍ଚ ଗୁଣବତ୍ତା ସମ୍ପନ୍ନ କୃଷି ଉତ୍ପାଦ ବୈଶ୍ୱିକ ମୂଲ୍ୟ ଶୃଙ୍ଖଳା ସହିତ ସାମିଲ କରାଯିବ ଏବଂ ବିଶ୍ୱ କୃଷି ରପ୍ତାନୀରେ ଭାରତର ଭାଗ ଦୁଇ ଗୁଣ ହୋଇଯିବ ।


    ବାଣିଜ୍ୟ ମନ୍ତ୍ରୀ କହିଲେ ଯେ ତାଙ୍କ ମନ୍ତ୍ରଣାଳୟ ବିଶ୍ୱ ବ୍ୟାଙ୍କର ସହଯୋଗ ଦ୍ୱାରା ରାଜ୍ୟ / କେନ୍ଦ୍ରଶାସିତ ପ୍ରଦେଶମାନଙ୍କରେ ବାର୍ଷିକ ସୁଧାର କାର୍ଯ୍ୟକ୍ରମ ମାନ ଆୟୋଜନ କରିଥାଏ । ଏହି କାର୍ଯ୍ୟକ୍ରମକୁ ଏବେ ରାଜ୍ୟ / କେନ୍ଦ୍ରଶାସିତ ପ୍ରଦେଶମାନଙ୍କ ସହଯୋଗ ଦ୍ୱାରା ଜିଲ୍ଲାସ୍ତରୀୟରେ ଆୟୋଜିତ କରାଯିବ ।


    ଶ୍ରୀ ପ୍ରଭୁ କହିଲେ ଯେ କେନ୍ଦ୍ର ସରକାର ପ୍ରତ୍ୟେକ ଜିଲ୍ଲା ପାଇଁ ଏକ ବିକାଶ ଯୋଜନା ପ୍ରସ୍ତୁତ କରୁଛନ୍ତି । 2025 ପର୍ଯ୍ୟନ୍ତ ଭାରତର ଜିଡିପିକୁ 5 ଟ୍ରିଲିଅନ ଡଲାର ପର୍ଯ୍ୟନ୍ତ ନେଇଯିବା ପାଇଁ ଏହି ଯୋଜନା ଅନେକ ଭାବେ ମହତ୍ୱପୂର୍ଣ୍ଣ ସିଦ୍ଧ ହେବ ।


    ସେ ରାଜ୍ୟ / କେନ୍ଦ୍ରଶାସିତ ପ୍ରଦେଶମାନଙ୍କଠାରୁ ଆଗ୍ରହ ପ୍ରକାଶ କରିଥିଲେ କି 12 ଚାମ୍ପିଅନ ସେବା କ୍ଷେତ୍ର ପାଇଁ ଆବଂଟିତ ପାଞ୍ଚ ହଜାର କୋଟିର ଧନରାଶିର ଉପଯୋଗ କରାଯାଉ । ଏହାଦ୍ୱାରା ସୂଚନା ପ୍ରାଦ୍ୟୋଗିକୀ , ସୂଚନା ପ୍ରାଦ୍ୟୋଗିକୀ ଆଧାରିତ ସେବା , ପର୍ଯ୍ୟଟନ , ଚିକିତ୍ସା ପାଇଁ ଯାତ୍ରା , ପରିବହନ , ବିତ୍ତୀୟ ସେବା , ଅଡିଓ - ଭିଡିଓ ସେବା , ଆଇନ ସେବା , ସଂଚାର ସେବା , ଶିକ୍ଷା ସେବା , ପରିବେଶ ସେବା , ବିନିର୍ମାଣ ସେବା ଆଦି କ୍ଷେତ୍ରରେ ରୋଜଗାର ଅବସରରର ସୃଜନ ହେବ । ସେ କହିଲେ ଯେ ଚମଡା ଏବଂ ଫୁଟୱିୟର ଉଦ୍ୟୋଗର ବିକାଶ ପାଇଁ 2600 କୋଟି ଟଙ୍କାର ଧନରାଶି ମଞ୍ଜୁରି କରାଯାଇଛି ।


    କେନ୍ଦ୍ର ବାଣିଜ୍ୟ ଏବଂ ଉଦ୍ୟୋଗ ରାଷ୍ଟ୍ରମନ୍ତ୍ରୀ ସି.ଆର ଚୌଧୁରୀ କହିଲେ ଯେ ରପ୍ତାନୀ ପ୍ରତିସ୍ପର୍ଦ୍ଦାକୁ ଉନ୍ନତ କରିବା ପାଇଁ ରାଜ୍ୟ / କେନ୍ଦ୍ରଶାସିତ ପ୍ରଦେଶମାନଙ୍କୁ ରପ୍ତାନୀ ଯୋଜନାମାନଙ୍କ ପାଇଁ ବ୍ୟବସାୟିକ ଆଧାରଭୂତ ସଂରଚନା ( ଟିଆଇଇଏସ ) ର ଅଧିକତମ ଲାଭ ଉଠାଇବା ଆବଶ୍ୟକ ।


    ବ୍ୟବସାୟିକ ବିକାଶ ଏବଂ ସମ୍ବର୍ଦ୍ଧନ ପରିଷଦ ରାଜ୍ୟ / କେନ୍ଦ୍ରଶାସିତ ପ୍ରଦେଶମାନଙ୍କୁ ସେମାନଙ୍କର ଆବଶ୍ୟକତା ଏବଂ ଅଭିଳାଷା ବ୍ୟକ୍ତ କରିବା ପାଇଁ ମଞ୍ଚ ପ୍ରଦାନ କରିଥାଏ ।


    ଅରୁଣାଚଳ ପ୍ରଦେଶ , ଆସାମ , କର୍ଣ୍ଣାଟକ , ଓଡିଶା , ତାମିଲନାଡୁ , ପଞ୍ଜାବ , ନାଗାଲାଣ୍ଡ , ଉତ୍ତରାଖଣ୍ଡ ଏବଂ ଉତ୍ତରପ୍ରଦେଶର ମନ୍ତ୍ରୀମାନେ ମଧ୍ୟ ବୈଠକକୁ ସମ୍ବୋଧିତ କରିଥିଲେ । ବାଣିଜ୍ୟ ସଚିବ ଡଃ ଅନୁପ ବାଧବା ଔଦ୍ୟୋଗିକ ନୀତି ଏବଂ ସମ୍ବର୍ଦ୍ଧନ ବିଭାଗର ସଚିବ ଶ୍ରୀ ରମେଶ ଅଭିଶେକ ବାଣିଜ୍ୟ ବିଭାଗରେ ଲଜିଷ୍ଟିକ୍ସର ବିଶେଷ ସଚିବ ଏନ ଶିବାଶେଲମ , ସୂକ୍ଷ୍ମ ଲଘୁ ଏବଂ ମଧ୍ୟମ ଉଦ୍ୟମ ମନ୍ତ୍ରଣାଳୟର ସଚିବ ଡଃ ଅନୁପ କୁମାର ପଣ୍ଡା , ବିଭିନ୍ନ ମନ୍ତ୍ରଣାଳୟ / ବିଭାଗର ବରିଷ୍ଠ ଅଧିକାରୀ ତଥା ଆସୋଚାମ , ଫିକ୍କି , ସିଆଇଆଇ ଏବଂ ଏଫଆଇଇଓର ପ୍ରତିନିଧିମାନେ ମଧ୍ୟ ଏହି ବୈଠକରେ ଭାଗ ନେଇଥିଲେ ।


    **********


    

    
    (Release ID: 1559659) Visitor Counter : 18