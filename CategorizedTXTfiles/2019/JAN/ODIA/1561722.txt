      ଅର୍ଥ ମନ୍ତ୍ରଣାଳୟ

      ଡାଟା ଆନାଲିଟିକ୍ସର ଉପଯୋଗ ଦ୍ୱାରା ନନ-ଫାଇଲର୍ସ ମନିଟରିଂ ସିଷ୍ଟମ ଜରିଆରେ ଆୟକର ରିଟର୍ଣ୍ଣ ଦାଖଲ କରୁନଥିବା ଲୋକମାନଙ୍କ ଚିହ୍ନଟ କଲା ସିବିଡିଟି
      • 2018-19 ଆକଳନ ବର୍ଷ ଲାଗି ନିଜ ଟିକସ ଦେୟତା ଆକଳନ କରିବାକୁ ଅନୁରୋଧ
      • 21 ଦିନ ମଧ୍ୟରେ ଆୟକର ରିଟର୍ଣ୍ଣ (ITR) ଦାଖଲ କରନ୍ତୁ ନଚେତ ଜବାବ ଦିଅନ୍ତୁ
      Posted On: 22 JAN 2019 7:01PM by PIB Bhubaneshwar


    ନନ-ଫାଇଲର୍ସ ମନିଟରିଂ ସିଷ୍ଟମ ( NMS )ର ଉଦ୍ଦେଶ୍ୟ ହେଉଛି ସେହି ବ୍ୟକ୍ତିବିଶେଷମାନଙ୍କୁ ଚିହ୍ନଟ କରିବା ଏବଂ ସେମାନଙ୍କ ଉପରେ ନଜର ରଖିବା ଯେଉଁମାନେ ଅଧିକ ପରିମାଣର ଅର୍ଥ କାରବାର କରିଛନ୍ତି କିନ୍ତୁ ସେମାନେ ନିଜର ଆୟକର ରିଟର୍ଣ୍ଣ ଦାଖଲ କରିନାହାନ୍ତି । ଆୟକର ବିଭାଗର ଡାଟାବେସରେ ଉପଲବ୍ଧ ବିଶେଷ ସୂଚନା ଆଧାରରେ ରିଟର୍ଣ୍ଣ ଦାଖଲ କରିନଥିବା ଲୋକମାନଙ୍କୁ ଚିହ୍ନଟ କରିବା ଲାଗି ଏକ ବିଶ୍ଲେଷଣ କରାଯାଇଥିଲା । ସୂଚନା ଉତ୍ସରେ ଆର୍ଥିକ କାରବାରର ବିବରଣୀ ( SFT ) , ଅଗ୍ରୀମ ଟିକସ କାଟ ( TDS ) , ଅଗ୍ରୀମ ଟିକସ ସଂଗ୍ରହ ( TCS ) , ବିଦେଶକୁ ପଠାଯାଇଥିବା ଅର୍ଥ ବିଷୟରେ ସୂଚନା , ରପ୍ତାନୀ ଏବଂ ଆମଦାନୀ ଡାଟା ଆଦି ସାମିଲ ରହିଛି ।


    ତଥ୍ୟର ବିଶ୍ଳେଷଣ ଦ୍ୱାରା ରିଟର୍ଣ୍ଣ ଦାଖଲ କରିନଥିବା ଅନେକ ସମ୍ଭାବ୍ୟ ଟିକସଦାତାଙ୍କୁ ଚିହ୍ନଟ କରାଯାଇଥିଲା ଯେଉଁମାନେ 2017-18 ଆକଳନ ବର୍ଷ ଅଧିକ ମୂଲ୍ୟର ଅର୍ଥ କାରବାର କରିଥିଲେ , କିନ୍ତୁ ଆକଳନ ବର୍ଷ 2018-19 (2017-18 ଆର୍ଥିକ ବର୍ଷ ସହ ଜଡ଼ିତ) ପାଇଁ ଆୟକର ରିଟର୍ଣ୍ଣ ବର୍ତ୍ତମାନ ସୁଦ୍ଧା ଦାଖଲ କରିନାହାନ୍ତି ।


    ବିଭାଗ ଟିକସଦାତାମାନଙ୍କ ପାଇଁ ଅନୁପାଳନ ବ୍ୟୟ ହ୍ରାସ କରିବା ଉଦ୍ଦେଶ୍ୟରେ ଏହି ଏନଏମଏସ ମାମଲାଗୁଡ଼ିକୁ ଇ-ପ୍ରାମାଣିକତା ପାଇଁ ସକ୍ଷମ କରିଛି ଯଦ୍ଦ୍ୱାରା ଅନଲାଇନ ଏଗୁଡ଼ିକର ଜବାବ ହାସଲ କରାଯାଇପାରିବ । ପୁନର୍ବାର ଏହା ଉଲ୍ଲେଖ କରାଯାଉଛି ଯେ ନିଜର ଜବାବ ଦାଖଲ କରିବା ଲାଗି କୌଣସି ଆୟକର କାର୍ଯ୍ୟାଳୟକୁ ଯିବାର ଆବଶ୍ୟକତା ନାହିଁ । କାରଣ ସମ୍ପୂର୍ଣ୍ଣ ପ୍ରକ୍ରିୟାକୁ ଅନଲାଇନ ସମ୍ପୂର୍ଣ୍ଣ କରାଯାଇପାରିବ । ଟିକସଦାତା ନିଜ ମାମଲା ସହ ଜଡ଼ିତ ସୂଚନା "କମ୍ପ୍ଲାଏନ୍ସ ପୋର୍ଟାଲ ' ରୁ ହାସଲ କରିପାରିବେ ଯାହା ବିଭାଗର ଇ-ଫାଇଲିଂ ପୋର୍ଟାଲ https://incometaxindiaefiling.gov.in . ଜରିଆରେ ଉପଲବ୍ଧ । ପାନଧାରୀ କମ୍ପ୍ଲାଏନ୍ସ ପୋର୍ଟାଲରେ ଇଲେକଟ୍ରୋନିକ ଆକାରରେ ନିଜର ଜବାବ ଦେବା ଆବଶ୍ୟକ ଏବଂ ପ୍ରିଣ୍ଟଆଉଟକୁ ରେକର୍ଡ ପାଇଁ ରଖିବା ଆବଶ୍ୟକ । ୟୁଜର ଗାଇଡ ଏବଂ ପ୍ରାୟତଃ ପଚରାଯାଉଥିବା ପ୍ରଶ୍ନ ( FAQ ) କମ୍ପ୍ଲାଏନ୍ସ ପୋର୍ଟାଲରେ "ରିସୋର୍ସ ' ମେନ୍ୟୁ ଅନ୍ତର୍ଗତ ପ୍ରଦାନ କରାଯାଇଛି ।


    ରିଟର୍ଣ୍ଣ ଦାଖଲ କରୁନଥିବା ବ୍ୟକ୍ତିବିଶେଷଙ୍କୁ ଅନୁରୋଧ କରାଯାଉଛି ଯେ ସେମାନେ ଆକଳନ ବର୍ଷ 2018-19 ଲାଗି ନିଜ ଟିକସ ଦେୟତାର ଆକଳନ କରନ୍ତୁ ଏବଂ 21 ଦିନ ମଧ୍ୟରେ ଆୟକର ରିଟର୍ଣ୍ଣ ( ITR ) ଦାଖଲ କରନ୍ତୁ ନଚେତ ଜବାବ ଦିଅନ୍ତୁ । ଯଦି ସନ୍ତୋଷଜନକ ହୁଏ ତ ' ମାମଲାକୁ ଅନଲାଇନ ବନ୍ଦ କରିଦିଆଯିବ । କିନ୍ତୁ ସେହି ମାମଲାଗୁଡ଼ିକରେ ଯେଉଁଠି କୌଣସି ରିଟର୍ଣ୍ଣ ଦାଖଲ କରାଯାଇନାହିଁ କିମ୍ବା କୌଣସି ଜବାବ ଦିଆଯାଇନାହିଁ , ଆୟକର ଅଧିନିୟମ 1961 ଅନ୍ତର୍ଗତ ପ୍ରକ୍ରିୟା ଆରମ୍ଭ କରିବା ଉପରେ ବିଚାର କରାଯିବ ।


    ******************

    
    
    (Release ID: 1561722) Visitor Counter : 1