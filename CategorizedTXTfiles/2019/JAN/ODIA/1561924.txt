      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇ ଦ୍ୱାରା “ମୋହନରୁ ମହାତ୍ମା” ଶୀର୍ଷକ ପ୍ରଜ୍ଞାପନ ମେଢ଼
      • ପ୍ରଜ୍ଞାପନ ମେଢ଼ରେ ମହାତ୍ମା ଗାନ୍ଧୀ ଓ ଭାରତୀୟ ରେଳବାଇର ବିକାଶବାଦୀ ଯାତ୍ରା

      Posted On: 25 JAN 2019 3:48PM by PIB Bhubaneshwar

    ଭାରତୀୟ ରେଳବାଇ ସମ୍ମାନଜନକ ଗଣତନ୍ତ୍ର ଦିବସ ପରେଡରେ “ ମୋହନରୁ ମହାତ୍ମା ” ଥିମ୍ ଉପରେ ଆଧାରିତ ନିଜ ପ୍ରଜ୍ଞାପନ ମେଢ଼ ପ୍ରଦର୍ଶନ କରୁଛି । 70ତମ ଗଣତନ୍ତ୍ର ଦିବସ ଅବସରରେ ଭାରତୀୟ ରେଳବାଇର ପ୍ରଜ୍ଞାପନ ମେଢରେ ମହାତ୍ମା ଗାନ୍ଧି ଓ ଭାରତୀୟ ରେଳବାଇର ବିକାଶବାଦୀ ଯାତ୍ରା ପ୍ରଦର୍ଶିତ ହେବ । ଭାରତୀୟ ରେଳବାଇର ପ୍ରଜ୍ଞାପନ ମେଢ଼ରେ ମୋହନଦାସ କରମଚାନ୍ଦ ଗାନ୍ଧୀରୁ ମହାତ୍ମା ଗାନ୍ଧୀ ରୂପାନ୍ତରଣ ସଂପର୍କରେ ଦର୍ଶାଯାଇଥିଲା । 1893 ମସିହାରେ ଯୁବ ମୋହନ ଦାସଙ୍କୁ ଦକ୍ଷିଣ ଆଫ୍ରିକାର ପିଟରମାରିଜବର୍ଗ ରେଳ ଷ୍ଟେସନରେ “ ୟୁରୋପିଆନ ଓନଲି ” ଡବାରୁ ବାହାର କରି ଦିଆଯାଇଥିଲା । ଏହି ଘଟଣା ତାଙ୍କୁ ସତ୍ୟାଗ୍ରହ ପାଇଁ ପ୍ରୋତ୍ସାହିତ କରିଥିଲା । ପରେ ସେ ଆମ ଦେଶ ପାଇଁ ମହାତ୍ମା ପାଲଟିଥିଲେ ।


    ପ୍ରଜ୍ଞାପନ ମେଢ଼ର ସମ୍ମୁଖ ଭାଗରେ ଥିବା ଷ୍ଟିମ ଇଞ୍ଜିନ ଉପରେ ଶୋଭା ପାଉଛି ମହାତ୍ମା ଗାନ୍ଧୀଙ୍କ ପ୍ରତୀମା ଯାହା ଜୁନ 2018ରେ ଦକ୍ଷିଣ ଆଫ୍ରିକାର ପିଟରମାରିଜବର୍ଗ ରେଳ ଷ୍ଟେସନରେ ସ୍ଥାପିତ ପ୍ରତୀମାର ପ୍ରତିରୂପ । ମଧ୍ୟ ଭାଗର ପ୍ରଥମ କୋଚରେ ଯୁବ ମୋହନ ଦାସଙ୍କୁ ଦକ୍ଷିଣ ଆଫ୍ରିକାରେ ରେଳ ଡବାରୁ ବାହାର କରି ଦିଆଯାଇଥିବା ଦୃଶ୍ୟ , ମଧ୍ୟ ଭାଗର ଦ୍ୱିତୀୟ କୋଚରେ ତୃତୀୟ ଶ୍ରେଣୀ କମ୍ପାର୍ଟମେଣ୍ଟରେ ଯାତ୍ରା କରୁଥିବା ଗାନ୍ଧିଜୀଙ୍କ ପତ୍ନୀ କସ୍ତୁରବା ଗାନ୍ଧୀଙ୍କ ସହ ରେଳ ଷ୍ଟେସନରେ ଲୋକଙ୍କୁ ଭେଟୁଥିବା ଚିତ୍ରଣ ହୋଇଛି । ପ୍ରଜ୍ଞାପନ ମେଢ଼ର ଶେଷ ଭାଗରେ ମହାତ୍ମା ଗାନ୍ଧୀ ନଭେମ୍ବର 1945ରୁ ଜାନୁଆରୀ 1946 ମଧ୍ୟରେ ବେଙ୍ଗଲ , ଆସାମ ଓ ଦକ୍ଷିଣ ଭାରତ ଯାତ୍ରା ବେଳେ “ ହରିଜନ ଫଣ୍ଡ ” ପାଇଁ ଦାନ ସଂଗ୍ରହ କରୁଥିବା ଚିତ୍ରଣ ହୋଇଛି ।


    ସାଇଡ ପ୍ୟାନେଲରେ ଭାରତୀୟ ରେଳବାଇ ମହାତ୍ମା ଗାନ୍ଧୀଙ୍କ ସ୍ୱଦେଶୀ ସ୍ୱପ୍ନକୁ ପୂରଣ କରିବା ଦର୍ଶାଯାଇଛି । ଏଥିରେ ଭାରତୀୟ ରେଳବାଇର ଷ୍ଟିମ ଇଞ୍ଜିନ ଠାରୁ ଆରମ୍ଭ କରି ଭାରତ ସରକାରଙ୍କ ମେକ ଇନ ଇଣ୍ଡିଆ ଯୋଜନାରେ ପ୍ରସ୍ତୁତ ସ୍ୱଦେଶୀ ଜ୍ଞାନ କୌଶଳରେ ନିର୍ମିତ ଇଞ୍ଜିନ ବିହୀନ ଟ୍ରେନ “ ଟ୍ରେନ- 18 ” ପ୍ରଦର୍ଶିତ ହୋଇଛି ।


    **************

    
    
    (Release ID: 1561924) Visitor Counter : 1