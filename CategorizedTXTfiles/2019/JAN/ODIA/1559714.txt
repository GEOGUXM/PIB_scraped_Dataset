      ନିର୍ବାଚନ ଆୟୋଗ

      ଲୋକ ପ୍ରତିନିଧିତ୍ୱ ଅଧିନିୟମ, 1951ର ଧାରା 126କୁ ନେଇ ଗଠିତ କମିଟି ରିପୋର୍ଟ
      Posted On: 10 JAN 2019 4:29PM by PIB Bhubaneshwar


    ଡିଜିଟାଲ ମିଡିଆ ପ୍ରଭାବ ଯୋଗୁଁ ନିର୍ବାଚନର 48 ଘଣ୍ଟା ପୂର୍ବରୁ ପ୍ରଚାର ସାରିବା କଷ୍ଟକର ହେବାରେ ଲାଗିଛି । ତେଣୁ କେବଳ ନିୟମ ଓ ନିର୍ବାଚନ କମିଶନଙ୍କ କଟକଣା ନୁହେଁ ବିଭିନ୍ନ ରାଜନୈତିକ ଦଳ , ଗଣମାଧ୍ୟମ , ସିଭିଲ ସୋସାଇଟି ସଂଗଠନ , ବୁଦ୍ଧିଜୀବି , ଶିକ୍ଷାନୁଷ୍ଠାନ , ଯୁବକ ତଥା ନାଗରିକଙ୍କ ଏଥିପ୍ରତି ଉଦ୍ୟମ ଓ ସମର୍ଥନ ରହିଲେ ଏହାକୁ ରୋକି ହେବ ।


    ଉପ ନିର୍ବାଚନ କମିଶନର ଶ୍ରୀ ଉମେଶ ସିହ୍ନାଙ୍କ ଅଧ୍ୟକ୍ଷତାରେ ଗଠିତ କମିଟି ଲୋକ ପ୍ରତିନିଧିତ୍ୱ ଅଧିନିୟମ , 1951ର ଧାରା 126 ଓ ଅନ୍ୟ ସଂପର୍କିତ ଧାରା , ନିର୍ବାଚନ ଆଚରଣବିଧି ଓ ନିର୍ବାଚନ କମିଶନଙ୍କ ନିର୍ଦ୍ଦେଶାବଳୀର ତର୍ଜମା କରି ଅନେକ ସଂଶୋଧନ ଓ ପରିବର୍ତ୍ତନ ପାଇଁ ସୁପାରିଶ କରି ଜାନୁଆରୀ 10 , 2019ରେ କମିଶନଙ୍କୁ ରିପୋର୍ଟ ଦେଇଛନ୍ତି ।


    କମିଟିର କାର୍ଯ୍ୟାବଳୀ-

     1. ଲୋକ ପ୍ରତିନିଧିତ୍ୱ ଅଧିନିୟମ , 1951ର ଧାରା 126 ଓ ଅନ୍ୟ ସଂପର୍କିତ ଧାରାର ଅଧ୍ୟୟନ ଓ ତର୍ଜମା କରି ନିର୍ବାଚନର 48 ଘଣ୍ଟା ପୂର୍ବରୁ ପ୍ରଚାର ସାରିବା ନିୟମର ଉଲ୍ଲଘଂନ ରୋକିବାରେ ଅନ୍ତରାୟ ବା ବାଧା ସୃଷ୍ଟିକାରୀ ସ୍ଥାନ ଚିହ୍ନଟ କରି ଏହାର ସଂଶୋଧନ ।
     2. ବୈଷୟିକ ଯୋଗାଯୋଗ ଓ ଦେଶ ବିଭିନ୍ନ ସଞ୍ଚାର ମାଧ୍ୟମର ମଞ୍ଚ ଚିହ୍ନଟ କରିବା ତଥା ବିଭିନ୍ନ ପର୍ଯ୍ୟାୟ ନିର୍ବାଚନ ବେଳେ 48 ଘଣ୍ଟା ପୂର୍ବରୁ ପ୍ରଚାର ସାରିବା ନିୟମ ଲାଗୁ କରିବାରେ ହେଉଥିବା ବାଧା ।
     3. ନିଷିଦ୍ଧ 48 ଘଣ୍ଟା ମଧ୍ୟରେ ନୂଆ ପ୍ରଚାର ମାଧ୍ୟମ ଓ ସୋସିଆଲ ମିଡିଆ ଗୁଡ଼ିକର ପ୍ରଭାବ ଓ ଧାରା 126ରେ ଥିବା ବ୍ୟବସ୍ଥା ଲାଗୁ କରିବା ଯଥାର୍ଥତା ।
     4. ଉପରୋକ୍ତ ପ୍ରସଙ୍ଗଗୁଡ଼ିକୁ ନେଇ ମଡେଲ କୋଡ ଅଫ କଣ୍ଡକ୍ଟ ( MCC )ରେ ଥିବା ବ୍ୟବସ୍ଥା ଓ ଏହାର ସଂଶୋଧନ ।

    ଏହି କମିଟିରେ ସୂଚନା ଓ ପ୍ରସାରଣ ମନ୍ତ୍ରଣାଳୟ , ଇଲେକ୍ଟ୍ରୋନିକ୍ସ ଓ ଆଇଟି ମନ୍ତ୍ରଣାଳୟ , ଆଇନ ଓ ନ୍ୟାୟ ମନ୍ତ୍ରଣାଳୟ , ପ୍ରେସ କାଉନସିଲ ଅଫ ଇଣ୍ଡିଆ , ନ୍ୟୁଜ ବ୍ରଡକାଷ୍ଟର ଆସୋସିଏସନର ପ୍ରତିନିଧି ଓ ବରିଷ୍ଠ ଅଫିସରମାନେ ସାମିଲ ହୋଇଥିଲେ ।


    କମିଟି ରାଜନୈତିକ ଦଳ , ପ୍ରେସ କାଉନସିଲ ଅଫ ଇଣ୍ଡିଆ , ନ୍ୟୁଜ ବ୍ରଡକାଷ୍ଟର ଆସୋସିଏସନ , ଇଣ୍ଟରନେଟ ଆଣ୍ଡ ମୋବାଇଲ ଆସୋସିଏସନ ଅଫ ଇଣ୍ଡିଆ , ସୂଚନା ଓ ପ୍ରସାରଣ ମନ୍ତ୍ରଣାଳୟ , ଇଲେକ୍ଟ୍ରୋନିକ୍ସ ଓ ଆଇଟି ମନ୍ତ୍ରଣାଳୟ , ଫେସବୁକ , ହ୍ୱାଟସ ଆପ , ଟ୍ୱିଟର ଓ ଗୁଗୁଲ , ୟୁଟ୍ୟୁବର ପ୍ରତିନିଧିଙ୍କ ସହ ଆଲୋଚନା କରିଥିଲା । ନିର୍ବାଚନ କମିଶନଙ୍କ ଆଇନ ଓ ଅନ୍ୟ ବିଭାଗ ସହିତ ମଧ୍ୟ କମିଟି ଆଲୋଚନା କରିଥିଲା ।


    କମିଟିର ସୁପାରିଶ ନିର୍ବାଚନ କମିଶନଙ୍କ ଦ୍ୱାରା ଆବଶ୍ୟକ ସଂଶୋଧନ ପରେ ଲାଗୁ କରାଗଲେ ନିର୍ବାଚନର 48 ଘଣ୍ଟା ପୂର୍ବରୁ ଭୋଟରଙ୍କୁ ପରୋକ୍ଷ ଭାବେ ପ୍ରଭାବିତ କରିବାକୁ ହେଉଥିବା ଉଦ୍ୟମ ହ୍ରାସ ପାଇବ । ନିର୍ବାଚନ କମିଶନ କମିଟିର ସୁପାରିଶ ଗୁଡିକୁ ତର୍ଜମା କରି ଏହାକୁ ଲାଗୁ କରିବାକୁ ପଦକ୍ଷେପ ନେବେ ।


    ********************

    
    
    (Release ID: 1559714) Visitor Counter : 2
    
    
    
    
    

4.