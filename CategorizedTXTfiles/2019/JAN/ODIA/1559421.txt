      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ପୁଲିସ ବଳର ଆଧୁନିକୀକରଣ
      Posted On: 08 JAN 2019 6:22PM by PIB Bhubaneshwar


    ଭାରତର ସମ୍ବିଧାନ ଅନୁଯାୟୀ ସାର୍ବଜନୀକ ବ୍ୟବସ୍ଥା ଓ ପୁଲିସ ଉଭୟ ରାଜ୍ୟର ଅଧୀନ । ପୁଲିସ ବଳକୁ ପ୍ରସ୍ତୁତ ରଖିବା ରାଜ୍ୟର ପ୍ରାଥମିକ ଦାୟିତ୍ୱ । ତେବେ ଆର୍ଥିତ ଅଭାବ ଯୋଗୁଁ ରାଜ୍ୟଗୁଡ଼ିକ ଠିକ ଭାବେ ପୁଲିସ ବଳର ଆଧୁନିକୀକରଣ ତଥା ପ୍ରସ୍ତୁତ କରିବାରେ ଅସମର୍ଥ ହୁଅନ୍ତି । ସେଥିପାଇଁ ଗୃହ ମନ୍ତ୍ରଣାଳୟ ରାଜ୍ୟଗୁଡ଼ିକୁ “ ଆସିଷ୍ଟାନ୍ସ ଟୁ ଷ୍ଟେଟସ ଫର ମଡର୍ଣ୍ଣାଇଜେସନ ଅଫ ପୁଲିସ (ଯାହା ପୂର୍ବରୁ ମଡର୍ଣ୍ଣାଇଜେସନ ଅଫ ପୁଲିସ ଫୋର୍ସେସ ଥିଲା) ” ଯୋଜନାରେ ପୁଲିସ ଆଧୁନିକୀକରଣରେ ସାହାଯ୍ୟ କରୁଛି । ଏହି ଯୋଜନାରେ ରାଜ୍ୟଗୁଡିକୁ ଅତ୍ୟାଧୁନିକ ଅସ୍ତ୍ରଶସ୍ତ୍ର , ତାଲିମ ଉପକରଣ , ଅତ୍ୟାଧୁନିକ କମ୍ୟୁନିକେଶନ ଓ ଫୋରେନସିକ ଉପକରଣ ହାସଲ କରିବା ପାଇଁ କେନ୍ଦ୍ରୀୟ ସହାୟତା ଯୋଗାଇ ଦିଆଯାଉଛି । ଜମ୍ମୁ ଓ କାଶ୍ମୀର , ଉଗ୍ରବାଦ ପ୍ରଭାବିତ ଉତ୍ତର-ପୂର୍ବ ରାଜ୍ୟ ଓ ମାଓବାଦୀ ହିଂସା ପ୍ରଭାବିତ ଜିଲ୍ଲାଗୁଡ଼ିକରେ ସ୍ୱତନ୍ତ୍ର ଧରଣର ଯାନ କିଣିବା ପାଇଁ ଓ ପୁଲିସ ପାଇଁ ଦରକାରୀ କୋଠାବାଡ଼ି ନିର୍ମାଣ ପାଇଁ ସହାୟତା ପ୍ରଦାନ କରାଯାଉଛି ।


    କ୍ରାଇମ ଆଣ୍ଡ କ୍ରିମିନାଲ ନେଟୱର୍କ ଆଣ୍ଡ ସିଷ୍ଟମସ ( CCTNS ) ଜାତୀୟ ସ୍ତରରେ ଆରମ୍ଭ ହେଇଛି ଓ 30.11.2018 ସୁଦ୍ଧା ଦେଶରେ ଥିବା 15 , 705ଟି ଥାନା ମଧ୍ୟରୁ 14 , 764ଟି ପୁଲିସ ଥାନାରେ କାର୍ଯ୍ୟକ୍ଷମ ଅଛି । 30.11.2018 ସୁଦ୍ଧା 14 , 724ଟି ଥାନାରେ ସମସ୍ତ ଏଫଆଇଆର (100 ପ୍ରତିଶତ) ସିସିଟିଏନଏସ ସଫ୍ଟଓୟାର ମାଧ୍ୟମରେ ରୁଜୁ ହେଉଛି । 30.11.2018 ସୁଦ୍ଧା 2.25 କୋଟି ଏଫଆଇଆର ସିସିଟିଏନଏସରେ ପଞ୍ଜିକୃତ ହୋଇଥିବା ବେଳେ 3.9 କୋଟି ପୁରୁଣା ରେକର୍ଡ ଡିଜିଟାଇଜ୍ ହୋଇଛି । 12 , 153ଟି ଥାନା ସିସିଟିଏନଏସ ମାଧ୍ୟମରେ ଜାତୀୟ ସ୍ତରର ଅପରାଧ ଓ ଅପରାଧୀଙ୍କ ତଥ୍ୟ ଡିଜିଟାଲ ପୁଲିସ ପୋର୍ଟାଲ ମାଧ୍ୟମରେ ପାଇ ପାରୁଛନ୍ତି ।


    ଭାରତ ସରକାର ସାଇବର ଅପରାଧ ରୋକିବା ପାଇଁ ମଧ୍ୟ ରାଜ୍ୟ ଓ କେନ୍ଦ୍ର ଶାସିତ ଅଞ୍ଚଳଗୁଡ଼ିକୁ ବିଭିନ୍ନ ଯୋଜନାରେ ଆର୍ଥିକ ସହାୟତା ଯୋଗାଇ ଦେବା ସହ ମାର୍ଗଦର୍ଶିକା ଜାରି କରୁଛନ୍ତି । କେନ୍ଦ୍ର ଗୃହ ମନ୍ତ୍ରଣାଳୟ 5.10.2018ରେ ଇଣ୍ଡିଆନ ସାଇବର କ୍ରାଇମ କୋଅର୍ଡିନେସନ ସେଣ୍ଟର ନାମକ ଏକ ଯୋଜନା ମଂଜୁର କରିଛନ୍ତି । 515.86 କୋଟି ଟଙ୍କା ବ୍ୟୟ ଅଟକଳ ଥିବା ଏହି ଯୋଜନାରେ ସମସ୍ତ ପ୍ରକାର ସାଇବର କ୍ରାଇମକୁ ବ୍ୟାପକ ଓ ବ୍ୟବସ୍ଥିତ ଭାବରେ ମୁକାବିଲା କରାଯିବ । ଗୃହ ମନ୍ତ୍ରଣାଳୟ 12.2.2018 ଓ 13.1.2018ରେ ସାଇବର କ୍ରାଇମ ରୋକିବା ଓ ନିୟନ୍ତ୍ରଣକୁ ନେଇ ମାର୍ଗଦର୍ଶିକା ଜାରି କରିଛନ୍ତି ।


    କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହିର ଲୋକସଭାରେ ଏକ ଲିଖିତ ବିବୃତ୍ତି ମାଧ୍ୟମରେ ଏହା ଜଣାଇଛନ୍ତି ।


    ****************

    
    
    (Release ID: 1559421) Visitor Counter : 4