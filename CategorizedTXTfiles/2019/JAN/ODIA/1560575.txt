      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସୀମା ପ୍ରବନ୍ଧନରେ ମହାକାଶ ପ୍ରଯୁକ୍ତି ସଂପର୍କିତ ଟାସ୍କ ଫୋର୍ସ ରିପୋର୍ଟକୁ ସ୍ୱରାଷ୍ଟ୍ର ମନ୍ତ୍ରୀଙ୍କ ମଞ୍ଜୁରି
      Posted On: 17 JAN 2019 8:25PM by PIB Bhubaneshwar


    ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ସୀମା ପ୍ରବନ୍ଧନରେ ଉନ୍ନତି ପାଇଁ ସ୍ୱରାଷ୍ଟ୍ର ମନ୍ତ୍ରଣାଳୟ ଦ୍ୱାରା ଗଠିତ ମହାକାଶ ପ୍ରଯୁକ୍ତି ସଂପର୍କିତ ଟାସ୍କ ଫୋର୍ସ ରିପୋର୍ଟକୁ ମଞ୍ଜୁରି ପ୍ରଦାନ କରିଛନ୍ତି । ଯୁଗ୍ମ ସଚିବ (ସୀମା ପ୍ରବନ୍ଧନ)ଙ୍କ ଅଧ୍ୟକ୍ଷତାରେ ଗଠିତ ଟାସ୍କ ଫୋର୍ସରେ ସୀମା ସୁରକ୍ଷା ବଳ , ମହାକାଶ ଓ ସୀମା ପ୍ରବନ୍ଧନ ବିଭାଗର ପ୍ରତିନିଧିମାନେ ସଦସ୍ୟ ଭାବେ ରହିଥିଲେ । ଗୃହ ମନ୍ତ୍ରଣାଳୟ ସୀମା ପ୍ରହରୀ ବଳ , ଇସ୍ରୋ , ରାଷ୍ଟ୍ରୀୟ ସୁରକ୍ଷା ପରିଷଦ ସଚିବାଳୟ ଓ ପ୍ରତିରକ୍ଷା ମନ୍ତ୍ରଣାଳୟ ସହ ଆଲୋଚନା କରି ଏହି ରିପୋର୍ଟ ପ୍ରସ୍ତୁତ କରିଛନ୍ତି । ମହାକାଶ ପ୍ରଯୁକ୍ତି ବ୍ୟବହାର ପାଇଁ ଚିହ୍ନିତ କ୍ଷେତ୍ରଗୁଡ଼ିକ ହେଲା-

     1. ଦ୍ୱୀପ ବିକାଶ
     2. ସୀମା ସୁରକ୍ଷା
     3. ସଞ୍ଚାର ଓ ନୌବାହନ
     4. ଜିଆଇଏସ ଓ ଯୋଜନା ପରିଚାଳନା ବ୍ୟବସ୍ଥା
     5. ସୀମା ଭିତ୍ତିଭୂମି ଉନ୍ନୟନ

    ପ୍ରକଳ୍ପକୁ ସମୟ ସୁଦ୍ଧା ସାରିବା ପାଇଁ ସ୍ୱଳ୍ପ , ମଧ୍ୟମ ଓ ଦୀର୍ଘମିଆଦୀ ଯୋଜନା ପ୍ରସ୍ତୁତ ହୋଇଛି , ଯାହା ପାଞ୍ଚ ବର୍ଷରେ ଇସ୍ରୋ ଓ ପ୍ରତିରକ୍ଷା ମନ୍ତ୍ରଣାଳୟର ସମନ୍ୱୟରେ ସଂପୂର୍ଣ୍ଣ ହେବ । ମହାକାଶ ସମ୍ବଳ ବ୍ୟବହାର କରି ସୁରକ୍ଷା , ଯୋଜନା ପରିଚାଳନା ଓ ସୀମା ଭିତ୍ତିଭୂମି ଉନ୍ନୟନରେ ସୀମା ସୁରକ୍ଷା ବଳଗୁଡ଼ିକର କାର୍ଯ୍ୟଦକ୍ଷତା ବଢ଼ାଇବା ପାଇଁ ଏହି ରିପୋର୍ଟରେ ସୁପାରିଶ ହୋଇଛ । ସ୍ୱଳ୍ପ ମିଆଦୀରେ ସୀମା ସୁରକ୍ଷା ବଳଗୁଡ଼ିକ ତତକ୍ଷଣାତ ଆବଶ୍ୟକ କରୁଥିବା ହାଇ ରିଜଲ୍ୟୁସନ ଇମେଜରୀ ଓ ସଞ୍ଚାର ପାଇଁ ବ୍ୟାଣ୍ଡୱିଡଥ ଯୋଗାଡ଼ କରାଯିବ । ମଧ୍ୟମ ମିଆଦୀ ଯୋଜନାରେ କେବଳ ସ୍ୱରାଷ୍ଟ୍ର ମନ୍ତ୍ରଣାଳୟର ବ୍ୟବହାର ପାଇଁ ଇସ୍ରୋ ଦ୍ୱାରା ଏକ ଉପଗ୍ରହ ଉତକ୍ଷେପଣ କରାଯିବ ଦୀର୍ଘମିଆଦୀ ଯୋଜନାରେ ସ୍ୱରାଷ୍ଟ୍ର ମନ୍ତ୍ରଣାଳୟ କ୍ଷେତ୍ର ବିକାଶ କରିବା ସହ ମହାକାଶ ସମ୍ବଳ ବିନିଯୋଗ ପାଇଁ ବ୍ୟବହାରକାରୀ ସଂସ୍ଥା ନେଟୱର୍କ ଭିତ୍ତିଭୂମି ବିକାଶ କରିବ ଓ ଏକ କେନ୍ଦ୍ରୀୟ ଅଭିଲେଖ ସୁବିଧାର ବିକାଶ କରି ବିଭିନ୍ନ ଇମେଜ ରିସୋର୍ସ ଓ ବ୍ୟବହାରକାରୀ ସଂସ୍ଥାକୁ ଏହା ପ୍ରସାରର ତଥ୍ୟ ରଖିବ ।


    ଆଭ୍ୟନ୍ତରୀଣ ଅଞ୍ଚଳରେ କେନ୍ଦ୍ରୀୟ ସଶସ୍ତ୍ର ପୁଲିସ ବଳଗୁଡ଼ିକର ମୁତୟନ ଉପଗ୍ରହ ଯୋଗାଯୋଗ ଦ୍ୱାରା ବ୍ୟବସ୍ଥିତ ହେବ । ଇଣ୍ଡିଆନ ରିଜନାଲ ନ୍ୟାଭିଗେସନ ସାଟେଲାଇଟ ସିଷ୍ଟମ ( IRNSS )- ଭିତ୍ତିକ ଜିପିଏସ ଅଧିକ ଉଚ୍ଚତା , ଆଭନ୍ତରୀଣ ଓ ଦୁର୍ଗମ ସୀମାଞ୍ଚଳ , ନକ୍ସଲ ଅଞ୍ଚଳରେ କାର୍ଯ୍ୟରତ ଦଳଗୁଡ଼ିକର ପଥ ପ୍ରଦର୍ଶନ କରିବ ।


    କ୍ଷେତ୍ର ବିକାଶ , ନେଟୱର୍କ ଭିତ୍ତିଭୂମି ବିକାଶ ଓ କେନ୍ଦ୍ରୀୟ ଅଭିଲେଖ ବ୍ୟବସ୍ଥା କରିବାକୁ ବିଏସଏଫ ଅଗ୍ରଣୀ ସଂସ୍ଥା ଭାବେ ଚିହ୍ନିତ ହୋଇଛି । ମହାକାଶ ମନ୍ତ୍ରଣାଳୟ ସହଯୋଗରେ ଗୃହ ମନ୍ତ୍ରଣାଳୟ ଏହି ପ୍ରକଳ୍ପ କାର୍ଯ୍ୟାନ୍ୱୟନ କରିବ । ଏହି ପ୍ରକଳ୍ପ ଦ୍ୱୀପ ବିକାଶ , ସୀମା ସୁରକ୍ଷା ଓ ସୀମାଞ୍ଚଳରେ ଭତ୍ତିଭୂମି ଉନ୍ନୟନ ତ୍ୱରାନ୍ୱିତ କରିବ ।


    *************


    

    
    (Release ID: 1560575) Visitor Counter : 17
    
    
    
    
    

5.