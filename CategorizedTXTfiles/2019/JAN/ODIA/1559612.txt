      ଶକ୍ତି ମନ୍ତ୍ରଣାଳୟ

      କୋଠବାଡିରେ ଉର୍ଜା କ୍ଷମତାକୁ ବୃଦ୍ଧି କରିବା ପାଇଁ ଉର୍ଜା ଦକ୍ଷତା ବ୍ୟୁରୋ ଏବଂ ସିପିଡବ୍ଲୁଡି ମଧ୍ୟରେ ବୁଝାମଣା
      Posted On: 10 JAN 2019 4:21PM by PIB Bhubaneshwar


    ଉର୍ଜା ଦକ୍ଷତା ବ୍ୟୁରୋ ( BEE ) ଏବଂ କେନ୍ଦ୍ରୀୟ ଲୋକ ନିର୍ମାଣ ବିଭାଗ ( CPWD ) ଭବନ ଉର୍ଜା ଦକ୍ଷତାରେ ସହଯୋଗର ଶୁଭାରମ୍ଭ କରିବା ପାଇଁ ଆଜି ଏକ ବୁଝାମଣା ପତ୍ରରେ ହସ୍ତାକ୍ଷର କରିଛନ୍ତି ।


    ବୁଝାମଣା ପତ୍ର ଅନୁଯାୟୀ ବୋର୍ଡ ଏବଂ ସିପିଡବ୍ଲୁଡି ଉର୍ଜା ସଂରକ୍ଷଣ ଭବନ କୋଡ୍ (ଇସିବିସି) ଅନୁବର୍ତ୍ତୀ ନୂତନ ବିଲ୍ଡିଂର ଡିଜାଇନ ଏବଂ ନିର୍ମାଣକୁ ପ୍ରୋତ୍ସାହିତ କରିବା ତଥା ବିନା ପଞ୍ଜୀକରଣ କିମ୍ବା ନବୀକରଣ ଶୁଳ୍କକୁ ସମଗ୍ର ଦେଶରେ ସିପିଡବ୍ଲୁଡି ଦ୍ୱାରା ପରିଚାଳନା କରାଯାଉଥିବା ବିଲ୍ଡିଂର ଷ୍ଟାର ରେଟିଂ , ଭବନ କ୍ଷେତ୍ରରେ ଉର୍ଜା ଦକ୍ଷତା ବାବଦରେ ସଚେତନତା ବୃଦ୍ଧି ତଥା ଇସିବିସିରେ ସିପିଡବ୍ଲୁଡି ପଦାଧିକାରୀମାନଙ୍କର କ୍ଷମତା ନିର୍ମାଣରେ ସହଯୋଗ କରିବେ ।


    ଏହି ବୁଝାମଣା ଜ୍ଞାପନ ପାଞ୍ଚବର୍ଷ ପର୍ଯ୍ୟନ୍ତ ଲାଗୁ ହେବ ଯେପର୍ଯ୍ୟନ୍ତ କୌଣସି ପକ୍ଷ ଏହାକୁ ରଦ୍ଦ ନକରନ୍ତି । ବିଦ୍ୟୁତ ମନ୍ତ୍ରଣାଳୟ ଅନ୍ତର୍ଗତ ଏକ ସମ୍ବିଧାନିକ ୟୁନିଟ ରହିଛି , ଯାହା ଉପରେ ଉର୍ଜା ଦକ୍ଷତା ଏବଂ ସଂରକ୍ଷଣରେ ନୀତି ଏବଂ କାର୍ଯ୍ୟକ୍ରମକୁ ଲାଗୁ କରାଯିବାର ଦାୟିତ୍ୱ ରହିଛି , ଯେତେବେଳେ କି ସିପିଡବ୍ଲୁଡି ହେଉଛି ଭାରତ ସରକାରଙ୍କର ଏକ ପ୍ରମୁଖ ନିର୍ମାଣ ଏଜେନ୍ସି । ଏହି ସଂଘ ଦେଶରେ ଉର୍ଜା ଦକ୍ଷତା ଭବନ ପାଇଁ ଦେଶରେ ନୂତନ ମାପଦଣ୍ଡ ସ୍ଥାପିତ କରିବ ଏବଂ ଭାରତ ସରକାରଙ୍କ ଉର୍ଜା ସୁରକ୍ଷା , ଆର୍ଥିକ ବିକାଶ ଏବଂ ପରିବେଶ ସ୍ଥିରତାକୁ ଅର୍ଜିତ କରିବାର ଦୃଷ୍ଟିକୋଣରେ ସହାୟତା ପ୍ରଦାନ କରିବ । ଏହି ବୁଝାମଣା ଜ୍ଞାପନରେ ବିଇଇର ମହାନିର୍ଦ୍ଦେଶକ ଶ୍ରୀ ଅଭୟ ବାକରେ ଏବଂ ସିପିଡବ୍ଲୁଡିର ମହାନିର୍ଦ୍ଦେଶକ ଶ୍ରୀ ପ୍ରଭାକର ସିଂ ହସ୍ତାକ୍ଷର କରିଥିଲେ । ଏହି ଅବସରରେ ଭାରତ ସରକାରଙ୍କ ବିଦ୍ୟୁତ ସଚିବ ଶ୍ରୀ ଅଜୟ କୁମାର ଭଲ୍ଲା ଏବଂ ବିଦ୍ୟୁତ ମନ୍ତ୍ରଣାଳୟ ବିଇଇ ତଥା ସିପିଡବ୍ଲୁଡିର ଅନ୍ୟ ବରିଷ୍ଠ ଅଧିକାରୀମାନେ ମଧ୍ୟ ଉପସ୍ଥିତ ଥିଲେ ।


    ଏଇ ନିକଟରେ 2018 ଡିସେମ୍ବର 14କୁ ଆବାସିକ କ୍ଷେତ୍ରରେ ଉର୍ଜା ଦକ୍ଷତାକୁ ବୃଦ୍ଧି କରିବା ନେଇ ଆବାସିକ ଭବନ ପାଇଁ ଏକ ଉର୍ଜା ସଂରକ୍ଷଣ ଭବନ କୋଡ୍ ଇସିଓ ନିବାସ ସଂହିତା 2018ର ଆରମ୍ଭ କରିଛନ୍ତି । ଏହି କୋଡ୍ର ଉଦ୍ଦେଶ୍ୟ ହେଉଛି ଆପାର୍ଟମେଣ୍ଟ ଏବଂ ଟାଉନସିପ ସହିତ ଘରମାନଙ୍କର ନିର୍ମାଣ ଏବଂ ଡିଜାଇନକୁ ପ୍ରୋତ୍ସାହିତ କରିବା ଯାହାଫଳରେ କି ଏଥିରେ ରହୁଥିବା ବ୍ୟକ୍ତିମାନଙ୍କୁ ଉର୍ଜା ଦକ୍ଷତାର ଲାଭ ମିଳିପାରିବ । 2017 ସମୟରେ ଭାରତ ସରକାର ବାଣିଜ୍ୟିକ ଭବନମାନଙ୍କ ପାଇଁ ଇସିବିସି-2017ର ନୂତନ ସଂସ୍କରଣର ଶୁଭାରମ୍ଭ କରିଥିଲେ ।


    *********


    

    
    (Release ID: 1559612) Visitor Counter : 14