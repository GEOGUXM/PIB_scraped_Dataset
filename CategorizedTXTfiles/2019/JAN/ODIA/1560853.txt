      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀ ମୁମ୍ବାଇରେ ଭାରତୀୟ ଜାତୀୟ ସିନେମା ସଂଗ୍ରହାଳୟର ନୂଆ ଅଟ୍ଟାଳିକାକୁ ଆସନ୍ତାକାଲି କରିବେ ଉଦଘାଟନ
      Posted On: 18 JAN 2019 8:56PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ଜାନୁଆରୀ 19 , 2018ରେ ଭାରତୀୟ ଜାତୀୟ ସିନେମା ସଂଗ୍ରହାଳୟର ନୂଆ ଅଟ୍ଟାଳିକାର ଉଦଘାଟନ କରିବେ । ସେ ଜାତୀୟ ସଂଗ୍ରହାଳୟ ପରିଦର୍ଶନ କରିବେ , ଏବଂ ଉପସ୍ଥିତ ଜନସଭାକୁ ସମ୍ବୋଧିତ କରିବେ ।


    ଭାରତୀୟ ଚଳଚ୍ଚିତ୍ରର ସମୃଦ୍ଧି ଇତିହାସ ଏବଂ ଚଳଚ୍ଚିତ୍ରର କ୍ରମବିକାଶରେ ପ୍ରତିଫଳିତ ହୋଇଥିବା ଭାରତର ସାମାଜିକ-ସାଂସ୍କୃତିକ ଇତିହାସକୁ ପ୍ରଦର୍ଶନ କରିବା ଲାଗି ଭାରତୀୟ ସିନେମାର ଜାତୀୟ ସଂଗ୍ରହାଳୟ ପ୍ରତିଷ୍ଠା କରାଯାଇଛି । ସଂଗ୍ରହାଳୟରେ ଭିଜୁଆଲ , ଗ୍ରାଫିକ୍ସ , ଶିଳ୍ପ ଏବଂ ମଲ୍ଟିମିଡିଆ ଉପସ୍ଥାପନା ଜରିଆରେ ଲୋକମାନଙ୍କୁ ଗାଥା-କାହାଣୀ ରୂପରେ ସିନେମାର ଗୋଟିଏ ଶତାବ୍ଦୀର ଅଧିକ ପୁରୁଣା ଇତିହାସର ସୂଚନା ଦିଆଯିବ ।


    ଦକ୍ଷିଣ ମୁମ୍ବାଇର ଚଳଚ୍ଚିତ୍ର ଡିଭିଜନ ପରିସରସ୍ଥିତ ଏହି ସଂଗ୍ରହାଳୟ ଦୁଇଟି ଅଟ୍ଟାଳିକାରେ ବିଭାଜିତ , ଗୋଟିଏ ଐତିହାସିକ ଗୁଲଶନ ମହଲ ଏବଂ ଅନ୍ୟଟି ସଂଗ୍ରହାଳୟ ଅଟ୍ଟାଳିକା ।


    ସଂଗ୍ରହାଳୟ ଭବନରେ 4ଟି ପ୍ରଦର୍ଶନୀ ହଲ ରହିଛି : ଲେଭଲ 1- ଗାନ୍ଧୀ ଏବଂ ସିନେମା , ଲେଭଲ 2- ଶିଶୁ ଚଳଚ୍ଚିତ୍ର ଷ୍ଟୁଡିଓ , ଲେଭଲ 3- ପ୍ରଯୁକ୍ତି , ସୃଜନଶୀଳତା ଏବଂ ଭାରତୀୟ ସିନେମା ଏବଂ ଲେଭଲ 4- ଦେଶବ୍ୟାପୀ ଚଳଚ୍ଚିତ୍ର । ନୂଆ ସଂଗ୍ରହାଳୟ ଅଟ୍ଟାଳିକାରେ ଦୁଇଟି ପ୍ରେକ୍ଷାଳୟ ରହିଛି , ଯାହା ଡିଜିଟାଲ ଚଳଚ୍ଚିତ୍ର ପ୍ରୋଜେକ୍ଟର ଏବଂ 7.1 ସରାଉଣ୍ଡ ସାଉଣ୍ଡ ସିଷ୍ଟମ ଭଳି ଅତ୍ୟାଧୁନିକ ପ୍ରଯୁକ୍ତି ସମ୍ପନ୍ନ ।


    **********

    
    
    (Release ID: 1560853) Visitor Counter : 10