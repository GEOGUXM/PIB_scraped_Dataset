      ଉପରାଷ୍ଟ୍ରପତିଙ୍କ ସଚିବାଳୟ

      ଯୁବକମାନଙ୍କୁ ଦୁର୍ବଳ ନାଗରିକମାନଙ୍କ ଆବଶ୍ୟକତା ପ୍ରତି ସହାନୁଭୂତିଶୀଳ ହେବା ଆବଶ୍ୟକ: ଉପରାଷ୍ଟ୍ରପତି
      Posted On: 22 JAN 2019 3:49PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ଯୁବ ବିଦ୍ୟାର୍ଥୀମାନଙ୍କୁ ଦୁର୍ବଳ ବ୍ୟକ୍ତିମାନଙ୍କ ସେବା କରିବା ପାଇଁ କହିଛନ୍ତି । ସେ କହିଲେ ଯେ ଯୁବ ପୀଢ଼ିଙ୍କ ପାଇଁ ନାଗରିକମାନଙ୍କ ଦୁଃଖ ଏବଂ ସଂଘର୍ଷ ପ୍ରତି ସହାନୁଭୂତିଶୀଳ ହେବା ଅତ୍ୟନ୍ତ ଆବଶ୍ୟକ ଏବଂ ଦୁର୍ବଳ ବର୍ଗଙ୍କ ଉନ୍ନତି ପାଇଁ କାର୍ଯ୍ୟ କରିବାର ଆବଶ୍ୟକତା ରହିଛି ।


    ଶ୍ରୀ ନାଇଡୁ ଆଜି ଦିଲ୍ଲୀରେ କେରଳର ବିଦ୍ୟାର୍ଥୀ ସମୂହଙ୍କ ସହ ଆଲୋଚନା କରୁଥିଲେ । ଏହି ବିଦ୍ୟାର୍ଥୀ କେରଳର ଗଣମାଧ୍ୟମ ମାତୃଭୂମିର ଭ୍ରମଣ କାର୍ଯ୍ୟକ୍ରମରେ ଦିଲ୍ଲୀ ଆସିଥିଲେ । ଏହି କାର୍ଯ୍ୟକ୍ରମ ମହାତ୍ମା ଗାନ୍ଧୀଙ୍କ 150ତମ ଜୟନ୍ତୀ ସମାରୋହ ଉଦ୍ଦେଶ୍ୟରେ ଆୟୋଜିତ କରାଯାଇଛି ।


    ଉପରାଷ୍ଟ୍ରପତି ସାମାଜିକ , ସାଂସ୍କୃତିକ ଏବଂ ଆର୍ଥିକ ପରିବର୍ତ୍ତନ ଆଣିବାରେ ଶିକ୍ଷାର ମହତ୍ତ୍ଵ ଉପରେ ଗୁରୁତ୍ୱ ପ୍ରଦାନ କରିଥିଲେ । ସେ ବିଦ୍ୟାର୍ଥୀମାନଙ୍କୁ ନିରନ୍ତର ଭାବେ ଶିଖିବା ଏବଂ ବଦଳୁଥିବା ଦିନିଆର ଗତି ସାଥିରେ ତାଳମେଳେଇ ଚାଲିବା ପାଇଁ ଉଦ୍ଭାବନ ହେଉଥିବା ଜ୍ଞାନକୌଶଳ ସହିତ ଅଭ୍ୟସ୍ତ ହେବା ପାଇଁ କହିଥିଲେ ।


    ଜୀବନଶୈଳୀ ସହିତ ଜଡିତ ବେମାରୀ ବୃଦ୍ଧି ଉପରେ ଚିନ୍ତା ବ୍ୟକ୍ତ କରି ଶ୍ରୀ ନାଇଡୁ କହିଲେ ଯେ ଆଧୁନିକ ଜୀବନଶୈଳୀ ସହିତ ଜଡିତ ବିପଦ ପ୍ରତି ସଚେତନ ରହିବା ଆବଶ୍ୟକ । ଏଥିରେ ସ୍ୱାସ୍ଥ୍ୟ ପାଇଁ ହାନିକାରକ ଖାଦ୍ୟ ସାମଗ୍ରୀ ଏବଂ ଶାରୀରିକ ରୂପରେ କାର୍ଯ୍ୟର ବୋଝ ସାମିଲ ରହିଛି । ସେ ବିଦ୍ୟାର୍ଥୀମାନଙ୍କୁ ନିୟମିତ ଶାରୀରିକ କାର୍ଯ୍ୟର ଅଭ୍ୟାସ ବିକଶିତ କରିବା ବିଶେଷ କରି ଯୋଗାଭ୍ୟାସର ଅଭ୍ୟାସ ଏବଂ ସୁସ୍ଥ ରହିବା ପାଇଁ ବାହାର ଗତିବିଧି ଉପରେ ସମୟ ଦେବା ପାଇଁ କହିଥିଲେ । ସେ କହିଲେ ଯେ ଯୁବ ପୀଢ଼ିଙ୍କୁ ପ୍ରକୃତିକୁ ସମ୍ମାନ କରିବା ଆବଶ୍ୟକ ଏବଂ ପ୍ରକୃତି ଅନୁରୂପ ରହିବା ଆବଶ୍ୟକ । ସେ କହିଲେ ଯେ ପ୍ରକୃତି ଏବଂ ସଂସ୍କୃତି ଏକ ସହିତ ମାନବତାର ଉନ୍ନତି ପାଇଁ କାର୍ଯ୍ୟ କରିଥା ’ ନ୍ତି ।


    ମଜଭୁତ , ସ୍ଥିର , ଏକୀକୃତ , ସମୃଦ୍ଧ ଏବଂ ସମାବେଶୀ ଭାରତର ଅନ୍ତର୍ଦ୍ଦୁଷ୍ଟିର ଚର୍ଚ୍ଚା କରି ଉପରାଷ୍ଟ୍ରପତି ଦେଶର ନାଗରିକମାନଙ୍କୁ ଗମ୍ଭୀରତା ଏବଂ କ୍ଷମତା ସହିତ କର୍ତ୍ତବ୍ୟ ନିର୍ବାହ କରିବା ପାଇଁ ପ୍ରୋତ୍ସାହିତ କରିଥିଲେ ।


    ମହାତ୍ମା ଗାନ୍ଧୀଙ୍କ 150ତମ ଜୟନ୍ତୀ ପାଳନ କରିବା ପାଇଁ ମାତୃଭୂମିର ପ୍ରଶଂସା କରି ଶ୍ରୀ ନାଇଡୁ କହିଲେ ଯେ ମହାତ୍ମା ଗାନ୍ଧୀ ଆମକୁ ସତ୍ୟ ଏବଂ ଅହିଂସାର ସର୍ବାଧିକ ଶକ୍ତିଶାଳୀ ହତିଆର ପ୍ରଦାନ କରିଛନ୍ତି । ଏହା ବଡରୁ ବଡ ବାଧା ଦୂର କରିବା ପାଇଁ ପର୍ଯ୍ୟାପ୍ତ । ସେ କହିଲେ ଯେ ସେବା ଏବଂ ମାନବବାଦ ନେଇ ମହାତ୍ମା ଗାନ୍ଧୀଙ୍କ ଅନ୍ତର୍ଦ୍ଦୁଷ୍ଟି ବିଶ୍ୱ ନେତାଙ୍କ ପୀଢ଼ିକୁ ପ୍ରେରିତ କରିଛି ।


    *****************


    

    
    (Release ID: 1561069) Visitor Counter : 14