      ଉପରାଷ୍ଟ୍ରପତିଙ୍କ ସଚିବାଳୟ

      ଛାତ୍ରମାନଙ୍କ ମଧ୍ୟରେ ତର୍କସଙ୍ଗତ ବିଚାରଧାରା ବିକଶିତ କରିବା ଲାଗି ଶିକ୍ଷା ପ୍ରଣାଳୀକୁ ଅନୁକୂଳ କରାଯାଉ: ଉପରାଷ୍ଟ୍ରପତି
      Posted On: 30 JAN 2019 7:34PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କୟା ନାୟଡୁ ଛାତ୍ରମାନଙ୍କ ମଧ୍ୟରେ ତର୍କସଙ୍ଗତ ଚିନ୍ତାଧାରା ବିକଶିତ କରିବା ତଥା ଜୀବନର ସମସ୍ୟାକୁ ସ୍ୱତଃ ସାମନା କରିବାରେ ସକ୍ଷମ କରିବା ପାଇଁ ଶିକ୍ଷା ପ୍ରଣାଳୀକୁ ଅନୁକୂଳ କରିବା ପାଇଁ ଆହ୍ୱାନ କରିଛନ୍ତି ।


    ଏକ ଏପରି ଶିକ୍ଷା ଯାହାକି ମନ , ହୃଦୟ , ଶରୀର ଏବଂ ଉତ୍ସାହକୁ ସନ୍ତୁଳିତ କରିବ , ତାହାକୁ ହିଁ ପ୍ରକୃତ ଅର୍ଥରେ ସମ୍ପୂର୍ଣ୍ଣ ଶିକ୍ଷା କୁହାଯାଇ ପାରିବ । ପିଲାମାନଙ୍କୁ ଜ୍ଞାନ ଅର୍ଜିତ ଏବଂ ସମାହିତ କରିବାରେ ସମର୍ଥ ହେବା ସହିତ ଜୀବନର ବାସ୍ତବିକ ସ୍ଥିତିରେ ଜ୍ଞାନର ବ୍ୟବହାରରେ ମଧ୍ୟ ସକ୍ଷମ ହେବା ଆବଶ୍ୟକ ।


    ତାମିଲନାଡୁର କେନ୍ଦ୍ରୀୟ ବିଦ୍ୟାଳୟ ଏବଂ ଅନ୍ୟ ବିଦ୍ୟାଳୟର ଛାତ୍ରମାନଙ୍କ ସହିତ ଆଜି ନୂଆଦିଲ୍ଲୀରେ ଉପରାଷ୍ଟ୍ରପତି ଭବନରେ ଆଲୋଚନା କରିବା ଅବସରରେ ଉପରାଷ୍ଟ୍ରପତି କହିଲେ ଯେ ଭାରତରେ ଗୁରୁ ଶିଷ୍ୟ ପରମ୍ପରା ଭଳି ଏକ ମହାନ ପରମ୍ପରା ଥିଲା , ଯେଉଁଥିରେ ଶିକ୍ଷକ ଏବଂ ଛାତ୍ର ଏକସହିତ ରହୁଥିଲେ ଏବଂ ନିରନ୍ତର ଆଲୋଚନାରେ ଲାଗି ରହୁଥିଲେ । ସେ କହିଲେ ଯେ ଆମର ଆଧୁନିକ ଶିକ୍ଷାପ୍ରଣାଳୀରେ ଏପରି ପରମ୍ପରା ସାମିଲ ହେବା ଆବଶ୍ୟକ । ସେ କହିଲେ ଯେ ଉପନିଷଦ ମାଧ୍ୟମରେ ଆମକୁ ପ୍ରାଚୀନ ସମୟର ଏହି ବାର୍ତ୍ତା ଆମକୁ ଲିଖିତ ଭାବେ ପ୍ରାପ୍ତ ହୋଇଛି ।


    ଶ୍ରୀ ନାୟଡୁ କହିଲେ ଯେ ଶିକ୍ଷା ପ୍ରଣାଳୀ ଦ୍ୱାରା ପିଲାମାନଙ୍କୁ ବିଦ୍ୟାଳୟର ଆନନ୍ଦ ନେବା ଏବଂ ସେମାନଙ୍କୁ ଜୀବନ ଯାକ ଶିକ୍ଷାର୍ଥୀ ହେବାର ସ୍ୱୀକୃତି ମିଳିବା ଆବଶ୍ୟକ । ସେ କହିଲେ ଯେ ଅବଲୋକନ , ପଠନ , ବିମର୍ଶ , ପ୍ରତିଚିତ୍ରଣ , ବିଶ୍ଲେଷଣ ଏବଂ ସମନ୍ୱୟ ମାଧ୍ୟମରେ ପ୍ରକୃତ ଅର୍ଥରେ ଶିକ୍ଷଣ ସମ୍ଭବ ହୋଇଥାଏ । ସେ କହିଲେ ଯେ ପାଠ୍ୟକ୍ରମ ଅନୁକୂଳ ଏପରି ପଦକ୍ଷେପ ଉପରେ ଜୋର ଦେବା ଆବଶ୍ୟକ , ଯେଉଁଥିରେ ପିଲା , ଜିଜ୍ଞାସୁ , ସୃଜନଶୀଳ , ସଂପ୍ରେଷଣଶୀଳ , ଆତ୍ମବିଶ୍ୱାସରେ ପରିପୂର୍ଣ୍ଣ ଏବଂ ସମର୍ଥ ହେବେ ।


    ଉପରାଷ୍ଟ୍ରପତି କହିଲେ ଯେ ଶିକ୍ଷକ କେବଳ ଛାତ୍ରମାନଙ୍କୁ ବିଷୟ ବାବଦରେ ମାର୍ଗଦର୍ଶନ କରନ୍ତୁ ନାହୁଁ , ବରଂ ଆଜିର ବୃଦ୍ଧି ପାଉଥିବା ଜଟିଳତା ଭରା ଦୁନିଆରେ ସଫଳ ଜୀବନ ଯାପନ ପାଇଁ ଅନିବାର୍ଯ୍ୟ ଜୀବନ କୌଶଳ ବିକଶିତ କରିବାରେ ତାଙ୍କର ସହାୟତା କରିବ ।


    ଯୁବକମାନଙ୍କୁ ଅବସାଦରୁ ବଞ୍ଚିବାରେ ପରିବାର ପ୍ରଣାଳୀକୁ ସବୁଠାରୁ ଉନ୍ନତ ଉପାୟ ବୋଲି କହି ସେ ପିତା-ମାତାମାନଙ୍କୁ କହିଥିଲେ ଯେ ସେମାନେ ନିୟମିତ ଭାବେ ପିଲାମାନଙ୍କ ସହିତ ଆଲୋଚନା କରନ୍ତୁ ଏବଂ ସେମାନଙ୍କ ସମସ୍ୟାକୁ ବୁଝନ୍ତୁ ।


    କିଛି ଶାରୀରିକ ପ୍ରିୟାକଳାପ ଅଥବା କସରତକୁ ସୁସ୍ଥ ରହିବା ପାଇଁ ଆବଶ୍ୟକ ବୋଲି ପ୍ରକାଶ କରି ଉପରାଷ୍ଟ୍ରପତି କହିଲେ ଯେ ଶିକ୍ଷାବିତ ଏବଂ ପିତା-ମାତାଙ୍କ ଦ୍ୱାରା କ୍ରୀଡ଼ା ଶିକ୍ଷାକୁ ଆହୁରି ଅଧିକ ମହତ୍ୱ ପ୍ରଦାନ କରିବା ଆବଶ୍ୟକ । ଛାତ୍ରମାନଙ୍କୁ ନିଜର ସ୍କୁଲ ଅବଧି ସମୟରେ ଶତକଡା 50 ପ୍ରତିଶତ ସମୟ ଶ୍ରେଣୀ କକ୍ଷ ବାହାରେ ବିତାଇବା ଆବଶ୍ୟକ । ସେ କହିଲେ ଯେ ଖେଳ-କୁଦରେ ଭାଗ ନେଉଥିବା ପିଲାମାନଙ୍କ ମଧ୍ୟରେ ଆତ୍ମବିଶ୍ୱାସ , ସମାନତା , ସମୂହ ଭାବନା ଏବଂ ସହନଶୀଳତା ସହିତ ଭାଗିଦାରୀ ଏବଂ ଦେଖା-ଶୁଣାର ଭାବନା ମଧ୍ୟ ସମାହିତ ହୋଇଥାଏ ।


    *****************

    
    
    (Release ID: 1562920) Visitor Counter : 2