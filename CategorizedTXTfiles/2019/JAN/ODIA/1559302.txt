      ନିର୍ବାଚନ ଆୟୋଗ

      ପିଜିଆଇଏମଇଆରର ନୂଆ ଶିକ୍ଷା ବର୍ଷ ଉଦଘାଟିତ
      • ନିରନ୍ତର ବିକାଶ ଯେକୌଣସି ଅନୁଷ୍ଠାନ ପାଇଁ ଜରୁରୀ: ସୁନୀଲ ଅରୋରା, ମୁଖ୍ୟ ନିର୍ବାଚନ କମିଶନର, ଭାରତ

      Posted On: 07 JAN 2019 8:19PM by PIB Bhubaneshwar

    ଭାରତର ମୁଖ୍ୟ ନିର୍ବାଚନ କମିଶନର ଶ୍ରୀ ସୁନୀଲ ଅରୋରା କହିଛନ୍ତି ଯେ , ବିଶ୍ୱର ପରିବର୍ତ୍ତନଶୀଳ ପ୍ରଯୁକ୍ତି ଅନୁଯାୟୀ ପ୍ରସ୍ତୁତ ହେବାକୁ ଯେକୌଣସି ଅନୁଷ୍ଠାନ ସମସ୍ତ ଦୃଷ୍ଟିରୁ ନିରନ୍ତର ବିକାଶ କରିବା ଦରକାର । ଶ୍ରୀ ଅରୋରା ଚଣ୍ଡିଗଡ଼ଠାରେ ସ୍ନାତକୋତ୍ତର ଚିକିତ୍ସା ଶିକ୍ଷା ଓ ଅନୁସନ୍ଧାନ ପ୍ରତିଷ୍ଠାନ ( PGIMER ) , ଚଣ୍ଡିଗଡ଼ର ନୂଆ ଶିକ୍ଷା ବର୍ଷ ଉଦଘାଟନ ଅବସରରେ “ ରୋଡ୍ ଆହେଡ- ଅପଚ୍ୟୁନିଟି ଏଣ୍ଡ ଚ୍ୟାଲେଂଜେସ ” ଶୀର୍ଷକରେ ଉଦଘାଟନୀ ଅଭିଭାଷଣ ଦେଇ ଏହା କହିଛନ୍ତି । ଜାନୁଆରୀରୁ ଆରମ୍ଭ ହେଉଥିବା ପିଜିଆଇଏସଇଆରର ଶିକ୍ଷା ବର୍ଷରେ ପ୍ରତିବର୍ଷ ବିଭିନ୍ନ ବିଶେଷଜ୍ଞ ବିଭାଗରେ 400 ସ୍ନାତକୋତ୍ତର ଶିକ୍ଷାର୍ଥୀ ତଥା ବିଭିନ୍ନ 50ଟି ସୁପର ସ୍ପେଶାଲିଟି ବିଭାଗରେ ଶିକ୍ଷାର୍ଥୀଙ୍କୁ ପ୍ରଶିକ୍ଷିତ କରିଥାଏ । ଏନଆଇଆରଏଫ (ନ୍ୟାସନାଲ ଇନଷ୍ଟିଚ୍ୟୁସନାଲ ରାଙ୍କିଂ ଫ୍ରେମୱର୍କ) , 2018ରେ ଦ୍ୱିତୀୟ ସ୍ଥାନ ହାସଲ କରିଥିବାରୁ ସେ ପିଜିଆଇଏମଇଆରକୁ ସାଧୁବାଦ ଦେଇଥିଲେ । ସେ କହିଥିଲେ ଆଜିର ପ୍ରତିଯୋଗିତା ମୂଳକ ଯୁଗରେ ସମୟ ଠାରୁ ଆଗେଇ ରହିବା ପାଇଁ ଯେକୌଣସି ଅନୁଷ୍ଠାନକୁ ସ୍ୱୟଂ ନିରନ୍ତର ବିକାଶ କରିବାକୁ ପଡ଼ିବ ।


    ଭବିଷ୍ୟତର ଔଷଧ ଅଧିକ ସମ୍ମାନଜନକ ତଥା କମ ଖର୍ଚ୍ଚରେ ଚିକିତ୍ସା ହୋଇପାରିବ ଓ ପିଜିଆଇଏମଇଆର , ଚଣ୍ଡିଗଡ଼ ଏଥିରେ ପ୍ରମୁଖ ଭୂମିକା ଗ୍ରହଣ କରିବ ବୋଲି ସେ ଆଶା ବ୍ୟକ୍ତି କରିଥିଲେ ।


    ଡାକ୍ତରୀ ଛାତ୍ରଛାତ୍ରୀ ଆହ୍ୱାନ ସମୟରେ ନିଜ ନୈତିକ ମନୋବଳ ଦୃଢ଼ ରଖିବାକୁ ସେ ପରାମର୍ଶ ଦେଇଥିଲେ । ଚିନ୍ତାଧାରା ସାରା ବିଶ୍ୱରେ ପ୍ରମୁଖତା ପାଇଥାଏ ବୋଲି ସେ କହିବା ସହ ଲକ୍ଷ୍ୟ ହାସଲ ତଥା ସମ୍ବଳ ମାମଲାରେ ଆମେ ସେତେ ସୀମିତ ନୁହେଁ , ଯେତେ ଆମେ ନିଜ ଚିନ୍ତାଶକ୍ତିରେ ସୀମିତ ବୋଲି କହିଥିଲେ । ଆଜିର ଔଷଧ ଗତକାଲିର ଗବେଷଣା ଓ ଆଜିର ଅନୁସନ୍ଧାନ ଆଗାମୀ କାଲିର ଔଷଧ ବୋଲି ଶ୍ରୀ ସୁନୀଲ ଅରୋରା କହିଥିଲେ । ସେଥିପାଇଁ କିଛି ନିଆରା ଚିନ୍ତା କରିବା ଦରକାର ।


    ମୁଖ୍ୟ ନିର୍ବାଚନ କମିଶନର କହିଥିଲେ ଯେ , ପିଜିଆଇଏମଇଆରର 50 ବର୍ଷର ଗୌରବଶାଳୀ ଇତିହାସ ରହିଛି । ତେବେ ପ୍ରଶ୍ନ ହେଲା ଆଜି ଠାରୁ 10 , 20 କିମ୍ବା 50 ବର୍ଷ ମଧ୍ୟରେ ଆମେ ନିଜକୁ କେଉଁଠାରେ ଦେଖୁଛୁ । ବର୍ତ୍ତମାନ ନେତୃତ୍ୱର ଦୂରଦୃଷ୍ଟି , ସଂକଳ୍ପ ତଥା ଉତ୍ସାହ ଏସବୁ ନିର୍ଦ୍ଧାରଣ କରିବ ବୋଲି ଶ୍ରୀ ଅରୋରା କହିଥିଲେ ।


    ପିଜିଆଇଏମଇଆର , ଚଣ୍ଡିଗଡ଼ର ନିର୍ଦ୍ଦେଶକ ପ୍ରଫେସର ଜଗତ ରାମ ଏହି ଅବସରରେ ଅଭିଭାଷଣ ପ୍ରଦାନ କରିଥିଲେ ।


    **************

    
    
    (Release ID: 1559302) Visitor Counter : 22