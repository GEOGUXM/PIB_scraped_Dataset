      ଅର୍ଥ ମନ୍ତ୍ରଣାଳୟ

      ପରୋକ୍ଷ ଟିକସ ସଂଗ୍ରହ
      Posted On: 04 JAN 2019 3:25PM by PIB Bhubaneshwar


    ମୋଟ ନିଟ ପରୋକ୍ଷ ଟିକସ ସଂଗ୍ରହ (ସିଜିଏସଟି , ଆଇଜିଏସଟି ଏବଂ ଜିଏସଟି କ୍ଷତିପୂରଣ ସେସ)କୁ ମିଶାଇ ଚଳିତ ଆର୍ଥିକ ବର୍ଷର ଏପ୍ରିଲ-ନଭେମ୍ବର , 2018-19 ଅବଧିରେ ଟ. 6,12,653.47 କୋଟି ଟଙ୍କା ରହିଛି ।


    ପୂର୍ଣ୍ଣ ଆର୍ଥିକ ବର୍ଷ ପାଇଁ ରାଜସ୍ୱ ସଂଗ୍ରହ ଲକ୍ଷ୍ୟ ଧାର୍ଯ୍ୟ କରାଯାଇଥାଏ , 2018-19 ପାଇଁ ବାସ୍ତବ ପରୋକ୍ଷ ଟିକସ ସଂଗ୍ରହ ପରିମାଣ ଚଳିତ ଆର୍ଥିକ ବର୍ଷ ଶେଷ ହେବା ପରେ ଜଣାପଡ଼ିବ । 2018-19 ଆର୍ଥିକ ବର୍ଷ ଲାଗି 11,16,000 କୋଟି ଟଙ୍କାର ପରୋକ୍ଷ ଟିକସ ସଂଗ୍ରହ କରାଯିବା ନିମନ୍ତେ ବଜେଟ ଆକଳନରେ ଧାର୍ଯ୍ୟ କରାଯାଇଥିଲା ।


    ଟିକସ ଅନୁପାଳନରେ ଉନ୍ନତି ଆଣିବା ଲାଗି ଜିଏସଟି ଦରକୁ ଯୁକ୍ତି ସଂଗତ କରିବା , ଟିକସର ବାଧ୍ୟତାମୂଳକ ଇ-ଫାଇଲିଂ ଏବଂ ଇ-ପେମେଣ୍ଟ , ବିଳମ୍ବ ପଇଠ ଲାଗି ଜୋରିମାନା , ରାଜ୍ୟ ଭାଟ ବିଭାଗ , ଅନୁପାଳନ ସମୀକ୍ଷା ଲାଗି ଆୟକର ବିଭାଗ ଆଦି ଭଳି ତୃତୀୟ ପକ୍ଷ ଉତ୍ସର ବ୍ୟାପକ ଉପଯୋଗ , ଟିକସ ରିଟର୍ଣ୍ଣର ନିୟମିତ ପ୍ରବର୍ତ୍ତନ ଏବଂ ଅନୁପାଳନ ସମୀକ୍ଷା , ଟିକସଦାତାଙ୍କୁ ସଚେତନ କରିବା ଏବଂ ଗଣମାଧ୍ୟମ ଅଭିଯାନ ଆଦି ଜରିଆରେ ଚଳିତ ଆର୍ଥିକ ବର୍ଷରେ ଧାର୍ଯ୍ୟ ଟିକସ ଲକ୍ଷ୍ୟ ହାସଲ ଲାଗି ସରକାରଙ୍କ ପକ୍ଷରୁ ବ୍ୟାପକ ପ୍ରଶାସନିକ ପଦକ୍ଷେପ ନିଆଯାଇଛି ।


    ଆଜି ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଅର୍ଥ ରାଷ୍ଟ୍ର ମନ୍ତ୍ରୀ ଶ୍ରୀ ଶିବ ପ୍ରତାପ ଶୁକ୍ଳା ଏହି ଉତ୍ତର ଦେଇଥିଲେ ।


    ********************

    
    
    (Release ID: 1558873) Visitor Counter : 18