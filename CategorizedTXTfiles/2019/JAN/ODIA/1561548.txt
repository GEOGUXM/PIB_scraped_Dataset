      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ରାଷ୍ଟ୍ରୀୟ ବାଳ ପୁରସ୍କାର 2019 ବିଜେତାଙ୍କ ସହ ପ୍ରଧାନମନ୍ତ୍ରୀଙ୍କ ଭାବ ବିନିମୟ
      Posted On: 24 JAN 2019 5:42PM by PIB Bhubaneshwar


    ପ୍ରଧାନମନ୍ତ୍ରୀ ରାଷ୍ଟ୍ରୀୟ ବାଳ ପୁରସ୍କାର 2019 ବିଜେତାମାନଙ୍କ ସହ ଆଜି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଭାବ ବିନିମୟ କରିଛନ୍ତି ।


    ପିଲାମାନେ ସେମାନଙ୍କର ବିଶେଷ ସଫଳତା ବାବଦରେ ପୁଙ୍ଖାନୁପୁଙ୍ଖ ଭାବେ ବର୍ଣ୍ଣନା କରିବା ସହ ସେମାନଙ୍କ ପ୍ରେରଣାଦାୟକ କାହାଣୀ ବର୍ଣ୍ଣନା କରିଥିଲେ ।


    ପ୍ରଧାନମନ୍ତ୍ରୀ ପୁରସ୍କାର ବିଜେତାମାନଙ୍କୁ ସେମାନଙ୍କ ସଫଳତା ପାଇଁ ପ୍ରଶଂସା କରିବା ସହ ଅଭିନନ୍ଦନ ଜଣାଇଥିଲେ ।


    ସେ କହିଲେ ଯେ ପ୍ରତିଭାବାନ ପିଲାମାନଙ୍କୁ ସ୍ୱୀକୃତି ପ୍ରଦାନ କରିବା ପାଇଁ ଏହି ପୁରସ୍କାରଗୁଡ଼ିକ ଏକ ସୁଯୋଗ ପ୍ରଦାନ କରିଥା ’ ନ୍ତି ଏବଂ ଏହା ସେମାନଙ୍କ ପରି ଅନ୍ୟମାନଙ୍କ ପାଇଁ ପ୍ରେରଣା ଭଳି କାର୍ଯ୍ୟ କରେ ।


    ପ୍ରକୃତି ସହିତ ସଂଯୁକ୍ତ ରହିବା ପାଇଁ ପ୍ରଧାନମନ୍ତ୍ରୀ ଏହି ଅସାଧାରଣ ପ୍ରତିଭାଧାରୀ ପିଲାମାନଙ୍କୁ ପ୍ରେରିତ କରିଥିଲେ ।


    ସେ ଏହି ପିଲାମାନଙ୍କ ସହ କିଛି ସମୟ ହାଲକା ଏବଂ ଅନୌପଚାରିକ ଭାବେ କଟାଇଥିଲେ ଏବଂ ପିଲାମାନେ ତାଙ୍କୁ ଅଟୋଗ୍ରାଫ ପାଇଁ ଅନୁରୋଧ କରିଥିଲେ ।


    ଭି ତ୍ତି ଭୂମି


    ରାଷ୍ଟ୍ରୀୟ ବାଳ ପୁରସ୍କାର ଦୁଇଟି ବର୍ଗରେ ପ୍ରଦାନ କରାଯାଇଥାଏ: ବ୍ୟକ୍ତିଗତ ଭାବେ ବାଳ ଶକ୍ତି ପୁରସ୍କାର ; ଏବଂ ଅନୁଷ୍ଠାନ/ ପିଲାମାନଙ୍କ ପାଇଁ କାର୍ଯ୍ୟକରୁଥିବା ବ୍ୟକ୍ତିବିଶେଷମାନଙ୍କୁ ବାଳ କଲ୍ୟାଣ ପୁରସ୍କାର ।


    ଚଳିତ ବର୍ଷ ବାଳ ଶକ୍ତି ପୁରସ୍କାର ପାଇଁ ମୋଟରେ 783ଟି ଆବେଦନ ପତ୍ର ଆସିଥିଲା । ଅଭିନବତା , ବିଦ୍ୱତା , କ୍ରୀଡ଼ା , କଳା ଏବଂ ସଂସ୍କୃତି , ସମାଜ ସେବା ଓ ସାହସିକତା ଆଦି ବର୍ଗରେ ମହିଳା ଏବଂ ବାଳ ବିକାଶ ମନ୍ତ୍ରଣାଳୟ ବାଳ ଶକ୍ତି ପୁରସ୍କାର ପାଇଁ 26ଜଣଙ୍କୁ ଚୟନ କରିଥିଲା । ବାଳ କଲ୍ୟାଣ ପୁରସ୍କାର ପାଇଁ ଜାତୀୟ ଚୟନ କମିଟି ମଧ୍ୟ 2 ଜଣ ବ୍ୟକ୍ତିବିଶେଷ ଏବଂ 3ଟି ଅନୁଷ୍ଠାନକୁ ଚୟନ କରିଥିଲେ ।


    **********

    
    
    (Release ID: 1561548) Visitor Counter : 15