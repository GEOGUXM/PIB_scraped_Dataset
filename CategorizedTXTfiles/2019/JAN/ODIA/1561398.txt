      ସଂସ୍କୃତି ମନ୍ତ୍ରଣାଳୟ

      ପ୍ରୟାଗରାଜ କୁମ୍ଭ ମେଳାରେ ପବିତ୍ର ସ୍ନାନ କଲେ ମରିସସ ପ୍ରଧାନମନ୍ତ୍ରୀ
      Posted On: 24 JAN 2019 2:12PM by PIB Bhubaneshwar


    ମରିସସ ପ୍ରଧାନମନ୍ତ୍ରୀ ମିଷ୍ଟର ପ୍ରବିନ୍ଦ ଜଗନ୍ନାଥ ଆଜି (ଗୁରୁବାର) ପ୍ରୟାଗରାଜ କୁମ୍ଭ ସଙ୍ଗମରେ ପବିତ୍ର ସ୍ନାନ କରି ଭଗବାନ ହନୁମାନଙ୍କର ପୂଜାର୍ଚ୍ଚନା କରିଥିଲେ । କୁମ୍ଭରେ ନବନିର୍ମିତ ସମନ୍ୱିତ ନିୟନ୍ତ୍ରଣ କେନ୍ଦ୍ର ପରିଦର୍ଶନ କରିବା ପରେ ସେ ଦିଲ୍ଲୀ ପ୍ରତ୍ୟାବର୍ତ୍ତନ କରିଥିଲେ । ପ୍ରଧାନମନ୍ତ୍ରୀ ମିଷ୍ଟର ପ୍ରବିନ୍ଦ ବାରଣାସୀଠାରେ ଆୟୋଜିତ 15ତମ ପ୍ରବାସୀ ଭାରତୀୟ ଦିବସରେ ଯୋଗ ଦେଇ କୁମ୍ଭ ମେଳାକୁ ଆସିଥିଲେ ।


    15ତମ ପ୍ରବାସୀ ଭାରତୀୟ ଦିବସ ଅତିଥିମାନଙ୍କର ପ୍ରୟାଗରାଜ କୁମ୍ଭକୁ ଆଗମନ ହେଲାଣି । କୁମ୍ଭ ପାଇଁ ପ୍ରସ୍ତୁତ ହୋଇଥିବା ଟେଣ୍ଟ ସହରରେ ଅତିଥିମାନଙ୍କର ବହୁ ଆଡମ୍ବର ସହକାରେ ସ୍ୱାଗତ କରାଯାଉଛି । ପ୍ରବାସୀ ଭାରତୀୟମାନଙ୍କ ପାଇଁ ସେକ୍ଟର-20 , ଟେଣ୍ଟ ସହରରେ ଚାରୋଟି ସ୍ଥାନ - ଇନ୍ଦ୍ରପ୍ରସ୍ଥମ , ବେଦିକା , କୁମ୍ଭମ ଏବଂ ଅଗାମନଠାରେ ରହିବାର ବ୍ୟବସ୍ଥା କରାଯାଇଛି । ଏଥିପାଇଁ କଡା ସୁରକ୍ଷା ବ୍ୟବସ୍ଥା ମଧ୍ୟ କରାଯାଇଛି । ଭାରତୀୟ ସଂସ୍କୃତି ଏବଂ ହସ୍ତକଳାକୁ ଦେଖିବା ପାଇଁ ସେମାନେ ସଂସ୍କୃତି ଗ୍ରାମ ଏବଂ କଳା ଗ୍ରାମ ପରିଦର୍ଶନ କରିବେ । ପ୍ରବାସୀ ଭାରତୀୟ ଅତିଥିମାନେ ସଙ୍ଗମ , ଅକ୍ଷୟବଟ , ସମୁଦ୍ରକୂପ , ସରସ୍ୱତୀ କୂପ ଏବଂ ହନୁମାନ ମନ୍ଦିର ପରିଦର୍ଶନ କରିବେ । ପ୍ରବାସୀ ଭାରତୀୟମାନେ ସେମାନଙ୍କ ପାଇଁ କରାଯାଇଥିବା ରହିବା ଏବଂ ସୁରକ୍ଷା ବ୍ୟବସ୍ଥାର ଖୁବ ପ୍ରଶଂସା କରିଥିଲେ । ପ୍ରବାସୀ ଭାରତୀୟ ଦିବସକୁ କୁମ୍ଭ ଏବଂ ଗଣତନ୍ତ୍ର ଦିବସ ସମାରୋହ ସହିତ ସଂଯୋଗ କରିବାର ସରକାରଙ୍କ ନିଷ୍ପତ୍ତି କୁ ଭୂରି ଭୂରି ପ୍ରଶଂସା କରିଛନ୍ତି ।


    ***************

    
    
    (Release ID: 1561398) Visitor Counter : 17