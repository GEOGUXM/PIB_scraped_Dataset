      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ପ୍ରାକୃତିକ ବିପର୍ଯ୍ୟୟ ପ୍ରଭାବିତ ରାଜ୍ୟ ପାଇଁ 7214.03 କୋଟି ମଞ୍ଜୁର କଲା ସ୍ୱରାଷ୍ଟ୍ର ମନ୍ତ୍ରଣାଳୟ
      Posted On: 29 JAN 2019 3:01PM by PIB Bhubaneshwar


    କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ରାଜନାଥ ସିଂହଙ୍କ ଅଧ୍ୟକ୍ଷତାରେ ଗଠିତ ଉଚ୍ଚସ୍ତରୀୟ କମିଟି 6ଟି ରାଜ୍ୟ ଓ ଗୋଟିଏ କେନ୍ଦ୍ର ଶାସିତ ଅଞ୍ଚଳ ପାଇଁ ପ୍ରାକୃତିକ ବିପର୍ଯ୍ୟୟ ପ୍ରଶମନ ପାଣ୍ଠି ( NDRF )ରୁ 7214.03 କୋଟି ଟଙ୍କାର ଅତିରିକ୍ତ ସହାୟତା ମଞ୍ଜୁର କରିଛନ୍ତି । ଏଥିରେ ହିମାଚଳ ପ୍ରଦେଶ (ବନ୍ୟା ଓ ଭୂସ୍ଖଳନ) ପାଇଁ 314.44 କୋଟି ଟଙ୍କା , ଉତ୍ତରପ୍ରଦେଶ (ବନ୍ୟା) ପାଇଁ 191.73 କୋଟି ଟଙ୍କା , ଆନ୍ଧ୍ର ପ୍ରଦେଶ (ମରୁଡ଼ି) ପାଇଁ 900.40 କୋଟି ଟଙ୍କା , ଗୁଜୁରାଟ (ମରୁଡି) ପାଇଁ 127.60 କୋଟି ଟଙ୍କା , କର୍ଣ୍ଣାଟକ 949.49 (ମରୁଡି) ପାଇଁ କୋଟି ଟଙ୍କା , ମହାରାଷ୍ଟ୍ର (ମରୁଡ଼ି) ପାଇଁ 4714.28 କୋଟି ଟଙ୍କା ଓ କେନ୍ଦ୍ରଶାସିତ ଅଞ୍ଚଳ ପୁଡୁଚେରୀ (ସାମୁଦ୍ରିକ ଝଡ଼) ପାଇଁ 13.09 କୋଟି ଟଙ୍କାର ଆର୍ଥିକ ସହାୟତା ପ୍ରଦାନ କରାଯିବ ।


    ଏହି 6ଟି ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳକୁ ଅତିରିକ୍ତ କେନ୍ଦ୍ରୀୟ ସହାୟତା ପ୍ରଦାନ କରିବା ସଂପର୍କରେ ଆଲୋଚନା ପାଇଁ ଦିଲ୍ଲୀରେ ଏକ ବୈଠକ ଆୟୋଜିତ ହୋଇଥିଲା । ଏସବୁ ରାଜ୍ୟ 2018-19 ବର୍ଷରେ ବନ୍ୟା , ଭୂସ୍ଖଳନ , ବାଦଲ ଫଟା ବର୍ଷା , ସାମୁଦ୍ରିକ ଝଡ଼ ଗଜ ଓ ମରୁଡ଼ିରେ ପ୍ରଭାବିତ ହୋଇଥିଲେ ।


    କେନ୍ଦ୍ର ଅର୍ଥ ମନ୍ତ୍ରୀ ପୀୟୁଷ ଗୋୟଲ , କେନ୍ଦ୍ର କୃଷି ଶ୍ରୀ ରାଧାମୋହନ ସିଂହଙ୍କ ସହିତ ଗୃହ , କୃଷି ଓ ଅର୍ଥ ମନ୍ତ୍ରଣାଳୟ ଏବଂ ନୀତି ଆୟୋଗର ବରିଷ୍ଠ ଅଫିସରମାନେ ଏହି ବୈଠକରେ ଉପସ୍ଥିତ ଥିଲେ ।


    *****************


    

    
    (Release ID: 1561911) Visitor Counter : 13