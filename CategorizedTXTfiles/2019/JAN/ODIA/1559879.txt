      ସଂସ୍କୃତି ମନ୍ତ୍ରଣାଳୟ

      ପ୍ରୟାଗରାଜଠାରେ ବିଶ୍ୱର ସର୍ବବୃହତ୍ତ ଜନସମାଗମ ସ୍ଥଳ କୁମ୍ଭ ମେଳା-2019 ପାଇଁ ପ୍ରସ୍ତୁତି ଶେଷ
      • କୁମ୍ଭ ମେଳା ଆରମ୍ଭର ସୂଚକ ଭାବେ 15 ଜାନୁଆରୀରେ ଏହି ଅବସରରେ ଆଖଡାର ପ୍ରଥମ ରାଜକୀୟ ସ୍ନାନ
      • ପ୍ରୟାଗରାଜ କୁମ୍ଭର ସିଧା ପ୍ରସାରଣ ପାଇଁ ଦୂରଦର୍ଶନ ଏବଂ ଆକାଶବାଣୀ ପ୍ରସ୍ତୁତ
      Posted On: 13 JAN 2019 5:32PM by PIB Bhubaneshwar


    ବିଶ୍ୱର ସର୍ବବୃହତ୍ତ ଜନସମାଗମ ସ୍ଥଳ କୁମ୍ଭ ମେଳା-2019 ଆଗାମୀ 15 ଜାନୁଆରୀ , 2019 ପୂର୍ବାହ୍ନରେ ପ୍ରୟାଗରାଜଠାରେ ଆରମ୍ଭ ହେବ । ପ୍ରୟାଗରାଜ କୁମ୍ଭର ପ୍ରଥମ ବୁଡ ପକାଇବା ପର୍ବ ଏହି ଦିନ ଆୟୋଜିତ ହେବ । କୁମ୍ଭ ଆରମ୍ଭର ସୂଚକ ଭାବେ ଏହି ଅବସରରେ ଆଖଡାର ପ୍ରଥମ ରାଜକୀୟ ସ୍ନାନ ଅନୁଷ୍ଠିତ ହେବ । ଶାନ୍ତିପୂର୍ଣ୍ଣ ସ୍ନାନ ପାଇଁ ମେଳା ପ୍ରଶାସନ ଦ୍ୱାରା ବ୍ୟାପକ ବ୍ୟବସ୍ଥା କରାଯାଇଛି ଏବଂ ରାଜକୀୟ ସ୍ନାନ ପାଇଁ ଆଖଡାଗୁଡିକ ସେମାନଙ୍କ ଶିବିରରୁ ସ୍ନାନ ଘାଟ ପର୍ଯ୍ୟନ୍ତ ପ୍ରସେସନ ପାଇଁ ମଧ୍ୟ ବିସ୍ତୃତ ବ୍ୟବସ୍ଥା କରାଯାଇଛି । ପ୍ରଶାସନ କାଲିଠାରୁ ମେଳା ସ୍ଥାନରେ ଯାନବାହନଗୁଡିକର ପ୍ରବେଶ ନିଷିଦ୍ଧ କରିବାର ଘୋଷଣା କରାଯାଇଛି ।


    ପ୍ରସାର ଭାରତୀର ଦୁଇଟି ଯାକ ଜାତୀୟ ସ୍ତରର ପ୍ରସାରକ - ଦୂରଦର୍ଶନ ଏବଂ ଆକାଶବାଣୀ ଜରିଆରେ ପ୍ରୟାଗରାଜ କୁମ୍ଭ 2019ର ସିଧା ପ୍ରସାରଣ ପାଇଁ ବ୍ୟାପକ ବ୍ୟବସ୍ଥା କରାଯାଇଛି । ଆକାଶବାଣୀ ଏଥିପାଇଁ କୁମ୍ଭବାଣୀ ନାମରେ ଏକ ସ୍ୱତନ୍ତ୍ର କିଲୋୱାଟ ଏଫଏମ ଟ୍ରାନ୍ସମିଟରର ପ୍ରତିଷ୍ଠା କରିଛି । ଏହି ଏଫଏମ ଚ୍ୟାନେଲର ପ୍ରସାରଣ ଆସନ୍ତା କାଲି ପ୍ରାତଃ 5.55ରେ ଆରମ୍ଭ ହୋଇ 10.05 ପର୍ଯ୍ୟନ୍ତ ଚାଲିବ । ଏହା ଆଗାମୀ ମାର୍ଚ୍ଚ 4 , 2019 ପର୍ଯ୍ୟନ୍ତ ଜାରି ରହିବ । ଏହି ସ୍ୱତନ୍ତ୍ର ଟ୍ରାନ୍ସମିଟର ଜରିଆରେ ପ୍ରସାରିତ କାର୍ଯ୍ୟକ୍ରମ 35 କିଲୋମିଟର ପରିସୀମା ମଧ୍ୟରେ ଶୁଣିହେବ । ଆହ୍ଲାବାଦ କୁମ୍ଭ ମେଳା ଅଞ୍ଚଳରେ ଆକାଶବାଣୀ ଏକ ଷ୍ଟୁଡିଓ ସ୍ଥାପନ କରିଛି ଏବଂ ଏହା କୁମ୍ଭ ମେଳାର ଅନ୍ତିମ ସ୍ନାନ ପର୍ବ 4 ମାର୍ଚ୍ଚ ପର୍ଯ୍ୟନ୍ତ କାର୍ଯ୍ୟ କରିବ । ପ୍ରଥମ ଥର ପାଇଁ ଆକାଶବାଣୀର କୁମ୍ଭବାଣୀ ଏଫଏମ ଚ୍ୟାନେଲ ଜରିଆରେ ପ୍ରସାରିତ ସମସ୍ତ କାର୍ଯ୍ୟକ୍ରମଗୁଡିକର ୟୁ-ଟ୍ୟୁବରେ ଲାଇଭ ଷ୍ଟ୍ରିମିଂଗର ମଧ୍ୟ ବ୍ୟବସ୍ଥା କରାଯାଇଛି ।


    ମକର ସଂକ୍ରାନ୍ତିରେ ଜାନୁଆରୀ 15ରେ ଆଖଡାଗୁଡିକର ତିନୋଟି ରାଜକୀୟ ସ୍ନାନ , 4 ଫେବୃଆରୀ ଅମାବାସ୍ୟା ଏବଂ 10 ଫେବୃଆରୀରେ ବସନ୍ତ ପଞ୍ଚମୀର ଦୂରଦର୍ଶନ ଏବଂ ଆକାଶବାଣୀ ଜରିଆରେ ସିଧା ପ୍ରସାରଣ ନ୍ୟାସନାଲ ହୁକଅପ ଜରିଆରେ କରାଯିବ । ପୌଷ ପୂର୍ଣ୍ଣିମା , ମାଘ ପୂର୍ଣ୍ଣିମା ଏବଂ ମହାଶିବରାତ୍ରୀର ଶେଷ ସ୍ନାନ ପର୍ବଗୁଡିକର ଲାଇଭ ଡିଡିୟୁପି ଏବଂ ଡିଡି ଇଣ୍ଡିଆ ଚ୍ୟାନେଲ ଜରିଆରେ ପ୍ରସାରିତ ହେବ । ଦୂରଦର୍ଶନ 15 ଜାନୁଆରୀଠାରୁ କୁମ୍ଭ ମେଳା ଉପରେ ବିଶେଷ କାର୍ଯ୍ୟକ୍ରମଗୁଡିକର ସିଧା ପ୍ରସାରଣ ଆରମ୍ଭ କରିବ ଏବଂ ପ୍ରତ୍ୟେକ ଦିନ ମେଳା ଅଞ୍ଚଳରେ ଗତିବିଧିଗୁଡିକ ଉପରେ ଆଧାରିତ ପ୍ରାୟ ତିନି ଘଣ୍ଟାର କାର୍ଯ୍ୟକ୍ରମ ପ୍ରସ୍ତୁତ କରାଯିବ । ଡିଡି ଏବଂ ଆକାଶବାଣୀ ରାଜକୀୟ ସ୍ନାନର ଲାଇଭ କଭରେଜ ଏବଂ କମେଣ୍ଟ୍ରୀ ପାଇଁ ପ୍ରାୟ ଏକ ଡର୍ଜନ ବୁଥ ପ୍ରତିଷ୍ଠା କରିଛନ୍ତି । ଡିଡି ଦ୍ୱାରା ମଲ୍ଟି କ୍ୟାମେରା ପ୍ରତିଷ୍ଠା କରାଯାଇଛି । ଦୂରଦର୍ଶନ ଏହି ଉଦ୍ଦେଶ୍ୟ ପାଇଁ କାର୍ଯ୍ୟକ୍ରମ , ଇଂଜିନିୟରିଙ୍ଗ ଏବଂ ସମାଚାର ୱିଙ୍ଗର ପାଖାପାଖି 150 ଜଣ କର୍ମଚାରୀମାନଙ୍କୁ କାର୍ଯ୍ୟରେ ଲଗାଯାଇଛି ।


    ***************

    
    
    (Release ID: 1559879) Visitor Counter : 24