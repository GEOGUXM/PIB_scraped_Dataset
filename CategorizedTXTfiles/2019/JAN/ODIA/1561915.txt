      ଉପରାଷ୍ଟ୍ରପତିଙ୍କ ସଚିବାଳୟ

      ବିଦ୍ୟାଳୟ ସମୟରେ ପିଲାମାନଙ୍କ ପାଇଁ ଏନଏସଏସ ଏବଂ ଏନସିସି ଭଳି ସ୍ୱେଚ୍ଛାସେବା ଅନିବାର୍ଯ୍ୟ: ଉପରାଷ୍ଟ୍ରପତି
      • ଛାତ୍ରମାନଙ୍କ ମଧ୍ୟରେ ଏକତା, ସହାନୁଭୂତି ଏବଂ ଦୟାର ଭାବନା ବିକଶିତ କରିବାରେ ଏନଏସଏସ ସହାୟକ ହୋଇଥାଏ
      • ଦୁଃଖି ଜନସାଧାରଣଙ୍କ ସେବା କରିବା ହେଉଛି ପ୍ରକୃତ ଦେଶଭକ୍ତି
      • ଯୁବବର୍ଗ ସାମାଜିକ ପରିବର୍ତ୍ତନ, ଆର୍ଥିକ ବିକାଶ ଏବଂ ନବାଚାରର ଦୂତ ବନନ୍ତୁ
      • ଗଣତନ୍ତ୍ର ଦିବସ ପରେଡରେ ଭାଗ ନେଉଥିବା ଏନଏସଏସ ସ୍ୱୟଂସେବକମାନଙ୍କୁ ସମ୍ବୋଧିତ କଲେ
      Posted On: 28 JAN 2019 3:10PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ବିଦ୍ୟାଳୟ ସମୟରୁ ହିଁ ପିଲାମାନଙ୍କ ପାଇଁ ରାଷ୍ଟ୍ରୀୟ ସେବା ଯୋଜନା (ଏନଏସଏସ) , ରାଷ୍ଟ୍ରୀୟ କ୍ୟାଡେଟ କର୍ପ (ଏନସିସି) ଆଦି ସ୍ୱେଚ୍ଛାସେବୀମାନଙ୍କ ପାଇଁ ଅନିବାର୍ଯ୍ୟ କରାଯିବା ଆବଶ୍ୟକ । ଉପରାଷ୍ଟ୍ରପତି କହିଲେ ଯେ ଏପରି ପ୍ରଶିକ୍ଷଣ ଛାତ୍ରମାନଙ୍କ ଏକତା , ସହାନୁଭୂତି ଏବଂ ଦୟାର ଭାବନାକୁ ବିକଶିତ କରିବାରେ ସହାୟକ ହେବ । ଏହାଫଳରେ ଛାତ୍ରମାନେ ବଞ୍ଚିତ ଜନସାଧାରଣଙ୍କ ଆବଶ୍ୟକତା ପ୍ରତି ସମ୍ବେଦନଶୀଳ ହେବେ । ଗଣତନ୍ତ୍ର ଦିବସ ପରେଡରେ ଭାଗନେଇ ଥିବା ଏନଏସଏସର ସ୍ୱୟଂସେବକମାନଙ୍କୁ ଆଜି ନୂଆଦିଲ୍ଲୀରେ ଆଲୋଚନା କରି ଶ୍ରୀ ନାଇଡୁ କମ ବୟସରୁ ହିଁ ସମୁଦାୟର ସେବା କାର୍ଯ୍ୟ ହାତକୁ ଆଣିବା ପାଇଁ ସେମାନଙ୍କ ଉତ୍ସାହ ଏବଂ ପ୍ରତିବଦ୍ଧତାର ପ୍ରଶଂସା କରିଥିଲେ । ସେ କହିଲେ ଯେ ଏପରି କରିବା ଫଳରେ ଆପଣ ସମସ୍ତେ ମହାତ୍ମା ଗାନ୍ଧୀଙ୍କ ଆଦର୍ଶକୁ ସାକର କରୁଛନ୍ତି । ସେ କହିଥିଲେ , “ ଅନ୍ୟମାନଙ୍କର ସେବାରେ ନିଜକୁ ହଜେଇ ଦିଅନ୍ତୁ , ଏହା ହେଉଛି ନିଜର ଅନ୍ୱେଷଣ କରିବାରେ ସବୁଠାରୁ ଭଲ ଉପାୟ । ”


    ଦୁଃଖି ଜନସାଧାରଣଙ୍କ ସେବାକୁ ପ୍ରକୃତ ଦେଶଭକ୍ତି ଭାବେ ପ୍ରକାଶ କରି ଉପରାଷ୍ଟ୍ରପତି ଛାତ୍ରମାନଙ୍କୁ କହିଲେ ଯେ ସେମାନେ କମ ବୟସରୁ ହିଁ ସମାଜ ସେବାର ଅଭ୍ୟାସ କରନ୍ତୁ । ସେ ଯୁବ ପୀଢ଼ିମାନଙ୍କଠାରୁ ଆଶାପ୍ରକାଶ କରି କହିଲେ ଯେ ସୁନ୍ଦର ଭବିଷ୍ୟତ ପାଇଁ ପ୍ରକୃତିକୁ ପ୍ରେମ କରନ୍ତୁ ଏବଂ ଏହା ସହିତ ବଞ୍ଚନ୍ତୁ ।


    ଶ୍ରୀ ନାଇଡୁ ସ୍ୱଚ୍ଛ ଭାରତ ପରି କାର୍ଯ୍ୟକ୍ରମରେ ସକ୍ରିୟ ଭାଗିଦାରୀ ଏବଂ ବନ୍ୟା ପରି ପ୍ରାକୃତିକ ବିପର୍ଯ୍ୟୟ ସମୟରେ ରିଲିଫ ସାମଗ୍ରୀ ଏକାଠି କରି ଜନସାଧାରଣଙ୍କ ସେବା କରିବା ପାଇଁ ଏନଏସଏସ ସ୍ୱୟଂସେବୀମାନଙ୍କର ପ୍ରଶଂସା କରିଥିଲେ । ସେ କହିଲେ ଯେ ଏପରି କ୍ରିୟାକଳାପ ଭାରତର ମୁଖ୍ୟ ଦର୍ଶନ ‘ ଶେୟାର ଆଣ୍ଡ କେୟାର ’ କୁ ସଶକ୍ତ କରିଥାଏ ।


    ଉପରାଷ୍ଟ୍ରପତି କହିଲେ ଯେ ନିର୍ଣ୍ଣୟ ପ୍ରକ୍ରିୟା ଏବଂ ବିକାଶ ପ୍ରକ୍ରିୟାରେ ଯୁବକମାନଙ୍କ ଭାଗିଦାରିତାକୁ ସୁନିଶ୍ଚିତ କରିବା , ଦେଶକୁ ଆଗକୁ ବଢ଼ାଇବାରେ ଅନିବାର୍ଯ୍ୟ ଅଟେ । ସେ ସ୍ୱୟଂସେବକମାନଙ୍କୁ କହିଲେ ଯେ ସେମାନେ ଦେଶକୁ ଆଗକୁ ବଢ଼ାଇବା ପାଇଁ ସାମାଜିକ ପରିବର୍ତ୍ତନ , ଆର୍ଥିକ ବିକାଶ ଏବଂ ପ୍ରାଦ୍ୟୋଗିକୀ ନବାଚାରର ଦୂତ ହୁଅନ୍ତୁ ।


    ଶ୍ରୀ ନାଇଡୁ ସେମାନଙ୍କୁ ବ୍ୟାଡମିଣ୍ଟନ କୋର୍ଟ ସହିତ ନିଜ ଆବାସର ଆଖପାଖ ଅଞ୍ଚଳ ମଧ୍ୟ ଦେଖାଇଥିଲେ ଏବଂ ଯୁବକମାନଙ୍କ ପାଇଁ ଶାରୀରିକ ସକ୍ରିୟତା ଉପରେ ଜୋର ଦେଇ ବଞ୍ଚିବା ପ୍ରଣାଳୀ ସହିତ ଜଡିତ ରୋଗକୁ ରୋକିବା ପାଇଁ ସୁସ୍ଥ ଆହାର ସହିତ ଜଡିତ ଅଭ୍ୟାସକୁ ଆପଣେଇବା ଉପରେ ଜୋର ପ୍ରଦାନ କରିଥିଲେ ।


    ଦେଶର ବିଭିନ୍ନ ଭାଗରୁ ଆସିଥିବା 200ରୁ ଅଧିକ ରାଷ୍ଟ୍ରୀୟ ସେବା ଯୋଜନାର ସ୍ୱୟଂସେବକ ଉପରାଷ୍ଟ୍ରପତିଙ୍କୁ ତାଙ୍କ ଆବାସରେ ଭେଟିଥିଲେ । ଏହି ଭେଟ ଏନଏସଏସର ଗଣତନ୍ତ୍ର ଦିବସ ପରେଡ ଶିବିରର ଏକ ଅଂଶବିଶେଷ ଥିଲା , ଯେଉଁଠାରେ ଜାନୁଆରୀ 26କୁ ଗଣତନ୍ତ୍ର ଦିବସ ପରେଡରେ ଭାଗ ନେବା ବ୍ୟତୀତ ରାଷ୍ଟ୍ରପତି , ଉପରାଷ୍ଟ୍ରପତି ଏବଂ ପ୍ରଧାନମନ୍ତ୍ରୀଙ୍କୁ ଭେଟିବା ଏବଂ ଆଲୋଚନା କରିବାର ଅବସର ମିଳିଥାଏ ।


    ************

    
    
    (Release ID: 1561915) Visitor Counter : 19