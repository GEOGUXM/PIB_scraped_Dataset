      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଓଡ଼ିଶାର ବଲାଙ୍ଗୀରଠାରେ ବିଭିନ୍ନ ଉନ୍ନୟନ ପ୍ରକଳ୍ପର ଶିଳାନ୍ୟାସ ଓ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 15 JAN 2019 9:21PM by PIB Bhubaneshwar


    ଭାରତ ମାତା କୀ ଜୟ , ଓଡ଼ିଶାର ରାଜ୍ୟପାଳ ପ୍ରଫେସର ଗଣେଶୀ ଲାଲ ମହୋଦୟ , କେନ୍ଦ୍ର ମନ୍ତ୍ରୀମଣ୍ଡଳରେ ମୋର ସହଯୋଗୀ ଶ୍ରୀମାନ ଜୁଏଲ ଓରାମ ମହାଶୟ , ଧର୍ମେନ୍ଦ୍ର ପ୍ରଧାନ ମହାଶୟ , ଓଡ଼ିଶା ସରକାରେ ମନ୍ତ୍ରୀ , ସ୍ନେହାଙ୍ଗିନୀ ଛୁରିଆ ମହାଶୟା , ସଂସଦରେ ମୋର ସାଥୀ କଳିକେଶ ନାରାୟଣ ସିଂହଦେଓ ମହାଶୟ ଆଉ ଏଠାକୁ ଆସିଥିବା ମୋର ପ୍ରିୟ ଭାଇ ଓ ଭଉଣୀମାନେ! ନବ ବର୍ଷରେ ଆଉ ଥରେ ପୁଣି ଓଡ଼ିଶା ଆସିବାର ସୌଭାଗ୍ୟ ମିଳିଛି । ମକର ସଂକ୍ରାନ୍ତିର ଏହି ସମୟରେ ଏଠାକୁ ଆସିବା , ଆଉ ବିକାଶର ନୂତନ ପ୍ରକାଶ ସହିତ ଯୋଡ଼ିହେବା ହେଉଛି ନିଜକୁ ନିଜ ମଧ୍ୟରେ ଏକ ପ୍ରମୁଖ ବିଷୟ । ପର୍ବପର୍ବାଣୀର ଏହି ପବିତ୍ର ଅବସରରେ ଆପଣ ସମସ୍ତ ଓଡ଼ିଶାବାସୀଙ୍କୁ ଦେଶର ସମସ୍ତ ନାଗରିକମାନଙ୍କୁ ଅନେକ ଅନେକ ଶୁଭକାମନା ।


    ସାଥୀଗଣ , ପୂର୍ବ ଭାରତର ବିକାଶ ପାଇଁ ଓଡ଼ିଶାର ବିକାଶ ପାଇଁ କେନ୍ଦ୍ର ସରକାରଙ୍କ ନିରନ୍ତର ଅଭିଯାନ ଚାଲୁ ରହିଛି । ବିଗତ ଏକ ମାସ ମଧ୍ୟରେ ମୁଁ ତୃତୀୟ ଥର ପାଇଁ ଆପଣମାନଙ୍କ ଗହଣକୁ ଆସିଛି । କିଛି ସମୟ ପୂର୍ବରୁ ଏଠାରେ ସାଢ଼େ 15 ଶହ କୋଟିରୁ ଅଧିକ ଟଙ୍କାର ପ୍ରକଳ୍ପଗୁଡ଼ିକର ଉଦ୍ଘାଟନ , ଲୋକାର୍ପଣ କିମ୍ବା ଶିଳାନ୍ୟାସ କରାଯାଇଛି । ଏହିସବୁ ପ୍ରକଳ୍ପ ଶିକ୍ଷା ସହିତ ଜଡ଼ିତ , ଯୋଗାଯୋଗ ସହିତ ଜଡ଼ିତ , ସଂସ୍କୃତି ଏବଂ ପର୍ଯ୍ୟଟନ ସହିତ ଜଡ଼ିତ ଆଉ ମୁଁ ଖୁସି ଯେ ଆଜି କେନ୍ଦ୍ରୀୟ ବିଦ୍ୟାଳୟ ସୋନପୁରର ସ୍ଥାୟୀ କୋଠାର ଶିଳାନ୍ୟାସ ହୋଇଛି । ଯେତେବେଳେ ଏହି କାର୍ଯ୍ୟ ସଂପୂର୍ଣ୍ଣ ହୋଇଯିବ ତ , ସୋନପୁର ସହିତ ଏହି ସମଗ୍ର ଅଂଚଳର ହଜାର ହଜାର ବିଦ୍ୟାର୍ଥୀମାନଙ୍କୁ ଲାଭ ମିଳିବ । ଓଡ଼ିଶାର କେନ୍ଦ୍ରୀୟ ବିଦ୍ୟାଳୟରେ ହଜାର ହଜାର ଛାତ୍ରଛାତ୍ରୀ ପାଠ ପଢ଼ୁଛନ୍ତି । ଏଠାରେ କେନ୍ଦ୍ରୀୟ ବିଦ୍ୟାଳୟର ଦାବିକୁ ଆଖି ଆଗରେ ରଖି କେନ୍ଦ୍ର ସରକାର ଅନେକ ପଦକ୍ଷେପ ଉଠାଇଛନ୍ତି । 2014 ପରେ ଅନେକ ନୂତନ କେନ୍ଦ୍ରୀୟ ବିଦ୍ୟାଳୟର ଉଦ୍ଘାଟନ ହୋଇ ସାରିଛି , ଆଉ କିଛିର କାର୍ଯ୍ୟ ଅନ୍ତିମ ପର୍ଯ୍ୟାୟରେ ରହିଛି ।


    ସାଥୀଗଣ , ଶିକ୍ଷା ମାନବ ସଂସାଧନର ବିକାଶ କରିଥାଏ । ଏହି ସଂସାଧନ ସେତେବେଳେ ସୁଯୋଗରେ ପରିବର୍ତ୍ତିତ ହୋଇଥାଏ , ଯେତେବେଳେ ଯୋଗାଯୋଗର ସାହାରା ମିଳିଥାଏ । ଏହି ଭାବନା ମାଧ୍ୟମରେ ଓଡ଼ିଶାରେ ଯୋଗାଯୋଗର ସଂପ୍ରସାରଣ କରାଯାଉଛି । ଆଜି ରେଳବାଇ ସହିତ ଜଡ଼ିତ ଛଅଟି ପ୍ରକଳ୍ପର ଲୋକାର୍ପଣ କିମ୍ବା ଉଦ୍ଘାଟନ କରାଯାଇଛି । ଏହାଦ୍ୱାରା ଓଡ଼ିଶା ଭିତରରେ ଯୋଗାଯୋଗ ତ ସୁଧୁରିବ ହିଁ , ଦେଶର ଅନ୍ୟ ରାଜ୍ୟଗୁଡ଼ିକୁ ମଧ୍ୟ ଗମନାଗମନ ସୁବିଧା ହେବ । ଏହାଦ୍ୱାରା ଆପଣମାନଙ୍କୁ ଯିବା ଆସିବାରେ ତ ସୁବିଧା ହେବ ହିଁ , କୃଷକଭାଇମାନଙ୍କୁ ନିଜର ଉତ୍ପାଦନକୁ ବଡ଼ ମଣ୍ଡିମାନଙ୍କୁ ନେଇ କିମ୍ବା ବଡ଼ ବଡ଼ ସହରକୁ ନେଇଯିବାରେ ଅଧିକ ସୁବିଧା ହେବ । ଗମନାଗମନ ଏବଂ ମାଲ ପରିବହନ ପାଇଁ ସୁବିଧା ପ୍ରସ୍ତୁତ ହେବା ଫଳରେ ଏଠାରେ ଉଦ୍ୟୋଗଗୁଡ଼ିକ ପାଇଁ ମଧ୍ୟ ଏକ ସୁଗମ ପରିବେଶ ସୃଷ୍ଟି ହେବ । ଯେତେବେଳେ ଏଠାକୁ ଉଦ୍ୟୋଗ ପ୍ରତିଷ୍ଠା ହେବାରେ ଲାଗିବ ତ ଯୁବକମାନଙ୍କ ପାଇଁ ରୋଜଗାରର ଅନେକ ସାଧନ ବିକଶିତ ହେବ ।


    ସାଥୀଗଣ , କିଛି ସମୟ ପୂର୍ବରୁ ବଲାଙ୍ଗୀରରୁ ବିଛୁପଲ୍ଲୀ ମଧ୍ୟରେ ରେଳ ଲାଇନ୍‌ ନିର୍ମିତ ହୋଇଛି । ଏହାର ଉଦ୍ଘାଟନ ହୋଇଛି । ଏହା ସହିତ ଏହା ଉପରେ ନୂତନ ଟ୍ରେନକୁ ସବୁଜ ପତାକା ମଧ୍ୟ ଦେଖାଯାଇଛି । ଏଥିପାଇଁ ମୁଁ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭକାମନା ଜଣାଉଛି । ଏହା ବ୍ୟତୀତ ଝାରସୁଗୁଡ଼ାର ମଲ୍ଟି ମଡେଲ ଲଜିଷ୍ଟିକ ପାର୍କ , ଝାରସୁଗୁଡ଼ା ବିଜୟନଗରମ୍‌ ଏବଂ ସମ୍ବଲପୁର ଅନୁଗୁଳ ଲାଇନର ବିଦ୍ୟୁତକରଣ , ବରପାଲି-ଡୁଙ୍ଗୁରୀପାଲି ଏବଂ ବଲାଙ୍ଗୀର ଦେବଗଡ଼କୁ ପ୍ରଶସ୍ତୀକରଣ ଏବଂ ନାଗାବଳୀ ନଦୀରେ ନିର୍ମାଣ କରାଯାଇଥିବା ସେତୁ ପାଇଁ ମଧ୍ୟ ଆପଣମାନେ ସମସ୍ତେ ହେଉଛନ୍ତି ବହୁତ ବହୁତ ଶୁଭକାମନାର ପାତ୍ର । ଆପଣମାନଙ୍କୁ ଶୁଭକାମନା ଜଣାଉଛି ।


    ସାଥୀଗଣ , ଯେତେବେଳେ ଯୋଗାଯୋଗ ଉନ୍ନତ ହୋଇଥାଏ , ତ ପ୍ରାୟତଃ ପ୍ରତ୍ୟେକ କ୍ଷେତ୍ରରେ ଏହାର ସକରାତ୍ମକ ପ୍ରଭାବ ପଡ଼ିଥାଏ । ବିଶେଷ ଭାବେ ପର୍ଯ୍ୟଟନ ପାଇଁ ସବୁଠାରୁ ଅଧିକ ସମ୍ଭାବନା ବଢ଼ିଥାଏ । ଏମିତି ତ ଓଡ଼ିଶା ସମସ୍ତ ପ୍ରକାରର ପର୍ଯ୍ୟଟନ ପାଇଁ ପର୍ଯ୍ୟଟକମାନଙ୍କର ଆକର୍ଷଣର କେନ୍ଦ୍ରବିନ୍ଦୁ ହୋଇ ରହିଛି । ଏଠାରେ ଜଙ୍ଗଲ ରହିଛି , ଆଉ ବିସ୍ତୀର୍ଣ୍ଣ ସମୁଦ୍ର କୂଳ ମଧ୍ୟ ରହିଛି । ପ୍ରକୃତି ଓଡିଶାକୁ କୌଣସି ପ୍ରକାରେ ଊଣା କରିନାହିଁ । ସେ ଇତିହାସ ଏବଂ ଆସ୍ଥାର ମଧ୍ୟ ଏକ ପ୍ରକାରର କେନ୍ଦ୍ର ହୋଇ ରହିଛି ।


    ସାଥୀଗଣ , ଏହି ଭାବନା ମାଧ୍ୟମରେ ବିଗତ ଚାରି ବର୍ଷ ମଧ୍ୟରେ କେନ୍ଦ୍ର ସରକାର ଐତିହ୍ୟ ଏବଂ ଆସ୍ଥାର ସ୍ଥଳଗୁଡ଼ିକୁ ବିକଶିତ କରିବାରେ ଲାଗି ପଡ଼ିଛନ୍ତି । ଓଡ଼ିଶାର ଅନେକ ମନ୍ଦିର , ପୁରୁଣା ଗଡ଼ ବା ଦୁର୍ଗ ଏବଂ ଅନ୍ୟାନ୍ୟ ସ୍ଥାନଗୁଡ଼ିକର ସୌନ୍ଦର୍ଯ୍ୟକରଣ ଆଉ ସେଗୁଡ଼ିକୁ ସଜେଇବାର ପ୍ରୟାସ ମଧ୍ୟ କରାଯାଉଛି । ଏହି ଧାରାରେ ନୀଳମାଧବ ଏବଂ ସିଦ୍ଧେଶ୍ୱର ମନ୍ଦିରର ନବୀକରଣ ଏବଂ ସୌନ୍ଦର୍ଯ୍ୟକରଣ କାର୍ଯ୍ୟକୁ ଆଜି ହିଁ ଶୁଭାରମ୍ଭ କରାଯାଇଛି । ଏହିଭଳି ଭାବେ ପଶ୍ଚିମ ସୋମନାଥ ମନ୍ଦିର , ଭୁବନେଶ୍ୱର ମନ୍ଦିର ଏବଂ କପିଳେଶ୍ୱର ମନ୍ଦିରର ମଧ୍ୟ ପୁନଃରୁଦ୍ଧାର ଏବଂ ସୌନ୍ଦର୍ଯ୍ୟକରଣର କାର୍ଯ୍ୟ ସଂପୂର୍ଣ୍ଣ ହୋଇସାରିଛି ଆଉ ଆଜି ଏହାର ଲୋକାର୍ପଣ ହୋଇସାରିଛି । ଏହା ବ୍ୟତୀତ ଏଠାକାର ଯେଉଁ ଏକ ପ୍ରାଚୀନ ବ୍ୟବସାୟିକ ପଥ ରହିଛି ତାହା ଓଡ଼ିଶାକୁ ମଧ୍ୟ ଭାରତ ସହିତ ଯୋଡ଼ିଥାଏ । ସେହି ସଡ଼କ ପାର୍ଶ୍ଵରେ ଅନେକ ଐତିହାସିକ ସ୍ମାରକ ରହିଛି । ଏଠାରେ ବଲାଙ୍ଗୀରରେ ରାଣୀପୁର ଝରିଆାଲ ଯେଉଁ ସ୍ମାରକ ସମୂହ ରହିଛି , ସେଗୁଡ଼ିକର ମଧ୍ୟ ସୌନ୍ଦର୍ଯ୍ୟକରଣର କରାଯାଉଛି । ସେଠାରେ ଚୌଷଠୀ ଯୋଗିନୀ ମନ୍ଦିର ହେଉ , କିମ୍ବା ଲହରାଗୁଣି ସୋମେଶ୍ୱର , ରାଣୀଗୁଣି କିମ୍ବା ଇନ୍ଦ୍ରାଳୀ ମନ୍ଦିର , ଆସ୍ଥା ଏବଂ ଆମର ଐତିହାସିକ ସ୍ଥଳର ଦର୍ଶନ ଦେଉଥିବା ଏଇ ସମସ୍ତ ଐତିହ୍ୟ ହେଉଛନ୍ତି ନିଜର ଦିବ୍ୟତା ଏବଂ ଭବ୍ୟତାକୁ ବୃଦ୍ଧି କରିବା ଭଳି ।


    ସାଥୀଗଣ , ଆଉ ଏକ ସ୍ମାରକର ନବୀକରଣର ଶୁଭାରମ୍ଭ ଆଜି ହୋଇଛି । କଳାହାଣ୍ଡିର ଅସୁରଗଡ଼ ଦୁର୍ଗ ଏହା ହେଉଛି ଆମର ଶୌର୍ଯ୍ୟର ପ୍ରତୀକ ହୋଇ ତ ରହିଛି ହିଁ ଏହା ସହିତ ଏକ ପ୍ରମୁଖ ରାଜନୈତିକ ଏବଂ ବ୍ୟବସାୟିକ କେନ୍ଦ୍ର ମଧ୍ୟ ହୋଇ ରହିଥିଲା । ଏହା ମହାକନ୍ତାରାକୁ କଳିଙ୍ଗ ସହିତ ଯୋଡ଼ୁଥିଲା । ନିଜର ଇତିହାସର ଏହି ସ୍ୱର୍ଣ୍ଣିମ ଅଧ୍ୟାୟ ସହିତ ପୁନଃ ଯୋଡ଼ିହୋଇ ମୁଁ ବହୁତ ଆନନ୍ଦିତ ହେଉଛି । ମୋର ବିଶ୍ୱାସ ରହିଛି ଯେ ଏଠାରେ ଯେଉଁ ମୌଳିକ ସୁବିଧାଗୁଡ଼ିକର ବିକାଶ ହୋଇଛି , ଶ୍ରଦ୍ଧାଳୁ ଏବଂ ପର୍ଯ୍ୟଟକମାନଙ୍କ ପାଇଁ ଯାହା କରାଯାଇଛି , ତା ’ ଫଳରେ ଏଠାକାର ପର୍ଯ୍ୟଟନକୁ ଗତି ମିଳିବ , ଆଉ ରୋଜଗାରର ସୁଯୋଗ ମଧ୍ୟ ବହୁଗୁଣରେ ବୃଦ୍ଧି ପାଇବ ।


    ସାଥୀଗଣ , ଆଜି ମଧ୍ୟ ଏଠାରେ ଛଅଟି ନୂତନ ଡାକଘର ପାସପୋର୍ଟ ସେବାକେନ୍ଦ୍ରର ଶୁଭାରମ୍ଭ ମଧ୍ୟ ହୋଇଛି । ବଲାଙ୍ଗୀର ବ୍ୟତୀତ ଜଗତସିଂହପୁର , କେନ୍ଦ୍ରାପଡ଼ା , ପୁରୀ , ଫୁଲବାଣୀ , ବରଗଡ଼ରେ ଏହି ଛଅଟି ନୂତନ କେନ୍ଦ୍ର ଖୋଲିବା ଦ୍ୱାରା ଏବେ ଏଠାକାର ଲୋକମାନଙ୍କୁ ପାସପୋର୍ଟ କରିବା ପାଇଁ ବହୁତ ଦୂରକୁ ଯିବାର ଆଉ ଆବଶ୍ୟକତା ପଡ଼ିବ ନାହିଁ ।


    ସାଥୀଗଣ , ଆଜି ଆପଣମାନଙ୍କ ସମସ୍ତଙ୍କର , ଓଡ଼ିଶାବାସୀଙ୍କର ଜୀବନକୁ ସହଜ କରିବା ଭଳି ଏ ସମସ୍ତ ପ୍ରକଳ୍ପଗୁଡ଼ିକ ପାଇଁ ଆଉ ଥରେ ପୁଣି ମୁଁ ଓଡ଼ିଶାବାସୀଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି । ଆପଣମାନଙ୍କୁ ନୂତନ ବର୍ଷ ପାଇଁ ପୁଣିଥରେ ବହୁତ ଶୁଭକାମନା ଜଣାଉଛି ।


    ବହୁତ ବହୁତ ଧନ୍ୟବାଦ ।


    **********

    
    
    (Release ID: 1560058) Visitor Counter : 20