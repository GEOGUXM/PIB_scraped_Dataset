      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସିଟିଆଇଏଲ ଦ୍ୱାରା ଆନ୍ତର୍ଜାତିକ ବାଣିଜ୍ୟ ଓ ନିବେଶ ଆଇନ ଉପରେ ପ୍ରଶିକ୍ଷଣ, କ୍ଷମତା ନିର୍ମାଣ କାର୍ଯ୍ୟକ୍ରମର ଆୟୋଜନ
      Posted On: 15 JAN 2019 7:44PM by PIB Bhubaneshwar


    ଭାରତରେ ନିବେଶ ବାଣିଜ୍ୟ ସଙ୍ଗଠନ ( WTO )ର ଅପିଲୀୟ ୟୁନିଟରେ ନ୍ୟାୟାଧୀଶଙ୍କ ନିଯୁକ୍ତି , ପୁନଃନିଯୁକ୍ତିରେ ଜାରି ଗତିରୋଧ ସହିତ ଜଡିତ ବିଷୟର ସମାଧାନ କରିବା ନେଇ ଏହାର ଇଚ୍ଛା ଦୋହରାଇଛି । ଭାରତ ଏଥିସହିତ ବିଶ୍ୱ ବାଣିଜ୍ୟ ସଙ୍ଗଠନର ସଦସ୍ୟ ଦେଶମାନଙ୍କୁ ଡବ୍ଲୁଟିଓର ସାମ୍ପ୍ରତିକ ସଙ୍କଟର ସମାଧାନ କରିବା ପାଇଁ ଏକଜୁଟ ହେବା ପାଇଁ ଅନୁରୋଧ କରିଛନ୍ତି । ଭାରତ ସରକାରଙ୍କ ବାଣିଜ୍ୟ ବିଭାଗର ସଚିବ ଶ୍ରୀ ସୁଧାଂଶୁ ପାଣ୍ଡେ ଆନ୍ତର୍ଜାତିକ ବାଣିଜ୍ୟ ଏବଂ ନିବେଶ ଆଇନରେ ଭାରତ ସରକାରଙ୍କ ଅଧିକାରୀମାନଙ୍କ ପାଇଁ ବାଣିଜ୍ୟ ଏବଂ ନିବେଶ ଆଇନ କେନ୍ଦ୍ର ( CTIL ) ଦ୍ୱାରା ଆୟୋଜିତ ଗହନ ପ୍ରଶିକ୍ଷଣ ଏବଂ କ୍ଷମତା ନିର୍ମାଣ କାର୍ଯ୍ୟକ୍ରମରେ ଉପସ୍ଥିତ ଜନସାଧାରଣଙ୍କୁ ସମ୍ବୋଧିତ କରି ଏହା ପ୍ରକାଶ କରିଛନ୍ତି ।


    ପ୍ୟାନେଲର ସଦସ୍ୟମାନଙ୍କ ମଧ୍ୟରେ ଡବ୍ଲୁଟିଓର 3 ପୂର୍ବ ଉପ ମହାନିର୍ଦ୍ଦେଶକ ଶ୍ରୀ ଡେଭିଡ ସାର୍କ , ପ୍ରଫେସର ଅନବାରୁଲ ହୁଦା ଏବଂ ଡଃ ହର୍ଷବର୍ଦ୍ଧନ ସିଂଙ୍କ ବ୍ୟତୀତ ଭାରତର ପୂର୍ବ ବାଣିଜ୍ୟ ସଚିବ ଶ୍ରୀ ରାଜୀବ ଖେର ସାମିଲ ଥିଲେ । ବିଚାର ବିମର୍ଶ ସମୟରେ ସଦସ୍ୟମାନଙ୍କର ନୁଯୁକ୍ତି/ପୁନର୍ନିଯୁକ୍ତି ଉପରେ ଅପିଲୀୟ ୟୁନିଟର ସଙ୍କଟ , ଡବ୍ଲୁଟିଓର ବୁଝାମଣା ବାର୍ତ୍ତା କରିବା ସମ୍ବନ୍ଧୀୟ କାର୍ଯ୍ୟକଳାପକୁ ଉନ୍ନତ କରିବା ଏବଂ ରାଷ୍ଟ୍ରୀୟ ସୁରକ୍ଷା ଅପବାଦର ଉପଯୋଗର ଔଚିତ୍ୟ ସହିତ ଜଡିତ ବିଷୟ ଉପରେ ଫୋକସ କରାଯାଇଥିଲା । ବାଣିଜ୍ୟ ଏବଂ ନିବେଶ ଆଇନ କେନ୍ଦ୍ରର ପ୍ରମୁଖ ଏବଂ ପ୍ରଫେସର ଡଃ ଜେମ୍ସ ଜେ ନେଦୁମପାରା ଡବ୍ଲୁଟିଓ ସହିତ ଜଡିତ ସମସ୍ୟାର ଉଲ୍ଲେଖ କରିଥିଲେ ଏବଂ ଏହି ପ୍ରଣାଳୀକୁ ଦୁର୍ବଳ ବୋଲି ପ୍ରକାଶ କରିଥିଲେ । ସେମାନେ ଏହି ବିଷୟ ମଧ୍ୟ ଦୋହରାଇଥିଲେ ଯେ ବର୍ତ୍ତମାନର ଉଦବେଗ ଫଳରେ ନିୟମ ଆଧାରିତ ବହୁପକ୍ଷୀୟ ବ୍ୟବସାୟିକ ପ୍ରଣାଳୀରେ ଅପୁରଣୀୟ କ୍ଷତି ହେବାର ବିପଦ ରହିଛି ।


    ଶ୍ରୀ ଡେଭିଡ ସାର୍କ ଏହି ବିଷୟ ଉପରେ ଗୁରୁତ୍ୱରୋପ ପ୍ରଦାନ କରିଥିଲେ ଯେ ଡବବ୍ଲୁଟିଓର ଅପିଲୀୟ ଏକକର କାର୍ଯ୍ୟକଳାପକୁ ନେଇ ଆମେରିକା ଦ୍ୱାରା ବ୍ୟକ୍ତ କରାଯାଇଥିବା ଉଦବେଗ ନୂଆ ନୁହେଁ ଏବଂ ପୂର୍ବବର୍ତ୍ତୀ ପ୍ରଶାସନ ଦ୍ୱାରା ମଧ୍ୟ ଏହି ଆଶଙ୍କା ବାବଦରେ ଚିନ୍ତା ପ୍ରକଟ କରାଯାଇ ଆସୁଅଛି । ସେ ଏହି ବିଷୟ ଉପରେ ମଧ୍ୟ ଧ୍ୟାନ ଆକର୍ଷଣ କରିଥିଲେ କି ରାଷ୍ଟ୍ରୀୟ ସୁରକ୍ଷା ଅପବାଦ ଉପରେ ବିଶ୍ୱ ବାଣିଜ୍ୟ ସଙ୍ଗଠନର ଅଧିନିର୍ଣ୍ଣୟରେ କିଛି ସମ୍ଭାବିତ ବିପଦ ରହିଛି ।


    ପ୍ରଫେସର ଅନବାରୁଲ ହୁଦା ‘ ବିଳମ୍ବିତ ନ୍ୟାୟ ବିଡମ୍ବିତ ନ୍ୟାୟ ’ ର ମୌଳିକ ସିଦ୍ଧାନ୍ତ ଉପରେ ବିଶେଷ ଗୁରୁତ୍ୱ ପ୍ରଦାନ କରି ଅପିଲୀୟ ଏକକକୁ ଆନ୍ତର୍ଜାତିକ ବ୍ୟବସାୟିକ ପ୍ରଣାଳୀର ମୁଖ୍ୟ ଆଧାର ବୋଲି ପ୍ରକାଶ କରିଥିଲେ ଏବଂ ଏଥିସହିତ ସେ ଡବ୍ଲୁଟିଓର ସଦସ୍ୟ ଦେଶମାନଙ୍କୁ ଏହି ଗତିରୋଧକୁ ସମାପ୍ତ କରିବା ପାଇଁ ସକ୍ରିୟତାପୂର୍ବକ ପଦକ୍ଷେପ ଗ୍ରହଣ କରିବାର ଅନୁରୋଧ କରିଥିଲେ । ସେ ଆଗାମୀ ପଦକ୍ଷେପ ଭାବେ ବହୁପକ୍ଷୀୟ ଦୃଷ୍ଟିକୋଣ ଗ୍ରହଣ କରିବା ପାଇଁ ଓକିଲାତି କରିଥିଲେ । ସମ୍ବନ୍ଧିତ ପରିଚର୍ଚ୍ଚାର ଅଧ୍ୟକ୍ଷତା କରୁଥିବା ଶ୍ରୀ ରାଜୀବ ଖେର କହିଲେ ଯେ ବିକାଶଶୀଳ ଦେଶମାନଙ୍କ ବିରୋଧରେ ଅନ୍ୟାୟୀ ଏବଂ ଅପାରଦର୍ଶିତା ସହିତ ସମ୍ବନ୍ଧିତ ଦାବିକୁ ଡବ୍ଲୁଟିଓର ସମାନତା ଏବଂ ନିରପେକ୍ଷତା ସିଦ୍ଧାନ୍ତର ସାପେକ୍ଷ ଆଙ୍କିବାକୁ ପଡିବ ।


    ଡବ୍ଲୁଟିଓର ପୂର୍ବତନ ଉପ ମହାନିର୍ଦ୍ଦେଶକ ଡଃ ହର୍ଷବର୍ଦ୍ଧନ ସିଂ ବର୍ତ୍ତମାନର ଆହ୍ୱାନକୁ ଗୁରୁତର ପ୍ରକାଶ କରିଥିଲେ ଏବଂ ସଦସ୍ୟ ଦେଶମାନଙ୍କୁ ପରସ୍ପର ସହିତ ବିବାଦରେ ମାତିବା ପୂର୍ବରୁ ଏହାର ଫଳାଫଳ ଏବଂ ପ୍ରକ୍ରିୟା ମଧ୍ୟରେ ସାବଧାନତାପୂର୍ବକ ଚୟନ କରିବା ପାଇଁ ଅନୁରୋଧ କରିଥିଲେ ।


    ****************

    
    
    (Release ID: 1560238) Visitor Counter : 19