      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ୟୁଏପିଏ ଅନ୍ତର୍ଗତ ନିଷିଦ୍ଧ ସଂଗଠନ
      Posted On: 02 JAN 2019 4:01PM by PIB Bhubaneshwar


    ବେଆଇନ କାର୍ଯ୍ୟକଳାପ (ନିଷେଧ) ଅଧିନିୟମ , 1967 ( UAPA )ର ଧାରା 3 ଅନୁଯାୟୀ କେନ୍ଦ୍ର ସରକାର କେତେକ ସଙ୍ଗଠନକୁ ବେଆଇନ ଘୋଷଣା କରିଛନ୍ତି । ବିଗତ ତିନି ବର୍ଷରେ ଇସଲାମିକ ରିସର୍ଚ୍ଚ ଫାଉଣ୍ଡେସନ ( IRF ) , ନ୍ୟାସନାଲ ଲିବରେସନ ଫ୍ରଣ୍ଟ ଅଫ ତ୍ରିପୁରା ( NLFT ) , ଅଲ ତ୍ରିପୁରା ଟାଇଗର ଫୋରମ ( ATTF )କୁ କେନ୍ଦ୍ର ସରକାର ବେଆଇନ ଘୋଷଣା କରିଛନ୍ତି ।


    ସେହିପରି ବିଗତ ତିନି ବର୍ଷରେ କେନ୍ଦ୍ର ସରକାର ଏହି ଅଧିନିୟମ ( UAPA )ର ଧାରା 35 ଅନୁଯାୟୀ , କେତେକ ସଙ୍ଗଠନ ଆତଙ୍କବାଦୀ କାର୍ଯ୍ୟକଳାପରେ ଲିପ୍ତ ଥିବା ପ୍ରମାଣ ପାଇବା ପରେ ଏଗୁଡିକୁ ୟୁଏପିଏର ପ୍ରଥମ ଅନୁସୂଚୀରେ ସାମିଲ କରିଛନ୍ତି । ସେଗୁଡ଼ିକ ହେଲା ଭାରତୀୟ ଉପମହାଦେଶ ଅଲ-କାଏଦା ସଙ୍ଗଠନ ( AQIS ) ଏବଂ ଏହାର ସମସ୍ତ କାର୍ଯ୍ୟକଳାପ ଓ ଖାଲିସ୍ଥାନ ଲିବରେସନ ଫୋର୍ସ ଓ ଏହାର ସମସ୍ତ କାର୍ଯ୍ୟକଳାପ ।


    ଜାତୀୟ ତଦନ୍ତକାରୀ ସଂସ୍ଥା ( NIA ) ବିଗତ ତିନି ବର୍ଷରେ ୟୁଏପିଏ ବଳରେ 418 ଜଣଙ୍କୁ ଗିରଫ କରିଛି । ରାଜ୍ୟ ପୁଲିସ ମଧ୍ୟ ଏହି ଅଧିନିୟମ ବଳରେ ଅଭିଯୁକ୍ତଙ୍କୁ ଅଟକ ରଖିଛି । ତେବେ ଏ ସଂପର୍କିତ ସବିଶେଷ ତଥ୍ୟ କେନ୍ଦ୍ର ସରକାରଙ୍କ ନିକଟରେ ଉପଲବ୍ଧ ନାହିଁ ।


    ବିଗତ ତିନି ବର୍ଷରେ ସରକାର କୌଣସି ନିଷିଦ୍ଧ ସଙ୍ଗଠନକୁ ୟୁଏପିଏ ଅଧିନିୟମ ତାଲିକାରୁ ହଟାଇ ନାହାନ୍ତି ।


    ସରକାର ୟୁଏପିଏ ଅଧିନିୟମରେ ଗିରଫ ବ୍ୟକ୍ତିଙ୍କୁ ସରକାର ମୁକ୍ତ କରିନାହାନ୍ତି । ତେବେ ଏହି ଅଧିନିୟମରେ ଗିରଫ ଓ ମାନ୍ୟବର ଅଦାଲତଙ୍କ ଆଦେଶରେ ମୁକ୍ତ ହୋଇଥିବା ବ୍ୟକ୍ତିବିଶେଷଙ୍କ ତଥ୍ୟ ସରକାରଙ୍କ ନିକଟରେ ନାହିଁ ।


    କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହିର ରାଜ୍ୟସଭାକୁ ଲିଖିତ ଉତ୍ତର ମାଧ୍ୟମରେ ଏହା ଜଣାଇଛନ୍ତି ।


    ****************

    
    
    (Release ID: 1558603) Visitor Counter : 16