      ମାନବ ସମ୍ବଳ ବିକାଶ ମନ୍ତ୍ରଣାଳୟ

      ପରୀକ୍ଷା ଦୁଶ୍ଚିନ୍ତାର ମୁକାବିଲା : ଆସନ୍ତାକାଲି ପ୍ରଧାନମନ୍ତ୍ରୀଙ୍କ ପରୀକ୍ଷା ପେ ଚର୍ଚ୍ଚା କାର୍ଯ୍ୟକ୍ରମ
      ଛାତ୍ରଛାତ୍ରୀ, ଶିକ୍ଷକ ଓ ଅଭିଭାବକଙ୍କ ସହ ପ୍ରଧାନମନ୍ତ୍ରୀ କରିବେ ଭାବ ବିନିମୟ

      Posted On: 28 JAN 2019 8:26PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ଦେଶର ବିଭିନ୍ନ ବର୍ଗର ଛାତ୍ରଛାତ୍ରୀ , ଶିକ୍ଷକ ଏବଂ ଅଭିଭାବକଙ୍କ ସହ ନୂଆଦିଲ୍ଲୀର ତଲକାଟୋରା ଷ୍ଟାଡ଼ିୟମରେ ପରୀକ୍ଷା ପେ ଚର୍ଚ୍ଚା 2.0 କାର୍ଯ୍ୟକ୍ରମରେ ଭାବ ବିନିମୟ କରିବେ । ପରୀକ୍ଷା ପୂର୍ବରୁ ଏହାକୁ ନେଇ ଛାତ୍ରଛାତ୍ରୀ , ଶିକ୍ଷକ ଓ ଅଭିଭାବକଙ୍କ ମନରେ ଅନେକ ଆଶା , ଆଶଙ୍କା ଓ ଭୟ ସୃଷ୍ଟି ହୋଇଥାଏ । ସେମାନେ ଏହି କାର୍ଯ୍ୟକ୍ରମରେ କେବଳ ଅଂଶଗ୍ରହଣ କରିବେ ନାହିଁ ପରନ୍ତୁ ପ୍ରଧାନମନ୍ତ୍ରୀଙ୍କ ଠାରୁ ମୂଲ୍ୟବାନ ପରାମର୍ଶମାନ ମଧ୍ୟ ଗ୍ରହଣ କରିବେ । ଛାତ୍ରଛାତ୍ରୀମାନେ କିଭଳି ଏକ ସ୍ୱାଭାବିକ ଓ ଚାପମୁକ୍ତ ମନରେ ପରୀକ୍ଷା ଦେଇପାରିବେ ସେଥିପାଇଁ ପ୍ରଧାନମନ୍ତ୍ରୀ ସଦାସର୍ବଦା ଛାତ୍ରଛାତ୍ରୀମାନଙ୍କୁ ପରାମର୍ଶ ଦେଇଆସୁଛନ୍ତି । ଏହା ଫଳରେ ସେମାନେ ବିଦ୍ୟା ଅଧ୍ୟୟନର ଦୀର୍ଘ ଯାତ୍ରାରେ କୃତକାର୍ଯ୍ୟ ଓ ସଫଳ ହୋଇପାରିବେ ବୋଲି ପ୍ରଧାନମନ୍ତ୍ରୀ ସେମାନଙ୍କୁ ପରାମର୍ଶ ଦେଇଥାନ୍ତି ।


    ପରୀକ୍ଷା ପେ ଚର୍ଚ୍ଚା କାର୍ଯ୍ୟକ୍ରମ ସକାଶେ ସମସ୍ତ ପ୍ରକାର ପ୍ରସ୍ତୁତି କାର୍ଯ୍ୟ ଶେଷ ହୋଇଛି ଏବଂ ଆସନ୍ତାକାଳି ପୂର୍ବାହ୍ନ 11ଟା ବେଳେ ଏହା ଅନୁଷ୍ଠିତ ହେବ । ଦୂରଦର୍ଶନ ପକ୍ଷରୁ ଏହି କାର୍ଯ୍ୟକ୍ରମର ସିଧା ପ୍ରସାରଣ କରାଯିବ ଏବଂ ଅନ୍ୟାନ୍ୟ ଟେଲିଭିଜନ ଚାନେଲମାନେ ମଧ୍ୟ ଏହାର ପ୍ରସାରଣ କରିବେ । ଏହି କାର୍ଯ୍ୟକ୍ରମରେ ଅଂଶଗ୍ରହଣ କରିବା ସକାଶେ ସାରା ଦେଶର ବିଭିନ୍ନ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରରୁ ଆସି ନୂଆଦିଲ୍ଲୀଠାରେ ପହଂଚିଛନ୍ତି । ଚଳିତ ବର୍ଷ 24ଟି ରାଜ୍ୟ/ କେନ୍ଦ୍ରଶାସିତ କ୍ଷେତ୍ରରୁ କଲେଜ ଛାତ୍ରଛାତ୍ରୀମାନେ ଏହି କାର୍ଯ୍ୟକ୍ରମରେ ଅଂଶଗ୍ରହଣ କରୁଛନ୍ତି । ମୋଟ 2000 ଛାତ୍ରଛାତ୍ରୀ , ଶିକ୍ଷକ ଏବଂ ଅଭିଭାବକ ତଲକାଟୋରା ଷ୍ଟାଡ଼ିୟମରେ ପରୀକ୍ଷା ପେ ଚର୍ଚ୍ଚା କାର୍ଯ୍ୟକ୍ରମରେ ଭାଗନେବେ ।


    ଏଥିପାଇଁ ଜାନୁାଆରୀ 7 ଠାରୁ17 , 2019 ପର୍ଯ୍ୟନ୍ତ ଏକ ଅନଲାଇନ ପ୍ରତିଯୋଗିତାର ଆୟୋଜନ କରାଯାଇଥିଲା ଏବଂ ଏଥିରେ ନବମ ଠାରୁ ଦ୍ୱାଦଶ ଶ୍ରେଣୀ ପର୍ଯ୍ୟନ୍ତ ଏବଂ ଗ୍ରାଜୁଏଟ ଓ ଅଣ୍ଡର ଗ୍ରାଜୁଏଟ ଛାତ୍ରଛାତ୍ରୀ , ସେମାନଙ୍କର ମାତାପିତା ଏବଂ ଶିକ୍ଷକମାନେ ଭାଗ ନେଇଥିଲେ । ସେମାନଙ୍କ ମଧ୍ୟରୁ ଚୟନ କରାଯାଇଥିବା ଛାତ୍ରଛାତ୍ରୀ , ମାତାପିତା ଓ ଶିକ୍ଷକମାନେ ଆସନ୍ତାକାଲି ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସହ ଭାବ ବିନିମୟ କରିବେ । ସେମାନେ www.MyGov.in ୱେବସାଇଟ ମାଧ୍ୟମରେ ନିମ୍ନଲିଖିତ ପ୍ରସଙ୍ଗ ଉପରେ ଅଂଶଗ୍ରହଣ କରିଥିଲେ:


    9ମ ଠାରୁ 12ଶ ଶ୍ରେଣୀ ଓ ଗ୍ରାଜୁଏଟ ଓ ଅଣ୍ଡର ଗ୍ରାଜୁଏଟ ଛାତ୍ରଛାତ୍ରୀମାନେ ଆଲୋଚନା କରିଥିଲେ:-


    କ. ଆକର୍ଷଣୀୟ କ୍ୟାପସନ୍ ପ୍ରତିଯୋଗୀତା


    ଖ. ମୁଁ ପ୍ରଭାବିତ ପ୍ରତିଯୋଗୀତା 9ମ ରୁ 12ଶ ଶ୍ରେଣୀ ପର୍ଯ୍ୟନ୍ତ


    ଗ. ଗ୍ରାଜୁଏଟ ଓ ଅଣ୍ଡର ଗ୍ରାଜୁଏଟ ଛାତ୍ରଛାତ୍ରୀମାନଙ୍କ ପାଇଁ ମୋ ସଫଳତାର ମନ୍ତ୍ର


    ଶିକ୍ଷକଙ୍କ ସକାଶେ


    ଶିକ୍ଷକଙ୍କ ଭାବନା


    ମାତାପିତାଙ୍କ ସକାଶେ


    ମୋ ପରୀକ୍ଷା ଯୋଦ୍ଧାଙ୍କ ଠାରୁ ଶିକ୍ଷାଲାଭ


    ମାଇଗଭ୍ ପୋର୍ଟାଲରେ ମୋଟ 1 , 02 , 173 ଜଣ ଅନଲାଇନ୍ ପ୍ରତିଯୋଗୀତାରେ ଅଂଶଗ୍ରହଣ କରିଥିଲେ ଏବଂ ଏହାର ବିସ୍ତୃତ ବିବରଣୀ ସମସ୍ତ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ର ମାନଙ୍କୁ ପଠାଇ ଦିଆଯାଇଥିଲା ଯେଉଁଠାରେ ଚୂଡ଼ାନ୍ତ 2000 ଜଣଙ୍କୁ ଚୟନ କରାଯାଇଥିଲା ଏବଂ ସେହି ତାଲିକା ଚୟନ କମିଟିଙ୍କ ଦ୍ୱାରା ପ୍ରସ୍ତୁତ ହେବା ପରେ ରାଜ୍ୟ/ କେନ୍ଦ୍ରଶାସିତ କ୍ଷେତ୍ର ସ୍ତରରେ ଚୂଡ଼ାନ୍ତ କରାଯାଇଥିଲା ।


    2018 ବର୍ଷର ପରୀକ୍ଷା ପେ ଚର୍ଚ୍ଚ ପଦ୍ଧତି ପରିବର୍ତ୍ତେ ଚଳିତ ବର୍ଷ ଚୟନ କରାଯାଇଥିବା ଛାତ୍ରଛାତ୍ରୀ , ମାତାପିତା ଓ ଶିକ୍ଷକମାନେ ଯେଉଁମାନେ ଏହି ପ୍ରତିଯୋଗିତାରେ ବିଜୟୀ ହୋଇଛନ୍ତି ସେମାନେ ତଲକାଟୋରା ଷ୍ଟାଡ଼ିୟମରେ ପ୍ରଧାନମନ୍ତ୍ରୀଙ୍କ ସହ ଭାବ ବିନିମୟ କରିବାର ସୁଯୋଗ ପାଇଛନ୍ତି ।


    ପ୍ରଥମ ଥର ପାଇଁ ସମଗ୍ର ଭାରତର ଛାତ୍ରଛାତ୍ରୀ ଏବଂ ବିଦେଶରେ ବସବାସ କରୁଥିବା ଛାତ୍ରଛାତ୍ରୀମାନେ ଏଥିରେ ଅଂଶଗ୍ରହଣ କରୁଛନ୍ତି । ଗତବର୍ଷ ଦିଲ୍ଲୀ ଏବଂ ରାଜଧାନୀ ଅଂଚଳର ଛାତ୍ରଛାତ୍ରୀମାନଙ୍କୁ ଚଳିତ ବର୍ଷ ତୁଳନାରେ ଅଧିକ ସଂଖ୍ୟାରେ ଏହି କାର୍ଯ୍ୟକ୍ରମ ସକାଶେ ଆମନ୍ତ୍ରଣ କରାଯାଇଥିଲା । ଚଳିତ ବର୍ଷ ବିଦେଶ ଯଥା ରୁଷିଆ , ନାଇଜେରିଆ , ଇରାନ , ନେପାଳ , ଦୋହା , କୁଏତ , ସାଉଦୀ ଆରବ ଏବଂ ସିଙ୍ଗାପୁର ଆଦି ରାଷ୍ଟ୍ରରୁ ଛାତ୍ରଛାତ୍ରୀମାନେ ଏହି କାର୍ଯ୍ୟକ୍ରମ ପାଇଁ ଭାରତ ଆସିଛନ୍ତି ଏବଂ ସେମାନେ ଆସନ୍ତାକାଲି ପ୍ରଧାନମନ୍ତ୍ରୀଙ୍କ ସହ ପରୀକ୍ଷାର ବିଭିନ୍ନ ପ୍ରସଙ୍ଗ ଉପରେ ଭାବ ବିନିମୟ କରିବେ ।


    ଚଳିତ ବର୍ଷ 10 ମିନିଟର ସାଂସ୍କୃତିକ କାର୍ଯ୍ୟକ୍ରମକୁ ଏଥିରେ ସାମିଲ କରାଯାଇଛି ଏବର୍ଷ ଏଥିରେ କଳା ଉତ୍ସବର ବିଜୟୀ ଛାତ୍ରଛାତ୍ରୀମାନେ (ନୃତ୍ୟ , ସଙ୍ଗୀତ ଆଦି) , ସେମାନଙ୍କର ମାତାପିତା ଓ ଶିକ୍ଷକମାନେ ପ୍ରଦର୍ଶନ କରିବେ ।


    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରଣାଳୟ ପକ୍ଷରୁ ଗ୍ରହଣ କରାଯାଇଥିବା ବିଭିନ୍ନ ପଦକ୍ଷେପ ସଂପର୍କରେ ଏକ କ୍ଷୁଦ୍ର ଚଳଚ୍ଚିତ୍ର ମଧ୍ୟ ପ୍ରଦର୍ଶିତ ହେବ ଯେଉଁଥିରେ ଗତ ବର୍ଷ ପରୀକ୍ଷା ପେ ଚର୍ଚ୍ଚା କାର୍ଯ୍ୟକ୍ରମ କିଭଳି ଭାବେ ପରୀକ୍ଷାର୍ଥୀମାନଙ୍କ ଦୁଶ୍ଚିନ୍ତା ଓ କ୍ଳାନ୍ତିକୁ ଦୂର କରିପାରିଥିଲା ତାହା ପ୍ରଦର୍ଶିତ ହେବ ।


    ଏହି କାର୍ଯ୍ୟକ୍ରମକୁ ଭାରତ ଓ ବିଦେଶରେ ଥିବା ସମସ୍ତ ସରକାରୀ ଓ ସିବିଏସଇ ବିଦ୍ୟାଳୟ , ଉଚ୍ଚ ଶିକ୍ଷାନୁଷ୍ଠାନ/ କଲେଜମାନଙ୍କରେ ଜାନୁଆରୀ 29 ତାରିଖ ଦିନ ପ୍ରସାରଣ ଜରିଆରେ ଛାତ୍ରଛାତ୍ରୀ ତଥା ଶିକ୍ଷକମାନଙ୍କ ନିକଟରେ ପହଂଚାଯିବା ସକାଶେ ସକଳ ପ୍ରକାର ବ୍ୟବସ୍ଥା ହୋଇଛି ।


    **********

    
    
    (Release ID: 1561743) Visitor Counter : 35