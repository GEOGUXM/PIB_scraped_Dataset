      ପ୍ରତିରକ୍ଷା ମନ୍ତ୍ରଣାଳୟ

      71 ତମ ସେନା ଦିବସ ପରେଡ
      Posted On: 15 JAN 2019 7:43PM by PIB Bhubaneshwar


    ଭାରତୀୟ ସେନା ଆଜି ଏହାର 71ତମ ସେନା ଦିବସ ପାଳନ କରିଛି । ସେନାଧ୍ୟକ୍ଷ ଶ୍ରୀ ବିପିନ ରାୱତ ଦିଲ୍ଲୀ ଛାଉଣୀର କାରିୟପ୍ପା ପରେଡ ଗ୍ରାଉଣ୍ଡରେ ସେନା ଦିବସ ପରେଡର ନିରୀକ୍ଷଣ କରିଥିଲେ ଏବଂ ବାହାଦୁରୀ ଓ ଶୌର୍ଯ୍ୟ ପାଇଁ ବ୍ୟକ୍ତିମାନଙ୍କୁ 15 ସେନା ପଦକ (ପାଞ୍ଚ ମରଣୋତ୍ତର ସହିତ) ତଥା 17 ସିଓଏଏସ ଏକକକୁ ସେମାନଙ୍କର ଦମଦାର କାର୍ଯ୍ୟ ପ୍ରଦର୍ଶନ ପାଇଁ ପ୍ରଶସ୍ତି ପଦକ ପ୍ରଦାନ କରିଥିଲେ ।


    ପ୍ରତ୍ୟେକ ବର୍ଷ ଜାନୁଆରୀ 15କୁ ସେନା ଦିବସ ପାଳନ କରାଯାଇଥାଏ । ଆଜିର ଦିନରେ 1949 ମସିହାରେ ଜେନେରାଲ (ପରବର୍ତ୍ତୀ ସମୟରେ ଫିଲ୍ଡ ମାର୍ଶାଲ) କେ ଏମ କାରିୟପ୍ପା ଅନ୍ତିମ ବ୍ରିଟିଶ କମାଣ୍ଡର ଜେନେରାଲ-ଇନ ଚିଫ ଜେନେରାଲ ସାର ଏଫଆରଆର ବୁଚରଙ୍କ ଠାରୁ ସେନା କମାଣ ସମ୍ଭାଳି ଥିଲେ ଏବଂ ସ୍ୱତନ୍ତ୍ରତା ପ୍ରାପ୍ତି ପରେ ଭାରତୀୟ ସେନାର ପ୍ରଥମ କମାଣ୍ଡର ଇନ ଚିଫ ହୋଇଥିଲେ ।


    ସେନା ଦିବସ ପରେଡର ନେତୃତ୍ୱ ଚିଫ ଅଫ ଷ୍ଟାଫ , ଦିଲ୍ଲୀ ଏରିଆ ମେଜର ଜେନେରାଲ ରାଜପାଳ ପୁନିଆ କରିଥିଲେ । ଅଗ୍ରଣୀ ପରେଡରେ ପରମବୀର ଚକ୍ର ତଥା ଅଶୋକ ଚକ୍ର ବିଜେତା ଥିଲେ । ଏହାପରେ T-90 ଟ୍ୟାଙ୍କ ଭୀଷ୍ମ , ଇନଫ୍ୟାଟ୍ରି ଲଢ଼ୁଆ ବିମାନ BMP II, M 777 ଅଲଟ୍ରା ଲାଇଟ ହୋଇଟଜର , K-9 ବଜ୍ର ତୋପ , ଆକାଶ ମିସାଇଲ ପ୍ରଣାଳୀ , ମୋବାଇଲ ଟ୍ରାନ୍ସପୋର୍ଟେବୁଲ କ୍ଷପଣାସ୍ତ୍ର ଟର୍ମିନାଲ ସେବା ବାହାନ , ସରଫେସ ମିନିମମ କ୍ଲିୟରିଂ ସିଷ୍ଟମ , ଆନ୍ତର୍ଜାତିକ ଖେଳ ପୁରସ୍କାର ବିଜେତାଙ୍କ ପ୍ରତିନିଧି ଦଳ ତଥା ମାଉଂଟେଡ ହର୍ସ କ୍ୟାଭିଲାରୀ ସହିତ 7ଟି ମାର୍ଚ୍ଚିଂ ପ୍ରତିନିଧି ଦଳ ଥିଲେ ।


    ଭାରତୀୟ ପୂର୍ବ ସୈନିକ ନିର୍ଦ୍ଦେଶାଳୟ ଦ୍ୱାରା ଆୟୋଜିତ ପ୍ରଦର୍ଶନୀ ମଞ୍ଚରେ ପୂର୍ବ ସୈନିକମାନଙ୍କ ଭୂମିକା ଏବଂ ଦେଶ ପ୍ରତି ସେମାନଙ୍କ ଯୋଗଦାନକୁ ପ୍ରଦର୍ଶିତ କରାଯାଇଥିଲା । କୋର ଅଫ ସିଗନାଲର ଡେୟାର ଡେଭିଲ ଟିମ ଦ୍ୱାରା ମୋଟର ସାଇକେଲ କସରତ ପ୍ରଦର୍ଶିତ କରାଯାଇଥିଲା । ସମାରୋହ ଶେଷରେ ଯୁଦ୍ଧର ପ୍ରଦର୍ଶନ କରାଯାଇଥିଲା ଯେଉଁଥିରେ ଯୁଦ୍ଧ କୌଶଳ ଦେଖାଯାଇଥିଲା ।


    ଏହା ପୂର୍ବରୁ ସେନାର ତିନି ଅଙ୍ଗର ପ୍ରମୁଖଙ୍କ ଦ୍ୱାରା ସେନା ଦିବସ ଅବସରରେ ଅମର ଯବାନ ଜ୍ୟୋତି , ଇଣ୍ଡିଆ ଗେଟରେ ପୁଷ୍ପାଞ୍ଜଳୀ ପ୍ରଦାନ କରାଯାଇଥିଲା ।


    **************

    
    
    (Release ID: 1560237) Visitor Counter : 23