      ରେଳ ମନ୍ତ୍ରଣାଳୟ

      ଭାରତୀୟ ରେଳ ୱାର୍କସପ ଆଧୁନିକୀକରଣ ସଂଗଠନ (COFMOW)ର 2018ରେ ସର୍ବଶ୍ରେଷ୍ଠ ପ୍ରଦର୍ଶନ
      • ସିଓଏଫଏମଓବ୍ଲୁ 2018-19 ବର୍ଷରେ 1050.85 କୋଟି ଟଙ୍କାର କାମ କରିଛି

      Posted On: 22 JAN 2019 4:09PM by PIB Bhubaneshwar

    ଭାରତୀୟ ରେଳ ୱାର୍କସପ ଆଧୁନିକୀକରଣ ସଂଗଠନ ( COFMOW ) 2018ରେ ସର୍ବଶ୍ରେଷ୍ଠ ପ୍ରଦର୍ଶନ କରିଛି । ଏହି ସଂଗଠନ ଆଧୁନିକ ତଥା ଉନ୍ନତ ମେସିନ ଉପକରଣ କିଣିବା ପାଇଁ ଉତ୍କୃଷ୍ଟ କେନ୍ଦ୍ର ପାଲଟିବା ସହ ସ୍ୱଦେଶୀ ଜ୍ଞାନ କୌଶଳରେ ରୋଲିଂ ଷ୍ଟକ ରକ୍ଷଣାବେକ୍ଷଣ ଓ ଭାରତୀୟ ରେଳ ୱାର୍କସପ ଆଧୁନିକୀକରଣ ପାଇଁ ଆବଶ୍ୟକ ଉପକରଣ ନିର୍ମାଣ କରୁଛି । ଏହି ୟୁନିଟ 15 ଜାନୁୟାରୀ , 2019 ପର୍ଯ୍ୟନ୍ତ 2018-19 ବର୍ଷରେ 1050.85 କୋଟି ଟଙ୍କାର କାମ କରି ସର୍ବଶ୍ରେଷ୍ଠ ପ୍ରଦର୍ଶନ କରିଛି । ଯନ୍ତ୍ରାଂଶ କିଣିବା ଓ ରୋଲିଂ ଷ୍ଟକ କାମରୁ 634.14 କୋଟି ଓ 416.71 କୋଟି ଟଙ୍କା ମିଳିଥିବା ବେଳେ ବିଗତ ବର୍ଷ ତୁଳନାରେ ଏହା ଯଥାକ୍ରମେ 97% ଓ 128% ବଢିଛି ।


    ଆଧୁନିକ ଯନ୍ତ୍ରାଂଶ କିଣି ନିର୍ଦ୍ଧାରିତ ସମୟରେ କାମ ସାରିବା ଯୋଗୁଁ ବିଗତ ତ୍ରୈମାସିକରେ ଏହାର ଲାଭ ପରିମାଣ ବଢିଛି । ଏହା ଭାରତୀୟ ରେଳବାଇର ଡବା , ଇଂଜିନ , ରେଳଧାରଣା ନିର୍ମାଣର ଆଧୁନିକୀକରଣ ତଥା ଭିତ୍ତିଭୂମି ସଂରକ୍ଷଣରେ ସାହାଯ୍ୟ କରିବ ଯାହା ଉନ୍ନତ ଉତ୍ପାଦନ ପାଇଁ ଜାତୀୟ ନୀତି ( NPAM ) ଓ ଶିଳ୍ପ ପାଇଁ ସହାୟକ ହେବ ।


    ******************


    

    
    (Release ID: 1561933) Visitor Counter : 1