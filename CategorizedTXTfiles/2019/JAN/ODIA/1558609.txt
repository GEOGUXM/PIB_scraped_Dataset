      ଜାହାଜ ଚଳାଚଳ ମନ୍ତ୍ରଣାଳୟ

      ବୃହତ ବନ୍ଦରଗୁଡ଼ିକର ସଫଳତା
      Posted On: 03 JAN 2019 4:06PM by PIB Bhubaneshwar


    ବୃହତ ବନ୍ଦରଗୁଡ଼ିକର ବିକାଶ/ସମ୍ପ୍ରସାରଣ ଉଦ୍ଦେଶ୍ୟରେ ସରକାର ନିୟମିତ ଭାବେ ବନ୍ଦର ପ୍ରକଳ୍ପଗୁଡ଼ିକର ତଦାରଖ କରୁଛନ୍ତି । ବର୍ଥ ନିର୍ମାଣ , ଷ୍ଟେଟ୍-ଅଫ୍-ଦି-ଆର୍ଟ ଉପକରଣ ଇନଷ୍ଟଲେସନ୍ , କାର୍ଗୋ ପରିଚାଳନା ବ୍ୟବସ୍ଥାର ମେକାନାଇଜେସନ୍ ଏବଂ ବଡ଼ ଜାହାଜ ପରିଚାଳନା ପାଇଁ ଡ୍ରେଜିଂ ପ୍ରକଳ୍ପ ଭଳି ବନ୍ଦର ପ୍ରକଳ୍ପଗୁଡ଼ିକ ବୃହତ ବନ୍ଦରଗୁଡ଼ିକର ଦକ୍ଷତାରେ ସୁଧାର ଆଣିଥାଏ । ନିକଟ ଅତୀତରେ ଏ ଦିଗରେ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା କେତେକ ଗୁରୁତ୍ୱପୂର୍ଣ୍ଣ ନୀତି ଓ ପଦକ୍ଷେପ ହେଲା:

     1. ବୃହତ ବନ୍ଦରଗୁଡ଼ିକୁ ଆନ୍ତର୍ଜାତିକ ମାନକ ସହ ତୁଳନୀୟ କରିବା ଉଦ୍ଦେଶ୍ୟରେ ବୃହତ ବନ୍ଦର ଦକ୍ଷତା ବେଞ୍ଚମାର୍କିଂ ଓ ଉତ୍ପାଦକତା ଉପରେ ଏକ ସର୍ଭେ କରାଯାଇଥିଲା । ଏହି ସର୍ଭେରେ 116ଟି ବନ୍ଦରୱାରୀ ଆକ୍ସନ ପଏଣ୍ଟ/ପଦଦେକ୍ଷ ଚିହ୍ନଟ କରାଯାଇଥିଲା , ଯେଉଁଥିରୁ ବର୍ତ୍ତମାନ ସୁଦ୍ଧା 91ଟି ପଦକ୍ଷେପକୁ ସମ୍ପୂର୍ଣ୍ଣ କରାଯାଇଛି ।
     2. ଇଣ୍ଡିଆନ୍ ପୋର୍ଟ ରେଲ୍ କର୍ପୋରେସନ ଲିମିଟେଡ୍ ନାମକ ଏକ ନୂଆ ସ୍ପେସାଲ ପର୍ପୋଜ୍ ଭେଇକିଲକୁ ପବ୍ଲିକ ଲିମିଟେଡ୍ କମ୍ପାନି ଭାବେ ସ୍ଥାପନ କରାଯାଇଛି । ଏହା ବୃହତ ବନ୍ଦରଗୁଡ଼ିକ ସହ ରେଳ ସଂଯୋଗ ଯୋଗାଇବା ଦିଗରେ କାର୍ଯ୍ୟ କରୁଛି । ଫଳରେ ବନ୍ଦରଗୁଡ଼ିକର ପରିଚାଳନା କ୍ଷମତା ଏବଂ କାର୍ଯ୍ୟଦକ୍ଷତାରେ ସୁଧାର ଆସିବ ।
     3. ଏକ ନୂଆ ବୃହତ ବନ୍ଦର ପ୍ରାଧିକରଣ ବିଲକୁ ଲୋକସଭାରେ ଆଗତ କରାଯାଇଛି । ଏହି ବିଲ୍ ବୃହତ ବନ୍ଦରଗୁଡ଼ିକର ବର୍ତ୍ତମାନର ଚାହିଦାକୁ ଦୃଷ୍ଟିରେ ରଖି ସେମାନଙ୍କ ବୋର୍ଡକୁ ପରିଚାଳନାଗତ ସ୍ୱାଧୀନତା ପ୍ରଦାନ କରିବ ।
     4. ଏକ ସ୍ୱଚ୍ଛ ନିଲାମ ତଥା ଟେଣ୍ଡର ରୁଟଆରଇ ବୃହତ ବନ୍ଦରଗୁଡ଼ିକ ଦ୍ୱାରା ଜମି ଆବଣ୍ଟନ ପାଇଁ ନିୟାମକ ଫ୍ରେମ୍ୱର୍କ ସହ ଏକ ଜମି ନୀତି ନିୟମାବଳି ଅଣାଯାଇଛି ।
     5. ବନ୍ଦର କ୍ଷେତ୍ରରେ ପିପିପି ପ୍ରକଳ୍ପ ଓ ଡ୍ରେଜିଂ ପ୍ରକଳ୍ପଗୁଡ଼ିକ ପାଇଁ ମଡେଲ୍ କନ୍ସେସନ୍ ଏଗ୍ରିମେଣ୍ଟକୁ ସଂଶୋଧନ କରାଯାଇଛି ।
     6. ଷ୍ଟିଭେଡରିଂ , ବର୍ଥିଂ ଓ କ୍ୟାପ୍ଟିଭ୍ ପ୍ରକଳ୍ପ ପାଇଁ ନୂଆ ନୀତି ଜାରି କରାଯାଇଛି ।
     7. ବୃହତ ବନ୍ଦରଗୁଡ଼ିକରେ ଡ୍ରେଜିଂ ରକ୍ଷଣାବେକ୍ଷଣକୁ ଯୁକ୍ତିସଙ୍ଗତ କରାଯାଇଛି ।
     8. ସ୍ୱତନ୍ତ୍ର ଜାହାଜ ଯଥା RO-RO , ହାଇବ୍ରିଡ୍ RO-RO , RO ପିୟୋର୍ କାର୍ କ୍ୟାରିୟର୍ , ପିୟୋର୍ କାର୍ ଓ ଟ୍ରକ୍ କ୍ୟାରିୟର୍ , ଏଲ୍ଏନଜି ଜାହାଜ , ପ୍ରୋଜେକ୍ଟ କାର୍ଗୋ , କ୍ୟାରିୟରଗୁଡ଼ିକର ପରିଚାଳନାରେ ଆଦେଶ ଜାରି ହେବା ତାରିଖଠାରୁ 5 ବର୍ଷ ନିମନ୍ତେ କୋହଳତା ପାଇଁ 2.9.2015ରେ ମନ୍ତ୍ରଣାଳୟ ପକ୍ଷରୁ ଆଦେଶନାମା ଜାରି ହୋଇଛି ।
     9. EXIM transhipment containers ଓ ଖାଲି କଣ୍ଟେନର ଗୁଡ଼ିକର ଉପକୂଳ ବା ତଟବର୍ତ୍ତୀ ଯାତାୟାତରେ କୋହଳତା ପାଇଁ ମନ୍ତ୍ରଣାଳୟ ଦ୍ୱାରା 21.05.2018ରେ ଆଦେଶନାମା ଜାରି କରାଯାଇଛି ।
    10. ପିପିପି ଏବଂ ଡ୍ରେଜିଂ ପ୍ରକଳ୍ପଗୁଡ଼ିକ ପାଇଁ ସଂଶୋଧିତ ନିରାପତ୍ତା ନିୟମାବଳି ଜାରି ହୋଇଛି ।

    ମନ୍ତ୍ରଣାଳୟ ଦ୍ୱାରା ସକ୍ରିୟ ନୀତିଗତ ପଦକ୍ଷେପ କାରଣରୁ 2017-18ରେ ବୃହତ ବନ୍ଦରଗୁଡ଼ିକ ନିମ୍ନଲିଖିତ ସଫଳତା ହାସଲ କରିଛନ୍ତି:

     1. 2016-17ରେ 82. 28 ଘଣ୍ଟା ଥିବା ହାରାହାରି ଟର୍ଣ୍ଣ-ରାଉଣ୍ଡ ସମୟ 2017-18ରେ 64.43 ଘଣ୍ଟାକୁ ଖସିଆସିଛି ।
     2. 2017-18ରେ ଜାହାଜ ବର୍ଥ ଡେ ପ୍ରତି ଉତ୍ପାଦନରେ ସୁଧାର ଆସିଛି । 2017-18ରେ ଏହା ବୃଦ୍ଧି ଘଟି 15333 ଟନ୍ ରହିଛି । 2016-17ରେ ଏହା 14576 ଟନ୍ ଥିଲା ।
     3. 2017-18ରେ ବୃହତ ବନ୍ଦରଗୁଡ଼ିକ 679.37 ନିୟୁତ ଟନ୍ କାର୍ଗୋ ପରିଚାଳନା କରିଥିଲେ , ଯାହାକି 2016-17 ତୁଳନାରେ 4.78% ଅଧିକ ।
      * IV. 2017-18ରେ ବୃହତ ବନ୍ଦରଗୁଡ଼ିକର କ୍ଷମତାରେ ପ୍ରାୟ 92 ଏମଟିପିଏ ଯୋଡ଼ି ହୋଇଛି । 2016-17ରେ ବୃହତ ବନ୍ଦରଗୁଡ଼ିକର ମୋଟ୍ ପରିଚାଳନା କ୍ଷମତା 1359 ଏମଟିପିଏ ଥିଲା ବେଳେ 2017-18ରେ ଏହା 1451.19 ଏମଟିପିଏକୁ ବୃଦ୍ଧି ଘଟିଛି ।
     1. 2017-18ରେ ବୃହତ ବନ୍ଦରଗୁଡ଼ିକର ପରିଚାଳନାଗତ ବଳକା ପୂର୍ବବର୍ଷ ତୁଳନାରେ 916.22 କୋଟି ଟଙ୍କା ବୃଦ୍ଧି ଘଟିଛି । 2016-17ରେ ଏହା 4979.58 କୋଟି ଟଙ୍କା ଥିଲା ବେଳେ 2017-18ରେ 5895.80 କୋଟି ଟଙ୍କା ହୋଇଛି ।

    ଗୁରୁବାର ଲୋକସଭାରେ ଏକ ପ୍ରଶ୍ନର ଉତ୍ତରରେ ଜାହାଜ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ପନ୍ ରାଧାକ୍ରିଷ୍ଣନ୍ ଏହି ଉତ୍ତର ଦେଇଛନ୍ତି ।


    ********

    
    
    (Release ID: 1558609) Visitor Counter : 22
    
    
    
    
    

1.