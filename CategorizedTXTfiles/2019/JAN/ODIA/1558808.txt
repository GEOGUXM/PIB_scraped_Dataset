      ରେଳ ମନ୍ତ୍ରଣାଳୟ

      ରେଳବୋର୍ଡ, ସମସ୍ତ ଜୋନାଲ ରେଳପଥ ମହାପ୍ରବନ୍ଧକ ଏବଂ ଡିଭିଜନାଲ ରେଳପଥ ପ୍ରବନ୍ଧକଙ୍କ ସହ ଶ୍ରୀ ପୀୟୂଷ ଗୋୟଲଙ୍କ ଉଚ୍ଚସ୍ତରୀୟ ସମୀକ୍ଷା ବୈଠକ
      • ରେଳ ପ୍ରକଳ୍ପ ଓ ବିଭିନ୍ନ କାର୍ଯ୍ୟକଳାପର ସମୟବଦ୍ଧ ଡେଲିଭରି ଏବଂ ଉତ୍ତମ ପରିଚାଳନା ଉପରେ ମନ୍ତ୍ରୀଙ୍କ ଗୁରୁତ୍ୱାରୋପ

      Posted On: 04 JAN 2019 7:55PM by PIB Bhubaneshwar

    ରେଳ ଏବଂ କୋଇଲା ମନ୍ତ୍ରୀ ଶ୍ରୀ ପୀୟୂଷ ଗୋୟଲ 2019 ଜାନୁଆରୀ 3ରେ ରେଳ ଭବନଠାରେ ସମ୍ପୂର୍ଣ୍ଣ ରେଳବୋର୍ଡ , ସମସ୍ତ ଜୋନାଲ ରେଳପଥର ମହାପ୍ରବନ୍ଧକ ଏବଂ 68 ରେଳ ଡିଭିଜନର ଡିଭିଜନାଲ ରେଳପଥ ପ୍ରବନ୍ଧକ (ଡିଆରଏମ ମାନେ ଭିଡିଓ କନ୍ଫରେନ୍ସି ଜରିଆରେ ଲିଙ୍କ ହୋଇଥିଲେ)ଙ୍କ ସହ ଏକ ଉଚ୍ଚସ୍ତରୀୟ ସମୀକ୍ଷା ବୈଠକ ଡକାଇଥିଲେ ।


    ଚଳିତ ଆର୍ଥିକ ବର୍ଷର ବର୍ତ୍ତମାନ ସୁଦ୍ଧା ପ୍ରଦର୍ଶନକୁ ସମୀକ୍ଷାକରି ମନ୍ତ୍ରୀ ଆଗାମୀ 2019 ଜାନୁଆରୀ-ମାର୍ଚ୍ଚ ତ୍ରୟ ମାସର ରୋଡ ମ୍ୟାପ ପାଇଁ ନିର୍ଦ୍ଦେଶ ଦେଇଥିଲେ । ଉପଯୁକ୍ତ ସମୟରେ ରେଳ ପ୍ରକଳ୍ପ ଓ କାର୍ଯ୍ୟକଳାପ ଗୁଡ଼ିକର ଡେଲିଭରି ସହ ସେଗୁଡ଼ିକର ଉତ୍ତମ ପରିଚାଳନା ପାଇଁ ମନ୍ତ୍ରୀ ଗୁରୁତ୍ୱାରୋପ କରିଥିଲେ ।


    ଏହି ଆଲୋଚନାଚକ୍ରରେ ରେଳ ପଥରେ ନିରାପତ୍ତା , ଯାତ୍ରୀସେବା , ଯାତ୍ରୀସୁବିଧା , ରାଜସ୍ୱ ଆୟ , ଭିତ୍ତିଭୂମି ବିକାଶ , କର୍ମଚାରୀ ମଙ୍ଗଳ ଏବଂ କାର୍ଯ୍ୟାବଳୀର ସବୁସ୍ତରରେ ସ୍ୱଚ୍ଛତା ଆଣିବା ଦିଗରେ ଆଲୋଚନା ହୋଇଥିଲା ।

      * ଆଗାମୀ 2019 ଜାନୁଆରୀ-ମାର୍ଚ୍ଚ ତ୍ରୟମାସ ପାଇଁ ରୋଡମ୍ୟାପ୍
      * ଏବେ ଚାଲୁ ରହିଥିବା ରେଳ ପ୍ରକଳ୍ପଗୁଡ଼ିକୁ ରେଳପଥ ଅଧିକାରୀଙ୍କ ଦ୍ୱାରା ପରିଚାଳନା ପାଇଁ ଏକ ସମନ୍ୱିତ ଡ୍ୟାସବୋର୍ଡ ସ୍ଥାପନ । କାର୍ଯ୍ୟାବଳୀରେ ସ୍ୱଚ୍ଛତା ଆଣିବା ଉଦ୍ଦେଶ୍ୟରେ ଏହି ଡ୍ୟାସବୋର୍ଡ ସର୍ବସାଧାରଣଙ୍କ ଦେଖିବା ନିମନ୍ତେ ମଧ୍ୟ ଉପଲବ୍ଧ ହେବ ।
      * 2000 ରେଳ ଷ୍ଟେସନରେ ୱାଇ-ଫାଇ ଯୋଗାଇ ଦିଆଯିବ ।
      * ସବୁ ପ୍ରକାର ଅଭିଯୋଗ ପାଇଁ ସିଙ୍ଗଲ ହେଲ୍ପଲାଇନ୍ ନମ୍ବର ।
      * ସଂରକ୍ଷଣଚାର୍ଟ ପବ୍ଲିକ ଡୋମେନରେ ଉପଲବ୍ଧ ହେବ ।
      * ଉଭୟ ଇଷ୍ଟର୍ଣ୍ଣ ଓ ୱେଷ୍ଟର୍ଣ୍ଣ ଡିଏଫସିରେ ପ୍ରାୟ 600-700 କିଲୋମିଟର କରିଡ କାର୍ଯ୍ୟକ୍ଷମକୁ ଚଳିତ ତ୍ରୟମାସରେ ସୁନିଶ୍ଚିତ କରାଯିବ ।
      * ଯଥାଶୀଘ୍ର ସମ୍ଭବ ସବୁ ଟ୍ରେନର ପ୍ରତି କ୍ୟାଟରିଂ କର୍ମଚାରୀ ଓ ଟିଟିଇଙ୍କୁ ସ୍ୱାଇପ ସୁବିଧା ଥିବା ପିଓଏସ ମେସିନ୍ ଓ ବିଲ ସୃଷ୍ଟିକାରୀ ମେସିନ ବିତରଣ କରାଯିବ ।
      * 2019 ଫେବ୍ରୁଆରୀ ସୁଦ୍ଧା 68ଟି ଷ୍ଟେସନ ପୁନଃବିକାଶ ହେବ ।
      * 2019 ଫେବ୍ରୁଆରୀ 15 ପୂର୍ବରୁ 100 ଷ୍ଟେସନ 3 D ଡିଜିଟାଲ ମ୍ୟୁୟଜିୟମ୍ ନିର୍ମାଣ ଶେଷହେବ ।
      * କୁଲିଙ୍କ ପାଇଁ ଜନମଙ୍ଗଳ ପଦକ୍ଷେପ ନିଆଯିବ ।

    ଚଳିତ ଆର୍ଥିକ ବର୍ଷର ବର୍ତ୍ତମାନ ସୁଦ୍ଧାର ପ୍ରଦର୍ଶନକୁ ସମୀକ୍ଷା କରି ମନ୍ତ୍ରୀ ଆଗାମୀ 2019 ଜାନୁଆରୀ-ମାର୍ଚ୍ଚ ତ୍ରୟମାସର ରୋଡମ୍ୟାପ ପାଇଁ ନିର୍ଦ୍ଦେଶ ଦେଇଥିଲେ । ସେଗୁଡ଼ିକ ହେଲା:-


    ସମୟବଦ୍ଧ କାର୍ଯ୍ୟସମ୍ପୂର୍ଣ୍ଣ


    ବିଜ୍ଞପ୍ତିରେ ଜାରି ଡେଡଲାଇନ୍ ଆଧାରରେ ନିର୍ଦ୍ଧାରିତ ସମୟସୀମା ମଧ୍ୟରେ ବିଭିନ୍ନ ପ୍ରକଳ୍ପ ଓ କାର୍ଯ୍ୟକଳାପକୁ ସମ୍ପୂର୍ଣ୍ଣ କରିବାକୁ ନିଜର ମେସିନାରୀକୁ ତ୍ୱରାନ୍ୱିତ କରିବା ପାଇଁ ରେଳମନ୍ତ୍ରୀ ପ୍ରମୁଖ ରେଳ ଅଧିକାରୀଙ୍କୁ ନିର୍ଦ୍ଦେଶ ଦେଇଛନ୍ତି । ଏହାବାଦ୍ ରେଳପଥରେ ନିରାପତ୍ତା , ଯାତ୍ରୀସେବା , ଯାତ୍ରୀ ସୁବିଧା , ରାଜସ୍ୱ ଆୟ , ଭିତ୍ତିଭୂମି ବିକାଶ , କର୍ମଚାରୀ ମଙ୍ଗଳ ଏବଂ କାର୍ଯ୍ୟାବଳୀର ସବୁସ୍ତରରେ ସ୍ୱଚ୍ଛତା ଆଣିବା ଦିଗରେ ଗୁରୁତ୍ୱ ଦେବାକୁ ମଧ୍ୟ ମନ୍ତ୍ରୀ ଆହ୍ୱାନ ଦେଇଥିଲେ ।


    ଅନ ଲା ଇନ୍ ପରିଚାଳନା


    ପ୍ରକଳ୍ପଗୁଡ଼ିକୁ ସମୟସୀମା ମଧ୍ୟରେ ଶେଷ କରିବାର ଆବଶ୍ୟକତାକୁ ଗୁରୁତ୍ୱାରୋପ କରି ଶ୍ରୀ ପୀୟୂଷ ଗୋୟଲ କହିଲେ , ଏଥିପାଇଁ ପ୍ରକଳ୍ପର ଅଗ୍ରଗତି ପରିଚାଳନା ନିହାତି ଆବଶ୍ୟକ । ଏଣୁ 2019 ଜାନୁଆରୀ 15 ସୁଦ୍ଧା ସ୍କ୍ରିନରେ ଡିସପ୍ଲେ ହୋଇପାରୁଥିବା ଭଳି ଏକ ସମନ୍ୱିତ ଡ୍ୟାସବୋର୍ଡ ପୋର୍ଟାଲ ବିକାଶ ପାଇଁ ମନ୍ତ୍ରୀ ପରାମର୍ଶ ଦେଇଛନ୍ତି । ସମ୍ପୂର୍ଣ୍ଣ ରେଳପଥ ନେଟୱାର୍କ ପାଇଁ ଏହି ପୋର୍ଟାଲ ବିକାଶ ହେବ ଏବଂ ଡ୍ୟାସବୋର୍ଡକୁ ସାଧାରଣ ଜନତାଙ୍କ ଆକ୍ସେସ୍ ପାଇଁ ମଧ୍ୟ ବ୍ୟବସ୍ଥା ରହିବ । ଡ୍ୟାସବୋର୍ଡରେ ନିୟମିତ ଭାବେ ପ୍ରକଳ୍ପର ପୂର୍ବକାର୍ଯ୍ୟ ଓ ପରବର୍ତ୍ତୀ କାର୍ଯ୍ୟର ଫଟୋକୁ ଅନ୍ଲାଇନରେ ଅପଲୋଡ ହେବ ।


    ସମର୍ପିତ ମାଲ ବା ହୀ କରିଡ ର କାର୍ଯ୍ୟ କ୍ଷମ


    ସମର୍ପିତ ମାଲବାହୀ କରିଡର୍ ନିର୍ମାଣରେ ଆଖିଦୃଶିଆ ପ୍ରଗତିକୁ ଦୃଷ୍ଟିରେ ରଖି ଶ୍ରୀ ଗୋୟଲ କହିଛନ୍ତି ଯେ ଉଭୟ ଇଷ୍ଟର୍ଣ୍ଣ ଓ ୱେଷ୍ଟର୍ଣ୍ଣ ଡିଏଫସିର 777 କିଲୋମିଟର ଦୀର୍ଘ ସମର୍ପିତ ମାଲବାହୀ କରିଡର କାର୍ଯ୍ୟକ୍ଷମକୁ 2019 ଫେବ୍ରୁଆରୀ ଶେଷ ସୁଦ୍ଧା ସୁନିଶ୍ଚିତ କର ।


    କ୍ୟାଟରିଂରେ ସୁଧାର


    2019 ମାର୍ଚ୍ଚ 31 ସୁଦ୍ଧା ସବୁ ଟ୍ରେନ ପ୍ରତି କ୍ୟାଟରିଂ କର୍ମଚାରୀ ଓ ଟିଟିଇଙ୍କୁ ସ୍ୱାଇପ ସୁବିଧା ଥିବା ପିଓଏସ ମେସିନ୍ ଓ ବିଲ ସୃଷ୍ଟିକାରୀ ମେସିନ ବିତରଣ ପାଇଁ ମଧ୍ୟ ମନ୍ତ୍ରୀ ନିର୍ଦ୍ଦେଶ ଦେଇଛନ୍ତି । ଏହା ଦ୍ୱାରା କ୍ୟାଟରରଙ୍କ ଦ୍ୱାରା ଅତ୍ୟଧିକ ଦେୟ ଆଦାୟ ନେଇ ଆସୁଥିବା ଅଭିଯୋଗର ସମାଧାନ ହୋଇପାରିବ । ସେହିପରି କ୍ୟାଟରିଂ ସୁବିଧା ଥିବା ସବୁ ଟ୍ରେନରେ ମେନୁ ଦର ସହ ଜିଏସଟି ପରିମାଣକୁ ଉଲ୍ଲେଖ କରି ଏକ ଟିଣ ପ୍ଲେଟରେ ଦର ତାଲିକାକୁ 2019 ମାର୍ଚ୍ଚ ସୁଦ୍ଧା ଡିସପ୍ଲେ କରିବାକୁ ସେ ପରାମର୍ଶ ଦେଇଛନ୍ତି । ଏହା ଛଡ଼ା ଟିଣ ପ୍ଲେଟରେ ‘ ନୋ ଟିପ୍ସ ପ୍ଲିଜ୍ , ଇଫ୍ନୋବିଲ୍ , ଇୟୋର୍ମିଲ୍ଇଜ୍ ଫ୍ରି ’ ଉଲ୍ଲେଖ ରଖିବାକୁ କୁହାଯାଇଛି ।


    ସ୍ୱଚ୍ଛ ସଂରକ୍ଷଣ ବ୍ୟବସ୍ଥା


    ଟିକେଟ ବୁକିଂକୁ ପୁନଶ୍ଚ ସ୍ୱଚ୍ଛ କରିବା ଉଦ୍ଦେଶ୍ୟରେ ଯଥା ଶୀଘ୍ର ସମ୍ଭବ ସଂରକ୍ଷଣ ଚାର୍ଟକୁ ପବ୍ଲିକ ଡୋମେନରେ ଉପଲବ୍ଧ କରାଇବାକୁ ମନ୍ତ୍ରୀ ନିର୍ଦ୍ଦେଶ ଦେଇଛନ୍ତି । ସେ କହିଛନ୍ତି , ଯଦି ସିଟ୍ ଉପଲବ୍ଧ ଅଛି , ତେବେ ଟ୍ରେନ ଛାଡ଼ିବା ଧାର୍ଯ୍ୟ ହେବା ପରେ ମଧ୍ୟ ସମ୍ଭାବ୍ୟ ଟିକେଟ ବୁକିଂ ବ୍ୟବସ୍ଥା କରାଯାଉ ।


    ୱାଇ-ଫାଇ


    ଶ୍ରୀ ଗୋୟଲ କହିଛନ୍ତି , 723ଟି ରେଳଷ୍ଟେସନରେ ଯୋଗାଇ ଦିଆଯାଇଥିବା ୱାଇ-ଫାଇ ବ୍ୟବସ୍ଥା ଜନସାଧାରଣଙ୍କ ପାଇଁ ବେଶ୍ ଉପକାରୀ ପ୍ରମାଣିତ ହୋଇଛି । ନିକଟ ଭବିଷ୍ୟତରେ ଦେଶର ଅତିକମରେ 2000 ରେଳଷ୍ଟେସନରେ ଏଭଳି ୱାଇ-ଫାଇ ବ୍ୟବସ୍ଥା କରିବାକୁ ନିର୍ଦ୍ଦେଶ ଦେବା ସହ ପ୍ରକୃତ ଲକ୍ଷ୍ୟ ସବୁ ଷ୍ଟେସନକୁ ୱାଇ-ଫାଇ କରିବା ବୋଲି ମନ୍ତ୍ରୀ କହିଛନ୍ତି । ଷ୍ଟେସନ ଗୁଡ଼ିକରେ ୱାଇ-ଫାଇ କାର୍ଯ୍ୟକୁ ତୁରନ୍ତ ଶେଷ କରିବାକୁ ଡିଭିଜନ ରେଳପଥ ପ୍ରବନ୍ଧକମାନେ ଉତ୍ତରଦାୟୀ ରହିବେ ବୋଲି ସେ କହିଛନ୍ତି ।


    ସିଙ୍ଗଲ ହେ ଲ୍ପଲାଇନ୍ ନମ୍ବର


    2019 ଜାନୁଆରୀ ଶେଷ ସୁଦ୍ଧା ଯାତ୍ରୀମାନଙ୍କ ସୁବିଧା ନିମନ୍ତେ ସବୁ ପ୍ରକାର ଅଣ-ନିରାପତ୍ତା ଅଭିଯୋଗ ନିମନ୍ତେ ଏକ ସିଙ୍ଗଲ ହେଲ୍ପ ଲାଇନ୍ ନମ୍ବର ବିକାଶ କରିବାକୁ ଶ୍ରୀ ପୀୟୂଷ ଗୋୟଲ ନିର୍ଦ୍ଦେଶ ଦେଇଛନ୍ତି ।


    ରାଜସ୍ୱ ସୃଷ୍ଟି


    ରାଜସ୍ୱ ସୃଷ୍ଟି ସମ୍ପର୍କରେ ମନ୍ତ୍ରୀ କହିଛନ୍ତି , ମାଲ ଲୋଡିଂରେ ବୃଦ୍ଧି ପାଇଁ ଗୁରୁତ୍ୱ ଦିଆଯିବା ଉଚିତ । ଅଧିକରୁ ଅଧିକ ଅଣ-ଭଡ଼ା ରାଜସ୍ୱ ସୃଷ୍ଟି ପାଇଁ ପଦକ୍ଷେପ ନେବାକୁ ମଧ୍ୟ ସେ ପରାମର୍ଶ ଦେଇଛନ୍ତି । ସ୍କ୍ରାପ ଡିସ୍ପୋଜାଲରୁ ରାଜସ୍ୱ ସୃଷ୍ଟି ଲକ୍ଷ୍ୟକୁ ବଢ଼ାଇବା ସହ ଚଳିତ ଆର୍ଥିକ ବର୍ଷ ଶେଷ ସୁଦ୍ଧା ସମସ୍ତ ଜୋନ୍ ‘ ଜିରୋ ସ୍କ୍ରାପ ବାଲାନ୍ସ ’ ହାସଲ କରିବାକୁ ମନ୍ତ୍ରୀ ଟାର୍ଗେଟ୍ ଦେଇଛନ୍ତି ।


    ଷ୍ଟେସନ ବି କାଶ


    ଷ୍ଟେସନ୍ ପୁନଃବିକାଶ ସମ୍ପର୍କରେ ମନ୍ତ୍ରୀ କହିଛନ୍ତି , 2019 ଫେବ୍ରୁଆରୀ ସୁଦ୍ଧା 68ଟି ଷ୍ଟେସନ ପୁନଃବିକାଶ କାର୍ଯ୍ୟ ଶେଷ ହେବ । ବର୍ତ୍ତମାନ କାମର ଫଟୋ ଗ୍ରାଫସହ ସମନ୍ୱିତ ଡ୍ୟାସବୋର୍ଡରେ ଅଗ୍ରଗତିର ପରିଚାଳନା ମାଧ୍ୟମରେ ଏହି ଲକ୍ଷ୍ୟ ହାସଲ ହେବ ।


    ଟ୍ରେନ୍ ଅପ ଗ୍ରେ ଡେସନ୍


    ଟ୍ରେନ୍ ଅପ ଗ୍ରେଡେସନ୍ ଉପରେ ଗୁରୁତ୍ୱ ଦେଇ ମନ୍ତ୍ରୀ କହିଛନ୍ତି , ରେଟ୍ରୋ ଫିଟ ମେଣ୍ଟ କାର୍ଯ୍ୟ ଏବଂ ସ୍ୱର୍ଣ୍ଣ ଓ ଉତ୍କୃଷ୍ଟ ରକ୍ତିଆରିକୁ ପ୍ରାଥମିକତା ଭିତ୍ତିରେ ତ୍ୱରାନ୍ୱିତ କରାଅ । ପର୍ଯ୍ୟଟକଙ୍କ ବ୍ୟବହାର ଉଦ୍ଦେଶ୍ୟରେ ନିକଟରେ ବିକଶିତ ଗ୍ଲାସ ବିଡିଯୁକ୍ତ ଭିଷ୍ଟା ଡୋମକୋଚକୁ ଅଧିକରୁ ଅଧିକରୁ ଟ୍ରେନ ପ୍ରଚଳନ ପାଇଁ ମନ୍ତ୍ରୀ ପରାମର୍ଶ ଦେଇଛନ୍ତି । କେଉଁ ଡିଭିଜନରେ ଏଭଳି କୋଚର କେତେ ଆବଶ୍ୟକତା ରହିଛି , ଜରୁରି ଭିତ୍ତିରେ ତାହାର ଆକଳନ କରିବାକୁ ମନ୍ତ୍ରୀ ସମସ୍ତ ରେଳ ଡିଭିଜନକୁ ନିର୍ଦ୍ଦେଶ ଦେଇଛନ୍ତି ।


    ପରିଷ୍କାର ପରିଚ୍ଛନ୍ନତା


    ଟଏଲେଟ ସମ୍ପର୍କରେ ମନ୍ତ୍ରୀ କହିଛନ୍ତି , କାର୍ଯ୍ୟ ସମ୍ପୂର୍ଣ୍ଣ ହୋଇଥିବା ସମସ୍ତ ଟଏଲେଟର ଫଟୋଗ୍ରାଫ୍ 2019 ଜାନୁଆରୀ 4ଠାରୁ ଅପଲୋଡ କର । ସମସ୍ତ ଟଏଲେଟ୍ ପରିଷ୍କାର ରହିବା ସହ ପର୍ଯ୍ୟାପ୍ତ ଜଳଯୋଗାଣ ହେବା ଆବଶ୍ୟକ । ଏହାଛଡ଼ା କୌଣସି ଭଙ୍ଗା ପଟ୍/ୟୁରିନାଲ୍ ନଥିବା ସୁନିଶ୍ଚିତ କର । ଭବିଷ୍ୟତରେ ମାନୁଫାକ୍ଚର ହେବାକୁ ଥିବା ସବୁ ନୂଆ କୋଚରେ ବାୟୋଭାକ୍ୟୁମ ଟଏଲେଟ ଯୋଗାଇବାକୁ ପଦକ୍ଷେପ ନେବାକୁ ଶ୍ରୀ ଗୋୟଲ କହିଛନ୍ତି ।


    ଦ୍ରୁତତମ ଟ୍ରେନ୍


    ପୁଶ୍-ପୁଲମେକାନିଜମରେ ଦୁଇଟି ଇଞ୍ଜିନ୍ (ଗୋଟିଏ ଆଗରେ ଓ ଗୋଟିଏ ପଛ ପାଖରେ) ବ୍ୟବହାର କରି ରାଜଧାନୀ ଟ୍ରେନ ଚଳାଚଳର ଟ୍ରାଏଲ ରନକୁ ଧାର୍ଯ୍ୟ ସମୟରେ ଶେଷ କରାଯିବ । ଫଳରେ ରାଜଧାନୀରେ ଯାତ୍ରା ସମୟକୁ ହ୍ରାସ କରାଯାଇପାରିବ ।


    ଷ୍ଟେସନ ରେ ସୁଧାର


    ମନ୍ତ୍ରୀ କହିଛନ୍ତି , ବ୍ୟୟସାପେକ୍ଷ ଉପାୟରେ ଏଲ୍ଇଡି ଲାଇଟିଂ ବ୍ୟବସ୍ଥା , କିଚେନ୍ , ରିଟାୟରିଂ ରୁମ୍ ଆଦିରେ ସିସିଟିଭି ଇଷ୍ଟଲେସନ୍ , ରେଳ ଷ୍ଟେସନ ଭିଏଚତୁଃପାର୍ଶ୍ଵରେ ଭିତ୍ତିଭୂମି ଓ ପରିବେଶରେ ସୁଧାର , ସମସ୍ତ A-1 ବର୍ଗ ଷ୍ଟେସନରେ ଲମ୍ବା ଜାତୀୟ ପତାକା ଇଷ୍ଟଲେସନ୍ , ନିକଟ ଅତୀତରେ ରେଳପଥ ହାସଲ କରିଥିବା ସଫଳତା ଡିସପ୍ଳେ ହୋର୍ଡିଂ ଆଦି କାର୍ଯ୍ୟକଳାପକୁ ସମୟବଦ୍ଧ ଭାବେ ଶେଷ କରାଯିବ । 2019 ଫେବ୍ରୁଆରୀ 15 ପୂର୍ବରୁ 100ଟି ଷ୍ଟେସନରେ 3- D ଡିଜିଟାଲ ମ୍ୟୁୟଜିୟମ୍ ନିର୍ମାଣ ଶେଷ ହେବ ବୋଲି ମଧ୍ୟ ସେ ସୂଚନା ଦେଇଛନ୍ତି ।


    ସେ କହିଛନ୍ତି , ଡିଆରଏମ୍ ଏବଂ ଜିଏମଏଙ୍କ ନିକଟରୁ ଆସିଥିବା ସମସ୍ତ ଆଇଡିଆକୁ ଗୁଡୱାର୍କ ପୋର୍ଟାଲରେ ସ୍ଥାନିତ କରାଯିବ । ଜୋନ ଗୁଡ଼ିକର ସର୍ବୋତ୍ତମ କାର୍ଯ୍ୟକୁ ସବୁଜ ଜୋନ ମଧ୍ୟରେ ସେୟାର କରାଯିବ ।


    କର୍ମଚାରୀ କଲ୍ୟାଣ


    କର୍ମଚାରୀ କଲ୍ୟାଣ ସମ୍ପର୍କରେ ସୂଚନା ଦେଇ ମନ୍ତ୍ରୀ କହିଛନ୍ତି , ଦକ୍ଷ ଭାବେ ସ୍ୱାସ୍ଥ୍ୟ ସେବା ଯୋଗାଇ ଦିଆଯିବ । ଧାର୍ଯ୍ୟ ସମୟ ମଧ୍ୟରେ ଆରପିଏଫ ବାରାକକୁ ଅପ ଗ୍ରେଡ କରାଯିବ । କୁଲିମାନଙ୍କର କଲ୍ୟାଣ ପାଇଁ ଯୋଜନା କରିବାକୁ ମଧ୍ୟ ସେ ନିର୍ଦ୍ଦେଶ ଦେଇଛନ୍ତି ।


    ଅଟୋମେଟି କୋଚ ୱାସିଙ୍ଗ ପ୍ଲାଣ୍ଟ ଏବଂ ତ୍ୱରିତ ଜଳଯୋଗାଣ ସୁବିଧା କାମ ଯଥା ଶୀଘ୍ର କାର୍ଯ୍ୟକାରୀ ହେବ ବୋଲି ସେ କହିଛନ୍ତି ।


    ଜିଏମ ଏବଂ ଡିଆଏମଙ୍କର ଦିନବ୍ୟାପୀ ଚାଲିଥିବା ଏହି ସମ୍ମିଳନୀରେ ସମସ୍ତ ସମସ୍ୟା ସମ୍ପର୍କରେ ଆଲୋଚନା କରାଯାଇ 2019 ଜାନୁଆରୀ-ମାର୍ଚ୍ଚ ତ୍ରୟମାସ ପାଇଁ ଏକ ବ୍ୟାପକ ରୋଡମ୍ୟାପ୍ ପ୍ରସ୍ତୁତ କରାଯାଇଥିଲା । ରେଳବୋର୍ଡ ଅଧ୍ୟକ୍ଷ ଶ୍ରୀ ଭି.କେ ଯାଦବ ସମ୍ମିଳନୀର ଏଜେଣ୍ଡା ଆଗତ କରିଥିଲେ ।


    ***************

    
    
    (Release ID: 1558808) Visitor Counter : 10
    
    
    
    
    

*