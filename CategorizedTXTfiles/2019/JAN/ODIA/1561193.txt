      କ୍ୟାବିନେଟ

      ଘରୋଇ ଶ୍ରମିକ ନିଯୁକ୍ତି କ୍ଷେତ୍ରରେ ଭାରତ-କୁଏତ ସହଯୋଗ ବୁଝାମଣାକୁ କ୍ୟାବିନେଟର ମଞ୍ଜୁରି
      Posted On: 23 JAN 2019 8:24PM by PIB Bhubaneshwar


    ଘରୋଇ ଶ୍ରମିକ ନିଯୁକ୍ତି କ୍ଷେତ୍ରରେ ସହଯୋଗ ଲାଗି ଭାରତ ଏବଂ କୁଏତ ମଧ୍ୟରେ ବୁଝାମଣା (ଏମଓୟୁ)କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟର ମଞ୍ଜୁରି ମିଳିଛି ।


    ବିବରଣୀ :


    ଏହି ଏମଓୟୁରେ ଘରୋଇ ଶ୍ରମିକ ନିଯୁକ୍ତି ସହ ଜଡ଼ିତ ପ୍ରସଙ୍ଗରେ ସହଯୋଗ ଲାଗି ଢାଂଚାଗତ ବ୍ୟବସ୍ଥା ରହିଛି ଏବଂ କୁଏତରେ କାର୍ଯ୍ୟରତ ମହିଳା ଶ୍ରମିକଙ୍କ ସମେତ ଭାରତୀୟ ଘରୋଇ ଶ୍ରମିକଙ୍କ ନିରାପତ୍ତାକୁ ସୁଦୃଢ଼ କରିବାର ବ୍ୟବସ୍ଥା ରହିଛି । ଏହି ଏମଓୟୁର ଅବଧି ପ୍ରାରମ୍ଭିକ ଭାବେ 5 ବର୍ଷ ରଖାଯାଇଥିବା ବେଳେ ସ୍ୱୟଂକ୍ରିୟ ନବୀକରଣ ଲାଗି ବ୍ୟବସ୍ଥା ମଧ୍ୟ ରହିଛି ।


    କାର୍ଯ୍ୟାନ୍ୱୟନ ରଣନୀତି :


    ଏହି ଏମଓୟୁର କାର୍ଯ୍ୟାନ୍ୱୟନକୁ ଅନୁଧ୍ୟାନ କରିବା ଲାଗି ଏକ ଯୁଗ୍ମ କମିଟି ଗଠନ କରିବା ପାଇଁ ମଧ୍ୟରେ ବୁଝାମଣାରେ ବ୍ୟବସ୍ଥା ରହିଛି ।


    ପ୍ରମୁଖ ପ୍ରଭାବ :


    ଦୁଇ ଦେଶ ମଧ୍ୟରେ ଘରୋଇ ଶ୍ରମିକ ସଂକ୍ରାନ୍ତ ପ୍ରସଙ୍ଗରେ ସହଯୋଗ ଲାଗି ଏହି ଏମଓୟୁ ଦ୍ୱିପାକ୍ଷିକ ସହଯୋଗକୁ ପ୍ରୋତ୍ସାହନ ଦେବ ।


    ହିତାଧିକାରୀ :


    କୁଏତରେ ପାଖାପାଖି 3 ଲକ୍ଷ ଭାରତୀୟ ଘରୋଇ ଶ୍ରମିକ କାର୍ଯ୍ୟରତ ଅଛନ୍ତି । ଏମାନଙ୍କ ମଧ୍ୟରେ ପାଖାପାଖି 90 , 000 ମହିଳା ଘରୋଇ ଶ୍ରମିକ ଅଛନ୍ତି ।


    **********

    
    
    (Release ID: 1561193) Visitor Counter : 12