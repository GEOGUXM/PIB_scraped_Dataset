      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସୁପ୍ରିମକୋର୍ଟଙ୍କ ବିଚାର ଉପରେ ସଂସଦରେ ଆଲୋଚନା
      Posted On: 07 JAN 2019 8:24PM by PIB Bhubaneshwar


    ସଂସଦୀୟ ବ୍ୟାପାର , ପରିସଂଖ୍ୟାନ ଓ କାର୍ଯ୍ୟକ୍ରମ କାର୍ଯ୍ୟାନ୍ୱୟନ ବିଭାଗର ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋୟଲ ସୁପ୍ରିମକୋର୍ଟଙ୍କ ରାୟ ସଂସଦରେ ଆଲୋଚନା ନେଇ ଆଗତ ପ୍ରଶ୍ନର ଉତ୍ତର ଦେଇ ରାଜ୍ୟସଭାରେ ଲିଖିତ ଭାବେ ଜଣାଇଥିଲେ ଯେ , ସମ୍ବିଧାନର ଧାରା 121 ଅନୁଯାୟୀ , ସୁପ୍ରିମକୋର୍ଟ କିମ୍ବା ହାଇକୋର୍ଟର କୌଣସି ବିଚାରପତିଙ୍କ କାର୍ଯ୍ୟଧାରା ସଂପର୍କରେ ସଂସଦରେ ଆଲୋଚନା ହୋଇପାରିବ ନାହିଁ । ତେବେ କୌଣସି ବିଚାରପତିଙ୍କ ବହିଷ୍କାର ପ୍ରସଙ୍ଗରେ ପ୍ରସ୍ତାବ ରାଷ୍ଟ୍ରପତିଙ୍କୁ ସମ୍ବୋଧନ କରି ସଂସଦରେ ଆଲୋଚନା ହୋଇପାରିବ ।


    ମନ୍ତ୍ରୀ କହିଥିଲେ ଯେ , ସମ୍ବିଧାନର ଧାରା 118 ଅନୁଯାୟୀ , ସଂସଦର ପ୍ରତ୍ୟେକ ସଦନ ନିଜ ପାଇଁ ବିଭିନ୍ନ ନୀତି ନିୟମ ସମ୍ବିଧାନର ପ୍ରାବଧାନକୁ ଦୃଷ୍ଟିରେ ରଖି ପ୍ରଣୟନ କରିପାରିବେ । ରାଜ୍ୟ ସଭାରେ ଆଲୋଚନା ପାଇଁ ମଧ୍ୟ ଅନେକ ଗୁଡ଼ିଏ ନୀତିନିୟମ ରହିଛି । ରାଜ୍ୟସଭାର ଚେୟାରମ୍ୟାନଙ୍କ ନେତୃତ୍ୱରେ ଏସବୁ ନୀତିନିୟମ ଓ କାର୍ଯ୍ୟଧାରା ନିୟନ୍ତ୍ରିତ ହୋଇଥାଏ ।


    ସେହିପରି ସମ୍ବିଧାନର ଧାରା 105 ଅନୁଯାୟୀ , ସଂସଦର ସଦନ ଗୁଡ଼ିକ ସେମାନଙ୍କ କ୍ଷମତା ଓ ବିଶେଷାଧିକାରର ସର୍ବମୟକର୍ତ୍ତା । ଏହି ପ୍ରଶ୍ନ ସଂସଦର କାର୍ଯ୍ୟଧାରା ସହ ସଂପର୍କିତ ହୋଇଥିବାରୁ ନିୟମ 47(2), (viii), (xviii) and (xx). ଦ୍ୱାରା ଅଗ୍ରହଣୀୟ । ବିଗତ ତିନି ବର୍ଷରେ ଏପରି କୌଣସି ବିଷୟରେ ଆଲୋଚନା ହୋଇଥିବାର ମନ୍ତ୍ରଣାଳୟ ରେକର୍ଡରେ ତଥ୍ୟ ନାହିଁ ବୋଲି ଶ୍ରୀ ଗୋୟଲ କହିଛନ୍ତି ।


    ***************


    

    
    (Release ID: 1559304) Visitor Counter : 18