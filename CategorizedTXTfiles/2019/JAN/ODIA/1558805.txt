      ରେଳ ମନ୍ତ୍ରଣାଳୟ

      13487ଟି ଜୁନିଅର ଇଞ୍ଜିନିୟର୍ସ (JE), ଜୁନିଅର ଇଞ୍ଜିନିୟର୍ସ (IT), ମେଟେରିଆଲ ସୁପରିଣ୍ଟେଣ୍ଡେଣ୍ଟ ଡିପୋଟ (DMS) ଏବଂ କେମିକାଲ ଆଣ୍ଡ ମେଟାଲର୍ଜିକାଲ ଆସିଷ୍ଟାଣ୍ଟ (CMA) ପଦବିରେ ନିଯୁକ୍ତି ପାଇ ରେଳ ମନ୍ତ୍ରଣାଳୟର ଘୋଷଣା
      • ଏହି ଦୁଇ ପର୍ଯ୍ୟାୟ ନିଯୁକ୍ତି ପ୍ରକ୍ରିୟା (ପ୍ରଥମ ପର୍ଯ୍ୟାୟ ସିବିଟି, ଦ୍ୱିତୀୟ ପର୍ଯ୍ୟାୟ ଡକ୍ୟୁମେଣ୍ଟ ଭେରିଫିକେସନ) ପାଇଁ ଆବେଦନ କରିବାର ଶେଷ ତାରିଖ 31, ଜାନୁଆରୀ 2019

      Posted On: 04 JAN 2019 7:51PM by PIB Bhubaneshwar

    13487ଟି ଜୁନିଅର ଇଞ୍ଜିନିୟର୍ସ ( JE ) , ଜୁନିଅର ଇଞ୍ଜିନିୟର୍ସ (ଇନଫର୍ମେସନ ଟେକ୍ନୋଲୋଜି) , ଡିପୋଟ ମ୍ୟାଟେରିଆଲ ସୁପରିଣ୍ଟେଣ୍ଡେଣ୍ଟ ( DMS ) ଏବଂ କେମିକାଲ ମେଟାଲର୍ଜିକାଲ ଆସିଷ୍ଟାଣ୍ଟ ( CMA ) ପଦବିରେ ନିଯୁକ୍ତି ପାଇଁ ରେଳ ମନ୍ତ୍ରଣାଳୟ ଘୋଷଣା କରିଛି । ସପ୍ତମ ସିପିସି ଅନୁସାରେ ଏହି ପଦବି ଗୁଡ଼ିକର ସ୍କେଲ 35 , 400 ଟଙ୍କା- 112400/-) ଲେଭଲ-6) । ରେଳବାଇ ନିଯୁକ୍ତି ବୋର୍ଡ ( RRB ) ୱେବସାଇଟରେ ଏହି ପଦବି ସଂକ୍ରାନ୍ତରେ ବିଜ୍ଞପ୍ତି ପ୍ରକାଶ ପାଇଛି ।ଏହି ଦୁଇ ପର୍ଯ୍ୟାୟ ନିଯୁକ୍ତି ପ୍ରକ୍ରିୟା (ପ୍ରଥମ ପର୍ଯ୍ୟାୟ ସିବିଟି , ଦ୍ୱିତୀୟ ପର୍ଯ୍ୟାୟ ଡକୁ୍ୟମେଣ୍ଟ ଭେରିଫିକେସନ)ପାଇଁ ଆବେଦନ କରିବାର ଶେଷ ତାରିଖ 31 , ଜାନୁଆରୀ 2019 ।


    ସୂଚନାଯୋଗ୍ୟ , ବିଜ୍ଞପ୍ତି ହୋଇଥିବା 13487ଟି ପଦବି ଦେଶର ବିଭିନ୍ନ ରେଲୱେ ଜୋନ୍ ଏବଂ ରାଜ୍ୟ ଅନ୍ତର୍ଗତ । ତେଣୁ ଦେଶବ୍ୟାପୀ ସମସ୍ତ ସ୍ଥାନରୁ ପ୍ରାର୍ଥୀମାନେ ଆବେଦନ କରିପାରିବେ ।


    ଜୁନିଅର ଇଞ୍ଜିନିୟର୍ସ ପଦବି ପାଇଁ ଆବେଦନ କରିବା ସକାଶେ ଶିକ୍ଷାଗତ ଯୋଗ୍ୟତା ଏକ ସ୍ୱୀକୃତିପ୍ରାପ୍ତ ଶିକ୍ଷାନୁଷ୍ଠାନରରୁ ନିର୍ଦ୍ଦିଷ୍ଟ ପାଠ୍ୟକ୍ରମରେ 3 ବର୍ଷୀୟା ଡିପ୍ଲୋମା କିମ୍ବା ବେସିକ୍ ଇଞ୍ଜିନିୟରିଂର ସମଷ୍ଟି ପାଠ୍ୟକ୍ରମରେ ଉତ୍ତୀର୍ଣ୍ଣ ହୋଇଥିବା ଆବଶ୍ୟକ । ଡିପୋଟ ଷ୍ଟୋର ସୁପରିଣ୍ଟେଣ୍ଡେଣ୍ଟ ପଦବି ସକାଶେ ଏକ ସ୍ୱୀକୃତିପ୍ରାପ୍ତ ଶିକ୍ଷାନୁଷ୍ଠାନ/ବିଶ୍ୱବିଦ୍ୟାଳୟରୁ ଯେକୌଣସି ଇଞ୍ଜିନିୟରିଂ ଶ୍ରେଣୀରେ ତିନି ବର୍ଷୀୟା ପାଠ୍ୟକ୍ରମରେ ଉତ୍ତୀର୍ଣ୍ଣ ହୋଇଥିବେ । ଇଞ୍ଜିନିୟରିଂରେ ଡିପ୍ଲୋମା ପରିବର୍ତ୍ତେ ଇଞ୍ଜିନିୟରିଂରେ ଡିଗ୍ରୀ ସାର୍ଟିଫିକେଟ ମଧ୍ୟ ଗ୍ରହଣୀୟ । ଜୁନିୟର ଇଞ୍ଜିନିୟର ( IT ) ପଦବି ପାଇଁ ଏକ ସ୍ୱୀକୃତିପ୍ରାପ୍ତ ଶିକ୍ଷାନୁଷ୍ଠାନ/ବିଶ୍ୱବିଦ୍ୟାଳୟରୁ ତିନିବର୍ଷୀୟା କିମ୍ବା ସମାନ ଅବଧିର ପିଜିଡିସିଏ/ ବିଏସସି. (କମ୍ପ୍ୟୁଟର ସାଇନ୍ସ)/ବି.ଟେକ୍ (କମ୍ପ୍ୟୁଟର ସାଇନ୍ସ)/ ଡିଓଇଏସିସି ‘ ବି ’ ଲେଭଲ କୋର୍ସ ସାର୍ଟିଫିକେଟ ହାସଲ ହୋଇଥିବା ଜରୁରି । କେମିକାଲ ଆଣ୍ଡ ମେଟାଲର୍ଜିକାଲ ଆସିଷ୍ଟାଣ୍ଟ ପଦବି ପାଇଁ ଏକ ସ୍ୱୀକୃତିପ୍ରାପ୍ତ ଶିକ୍ଷାନୁଷ୍ଠାନ/ ବିଶ୍ୱବିଦ୍ୟାଳୟରୁ ପଦାର୍ଥ ବିଜ୍ଞାନ ଏବଂ ରସାୟନ ବିଜ୍ଞାନ ଥାଇ ବିଜ୍ଞାନରେ 45% ନମ୍ବର ସହ ସ୍ନାତକ ଡିଗ୍ରୀ ହାସଲ କରିଥିବା ଜରୁରି । ବିଭିନ୍ନ ପଦବି ପାଇଁ ମେଡିକାଲ ଷ୍ଟାଣ୍ଡାର୍ଡ A 3 , B 1 , B 2 , C 1 । ବୟସ 2019 ଜାନୁଆରୀ 1 ତାରିଖ ସୁଦ୍ଧା 18 ରୁ 33 ବର୍ଷ ମଧ୍ୟରେ ହୋଇଥିବା ଦରକାର ।


    ଅଧିକ ସୂଚନା ପାଇବାକୁ ପ୍ରାର୍ଥୀମାନେ ନିମ୍ନଲିଖିତ ଲିଙ୍କ୍ ଦେଖିବାକୁ ପରାମର୍ଶ ଦିଆଯାଉଛି: http://indianrailways.gov.in/railwayboard/view_section_new.jsp?lang=0&id=0,4,1244 .


    *************

    
    
    (Release ID: 1558805) Visitor Counter : 16