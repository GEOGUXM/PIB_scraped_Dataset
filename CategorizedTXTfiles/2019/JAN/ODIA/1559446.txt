      ଜାହାଜ ଚଳାଚଳ ମନ୍ତ୍ରଣାଳୟ

      ଇରାନ ଚାବାହାର ବନ୍ଦରର ଆଂଶିକ ପରିଚାଳନା ଦାୟିତ୍ୱ ନେଲା ଭାରତ
      Posted On: 07 JAN 2019 7:14PM by PIB Bhubaneshwar


    2018 ଡିସେମ୍ବର 24ରେ ଅନୁଷ୍ଠିତ ଚାବାହାର ଟ୍ରାଇଲାଟେରାଲ୍ ଏଗ୍ରିମେଣ୍ଟ ବୈଠକ ଅବସରରେ ଭାରତ ସରକାର ଇରାନର ଚାବାହାର ଶାହିଦ୍ ବେହେସ୍ତି ବନ୍ଦରର ଆଂଶିକ ପରିଚାଳନା ଦାୟିତ୍ୱ ଗ୍ରହଣ କରିଛନ୍ତି । ଭାରତୀୟ , ଇରାନୀ ଓ ଆଫଗାନିସ୍ତାନୀ ପ୍ରତିନିଧି ମିଳିତ ଭାବେ ଚାବାହାରଠାରେ ଭାରତୀୟ ଏସପିଭି- ଇଣ୍ଡିଆ ପୋର୍ଟ ଗ୍ଳୋବାଲ ଚାବାହାର ଫ୍ରି ଜୋନ୍ ( IPGCFZ )ର ଅଫିସକୁ ଉଦଘାଟନ କରିଛନ୍ତି । ଟର୍ମିନାଲ୍ ଅଞ୍ଚଳ , କାର୍ଗୋ ପରିଚାଳନା ଉପକରଣ ଏବଂ ଅଫିସ ବିଲ୍ଡିଂର ଫିଜିକାଲ୍ ପରିଚାଳନା ଦାୟିତ୍ୱ ହସ୍ତାନ୍ତର 2018 ଡିସେମ୍ବର 29ରେ ଶେଷ ହୋଇଥିଲା ।


    ଏକ ଜାହାଜ ପହଞ୍ଚିବା ପରେ ଆଇପିଜିସିଏଫଜେଡରେ ବାଣିଜ୍ୟିକ କାର୍ଯ୍ୟକଳାପ ଆରମ୍ଭ ହୋଇଥିଲା । ସାଇପ୍ରସରେ ପଞ୍ଜୀକୃତ ଏକ ବଲ୍କ କ୍ୟାରିୟର୍ 72458 ଏମଟି କର୍ଣ୍ଣ କାର୍ଗୋ ସହ ଚାବାହାରରେ ପହଞ୍ଚିଥିଲା । ଏମଭିମା ଚେରାସ୍ 2018 ଡିସେମ୍ବର 30 ରେ 01.30 ଘଣ୍ଟା ସମୟରେ ଟର୍ମିନାଲରେ ପହଞ୍ଚିଥିଲା । ଏହାପରେ ନେମାଟିକ୍ ଅନ୍-ଲୋଡର ବ୍ୟବହାର କରି ଆଇପିଜିସିଏଫଜେଡ୍ ନିଜର ପ୍ରଥମ କାର୍ଗୋ ପରିଚାଳନା କରିଥିଲା ।


    ଏହି ପଦକ୍ଷେପ ଏକ ଲମ୍ବା ଯାତ୍ରାର ଆରମ୍ଭ କରିଛି । ଚାବାହାରରେ ନିଜର ନିୟୋଜନ ସହ ଭାରତ ଏକ ଇତିହାସ ଲେଖିଛି ଏବଂ ଆଫଗାନିସ୍ତାନକୁ ସହାୟତା ପାଇଁ ଆଞ୍ଚଳିକ ସହଯୋଗିତା ଏବଂ ଯୁଗ୍ମ ପଦକ୍ଷେପର ନେତୃତ୍ୱ ନେଉଛି ।


    ଚାବାହାର ବନ୍ଦର ନେଇ ଭାରତ 2003ରୁ ଇରାନ ସହ ଆଲୋଚନା ଆରମ୍ଭ କରିଥିଲା । କିନ୍ତୁ 2014 ଦ୍ୱିତୀୟାର୍ଦ୍ଧରେ ଏନେଇ ପଦକ୍ଷେପ ତ୍ୱରାନ୍ୱିତ ହୋଇଥିଲା , ଫଳରେ 2015 ମେ ’ ରେ ଚାବାହାର ବନ୍ଦର ବିକାଶ ନେଇ ଉଭୟ ରାଷ୍ଟ୍ର ମଧ୍ୟରେ ବୁଝାମଣାପତ୍ର ସ୍ୱାକ୍ଷର ହୋଇଥିଲା । 2016 ମେ ’ 23ରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ତେହେରାନ୍ ଗସ୍ତ ବେଳେ ଚାବାହାର ବନ୍ଦରରେ ଉପକରଣ ସ୍ଥାପନ ଓ ପରିଚାଳନା ପାଇଁ 10 ବର୍ଷିଆ ଚୁକ୍ତି ସ୍ୱାକ୍ଷର ହୋଇଥିଲା । ଯେହେତୁ ଚୁକ୍ତିକୁ କାର୍ଯ୍ୟକାରୀ କରିବା ଚ୍ୟାଲେଞ୍ଜିଂ ଥିଲା , 2018 ଫେବ୍ରୁଆରୀରେ ଇରାନ ରାଷ୍ଟ୍ରପତି ମାନ୍ୟବର ଡକ୍ଟର ହାସନ ରୌହାନିଙ୍କ ନୂଆଦିଲ୍ଲୀ ଗସ୍ତ ଅବସରରେ ମଧ୍ୟବର୍ତ୍ତିକାଳୀନ ଚୁକ୍ତିର ଭିତ୍ତି ପଡ଼ିଥିଲା । ଫଳସ୍ୱରୂପ 2018 ମେ ’ 6ରେ ଉଭୟ ରାଷ୍ଟ୍ର ମଧ୍ୟରେ ଆନୁଷ୍ଠାନିକ ଭାବେ ସ୍ୱଳ୍ପମିଆଦୀ ଚୁକ୍ତି ସ୍ୱାକ୍ଷର ହୋଇଥିଲା ।


    ଏହି ପ୍ରମୁଖ ମାଇଲଖୁଣ୍ଟ ହାସଲ ପାଇଁ ଭାରତ ସରକାରଙ୍କ ଦ୍ୱାରା ନିଆଯାଉଥିବା ସମସ୍ତ ପଦକ୍ଷେପକୁ ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ ଦ୍ୱାରା ଭାରତରେ ଅବସ୍ଥାପିତ ଇରାନ ଦୂତାବାସ , ଇରାନରେ ଅବସ୍ଥାପିତ ଭାରତୀୟ ଦୂତାବାସ , ବୈଦେଶିକ ବ୍ୟାପାର ମନ୍ତ୍ରଣାଳୟ , ଅର୍ଥ ମନ୍ତ୍ରଣାଳୟ ଏବଂ ନୀତି ଆୟୋଗକୁ ଆଦାନ ପ୍ରଦାନ କରାଯାଉଥିଲା ।


    **************

    
    
    (Release ID: 1559446) Visitor Counter : 1