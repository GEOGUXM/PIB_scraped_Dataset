      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସାଇବର ଅପରାଧରୁ ମହିଳା ଓ ଶିଶୁଙ୍କୁ ସୁରକ୍ଷା
      Posted On: 08 JAN 2019 6:17PM by PIB Bhubaneshwar


    ଦେଶର ମହିଳା ଓ ଶିଶୁଙ୍କୁ ସାଇବର ଅପରାଧରୁ ସୁରକ୍ଷା ଦେବାପାଇଁ ସାଇବର କ୍ରାଇମ ପ୍ରିଭେନସନ ଏଗେନଷ୍ଟ ୱିମେନ ଏଣ୍ଡ ଚିଲ୍ରେନ (ସିସିପିଡବ୍ଲୁସି) ଯୋଜନା ଆରମ୍ଭ ହୋଇଛି । ଏହି ଯୋଜନା ପାଇଁ 223.198 କୋଟିର ବ୍ୟୟ ଅଟକଳ ଥିବାବେଳେ ଏହାର ମୁଖ୍ୟ ବୈଶିଷ୍ଟ୍ୟଗୁଡ଼ିକ ହେଲା-


    1) ଅନଲାଇନ ସାଇବରକ୍ରାଇମ ରିପୋର୍ଟିଂ ପ୍ଲାଟଫର୍ମ


    2) ଜାତୀୟସ୍ତରର ସାଇବର ଫୋରେନସିକ ଲାବୋରେଟୋରୀ


    3) ପୁଲିସ ଅଧିକାରୀ , ବିଚାରପତି ଓ ଓକିଲମାନଙ୍କୁ ତାଲିମ


    4) ସାଇବର ଅପରାଧ ସଚେତନତା କାର୍ଯ୍ୟକ୍ରମ


    5) ଗବେଷଣା ଓ ଉନ୍ନତି


    ଭାରତର ସମ୍ବିଧାନ ଅନୁସାରେ ଜନସାଧାରଣ ଓ ପୁଲିସ ଉଭୟ ରାଜ୍ୟ ବିଷୟର ଅନ୍ତର୍ଭୁକ୍ତ ଓ ଅପରାଧ ନିରାକରଣ , ଚିହ୍ନଟ ଓ ତଦନ୍ତ ପାଇଁ ରାଜ୍ୟମାନେ ସେମାନଙ୍କ ଆଇନ ପ୍ରବର୍ତ୍ତନକାରୀ ସଂସ୍ଥା ମାଧ୍ୟମରେ କରନ୍ତି । ଆଇନ ପ୍ରବର୍ତ୍ତନକାରୀ ସଂସ୍ଥାଗୁଡିକ ଭାରତୀୟ ପିଙ୍ଗଳକୋଡ ଓ ସୂଚନା ପ୍ରଯୁକ୍ତି ଅଧନିୟମ , 2000 ଅନୁଯାୟୀ ସାଇବର ଅପରାଧୀଙ୍କ ବିରୋଧରେ ଉପଯୁକ୍ତ ନ୍ୟାୟିକ ପଦକ୍ଷେପ ନିଅନ୍ତି । ଅନଲାଇନ ସାଇବର କ୍ରାଇମ ପୋର୍ଟାଲ www.cybercrime.gov.in ରେ ଅଭିଯୋଗ ପଞ୍ଜିକରଣ ଆରମ୍ଭ ହୋଇଛି ଓ ଏଯାବତ 3800 ଅଭିଯୋଗ ଏଥିରୁ ମିଳିସାରିଲାଣି ।


    ଏହି ଯୋଜନାରେ ଅଭିଯୋଗ ପଞ୍ଜିକରଣ ପାଇଁ ହେଲ୍ପଲାଇନ ଏଯାବତ କାର୍ଯ୍ୟକାରୀ ହୋଇନାହିଁ ।


    ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳଗୁଡ଼ିକୁ ଏହି ଯୋଜନା ମାଧ୍ୟମରେ 93.12 କୋଟି ଟଙ୍କା ମଂଜୁର ହୋଇଛି । ପ୍ରତ୍ୟେକ ରାଜ୍ୟ ଓ କେନ୍ଦ୍ରଶାସିତ ଅଞ୍ଚଳରେ ସାଇବର କ୍ରାଇମ ଟ୍ରେନିଂ ଲାବୋରେଟୋରୀ ପ୍ରତିଷ୍ଠା କରି ଦକ୍ଷତା ବିକାଶ ଓ ତାଲିମ ଦିଆଯାଉଛି । ଯୋଜନାର ଉପଯୁକ୍ତ କାର୍ଯ୍ୟାନ୍ୱୟନ ପାଇଁ ନିଆ ଯାଉଥିବା ପଦକ୍ଷେପଗୁଡ଼ିକ ହେଲା:-


    20 ସେପ୍ଟେମ୍ବର 2018ରେ ଆରମ୍ଭ ହୋଇଥିବା କେନ୍ଦ୍ରୀୟ ସାଇବର କ୍ରାଇମ ରିପୋର୍ଟ ପୋର୍ଟାଲ ( www.cybercrime.gov.in )ରେ ଚାଇଲ୍ଡ ପର୍ଣ୍ଣୋଗ୍ରାଫି (ସିପି) / ଚାଇଲ୍ଡ ସେକ୍ସୁଆଲ ଆବ୍ୟୁଜ (ସିଏସଏଏମ) କିମ୍ବା ଯୌନ ଅପରାଧ ସଂପର୍କରେ ଅଭିଯୋଗ ପଞ୍ଜିକରଣ ହୋଇପାରୁଛି ।


    ଆଇନ ପ୍ରବର୍ତ୍ତନକାରୀ ସଂସ୍ଥା , ଓକିଲ ଓ ବିଚାରପତିମାନଙ୍କ ତାଲିମ କାର୍ଯ୍ୟକ୍ରମ ପ୍ରସ୍ତୁତ ହେଉଛି


    ମହିଳା ଓ ଶିଶୁବିକାଶ ମନ୍ତ୍ରାଳୟ ତରଫରୁ ସିସିପିଡବ୍ଲୁସି ଯୋଜନାରେ ଆଇନ ପ୍ରବର୍ତ୍ତନକାରୀ ସଂସ୍ଥାର ଦକ୍ଷତା ବିକାଶ ପାଇଁ ଚାରିଟି କର୍ମଶାଳା ଆୟୋଜିତ ହୋଇଛି ।


    କିଶୋର ଓ ଛାତ୍ରଛାତ୍ରୀଙ୍କ ପାଇଁ ସାଇବର ସୁରକ୍ଷା ସଂପର୍କିତ ପୁସ୍ତିକା ଉନ୍ମୋଚିତ ହୋଇଛି ।


    ସାଇବର ଦୋସ୍ତ ଟ୍ୱିଟର ହ୍ୟାଣ୍ଡଲ ( @CyberDost ) ଓ ରେଡିଓ କାର୍ଯ୍ୟକ୍ରମ ଆରମ୍ଭ ହୋଇ ସାରା ଦେଶରେ ସାଇବର ଅପରାଧ ସଂପର୍କରେ ସଚେତନତା ସୃଷ୍ଟି କରାଯାଉଛି ।


    କେନ୍ଦ୍ର ଗୃହରାଷ୍ଟ୍ର ମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହିର ଲୋକସଭାରେ ଏକ ଲିଖିତ ବିବୃତି ମାଧ୍ୟମରେଏହା ଜଣାଇଛନ୍ତି ।


    **********


    

    
    (Release ID: 1559413) Visitor Counter : 2