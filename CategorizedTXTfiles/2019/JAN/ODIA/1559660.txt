      ରେଳ ମନ୍ତ୍ରଣାଳୟ

      ଜାତୀୟ ରେଳ ଓ ପରିବହନ ପ୍ରତିଷ୍ଠାନ (ଡ଼ିମଡ଼୍‌ ଟୁ ବି ୟୁନିଭର୍ସିଟି) ପାଇଁ କୁଳପତି ପଦବୀ ସୃଷ୍ଟି ପ୍ରସ୍ତାବ ଉପରେ କ୍ୟାବିନେଟର ମୋହର
      Posted On: 10 JAN 2019 6:50PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟରେ ଆଜି ଗୁଜରାଟର ଭଦୋଦରାଠାରେ ସ୍ଥାପିତ ଜାତୀୟ ରେଳ ଓ ପରିବହନ ପ୍ରତିଷ୍ଠାନ (ଏନଆରଟିଆଇ) (ଡ଼ିମଡ଼୍‌ ଟୁ ବି ୟୁନିଭର୍ସିଟି) ପାଇଁ କୁଳପତି ପଦବୀ ସୃଷ୍ଟି ପ୍ରସ୍ତାବକୁ ମଞ୍ଜୁରି ପ୍ରଦାନ କରାଯାଇଛି ।


    ଏହି ପ୍ରତିଷ୍ଠାନର କୁଳପତି ପ୍ରିନ୍ସପାଲ ଏକଜିକ୍ୟୁଟିଭ୍‌ ଅଫିସର ଭାବେ ପରିଚିତ ହେବ ଏବଂ ସେ ଏହି ପ୍ରତିଷ୍ଠାନର ସାଧାରଣ ପ୍ରଶାସନ ତଥା ନିୟନ୍ତ୍ରଣ ସଂକ୍ରାନ୍ତ ସମସ୍ତ କାର୍ଯ୍ୟ ନିୟନ୍ତ୍ରଣ କରିବେ । ଏହି ଡ଼ିମଡ଼ ଟୁ ବି ୟୁନିଭର୍ସିଟି ପ୍ରତିଷ୍ଠାନର ସକଳ ପ୍ରକାର ନିଷ୍ପତ୍ତିକୁ ସେ ତାଙ୍କର କ୍ଷମତା ବଳରେ ପ୍ରବର୍ତ୍ତନ ପାଇଁ ଦାୟୀ ରହିବେ ।


    ଏନଆରଟିଆଇରେ ଏବେ ଦେଶର 20ଟି ରାଜ୍ୟରୁ 103 ଜଣ ଛାତ୍ର ପ୍ରଥମ ବ୍ୟାଚରେ ନାମ ଲେଖାଇଛନ୍ତି । ଏଥିରେ ଦୁଇଟି ପୂର୍ଣ୍ଣକାଳୀନ ଆବାସିକ ଅଣ୍ଡର ଗ୍ରାଜୁଏଟ ପାଠ୍ୟକ୍ରମ - ପରିବହନ ଟେକ୍ନୋଲଜିରେ ବିଏସସି ଏବଂ ପରିବହନ ମେନେଜମେଣ୍ଟରେ ଡ଼ିବିଏ ପାଠ୍ୟକ୍ରମ ରହିଛି । 2018 ମସିହା ସେପ୍ଟେମ୍ବର 5 ତାରିଖଠାରୁ ଏହି ପ୍ରତିଷ୍ଠାନରେ ନିୟମିତ ଭାବେ ପାଠପଢ଼ା ଆରମ୍ଭ ହୋଇଛି । ଏହି ତିନିବର୍ଷିଆ ଡ଼ିଗ୍ରୀ କାର୍ଯ୍ୟକ୍ରମରେ ଆନ୍ତଃଶୃଙ୍ଖଳୀୟ ପାଠ୍ୟଖସଡ଼ା ଯାହାକି ବିଶ୍ୱର ଅନ୍ୟାନ୍ୟ ପ୍ରମୁଖ ପ୍ରତିଷ୍ଠାନ ଅନୁସାରେ ପ୍ରସ୍ତୁତ କରାଯାଇଛି । ସେଥିରେ ଫାଉଣ୍ଡେସନ୍‌ , କୋର ଏବଂ ଇଲେକ୍ଲିଭ୍‌ କୋର୍ସ ରହିଛି ।


    ଏନଆରଟିଆଇ ଅନ୍ୟାନ୍ୟ ଅନ୍ତରାଷ୍ଟ୍ରୀୟ ଅନୁଷ୍ଠାନମାନଙ୍କ ସହ ସହଯୋଗ ସ୍ଥାପନ କରିବା ଦିଗରେ ପ୍ରୟାସୀ ଏବଂ ଏହା ଦ୍ୱାରା ମିଳିତ ଗବେଷଣା , ଶିକ୍ଷକ ଓ ଛାତ୍ରଛାତ୍ରୀ ବିନିମୟ କରାଯାଇପାରିବ । ଏଥିପାଇଁ ଏନଆରଟିଆଇ ଏବଂ ଆମେରିକାର କର୍ଣ୍ଣେଲ ବିଶ୍ୱବିଦ୍ୟାଳୟ , ୟୁନିଭର୍ସିଟି ଅଫ୍‌ କାଲିଫର୍ଣ୍ଣିଆ , ବର୍କଲେ , ଏମଆଇଆଇଟି , ମସ୍କୋ , ରୁଷିଆର ସେଣ୍ଟ ପିଟର୍ସବର୍ଗ ପରିବହନ ବିଶ୍ୱବିଦ୍ୟାଳୟ ମଧ୍ୟରେ ରାଜିନାମାମାନ ସ୍ୱାକ୍ଷରିତ ହୋଇଛି ।


    **********

    
    
    (Release ID: 1559660) Visitor Counter : 11