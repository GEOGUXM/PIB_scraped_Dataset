      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      • ଅହମ୍ମଦାବାଦ ସପିଙ୍ଗ ଫେଷ୍ଟିଭାଲ-2019କୁ ଉଦଘାଟନ କଲେ ପ୍ରଧାନମନ୍ତ୍ରୀ
      • ଦେଶରେ ବ୍ୟବସାୟ ଅନୁକୂଳ ପରିବେଶ ସୃଷ୍ଟି ଲାଗି ନିୟମିତ ପ୍ରଚେଷ୍ଟା ଚାଲିଛି - ଶ୍ରୀ ନରେନ୍ଦ୍ର ମୋଦୀ

      Posted On: 17 JAN 2019 7:51PM by PIB Bhubaneshwar

    ଅହମ୍ମଦାବାଦର ସାବରମତୀ ନଦୀକୂଳରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଅହମ୍ମଦାବାଦ ସପିଙ୍ଗ ଫେଷ୍ଟିଭାଲ-2019ର ଉଦଘାଟନ କରିଛନ୍ତି । ସମଗ୍ର ଗୁଜରାଟର ରାସ୍ତା ବିକାଳିଙ୍କଠାରୁ ଆରମ୍ଭ କରି ସପିଙ୍ଗ ମଲ ପର୍ଯ୍ୟନ୍ତ ଏବଂ ଶିଳ୍ପକାରଙ୍କଠାରୁ ଆରମ୍ଭ କରି ହୋଟେଲ-ରେସ୍ତୁରାଂ ସହିତ ସମ୍ପର୍କିତ ସମସ୍ତ ବ୍ୟବସାୟ ସେମାନଙ୍କର ଉତ୍ପାଦର ପ୍ରଦର୍ଶନ ଏବଂ ପ୍ରସାର ପାଇଁ ଏଠାକୁ ଆସିଥିଲେ । ଏହି ଫେଷ୍ଟିଭାଲ ଅନନ୍ୟ ଯେହେତୁ ଏହା ଗୁଜରାଟ ଉଦ୍ୟୋଗ ସମ୍ମିଳନୀ ସହ ଏକାସଙ୍ଗେ ଆୟୋଜିତ ହେଉଛି । ଏହି ଅବସରରେ ପ୍ରଧାନମନ୍ତ୍ରୀ ଏକ ଜନସଭାକୁ ମଧ୍ୟ ସମ୍ବୋଧିତ କରିଥିଲେ । ଏହି କାର୍ଯ୍ୟକ୍ରମକୁ ପ୍ରଶଂସା କରି ସେ କହିଥିଲେ , “ ସାଧାରଣତଃ କେବଳ ବିଦେଶରେ ଏପରି ବୃହତ ବାଣିଜ୍ୟ ସମ୍ମିଳନୀର ଆୟୋଜନ କରାଯାଇଥାଏ । ଏବେ ଉଦ୍ୟୋଗ ଗୁଜରାଟ ଏବଂ ଅହମ୍ମଦାବାଦ ସପିଙ୍ଗ ଫେଷ୍ଟିଭାଲର ପ୍ରାରମ୍ଭ ଏକ ପ୍ରଶଂସନୀୟ ପଦକ୍ଷେପ ।


    ପ୍ରଧାନମନ୍ତ୍ରୀ ପୁନଶ୍ଚ କହିଲେ ଯେ , “ ସରକାର ଦେଶରେ ବ୍ୟବସାୟ ପାଇଁ ଅନୁକୂଳ ପରିବେଶ ସୃଷ୍ଟି କରିବା ପାଇଁ ନିୟମିତ ଭାବେ ପ୍ରଚେଷ୍ଟା ଜାରି ରଖିଛନ୍ତି । ଗତ 4 ବର୍ଷ ମଧ୍ୟରେ ପୁରୁଣା ଆଇନର ଉଚ୍ଛେଦ କରାଯାଇଛି ଏବଂ ଶହ ଶହ ନୂତନ ଆଇନକୁ ସହଜ କରାଯାଇଛି । ଏହି ପ୍ରୟାସ କାରଣରୁ ଆମେ ବ୍ୟବସାୟ କରିବାର ସହଜତା ରେଙ୍କିଙ୍ଗରେ ଅଭୂତପୂର୍ବ ଭାବେ ଉନ୍ନତି କରି 142ରୁ 77ତମ ସ୍ଥାନରେ ପହଂଚିଛୁ । ” ପ୍ରଧାନମନ୍ତ୍ରୀ ପୁଣି କହିଲେ , “ କ୍ଷୁଦ୍ର ଉଦ୍ୟୋଗୀମାନଙ୍କ ପାଇଁ ପ୍ରପ୍ରିୟାକୁ ସରଳୀକୃତ କରିବା ପାଇଁ ଆମେ ନିୟମିତ ଭାବେ ପ୍ରଚେଷ୍ଟା କରୁଛୁ । ଆମେ ଏପରି ପ୍ରକ୍ରିୟା ଆଡକୁ ଗତି କରୁଛୁ ଯେତବେଳେ କି ବ୍ୟାଙ୍କମାନେ କ୍ଷୁଦ୍ର ଉଦ୍ୟୋଗୀମାନଙ୍କୁ ଜିଏସଟି ଏବଂ ଅନ୍ୟାନ୍ୟ ରିଟର୍ଣ୍ଣ ଆଧାରରେ ଋଣ ପ୍ରଦାନ କରିବେ । ଆମେ 59 ମିନିଟ ମଧ୍ୟରେ ଏକ କୋଟି ଟଙ୍କା ପର୍ଯ୍ୟନ୍ତ ଋଣ ପ୍ରଦାନ ବ୍ୟବସ୍ଥାକୁ ଅନୁମୋଦନ କରୁଛୁ । ”


    ଆଜି ପୂର୍ବରୁ ପ୍ରଧାନମନ୍ତ୍ରୀ ଗାନ୍ଧୀନଗରଠାରେ ଥିବା ମହାତ୍ମା ମନ୍ଦିର ପ୍ରଦର୍ଶନୀ ଓ ସମ୍ମିଳନୀ କକ୍ଷରେ ଭାଏବ୍ରାଂଟ ଗୁଜରାଟ ଗ୍ଲୋବାଲ ଟ୍ରେଡ ପ୍ରଦର୍ଶନୀକୁ ଉଦଘାଟନ କରିଥିଲେ । ଏଥିସହିତ ଗାନ୍ଧୀନଗରଠାରେ ଜାନୁଆରୀ 18-20 ମଧ୍ୟରେ ଅନୁଷ୍ଠିତ ହେବାକୁ ଥିବା ଗୁଜରାଟ ଉଦ୍ୟୋଗ ସମ୍ମିଳନୀର 9ମ ସଂସ୍କରଣ ପାଇଁ ସବୁକିଛି ପ୍ରସ୍ତୁତ ହୋଇସାରିଛି । ଏହି ସମ୍ମିଳନୀରେ ରାଜ୍ୟମାନଙ୍କର ମୂଖ୍ୟ , ବୈଶ୍ୱିକ ଶିଳ୍ପମାନଙ୍କର ମୁଖ୍ୟ ଏବଂ ଚିନ୍ତାନାୟକମାନେ ଯୋଗଦେବେ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ଏହି ସମ୍ମିଳନୀର ଉଦଘାଟନୀ ସମାରୋହକୁ ସମ୍ବୋଧିତ କରିବେ ।


    **********


    

    
    (Release ID: 1560830) Visitor Counter : 9