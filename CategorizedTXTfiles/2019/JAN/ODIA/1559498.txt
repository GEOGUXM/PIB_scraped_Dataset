      ଅର୍ଥ ମନ୍ତ୍ରଣାଳୟ

      ଆଜି ଜିଏସଟି ପରିଷଦ ବୈଠକରେ ନିଆଯାଇଥିବା ପ୍ରମୁଖ ନିଷ୍ପତ୍ତି
      କମ୍ପୋଜିସନ ସ୍କିମରେ ବାର୍ଷିକ ଟର୍ଣ୍ଣଓଭର ସୀମା 1.50 କୋଟି ଟଙ୍କାକୁ ବୃଦ୍ଧି
      • ତିନିମାସକୁ ଥରେ ଟିକସ ଏବଂ ବର୍ଷକୁ ଗୋଟିଏ ରିଟର୍ଣ୍ଣ
      • ସାମଗ୍ରୀ ଯୋଗାଣକାରୀମାନଙ୍କ ପାଇଁ ପଞ୍ଜିକରଣ ଏବଂ ପରିଶୋଧରେ ଦୁଇଟି ଛାଡ଼ ସୀମା
      • ସେବା ଯୋଗାଣକାରୀମାନଙ୍କ ପାଇଁ ପୃଥକ କମ୍ପୋଜିସନ ସ୍କିମ
      • ରିୟଲ ଇଷ୍ଟେଟ, ଲଟେରୀ ଉପରେ ଜିଏସଟି ମାମଲା ବିଚାର ପାଇଁ ମନ୍ତ୍ରୀସ୍ତରୀୟ ଗୋଷ୍ଠୀ ଗଠନ
      • ସମସ୍ତ ନିଷ୍ପତ୍ତି ଏପ୍ରିଲ ପହିଲା, 2019 ଠାରୁ ଲାଗୁ
      Posted On: 10 JAN 2019 9:31PM by PIB Bhubaneshwar


    କେନ୍ଦ୍ର ଅର୍ଥ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀଙ୍କ ଅଧ୍ୟକ୍ଷତାରେ ଜିଏସଟି ପରିଷଦର 32ତମ ବୈଠକ ଆଜି ନୂଆଦିଲ୍ଲୀ ଠାରେ ଅନୁଷ୍ଠିତ ହୋଇଯାଇଛି । ଏହି ବୈଠକରେ କ୍ଷୁଦ୍ର ବ୍ୟବସାୟୀଙ୍କ ସମେତ ଏମଏସଏମଇ ଏବଂ ଅନ୍ୟମାନଙ୍କୁ ଆଶ୍ୱସ୍ତି ଦେବା ଲାଗି ନିମ୍ନୋକ୍ତ ପ୍ରମୁଖ ନିଷ୍ପତ୍ତିମାନ ନିଆଯାଇଛି ।


    1. ବର୍ତ୍ତମାନର କମ୍ପୋଜିସନ ସ୍କିମରେ ଟର୍ଣ୍ଣଓଭର ସୀମା ବୃଦ୍ଧି : ପୂର୍ବବର୍ତ୍ତୀ ଆର୍ଥିକ ବର୍ଷରେ ବସ୍ତୁ ପାଇଁ କମ୍ପୋଜିସନ ସ୍କିମର ଲାଭ ପାଇବା ନିମନ୍ତେ ବାର୍ଷିକ ଟର୍ଣ୍ଣଓଭର ସୀମା ଏକ କୋଟିରୁ 1.5 କୋଟି ଟଙ୍କାକୁ ବୃଦ୍ଧି କରାଗଲା । ସ୍ୱତନ୍ତ୍ର ପାହ୍ୟା ରାଜ୍ୟଗୁଡ଼ିକ ଗୋଟିଏ ସପ୍ତାହ ମଧ୍ୟରେ ସେମାନଙ୍କ ନିଜସ୍ୱ ରାଜ୍ୟରେ କମ୍ପୋଜିସନ ସ୍କିମର ସୀମା ନିର୍ଦ୍ଧାରଣ କରିବେ ।


    1.1.ସହଜ ଅନୁପାଳନ : କମ୍ପୋଜିସନ ସ୍କିମରେ ଅନୁପାଳନ ଏବେ ସହଜ ହେବ କାରଣ ଏବେ କେବଳ ଗୋଟିଏ ବାର୍ଷିକ ରିଟର୍ଣ୍ଣ ଦାଖଲ କରିବାକୁ ହେବ ତେବେ ଟିକସ ତ୍ରୈମାସିକ ରହିବ(ସହଜ ଘୋଷଣା ସହିତ) ।


    2. ବସ୍ତୁ/ସାମଗ୍ରୀ ଯୋଗାଣକାରୀମାନଙ୍କୁ ପ୍ରବେଶସୀମାରେ ଉଚ୍ଚ ରିହାତି : ବସ୍ତୁର ଯୋଗାଣକାରୀମାନଙ୍କ ପାଇଁ ପଞ୍ଜିକରଣ ଏବଂ ପରିଶୋଧରେ ଦୁଇଟି ଛାଡ଼ ସୀମା ଯଥା 40 ଲକ୍ଷ ଏବଂ 20 ଲକ୍ଷ ଟଙ୍କା ରହିବ । ଗୋଟିଏ ସପ୍ତାହ ମଧ୍ୟରେ ଏଥିରୁ ଗୋଟିଏ ସୀମା ବାଛିବା ଲାଗି ରାଜ୍ୟଗୁଡ଼ିକୁ ବିକଳ୍ପ ଦିଆଯାଇଛି । ତେବେ ସେବା ଯୋଗାଣକାରୀଙ୍କ ପାଇଁ ପଞ୍ଜିକରଣର ପ୍ରାରମ୍ଭିକ ସୀମା ପୂର୍ବ ପରି 20 ଲକ୍ଷ ଏବଂ ସ୍ୱତନ୍ତ୍ର ପାହ୍ୟା ରାଜ୍ୟଗୁଡ଼ିକ ପାଇଁ 10 ଲକ୍ଷ ରହିବ ।


    3. ସେବା ପାଇଁ କମ୍ପୋଜିସନ ସ୍କିମ : ସେବା ଯୋଗାଣକାରୀମାନଙ୍କ ପାଇଁ ଏକ କମ୍ପୋଜିସନ ସ୍କିମ ଉପଲବ୍ଧ ହେବ । 6% ଟିକସ ଦର (3% ସିଜିଏସଟି+ 3% ଏସଜିଏସଟି) ସହିତ ପୂର୍ବବର୍ତ୍ତୀ ଆର୍ଥିକ ବର୍ଷରେ 50 ଲକ୍ଷ ଟଙ୍କା ପର୍ଯ୍ୟନ୍ତ ବାର୍ଷିକ କାରବାର ଥିବା ସେବାପ୍ରଦାନକାରୀ ଏହି ସୁବିଧା ପାଇପାରିବେ ।


    3.1 କଥିତ କମ୍ପୋଜିସନ ସ୍କିମ ସେବା ପ୍ରଦାନକାରୀମାନଙ୍କ ସହିତ ବର୍ତ୍ତମାନ ଉପଲବ୍ଧ ରହିଥିବା ବସ୍ତୁ ପାଇଁ କମ୍ପୋଜିସନ ସ୍କିମ ନିମନ୍ତେ ଅଯୋଗ୍ୟ ବସ୍ତୁ ଓ ସେବା ପ୍ରଦାନକାରୀଙ୍କ ପାଇଁ ପ୍ରଯୁଜ୍ୟ ହେବ ।


    3.2 ସେମାନଙ୍କୁ ତ୍ରୈମାସିକ ଟିକସ ପଇଠ ସହିତ ଗୋଟିଏ ବାର୍ଷିକ ରିଟର୍ଣ୍ଣ ପଇଠ କରିବାକୁ ହେବ (ସହଜ ଘୋଷଣା ସହିତ)


    4. ଲାଗୁ ତାରିଖ : ଉପରୋକ୍ତ କ୍ରମିକ ସଂଖ୍ୟା 1 ରୁ 3 ମଧ୍ୟରେ ଥିବା ନିଷ୍ପତ୍ତି ଏପ୍ରିଲ ପହିଲା , 2019 ଠାରୁ ଲାଗୁ ହେବ ।


    5. ଜିଏସଟିଏନ ଦ୍ୱାରା କ୍ଷୁଦ୍ର ଟିକସଦାତାମାନଙ୍କୁ ମାଗଣା ହିସାବ-ନିକାସ (ଏକାଉଂଟିଂ) ଏବଂ ବିଲିଂ ସଫ୍ଟୱେର ଯୋଗାଇ ଦିଆଯିବ ।


    6. ମନ୍ତ୍ରୀ ଗୋଷ୍ଠୀକୁ ଅନୁମୋଦନ କରାଯାଇଥିବା ପ୍ରସଙ୍ଗ


    I. ରିଅଲ ଇଷ୍ଟେଟ କ୍ଷେତ୍ରର ଆବାସିକ ଭାଗକୁ ପ୍ରୋତ୍ସାହିତ କରିବା ଲାଗି ଏକ କମ୍ପୋଜିସନ ସ୍କିମ ପ୍ରଦାନ କରିବାର ପ୍ରସ୍ତାବର ଅନୁଧ୍ୟାନ ଲାଗି ଏକ 7 ଜଣିଆ ମନ୍ତ୍ରୀ ଗୋଷ୍ଠୀ ଗଠନ କରାଯିବ ।


    II. ଲଟେରୀ ଉପରେ ଜିଏସଟି ଦର ଢାଂଚା ଅନୁଧ୍ୟାନ ଲାଗି ଏକ ମନ୍ତ୍ରୀ ଗୋଷ୍ଠୀ ଗଠନ କରାଯିବ ।


    7. ପ୍ରାକୃତିକ ବିପର୍ଯ୍ୟୟ ପାଇଁ ରାଜସ୍ୱ ସୃଷ୍ଟି : ଅଧିକ 2 ବର୍ଷର ଅବଧି ଲାଗି କେରଳ ରାଜ୍ୟ ମଧ୍ୟରେ ବସ୍ତୁ ଏବଂ ସେବାର ରାଜ୍ୟ ମଧ୍ୟରେ ଯୋଗାଣ ଉପରେ 1%ରୁ ଅଧିକ ହେଉନଥିବା ସେସ ଲେଭିକୁ ଜିଏସଟି ପରିଷଦ ଅନୁମୋଦନ କରିଛନ୍ତି ।


    **********

    
    
    (Release ID: 1559498) Visitor Counter : 20