      ସଂସ୍କୃତି ମନ୍ତ୍ରଣାଳୟ

      ପ୍ରୟାଗରାଜ କୁମ୍ଭଠାରେ ପ୍ରଭାବୀ ସାର୍ବଜନୀନ ସୂଚନା ପ୍ରଣାଳୀ ପାଇଁ ବ୍ୟାପକ ବ୍ୟବସ୍ଥା
      Posted On: 26 JAN 2019 6:17PM by PIB Bhubaneshwar


    ପ୍ରୟାଗରାଜ କୁମ୍ଭଠାରେ ପ୍ରଭାବୀ ସାର୍ବଜନୀନ ସୂଚନା ପ୍ରଣାଳୀ ପାଇଁ ବ୍ୟାପକ ବ୍ୟବସ୍ଥା କରାଯାଇଛି । ହିନ୍ଦୀ ଏବଂ ଇଂରାଜୀ ବ୍ୟତୀତ ବଙ୍ଗଳା , ମରାଠି , ଗୁଜୁରାଟୀ , ତାମିଲ ଏବଂ ତେଲଗୁ ସମେତ 7ଟି ଭାଷାରେ 24 ଘଣ୍ଟା ସମସ୍ତ ସୂଚନାଗୁଡିକର ବିଷୟରେ ଜଣାଇବା ପାଇଁ ପ୍ରାୟ 100ଟି ଡିଜିଟାଲ ସ୍କ୍ରିନ ଲଗାଯାଇଛି । କୁମ୍ଭରେ ଭକ୍ତମାନଙ୍କ ପାଇଁ ଏବଂ ସାଧାରଣ ଲୋକଙ୍କ ପାଇଁ ବିଭିନ୍ନ କାର୍ଯ୍ୟକ୍ରମ , ସମାରୋହ ଏବଂ ଧାର୍ମିକ ଆୟୋଜନ ସଂପର୍କୀତ ସମସ୍ତ ପ୍ରକାରର ସୂଚନାଗୁଡିକୁ ନିୟମିତ ଭାବେ ପ୍ରସାରିତ କରାଯାଉଛି । ଏହି ଡିଜିଟାଲ ସ୍କ୍ରିନ ଦିନ ଏବଂ ରାତି ଉଭୟ ସମୟରେ ଚାଲିଛି । ଏହାବ୍ୟତୀତ ଦେଶର ବିଭିନ୍ନ ସ୍ଥାନରେ ଆୟୋଜିତ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏବଂ ଉତ୍ତର ପ୍ରଦେଶ ମୁଖ୍ୟମନ୍ତ୍ରୀ ଯୋଗୀ ଆଦିତ୍ୟନାଥଙ୍କ କାର୍ଯ୍ୟକ୍ରମଗୁଡିକର ମଧ୍ୟ ଏହି ସ୍କ୍ରିନ ଜରିଆରେ ସିଧା ପ୍ରସାରଣ କରାଯାଉଛି । ଏହି ଉଦ୍ଦେଶ୍ୟ ପାଇଁ ରାଷ୍ଟ୍ରୀୟ ଗଣମାଧ୍ୟମ କେନ୍ଦ୍ରରେ ଏକ ନିୟନ୍ତ୍ରଣ କକ୍ଷ ପ୍ରତିଷ୍ଠା କରାଯାଇଛି । ଆଗନ୍ତୁକମାନଙ୍କ ସୂଚନା ପାଇଁ ସେକ୍ଟର 19 ଏବଂ 20 ସ୍ଥିତ ଶିବିରଗୁଡିକ ମଧ୍ୟରେ ସ୍କ୍ରିନ ଲଗାଯାଇଛି । ଏହି ସ୍କ୍ରିନ ଗୁଡିକରେ ଅଗ୍ନି ସୁରକ୍ଷା , ଗମନାଗମନ , ସ୍ନାନ , ସାଧାରଣ ସ୍ୱାସ୍ଥ୍ୟ ଏବଂ ନିର୍ବାଚନ ପାଇଁ ସଚେତନତା ବ୍ୟତୀତ କଣ କରିବେ କଣ ନ କରିବେ ଆଦି ସଂପର୍କୀତ ସୂଚନାଗୁଡିକ ମଧ୍ୟ ପ୍ରସାରିତ କରାଯାଉଛି । ଏହାବ୍ୟତୀତ ଆକାଶବାଣୀ ଏବଂ ଦୂରଦର୍ଶନ ଜରିଆରେ ମଧ୍ୟ ସୂଚନା ପ୍ରସାରିତ କରାଯାଉଛି ।


    ***************

    
    
    (Release ID: 1562107) Visitor Counter : 1