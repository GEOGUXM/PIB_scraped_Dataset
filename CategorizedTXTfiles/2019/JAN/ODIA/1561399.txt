      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇରେ ଚାଲୁଥିବା 22 ଯୋଡ଼ା ଟ୍ରେନର ସମ୍ପ୍ରସାରଣ ଘୋଷଣା କଲେ ଶ୍ରୀ ପୀୟୂଷ ଗୋୟଲ
      Posted On: 23 JAN 2019 2:14PM by PIB Bhubaneshwar


    ଭାରତୀୟ ରେଳବାଇରେ ଚାଲୁଥିବା 22 ଯୋଡ଼ା ଟ୍ରେନର ସମ୍ପ୍ରସାରଣ ବିଷୟ ରେଳ ଓ କୋଇଲା ମନ୍ତ୍ରୀ ଶ୍ରୀ ପୀୟୂଷ ଗୋୟଲ ରେଳଭବନରେ ଏକ କାର୍ଯ୍ୟକ୍ରମରେ ଘୋଷଣା କରିଛନ୍ତି । ଦେଶର ବିଭିନ୍ନ ସହରକୁ ଅତିରିକ୍ତ ଭାବେ ଏହି ଟ୍ରେନ ଗୁଡ଼ିକ ଯୋଗୁ ସଂଯୋଗ ସୁବିଧା ମିଳିବ । ଏହି ଅବସରରେ ରେଲୱେ ବୋର୍ଡ ଚେୟାରମ୍ୟାନ ବିନୋଦ କୁମାର ଯାଦବ , ରେଲୱେ ବୋର୍ଡ ମେମ୍ବର ଟ୍ରାଫିକ ଗିରିଶ ପିଲ୍ଲାଇ ଏବଂ ଅନ୍ୟାନ୍ୟ ଅଧିକାରୀମାନେ ଉପସ୍ଥିତ ଥିଲେ ।


    ଏହି ଅବସରରେ ଶ୍ରୀ ପୀୟୂଷ ଗୋୟଲ କହିଥିଲେ , ରେଳ ଚଳାଚଳରେ ବିଳମ୍ବ ଯୋଗୁ ହେଉଥିବା ସମୟ ନଷ୍ଟକୁ ହ୍ରାସ କରିବା ଲାଗି ଏବଂ ସମ୍ପତ୍ତିର ଉଚିତ ପରିଚାଳନା ଲାଗି ଭାରତୀୟ ରେଳବାଇର ବିଭିନ୍ନ ଜୋନରେ ଟ୍ରେନ ଗୁଡ଼ିକର ସମ୍ପ୍ରସାରଣ ପାଇଁ ନିଷ୍ପତ୍ତି ନିଆଯାଇଛି । ପରୀକ୍ଷାମୂଳକ ଭାବେ ପ୍ରଥମେ ଗତିମାନ ଏକ୍ସପ୍ରେସକୁ ପ୍ରଥମେ ଆଗ୍ରାରୁ ଗ୍ୱାଲିୟର ଏବଂ ପରେ ଝାନସୀ ପର୍ଯ୍ୟନ୍ତ ସମ୍ପ୍ରସାରଣ କରାଯାଇଛି । 22 ଯୋଡ଼ା ଟ୍ରେନର ସମ୍ପ୍ରସାରଣ ସଂପୃକ୍ତ ଅଞ୍ଚଳ ଗୁଡ଼ିକର ବିକାଶ ଦିଗରେ ସହାୟକ ହୋଇପାରିବ ବୋଲି ସେ କହିଥିଲେ ।


    ପ୍ରକାଶିତ ତାଲିକା ଅନୁଯାୟୀ ଓଡ଼ିଶା ଦେଇ ଚାଲୁଥିବା କେତୋଟି ଟ୍ରେନର ସମ୍ପ୍ରସାରଣ ନିଷ୍ପତ୍ତି ହୋଇଛି । ସେଗୁଡ଼ିକ ହେଲା ରାଉରକେଲା-କୋରାପୁଟ ଇଣ୍ଟରସିଟି ଏକ୍ସପ୍ରେସ ଜଗଦଲପୁର ପର୍ଯ୍ୟନ୍ତ , ହାଓଡ଼ା-ବିଜୟୱାଡା ହମସଫର ଏକ୍ସପ୍ରେସ୍ ତିରୁପତି ପର୍ଯ୍ୟନ୍ତ , ଭିଲୁପୁରମ-ଖଡ଼ଗପୁର ଏକ୍ସପ୍ରେସ୍ ପୁରୁଲିଆ ପର୍ଯ୍ୟନ୍ତ , ପୁରୀ ବଡ଼ବିଲ ଏକ୍ସପ୍ରେସ୍ ରାଉରକେଲା ପର୍ଯ୍ୟନ୍ତ , କଟକ-ବ୍ରହ୍ମପୁର ମେମୁ ଇଚ୍ଛାପୁର ପର୍ଯ୍ୟନ୍ତ , ବିଶାଖାପାଟଣା-ପଲାସା ପାସେଞ୍ଜର ବ୍ରହ୍ମପୁର ପର୍ଯ୍ୟନ୍ତ ସମ୍ପ୍ରସାରିତ କରାଯାଇଛି ।


    *****************


    

    
    (Release ID: 1561399) Visitor Counter : 16