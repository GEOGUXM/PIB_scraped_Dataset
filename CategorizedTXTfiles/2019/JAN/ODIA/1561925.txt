      ରେଳ ମନ୍ତ୍ରଣାଳୟ

      ଗଣତନ୍ତ୍ର ଦିବସ ପରେଡରେ ଭାଗ ନେବ ରେଳବାଇ ସୁରକ୍ଷା ବଳ
      Posted On: 25 JAN 2019 3:50PM by PIB Bhubaneshwar


    ଭାରତ ସରକାରଙ୍କ ସଶସ୍ତ୍ର ବଳ , ଭାରତୀୟ ରେଳବାଇ ସୁରକ୍ଷା ବଳର ଏକ ଅଂଶ 2019ର ଗଣତନ୍ତ୍ର ଦିବସ ପରେଡରେ ଭାଗ ନେବେ । ଏଥିରେ ସାରା ଦେଶରେ ମୁତୟନ ହୋଇଥିବା ଭାରତୀୟ ରେଳବାଇର 75 , 000 ଅଧିକାରୀ ଓ ଯବାନ ଭାଗ ନେବେ । ଆରପିଏଫ ମାର୍ଚ୍ଚିଂ ଦଳର କମାଣ୍ଡ ସମ୍ଭାଳିବେ ସହାୟକ ସୁରକ୍ଷା କମିଶନର ଶ୍ରୀ ଜେଥିନ ବି. ରାଜ , ତାଙ୍କ ସହ ରହିବେ ତିନି ଜଣ ଅଧସ୍ତନ ଅଫିସର ଓ 144 ଜଣ ବିଭିନ୍ନ ରାଙ୍କର ଜବାନ । ଆରପିଏଫ ବ୍ୟାଣ୍ଡର ନେତୃତ୍ୱ ନେବେ ଇନସ୍ପେକ୍ଟର ଶ୍ରୀ ମୁସ୍ତାକ ଅହମ୍ମଦ , ତାଙ୍କ ସହିତ ତିନି ଜଣ ଅଧସ୍ତନ ଅଫିସର ଓ 88 ଜଣ ବିଭିନ୍ନ ରାଙ୍କର ଯବାନ “ ଭାରତ କେ ଜବାନ ” ଧୂନରେ ମାର୍ଚ୍ଚ କରିବେ । ଏହା ପୂର୍ବରୁ ଆରପିଏଫ ଦଳ ଗଣତନ୍ତ୍ର ଦିବସ ପରେଡ- 2016ରେ ଭାଗ ନେଇଥିଲା ।


    ରେଳବାଇ ସୁରକ୍ଷା ବଳର ଇତିହାସ 1882 ମସିହାର ଯେତେବେଳେ ବିଭିନ୍ନ ରେଳ କଂପାନୀ ରେଳବାଇ ସଂପତ୍ତିର ସୁରକ୍ଷା ପାଇଁ ନିଜ ସୁରକ୍ଷା ବଳ ନିଯୁକ୍ତ କରୁଥିଲେ । 1957ରେ ସଂସଦର ଏକ ଅଧିନିୟମ ଦ୍ୱାରା ଏହାକୁ ବୈଧାନିକ ମାନ୍ୟତା ମିଳିଥିଲା ଓ 1985ରେ ସଶସ୍ତ୍ର ବଳ ଘୋଷଣା କରା ଯାଇଥିଲା । କେବଳ ରେଳ ସଂପତ୍ତିର ସୁରକ୍ଷା ନୁହେଁ ଯାତ୍ରୀମାନଙ୍କ ସୁରକ୍ଷା ଓ ନିରାପତ୍ତା କ୍ଷେତ୍ରରେ ଆରପିଏଫ ବିଶ୍ୱସନୀୟ ପ୍ରଦର୍ଶନ କରିଛି । ଆରପିଏଫ ସ୍ଥାପନର 61 ବର୍ଷ ମଧ୍ୟରେ 900ରୁ ଅଧିକ ଜବାନ ବିପଦସଙ୍କୁଳ ପରିସ୍ଥିତିରେ କର୍ତ୍ତବ୍ୟ ନିର୍ବାହ ଅବସରରେ ରାଷ୍ଟ୍ର ସେବାରେ ନିଜ ଜୀବନ ସମର୍ପଣ କରିଛନ୍ତି । ଏହି ବଳରେ ଦେଶର ସବୁ ପ୍ରାନ୍ତରୁ କର୍ମୀ ଗ୍ରହଣ କରାଯାଏ , ତେଣୁ ଏଥିରେ ରାଷ୍ଟ୍ରୀୟ ଚରିତ୍ର ଓ ଛବି ପ୍ରତିଫଳିତ ହୁଏ । ବଳ ସ୍ଥାପନ ହେବା ପର ଠାରୁ ମାନ୍ୟତା ଓ ପ୍ରତିଷ୍ଠା ଅର୍ଜନ କରିଛି । କର୍ତ୍ତବ୍ୟ ସମାପନରେ ଉଲ୍ଲେଖନୀୟ ସେବା , ବୀରତ୍ୱ ଓ ତଦନ୍ତ ପାଇଁ ଆରପିଏଫକୁ ବହୁ ପଦକ ମିଳିଛି । 2006ରେ ଭାରତର ତତ୍କାଳୀନ ରାଷ୍ଟ୍ରପତି ଏ.ପି.ଜେ. ଅବଦୁଲ କଲାମଙ୍କଠାରୁ ଆରପିଏଫକୁ ପ୍ରେସିଡେଣ୍ଟ କଲାର ମଧ୍ୟ ମିଳିଥିଲା । 2018 ସୁଦ୍ଧା ଆରପିଏଫକୁ ମୋଟ 929ଟି ସମ୍ମାନଜନକ ପଦକ ମିଳିଛି ଯେଉଁଥିରେ 760ଟି ଭାରତୀୟ ପୁଲିସ ପଦକ , 81ଟି ରାଷ୍ଟ୍ରପତି ପଦକ , ବୀରତ୍ୱ ପାଇଁ 3ଟି ରାଷ୍ଟ୍ରପତି ପଦକ , ବୀରତ୍ୱ ପାଇଁ 18ଟି ଭାରତୀୟ ପୁଲିସ ପଦକ ଓ 44ଟି ଅଗ୍ନିଶମ ସେବା ପଦକ ଓ 67ଟି ରେଳ ମନ୍ତ୍ରୀ ପଦକ ସାମିଲ ଅଛି ।


    *******************

    
    
    (Release ID: 1561925) Visitor Counter : 1