      ସଂସ୍କୃତି ମନ୍ତ୍ରଣାଳୟ

      ପ୍ରୟାଗରାଜ କୁମ୍ଭଠାରେ ଉତ୍ସାହ, ଉଦ୍ଦିପନା ଓ ଦେଶଭକ୍ତି ସହିତ ଗଣତନ୍ତ୍ର ଦିବସ ପାଳନ
      Posted On: 26 JAN 2019 6:19PM by PIB Bhubaneshwar


    ପ୍ରୟାଗରାଜ କୁମ୍ଭଠାରେ ଆଜି (ଶନିବାର) ଉତ୍ସାହ , ଉଦ୍ଦୀପନା ଓ ଦେଶଭକ୍ତି ସହିତ ଗଣତନ୍ତ୍ର ଦିବସ ପାଳନ କରାଯାଇଛି । ପ୍ରଶାସନିକ ଅଧିକାରୀମାନଙ୍କ ବ୍ୟତୀତ ସନ୍ଥ ଏବଂ ଋଷିମାନେ ମଧ୍ୟ ଗଣତନ୍ତ୍ର ଦିବସ ପାଳନ ଉପଲକ୍ଷେ ନିଜ ନିଜ ଶିବିରରେ ତ୍ରିରଙ୍ଗା ପତାକା ଉତ୍ତୋଳନ କରିଥିଲେ ।


    ଦେଶ ପାଇଁ ନିଜ ଜୀବନକୁ ବଳିଦାନ ଦେଇଥିବା ସୈନିକମାନଙ୍କୁ ଶ୍ରଦ୍ଧାଞ୍ଜଳି ଦେବା ପାଇଁ ସେକ୍ଟର 14ରେ ବାବା ବାଳକେଶ୍ୱର ନାଥଙ୍କ ଦ୍ୱାରା ଏକ ଶିବିର ଖୋଲାଯାଇଥିଲା । ଆଜି ପୂର୍ବାହ୍ନରେ ସନ୍ଥମାନେ ଏବଂ ଶହୀଦମାନଙ୍କ ପରିବାରବର୍ଗଙ୍କ ଦ୍ୱାରା ତ୍ରିରଙ୍ଗା ପତାକା ଉତ୍ତୋଳନ କରାଯାଇଥିଲା । ସେହିଭଳି ଅଟଳ ଆଖଡାର ସନ୍ଥମାନେ ଏବଂ ସାଧକମାନେ ମଧ୍ୟ ନିଜ ଆଖଡାରେ ରାଷ୍ଟ୍ରୀୟ ସଙ୍ଗୀତ ଗାୟନ ସହିତ ତ୍ରିରଙ୍ଗା ପତାକା ଉତ୍ତୋଳନ କରିଥିଲେ । ଜନସାଧାରଣଙ୍କୁ ଏହି ଅବସରରେ ମିଷ୍ଟାନ୍ନ ମଧ୍ୟ ବଣ୍ଟନ କରିଥିଲେ । ପ୍ରୟାଗରାଜ ମେଳା ପ୍ରାଧିକରଣର ମୁଖ୍ୟ କାର୍ଯ୍ୟକାରୀ ଅଧିକାରୀ , ଆଇଏଏସ ବିଜୟ କିରଣ ଆନନ୍ଦ ପ୍ରାଧିକରଣ କାର୍ଯ୍ୟାଳୟରେ ରାଷ୍ଟ୍ରୀୟ ଧ୍ୱଜା ଉତ୍ତୋଳନ କରିଥିଲେ । ମେଳା ପୁଲିସ ମୁଖ୍ୟ ଉପ ମହାନିରୀକ୍ଷକ କେ.ପି . ସିଂହ ମଧ୍ୟ ତ୍ରିରଙ୍ଗା ପତାକା ଉତ୍ତୋଳନ କରିଥିଲେ ।


    ପାଇଲଟ ବାବା ଠାରେ ସନ୍ଥମାନେ ମଧ୍ୟ ଗଣତନ୍ତ୍ର ଦିବସ ଆଜି ପୂର୍ବାହ୍ନରେ ପାଳନ କରିଥିଲେ ।


    ********************

    
    
    (Release ID: 1562108) Visitor Counter : 1