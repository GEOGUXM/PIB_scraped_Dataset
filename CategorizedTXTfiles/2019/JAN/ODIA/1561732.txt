      ସଂସ୍କୃତି ମନ୍ତ୍ରଣାଳୟ

      ମରିସସ ପ୍ରଧାନମନ୍ତ୍ରୀ ଏବଂ ପ୍ରବାସୀ ଭାରତୀୟ ଦିବସର ଅତିଥିମାନେ ଆସନ୍ତା କାଲି କରିବେ କୁମ୍ଭ ପରିଦର୍ଶନ
      Posted On: 23 JAN 2019 7:23PM by PIB Bhubaneshwar


    ମରିସସ ପ୍ରଧାନମନ୍ତ୍ରୀ ମି. ପ୍ରବିନ୍ଦ ଜୁଗନଥ ଏବଂ 15ତମ ପ୍ରବାସୀ ଭାରତୀୟ ଦିବସର ଅନ୍ୟ ଅତିଥିମାନେ ଆସନ୍ତା କାଲି (ଗୁରୁବାର) ପ୍ରୟାଗରାଜ କୁମ୍ଭ ମେଳା ପରିଦର୍ଶନ କରିବେ ।


    ସଙ୍ଗମ , ହନୁମାନ ମନ୍ଦିର ଏବଂ ନୂତନ ଭାବେ ପ୍ରତିଷ୍ଠିତ ସମନ୍ୱିତ କମାଣ୍ଡ , ନିୟନ୍ତ୍ରଣ କେନ୍ଦ୍ର ପରିଦର୍ଶନ ପରେ ପ୍ରଧାନମନ୍ତ୍ରୀ ମି. ଜୁଗନଥ ନୂଆଦିଲ୍ଲୀ ପ୍ରତ୍ୟାବର୍ତ୍ତନ କରିବେ । ପ୍ରବାସୀ ଭାରତୀୟ ଦିବସର ଅତିଥିମାନେ ପ୍ରୟାଗରାଜ କୁମ୍ଭଠାରେ ସେକ୍ଟର-20ର ଚାରୋଟି ଟେଣ୍ଟ ସହର ଇନ୍ଦ୍ରପ୍ରୁସ୍ଥମ , ଭେଦିକା , କୁମ୍ଭମ ଏବଂ ଆଗମନ ରହିବେ । ସମସ୍ତ ଟେଣ୍ଟ ସହରଗୁଡିକ ଅତି ସୁନ୍ଦର ଭାବେ ସାଜସଜା ହୋଇଥିଲାବେଳେ ସୁରକ୍ଷା ବ୍ୟବସ୍ଥା ମଧ୍ୟ କଡାକଡି କରାଯାଇଛି । ଭାରତର କଳାକୃତ୍ତି ଦେଖିବା ପାଇଁ ସେମାନେ ସଂସ୍କୃତି ଗ୍ରାମ ଏବଂ କଳା ଗ୍ରାମ ପରିଦର୍ଶନ କରିବେ । ଏଥିସହିତ ସେମାନେ ସଙ୍ଗମ , ଅକ୍ଷୟ ଭଟ , ସମୁଦ୍ର କୂପ , ସରସ୍ୱତୀ କୂପ ଏବଂ ହନୁମାନ ମନ୍ଦିର ପରିଦର୍ଶନ କରିବେ ।


    ଅତିଥିମାନଙ୍କୁ ସ୍ୱାଗତ କରିବା ପାଇଁ ପ୍ରୟାଗରାଜ କୁମ୍ଭଠାରେ ସମସ୍ତ ପ୍ରସ୍ତୁତି ସରିଛି । କୁମ୍ଭର ଡିଆଇଜି କେ .ପି. ସିଂହ କହିଥିଲେ ଯେ ପ୍ରବାସୀ ଭାରତୀୟ ଦିବସ ଅବସରରେ ସୁରକ୍ଷା ବ୍ୟବସ୍ଥା କଡାକଡି କରାଯାଇଛି ।


    ବାରଣାସୀଠାରେ ତିନି ଦିବସୀୟ କାର୍ଯ୍ୟକ୍ରମରେ ଯୋଗଦେଇଥିବା ଅତିଥିମାନେ ବସ ଜରିଆରେ ବାରଣାସୀ , ମିର୍ଜାପୁର ଦେଇ କଡା ସୁରକ୍ଷା ବ୍ୟବସ୍ଥା ସହିତ ବସ ଜରିଆରେ ପ୍ରୟାଗରାଜ କୁମ୍ଭରେ ପହଂଚିବେ । ପ୍ରଶିକ୍ଷିତ ପୁଲିସ , ଟ୍ରାନ୍ସଲେଟର ଏବଂ ଗାଇଡ ଏହି ଅତିଥିମାନଙ୍କ ସହ ପ୍ରୟାଗରାଜ କୁମ୍ଭ ମେଳା ପରିଦର୍ଶଦନ କରିବେ । ପ୍ରବାସୀ ଭାରତୀୟମାନଙ୍କ ପାଇଁ ଏହି କୁମ୍ଭ ମେଳା ଦିବ୍ୟ କୁମ୍ଭ ଏବଂ ଭବ୍ୟ କୁମ୍ଭର ବାର୍ତ୍ତା ପ୍ରଦାନ କରିବ ବୋଲି ଅଧିକାରୀମାନେ ଆଶାବ୍ୟକ୍ତ କରିଛନ୍ତି ।


    

    
    (Release ID: 1561732) Visitor Counter : 1