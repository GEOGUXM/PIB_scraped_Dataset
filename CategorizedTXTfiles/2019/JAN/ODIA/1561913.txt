      ଇଲେକ୍ଟ୍ରୋନିକ୍ସ ଓ ସୂଚନା ପ୍ରଯୁକ୍ତି ମନ୍ତ୍ରଣାଳୟ

      ସିଏସସି ଦ୍ୱାରା କନ୍ଥ୍, ମୁରାଦାବାଦରେ ପ୍ରଥମ କ୍ୟାଶ ଆଣ୍ଡ କ୍ୟାରି ଷ୍ଟୋର ଆରମ୍ଭ
      • ଦେଶର ପ୍ରତ୍ୟେକ ବ୍ଲକରେ ସିଏସସି କ୍ୟାଶ ଆଣ୍ଡ କ୍ୟାରି ଷ୍ଟୋର ପାଇଁ ପ୍ରୋତ୍ସାହନ ଦେବ

      Posted On: 28 JAN 2019 3:06PM by PIB Bhubaneshwar

    ଡିଜିଟାଲ ଇଣ୍ଡିଆ ମିସନ ଅନ୍ତର୍ଗତ ସାଧାରଣ ସେବାକେନ୍ଦ୍ର ( CSC ) ଗୁଡିକ ନାଗରିକ କେନ୍ଦ୍ରିତ ସେବା ପ୍ରଦାନ କରୁଛି । ସାଧାରଣ ସେବାକେନ୍ଦ୍ର ଦେଶର ଗ୍ରାମୀଣ ଅଞ୍ଚଳରେ ବହୁ ସରକାରୀ ଓ ବେସରକାରୀ ସେବା ଯୋଗାଉଛି । ଏସବୁ କେନ୍ଦ୍ରରେ ପତଞ୍ଜଳି , ଆଇ-ବଲ , ସାମସଙ୍ଗ ଭଳି କମ୍ପାନୀର ଉତ୍ପାଦ ଲଞ୍ଚ ହୋଇଛି ଓ ଅନେକ ସେବା ପ୍ରଦାନକାରୀ ସଂସ୍ଥା ସହ ରାଜିନାମା ସ୍ୱାକ୍ଷର ହୋଇଛି । ସାଧାରଣ ସେବା କେନ୍ଦ୍ରର ସାରା ଦେଶରେ ଥିବା ବ୍ୟାପକ ନେଟୱର୍କରେ ଇଫକୋ ସାର ଓ ବିହନ ବିକ୍ରି ହେଉଛି ।


    ଗ୍ରାମୀଣ ମାର୍କେଟିଂକୁ ପ୍ରୋତ୍ସାହନ ଦେବା ଓ ନିଯୁକ୍ତି ସୁଯୋଗ ସୃଷ୍ଟିକରିବା ଉଦ୍ଦେଶ୍ୟରେ ଉତ୍ତର ପ୍ରଦେଶର ମୁରାଦାବାଦ ଜିଲ୍ଲାର କନ୍ଥ ହସିଲରେ ସାଧାରଣ ସେବାକେନ୍ଦ୍ର ତରଫରୁ ପ୍ରଥମ କ୍ୟାଶ ଆଣ୍ଡ କ୍ୟାରି ଷ୍ଟୋର ଲଞ୍ଚ ହୋଇଛି । ଦେଶର ପ୍ରତ୍ୟେକ ବ୍ଲକରେ ଏଭଳି କ୍ୟାଶ ଆଣ୍ଡ କ୍ୟାରି ଷ୍ଟୋର ଖୋଲିବାକୁ ଉଦ୍ୟମ ଜାରି ରହିଛି । ଷ୍ଟୋରରେ ଏବେ ଗୋଦରେଜ , ପତଞ୍ଜଳି , ଆଇ-ବଲ , ଜୀବା , କ୍ରମ୍ପଟନ କମ୍ପାନୀର ଉତ୍ପାଦ ଉପଲବ୍ଧ ହେଉଛି । ଅନ୍ୟ ସିଏସସିଭିଏଲଇ ତଥା ସରକାରୀ କର୍ମଚାରୀଙ୍କୁ ଷ୍ଟୋର ତରଫରୁ ନିଃଶୁଳ୍କ ସଦସ୍ୟତା ଲାଭ ମିଳୁଛି ।


    ପ୍ରତ୍ୟେକ କ୍ୟାଶ ଆଣ୍ଡ କ୍ୟାରି ଷ୍ଟୋର ପ୍ରତ୍ୟକ୍ଷ ଓ ପରୋକ୍ଷ ଭାବରେ ଅତିକମରେ ଚାରିଜଣଙ୍କୁ ନିଯୁକ୍ତି ସୁଯୋଗ ପ୍ରଦାନ କରିବ । ଅର୍ଥନୈତିକ ଜନଗଣନା ସହ ମିଳିତ ଭାବରେ ପ୍ରୟାସ କରି ନିକଟ ଭବିଷ୍ୟତରେ ଏହା ସାରା ଦେଶରେ 25 ଲକ୍ଷ ନିଯୁକ୍ତି ସୁଯୋଗ ସୃଷ୍ଟି କରିବ । ।


    *************

    
    
    (Release ID: 1561913) Visitor Counter : 1