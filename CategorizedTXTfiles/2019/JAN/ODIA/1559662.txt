      ସ୍ୱାସ୍ଥ୍ୟ ଓ ପରିବାର ମନ୍ତ୍ରଣାଳୟ

      ଦେଶରେ ଆଉ ତିନୋଟି ନୂଆ ଏମ୍ସ ପ୍ରତିଷ୍ଠା ପ୍ରସ୍ତାବକୁ କେନ୍ଦ୍ର କ୍ୟାବିନେଟର ମଞ୍ଜୁରି
      ଜାମ୍ମୁର ସାମ୍ବାସ୍ଥିତ ବିଜୟନଗର, କାଶ୍ମୀରର ପୁଲୱାମାସ୍ଥିତ ଅବନ୍ତୀପୁର ଓ ଗୁଜରାଟର ରାଜକୋଟଠାରେ ପ୍ରତିଷ୍ଠା ହେବ

      Posted On: 10 JAN 2019 6:52PM by PIB Bhubaneshwar

    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟରେ ଆଜି ନିମ୍ନଲିଖିତ ପ୍ରସ୍ତାବଗୁଡ଼ିକୁ ସ୍ୱୀକୃତି ପ୍ରଦାନ କରାଯାଇଛି: କ) ପ୍ରଧାନମନ୍ତ୍ରୀ ସ୍ୱାସ୍ଥ୍ୟ ସୁରକ୍ଷା ଯୋଜନା (ପିଏମଏସଏସୱାଇ) ଅଧୀନରେ ତିନୋଟି ନୂଆ ଏମ୍ସ (1) 1661 କୋଟି ଟଙ୍କା ବ୍ୟୟରେ ଜାମ୍ମୁର ସାମ୍ବାସ୍ଥିତ ବିଜୟନଗରଠାରେ , ( 2) 1828 କୋଟି ଟଙ୍କା ବ୍ୟୟରେ କାଶ୍ମୀରର ପୁଲୱାମାସ୍ଥିତ ଅବନ୍ତୀପୁରଠାରେ ଏବଂ (3) 1195 କୋଟି ଟଙ୍କା ବ୍ୟୟରେ ଗୁଜରାଟର ରାଜକୋଟଠାରେ ପ୍ରତିଷ୍ଠା କରାଯିବ । ଖ) ଉପରୋକ୍ତ ତିନୋଟିଯାକ ଏମ୍ସରେ ପ୍ରତ୍ୟେକ ଅନୁଷ୍ଠାନ ସକାଶେ ମୌଳିକ ବେତନ 2 , 25 , 000/- (ସ୍ଥିର) ଯୁକ୍ତ ଏନପିଏ (ଯାହା ବେତନ ହୋଇଥିବ +ଏନପିଏ 2 , 37 , 500/-କୁ ଟପିବ ନାହିଁ) ହାରରେ ନିର୍ଦ୍ଦେଶକ ପଦ ସୃଷ୍ଟି କରାଯିବ ।


    ସମୟ ସୀମା:

                                                                                                                                                                                      
SL. No.  New AIIMS                     Time Frame for Construction and Details                                                                                                        
                                                                                                                                                                                      
                                                                                                                                                                                      
                                                                                                                                                                                      
1.       Vijaynagar, Samba, Jammu      48 months                                                                                                                                      
                                                                                                                                                                                      
                                                                                                                                                                                      
                                       - broadly comprising a pre-construction phase of 12 months, a construction phase of 30 months and stabilization / commission phase of 6 months.
                                                                                                                                                                                      
                                                                                                                                                                                      
                                                                                                                                                                                      
2.       Awantipura, Pulwama, Kashmir  72 months                                                                                                                                      
                                                                                                                                                                                      
                                                                                                                                                                                      
                                       -broadly comprising a pre-construction phase of 12 months, a construction phase of 54 months and stabilization / commission phase of 6 months. 
                                                                                                                                                                                      
                                                                                                                                                                                      
                                                                                                                                                                                      
3.       Rajkot, Gujarat               45 months                                                                                                                                      
                                                                                                                                                                                      
                                                                                                                                                                                      
                                       - broadly comprising a pre-construction phase of 10 months, a construction phase of 32 months and stabilization / commission phase of 3 months.
                                                                                                                                                                                      
                                                                                                                                                                                      

    ବିସ୍ତୃତ ବିବରଣୀ:


    କ. ନୂତନ ଏମ୍ସ ପ୍ରତିଷ୍ଠାରେ ହସ୍ପିଟାଲ , ମେଡ଼ିକାଲ ଓ ନର୍ସିଂ କୋର୍ସ ପାଇଁ ଶିକ୍ଷାଦାନ ବ୍ଲକ୍‌ , ଆବାସିକ କମ୍ପ୍ଲେକ୍‌ଓ ଓ ତତସଂକ୍ରାନ୍ତ ବ୍ୟବସ୍ଥା/ ସେବା , ମୁଖ୍ୟତଃ ନୂଆଦିଲ୍ଲୀର ଏମ୍ସ ଏବଂ ଅନ୍ୟ ଛଅଟି ନୂତନ ଏମ୍ସ ଢ଼ାଞ୍ଚାରେ ପ୍ରତିଷ୍ଠା କରାଯିବ ଯାହାକି ପିଏମଏସଏସୱାଇର ପ୍ରଥମ ପର୍ଯ୍ୟାୟରେ ହିଁ ନିର୍ମିତ ହେବ । ଏହିସବୁ କ୍ଷେତ୍ରରେ ଗୁଣାତ୍ମକ ଟର୍ସିଆରୀ ସ୍ୱାସ୍ଥ୍ୟସେବା , ମେଡ଼ିକାଲ ଶିକ୍ଷା , ନର୍ସିଂ ଶିକ୍ଷା ଓ ଗବେଷଣାକୁ ପ୍ରୋତ୍ସାହନ ଦେବା ହେଉଛି ଏମ୍ସଭଳି ଜାତୀୟ ଗୁରୁତ୍ୱ ଥିବା ପ୍ରତିଷ୍ଠାନ ପ୍ରତିଷ୍ଠାର ମୂଳ ଉଦ୍ଦେଶ୍ୟ ।


    ଖ. (1) ପ୍ରତ୍ୟେକ ନୂତନ ଏମ୍ସରେ 100 ୟୁଜି (ଏମବିବିଏସ) ସିଟ୍‌ ଏବଂ 60ଟି ବି.ଏସସି (ନର୍ସିଂ) ସିଟ୍‌ ରହିବ ।


    ( 2) ପ୍ରତ୍ୟେକ ନୂତନ ଏମ୍ସରେ 15-20ଟି ସୁପର ସ୍ପେସିଆଲିଟି ବିଭାଗ ରହିବ ।


    ( 3) ପ୍ରତ୍ୟେକ ନୂତନ ଏମ୍ସରେ ପ୍ରାୟ 750ଟି ହସ୍ପିଟାଲ ବେଡ଼ ରହିବ ଯେଉଁଥିରେ ଏମର୍ଜେନ୍ସି/ ଟ୍ରମା ବେଡ଼ , ଆୟୁଷ ବେଡ଼ , ପ୍ରାଇଭେଟ ବେଡ଼ ଏବଂ ଆଇସିୟୁ ସ୍ପେସିଆଲିଟି ଏବଂ ସୁପର ସ୍ପେସିଆଲିଟି ବେଡ଼୍‌ ରହିବ ।


    (4) ଆଶା କରାଯାଉଛି ଯେ ପ୍ରତ୍ୟେକ ନୂତନ ଏମ୍ସ ପ୍ରତିଦିନ 1500 ଓପିଡ଼ି ରୋଗୀ ଏବଂ ମାସକୁ ପ୍ରାୟ 1000 ଆଇପିଡ଼ି ରୋଗୀଙ୍କୁ ଚିକିତ୍ସା ସେବା ଯୋଗାଇ ଦେଇପାରିବ ।


    (5) ଏହି ଚିକିତ୍ସାନୁଷ୍ଠାନରେ ମେଡ଼ିକାଲ କଲେଜ , ଆୟୁଷ ବ୍ଲକ୍‌ , ଅଡ଼ିଟୋରିଅମ୍‌ , ରାତ୍ରିକାଳୀନ ଆବାସସ୍ଥଳୀ , ଅତିଥିଶାଳା , ହଷ୍ଟେଲ୍‌ ଏବଂ ଆବାସିକ ବ୍ୟବସ୍ଥା ରହିବ ।


    ବ୍ୟୟ:


    ନୂତନ ଏମ୍ସ ନିର୍ମାଣ ସକାଶେ କେନ୍ଦ୍ର ସରକାର ପାଣ୍ଠି ଯୋଗାଇଦେବେ । ନୂତନ ଏମ୍ସର କାର୍ଯ୍ୟ ଓ ରକ୍ଷଣାବେକ୍ଷଣ ବ୍ୟୟଭାର ସଂପୂର୍ଣ୍ଣ ଭାବେ କେନ୍ଦ୍ର ସରକାର ବହନ କରିବେ ।


    ନୂତନ ଏମ୍ସ ପ୍ରତିଷ୍ଠା ଦେଶରେ ପୁଞ୍ଜି ପରିସମ୍ପତ୍ତି ସୃଷ୍ଟି କରିବ ଯାହାପାଇଁ ବିଶେଷଜ୍ଞ ମାନବ ସମ୍ବଳ ସୃଷ୍ଟିର ଆବଶ୍ୟକତା ରହିଛି । ସେହିସବୁ କାର୍ଯ୍ୟ ନୂତନ ଛଅଟି ଯାକ ଏମ୍ସର ଆବଶ୍ୟକତା ଓ ପରିଚାଳନା ସକାଶେ ସୃଷ୍ଟି କରାଯିବ ।


    ପ୍ରଭାବ:


    • ନୂତନ ଏମ୍ସ ସ୍ଥାପନ ସେହି କ୍ଷେତ୍ରରେ ସ୍ୱାସ୍ଥ୍ୟଶିକ୍ଷା ଓ ତାଲିମରେ ବୈପ୍ଳବିକ ପରିବର୍ତ୍ତନ ଘଟାଇବା ସହ ସେଠାକାର ସ୍ୱାସ୍ଥ୍ୟସେବା କ୍ଷେତ୍ରରେ ଥିବା ଅଭାବକୁ ପୂରଣ କରିପାରିବ ।


    • ନୂତନ ଏମ୍ସ ପ୍ରତିଷ୍ଠା ଦ୍ୱୈତ ଆବଶ୍ୟକତା ପୂରଣ କରିବ ଯଥା ସେଠାକାର ଲୋକମାନଙ୍କୁ ସୁପର ସ୍ପେସିଆଲିଟି ସ୍ୱାସ୍ଥ୍ୟସେବା ଯୋଗାଇଦେବ ।


    • ଏହିସବୁ ପ୍ରତିଷ୍ଠାନ ପ୍ରତିଷ୍ଠା କରାଯିବା ଦ୍ୱାରା ବିପୁଳ ସଂଖ୍ୟକ ଡ଼ାକ୍ତର ଏବଂ ଅନ୍ୟାନ୍ୟ ସ୍ୱାସ୍ଥ୍ୟକର୍ମୀ ସେଠାରେ ଉପଲବ୍ଧ ହେବେ ଏବଂ ତାହା ପ୍ରାଥମିକ ଓ ସେକେଣ୍ଡାରୀ ସ୍ତରର ସ୍ୱାସ୍ଥ୍ୟ ଅନୁଷ୍ଠାନ/ ବ୍ୟବସ୍ଥାରେ ଜାତୀୟ ସ୍ୱାସ୍ଥ୍ୟ ମିଶନ (ଏନଏଚଏମ)ରେ ବିଶେଷ ଭାବେ ସହାୟକ ହେବ ।


    ନିଯୁକ୍ତି ସୁଯୋଗ ସୃଷ୍ଟି:


    • ଜାମ୍ମୁ ଓ କାଶ୍ମୀରରେ ନୂତନ ଏମ୍ସ ପ୍ରତିଷ୍ଠା ହେଲେ ପ୍ରତ୍ୟେକ ଏମ୍ସରେ ଅନ୍ୟୁନ 3000 ପର୍ଯ୍ୟନ୍ତ ବିଭିନ୍ନ ଶିକ୍ଷକ ଓ ଅଣ ଶିକ୍ଷକ ନିଯୁକ୍ତି ସୁଯୋଗ ସୃଷ୍ଟି ହୋଇପାରିବ ।


    • ସକାଶେ ଏଭଳି ବ୍ୟବସ୍ଥା ଓ ସେବା ଯଥା ବିପଣନ କେନ୍ଦ୍ର , କ୍ୟାଣ୍ଟିନ୍‌ ଆଦି ନୂତନ ଏମ୍ସର ଆଖପାଖରେ ଗଢ଼ି ଉଠିରେ ଅପ୍ରତ୍ୟକ୍ଷ କର୍ମନିଯୁକ୍ତିର ବ୍ୟାପକ ସୁଯୋଗ ମଧ୍ୟ ସୃଷ୍ଟି ହୋଇପାରିବ ।


    • ଏଭଳି ନୂତନ ଏମ୍ସ ବିଭିନ୍ନ ସ୍ଥାନରେ ପ୍ରତିଷ୍ଠା କରାଯିବା ଦ୍ୱାରା ଫିଜିକାଲ ଭିତ୍ତିଭୂମି ନିର୍ମାଣ କରାଯିବ ଏବଂ ଏହା ନିର୍ମାଣ ପର୍ଯ୍ୟାୟରେ ଯଥେଷ୍ଟ ସଂଖ୍ୟକ କର୍ମନିଯୁକ୍ତି ସୁଯୋଗ ସୃଷ୍ଟି କରିବ ।


    **********

    
    
    (Release ID: 1559662) Visitor Counter : 13