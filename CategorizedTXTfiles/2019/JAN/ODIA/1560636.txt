      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      କୁମ୍ଭ ମେଳାରେ ସ୍ୱଚ୍ଛତା ବ୍ୟବସ୍ଥାର ସମୀକ୍ଷା କଲେ ସୁଶ୍ରୀ ଉମାଭାରତୀ;
      ସ୍ୱେଚ୍ଛାଗ୍ରହୀମାନଙ୍କ ସମ୍ମିଳନୀକୁ ସମ୍ବୋଧିତ କଲେ

      Posted On: 18 JAN 2019 8:46PM by PIB Bhubaneshwar

    ପ୍ରୟାଗରାଜଠାରେ ଚାଲିଥିବା କୁମ୍ଭ ମେଳାରେ ଉତ୍ତମ ସ୍ୱଚ୍ଛତା ଏବଂ ସ୍ୱଚ୍ଛ ଭାରତକୁ ନେଇ ସଚେତନତା ସୃଷ୍ଟି କରିବା ଦିଗରେ ନିଆଯାଇଥିବା ବିଭିନ୍ନ ପଦକ୍ଷେପର କେନ୍ଦ୍ର ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରୀ ସୁଶ୍ରୀ ଉମା ଭାରତୀ ସମୀକ୍ଷା କରିଥିଲେ । ମେଳାରେ ସ୍ୱଚ୍ଛତା ସୁନିଶ୍ଚିତ କରିବା ପାଇଁ ଉତ୍ତର ପ୍ରଦେଶର ବିଭିନ୍ନ ଜିଲାର 1500 ସ୍ୱେଚ୍ଛାଗ୍ରହୀମାନଙ୍କୁ ନିୟୋଜିତ ଲଗାଯାଇଛି । ସ୍ୱେଚ୍ଛାଗ୍ରହୀମାନେ ଶୌଚାଳୟ ସ୍ୱଚ୍ଛତା ଉପରେ ଦୃଷ୍ଟି ରଖିବା ସହିତ ସଚେତନତା ବୃଦ୍ଧି କରିବା ଦାୟିତ୍ୱ ନେଇଛନ୍ତି ଏବଂ ସ୍ୱଚ୍ଛତା ସ୍ଥିତିକୁ ଆଇସିଟି ଆପ ଜରିଆରେ ରେକର୍ଡ କରାଯିବାର ବ୍ୟବସ୍ଥା କରାଯାଇଛି । ଏହି ଅବସରରେ ସୁଶ୍ରୀ ଭାରତୀ 50 ଜଣ ସ୍ୱେଚ୍ଛାଗ୍ରହୀମାନଙ୍କୁ ସ୍ୱଚ୍ଛତା କିଟ ପ୍ରଦାନ କରିଥିଲେ ଏବଂ ‘ ସ୍ୱଚ୍ଛ ଗ୍ରାମ ’ ଉପରେ ଆଧାରିତ ଏକ ପ୍ରଦର୍ଶନୀର ମଧ୍ୟ ଉଦଘାଟନ କରିଥିଲେ ।


    ସୁଶ୍ରୀ ଉମା ଭାରତୀ ମେଳାରେ ବିଶେଷଭାବେ ଆୟୋଜିତ କରାଯାଇଥିବା ସ୍ୱେଚ୍ଛାଗ୍ରହୀ ସମ୍ମିଳନୀକୁ ସମ୍ବୋଧିତ କରି କୁମ୍ଭ ମେଳାକୁ ସଫାସୁତୁରା ଏବଂ ସୁରକ୍ଷିତ କରିବା ଦିଗରେ ମେଳା ଏବଂ ଜିଲା ପ୍ରଶାସନ ଦ୍ୱାରା କରାଯାଇଥିବା ପ୍ରଚେଷ୍ଟାକୁ ଖୁବ ପ୍ରଶଂସା କରିଥିଲେ । ବିଗତ ଦୁଇ ବର୍ଷ ମଧ୍ୟରେ ଉତ୍ତର ପ୍ରଦେଶରେ ସ୍ୱଚ୍ଛତା କଭରେଜ 48 ପ୍ରତିଶତରୁ ବୃଦ୍ଧି ଘଟି 100 ପ୍ରତିଶତ ହେବା ସହିତ ରାଜ୍ୟରେ ଏବେ ଖୋଲା ଆକାଶ ତଳେ ମଳତ୍ୟାଗ ମୁକ୍ତ ଉପରେ ଅଧିକ ଧ୍ୟାନ ଦେଇଥିବା ଯୋଗୁଁ ସେ ରାଜ୍ୟ ସରକାରଙ୍କ ପ୍ରଶଂସା କରିଥିଲେ । ସେ ସ୍ୱଚ୍ଛ ଭାରତ ମିଶନ (ଗ୍ରାମୀଣ)କୁ ସଫଳ କରିବା ପାଇଁ ସ୍ୱେଚ୍ଛାଗ୍ରହୀମାନଙ୍କ କାର୍ଯ୍ୟକୁ ଖୁବ ପ୍ରଶଂସା କରିଥିଲେ ।


    ଏହି ଅବସରରେ ସୁଶ୍ରୀ ଭାରତୀଙ୍କ ସହିତ ଉତ୍ତର ପ୍ରଦେଶର ଉପମୁଖ୍ୟମନ୍ତ୍ରୀ ଶ୍ରୀ କେଶବ ପ୍ରସାଦ ମୌର୍ଯ୍ୟ ଯୋଗଦେଇ ସ୍ୱେଚ୍ଛାଗ୍ରହୀମାନଙ୍କ କାର୍ଯ୍ୟର ଖୁବ ପ୍ରଶଂସା କରିଥିଲେ ଏବଂ କହିଥିଲେ ଯେ ସ୍ୱଚ୍ଛତା ଏବଂ ପରିଚ୍ଛନ୍ନତା ସମସ୍ତଙ୍କ ମନ୍ତ୍ର ହେବା ଉଚିତ । ଏହି ଅବସରରେ ଉତ୍ତର ପ୍ରଦେଶର ସହରାଂଚଳ ବିକାଶ କ୍ୟାବିନେଟ ମନ୍ତ୍ରୀ ଶ୍ରୀ ସୁରେଶ ଖାନ୍ନା ମଧ୍ୟ ମେଳାକୁ ସ୍ୱଚ୍ଛ ମେଳା କରିବା କ୍ଷେତ୍ରରେ ସ୍ୱେଚ୍ଛାଗ୍ରହୀମାନଙ୍କ ଦ୍ୱାରା କରାଯାଇଥିବା ପ୍ରଚେଷ୍ଟାର ପ୍ରଶଂସା କରିଥିଲେ ।


    ଚଳିତ ବର୍ଷ କୁମ୍ଭ ମେଳାରେ 1.22 ଲକ୍ଷ ସାର୍ବଜନୀନ ଶୌଚାଳୟ ପ୍ରସ୍ତୁତ ହୋଇଛି ଏବଂ 20 ହଜାର ଡଷ୍ଟବିନ ରଖାଯାଇଛି ।


    **********

    
    
    (Release ID: 1560636) Visitor Counter : 8