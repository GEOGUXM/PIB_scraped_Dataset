      ସୂଚନା ଓ ପ୍ରସାରଣ ମନ୍ତ୍ରଣାଳୟ

      ଜାନୁଆରୀ 19ରେ ଭାରତୀୟ ସିନେମାର ଜାତୀୟ ସଂଗ୍ରହାଳୟ ଉଦଘାଟନ କରିବେ ପ୍ରଧାନମନ୍ତ୍ରୀ
      Posted On: 17 JAN 2019 6:57PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ 19 ଜାନୁଆରୀ , 2019ରେ ମୁମ୍ବାଇଠାରେ ଭାରତୀୟ ସିନେମାର ଜାତୀୟ ସଂଗ୍ରହାଳୟ ‘ ନ୍ୟାସନାଲ ମ୍ୟୁଜିୟମ ଅଫ ଇଣ୍ଡିଆନ ସିନେମା ’ ( ଏନଏମଆଇସି)ର ଉଦଘାଟନ କରିବେ । ଏହି ଚମତ୍କାର ସଂଗ୍ରହାଳୟ 140.61 କୋଟି ଟଙ୍କା ବ୍ୟୟରେ ନିର୍ମିତ ହୋଇଛି । ସଂଗ୍ରହାଳୟରେ ଭିଜୁଆଲ , ଗ୍ରାଫିକ୍ସ , ଶିଳ୍ପ ଏବଂ ମଲ୍ଟିମିଡିଆ ଉପସ୍ଥାପନା ଜରିଆରେ ଲୋକମାନଙ୍କୁ ଗାଥା-କାହାଣୀ ରୂପରେ ସିନେମାର ଗୋଟିଏ ଶତାବ୍ଦୀର ଅଧିକ ପୁରୁଣା ଇତିହାସର ସୂଚନା ଦିଆଯିବ ।


    ଏହି ସଂଗ୍ରହାଳୟ ଶ୍ରୀ ଶ୍ୟାମ ବେନେଗଲଙ୍କ ଅଧ୍ୟକ୍ଷତାରେ ସଂଗ୍ରହାଳୟ ପରାମର୍ଶଦାତା ସମିତିର ମାର୍ଗଦର୍ଶନରେ ପ୍ରସ୍ତୁତ କରାଯାଇଛି । ଶ୍ରୀ ପ୍ରସୂନ ଯୋଶୀଙ୍କ ଅଧ୍ୟକ୍ଷତାରେ ଗଠିତ ସମିତି ଏନଏମଆଇସିକୁ ଉନ୍ନତ କରିବାରେ ସହଯୋଗ କରିଥିଲା ।


    ଏହି ସଂଗ୍ରହାଳୟ ଦୁଇଟି ଅଟ୍ଟାଳିକା- ‘ ନବୀନ ସଂଗ୍ରହାଳୟ ଭବନ ’ ଏବଂ 19ତମ ଶତାବ୍ଦୀର ଐତିହାସିକ ମହଲ ‘ ଗୁଲଶନ ମହଲ ’ ରେ ରହିଛି । ଉଭୟ ଅଟ୍ଟାଳିକା ମୁମ୍ବାଇରେ ଚଳଚ୍ଚିତ୍ର ଡିଭିଜନ ପରିସରରେ ରହିଛି ।


    ନବୀନ ସଂଗ୍ରହାଳୟ ଭବନରେ 4ଟି ପ୍ରଦର୍ଶନୀ ହଲ ରହିଛି , ଯାହାର ବିବରଣୀ ନିମ୍ନରେ ଦିଆଗଲା-


    1. ଗାନ୍ଧୀ ଏବଂ ସିନେମା : ଏଠାରେ ମହାତ୍ମା ଗାନ୍ଧୀଙ୍କ ଜୀବନ ଉପରେ ପ୍ରସ୍ତୁତ ଚଳଚ୍ଚିତ୍ର ରହିଛି । ଏଥିସହିତ ଚଳଚ୍ଚିତ୍ର ଉପରେ ତାଙ୍କ ଜୀବନର ଗଭୀର ପ୍ରଭାବକୁ ପ୍ରଦର୍ଶିତ କରାଯାଇଛି ।


    2. ଶିଶୁ ଚଳଚ୍ଚିତ୍ର ଷ୍ଟୁଡିଓ : ଏଠାରେ ଆଗନ୍ତୁକ , ବିଶେଷ କରି ଶିଶୁମାନଙ୍କୁ ଚଳଚ୍ଚିତ୍ର ନିର୍ମାଣର ବିଜ୍ଞାନ , ପ୍ରଯୁକ୍ତି ଏବଂ କଳାକୁ ଜାଣିବାର ସୁଯୋଗ ମିଳିବ । ଏହି ହଲରେ କ୍ୟାମେରା , ଲାଇଟ , ସୁଟିଂ ଏବଂ ଅଭିନୟ ସହ ଜଡ଼ିତ ସୂଚନା ଉପଲବ୍ଧ ହେବ ।


    3. ପ୍ରଯୁକ୍ତି , ସୃଜନଶୀଳତା ଏବଂ ଭାରତୀୟ ସିନେମା : ଏଠାରେ ଭାରତୀୟ ଚଳଚ୍ଚିତ୍ର ନିର୍ମାତାମାନଙ୍କ ଦ୍ୱାରା ପ୍ରଯୁକ୍ତିର ବ୍ୟବହାର ସମ୍ପର୍କରେ ସୂଚନା ମିଳିବ । ରୂପେଲି ପରଦା ଉପରେ ଚଳଚ୍ଚିତ୍ର ନିର୍ମାତାଙ୍କ ପ୍ରଭାବକୁ ମଧ୍ୟ ଉପସ୍ଥାପନ କରାଯାଇଛି ।


    4. ଭାରତୀୟ ସିନେମା : ଏଠାରେ ସାରା ଦେଶର ଚଳଚ୍ଚିତ୍ର ସଂସ୍କୃତିକୁ ଦର୍ଶାଯାଇଛି ।


    ଗୁଲଶନ ମହଲ ଏଏସଆଇ ଗ୍ରେଡ- II ଐତିହ୍ୟ ଢାଂଚା ଯାହା ଏନମଆଇସି ପ୍ରକଳ୍ପର ଅଂଶବିଶେଷ ସ୍ୱରୂପ ସଂରକ୍ଷିତ କରାଯାଇଛି । ଏଠାରେ ଭାରତୀୟ ସିନେମାର 100 ବର୍ଷରୁ ଅଧିକ ଯାତ୍ରା ଦର୍ଶାଯାଇଛି । ଏହାକୁ 9 ବର୍ଗରେ ବିଭାଜିତ କରାଯାଇଛି । ଏଥିରେ ଚଳଚ୍ଚିତ୍ରର ଉତ୍ପତି , ଭାରତରେ ଚଳଚ୍ଚିତ୍ରର ଆଗମନ , ଭାରତୀୟ ମୂକ ଚଳଚ୍ଚିତ୍ର , ଧ୍ୱନିର ପ୍ରାରମ୍ଭ , ଷ୍ଟୁଡିଓ ଯୁଗ , ଦ୍ୱିତୀୟ ବିଶ୍ୱ ଯୁଦ୍ଧର ପ୍ରଭାବ , ସୃଜନଶୀଳ ଜୀବନ୍ତତା , ନ୍ୟୁ ୱେବ ଏବଂ ଏହାଠାରୁ ଉର୍ଦ୍ଧ୍ଵରେ ତଥା ଆଂଚଳିକ ଚଳଚ୍ଚିତ୍ର ସାମିଲ ରହିଛି ।


    **********

    
    
    (Release ID: 1560617) Visitor Counter : 14