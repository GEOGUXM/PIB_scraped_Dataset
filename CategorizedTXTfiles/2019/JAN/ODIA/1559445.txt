      ରାଷ୍ଟ୍ରପତିଙ୍କ ସଚିବାଳୟ

      ରାଷ୍ଟ୍ରପତିଙ୍କୁ ସାକ୍ଷାତ କଲେ ନରୱେ ପ୍ରଧାନମନ୍ତ୍ରୀ
      Posted On: 08 JAN 2019 7:11PM by PIB Bhubaneshwar


    ନରୱେ ପ୍ରଧାନମନ୍ତ୍ରୀ ସୁଶ୍ରୀ ଏରନା ସୋଲବର୍ଗ ଆଜି (ଡ଼ିସେମ୍ବର 8 , 2019) ରାଷ୍ଟ୍ରପତି ଭବନ ଠାରେ ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କୁ ସାକ୍ଷାତ କରିଛନ୍ତି ।


    ନରୱେ ପ୍ରଧାନମନ୍ତ୍ରୀଙ୍କୁ ଭାରତକୁ ସ୍ୱାଗତ କରି ରାଷ୍ଟ୍ରପତି କହିଲେ ଯେ ଭାରତ ଏବଂ ନରୱେ ମଧ୍ୟରେ ବେଶ୍‌ ଉଷ୍ମ ଏବଂ ବନ୍ଧୁତ୍ୱପୂର୍ଣ୍ଣ ସଂପର୍କ ରହିଆସିଛି । ବିଶ୍ୱର ଦୁଇଟି ସମୃଦ୍ଧ ଗଣତାନ୍ତ୍ରିକ ରାଷ୍ଟ୍ର ଭାବେ ଉଭୟ ରାଷ୍ଟ୍ର ବିଧି ବ୍ୟବସ୍ଥାର ନିୟମାବଳୀ , ସାଂସ୍କୃତିକ ବିବିଧତା ଏବଂ ମାନବାଧିକାର ପ୍ରତି ଗଭୀର ସମ୍ମାନବୋଧ ରହିଛି ଏବଂ ଉଭୟେ ସେହି ଦୃଷ୍ଟିରୁ ପରସ୍ପରର ଘନିଷ୍ଠ ସହଯୋଗୀ ।


    ଋାଷ୍ଟ୍ରପତି କହିଲେ ଯେ ଭାରତ ଏବଂ ନରୱେ ମଧ୍ୟରେ ଦ୍ୱିପାକ୍ଷିକ ବାଣିଜ୍ୟ କାରବାର ଦିନକୁ ଦିନ ବୃଦ୍ଧି ପାଇଚାଲିଛି ଏବଂ ଭବିଷ୍ୟତରେ ଏହା ବୃଦ୍ଧି ପାଇବାର ବ୍ୟାପକ କ୍ଷେତ୍ର ଓ ସାମର୍ଥ ରହିଛି । ଶକ୍ତି , ଆଇଟି , ସ୍ୱାସ୍ଥ୍ୟ ଏବଂ ପ୍ରଯୁକ୍ତି କ୍ଷେତ୍ରରେ ଏବେ ଏଭଳି ସହଯୋଗ ସଂପ୍ରସାରଣର ବ୍ୟାପକ କ୍ଷେତ୍ର ରହିଛି । ନରୱେର ଜାହାଜ , ବନ୍ଦର ପରିଚାଳନା , ମତ୍ସ୍ୟ , ପ୍ରତିରକ୍ଷା ଏବଂ ଶକ୍ତି କ୍ଷେତ୍ରରେ ଥିବା ବିଶେଷ ସାମର୍ଥ୍ୟ ସଂପର୍କରେ ବିଶ୍ୱରେ ସମସ୍ତେ ଅବଗତ । ସେହି ଦୃଷ୍ଟିରୁ ଭାରତ ନରୱେ ସହ ଏଭିଭଳି କ୍ଷେତ୍ରରେ ସହଭାଗୀତା ସଂପର୍କ ବୃଦ୍ଧି ପାଇଁ ଆଗ୍ରହୀ ଯାହାକି ଭାରତର ମେକ୍‌ ଇନ୍‌ ଇଣ୍ଡିଆ , ସ୍ମାର୍ଟ ସିଟି , ସ୍ୱଚ୍ଛ ଭାରତ , ଷ୍ଟାର୍ଟ ଅପ୍‌ ଇଣ୍ଡିଆ ଏବଂ ସାଗରମାଳା ପ୍ରକଳ୍ପକୁ ବିଶେଷ ଭାବେ ସହାୟକ ହୋଇପାରିବ ବୋଲି ରାଷ୍ଟ୍ରପତି ମତ ପୋଷଣ କରିଥିଲେ ।


    **********

    
    
    (Release ID: 1559445) Visitor Counter : 15