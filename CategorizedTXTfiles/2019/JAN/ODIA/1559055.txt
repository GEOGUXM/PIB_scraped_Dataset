      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଆବିଷ୍କୃତ କ୍ଷୁଦ୍ର କ୍ଷେତ୍ର ନିଲାମୀ ରାଉଣ୍ଡ-2ରେ 45,000 କୋଟି ଟଙ୍କାର ରାଜସ୍ୱ ସଂଗ୍ରହ କରାଯିବା ଅନୁମାନ
      Posted On: 07 JAN 2019 2:33PM by PIB Bhubaneshwar


    ଦେଶର 25ଟି ଚୁକ୍ତିବଦ୍ଧ କ୍ଷେତ୍ରରେ କାର୍ଯ୍ୟକାରୀ ହେବାକୁ ଥିବା ଆବିଷ୍କୃତ କ୍ଷୁଦ୍ର କ୍ଷେତ୍ର ନିଲାମୀ ରାଉଣ୍ଡ-2ରୁ ମୋଟ 45 , 000 କୋଟି ଟଙ୍କାର ରାଜସ୍ୱ ସଂଗ୍ରହ କରାଯିବା ଆକଳନ କରାଯାଇଛି । ସେହିଭଳି ଆବିଷ୍କୃତ କ୍ଷୁଦ୍ର କ୍ଷେତ୍ର ନିଲାମୀ ରାଉଣ୍ଡ-1ରେ 30ଟି ଚୁକ୍ତିନାମା କ୍ଷେତ୍ରରୁ ମୋଟ 9000 କୋଟି ଟଙ୍କା ସଂଗ୍ରହର ଆଶା ରହିଛି । ତୈଳ ଓ ବାଷ୍ପ ହାଇଡ଼୍ରୋକାର୍ବନ ଭଣ୍ଡାର ସ୍ଥାନ , ହାଇଡ଼୍ରୋକାର୍ବନ ରିକଭରୀ କାରଣ ଆଶା , ହାଇଡ଼୍ରୋକାର୍ବନ ମୂଲ୍ୟ ଆଦି କାରଣକୁ ବିଚାର କରାଯାଇ ଏଭଳି ରାଜସ୍ୱ ସଂଗ୍ରହର ଆକଳନ କରାଯାଇଛି । ଦେଶର ଏହି ଚୁକ୍ତିବର୍ଦ୍ଧ 25ଟି କ୍ଷେତ୍ରର ଆଗାମୀ 15 ବର୍ଷର ଆୟୁକାଳକୁ ବିଚାର କରାଯାଇ ଏଭଳି ଅନୁମାନ କରାଯାଇଛି ।


    ତେବେ , ଏହିସବୁ କ୍ଷେତ୍ରରୁ ବାସ୍ତବ ରାଜସ୍ୱ ସଂଗ୍ରହ ପରିମାଣ ବଦଳିପାରେ ଯାହାକି ବାସ୍ତବ ଚୁକ୍ତିନାମା କ୍ଷେତ୍ର ପ୍ରଦାନ , କଣ୍ଟ୍ରାକ୍ଟରମାନଙ୍କ ଦ୍ୱାର ଗ୍ରହଣ କରାଯାଉଥିବା ବିକାଶ ପଦ୍ଧତି , ବାସ୍ତବ ଉତ୍ପାଦନ ହାସଲ ଏବଂ ପ୍ରତ୍ୟେକ କ୍ଷେତ୍ରର ବୈଷୟିକ - ଆର୍ଥିକ ପରିସ୍ଥିତି ଉପରେ ନିର୍ଭରଶୀଳ ।


    ଆବିଷ୍କୃତ କ୍ଷୁଦ୍ର କ୍ଷେତ୍ର ରାଉଣ୍ଡ-2 ପାଇଁ ଆବେଦନ କରିବାର ଶେଷ ତାରିଖକୁ ଗୋଟିଏ ମାସ ପାଇଁ ବଢ଼ାଇ ଦିଆଯାଇଛି ଅର୍ଥାତ୍‌ , ଏହା ଏବେ 18.1.2019ରେ ଶେଷ ହେବ । ସଂପୃକ୍ତ ନିଲାମଧାରୀମାନଙ୍କ ପକ୍ଷରୁ ମିଳିଥିବା ଅନୁରୋଧକୁ ବିଚାରକୁ ନେଇ ନିଲାମ ଆବେଦନ ତାରିଖରେ ଏଭଳି ପରିବର୍ତ୍ତନ ଘଟାଯାଇଛି ।


    ଡ଼ିଏସଏଫ ନୀତି ଅନୁସାରେ , କେବଳ ଜାତୀୟ ତୈଳ କମ୍ପାନୀମାନଙ୍କ ଦ୍ୱାରା ଆବିଷ୍କୃତ ହାଇଡ଼୍ରୋକାର୍ବନ କ୍ଷେତ୍ର ଯାହାକି ଦୀର୍ଘକାଳୀନ ଭିତ୍ତିରେ ମନିଟାଇଜ ହୋଇନଥିବ ସେଗୁଡ଼ିକୁ ନିଲାମ ପାଇଁ ପ୍ରଦାନ କରାଯାଇଛି । ଓଏନଜିସି ଏବେ ତାହାର କାର୍ଯ୍ୟକ୍ଷମ ଥିବା କ୍ଷେତ୍ରଗୁଡ଼ିକରୁ ତାହା ବଡ଼ କ୍ଷେତ୍ର ହୋଇଥାଉ ଅଥବା କ୍ଷୁଦ୍ର କ୍ଷେତ୍ର , ସେଥିରୁ ତାର ସର୍ବାଧିକ ଉତ୍ପାଦନ ଦିଗରେ ପ୍ରୟାସ ଜାରିରଖିଛି ।


    2017-18 ଆର୍ଥିକ ବର୍ଷରେ ମୋଟ ବାଷ୍ପ ପରିମାଣର ଏକ ସଙ୍ଗେ ବୃଦ୍ଧି 83.74 ବିଲିୟନ୍‌ କ୍ୟୁବିକ୍‌ ମିଟର ( BCM ) ହୋଇଛି ଏବଂ ବାଷ୍ପର ମୋଟ ଚୂଡ଼ାନ୍ତ ରିଜର୍ଭ ଯାହାକି ସରକାରୀ/ ଘରୋଇ ସେକ୍ଟର ତୈଳ କମ୍ପାନୀମାନଙ୍କ ଦ୍ୱାରା 1.4.2018 ସୁଦ୍ଧା କରାଯାଇଥିଲା ତାହା 2313 ବିସିଏମ ବୋଲି ଧାର୍ଯ୍ୟ କରାଯାଇଛି ।


    ଅଧିକାଂଶ ନୂତନ ଭାବେ ଚିହ୍ନିତ ଭଣ୍ଡାରମାନଙ୍କରୁ ଏବେ ସୁଦ୍ଧା ବ୍ୟବସାୟିକ ଭିତ୍ତିରେ ଉତ୍ପାଦନ ଆରମ୍ଭ ହେବାକୁ ବାକି ଅଛି । କାରଣ ଆବିଷ୍କୃତ ହାଇଡ଼୍ରୋକାର୍ବନ କ୍ଷେତ୍ର ଗୁଡ଼ିକର ବିକାଶ ପାଇଁ 3 ରୁ 8 ବର୍ଷ ପର୍ଯ୍ୟନ୍ତ ସମୟ ଲାଗିଥାଏ ଏବଂ ତାହା ବିଭିନ୍ନ କାରଣ ଉପରେ ନିର୍ଭରଶୀଳ । ସେସବୁ ମଧ୍ୟରେ ଆବିଷ୍କାର ସ୍ଥାନ/ ଆକାର , ଉପଲବ୍ଧ ସଂସାଧନ ବ୍ୟବସ୍ଥା ତଥା ଅନ୍ୟ ତୈ କ୍ଷେତ୍ରମାନଙ୍କ ସେବା ଅନ୍ୟତମ ।


    ସରକାର ଏବେ ଦେଶରେ ଗ୍ୟାସଭିତ୍ତିକ ଅର୍ଥନୀତିର ବିକାଶ ଘଟାଇବା ସକାଶେ ପଦକ୍ଷେପମାନ ଗ୍ରହଣ କରିଛନ୍ତି ଯେଉଁଥିରେ ପ୍ରାକୃତିକ ବାଷ୍ପର ଯୋଗାଣ ସାମିଲ । ଏହା ଅତିରିକ୍ତ ଘରୋଇ ବାଷ୍ପ ଉତ୍ପାଦନ , ରି-ଗ୍ୟାସିଫାଏଡ଼ ଏଲଏନଜି ଟର୍ମିନାଲ ଯାହାକି ଦେଶର ପୂର୍ବ ଓ ଉତ୍ତର ଉପକୂଳରେ ପ୍ରତିଷ୍ଠା କରାଯିବ , ଦେଶବ୍ୟାପୀ ଗ୍ୟାସଗ୍ରୀଡ଼ ପ୍ରତିଷ୍ଠା ଓ ସେଥିରେ ଉତ୍ତର ପୂର୍ବାଞ୍ଚଳ ରାଜ୍ୟମାନଙ୍କୁ ସାମିଲ ନରିମା ଓ ପ୍ରାକୃତିକ ବାଷ୍ପର ବ୍ୟବହାରକୁ ପ୍ରୋତ୍ସାହନ ପ୍ରଦାନ ନିମନ୍ତେ ନୀତିଗତ ପଦକ୍ଷେପ ଗ୍ରହଣ ଯଥା , ଅର୍ଥନୀତିର ସମସ୍ତ କ୍ଷେତ୍ରରେ ସ୍ୱଚ୍ଛ ଇନ୍ଧନର ବ୍ୟବହାର ଆଦି ସାମିଲ । ଅନଲାଇନ୍‌ ବ୍ଲକଗୁଡ଼ିକରେ ସକଳ ପ୍ରକାର ଅନୁସନ୍ଧାନ କାର୍ଯ୍ୟ ପାଇଁ ସଂପୃକ୍ତ ରାଜ୍ୟ ସରକାରମାନେ ପେଟ୍ରୋଲିୟମ୍‌ ଅନୁସନ୍ଧାନ ଲାଇସେନ୍ସ ( PEL ) ଗ୍ରାଣ୍ଟ୍‌ ପ୍ରଦାନ କରୁଛନ୍ତି ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    *******************

    
    
    (Release ID: 1559055) Visitor Counter : 15