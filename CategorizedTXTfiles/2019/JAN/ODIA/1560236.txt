      ପ୍ରତିରକ୍ଷା ମନ୍ତ୍ରଣାଳୟ

      ବାୟୁସେନା ଷ୍ଟେସନ, ଥୋଇସ ଦ୍ୱାରା ଚାଦର ଟ୍ରେକ ଅଭିଯାନ
      Posted On: 15 JAN 2019 7:42PM by PIB Bhubaneshwar


    70ତମ ଗଣତନ୍ତ୍ର ଦିବସ ଅବସରରେ ବାୟୁସେନା ଷ୍ଟେସନ , ଥୋଇସ ଦୁର୍ଗମ ଲଦାଖ କ୍ଷେତ୍ରରେ ଟ୍ରେକିଂ (ଦୁର୍ଗମ ଯାତ୍ରା ଅଭିଯାନ) ଚଳାଇଥିଲେ । ବାୟୁସେନା ଷ୍ଟେସନ , ଥୋଇସର ଯୋଦ୍ଧାଙ୍କ ଦ୍ୱାରା ଏହି ଅଭିଯାନ ବରଫ ଜମିଥିବା ଜାଂସ୍କର ନଦୀ ଉପରେ କରାଯାଇଥିଲା । ସାହସିକ ଅଭିଯାନ ଦଳର ନେତା ଏବଂ ସମନ୍ୱୟ କର୍ତ୍ତା ଥିଲେ ୱିଙ୍ଗ କମାଣ୍ଡର ବିକ୍ରାନ୍ତ ଅନିୟାଲ । ୱିଙ୍ଗ କମାଣ୍ଡର ଅନିୟାଲ ସେନା ପର୍ବତାରୋହଣ ପ୍ରତିଷ୍ଠାନ ସିଆଚିନରୁ ଯୋଗ୍ୟତାପ୍ରାପ୍ତ ପର୍ବତାରୋହୀ ।


    5 ସଦସ୍ୟ ଅଭିଯାନ ଦଳ ବରଫ ଜମାଟ ବାନ୍ଧିଥିବା ଜାଂସ୍କର ନଦୀରେ କଠିନ ରାସ୍ତାରେ ଚାଲି ପାଞ୍ଚଦିନରେ 65 କିଲୋମିଟର ଦୂରତ୍ୱ ଅତିକ୍ରମ କରିଥିଲେ । ଚାଦର ଟ୍ରେକ ଦେଶରେ ସବୁଠାରୁ କଠିନ ଏବଂ ସର୍ବାଧିକ ଆହ୍ୱାନପୂର୍ଣ୍ଣ ପର୍ବତାରୋହଣ । ଏହି ଦୁର୍ଗମ ଯାତ୍ରା ଚିଲିଂରୁ ଆରମ୍ଭ ହୋଇଥିଲା ଏବଂ ତିବ ଗୁମ୍ଫା ରାସ୍ତାରେ ଚାଦର (ବରଫରେ ଜମାଟ ବାନ୍ଧିଥିବା ଜାଂସ୍କର ନଦୀ) ଉପରେ ନାୟରକ ଗ୍ରାମରେ ପହଞ୍ଚିଲେ ।


    13 ହଜାର ଫୁଟ ଉଚ୍ଚତାରେ ବରଫରେ ଜମାଟ ବାନ୍ଧିଥିବା ନଦୀ ନିକଟରେ ଥିବା ଗୁମ୍ଫାରେ ଅଭିଯାନ ଦଳର ସଦସ୍ୟ ରାତି ଅତିବାହିତ କରିଥିଲେ ।


    ଏହି ଯାତ୍ରା ସମୟରେ ଏହି ଦଳ ଏକ ଅନ୍ୟ ଯାତ୍ରୀଙ୍କ ଜୀବନ ବଞ୍ଚାଇଥିଲେ ଯିଏକି ବରଫ ସ୍ତର ଫାଟିଯିବା କାରଣରୁ ପାଣିରେ ଗଳିପଡିଥିଲେ ।


    ଭାରତୀୟ ବାୟୁସେନା ଟିମ ମଧ୍ୟ ପାଖରେ ଥିଲେ ଏବଂ ଏହି ବ୍ୟକ୍ତି ଚିତ୍କାର କରିବା ପରେ ତାଙ୍କୁ ଉପକରଣ ସହାୟତାରେ ବରଫ ପାଣିରୁ ବାହାର କରିଥିଲେ ।


    ଏହି କ୍ଷେତ୍ରରେ ପ୍ରତିକୂଳ ପରିବେଶ ସ୍ଥିତି ସତ୍ତ୍ୱେ ବାୟୁସେନାର ଯୋଦ୍ଧାମାନେ ବୃତ୍ତିଗତ ଭାବେ ଏହି ଆହ୍ୱାନପୂର୍ଣ୍ଣ ଅଭିଯାନକୁ ପୂରଣ କରିଥିଲେ । ଦିନରେ ତାପମାତ୍ରା 15 ଏବଂ 20 ଡିଗ୍ରୀ ଥିଲା ଯେତବେଳେ କି ରାତିରେ ତାପମାତ୍ରା ହ୍ରାସ ପାଇ 25 ଡିଗ୍ରୀରେ ପହଞ୍ଚିଥିଲା ।


    **********************

    
    
    (Release ID: 1560236) Visitor Counter : 18