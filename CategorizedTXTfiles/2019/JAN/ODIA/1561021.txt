      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ସ୍ୱରାଷ୍ଟ୍ରମନ୍ତ୍ରୀଙ୍କ ଦ୍ୱାରା ଗୌତମବୁଦ୍ଧ ନଗରସ୍ଥିତ ସିଆଇଏସଏଫ କ୍ୟାମ୍ପରେ କେନ୍ଦ୍ରୀୟ ବିଦ୍ୟାଳୟର ଭିତ୍ତିପ୍ରସ୍ତର ସ୍ଥାପନ
      • ଜ୍ଞାନ ତରବାରୀର ଦୁଇ ଧାର ସଦୃଶ: ରାଜନାଥ ସିଂହ

      Posted On: 21 JAN 2019 8:13PM by PIB Bhubaneshwar

    କେନ୍ଦ୍ର ସ୍ୱରାଷ୍ଟ୍ରମନ୍ତ୍ରୀ ରାଜନାଥ ସିଂ କହିଛନ୍ତି ଯେ , ଜ୍ଞାନର ଉପଯୋଗ ନୈତିକ ତଥା ଆଦର୍ଶଗତ ମୂଲ୍ୟବୋଧ ସହିତ ସୃଜନଶୀଳ କାର୍ଯ୍ୟରେ ଉପଯୋଗ କରାଯାଇପାରିବ । ଜ୍ଞାନ ତରବାରୀର ଦୁଇ ଧାର ସଦୃଶ ଯାହାକୁ କୌଣସି ବ୍ୟକ୍ତି ଚାହିଁଲେ ସୃଜନାତ୍ମକ କିମ୍ବା ବିନାଶକାରୀ କାର୍ଯ୍ୟରେ ଉପଯୋଗ କରିପାରିବ ବୋଲି ସେ କହିଛନ୍ତି । ଉପଯୁକ୍ତ ନୈତିକ ତଥା ଆଦର୍ଶଗତ ମୂଲ୍ୟବୋଧ ଦ୍ୱାରା ହିଁ ଏହି ପ୍ରଭେଦ ସ୍ପଷ୍ଟ ହୋଇପାରିବ । ଶ୍ରୀରାଜନାଥ ସିଂ ଉତ୍ତରପ୍ରଦେଶର ଗୌତମବୁଦ୍ଧ ନଗର ସ୍ଥିତ ସ୍ୱତନ୍ତ୍ର ସୁରକ୍ଷାବଳର ସିଆଇଏସଏ କ୍ୟାମ୍ପରେ କେନ୍ଦ୍ରୀୟ ବିଦ୍ୟାଳୟର ଭିତ୍ତିପ୍ରସ୍ତର ସ୍ଥାପନ ଅବସରରେ ଉପସ୍ଥିତ ବ୍ୟକ୍ତିବିଶେଷଙ୍କୁ ସମ୍ବୋଧିତ କରି ଏହା କହିଛନ୍ତି ।


    ସ୍ୱରାଷ୍ଟ୍ରମନ୍ତ୍ରୀ କହିଛନ୍ତି ସୂଚନା ପ୍ରଯୁକ୍ତି ବିଦ୍ୟା ବିଶେଷଜ୍ଞମାନେ ରାଷ୍ଟ୍ର ଗଠନରେ ସହଯୋଗ କରୁଛନ୍ତି ଓ ଭାରତ ସଫ୍ଟୱେର ହବ ଭାବେ ଉଭାହୋଇଛି । ତେବେ କିଛି ଲକ୍ଷ୍ୟଭ୍ରଷ୍ଟ ଯୁବକ ଅସାମାଜିକ କାର୍ଯ୍ୟକଳାପ ପାଇଁ ନିଜ ଜ୍ଞାନର ଉପଯୋଗ କରୁଛନ୍ତି । ଏପରି ଯୁବକମାନେ ଅଲକାଏଦା ଭଳି ଆତଙ୍କବାଦୀ ସଙ୍ଗଠନ ଦ୍ୱାରା ପ୍ରଭାବିତ ହୋଇଛନ୍ତି । ଛାତ୍ରମାନଙ୍କୁ ଉଚିତ ମୂଲ୍ୟବୋଧ ତଥା ନୈତିକ ଶିକ୍ଷା ପ୍ରଦାନ କରିବାକୁ ସେ ଶିକ୍ଷକମାନଙ୍କୁ ଅନୁରୋଧ କରିଛନ୍ତି ।


    ଶ୍ରୀରାଜନାଥ ସିଂ କହିଛନ୍ତି ଯେ ନୂଆ କେନ୍ଦ୍ରୀୟ ବିଦ୍ୟାଳୟ ସିଏପିଏଫ କର୍ମଚାରୀମାନଙ୍କ ପାଇଁ ଏକ ବରଦାନ ଭଳି । କାରଣ ଏହା ସ୍ୱତନ୍ତ୍ର ସୁରକ୍ଷାବଳର ତିନିଟି ସୁରକ୍ଷାବାହିନୀର କ୍ୟାମ୍ପ ନିକଟରେ ଅବସ୍ଥିତ । ନିକଟରେ ସ୍ୱରାଷ୍ଟ୍ରମନ୍ତ୍ରୀଏହି କ୍ୟାମ୍ପସରେ ରେଫରାଲ ହସପିଟାଲର ଉଦଘାଟନ କରିଥିଲେ ।


    ଏହି ଅବସରରେ କେନ୍ଦ୍ର ସଂସ୍କୃତି ରାଷ୍ଟ୍ରମନ୍ତ୍ରୀ (ସ୍ୱତନ୍ତ୍ର ଦାୟିତ୍ୱ) ତଥା ପରିବେଶ , ଜଙ୍ଗଲ ଏବଂ ଜଳବାୟୁ ପରିବର୍ତ୍ତନ ରାଷ୍ଟ୍ରମନ୍ତ୍ରୀ ଡକ୍ଟର ମହେଶ ଶର୍ମା ଓ ସିଆଇଏସଏଫର ଡିଜି ରାଜେଶ ରଞ୍ଜନ ମଧ୍ୟ ଉପସ୍ଥିତ ଥିଲେ ।


    **************

    
    
    (Release ID: 1561021) Visitor Counter : 17