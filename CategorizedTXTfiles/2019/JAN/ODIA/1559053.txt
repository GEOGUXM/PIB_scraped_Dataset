      ଅର୍ଥ ମନ୍ତ୍ରଣାଳୟ

      ଡିସେମ୍ବର, 2018 ସୁଦ୍ଧା 2018-19 ଆର୍ଥିକ ବର୍ଷରେ ପ୍ରତ୍ୟକ୍ଷ ଟିକସ ସଂଗ୍ରହ
      Posted On: 07 JAN 2019 2:30PM by PIB Bhubaneshwar


    ଡିସେମ୍ବର , 2018 ସୁଦ୍ଧା ମୋଟ ପ୍ରତ୍ୟକ୍ଷ ଟିକସ ସଂଗ୍ରହର ଅସ୍ଥାୟୀ ପରିମାଣ 8.74 ଲକ୍ଷ କୋଟି ଟଙ୍କା ରହିଛି ଯାହାକି ଗତ ବର୍ଷର ଏହି ଅବଧି କାଳରେ ହୋଇଥିବା ମୋଟ ସଂଗ୍ରହ ତୁଳନାରେ 14.1 ପ୍ରତିଶତ ଅଧିକ ଅଟେ ।


    ଏପ୍ରିଲ , 2018 ଠାରୁ ଡିସେମ୍ବର 2018 ସମୟରେ 1.30 ଲକ୍ଷ କୋଟି ଟଙ୍କାର ରିଫଣ୍ଡ ଜାରି କରାଯାଇଛି , ଯାହା ଗତ ବର୍ଷର ଏହି ଅବଧି ତୁଳନାରେ 17.0 ପ୍ରତିଶତ ଅଧିକ ଅଟେ । ଏପ୍ରିଲ-ଡିସେମ୍ବର , 2018 ସମୟରେ ସୁଧ ଅସୁଲି (ରିଫଣ୍ଡ ଏଡଜଷ୍ଟ ହେବା ପରେ) 13.6 ପ୍ରତିଶତ ବୃଦ୍ଧି ସହିତ 7.43 ଲକ୍ଷ କୋଟି ଟଙ୍କା ହୋଇଛି । ମୋଟ ପ୍ରତ୍ୟକ୍ଷ ଟିକସ ସଂଗ୍ରହ 2018-19 ଆର୍ଥିକ ବର୍ଷ ଲାଗି ପ୍ରତ୍ୟକ୍ଷ ଟିକସର ମୋଟ ବଜେଟ ଆକଳନ (11.50 ଲକ୍ଷ କୋଟି ଟଙ୍କା)ର 64.7 ପ୍ରତିଶତ ରହିଛି ।


    କମ୍ପାନୀ ଗୁଡ଼ିକର ଆୟକର ଏବଂ ବ୍ୟକ୍ତି ଆୟକର ବୃଦ୍ଧି ହାରକୁ ଦେଖିଲେ , କମ୍ପାନୀ ଆୟକର ଲାଗି ମୋଟ ସଂଗ୍ରହର ବୃଦ୍ଧି ହାର 14.8 ପ୍ରତିଶତ , ବ୍ୟକ୍ତିଗତ ଆୟକର ସଂଗ୍ରହର ମୋଟ ବୃଦ୍ଧି 16.0 ପ୍ରତିଶତ ଏବଂ ବ୍ୟକ୍ତିଗତ ଆୟକର ସଂଗ୍ରହରେ ମୋଟ ବୃଦ୍ଧି ହାର 14.8 ପ୍ରତିଶତ ରହିଛି । ଏଠାରେ ଉଲ୍ଲେଖ ଯୋଗ୍ୟ ଯେ 2017-18 ଆର୍ଥିକ ବର୍ଷର ଏହି ଅବଧିରେ ଆୟ ଘୋଷଣା ଯୋଜନା ( IDS ) , 2016 ଅନ୍ତର୍ଗତ 10 , 844 କୋଟି ଟଙ୍କା (ଆଇଡିଏସର ତୃତୀୟ ଏବଂ ଅନ୍ତିମ ଭାଗ)ର ସଂଗ୍ରହ ମଧ୍ୟ ସାମିଲ ରହିଛି , ଯାହା ଚଳିତ ବର୍ଷ ସଂଗ୍ରହର ଅଂଶବିଶେଷ ନୁହେଁ ।


    ଅଗ୍ରୀମ କର ଆକାରରେ 3.64 ଲକ୍ଷ କୋଟି ଟଙ୍କାର ସଂଗ୍ରହ କରାଯାଇଥିଲା , ଯାହା ଗତ ବର୍ଷର ସମାନ ଅବଧି କାଳରେ ଅଗ୍ରୀମ କର ସଂଗ୍ରହ ତୁଳନାରେ 14.5 ପ୍ରତିଶତ ଅଧିକ । କମ୍ପାନୀ ଅଗ୍ରୀମ କର ବୃଦ୍ଧି ହାର 12.5 ପ୍ରତିଶତ ଏବଂ ବ୍ୟକ୍ତିଗତ ଆୟକର ସହ ଜଡ଼ିତ ଅଗ୍ରିମ କରର ବୃଦ୍ଧି ହାର 23.8 ପ୍ରତିଶତ ।


    *************

    
    
    (Release ID: 1559053) Visitor Counter : 24