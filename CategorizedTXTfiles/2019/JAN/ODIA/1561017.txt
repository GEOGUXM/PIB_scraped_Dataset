      ଉପରାଷ୍ଟ୍ରପତିଙ୍କ ସଚିବାଳୟ

      ଦେଶର ବିକାଶ ପାଇଁ ଗ୍ରାମର ବିକାଶ ଏକ ଆବଶ୍ୟକୀୟ ପୂର୍ବ ସର୍ତ୍ତ: ଉପରାଷ୍ଟ୍ରପତି
      • ଗ୍ରାମୀଣ ଅଞ୍ଚଳର ବିକାଶ ସମୟରେ ଏହାର ଅନନ୍ୟ ପରିଚୟକୁ ନଷ୍ଟ କରାନଯାଉ ବରଂ ଏହାର ଆତ୍ମା ମଜଭୁତ ହେଉ: ଉପରାଷ୍ଟ୍ରପତି
      • ଶିକ୍ଷାନୁଷ୍ଠାନ ସେମାନଙ୍କ ପାଠ୍ୟକ୍ରମକୁ ନୂତନ ଭାବେ ପ୍ରସ୍ତୁତ କରନ୍ତୁ ଯାହା ଫଳରେ କି ଛାତ୍ରମାନତଙ୍କୁ ଗ୍ରାମୀଣ ଅଞ୍ଚଳରେ ସମୟ ବିତାଇବା ସୁନିଶ୍ଚିତ କରାଯାଇ ପାରିବ
      • ବିକାଶ ଏବଂ ପରିବେଶ ସଂରକ୍ଷଣ ପାରସ୍ପରିକ ସାମଗ୍ରୀକ ଲକ୍ଷ୍ୟ ନୁହେଁ
      • ଥ୍ରୀଡି - ଜନସଂଖ୍ୟା, ଚାହିଦା ଏବଂ ଲୋକତନ୍ତ୍ର ଆଜିର ଭାରତକୁ ବିଶ୍ୱର ଅନ୍ୟ ଦେଶମାନଙ୍କ ତୁଳନାରେ ଭାରତକୁ ଶ୍ରେଷ୍ଠ ଦେଶରେ ପରିଣତ କରୁଛି
      • ଆମକୁ ଆମର କୃଷି କ୍ଷେତ୍ରରେ ଲଗାତାର ସୁଧାର ଆଣିବାକୁ ପଡିବ ଏବଂ ନୂତନତା ଆଣିବାକୁ ପଡିବ ଯାହା ଫଳରେ କି ଚାଷ ଲାଭପ୍ରଦ ଏବଂ ନିୟମିତ ହେବ
      • ଏଆଇସିଟିଇ-ଇସିଆଇ-ଆଇଏସଟିଇ ଛାତ୍ର ବିଶ୍ୱକର୍ମା ପୁରସ୍କାର ଏବଂ ଏଆଇସିଟିଇ-ଏସଏଜିଆଇ ପଦକ୍ଷେପ ପୁରସ୍କାର ପ୍ରଦାନ କଲେ
      Posted On: 21 JAN 2019 8:04PM by PIB Bhubaneshwar


    ଏଆଇସିଟିଇ ଦ୍ୱାରା ଆୟୋଜିତ ଏକ ସମାରୋହରେ ଯୁବ ଛାତ୍ରମାନଙ୍କୁ ବୈଷୟିକ ଜ୍ଞାନ ଦ୍ୱାରା ଗ୍ରାମୀଣ ବିକାଶ ବିଷୟ ଉପରେ ସେମାନଙ୍କ ଦ୍ୱାରା କରାଯାଇଥିବା ନବ ଅନ୍ୱେଷଣ ଲାଗି ପୁରସ୍କାର ପ୍ରଦାନ କରି ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ କି ଯେପର୍ଯ୍ୟନ୍ତ ଆମେ ଏହା ଅନୁଭବ କରିପାରିବା ନାହିଁ କି ଗ୍ରାମର ବିକାଶ ରାଷ୍ଟ୍ରର ବିକାଶ ପାଇଁ ଆବଶ୍ୟକୀୟ ସର୍ତ୍ତ ସେତେବେଳ ପର୍ଯ୍ୟନ୍ତ ବିକାଶ ଏକ ସ୍ୱପ୍ନ ହୋଇ ରହିଯିବ ।


    ସେ କହିଲେ ଯେ ଆମର ଶିକ୍ଷା ସଂସ୍ଥାନମାନେ ଏହା ଅନୁଭବ କରିବା ଆରମ୍ଭ କରିଛନ୍ତି କି ଭାରତର ସମୃଦ୍ଧିର ଚାବିକାଠି ଆମର ଗ୍ରାମମାନଙ୍କରେ ରହିଛି । ଉପରାଷ୍ଟ୍ରପତି କହିଲେ ଯେ ମୁଁ ସବୁବେଳେ ଏହା ମାନିଆସିଛି କି ଛାତ୍ରମାନଙ୍କୁ ଗ୍ରାମୀଣ କ୍ଷେତ୍ରରେ ସମୟ ବିତାଇବା ଲାଗି ପ୍ରୋତ୍ସାହିତ କରାଯିବା ଆବଶ୍ୟକ । ଗ୍ରାମମାନଙ୍କ ସହିତ ସମ୍ପର୍କ ରଖିବା ଦ୍ୱାରା ଏଠାକାର ଲୋକମାନଙ୍କ ସମସ୍ୟାକୁ ସେମାନେ ବୁଝିପାରିବେ ।


    ସେ କହିଲେ ଯେ ଆମର ଶିକ୍ଷା ସଂସ୍ଥାନମାନଙ୍କରେ ନୂତନ ବିଚାର ଏବଂ ନବୋନ୍ମେଷର ଜନ୍ମ ହେବା ଉଚିତ । ଗ୍ରାମୀଣ ବିକାଶରେ ଶିକ୍ଷଣ ସଂସ୍ଥାନମାନଙ୍କର ଭାଗିଦାରୀ ଗ୍ରାମମାନଙ୍କରେ ବ୍ୟାପକ ପରିବର୍ତ୍ତନ ଆଣିପାରିବ ।


    ଉପରାଷ୍ଟ୍ରପତି କହିଲେ ଯେ ଆମର ବିକାଶର ଦୃଷ୍ଟି ଏବେ ବି ସହର କେନ୍ଦ୍ରିତ ରହିଛି । ବିକାଶର ମାନକ ଉପରେ ଗ୍ରାମୀଣ ଭାରତ ଏବେ ମଧ୍ୟ ସହର ଭାରତଠାରୁ ପଛୁଆ ରହିଛି । ସେ କହିଲେ ଯେ ବିକାଶ ପାଇଁ ଯୋଜନା ପ୍ରସ୍ତୁତ କରିବା ସମୟରେ ଆମକୁ ଜନତାଙ୍କ ଆକାଂକ୍ଷାକୁ ସାମିଲ କରିବାକୁ ହେବ , ସେମାନଙ୍କ କ୍ଷମତାକୁ ଉପଯୋଗ କରିବାକୁ ହେବ ଏବଂ ସେମାନଙ୍କ ଅଭାବବୋଧକୁ ପୂରଣ କରିବାକୁ ହେବ ।


    ଉପରାଷ୍ଟ୍ରପତି କହିଲେ ଯେ ବିକାଶର ଅର୍ଥ କେବଳ ଉଚ୍ଚ ଅଟ୍ଟାଳିକା ନିର୍ମାଣ କରିବା ନୁହେଁ ବରଂ ସ୍ଥାନୀୟ ଗ୍ରାମୀଣ କାରିଗରମାନଙ୍କ ସଶକ୍ତୀକରଣ ବା ଲଘୁ ଉଦ୍ୟୋଗର ପ୍ରୋତ୍ସାହନ ମଧ୍ୟ ବିକାଶର ଅଭିଷ୍ଟ ।


    ଉପରାଷ୍ଟ୍ରପତି ପ୍ରାକୃତିକ ସଂସାଧନର ଅନ୍ଧାନୁନ୍ଧିଆ ଦୋହନ ଉପରେ ଚିନ୍ତା ପ୍ରକାଶ କରି କହିଥିଲେ ଯେ ପରିବେଶ ପରିବର୍ତ୍ତନର କୁପ୍ରଭାବ ସବୁଠାରୁ ଅଧିକ ଗରିବ ଏବଂ କୃଷକମାନଙ୍କୁ ଭୋଗିବାକୁ ପଡିବ । ସେ ବିକାଶ ପ୍ରକ୍ରିୟାରେ ସ୍ୱଚ୍ଛ ଉର୍ଜାକୁ ସ୍ଥାନ ଦେବା ନେଇ ଆଗ୍ରହ ପ୍ରକାଶ କରିଥିଲେ ।


    ଉପରାଷ୍ଟ୍ରପତି ଏହି ଦିଗରେ ସରକାରଙ୍କ ଦ୍ୱାରା ଗ୍ରହଣ କରାଯାଇଥିବା ବଳିଷ୍ଠ ପଦକ୍ଷେପମାନଙ୍କର ଉଲ୍ଲେଖ କରି ବିଶ୍ୱାସ ବ୍ୟକ୍ତ କରି କହିଥିଲେ ଯେ ଭାରତ କେବଳ ବିଶ୍ୱର ସବୁଠାରୁ ଦ୍ରୂତଗତିରେ ବୃଦ୍ଧି ପାଉଥିବା ଅର୍ଥବ୍ୟବସ୍ଥାରେ ପରିଣତ ହେବ ନାହିଁ ବରଂ ବିଶ୍ୱ ପାଇଁ ବିକାଶର ଆଦର୍ଶ ମଡେଲରେ ପରିଣତ ହେବ । ଏଥିପାଇଁ ଦେଶକୁ ପରିବେଶ ସମ୍ମତ ଔଦ୍ୟୋଗୀକରଣ ଏବଂ ସହରୀକରଣକୁ ପ୍ରୋତ୍ସାହିତ କରିବାକୁ ହେବ ତଥା ଗ୍ରାମୀଣ ଅର୍ଥବ୍ୟବସ୍ଥାକୁ ମଧ୍ୟ ବିକାଶ ପ୍ରକ୍ରିୟା ସାମିଲ କରିବାକୁ ହେବ ।


    ଏହି ଅବସରରେ ଉପରାଷ୍ଟ୍ରପତି ଛାତ୍ରମାନଙ୍କଠାରୁ ଆଗ୍ରହ ପ୍ରକାଶ କରିଥିଲେ କି ସେମାନେ ପ୍ରତ୍ୟେକ କ୍ଷେତ୍ରରେ ଉତ୍କର୍ଷତା ହାସଲ କରନ୍ତୁ । ସେ କହିଲେ ଯେ ଆମେ ସେହି ହଜାର ହଜାର ସ୍ୱପ୍ନ ପ୍ରତି ଉତରଦାୟୀ ଯାହାକି ଭାରତକୁ ବିଶ୍ୱର ସମସ୍ତ କ୍ଷେତ୍ରରେ ଅଗ୍ରଣୀ କରାଇବାର ଇଚ୍ଛା ପ୍ରକାଶ କରନ୍ତି ।


    ***************

    
    
    (Release ID: 1561017) Visitor Counter : 20