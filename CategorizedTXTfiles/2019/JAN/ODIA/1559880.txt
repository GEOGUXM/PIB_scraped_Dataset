      ଉପରାଷ୍ଟ୍ରପତିଙ୍କ ସଚିବାଳୟ

      ବିବେକାନନ୍ଦ ହିନ୍ଦୁ ସଂସ୍କୃତିର ଅଭିବ୍ୟକ୍ତି
      • ସେ ଏକ ସମାଜ ସୁଧାରକ ଥିଲେ ଏବଂ ଧାର୍ମିକ ଅନ୍ଧବିଶ୍ୱାସ ବିରୋଧି ଥିଲେ
      • ଜନସାଧାରଣଙ୍କ ମଧ୍ୟରେ ମତଭେଦ ଉତ୍ପନ କରୁଥିବା ବିଚାରମାନଙ୍କର ତ୍ୟାଗ କରାଯାଉ
      • ବିବେକାନନ୍ଦଙ୍କ ଶିକ୍ଷା ଏବେ ପୁର୍ବଠାରୁ ଅନେକ ପ୍ରାସଙ୍ଗିକ
      • ଭାରତର ମୂଲ୍ୟବାନ ଐତିହ୍ୟର ସଂରକ୍ଷଣ ହେଉଛି ସଚ୍ଚା ରାଷ୍ଟ୍ରବାଦ
      Posted On: 12 JAN 2019 5:33PM by PIB Bhubaneshwar


    ଉପରାଷ୍ଟ୍ରପତି ସ୍ୱାମୀ ବିବେକାନନ୍ଦଙ୍କୁ ତାଙ୍କ ଜୟନ୍ତୀ ଅବସରରେ ଶ୍ରଦ୍ଧାଞ୍ଜଳୀ ଅର୍ପଣ କଲେ ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଲେ ଯେ ଭାରତର ଅମୂଲ୍ୟ ଐତିହ୍ୟକୁ ସଂରକ୍ଷିତ କରିବା ହେଉଛି ସଚ୍ଚା ରାଷ୍ଟ୍ରବାଦ ଏବଂ ଏହି ଅଦ୍ଭୁତପୂର୍ବ ପରିବର୍ତ୍ତନର ସାକ୍ଷୀ ବିଶ୍ୱକୁ ଭାରତ ଆଧ୍ୟାତ୍ମିକ ମାର୍ଗଦର୍ଶନ ପ୍ରଦାନ କରିପାରିବ । ସେ କହିଲେ ଯେ ଭାରତ ହିଁ କଠୋରତାରେ ପରିପୂର୍ଣ୍ଣ ବର୍ତ୍ତମାନର ବିଶ୍ୱକୁ ଏହାର ଜ୍ଞାନ ବଳରେ ଏକତ୍ରିତ କରିପାରିବ ।


    ସ୍ୱାମୀ ବିବେକାନନ୍ଦଙ୍କ ଜୟନ୍ତୀ ଉପଲକ୍ଷେ ହାଇଦ୍ରାବାଦର ସ୍ୱର୍ଣ୍ଣ ଭାରତ ଟ୍ରଷ୍ଟରେ ଆୟୋଜିତ ରାଷ୍ଟ୍ରୀୟ ଯୁବ ଦିବସ ଅବସରରେ ଯୁବକମାନଙ୍କ ସହିତ ବାର୍ତ୍ତାଳାପ କରି ଶ୍ରୀ ନାଇଡୁ କହିଲେ , ସେ ଚାହାନ୍ତି ଯେ ଯୁବ ବର୍ଗ ସୁସ୍ଥ , ଆତ୍ମଜାଗୃତ ଏବଂ ବିଶ୍ୱାସରେ ପରିପୂର୍ଣ୍ଣ ହୁଅନ୍ତୁ । ସେ ଯୁବ ପିଢ଼ିଙ୍କ ପାଇଁ ସ୍ୱାମୀ ବିବେକାନନ୍ଦଙ୍କ ଶିକ୍ଷାର ଆବଶ୍ୟତା ଉପରେ ଜୋର ଦେଇ କହିଲେ ଯେ ଏହା ମାଧ୍ୟମରେ ଯୁବ ବର୍ଗ ଭାରତର ମହାନ ଓ ସାଂସ୍କୃତିକ ଏବଂ ଆଧ୍ୟାତ୍ମିକ ଐତିହ୍ୟର ଅନୁଭବ କରିପାରିବେ । ସେ କହିଲେ ଯେ ସ୍ୱାମୀ ବିବେକାନନ୍ଦ ଜଣେ ସମାଜ ସୁଧାରକ ଥିଲେ ଏବଂ ସେ ଧାର୍ମିକ ଅନ୍ଧବିଶ୍ୱାସ ବିରୋଧି ଥିଲେ ।


    ଯୁବବର୍ଗଙ୍କ ପାଇଁ ସର୍ବଦା ପ୍ରାସଙ୍ଗିକ ସ୍ୱାମୀ ବିବେକାନନ୍ଦଙ୍କ ଶିକ୍ଷାର ଚର୍ଚ୍ଚା କରି ଶ୍ରୀ ନାଇଡୁ ବିବେକାନନ୍ଦଙ୍କ ବାଣୀକୁ ସ୍ମରଣ କରିଥିଲେ । ଶ୍ରୀ ନାଇଡୁ କହିଲେ ଯେ ସ୍ୱାମୀ ବିବେକାନନ୍ଦ କହିଥିଲେ , “ ମୋତେ 100 ଜଣ ଉର୍ଜାବାନ ଯୁବକ ଦିଅନ୍ତୁ ଏବଂ ମୁଁ ଭାରତକୁ ପରିବର୍ତ୍ତନ କରିଦେବି ” । ଶ୍ରୀ ନାଇଡୁ କହିଲେ ଯେ ଯୁବକମାନଙ୍କୁ ସ୍ୱାମୀ ବିବେକାନନ୍ଦଙ୍କ ଦ୍ୱାରା ପ୍ରଦର୍ଶିତ ମାର୍ଗରେ ଚାଲି ଦେଶ ପାଇଁ ତ୍ୟାଗ ଏବଂ ସେବାର ନିୟମ ପାଳନ କରିବା ଆବଶ୍ୟକ ।


    ସ୍ୱାମୀ ବିବେକାନନ୍ଦଙ୍କୁ ହିନ୍ଦୁ ସଂସ୍କୃତିର ଅଭିବ୍ୟକ୍ତି ଭାବେ ପ୍ରକାଶ କରି ଉପରାଷ୍ଟ୍ରପତି କହିଲେ ଯେ 125 ବର୍ଷ ପୂର୍ବେ ବିଶ୍ୱ ଧର୍ମ ସଂସଦରେ ତାଙ୍କ ସମ୍ବୋଧନ ଏକ ମହତ୍ୱପୂର୍ଣ୍ଣ ଘଟଣା ଥିଲା ଏବଂ ପାଶ୍ଚାତ୍ୟରେ ହିନ୍ଦୁ ଧର୍ମକୁ ପ୍ରସ୍ତୁତ କରିବାରେ ସେ ଏକ ପ୍ରମୁଖ ଭୂମିକା ଗ୍ରହଣ କରିଥିଲେ । ଶ୍ରୀ ନାଇଡୁ କହିଲେ ଯେ ସ୍ୱାମୀ ବିବେକାନନ୍ଦଙ୍କ ଚିକାଗୋ ଭାଷଣ ଭାରତୀୟ ସଂସ୍କୃତି ଏବଂ ଏହାର ଶାଶ୍ୱତ କାଳାତୀତ ମୂଲ୍ୟକୁ ସୁସ୍ପଷ୍ଟ କରିଥିଲା ।


    ଉପରାଷ୍ଟ୍ରପତି କହିଲେ ଯେ ବର୍ତ୍ତମାନ ସମୟରେ କୌଣସି ଅନ୍ୟ ସମୟ ତୁଳନାରେ ଧାର୍ମିକ କଟରତା , ଜାତି ବା କ୍ଷେତ୍ର ନାମରେ ଜନସାଧାରଣଙ୍କ ମଧ୍ୟରେ ମତଭେଦ ସୃଷ୍ଟି କରିବାର ପ୍ରାଚୀର ହଟେଇବାର ଆବଶ୍ୟକତା ରହିଛି । ସେ କହିଲେ ଯେ ସମସ୍ତ ଧର୍ମର ବ୍ୟକ୍ତିମାନଙ୍କର ଶାନ୍ତିପୂର୍ଣ୍ଣ ସହାବସ୍ଥାନ ଏବଂ ଧାର୍ମିକ ବିବିଧତାର ଉତ୍ସବ ପାଇଁ ଧାର୍ମିକ ସହିଷ୍ଣୁତା ଅପରିହାର୍ଯ୍ୟ ।


    ଶ୍ରୀ ନାଇଡୁ କହିଲେ ସ୍ୱାମୀଜି ଜନସାଧାରଣ ଏବଂ ଗରିବ ବ୍ୟକ୍ତିଙ୍କୁ ଶିକ୍ଷିତ କରିବା ଏବଂ ସେମାନଙ୍କୁ ସଶକ୍ତ କରିବା ପାଇଁ ଶିକ୍ଷାକୁ ଏକ ମହତ୍ୱପୂର୍ଣ୍ଣ ମାଧ୍ୟମ ଭାବେ ଆପଣେଇଥିଲେ । ସେ ସ୍ୱାମୀ ବିବେକାନନ୍ଦଙ୍କ ବାଣୀକୁ ଉଦାହରଣ ଦେଇ କହିଥିଲେ , “ ଯଦି ଗରିବ ଛାତ୍ର ଶିକ୍ଷା ପାଖକୁ ଆସି ନପାରନ୍ତି , ତେବେ ଶିକ୍ଷାକୁ ସେମାନଙ୍କ ପାଖକୁ ଯିବା ଆବଶ୍ୟକ । ଏକ ମଜଭୁତ ଭାରତ ନିର୍ମାଣ କରିବା ପାଇଁ ସେ ଯୁବକମାନଙ୍କଠାରୁ ଆଗ୍ରହ ପୋଷଣ କରିଥିଲେ । ନିଜର ସମ୍ବୋଧନ ପୂର୍ବରୁ ଶ୍ରୀ ନାଇଡୁ ସ୍ୱାମୀ ବିବେକାନନ୍ଦଙ୍କ ପ୍ରତିମାରେ ପୁଷ୍ପାଞ୍ଜଳି ପ୍ରଦାନ କରିଥିଲେ ।


    *******************


    

    
    (Release ID: 1559880) Visitor Counter : 35