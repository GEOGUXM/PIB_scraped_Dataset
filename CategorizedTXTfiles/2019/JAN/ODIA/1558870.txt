      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ନିଜ ଶୌଚାଳୟ ରଙ୍ଗ କରନ୍ତୁ
      • ସ୍ୱଚ୍ଛ ଭାରତ ମିଶନ ଅନ୍ତର୍ଗତ ଦେଶ ବ୍ୟାପୀ ସ୍ୱତନ୍ତ୍ର ଅଭିଯାନ

      Posted On: 04 JAN 2019 3:20PM by PIB Bhubaneshwar

    ଶୌଚାଳୟର ମାଲିକାନା ଏବଂ ନିରନ୍ତ ଉପଯୋଗକୁ ପ୍ରୋତ୍ସାହନ ଦେବା ଏବଂ ସ୍ୱଚ୍ଛ ଭାରତ ମିଶନ ଅନ୍ତର୍ଗତ ନିର୍ମାଣ କରାଯାଇଥିବା ଶୌଚାଳୟଗୁଡ଼ିକୁ ନୂଆ ରୂପ ପ୍ରଦାନ କରିବା ଲାଗି ପାନୀୟ ଜଳ ଏବଂ ସ୍ୱଚ୍ଛତା ମନ୍ତ୍ରଣାଳୟ ପକ୍ଷରୁ ‘ ସ୍ୱଚ୍ଛ ସୁନ୍ଦର ଶୌଚାଳୟ ’ ନାମକ ମାସେ ବ୍ୟାପୀ ଚାଲିବାକୁ ଥିବା ଅଭିଯାନ ଆରମ୍ଭ କରାଯାଇଛି । ଏହି ଅଭିଯାନ 1 ଜାନୁଆରୀ ଠାରୁ ଆରମ୍ଭ ହୋଇଛି । ଏହି ଅଭିଯାନରେ ଗୋଟିଏ ସ୍ୱତନ୍ତ୍ର ପ୍ରତିଯୋଗିତା ସାମିଲ କରାଯାଇଛି , ଯାହାର ଅନ୍ତର୍ଗତ ସମସ୍ତ ଲୋକମାନଙ୍କୁ ନିଜ ଶୌଚାଳୟରେ ରଙ୍ଗ ଦେବା ଏବଂ ସଜାଇବାକୁ ପ୍ରୋତ୍ସାହିତ କରାଯାଉଛି । ଏହି ପ୍ରତିଯୋଗିତା ଗ୍ରାମ ପଞ୍ଚାୟତଗୁଡ଼ିକ ଦ୍ୱାରା ପ୍ରାୟୋଜିତ ହେବ , ଯେଉଁଥିରେ ଜିଲ୍ଲା ପ୍ରଶାସନ ସମନ୍ୱୟ କରିବ । ଏହି ଅଭିଯାନରେ ସାରା ଦେଶର 2.5 ଲକ୍ଷ ଗ୍ରାମ ପଞ୍ଚାୟତର ଗ୍ରାମୀଣ ଗୋଷ୍ଠୀ ସାମିଲ ହେବେ । ବ୍ୟକ୍ତିଗତ ବାସଗୃହ , ଗ୍ରାମ ପଞ୍ଚାୟତ ଏବଂ ଜିଲ୍ଲାଗୁଡ଼ିକୁ ରଙ୍ଗ ଦିଆଯାଇଥିବା ଶୌଚାଳୟଗୁଡ଼ିକର ସଂଖ୍ୟା ଏବଂ କାର୍ଯ୍ୟର ଗୁଣବତ୍ତା ଏବଂ ସୃଜନଶୀଳତା ଆଧାରରେ ସମ୍ମାନିତ କରାଯିବ ।


    ଅଭିଯାନରର ଗୋଟିଏ ମାସର ଅବଧି କାଳରେ ପ୍ରତ୍ୟେକ ଘରର ମାଲିକଙ୍କୁ ନିଜ ଶୌଚାଳୟକୁ ରଙ୍ଗ ଦେବା , ସୃଜନଶୀଳ ଢଙ୍ଗରେ ସଜାଇ ସୁନ୍ଦର କରିବା ଲାଗି ପ୍ରୋତ୍ସାହିତ କରିବା । ଲୋକମାନେ ନିଜ ଶୌଚାଳୟଗୁଡ଼ିକୁ ସ୍ୱଚ୍ଛ ଭାରତ ‘ ଲୋଗୋ ’ ଏବଂ ସୁରକ୍ଷିତ ସୁରକ୍ଷା ବାର୍ତ୍ତାରେ ମଧ୍ୟ ସଜାଇପାରିବେ । ଏହି ଅଭିଯାନ ସମଗ୍ର ଗ୍ରାମୀଣ ଭାରତରେ ଆରମ୍ଭ କରାଯାଇଛି ଏବଂ ମନ୍ତ୍ରଣାଳୟ ଏକ ସ୍ୱତନ୍ତ୍ର ଭାବେ ଡିଜାଇନ କରାଯାଇଥିବା ପୋର୍ଟାଲ ମାଧ୍ୟମରେ ଏହାର ଅନୁଧ୍ୟାନ କରୁଛି । ଏହି ଅଭିଯାନ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ସଂକଳ୍ପ ଅନୁଯାୟୀ ଜନ ଆନ୍ଦୋଳନ ରୂପରେ ସ୍ୱଚ୍ଛ ଭାରତକୁ ସୁଦୃଢ଼ କରିବା ଲାଗି ସରକାରଙ୍କ ଦ୍ୱାର ନିଆଯାଇଥିବା ଏକ ଅଭିନବ ପଦକ୍ଷେପ ।


    ଗ୍ରାମୀଣ ଭାରତରେ ସ୍ୱଚ୍ଛତାର ପ୍ରସାର ପାଇଁ 98 ପ୍ରତିଶତ ଲକ୍ଷ୍ୟ ପୂର୍ବରୁ ହାସଲ କରାଯାଇସାରିଛି । ସ୍ୱଚ୍ଛ ଭାରତ ମିଶନ (ଗ୍ରାମୀଣ)ର ଆରମ୍ଭ ଠାରୁ ନେଇ ବର୍ତ୍ତମାନ ସୁଦ୍ଧା ଏହି ମିଶନ ଅନ୍ତର୍ଗତ 9 କୋଟିରୁ ଅଧିକ ଶୌଚାଳୟର ନିର୍ମାଣ ହୋଇସାରିଛି । ସୁରକ୍ଷିତ ସ୍ୱଚ୍ଛତା ପ୍ରକ୍ରିୟାକୁ ଆପଣାଇବା ଏବଂ ଦେଶକୁ ଖୋଲା ଶୌଚ ମୁକ୍ତ ( ODF ) କରିବା ଦିଗରେ ଶୌଚାଳୟ ପର୍ଯ୍ୟନ୍ତ ପହଁଚ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ । ଏହା ମଧ୍ୟ ସତ୍ୟ ଭଲ ଭାବେ ସଫାସୁତରା ଏବଂ ସୁନ୍ଦର ଭାବେ ରଖାଯାଇଥିବା ଶୌଚାଳୟ ଲୋକମାନଙ୍କୁ ଲଗାତାର ଏହାର ଉପଯୋଗ ପାଇଁ ପ୍ରୋତ୍ସାହିତ କରିବ । ‘ ସ୍ୱଚ୍ଛ ସୁନ୍ଦର ଶୌଚାଳୟ ’ ଅଭିଯାନକୁ ଜନତାଙ୍କ ଭାଗୀଦାରି ଦିଗରେ ଏକ ଦୃଢ଼ ପଦକ୍ଷେ ଭାବେ ଦେଖାଯାଉଛି ।


    *****************


    

    
    (Release ID: 1558870) Visitor Counter : 42