      ରେଳ ମନ୍ତ୍ରଣାଳୟ

      ଭାରତୀୟ ରେଳବାଇରଐତିହ୍ୟ ସଂରକ୍ଷଣ
      Posted On: 02 JAN 2019 4:05PM by PIB Bhubaneshwar


    ଐତିହ୍ୟ ସଂରକ୍ଷଣ ପାଇଁ ଭାରତୀୟ ରେଳବାଇ ତରଫରୁ ଅନେକ ପଦକ୍ଷେପ ନିଆଯାଇଛି । ଷ୍ଟିମ ଇଂଜିନ , ପାର୍ବତ୍ୟ ରେଳବାଇର ରକ୍ଷଣାବେକ୍ଷଣ , ରେଳମଣ୍ଡଳ ଗୁଡ଼ିକୁ ଷ୍ଟିମ ଓ ପାର୍ବତ୍ୟ ରେଳ ପର୍ଯ୍ୟଟନର ବିକାଶ ପାଇଁ ସ୍ୱତନ୍ତ୍ର କ୍ଷମତା ପ୍ରଦାନ , ରେଳ ମ୍ୟୁଜିୟମକୁ ସୁଦୃଢ଼ , ନିର୍ମିତ ଐତିହ୍ୟର ରକ୍ଷଣାବେକ୍ଷଣ , ରେଳବାଇ ଐତିହ୍ୟର ଡିଜିଟାଇଜେସନ ମାଧ୍ୟମରେ ଅନଲାଇନରେ ଉପଲବ୍ଧ କରାଇବା ଆଦି ।


    ଜୋନାଲ ରେଳବାଇ/ଉତ୍ପାଦନ ୟୁନିଟ ତରଫରୁ ବିଭିନ୍ନ ସମୟରେ ଅଭିଯାନ ଆରମ୍ଭ କରି ରେଳବାଇ ଐତିହ୍ୟ ଯେପରିକି କୋଠାବାଡ଼ି , ବ୍ରିଜ , ରୋଲିଂ ଷ୍ଟକ , କାଗଜପତ୍ର , ଫଟୋଗ୍ରାଫ , ଶିଳ୍ପକୃତୀ , ଉପକରଣ , ଘଣ୍ଟା , ବେଞ୍ଚ ଆଦି ଚିହ୍ନଟ କରି ଏହାର ରକ୍ଷଣାବେକ୍ଷଣ ପାଇଁ ପଦକ୍ଷେପ ନିଆଯାଉଛି । 2018 ମସିହାରେ ସର୍ବଭାରତୀୟ ସ୍ତରରେ ଏପରି ଏକ ଅଭିଯାନ ଆରମ୍ଭ ହୋଇଥିଲା ।


    ଷ୍ଟିମ ଇଂଜିନ ପୁନଃ ପ୍ରଚଳନ ସାଙ୍ଗକୁ ଏହାର ମରାମତି ଓ ଯନ୍ତ୍ରାଂଶ କିଣିବା ପାଇଁ ରେଳ ମନ୍ତ୍ରଣାଳୟର 2018-19 ବଜେଟରେ ସ୍ୱତନ୍ତ୍ର ବ୍ୟବସ୍ଥା ରହିଛି । ଚଳିତ ଆର୍ଥିକ ବର୍ଷରେ ଗଢ଼ିହରସାରୁ ଏବଂ ଫାରୁଖାନଗର ମଧ୍ୟରେ ଏକ ଷ୍ଟିମ ଚାଳିତ ରେଳ ସାପ୍ତାହିକ ଭାବେ ଚଳପ୍ରଚଳ କରୁଛି ।


    ଭାରତର ପାଞ୍ଚଟି ପାର୍ବତ୍ୟ ରେଳବାଇ ଦାର୍ଜିଲିଂ ହିମାଲୟାନ ରେଳବାଇ ( DHR ) , ନୀଳଗିରି ମାଉଂଟେନ ରେଳବାଇ ( NMR ) , କାଲକା ସିମଳା ରେଳବାଇ ( KSR ) , ମାଥେରାନ ଲାଇଟ ରେଳବାଇ ( MLR ) ଓ କାଂଗ୍ରା ଭ୍ୟାଲି ରେଳବାଇ ( KVR )ର ରକ୍ଷଣା ବେକ୍ଷଣ ଭାରତୀୟ ରେଳବାଇର ବର୍ତ୍ତମାନ ପ୍ରଚଳିତ ବ୍ୟବସ୍ଥା ଓ ୟୁନେସ୍କୋର ମାର୍ଗଦର୍ଶିକା ମାଧ୍ୟମରେ ଚାଲିଛି । ଏହି ପାଞ୍ଚଟି ପାର୍ବତ୍ୟ ରେଳବାଇରେ ପର୍ଯ୍ୟଟନର ବିକାଶ ପାଇଁ ଏହା ସହିତ ସଂଲଗ୍ନ ରେଳବାଇ ମଣ୍ଡଳ ପ୍ରବନ୍ଧକଙ୍କୁ ସ୍ୱତନ୍ତ୍ର କ୍ଷମତା ପ୍ରଦାନ କରାଯାଇଛି ।


    କେନ୍ଦ୍ର ରେଳ ରାଷ୍ଟ୍ରମନ୍ତ୍ରୀ ରାଜେନ ଗୋହେନ ଲୋକସଭାକୁ ଲିଖିତ ଉତ୍ତରରେ ଏହା ଜଣାଇଛନ୍ତି ।


    *************

    
    
    (Release ID: 1558607) Visitor Counter : 15