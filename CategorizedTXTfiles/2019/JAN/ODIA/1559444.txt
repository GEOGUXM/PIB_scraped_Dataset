      ବିଜ୍ଞାନ ଓ ପ୍ରଯୁକ୍ତି ମନ୍ତ୍ରଣାଳୟ

      ଲୋକସଭାରେ “ ଦି ଡ଼ିଏନଏ ପ୍ରଯୁକ୍ତି (ବ୍ୟବହାର ଓ ପ୍ରୟୋଗ) ନିୟନ୍ତ୍ରଣ ବିଲ୍‌ - 2019 ପାରିତ
      Posted On: 08 JAN 2019 7:10PM by PIB Bhubaneshwar


    ଏକ ଐତିହାସିକ ନିଷ୍ପତ୍ତି କ୍ରମେ ଆଜି ଲୋକସଭାରେ “ ଦି ଡ଼ିଏନଏ ପ୍ରଯୁକ୍ତି (ବ୍ୟବହାର ଓ ପ୍ରୟୋଗ) ନିୟନ୍ତ୍ରଣ ବିଲ୍‌ - 2019 ପାରିତ ହୋଇଛି । ଏହି ବିଲ୍‌ଟି Deoxyribonucleic Acid ( DNA ) ପ୍ରଯୁକ୍ତିର ବ୍ୟବହାର ଓ ପ୍ରୟୋଗକୁ ନିୟନ୍ତ୍ରଣ କରିବା ଆବଶ୍ୟକତାକୁ ସ୍ୱୀକୃତି ପ୍ରଦାନ ପୂର୍ବକ ପ୍ରସ୍ତୁତ କରାଯାଇଛି । ଏହା ଫଳରେ ହଜିଯାଇଥିବା ବ୍ୟକ୍ତିବିଶେଷ , କୌଣସି ମୃତ ବ୍ୟକ୍ତି , ଅପରାଧୀ , ବିଚାରାଧୀନ ଅପରାଧୀ କିମ୍ବା ଅଜଣା ମୃତ ବ୍ୟକ୍ତିଙ୍କୁ ଚିହ୍ନଟ କରିବାରେ ବିଶେଷ ଭାବେ ସହାୟକ ହୋଇପାରିବ ।


    ଏହି ବିଲର ଉଦ୍ଦେଶ୍ୟ ହେଲା ଡ଼ିଏନଏ ଭିତ୍ତିକ ଫରେନସିକ୍‌ ପ୍ରଯୁକ୍ତିର ପ୍ରୟୋଗକୁ ସଂପ୍ରସାରଣ କରିବା ଯାହାକି ଦେଶରେ ନ୍ୟାୟପ୍ରଦାନ ବ୍ୟବସ୍ଥାକୁ ସହଯୋଗ ତଥା ସୁଦୃଢ଼ କରିବାରେ ସହାୟକ ହୋଇପାରିବ । ଡ଼ିଏନଏ ଭିତ୍ତିକ ପ୍ରଯୁକ୍ତିର ଉପଯୋଗ ଦ୍ୱାରା ଅପରାଧକୁ ସହଜରେ ସମାଧାନ କରାଯାଇପାରିବ ଏବଂ ଯେକୌଣସି ଜଣେ ହଜିଯାଇଥିବା ବ୍ୟକ୍ତିଙ୍କୁ ଠାବ କରାଯାଇପାରିବ । ଏହା ବିଶ୍ୱବ୍ୟାପୀ ସ୍ୱୀକୃତ । ଡ଼ିଏନଏ ପରୀକ୍ଷାଗାରମାନେ ଏହାଦ୍ୱାର ବାଧ୍ୟତାମୂଳକ ଭାବେ ମଂଜୁରି ନେବେ ଏବଂ ସରକାର ସେମାନଙ୍କୁ ନିୟନ୍ତ୍ରଣ କରିବେ । ଯେତେବେଳେ ଏହି ଡ଼ିଏନଏ ପ୍ରଯୁକ୍ତିର ବ୍ୟବହାର ସଂପ୍ରସାରିତ ହେବ ଏହି ପ୍ରଯୁକ୍ତିର ଫଳାଫଳ ଯେଭଳି ନିର୍ଭରଯୋଗ୍ୟ ହୋଇପାରିବ ସେ ଦିଗରେ ନିୟନ୍ତ୍ରଣ ବ୍ୟବସ୍ଥା ରହିବ । ଅଧିକନ୍ତୁ , ସେ ସଂପର୍କୀତ ଡ଼ାଟା ଯେଭଳି ସୁରକ୍ଷିତ ରହିବ ଏବଂ ଏହାର କୌଣସି ପ୍ରକାର ଅପବ୍ୟବହାର ବା ଦୁରୁପଯୋଗ କରାନଯିବ ଓ ନାଗରିକମାନଙ୍କର ପ୍ରାଇଭେସି ଅଧିକାର ସୁରକ୍ଷିତ ରହିବ ତାହା ଆଇନ୍‌ ମାଧ୍ୟମରେ ସୁନିଶ୍ଚିତ କରାଯିବ । ଏହି ବିଲର ପ୍ରମୁଖ ବୈଶିଷ୍ଟ୍ୟମାନ ହେଲା: ଡ଼ିଏନଏ ନିୟନ୍ତ୍ରଣ ବୋର୍ଡ଼ ଗଠନ , ଡ଼ିଏନଏ ପରୀକ୍ଷା ଓ ଏହାର ବିଶ୍ଳେଷଣ କରିବାକୁ ଡ଼ିଏନଏ ପରୀକ୍ଷାଗାରମାନଙ୍କୁ ସରକାରୀ ସ୍ୱକୃତି ଲାଭ କରିବାକୁ ପଡ଼ିବ ; ଜାତୀୟ ଏବଂ କ୍ଷେତ୍ରୀୟ ସ୍ତରରେ ଡ଼ିଏନଏ ଡ଼ାଟା ବ୍ୟାଙ୍କ୍‌ ସ୍ଥାପନ , ତଥା ବିଲରେ ଥିବା ବ୍ୟବସ୍ଥା ଅନୂସାରେ ଯେକୌଣସି ପ୍ରକାର ଅପରାଧିକ ମାମଲାର ଅନୁସନ୍ଧାନରେ ଏହାକୁ ବ୍ୟବହାର କରାଯିବ । ଏହା ବିଜ୍ଞାନଭିତ୍ତିକ ଡ଼ିଏନଏ ପରୀକ୍ଷଣ କାର୍ଯ୍ୟକୁ ଉନ୍ନତ କରିବ ଏବଂ ଡ଼ିଏନଏ ନିୟନ୍ତ୍ରଣ ବୋର୍ଡ଼ ଏହାକୁ ଉପଯୁକ୍ତ ଇନପୁଟ ଯୋଗାଇବ ।


    ଏହି ବିଲ୍‌ ଦେଶରେ ଅପରାଧ ସମ୍ବନ୍ଧୀୟ ନ୍ୟାୟ ପ୍ରଦାନ ବ୍ୟବସ୍ଥାକୁ ସୁଦୃଢ଼ କରିବ । କାରଣ ଡ଼ିଏନଏ ପ୍ରଯୁକ୍ତିର ପ୍ରୟୋଗ ଓ ଉପଯୋଗ ସାକ୍ଷ୍ୟପ୍ରମାଣକୁ ଆହୁରି ମଜଭୁତ କରିବ ଯାହାକୁ କି ଅପରାଧିକ ଅନୁସନ୍ଧାନରେ ‘ ଗୋଲ୍ଡ ଷ୍ଟାଣ୍ଡାର୍ଡ଼ ’ ବୋଲି ବିବେଚନା କରାଯାଇଥାଏ ।


    **************

    
    
    (Release ID: 1559444) Visitor Counter : 11