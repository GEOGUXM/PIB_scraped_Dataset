      ଜାହାଜ ଚଳାଚଳ ମନ୍ତ୍ରଣାଳୟ

      କନକର ଜାହାଜର ପ୍ରଥମ ସାମୁଦ୍ରିକ ଯାତ୍ରାର ଶୁଭାରମ୍ଭ କଲେ ଶ୍ରୀ ନୀତିନ ଗଡ଼କରୀ ଓ ଶ୍ରୀ ପୀୟୂଷ ଗୋୟଲ
      • ସାପ୍ତାହିକ ଉପକୂଳ ପରିବହନ ସେବା ଆରମ୍ଭ କରିବ କନକର

      Posted On: 10 JAN 2019 5:25PM by PIB Bhubaneshwar

    ଜାହାଜ ଚଳାଚଳ , ସଡ଼କ ପରିବହନ ଓ ରାଜପଥ , ଜଳସମ୍ପଦ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ଏବଂ ରେଳ ଓ କୋଇଲା ମନ୍ତ୍ରୀ ଶ୍ରୀ ପୀୟୂଷ ଗୋୟଲ ଭିଡିଓ କନଫରେନ୍ସିଂ ଜରିଆରେ କାନ୍ଦଲାରୁ କଣ୍ଟେନ କର୍ପୋରେସନ୍ ଅଫ୍ ଇଣ୍ଡିଆ (କନକର)ର ପ୍ରଥମ ଉପକୂଳ ସାମୁଦ୍ରିକ ଜାହାଜ ଯାତ୍ରାକୁ ଶୁଭାରମ୍ଭ କରିଛନ୍ତି । କନକର ହେଉଛି ରେଳ ମନ୍ତ୍ରଣାଳୟର ଏକ ପିଏସୟୁ । କନକର ଜାହାଜ-ଏସ୍ଏସ୍ଏଲ ମୁମ୍ବାଇ କାନ୍ଦଲା ବନ୍ଦରରୁ ମାଙ୍ଗାଲୋର ଓ କୋଚିନ୍ ଦେଇ ଟୁଟିକରିନ ବନ୍ଦରରେ ପହଞ୍ଚିବ । ସମନ୍ୱିତ ରେଳ ଓ ଉପକୂଳ ପରିବହନ ଜରିଆରେ ମଲ୍ଡି-ମୋଡାଲ୍ ପରିବହନରଏହା ଏକ ଅନନ୍ୟ ଉଦାହରଣ ।ଏହି ରୁଟରେ କନକର ସପ୍ତାହିକ ସେବା ଆରମ୍ଭ କରିବ ଓ ପ୍ରାୟ 1400 କଣ୍ଟେନର ପରିବହନ କରିବ ।


    ଏ ଅବସରରେ ଶ୍ରୀ ନୀତିନ ଗଡ଼କରୀ କହିଲେ , ଭାରତର ପରିବହନ କ୍ଷେତ୍ର ପାଇଁ ଏହା ଏକ ଐତିହାସିକ ଦିନ । ଲଜିଷ୍ଟିକ ଶୃଙ୍ଖଳରେ ଏହି ପରିବର୍ତ୍ତନ ସାମଗ୍ରୀ ଗୁଡ଼ିକର ପରିବହନ ଖର୍ଚ୍ଚକୁ ହ୍ରାସ କରିବ ଏବଂ ବିଶ୍ୱବଜାରରେ ଭାରତୀୟ ସାମଗ୍ରୀକୁ ବିଶ୍ୱବଜାରରେ ପ୍ରତିଯୋଗିତାମୂଳକ କରିବ ।


    ମନ୍ତ୍ରୀ କହିଲେ , ରେଳପଥ ଓ ଉପକୂଳ ଜାହାଜ ଚଳାଚଳର ଏହି ଯୋଡ଼ି ଉଭୟ ପରିବହନ ଶିଳ୍ପ ପାଇଁ ୱିନ୍-ୱିନ ସ୍ଥିତି ଆଣିବ । ଏହା ମାଧ୍ୟମରେ ଇସ୍ପାତ , ସିମେଣ୍ଟ ଭଳି ସାମଗ୍ରୀକୁ ସ୍ୱଳ୍ପ ଖର୍ଚ୍ଚରେ ଉପକୂଳ ରୁଟରେ ପରିବହନ କରାଯାଇପାରିବ । ଫଳରେ ଉପକୂଳ କାରବାର ଅଧିକ ସମ୍ପ୍ରସାରିତ ହୋଇପାରିବ ।


    ଶ୍ରୀ ଗଡ଼କରୀ ପୁନଶ୍ଚ କହିଛନ୍ତି ଯେ ଉପକୂଳ ପରିବହନ ଆର୍ଥିକ ଦୃଷ୍ଟିରୁ ଫାଇଦା ଦେବା ସହ ପରିବେଶ ଅନୁକୂଳ ମଧ୍ୟ । ଏହା ଦ୍ୱାରା ଭାରତରେ କ୍ଷତିକାରକ କେମିକାଲ୍ ଓ ପ୍ରଦୂଷଣକୁ 6% କମ କରାଯାଇପାରିବ । 5% ମାଲ୍ ପରିବହନକୁ ଉପକୂଳ ସିପିଙ୍ଗକୁ ସ୍ଥାନାନ୍ତରିତ କରି ରେଳ , ସଡ଼କ ପଥରେ ଟ୍ରାଫିକ କମା ଯାଇପାରିବ , ଯାହାଦ୍ୱାରା ଦେଶ 230 ବିଲିୟନ ସଞ୍ଚୟରେ ସମର୍ଥ ହୋଇପାରିବ ।


    ଏ ଅବସରରେ ଉଦ୍ବୋଧନ ଦେଇ ଶ୍ରୀ ପୀୟୁଷ ଗୋୟଲ କନକର ଓ ଜାହାଜ ଚଳାଚଳ ମନ୍ତ୍ରଣାଳୟର ଏହି ଯୌଥ ଉଦ୍ୟୋଗକୁ ଧନ୍ୟବାଦ ଜଣାଇଥିଲେ । ସେ କହିଲେ , ଗତ 4.5 ବର୍ଷ ମଧ୍ୟରେ ରେଳପଥ ଅନେକ ନୂଆ ସଂସ୍କାର ପ୍ରଚଳନ କରିଛି । ଏହି ସିରିଜ ସଂସ୍କାରରେ ଏହା ଆଉ ପ୍ରଥମ ସଂସ୍କାର । ଉଦାହରଣ ସ୍ୱରୂପ , ଆମେ ପୁରୁଣା ମଡେଲ କୋଚ୍ ଉତ୍ପାଦନ ବନ୍ଦ କରି କେବଳ ଏଲ୍ଏଚବି କୋଚ୍ ଉତ୍ପାଦନ ଆରମ୍ଭ କରିଛୁ । ଧୀରେ ଧୀରେ ସବୁ ପୁରୁଣା କୋଚ୍ ଏଲ୍ଏଚବି କୋଚରେ ବଦଳାଇବାକୁ ଲକ୍ଷ୍ୟ ରଖିଛୁ । ଭାରତୀୟ ରେଳପଥ ନେଟୱାର୍କକୁ 100% ବିଦ୍ୟୁତୀକରଣ ପାଇଁ ଲକ୍ଷ୍ୟ ରଖାଯାଇଛି । ସଡ଼କ ଓ ରେଳ ମନ୍ତ୍ରଣାଳୟର ଯୁଗ୍ମ ପ୍ରଚେଷ୍ଟାରେ ନିର୍ମାଣ କରାଯାଇଥିବା ବୋଗିବିଲ ସେତୁକୁ ନିକଟରେ ପ୍ରଧାନମନ୍ତ୍ରୀ ଉଦ୍ଘାଟନ କରିଛନ୍ତି । ଏବେ ଆରମ୍ଭ ହୋଇଥିବା ରେଳ ବିଶ୍ୱବିଦ୍ୟାଳୟ 100ରୁ ଅଧିକ ଛାତ୍ରଛାତ୍ରୀଙ୍କୁ ପରିବହନ କ୍ଷେତ୍ର ପାଇଁ ପ୍ରସ୍ତୁତ କରୁଛି । ମେକ୍ ଇନ୍ ଇଣ୍ଡିଆ କାର୍ଯ୍ୟକ୍ରମ ଅଧୀନରେ ସ୍ୱଦେଶୀ ଜ୍ଞାନ କୌଶଳରେ ନୂଆ ଭାବେ ବିକଶିତ ଟ୍ରେନ୍ 18 ଖୁବଶୀଘ୍ର ନୂଆଦିଲ୍ଲୀ-ବାରାଣସୀ ରୁଟରେ ଚଳାଚଳ କରିବ । କନକର ଦ୍ୱାରା ଆରମ୍ଭ ହୋଇଥିବା ଏହି ନୂଆ ସେବା ମଧ୍ୟ ମାଲ ପରିବହନ ପାଇଁ ବେଶ ଲାଭଜନକ ହେବ ଏବଂ ରେଳ ଓ ସଡ଼କ ପଥର ବୋଝ ହ୍ରାସ କରିବ । ଭାରତରେ ବିଶ୍ୱ ଶ୍ରେଣୀୟ ଲଜିଷ୍ଟିକ୍ ଦର ଯୋଗାଇବାକୁ ହେଲେ , ସଡ଼କ , ରେଳ ଓ ସମୁଦ୍ରର ମିଳିତ ପଦକ୍ଷେପ ହିଁ ଏହାକୁ ତ୍ୱରାନ୍ୱିତ କରିପାରିବ ବୋଲି ସେ କହିଛନ୍ତି । ରେଳମନ୍ତ୍ରୀ କହିଛନ୍ତି , 7ଟି ଟର୍ମିନାଲ ଜରିଆରେ କାର୍ଯ୍ୟ ଆରମ୍ଭ କରିଥିବା କନକର ଏବେ 81ଟି ଟର୍ମିନାଲ ରହିଛି । ଆଗାମୀ ବର୍ଷ ସୁଦ୍ଧା କନକର ଟର୍ମିନାଲ ସଂଖ୍ୟା 100 ଟପିବ ବୋଲି ଆଶା ରଖାଯାଇଛି । ମନ୍ତ୍ରୀ କହିଛନ୍ତି , ନବରତ୍ନ ପିଏସୟୁ କନକର ନୂଆ ଭାରତ ପାଇଁ ନିଜକୁ ରତ୍ନ ଭାବେ ବିକାଶ କରୁ ।


    **************


    

    
    (Release ID: 1559874) Visitor Counter : 3