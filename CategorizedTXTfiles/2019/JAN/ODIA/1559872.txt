      ରେଳ ମନ୍ତ୍ରଣାଳୟ

      ଉପକୂଳବର୍ତ୍ତୀ ପରିବହନ ଆରମ୍ଭ କଲା ଭାରତୀୟ ରେଳପଥର ପିଏସୟୁ କନକର
      Posted On: 10 JAN 2019 5:23PM by PIB Bhubaneshwar


    କଣ୍ଟେନର କର୍ପୋରେସନ୍ ଅଫ୍ ଇଣ୍ଡିଆ ଲିମିଟେଡ୍ ( CONCOR )ର ପ୍ରଥମ ସାମୁଦ୍ରିକ ଜାହାଜ –ଏସ୍ଏସ୍ଏଲ ମୁମ୍ବାଇର କାନ୍ଦଲା ବନ୍ଦରରୁ ଟୁଟିକରିନ ବନ୍ଦର ଅଭିମୁଖେ ଯାତ୍ରାକୁ ଶୁଭାରମ୍ଭ କଲେ ଶ୍ରୀ ପୀୟୂଷ ଗୋୟଲ ଏବଂ ଶ୍ରୀ ନୀତିନ ଗଡ଼କରୀ ।


    ରେଳ ମନ୍ତ୍ରଣାଳୟର ରାଷ୍ଟ୍ରାୟତ ଉଦ୍ୟୋଗ ( PSU ) କଣ୍ଟେନର କର୍ପୋରେସନ୍ ଅଫ୍ ଇଣ୍ଡିଆ ଲିମିଟେଡର ପ୍ରଥମ ସାମୁଦ୍ରି କଜାହାଜ – ଏସ୍ଏସ୍ଏଲ ମୁମ୍ବାଇର ଯାତ୍ରା ଶୁଭାରମ୍ଭ ହୋଇଛି । ନୂଆଦିଲ୍ଲୀ ପରିବହନ ଭବନରୁ ଭିଡିଓ କନଫରେନ୍ସିଂ ଜରିଆରେ ଏସ୍ଏସ୍ଏଲ ମୁମ୍ବାଇର କାନ୍ଦଲାବନ୍ଦରରୁ ଟୁଟିକରିନ ବନ୍ଦର ଅଭିମୂଖେ ଯାତ୍ରାକୁ ରେଳ ଓ କୋଇଲା ମନ୍ତ୍ରୀ ଶ୍ରୀ ପୀୟୂଷ ଗୋୟଲ ଏବଂ ସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ଶୁଭାରମ୍ଭ କରିଛନ୍ତି । ଏ ଅବସରରେ ରେଳବୋର୍ଡ ସଦସ୍ୟ (ଟ୍ରାଫିକ୍) ଶ୍ରୀ ଗିରିଶ ପିଲାଇ , ଜାହାଜ ଚଳାଚଳ ମନ୍ତ୍ରଣାଳୟ ସଚିବ ଶ୍ରୀ ଗୋପାଳ କୃଷ୍ଣ , କନକର ସିଏମଡି ଶ୍ରୀ ଭି. କଲ୍ୟାଣରାମାଙ୍କ ସମେତ ରେଳ ଓ ଜାହାଜ ଚଳାଚଳ ମନ୍ତ୍ରଣାଳୟର ବରିଷ୍ଠ ଅଧିକାରୀମାନେ ଉପସ୍ଥିତ ଥିଲେ ।


    ଏ ଅବସରରେ ଉଦ୍ବୋଧନ ଦେଇ ଶ୍ରୀ ପୀୟୁଷ ଗୋୟଲ କନକର ଓ ଜାହାଜ ଚଳାଚଳ ମନ୍ତ୍ରଣାଳୟର ଏହି ଯୌଥ ଉଦ୍ୟୋଗକୁ ଧନ୍ୟବାଦ ଜଣାଇଥିଲେ । ସେ କହିଲେ , ଗତ 4.5 ବର୍ଷ ମଧ୍ୟରେ ରେଳପଥ ଅନେକ ନୂଆ ସଂସ୍କାର ପ୍ରଚଳନ କରିଛି । ଏହି ସିରିଜ ସଂସ୍କାରରେ ଏହା ଆଉ ପ୍ରଥମ ସଂସ୍କାର । ଉଦାହରଣ ସ୍ୱରୂପ , ଆମେ ପୁରୁଣା ମଡେଲ କୋଚ୍ ଉତ୍ପାଦନ ବନ୍ଦ କରି କେବଳ ଏଲ୍ଏଚବି କୋଚ୍ ଉତ୍ପାଦନ ଆରମ୍ଭ କରିଛୁ । ଧୀରେ ଧୀରେ ସବୁ ପୁରୁଣା କୋଚକୁ ଏଲ୍ଏଚବି କୋଚରେ ବଦଳାଇବାକୁ ଲକ୍ଷ୍ୟ ରଖିଛୁ । ଭାରତୀୟ ରେଳପଥ ନେଟୱାର୍କକୁ 100% ବିଦ୍ୟୁତୀକରଣ ପାଇଁ ଲକ୍ଷ୍ୟ ରଖାଯାଇଛି । ସଡ଼କ ଓ ରେଳ ମନ୍ତ୍ରଣାଳୟର ଯୁଗ୍ମ ପ୍ରଚେଷ୍ଟାରେ ନିର୍ମାଣ କରାଯାଇଥିବା ବୋଗିବିଲ ସେତୁକୁ ନିକଟରେ ପ୍ରଧାନମନ୍ତ୍ରୀ ଉଦ୍ଘାଟନ କରିଛନ୍ତି । ଏବେ ଆରମ୍ଭ ହୋଇଥିବା ରେଳ ବିଶ୍ୱବିଦ୍ୟାଳୟ 100ରୁ ଅଧିକ ଛାତ୍ରଛାତ୍ରୀଙ୍କୁ ପରିବହନ କ୍ଷେତ୍ର ପାଇଁ ପ୍ରସ୍ତୁତ କରୁଛି । ମେକ୍ ଇନ୍ ଇଣ୍ଡିଆ କାର୍ଯ୍ୟକ୍ରମ ଅଧୀନରେ ସ୍ୱଦେଶୀ ଜ୍ଞାନକୌଶଳରେ ନୂଆ ଭାବେ ବିକଶିତ ଟ୍ରେନ୍ 18 ଖୁବଶୀଘ୍ର ନୂଆଦିଲ୍ଲୀ-ବାରାଣସୀ ରୁଟରେ ଚଳାଚଳ କରିବ । କନକର ଦ୍ୱାରା ଆରମ୍ଭ ହୋଇଥିବା ଏହି ନୂଆ ସେବା ମଧ୍ୟ ମାଲ ପରିବହନ ପାଇଁ ବେଶ ଲାଭଜନକ ହେବ ଏବଂ ରେଳ ଓ ସଡ଼କ ପଥର ବୋଝ ହ୍ରାସ କରିବ । ଭାରତରେ ବିଶ୍ୱଶ୍ରେଣୀୟ ଲଜିଷ୍ଟିକ୍ ଦର ଯୋଗାଇବାକୁ ହେଲେ , ସଡ଼କ , ରେଳ ଓ ସମୁଦ୍ରର ମିଳିତ ପଦକ୍ଷେପ ହିଁ ଏହାକୁ ତ୍ୱରାନ୍ୱିତ କରିପାରିବ ବୋଲି ସେ କହିଛନ୍ତି । ରେଳମନ୍ତ୍ରୀ କହିଛନ୍ତି , 7ଟି ଟର୍ମିନଲ ଜରିଆରେ କାର୍ଯ୍ୟ ଆରମ୍ଭ କରିଥିବା କନକର ଏବେ 81ଟି ଟର୍ମିନଲ ରହିଛି । ଆଗାମୀ ବର୍ଷ ସୁଦ୍ଧା କନକର ଟର୍ମିନାଲ ସଂଖ୍ୟା 100 ଟପିବ ବୋଲି ଆଶା ରଖାଯାଇଛି । ମନ୍ତ୍ରୀ କହିଛନ୍ତି , ନବରତ୍ନ ପିଏସୟୁ କନକର ନୂଆ ଭାରତ ପାଇଁ ନିଜକୁ ରତ୍ନ ଭାବେ ବିକାଶ କରୁ ।


    କନକର ସାମୁଦ୍ରିକ ବ୍ୟବସାୟ ପାଇଁ 2ଟି ସମର୍ପିତ ଜାହାଜ ନିୟୋଜିତ ହୋଇଛି । ଉଭୟ ଜାହାଜର ପରିବହନ କ୍ଷମତା 700 କଣ୍ଟେନର ରହିଛି । ଏହା ବ୍ୟତୀତ ଫାଷ୍ଟଷ୍ଟାଇଲ୍ ଓ ଲାଷ୍ଟମାଇଲ ସଂଯୋଗ ପ୍ରଦାନ କରିବାକୁ କନକର ବନ୍ଦର ପରିଚାଳନା ଓ ଉପକୂଳ ପରିବହନ କଣ୍ଟେନର ବ୍ୟବସ୍ଥା ମଧ୍ୟ କରିଛି । ଫଳରେ ଗ୍ରାହକମାନେ ନିଜ ଦ୍ରବ୍ୟର ନିରବଚ୍ଛିନ୍ନ ପରିବହନ ସେବା ପାଇପାରିବେ ।


    ଏ ଅବସରରେ ଶ୍ରୀ ନୀତିନ ଗଡ଼କରୀ କହିଲେ , ଭାରତର ପରିବହନ କ୍ଷେତ୍ର ପାଇଁ ଏହା ଏକ ଐତିହାସିକ ଦିନ । ଲଜିଷ୍ଟିକ ଶୃଙ୍ଖଳରେ ଏହି ପରିବର୍ତ୍ତନ ସାମଗ୍ରୀ ଗୁଡ଼ିକର ପରିବହନ ଖର୍ଚ୍ଚକୁ ହ୍ରାସ କରିବ ଏବଂ ବିଶ୍ୱବଜାରରେ ଭାରତୀୟ ସାମଗ୍ରୀକୁ ବିଶ୍ୱବଜାରରେ ପ୍ରତିଯୋଗିତାମୂଳକ କରିବ ।


    ମନ୍ତ୍ରୀ କହିଲେ , ରେଳପଥ ଓ ଉପକୂଳ ଜାହାଜ ଚଳାଚଳର ଏହି ଯୋଡ଼ି ଉଭୟ ପରିବହନ ଶିଳ୍ପ ପାଇଁ ୱିନ୍-ୱିନ ସ୍ଥିତି ଆଣିବ । ଏହା ମାଧ୍ୟମରେ ଇସ୍ପାତ , ସିମେଣ୍ଟ ଭଳି ସାମଗ୍ରୀକୁ ସ୍ୱଳ୍ପ ଖର୍ଚ୍ଚରେ ଉପକୂଳ ରୁଟରେ ପରିବହନ କରାଯାଇପାରିବ । ଫଳରେ ଉପକୂଳ କାରବାର ଅଧିକ ସମ୍ପ୍ରସାରିତ ହୋଇପାରିବ ।


    ଶ୍ରୀ ଗଡ଼କରୀ ପୁନଶ୍ଚ କହିଛନ୍ତି ଯେ ଉପକୂଳ ପରିବହନ ଆର୍ଥିକ ଦୃଷ୍ଟିରୁ ଫାଇଦା ଦେବା ସହ ପରିବେଶ ଅନୁକୂଳ ମଧ୍ୟ । ଏହାଦ୍ୱାରା ଭାରତରେ କ୍ଷତିକାରକ କେମିକାଲ୍ ଓ ପ୍ରଦୂଷଣକୁ 6% କମ କରାଯାଇପାରିବ । 5% ମାଲ୍ ପରିବହନକୁ ଉପକୂଳ ସିପିଙ୍ଗକୁ ସ୍ଥାନାନ୍ତରିତ କରି ରେଳ , ସଡ଼କ ପଥରେ ଟ୍ରାଫିକକୁ କମାଯାଇପାରିବ , ଯାହାଦ୍ୱାରା ଦେଶ 230 ବିଲିୟନ ସଞ୍ଚୟରେ ସମର୍ଥ ହୋଇପାରିବ ।


    ଶେଷରେ କନକର ସିଏମଡି ଶ୍ରୀ ଭି କଲ୍ୟାଣରାମା ଧନ୍ୟବାଦ ଜଣାଇଥିଲେ ।


    *************

    
    
    (Release ID: 1559872) Visitor Counter : 2