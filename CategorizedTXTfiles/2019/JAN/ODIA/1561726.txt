      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଆସନ୍ତା କାଲି ପାଳନ କରିବ ଜାତୀୟ କନ୍ୟା ଦିବସ
      Posted On: 23 JAN 2019 7:12PM by PIB Bhubaneshwar


    ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ଆସନ୍ତା କାଲି (ଗୁରୁବାର) 24 ଜାନୁଆରୀ , 2019ରେ ପ୍ରବାସୀ ଭାରତୀୟ କେନ୍ଦ୍ର , ଚାଣକ୍ୟପୂରୀ , ନୂଆଦିଲ୍ଲୀଠାରେ ଜାତୀୟ କନ୍ୟା ଦିବସ ( NGCD ) ପାଳନ କରିବ । ବେଟି ବଚାଓ , ବେଟି ପଢାଓ ( BBBP ) ଯୋଜନାର ବାର୍ଷିକ ଜୟନ୍ତୀ ଅବସରରେ ଚଳିତ ବର୍ଷର ବିଷୟବସ୍ତୁ ରହିଛି ‘ ଉଜ୍ଜ୍ୱଳ କଲ କେ ଲିଏ କନ୍ୟାମାନଙ୍କର ଶକ୍ତିକରଣ ’ । ପିଲାମାନଙ୍କ ଲିଙ୍ଗାନୁପାତ ( CSR ) ଅନୁଯାୟୀ କନ୍ୟା ହ୍ରାସ ବିଷୟରେ ସଚେତନତା ବୃଦ୍ଧି କରିବା ସହିତ କନ୍ୟାମାନଙ୍କୁ ପ୍ରୋତ୍ସାହିତ କରିବା ପାଇଁ ସମୁଚିତ ବାତାବରଣ ସୃଷ୍ଟି ଏହି ଦିବସ ପାଳନର ଉଦ୍ଦେଶ୍ୟ । କେନ୍ଦ୍ର ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ ଏହି ଅବସରରେ ମୁଖ୍ୟ ଅତିଥି ଭାବେ ଯୋଗଦେବେ ଏବଂ ରାଷ୍ଟ୍ର ମନ୍ତ୍ରୀ ଡ. ବୀରେନ୍ଦ୍ର କୁମାର ସମ୍ମାନିତ ଅତିଥି ଭାବେ ଯୋଗଦେବେ ।


    ଜାତୀୟ କନ୍ୟା ଦିବସ ଅବସରରେ ସଠିକ ମାର୍ଗଦର୍ଶନ ଏବଂ ଯୋଜନାକୁ ସଠିକ ଭାବେ କାର୍ଯ୍ୟକାରୀ କରାଇବାରେ ସେମାନଙ୍କ ସମର୍ଥନ ପାଇଁ 5ଟି ରାଜ୍ୟର ପ୍ରମୁଖ ସଚିବଙ୍କୁ ମହିଳା ଓ ଶିଶୁ ବିକାଶ ମନ୍ତ୍ରୀ ସମ୍ମାନିତ କରିବେ । 21ଟି ରାଜ୍ୟ , କେନ୍ଦ୍ରଶାସିତ ଅଞ୍ଚଳର 25ଟି ଜିଲାର ଜିଲା ମାଜିଷ୍ଟ୍ରେଟ , ଡେପୁଟି କମିଶନରଙ୍କୁ ସେମାନଙ୍କ ଅନୁକରଣୀୟ କାର୍ଯ୍ୟ ପାଇଁ ତିନୋଟି ଶ୍ରେଣୀରେ ସମ୍ମାନିତ କରାଯିବ । ଏଥିମଧ୍ୟରେ ଗୋଷ୍ଠିଗତ ଭାବେ ପ୍ରଭାବୀ ଅଂଶୀଦାର ମଧ୍ୟରେ (16ଟି ଚୟନିତ ଜିଲାର) , ଗର୍ଭଧାରଣ ପୂର୍ବ ଏବଂ ପ୍ରସବ ପୂର୍ବ ନିଦାନ ଟେକନିକ ଅଧିନିୟମ (PC&PNDT Act) - (2ଟି ଚୟନିତ ଜିଲା) ଏବଂ ବାଳିକା ଶିକ୍ଷାକୁ ସକ୍ଷମ କରିବା କ୍ଷେତ୍ରରେ (7ଟି ଚୟନିତ ଜିଲା) ରହିଛି ।


    ଏହି ଅବସରରେ ‘ ବିବିବିପି ଅଧିନସ୍ଥ ନବାଚର ’ ଉପରେ ଏକ ପୁସ୍ତକର ଉନ୍ମୋଚନ କରାଯିବ । ଦେଶ ସମଗ୍ର ଜିଲାଗୁଡିକ ମଧ୍ୟରୁ 38ଟି ନୂତନ କାର୍ଯ୍ୟ ପ୍ରଣାଳୀକୁ ମନ୍ତ୍ରଣାଳୟ ଦ୍ୱାରା ଚୟନିତ କରାଯାଇଛି ଯାହା ଅନ୍ୟ ଜିଲାଗୁଡିକ ପାଇଁ ଏକ ଉଦାହରଣ ସୃଷ୍ଟି କରିବ । ଏହି ବିଷୟଗୁଡିକୁ ଜୀବନ ରକ୍ଷା , ସଂରକ୍ଷଣ , ଶିକ୍ଷା , ଅଂଶୀଦାରିତା ଏବଂ କନ୍ୟାମାନଙ୍କୁ ଉଚିତ ଗୁରୁତ୍ୱ ପ୍ରଦାନ ଆଦି 5ଟି ବିଷୟଗୁଡିକ ଅନୁଯାୟୀ ବର୍ଗୀକୃତ କରାଯାଇଛି ।


    ଏହି ଅବସରରେ ଅନ୍ୟ ଏକ ଗୁରୁତ୍ୱପୂର୍ଣ୍ଣ ଗତିବିଧି ଜିଲାଗୁଡିକ ଦ୍ୱାରା ବିବିବିପି ଅଧିନସ୍ଥ ଚୟନିତ 3ଟି ସ୍ଥାନୀୟ ଚାମ୍ପିୟନମାନଙ୍କ ଅନୁଭୂତିଗୁଡିକ ବାଣ୍ଟିବା । ସ୍ଥାନୀୟ ଚାମ୍ପିୟନ ଉତ୍ପେରକ ଭାବେ କାର୍ଯ୍ୟ କରୁଛନ୍ତି ଏବଂ ଅନ୍ୟ କନ୍ୟାମାନଙ୍କ ସହିତ ମାତା-ପିତାଙ୍କୁ ମଧ୍ୟରେ ପ୍ରେରିତ କରିଥାନ୍ତି । ଜାତୀୟ କନ୍ୟା ଦିବସ ଅବସରରେ , ଦେଶର ସମସ୍ତ କାର୍ଯ୍ୟାନ୍ୱୟନ ଜିଲା , ବ୍ଲକ ଏବଂ ଅଙ୍ଗନବାଡି ଆଦିରେ ସପ୍ତାହବ୍ୟାପୀ ବିଭିନ୍ନ କାର୍ଯ୍ୟକ୍ରମ ଅନୁଷ୍ଠିତ ହେବ । ମହିଳା ଓ ଶିଶୁ ବିକାଶ ମନ୍ତ୍ରଣାଳୟର ଯୁଗ୍ମ ସଚିବ ଏହି ସାପ୍ତାହିକ ଅଭିଯାନର ଉଦଘାଟନ 21 ଜାନୁଆରୀ , 2019ରେ ହରିଆନାର କର୍ଣ୍ଣାଲଠାରେ କରିଥିଲେ । ବିଭିନ୍ନ କାର୍ଯ୍ୟକ୍ରମଗୁଡିକ ଜାନୁଆରୀ 21 , 2019ରୁ ଆରମ୍ଭ ହୋଇ 24 ଜାନୁଆରୀ , 2019ରେ ଜାତୀୟ ବାଳିକା ଦିବସ ପର୍ଯ୍ୟନ୍ତ ଚାଲିବ ଏବଂ ବାଳିକା ଦିବସ ପରେ ଏହିସବୁ କାର୍ଯ୍ୟକ୍ରମ 26 ଜାନୁଆରୀ , 2019 ପର୍ଯ୍ୟନ୍ତ ଚାଲିବ ।


    *****************

    
    
    (Release ID: 1561726) Visitor Counter : 4