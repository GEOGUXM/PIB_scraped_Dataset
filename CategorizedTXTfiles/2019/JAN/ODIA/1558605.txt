      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ମନ୍ତ୍ରଣାଳୟରେ ପ୍ରଚଳିତ ନିୟମର ସମୀକ୍ଷା
      Posted On: 02 JAN 2019 4:02PM by PIB Bhubaneshwar


    ଆଭ୍ୟନ୍ତରୀଣ ସୁରକ୍ଷା ଗୃହ ମନ୍ତ୍ରଣାଳୟର ପ୍ରମୁଖ ଦାୟିତ୍ୱ । ତେବେ ବିଜିନେସ ରୁଲ ଅନୁଯାୟୀ ସୀମା ପରିଚାଳନା , କେନ୍ଦ୍ର-ରାଜ୍ୟସମ୍ପର୍କ , କେନ୍ଦ୍ରଶାସିତ ଅଞ୍ଚଳର ପ୍ରଶାସନ , ବିପର୍ଯ୍ୟୟ ପରିଚାଳନା , ପୁଲିସ , ଜମ୍ମୁକାଶ୍ମୀର ବ୍ୟାପାର ମଧ୍ୟ ଗୃହ ମନ୍ତ୍ରଣାଳୟର ଦାୟିତ୍ୱ ଅନ୍ତର୍ଗତ । ଏ ସଂପର୍କିତ ସମସ୍ତ ନୀତି ବିଭିନ୍ନ ଧାରା , ନିୟମ ଓ ଅଧିନିୟମକୁ ଆଧାର କରି ଗୃହ ମନ୍ତ୍ରଣାଳୟ ଦ୍ୱାରା ଲାଗୁ କରାଯାଇଥାଏ । ଆଭ୍ୟନ୍ତରୀଣ ସୁରକ୍ଷା , ଅପରାଧିକ ନ୍ୟାୟ ବ୍ୟବସ୍ଥା , ଆତଙ୍କବାଦ , ବାମପନ୍ଥୀ ଉଗ୍ରବାଦ , ଦ୍ରୁତବିକାଶ ପାଇଁ ଶାସନ ବ୍ୟବସ୍ଥା , ସୀମାଞ୍ଚଳ ଓ ସମ୍ବେଦନଶୀଳ ଅଞ୍ଚଳରେ ବିଭିନ୍ନ ପ୍ରକଳ୍ପର ଦ୍ରୁତ କାର୍ଯ୍ୟାନ୍ୱୟନ , ରାଜ୍ୟ ସଶକ୍ତୀକରଣ , ଦୃଢ଼ସଂଘୀୟ ବ୍ୟବସ୍ଥା , ମଜବୁତ କେନ୍ଦ୍ରୀୟ ସଶସ୍ତ୍ର ପୁଲିସବଳ ପାଇଁ ଗୃହମନ୍ତ୍ରଣାଳୟ ନୀତି ପ୍ରଣୟନ କରିଥାଏ । 2014-2018 ମଧ୍ୟରେ ଅନେକ ଗୁଡ଼ିଏ ପକ୍କା ନୀତି ପ୍ରଣୀତ ହୋଇଛି , ଯେପରିକି ଭାରତକୁ ବିପର୍ଯ୍ୟୟ ସହନଶୀଳ କରିବା ପାଇଁ ବିପର୍ଯ୍ୟୟ ପରିଚାଳନା ଯୋଜନା , ଆଭ୍ୟନ୍ତରୀଣ ତଥା ଦୁର୍ଗମ ଅନ୍ତର୍ଜାତିକ ସୀମା ଅଞ୍ଚଳରେ ବସବାସ କରୁଥିବା ଲୋକମାନଙ୍କ ସ୍ୱତନ୍ତ୍ର ଉନ୍ନତି ପାଇଁ ସୀମାଞ୍ଚଳ ବିକାଶ କାର୍ଯ୍ୟକ୍ରମ ( BADP ) , ଦୃଢ଼ ସୁରକ୍ଷା ବ୍ୟବସ୍ଥା ସାଙ୍ଗକୁ ସ୍ପଷ୍ଟ ତଥା ବହୁମୁଖୀ ଦୃଷ୍ଟିକୋଣ ନେଇ ଜାତୀୟ ନୀତି ଓ କାର୍ଯ୍ୟଯୋଜନା ପ୍ରଚଳନ ସହବାମ ଉଗ୍ରବାଦ ଅଧ୍ୟୁଷିତ ଅଞ୍ଚଳରେ ବିକାଶକୁ ପ୍ରାଧାନ୍ୟ , ନାଗା ସମସ୍ୟା ସମାଧାନ ପାଇଁ ଫ୍ରେମୱର୍କ ଏଗ୍ରିମେଣ୍ଟ , ଯୌନ ଅପରାଧୀଙ୍କ ଜାତୀୟ ଡାଟାବେସ ପ୍ରସ୍ତୁତ କରି ତଦନ୍ତ ଓ ସାରା ଦେଶରେ ଯୌନ ଅପରାଧୀଙ୍କ କାର୍ଯ୍ୟକଳାପ ଉପରେ ନଜର ରଖିବା ଆଦି । ଶାସନ ଏକ ଅବିରତ ପ୍ରକ୍ରିୟା ଯାହା ସମୟ ସହ ବଦଳେ ତେଣୁ ମନ୍ତ୍ରଣାଳୟ ନିରନ୍ତର ଭାବରେ ସୁରକ୍ଷା ନୀତି , ଦିଶା ନିର୍ଦ୍ଦେଶ , ଯୋଜନା ପ୍ରଣୟନରେ ହେଉଥିବା ବାଧା ଗୁଡ଼ିକର ଆକଳନ ଓ ସମୀକ୍ଷା କରି ସୁଶାସନ ପ୍ରଦାନ କରୁଛି ।


    କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ଶ୍ରୀ କିରେନ ରିଜିଜୁ ରାଜ୍ୟସଭାରେ ଲିଖିତ ଉତ୍ତର ମାଧ୍ୟମରେଏହା ଜଣାଇଛନ୍ତି ।


    ****************

    
    
    (Release ID: 1558605) Visitor Counter : 13