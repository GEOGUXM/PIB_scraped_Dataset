      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆତଙ୍କବାଦୀ ଅନୁପ୍ରବେଶ
      Posted On: 08 JAN 2019 6:15PM by PIB Bhubaneshwar


    ସୀମାନ୍ତ ଅନୁପ୍ରବେଶ ରୋକିବା ପାଇଁ ସରକାରଙ୍କ ପକ୍ଷରୁ ନିଆ ଯାଇଥିବା ପଦକ୍ଷେପଗୁଡିକ ହେଲା:


    ଭାରତ-ଚୀନ ସୀମା : ସୌହାର୍ଦ୍ଦ୍ୟହୀନ ଓ ଅଧିକ ଉଚ୍ଚତା ବିଶିଷ୍ଟ ଭାରତ-ଚୀନ ସୀମାରେ ସାମିଲ ଅଛି ଉଭୟ ଆନ୍ତର୍ଜାତିକ ସୀମା (ଆଇବି) ଓ ପ୍ରକୃତ ସୀମାରେଖା (ଏଲଏସି) । ଭାରତ-ଚୀନ ସୀମାରେଖା ମଧ୍ୟରେ କୌଣସି ଅନୁପ୍ରବେଶ ହୋଇଥିବା ନଜରକୁ ଆସିନାହିଁ । ଇଣ୍ଡୋ-ତିବତାନ ବର୍ଡର ଫୋର୍ସ (ଆଇଟିବିପି) ଏହି ସୀମାରେ ମୁତୟନ ରହି ସୀମା ଉପରେ ନଜର ରଖିବା ସହ ଅନୁପ୍ରବେଶ ରୋକୁଛନ୍ତି ।


    ଭାରତ-ନେପାଳ ଓ ଭାରତ-ଭୁଟାନ ସୀମା: ଭାରତ-ନେପାଳ ଓ ଭାରତ-ଭୁଟାନ ସୀମା ଉନ୍ମୁକ୍ତ ତଥା ଭିସା ମୁକ୍ତ । ଭାରତ-ନେପାଳ ସୀମା ନିକଟ ଉତ୍ତର ପ୍ରଦେଶର ସୌନାଉଲି , ଜିଲ୍ଲା ମହାରାଜଗଞ୍ଜରୁ 13.05.2017ରେ ଜଣେ ପାକିସ୍ତାନୀ ଆତଙ୍କବାଦୀକୁ ସଶସ୍ତ୍ର ସୀମା ବଳ (ଏସଏସବି) ଗିରଫ କରିଛି । ସଶସ୍ତ୍ର ସୀମା ବଳ (ଏସଏସବି) ଏହି ସୀମାରେ ମୁତୟନ ରହି ସୀମା ଉପରେ ନଜର ରଖିବା ସହ ଅନୁପ୍ରବେଶ ରୋକୁଛନ୍ତି ।


    ଭାରତ-ମିଆଁମାର ସୀମା: ଏହି ସୀମା ଉନ୍ମୁକ୍ତ ତଥା ଉଭୟ ପଟର 16 କିଲୋମିଟର ଅଂଚଳ ଅବାଧ ବିଚରଣ ଅଞ୍ଚଳ (ଏଫଏମଆର) ଭାବେ ରହିଛି । ଭାରତ — ମିଆଁମାର ସୀମାରେ 2015 ରୁ 2018 ମଧ୍ୟରେ 563 ଅନୁପ୍ରବେଶକାରୀଙ୍କୁ ଗିରଫ କରାଯିବା ସହ 47 ଅନୁପ୍ରବେଶକାରୀ ପ୍ରାଣ ହରାଇଥିଲେ । ଆସାମ ରାଇଫଲ୍ସ (ଏଆର) ଏହି ସୀମାରେ ମୁତୟନ ରହି ସୀମା ଉପରେ ନଜର ରଖିବା ସହ ଅନୁପ୍ରବେଶ ରୋକୁଛନ୍ତି ।


    ଭାରତ-ପାକିସ୍ତାନ ଓ ଭାରତ-ବାଂଲାଦେଶ - ଭାରତ-ପାକିସ୍ତାନ ଓ ଭାରତ-ବାଂଲାଦେଶ ସୀମାରେ ଯଥାସମ୍ଭବ ତାରବାଡ ଘେରା ଯାଇଛି । ଯେଉଁ ସ୍ଥାନଗୁଡ଼ିକ ସୁବିଧା ଅଭାବରୁ ମୁକୁଳା ରହିଛି ଯେମିତିକି ନଦୀ ବିଭାଜିକା ସେସବୁ ସ୍ଥାନରେ ଅନୁପ୍ରବେଶ ରୋକିବା ପାଇଁ ବୈଷୟିକ ଜ୍ଞାନକୌଶଳ ବ୍ୟବହାର କରାଯାଉଛି । ସୀମା ସୁରକ୍ଷା ବଳ (ବିଏସଏଫ) ଏହି ସୀମାରେ ମୁତୟନ ରହି ସୀମା ଉପରେ ନଜର ରଖିବା ସହ ଅନୁପ୍ରବେଶ ରୋକୁଛନ୍ତି । 2015 ରୁ 2018 ମଧ୍ୟରେ ଭାରତ-ପାକିସ୍ତାନ ଓ ଭାରତ-ବାଂଲାଦେଶ ସୀମାରେ ଅନୁପ୍ରବେଶ ବେଳେ 24 ଜଣ ସଶସ୍ତ୍ର ଆତଙ୍କବାଦୀ ଗିରଫ ହୋଇଥିବା ବେଳେ 6 ଜଣ ସଶସ୍ତ୍ର ଆତଙ୍କବାଦୀ ପ୍ରାଣ ହରାଇଛନ୍ତି ।


    ଭୂ-ସୀମାରେ ଅନୁପ୍ରବେଶ ରୋକିବା ପାଇଁ ନିଆ ଯାଉଥିବା ପଦକ୍ଷେପ-


    1. ସୀମା ସୁରକ୍ଷା ବାହିନୀ ନିଜ ଉପସ୍ଥିତି ସୀମାନ୍ତରେ ଜାହିର କରିବା ସହ ସଦାସର୍ବଦା ଜାଗ୍ରତ ରହି ପାଟ୍ରୋଲିଂ , ନାକା ସ୍ଥାପନ , ସୀମାର ବିଭିନ୍ନ ସ୍ଥାନରେ ପର୍ଯ୍ୟବେକ୍ଷଣ କେନ୍ଦ୍ର ସ୍ଥାପନ କରି ସୀମା ସୁରକ୍ଷାକୁ ଆହୁରି ମଜବୁତ କରିବ ।


    2. ନଦୀ ଥିବା ଆନ୍ତର୍ଜାତିକ ସୀମାରେ ପାଟ୍ରୋଲିଂ ପାଇଁ water crafts, ସ୍ପିଡ ବୋଟ ବ୍ୟବହାର କରି ସୀମା ଜଗୁଆଳବାହିନୀର ଭାସମାନ ସୀମା ଆଉଟପୋଷ୍ଟକୁ ମଜବୁତ କରାଯିବ ।


    3. ହାଇ-ଟେକ ନିରୀକ୍ଷଣ ଉପକରଣ ସାଙ୍ଗକୁ ଦିନ ଓ ରାତିରେ ଦେଖିବା ପାଇଁ ଯନ୍ତ୍ର ବ୍ୟବହାର କରି ସୀମାରେ ଉପସ୍ଥିତିକୁ ଆହୁରି ବ୍ୟାପକ କରାଯିବ ।


    କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ଶ୍ରୀ କିରେନ ରିଜୁଜୁ ଲୋକସଭାକୁ ଲିଖିତ ବିବୃତିରେ ଏହା ଅବଗତ କରାଇଛନ୍ତ ।


    **********


    

    
    (Release ID: 1559412) Visitor Counter : 1