      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ନୀତିନ ଗଡକରିଙ୍କ ଦ୍ୱାରା ବିହାରର ସଡକ ଓ ନଦୀ ପ୍ରକଳ୍ପ ଉଦଘାଟନ ଏବଂ ଭିତ୍ତିପ୍ରସ୍ତର ସ୍ଥାପନ କାର୍ଯ୍ୟକ୍ରମ
      Posted On: 29 JAN 2019 3:03PM by PIB Bhubaneshwar


    କେନ୍ଦ୍ର ସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ ଓ ଜଳସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିନ ଗଡକରି ବିହାରରେ ଅନେକଗୁଡ଼ିଏ ସଡ଼କ ପ୍ରକଳ୍ପ ଓ ନଦୀ ଉନ୍ନତିକରଣ କାର୍ଯ୍ୟକ୍ରମର ଉଦ୍ଘାଟନ ଏବଂ ଭିତ୍ତିପ୍ରସ୍ତର ସ୍ଥାପନ କରିବେ । ତାଙ୍କ ସହ କେନ୍ଦ୍ର କୃଷି ଓ କୃଷକ କଲ୍ୟାଣ ମନ୍ତ୍ରୀ ଶ୍ରୀ ରାଧାମୋହନ ସିଂହ ଓ ଅନ୍ୟମାନେ ଉପସ୍ଥିତ ରହିବେ ।


    ଶ୍ରୀ ଗଡକରୀ ରକ୍ସୋଲଠାରେ 505 କୋଟି ଟଙ୍କା ବ୍ୟୟ ଅଟକଳରେ ଦୁଇଟି ଜାତୀୟ ରାଜପଥ ପ୍ରକଳ୍ପର ଉଦ୍ଘାଟନ/ଭିତ୍ତିପ୍ରସ୍ତର ସ୍ଥାପନ କରିବେ । ଏହା ମଧ୍ୟରେ ପିପରାକୋଟିରୁ ମୋତିହାରି ଓ ରକ୍ସୋଲ (ଆଇସିପି ଲିଙ୍କ ରୋଡ ସହିତ) 333.60 କୋଟି ଟଙ୍କା ବ୍ୟୟ ଅଟକଳରେ ଏନଏଚ-28 A ର 69 କିଲୋମିଟରର ପ୍ରଶସ୍ତିକରଣ କାମର ଭିତ୍ତିପ୍ରସ୍ତର ସ୍ଥାପନ ଓ ଛାପ୍ରାରୁ ମିସରୋଲି 28B ର 40 କିଲୋମିଟର ରାସ୍ତାର 171.40 କୋଟି ବ୍ୟୟରେ ଦୁଇ ଲେନ ବିଶିଷ୍ଟ କାମର ଉଦ୍ଘାଟନ ହେବ ।


    ମନ୍ତ୍ରୀ ଆସନ୍ତା କାଲି ବଗାହା , ପଶ୍ଚିମ ଚମ୍ପାରଣରେ 353.71 କୋଟି ଟଙ୍କା ବ୍ୟୟରେ ଚାରିଟି ଜାତୀୟ ରାଜପଥ ପ୍ରକଳ୍ପର ଉଦ୍ଘାଟନ ଓ ଭିତ୍ତିପ୍ରସ୍ତର ସ୍ଥାପନ କରିବେ । ଏହା ମଧ୍ୟରେ ମିସରୋଲିରୁ ପରସୋନି ଯାଏଁ 24 କିଲୋମିଟର ରାସ୍ତାକୁ 93.84 କୋଟି ଟଙ୍କା ବିନିମୟରେ ଦୁଇ ଲେନ ପ୍ରଶସ୍ତିକରଣ ଓ ମନୁବାପୁଲରୁ ଯଜ୍ଞପଟ୍ଟି-ନଭଲପୁର-ରେୱଲ ଚୌକ ପର୍ଯ୍ୟନ୍ତ 37 କିଲୋମିଟର ରାସ୍ତାର ସିଆରଏଫ ଯୋଜନାରେ 128.90 କୋଟି ଟଙ୍କା ବ୍ୟୟ ଅଟକଳରେ ପ୍ରଶସ୍ତିକରଣ ଓ 91 ଏବଂ 94 କିଲୋମିଟରରେ 131.97 କୋଟି ଟଙ୍କା ବ୍ୟୟ ଅଟକଳରେ ଆରଓବି ନିର୍ମାଣ ଅନ୍ତର୍ଭୁକ୍ତ ।


    ଶ୍ରୀ ଗଡକରି ଏହି ଅବସରରେ ଜଳ ପରିବହନର ସୁବିଧା ପାଇଁ 12.9 କୋଟି ଟଙ୍କା ବ୍ୟୟ ଅଟକଳରେ ହାଜିପୁରରୁ ତ୍ରିବେଣୀ ଘାଟ ପର୍ଯ୍ୟନ୍ତ 300 କିଲୋମିଟର ନଦୀ ପଥର ଡ୍ରେଜିଂ କାମ ଉଦ୍ଘାଟନ କରିବେ । ଏହା ଆଗାମୀ ପାଞ୍ଚ ବର୍ଷରେ 11.6 ମେଟ୍ରିକ ଟନ ମାଲ ପରିବହନରେ ସାହାଯ୍ୟ କରିବ । ବୈଶାଳୀ , କଲ୍ୟାଣପୁର , ବେତିଆ ଓ ବଗାହା ଠାରେ ଆରଓ-ଆରଓ ଟେର୍ମିନାଲ ହେବ । ଏହି ପ୍ରକଳ୍ପ ଦ୍ୱାରା ଜଳ ମାର୍ଗରେ ଗଙ୍ଗା ନଦୀକୁ କାରଗୋ ସଂଯୋଗ ଓ ନେପାଳ ପର୍ଯ୍ୟନ୍ତ ପରିବହନ ସୁବିଧା ମିଳିପାରିବ ।


    *****************

    
    
    (Release ID: 1561912) Visitor Counter : 21