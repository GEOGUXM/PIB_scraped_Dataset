      ପ୍ରତିରକ୍ଷା ମନ୍ତ୍ରଣାଳୟ

      ପ୍ରତିରକ୍ଷା ମନ୍ତ୍ରୀଙ୍କ ଆଣ୍ଡାମାନ ନିକୋବର କମାଣ ଗସ୍ତ
      Posted On: 14 JAN 2019 7:24PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ ଜାନୁଆରୀ 13ରେ ପୋର୍ଟ ବ୍ଲେୟାରରେ ପହଞ୍ଚିଥିଲେ ଏବଂ ଆଇଏନଏସ ଉତ୍କର୍ଷ ଉପରେ ତାଙ୍କର ସ୍ୱାଗତ କରିଥିଲେ ଆଣ୍ଡାମାନ ନିକୋବର କମାଣର କମାଣ୍ଡର ଇନ ଚିଫ ଆଡମିରାଲ ବିମଳ ବର୍ମା , ଏଭିଏସଏମ , ଏଡିସି । ପ୍ରତିରକ୍ଷା ମନ୍ତ୍ରୀ 2019 ଜାନୁଆରୀ 13 ଏବଂ 14ରେ ଆଣ୍ଡାମାନ ଏବଂ ନିକୋବର କମାଣକୁ ଦୁଇ ଦିନିଆ ଗସ୍ତରେ ଯାଇଛନ୍ତି । ଆଣ୍ଡାମାନ ଏବଂ ନିକୋବର କମାଣକୁ ନିଜର ଦ୍ୱିତୀୟ ଗସ୍ତ ସମୟରେ ପ୍ରତିରକ୍ଷା ମନ୍ତ୍ରୀ ପରିଚାଳନା ସହିତ ଜଡିତ ଏହାର ପ୍ରସ୍ତୁତି ସହିତ ଏହି କମାଣର ବର୍ହିବର୍ତ୍ତୀ କିମ୍ବା ଦୂରସ୍ଥ ୟୁନିଟମାନଙ୍କର ଢାଞ୍ଚାଗତ ବିକାଶ ସହିତ ଜଡିତ କାର୍ଯ୍ୟର ସମୀକ୍ଷା କରିବେ । ପ୍ରତିରକ୍ଷା ମନ୍ତ୍ରୀ ନିଜ ଗସ୍ତ ସମୟରେ 2019 ଜାନୁଆରୀ 14କୁ ଗ୍ରେଟ ନିକୋବର ଦ୍ୱୀପରେ କ୍ୟାମ୍ପବେଲ ଖାଡିରୁ କିଛି ଦୂରରେ ଏହି କମାଣର ସମସ୍ତ ରକ୍ଷା ବଳଙ୍କ ସହଭାଗିତାରେ ପରିଚାଳିତ ଅଭ୍ୟାସକୁ ପରିଦର୍ଶନ କରିବେ । ଏହି ସମୟରେ ଶ୍ରୀମତି ନିର୍ମଳା ସୀତାରମଣ ସୈନିକମାନଙ୍କ ସହିତ ଆଲୋଚନା କରିବେ ଏବଂ ସେମାନଙ୍କ ସହିତ ବ୍ରିଚଙ୍ଗଜ ସାମରିକ ଷ୍ଟେସନରେ ମ୍ୟାରେଡ ଆକୋମୋଡେସନ ପ୍ରକଳ୍ପ ( MAP )ର ଦ୍ୱିତୀୟ ଚରଣର ଉଦଘାଟନ ମଧ୍ୟ କରିବେ ଯେଉଁଥିରେ ଏଏନସିର ସୈନିକମାନଙ୍କ ପାଇଁ 868ଟି ଆବାସିକ ୟୁନିଟ ରହିବ ।


    **************


    

    
    (Release ID: 1560036) Visitor Counter : 16