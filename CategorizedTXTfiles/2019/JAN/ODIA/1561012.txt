      ପ୍ରତିରକ୍ଷା ମନ୍ତ୍ରଣାଳୟ

      ଯୁବବର୍ଗଙ୍କ ମଧ୍ୟରେ ନିଃସ୍ୱାର୍ଥପର ସେବାର ଆଦର୍ଶ ବିକଶିତ କରିବା ଦିଗରେ ଏନସିସିର କାର୍ଯ୍ୟଧାରାକୁ ପ୍ରଶଂସା କଲେ ରକ୍ଷା ରାଷ୍ଟ୍ରମନ୍ତ୍ରୀ
      Posted On: 19 JAN 2019 7:54PM by PIB Bhubaneshwar


    ରକ୍ଷା ରାଷ୍ଟ୍ରମନ୍ତ୍ରୀ ଡଃ ସୁବାଷ ଭାମରେ ଆଜି ଦିଲ୍ଲୀର କାଣ୍ଟର କାରିୟପ୍ପା ପରେଡ ଗ୍ରାଉଣ୍ଡରେ ରାଷ୍ଟ୍ରୀୟ କ୍ୟାଡେଟ କର୍ପସ ( NCC ) ଗଣତନ୍ତ୍ର ଦିବସ ଶିବିର ଗସ୍ତ କରିଥିଲେ । ଡଃ ଭାମରେ କ୍ୟାଡେଟମାନଙ୍କୁ ସମ୍ବୋଧିତ କରି କହିଲେ , “ ଏନସିସି ଦେଶର ଯୁବକମାନଙ୍କୁ ଅନୁଶାସନ , ଚରିତ୍ର , ସାହସର ଭାବନା ଏବଂ ସେମାନଙ୍କ ମଧ୍ୟରେ ନିଃସ୍ୱାର୍ଥପର ସେବାର ଆଦର୍ଶ ବିକଶିତ କରିବା ଏବଂ ଏହିପରି ସେମାନଙ୍କୁ ଦାୟିତ୍ୱବାନ ନାଗରିକରେ ପରିଣତ କରିବାରେ ଏକ ମହତ୍ୱପୂର୍ଣ୍ଣ ଭୂମିକା ନିର୍ବାହ କରିଛି । ”


    ରକ୍ଷା ରାଷ୍ଟ୍ରମନ୍ତ୍ରୀ କ୍ୟାଡେଟମାନଙ୍କ ମଧ୍ୟରେ ସାହସିକ ଭାବନାର ପ୍ରଶଂସା କରି କହିଲେ , “ ଏନସିସି ଆମ ଯୁବକମାନଙ୍କ ମଧ୍ୟରେ ସାହସିକ ଭାବନାକୁ ବୃଦ୍ଧି କରିବାରେ ଲଗାତର ମହତ୍ୱପୂର୍ଣ୍ଣ ଭୂମିକା ନିର୍ବାହ କରିଛି । ଏନସିସିର ପୁରୁଷ ଏବଂ ମହିଳା କ୍ୟାଡେଟ ମାନେ ନୌକାୟନ ଅଭିଯାନ , ପାରା ବେସିକ କୋର୍ସ ଓ ରକ କ୍ଲାଇମ୍ବିଂ ଗତିବିଧିରେ ଭାଗନେବା ବ୍ୟତୀତ ମାଉଣ୍ଟ ସାଇଫି ଏବଂ ମାଉଣ୍ଟ ଡିଓ ଟିବୋର ଆରୋହଣ ମଧ୍ୟ ସଫଳତାପୂର୍ବକ ସମ୍ପନ୍ନ କରିଛନ୍ତି । ”


    ସେନା , ନୌସେନା ଏବଂ ବାୟୁସେନା ରକ୍ଷା ରାଷ୍ଟ୍ରମନ୍ତ୍ରୀଙ୍କ ଆଗମନ ପରେ ତାଙ୍କୁ ଏକ ପ୍ରଭାବଶାଳୀ ଗାର୍ଡ ଅଫ ଅନର ପ୍ରଦାନ କରିଥିଲେ । ଏହାପରେ ଏନସିସି କ୍ୟାଡେଟମାନେ ଏକ ଚମତ୍କାର ବ୍ୟାଣ୍ଡ ପ୍ରଦର୍ଶନୀ ପ୍ରସ୍ତୁତ କରିଥିଲେ । ଡଃ ଭାମରେ ଏନସିସି କ୍ୟାଡେଟମାନଙ୍କ ଦ୍ୱାରା ପ୍ରସ୍ତୁତ ଫ୍ଲାଗ ଏରିଆର ମଧ୍ୟ ଗସ୍ତ କରିଥିଲେ , ଯେଉଁଠାରେ ବିଭିନ୍ନ ସାମାଜିକ ସଚେତନତା ବିଷୟବସ୍ତୁ ଏବଂ ସାଂସ୍କୃତିକ ଗତିବିଧିମାନଙ୍କର ଚିତ୍ରଣ କରାଯାଇଥିଲା । ରାଷ୍ଟ୍ରୀୟ ଏକୀକରଣ ଏବଂ ବିକାଶ ଉଦ୍ଦେଶ୍ୟରେ କ୍ୟାଡେଟମାନେ ନିଜ ସମ୍ବନ୍ଧିତ ନିର୍ଦ୍ଦେଶାଳୟ ବିଷୟ ବାବଦରେ ରକ୍ଷା ରାଷ୍ଟ୍ରମନ୍ତ୍ରୀଙ୍କୁ ବ୍ୟାପକ ଭାବେ ସୂଚନା ପ୍ରଦାନ କରିଥିଲେ ।


    ବହୁମୂଖୀ ପ୍ରତିଭା ସମ୍ପନ୍ନ ଏନସିସି କ୍ୟାଡେଟ ଏନସିସି ସଭାଗାରରେ ଏକ ଦମଦାର ସାଂସ୍କୃତିକ କାର୍ଯ୍ୟକ୍ରମ ପ୍ରସ୍ତୁତ କରିଥିଲେ , ଯେଉଁଥିରେ ସମୂହ ନୃତ୍ୟ ଏବଂ ବ୍ୟାଲେଟ ସାମିଲ ଥିଲେ , ଯାହା ଆମ ରାଷ୍ଟ୍ରର ସମୃଦ୍ଧ ସାଂସ୍କୃତିକ ଐତିହ୍ୟର ପ୍ରଦର୍ଶନ କରିଥାଏ ।


    ଡଃ ଭାମରେ ସ୍ମାର୍ଟ ଡିଲ ପାଇଁ କ୍ୟାଡେଟମାନଙ୍କୁ ପ୍ରଶଂସା କରିଥିଲେ ଏବଂ ‘ ଗ୍ରୁମ ଫ୍ୟୁଚର ଲିଡର୍ସ ’ ପାଇଁ ଏନସିସିର ପ୍ରତିବଦ୍ଧତାର ପ୍ରଶଂସା କରିଥିଲେ । ଏନସିସି ପ୍ରତି ବ୍ୟାପକ ଆକର୍ଷଣ ଏବଂ ସମ୍ପୂର୍ଣ୍ଣ ଭାରତରେ ସେମାନଙ୍କ ଉପସ୍ଥିତି ଉପରେ ଆଲୋକପାତ କରି ସେ ଯୁବ ସଶକ୍ତୀକରଣ ଏବଂ ରାଷ୍ଟ୍ର ନିର୍ମାଣରେ ସେମାନଙ୍କ ମହତ୍ୱପୂର୍ଣ୍ଣ ଯୋଗଦାନର ପ୍ରଶଂସା କରିଥିଲେ ।


    ରକ୍ଷା ରାଷ୍ଟ୍ରମନ୍ତ୍ରୀଙ୍କ ଆଗମନରେ ଏନସିସି ମହାନିର୍ଦ୍ଦେଶକ ଲେପ୍ଟେନାଣ୍ଟ ଜେନେରାଲ ପିପି ମାଲହୋତ୍ରା ତାଙ୍କର ସ୍ୱାଗତ କରିଥିଲେ । ଆରଡି କ୍ୟାମ୍ପରେ 2070 କ୍ୟାଡେଟ , ଯେଉଁମାନଙ୍କ ମଧ୍ୟରେ 29ଟି ରାଜ୍ୟ ଓ 7ଟି ସଂଘ ରାଜ୍ୟ କ୍ଷେତ୍ରରୁ ଆସୁଥିବା 698 ବାଳିକା କ୍ୟାଡଟ ଏହି କ୍ୟାମ୍ପରେ ଭାଗ ନେଉଛନ୍ତି । ଏହାର ଶେଷ 2019 ଜାନୁଆରୀ 28ରେ ପ୍ରଧାନମନ୍ତ୍ରୀଙ୍କ ରାଲି ସହିତ ଶେଷ ହେବ ।


    ***************


    

    
    (Release ID: 1561012) Visitor Counter : 3