      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      ସମସ୍ତ 4,237 ସହରୀ ସ୍ଥାନୀୟ ପ୍ରଶାସନରେ ‘ସ୍ୱଚ୍ଛ ସର୍ବେକ୍ଷଣ 2019’ର ଶୁଭାରମ୍ଭ
      Posted On: 04 JAN 2019 3:26PM by PIB Bhubaneshwar


    ସମ୍ପୂର୍ଣ୍ଣ ଭାବେ ଡିଜିଟାଲ ଏବଂ କାଗଜମୁକ୍ତ ବାର୍ଷିକ ସ୍ୱଚ୍ଛତା ସର୍ବେକ୍ଷଣ ଜାନୁଆରୀ 4ରୁ 28 , 2018 ପର୍ଯ୍ୟନ୍ତ 7ଟି ସହର (ଇନ୍ଦୋର , ଉଜ୍ଜୈନ , ଖରଗୋନ , ଶାହଗଞ୍ଜ , ରାଜନନ୍ଦନଗାଁଓ , ଅମ୍ବିକାପୁର ଏବଂ ଭିଲାଇ)କୁ ଓଡିଏଫ ++ ଏବଂ 35ଟି ସହରକୁ ଓଡିଏଫ + ଘୋଷଣା କରାଗଲା ।


    ଆବାସ ଏବଂ ସହରାଞ୍ଚଚଳ ବ୍ୟାପାର ମନ୍ତ୍ରଣାଳୟର ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ହରଦୀପ ଏସ ପୁରୀ ଆଜି ବିଧିବଦ୍ଧ ଭାବେ ନୂଆଦିଲ୍ଲୀଠାରେ ସହରୀ ଭାରତର ବାର୍ଷିକ ସ୍ୱଚ୍ଛତା ସର୍ବେକ୍ଷଣର ଚତୁର୍ଥ ସଂସ୍କରଣ ‘ ସ୍ୱଚ୍ଛ ସର୍ବେକ୍ଷଣ 2019 ’ ର ଶୁଭାରମ୍ଭ କରିଥିଲେ । ଚଳିତ ବର୍ଷ ଏହି ସର୍ବେକ୍ଷଣ 4ରୁ 28 ଜାନୁଆରୀ , 2019 କାଳରେ 4297ଟି ସହର ଏବଂ ନଗରରେ କରାଯିବ । ଏହି ସର୍ବେକ୍ଷଣ ସମ୍ପୂର୍ଣ୍ଣ ଭାବେ ଡିଜିଟାଲ ଏବଂ କାଗଜମୁକ୍ତ (ପେପରଲେସ) ହେବ ଏବଂ ଏହାକୁ 28 ଦିନରେ ରେକର୍ଡ ଅବଧିରେ ପୂରଣ କରାଯିବ । ସହରଗୁଡ଼ିକରେ ଉନ୍ନତ ସ୍ୱଚ୍ଛତାକୁ ସୁନିଶ୍ଚିତ କରିବା ନିମନ୍ତେ ସେମାନଙ୍କୁ ପ୍ରୋତ୍ସାହିତ କରିବା ଦିଗରେ ପଦକ୍ଷେପ ନେଇ ଆବାସ ଏବଂ ସହରାଞ୍ଚଳ ବ୍ୟାପାର ମନ୍ତ୍ରଣାଳୟ ଜାନୁଆରୀ , 2016ରେ ‘ ସ୍ୱଚ୍ଛ ସର୍ବେକ୍ଷଣ-2016 ’ ଆରମ୍ଭ କରିଥିଲା , ଏଥିରେ 73ଟି ସହରଗୁଡ଼ିକର ରାଙ୍କିଙ୍ଗ କରାଯାଇଥିଲା । ଏହାପରେ ଜାନୁଆରୀ-ଫେବୃଆରୀ , 2017 ସମୟରେ ‘ ସ୍ୱଚ୍ଛ ସର୍ବେକ୍ଷଣ-2017 ’ ଆୟୋଜନ କରାଯାଇଥିଲା ଯାହାର ଅନ୍ତର୍ଗତ 434 ସହରଗୁଡ଼ିକର ରାଙ୍କିଙ୍ଗ କରାଯାଇଥିଲା । ସର୍ବେକ୍ଷଣର ତୃତୀୟ ପର୍ଯ୍ୟାୟ ଅର୍ଥାତ ‘ ସ୍ୱଚ୍ଛ ସର୍ବେକ୍ଷଣ-2018 ’ ବ୍ୟାପକ ଭାବେ କରାଯାଇଥିଲା । ଏହାର ଅନ୍ତର୍ଗତ 4203 ସହର ଏବଂ ନଗରଗୁଡ଼ିକରେ ସର୍ବେକ୍ଷଣ କରାଯାଇଥିଲା । ଯାହାକୁ 66 ଦିନର ରେକର୍ଡ ଅବଧିରେ ସମ୍ପୂର୍ଣ୍ଣ କରାଯାଇଥିଲା । ଏଥିସହିତ ଏହା ବିଶ୍ୱରେ ବର୍ତ୍ତମାନ ସୁଦ୍ଧା ସବୁଠୁ ବ୍ୟାପକ ସ୍ୱଚ୍ଛତା ସର୍ବେକ୍ଷଣ ହୋଇପାରିଥିଲା ଯାହା ପରିଧିରେ ପାଖାପାଖି 40 କୋଟି ଲୋକ ଆସିଥିଲେ ।


    ଏହି ଅବସରରେ ଶ୍ରୀ ହରଦୀପ ସିଂ ପୁରୀ କହିଥିଲେ ଯେ କୌଣସ୍ୱ ସ୍ୱାଧୀନ ତୃତୀୟ ପକ୍ଷଙ୍କ ଦ୍ୱାରା କରାଯାଉଥିବା ସ୍ୱଚ୍ଛ ସର୍ବେକ୍ଷଣର ଉଦ୍ଦେଶ୍ୟ ହେଉଛି , ବ୍ୟାପକ ପରିମାଣରେ ନାଗରିକମାନଙ୍କ ଭାଗୀଦାରିକୁ ପ୍ରୋତ୍ସାହିତ କରିବା , ଆବର୍ଜନା ମୁକ୍ତ ଏବଂ ଖୋଲା ଶୌଚ ମୁକ୍ତ ସହର ଦିଗରେ ନିଆଯାଇଥିବା ପଦକ୍ଷେପଗୁଡ଼ିକର ନିରନ୍ତରତା ସୁନିଶ୍ଚିତ କରିବା , କୌଣସି ତୃତୀୟ ପକ୍ଷ (ଥାର୍ଡ ପାର୍ଟି)ର ପ୍ରାମାଣିକତା ଦ୍ୱାରା କରାଯାଉଥିବା ବିଶ୍ୱସନୀୟ ଫଳାଫଳ ଉପଲବ୍ଧ କରାଇବା , ଅନଲାଇନ ପ୍ରକ୍ରିୟା ଜରିଆରେ ବର୍ତ୍ତମାନ ପଦ୍ଧତିକୁ ସଂସ୍ଥାଗତ ସ୍ୱରୂପ ପ୍ରଦାନ କରିବା ଏବଂ ସହର ଏବଂ ନଗରକୁ ଲୋକମାନଙ୍କ ରହିବା ପାଇଁ ଉନ୍ନତ କରିବା ଦିଗରେ କାର୍ଯ୍ୟ କରିବା ବିଷୟରେ ସମାଜର ସମସ୍ତ ବର୍ଗ ମଧ୍ୟରେ ସଚେତନତା ସୃଷ୍ଟି କରିବା । ସେ କହିଥିଲେ ଯେ ଏହି ସର୍ବେକ୍ଷଣର ଗୋଟିଏ ଉଦ୍ଦେଶ୍ୟ ହେଉଛି ସହରଗୁଡ଼ିକ ମଧ୍ୟରେ ସୁସ୍ଥ ପ୍ରତିଦ୍ୱନ୍ଦ୍ୱିତାର ଭାବନାକୁ ପ୍ରୋତ୍ସାହନ ଦେବା , ଯଦ୍ଦ୍ୱାରା ସ୍ୱଚ୍ଛ ସହରଗୁଡ଼ିକର ନିର୍ମାଣ ଦିଗରେ ନାଗରିକମାନଙ୍କୁ ଉନ୍ନତ ଢଙ୍ଗରେ ସେବା ଉପଲବ୍ଧ କରାଇବା ଦିଗରେ ସହରଗୁଡ଼ିକ ଆହୁରି ଅଗ୍ରସର ହୋଇପାରିବେ ।


    ଶ୍ରୀ ପୁରୀ କହିଥିଲେ ଯେ ଓଡିଏଫ+ ଏବଂ ଏସବିଏମ ଓଡିଏଫ + ଦିଗରେ ବିଭିନ୍ନ ସହରରେ ହୋଇଥିବା ଅଗ୍ରଗତି ଉଲ୍ଲେଖ କରାଯାଇଛି । ଗୋଟିଏ ପଟେ ଏସବିଏମ ଓଡିଏଫ+ର ଉଦ୍ଦେଶ୍ୟ ଶୌଚାଳୟର ସ୍ୱଚ୍ଛତା ଏବଂ ରକ୍ଷଣାବେକ୍ଷଣକୁ ସୁନିଶ୍ଚିତ କରି ଏହାର ଉପଯୋଗକୁ ନିରନ୍ତ ଜାରି ରଖିବା ହୋଇଥିବା ବେଳେ ଅନ୍ୟପଟେ ଏସବିଏମ ଓଡିଏଫ ++ର ଅନ୍ତର୍ଗତ ମଇଳାର ସୁରକ୍ଷିତ ଏବଂ ଉପଯୁକ୍ତ ପରିଚାଳନା ସହିତ ସମ୍ପୂର୍ଣ୍ଣ ସ୍ୱଚ୍ଛତା ମୂଲ୍ୟଶୃଙ୍ଖଳା ଜରିଆରେ ସ୍ୱଚ୍ଛତାକୁ ନିରନ୍ତ ବଜାୟ ରଖିବା ଉପରେ ଫୋକସ କରାଯାଇଥାଏ । ବର୍ତ୍ତମାନ ସୁଦ୍ଧା 7ଟି ସହର (ଇନ୍ଦୋର , ଉଜ୍ଜୈନୀ , ଖରଗୋନ , ଶାହଗଞ୍ଜ , ରାଜନନ୍ଦଗାଓଁ , ଅମ୍ବିକାପୁର ଏବଂ ଭିଲାଇ)କୁ ଓଡିଏଫ ++ ଏବଂ 35ଟି ସହରକୁ ଓଡିଏଫ + ଘୋଷଣା କିମ୍ବା ପ୍ରମାଣିତ କରାଯାଇଛି ।


    ଆବାସ ଏବଂ ସହରାଞ୍ଚଳ ବ୍ୟାପାର ମନ୍ତ୍ରଣାଳୟର ସଚିବ ଶ୍ରୀ ଦୁର୍ଗା ଶଙ୍କର ମିଶ୍ରା ସ୍ୱଚ୍ଛ ସର୍ବେକ୍ଷଣ 2019ର ମୁଖ୍ୟ ବିଷୟର ଉଲ୍ଲେଖ କରିବା ସହିତ ନିମ୍ନଲିଖିତ ସୂଚନା ଦେଇଥିଲେ :


    ଏହା ଅନଲାଇନ ଏମଆଇଏସ ଜରିଆରେ ସମ୍ପୂର୍ଣ୍ଣ ଭାବେ ଡିଜିଟାଲ ସର୍ବେକ୍ଷଣ ହେବ


    4ଟି ବଡ଼ ସ୍ରୋତ ଯଥା ‘ ସେବା ସ୍ତରରେ ଅଗ୍ରଗତି ’, ପ୍ରତ୍ୟକ୍ଷ ଅବଲୋକନ , ନାଗରିକମାନଙ୍କ ଠାରୁ ମିଳିଥିବା ପ୍ରତିକ୍ରିୟା ଏବଂ ପ୍ରାମାଣିକତା ଦ୍ୱାରା ତଥ୍ୟ ସଂଗ୍ରହ କରାଯିବ ।


    ‘ ସେବା ସ୍ତରରେ ଅଗ୍ରଗତି ’ ଅନ୍ତର୍ଗତ ବିଭିନ୍ନ ଅବୟବଗୁଡ଼ିକୁ ସଂଶୋଧିତ ଭାରାଙ୍କ (ୱେଟେଜ) ପ୍ରଦାନ କରାଯିବ । ଏହା ବ୍ୟତୀତ ଏକ ନୂଆ ଅବୟବ ‘ ଉପ ନିୟମ ’ ଯୋଡ଼ାଯିବ ।


    ପ୍ରାମାଣିକତା (ବର୍ଜ୍ୟ ମୁକ୍ତ ସହର ଏବଂ ଖୋଲାରେ ଶୌଚ ମୁକ୍ତ ପ୍ରୋଟୋକଲର ଷ୍ଟାର ରେଟିଂ) : ଆବାସ ଏବଂ ସହରାଂଚଳ ବ୍ୟାପାର ମନ୍ତ୍ରଣାଳୟ ସହରଗୁଡ଼ିର ‘ ପ୍ରାମାଣିକତା ’ ପାଇଁ ଏକ ଗୁରୁତ୍ୱପୂର୍ଣ୍ଣ ଅବୟବ ଆରମ୍ଭ କରିଛନ୍ତି ।


    ****************


    

    
    (Release ID: 1558875) Visitor Counter : 27