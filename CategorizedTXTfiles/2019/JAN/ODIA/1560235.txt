      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଶାନ୍ତିର ଉତ୍ସବ ପାଳନ ପାଇଁ ବିଶ୍ୱରେ ଭାରତଠାରୁ ଭଲ ସ୍ଥାନ ନାହିଁ: ସ୍ୱରାଷ୍ଟ୍ରମନ୍ତ୍ରୀ
      Posted On: 15 JAN 2019 7:41PM by PIB Bhubaneshwar


    ଧର୍ମାନ୍ତରୀକରଣ ନିରୋଧ ଆଇନ ଉପରେ ଖୋଲା ବିତର୍କ ପାଇଁ ଶ୍ରୀ ରାଜନାଥ ସିଂହଙ୍କ ଆହ୍ୱାନ


    ଶାନ୍ତିଉତ୍ସବ ପାଳନ ପାଇଁ ବିଶ୍ୱରେ ଭାରତଠାରୁ ଆଉ ଭଲ ସ୍ଥାନ ନାହିଁ । ରାଷ୍ଟ୍ରୀୟ ଇସାଇ ମହାସଂଘ ଦ୍ୱାରା ଆୟୋଜିତ ଶାନ୍ତି ଉତ୍ସବ ଅବସରରେ ଉଦ୍ବୋଧନ ଦେଇ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂ କହିଛନ୍ତି ଯେ , ଶାନ୍ତିସ୍ଥଳ ଭାରତରେ ଶହ ଶହ ବର୍ଷ ଧରି ବିଭିନ୍ନ ଧର୍ମର ଲୋକେ ସହାବସ୍ଥାନ କରୁଛନ୍ତି । ଶାନ୍ତି ଓ ସହନଶୀଳତାର ଅଗ୍ରଦୂତ ଭାରତରେ 6ଟି ସଂପ୍ରଦାୟର ଖ୍ରୀଷ୍ଟିଆନ ଧର୍ମାବଲମ୍ବୀ , 72ଟି ସଂପ୍ରଦାୟର ମୁସଲମାନ ଧର୍ମାବଲମ୍ବୀ , ପାର୍ସୀ ଓ ଇହୁଦୀ ଧର୍ମାବ ଲମ୍ବୀ ଶାନ୍ତିରେ ରହୁଛନ୍ତି ବୋଲି ଗୃହମନ୍ତ୍ରୀ କହିଛନ୍ତି ।


    ଧର୍ମୀନ୍ତରୀକରଣ ପ୍ରସଙ୍ଗରେ ଆଲୋଚନା କରି ଶ୍ରୀ ରାଜନାଥ ସିଂହ ସମାଜର ସବୁ ବର୍ଗର ଲୋକେ ମୁକ୍ତ ମାନସିକତା ସହ ଏକ ଜାତୀୟ ସ୍ତରର ବିତର୍କ ପାଇଁ ଆହ୍ୱାନ ଦେଇଥିଲେ । ସଂଖ୍ୟା ବହୁଳ ସଂପ୍ରଦାୟ ଶାସିତ ଦେଶଗୁଡ଼ିକରେ ସଂଖ୍ୟାଲଘୁ ସଂପ୍ରଦାୟ ଧର୍ମାନ୍ତରୀକରଣ ନିରୋଧ ଆଇନ ଲାଗୁ ପାଇଁ ଦାବି କରନ୍ତି ହେଲେ ଭାରତରେ ସଂଖ୍ୟା ବହୁଳ ସଂପ୍ରଦାୟ ଏହି ଆଇନ ଲାଗୁ କରିବାକୁ ଦାବି କରୁଛନ୍ତି ବୋଲି ଶ୍ରୀ ସିଂହ କହିଛନ୍ତି ।


    ରାଷ୍ଟ୍ରୀୟ ଇସାଇ ମହାସଂଘ ଦ୍ୱାରା ଆୟୋଜିତ ଶାନ୍ତି ଉତ୍ସବକୁ ପ୍ରଶଂସା କରି ଶ୍ରୀ ରାଜନାଥ ସିଂହ କହିଛନ୍ତି , ଭାରତରେ ଖ୍ରୀଷ୍ଟ ଧର୍ମ ୟୁରୋପର ଖ୍ରୀଷ୍ଟ ଧର୍ମଠାରୁ ପୁରୁଣା କାରଣ , ସେଣ୍ଟ ଥୋମାସ ପ୍ରଥମ ଶତାବ୍ଦୀରେ ହିଁ ଭାରତ ଆସିଥିଲେ । ଏହି ଅବସରରେ ଶ୍ରୀ ରାଜନାଥ ସିଂହ ଶାନ୍ତି ପାଇଁ କାମ କରୁଥିବା ବିଭିନ୍ନ ବ୍ୟକ୍ତି ଓ ସଙ୍ଗଠନଙ୍କୁ ଶାନ୍ତି ପୁରସ୍କାର ପ୍ରଦାନ କରିଥିଲେ ।


    କେନ୍ଦ୍ର ସାମାଜିକ ନ୍ୟାୟ ଓ ସଶକ୍ତିକରଣ ରାଷ୍ଟ୍ରମନ୍ତ୍ରୀ ଶ୍ରୀ ରାମଦାସ ଅଠାବଲେ ଏହି ଉତ୍ସବରେ ସମ୍ମାନିତ ଅତିଥି ଭାବେଯୋଗ ଦେଇ ଦେଶର ଶାନ୍ତି ଓ ସଦ୍ଭାବ ସଂପର୍କରେ ଆଲୋଚନା କରିଥିଲେ । କେବଳ ଶାନ୍ତି ଦ୍ୱାରା ହିଁ ଭାରତ ଶକ୍ତିଶାଳୀ ଦେଶରେ ପରିଣତ ହେବ ବୋଲି ସେ କହିଥିଲେ । ସାଂସଦ ରିଚାର୍ଡ ହେ ଏହି ଅବସରରେ ଉପସ୍ଥିତ ଥିଲେ ।


    **************

    
    
    (Release ID: 1560235) Visitor Counter : 21