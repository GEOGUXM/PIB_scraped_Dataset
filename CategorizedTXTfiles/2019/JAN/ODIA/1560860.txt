      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ସିଲଭାସାରେ ବିଭିନ୍ନ ଉନ୍ନୟନ ପ୍ରକଳ୍ପର ଶିଳାନ୍ୟାସ ଅବସରରେ ପ୍ରଧାନମନ୍ତ୍ରୀଙ୍କ ଉଦବୋଧନ
      Posted On: 19 JAN 2019 9:12PM by PIB Bhubaneshwar


    ମୋର ପ୍ରିୟ ଭାଇ ଓ ଭଉଣୀମାନେ ,


    ଆଜି ପ୍ରଧାନସେବକ ଭାବେ ମୁଁ ପୁଣି ଥରେ ଆପଣମାନଙ୍କ ମଧ୍ୟକୁ ଆସିଛି । କିନ୍ତୁ ତାହା ପୂର୍ବରୁ ମଧ୍ୟ ଏହି ଦାମନ ହେଉ , ଦିୟୁ ହେଉ , ସିଲଭାସା ହେଉ , ଏଠାକାର ଗାଁ ହେଉ ଏସବୁ ମୋ ପାଇଁ କିଛି ନୂଆ ନୁହେଁ । ବହୁତଥର ଏଠାକୁ ଆସିବାର ସୁଯୋଗ ମୋତେ ମିଳିଛି । ଦାଦ୍ରା ନଗର ହାବେଳି ଏବଂ ଦାମନ ଦିୟୁର ରାସ୍ତା ଉପରେ କେବେ ସ୍କୁଟରରେ ବୁଲିବାର ମଧ୍ୟ ସୁଯୋଗ ମିଳୁଥିଲା । ଏଠାକାର ଖାଦ୍ୟ-ପେୟ , ରୀତି-ନୀତି , ଏଠାକାର ନାଗଳି , ସବୁକିଛି ଯେତେବେଳେ ଏଠାକୁ ଆସୁଛି ତ ପୁରୁଣା କଥା ସବୁ ମନେ ପଡ଼ିଥାଏ । ଆପଣମାନଙ୍କର ଭଲ ପାଇବା ମୋତେ ଅଭିଭୂତ କରିଛି ।


    ସାଥୀଗଣ , 2017 ଅପ୍ରେଲ ମାସରେ ଯେତେବେଳେ ମୁଁ ଆପଣମାନଙ୍କ ଗହଣକୁ ଆସିଥିଲି ତ ଅନେକଗୁଡ଼ିଏ ଯୋଜନାର ଶିଳାନ୍ୟାସ କରିଥିଲି । ମୁଁ ଖୁସି ଯେ ଏତେ କମ୍ ସମୟ ମଧ୍ୟରେ ଅଧିକାଂଶ କାର୍ଯ୍ୟ ସଂପୂର୍ଣ୍ଣ କରାଯାଇ ସାରିଛି ଆଉ ସେଥି ମଧ୍ୟରୁ କେତେଗୁଡ଼ିଏ ଆଜି ଲୋକାର୍ପଣ କରାଯାଉଛି । ଆଜି ଆଉ ଥରେ ପୁଣି ଆପଣମାନଙ୍କ ଗହଣରେ ଅଛି ତ , ଏଠାରେ 1400 କୋଟି ଟଙ୍କାରୁ ଅଧିକ ବ୍ୟୟର ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ଏସବୁ ପ୍ରକଳ୍ପଗୁଡ଼ିକ , ଏଠାକାର ଯୋଗାଯୋଗ , ଭିତ୍ତିଭୂମି , ସ୍ୱାସ୍ଥ୍ୟ ଏବଂ ଶିକ୍ଷା , ପର୍ଯ୍ୟଟନ , ସଂସ୍କୃତି , ପରମ୍ପରା ଏସବୁ ଅନେକ ଦିଗ ସହିତ ଜଡ଼ିତ ଏଠାକାର ଉଦ୍ୟୋଗଗୁଡ଼ିକୁ ପ୍ରେତ୍ସାହନ ଦେବା ପାଇଁ ଆଜି ଏଠାରେ ନୂତନ ଶିଳ୍ପ ନୀତି ଏବଂ ନୂତନ ଆଇଟି ନୀତିର ମଧ୍ୟ ଶୁଭାରମ୍ଭ କରାଯାଇଛି । ନୂତନ ବର୍ଷ ଅବସରରେ ଏସବୁ ଉପହାରଗୁଡ଼ିକ ପାଇଁ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ।


    ଭାଇ ଓ ଭଉଣୀମାନେ , ସମସ୍ତଙ୍କ ସହିତ- ସମସ୍ତଙ୍କର ବିକାଶର ମନ୍ତ୍ରକୁ ନେଇ ଚାଲୁଥିବା କେନ୍ଦ୍ର ସରକାର ହେଉଛନ୍ତି ବିକାଶର ପଞ୍ଚଧାରା ପାଇଁ ସଂପୂର୍ଣ୍ଣ ରୂପେ ସମର୍ପିତ । ପିଲାମାନଙ୍କର ପାଠପଢ଼ା , ଯୁବକମାନଙ୍କୁ ରୋଜଗାର , ବୟସ୍କମାନଙ୍କୁ ଔଷଧ , କୃଷକମାନଙ୍କୁ ଜଳସେଚନ ଏବଂ ସାଧାରଣ ଜନତାଙ୍କର ଅଭିଯୋଗର ଶୁଣାଣି ଏହା ହେଉଛି ଆମ ପାଇଁ ବିକାଶର ରାଜମାର୍ଗ । ଏହା ଦେଖିକରି ମଧ୍ୟ ମୁଁ ଖୁସି ଅନୁଭବ କରୁଛି ଯେ ବିଗତ ପାଞ୍ଚ ବର୍ଷରେ ଦାମନ , ଦିୟୁ ଆଉ ଦାଦ୍ରା ନଗର ହାବେଳୀର ବିକାଶ ନୂତନ ଶୀଖରରେ ପହଂଚିଛି । ଏ ଦୁଇଟି କ୍ଷେତ୍ରର ହିଁ ଏକ ନୂତନ ପରିଚୟ ସୃଷ୍ଟି ହୋଇଛି । ଅନେକଗୁଡ଼ିଏ ବିଷୟରେ ଏ ଦୁଇଟି କେନ୍ଦ୍ରଶାସିତ ପ୍ରଦେଶ ବ୍ୟବସ୍ଥାରେ ଅପୂର୍ଣ୍ଣତାରୁ ବାହାରକୁ ବାହାରି ପୂର୍ଣ୍ଣତା ଆଡ଼କୁ ଆଗେଇ ଚାଲିଛନ୍ତି । ଆଜି ଦାମନ , ଦିୟୁ ଆଉ ଦାଦ୍ରା ନଗର ହାବେଳୀ ଦୁଇଟି ଯାକ ହିଁ ନିଜକୁ ଖୋଲାରେ ମଳମୁକ୍ତ ଘୋଷିତ କରି ସାରିଛନ୍ତି । ଆଜି ଦୁଇଟି ଯାକ କ୍ଷେତ୍ରରେ ହିଁ ପ୍ରତ୍ୟେକ ଘରେ ଏଲପିଜି ସଂଯୋଗ ରହିଛି ଆଉ ଦୁଇଟି ଯାକ ଅଂଚଳକୁ ହିଁ କିରୋସିନି ମୁକ୍ତ ଘୋଷିତ କରାଯାଇ ସାରିଛି । ଆଜି ଦୁଇଟି ଯାକ କେନ୍ଦ୍ରଶାସିତ ଅଂଚଳର ସମସ୍ତ ଘରେ ବିଜୁଳି ସଂଯୋଗ ରହିଛି । ପାନୀୟଜଳର ସଂଯୋଗ ରହିଛି । ଆଜି ଦୁଇଟି ଯାକ କ୍ଷେତ୍ରରେ ରହୁଥିବା ସେହି ଗରିବ ଲୋକ , ଯେଉଁମାନେ ପ୍ରଧାନମନ୍ତ୍ରୀ ଆବାସ ଯୋଜନା ଅଧିନରେ ଘର ପାଇବାକୁ ଯୋଗ୍ୟ ଥିଲେ , ସେମାନଙ୍କୁ ଘର ପାଇଁ ମଞ୍ଜୁରି ଦିଆଯାଇଛି । ଆଜି ଦୁଇଟି ଯାକ କ୍ଷେତ୍ରର ସେହି ଲୋକ ଯେଉଁମାନଙ୍କୁ ଆୟୁଷ୍ମାନ ଭାରତ ଯୋଜନାର ଲାଭ ମିଳିବାର ଅଛି , ସେମାନଙ୍କ ପାଇଁ ଗୋଲ୍ଡ କାର୍ଡ ଜାରି କରାଯାଇ ସାରିଛି ।


    ସାଥୀଗଣ , ଯଦି ମୁଁ ବିଗତ ତିନି ବର୍ଷର କଥା କହିବି ତ ଏହି ଦୁଇଟି କେନ୍ଦ୍ରଶାସିତ ପ୍ରଦେଶରେ ପ୍ରାୟ ନଅ ହଜାର କୋଟି ଟଙ୍କାର ନିବେଶ କରାଯାଇଛି । ନଅ ହଜାର କୋଟି ଟଙ୍କା ଆପଣ କଳ୍ପନା କରିପାରିବେ ଏବେ ଆମର ଏହି ଅଂଚଳ କେଉଁଠାରୁ ଯାଇ କେଉଁଠି ପହଂଚିଯିବ । ଏହି ଧନ ରାଶିରେ ଅନେକ ପ୍ରକଳ୍ପର ଶୁଭାରମ୍ଭ କରାଯାଇଛି । କେତେକ ସମ୍ପୂର୍ଣ୍ଣ ହୋଇଯାଇଛି । ଏହି ଶୃଙ୍ଖଳରେ ଆଜି ଏଠାରେ ସ୍ୱାସ୍ଥ୍ୟ ସହିତ ଜଡିତ ଅନେକ ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି । ଆପଣମାନଙ୍କର ଏକ ବହୁତ ପୁରୁଣା ଦାବି ମଧ୍ୟ ପୂରଣ ହୋଇଛି । ଦାଦ୍ରା ନଗର ହାବେଳି ଦାମନ ଏବଂ ଦିୟୁକୁ ସ୍ୱାଧୀନତାର ଏତେ ଦଶକ ପରେ ନିଜର ପ୍ରଥମ ମେଡିକାଲ କଲେଜ ମିଳିଲା । ଆଜି ପର୍ଯ୍ୟନ୍ତ ଦୁଇଟି ଯାକ କେନ୍ଦ୍ର ଶାସିତ ରାଜ୍ୟକୁ ବର୍ଷରେ କେବଳ 15ଟି ଆସନ ଭିନ୍ନ ଭିନ୍ନ ସ୍ଥାନରେ ମିଳୁଥିଲା । ଏବେ ପ୍ରୟାସ କରାଯାଇ 150ଟି ସିଟ୍ ପର୍ଯ୍ୟନ୍ତ ସ୍ଥାନ ଏହି ନୂତନ ମେଡିକାଲ କଲେଜରେ ଆରମ୍ଭ ହୋଇଛି । ଏହାର ଅର୍ଥ ଏହା ନୁହେଁ କି ଆଗକୁ ଯାଇ ଦେଢ଼ ଶହରେ ହିଁ ଅଟକିଯିବ । ଯେଭଳି ଭାବେ କାମ ଆଗେଇବ ଛାତ୍ରଛାତ୍ରୀଙ୍କ ସଂଖ୍ୟା ସେହି ଅନୁସାରେ ବୃଦ୍ଧି ପାଇବ ।


    ଭାଇ ଓ ଭଉଣୀମାନେ , ଏହା ମଧ୍ୟ ପ୍ରୟାସ କରାଯାଉଛି କି ସମୟ ନଷ୍ଟ ନ କରି ଏହି ବିକଳ୍ପ ବିଲ୍ଡିଂରେ ଚଳିତ ବର୍ଷଠାରୁ ମେଡିକାଲ କଲେଜ ଆରମ୍ଭ କରାଯିବ । ମୋତେ ମଧ୍ୟ ଅବଗତ କରାଯାଇଛି କି ଡାକ୍ତରୀ ଶିକ୍ଷାକୁ ପ୍ରୋତ୍ସାହନ ଦେବା ପାଇଁ ସିଲଭାସାରେ ପାରା ମେଡିକାଲର ପ୍ରାୟ ଅଢ଼େଇ ଶହ ଏବଂ ଦାମନରେ ନର୍ସିଂର 50 ସିଟର ମଧ୍ୟ ବ୍ୟବସ୍ଥା କରାଯାଇଛି । ଏହି ପ୍ରୟାସ ଦ୍ୱାରା ଏଠାକାର ଯୁବ ବନ୍ଧୁମାନଙ୍କୁ ଲାଭ ତ ମିଳିବ ହିଁ , ଏଠାକାର ସ୍ୱାସ୍ଥ୍ୟସେବାକୁ ଉନ୍ନତ କରିବାରେ ମଧ୍ୟ ସହାୟକ ହେବ ।


    ସାଥୀଗଣ , 200 କୋଟି ଟଙ୍କା ବ୍ୟୟ ଅଟକଳରେ ନିର୍ମାଣ ହେବାକୁ ଥିବା ଏହି କଲେଜ ବ୍ୟତୀତ ସ୍ୱାସ୍ଥ୍ୟ ଏବଂ ଆରୋଗ୍ୟ କେନ୍ଦ୍ରର ଯେଉଁ ନେଟୱାର୍କ ଏଠାରେ ସୃଷ୍ଟି କରାଯାଉଛି , ତାହାଦ୍ୱାରା ସାଧାରଣ ରୋଗୀମାନଙ୍କୁ ଉନ୍ନତ ଚିକିତ୍ସା ମଧ୍ୟ ଘର ପାଖରେ ମିଳିବା ସମ୍ଭବ ହେବ । ଆୟୂଷ୍ମାନ ଭାରତ ଯୋଜନା ଅଧୀନରେ ଏଭଳି 15 ଡଜନ ସ୍ୱାସ୍ଥ୍ୟ ଓ ଆରୋଗ୍ୟ କେନ୍ଦ୍ରର ମଧ୍ୟ ଏଠାରେ ଲୋକାର୍ପଣ କରାଯାଇଛି ।


    ଭାଇ ଓ ଭଉଣୀମାନେ , କିଛି ସମୟ ପୂର୍ବରୁ ଏଠାରେ ଆୟୂଷ୍ମାନ ଭାରତ , ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ତା ’ ର କିଛି ହିତାଧିକାରୀଙ୍କୁ କାର୍ଡ ଦିଆଗଲା । ବିଶ୍ୱର ଏହି ସବୁଠାରୁ ବଡ଼ ସ୍ୱାସ୍ଥ୍ୟ ସେବା ଯୋଜନାର ଚର୍ଚ୍ଚା ଆଜି ସାରା ସଂସାରରେ ହେଉଛି । ଲୋକମାନେ ଏହାକୁ ମୋଦୀ କେୟାର କହୁଛନ୍ତି । କାରଣ ହେଉଛି ଏହା କି ଏହି ଯୋଜନା ଅଧୀନରେ ପ୍ରତ୍ୟେକ ଦିନ ଦେଶରେ ପ୍ରାୟ 10 ହଜାରରୁ ଅଧିକ ରୋଗୀଙ୍କ ମାଗଣା ଚିକିତ୍ସା ସୁନିଶ୍ଚିତ କରାଯାଉଛି । ଏବେ ଏହାକୁ 100 ଦିନରୁ କିଛି ଅଧିକ ସମୟ ହୋଇଛି । ଏତେ କମ୍ ସମୟରେ ହିଁ ପ୍ରାୟ 7 ଲକ୍ଷ ଗରିବ ରୋଗୀଙ୍କର ଚିକିତ୍ସା ଡାକ୍ତରଖାନାରେ ହୋଇ ସାରିଛି ।


    ସାଥୀଗଣ , ଔଷଧ ସହିତ ପାଠପଢ଼ାର ସୁବିଧାର ମଧ୍ୟ ସମ୍ପ୍ରସାରଣ କରାଯାଉଛି । କିଛି ସମୟ ପୂର୍ବରୁ ଏଠାରେ ଶିକ୍ଷା ସହିତ ଜଡ଼ିତ ନୂତନ ସଂସ୍ଥାନ ଆପଣମାନଙ୍କୁ ସମର୍ପିତ କରାଯାଇଛି । ଦିୟୁର ଶିକ୍ଷା କେନ୍ଦ୍ର ( Education Hub ) , ଏଥିରେ ସମସ୍ତ ପ୍ରକାରର ବ୍ୟବସ୍ଥା ଏଠାକାର ଯୁବକମାନଙ୍କୁ ଘର ପାଖରେ ଭଲ ଶିକ୍ଷା ଉପଲବ୍ଧ କରାଇବାରେ ସାହାଯ୍ୟ କରିବ ।


    ଭାଇ ଓ ଭଉଣୀମାନେ , ଔଷଧ ଏବଂ ପାଠପଢ଼ା ସହିତ ସରକାର ଏହା ମଧ୍ୟ ସୁନିଶ୍ଚିତ କରୁଛନ୍ତି କି କୌଣସି ମଧ୍ୟ ଗରିବ ବାସହୀନ ହୋଇ ନ ରୁହନ୍ତୁ । ବିନା ଛାତରେ ସେ ଜୀବନ ନ କାଟନ୍ତୁ , ସେମାନଙ୍କର ରହିବା ପାଇଁ ପକ୍କା ଘର ହେଉ । ପ୍ରଧାନମନ୍ତ୍ରୀ ଆବାସ ଯୋଜନା ଅଧୀନରେ ଗାଁ ଏବଂ ସହରର ଗରିବ ଲୋକମାନଙ୍କୁ ନିଜର ପକ୍କା ଘର ଯୋଗାଇ ଦେବା ପାଇଁ ଏକ ବ୍ୟାପକ ଅଭିଯାନ ସାରା ଦେଶରେ ଚାଲୁ ରହିଛି । ଏହି ସଂକଳ୍ପ ଆଡ଼କୁ ଆଉ ଏକ ପାଦ ବଢ଼ାଇ ଦାଦ୍ରା ନଗର ହାବେଳି ଏବଂ ଦିୟୁ ଦାମନରେ ଆଜି ଅନେକ ଘରର ଲୋକାର୍ପଣ କରାଯାଇଛି । ଏହା ବ୍ୟତୀତ ନୂତନ ଘରର ନିର୍ମାଣ କାର୍ଯ୍ୟର ଶିଳାନ୍ୟାସ ମଧ୍ୟ କିଛି ସମୟ ପୂର୍ବରୁ କରାଯାଇଛି । ଯେଉଁଥିରେ ଦାମନର ଶିଳ୍ପାଂଚଳରେ କାର୍ଯ୍ୟ କରୁଥିବା ଶ୍ରମିକ ପରିବାରଗୁଡ଼ିକ ପାଇଁ ନିର୍ମାଣ ହୋଇଥିବା ଆବାସ ପ୍ରକଳ୍ପ ମଧ୍ୟ ସାମିଲ ହୋଇଛି । ଆଜି ଯେଉଁମାନଙ୍କର ଘରର ସ୍ୱପ୍ନ ପୂରଣ ହୋଇଛି ଆଉ ଯେଉଁମାନଙ୍କର ଘରର ନିର୍ମାଣ ଆରମ୍ଭ ହୋଇଛି , ସେମାନଙ୍କୁ ମୋ ତରଫରୁ ହୃଦୟପୂର୍ବକ ବହୁତ ବହୁତ ଶୁଭେଚ୍ଛା ଜଣାଉଛି । ନୂତନ ବର୍ଷରେ ନୂତନ ଘରର ସ୍ୱପ୍ନ ପୂରଣ ହୋଇଛି ।


    ସାଥୀଗଣ , ବିଗତ ସାଢ଼େ ଚାରି ବର୍ଷରେ ଦାଦ୍ରା ନଗର ହାବେଳି ଭଳି ଛୋଟରୁ ଛୋଟ ଅଂଚଳରେ ଏକ ହଜାରରୁ ଅଧିକ ସହରୀ ଗରିବ ଆବାସ ପାଇଁ କାର୍ଯ୍ୟ କରାଯାଇଛି , ନିର୍ମାଣ କରାଯାଇଛି । ବିଗତ ସାଢ଼େ ଚାରି ବର୍ଷରେ ଯେଉଁ ପ୍ରତିବଦ୍ଧତାର ସହିତ ଯେଉଁ ଗତି ଏବଂ ମାନଦଣ୍ଡରେ ଗରିବଙ୍କ ଘର ନିର୍ମାଣ କାର୍ଯ୍ୟ ଚାଲୁ ରହିଛି ତାହା ହେଉଛି ଅଭୂତପୂର୍ବ । ପୂର୍ବ ସରକାର ଯେଉଁଠି ନିଜର ପାଞ୍ଚ ବର୍ଷ ମଧ୍ୟରେ କେବଳ 25 ଲକ୍ଷ ଘର ନିର୍ମାଣ କରି ପାରିଥିଲେ , ସେଠାରେ ଆମ ସରକାର 5 ବର୍ଷରେ ଏକ କୋଟି ପଚିଶ ଲକ୍ଷରୁ ଅଧିକ ଘର ନିର୍ମାଣ କରିବା କାର୍ଯ୍ୟ ସଂପୂର୍ଣ୍ଣ କରିଛନ୍ତି । କେଉଁଠି 5 ବର୍ଷରେ 25 ଲକ୍ଷ ଆଉ କେଉଁଠି 5 ବର୍ଷରେ 1 କୋଟି 25 ଲକ୍ଷରୁ ଅଧିକ ।


    ଭାଇ ଓ ଭଉଣୀମାନେ , ଏହା ମଧ୍ୟ କେବଳ ଚାରି କାନ୍ଥ ମଧ୍ୟରେ ହିଁ ନୁହେଁ , ଏଥିରେ ସୌଭାଗ୍ୟ ଯୋଜନା ଅଧିନରେ ମାଗଣା ବିଜୁଳି ସଂଯୋଗ ମଧ୍ୟ ମିଳିଛି । ଶୌଚାଳୟ ମଧ୍ୟ ରହିଛି । ରୋଷେଇ ଘରକୁ ଉଜ୍ଜ୍ୱଳା ଯୋଜନା ଅଧିନରେ ମାଗଣା ଏଲପିଜି ସଂଯୋଗ ମଧ୍ୟ ଦିଆଯାଇଛି । ଦାଦ୍ରା ନଗର ହାବେଳିର କଥା କହିବା ତ ଏଠାରେ 13 ହଜାର ଭଉଣୀଙ୍କୁ ମାଗଣା ଗ୍ୟାସ ସଂଯୋଗ ଦିଆଯାଇ ସାରିଛି । ଏହିପରି ସମସ୍ତ ସୁବିଧାଗୁଡିକ ଗରିବମାନଙ୍କର ଆତ୍ମବିଶ୍ୱାସ ବୃଦ୍ଧିରେ ସହାୟକ ସାବ୍ୟସ୍ତ ହୋଇଛି । ସାଥୀଗଣ , ସାଧାରଣ ମଣିଷଙ୍କ ଜୀବନ ସରଳ ଏବଂ ସୁଗମ ହେଉ ଏଥିପାଇଁ ଦେଶରେ ସ୍ମାର୍ଟ ବ୍ୟବସ୍ଥାମାନ ନିର୍ମାଣ କରାଯାଉଛି । ସିଲଭାସା ଏବଂ ଦିୟୁ ସହରକୁ ସ୍ମାର୍ଟ ସିଟି କରିବା ପାଇଁ ଅନେକ ଯୋଜନାଗୁଡିକ ଉପରେ କାର୍ଯ୍ୟ ଚାଲୁ ରହିଛି । ଏଠାକାର ସଡ଼କ ହେଉ , ଗଳିକନ୍ଦି ହେଉ , ପରିମଳର ବ୍ୟବସ୍ଥା ହେଉ , ପରିଷ୍କାର-ପରିଚ୍ଛନ୍ନତାର ସୁବିଧା ହେଉ ପ୍ରତ୍ୟେକ ସ୍ତରରେ କାର୍ଯ୍ୟ କରାଯାଉଛି । କିଛି ସମୟ ପୂର୍ବରୁ ସ୍ମାର୍ଟ ସିଟି ସହିତ ଜଡିତ ଅନେକ ପ୍ରକଳ୍ପର ଲୋକାର୍ପଣ ଏବଂ ଶିଳାନ୍ୟାସ କରାଯାଇଛି ।


    ସାଥୀଗଣ , ସିଲଭାସା ତ ଏହି ସମଗ୍ର ଅଂଚଳର ଆର୍ଥିକ କାର୍ଯ୍ୟକଳାପର ହେଉଛି ଉର୍ଜ୍ଜାକେନ୍ଦ୍ର , ଅନେକଗୁଡ଼ିଏ ଉଦ୍ୟୋଗ ଏଠାରେ ରହିଛି ଆଉ ଭବିଷ୍ୟତରେ ମଧ୍ୟ ଏଠାରେ ଉଦ୍ୟୋଗ ପାଇଁ ଅନେକ ସମ୍ଭାବନା ରହିଛି । ସିଲଭାସା ନଗରନିଗମର ଭବନ ହେଉ , ସ୍ୱରେଜ ପରିଚାଳନା ପ୍ଲାଂଟ ହେଉ , ଯୋଗାଯୋଗକୁ ସୁଗମ କରିବା ଭଳି ପ୍ରକଳ୍ପ ହେଉ , ଏହି ସମସ୍ତ ଏଠାକାର ଜୀବନକୁ ସହଜ କରିପାରିବ ।


    ସାଥୀଗଣ , ସିଲଭାସା ସହିତ ଦାମନ ଏବଂ ଦିୟୁ ମଧ୍ୟ ବିକାଶକୁ ଗତି ଦେଉଛନ୍ତି । ଦାମନ ଗଙ୍ଗା ଉପରେ ନିର୍ମିତ ନୂତନ ସେତୁ , ନୂତନ ପରିମଳ ଲାଇନ୍ ଏବଂ ପରିଚାଳନା ପ୍ଲାଂଟ ଭଳି ସୁବିଧାଗୁଡ଼ିକ ଦ୍ୱାରା ଦାମନବାସୀଙ୍କ ଜୀବନ ସୁଗମ ହେବାକୁ ଯାଉଛି । ସେହିପରି ଭାବେ ମୋଟି ଦାମନରେ ନିର୍ମାଣ ହୋଇଥିବା ସମୁଦ୍ର ସୁରକ୍ଷା ପ୍ରାଚୀର ସମୁଦ୍ରର ଲହଡିରୁ ଆପଣମାନଙ୍କୁ ସୁରକ୍ଷା ପ୍ରଦାନ କରିବ । ଏହାଦ୍ୱାରା ମୃତ୍ତିକା କ୍ଷୟ ସମସ୍ୟା ବହୁତ କମ୍ ହେବ । ସାଥୀଗଣ, ପୂର୍ବଥର ଯେତେବେଳେ ମୁଁ ଏଠାକୁ ଆସିଥିଲି ତ ଅନେକ ଆଦିବାସୀ ପରିବାରଗୁଡ଼ିକୁ ଜମିର ପଟା ବିତରଣ କରାଯାଇଥିଲା । ଆଜି ମଧ୍ୟ କିଛି ସାଥୀମାନଙ୍କୁ ଜମି ଅଧିକାରର ସ୍ଵତ୍ତ୍ଵ ଦେବାର ସୁଯୋଗ ମୋତେ ମିଳିଛି ।


    ଭାଇ ଓ ଭଉଣୀମାନେ , ଜମି ହେଉ , ବନଜାତ ଦ୍ରବ୍ୟ ହେଉ , ପଢ଼ା-ଲେଖା ହେଉ , କ୍ରୀଡ଼ା ସହିତ ଜଡ଼ିତ ପ୍ରତିଭା ହେଉ , ପ୍ରତ୍ୟେକ କ୍ଷେତ୍ରରେ ଆଦିବାସୀମାନଙ୍କର କଲ୍ୟାଣ ପାଇଁ ବ୍ୟାପକ ପ୍ରୟାସ କରାଯାଉଛି । ବନ୍ଧନ ଯୋଜନା ଅଧୀନରେ ବନଜାତ ଦ୍ରବ୍ୟର ଯେଉଁ ମୂଲ୍ୟଯୁକ୍ତ କରାଯାଉଛି ଆଉ ତାହାର ଉପଯୁକ୍ତ ପ୍ରଚାର-ପ୍ରସାର ପାଇଁ ସାରା ଦେଶରେ କେନ୍ଦ୍ର ନିର୍ମାଣ କରାଯାଉଛି । ଯେଉଁ ବନଜାତ ଦ୍ରବ୍ୟ ଆଦିବାସୀ ଭାଇ ଭଉଣୀମାନେ ସଂଗ୍ରହ କରୁଛନ୍ତି , ତାକୁ ଉପଯୁକ୍ତ ମୂଲ୍ୟ ମିଳିପାରୁ । ଏଥିପାଇଁ ସହାୟକ ମୂଲ୍ୟର ପରିସର ବୃଦ୍ଧି କରାଯାଇଛି ।


    ସାଥୀଗଣ , ଆଦିବାସୀମାନଙ୍କର ରୋଜଗାର ସହିତ ସଂସ୍କୃତିର ସଂରକ୍ଷଣ ପାଇଁ ମଧ୍ୟ ଗୁରୁତ୍ୱର ସହିତ ପ୍ରୟାସ କରାଯାଉଛି । ଆଜି ମଧ୍ୟ ଏଠାରେ ଇତିହାସ ଏବଂ ସାଂସ୍କୃତିକ ପରମ୍ପରା ସହିତ ଜଡ଼ିତ ଅନେକ ପ୍ରକଳ୍ପର ଶୁଭାରମ୍ଭ ହୋଇଛି । ସାଂସ୍କୃତିକ କେନ୍ଦ୍ର ହେଉ , ପୁରାତନ ଦୁର୍ଗର ସଂରକ୍ଷଣ ହେଉ , ଦିୟୁରେ ଆଇଏନଏସ ଖୁଖରୀ ସହିତ ଜଡ଼ିତ ସ୍ମାରକ ସ୍ଥଳ ହେଉ , ଏହା ନିଶ୍ଚିତ ଭାବେ ସ୍ଥାନୀୟ ସଂସ୍କୃତିର ସଂରକ୍ଷଣ ଏବଂ ତାହାର ପ୍ରଚାର ପ୍ରସାରରେ ସିଦ୍ଧି ସାବ୍ୟସ୍ତ ହେବାକୁ ଯାଉଛି ।


    ସାଥୀଗଣ , ସଂସ୍କୃତି ଏବଂ ଗୌରବ , ଇତିହାସର ଏହି ସ୍ମାରକ ଆମ ଭାବନାର ତ ହେଉଛି ପ୍ରହରୀ , ଯୁବକମାନଙ୍କ ପାଇଁ ରୋଜଗାରର ଅନେକ ସୁଯୋଗ ମଧ୍ୟ ସୃଷ୍ଟି କରୁଛି । ଏହା ପର୍ଯ୍ୟଟନକୁ ଶକ୍ତି ଦେଇଥାଏ । ଦାଦ୍ରା ଏବଂ ନଗର ହାବେଳିରେ ପର୍ଯ୍ୟଟନ ପାଇଁ ବହୁତ ସମ୍ଭାବନା ରହିଛି । ଏହି ଅଂଚଳକୁ ପର୍ଯ୍ୟଟନ ମାନଚିତ୍ରରେ ସ୍ଥାନ ଦେବା ପାଇଁ ସରକାର ଯଥାସମ୍ଭବ ପ୍ରୟାସ କରୁଛନ୍ତି । ସିଲଭାସାରେ ନିର୍ମାଣ ହେଉଥିବା ଦାମନ ଗଙ୍ଗା ରିଭର ଫ୍ରଣ୍ଟ ପଛରେ ଏହି ଭାବନା ମଧ୍ୟ ରହିଛି । ଏବେ ଏଠାକୁ ଆସୁଥିବା ପର୍ଯ୍ୟଟକମାନଙ୍କ ପାଇଁ ଆଉ ଏକ ଆକର୍ଷଣର କେନ୍ଦ୍ର ଏଠାରେ ପ୍ରସ୍ତୁତ ହୋଇ ରହିଛି । ଏହା ବ୍ୟତୀତ ଏଠାରେ 200 ବର୍ଗ କିଲୋମିଟରର ସଂରକ୍ଷିତ ବନାଂଚଳ ମଧ୍ୟ ରହିଛି । ଏହି ବନାଂଚଳ ପର୍ଯ୍ୟଟନ ଉଦ୍ୟୋଗ ପାଇଁ ବରଦାନ ସାବ୍ୟସ୍ତ ଭଳି ହୋଇଛି । ମଧୁବନ ଡ୍ୟାମର ଜଳଧାରଣ ଅଂଚଳରେ ଜଳକ୍ରୀଡ଼ାର କାର୍ଯ୍ୟକ୍ରମକୁ ପ୍ରୋତ୍ସାହନ ଦିଆଯାଇ ପାରିବ । ଦାଦ୍ରା ଏବଂ ନଗର ହାବେଳିରେ ଇଂଟରନେଟ ଯୋଗାଯୋଗ ମଧ୍ୟ ଉନ୍ନତ ଧରଣର ହେଉ , ଏଥିପାଇଁ ମଧ୍ୟ ଏଠାରେ ପ୍ରମୁଖ ପର୍ଯ୍ୟଟନ କେନ୍ଦ୍ର ଆଉ ଗୁରୁତ୍ୱପୂର୍ଣ୍ଣ ସ୍ଥାନରେ ମାଗଣା ୱାଇ-ଫାଇ ସୁବିଧା ଯୋଗାଇ ଦେବାର ପ୍ରୟାସ ଚାଲୁ ରହିଛି ।


    ସାଥୀଗଣ , ପର୍ଯ୍ୟଟନ ସହିତ ପାରମ୍ପରିକ ରୋଜଗାରର ସାଧନ ଏବଂ ସଂସାଧନଗୁଡ଼ିକୁ ମଧ୍ୟ ଦୃଢ଼ତା ପ୍ରଦାନ କରାଯାଉଛି । ନୀଳ ବିପ୍ଳବ ଯୋଜନା ମାଧ୍ୟମରେ ମତ୍ସ୍ୟଜୀବୀମାନଙ୍କର ଆୟ ବୃଦ୍ଧି କରିବା ପାଇଁ ସରକାର କାର୍ଯ୍ୟ କରୁଛନ୍ତି । ମତ୍ସ୍ୟଜୀବୀ ଭାଇଭଉଣୀଙ୍କ ପାଇଁ ମାଛ ଧରିବା ସହଜ ହେଉ , ବଜାର ପର୍ଯ୍ୟନ୍ତ ପହଂଚାଇବା ସହଜ ହେଉ , ଏଥିପାଇଁ ଚେଷ୍ଟା କରାଯାଉଛି । ମତ୍ସ୍ୟଜୀବୀମାନଙ୍କର ପାରମ୍ପରିକ ଡଙ୍ଗାଗୁଡ଼ିକୁ ଆଧୁନିକ ମୋଟର ବୋଟରେ ପରିବର୍ତିତ କରିବାର କାର୍ଯ୍ୟ ଚାଲୁ ରହିଛି । ମତ୍ସ୍ୟ ଉତ୍ପାଦନଠାରୁ ନେଇ ବ୍ୟବସାୟ ପର୍ଯ୍ୟନ୍ତ ବ୍ୟବସ୍ଥାଗୁଡ଼ିକୁ ଉନ୍ନତ ଧରଣର କରିବା ପାଇଁ , ମତ୍ସ୍ୟଜୀବୀମାନଙ୍କୁ ସହଜ ଏବଂ ଶସ୍ତା ଋଣ ପାଇଁ ଏକ ସ୍ୱତନ୍ତ୍ର ପାଣ୍ଠି ପ୍ରସ୍ତୁତ କରାଯାଇଛି । ଏହି ପାଣ୍ଠି ମାଧ୍ୟମରେ ପ୍ରାୟ ସାଢ଼େ ସାତ ହଜାର କୋଟି ଟଙ୍କାର ବ୍ୟବସ୍ଥା କରାଯାଇଛି ।


    ଭାଇ ଓ ଭଉଣୀମାନେ , ଆଜି ଗରିବମାନଙ୍କ ପାଇଁ , ଆଦିବାସୀମାନଙ୍କ ପାଇଁ , ମଧ୍ୟମବର୍ଗଙ୍କ ପାଇଁ ଯେତେଗୁଡ଼ିଏ ମଧ୍ୟ ଯୋଜନା ଚାଲୁ ରହିଛି , ତାହା ମୂଳରେ ସମସ୍ତଙ୍କ ସହିତ ସମସ୍ତଙ୍କର ବିକାଶ ଏହା ହେଉଛି ଆମର ପ୍ରେରଣା , ଯେତେବେଳେ କି ସେହି ଦଳ ଯିଏ ଦଶକ ଦଶକ ଧରି ଦେଶରେ ସରକାର ଚଲାଇଲା , ସେ ପ୍ରତ୍ୟେକ କାର୍ଯ୍ୟରେ ନିଜର ଅଥବା ନିଜ ପରିବାରର ସମ୍ଭାବନାକୁ ଦେଖୁଥିଲା । ଏହା ହେଉଛି କାରଣ କି ସେଠାରେ କାମଠାରୁ ଅଧିକ ନାମ ଉପରେ ଗୁରୁତ୍ୱ ଦିଆଯାଇଛି ।


    ସାଥୀଗଣ , ଏହି ପୁରୁଣା ସରକାରୀ ସଂସ୍କାରର ଅଭ୍ୟାସକୁ ଆମେ ବଦଳାଇ ଦେଇଛୁ । ଆମେ ନାମ ବଦଳରେ କାମ ଉପରେ ଧ୍ୟାନ ଦେଇଛୁ । ଆଜି ସରକାରୀ ଯୋଜନାଗୁଡିକର ନାମ କ ’ ଣ ହୋଇଛି , ଆୟୁଷ୍ମାନ ଭାରତ ଯୋଜନା , ପ୍ରଧାନମନ୍ତ୍ରୀ ଆବାସ ଯୋଜନା , ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନା , ପ୍ରଧାନମନ୍ତ୍ରୀ ମୁଦ୍ରା ଯୋଜନା , ପ୍ରଧାନମନ୍ତ୍ରୀ ଜନଧନ ଯୋଜନା , ପ୍ରଧାନମନ୍ତ୍ରୀ କୃଷି ସିଂଚାଇ ଯୋଜନା , ଏଭଳି ଅନେକ ଯୋଜନା ରହିଛି , କିନ୍ତୁ କେଉଁଠାରେ ମଧ୍ୟ ମୋଦୀର ନାମ ନାହିଁ । ଏହା ଦର୍ଶାଉଛି କି ଆମର ଆମର ଉଦ୍ଦେଶ୍ୟ ବା ଆଭିମୁଖ୍ୟ ଜନତାଙ୍କ ବିକାଶ ପାଇଁ ରହିଛି , ପରିବାରର ବିକାଶ , ନାଁ ହି ଆମ ସଂସ୍କୃତିରେ ଅଛି , ନା ହିଁ ହେଉଛି ଆମର ଉଦ୍ଦେଶ୍ୟ । ଆଉ ମୋ ପାଇଁ ତ ଏହା ହେଉଛି ଶହେ ପଚିଶ କୋଟି ଦେଶବାସୀ , ଏମାନେ ହିଁ ହେଉଛନ୍ତି ମୋର ପରିବାର ଆଉ ଏହି ଶହେ ପଚିଶ କୋଟି ଦେଶବାସୀଙ୍କ କଲ୍ୟାଣ ହିଁ ମୋ ପାଇଁ କଲ୍ୟାଣର ମାର୍ଗ ।


    ସାଥୀଗଣ , ଏହି ସ୍ପଷ୍ଟ ଆଭିମୁଖ୍ୟ ଆଉ ସ୍ପଷ୍ଟ ନୀତି ସେମାନଙ୍କୁ ଟିକେ ଅଡ଼ୁଆ ଲାଗୁଛି । ମୋଦୀ ସରକାର ପୁରୁଣା ସଂସ୍କାରଗୁଡ଼ିକୁ କାହିଁକି ବଦଳାଉଛନ୍ତି , ଏହାଦ୍ୱାରା ସେମାନଙ୍କୁ ଅସୁବିଧା ହେଉଛି । ସେମାନଙ୍କ ପାଇଁ ସମସ୍ୟା ସୃଷ୍ଟି ହେଉଛି । ସେମାନଙ୍କୁ କଷ୍ଟ ଲାଗୁଛି , କାହିଁକି ମୋଦୀ ଭ୍ରଷ୍ଟାଚାର ବିରୁଦ୍ଧରେ ଏତେ କଠୋର କାର୍ଯ୍ୟାନୁଷ୍ଠାନ ଗ୍ରହଣ କରୁଛନ୍ତି । କରିବା ଦରକାର କି ଦରକାର ନୁହେଁ , ଭ୍ରଷ୍ଟାଚାର ବିରୁଦ୍ଧରେ ଲଢ଼ିବା ଦରକାର କି ଦରକାର ନୁହେଁ ? ଦେଶକୁ ଭ୍ରଷ୍ଟାଚାରରୁ ମୁକ୍ତ କରିବା ଦରକାର କି ଦରକାର ନୁହେଁ ? ଏମାନଙ୍କୁ ଏଇଥିପାଇଁ ସମସ୍ୟା ହେଉଛି କି କ୍ଷମତାର ଗଳିକନ୍ଦିରେ ବୁଲିବାବାଲା ମଧ୍ୟସ୍ଥିଙ୍କୁ ମୋଦୀ କାହିଁକି ବାହାରକୁ ବିଦା କରିଦେଉଛନ୍ତି । ଏମାନଙ୍କୁ କାହିଁକି କ୍ରୋଧ ଲାଗୁଛି କି ମୋଦୀ ଗରିବମାନଙ୍କର ଅଧିକାର ଛଡ଼ାଇ ନେଉଥିବା , ସେମାନଙ୍କ କଂଟ୍ରୋଲ ସାମଗ୍ରୀ , ସେମାନଙ୍କର ଭତ୍ତା , ସେମାନଙ୍କୁ ମିଳୁଥିବା ଅଧିକାର ଏହାକୁ ହଡ଼ପ୍ କରି ନେଉଥିବା ମଧ୍ୟସ୍ଥି ତଥା ଦଲାଲମାନଙ୍କୁ କାହିଁକି ବିଦା କରିଦେଉଛନ୍ତି । ଆଉ ନିଜର ଏହି କ୍ରୋଧ କାରଣରୁ ଏବେ ସେହି ଲୋକମାନେ ମହାଗଠବନ୍ଧନ ବା ମହାମେଂଟ ଗଢ଼ିବାକୁ ପ୍ରୟାସ କରୁଛନ୍ତି । ପରିସ୍ଥିତି ଏପରି ହୋଇଛି କି ଯେଉଁମାନେ ପ୍ରଥମରୁ ପାଣି ପିଇ- ପିଇ କଂଗ୍ରେସକୁ ଗାଳି ଦେଉଥିଲେ , ସେମାନେ ମଧ୍ୟ ଗୋଟିଏ ମଂଚକୁ ଆସିଯାଇଛନ୍ତି ।


    ସାଥୀଗଣ , ଏହି ମହାମେଂଟ କେବଳ ମୋଦୀଙ୍କ ବିରୁଦ୍ଧରେ ହିଁ ନୁହେଁ , ଏହା ହେଉଛି ଦେଶର ଜନତାଙ୍କ ବିରୁଦ୍ଧରେ । ଏବେ ତ ସେମାନେ ସଂପୂର୍ଣ୍ଣ ଭାବେ ଆସି ହିଁ ନାହାଁନ୍ତି । କିନ୍ତୁ ଭାଗବଂଟା ଉପରେ ମୂଲଚାଲ ଚାଲିଛି , ହିସାବକିତାବ ଚାଲିଛି , ଦିଆନିଆ ଚାଲିଛି , ଏହା ମଧ୍ୟ ଦେଶର ଯୁବକମାନେ , ଦେଶର କୃଷକ , ଦେଶର ମହିଳା , ପ୍ରଥମ ଥର ଭୋଟ ଦେବାକୁ ଥିବା ଆମ ଦେଶର ଯୁବକମାନେ ଏହି କଥାକୁ ବହୁତ ସୂକ୍ଷ୍ମତାର ସହିତ ଦେଖୁଛନ୍ତି ଆଉ ଏହି ଲୋକମାନଙ୍କ ଆଖିରେ କେହି ଧୂଳି ପକାଇ ପାରିବେ ନାହିଁ ।


    ସାଥୀଗଣ , ଏହି ଲୋକମାନଙ୍କର ଦୁନିଆ ମୋଦୀଙ୍କୁ ଘୃଣା କରିବାରେ ଆରମ୍ଭ ହୋଇଥାଏ ଆଉ ମୋଦୀଙ୍କୁ ଗାଳି ଦେଇ ଶେଷ ହୋଇଥାଏ । ମୋ ଦୁନିଆ , ମୋ ସକାଳ , ଶହେ ପଚିଶ କୋଟି ଦେଶବାସୀଙ୍କ କଲ୍ୟାଣର ସଂକଳ୍ପ ସହିତ ହୋଇଥାଏ ଆଉ ସାରା ଦିନ ଝାଳ ବୁହାଇ ଯେତେବେଳେ ରାତିରେ ଶୋଇବାକୁ ଯାଇଥାଏ , ଆଜି କେତେ ଭଲ କାମ କଲି , ତାହା ଉପରେ ଧ୍ୟାନ ଦେଇଥାଏ । ଏହା ହେଉଛି ମୋର ଆଦି , ଏହା ହିଁ ହେଉଛି ମୋର ଅନ୍ତ । ସେମାନଙ୍କର ଦୁନିଆ ନିଜ ପରିବାରକୁ ନିଜ ଭାଇ-ପୁତୁରାଙ୍କୁ ଆଗକୁ ବଢ଼ାଇବାରେ କେନ୍ଦ୍ରିତ ହୋଇଥାଏ , ଆଉ ବଡ଼ ଗର୍ବର ସହିତ ଘୋଷଣା କରାଯାଉଛି । ଭାଇ ଓ ଭଉଣୀମାନେ , ମୋର ଦୁନିଆ ତ ହେଉଛି ଶହେ ପଚିଶ କୋଟି ଦେଶବାସୀ ଆଗକୁ ବଢ଼ନ୍ତୁ , ସେଥିପାଇଁ ସମର୍ପିତ । ସେମାନଙ୍କର ଦୁନିଆରେ ଭାରତର ବିକାଶ ପାଇଁ ଦୃଷ୍ଟିଭଙ୍ଗୀ ନାହିଁ । ଭାରତର ବିଷ୍ୟତର କଥା ନାହିଁ , ଏ କ୍ଷେତ୍ରରେ ମୋର ପ୍ରୟାସ ହେଉଛି ଭାରତକୁ ଏକବିଂଶ ଶତାବ୍ଦୀରେ ଦୁନିଆର ସର୍ବଶ୍ରେଷ୍ଠ ଦେଶ ଭାବେ ନିର୍ମାଣ କରିବା ।


    ଭାଇ ଓ ଭଉଣୀମାନେ , ନିଜର ପରିବାର , ନିଜ ଶାସନତନ୍ତ୍ରକୁ ବଂଚାଇବା ପାଇଁ ଏମାନେ କେତେ ମେଂଟ କରନ୍ତୁ ନା କାହିଁକି , ସେମାନେ କେଉଁଠାକୁ ପଳାଇଯାଇ ପାରିବେ ନାହିଁ । ସେମାନଙ୍କର ଦୁଷ୍କର୍ମ ସେମାନଙ୍କ ପଛେ ପଛେ ରାସ୍ତାରେ ଧାଇଁ ଚାଲିବ । ସେମାନେ ବଂଚି ପାରିବେ ନାହିଁ । କେବଳ ମୋଦୀର ବିରୋଧ ସେମାନଙ୍କର ସ୍ୱାର୍ଥପର ରାଜନୀତିକୁ ସମ୍ବାଦପତ୍ରରେ ସ୍ଥାନ ଦେଇଦେବ । ମିଡ଼ିଆରେ ଚମକି ଉଠିବେ । କିନ୍ତୁ ଦେଶର ଜନତାଙ୍କ ହୃଦୟରେ , ଦେଶକୁ ନଷ୍ଟଭ୍ରଷ୍ଟ କରୁଥିବା ଲୋକ କେବେ ମଧ୍ୟ ସ୍ଥାନ ପାଇ ପାରିବେ ନାହିଁ । ଭାଇ ଓ ଭଉଣୀମାନେ, ଆପଣମାନଙ୍କୁ ବୋଧହୁଏ ଜଣା ନାହିଁ , ଯେଉଁଲୋକ ଜନତାଙ୍କଠାରୁ ଦୂରେଇ ଯାଇଥାଆନ୍ତି , ଜନତା ଯେତେବେଳେ ସେମାନଙ୍କର ମନ ବଦଳାଇ ଦେଇଥାଆନ୍ତି , ଯେତେବେଳେ ସେମାନଙ୍କର ପାଦ ତଳୁ ମାଟି ଖସିବାରେ ଲାଗିଥାଏ , ତ ଆକୁଳ-ବ୍ୟାକୁଳ ହୋଇ ଯାଇଥାନ୍ତି । ଏବେ କୋଲକାତାରେ ଆପଣମାନେ ଦେଖନ୍ତୁ... ପଶ୍ଚିମବଙ୍ଗରେ ଭାରତୀୟ ଜନତା ପାର୍ଟିର କେବଳ ଜଣେ ମାତ୍ର ବିଧାୟକ ଅଛନ୍ତି , କେବଳ ମାତ୍ର ଜଣେ , କେତେ ? ଜଣେ , କିନ୍ତୁ ସେଠାରେ ବିଜେପିଠାରୁ ବଂଚିବା ପାଇଁ ସଂପୂର୍ଣ୍ଣ ହିନ୍ଦୁସ୍ଥାନର ସମସ୍ତ ଲୋକ ଏକାଠି ହୋଇ ଯାଇଛନ୍ତି । ଜଣେ ଏମଏଲଏ ଥିବା ଦଳ , ତାଙ୍କ ନିଦ ହଜାଇ ଦେଇଛି , କାରଣ ଆମେ ହେଉଛୁ ସତ୍ୟର ମାର୍ଗରେ ଚାଲୁଥିବା ଲୋକ । ଜଣେ ଏମଏଲଏ ରହିଥିବା ସତ୍ତ୍ୱେ ମଧ୍ୟ ହିନ୍ଦୁସ୍ଥାନର ସମସ୍ତ ରାଜନେତା ସେଠାରେ ଏକାଠି ହୋଇକରି ବଂଚାଅ , ବଂଚାଅ , ବଂଚାଅର ନାରା ଲଗାଉଛନ୍ତି । ମୁଁ ପଶ୍ଚିମ ବଙ୍ଗର ଜନତାଙ୍କୁ ଶୁଭେଚ୍ଛା ଜଣାଉଛି , ମୁଁ ପଶ୍ଚିମ ବଙ୍ଗର ଭାରତୀୟ ଜନତା ପାର୍ଟିକୁ ଶୁଭେଚ୍ଛା ଜଣାଉଛି କି କେବଳ ଜଣେ ଏମଏଲଏ , ଏତେ ଛୋଟିଆ ଦଳରେ ରହି ଖରାପ କାର୍ଯ୍ୟ କରୁଥିବା ଲୋକଙ୍କ ନିଦ ହଜାଇ ଦେଇଛି , ସେମାନଙ୍କ ପାଦ ତଳୁ ମାଟି ଖସିଯାଇଛି , ଭୟରେ ସେମାନେ ଏକାଠି ହୋଇଛନ୍ତି ।


    ଭାଇ ଓ ଭଉଣୀମାନେ , ଏହି ଲୋକମାନେ କେବଳ କ୍ଷମତା ଲୋଭୀ ନୁହଁନ୍ତି , ପଶ୍ଚିମବଙ୍ଗ ହେଉ , କେରଳ ହେଉ , ପ୍ରତିଟି ପଦକ୍ଷେପରେ ହେଉଛନ୍ତି ଅତ୍ୟାଚାରୀ । ଯେଉଁ ପଶ୍ଚିମବଙ୍ଗରେ ରାଜନୈତିକ ଦଳକୁ ତାଙ୍କ କାର୍ଯ୍ୟକ୍ରମ କରିବା ପାଇଁ କଟକଣା ଜାରି କରି ଦିଆଯାଉଛି । ସମସ୍ତ ପ୍ରକାରର ଗଣତାନ୍ତ୍ରିକ ପ୍ରକ୍ରିୟା କରାଯାଉଛି । ଗଣତନ୍ତ୍ରର ଶ୍ୱାସରୁଦ୍ଧ କରିଦିଆଯାଉଛି , ପୁଣି ସେଠାରେ ଏକାଠି ହୋଇ ଲୋକତନ୍ତ୍ରକୁ ବଂଚାଇବା ପାଇଁ ଭାଷଣ ଦେଉଛନ୍ତି , ସେତେବେଳେ ମୋତେ ଏତିକି ହିଁ କହିବାର ଅଛି କି ଯେତେବେଳେ ସମଗ୍ର ପଶ୍ଚିମବଙ୍ଗର ଚିତ୍ର ଦେଖୁଛି ତ , ମୁଁ ଏତିକି କହିବି କି ଗଣତନ୍ତ୍ରର ଶ୍ୱାସରୁଦ୍ଧ କରୁଥିବା ଲୋକ ପଂଚାୟତ ନିର୍ବାଚନରେ ନାମାଙ୍କନ ପତ୍ର ଦାଖଲ କରୁଥିବା ଲୋକଙ୍କୁ ମୃତ୍ୟୁମୁଖକୁ ପଠାଇ ଦେଉଥିବା ଲୋକ , ଯେତେବେଳେ ଗଣତନ୍ତ୍ର ବଂଚାଇବାର କଥା କହୁଛନ୍ତି , ସେତେବେଳେ ଦେଶର ଲୋକମାନଙ୍କ ପାଟିରୁ ବାହାରୁଛି , ବାଃ..ଏହା ହେଉଛି କି ପ୍ରକାରର ଦୃଶ୍ୟ । ସାଥୀଗଣ , ଏହି ଲଢ଼େଇ ହେଉଛି ସକରାତ୍ମକ ଚିନ୍ତାଧାରା ଏବଂ ନକରାତ୍ମକ ଦୃଷ୍ଟିଭଙ୍ଗୀ ମଧ୍ୟରେ । ଏହି ଲଢ଼େଇ ହେଉଛି ବିକାଶ ଏବଂ ଭ୍ରଷ୍ଟାଚାର ମଧ୍ୟରେ , ଏହି ଲଢ଼େଇ ହେଉଛି ଜନତା ଏବଂ ମହାମେଂଟ ମଧ୍ୟରେ । ଭାଇ ଓ ଭଉଣୀମାନେ , ସକରାତ୍ମକ ଚିନ୍ତାଧାରା ସହିତ ଉପଯୁକ୍ତ ପ୍ରୟାସ ହିଁ ହେଉଛି ନୂତନ ଭାରତର ନିର୍ମାଣର ପଥ । ଏହି ପଥରେ ଆମେ ସମସ୍ତଙ୍କୁ ଦେଶର ପ୍ରତ୍ୟେକ ଜନତାଙ୍କୁ ଦ୍ରୁତ ଗତିରେ ଚଲାଇବାର ଅଛି , ଏହି ସକରାତ୍ମକ ଭାବନା ନୂତନ ବର୍ଷରେ ଆମର ମନ- ମସ୍ତିଷ୍କରେ ଦେଶର କୋଣ ଅନୁକୋଣରେ ବୃଦ୍ଧି ପାଉଛି । ଏହି କାମନା ସହିତ ଦେଶକୁ ନୂତନ ଶିଖରକୁ ନେଇଯିବା ପାଇଁ ନିଷ୍ପତ୍ତି ସହିତ ଆମେ ଆଗକୁ ବଢ଼ୁଛୁ , ଆଉ ଭାଇ ଓ ଭଉଣୀମାନେ ଆପଣମାନେ ଦେଖୁଛନ୍ତି ସକାଳୁ ହିଁ ଚାଲିଛି । ଭାରତର ସେନାଙ୍କୁ ‘ ମେକ୍ ଇନ୍ ଇଣ୍ଡିଆ ’ ର ଲାଭ ମିଳୁ , ଭାରତର ସେନା ନିକଟରେ ଦେଶରେ ନିର୍ମିତ ହୋଇଥିବା ଶକ୍ତିଶାଳୀ ତୋପ ରହୁ , କେବେ ସକାଳେ ଯାଇ ସେମାନଙ୍କ ବିଷୟରେ ଚିନ୍ତା କରୁଛି ଦେଶର ସେନାର ଶକ୍ତି ବୃଦ୍ଧି ପାଇଁ , ତ ଆଜି ଏବେ ଏଠାରେ ଦାମନ ଦିୟୁରେ ଆସି ଏଠାକାର ଜନତାଙ୍କ ସୁରକ୍ଷା ବିଷୟରେ , ଏଠାକାର ଯୁବପିଢିଙ୍କୁ ମେଡିକାଲ କଲେଜ ମିଳୁ , ଏଥିପାଇଁ କାର୍ଯ୍ୟ କରୁଛି । ଭାଇ ଓ ଭଉଣୀମାନେ କୋଲକାତାରେ ଲୋକ ମିଳିମିଶି ଦଳ ବଂଚାଇବାର ଯୋଗାଡ଼ରେ ଲାଗି ପଡ଼ିଛନ୍ତି ଆଉ ମୁଁ ଆପଣମାନଙ୍କ ଗହଣକୁ ଆସି ଦେଶକୁ ଆଗକୁ ଆଗେଇ ନେବା ପାଇଁ ମନ- ପ୍ରାଣ ଦେଇ ଲାଗି ପଡ଼ିଛି , ଏହି ପାର୍ଥକ୍ୟ ଖୁବ୍ ସ୍ପଷ୍ଟ ହେଉଛି ବନ୍ଧୁଗଣ । ଏହି ପାର୍ଥକ୍ୟ ଖୁବ୍ ସ୍ପଷ୍ଟ ହେଉଛି । ସେମାନେ ନିଜକୁ ବଂଚାଇବାର ସାହାରା ଖୋଜୁଛନ୍ତି , ମୁଁ ଦେଶକୁ ଆଗକୁ ବଢ଼ାଇ ନେବାରେ ସମସ୍ତଙ୍କ ସହିତ , ସମସ୍ତଙ୍କର ବିକାଶକୁ ନେଇ ଚାଲିଛି । ଆଉ ଆଜି ଏତେ ଛୋଟ ଦ୍ୱୀପ ଦାମନ ଦିୟୁରେ ଲକ୍ଷ ଲକ୍ଷ ସଂଖ୍ୟାରେ ଆସି ଆପଣମାନେ ଯେଉଁ ଆଶୀର୍ବାଦ ଦେଲେ , ଯେଉଁ ସ୍ନେହ ଦେଲେ , ତାହା ହେଉଛି ହିନ୍ଦୁସ୍ଥାନର ବାସ୍ତବ ମନୋଭାବ । ଏହି ଦାମନ ଦିୟୁ ହେଉଛି ଏକ କ୍ଷୁଦ୍ର ଭାରତ । ହିନ୍ଦୁସ୍ଥାନର ଏପରି କୌଣସି କୋଣ ନାହିଁ , ଯେଉଁଠାର ଲୋକ ଏଠାରେ ରହୁ ନଥିବେ । ମୁଁ ଏବେ ଆସୁଥିଲି , ମୁଁ ଗାଡ଼ିରେ ଆସୁଥିଲି , କିନ୍ତୁ ଦୁଇ ପଟରେ ଏକ ଛୋଟ ଭାରତ ମୁଁ ଦେଖିଲି , ହିନ୍ଦୁସ୍ଥାନର ପ୍ରତ୍ୟେକ ରାଜ୍ୟର ଲୋକ ନିଜ ନିଜର ପାରମ୍ପରିକ ପୋଷାକ ପରିଧାନ କରି ଠିଆ ହୋଇଥିଲେ , ମୁଁ ପାଦରେ ଚାଲି ଚାଲି ଯାଇ ସେମାନଙ୍କୁ ପ୍ରଣାମ କରି ଆପଣମାନଙ୍କ ଗହଣରେ ଆସି ପହଂଚିଗଲି ଭାଇମାନେ , କାରଣ ଆମକୁ ଦେଶକୁ ଆଗକୁ ବଢ଼ାଇ ନେବାର ଅଛି ।


    ଭାଇ ଓ ଭଉଣୀମାନେ , ଦଳ ପାଇଁ ମରିବା-ମାରିବା ଭଳି ବହୁତ ଲୋକ ଥିବେ , ଦେଶ ପାଇଁ ମରିବା-ମାରିବା ଆମମାନଙ୍କ ଭଳି ଲୋକ ଆପଣମାନଙ୍କ ସ୍ୱପ୍ନକୁ ପୂରଣ କରିବା ପାଇଁ , ଆପଣମାନଙ୍କ ନିକଟରେ ସମର୍ପିତ ହୋଇ ରହିଛୁ । ଆପଣମାନଙ୍କ ଆଶୀର୍ବାଦ ପାଇଁ ବହୁତ ବହୁତ ଧନ୍ୟବାଦ ଦେଉଛି । ମୋ ସହିତ ସଂପୂର୍ଣ୍ଣ ଶକ୍ତିର ସହିତ କୁହନ୍ତୁ...


    ଭାରତ ମାତା କୀ ଜୟ ।


    ଭାରତ ମାତା କୀ ଜୟ ।


    ଭାରତ ମାତା କୀ ଜୟ ।


    ବହୁତ-ବହୁତ ଧନ୍ୟବାଦ ।


    *****

    
    
    (Release ID: 1560860) Visitor Counter : 22