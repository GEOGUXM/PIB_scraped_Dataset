      ଶକ୍ତି ମନ୍ତ୍ରଣାଳୟ

      ନର୍ଥ ବ୍ଲକରେ ବିଦ୍ୟୁତ ବାହାନ ଚାର୍ଜିଂ ଷ୍ଟେସନର ଉଦଘାଟନ କଲେ ଶ୍ରୀ ଅରୁଣ ଜେଟଲୀ, ଅର୍ଥ ମନ୍ତ୍ରଣାଳୟ ଅଧିକାରୀଙ୍କୁ ପ୍ରଦାନ କଲେ ଇଲେକ୍ଟ୍ରିକ ବାହାନ
      • ଦିଲ୍ଲୀ/ଏନସିଆରର ସମସ୍ତ ସରକାରୀ କାର୍ଯ୍ୟାଳୟରେ ଇଲେକ୍ଟ୍ରିକ ବାହାନ ଆପଣେଇବା ପାଇଁ ବ୍ୟୟ ବିଭାଗ ଜ୍ଞାପନ ଜାରି କଲେ

      Posted On: 09 JAN 2019 5:58PM by PIB Bhubaneshwar

    ଅର୍ଥ ମନ୍ତ୍ରଣାଳୟର ଆର୍ଥିକ କାର୍ଯ୍ୟ ବିଭାଗ କାର୍ଯ୍ୟାଳୟମାନଙ୍କ ପାଇଁ 15 ଇଲେକ୍ଟ୍ରିକ ବାହନ ପ୍ରଦାନ କରିବା ବାବଦରେ ଇ-ମୋବିଲିଟି ଗ୍ରହଣ କରି ବିଦ୍ୟୁତ ମନ୍ତ୍ରଣାଳୟ ଅନ୍ତର୍ଗତ ଏନର୍ଜୀ ଏଫିସିଏନ୍ସି ଲିମିଟେଡ ( EESL ) ସହିତ ବୁଝାମଣା ପତ୍ରରେ ହସ୍ତାକ୍ଷର କରିଛନ୍ତି । ଏହି ବାହନମାନଙ୍କୁ ଚାର୍ଜ କରିବା ପାଇଁ ନର୍ଥ ବ୍ଲକରେ 28 ଚାର୍ଜିଂ ପଏଂଟ (24ଟି ଧୀମା ଗତିର ଚାର୍ଜିଂ ପଏଂଟ) ସ୍ଥାପନ କରାଯାଇଛି । ଏହି 15ଟି ଇଲେକ୍ଟ୍ରାନିକ ବାହନ ସହିତ ଆର୍ଥିକ କାର୍ଯ୍ୟ ବିଭାଗ ପ୍ରତିବର୍ଷ 36 , 000 ଲିଟରରୁ ଅଧିକ ଇନ୍ଧନକୁ ସଞ୍ଚିତ କରାଯାଇପାରିବ , ଯାହା ଫଳରେ କି ବାର୍ଷିକ 440 ଟନ ଅଙ୍ଗାରକାମ୍ଳ ହ୍ରାସ କରାଯାଇ ପାରିବ ।


    ଏହି ଅବସରରେ କେନ୍ଦ୍ରୀୟ ବିତ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ କହିଲେ ଯେ ଜଳବାୟୁ ପରିବର୍ତ୍ତନ ପ୍ରଭାବକୁ କମ କରିବା ତଥା ବାହନ ଉତ୍ସର୍ଜନର ବିପଦକୁ ହ୍ରାସ କରିବା ପାଇଁ ଇଲେକ୍ଟ୍ରିକ ମୋବିଲିଟି ଆକର୍ଷକ , ସତତ ଏବଂ ଲାଭଦାୟକ ସମାଧାନ । ଉଲେକ୍ଟ୍ରୋନିକ ବାହନ ଏବଂ ମ୍ୟାନୁଫ୍ୟାକ୍ଚରିଂକୁ ବୃଦ୍ଧି କରିବା , ରୋଜଗାର ସୃଜନ ତଥା ବୈଷୟିକ କ୍ଷମତା ଦ୍ୱାରା ଭାରତକୁ ସମର୍ଥନ ପ୍ରଦାନ କରିବାର କ୍ଷମତା ରହିଛି ।


    ଏହି ଅବସରରେ କେନ୍ଦ୍ରୀୟ ବିଦ୍ୟୁତ ତଥା ନବୀନ ଏବଂ ନବୀକରଣ ଉର୍ଜା ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆରକେ ସିଂ କହିଲେ ଯେ ଭାରତ ସରକାର ଦେଶରେ ସ୍ୱଚ୍ଛ , ସବୁଜ ଏବଂ ଭବିଷ୍ୟତର ବୈଷୟିକ ଜ୍ଞାନ ଆଣିବା ଲାଗି ସଂକଳ୍ପବଦ୍ଧ । ଆମେ ଆଜି ଏହି ଦିଗରେ ଏକ ବଡ ଉପଲବ୍ଧି ହାସଲ କରିଛେ । ସରକାର ଇ-ମୋବିଲିଟିକୁ ପ୍ରୋତ୍ସାହିତ କରିବା ସହିତ ସରକାରୀ କାର୍ଯ୍ୟକଳାପରେ ବ୍ୟବହାର ହେଉଥିବା କାରମାନଙ୍କ ସ୍ଥାନରେ ଇଲେକ୍ଟ୍ରୋନିକ କାର ଅଣାଯାଉଛି ।


    ବ୍ୟୟ ବିଭାଗ ମଧ୍ୟ ଦିଲ୍ଲୀ/ଏନସିଆରର ସମସ୍ତ ସରକାରୀ କାର୍ଯ୍ୟାଳୟରେ ଉଲେକ୍ଟ୍ରୋନିକ ବାହନ ଆପଣାଇବା ପାଇଁ କାର୍ଯ୍ୟାଳୟ ଜ୍ଞାପନ ଜାରି କରିଛନ୍ତି । ଇଲେକ୍ଟ୍ରୋନିକ ବାହନ ଆପଣାଇବା ଦ୍ୱାରା ଆମଦାନୀ ଉପରେ ନିର୍ଭରଶୀଳତା ହ୍ରାସ ପାଇବ ଏବଂ ଦେଶରେ ଉର୍ଜା ସୁରକ୍ଷା ବୃଦ୍ଧି ପାଇବ ।


    ଭାରତ ସରକାରଙ୍କ ଇ-ମୋବିଲିଟି ଭିଜନକୁ ସକ୍ଷମ କରିବା ପାଇଁ ଇଇଏସଏଲର ଯୋଜନା ସରକାରଙ୍କ 5 , 00 , 000 ପରମ୍ପରାଗତ ଇଣ୍ଟରନାଲ କମ୍ବତ୍ସନ ଇଂଜିନ ( ICE ) କାରମାନଙ୍କ ସ୍ଥାନରେ ଇଲେକ୍ଟ୍ରୋନିକ ବାହନ ଆଣିବାର ରହିଛି ।


    ସମାରୋହରେ କେନ୍ଦ୍ରୀୟ ବିତ ଏବଂ କର୍ପୋରେଟ ବ୍ୟାପାର ମନ୍ତ୍ରୀ ଶ୍ରୀ ଅରୁଣ ଜେଟଲୀ , କେନ୍ଦ୍ରୀୟ ବିଦ୍ୟୁତ ତଥା ନବୀନ ଏବଂ ନବୀକରଣ ଉର୍ଜା ରାଷ୍ଟ୍ରମନ୍ତ୍ରୀ (ସ୍ୱାଧୀନ ଦାୟିତ୍ୱ) ଶ୍ରୀ ଆର କେ ସିଂ ରାଜସ୍ୱ ବିଭାଗର ସଚିବ ଶ୍ରୀ ଅଜୟ ଭୂଷଣ ପାଣ୍ଡେ , ବିତ ସଚିବ ତଥା ସଚିବ (ବ୍ୟୟ) ଶ୍ରୀ ଅଜୟ ନାରାୟଣ ଝା , ଆର୍ଥିକ କାର୍ଯ୍ୟ ବିଭାଗ ସଚିବ ଶ୍ରୀ ସୁବାଷ ଚନ୍ଦ୍ର ଗାର୍ଗ ଏବଂ ବିଦ୍ୟୁତ ମନ୍ତ୍ରଣାଳୟର ସଚିବ ଶ୍ରୀ ଅଜୟ ଭଲ୍ଲା ଉପସ୍ଥିତ ଥିଲେ ।


    ****************

    
    
    (Release ID: 1559397) Visitor Counter : 20