      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ବିଶ୍ଵର ସର୍ବପ୍ରଥମ ଫିଲିପ କୋଟଲର ପ୍ରେସିଡେନସିଆଲ ପୁରସ୍କାରରେ ସମ୍ମାନିତ ହେଲେ ପ୍ରଧାନମନ୍ତ୍ରୀ
      Posted On: 14 JAN 2019 9:16PM by PIB Bhubaneshwar


    ନୂଆଦିଲ୍ଲୀର 7 ଲୋକ କଲ୍ୟାଣ ମାର୍ଗଠାରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ସର୍ବପ୍ରଥମ ଫିଲିପ କୋଟଲର ପ୍ରେସିଡେନସିଆଲ ପୁରସ୍କାର ଗ୍ରହଣ କରିଛନ୍ତି ।


    ଏହି ପୁରସ୍କାର ତିନୋଟି ଆଧାର - ପିପୁଲ , ପ୍ରଫିଟ ଏବଂ ପ୍ଲାନେଟ ଉପରେ କେନ୍ଦ୍ରିତ । ଏହି ପୁରସ୍କାର ପ୍ରତ୍ୟେକ ବର୍ଷ କୌଣସି ଏକ ରାଷ୍ଟ୍ରର ନେତାଙ୍କୁ ପ୍ରଦାନ କରାଯାଇଥାଏ ।


    ପ୍ରଶସ୍ତିପତ୍ରରେ କୁହାଯାଇଛି ଯେ ;


    ଦେଶକୁ ଉଚ୍ଚକୋଟୀର ନେତୃତ୍ୱ ପ୍ରଦାନ କରିବା ଲାଗି ଶ୍ରୀ ନରେନ୍ଦ୍ର ମୋଦୀଙ୍କୁ ଚୟନ କରାଯାଇଛି । ଦେଶ ପାଇଁ ଅଦମ୍ୟ ଉତ୍ସାହ ସହିତ ତାଙ୍କର ନିଃସ୍ୱାର୍ଥପର ସେବା କାରଣରୁ ଦେଶ ଚମତ୍କାର ଆର୍ଥିକ , ସାମାଜିକ ଏବଂ ଶିଳ୍ପଭିତ୍ତିକ ବିକାଶ ହାସଲ କରିଛି ।


    ପ୍ରଶସ୍ତିରେ କୁହାଯାଇଛି ଯେ ଶ୍ରୀ ମୋଦୀଙ୍କ ନେତୃତ୍ୱରେ ଭାରତର ପରିଚୟ ଏବେ ଉଦ୍ଭାବନ ଏବଂ ମୂଲ୍ୟ ବର୍ଦ୍ଧିତ ଉତ୍ପାଦନ କେନ୍ଦ୍ର (ମେକ ଇନ ଇଣ୍ଡିଆ) ସହିତ ସୂଚନା ପ୍ରଯୁକ୍ତି , ଏକାଉଣ୍ଟିଂ ଏବଂ ଅର୍ଥ ଭଳି ପେସାଦାର ସେବାର କେନ୍ଦ୍ର ରୂପେ ପ୍ରତିଷ୍ଠିତ ହୋଇଛି ।


    ପ୍ରଶସ୍ତି ପତ୍ରରେ ଆହୁରି ମଧ୍ୟ ଉଲ୍ଲେଖ କରାଯାଇଛି ଯେ ତାଙ୍କର ଦୂରଦର୍ଶୀ ନେତୃତ୍ୱ କାରଣରୁ ସାମାଜିକ ଲାଭ ଏବଂ ଆର୍ଥିକ ସମାବେଶନ ନିମନ୍ତେ ବିଶିଷ୍ଟ ପରିଚୟ ସଂଖ୍ୟା - ଆଧାର ସହିତ ଡିଜିଟାଲ ଇଣ୍ଡିଆ (ଡିଜିଟାଲ ଇଣ୍ଡିଆ) ବିପ୍ଳବ ଆଣିପାରିଛି । ଏହାଦ୍ୱାରା ଉଦ୍ୟମିତ , ବ୍ୟବସାୟିକ ସୁଗମତା ଏବଂ ଦେଶ ପାଇଁ ଏକବିଂଶ ଶତାବ୍ଦୀର ଢାଂଚାଗତ ବିକାଶରେ ସହାୟତା ମିଳିପାରିଛି ।


    ଏଥିରେ ମେକ ଇନ ଇଣ୍ଡିଆ , ଷ୍ଟାର୍ଟ ଅପ ଇଣ୍ଡିଆ , ଡିଜିଟାଲ ଇଣ୍ଡିଆ ଏବଂ ସ୍ୱଚ୍ଛ ଭାରତ ଭଳି ପଦକ୍ଷେପର ଉଲ୍ଲେଖ କରାଯାଇଛି । ଯଦ୍ଦ୍ୱାରା ଭାରତ ସାରା ବିଶ୍ୱରେ ସବୁଠୁ ଆକର୍ଷଣୀୟ ଉତ୍ପାଦନ ଏବଂ ବ୍ୟବସାୟିକ କେନ୍ଦ୍ର ଭାବେ ଉଭା ହୋଇଛି ।


    ପ୍ରଫେସର ଫିଲିପ କୋଟଲର ନର୍ଥ ୱେଷ୍ଟର୍ଣ୍ଣ ୟୁନିଭର୍ସିଟି , କେଲଗ ସ୍କୁଲ ଅଫ ମ୍ୟାନେଜମେଂଟରେ ମାର୍କେଟିଂର ବିଶ୍ୱ ପ୍ରସିଦ୍ଧ ପ୍ରଫେସର । ଅସୁସ୍ଥତା କାରଣରୁ ପ୍ରଫେସର କୋଟଲର ଆସିପାରିନଥିବା ବେଳେ ଆମେରିକାର ଜର୍ଜିଆରେ ଇମୋରୀ ବିଶ୍ୱବିଦ୍ୟାଳୟର ଡ. ଜଗଦୀଶ ସେଠଙ୍କୁ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କୁ ପୁରସ୍କାର ହସ୍ତାନ୍ତର ଲାଗି ପଠାଇଥିଲେ ।


    **********

    
    
    (Release ID: 1560054) Visitor Counter : 15