      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଦେଶର ସମସ୍ତ ଆଇସିପିରେ ନିର୍ମାଣ ହେବ ଆବାସିକ କମ୍ପ୍ଲେକ୍ସ: ଶ୍ରୀ ରାଜନାଥ ସିଂହ
      Posted On: 22 JAN 2019 4:11PM by PIB Bhubaneshwar


    ପଞ୍ଜାବ ଅମୃତସର ଜିଲ୍ଲାର ଇଣ୍ଡୋ-ପାକ୍ ଆନ୍ତର୍ଜାତିକ ସୀମାର ଅତାରି ଇଣ୍ଟିଗ୍ରେଟେଡ୍ ଚେକ୍ ପୋଷ୍ଟ ( ICP )ଠାରେ ଆଜି କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ ସିକ୍ୟୁରିଟି ଫୋର୍ସ ଆବାସିକ କମ୍ପ୍ଲେକ୍ସ ପାଇଁ ଭିତିପ୍ରସ୍ତର ସ୍ଥାପନ କରିଥିଲେ । ଏହାସହ ସେ ଜଏଣ୍ଟ ଚେକ୍ ପୋଷ୍ଟରେ ନୂଆ ଭାବେ ତିଆରି ହୋଇଥିବା ଫେସିଲିଟିକୁ ରାଷ୍ଟ୍ର ଉଦ୍ଦେଶ୍ୟରେ ଲୋକାର୍ପଣ କରିଥିଲେ । ସିକ୍ୟୁରିଟି ଫୋର୍ସର ଭୂମିକାକୁ ପ୍ରଶଂସା କରି ସେ କହିଲେ , ଆଇସିପିରେ ଏହା ପ୍ରଥମ ଆବାସିକ କମ୍ପ୍ଲେକ୍ସ ହେବ ଏବଂ ଦେଶର ସମସ୍ତ ଆଇସିପିରେ ଏଭଳି କମ୍ପ୍ଲେକ୍ସ ନିର୍ମାଣ ପାଇଁ ସରକାର ନିଷ୍ପତ୍ତି ନେଇଛନ୍ତି ।


    ଏହି ଫେସିଲିଟି ସିକ୍ୟୁରିଟି ଫୋର୍ସ କର୍ମଚାରୀଙ୍କ ମନୋବଳ ସୁଦୃଢ଼ କରିବ ବୋଲି ଶ୍ରୀ ରାଜନାଥ ସିଂହ ଆଶା ରଖିଛନ୍ତି । ସେ ପୁନଶ୍ଚ କହିଲେ , ଏହି ଆଇସିପିରେ ଆଧୁନିକ ବ୍ୟବସ୍ଥା ଦ୍ୱାରା କେବଳ ଆମ ପଡ଼ୋଶୀଙ୍କ ସହ ବାଣିଜ୍ୟ ବଢ଼ିବ ତାହା ନୁହେଁ ବରଂ ଏହି ରୁଟରେ ଅନ୍ୟ ରାଷ୍ଟ୍ର ସହ କାରବାର ତ୍ୱରାନ୍ୱିତ ହେବ । ଏହି ବ୍ୟବସ୍ଥାଗୁଡ଼ିକ ସ୍ଥାନୀୟ ଲୋକମାନଙ୍କୁ କର୍ମନିଯୁକ୍ତି ମଧ୍ୟ ଯୋଗାଇବ ।


    କେନ୍ଦ୍ର ଗୃହ ମନ୍ତ୍ରୀ ଜେସିପି ଅତାରିଠାରେ ଦର୍ଶକ ଗ୍ୟାଲେରୀକୁ ଉଦ୍ଘାଟନ କରିଥିଲେ ଏବଂ ରିଟ୍ରିଟ୍ ଉତ୍ସବରେ ଭାଗ ନେଇଥିଲେ ।


    ବିଏସ୍ଏଫ୍ ଡିଜି ଶ୍ରୀ ରଜନୀ କାନ୍ତ ମିଶ୍ର , ପଞ୍ଜାବ ଫ୍ରଣ୍ଟିଅର ବିଏସ୍ଏଫ୍ ଇନସପେକ୍ଟର ଜେନେରାଲ୍ ଶ୍ରୀ ମହିପାଲ ସିଂହ ଯାଦବ ଏବଂ ଅନ୍ୟ ଅଧିକାରୀମାନେ ଶ୍ରୀ ସିଂହଙ୍କୁ ସ୍ୱାଗତ କରିଥିଲେ ।


    ପରେ ପରେ ଗଣମାଧ୍ୟମକୁ ସୂଚନା ଦେଇ ଶ୍ରୀ ରାଜନାଥ ସିଂହ କହିଲେ , ସରକାର ରାଜ୍ୟର ଗୁରଦାସପୁର ଜିଲ୍ଲାର କର୍ତ୍ତାରପୁର କରିଡର୍ ପାଇଁ ଜମି ଅଧିଗ୍ରହଣ ପ୍ରକ୍ରିୟା ଆରମ୍ଭ କରିଛନ୍ତି ।


    **************

    
    
    (Release ID: 1561934) Visitor Counter : 1