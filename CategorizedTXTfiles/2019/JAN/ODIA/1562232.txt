      ରେଳ ମନ୍ତ୍ରଣାଳୟ

      କ୍ଲେନମାନ ସେଣ୍ଟର ଫର ଏନର୍ଜି ପଲିସି, ପେନସିଲଭାନିଆ ବିଶ୍ୱବିଦ୍ୟାଳୟ ତରଫରୁ କେନ୍ଦ୍ରମନ୍ତ୍ରୀ ପୀୟୁଷ ଗୋୟଲଙ୍କୁ ଚତୁର୍ଥ ବାର୍ଷିକ କାର୍ଣ୍ଣଟ ପୁରସ୍କାର ପ୍ରଦାନ
      Posted On: 30 JAN 2019 3:39PM by PIB Bhubaneshwar


    କ୍ଲେନମାନ ସେଣ୍ଟର ପକ୍ଷରୁ ପ୍ରତିବର୍ଷ ଶକ୍ତି ନୀତି ପ୍ରଣୟନ କ୍ଷେତ୍ରରେ ଉଲ୍ଲେଖନୀୟ ଅବଦାନ ପାଇଁ କାର୍ଣ୍ଣଟ ପୁରସ୍କାର ପ୍ରଦାନ କରାଯାଏ । ଶକ୍ତି କ୍ଷେତ୍ରରେ ମିଳୁଥିବା ଏହି ପୁରସ୍କାର ବେଶ ସମ୍ମାନଜନକ । ମାନ୍ୟବର ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୂରଦର୍ଶୀ ନେତୃତ୍ୱରେ ଶକ୍ତି କ୍ଷେତ୍ରରେ ଭାରତ ହାସଲ କରିଥିବା ଯୁଗାନ୍ତକାରୀ ପରିବର୍ତ୍ତନ ପାଇଁ ପୀୟୁଷ ଗୋୟଲଙ୍କୁ ଏହି ପୁରସ୍କାର ମିଳିଛି । ଭାରତର ପରିବେଶ ସଚେତନତା ତଥା 125 କୋଟି ଭାରତୀୟଙ୍କ ମନରେ ଆଶା ସଂଚାର କରୁଥିବା ବିକାଶଧର୍ମୀ ଶକ୍ତି ସୁଶାସନକୁ ଏହି ପୁରସ୍କାର ମାଧ୍ୟମରେ ସ୍ୱୀକୃତି ମିଳିଛି । ପୁରସ୍କାର ବାବଦରେ ମିଳିଥିବା ଅର୍ଥ ଅନ୍ତର୍ଜାତୀୟ ସୌରଶକ୍ତି ସଂଗଠନକୁ ପ୍ରଦାନ କରାଯାଇ ଦିବାକର ପୁରସ୍କାର ଆରମ୍ଭ କରାଯିବ । ସ୍ୱତନ୍ତ୍ର ଆବଶ୍ୟକତା ଥିବା ପିଲା ଓ ସୌର ଶକ୍ତିର ସର୍ବାଧିକ ବିନିଯୋଗ ପାଇଁ ଉଦ୍ୟମୀ ସଂଗଠନକୁ ପ୍ରତିବର୍ଷ ଦିବାକର ପୁରସ୍କାର ପ୍ରଦାନ କରାଯିବ ।


    କ୍ଲେନମାନ ସେଣ୍ଟର ଫର ଏନର୍ଜି ପଲିସି , ପେନସିଲଭାନିଆ ବିଶ୍ୱବିଦ୍ୟାଳୟ ସ୍କୁଲ ଅଫ ଡିଜାଇନ ତରଫରୁ ବିଧିବଦ୍ଧ ଭାବେ କାର୍ଣ୍ଣଟ ପୁରସ୍କାର ବର୍ତ୍ତମାନର କେନ୍ଦ୍ର ରେଳ ଓ ଖଣି ମନ୍ତ୍ରୀ ତଥା ପୂର୍ବତନ ଶକ୍ତି , କୋଇଲା , ନୂତନ ତଥା ନବୀକରଣ ଯୋଗ୍ୟ ଶକ୍ତି ଓ ଖଣି ମନ୍ତ୍ରୀଙ୍କୁ ବିଜ୍ଞାନ ଭବନ , ନୂଆଦିଲ୍ଲୀରେ ପ୍ରଦାନ କରାଯାଇଥିଲା । ଅମୃତସର ରେଳ ଦୁର୍ଘଟଣା ଯୋଗୁଁ ଶ୍ରୀ ପୀୟୁଷ ଗୋୟଲ ଆମେରିକା ଯାଇ ଏହି ପୁରସ୍କାର ଗ୍ରହଣ କରି ପାରିନଥିଲେ ।


    ଏହି ପୁରସ୍କାର ମାନ୍ୟବର ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୂରଦର୍ଶୀ ନେତୃତ୍ୱ ଦ୍ୱାରା ଶକ୍ତି କ୍ଷେତ୍ରରେ ଭାରତ ହାସଲ କରିଥିବା ଯୁଗାନ୍ତକାରୀ ପରିବର୍ତ୍ତନକୁ ସ୍ୱିକୃତୀ ଦେଇଛି । ମାନ୍ୟବର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ଏବଂ କୌଶଳ ବିକାଶ ଓ ଉଦ୍ୟମିତା ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ , ଶକ୍ତି ଓ ନୂତନ ତଥା ନବୀକରଣ ଯୋଗ୍ୟ ଶକ୍ତି ମନ୍ତ୍ରୀ ଶ୍ରୀ ଆର . କେ . ସିଂହଙ୍କ ଉଦ୍ୟମ ପରିବେଶ ପରିବର୍ତ୍ତନ ମୁକାବିଲାରେ ଭାରତର ପ୍ରତିବଦ୍ଧତା ଓ ଦେଶର 125 କୋଟି ଲୋକଙ୍କୁ ଶକ୍ତି ସୁରକ୍ଷା ଯୋଗାଇବା ପ୍ରତିଶ୍ରୁତିକୁ ମଜବୁତ କରୁଛି ।


    ଶ୍ରୀ ପୀୟୁଷ ଗୋୟଲ କହିଛନ୍ତି ଯେ , ପେନସିଲଭାନିଆ ବିଶ୍ୱବିଦ୍ୟାଳୟର କାର୍ଣ୍ଣଟ ପୁରସ୍କାର ଉଭୟ ବ୍ୟକ୍ତିଗତ ସମ୍ମାନ ଏବଂ ଏହି ମହତ କାର୍ଯ୍ୟ ସହ ଜଡିତ ଭାରତର ପ୍ରତ୍ୟେକ ବ୍ୟକ୍ତିଙ୍କ ଉଦ୍ୟମକୁ ସ୍ୱୀକୃତି ପ୍ରଦାନ କରିଛି । ଏହା ସହିତ 2018 କାର୍ଣ୍ଣଟ ପୁରସ୍କାର ବାବଦରେ ମିଳିଥିବା ଅର୍ଥରାଶି ଅନ୍ତର୍ଜାତୀୟ ସୌରଶକ୍ତି ସଂଗଠନକୁ ଦିବାକର ପୁରସ୍କାର ପ୍ରତିଷ୍ଠା ପାଇଁ ଦାନ କରିବାକୁ ନିଷ୍ପତ୍ତି ନେଇଥିବା ପୀୟୁଷ ଗୋୟଲ କହିଛନ୍ତି । ସ୍ୱତନ୍ତ୍ର ଆବଶ୍ୟକତା ଥିବା ପିଲା ଓ ସୌର ଶକ୍ତିର ସର୍ବାଧିକ ବିନିଯୋଗ କ୍ଷେତ୍ରରେ ଉଦ୍ୟମୀ ସଂଗଠନକୁ ପ୍ରତିବର୍ଷ ଦିବାକର ପୁରସ୍କାର ପ୍ରଦାନ କରାଯିବ ।


    କ୍ଲେନମାନ ସେଣ୍ଟର ତରଫରୁ ପ୍ରଦାନ କରା ଯାଉଥିବା କାର୍ଣ୍ଣଟ ପୁରସ୍କାର ଶକ୍ତି ନୀତି ପ୍ରଣୟନ କ୍ଷେତ୍ରରେ ଉଲ୍ଲେଖନୀୟ ଅବଦାନ ପାଇଁ ବୃତ୍ତି କିମ୍ବା ଅର୍ଥରାଶି ଆକାରରେ ପ୍ରଦାନ କରା ଯାଇଥାଏ । ଶକ୍ତି କ୍ଷେତ୍ରରେ ପ୍ରଦାନ କରାଯାଉଥିବା ସମ୍ମାନଜନକ କାର୍ଣ୍ଣଟ ପୁରସ୍କାର ଫରାସୀ ପଦାର୍ଥବିତ୍ତ ନିକୋଲାସ ସାଡି କାର୍ଣ୍ଣଟଙ୍କ ନାମରେ ନାମିତ ହୋଇଛି । ବାଷ୍ପ ଚାଳିତ ଇଞ୍ଜିନ ହିଁ ଦିନେ ମାନବଜାତିର ବିକାଶରେ ଯୁଗାନ୍ତକାରୀ ପରିବର୍ତ୍ତନ ଆଣିବ ବୋଲି ସେ କହିଥିଲେ । ପ୍ରଗତି ଓ ସମୃଦ୍ଧି ପାଇଁ ଶକ୍ତି ନୀତି ପ୍ରଣୟନରେ ନେତୃତ୍ୱ ନେଉଥିବା ବ୍ୟକ୍ତିଙ୍କୁ କାର୍ଣ୍ଣଟ ପୁରସ୍କାର ପ୍ରଦାନ କରାଯାଇଥାଏ । ବିଗତ ବର୍ଷରେ ଡଃ ଡାନିଏଲ ୟେରଗିନ , ଉପାଧ୍ୟକ୍ଷ ଆଇଏଚଏସ , ଡଃ ଫାତିମା ବିରୋଲ , ନିର୍ଦ୍ଦେଶକ , ଆନ୍ତର୍ଜାତିକ ଶକ୍ତି ସଂସ୍ଥା , ଶକ୍ତି ଓ ପରିବେଶ କ୍ଷେତ୍ରରେ କର୍ମରତ ଗିନା ମ୍ୟାକ୍କାର୍ଥିଙ୍କୁ ପ୍ରଦାନ କରାଯାଇଥିଲା ।


    ଶକ୍ତି କ୍ଷେତ୍ରରେ ଥିବା ଅଭାବକୁ ଦୂର କରି ନିରନ୍ତର ଶକ୍ତି ସମାଧାନ ଯୋଗାଇବାରେ ଉଲ୍ଲେଖନୀୟ ପଦକ୍ଷେପ ପାଇଁ ଭାରତକୁ 2018 ବର୍ଷର କାର୍ଣ୍ଣଟ ପୁରସ୍କାର ପ୍ରଦାନ କରାଯାଇଛି । ଗ୍ରାମୀଣ ବିଦ୍ୟୁତକରଣ ଯୋଜନାରେ ସମସ୍ତଙ୍କୁ 24x7 ଶସ୍ତା , ପରିବେଶ ଅନୁକୂଳ ଶକ୍ତି ଯୋଗାଇବା ସହ ଦଶନ୍ଧି ଦଶନ୍ଧି ଧରି ଅନ୍ଧାରରେ ଥିବା 19,000ରୁ ଅଧିକ ଗ୍ରାମକୁ 28ଏପ୍ରିଲ , 2018 ସୁଦ୍ଧା ବିଦ୍ୟୁତ ଶକ୍ତି ଯୋଗାଇ ଦିଆଯାଇଛି । ସୌଭାଗ୍ୟ କାର୍ଯ୍ୟକ୍ରମ ମାଧ୍ୟମରେ ଗ୍ରାମୀଣ ଅଂଚଳର ପ୍ରତ୍ୟେକ ଘରକୁ ବିଦ୍ୟୁତ ଶକ୍ତି ଯୋଗାଣ କାମ ତ୍ୱରାନ୍ୱିତ ହୋଇଛି । ମାର୍କ ଆଲାନ ହ୍ୟୁଗସ , ପ୍ରତିଷ୍ଠାତା ଫାକଲ୍ଟି ନିର୍ଦ୍ଦେଶକ , କ୍ଲେନମାନ ସେଣ୍ଟର ଭାରତର ବିଦ୍ୟୁତକରଣ ଯୋଜନାକୁ ପ୍ରଶଂସା କରି କହିଛନ୍ତି ଯେ , “ ବିଦ୍ୟୁତ ଶକ୍ତି ଠାରୁ ଦୂରରେ ରହିଥିବା ଲୋକଙ୍କୁ ଆଲୋକ ଜଳାଇବାର ଶକ୍ତି ପ୍ରଦାନ ଦ୍ୱାରା ଶିକ୍ଷା , ସ୍ୱଚ୍ଛତା , ସ୍ୱାସ୍ଥ୍ୟ ସେବା କ୍ଷେତ୍ରରେ ସଶକ୍ତିକରଣ ହୋଇଛି । ଥିଲାବାଲା ଓ ନଥିଲା ବାଲାଙ୍କ ମଧ୍ୟରେ ଥିବା ତାରତମ୍ୟ ଦୂର କରିଛି । ”


    ପରିବେଶ ସଂରକ୍ଷଣ ପ୍ରତି ଭାରତ ଦୃଢପ୍ରତିଜ୍ଞ ବୋଲି ସମ୍ମାନନୀୟ ପ୍ରଧାନମନ୍ତ୍ରୀ ଘୋଷଣା କରିଛନ୍ତି । ଭାରତ 2022 ସୁଦ୍ଧା 195 ଜିଡବ୍ଲୁ ସବୁଜ ଶକ୍ତି ଉତ୍ପାଦନ ଲକ୍ଷ୍ୟ ରଖିଛି , ଯାହା ସବୁଜ ଶକ୍ତି ଉତ୍ପାଦନ କ୍ଷେତ୍ରରେ ବିଶ୍ୱର ସର୍ବବୃହତ ପୁନଃପ୍ରକ୍ରିୟାକରଣ କାର୍ଯ୍ୟକ୍ରମ । 2030 ସୁଦ୍ଧା ନବୀକରଣଯୋଗ୍ୟ ଶକ୍ତିର 40 ପ୍ରତିଶତ ହାସଲ କ୍ଷେତ୍ରରେ ଭାରତର ଅଗ୍ରଗତିର ସ୍ୱୀକୃତି ଭାବରେ କାର୍ଣ୍ଣଟ ପୁରସ୍କାର ପ୍ରଦାନ କରାଯାଇଛି । ଅନ୍ତର୍ଜାତୀୟ ସୌରଶକ୍ତି ସଂଗଠନର ସଦସ୍ୟ ରାଷ୍ଟ୍ରଙ୍କୁ ସମ୍ବୋଧନ କରିବା ଅବସରରେ ମାନ୍ୟବର ପ୍ରଧାନମନ୍ତ୍ରୀ ଗୋଟିଏ ବିଶ୍ୱ , ଗୋଟିଏ ସୂର୍ଯ୍ୟ ଓ ଗୋଟିଏ ଗ୍ରିଡ ଆହ୍ୱାନ ଦେଇ ସୌରଶକ୍ତି କ୍ଷେତ୍ରରେ ଭାରତ ନେତୃତ୍ୱ ନେବା ସହ ସବୁଜ ଶକ୍ତି ଉତ୍ପାଦନ କ୍ଷେତ୍ରରେ ନିଜ ଭୂମିକା ନିର୍ବାହ କରିଚାଲିଛି ବୋଲି କହିଛନ୍ତି ।


    ବିଗତ ଚାରି ବର୍ଷରେ ଶକ୍ତି ସଂରକ୍ଷଣ ଭାରତରେ ଏକ ବିପ୍ଳବ ପାଲଟି ସରକାରଙ୍କ ଉଜ୍ଜ୍ୱଳା ଯୋଜନାକୁ ବିଶ୍ୱର ସର୍ବବୃହତ ଏଲଇଡି ବଂଟନ କାର୍ଯ୍ୟକ୍ରମରେ ପରିଣତ କରିଛି । ବିଭିନ୍ନ ଘରୋଇ ସଂସ୍ଥା ଭାଗୀଦାରୀରେ 143 କୋଟି ଏଲଇଡି ବଲ୍ବ ଯୋଗାଇ ଦିଆଯାଇଛି ।


    **********


    

    
    (Release ID: 1562232) Visitor Counter : 26