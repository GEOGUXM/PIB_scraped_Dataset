      ଅର୍ଥ ମନ୍ତ୍ରଣାଳୟ

      ଭାରତ – ଜାପାନ ଦ୍ୱିପାକ୍ଷିକ ବିନିମୟ ରାଜିନାମା ବ୍ୟବସ୍ଥାକୁ କ୍ୟାବିନେଟ ମଞ୍ଜୁରି
      Posted On: 10 JAN 2019 6:55PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟରେ ଆଜି ଭାରତ – ଜାପାନ ଦ୍ୱିପାକ୍ଷିକ ବିନିମୟ ରାଜନାମା ବ୍ୟବସ୍ଥାକୁ ଆଜି ମଞ୍ଜୁରି ପ୍ରଦାନ କରାଯାଇଛି । ଏହି ରାଜିନାମା ଫଳରେ ଭାରତୀୟ ରିଜର୍ଭ ବ୍ୟାଙ୍କ (ଆରବିଆଇ) ଏବଂ ବ୍ୟାଙ୍କ ଅଫ୍‌ ଜାପାନ ମଧ୍ୟରେ ଦ୍ୱିପାକ୍ଷିକ ବିନମୟ ବ୍ୟବସ୍ଥା ଲାଗୁ ହେବ ଏବଂ ଏହାର ସର୍ବାଧିକ ପରିମାଣ 75 ବିଲିୟନ୍‌ ଆମେରିକୀୟ ଡ଼ଲାର ପର୍ଯ୍ୟନ୍ତ ହେବ । ଉଭୟ ପକ୍ଷ ଏହି ପରିପ୍ରେକ୍ଷୀରେ ଏକ ରାଜିନାମା ସ୍ୱାକ୍ଷରିତ କରିବେ ।


    ବୈଶିଷ୍ଟ୍ୟ: ଭାରତ ଏବଂ ଜାପାନ ମଧ୍ୟରେ ବିନିମୟ ବ୍ୟବସ୍ଥା ପରିପ୍ରେକ୍ଷୀରେ ରାଜିନାମା ସ୍ୱାକ୍ଷରିତ ହେବାଦ୍ୱାରା ମୁଖ୍ୟତଃ ଉଭୟ ପକ୍ଷଙ୍କ ମଧ୍ୟରେ 75 ବିଲିୟନ ପର୍ଯ୍ୟନ୍ତ ଡ଼ଲାର ପର୍ଯ୍ୟନ୍ତ ମୂଲ୍ୟର ଘରୋଇ ମୁଦ୍ରା ବିନିମୟ ଓ ପୁନଃବିନିମୟ କରାଯାଇପାରିବ । ଏହା ସାଧାରଣତଃ ସ୍ୱଳ୍ପକାଳନୀ ବୈଦେଶିକ ବିନିମୟ ମୁଦ୍ରା ଅଭାବ ଜନିତ ପରିସ୍ଥିତିର ମୁକାବିଲା ସକାଶେ କାର୍ଯ୍ୟକାରୀ କରାଯିବ ।


    ଉପକାରୀତା: ଭାରତ ଓ ଜାପାନ ମଧ୍ୟରେ ପାରସ୍ପରିକ ସହଯୋଗ କ୍ଷେତ୍ରରେ ବିଏସଏ ଏକ ଉତ୍ତମ ଉଦାହରଣ ଏବଂ ଆବଶ୍ୟକ ସମୟରେ ଏଭଳି ଦ୍ୱିପାକ୍ଷିକ ସହଯୋଗ ଅନ୍ତରାଷ୍ଟ୍ରୀୟ ସ୍ତରରେ ଉଭୟ ପକ୍ଷଙ୍କ ମନୋବଳକୁ କାଏମ ରଖିବା ଦିଗରେ ଏକ ବଳିଷ୍ଠ ପଦକ୍ଷେପ । ଏହି ବ୍ୟବସ୍ଥା ବଳରେ ଚୁକ୍ତିବଦ୍ଧ ମୂଲ୍ୟର ପୁଞ୍ଜି ଭାରତ ପାଇଁ ସହସା ଉପଲବ୍ଧ ହୋଇପାରିବ ଏବଂ ଏହି ବ୍ୟବସ୍ଥା ଯେତେବେଳେ କାର୍ଯ୍ୟକାରୀ ହେବ ତାହାଦ୍ୱାରା ଭାରତୀୟ କମ୍ପାନୀମାନଙ୍କର ବୈଦେଶିକ ପୁଞ୍ଜି ଆହରଣ ସୁଗମ ହେବ । ଦେଶର ବୈଦେଶିକ ବିନିମୟ ହାରରେ ସ୍ଥିରତା ବଜାୟ ରହିବ । ଏହା ବ୍ୟତୀତ ବାଲାନ୍ସ ଅଫ୍‌ ପେମେଣ୍ଟ ପରିସ୍ଥିତି ଉତ୍ପନ୍ନ ହେଲେ ଏଭଳି ସମସ୍ୟାକୁ ସହଜରେ ମୁକାବିଲା କରିହେବ । ଘରୋଇ ମୁଦ୍ରା ଉପରେ କୌଣସି ଚାପ ପଡ଼ିବ ନାହିଁ ଓ ଆରବିଆଇ ବିନିମୟ ମୁଦ୍ରା ଜନିତ ପରିସ୍ଥିତିକୁ ସହଜରେ ସମ୍ଭାଳିପାରିବ । ଭାରତ ଓ ଜାପାନ ମଧ୍ୟରେ ଏଭଳି ପାରସ୍ପରିକ ଆର୍ଥିକ ସହଯୋଗ ଏବଂ ବିଶେଷ ଷ୍ଟ୍ରାଟେଜିକ୍‌ ବୁଝାମଣା ବିଶ୍ୱସ୍ତରରେ ସହଭାଗୀତା ଦିଗରେ ଆଉ ଏକ ମାଇଲଖୁଣ୍ଟ ଭାବେ ବିବେଚନା କରାଯାଉଛି ।


    **********

    
    
    (Release ID: 1559664) Visitor Counter : 22