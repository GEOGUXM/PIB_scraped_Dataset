      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ନବମ ଭାଏବ୍ରାଣ୍ଟ ଗୁଜରାଟ ଶିଖର ସମ୍ମିଳନୀ 2019ର ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 18 JAN 2019 8:50PM by PIB Bhubaneshwar


    ବିଭିନ୍ନ ଦେଶର ମାନନୀୟ ମନ୍ତ୍ରୀଗଣ ଏବଂ ମହାନୁଭବ , ଅଂଶଗ୍ରହଣକାରୀ ଦେଶଗୁଡ଼ିକର ପ୍ରତିନିଧିଗଣ , କର୍ପୋରେଟ ବ୍ୟକ୍ତିତ୍ୱ , ଆମନ୍ତ୍ରିତ ବ୍ୟକ୍ତିବିଶେଷ , ଅଂଶଗ୍ରହଣକାରୀ , ମଂଚ ଉପରେ ଉପସ୍ଥିତ ମାନ୍ୟଗଣ ବ୍ୟକ୍ତିବିଶେଷ , ଯୁବ ମିତ୍ର , ଭାଏ ଓ ଭଉଣୀମାନେ!


    ଭାଏବ୍ରାଣ୍ଟ ଗୁଜରାଟ ଶିଖର ସମ୍ମିଳନୀର ନବମ ସଂସ୍କରଣରେ ଆପଣମାନଙ୍କୁ ସ୍ୱାଗତ ଜଣାଇ ମୁଁ ଅତ୍ୟନ୍ତ ଆନନ୍ଦିତ ।


    ଯେପରି ଆପଣମାନେ ଦେଖପାରୁଥିବେ , ଏହା ଏବେ ପ୍ରକୃତ ଅର୍ଥରେ ଏକ ବୈଶ୍ୱିକ ଆୟୋଜନରେ ପରିଣତ ହୋଇଛି । ଏହା ଏପରି ଏକ ଆୟୋଜନ , ଯେଉଁଥିରେ ସମସ୍ତଙ୍କ ପାଇଁ ଉପଯୁକ୍ତ ସ୍ଥାନ ରହିଛି । ଏଥିରେ ବରିଷ୍ଠ ରାଜନେତାମାନଙ୍କର ଗରିମାମୟ ଉପସ୍ଥିତି ଅଛି । ଆହୁରି ଏଥିସହିତ ଯୁବ ଉଦ୍ୟୋଗ ଏବଂ ଷ୍ଟାର୍ଟ ଅପ୍ସର ଜୀବନ ଶକ୍ତି ରହିଛି ।


    " ଭାଏବ୍ରାଣ୍ଟ ଗୁଜରାଟ ' ଆମ ଉଦ୍ୟୋଗଗୁଡ଼ିକର ବିଶ୍ୱାସରେ ଉଲ୍ଲେଖନୀୟ ଯୋଗଦାନ ଦେଇଛି । ଏହା କ୍ଷମତା ନିର୍ମାଣ ସହିତ ସରକାରୀ ଏଜେନ୍ସି ଦ୍ୱାରା ସର୍ବୋତମ ବୈଶ୍ୱିକ ପଦ୍ଧତି ଏବଂ ପ୍ରଚଳନକୁ ଆପଣାଇବାରେ ମଧ୍ୟ ଯଥେଷ୍ଟ ଯୋଗଦାନ ଦେଇଛି ।


    ମୁଁ ଆପଣମାନଙ୍କ ସମସ୍ତଙ୍କ ପାଇଁ ଉପଯୋଗୀ , ସାର୍ଥକ ଏବଂ ସୁଖଦ ଶିଖର ସମ୍ମିଳନୀର କାମନା କରୁଛି । ଗୁଜରାଟରେ ଏହା ହେଉଛି ଗୁଡ଼ି ଉତ୍ସବ ବା ଉତ୍ତରାୟଣର ଋତୁ । ଏହି ଶିଖର ସମ୍ମିଳନୀର ବ୍ୟବସ୍ଥା କାର୍ଯ୍ୟକ୍ରମ ମଧ୍ୟରେ ମୁଁ ଏହା ଆଶା କରୁଛି ଯେ ଆପଣମାନେ ଉତ୍ସବ ଏବଂ ରାଜ୍ୟର ବିଭିନ୍ନ ସ୍ଥଳର ଆନନ୍ଦ ନେବା ପାଇଁ କିଛି ସମୟ ବାହାର କରିପାରିବେ । ମୁଁ ବିଶେଷ କରି ଭାଏବ୍ରାଣ୍ଟ ଗୁଜରାଟର ଏହି ସଂସ୍କରଣର 15ଟି ଅଂଶଗ୍ରହଣକାରୀ ଦେଶକୁ ସ୍ୱାଗତ ଏବଂ ଧନ୍ୟବାଦ ଜଣାଇବାକୁ ଚାହୁଁଛି ।


    ମୁଁ 11 ଅଂଶୀଦାର ସଂଗଠନ ସହିତ ସେ ସମସ୍ତ ଦେଶ , ସଂଗଠନ ଏବଂ ସଂସ୍ଥାନଗୁଡ଼ିକୁ ମଧ୍ୟ ଧନ୍ୟବାଦ ଜଣାଇବାକୁ ଚାହୁଁଛି , ଯେଉଁମାନେ ଏହି ଫୋରମରେ ନିଜ ନିଜ ସେମିନାରର ଆୟୋଜନ କରୁଛନ୍ତି । ଏହା ମଧ୍ୟ ଅତ୍ୟନ୍ତ ସନ୍ତୋଷର କଥା ଯେ ଆଠଟି ଭାରତୀୟ ରାଜ୍ୟ ନିଜ ମାଟିରେ ଉପଲବ୍ଧ ନିବେଶ ସୁଯୋଗ ଉପରେ ଆଲୋକପାତ କରିବା ପାଇଁ ଏହି ମଂଚର ଉପଯୋଗ କରିବା ଲାଗି ଆଗେଇ ଆସିଛନ୍ତି ।


    ମୁଁ ଏହା ଆଶା କରୁଛି ଯେ ଆପଣମାନେ "ଗ୍ଲୋବାଲ ଟ୍ରେଡ ଶୋ' ର ପରିଦର୍ଶନ କରିବା ଲାଗି କିଛି ସମୟ ବାହାର କରିପାରିବେ , ଯାହା ଆୟୋଜନ ଅତ୍ୟନ୍ତ ବଡ଼ ଆକାରରେ ହେବାକୁ ଯାଉଛି ଏବଂ ଯେଉଁଥିରେ ଭିନ୍ନ ଭିନ୍ନ ବିଶ୍ୱସନୀୟ ଉତ୍ପାଦ , ପ୍ରକ୍ରିୟା ଏବଂ ପ୍ରଯୁକ୍ତିକୁ ପ୍ରଦର୍ଶନ କରାଯାଉଛି । ପ୍ରକୃତରେ , ଗୁଜରାଟ ସେହି ସର୍ବୋତମ ବ୍ୟବସାୟିକ ଭାବନା ଏବଂ ପରିବେଶର ପ୍ରତିନିଧିତ୍ୱ କରୁଛି , ଯାହା ଭାରତରେ ରହିଛି । ଏହି ଆୟୋଜନ ଦ୍ୱାରା ଗୁଜରାଟକୁ ଗତ ଅନେକ ଦଶନ୍ଧିଠାରୁ ମିଳିଥିବା ଅଭିବୃଦ୍ଧି ଆହୁରି ଅଧିକ ବଢ଼ାଇ ଦେଇଛି । ଭାଏବ୍ରାଣ୍ଟ ଗୁଜରାଟ ଶିଖର ସମ୍ମିଳନୀରେ 8ଟି ସଫଳ ସଂସ୍କରଣର ବ୍ୟାପକ ପରିବର୍ତ୍ତନବିଶିଷ୍ଟ ଯାତ୍ରାକୁ ପୂରଣ କରିଛି ।


    ବିଭିନ୍ନ ବିଷୟ ଉପରେ ଅନେକ ସମ୍ମିଳନୀ ଏବଂ ସେମିନାର ଆୟୋଜନ କରାଯାଇଛି । ଏହି ପ୍ରସଙ୍ଗ ଭାରତୀୟ ସମାଜ ଏବଂ ଅର୍ଥବ୍ୟବସ୍ଥା ସହିତ ସମଗ୍ର ବିଶ୍ୱ ସମୁଦାୟ ପାଇଁ ଯଥେଷ୍ଟ ଅର୍ଥ ରଖୁଛି । ଉଦାହରଣ ସ୍ୱରୂପ , ମୁଁ ଆସନ୍ତାକାଲି ଆୟୋଜିତ ହେବାକୁ ଥିବା ଆଫ୍ରିକା ଦିବସ ଏବଂ 20 ଜାନୁଆରୀରେ ଆୟୋଜିତ ହେବାକୁ ଥିବା ଅନ୍ତର୍ଜାତୀୟ ଚାମ୍ବରଗୁଡ଼ିକର ବିଶ୍ୱ ସମ୍ମିଳନୀର ଉଲ୍ଲେଖ କରିବାକୁ ଚାହୁଁଛି ।


    ବନ୍ଧୁଗଣ ,


    ଆଜି ଏଠାରେ ଉପସ୍ଥିତ ଲୋକମାନେ ବାସ୍ତବରେ ଗରିମାମୟ ଉପସ୍ଥିତିର ପ୍ରତୀକ ଅଟନ୍ତି । ଆମେ ଅନେକ ରାଷ୍ଟ୍ରମୁଖ୍ୟ ଏବଂ ଅନେକ ଅନ୍ୟ ପ୍ରତିଷ୍ଠିତ ପ୍ରତିନିଧିମାନଙ୍କ ଉପସ୍ଥିତି କାରଣରୁ ସମ୍ମାନିତ ଅନୁଭବ କରୁଛୁ । ଏଥିରୁ ଏହା ଜଣାପଡ଼ୁଛି ଯେ ଅନ୍ତର୍ଜାତୀୟ ଦ୍ୱିପାକ୍ଷିକ ସହଯୋଗ ଏବେ କେବଳ ଜାତୀୟ ରାଜଧାନୀ ନିକଟରେ ସୀମିତ ନାହିଁ , ବରଂ ଏହା ସମ୍ପ୍ରସାରିତ ହୋଇ ଆମ ରାଜ୍ୟଗୁଡ଼ିକର ରାଜଧାନୀ ପର୍ଯ୍ୟନ୍ତ ପହଁଚିପାରିଛି ।


    ଅଧିକାଂଶ ଉଦୀୟମାନ ଅର୍ଥବ୍ୟବସ୍ଥା ଭଳି ଭାରତରେ ଆମ ଆହ୍ୱାନ ଉଭୟ ଆନୁଭୂମିକ ଏବଂ ଭୂଲମ୍ବ ଭାବେ ବୃଦ୍ଧି ପାଇବ ।


    ଆନୁଭୂମିକ ଦୃଷ୍ଟିରୁ ଆମକୁ ବିକାଶର ଲାଭ ସେହି କ୍ଷେତ୍ର ଏବଂ ସମୁଦାୟ ପର୍ଯ୍ୟନ୍ତ ପହଁଚାଇବାକୁ ଅଛି , ଯେଉଁମାନେ ଏହି ବ୍ୟାପାରରେ ପଛୁଆ ରହିଯାଇଛନ୍ତି ।


    ଭୂଲମ୍ବ ଭାବେ ଆମକୁ ଲୋକମାନଙ୍କ ଜୀବନ ସ୍ତର , ସେବାର ଗୁଣବତା ଏବଂ ମୌଳିକ ଭିତ୍ତିଭୂମି ସୁବିଧାର ଗୁଣବତା ଦୃଷ୍ଟିରୁ ଲୋକମାନଙ୍କ ବୃଦ୍ଧି ପାଉଥିବା ଆଶାକୁ ପୂରଣ କରିବାର ଅଛି । ଆମେ ଏଥିପ୍ରତି ସମ୍ପୂର୍ଣ୍ଣ ଭାବେ ଅବଗତ ଯେ ଭାରତରେ ଆମର ଉପଲବ୍ଧୀ ଜନସଂଖ୍ୟାର କ୍ଷୁଦ୍ର ଅଂଶବିଶେଷକୁ ସିଧାସଳଖ ଭାବେ ପ୍ରଭାବିତ କରିବ ।


    ବନ୍ଧୁଗଣ ,


    ଏପରି ଲୋକ ଯେଉଁମାନେ ଭାରତକୁ ନିୟମିତ ଆସୁଛନ୍ତି , ସେମାନଙ୍କୁ ଏଠାରେ ହେଉଥିବା ପରିବର୍ତ୍ତନ ଧାରାର ଅନୁଭବ ନିଶ୍ଚିତ ଭାବେ ହେଉଥିବ । ଏହି ପରିବର୍ତ୍ତନ ଦିଗ ଏବଂ ଗତି ଉଭୟ ଦୃଷ୍ଟିରୁ ହୋଇଛି । ଗତ ଚାରି ବର୍ଷରେ ଆମ ସରକାରଙ୍କ ଲକ୍ଷ୍ୟ ସରକାରଙ୍କ ଆକାର କମାଇବା ଏବଂ ପ୍ରଶାସନର ଆକାର ବଢ଼ାଇବା ଉପରେ ରହିଛି । ମୋ ସରକାରଙ୍କ ମନ୍ତ୍ର ହେଉଛି- ରିଫର୍ମ , ପରଫର୍ମ , ଟ୍ରାନ୍ସଫର୍ମ ଏବଂ ଆହୁରି ମଧ୍ୟ ନିରନ୍ତର ପରଫର୍ମ ।


    ଆମେ ଅନେକ ଦୃଢ଼ ପଦକ୍ଷେପ ନେଇଛୁ । ଆମେ ଏପରି ବ୍ୟାପକ ଢାଂଚାଗତ ସୁଧାର ମଧ୍ୟ ଲାଗୁ କରିଛୁ , ଯେଉଁଥିରେ ଆମ ଅର୍ଥବ୍ୟବସ୍ଥା ଏବଂ ରାଷ୍ଟ୍ରକୁ ନୂତତ ଦୃଢ଼ତା ପ୍ରାପ୍ତ ହୋଇଛି ।


    ଯାହା ଆମେ କରି ଦେଖାଇଛୁ , ଆମର ଗଣତି ଏବେ ମଧ୍ୟ ବିଶ୍ୱର ସବୁଠୁ ଦ୍ରୁତଗତିରେ ବୃଦ୍ଧି ପାଉଥିବା ଅର୍ଥବ୍ୟବସ୍ଥା ମଧ୍ୟରେ ହେଉଛି । ପ୍ରମୁଖ ଅନ୍ତର୍ଜାତୀୟ ଆର୍ଥିକ ସଂସ୍ଥାନ ଯଥା ବିଶ୍ୱ ବ୍ୟାଙ୍କ ଏବଂ ଅନ୍ତର୍ଜାତୀୟ ମୁଦ୍ରା ପାଣ୍ଠି (ଆଇଏମଏଫ) ସହିତ ମୁଡିଜ ଭଳି ଅନେକ ଜଣାଶୁଣା ଏଜେନ୍ସି ମଧ୍ୟ ଭାରତର ଆର୍ଥିକ ଯାତ୍ରାରେ ନିଜର ବିଶ୍ୱାସ ବ୍ୟକ୍ତ କରିଛନ୍ତି ।


    ଆମେ ସେହି ବାଧାଗୁଡ଼ିକୁ ଦୂର କରିବା ଉପରେ ଫୋକସ କରିଛୁ ଯାହା ଆମକୁ ନିଜର ସମ୍ପୂର୍ଣ୍ଣ କ୍ଷମତାକୁ ହାସଲ କରିବାରୁ ଅଟକାଉଥିଲା ।


    ବନ୍ଧୁଗଣ ,


    ଭାରତରେ କାରବାରର ପରିବେଶ ଏବେ ଯେପରି ହୋଇଛି , ସେପରି ପୂର୍ବରୁ କେବେହେଲେ ନଥିଲା । ଆମେ ବ୍ୟବସାୟ କରିବାକୁ ସହଜ କରି ଦେଇଛୁ ।


    ଗତ ଚାରି ବର୍ଷରେ ଆମେ ବିଶ୍ୱ ବ୍ୟାଙ୍କର "ବ୍ୟବସାୟିକ ସୁଗମତା” ମାନ୍ୟତାରେ 65ଟି ସ୍ଥାନର ଉଚ୍ଚ ଡିଆଁ ମାରିପାରିଛୁ ।


    ଏହି ମାନ୍ୟତାରେ 2014ରେ ଭାରତ 142ତମ ସ୍ଥାନରେ ଥିଲା , ଏବେ ଯଥେଷ୍ଟ ଉପରକୁ ଉଠି 77ତମ ସ୍ଥାନରେ ପହଁଚିଯାଇଛି , କିନ୍ତୁ ଆମେ ଏବେ ମଧ୍ୟ ସନ୍ତୁଷ୍ଟ ନାହୁଁ । ମୁଁ ନିଜ ଦଳକୁ ଆହୁରି ମଧ୍ୟ ଅଧିକ କଠିନ ପରିଶ୍ରମ କରିବା ଲାଗି କହିଛି , ଯାହାଦ୍ୱାରା ଭାରତ ଆଗାମୀ ବର୍ଷ ଏହି ଦୃଷ୍ଟିରୁ ଶୀର୍ଷ 50ଟି ଦେଶରେ ସାମିଲ ହୋଇପାରିବ । ମୁଁ ଚାହୁଁଛି ଯେ ଆମର ନିୟମ ଏବଂ ପଦ୍ଧତିର ତୁଳନା ବିଶ୍ୱରେ ସର୍ବୋତମ ଭାବେ ବିବେଚନା କରାଯାଉଥିବା ନିୟମ ଏବଂ ପଦ୍ଧତିରେ ସାମିଲ ହେଉ । ଆମେ ବ୍ୟବସାୟ କରିବା ଶସ୍ତା କରି ଦେଇଛୁ ।


    ଐତିହାସିକ ବସ୍ତୁ ଏବଂ ସେବା କର (ଜିଏସଟି)କୁ ଲାଗୁ କରିବା ଏବଂ ସରଳୀକରଣର ଅନ୍ୟ ଉପାୟ ସହିତ ଟିକସର ଏକୀକରଣ ଦ୍ୱାରା କାରବାର ଖର୍ଚ୍ଚ ହ୍ରାସ ପାଇଛି ଏବଂ ପ୍ରକ୍ରିୟାଗୁଡ଼ିକ ପ୍ରଭାବଶାଳୀ ହୋଇପାରିଛି ।


    ଆମେ ଡିଜିଟାଲ ପ୍ରକ୍ରିୟା , ଅନଲାଇନ କାରବାର ଏବଂ ଏକକ ବିନ୍ଦୁ ଉପରେ ପାରସ୍ପରିକ ଆଲୋଚନା ବ୍ୟବସାୟ କରିବାରେ ଯଥେଷ୍ଟ ଗତି ମଧ୍ୟ ଆଣିପାରିଛୁ ।


    ପ୍ରତ୍ୟକ୍ଷ ବିଦେଶୀ ପୁଞ୍ଜି ନିବେଶ (ଏଫଡିଆଇ)ର ଦୃଷ୍ଟିରୁ ଆମର ଗଣତି ଏବେ ସର୍ବାଧିକ ମୁକ୍ତ ଦେଶ ମଧ୍ୟରେ ହେଉଛି । ଆମର ଅର୍ଥବ୍ୟବସ୍ଥାର ସର୍ବାଧିକ କ୍ଷେତ୍ର ଏବେ କେବଳ ଏଫଡିଆଇ ପାଇଁ ଖୋଲିଛି । 90 ପ୍ରତିଶତରୁ ଅଧିକ ମଞ୍ଜୁରି ସ୍ୱୟଂକ୍ରିୟା ବା ଅଟୋମେଟିକ ରୂପରେ ପ୍ରାପ୍ତ ହେଉଛି । ଏହି ଉପାୟ ଦ୍ୱାରା ଆମର ଅର୍ଥବ୍ୟବସ୍ଥା ଏବେ ବିକାଶର ଦ୍ରୁତ ଗତିରେ ଅଗ୍ରସର ହୋଇଛି । ଆମେ 263 ବିଲିୟନ ଡଲାରର ପ୍ରତ୍ୟକ୍ଷ ବିଦେଶୀ ନିବେଶ ହାସଲ କରିଛୁ । ଏହା ଗତ 18 ବର୍ଷରେ ହାସଲ କରାଯାଇଥିବା ଏଫଡିଆଇର 45 ପ୍ରତିଶତ ।


    ବନ୍ଧୁଗଣ ,


    ଆମେ ଏଥିସହିତ ବ୍ୟବସାୟକ କରିବାକୁ ସ୍ମାର୍ଟ ମଧ୍ୟ କରିଦେଇଛୁ । ଆମେ ସରକାରଙ୍କ ସଂଗ୍ରହ ଏବଂ କ୍ରୟକୁ ଆଇଟି ଆଧାରିତ କାରବାର ଆଧାରରେ କରିବା ଉପରେ ବିଶେଷ ଗୁରୁତ୍ୱାରୋପ କରୁଛୁ । ସରକାରୀ ଲାଭର ସିଧାସଳଖ ସ୍ଥାନାନ୍ତର ସହିତ ଡିଜିଟାଲ ପରିଶୋଧକୁ ଏବେ ସମ୍ପୂର୍ଣ୍ଣ ଭାବେ ଲାଗୁ କରାଯାଉଛି । ଆମର ଗଣତି ଏବେ ଷ୍ଟାର୍ଟ ଅପ୍ସ ଲାଗି ବିଶ୍ୱର ସବୁଠୁ ବଡ଼ ଇକୋ ସିଷ୍ଟମ ମଧ୍ୟରେ ହେଉଛି ଏବଂ ଏଥିମଧ୍ୟରୁ ଅନେକ ପ୍ରଯୁକ୍ତି କ୍ଷେତ୍ରରେ ପାଦ ରଖିଛନ୍ତି । ସେଥିପାଇଁ ମୁଁ ଏକଥା ବିନା କୌଣସି ସଂକୋଚରେ କହିପାରିବି ଯେ ଆମ ସହିତ ବ୍ୟବସାୟ କରିବା ଏବେ ଏକ ବଡ଼ ସୁଯୋଗ ।


    ଏହା ଏଥିପାଇଁ ମଧ୍ୟ ଯେ କାରଣ ଆମର ଗଣତି ଅଂକଟାଡ ଦ୍ୱାରା ତାଲିକାଭୂକ୍ତ ଶୀର୍ଷ 10ଟି ଏଫଡିଆଇ ଲକ୍ଷ୍ୟସ୍ଥଳୀରେ ହେଉଛି । ଆମ ଏଠି ବିଶ୍ୱସ୍ତରର ଶସ୍ତା ଉତ୍ପାଦନ ପରିବେଶ ରହିଛି । ଆମ ଏଠି ବ୍ୟାପକ ସଂଖ୍ୟାରେ ଚମତ୍କାର ଜ୍ଞାନ ଏବଂ ଶକ୍ତି ସମ୍ପନ୍ନ କୁଶଳୀ ପେସାଦାର ରହିଛନ୍ତି । ଆମର ଏଠି ବିଶ୍ୱସ୍ତରୀୟ ଇଞ୍ଜିନିୟରିଂ ଆଧାର ଏବଂ ଚମକ୍ରାର ଗବେଷଣା ଏବଂ ବିକାଶ ସୁବିଧା ରହିଛି । ବୃଦ୍ଧି ପାଉଥିବା ସକଳ ଘରୋଇ ଉତ୍ପାଦ (ଜିଡିପି) , ବୃଦ୍ଧି ପାଉଥିବା ମଧ୍ୟମ ବର୍ଗ ଏବଂ ସେମାନଙ୍କର କ୍ରୟ କ୍ଷମତା ଦ୍ୱାରା ଆମର ବିଶାଳ ଘରୋଇ ବଜାରକୁ ଆହୁରି ଦ୍ରୁତ ଗତିରେ ସମ୍ପ୍ରସାରଣ ହେଉଛି । ଗତ ଦୁଇ ବର୍ଷରେ ଆମେ କର୍ପୋରେଟ ଦୃଷ୍ଟିରୁ କମ ଟିକସ ଦର ବିଶିଷ୍ଟ ଅର୍ଥବ୍ୟବସ୍ଥା ଦିଗରେ ଆହୁରି ଉନ୍ମୁଖ ହୋଇଛୁ । ଆମେ ନୂଆ ନିବେଶ ସହିତ କ୍ଷୁଦ୍ର ଏବଂ ମଧ୍ୟମ ଉଦ୍ୟୋଗ ଲାଗି ଟିକସ ଦରକକୁ 30 ପ୍ରତିଶତରୁ ହ୍ରାସ କରି 25 ପ୍ରତିଶତ କରିଦେଇଛୁ । ବୌଦ୍ଧିକ ସମ୍ପତ୍ତି ଅଧିକାର (ଆଇପିଆର) ସହ ଜଡ଼ିତ ପ୍ରସଙ୍ଗ ଲାଗି ଆମର ମାନ୍ୟତା (ବେଂଚମାର୍କିଂ) ନୀତି ବିକଶିତ କରିଛୁ । ଏବେ ଆମକୁ ମଧ୍ୟ ସବୁଠୁ ଦ୍ରୁତ ଟ୍ରେଡମାର୍କ ବ୍ୟବସ୍ଥାରେ ସାମିଲ କରାଯାଉଛି । ଦେବାଳିଆ ଏବଂ ଦେବାଳିଆପଣ ସଂହିତା କାରଣରୁ ବ୍ୟବସାୟୀଙ୍କୁ ଏବେ ଲମ୍ବା ଜଟିଳ ଏବଂ ଆର୍ଥିକ ସଂଘର୍ଷ ଲଢ଼ିବା ବିନା ହିଁ ନିଜ ବ୍ୟବସାୟରୁ ବାହାରକୁ ବାହାରିବାର ମାର୍ଗ ମିଳିଯାଇଛି ।


    ତେଣୁ କାରବାର ଆରମ୍ଭ କରିବା ପରଠାରୁ ଏହାର ପରିଚାଳନା ଜାରି ରହିବା ଏବଂ ପୁଣି ବନ୍ଦ ହେବା ପର୍ଯ୍ୟନ୍ତ ନୂଆ ସଂସ୍ଥାନ ନୀତି ଏବଂ ପଦ୍ଧତିକୁ ପ୍ରସ୍ତୁତ କରିବା ଉପରେ ସମ୍ପୂର୍ଣ୍ଣ ଧ୍ୟାନ ଦେଇଛି । ଏସବୁ କେବଳ ବ୍ୟବସାୟ କରିବା ନୁହେଁ , ବରଂ ଆମ ଜନସାଧାରଣଙ୍କୁ ସହଜ ଜୀବନଯାପନ କରିବା ଲାଗି ମଧ୍ୟ ଅତ୍ୟନ୍ତ ଗୁରୁତ୍ୱପୂର୍ଣ୍ଣ । ଆମେ ଏହା ମଧ୍ୟ ଭଲ ଭାବେ ବୁଝିଛୁ ଯେ ଏକ ଯୁବ ରାଷ୍ଟ୍ର ହୋଇଥିବା ଦୃଷ୍ଟିରୁ ଆମକୁ ନିଯୁକ୍ତିର ସୁଯୋଗ ସୃଷ୍ଟି କରିବା ଏବଂ ଉନ୍ନତ ମୌଳିକ ଭିତ୍ତିଭୂମି ସୁବିଧା ଉପଲବ୍ଧ କରାଇବାର ଆବଶ୍ୟକତା ରହିଛି । ଏହି ଦୁଇଟି ନିବେଶ ସହ ଜଡ଼ିତ । ତେଣୁ ନିକଟବର୍ତ୍ତୀ ବର୍ଷଗୁଡ଼ିକରେ ଉତ୍ପାଦନ ଏବଂ ମୌଳିକ ଭିତ୍ତିଭୂମି ସୁବିଧା ଉପରେ ଅତ୍ୟନ୍ତ ଅଭୂତପୂର୍ବ ଢଙ୍ଗରେ ଆଲୋକପାତ କରାଯାଇଛି ।


    ଆମେ ଆମ ଯୁବକମାନଙ୍କ ପାଇଁ ରୋଜଗାର ସୃଷ୍ଟି କରିବା ଲାଗି ଉତ୍ପାଦନକୁ ପ୍ରୋତ୍ସାହନ ଦେବା ପାଇଁ କଠିନ ପରିଶ୍ରମ କରିଛୁ । ଆମର "ମେକ ଇନ ଇଣ୍ଡିଆ” ପଦକ୍ଷେପ ଜରିଆରେ ନିବେଶକୁ ଅନ୍ୟ କାର୍ଯ୍ୟକ୍ରମ ଯେପରିକି "ଡିଜିଟାଲ ଇଣ୍ଡିଆ” ଏବଂ "ସ୍କିଲ ଇଣ୍ଡିଆ” ଠାରୁ ବ୍ୟାପକ ସହଯୋଗ ମିଳିଛି । ଆମର ଲକ୍ଷ୍ୟ ନି ଶିଳ୍ପ ଭିତ୍ତିଭୂମି , ନୀତି ଏବଂ ପଦ୍ଧତି ତଥା ପ୍ରଚଳନକୁ ସର୍ବୋତ୍ତମ ବିଶ୍ୱସ୍ତରୀୟ ମାନକ ଅନୁରୂପ କରିବା ଏବଂ ଭାରତକୁ ବିଶ୍ୱର ଉତ୍ପାଦନ କେନ୍ଦ୍ରରେ ପରିଣତ କରିବା ।


    ସ୍ୱଚ୍ଛ ଶକ୍ତି ଏବଂ ସବୁଜ ବିକାଶ ଏବଂ ଜିରୋ ଡିଫେକ୍ଟ ଏବଂ ଜିରୋ ଇଫେକ୍ଟ ସମ୍ପନ୍ନ ଉତ୍ପାଦିତ ଉତ୍ପାଦ ପ୍ରସ୍ତୁତ କରିବା- ଏହା ମଧ୍ୟ ଆମର ପ୍ରତିବଦ୍ଧତା । ଆମେ ସରକାର ବିଶ୍ୱକୁ ଏହି ପ୍ରତିଶ୍ରୁତି ଦେଇଛୁ ଯେ ଆମେ ଜଳବାୟୁ ପରିବର୍ତ୍ତନର ପ୍ରଭାବକୁ ହ୍ରାସ କରିବା ଦିଗରେ କାମ କରିବୁ । ଶକ୍ତି କ୍ଷେତ୍ରରେ ଆମେ ଏବେ ବିଶ୍ୱରେ ଅକ୍ଷୟ ଶକ୍ତିର ପଞ୍ଚମ ସବୁଠୁ ବଡ଼ ଉତ୍ପାଦକ । ଆମେ ବାୟୁ ଶକ୍ତିର ଚତୁର୍ଥ ସବୁଠୁ ବଡ଼ ଉତ୍ପାଦକ ଏବଂ ସୌର ଶକ୍ତିର ପଞ୍ଚମ ସବୁଠୁ ବଡ଼ ଉତ୍ପାଦକ ଅଟୁ ।


    ଆମେ ସଡ଼କ , ବନ୍ଦର , ରେଳପଥ , ବିମାନ ବନ୍ଦର , ଦୂରସଂଚାର , ଡିଜିଟାଲ ନେଟୱାର୍କ ଏବଂ ଶକ୍ତି ସହିତ ପରବର୍ତ୍ତୀ ପିଢ଼ିର ମୌଳିକ ଭିତ୍ତିଭୂମି ସୁବିଧାରେ ନିବେଶକୁ ବଢ଼ାଇବା ଲାଗି ତତ୍ପର । ଆମେ ନିଜ ଦେଶର ଲୋକମାନଙ୍କ ଆୟ ବଢ଼ାଇବା ଏବଂ ଉନ୍ନତ ଜୀବନସ୍ତର ସୁନିଶ୍ଚିତ କରିବା ଲାଗି ଆମର ସାମାଜିକ , ଶିଳ୍ପ ଏବଂ କୃଷି ସହ ଜଡ଼ିତ ମୌଳିକ ଭିତ୍ତିଭୂମିରେ ବ୍ୟାପକ ନିବେଶ କରୁଛୁ । ଉଦାହରଣ ସ୍ୱରୂପ , ଗତ ଚାରି ବର୍ଷ କାଳରେ ବିଦ୍ୟୁତର ସର୍ବାଧିକ କ୍ଷମତା ବୃଦ୍ଧି ଏବଂ ଉତ୍ପାଦନ ହୋଇଛି । ପ୍ରଥମ ଥର ଭାରତ ବିଦ୍ୟୁତର ଶୁଦ୍ଧ ରପ୍ତାନୀକାରୀ ହୋଇପାରିଛି । ଆମେ ବ୍ୟାପକ ପରିମାଣରେ ଏଲଇଡି ବଲ୍ବ ବିତରଣ କରିଛୁ । ଯାହାର ଫଳସ୍ୱରୂପ ଶକ୍ତିର ବ୍ୟାପକ ସଂଚୟ ହୋଇଛି । ଆମେ ଅଭୂତପୂର୍ବ ଗତିରେ ସଂଚାରଣ ଲାଇନ ବିଛାଇଛୁ । ସଡ଼କ ନିର୍ମାଣରେ ଆମର ଗତି ପାଖାପାଖି ଦୁଇଗୁଣା ହୋଇଯାଇଛି । ଆମେ ପ୍ରମୁଖ ବନ୍ଦରଗୁଡ଼ିକରେ ଅଭୂତପୂର୍ବ କ୍ଷମତା ବୃଦ୍ଧି କରିଛୁ । ଗ୍ରାମୀଣ କ୍ଷେତ୍ରରେ ସଡ଼କ ଯୋଗାଯୋଗ ଏବେ 90 ପ୍ରତିଶତ ହୋଇଯାଇଛି । ନୂଆ ରେଳ ଲାଇନ ବିଛାଇବା , ଗଜ ବଦଳାଇବା ଏବଂ ରେଳ ଲାଇନର ଦୋହରୀକରଣ ଏବଂ ବିଦ୍ୟୁତିକରଣ ଦ୍ୱିଗୁଣିତ ହୋଇଛି । ଆମେ ଅନଲାଇନ ପ୍ରକ୍ରିୟା ଜରିଆରେ ନିୟମିତ ଭାବେ ପ୍ରମୁଖ ପ୍ରକଳ୍ପର କାର୍ଯ୍ୟାନ୍ୱୟନକୁ ଅବରୋଧ ମୁକ୍ତ କରୁଛୁ । ମୌଳିକ ଢାଂଚାଗତ କ୍ଷେତ୍ର ସହ ଜଡ଼ିତ ଆମର ସରକାରୀ-ଘରୋଇ ଭାଗୀଦାରୀ ଏବେ ଆହୁରି ଅଧିକ ନିବେଶ ଅନୁକୂଳ ହୋଇଛି । ଆମ ସରକାରର ସମ୍ପୂର୍ଣ୍ଣ କାର୍ଯ୍ୟକାଳରେ ଜିଡିପି ଅଭିବୃଦ୍ଧି ହାର ହାରାହାରୀ 7.3 ପ୍ରତିଶତ ଆକଳନ କରାଯାଇଛି , ଯାହା 191 ବର୍ଷ ପରେ ଯେକୌଣସି ଭାରତ ସରକାରଙ୍କ ସର୍ବାଧିକ ଆର୍ଥିକ ବିକାଶ ହାର ଅଟେ । ଏଥିସହିତ ମୁଦ୍ରାସ୍ଫିତି ହାର 4.6 ପ୍ରତିଶତ ଆକଳନ କରାଯାଇଛି ଯାହା ବର୍ଷ 1991ରେ ଭାରତର ଉଦାରୀକରଣ ପ୍ରକ୍ରିୟା ଆରମ୍ଭ କରିବା ପରେ କୌଣସି ଭାରତୀୟ ସରକାରଙ୍କ କାର୍ଯ୍ୟକାଳ ସମୟରେ ସର୍ବନିମ୍ନ ।


    ଆମେ ଏହା ଭାବୁଛୁ ଯେ ବିକାଶର ଲାଭ ଲୋକମାନଙ୍କ ନିକଟରେ ନିକଟରେ ନିଶ୍ଚିତ ଭାବେ ଅତି ସହଜ ଏବଂ ଦକ୍ଷତା ସହିତ ପହଁଚିବା ଆବଶ୍ୟକ ।


    ଏ ସମ୍ପର୍କରେ ମୁଁ କିଛି ଉଦାହରଣ ଆପଣମାନଙ୍କ ସମ୍ମୁଖରେ ଉପସ୍ଥାପନ କରୁଛି । ଏବେ ଆମ ଦେଶରେ ପ୍ରତ୍ୟେକ ପରିବାର ଏକ ବ୍ୟାଙ୍କ ଏକାଉଂଟ ରହିଛି । ଆମେ କ୍ଷୁଦ୍ର ଉଦ୍ୟୋଗକୁ ବିନା କୌଣସି ଅମାନତ ଜମା କିମ୍ବା ଗ୍ୟାରେଂଟିରେ ଋଣ ଦେଉଛୁ । ଏବେ ଆମ ଦେଶର ପ୍ରତ୍ୟେକ ଗ୍ରାମରେ ବିଦ୍ୟୁତ ପହଁଚିସାରିଛି । ଆମେ ବ୍ୟାପକ ପରିମାଣରେ ଏପରି ଲୋକମାନଙ୍କୁ ରୋଷେଇ ଗ୍ୟାସ ଉପଲବ୍ଧ କରାଇଛୁ , ଯେଉଁମାନେ ବର୍ତ୍ତମାନ ସୁଦ୍ଧା ଏହାକୁ ବହନ କରିବାରେ ସକ୍ଷମ ନଥିଲେ । ଆମେ ସହରୀ ତଥା ଗ୍ରାମୀଣ ଅର୍ଥାତ ସମସ୍ତ କ୍ଷେତ୍ରରେ ସମୁଚିତ ସ୍ୱଚ୍ଛତା ସୁନିଶ୍ଚିତ କରିଛୁ । ଆମେ ଘରେ ଶୌଚାଳୟର ପୂର୍ଣ୍ଣ ପ୍ରସାର ଏବଂ ସେଗୁଡ଼ିକର ସମୁଚିତ ଉପଯୋଗ ଦିଗରେ କାମ କରୁଛୁ ।


    ଭାଏ ଓ ଭଉଣୀମାନେ ,


    ଆମର ଗଣତି ମଧ୍ୟ 2017ରେ ବିଶ୍ୱର ସବୁଠୁ ଦ୍ରୁତଗତିରେ ବଢ଼ୁଥିବା ପର୍ଯ୍ୟଟନ ଲକ୍ଷ୍ୟସ୍ଥଳୀରେ ହୋଇଥିଲା । 2016 ତୁଳନାରେ ଭାରତର ଅଭିବୃଦ୍ଧି ହାର 14 ପ୍ରତିଶତ ଥିଲା , ଯେତେବେଳେ କି ଏହି ବର୍ଷ ବିଶ୍ୱସ୍ତରର ବୃଦ୍ଧି ହାର ହାରାହାରୀ 7 ପ୍ରତିଶତ ଥିଲା । ଭାରତ ଗତ ଚାରି ବର୍ଷ କାଳରେ ଯାତ୍ରୀ ଟିକେଟରେ ଦୁଇ ଅଙ୍କ ବିଶିଷ୍ଟ ବୃଦ୍ଧି ଦୃଷ୍ଟିରୁ ବିଶ୍ୱର ସବୁଠୁ ବଡ଼ ବୃଦ୍ଧି ପାଉଥିବା ବିମାନ ବଜାର ହୋଇ ରହିଛି ।


    ତେଣୁ , ଏକ "ନୂଆ ଭାରତ” ଭାବେ ଉଭା ହେଉଛି , ଯାହା ଆଧୁନିକ ଏବଂ ପ୍ରତିଦ୍ୱନ୍ଦ୍ୱିତାପୂର୍ଣ୍ଣ ହେବ ଏବଂ ଏଥିସହିତ ଏହା ଲୋକମାନଙ୍କ ଚିନ୍ତା କରୁଥିବା ତଥା ସହାନୁଭୂତିଶୀଳ ମଧ୍ୟ ହେବ । ଏହି ସହାନୁଭୂତିଶୀଳ ଦୃଷ୍ଟିକୋଣର ଏକ ଅଭିନବ ଉଦାହରଣ "ଆୟୁଷ୍ମାନ ଭାରତ” ନାମକ ଆମ ଚିକିତ୍ସା ବୀମା ଯୋଜନା ଅଟେ । ଏହାଦ୍ୱାରା ପାଖାପାଖି 50 କୋଟି ଲୋକ ଲାଭାନ୍ୱିତ ହେବେ ଯାହା ଆମେରିକା , କାନାଡା ଏବଂ ମେକ୍ସିକୋର ମିଳିତ ଜନସଂଖ୍ୟାରୁ ମଧ୍ୟ ଅଧିକ । ଆୟୁଷ୍ମାନ ଭାରତ ଯୋଜନା ସ୍ୱାସ୍ଥ୍ୟ ସହ ଜଡ଼ିତ ମୌଳିକ ଢାଂଚାଗତ ସୁବିଧା , ଚିକିତ୍ସା ଉପକରଣର ନିର୍ମାଣ ଏବଂ ସ୍ୱାସ୍ଥ୍ୟ ସେବା କ୍ଷେତ୍ରରେ ବ୍ୟାପକ ନିବେଶ ସୁଯୋଗ ଉପଲବ୍ଧ କରାଇବ ।


    ମୁଁ ଆଉ କିଛି ଉଦାହରଣ ଦେବାକୁ ଚାହୁଁଛି । ଭାରତରେ 50ଟି ସହର ମେଟ୍ରୋ ରେଳ ପ୍ରଣାଳୀର ନିର୍ମାଣ କରିବା ଲାଗି ପ୍ରସ୍ତୁତ । ଆମକୁ 50 ମିଲିୟନ ଆବାସ ନିର୍ମାଣ କରିବାକୁ ଅଛି । ସଡ଼କ , ରେଳ ଏବଂ ଜଳପଥ ସହ ଜଡ଼ିତ ଆବଶ୍ୟକତା ଅତ୍ୟନ୍ତ ବ୍ୟାପକ । ଆମେ ତ୍ୱରିତ ଏବଂ ସ୍ୱଚ୍ଛ ଢଂଗରେ ନିଜ ଲକ୍ଷ୍ୟ ହାସଲ ଦିଗରେ ବିଶ୍ୱସ୍ତରୀୟ ପ୍ରଯୁକ୍ତି ଚାହୁଁଛୁ ।


    ବନ୍ଧୁଗଣ ,


    ତେଣୁ ଭାରତ ଅସୀମା ସମ୍ଭାବନାର ଦେଶ । ଏହା ଏକମାତ୍ର ଏପରି ସ୍ଥାନ , ଯେଉଁଠି ଆପଣଙ୍କ ପାଇଁ ଗଣତନ୍ତ୍ର , ଯୁବ ଜନସଂଖ୍ୟା ଏବଂ ବ୍ୟାପକ ଚାହିଦା ତିନୋଟି ଉପଲବ୍ଧ । ଏପରି ନିବେଶକ ଯେଉଁମାନେ ଭାରତରେ ପୂର୍ବରୁ ନିବେଶ କରିସାରିଛନ୍ତି , ସେମାନଙ୍କୁ ମୁଁ ଏହି ଆଶ୍ୱାସନା ଦେବାକୁ ଚାହୁଁଛି ଆମର ଗଣତାନ୍ତ୍ରିତ ପଦ୍ଧତି , ମାନବୀୟ ମୂଲ୍ୟବୋଧ ଏବଂ ସୁଦୃଢ଼ ନ୍ୟାୟିକ ପ୍ରଣାଳୀ ଆପଣଙ୍କ ନିବେଶର ସୁରକ୍ଷା ଏବଂ ସଂରକ୍ଷଣ ସୁନିଶ୍ଚିତ କରିବ । ଆମେ ନିବେଶ ପରିବେଶକୁ ଆହୁରି ଉନ୍ନତ କରିବା ଏବଂ ନିଜକୁ ଅଧିକରୁ ଅଧିକ ପ୍ରତିଦ୍ୱନ୍ଦ୍ୱି କରିବା ଦିଗରେ ନିରନ୍ତ କାମ କରୁଛୁ ।


    ଏପରି ନିବେଶକ ଯେଉଁମାନେ ବର୍ତ୍ତମାନ ସୁଦ୍ଧା ଭାରତରେ ନିଜ ଉପସ୍ଥିତି ଜାହିର କରିନାହାନ୍ତି , ସେମାନଙ୍କୁ ମୁଁ ଏଠାରେ ଉପଲବ୍ଧ ସୁଯୋଗର ସନ୍ଧାନ କରିବା ଲାଗି ଆମନ୍ତ୍ରିତ ଏବଂ ପ୍ରୋତ୍ସାହିତ କରୁଛି । ଏହା ଭାରତରେ ନିବେଶ କରିବାର ସବୁଠୁ ଭଲ ସମୟ । ଆମେ ଜଣ ଜଣ କରି ସମସ୍ତ ନିବେଶକମାନଙ୍କ ସହାୟତା ଲାଗି ସମର୍ପିତ ଉପାୟ କରିଛୁ । ସବୁଠୁ ବଡ଼ କଥା ହେଉଛି ଯେ ମୁଁ ଆପଣଙ୍କୁ ଏହି ଆଶ୍ୱାସନା ଦେବାକୁ ଚାହୁଁଛି ଯେ ଆପଣମାନଙ୍କ ଗସ୍ତରେ ଆପଣମାନଙ୍କ ସହିତ ରହିବା ଲାଗି ସବୁବେଳେ ଉପଲବ୍ଧ ରହିବି ।


    ଧନ୍ୟବାଦ! ଆପଣମାନଙ୍କୁ ବହୁତ ବହୁତ ଧନ୍ୟବାଦ । ଅନେକ ଧନ୍ୟବାଦ


    **********

    
    
    (Release ID: 1560848) Visitor Counter : 36