      ରେଳ ମନ୍ତ୍ରଣାଳୟ

      ରେଳ ଷ୍ଟେସନର ଆଧୁନୀକିକରଣ
      Posted On: 04 JAN 2019 7:54PM by PIB Bhubaneshwar


    ରେଳ ଷ୍ଟେସନର ଉନ୍ନତିକରଣ ଏକ ନିରନ୍ତର ଜାରି ରହିଥିବା ପ୍ରକ୍ରିୟା । ଯାତ୍ରୀଙ୍କ ସୁବିଧା ପାଇଁ ବିଭିନ୍ନ ପ୍ରକାର ପଦକ୍ଷେପ ଆବଶ୍ୟକତା , ଯାତ୍ରୀ ସଂଖ୍ୟା , ପ୍ରାଥମିକତା ତଥା ଆର୍ଥିକ ସଙ୍ଗତିକୁ ଦୃଷ୍ଟିରେ ରଖି ନିଆଯାଉଛି ।


    2009-10ରୁ ଆଦର୍ଶ ଷ୍ଟେସନ ଯୋଜନା ଆରମ୍ଭ ହୋଇଥିଲା । ଯାତ୍ରୀଙ୍କ ଆବଶ୍ୟକତାକୁ ଚିହ୍ନଟ କରି ରେଳଷ୍ଟେସନଗୁଡ଼ିକର ଉନ୍ନତିକରଣ ଆଦର୍ଶ ଯୋଜନା ମାଧ୍ୟମରେ ହୋଇଛି । ସେବେଠାରୁ ଏହି ଯୋଜନାରେ 1253ଟି ଷ୍ଟେସନ ଚିହ୍ନଟ ହେବା ସହ 1065ଟି ଷ୍ଟେସନ ବିକଶିତ ହୋଇଛି ।


    ଏହି ଯୋଜନାରେ ବିକାଶ ପାଇଁ ପଂଜାବର 32ଟି ଷ୍ଟେସନ ଚିହ୍ନିତ ହୋଇଥିଲା । ସେଥି ମଧ୍ୟରୁ ଏଯାଏଁ 25ଟି ଷ୍ଟେସନର ଉନ୍ନତିକରଣ କାମ ସରିଥିବା ବେଳେ 2018-19ରେ ବାକି 7ଟି ଷ୍ଟେସନର ଉନ୍ନତି ପାଇଁ ଲକ୍ଷ୍ୟ ରହିଛି ।


    ହରିଆନାର 16ଟି ଷ୍ଟେସନ ଆଦର୍ଶ ଷ୍ଟେସନ ଯୋଜନାରେ ଉନ୍ନତିକରଣ ପାଇଁ ଚିହ୍ନଟ ହୋଇଥିଲା । ସେଥି ମଧ୍ୟରୁ ଏଯାଏଁ 11ଟି ଷ୍ଟେସନର ଉନ୍ନତିକରଣ ସରିଥିବା ବେଳେ 2018-19ରେ ବାକି 5ଟି ଷ୍ଟେସନର ଉନ୍ନତି ପାଇଁ ଲକ୍ଷ୍ୟ ରହିଛି ।


    ଆନ୍ଧ୍ରପ୍ରଦେଶର 46ଟି ଷ୍ଟେସନକୁ ଆଦର୍ଶ ଷ୍ଟେସନ ଯୋଜନାରେ ଉନ୍ନତିକରଣ ପାଇଁ ଚିହ୍ନଟ ହୋଇଥିଲା । ସେଥି ମଧ୍ୟରୁ ଏଯାଏଁ 40ଟି ଷ୍ଟେସନର ଉନ୍ନତିକରଣ ସରିଥିବାବେଳେ 2018-19ରେ ବାକି 6ଟି ଷ୍ଟେସନର ଉନ୍ନତି ପାଇଁ ଲକ୍ଷ୍ୟରହିଛି ।


    ତେଲଙ୍ଗାନାର 24ଟି ଷ୍ଟେସନକୁ ଆଦର୍ଶ ଷ୍ଟେସନ ଯୋଜନାରେ ଉନ୍ନତିକରଣ ପାଇଁ ଚିହ୍ନଟ କରା ହୋଇଥିଲା । ସେଥିମଧ୍ୟରୁ ଏଯାଏଁ 22ଟି ଷ୍ଟେସନର ଉନ୍ନତିକରଣ ସରିଥିବାବେଳେ 2018-19ରେ ବାକି 2ଟି ଷ୍ଟେସନର ଉନ୍ନତି ପାଇଁ ଲକ୍ଷ୍ୟ ରହିଛି ।


    କେନ୍ଦ୍ର ରେଳ ରାଷ୍ଟ୍ରମନ୍ତ୍ରୀ ଶ୍ରୀ ରାଜେନ ଗୋହନେ ରାଜ୍ୟସଭାରେ ଲିଖିତ ଉତ୍ତର ମାଧ୍ୟମରେ ଏହି ସୂଚନା ଦେଇଛନ୍ତି ।


    *******************


    

    
    (Release ID: 1558807) Visitor Counter : 16