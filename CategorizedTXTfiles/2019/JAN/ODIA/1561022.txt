      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଆନ୍ଧ୍ରପ୍ରଦେଶରେ 39ଟି ଜାତୀୟ ରାଜପଥ ପ୍ରକଳ୍ପର ଉଦଘାଟନ ଓ ଭିତ୍ତିପ୍ରସ୍ତର ସ୍ଥାପନ କଲେ ନୀତିନ ଗଡ଼କରୀ
      Posted On: 21 JAN 2019 8:16PM by PIB Bhubaneshwar


    କେନ୍ଦ୍ରସଡ଼କ ପରିବହନ ଓ ରାଜପଥ , ଜାହାଜଚଳାଚଳ , ଜଳସମ୍ପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ଆଜି ଆନ୍ଧ୍ରପ୍ରଦେଶରେ 39ଟି ଜାତୀୟ ରାଜପଥ ପ୍ରକଳ୍ପର ଉଦ୍ଘାଟନ ଓ ଭିତ୍ତିପ୍ରସ୍ତର ସ୍ଥାପନ କରିଛନ୍ତି । ଏଗୁଡ଼ିକ ମଧ୍ୟରେ ସେତୁ ଭାରତ କାର୍ଯ୍ୟକ୍ରମ ଅଧୀନ 11ଟି ଆରଓବି ନିର୍ମାଣ ଅନ୍ତର୍ଭୁକ୍ତ । ଏହି ପ୍ରକଳ୍ପଗୁଡ଼ିକ 1384 କିଲୋମିଟର ଦୀର୍ଘ ଏବଂ ଏଥିରେ 16 , 878 କୋଟି ଟଙ୍କାର ପୁଞ୍ଜି ନିବେଶ ଜଡ଼ିତ ।


    ଏ ଅବସରରେ ଉଦବୋଧନ ଦେଇ ଶ୍ରୀ ଗଡ଼କରୀ କହିଲେ , 2014 ମେ ’ ପୂର୍ବରୁ ଆନ୍ଧ୍ରପ୍ରଦେଶରେ 5193 କିଲୋମିଟର ଦୀର୍ଘର ଜାତୀୟ ରାଜପଥ ଥିଲା , ଯାହାକି ଏବେ 7246 କିଲୋମିଟରକୁ ବୃଦ୍ଧି ଘଟିଛି । ଏଣୁ ଏହି ଅବଧି ମଧ୍ୟରେ 3053 କିମିର ଏନ୍ଏଚ ବୃଦ୍ଧି ହୋଇଛି । ଆନ୍ଧ୍ରପ୍ରଦେଶରେ ଜାତୀୟ ରାଜପଥ ବିକାଶ ପାଇଁ ପ୍ରାୟ 1 , 00 , 000 କୋଟି ଟଙ୍କା ପୁଞ୍ଜିନିବେଶ ହୋଇଛି । ଭାରତମାଳା ଅଧୀନରେ 44 , 000 କୋଟି ଟଙ୍କା ପୁଞ୍ଜିନିବେଶରେ ପ୍ରାୟ 2 , 520 କିଲୋମିଟର ସଡ଼କ ନିର୍ମାଣ ପାଇଁ ଯୋଜନା ହୋଇଛି । ସେତୁ ଭାରତମ୍ ଅଧୀନରେ 2500 କୋଟି ଟଙ୍କା ବିନିଯୋଗରେ 31 ଆରଓବି ନିର୍ମାଣ ପାଇଁ ଅନୁମୋଦନ ମିଳିଛି । ସେଥି ମଧ୍ୟରୁ 1310 କୋଟି ଟଙ୍କା ମୂଲ୍ୟର 18ଟି ଆରଓବିକୁ ମଞ୍ଜୁରି ମିଳିସାରିଛି , ଯାହାକି ଏବେ ନିର୍ମାଣ/କାର୍ଯ୍ୟାଦେଶ ପର୍ଯ୍ୟାୟରେ ରହିଛି । ଏହା ବ୍ୟତୀତ 2014 ମେ ’ ପରଠାରୁ ଆନ୍ଧ୍ରପ୍ରଦେଶରେ 1796 କୋଟି ଟଙ୍କା ପୁଞ୍ଜିନିବେଶରେ ମୋଟ୍ 1805 କିଲୋମିଟର ଦୀର୍ଘ ବିଶିଷ୍ଟ 136ଟି ସିଆରଫ କାର୍ଯ୍ୟକୁ ଅନୁମୋଦନ କରାଯାଇଛି । ସେଥି ମଧ୍ୟରୁ 570 କୋଟି ଟଙ୍କା ପୁଞ୍ଜିନିବେଶର 835 କିମିର 56ଟି କାର୍ଯ୍ୟ ଶେଷ ହୋଇସାରିଛି ।


    ସେ କହିଲେ , ରାଜ୍ୟ ପାଇଁ 1 , 64 , 719 କୋଟି ଟଙ୍କା ମୂଲ୍ୟର ମୋଟ୍ 108ଟି ପ୍ରକଳ୍ପ ଚିହ୍ନଟ କରାଯାଇଥିଲା । ସେଥି ମଧ୍ୟରୁ 2242 କୋଟି ଟଙ୍କା ମୂଲ୍ୟର 19ଟି ପ୍ରକଳ୍ପ 2018 ଅକ୍ଟୋବର ସୁଦ୍ଧା ସମ୍ପୂର୍ଣ୍ଣ ହୋଇସାରିଛି । 33 , 042 କୋଟି ଟଙ୍କା ମୂଲ୍ୟର 53ଟି ଗୁରୁତ୍ୱପୂର୍ଣ୍ଣ ପ୍ରକଳ୍ପକୁ 2018-20ରେ ଶେଷ କରିବାକୁ ଯୋଜନା ରଖାଯାଇଛି । 83 , 713 କୋଟି ଟଙ୍କା ମୂଲ୍ୟର 27ଟି ପ୍ରକଳ୍ପ କାର୍ଯ୍ୟକାରୀ ହେଉଛି ଏବଂ 74 , 000 କୋଟି ଟଙ୍କା ମୂଲ୍ୟର 38ଟି ପ୍ରକଳ୍ପ ବିକାଶର ବିଭିନ୍ନ ପର୍ଯ୍ୟାୟରେ ରହିଛି । ପୁନଶ୍ଚ 4151 କୋଟି ଟଙ୍କା ମୂଲ୍ୟର 23ଟି ପ୍ରକଳ୍ପର ଡିପିଆର୍ ପ୍ରସ୍ତୁତି ଚାଲିଛି ।


    ମନ୍ତ୍ରୀ କହିଲେ , ଭାଇଜାଗ ବନ୍ଦରର କ୍ଷମତାକୁ ଏବେକାର 152 ଏମ୍ଏମଟିପିଏରୁ 2025 ସୁଦ୍ଧା 211 ଏମ୍ଏମଟିପିଏକୁ ବୃଦ୍ଧି କରିବା ପାଇଁ ରୋଡ ମ୍ୟାପ ବିକାଶ ହୋଇଛି । 71 ଏମ୍ଏମଟିପିଏ କ୍ଷମତା ଯୋଡ଼ିବା ଉଦ୍ଦେଶ୍ୟରେ 2536 କୋଟି ମୂଲ୍ୟର 11ଟି ବନ୍ଦର କ୍ଷମତା ସମ୍ପ୍ରସାରଣ ପ୍ରକଳ୍ପ ଚିହ୍ନଟ ହୋଇଛି ।


    ମନ୍ତ୍ରୀ ପୁନଶ୍ଚ କହିଲେ ଯେ ସାଗରମାଳା କାର୍ଯ୍ୟକ୍ରମ ଅଧୀନରେ ରାଜ୍ୟ ପାଇଁ 36ଟି ସଡ଼କ ପ୍ରକଳ୍ପ ଯୋଜନା ହୋଇଥିଲା । ସେଥି ମଧ୍ୟରୁ 35ଟି ଏନ୍ଏଚ୍ଏଆଇ/ସଡ଼କ ପରିବହନ ଓ ରାଜପଥ ମନ୍ତ୍ରଣାଳୟ ଦ୍ୱାରା ଏବଂ ଗୋଟିଏ ବନ୍ଦର ଟ୍ରଷ୍ଟ ଦ୍ୱାରା ଚାଲୁଛି । ଏହି ପ୍ରକଳ୍ପଗୁଡ଼ିକ ମଧ୍ୟରୁ 3ଟି ସମ୍ପୂର୍ଣ୍ଣ ହୋଇସାରିଛି ଏବଂ 8ଟି ପ୍ରକଳ୍ପ କାର୍ଯ୍ୟକାରିତା ଅଧୀନରେ ରହିଛି । 10 , 000 କୋଟିର 19ଟି ରେଳପଥ ପ୍ରକଳ୍ପ ମଧ୍ୟ ଯୋଜନା ହୋଇଥିଲା , ଯେଉଁଥିରୁ 9ଟି ପ୍ରକଳ୍ପ ଭାରତୀୟ ରେଳପଥ , 6ଟି ଆଇପିଆରସିଏଲ୍ ଏବଂ 4ଟି ଆନ୍ଧ୍ରପ୍ରଦେଶ ବନ୍ଦର ବିଭାଗ ଦ୍ୱାରା ବିକାଶ ହେଉଛି । ସେ କହିଲେ , 6ଟି ପ୍ରକଳ୍ପ ଶେଷ ହୋଇଥିବା ବେଳେ ଅନ୍ୟ 6ଟି କାର୍ଯ୍ୟକାରିତା ଅଧୀନରେ ରହିଛି ।


    ଶ୍ରୀ ଗଡ଼କରୀ କହିଲେ , ସାଗରମାଳା କାର୍ଯ୍ୟକ୍ରମ ଅଧୀନରେ ରାଜ୍ୟରେ 9ଟି ଶିଳ୍ପାଂଚଳ କ୍ଲଷ୍ଟର ବିକାଶ କରାଯାଉଛି । ସେଥି ମଧ୍ୟରୁ 373 କୋଟି ଟଙ୍କା ବ୍ୟୟରେ ବନ୍ଦର ଭିତ୍ତିକ ମେଗାଖାଦ୍ୟ ପ୍ରକ୍ରିୟାକରଣ ପାର୍କ , କାକିନାଡା-ଗୋଦାବରୀ ମେଗା ଆକ୍ୱା ଫୁଡ୍ ପାର୍କ କାର୍ଯ୍ୟ ସମ୍ପୂର୍ଣ୍ଣ ହୋଇ ସାରିଲାଣି । 375.3 କୋଟିର ଏପିଆଇଆଇସି ମେଗା ଫୁଡ୍ ପାର୍କ , 9706.75 କୋଟିରେ ରେନିଗୁଂଟା ଏବଂ ୟେର୍ପାଡୁ ମଣ୍ଡଳ-ଚିତ୍ତୋର ଜିଲ୍ଲା-ତିରୁପତି ଗ୍ରୀନଫିଲ୍ଡ ମାନୁଫାକ୍ଚରିଂ କ୍ଲଷ୍ଟର , 5719.8 କୋଟିର ଭିକ୍ରୁଥା ମାଳା ଭିଲେଜ୍-ୟେର୍ପାଡୁମଣ୍ଡଳ-ଚିତ୍ତୋର ଜିଲ୍ଲା- ତିରୁପତି ଗ୍ରୀନ ଫିଲ୍ଡ ଇଲେକ୍ଟ୍ରୋନିକ୍ସ ମାନୁଫାକ୍ଚରିଂ କ୍ଲଷ୍ଟର , 1604.41 କୋଟିର ଚେରିଭିଗ୍ରାମ-ସତ୍ୟଭେଡୁମଣ୍ଡଳ-ଚିତ୍ତୋର ଜିଲ୍ଲା-ତିରୁପତି ଗ୍ରୀନ ଫିଲ୍ଡ ଇଲେକ୍ଟ୍ରୋନିକ୍ସ ମାନୁଫାକ୍ଚରିଂ କ୍ଲଷ୍ଟର ଏବଂ 37428 କୋଟି ପୁଞ୍ଜିନିବେଶରେ କ୍ରୀଷ୍ଣାପାଟନମର 6340 ମେଗାୱାଟ ପାୱାର କ୍ଲଷ୍ଟର କାର୍ଯ୍ୟକାରୀ ହେଉଛି । କାକିନାଡାରେ 4520 କୋଟିର ପେଟ୍ରୋ କେମିକାଲ କ୍ଲଷ୍ଟର , ସେଂଟ୍ରାଲ୍ ଏପିରେ 3321 କୋଟିର ରପ୍ତାନି ଭିତ୍ତିକ ପୋଷାକ କ୍ଲଷ୍ଟର ଏବଂ ଏପିରେ 24500 କୋଟିର ସିମେଣ୍ଟ କ୍ଲଷ୍ଟର ପାଇଁ ଡିପିଆର୍ ପ୍ରସ୍ତୁତ ହେବାକୁ ଯାଉଛି ।


    ମନ୍ତ୍ରି କହିଲେ , ଉପକୂଳ କମ୍ୟୁନିଟି ବିକାଶ କାର୍ଯ୍ୟକ୍ରମ ଅଧୀନରେ 574 କୋଟି ବିନିମୟରେ ଭାଇଜାଗ ସେଣ୍ଟର ଅଫ୍ ଏକ୍ସିଲେନ୍ସ ଫର୍ମେରିଟାଇମ୍ ଆଣ୍ଡ ସିପିଙ୍ଗ ବିଲ୍ଡିଂ ସ୍ଥାପନ କରାଯାଉଛି । ଆନ୍ଧ୍ରପ୍ରଦେଶର 2ଟି ଉପକୂଳ ଜିଲ୍ଲା (ବିଶାଖାପାଟନମ୍ ଓ ପୂର୍ବଗୋଦାବରୀ)ରେ ସ୍କିଲ ଗ୍ୟାପ ସର୍ଭେ ପ୍ରସ୍ତୁତ ହୋଇଛି । ବନ୍ଦର ଓ ମେରିଟାଇମ କ୍ଷେତ୍ରରେ ପ୍ରତିବର୍ଷ 1000 ବ୍ୟକ୍ତିଙ୍କୁ ପ୍ରଶିକ୍ଷଣ ଦେବାକୁ ଯୋଜନା ହୋଇଛି । ବନ୍ଦର ଓ ମେରିଟାଇମ କ୍ଷେତ୍ରରେ ରହିଥିବା କୌଶଳ ପାର୍ଥକ୍ୟକୁ ଦୂର କରିବାକୁ ଭାଇଜାଗ ବନ୍ଦରରେ ଏକ ମଲ୍ଟି ସ୍କିଲ ଡେଭଲପ ମେଣ୍ଟ ସେଣ୍ଟର ସ୍ଥାପନ କରାଯିବ । ଆନ୍ଧ୍ରପ୍ରଦେଶ ପାଇଁ ଡିଡିୟୁ-ଜିୱାଇକେରେ ବ୍ୟୟ ଅଟକଳ ହୋଇଥିବା 28 ଲକ୍ଷ ମଧ୍ୟରୁ 14 ଲକ୍ଷ ପ୍ରଦାନ କରାଯାଇଛି ।


    ଶ୍ରୀ ଗଡ଼କରୀ କହିଲେ , ସାଗରମାଳା ଅଧୀନରେ 1500 କୋଟି ପୁଞ୍ଜିନିବେଶରେ 5ଟି ମାଛଧରା ହାର୍ବର ପ୍ରକଳ୍ପ ପାଇଁ ଡିପିଆର୍ ପ୍ରସ୍ତୁତ ହୋଇଛି । ସେଗୁଡ଼ିକ ମଧ୍ୟରେ 242 କୋଟି ବିନିମୟରେ SPSR Nellore ଜିଲ୍ଲାର ଜୁଭାଲାଡାଇନରେ ଫିସିଙ୍ଗ ହାର୍ବର , 250 କୋଟିରେ କ୍ରିଷ୍ଣା ଜିଲ୍ଲାର ମଛିଲିପାଟନମରେ ଥିବା ଫିସିଙ୍ଗ ହାର୍ବରର ଦ୍ୱିତୀୟ ପର୍ଯ୍ୟାୟ ବିକାଶ , 341 କୋଟିରେ ଗୁଂଟୁର ଜିଲ୍ଲାର ନିଜାମ୍ପାଟନମରେ ଥିବା ଫିସିଙ୍ଗ ହାର୍ବରର ଦ୍ୱିତୀୟ ପର୍ଯ୍ୟାୟ ବିକାଶ , ପ୍ରକାଶମ ଜିଲ୍ଲାର ଭୋଡାରେଭୁରେ 409 କୋଟିରେ ଫିସିଙ୍ଗ ହାର୍ବର ବିକାଶ ଏବଂ 289 କୋଟି ପୁଞ୍ଜିନିବେଶରେ ପୂର୍ବଗୋଦାବରୀ ଜିଲ୍ଲାର ୟୁ.କୋଟାପଲ୍ଲୀ-ଏମରପାଡ଼ାରେ ଫିସିଙ୍ଗ ହାର୍ବର ବିକାଶ ଆଦି ରହିଛି ।


    କୋଷ୍ଟାଲ୍ ବର୍ଥ ସ୍କିମ୍ ଅଧୀନରେ 200 କୋଟିର 3ଟି ପ୍ରକଳ୍ପ ବ୍ୟତୀତ 560 କୋଟି ପୁଞ୍ଜିନିବେଶରେ 9ଟି ଆରଓ-ଆରଓ ଏବଂ ପର୍ଯ୍ୟଟନ ଜେଟି ପ୍ରକଳ୍ପ କାର୍ଯ୍ୟ ହାତକୁ ନିଆଯାଇଛି ।


    ମନ୍ତ୍ରୀ କହିଲେ , 2008 ନଭେମ୍ବରରେ ମୋଟ୍ 1078 କିଲୋମିଟର ଦୀର୍ଘର ଜାତୀୟଜଳପଥ-4 ଘୋଷଣା କରାଯାଇଥିଲା । ଏଥିରେ ଗୋଦାବରୀ ନଦୀ (ଭଦ୍ରାଚଲମରୁ ରାଜମୁଣ୍ଡ୍ରେ) - 171 କିମି , କ୍ରିଷ୍ଣା ନଦୀ (ୱାଜିରବାଦରୁ ବିଜୟୱାଡା) - 157 କିମି , କାକାନାଡାକେନାଲ୍ (କାକିନାଡାରୁ ରାଜମୁଣ୍ଡ୍ରେ) - 50 କିମି , ଏଲୁରୁକେନାଲ୍ (ରାଜମୁଣ୍ଡ୍ରେରୁ ବିଜୟୱାଡା) - 139 କିମି , କୋମାମୁରକେନାଲ୍ (ବିଜୟୱାଡାରୁ ପେଦାଗଞ୍ଜାମ) - 113 କିମି , ନର୍ଥ ବକିଂହାମ କେନାଲ୍ (ପେଦାଗଞ୍ଜାମରୁ ଚେନ୍ନାଇ) - 316 କିମି , ସାଉଥ୍ ବକିଂହାମ କେନାଲ୍ (ଚେନ୍ନାଇରୁ ମର୍କାନମ୍) -110 କିମି , କାଲୁଭେଲିଟ୍ୟାଙ୍କ୍ (ମାର୍କନମରୁ ପୁଡୁଚେରୀ) - 22 କିମି ରହିଥିଲା । ସେ କହିଲେ , ଜାତୀୟ ଜଳପଥ-4କୁ ଏନଡବ୍ଲ୍ୟୁ ଆଇନ୍ 2016 ଦ୍ୱାରା 2890 କିମିକୁ ସମ୍ପ୍ରସାରଣ କରାଯାଇଛି । ଏଥିରେ କ୍ରିଷ୍ଣା ନଦୀରେ ୱାଜିରବାଦରୁ ଗାଲାଗଳି (628 କିମି) ଏବଂ ଗୋଦାବରୀ ନଦୀରେ ଭଦ୍ରାଚଲମରୁ ନାସିକ୍ (1184 କିମି) ଯୋଡ଼ାଯାଇଛି ।


    ସେ କହିଲେ , 2017-18ରେ ଏଥିରୁ କେତେକ ଅଞ୍ଚଳରେ ବିକାଶ କାର୍ଯ୍ୟ ଆରମ୍ଭ ହୋଇଛି । ଇବ୍ରାହିମ୍ପାଟନମରୁ ଲିଙ୍ଗାୟାପଲେମକୁ ଆରଓ-ଆରଓ ସର୍ଭିସ୍ ଆରମ୍ଭ ହୋଇସାରିଛି । ଏହାଦ୍ୱାରା ଏ ଅଞ୍ଚଳରେ ଦକ୍ଷ ଲଜିଷ୍ଟିକ ସେବା ମିଳିବା ସହ ରାଜଧାନୀ ସହର ଅମରାବତୀରେ ଆର୍ଥିକ ପ୍ରଗତି ତ୍ୱରାନ୍ୱିତ ହେବ ।


    *******************

    
    
    (Release ID: 1561022) Visitor Counter : 14