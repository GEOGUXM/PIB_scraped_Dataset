      ଆର୍ଥିକ ବ୍ୟାପାର ସଂକ୍ରାନ୍ତ କ୍ୟାବିନେଟ କମିଟି

      ବାଣିଜ୍ୟିକ ରପ୍ତାନିକାରୀମାନଙ୍କୁ “ପରିବହନ ପୂର୍ବାପର ଟଙ୍କା ରପ୍ତାନି ଋଣ ଲାଗି ସୁଧ ସମାନୀକରଣ ଯୋଜନା”ରେ ସାମିଲ କରିବାକୁ କ୍ୟାବିନେଟର ଅନୁମୋଦନ
      Posted On: 02 JAN 2019 6:57PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଆର୍ଥିକ ବ୍ୟାପାର ସଂକ୍ରାନ୍ତ କେନ୍ଦ୍ର କ୍ୟାବିନେଟ ସମିତି (ସିସିଇଏ) ବାଣିଜ୍ୟିକ ରପ୍ତାନିକାରୀମାନଙ୍କୁ "ପରିବହନ ପୂର୍ବାପର (ପୂର୍ବ ଏବଂ ପରବର୍ତ୍ତୀ) ଟଙ୍କା ରପ୍ତାନି ଋଣ ପାଇଁ ସୁଧ ସମାନୀକରଣ ଯୋଜନା (ଆଇଇଏସ) ' ରେ ସାମିଲ କରିବା ସଂକ୍ରାନ୍ତ ବାଣିଜ୍ୟ ବିଭାଗର ପ୍ରସ୍ତାବକୁ ମଞ୍ଜୁରି ଦେଇଛନ୍ତି । ଏହା ଅନ୍ତର୍ଗତ ବାଣିଜ୍ୟିକ ରପ୍ତାନିକାରୀମାନଙ୍କୁ ଏହି ଯୋଜନାରେ ଚିହ୍ନଟ 416 ଶୁଳ୍କ ଲାଇନ ପରିଧିରେ ଆସୁଥିବା ଉତ୍ପାଦଗୁଡ଼ିକର ରପ୍ତାନି ପାଇଁ ଏପରି ଋଣ ଉପରେ 3 ପ୍ରତିଶତ ସୁଧ ସମାନୀକରଣ ଦରକୁ ଅନୁମତି ଦିଆଯାଇଛି । ଏହି ଉତ୍ପାଦର ସମ୍ପର୍କ ମୁଖ୍ୟତଃ ଏମଏସଏମଇ/ଶ୍ରମ ବହୁଳ କ୍ଷେତ୍ର ଯେପରିକି କୃଷି , ପୋଷାକ , ଚମଡ଼ା , ହସ୍ତଶିଳ୍ପ , ମେସିନାରୀ ଆଦି ସହ ଜଡ଼ିତ ।


    ଏହି ପ୍ରସ୍ତାବ ଦ୍ୱାରା ଯୋଜନାର ଅବଶିଷ୍ଟ ଅବଧିରେ ରପ୍ତାନିକାରୀମାନଙ୍କୁ ସୁଧ ସମାନୀକରଣ ଉପରେ ପାଖାପାଖି 600 କୋଟି ଟଙ୍କାର ଲାଭ ହେବ ।


    ଏହି ଯୋଜନାରେ ବାଣିଜ୍ୟିକ ରପ୍ତାନିକାରୀମାନଙ୍କୁ ସାମିଲ କରିବା ଦ୍ୱାରା ଏହି ରପ୍ତାନିକାରୀ ଆହୁରି ଅଧିକ ପ୍ରତିଦ୍ୱନ୍ଦ୍ୱୀ ହେବେ ବୋଲି ଆଶା କରାଯାଉଛି , ଯଦ୍ଦ୍ୱାରା ସେମାନେ ଏମଏସଏମଇ ଦ୍ୱାରା ଉତ୍ପାଦିତ ଆହୁରି ଅଧିକ ଉତ୍ପାଦଗୁଡ଼ିକର ରପ୍ତାନି କରିବା ଲାଗି ପ୍ରୋତ୍ସାହିତ ହେବେ । ଏହାଦ୍ୱାରା ଭାରତରୁ କରାଯାଉଥିପା ରପ୍ତାନିରେ ବୃଦ୍ଧି ହେବ । ବାଣିଜ୍ୟିକ ରପ୍ତାନିକାରୀମାନଙ୍କ ଦ୍ୱାରା କରାଯାଉଥିବା ଅତିରିକ୍ତ ରପ୍ତାନି ଦ୍ୱାରା ସୂକ୍ଷ୍ମ , ଲଘୁ ଏବଂ ମଧ୍ୟମ ଉଦ୍ୟୋଗ (ଏମଏସଏମଇ) ଦ୍ୱାରା କରାଯାଉଥିବା ଉତ୍ପାଦନରେ ବୃଦ୍ଧି ହେବ , ଯାହା ଫଳରେ ନିଯୁକ୍ତି ସୁଯୋଗ ବୃଦ୍ଧି ପାଇବ । ଏମଏସଏମଇର ସାଧାରଣ ଭାବେ ନିଯୁକ୍ତି ଗହନ କ୍ଷେତ୍ର ହୋଇଥିବା ଦୃଷ୍ଟିରୁ ଏହା ସମ୍ଭବ ହୋଇପାରିବ ।


    ବର୍ତ୍ତମାନ ଯୋଜନା 01 ଏପ୍ରିଲ , 2015 ଠାରୁ 5 ବର୍ଷ ଲାଗି କାର୍ଯ୍ୟକାରୀ କରାଯାଉଛି । ଏହି ଯୋଜନାରେ 4 ଅଙ୍କ ବିଶିଷ୍ଟ ଚିହ୍ନଟ 416 ଶୁଳ୍କ ଲାଇନଗୁଡ଼ିକର ରପ୍ତାନି କରୁଥିବା ସମସ୍ତ ଉତ୍ପାଦନକାରୀ ରପ୍ତାନିକାରୀଙ୍କ ପାଇଁ ପରିବହନ ପୂର୍ବ ଏବଂ ପରବର୍ତ୍ତୀ ଟଙ୍କା ଋଣ ଉପରେ 3 ପ୍ରତିଶତର ସୁଧ ସମାନୀକରଣ ହାର ଏବଂ ଏମଏସଏମଇ ଦ୍ୱାରା ଉତ୍ପାଦନ ଏବଂ ରପ୍ତାନି କରାଯାଉଥିବା ସମସ୍ତ ବାଣିଜ୍ୟିକ ଉତ୍ପାଦ ଉପରେ 5 ପ୍ରତିଶର ସୁଧ ସମାନୀକରଣ ହାରର ବ୍ୟବସ୍ଥା କରାଯାଇଛି । ବାଣିଜ୍ୟିକ ରପ୍ତାନିକାରୀମାନଙ୍କୁ ବର୍ତ୍ତମାନସୁଦ୍ଧା ଏହି ଯୋଜନାର ପରିଧି ମଧ୍ୟକୁ ଅଣାଯାଇନଥିଲା ।


    ରପ୍ତାନିକାରୀ ସମୁଦାୟ ବର୍ତ୍ତମାନର ଯୋଜନାରେ ବାଣିଜ୍ୟିକ ରପ୍ତାନିକାରୀମାନଙ୍କୁ ମଧ୍ୟ ସାମିଲ ସାମିଲ କରିବା ପାଇଁ ନିରନ୍ତର ଦାବି କରିଆସୁଥିଲେ । ବାଣିଜ୍ୟିକ ରପ୍ତାନିକାରୀ ବିଦେଶୀ ବଜାରକୁ ଚିହ୍ନଟ କରିବା , ରପ୍ତାନି ଅର୍ଡର ହାସଲ କରିବା , ଅନ୍ତର୍ଜାତୀୟ ରପ୍ତାନି ବଜାରରେ ଉତ୍ପାଦଗୁଡ଼ିକର ବର୍ତ୍ତମାନର ପ୍ରାଥମିକତା , ଅନୁମାନ ଏବଂ ଚାହିଦା ବିଷୟରେ ଏମଏସଏମଇ ନିର୍ମାତାମାନଙ୍କୁ ଆବଶ୍ୟକ ସୂଚନା ଦେବାରେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଥାନ୍ତି । ବାଣିଜ୍ୟିକ ରପ୍ତାନିକାରୀ ଏମଏସଏମଇ ନିର୍ମାତାମାନଙ୍କ ରପ୍ତାନିରେ ମଧ୍ୟ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିଥାନ୍ତି , କାରଣ ଏମଏସଏମଇ ନିର୍ମାତା ପ୍ରକୃତରେ ବାଣିଜ୍ୟିକ ରପ୍ତାନିକାରୀଙ୍କ ଜରିଆରେ ବୃହତ ମାତ୍ରାରେ ଉତ୍ପାଦଗୁଡ଼ିକର ରପ୍ତାନି କରିଥାନ୍ତି । ଋଣର ଉଚ୍ଚ ବ୍ୟୟ ଅଥବା ମହଙ୍ଗା ଋଣର ପ୍ରଭାବ ସେମାନଙ୍କ ପ୍ରତିଦ୍ୱନ୍ଦ୍ୱିତା କ୍ଷମତା ଉପରେ ମଧ୍ୟ ପଡ଼ିଥାଏ , କାରଣ ସେମାନେ ନିଜ ରପ୍ତାନି ବ୍ୟୟରେ ଉଚ୍ଚ ସୁଧ ବ୍ୟୟକୁ ମଧ୍ୟ ସାମିଲ କରିଥାନ୍ତି ।


    **********


    

    
    (Release ID: 1558708) Visitor Counter : 1