      କ୍ୟାବିନେଟ

      ଅରୁଣାଚଳ ପ୍ରଦେଶର ଅନୁସୂଚିତ ଜନଜାତି ତାଲିକାରେ ସଂଶୋଧନ ପାଇଁ ସମ୍ବିଧାନ (ଅନୁସୂଚିତ ଜନଜାତି) ଆଦେଶ (ସଂଶୋଧନ) ବିଲ, 2018କୁ କ୍ୟାବିନେଟ ମଞ୍ଜୁରି
      Posted On: 02 JAN 2019 8:26PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ ଅରୁଣାଚଳ ପ୍ରଦେଶର ଅନୁସୂଚିତ ଜନଜାତି ତାଲିକାରେ ସଂଶୋଧନ ପାଇଁ ସମ୍ବିଧାନ (ଅନୁସୂଚିତ ଜନଜାତି) ଆଦେଶ (ସଂଶୋଧନ) ବିଲ , 2018କୁ ସଂସଦରେ ଉପସ୍ଥାପନ କରିବା ଲାଗି ଅନୁମୋଦନ କରିଛନ୍ତି । ଅରୁଣାଚଳ ପ୍ରଦେଶରେ ଅନୁସୂଚିତ ଜନଜାତିଙ୍କ ତାଲିକା ସଂଶୋଧନ କରିବା ପାଇଁ ଏପରି କରାଯାଇଛି । ଅରୁଣାଚଳ ପ୍ରଦେଶର ଅନୁସୂଚିତ ଜାନଜାତିଙ୍କ ତାଲିକାରେ ନିମ୍ନଲିଖିତ ପରିବର୍ତ୍ତନ କରାଯିବ ।


    1. କ୍ରମିକ ସଂଖ୍ୟା 1 ରେ "ଅବୋର ' କୁ ହଟାଇବା , କାରଣ ଏହା ଠିକ ସେହିପରି ଯେପରି କ୍ରମିକ ସଂଖ୍ୟା 16ରେ "ଆଦି ' ଅଟେ


    2. କ୍ରମିକ ସଂଖ୍ୟା 6ରେ "ଖାମପ୍ତି ' ର ସ୍ଥାନରେ "ତାଇ ଖାମତି ' କୁ ସାମିଲ କରିବା


    3. କ୍ରମିକ ସଂଖ୍ୟା 8ରେ "ମିଶ୍ମୀ-କାମନ ' ( ମିଜୁ ମିଶ୍ମୀ) , ଇଦୁ (ମିଶ୍ମୀ) ଏବଂ ତରାଓଁ (ଡିଗାରୁ ମିଶ୍ମୀ)କୁ ସାମିଲ କରିବା


    4. କ୍ରମିକ ସଂଖ୍ୟା 9ରେ "ମୋମ୍ବା ' ସ୍ଥାନରେ ମୋନ୍ପା , ମେମ୍ବା , ସରତାଙ୍ଗ , ସଜୋଲଙ୍ଗ (ମିଜୀ)କୁ ସାମିଲ କରିବା


    5. ଅରୁଣାଚଳ ପ୍ରଦେଶର ଅନୁସୂଚିତ ଜନଜାତିର ସୂଚୀରେ କ୍ରମିକ ସଂଖ୍ୟା 10ରେ "କୌଣସି ନାଗା ଜନଜାତି ' ସ୍ଥାନରେ "ନୋକ୍ଟେ ', " ତାଙ୍ଗସା ', " ୱାଂଚୋ ', " ତୁତ୍ସା ', " ୱାଂଚୋ ' କୁ ସାମିଲ କରିବା


    ପ୍ରସ୍ତାବିତ ସଂଶୋଧନ ଲାଗି ଔଚିତ୍ୟ ହେଉଛି :


    1. "ଅବୋର ' କୁ ହଟାଇବା- ଦୋହରାପଣକୁ ସମାପ୍ତ କରିବା


    2. "ଖାମପ୍ତି ' କୁ ହଟାଇବା- "ଖାମପ୍ତି ' ନାମକ କୌଣସି ଜନଜାତି ନାହିଁ


    3. "ମିଶ୍ମୀ-କାମନ ', ଇଦୁ ଏବଂ ତରାଓଁକୁ ସାମିଲ କରିବା- ଏଥିରେ କେବଳ "ମିଶ୍ମୀ ' କୁ ସାମିଲ କରାଯାଇଛି । ସୂଚନା ଅନୁଯାୟୀ ଏପରି କୌଣସି ସମ୍ପ୍ରଦାୟ ନାହିଁ ।


    4. ମୋନ୍ପା , ମେମ୍ବା , ସରତାଙ୍ଗ , ୱାଂଚୋକୁ ସାମିଲ କରିବା- ଏଥିରେ "ଯେକୌଣସି ନାଗା ଜନଜାତି ' କୁ ସାମିଲ କରାଯାଇଛି । ସୂଚନା ଅନୁଯାୟୀ ରାଜ୍ୟରେ କେବଳ ଏହି ନାଗା ଜନଜାତି ଅଛନ୍ତି ।


    5. "ନୋକ୍ଟେ ', " ତାଙ୍ଗସା ', " ତୁତ୍ସା ', " ୱାଂଚୋ ' କୁ ସାମିଲ କରିବା- ଏଥିରେ "ଯେକୌଣସି ନାଗା ଜନଜାତି ' କୁ ସାମିଲ କରାଯାଇଛି । ସୂଚନା ମୁତାବକ ରାଜ୍ୟରେ କେବଳ ଏହି ନାଗା ଜନଜାତି ଅଛନ୍ତି ।


    ଏହି ବିଲ ଆଇନରେ ପରିଣତ ହେବା ପରେ ଅରୁଣାଚଳ ପ୍ରଦେଶର ଅନୁସୂଚିତ ଜନଜାତିମାନଙ୍କର ସଂଶୋଧିତ ତାଲିକାରେ ଏଇ ନିକଟରେ ତାଲିକାଭୁକ୍ତ ସମ୍ପ୍ରଦାୟର ସଦସ୍ୟ ମଧ୍ୟ ସରକାରଙ୍କ ବର୍ତ୍ତମାନର ଯୋଜନା ଅନ୍ତର୍ଗତ ଅନୁସୂଚିତ ଜନଜାତିମାନଙ୍କୁ ଦିଆଯାଉଥିବା ଲାଭ ହାସଲ କରିବାରେ ସମର୍ଥ ହୋଇପାରିବେ । ଏପରି କିଛି ପ୍ରମୁଖ ଯୋଜନାଗୁଡ଼ିକ ମଧ୍ୟରେ ମାଟ୍ରିକ ପରବର୍ତ୍ତୀ ଛାତ୍ରବୃତ୍ତି , ରାଷ୍ଟ୍ରୀୟ ବିଦେଶ ଛାତ୍ରବୃତ୍ତି , ନେସନାଲ ଫେଲୋଶିପ , ଉଚ୍ଚସ୍ତରୀୟ ଶିକ୍ଷା , ରାଷ୍ଟ୍ରୀୟ ଅନୁସୂଚିତ ଜନଜାତି ଅର୍ଥ ଏବଂ ବିକାଶ ନିଗମରୁ ରିହାତି ଋଣ ଅନୁସୂଚିତ ଜାତିର ପୁଅ-ଝିଅଙ୍କ ପାଇଁ ଛାତ୍ରାବାସ ଆଦି ସାମିଲ ରହିଛି । ଏହାବ୍ୟତୀତ ଏମାନେ ସରକାରୀ ନୀତି ଅନୁଯାୟୀ ସେବା ଏବଂ ଶିକ୍ଷା ପ୍ରତିଷ୍ଠାନଗୁଡ଼ିକରେ ନାମଲେଖା ପାଇଁ ଦିଆଯାଉଥିବା ସଂରକ୍ଷଣର ଲାଭ ପାଇବାର ହକଦାର ମଧ୍ୟ ହେବେ ।


    **********

    
    
    (Release ID: 1558732) Visitor Counter : 1