      ରାଷ୍ଟ୍ରପତିଙ୍କ ସଚିବାଳୟ

      ଭାରତର ରାଷ୍ଟ୍ରପତି ଶ୍ରୀ ରାମ ନାଥ କୋବିନ୍ଦଙ୍କ ସଂସଦର ମିଳିତ ଅଧିବେଶନରେ ଅଭିଭାଷଣ
      Posted On: 31 JAN 2019 4:24PM by PIB Bhubaneshwar


    ମାନନୀୟ ସଦସ୍ୟଗଣ ,


    1- ସଂସଦର ମିଳିତ ଅଧିବେଶନକୁ ସମ୍ବୋଧିତ କରି ମୋତେ ଅତ୍ୟନ୍ତ ଖୁସି ଅନୁଭବ ହେଉଛି । 2019 ମସିହା , ଆମ ଗଣତାନ୍ତ୍ରିକ ଇତିହାସର ଏକ ଗୁରୁତ୍ୱପୂର୍ଣ୍ଣ ବର୍ଷ । ଚଳିତ ବର୍ଷ ଆମେ ଭାରତୀୟ , ରାଷ୍ଟ୍ରପିତା ମହାତ୍ମା ଗାନ୍ଧୀଙ୍କ 150 ତମ ଜୟନ୍ତୀ ପାଳନ କରୁଛୁ । ଚଳିତ ବର୍ଷ ଏପ୍ରିଲ 13ରେ ଜାଲିଆନାୱାଲାବାଗରେ ଘଟିଥିବା ଦୁଃଖଦ ନରସଂହାରର 100ତମ ବର୍ଷ ମଧ୍ୟ ପୂର୍ତ୍ତି ହେଉଛି । ଯେଉଁମାନେ ଆମ ଉଜ୍ଜ୍ୱଳ ଭବିଷ୍ୟତ ପାଇଁ ନିଜର ପ୍ରାଣବଳି ଦେଇଛନ୍ତି , ମୁଁ ସୂଂପର୍ଣ୍ଣ ରାଷ୍ଟ୍ର ତରଫରୁ ସେହି ଶହିଦମାନଙ୍କୁ ଶ୍ରଦ୍ଧାଞଳି ଅର୍ପଣ କରୁଛି ।


    2- ଚଳିତ ବର୍ଷ ଆମ ଦେଶ , ସମ୍ବିଧାନ ଦିବସର 70ତମ ଜୟନ୍ତୀ ମଧ୍ୟ ପାଳନ କରିବ । ଏହି ଐତିହାସିକ ସେଣ୍ଟ୍ରାଲ ହଲଠାରେ , ଆମ ମହାନ ସମ୍ବିଧାନର ନିର୍ମାତାମାନେ ଭାରତର ସମ୍ବିଧାନ ସଂରଚନା କରିଥିଲେ । ସେବା ଭାବନା ଏବଂ ସଦ୍ଭାବ ସହିତ ବଂଚିବାର ଶିକ୍ଷା ପ୍ରଦାନ କରିଥିବା ଗୁରୁ ନାନକ ଦେବଜୀଙ୍କ 550ତମ ଜୟନ୍ତୀ ମଧ୍ୟ ଆମେ ଚଳିତ ବର୍ଷ ପାଳନ କରୁଛୁ ।


    3- ଆମ ଦେଶ ଗାନ୍ଧୀଜୀଙ୍କ ସ୍ୱପ୍ନ ଅନୁରୂପ , ନୈତିକତା ଉପରେ ଆଧାରିତ ସାମଗ୍ରିକ ସମାଜର ନିର୍ମାଣ କରୁଥିବାରୁ ମୁଁ ଅତ୍ୟନ୍ତ ଖୁସି । ଆମ ଦେଶ ବାବା ସାହେବ ଡା. ଭୀମରାଓ ଆମ୍ବେଦକରଙ୍କ ଦ୍ୱାରା ସମ୍ବିଧାନରେ ଦିଆଯାଇଥିବା ସାମାଜିକ ଏବଂ ଆର୍ଥିକ ନ୍ୟାୟର ଆଦର୍ଶଗୁଡିକ ସହ ଅଗ୍ରଗତି କରୁଛି । ମୋ ସରକାରଙ୍କ ପ୍ରଚେଷ୍ଟାରେ , ଶୋଷଣପୁର୍ଣ୍ଣ ରାଜନୀତି ବିରୋଧରେ ଜନ ଚେତନାର ମଶାଲ ଜଳାଇଥିବା , ଡାକ୍ଟର ରାମ ମନୋହର ଲୋହିଆଙ୍କ , ସମାନତା ଉପରେ ଆଧାରିତ ସମାଜ ପ୍ରତି ଆସ୍ଥା ସ୍ପଷ୍ଟ ଦୃଶ୍ୟମାନ ହେଉଛି ।


    ମାନନୀୟ ସଦସ୍ୟଗଣ ,


    4- 2014 ମସିହାରେ ସାଧାରଣ ନିର୍ବାଚନ ପୂର୍ବରୁ , ଦେଶ ଏକ ଅନିଶ୍ଚିତତା ମଧ୍ୟରେ ଗତି କରୁଥିଲା । ନିର୍ବାଚନ ପରେ ମୋ ସରକାର , ଦାୟିତ୍ୱ ଗ୍ରହଣ କରିବା ସହ ଏକ ନୂତନ ଭାରତ ଗଠନ କରିବାର ସଂକଳ୍ପ ନେଇଥିଲେ । ଏଭଳି ଏକ ନୂତନ ଭାରତ ଯେଉଁଠି ବ୍ୟବସ୍ଥାଗୁଡିକ ମଧ୍ୟରେ ଅସଂପୂର୍ଣ୍ଣତା ଏବଂ ଅକର୍ମଣ୍ୟତା ନଥିବ , ଯେଉଁଠି ଭ୍ରଷ୍ଟାଚାର ନଥିବ , ଯେଉଁଠି ଅସ୍ୱଚ୍ଛତା ପାଇଁ କୌଣସି ସ୍ଥାନ ନଥିବ । ପ୍ରଥମ ଦିନରେ ମୋର ପାରଦର୍ଶୀ ସରକାରଙ୍କ ସଂକଳ୍ପ ଥିଲା ଯେ ସମସ୍ତ ଦେଶବାସୀଙ୍କ ଜୀବନର ମାନରେ ଉନ୍ନତି , କୁଶାସନ ଦ୍ୱାରା ସୃଷ୍ଟି ହୋଇଥିବା ସେମାନଙ୍କ ସମସ୍ୟାଗୁଡିକ ଦୂର ହେଉ ଏବଂ ସମାଜ ସମାଜର ଅନ୍ତିମ ସ୍ଥାନରେ ଥିବା ବ୍ୟକ୍ତି ପର୍ଯ୍ୟନ୍ତ ସମସ୍ତ ସୁବିଧା ସୁଯୋଗ ପହଂଚି ପାରୁ ।


    5- ସେହି ଗରିବ ମା ’ ଯିଏ ଜାଳେଣିର ଧୂଆଁରେ ଖାଦ୍ୟ ପ୍ରସ୍ତୁତ କରୁଥିଲା , ସେହି ଭଉଣୀ ଯିଏ ଅର୍ଥ ଚିନ୍ତାରେ ଗମ୍ଭୀର ଭାବେ ରୋଗଗ୍ରସ୍ତ ହେବା ସତ୍ତ୍ୱେ ମଧ୍ୟ ନିଜର ଚିକିତ୍ସା କରିବାକୁ ଇଚ୍ଛା ପ୍ରକାଶ କରୁନଥିଲା , ସେହି ଝିଅ ଯିଏ ଶୌଚକୁ ଯିବା ପାଇଁ ସୂର୍ଯ୍ୟ ଅସ୍ତ ହେବା ପର୍ଯ୍ୟନ୍ତ ଅପେକ୍ଷା କରୁଥିଲା , ସେହି ପିଲା ଯିଏ ବିଜୁଳିର ଅନୁପସ୍ଥିତିରେ ପାଠ ପଢିବା ପାଇଁ ସୂର୍ଯ୍ୟ ଉଦୟ ହେବା ପର୍ଯ୍ୟନ୍ତ ଅପେକ୍ଷା କରୁଥିଲା , ସେହି କୃଷକ ଯିଏ ତୁଷାରପାତ ଯୋଗୁଁ ଫସଲ ନଷ୍ଟ ହେଉଥିବା ଦେଖି ଋଣ ସୁଝିବା ପାଇଁ ଚିନ୍ତାଗ୍ରସ୍ତ ରହୁଥିଲା , ସେହି ଯୁବକ ଯିଏ ଋଣ ନ ମିଳିବା ଯୋଗୁଁ ନିଜ ରୋଜଗାର ଆରମ୍ଭ କରିପାରୁନଥିଲା , ଏଭଳି ଅସଂଖ୍ୟ ଅସହାୟ ଚେହେରାକୁ ନେଇ ମୋ ସରକାର ଲକ୍ଷ୍ୟ ପ୍ରସ୍ତୁତ କରିଛନ୍ତି ଏବଂ ଏହି ଚିନ୍ତା ମୋ ସରକାରଙ୍କ ଯୋଜନାଗୁଡିକୁ ପ୍ରସ୍ତୁତ କରିବାରେ ସହାୟକ ହେଲା । ଏହା ଦୀନଦୟାଲ ଉପାଧ୍ୟାୟଙ୍କ ଅନ୍ତୋଦୟ ଆଦର୍ଶ ଏବଂ ତାଙ୍କର ଏହି ଆଦର୍ଶ ହିଁ ମୋ ସରକାରଙ୍କ କାର୍ଯ୍ୟର ସାର୍ଥକତା ହୋଇପାରିଛି ।


    6- ବିଗତ ସାଢେ ଚାରି ବର୍ଷ ମଧ୍ୟରେ , ମୋ ସରକାର ଲୋକମାନଙ୍କ ମନରେ ଏକ ନୂତନ ଆଶା ଏବଂ ବିଶ୍ୱାସ ସଂଚାରିତ କରିଛି , ଦେଶର ନାଁ ବୃଦ୍ଧି କରିଛି ଏବଂ ସାମାଜିକ ତଥା ଆର୍ଥିକ ପରିବର୍ତ୍ତନ ପାଇଁ ପ୍ରଚେଷ୍ଟା କରିଛି । ପରିଣାମସ୍ୱରୂପ ମୋ ସରକାର ଦେଶବାସୀଙ୍କର ଅପାର ସ୍ନେହଁ ଏବଂ ବିଶ୍ୱାସ ଜିଣିପାରିଛି । ପ୍ରତ୍ୟେକ ଭାରତୀୟଙ୍କ ଜୀବନ ଉତ୍ତମ ହେଉଛି , ଏହା ମୋ ସରକାରର ମୁଖ୍ୟ ଉଦ୍ଦେଶ୍ୟ ।


    ମାନନୀୟ ସଦସ୍ୟଗଣ ,


    7- ସମଗ୍ର ଏବଂ ଆଧୂନିକ ବିକାଶ ପାଇଁ ଆମ ଦେଶର ଜଣେ ବି ଭାଇ – ଭଉଣୀ ଅବା ଗୋଟିଏ ପରିବାର ମୂଳ ସୁବିଧା ସୁଯୋଗରୁ ବଂଚିତ ନ ହୁଅନ୍ତୁ । ସାଧାରଣ ନାଗରିକଙ୍କ ଦୁଃଖ ବୁଝୁଥିବା ମୋ ସରକାର ମୂଳ ସୁବିଧାଗୁଡିକୁ ପ୍ରାଥମିକତା ପ୍ରଦାନ କରିଛନ୍ତି , ଲୋକମାନଙ୍କ ସ୍ୱାସ୍ଥ୍ୟର ଚିନ୍ତା କରିଛନ୍ତି ଏବଂ ସରକାରୀ ଯୋଜନାଗୁଡିକୁ ନୂତନ ସ୍ୱରୂପ ପ୍ରଦାନ କରି , ଅଭୂତପୂର୍ବ ଗତିରେ କାର୍ଯ୍ୟ କରିଛି । ପ୍ରଭୁ ବସବନ୍ନା ସମସ୍ତଙ୍କ ପ୍ରତି ସମ୍ବେଦନଶୀଳତା ର ଏହି ଭାବନାକୁ ବ୍ୟକ୍ତ କରି କହିଥିଲେ ଯେ ,


    ‘ ଦୟବେ ଧର୍ମଦ ମୂଳ ବୟା ’


    ଅର୍ଥାତ , ‘ କରୁଣା ହିଁ ସମସ୍ତ ଆସ୍ଥାର ଆଧାର ’ । ସମସ୍ତ ପ୍ରାଣୀଙ୍କ ପାଇଁ ପ୍ରତ୍ୟେକ ବ୍ୟକ୍ତିଙ୍କ ହୃଦୟରେ ପ୍ରେମ ଏବଂ କରୁଣାର ଭାବନା ରହିବା ଆବଶ୍ୟକ ।


    8- ଶୌଚାଳୟ ସୁବିଧା ନ ଥିବା କୋଟି କୋଟି ଦେଶବାସୀଙ୍କୁ , ଖାସକରି ଆମ ବୋହୁ-ଝିଅମାନଙ୍କୁ ଗରିମାହୀନ ଏବଂ ଅସ୍ୱସ୍ଥ ଜୀବନ ବ୍ୟତୀତ କରିବା ପାଇଁ ବାଧ୍ୟ କରୁଥିଲା । ସ୍ୱଚ୍ଛ ଭାରତ ଅଭିଯାନ ଅଧିନରେ 9 କୋଟିରୁ ଅଧିକ ଶୌଚାଳୟର ନିର୍ମାଣ କରାଯାଇଛି । ଏହି ଜନ ଆନ୍ଦୋଳନ କାରଣରୁ ଆଜି ଗ୍ରାମୀଣ ସ୍ୱଚ୍ଛତାର ପରିସର ବୃଦ୍ଧି 98 ପ୍ରତିଶତ ହୋଇଛି , ଯାହା 2014 ମସିହାରେ 40 ପ୍ରତିଶତରୁ ମଧ୍ୟ କମ ଥିଲା । ଏକ ଆକଳନ ଅନୁଯାୟୀ , ଏହି ଶୌଚାଳୟଗୁଡିକ ନିର୍ମାଣ ହେବାଯୋଗୁଁ ଗରିବ ଲୋକଙ୍କୁ ଅନେକ ରୋଗରୁ ସୁରକ୍ଷା ମିଳିପାରୁଛି ଏବଂ 3 ଲକ୍ଷରୁ ଅଧିକ ଗରିବ ଦେଶବାସୀଙ୍କର ଜୀବନ ସୁରକ୍ଷା ସମ୍ଭବ ହୋଇପାରିଛି । ମହାତ୍ମା ଗାନ୍ଧୀଙ୍କର 150 ତମ ଜୟନ୍ତୀର ଏହି ବର୍ଷରେ ଆମକୁ ମନେ ରଖିବାକୁ ହେବ ଯେ ଆମେ ପୂଜ୍ୟ ବାପୁଙ୍କ ସ୍ମୃତି ରେ ଚଳିତ ବର୍ଷ 2 ଅକ୍ଟୋବର ସୁଦ୍ଧା ଦେଶକୁ ସଂପୂର୍ଣ୍ଣ ଭାବେ ସ୍ୱଚ୍ଛ କରିବାର ସଂକଳ୍ପ ନେଇଛୁ ।


    ମାନନୀୟ ସଦସ୍ୟଗଣ ,


    9- ଆମର ଅନେକ ମା ’, ଭଉଣୀ ଏବଂ ଝିଅମାନେ , ଚୁଲିର ଧୂଆଁ ଯୋଗୁ ରୋଗଗ୍ରସ୍ତ ହେଉଥିଲେ , ସମଗ୍ର ପରିବାରର ସ୍ୱାସ୍ଥ୍ୟ ପ୍ରଭାବିତ ହେଉଥିଲା ଏବଂ ସେମାନଙ୍କ ଅଧିକାଂଶ ପରିଶ୍ରମ ଏବଂ ସମୟ , ଜାଳେଣୀ ସଂଗ୍ରହ କରିବାରେ ବିତୁଥିଲା । ଏଭଳି ଭଉଣୀ-ଝିଅମାନଙ୍କ ପାଇଁ ମୋ ସରକାର ଉଜ୍ଜ୍ୱଳା ଯୋଜନାରେ ଏ ପର୍ଯ୍ୟନ୍ତ 6 କୋଟିରୁ ଅଧିକ ଗ୍ୟାସ ସଂଯୋଗ ପ୍ରଦାନ କରିଛି । ଦଶନ୍ଧି ଦଶନ୍ଧି ଧରି ପ୍ରଚେଷ୍ଟା ପରେ ମଧ୍ୟ 2014 ମସିହା ପର୍ଯ୍ୟନ୍ତ ଆମ ଦେଶରେ କେବଳ 12 କୋଟି ଗ୍ୟାସ ସଂଯୋଗ ଥିଲା । ବିଗତ ସାଢେ ଚାରିବର୍ଷରେ କେବଳ ମୋ ସରକାର ମୋଟ 13 କୋଟି ପରିବାରଙ୍କୁ ଗ୍ୟାସ ସଂଯୋଗ ପ୍ରଦାନ କରିଛି ।


    10- ଆମେ ଏ କଥା ସମସ୍ତେ ଜାଣିଛେ ଯେ ରୋଗର ଚିକିତ୍ସା ଖର୍ଚ୍ଚ , କୌଣସି ଗରିବ ପରିବାରକୁ ଆହୁରୀ ଗରିବ କରିଦେଇଥାଏ । ଏହି କଷ୍ଟକୁ ବୁଝିଥିବା ମୋ ସରକାର , ବିଗତ ବର୍ଷ ‘ ଆୟୁଷ୍ମାନ ଭାରତ ଯୋଜନା ’ ଆରମ୍ଭ କରିଛି । ବିଶ୍ୱ ର ସବୁଠାରୁ ବଡ ସ୍ୱାସ୍ଥ୍ୟ ଯୋଜନା –‘ ପ୍ରଧାନମନ୍ତ୍ରୀ ଜନ ଆରୋଗ୍ୟ ଅଭିଯାନ ’ ରେ ଦେଶର 50 କୋଟି ଗରିବଙ୍କ ପାଇଁ ଦୁଃସାଧ୍ୟ ରୋଗ ହୋଇଥିଲେ , ପ୍ରତି ପରିବାରକୁ ପ୍ରତିବର୍ଷ 5 ଲକ୍ଷ ଟଙ୍କା ପର୍ଯ୍ୟନ୍ତ ଚିକିତ୍ସା ଖର୍ଚ୍ଚ ବ୍ୟବସ୍ଥା କରାଯାଇଛି । କେବଳ 4 ମାସରେ ହିଁ ଏହି ଯୋଜନାରେ 10 ଲକ୍ଷ ରୁ ଅଧିକ ଗରିବ , ଡାକ୍ତରଖାନାରେ ନିଜର ଚିକିତ୍ସା କରାଇ ସାରିଛନ୍ତି ।


    11- ମୋ ସରକାରଙ୍କ ଏହା ମଧ୍ୟ ପ୍ରଚେଷ୍ଟା ରହିଛି ଯେ ଗରିବ ଏବଂ ମଧ୍ୟ ବର୍ଗର ପରିବାର ଉପରେ ଚିକିତ୍ସା ଖର୍ଚ୍ଚର ବୋଝ କମରୁ ଅତି କମ ପଡୁ । ‘ ପ୍ରଧାନମନ୍ତ୍ରୀ ଭାରତୀୟ ଜନ ଔଷଧୀ ପ୍ରକଳ୍ପ ’ ଅଧିନରେ ସାରା ଦେଶରେ ଏ ପର୍ଯ୍ୟନ୍ତ 600ରୁ ଅଧିକ ଜିଲାରେ 4 , 900 ଜନ ଔଷଧି କେନ୍ଦ୍ର ଖୋଲାଯାଇଛି । ଏହି କେନ୍ଦ୍ରରେ 700ରୁ ଅଧିକ ଔଷଧ ଅତି କମ ଦରରେ ଉପଲବ୍ଧ କରାଯାଉଛି । ଏହିଭଳି , ହୃଦୟ ରୋଗରେ ବ୍ୟବହାର ହେଉଥିବା ଷ୍ଟେଣ୍ଟର ମୂଲ୍ୟ ହ୍ରାସ କରାଯିବାରୁ ଗରିବ ଏବଂ ମଧ୍ୟମ ବର୍ଗର ଲୋକଙ୍କର ବାର୍ଷିକ ପାଖାପାଖି 4 , 600 କୋଟି ଟଙ୍କାର ସଂଚୟ ହୋଇପାରୁଛି । ଆଣ୍ଠୁ ଟ୍ରାନ୍ସପ୍ଲାଣ୍ଟ ମୂଲ୍ୟ ହ୍ରାସ କରାଯିବାରୁ ଲୋକମାଙ୍କର ବାର୍ଷିକ ପାଖାପାଖି 1500 କୋଟି ଟଙ୍କା ସଂଚୟ ହୋଇପାରୁଛି । ମୋ ସରକାର କିଡନୀ ରୋଗରେ ପିଡୀତ ଭାଇ ଓ ଭଉଣୀମାନଙ୍କ ପାଇଁ ଡାଏଲିସିସର ନିଃଶୁଳ୍କ ସେବା ଉପଲବ୍ଧ କରାଇଛି । ଏହାଦ୍ୱାରା ଡାଏଲିସିସର ପ୍ରତ୍ୟେକ ସେସନରେ ଲୋକଙ୍କର 2 ହଜାର ଟଙ୍କାରୁ ଅଧିକ ସଂଚୟ ହୋଇପାରୁଛି ।


    12- ଏଥିସହିତ , କେବଳ 1 ଟଙ୍କା ମାସିକ ପ୍ରିମିୟମରେ ‘ ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା ’ ଏବଂ 90 ପଇସାରେ ପ୍ରତିଦିନ ପ୍ରିମିୟମରେ ‘ ପ୍ରଧାନମନ୍ତ୍ରୀ ଜୀବନ ଜ୍ୟୋତି ବୀମା ଯୋଜନା ’ ଭାବେ ପାଖାପାଖି 21 କୋଟି ଗରିବ ଭାଇ ଓ ଭଉଣୀମାନଙ୍କୁ ବୀମା ସୁରକ୍ଷା କବଚ ପ୍ରଦାନ କରାଯାଇଛି । କୌଣସି ଅସମୟରେ ପ୍ରତ୍ୟେକ ଯୋଜନା ଅଧିନରେ 2 ଲକ୍ଷ ଟଙ୍କାର ସହାୟତାର ବ୍ୟବସ୍ଥା କରାଯାଇଛି । ଏ ପର୍ଯ୍ୟନ୍ତ ଏହି ଯୋଜନା ଜରିଆରେ 3 , 100 କୋଟି ଟଙ୍କାରୁ ଅଧିକ ଅର୍ଥ ଉପଲବ୍ଧ କରାଇ , ମୋ ସରକାର ଦେଶବାସୀଙ୍କର , ସେମାନଙ୍କ ସଙ୍କଟ ସମୟରେ ସହଯୋଗ କରିଛି ।


    13- ମୋ ସରକାର ଗରିବ ମହିଳାମାନେ ଏବଂ ପିଲାମାନଙ୍କ ମଧ୍ୟରେ କୁପୋଷଣ ଆହ୍ୱାନର ଅନ୍ତ ଘଟାଇବାକୁ ମଧ୍ୟ ସଂପୂର୍ଣ୍ଣ ଶକ୍ତି ସହିତ କାର୍ଯ୍ୟ କରୁଛି । କୁପୋଷଣ ପାଇଁ ଉତ୍ତରଦାୟୀ ପରିସ୍ଥିତିଗୁଡିକୁ ଦୂର କରିବା ପାଇଁ ତଥା କୁପୋଷଣରେ ପିଡୀତ ଲୋକମାନଙ୍କ ପାଇଁ ମୋ ସରକାର ରାଷ୍ଟ୍ରୀୟ ପୋଷଣ ମିଶନ ଆରମ୍ଭ କରିଛି । ଦେଶର ଦୂର ଦୂରାନ୍ତରୁ ଏବଂ ଆଦିବାସୀ ଅଂଚଳରେ ରହୁଥିବା ପିଲା ଏବଂ ଗର୍ଭବତୀ ମହିଳାମାନଙ୍କ ପର୍ଯ୍ୟନ୍ତ ମଧ୍ୟ ଟୀକାକରଣର ସୁବିଧା ପହଂଚୁ , ସେଥିପାଇଁ ସରକାର ‘ ମିଶନ ଇନ୍ଦ୍ରଧନୂଷ ’ ଯୋଜନାର ଆରମ୍ଭ କରିଛନ୍ତି । ଯାହାର ଫଳସ୍ୱରୂପ ଏବେ ଦେଶ ଦୃତ ଗତିରେ ‘ ସଂପୂର୍ଣ୍ଣ ଟୀକାକରଣ ’ ଲକ୍ଷ୍ୟ ସ୍ଥଳରେ ପହଂଚିବାକୁ ଯାଉଛି ।


    14- ସହର ହେଉ ଅବା ଗାଁ , ମୋ ସରକାର ସ୍ୱାସ୍ଥ୍ୟ ସଂପର୍କୀତ ଭିତ୍ତିଭୂମିକୁ ମଜବୁତ କରିବାର କାର୍ଯ୍ୟ ଦୃତ ଗତିରେ କରୁଛନ୍ତି । ସରକାରଙ୍କ ଦ୍ୱାରା ନୂତନ ମେଡିକାଲ କଲେଜ ଖୋଲା ଯାଉଛି , ଜିଲା ଡାକ୍ତରଖାନାଗୁଡିକର ଆଧୂନିକିକରଣ କରାଯାଉଛି ଏବଂ ଦେଶ ଭଳି ପ୍ରତ୍ୟେକ ବଡ ପଞ୍ଚାୟତରେ ୱେଲନେସ ସେଣ୍ଟର ଖୋଲାଯାଉଛି । ତାମିଲନାଡୁର ମଦୁରାଇଠାରୁ ଜାମ୍ମୁ-କାଶ୍ମୀରର ପୁଲୱାମା ପର୍ଯ୍ୟନ୍ତ ଏବଂ ଗୁଜରାଟର ରାଜକୋଟରୁ ଆସାମର କାମରୂପ ପର୍ଯ୍ୟନ୍ତ , ନୂତନ ‘ ଏମ୍ସ ’ ନିର୍ମାଣ କରାଯାଉଛି । ଏହାବ୍ୟତୀତ , ସରକାର , ନୂତନ ଆୟୁର୍ବେଦ ବିଜ୍ଞାନ ସଂସ୍ଥାନ ମଧ୍ୟ ଖୋଲୁଛନ୍ତି ଏବଂ ଏଥିସହିତ ଶାରିରୀକ ଏବଂ ମାନସିକ ସ୍ୱାସ୍ଥ୍ୟ ପାଇଁ ଯୋଗ କୁ ମଧ୍ୟ ପ୍ରୋତ୍ସାହିତ କରୁଛନ୍ତି । ଗ୍ରାମାଂଚଳରେ ଚିକିତତ୍ସକମାନଙ୍କର ଅଭାବ ଦୂର କରିବା ପାଇଁ ବିଗତ ଚାରି ବର୍ଷ ମଧ୍ୟରେ ମେଡିକାଲ ପାଠ୍ୟକ୍ରମରେ 31 ହଜାର ନୂତନ ସିଟ ବୃଦ୍ଧି କରାଯାଇଛି ।


    ମାନନୀୟ ସଦସ୍ୟଗଣ ,


    15- ଯେତେବେଳେ ମୋ ସରକାର ଏହି ଲକ୍ଷ୍ୟ ପ୍ରସ୍ତୁତ କରିଥିଲା ଯେ 2022ରେ ଯେତେବେଳେ ସ୍ୱତନ୍ତ୍ରତାର 75ତମ ଜୟନ୍ତୀ ପାଳନ କରୁଥିବ , ସେତେବେଳେ କୌଣସି ପରିବାର ବାସହୀନ ନ ହୁଅନ୍ତୁ , ସେତେବେଳେ କିଛି ଲୋକ ଭାବୁଥିଲେ ଯେ ଏହା କିପରି ସମ୍ଭବ ହେବ ? କିନ୍ତୁ ସରକାର ପୁରୁଣା ଯୋଜନାଗୁଡିକର ଘର ନିର୍ମାଣ ସଂପୂର୍ଣ୍ଣ କରିବା ସହିତ ପ୍ରଧାନମନ୍ତ୍ରୀ ଆବାସ ଯୋଜନାରେ ସହରାଂଚଳ ଏବଂ ଗ୍ରାମାଂଚଳରେ ଘର ନିର୍ମାଣ କରିବା କାର୍ଯ୍ୟକୁ ଅଭୂତପୂର୍ବ ଭାବେ କରିଛନ୍ତି ।


    16- ବିଗତ ସାଢେ ଚାରି ବର୍ଷ ମଧ୍ୟରେ ସରକାରଙ୍କ ଗ୍ରାମୀଣ ଆବାସ ଯୋଜନାରେ 1 କୋଟି 30 ଲକ୍ଷରୁ ଅଧିକ ଘରର ନିର୍ମାଣ କରାଯାଇଛି । 2014 ପୂର୍ବରୁ ପାଞ୍ଚ ବର୍ଷ ମଧ୍ୟରେ କେବଳ 25 ଲକ୍ଷ ଘର ନିର୍ମାଣ ହୋଇଥିଲା । ଗରିବଙ୍କ ପାଇଁ ଘର ନିର୍ମାଣ ଏବଂ ଘରର ଚାବି ଦେବାରେ ପାଞ୍ଚ ଗୁଣରୁ ଅଧିକ ହୋଇଛି , ଦେଶର ଗରିବମାନଙ୍କର ଭାଗ୍ୟ ଏବ ଆମ ଗାଁ ଗୁଡିକର ଛବି ବଦଳିଯାଇଛି ।


    17- ଏହିଭଳି ସହରରେ ମଧ୍ୟ ଏବେ ନିଜ ଘର ନିର୍ମାଣ କରିବା ଅବା କ୍ରୟ କରିବା ସାଧାରଣ ଆୟ ବର୍ଗର ଲୋକମାନଙ୍କ ପାଇଁ ସହଜସାଧ୍ୟ ହୋଇପାରିଛି । କଳାଧନ ଏବଂ ଅଧିକ ମୂଲ୍ୟ ଫଳରେ , କୌଣସି ସାଧାରଣ ପରିବାରର , ନିଜ ଘରର ସ୍ୱପ୍ନ ପୂରଣ କରିବା ସହଜ ନ ଥିଲା । ମୋ ସରକାର ଜଋଜଇ ଆଇନ ଲାଗୁ କରି ଏହା ସୁନିଶ୍ଚିତ କରାଇଥିଲେ ଯେ ଘର ନିର୍ମାଣ ନିର୍ଦ୍ଧାରୀତ ସମୟ ମଧ୍ୟରେ ପୂରା କରାଯିବ ଏବଂ ସମୟ ଅନୁସାରେ ଆବେଦକଙ୍କୁ ପ୍ରଦାନ କରାଯିବ , ଯାହାଦ୍ୱାରା ଆବେଦକଙ୍କ ଜୀବନସାରାର ଅର୍ଜିତ ଅର୍ଥ ନଷ୍ଟ ନହେଉ ।


    18- ‘ ପ୍ରଧାନମନ୍ତ୍ରୀ ଆବସା ଯୋଜନା ’ ରେ ସରକାର ନିମ୍ନ ଆୟ ବର୍ଗମାନଙ୍କ ପାଇଁ ଲୋକମାନଙ୍କୁ ସାଢେ 6 ପ୍ରତିଶତ ସୁଧ ରିହାତି ମଧ୍ୟ ପ୍ରଦାନ କରୁଛି । ଏକ ଆକଳନ ଅନୁସାରେ ଯଦି କେହି 20 ଲକ୍ଷ ଟଙ୍କାର ଗୃହ ଋଣ 20 ବର୍ଷ ପାଇଁ ନେଇଛନ୍ତି , ତାଙ୍କୁ ପାଖାପାଖି 6 ଲକ୍ଷ ଟଙ୍କାର ସହାୟତା ପ୍ରଦାନ କରାଯାଉଛି ।


    19- ମୋ ସରକାର , ପ୍ରତ୍ୟେକ ବ୍ୟକ୍ତିଙ୍କ ଜୀବନକୁ ଆଲୋକିତ କରିବାର କାର୍ଯ୍ୟ କରୁଛି । 2014 ମସିହାରେ 18 ହଜାରରୁ ଅଧିକ ଗ୍ରାମ ଏଭଳି ଥିଲା , ଯେଉଁଠି ବିଜୁଳି ପହଂଚି ନଥିଲା । ଆଜି ଦେଶର ପ୍ରତ୍ୟେକ ଗାଁ ରେ ବିଜୁଳି ପହଂଚି ପାରିଛି । ‘ ପ୍ରଧାନମନ୍ତ୍ରୀ ସୌଭାଗ୍ୟ ଯୋଜନା ’ ରେ ଏ ପର୍ଯ୍ୟନ୍ତ 2କୋଟି 47 ଲକ୍ଷ ଘରେ ବିଜୁଳି ସଂଯୋଗ ପ୍ରଦାନ କରାଯାଇଛି । ଏବେ ଭାରତ ଦୃତ ଗତିରେ ସେହି ସ୍ଥିତି ଆଡକୁ ଅଗ୍ରସର ହେଉଛି ଯେଉଁଠି ଏହାର ପ୍ରତ୍ୟେକ ଘରେ ବିଜୁଳି ସଂଯୋଗ ଥିବା ଏବଂ କୌଣସି ପରିବାର ଅନ୍ଧକାରରେ ଜୀବନ ବ୍ୟତୀତ କରିବାକୁ ବାଧ୍ୟ ହେବେ ନାହିଁ ।


    20- ମୋ ସରକାର , ପ୍ରତ୍ୟେକ ବର୍ଗର ଆକାଂକ୍ଷାଗୁଡିକ ଏବଂ ସ୍ୱପ୍ନକୁ ପୂରା କରିବା ପାଇଁ ଗମ୍ଭୀର ଭାବେ କାର୍ଯ୍ୟ କରୁଛି । ଆୟକର ବୋଝ ହ୍ରାସ କରି ଏବଂ ଦରଦାମ ଉପରେ ନିୟନ୍ତ୍ରଣ କରି , ସରକାର ମଧ୍ୟମ ବର୍ଗର ଲୋକମାନଙ୍କୁ ଅର୍ଥ ସଂଚୟର ନୂତନ ସୁଯୋଗ ପ୍ରଦାନ କରିଛି । ସରକାରଙ୍କ ପ୍ରଚେଷ୍ଟା ଯେ କଠିନ ପରିଶ୍ରମ କରୁଥିବା ଆମ ମଧ୍ୟମ ବର୍ଗର ପୁଞ୍ଜି ବୃଦ୍ଧି ହେଉ ଏବଂ ନିବେଶ ର ନୂତନ ବିକଳ୍ପଗୁଡିକରୁ ସେମାନଙ୍କ ଆୟ ଆହୁରୀ ବୃଦ୍ଧି ହେଉ ।


    ମାନନୀୟ ସଦସ୍ୟଗଣ ,


    21- ଯେତେବେଳେ ଦେଶକୁ ଅଟଳ ବିହାରୀ ବାଜପେୟୀଙ୍କ ରୂପରେ ଜଣେ ଦୂରଦର୍ଶୀ , ସର୍ବ ସାମଗ୍ରିକ , ସମ୍ବେଦନଶୀଳ , ଗରିବଙ୍କ ଦୁଃଖ ବୁଝୁଥିବା ପ୍ରଧାନମନ୍ତ୍ରୀ ମିଳିଥିଲେ , ସେତେବେଳେ ଅନେକ ନୂତନ ବିଭାଗ , ମନ୍ତ୍ରଣାଳୟ ଏବଂ କାର୍ଯ୍ୟକ୍ରମ ଶୁଭାରମ୍ଭ ହୋଇଥିଲା । ଉତ୍ତର ପୂବ ରାଜ୍ୟଗୁଡିକ ପାଇଁ ଅଲଗା ଅଲଗା ମନ୍ତ୍ରଣାଳୟ ହେଉ କିମ୍ବା ଆଦିବାସୀ କଲ୍ୟାଣ ମନ୍ତ୍ରଣାଳୟ , ସର୍ବଶିକ୍ଷା ଅଭିଯାନ ହେଉ ବା ସ୍ୱର୍ଣ୍ଣିମ ଚତୁର୍ଭୁଜ ଜରିଆରେ ଦେଶକୁ ସଡକ ମାର୍ଗ ଜରିଆରେ ସଂଯୋଗ କରିବାର ଅଭିଯାନ , ଏହିସବୁ ଅଟଳଜୀଙ୍କ ଅବଦାନ । ଅଟଳଜୀ ଦେଶରେ ବ୍ୟାପ୍ତ ଅସନ୍ତୁଳନକୁ ଦୂର କରିବାର ମହାଯଜ୍ଞ ଆରମ୍ଭ କରିଥିଲେ । ଅଟଳଜୀଙ୍କ ଦ୍ୱାରା ଆରମ୍ଭ କରାଯାଇଥିବା ଏହି କାର୍ଯ୍ୟ ଏବଂ ମନ୍ତ୍ରଣାଳୟ ଏକବିଂଶ ଶତାବ୍ଦୀର ପ୍ରାରମ୍ଭିକ ବର୍ଷଗୁଡିକରେ ଭାରତରେ ସାମାଜିକ ଅସନ୍ତୁଳନ ସମାପ୍ତ କରିବା ପାଇଁ ମହତ୍ୱପୂର୍ଣ୍ଣ ହୋଇଥିଲାବେଳେ ଦୁର୍ଭାଗ୍ୟବଶତଃ ପରେ ପରେ ଏହି କାର୍ଯ୍ୟଗୁଡିକ ପ୍ରତି ସେହିଭଳି ପଦକ୍ଷେପ ନିଆଗଲା ନାହିଁ ।


    22- ଆମେ ସମସ୍ତେ ଜାଣିଛେ ଯେ ଆମ ଦିବ୍ୟାଙ୍ଗ ଭାଇ ଓ ଭଉଣୀମାନଙ୍କୁ ଯଦି ସେମାନଙ୍କ ଶାରିରୀକ ସଂଘର୍ଷ କମ କରିବା ରେ ସହାୟତା ମିଳିପାରେ ତେବେ ସେମାନେ ନିଜ ବଳରେ ନୂତନ ଦିଗନ୍ତ ହାସଲ କରିପାରିବେ । ଏହି ଚିନ୍ତାର ସହିତ ଅଟଳଜୀଙ୍କ ଦ୍ୱାରା ସ୍ଥାପିତ ସାମାଜିକ ନ୍ୟାୟ ଏବଂ ଅଧିକାରୀତା ମନ୍ତ୍ରଣାଳୟ ଦିବ୍ୟାଙ୍ଗ ଜନଙ୍କ ପାଇଁ ସହାୟତା ଶିବିରଗୁଡିକର ପରମ୍ପରା ଆରମ୍ଭ କରିଥିଲେ । କିନ୍ତୁ 2014 ପର୍ଯ୍ୟନ୍ତ ସ୍ଥିତି ଏହା ଥିଲା ଯେ କେବଳ 56ଟି ଶିବିରର ଆୟୋଜନ ହୋଇପାରିଥିଲା ।


    23- 2014 ରେ ସରକାର ଗଠନ ହେବାପରେ ଅଟଳଜୀଙ୍କ ଭିଜନରେ ଅଗ୍ରସର ହୋଇ ମୋ ସରକାର ସଂପୂର୍ଣ୍ଣ ସମ୍ବେଦନଶୀଳତାର ସହିତ ଦିବ୍ୟାଙ୍ଗଜନଙ୍କ ସହିତ ଜଡିତ ସମସ୍ୟାଗୁଡିକର ସମାଧାନ କରିବାର ପ୍ରଚେଷ୍ଟା ଆରମ୍ଭ କରିଥିଲା । ବିଗତ ସାଢେ ଚାରି ବର୍ଷରେ ମୋ ସରକାର ପାଖାପାଖି ପ୍ରତ୍ୟେକ ମାସରେ 140ଟି ସହାୟତା ଶିବିରର ଆୟୋଜନ କରିଛି , ଯେଉଁଠାରେ ପହଂଚି ଦିବ୍ୟାଙ୍ଗଜନ ନିଜେ ପହଂଚି ସହାୟତା ଉପକରଣ ପ୍ରାପ୍ତ କରିଛନ୍ତି । ଏହାମଧ୍ୟରେ ସଂପୂର୍ଣ୍ଣ ପାରଦର୍ଶିତାର ସହ ପାଖାପାଖି 12 ଲକ୍ଷ ଦିବ୍ୟାଙ୍ଗଜନଙ୍କୁ 700 କୋଟି ଟଙ୍କାର ସହାୟତା ଉପକରଣ ପ୍ରଦାନ କରାଯାଇଛି ।


    ମାନନୀୟ ସଦସ୍ୟଗଣ ,


    24- ଦିବ୍ୟାଙ୍ଗଜନଙ୍କୁ , ଯିବା ଆସିବା ସମୟରେ ରେଳ ଷ୍ଟେସନଗୁଡିକ ତଥା ବସ ଷ୍ଟାଣ୍ଡରେ କିଭଳି ସମସ୍ୟାର ସମ୍ମୁଖୀନ ହେବାକୁ ପଡେ , ତାହା ଆମେ ସମସ୍ତେ ଜାଣିଛେ । ମୋ ସରକାର ସୁଗମ୍ୟ ଭାରତ ଅଭିଯାନ ଜାରୀ କରି ପାଖାପାଖି ଏକ ହଜାର ସରକାରୀ କୋଠା ଏବଂ 650 ରୁ ଅଧିକ ରେଳ ଷ୍ଟେସନକୁ ଦିବ୍ୟାଙ୍ଗ ଜନଙ୍କ ପାଇଁ ସୁଗମ୍ୟ କରିଛନ୍ତି ।


    25- ଦିବ୍ୟାଙ୍ଗ ପିଲା ଅନ୍ୟ ରାଜ୍ୟଗୁଡିକୁ ଗଲେ ଅନ୍ୟ ସାଙ୍କେତିକ ଭାଷା ଯୋଗୁ ସମସ୍ୟାର ସମ୍ମୁଖୀନ ହୋଇଥାନ୍ତି । କେତେକ ସ୍ଥାନରେ ଗୋଟିଏ ରାଜ୍ୟରେ ମଧ୍ୟ ଅଲଗା ଅଲଗା ସାଙ୍କେତିକ ଭାଷାର ପ୍ରୟୋଗ କରାଯାଉଥିଲା । ସେମାନଙ୍କର ଏହି ସମସ୍ୟାକୁ ଦୃଷ୍ଟିରେ ରଖି ମୋ ସରକାର ସମଗ୍ର ଦେଶରେ ଦିବ୍ୟାଙ୍ଗ ଜନଙ୍କ ପାଇଁ ଗୋଟିଏ ପ୍ରକାରର ସାଙ୍କେତିକ ଭାଷା ଉପରେ କାର୍ଯ୍ୟ କରୁଛି । ଦିଲ୍ଲୀରେ ସ୍ଥାପିତ ଇଣ୍ଡିଆନ ସାଇନ୍ସ ଲାଙ୍ଗୁଏଜ ରିସର୍ଚ୍ଚ ଆଣ୍ଡ ଟ୍ରେନିଙ୍ଗ ସେଣ୍ଟର ଦ୍ୱାରା ଦିବ୍ୟାଙ୍ଗଜନଙ୍କ ପାଇଁ 3 ହଜାର ଶବ୍ଦର ଏକ ଡିକ୍ସିନାରୀ ପ୍ରକାଶିତ କରାଯାଇସାରିଛି ଏବଂ 3 ହଜାର ନୂତନ ଶବ୍ଦର ଏକ ଡିକ୍ସିନାରୀ ଉପରେ କାର୍ଯ୍ୟ ଚାଲିଛି । କେବଳ ଏତିକି ନୁହେଁ , କେନ୍ଦ୍ର ସରକାରଙ୍କ ପାଖାପାଖି 100ଟି ୱେବସାଇଟଗୁଡିକୁ ମଧ୍ୟ ଦିବ୍ୟାଙ୍ଗଜନଙ୍କର ଆବଶ୍ୟକତା ଅନୁସାରେ ପରିବର୍ତ୍ତନ କରାଯାଇଛି । ମୋ ସରକାର ‘ ଦିବ୍ୟାଙ୍ଗଜନ ଅଧିକାର ଅଧିନିୟମ ’ ଲାଗୁ କରି ସେମାନଙ୍କୁ ଶିକ୍ଷା , ସାମାଜିକ ସୁରକ୍ଷା ଏବଂ ନିଯୁକ୍ତି କ୍ଷେତ୍ରରେ ସମାନତାର ସୁଯୋଗ ମଧ୍ୟ ପ୍ରଦାନ କରିଛି ।


    ମାନନୀୟ ସଦସ୍ୟଗଣ ,


    26- ବର୍ଷ ବର୍ଷ ଧରି ଆମ ଦେଶରେ ମାନବ ବିହୀନ ରେଳ ଫାଟକରେ ହେଉଥିବା ଦୁର୍ଘଟଣାଗୁଡିକୁ ନେଇ ଆଲୋଚନା ହୋଇଆସୁଥିଲା । ସଂସଦରେ ମଧ୍ୟ ଏ ବିଷୟରେ ଅନେକ ଥର ଆଲୋଚନା ହୋଇଛି । 2014 ମସିହାରେ ଆମ ଦେଶରେ ମାନବ ବିହୀନ ରେଳ ଫାଟକ ସଂଖ୍ୟା 8 , 300 ଥିଲା । ମୋ ସରକାର ମାନବ ବିହୀନ ରେଳ ଫାଟକ ସମାପ୍ତ କରିବାର ଅଭିଯାନ ଆରମ୍ଭ କରିଥିଲେ ଏବଂ ଏବେ ଏଭଳି ରେଳ କ୍ରସିଂଗ ସମାପ୍ତ ହୋଇସାରିଛି ।


    27- ଆମ ଦେଶବାସୀଙ୍କୁ ପ୍ରାୟତଃ କୌଣସି ନା କୌଣସି ପ୍ରାକୃତିକ ବିପର୍ଯ୍ୟୟର ସମ୍ମୁଖୀନ ହେବାକୁ ପଡୁଛି । ପ୍ରତ୍ୟେକ ବର୍ଷ କିଛି ଜିଲାରେ ବନ୍ୟା ଆସୁଛି , କିଛି ଜିଲାରେ ମରୁଡି ଦେଖାଯାଉଛି । ପ୍ରାକୃତିକ ବିପର୍ଯ୍ୟୟ ପ୍ରଶମନ ଉପରେ ମଧ୍ୟ ସରକାର ସଂପୂର୍ଣ୍ଣ ଭାବେ ଗୁରୁତ୍ୱ ପ୍ରଦାନ କରୁଛନ୍ତି ଏବଂ ଆମେ ସେ ସମୟରେ ଉଦ୍ଧାର କାର୍ଯ୍ୟ ସଂପୂର୍ଣ୍ଣ କ୍ଷମତାର ସହିତ କରିପାରିବା ପାଇଁ ପୂର୍ବ ଅପେକ୍ଷା ଦୁଇ ଗୁଣରୁ ଅଧିକ ଅର୍ଥ ପ୍ରଦାନ କରାଯାଇଛି । ଦକ୍ଷିଣ ଭାରତ ରାଜ୍ୟଗୁଡିକରେ ସାମୁଦ୍ରିକ ବାତ୍ୟା ହେଉ ଅବ ପୂର୍ବ ଭାରତରେ ବନ୍ୟା ସଙ୍କଟ , ମୋ ସରକାର ଉଦ୍ଧାର ଏବଂ ରିଲିଫ କାର୍ଯ୍ୟ ସହିତ ପୁନନିର୍ମାଣ କାର୍ଯ୍ୟ ଉପରେ ସଂପୂର୍ଣ୍ଣ ଭାବେ ତତ୍ପରତା ଏବଂ ସମ୍ବେଦନଶୀଳତାର ପରିଚୟ ଦେଇଛନ୍ତି ।


    ମାନନୀୟ ସଦସ୍ୟଗଣ ,


    28- ସମାଜରେ ବ୍ୟାପ୍ତ ପ୍ରତ୍ୟେକ ପ୍ରକାରର ଅଭାବ ଏବଂ ଅନ୍ୟାୟକୁ ସମାପ୍ତ କରିବାର ସମ୍ବେଦନଶୀଳ ଚିନ୍ତାଧାରା ସହିତ ମୋ ସରକାର ସାମାଜିକ ଏବଂ ଅର୍ଥନୈତିକ ନ୍ୟାୟ ପାଇଁ ଆଇନ ବ୍ୟବସ୍ଥାରେ ସମୁଚିତ ପରିବର୍ତ୍ତନର ପ୍ରଚେଷ୍ଟା କରିଛନ୍ତି । ନାଗରିକତା ସଂଶୋଧନ ବିଧେୟକ ଦ୍ୱାରା ସେହି ପିଡିତମାନଙ୍କୁ ଭାରତର ନାଗରିକତା ପ୍ରାପ୍ତ କରିବାର ମାର୍ଗ ସରଳ ହେବ , ଯେଉଁମାନେ ପ୍ରତାରଣା କାରଣରୁ ପଳାୟନ କରି ଭାରତ ଆସିବା ପାଇଁ ବାଧ୍ୟ ହୋଇଛନ୍ତି । ଏଥିରେ ତାଙ୍କର କୌଣସି ଦୋଷ ନାହିଁ ବରଂ ପରିସ୍ଥିତିର ଶିକାର ହୋଇଛନ୍ତି ।


    29- କୌଣସି ନାବାଳିକା ସହିତ ବଳାତ୍କାର କରିବାର ଜଘନ୍ୟ ଅପରାଧର ଦଣ୍ଡ ପାଇଁ ସରକାର ଅପରାଧୀକୁ ଫାସୀ ଦଣ୍ଡ ପ୍ରାବଧାନ କରିଛନ୍ତି । ଅନେକ ରାଜ୍ୟଗୁଡିକରେ ଦୃତ ଗତିରେ ଶୁଣାଣି ପରେ , ଦୋଷୀକୁ ଫାସି ଦଣ୍ଡ ମିଳିବାରୁ , ଏଭଳି ବିକୃତ ଚିନ୍ତା କରୁଥିବା ଲୋକମାନଙ୍କୁ ଏକ କଡା ସମାଚାର ମିଳିଛି ।


    30- ଆମ ମୁସଲମାନ ଝିଅମାନଙ୍କୁ ଡର ଏବଂ ଭୟର ସହିତ ଜୀବନରୁ ମୁକ୍ତି ଦେବା ପାଇଁ ମୋ ସରକାର , ତିନି ତଲାକ ସହ ଜଡିତ ଆଇନକୁ ସଂସଦରେ ପାଶ କରିବାର ଲଗାତାର ପ୍ରୟାସ କରୁଛି ।


    31- ଏହିଭଳି ‘ ଅନ୍ୟ ପଛୁଆ ବର୍ଗ ଆୟୋଗ ’ କୁ ସମ୍ବୈଧାନିକ ମାନ୍ୟତା ପ୍ରଦାନ କରାଯିବା , ସାମାଜିକ ନ୍ୟାୟ ପାଇଁ ମୋ ସରକାରର ପ୍ରତିବଦ୍ଧତାକୁ ଦର୍ଶାଉଛି ।


    32- ବିଗତ ଶୀତକାଳୀନ ଅଧିବେଶନରେ ସଂସଦ ଦ୍ୱାରା ସମ୍ବିଧାନର 103 ତମ ସଂଶୋଧନ ପାଶ କରି ଗରିବଙ୍କୁ ଆରକ୍ଷଣର ଲାଭ ପ୍ରଦାନ କରିବାର ଐତିହାସିକ ନିଷ୍ପତ୍ତି ନିଆଗଲା । ଏହି ପଦକ୍ଷେପ , ଦେଶର ସେହି ଗରିବ ଯୁବକ ଯୁବତୀମାନଙ୍କୁ ନ୍ୟାୟ ପ୍ରଦାନ କରିବାର ପ୍ରଚେଷ୍ଟା ଯାହା ଦାରିଦ୍ର୍ୟତାର ଅଭିଶାପ କାରଣରୁ ବଂଚିତ ଅନୁଭବ କରୁଥିଲେ । ଏହି ନୂତନ ବ୍ୟବସ୍ଥାର ବର୍ତ୍ତମାନ ଆରକ୍ଷଣ ଉପରେ ପ୍ରଭାବ ନ ପଡୁ , ଏଥିପାଇଁ ଶିକ୍ଷା ସଂସ୍ଥାନଗୁଡିକରେ ସିଟ ସଂଖ୍ୟା ମଧ୍ୟ ସେହି ଅନୁପାତରେ ବୃଦ୍ଧି ହେଉଛି ।


    ମାନନୀୟ ସଦସ୍ୟଗଣ ,


    33- ଆମ ଯୁବଗୋଷ୍ଠି ହିଁ ଆମ ଦେଶର ସବୁଠାରୁ ବଡ ଶକ୍ତି । ଭାରତ , ଦୁନିଆର ସବୁଠାରୁ ଯୁବ ଦେଶ ଏବଂ ଏକବିଂଶ ଶତାବ୍ଦୀର ଯୁବ ଭାରତର ଆଶା , ତଥା ସେହି ସ୍ୱପ୍ନ ମୋ ସରକାରଙ୍କ ନୀତି-ନିଷ୍ପତ୍ତିକୁ ପ୍ରେରିତ କରୁଛି ।


    34- ନିଜ ଗୋଡରେ ନିଜେ ଛିଡା ହେବାର ଇଚ୍ଛାଶକ୍ତି ରଖୁଥିବା ଯୁବକଯୁବତୀମାନଙ୍କୁ ଦୃଷ୍ଟିରେ ରଖି କୌଶଳ ବିକାଶ ଅଭିଯାନ ଆରମ୍ଭ କରାଯାଇଛି । ଏହି ଅଭିଯାନରେ ବିଗତ ଚାରି ବର୍ଷରେ ପ୍ରତିବର୍ଷ ପାଖାପାଖି 1 କୋଟି ଯୁବକଯୁବତୀଙ୍କୁ କୌଶଳ ବିକାଶର ପ୍ରଶିକ୍ଷଣ ପ୍ରଦାନ କରାଯାଉଛି । ଆଗାମୀ ସମୟରେ ଦେଶରେ 15 ହଜାରରୁ ଅଧିକ ଆଇ.ଟି.ଆଇ , 10 ହଜାରରୁ ଅଧିକ କୌଶଳ ବିକାଶ କେନ୍ଦ୍ର ଏବଂ 600ରୁ ଅଧିକ ପ୍ରଧାନମନ୍ତ୍ରୀ କୌଶଳ କେନ୍ଦ୍ର , ଭାରତର ଯୁବକଯୁବତୀମାନଙ୍କର କୌଶଳ ବିକାଶ ବୃଦ୍ଧି କରିବାର ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବେ ।


    35- ଯୁବକ ଯୁବତୀମାନେ ନିଜ ବ୍ୟବସାୟ ପାଇଁ ସହଜରେ ଋଣ ପ୍ରାପ୍ତ ହେଉ , ଏଥିପାଇଁ ‘ ପ୍ରଧାନମନ୍ତ୍ରୀ ମୁଦ୍ରା ଯୋଜନା ’ ରେ , ବିନା କୌଣସିଗ୍ୟାରେଣ୍ଟୀର 7 ଲକ୍ଷ କୋଟି ଟଙ୍କାରୁ ଅଧିକ ଋଣ ପ୍ରଦାନ କରାଯାଇଛି । ଏହାର ଲାଭ , ଋଣ ପ୍ରାପ୍ତ କରିଥିବା 15 କୋଟିରୁ ଅଧିକ ଲୋକ ନେଇଛନ୍ତି । ଏହି ଯୋଜନାରେ 4 କୋଟି 26 ଲକ୍ଷ ରୁ ଅଧିକ ଲୋକ ପ୍ରଥମ ଥର ଋଣ ନେଇ ନିଜ ବ୍ୟବସାୟ ଆରମ୍ଭ କରିଛନ୍ତି ।


    36- ମୋ ସରକାର ‘ ଷ୍ଟାର୍ଟ ଅପ ଇଣ୍ଡିଆ ’ ତଥା ‘ ଷ୍ଟାଣ୍ଡ ଅପ ଇଣ୍ଡିଆ ’ ମାଧ୍ୟମରେ ଯୁବକ ଯୁବତୀମାନଙ୍କୁ ସ୍ୱାବଲମ୍ବୀ କରିବା ଦିଗରେ ଆର୍ଥିକ ସହାୟତା ପ୍ରଦାନ କରୁଛି । ଯାହାର ଫଳସ୍ୱରୂପ ଆଜି ଭାରତର ନାମ ‘ ଷ୍ଟାର୍ଟ ଅପ ’ ଦୁନିଆରେ ବିକଶିତ ଦେଶଗୁଡିକ ମଧ୍ୟରେ ଅନ୍ୟତମ ।


    37- ‘ ପ୍ରଧାମନ୍ତ୍ରୀ ରୋଜଗାର ପ୍ରୋତ୍ସାହନ ଯୋଜନା ’ ଦ୍ୱାରା ସରକାର ଚାକିରୀକୁ ଇନସେନଟିଭ ସହିତ ସଂଯୋଗ କରିଛନ୍ତି । ଏହି ଯୋଜନାରେ କୌଣସିଯୁବକଯୁବତୀକୁ ନୂତନ ନିଯୁକ୍ତି ମିଳିଲେ , ଯେଉଁ ଇପିଏସ ଏବଂ ଇପିଏଫର 12 ପ୍ରତିଶତ , ଏମ୍ପ୍ଲୟେର ଦ୍ୱାରା ଦେବାର ହୋଇଥାଏ , ସେ ପ୍ରଥମ ତିନି ବର୍ଷ ପର୍ଯ୍ୟନ୍ତ ସରକାରଙ୍କ ଦ୍ୱାରା ଦିଆଯାଉଛି । ଏହି ଯୋଜନାର ଲାଭ ଦେଶର ଏକ କୋଟିରୁ ଅଧିକ ଯୁବଗୋଷ୍ଠିଙ୍କୁ ମିଳିସାରିଛି ।


    ମାନନୀୟ ସଦସ୍ୟଗଣ ,


    38- ପ୍ରତ୍ୟେକ ମାତା-ପିତାଙ୍କ ସ୍ୱପ୍ନ ଥାଏ ଯେ ସେମାନଙ୍କ ପୁଅ ଝିଅ ଭଲ ଭାବେ ପାଠ ପଢି ଜୀବନରେ ଆଗକୁ ଯିବେ । ଉଚ୍ଚସ୍ତରୀୟ ପ୍ରୋଫେସନାଲ ଏଜୁକେସନର ସୁଯୋଗ ବୃଦ୍ଧି କରିବା ପାଇଁ ସରକାର ନୂତନ ଶିକ୍ଷା ସଂସ୍ଥାନଗୁଡିକର ପ୍ରତିଷ୍ଠା କରୁଛନ୍ତି ଏବଂ 7 ଟି ଆଇଆଇଟି , 7ଟି ଆଇଆଇଏମ , 14ଟି ଆଇଆଇଆଇଟି , ଗୋଟିଏ ଏନଆଇଟି ଏବଂ 4ଟି ଏନଆଇଡିର ପ୍ରତିଷ୍ଠା କରାଯାଉଛି । ଦେଶରେ ଅନୁସନ୍ଧାନକୁ ପ୍ରୋତ୍ସାହନ ପ୍ରଦାନ କରିବା ପାଇଁ ସରକାରଙ୍କ ଦ୍ୱାରା ପ୍ରଦାନ କରାଯାଉଥିବା ସ୍କଲାରସିପ ଏବଂ ଫେଲୋସିପ ଅର୍ଥରେ 25 ପ୍ରତିଶତରୁ ଅଧିକ ବୃଦ୍ଧିର ନିଷ୍ପତ୍ତି ନିଆଯାଇଛି । ଏହାବ୍ୟତୀତ 103ଟି କେନ୍ଦ୍ରୀୟ ବିଦ୍ୟାଳୟ , ପ୍ରତ୍ୟେକ ଆଦିବାସୀ ବହୁଳ କ୍ଷେତ୍ରରେ ଗୋଟିଏ ଏକଲବ୍ୟ ମଡେଲ ସ୍କୁଲ ଏବଂ 62ଟି ନୂତନ ନବୋଦୟ ବିଦ୍ୟାଳୟ ପ୍ରତିଷ୍ଠା କରିବା ଦିଗରେ ପଦକ୍ଷେପ ନେଇ ଶିକ୍ଷା ବ୍ୟବସ୍ଥାକୁ ଆହୁରୀ ଅଧିକ ମଜବୁତ କରିବାର କାର୍ଯ୍ୟ କରାଯାଉଛି ।


    39- ଶିକ୍ଷା କ୍ଷେତ୍ରରେ ସଂସ୍କାର ଆଣିବା ପାଇଁ ସରକାରଙ୍କ ଦ୍ୱାରା ଅନେକ ଦିଗରେ ପ୍ରଚେଷ୍ଟା କରାଯାଉଛି । ରାଷ୍ଟ୍ରର ଭବିଷ୍ୟତକୁ ମଜବୁତ କରିବା ପାଇଁ ଆବଶ୍ୟକତା ରହିଛି । ଯେଉଁ ପିଲାମାନେ ଏବେ ବିଦ୍ୟାଳୟ ଯାଉଛନ୍ତି , ସେମାନଙ୍କୁ ନିଜ ଚିନ୍ତାଧାରାକୁ ସାକାର କରିବାର ସୁଯୋଗ ମିଳୁ । ଉପାୟରୁ ନୂତନତ୍ୱର ଚିନ୍ତା ସହିତ ସରକାର , 5 ହଜାରରୁ ଅଧିକ ‘ ଅଟଳ ଟିଂକରିଂ ଲ୍ୟାବ ’ ର ପ୍ରତିଷ୍ଠା କରିବା କ୍ଷେତ୍ରରେ ପଦକ୍ଷେପ ନେଉଛନ୍ତି ।


    40- ପରିବର୍ତ୍ତିତ ସମୟ ଏବଂ ପରିବର୍ତ୍ତିତ ଟେକ୍ନୋଲଜି ସହିତ ରୋଜଗାର ଏବଂ ବ୍ୟବସାୟର ଶୈଳୀରେ ପରିବର୍ତ୍ତନ ହେଉଛି । ଆମ ଦେଶର ଯୁବ ଦେଶ ଏଥିପାଇଁ ପ୍ରସ୍ତୁତ ହୋଇପାରୁ , ଏହି ଦିଗରେ ମୋ ସରକାର ଦ୍ୱାରା ନିରନ୍ତର ପ୍ରଚେଷ୍ଟା କରାଯାଉଛି ।


    41- ଯୁବ କୈନ୍ଦ୍ରିକ ‘ ଖେଲୋ ଇଣ୍ଡିଆ ’ ଅଭିଯାନରେ ମୋ ସରକାର ଦେଶର କୋଣ ଅନୁକୋଣରୁ ପ୍ରତିଭାବାନ କ୍ରୀଡାବିତମାନଙ୍କର ଚୟନ କରି , ସେମାନଙ୍କୁ ଆଗକୁ ବଢିବାର ପ୍ରଚେଷ୍ଟା କରୁଛନ୍ତି । ସବୁଠାରୁ ଗୁରୁତ୍ୱପୂର୍ଣ୍ଣ ଯେ ଏହାର ଚୟନ କ୍ଷେତ୍ରରେ ପାରଦର୍ଶିତା ରହିଛି , ଯାହାଦ୍ୱାରା କ୍ରୀଡାବିତ୍ତମାନଙ୍କର ମନବଳରେ ବୃଦ୍ଧି ହୋଇପାରିଛି । ଏହାର ପରିଣାମରେ ଆମକୁ ରାଷ୍ଟ୍ରୀୟ ଏବଂ ଅନ୍ତର୍ରାଷ୍ଟ୍ରୀୟ ସ୍ତରରେ ପ୍ରାପ୍ତ ହେଉଥିବା ପଦକଗୁଡିକ ଭାବେ ଦୃଷ୍ଟମାନ ।


    ମାନନୀୟ ସଦସ୍ୟଗଣ ,


    42- ଆଜି ଭାରତର ଝିଅମାନେ , ପ୍ରତ୍ୟେକ କ୍ଷେତ୍ରରେ ପ୍ରଭାବଶାଳୀ ଯୋଗଦାନ ଦେଉଛନ୍ତି ଏବଂ ଦେଶର ନାଁ ଉଜ୍ଜ୍ୱଳ କରୁଛନ୍ତି । ସ୍ୱାଧୀନତା ପରେ ଏହା ପ୍ରଥମ ଥର ହୋଇଛି ଯେତେବେଳେ କୌଣସି ସରକାରଙ୍କ ନୀତି ଏବଂ ଯୋଜନାଗୁଡିକ ଦ୍ୱାରା ମହିଳା ଉଦ୍ୟୋଗୀମାନଙ୍କୁ ନୂତନ ସୁଯୋଗ ମିଳିଛି , ସେମାନେ ବ୍ୟାପକ ଭାବେ ଆର୍ଥିକ ଏବଂ ଶସକ୍ତ ହୋଇପାରିଛନ୍ତି ।


    43- ‘ ପ୍ରଧାନମନ୍ତ୍ରୀ ମୁଦ୍ରା ଯୋଜନା ’ ର ସବୁଠାରୁ ଅଧିକ ଲାଭ ମହିଳାମାନଙ୍କୁ ମିଳିଛି । ଏ ପର୍ଯ୍ୟନ୍ତ ଦେଶରେ ପ୍ରଦାନ କରାଯାଇଥିବା 15 କୋଟି ମୁଦ୍ରା ଲୋନ ମଧ୍ୟରୁ 73 ପ୍ରତିଶତ ଋଣ ମହିଳା ଉଦ୍ୟୋଗୀମାନଙ୍କୁ ମିଳିଛି । ‘ ଦୀନ ଦୟାଲ ଅନ୍ତୋଦୟ ଯୋଜନା ’ ଅଧିନରେ ପାଖାପାଖି 6 କୋଟି ମହିଳା ସ୍ୱୟଂ ସହାୟକ ଗୋଷ୍ଠି ଜଡିତ ଅଛନ୍ତି । ଏଭଳି ମହିଳା ସ୍ୱୟଂ ସହାୟକ ଗୋଷ୍ଠିଙ୍କୁ ମୋ ସରକାର ଦ୍ୱାରା 75 ହଜାର କୋଟିରୁ ଅଧିକ ଋଣ ପ୍ରଦାନ କରାଯାଇଛି । ଏହି ଅର୍ଥ , 2014 ପୂର୍ବର ଚାରି ବର୍ଷରେ ପ୍ରଦାନ କରାଯାଇଥିବା ଋଣରୁ ଅଢେଇ ଗୁଣ ଅଧିକ ।


    44- ଦେଶର ଛୋଟ ଏବଂ ମଧ୍ୟମ ଉଦ୍ୟୋଗଗୁଡିକରେ ମହିଳା ଉଦ୍ୟୋଗୀମାନଙ୍କର ଭାଗୀଦାରୀ ସୁନିଶ୍ଚିତ ହେଉ , ସେଥିପାଇଁ ଏବେ ବଡ ବଡ ସରକାରୀ କଂପାନୀଗୁଡିକ ଅତି କମରେ 3 ପ୍ରତିଶତ କ୍ରୟ ମହିଳା ଉଦ୍ୟୋଗୀମାନଙ୍କ ପ୍ରତିଷ୍ଠାନରୁ କରିବା ପାଇଁ ବାଧ୍ୟତାମୂଳକ କରାଯାଇଛି ।


    45- ମୋ ସରକାର ବିଭିନ୍ନ କ୍ଷେତ୍ରରେ ମହିଳା ମାନଙ୍କୁ ସମାନ ଅଧିକାର ପ୍ରଦାନ କରିବା ପାଇଁ ପ୍ରଚେଷ୍ଟା ଜାରୀ ରଖିଛି । ପୂର୍ବ ବର୍ଷ ହିଁ ଏହା ନିଷ୍ପତ୍ତି ନିଆଯାଇଥିଲା ଯେ ଶସସ୍ତ୍ର ସେନାରେ ସର୍ଭିସ କମିଶନ ଜରିଆରେ ନିଯୁକ୍ତ ମହିଳା ଅଧିକାରୀମାନଙ୍କୁ , ପୁରୁଷ ସମକକ୍ଷ ଅଧିକାରୀମାନଙ୍କ ଭଳି , ଏକ ପାରଦର୍ଶୀ ଚୟନ ପ୍ରକ୍ରୀୟା ଜରିଆରେ ସ୍ଥାୟୀ କମିଶନ ପ୍ରଦାନ କରାଯିବ । ସ୍ୱାଧୀନତାର ଏତେ ବର୍ଷ ପରେ ମଧ୍ୟ ମହିଳାମାନେ ଟଦ୍ଭୟରକ୍ସଶକ୍ସକ୍ଟଙ୍କଦ୍ଭୟ ଗସଦ୍ଭସଦ୍ଭଶ କ୍ଷେତ୍ରରେ ନିଯୁକ୍ତି ଅଧିକାରରୁ ବଂଚିତ ଥିଲେ । ମୋ ସରକାର ନିଷ୍ପତ୍ତି ଅନୁସାରେ ଏହି କ୍ଷେତ୍ରରେ ମଧ୍ୟ ମହିଳାମାନଙ୍କୁ ନିଯୁକ୍ତିର ସମାନ ସୁଯୋଗ ପ୍ରଦାନ କରାଯିବ ।


    46- ଏଥିସହିତ କର୍ମଜୀବି ମହିଳାମାନଙ୍କୁ , ନିଜ ନବଜାତ ଶିଶୁମାନଙ୍କର ଉତ୍ତମ ରୂପେ ଲାଳନ ପାଳନର ପର୍ଯ୍ୟାପ୍ତ ସମୟ ମିଳିପାରିବ ସେଥିପାଇଁ ମେଟର୍ନିଟୀ ଲିଭକୁ 12 ସପ୍ତାହରୁ ବୃଦ୍ଧି କରି 26 ସପ୍ତାହ କରାଯାଇଛି ।


    ମାନନୀୟ ସଦସ୍ୟଗଣ ,


    47- ଗ୍ରୀଷ୍ମ ପ୍ରବାହ ହେଉ , ମୁସଳ ଧାରାରେ ବର୍ଷା ହେଉ , ବରଫ ବୃଷ୍ଟି ହେଉ , ବା କୌଣସି ଆହ୍ୱାନ ହେଉ , ଆମ ଦେଶର ପରିଶ୍ରମୀ କୃଷକମାନେ ଦିନ ରାତି ପରିଶ୍ରମ କରି ଖାଦ୍ୟାନ୍ନର ରେକର୍ଡ ଉତ୍ପାଦନ କରିଛନ୍ତି , ଦୁଗ୍ଧ ଉତ୍ପାଦ ଏବଂ ମତ୍ସ୍ୟ ପାଳନ ତଥା ଅନ୍ୟ କ୍ଷେତ୍ରଗୁଡିକରେ ବୃଦ୍ଧି ପରିଲକ୍ଷିତ ହୋଇଛି । ଆପଣମାନଙ୍କ ମଧ୍ୟରୁ ଅନେକ ସଦସ୍ୟ ଗ୍ରାମୀଣ ଜୀବନ ଏବଂ କୃଷକମାନଙ୍କର ସଂଘର୍ଷ ଅତ୍ୟନ୍ତ ନିକଟରୁ ଦେଖିଛନ୍ତି । ଆମ କୃଷକ ଭାଇ ଓ ଭଉଣୀମାନେ ଆମ ଅର୍ଥ ବ୍ୟବସ୍ଥାର ଆଧାର ଅଟନ୍ତି , ସେମାନେ ଆମ ଦେଶର ପରମ୍ପରାର ମଧ୍ୟ ସଂରକ୍ଷକ ।


    48- ମୁଁ ସଂପୂର୍ଣ୍ଣ ସଂସଦ ତରଫରୁ ଭାରତର ଅନ୍ନଦାତା କୃଷକମାନଙ୍କୁ ଅଭିନନ୍ଦନ କରୁଛି । ମୋ ସରକାର ଦେଶର କୃଷକଙ୍କ ଆୟକୁ ଦୁଇଗୁଣ କରିବା ପାଇଁ ଦିନ ରାତି ଯତ୍ନବାନ । କୃଷକମାନଙ୍କର ପ୍ରତ୍ୟେକ ଆବଶ୍ୟକତାକୁ ଦୃଷ୍ଟିରେ ରଖି , ସେମାନଙ୍କ ସମସ୍ୟାର ସ୍ଥାୟୀ ସମାଧାନ ପାଇଁ ସରକାର ପ୍ରଚେଷ୍ଟାରତ । କୃଷି ଉପକରଣ ଏବଂ ବିହନ କ୍ରୟଠାରୁ ଆରମ୍ଭ କରି ବଜାର ପର୍ଯ୍ୟନ୍ତ କୃଷି ଉତ୍ପାଦ ପହଂଚାଇବା ଏବଂ ବିକ୍ରୟ ପର୍ଯ୍ୟନ୍ତ ସଂପୂର୍ଣ୍ଣ ପ୍ରକ୍ରୀୟାରେ କୃଷକମାନଙ୍କୁ ଅଧିକ ସୁବିଧା ଏବଂ ସହାୟତା ମିଳୁ , ଏହା ସରକାରଙ୍କ ପ୍ରାଥମିକତା ।


    49- କୃଷି ପାଇଁ ହେଉଥିବା ଖର୍ଚ୍ଚ ହ୍ରାସ କରିବା , କୃଷକଙ୍କୁ ଫସଲର ଉଚିତ ମୂଲ୍ୟ ପ୍ରଦାନ , ନୂତନ ବଜାର ସୃଷ୍ଟି କରିବା ତଥା କୃଷି କ୍ଷେତ୍ରରେ ଆୟର ନୂତନ ସାଧନ ସଂଯୋଗ ପାଇଁ ନୂତନ ଚିନ୍ତାଧାରା ସହିତ କାର୍ଯ୍ୟ କରାଯାଉଛି । ମୋ ସରକାର 22ଟି ଫସଲର ସର୍ବନିମ୍ନ ସହାୟକ ମୂଲ୍ୟ (ଏମଏସପି)କୁ ଫସଲ ଖର୍ଚ୍ଚର ଦେଢ ଗୁଣ ଠାରୁ ଅଧିକ କରିବାର ଐତିହାସିକ ନିଷ୍ପତ୍ତି କରିଛନ୍ତି ।


    50- ଏହାସହିତ କୃଷକମାନଙ୍କୁ ଉତ୍ତମ ଗୁଣାତ୍ମମ ମାନର ବିହନ ଉପଲବ୍ଧ କରାଇବାକୁ ସୁନିଶ୍ଚିତ କରାଯାଇଛି । ବୈଜ୍ଞାନିକ ପ୍ରଣାଳୀରେ କୃଷି କ୍ଷେତ୍ରରେ ସହଯୋଗ ମିଳୁ , ଏଥିପାଇଁ ଦେଶସାରା କୃଷି ବିଜ୍ଞାନ କେନ୍ଦ୍ରଗୁଡିକର ସଂଖ୍ୟା ବୃଦ୍ଧି କରାଯାଉଛି । ମୃତ୍ତିକାର ଗୁଣାତ୍ମକ ମାନ ବିଷୟରେ କୃଷକମାନଙ୍କୁ ସୂଚନା ପ୍ରଦାନ ପାଇଁ 17 କୋଟିରୁ ଅଧିକ ସଏଲ ହେଲ୍ଥ କାର୍ଡ ଆବଣ୍ଟିତ କରାଯାଇଛି । ସାରର ଉପଲବ୍ଧତା ସୁନିଶ୍ଚିତ କରିବା ତଥା ୟୁରିଆର ଦୂରୂପଯୋଗ ରୋକିବା ପାଇଁ ୟୁରିଆରର ଶତ ପ୍ରତିଶତ ନିମ କୋଟିଂଗ ମଧ୍ୟ କରାଯାଇଛି ।


    51- ଜଳସେଚନ ପାଇଁ ଜଳ ବ୍ୟବସ୍ଥାକୁ ଉତ୍ତମ କରିବା ପାଇଁ ମୋ ସରକାର ପୂର୍ବର 99ଟି ଅଧା ପନ୍ତରିଆ ପ୍ରକଳ୍ପଗୁଡିକୁ ସଂପୂର୍ଣ୍ଣ କରୁଛନ୍ତି । ଏଥିମଧ୍ୟରୁ 71 ପ୍ରକଳ୍ପଗୁଡିକ , ଆଗାମୀ କିଛି ମାସ ମଧ୍ୟରେ ସଂପୂର୍ଣ୍ଣ ହୋଇଯିବ । ଜଳର ପ୍ରତ୍ୟେକ ବୁନ୍ଦାର ସମୁଚିତ ଉପଯୋଗ ହେଉ , ସେଥିପାଇଁ ସରକାର ମାଇକ୍ରୋ ଇରିଗେସନକୁ ପ୍ରୋତ୍ସାହିତ କରୁଛନ୍ତି ।


    52- ଫସଲ ନଷ୍ଟ ହେବାର ସ୍ଥିତିରେ କୃଷକ ଉପରେ ପଡୁଥିବା ସଙ୍କଟରେ ସହାୟତା ପାଇଁ ‘ ପ୍ରଧାନମନ୍ତ୍ରୀ ଫସଲ ବୀମା ଯୋଜନା ’ ରେ କମ ପ୍ରିମିୟମରେ ଫସଲର ବୀମା କରାଯାଉଛି । କୃଷକମାନଙ୍କୁ ଫସଲ ବିକ୍ରୟ କରିବା ସହଜ ହେଉ , ସେଥିପାଇଁ ଦେଶର 1500ରୁ ଅଧିକ କୃଷି ମଣ୍ଡିଗୁଡିକ ଅନଲାଇନରେ ସଂଯୋଗ କରିବାର ଅଭିଯୋଗ ଚାଲିଛି । ଫସଲ ବଜାର ପର୍ଯ୍ୟନ୍ତ ଖରାପ ନହୋଇ ପହଂଚିବା ପାଇଁ ସଠିକ ଭାବେ ଭଣ୍ଡାରଣ ହେବା ପାଇଁ ଦେଶ ସାରା ସ୍ଥାନେ ସ୍ଥାନେ ନୂତନ କୋଲ୍ଡ ଷ୍ଟୋରେଜ ସ୍ଥାପନ କରିବାର କାର୍ଯ୍ୟ ଦୃତ ଗତିରେ ଚାଲିଛି । ଫସଲ ପରେ ଜମିରୁ ବାହାରୁଥିବା ଅବଶେଷରୁ ମଧ୍ୟ କୃଷକମାନଙ୍କ ଆୟ ହୋଇପାରୁ , ସେଥିପାଇଁ ‘ ୱେଷ୍ଟ ଟୁ ୱେଲ୍ଥ ’ ଅଭିଯାନ ଚାଲିଛି ।


    53- ମୋ ସରକାର , ବ୍ଲୁ ରିଭୋଲ୍ୟୁସନ ସ୍କିମ ଦ୍ୱାରା , ମାଛ ଧରାଳିମାନଙ୍କୁ ଗଭୀର ସମୁଦ୍ରକୁ ଯାଇ ମାଛ ଧରିବାର ପ୍ରଶିକ୍ଷଣ ପ୍ରଦାନ କରିବା ସହିତ ଆଧୂନିକ ଫିସିଂଗ ଟ୍ରଲର ଉପଲବ୍ଧ କରାଉଛି ।


    54- ଏହିସବୁ ବ୍ୟାପକ କାର୍ଯ୍ୟ , 70 ବର୍ଷ ଧରି ଚାଲିଆସିଥିବା ଆମ କୃଷି ବ୍ୟବସ୍ଥାରେ ସ୍ଥାୟୀ ପରିବର୍ତ୍ତନ ଆଣିବ ଏବଂ ଆମ ଅନ୍ନଦାତା କୃଷକମାନଙ୍କୁ ଶସକ୍ତ କରି ସେମାନଙ୍କୁ ସମସ୍ୟାରୁ ଉଦ୍ଧାର କରିପାରିବ ତଥା ସେମାନଙ୍କ ସାମର୍ଥ୍ୟ ସହିତ ନ୍ୟାୟ କରିପାରିବେ ।


    ମାନନୀୟ ସଦସ୍ୟଗଣ ,


    55- ମୋ ସରକାର ଡିଜିଟାଲ ଇଣ୍ଡିଆ ଅଭିଯାନ ସହ ଜଡିତ ଯୋଜନାଗୁଡିକୁ ଗତି ପ୍ରଦାନ କରି ଏହା ମଧ୍ୟ ସୁନିଶ୍ଚିତ କରିବାର ପ୍ରଚେଷ୍ଟା କରୁଛି ଯେ ଗ୍ରାମୀଣ ଅଂଚଳରେ ରହୁଥିବା ଲୋକମାନଙ୍କୁ ମଧ୍ୟ ଇ-ଗଭର୍ନାନ୍ସର ଲାଭ ମିଳୁ । 2014 ରେ ଦେଶରେ କେବଳ 59 ଗ୍ରମା ପଞ୍ଚାୟତ ପର୍ଯ୍ୟନ୍ତ ଡିଜିଟାଲ କନେକ୍ଟିଭିଟି ପହଂଚିପାରିଥିଲା । ଆଜି ଏକ ଲକ୍ଷ୍ୟ 16 ହଜାର ଗ୍ରାମ ପଞ୍ଚାୟତଗୁଡିକୁ ଅପ୍ଟିକାଲ ଫାଇବର ସହ ସଂଯୋଗ କରାଯାଇଛି ତଥା ପାଖାପାଖି 40 ହଜାର ଗ୍ରାମ ପଞ୍ଚାୟତରେ ୱାଇ-ଫାଇ ହଟସ୍ପଟ ଲଗାଯାଇଛି ।


    56- ଗ୍ରାମୀଣ ଭାଇ ଓ ଭଉଣୀମାନଙ୍କ ପାଖକୁ ସୁବିଧା ସହଜରେ ପହଂଚୁ ସେଥିପାଇଁ କମନ ସର୍ଭିସ ସେଣ୍ଟରଗୁଡିକର ସ୍ଥାପନ ଦୃତ ଗତିରେ କରାଯାଇଛି । ଏହି କେନ୍ଦ୍ରଗୁଡିକରେ ବ୍ୟାଙ୍କିଗଠାରୁ ଆରମ୍ଭ କରି ବୀମା ଏବଂ ପେନସନଠାରୁ ଆରମ୍ଭ କରି ସ୍କଲାରସିପର ସମସ୍ତ ସୁବିଧା ଗ୍ରାମାଂଚଳର ଲୋକମାନଙ୍କୁ ଅନଲାଇନ ଉପଲବ୍ଧ କରାଯାଉଛି । 2014 ମସିହାରେ କେବଳ 84 ହଜାର ‘ କମନ ସର୍ଭିସ ସେଣ୍ଟର ’ ଥିଲା । ଆଜି ଏହାର ସଂଖ୍ୟା ବୃଦ୍ଦି ହୋଇ 3 ଲକ୍ଷରୁ ଅଧିକ ହୋଇସାରିଛି । ଏଥିମଧ୍ୟରୁ ମଧ୍ୟ 2 ଲକ୍ଷ 12 ହଜାର ସର୍ଭିସ ସେଣ୍ଟର କେବଳ ଗ୍ରାମ ପଞ୍ଚାୟତଗୁଡିକରେ ସ୍ଥାପିତ କରାଯାଇଛି ।


    57- ଇନଫର୍ମେଶନ ଟେକ୍ନୋଲଜିର ଏହି ଯୁଗରେ ‘ ଡାଟା ’ ର ସହଜରେ ଏବଂ କମ ଦରରେ ଉପଲବ୍ଧ ହେବା , ଆମ ଦେଶବାସୀଙ୍କ ପାଇଁ ବହୁତ ବଡ ସୁବିଧା ଏବଂ ବିକାଶର ମାଧ୍ୟମ ମଧ୍ୟ । 2014 ରେ ଯେଉଁଠି ଗୋଟିଏ ଜି.ବି. ଡାଟାର ମୂଲ୍ୟ ପାଖାପାଖି ଅଢେଇ ଶହ ଟଙ୍କା ଥିଲା , ଏବେ ତାହା ହ୍ରାସ ଘଟି 10-12 ଟଙ୍କା ହୋଇଛି । ଏହିଭଳି ମୋବାଇଲରେ କଥା ହେବା କ୍ଷେତ୍ରରେ ମଧ୍ୟ ପୂର୍ବ ଭଳି ଖର୍ଚ୍ଚ ନ ହୋଇ ସେହି ଖର୍ଚ୍ଚ ଅଧାରୁ କମ ହେଉଛି ।


    58- ପୂର୍ବରୁ ସାଧାରଣ ଉଦ୍ୟୋଗୀମାନଙ୍କ ପାଇଁ ସରକାରୀ ବିଭାଗଗୁଡିକୁ ନିଜର ଉତ୍ପାଦ ବିକ୍ରୟ କରିବା ପ୍ରାୟତଃ ହେଉନଥିଲା । ଏବେ ସରକାରୀ କ୍ରୟ ପାଇଁ ଏରଗ ଗର୍ଭମେଣ୍ଟଇ-ମାର୍କେଟପ୍ଲେସ ନାମକ ଏକ ଅନଲାଇନ ପ୍ଲାଟଫର୍ମ ବିକଶିତ କରାଯାଇଛି । ଏରଗ ପାଇଁ ଗୋଟିଏ ପଟେ ସରକାରୀ କ୍ରୟ କ୍ଷେତ୍ରରେ ପାରଦର୍ଶିତା ଆସିପାରିଛି , ଅନ୍ୟପଟେ ଦେଶସାରାର ଛୋଟ ବଡ ସହରର ଏବଂ ଗ୍ରାମାଚଂଳ ବ୍ୟାପାରୀ ନିଜର ଉତ୍ପାଦ ବିନା କୌଣସିସମସ୍ୟାରେ ସରକାରୀ ବିଭାଗକୁ ବିକ୍ରୟ କରିପାରିବେ ।


    59- ପ୍ରକ୍ରିୟାଗୁଡିକୁ ସରଳ କରିବା ପାଇଁ ସରକାର କିଛି ଦିନ ପୂର୍ବେ 59 ମିନିଟରେ ଏକ କୋଟି ଟଙ୍କା ପର୍ଯ୍ୟନ୍ତ ଋଣର ସ୍ୱୀକୃତି ଦେଉଥିବା ଯୋଜନା ମଧ୍ୟ ଆରମ୍ଭ କରିଛି ।


    ମାନନୀୟ ସଦସ୍ୟଗଣ ,


    60- ମହାନ ସନ୍ଥ ତିରୁବଲ୍ଲୁର କହିଥିଲେ ଯେ-


    ‘’ ଇୟଟ୍ରଲୁମ ଇଟ୍ଟଲୁମ କାତ୍ତଲୁମ କାତ୍ତ ,


    ବଗୁତ୍ତଲୁମ ବଲ୍ଲଦଅରସୁ ’’


    ଏହାର ଅର୍ଥ ଉତ୍ତମ ସରକାର ସମୂଚିତ ଢଙ୍ଗରେ ସଂପତ୍ତି ଅର୍ଜନ କରିଥାଏ , ରାଜ୍ୟର ଧନ ଏବଂ ସେବା ବୃଦ୍ଧି କରିଥାଏ , ସେଗୁଡିକର ସଂରକ୍ଷଣ ଠିକ ଭାବେ କରିଥାଏ ଏବଂ ଲୋକମାନଙ୍କ ମଧ୍ୟରେ ରାଜ୍ୟର ସୁବିଧା ଏବଂ ସମ୍ପତ୍ତିକୁ ସଜାଗର ସହିତ ନ୍ୟାୟପୂର୍ଣ୍ଣ ଭାବେ ପହଂଚାଇଥାଏ ।


    61- ବ୍ୟାଙ୍କଗୁଡିକର ରାଷ୍ଟ୍ରୀକରଣର 45 ବର୍ଷ ପରେ ମଧ୍ୟ ଆମ ଦେଶରେ ଗରିବଙ୍କ ପାଇଁ ବ୍ୟାଙ୍କିଗ ସୁବିଧାଗୁଡିକର ସ୍ଥିତି କଣ ଥିଲା , ଏହା ଆମେ ସମସ୍ତେ ଜାଣିଛେ । ମୋ ସରକାରଙ୍କ ଜନଧନ ଯୋଜନା ଏହାର ଏକ ଉତ୍ତମ ଉଦାହରଣ । କିଭଳି ଏକ ବଡ ଆର୍ଥିକ ପରିବର୍ତ୍ତନର ଆଧାର ପ୍ରସ୍ତୁତ ହୋଇପାରିବ । ଏହି ଯୋଜନା କେବଳ ଲୋକମାନଙ୍କର ବ୍ୟାଙ୍କ ଖାତା ଖୋଲିବା ପର୍ଯ୍ୟନ୍ତ ସୀମିତ ନୁହେଁ । ଏହାର ଉଦ୍ଦେଶ୍ୟ ବହୁତ ବ୍ୟାପକ । ଏହି ଯୋଜନା , ଦେଶର ଗରିବଙ୍କ ଆର୍ଥିକ ସ୍ଥିତିରେ ପରିବର୍ତ୍ତନ ଆଣୁଛି ଏବଂ ତାର ଆତ୍ମବିଶ୍ୱାସ ବୃଦ୍ଧି ହେଉଛି ।


    62- ଜନଧନ ଯୋଜନା ଯୋଗୁ ଆଜି ଦେଶରେ 34 କୋଟି ଲୋକଙ୍କର ବ୍ୟାଙ୍କ ଖାତା ଖୋଲାଯାଇଛି ଏବଂ ଦେଶର ପାଖାପାଖି ପ୍ରତ୍ୟେକ ପରିବାର ବ୍ୟାଙ୍କିଗ ବ୍ୟବସ୍ଥା ସହ ଜଡିତ ହୋଇପାରିଛି । ଏକ ଅନ୍ତର୍ରାଷ୍ଟ୍ରୀୟ ଏଜେନ୍ସୀ ଅନୁସାରେ 2014 ଠାରୁ 2017 ମଧ୍ୟରେ ସମଗ୍ର ବିଶ୍ୱରେ ଖୋଲାଯାଇଥିବା ମୋଟ ବ୍ୟାଙ୍କ ଖାତାର 55 ପ୍ରତିଶତ ଖାତା , ଭାରତରେ ହିଁ ଖୋଲାଯାଇଛି । ପରିସଂଖ୍ୟାନକୁ ବୃଦ୍ଧି କରି ଏହାର ଯେଉଁ ସକାରାତ୍ମକ ପ୍ରଭାବ ଦେଶର ଆର୍ଥିକ ବ୍ୟବସ୍ଥା ଉପରେ ପଡୁଛି , ତାହାକୁ ଏବେ ଜାଣିବାର ଆବଶ୍ୟକତା ରହିଛି ।


    63- ଆମ ମା ’ ଭଉଣୀ , ଖରାପ ସମୟରେ କାମରେ ଲାଗିବା ପାଇଁ କିଛି ପଇସା ସଂଚୟ କରି ରଖିଥାନ୍ତି । କିନ୍ତୁ ପ୍ରାୟତଃ ଏହି ପଇସା ଦୈନନ୍ଦିନ ଖର୍ଚ୍ଚରେ ଖର୍ଚ୍ଚ ହୋଇଯାଇଥାଏ । ଆଜି ଜନଧନ ଖାତାରେ ଜମା ହୋଇଥିବା 88 ହଜାର କୋଟି ଟଙ୍କା ଏହାର ପ୍ରମାଣ ଯେ କିଭଳି ଭାବେ ଏହି ଖାତାଗୁଡିକ ସଂଚୟ କରିବାର ଶୈଳୀରେ ପରିବର୍ତ୍ତନ କରିଛନ୍ତି । ଜନଧନ ଯୋଜନା ଯୋଗୁଁ ଆଜି ମନରେଗାର ପଇସା , ଅଲଗା ଅଲଗା ବୀମା ଯୋଜନାର ଅର୍ଥ , ସ୍କଲାରସିପ , ପେନସନ , ଅଧିକରୁ ଅଧିକ ସରକାରୀ ଲାଭ , DBT ଜରିଆରେ ସିଧାସଳଖ ଭାବେ ଗରିବଙ୍କ ପାଇଁ ବ୍ୟାଙ୍କ ଖାତାକୁ ଯିବାକୁ ଲାଗିଛି । ଗରିବ ଏବଂ ସରକାରଙ୍କ ମଧ୍ୟରେ ମଧ୍ୟସ୍ଥିଙ୍କର ଭୂମିକା ଜନଧନ ଖାତାରେ ସମାପ୍ତ କରାଯାଇଛି ।


    64- ଆଜି ଯଦି ଦେଶରେ 60 କୋଟିରୁ ଅଧିକ ରୂପେ ଡେବିଟ କାର୍ଡ ଏବଂ ଭୀମ ଆପ ଦ୍ୱାରା କମ ଖର୍ଚ୍ଚରେ ଡିଜିଟାଲ ନେଣଦେଣ ସୁଲଭ ହୋଇପାରୁଛି , ତେବେ ଏହା ପଛରେ ଜନଧନ ଯୋଜନାର ବହୁତ ବଡ ଭୂମିକା ରହିଛି । ଏହି କ୍ରମରେ ଏବେ ଡାକ ଘରଗୁଡିକରେ ସ୍ଥାପିତ ‘ ଇଣ୍ଡିଆ ପୋଷ୍ଟ ପେମେଣ୍ଟବ୍ୟାଙ୍କ ’ ଜରିଆରେ ସରକାର , ବ୍ୟାଙ୍କିଗ ସେବାଗୁଡିକୁ ଲୋକଙ୍କର ଆହୁରୀ ନିକଟରେ ପହଂଚାଇପାରୁଛି । ଭାରତରେ ହେଉଥିବା ଆର୍ଥିକ ସମାବେଶର ଚର୍ଚ୍ଚା ପୂରା ବିଶ୍ୱରେ ହେଉଛି ।


    ମାନନୀୟ ସଦସ୍ୟଗଣ ,


    65- ସମାଜ କଲ୍ୟାଣର ଅନେକ କ୍ଷେତ୍ରରେ ଏଭଳି ଯୋଜନା ବିଗତ ଅନେକ ଦଶନ୍ଧିରୁ ଜାରୀ ରହିଛି କିନ୍ତୁ ସେମାନଙ୍କର ଉପେକ୍ଷିତ ପ୍ରଭାବ ଦେଖିବାକୁ ମିଳୁନଥିଲା । ନାଗରିକମାନଙ୍କର ସୁଃଖ ଦୁଃଖ , ସେମାନଙ୍କ ସମସ୍ୟାଗୁଡିକ ପ୍ରତି ମୋ ସରକାରଙ୍କ ସଜଗତା , ସକ୍ରିୟତା ଏବଂ ସଠିକ ପଦକ୍ଷେପ ବଡ ପରିବର୍ତ୍ତନକୁ ସମ୍ଭବ କରି ଦେଖାଇଛି ।


    66- 2014ରେ ମୋ ସରକାରକୁ ଜନତା ସଂପୂର୍ଣ୍ଣ ବହୁମତ ଦେବା ସହିତ ଏହି ଆଦେଶ ମଧ୍ୟ ଦେଇଥିଲେ ଯେ କଳାଧନ ଏବଂ ଭ୍ରଷ୍ଟାଚାର ଉପରେ କଠିନରୁ କଠିନ ଦଣ୍ଡବିଧାନ ହେଉ । ବିଗତ ସାଢେ ଚାରି ବର୍ଷରେ ମୋ ସରକାର ଭ୍ରଷ୍ଟାଚାର ବିରୁଦ୍ଧରେ ବଡ ପଦକ୍ଷେପ ନେଇଛି । ଜନ-ମନ କୁ ବୁଝୁଥିବା ମୋ ସରକାର ପ୍ରଥମ ଦିନରୁ ହିଁ କଳାଧନ ଏବଂ ଭ୍ରଷ୍ଟାଚାର ବିରୁଦ୍ଧରେ ଅଭିଯାନ ଆରମ୍ଭ କରିଛି ଏବଂ କ୍ୟାବିନେଟର ପ୍ରଥମ ବୈଠକରେ କଳାଧନ ବିରୁଦ୍ଧରେ SIT ବିଶେଷ ଯାଂଚ ଦଳ ଗଠନ କରିବାର ନିଷ୍ପତ୍ତି ନେଇଛି । ଏହାପରେ ସରକାର କଳାଧନ ବିରୁଦ୍ଧରେ ନୂତନ ଏବଂ କଠୋର ଆଇନ କରିଥିଲେ । ବିଦେଶରେ ଅଣ-ଆଇନ ଭାବେ ସଂଗୃହୀତ ସଂପତ୍ତି ବିରୁଦ୍ଧରେ ମଧ୍ୟ ମୋ ସରକାର ଅଭିଯାନ ଆରମ୍ଭ କରିଥିଲେ । ଟ୍ୟାକ୍ସ ହେଭେନ ଭାବେ ଜଣାଶୁଣା ଅନେକ ଦେଶଗୁଡିକ ସହିତ ନୂତନ ଭାବେ ଚୁକ୍ତି କରାଯାଇଛି ଏବଂ ଅନେକ ଦେଶଗୁଡିକ ସହିତ ପୁରୁଣା ଚୁକ୍ତିରେ ଥିବା ଆବଶ୍ୟକତାକୁ ଦୂର କରି ନୂତନ ପରିବର୍ତ୍ତନ ଅଣାଯାଇଛି ।


    67- ଭାରତରୁ ବିଦେଶ ଯାଉଥିବା କଳାଧନକୁ ରୋକିବା ସହିତ ମୋ ସରକାର ଦେଶ ଭିତରେ ମଧ୍ୟ କଳାଧନ ବିରୁଦ୍ଧରେ ଏକ ବଡ ଅଭିଯାନ ଆରମ୍ଭ କରିଥିଲେ । ଦେଶର ପ୍ରତ୍ୟେକ ସେହି କ୍ଷେତ୍ର ଯେଉଁଠି କଳାଧନର ପ୍ରବାହ ଥିଲା , ସେଥିପାଇଁ ଆଇନ ପ୍ରଣୟନ ହେଲା , ସେମାନଙ୍କୁ ଟ୍ୟାକ୍ସ ଅଧିନରେ ଅଣାଗଲା । ଏହି କାର୍ଯ୍ୟଗୁଡିକ ମଧ୍ୟରେ ସରକାର ଲୋକମାନଙ୍କୁ ନିଜର ଅଘୋଷିତ ଆୟ ଏବଂ ଅଘୋଷିତ ଧନକୁ ସ୍ୱେଚ୍ଛାକୃତ ଭାବେ ଘୋଷଣା କରିବାର ସୁଯୋଗ ମଧ୍ୟ ପ୍ରଦାନ କରିଥିଲେ ।


    68- କଳାଧନ ଏବଂ ଭ୍ରଷ୍ଟାଚାର ବିରୁଦ୍ଧରେ ସରକାର ଦ୍ୱାରା ଚାଲିଥିବା ଅଭିଯାନରେ ବିମୁଦ୍ରାକରଣର ନିଷ୍ପତ୍ତି ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ । ଏହି ନିଷ୍ପତ୍ତି ଫଳରେ କଳାଧନର ସମାନ୍ତର ଅର୍ଥ ବ୍ୟବସ୍ଥା ଉପରେ ପ୍ରହାର କରିଥିଲେ ଏବଂ ସେହି ଧନ , ଯାହା ବ୍ୟବସ୍ଥାରୁ ବାହାରେ ଥିଲା , ତାକୁ ଦେଶର ଅର୍ଥବ୍ୟବସ୍ଥା ସହ ସଂଯୋଗ କରାଗଲା ।


    69- ସରକାରଙ୍କର ଏହି ପଦକ୍ଷେପ ଦେଶରକୁ ଅସ୍ଥିର କରିବାର ଶକ୍ତି ଏବଂ କଳାଧନ ପ୍ରବାହରେ ସହଯୋଗ କରୁଥିବା ବ୍ୟବସ୍ଥାଗୁଡିକୁ ଭାଙ୍ଗି ଦେଇଥିଲା । କଳାଧନ ପ୍ରବାହ ପାଇଁ ଉତ୍ତରଦାୟୀ 3 ଲକ୍ଷ 38 ହଜାର ସଦିଗ୍ଧ ସେଲ କଂପାନୀଗୁଡିକର ରେଜିଷ୍ଟ୍ରେସନ ସରକାରଙ୍କ ଦ୍ୱାରା ସମାପ୍ତ କରାଯାଇଛି । ଏହି କଂପାନୀଗୁଡିକର ନିର୍ଦ୍ଦେଶକଙ୍କର ଦ୍ୱିତୀୟ ଥର ଚୟନିତ ହେବା ଉପରେ ମଧ୍ୟ ରୋକ ଲଗାଗଲା ।


    70- ‘ ବେନାମୀ ସଂପତ୍ତି ଆଇନ ’, ‘ ପ୍ରିଭେନସନ ଅଫ ମନୀ ଲଣ୍ଡରିଂ ଆକ୍ଟ ’ ଏବଂ ଆର୍ଥିକ ଅପରାଧ କରି ପଳାୟନ କରୁଥିବା ଲୋକଙ୍କ ବିରୁଦ୍ଧରେ ପ୍ରସ୍ତୁତ ହୋଇଥିବା ଆଇନ ଅଧିନରେ 50 ହଜାର କୋଟି ଟଙ୍କାରୁ ଅଧିକର ସଂପତ୍ତି ଜବତ କରିବାର ପଦକ୍ଷେପ ନିଆଯାଉଛି । ଏହା ମୋ ସରକାରଙ୍କ ନୀତିଗୁଡିକର ପ୍ରଭାବ ଯେ ଆଜି ରିଅଲ ଇଷ୍ଟେଟ କ୍ଷେତ୍ରରେ କଳାଧନର ଉପଯୋଗରେ ଅନେକ ମାତ୍ରାରେ ହ୍ରାସ ପରିଲକ୍ଷିତ ହୋଇଛି । ଯାହାଦ୍ୱାରା ଘରଗୁଡିକର ମୂଲ୍ୟ କମ ହୋଇଛି ଏବଂ ଏକ ସାଧାରଣ ମଧ୍ୟମ ବର୍ଗର ପରିବାର ନିଜର ଗୋଟିଏ ଘର ଥିବା ସ୍ୱପ୍ନକୁ ସକାର କରିପାରୁଛି ।


    ମାନନୀୟ ସଦସ୍ୟଗଣ ,


    71- ମୁଁ ଖୁସି ଯେ ମୋ ସରକାରଙ୍କ ଏହି ନୀତିଗୁଡିକ ଦ୍ୱାରା ସରକାରଙ୍କ ଉପରେ ଲୋକମାନଙ୍କ ବିଶ୍ୱାସ ବୃଦ୍ଧି ହେଉଛି ଏବଂ ଇନକମ ଟ୍ୟାକ୍ସ ଦେଉଥିବା ଲୋକମାନଙ୍କ ସଂଖ୍ୟାରେ ବୃଦ୍ଦି ପରିଲକ୍ଷିତ ହୋଇଛି । 2014 ମସିହାରେ 3.8 କୋଟି ଲୋକ ନିଜ ରିଟର୍ଣ୍ଣ ଫାଇଲ କରିଥିଲେ , ଏବେ ଏହା 6.8 କୋଟିରୁ ଅଧିକ ହୋଇଛି । ଆଜି କର ଦାତାଙ୍କୁ ଏହି ବିଶ୍ୱାସ ରହିଛି ଯେ ତାର ଗୋଟିଏ ଗୋଟିଏ ପଇସା ରାଷ୍ଟ୍ର ନିର୍ମାଣ କ୍ଷେତ୍ରରେ ସ୍ୱଚ୍ଛତାର ସହିତ ଖର୍ଚ୍ଚ କରାଯାଉଛି ।


    72- ମୋ ସରକାର ମାନୁଛି ଯେ ଭ୍ରଷ୍ଟାଚାର ଏବଂ କଳାଧନ ଦେଶର ସ୍ୱଚ୍ଛ କରଦାତାଙ୍କ ପ୍ରତି ବହୁତ ବଡ ଅନ୍ୟାୟ । ଭ୍ରଷ୍ଟାଚାର ସର୍ବଦା କୌଣସିଗରିବ ବା ମଧ୍ୟମ ବର୍ଗର ଲୋକଙ୍କ ଅଧିକାରକୁ ବଂଚିତ କରାଉଛି । ଏଭଳି ସ୍ଥିତିରେ ଉନ୍ନତି ଆଣିବା ପାଇଁ ସରକାର ଆଧୂନିକ ଟେକ୍ନୋଲୋଜି ବ୍ୟବହାର ଉପରେ ଗୁରୁତ୍ୱ ପ୍ରଦନା କରିଛି ।


    73- ‘ ଡାଇରେକ୍ଟ ବେନିଫିଟ ଟ୍ରାନ୍ସଫର ’ ର ବିସ୍ତାରଣ କରିବା ଦ୍ୱାରା ବିଗତ ସାଢେ ଚାରି ବର୍ଷରେ 6 ଲକ୍ଷ 5 ହଜାର କୋଟି ଟଙ୍କାରୁ ଅଧିକ ଅର୍ଥ ହିତାଧିକାରୀମାନଙ୍କ ପାଖରେ ପହଂଚିଛି । ଏଥିଯୋଗୁ ଏବେ ପାଖାପାଖି 1 ଲକ୍ଷ 10 ହଜାର କୋଟି ଟଙ୍କା ଭୂଲ ହାତକୁ ଯିବାରୁ ରକ୍ଷା ପାଇଛି । ସରକାର ପାଖାପାଖି 8 କୋଟି ଏଭଳି ନାମକୁ ହିତାଧିକାରୀ ସୂଚୀରୁ ବାଦ ଦେଇଛନ୍ତି ଯାହା ବାସ୍ତବରେ ହିଁ ନ ଥିଲା ଏବଂ ଅନେକ ମଧ୍ୟସ୍ଥି ନକଲି ନାମରେ ଜନତାଙ୍କଠାରୁ ଧନ ଲୁଟୁଥିଲେ ।


    ମାନନୀୟ ସଦସ୍ୟଗଣ ,


    74- ଦେଶକୁ ଶସକ୍ତ କରିବା ପାଇଁ ଆବଶ୍ୟକ ରହିଛି ଯେ ଆମେ ଏକ ଏଭଳି ଅର୍ଥବ୍ୟବସ୍ଥାର ନିର୍ମାଣ କରିବା , ଯାହା ଦେଶବାସୀଙ୍କୁ ପାରଦର୍ଶିତା ଏବଂ ସ୍ୱଚ୍ଛତାର ସହିତ ଆଗକୁ ବଢିବାରେ ସହାୟକ ହେବ ।


    75- 2014 ପୂର୍ବରୁ , ପାରଦର୍ଶିତାର ଅଭାବରେ , କୋଇଲା ଖଣିର ଆବଣ୍ଟନ ଚର୍ଚ୍ଚାରେ ରହୁଥିଲା । ମୋ ସରକାର ସେହି କୋଇଲା ଖଣିର , ପାରଦର୍ଶୀତା ବ୍ୟବସ୍ଥା ବିକଶିତ କରି ନିଲାମୀ କରିଛି ଏବଂ ରାଷ୍ଟ୍ରୀୟ ସଂପତ୍ତିର ସୁରକ୍ଷା କରିଛି । ‘ ଇଂନସାଲଭେନ୍ସୀ ଏବଂ ବ୍ୟାଙ୍କରପ୍ଟସୀ କୋଡ ’ ର ନୂତନ ଆଇନ ଯୋଗୁ ଏ ପର୍ଯ୍ୟନ୍ତ ବ୍ୟାଙ୍କଗୁଡିକର ଏବଂ ଋଣଦାତାଙ୍କର 3 ଲକ୍ଷ କୋଟି ଟଙ୍କାର ପ୍ରତ୍ୟେକ୍ଷ ଏବଂ ପରୋକ୍ଷ ଭାବେ ଋଣ ପରିଶୋଧ ହୋଇପାରିଛି । ଡିଫଲ୍ଟଟର ମାନେ ବଡ ମାତ୍ରାରେ ଅର୍ଥ ଋଣ ନେଇ ପରିଶୋଧ ନ କରିବା ଉପରେ ନିୟନ୍ତ୍ରଣ କରାଯାଇପାରିଛି ।


    76- ସର୍ଦ୍ଦାର ପଟେଲ ଦେଶର ଭୌଗଳିକ ଏବଂ ରାଜନୈତିକ ଏକୀକରଣର ଆହ୍ୱାନପୂର୍ଣ୍ଣ ଲକ୍ଷ୍ୟ ନିଜ ଅସାଧାରଣ କ୍ଷମତାଗୁଡିକ ଯୋଗୁ ପ୍ରାପ୍ତ କରିଥିଲେ । କିନ୍ତୁ ସମଗ୍ର ଦେଶର ବ୍ୟାପକ ଆର୍ଥିକ ଏକୀକରଣର କାର୍ଯ୍ୟ ଅଧା ରହିଗଲା । ଆମ ବ୍ୟାପାରୀ ଏବଂ ଉଦ୍ୟୋଗୀ ସର୍ବଦା ବିବ୍ରତ ରହୁଥିଲେ ଯେ ନିଜ ସାମଗ୍ରୀ କେଉଁଠାରୁ କ୍ରୟ କରିବେ ଏବଂ କେଉଁଠାରେ ବିକ୍ରୀ କରିବେ , କିଭଳି ଭାବେ ଅଲଗା ଅଲଗା ରାଜ୍ୟର ଅଲଗା ଅଲଗା କର ପ୍ରଣାଳୀଗୁଡିକର ପାଳନ କରିବେ । ଏବେ ଜିଏସଟି ଭଳି ବ୍ୟାପକ କର ସଂସ୍କାର ଲାଗୁ ହେବା ଯୋଗୁ ‘One Nation-One Tax-One Market’ ର ଅବଧାରଣା ସାକାର ହୋଇଛି । ଜିଏସଟି ଦେଶରେ ଏକ ସ୍ୱଚ୍ଛ ଏବଂ ପାରଦର୍ଶୀ ବ୍ୟାପାର ବ୍ୟବସ୍ଥାର ନିର୍ମାଣ ହୋଇଛି ଯାହାର ବଡ ଲାଭ ଦେଶର ଯୁବଗୋଷ୍ଠିକୁ ମିଳୁଛି । ଏହି ବ୍ୟବସ୍ଥା ଦ୍ୱାରା ବ୍ୟାପାରୀମାନଙ୍କ ପାଇଁ ସମଗ୍ର ଦେଶରେ କେଉଁଠି ମଧ୍ୟ ବ୍ୟାପାର କରିବା ସହଜ ହୋଇପାରିଛି ଏବଂ ସେମାନଙ୍କ ସମସ୍ୟା କମ ହୋଇପାରିଛି । ମୁଁ ଦେଶବାସୀଙ୍କୁ ଏହି କଥା ପାଇଁ ଶୁଭେଚ୍ଛା ଜଣାଉଛି ଯେ ଆରମ୍ଭରେ ହୋଇଥିବା ସମସ୍ୟା ସତ୍ତ୍ୱେ ମଧ୍ୟ , ଦେଶର ଉତ୍ତମ ଭବିଷ୍ୟତ ପାଇଁ ସେମାନେ ବହୁତ କମ ସମୟରେ ଏକ ନୂତନ ପ୍ରଣାଳୀକୁ ଆପଣେଇଥିଲେ । ମୋ ସରକାର ବ୍ୟାପାର ଜଗତରୁ ମିଳୁଥିବା ମତକୁ ଦୃଷ୍ଟିରେ ରଖି ଜିଏସଟିରେ ସଂସ୍କାର ପ୍ରକ୍ରୀୟାକୁ ନିରନ୍ତର ଜାରୀ ରଖାଯାଇଛି ।


    77- ମୋ ସରକାରଙ୍କ ପ୍ରାଥମିକତା ଯେ ଆମ ଯୁବଗୋଷ୍ଠି ସମ୍ମାନର ସହିତ ନିଜ ରୋଜଗାର ଆରମ୍ଭ କରନ୍ତୁ ଏବଂ ଅନ୍ୟକୁ ମଧ୍ୟ ରୋଜଗାର ପ୍ରଦାନ କରନ୍ତୁ । ସ୍ୱରୋଜଗାରକୁ ସୁବିଧାଜନକ କରିବା ପାଇଁ ମୋ ସରକାର ବ୍ୟାପକ ସଂସ୍କାର କରିଛନ୍ତି ଯାହା ବିଶ୍ୱ ସ୍ତରରେ ପ୍ରଶଂସନୀୟ । ଏହିସବୁ ସଂସ୍କାରର ପରିଣାମ ସ୍ୱରୂପ ଇଜ ଅଫ ଡୁଇଙ୍ଗ ବିଜିନେସ ରେଙ୍କିଗରେ ଭାରତ 2014 ରେ 142 ସ୍ଥାନରେ ଥିଲା ଏବେ ଏହା 65 ରେଙ୍କ ଉପରକୁ ଆସି 77 ସ୍ଥାନରେ ପହଂଚିପାରିଛି । ଏହା ଏକ ଅସାଧାରଣ ଉପଲବ୍ଧି ।


    ମାନନୀୟ ସଦସ୍ୟଗଣ ,


    78- ବିଗତ ସାଢେ ଚାରି ବର୍ଷରେ ଦେଶର ଅର୍ଥବ୍ୟବସ୍ଥା 7.3 ପ୍ରତିଶତ ହାରରେ ବୃଦ୍ଧି ଘଟିଛି । ଭାରତ ଅନ୍ତର୍ରାଷ୍ଟ୍ରୀୟ ବ୍ୟାପାରରେ ଏକ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରୁଛି । 2014ରେ ବିଶ୍ୱର ଜିଡିପିରେ ଭାରତର ଯୋଗଦାନ 2.6 ପ୍ରତିଶତ ଥିଲା । ନୂତନ ରିପୋର୍ଟ ଅନୁସାରେ ଏବେ ଏହା ବୃଦ୍ଧି ଘଟି 3.3 ପ୍ରତିଶତ ହୋଇଛି । ଆଜି ଭାରତ , ବିଶ୍ୱର ଷଷ୍ଠ ସବୁଠାରୁ ବଡ ଅର୍ଥବ୍ୟବସ୍ଥା ହୋଇପାରିଛି । ଏବେ ଆମ ଦେଶ ସମ୍ମୁଖରେ ଚତୁର୍ଥ ଔଦ୍ୟୋଗିକ କ୍ରାନ୍ତିରେ ନିର୍ଣ୍ଣାୟକ ଭୂମିକା ଗ୍ରହଣ କରିବାର ସୁଯୋଗ ଆସିଛି । ମୋ ସରକାରଙ୍କ ଏହା ପ୍ରଚେଷ୍ଟା ରହିଛି ଯେ ଦେଶର ଲୋକମାନେ ଏହି ସୁଯୋଗର ପୂରା ଲାଭ ଉଠାନ୍ତୁ ।


    79- ଔଦ୍ୟୋଗିକ ବିକାଶ ଏବଂ ଉତ୍ପନ୍ନ କରିବା କ୍ଷେତ୍ରରେ ଆଜି ମେକ ଇନ ଇଣ୍ଡିଆର ପଦକ୍ଷେପ ପ୍ରଭାବୀ ପରିଣାମ ସମ୍ମୁଖରେ ଆସୁଛି । ଏବେ ଭାରତ , ମୋବାଇଲ ଫୋନ ପ୍ରସ୍ତୁତ କରୁଥଇବା ଦୁନିଆର ଦ୍ୱିତୀୟ ସବୁଠାରୁ ବୃହତ୍ତ ଦେଶ ହୋଇପାରିଛି । କିଛି ଦିନ ପୂର୍ବେ ଲୋକୋମୋଟିଭ ଡିଜେଲ ଇଞ୍ଜିନର 10 ହଜାର ହର୍ଷ ପାୱାରର ଇଲେକ୍ଟ୍ରିକ ଇଂଜିନରେ ପରିବର୍ତ୍ତିତ କରିବାର କିର୍ତ୍ତିମାନ ମଧ୍ୟ ଭାରତ ସ୍ଥାପିତ କରିପାରିଛି । ମେକ ଇନ ଇଣ୍ଡିଆ ଅଧିନରେ ଆନ୍ଧ୍ରପ୍ରଦେଶରେ , ଏସିଆର ସବୁଠାରୁ ବଡ Med Tech Zone ର ପ୍ରତିଷ୍ଠା କରାଯାଉଛି । ପ୍ରତିରକ୍ଷା ଉପକରଣର ଉଦ୍ୟୋଗ ପ୍ରତିଷ୍ଠା କରି ଦେଶକୁ ସୁରକ୍ଷିତ କରିବା ତଥା ଯୁବଗୋଷ୍ଠିଙ୍କୁ ନୂତନ ସୁଯୋଗ ପ୍ରଦାନ କରିବା ପାଇଁ ତାମିଲନାଡୁ ଏବଂ ଉତ୍ତରପ୍ରଦେଶରେ ଡିଫେନ୍ସ କରିଡର ନିର୍ମାଣ କରାଯାଉଛି । ଅତିଶୀଘ୍ର ଦେଶବାସୀଙ୍କୁ ଏପର୍ଯ୍ୟନ୍ତର ସବୁଠାରୁ ଦୃତ ଟ୍ରେନ ‘ ବନ୍ଦେ ଭାରତ ଏକ୍ସପ୍ରେସ ’ ର ଅତ୍ୟାଧୂନିକ ସୁବିଧାଗୁଡିକ ମଧ୍ୟ ଉପଲବ୍ଧ କରାଯିବ ।


    80- ଆଜି ମୁଁ ନିଜ ଦେଶର ବୈଜ୍ଞାନିକଙ୍କୁ ଏବଂ ଇଂଜିନିୟରଙ୍କୁ ମଧ୍ୟ ଶୁଭେଚ୍ଛା ଜଣାଇବାକୁ ଚାହୁଁଛି , ଯେଉଁମାନେ ଆଧୂନିକ ଟେକ୍ନୋଲଜିର ସଂପ୍ରତି ଭାରତର ପ୍ରତିଷ୍ଠା ପୂରା ବିଶ୍ୱରେ ନିରନ୍ତର ବୃଦ୍ଧି ହେଉଛି । ଖାସକରି ଇସ୍ରୋର ବୈଜ୍ଞାନିକ ଏବଂ ଇଂଜିନିୟର , ସ୍ୟାଟେଲାଇଟ ଉତକ୍ଷେପଣରେ ଲଗାତାର ନୂତନ ରେକର୍ଡ କରି ଦୁନିଆରେ ନିଜର ଶ୍ରେଷ୍ଠତା ସାବିତ କରିଛି । ମୁଁ ଆମ ବୈଜ୍ଞାନିକ ଏବଂ ଇଂଜିନିୟରମାନଙ୍କୁ ରାଷ୍ଟ୍ର ତରଫରୁ ‘ ମିଶନ ଗଗନଯାନ ’ ପାଇଁ ଶୁଭକାମନା ଜଣାଉଛି ।


    ମାନନୀୟ ସଦସ୍ୟଗଣ ,


    81- ମୋ ସରକାର ଦ୍ୱାରା ଦୃତ ଗତିରେ କାମ ପୂରା କରିବା ଏବଂ ଉତ୍ତରଦାୟୀ ହେବା ଉପରେ ଜୋର ଦେବାରୁ ଲୋକମାନଙ୍କ ମଧ୍ୟରେ ସରକାର ଉପରେ ବିଶ୍ୱାସ ବୃଦ୍ଧି ହେଉଛି ତଥା ବିକାଶକୁ ନୂତନ ଗତି ମିଳୁଛି । ଆଜି ମୋ ସରକାର ପ୍ରକଳ୍ପଗୁଡିକୁ ନିର୍ଦ୍ଧାରୀତ ସମୟରେ ପୂରା କରିବା ପାଇଁ ପ୍ରତିବଦ୍ଧ ।


    82- ଆସାମରେ , ଦଶନ୍ଧି ଧରି ପଡିଥିବା , ଭାରତର ସବୁଠାରୁ ବଡ ବୋଗିବିଲ ରେଳ ରୋଡ ବ୍ରିଜ ହେଉ , ଦିଲ୍ଲୀ ପାଖାରେ ‘ ୱେଷ୍ଟର୍ଣ୍ଣ ପେରିଫେରାଲ ଏକ୍ସପ୍ରେସୱେ ’ ହେଉ ଅବା କେରଳର କୋଲ୍ଲାମ ବାଇପାସ , ଏଭଳି ଅନେକ ପ୍ରକଳ୍ପ ନିର୍ମାଣ ବିଳମ୍ବ ହେବାରୁ ଦେଶର ସାଧାରଣ ନାଗରିକମାନଙ୍କ ସହିତ ଅନ୍ୟାୟ ହେଉଥିଲା । ଏଗୁଡିକ ତତ୍ପରତାର ସହିତ ପୂରା କରି ମୋ ସରକାର ଦେଶର ସାଧନଗୁଡିକ , ସାମର୍ଥ୍ୟ ତଥା ଜନମାନସଙ୍କ ଆକାଂକ୍ଷାକୁ ନ୍ୟାୟ ପ୍ରଦାନ କରିଛି ।


    ମାନନୀୟ ସଦସ୍ୟଗଣ ,


    83- ଏକବିଂଶ ଶତାବ୍ଦୀ ଅନୁରୂପ ଇନଫ୍ରାଷ୍ଟକ୍ଚର ବିକଶିତ କରିବା , ପ୍ରତ୍ୟେକ ଦେଶବାସୀଙ୍କ , ଖାସକରି ମଧ୍ୟମ ବର୍ଗ ଏବଂ ଯୁବବର୍ଗଙ୍କର ଆକାଂକ୍ଷା ସହିତ ସଂଶ୍ଲିଷ୍ଟ । ଏହି ଆକାଂକ୍ଷା ଅନୁରୂପ ମୋ ସରକାର ନୂତନ ପ୍ରକଳ୍ପଗୁଡିକ ଦୃତ ଗତିରେ ସଂପୂର୍ଣ୍ଣ କରୁଛି ।


    84- ପ୍ରୟାଗରାଜଠାରେ ରେକର୍ଡ 11 ମାସରେ ପ୍ରସ୍ତୁତ ଏୟାରପୋର୍ଟ ଟର୍ମିନାଲ ଏହାର ଜ୍ୱଳନ୍ତ ଉଦାହରଣ । ପୂର୍ବ ବର୍ଷ ଦେଶର ପ୍ରଥମ କଣ୍ଟେନର ଭେସଲ କୋଲକାତାରୁ ବାହାରୀ ରାଷ୍ଟ୍ରୀୟ ଜଳମାର୍ଗ ଜରିଆରେ ବାରଣାସୀ ପର୍ଯ୍ୟନ୍ତ ପହଂଚିଲା । ‘ ଇଷ୍ଟର୍ଣ୍ଣ ପେରିଫେରାଲ ଏକ୍ସପ୍ରେସ ୱେ ’ କୁ ମଧ୍ୟ ନଭେମ୍ବର 2015 ରେ ଆରମ୍ଭ କରି ପୂର୍ବ ବର୍ଷ ଦେଶ ଉଦ୍ଦେଶ୍ୟରେ ସମର୍ପିତ କରାଯାଇଛି ।


    85- ମୋ ସରକାର ମାନୁଛି ଯେ ପୂର୍ବ ଉତ୍ତର ପ୍ରଦେଶ , ବିହାର , ପଶ୍ଚିମ ବଙ୍ଗଳା , ଓଡ଼ିଶା ଏବଂ ପୂର୍ବୋତ୍ତର ରାଜ୍ୟଗୁଡିକ , ସଂପୂର୍ଣ୍ଣ ପୂର୍ବ ଭାରତରେ ଦେଶର ନୂତନ ‘ ଗ୍ରୋଥ ଇଂଜିନ ’ ପ୍ରସ୍ତୁତ କରିବାର କ୍ଷମତା ରହିଛି । ଏଥିପାଇଁ ପୂର୍ବ ଭାରତରେ ରେଳବାଇ , ହାଇୱେ , ୱାଟରୱେ , ଏୟାରୱେ ସହ ସଂଶ୍ଲିଷ୍ଟ ଭିତ୍ତିଭୂମିକୁ ମଜବୁତ କରିବା ପାଇଁ ମୋ ସରକାର ନିରନ୍ତର ଜୋର ଦେଉଛି ।


    86- ପୂର୍ବ ଭାରତରେ 19ଟି ଏୟାରପୋର୍ଟ ବିକଶିତ କରାଯାଉଛି । ଏଥିମଧ୍ୟରେ 5ଟି ଏୟାରପୋର୍ଟ ପୂର୍ବୋତ୍ତର ରାଜ୍ୟଗୁଡିକରେ ନିର୍ମାଣ କରାଯାଉଛି । ସିକ୍କିମଠାରେ ପାକ୍ୟୋଗ ଏୟାରପୋର୍ଟ ଏବଂ ଓଡ଼ିଶାର ଝାରସୁଗୁଡାଠାରେ ବୀର ସୁରେନ୍ଦ୍ର ସାଏ ଏୟାରପୋର୍ଟର ନିର୍ମାଣ ମଧ୍ୟ ସଂପୂର୍ଣ୍ଣ କରାଯାଇଛି ।


    87- ଉତ୍ତର ପ୍ରଦେଶର ଗୋରଖପୁର , ବିହାରର ବରୌନୀ ଏବଂ ଝାଡଖଣ୍ଡର ସିନ୍ଦରୀଠାରେ ବର୍ଷ ବର୍ଷ ଧରି ବନ୍ଦ ଥିବା ଫର୍ଟିଲାଇଜର ପ୍ଲାଣ୍ଟର ପୁନଃନିର୍ମାଣ କାର୍ଯ୍ୟ ଦୃତ ଗତିରେ ଚାଲିଛି । ପାଖାପାଖି 13 ହଜାର କୋଟି ଟଙ୍କା ଖର୍ଚ୍ଚରେ ଆରମ୍ଭ କରାଯାଇଥିବା ‘ ଉର୍ଜା ଗଙ୍ଗା ’ ପ୍ରକଳ୍ପ ପୂର୍ବ ଭାରତର ଅନେକ ସହରରେ ଗ୍ୟାସ ପାଇପଲାଇନ ଉପରେ ଆଧାରିତ ଉଦ୍ୟୋଗର ବିସ୍ତାରଣ କରିବ ।


    88- ସରକାର , ପୂର୍ବ ଭାରତରେ ନୂତନ ଏମ୍ସ ସହିତ ନୂତନ ଇଣ୍ଡିଆନ ଏଗ୍ରିକଲ୍ଚର ରିସର୍ଚ୍ଚ ଇନଷ୍ଟିଚ୍ୟୁଟର ପ୍ରତିଷ୍ଠା ମଧ୍ୟ କରୁଛନ୍ତି । ସରକାର ଦ୍ୱାରା ମହାତ୍ମା ଗାନ୍ଧୀଙ୍କ କର୍ମଭୂମି ପୂର୍ବ ଚମ୍ପାରଣ-ମୋତିହାରୀଠାରେ ଏକ କେନ୍ଦ୍ରୀୟ ବିଶ୍ୱବିଦ୍ୟାଳୟର ପ୍ରତିଷ୍ଠା ମଧ୍ୟ କରାଯାଇଛି ।


    89- ଏହିଭଳି ଆସାମ ପାଇଁ ଗୁରୁତ୍ୱପୂର୍ଣ୍ଣ ‘ ଗ୍ୟାସ କ୍ରାକର ପ୍ରୋଜେକ୍ଟ ’ ଏବଂ ଓଡ଼ିଶାରେ ପାରାଦ୍ୱୀପ ତୈଳ ବିଶୋଧନାଗାର କାର୍ଯ୍ୟରେ ମଧ୍ୟ ଦୃତତା ଅଣାଯାଇଛି । ଆସାମ ଏବଂ ଅରୁଣାଚଳ ପ୍ରଦେଶକୁ ସଂଯୋଗ କରୁଥିବା ଢୋଲା-ସଦିୟା ପୋଲ ଯାହାକୁ ଭୂପେନ ହଜାରିକା ସେତୁ ନାମରେ ନାମିତ କରାଯାଇଛି , ଏବେ ଦେଶ ଉଦ୍ଦେଶ୍ୟରେ ସମର୍ପିତ କରାଯାଇଛି । ସରକାର ଯେଉଁ 18 ହଜାର ଗ୍ରାମରେ ବିଜୁଳି ପହଂଚାଇଛନ୍ତି ସେଥିମଧ୍ୟରେ ପାଖାପାଖି 13 ହଜାର ଗାଁ ପୂର୍ବ ଭାରତର । ଏଥିମଧ୍ୟରୁ 5 ହଜାର ଗାଁ ପୂର୍ବୋତ୍ତର ରାଜ୍ୟଗୁଡିକର ଦୂର ଦୂରାନ୍ତ ଅଂଚଳରେ ରହିଛି ।


    90- ପୂର୍ବୋତ୍ତର କ୍ଷେତ୍ରରେ ଜୀବନକୁ ସହଜ କରିବା ପାଇଁ ମୋ ସରକାର ‘ ପରିବହନ ଏବଂ ପର୍ଯ୍ୟଟନ ’ ର ଲକ୍ଷ୍ୟ ଉପରେ କାମ କରୁଛି । ପୂର୍ବୋତ୍ତରର ପାଖାପାଖି ସମସ୍ତ ରେଳ ଲାଇନଗୁଡିକର ବ୍ରଡଗେଜରେ ପରିବର୍ତ୍ତିତ କରାଯାଇଛି । ଏବେ ମଧ୍ୟ 8 ଟି ରାଜ୍ୟଗୁଡିକର ରାଜଧାନୀକୁ ରେଳ ସହ ସଂଯୋଗ କରିବାର ପ୍ରଚେଷ୍ଟା ଚାଲିଛି । ଏଥିପାଇଁ ପାଖାପାଖି 50 ହଜାର କୋଟି ଟଙ୍କା ଖର୍ଚ୍ଚରେ 15ଟି ନୂତନ ରେଳ ଲାଇନ ଉପରେ କାର୍ଯ୍ୟ ଜାରୀ ରହିଛି ।


    ମାନନୀୟ ସଦସ୍ୟଗଣ ,


    91- ଦେଶର ସବୁଠାରୁ ଦୃତ ଟ୍ରେନ ହେଉ ଅବା ଦେଶର ସବୁଠାରୁ ଉଚ୍ଚ ପୋଲ , ଦେଶର ସବୁଠାରୁ ଲମ୍ବା ସି-ଲିଙ୍କ ହେଉ ଅବା ଦେଶର ସବୁଠାରୁ ଲମ୍ବା ସୁଡଙ୍ଗ , ଦୁଇଗୁଣ ଗତିରେ ହାଇୱେ ନିର୍ମାଣ ହେଉ ଅବା ରେଳ ଲାଇନଗୁଡିକର ଗେଜ ପରିବର୍ତ୍ତନ , ରେଳ ଷ୍ଟେସନଗୁଡିକର ଆଧୂନିକିକରଣ ହେଉ ଅବା ଦେଶର ଅନେକ ସହରଗୁଡିକରେ ନୂତନ ମେଟ୍ରୋ ପ୍ରକଳ୍ପ ହେଉ , ଦେଶର ଛୋଟ-ଛୋଟ ସହରଗୁଡିକୁ ବିମାନ ଯାତ୍ରା ସହ ସଂଯୋଗ କରିବା ହେଉ ଅବା ଜଳମାର୍ଗର ନିର୍ମାଣ ହେଉ , ଏହି ସମସ୍ତ କ୍ଷେତ୍ରରେ ମୋ ସରକାର ଆଧୂନିକ ଭିତ୍ତିଭୂମିର ଦୃତ ଗତିରେ ବିକାଶ କରୁଛି । ପରିବେଶକୁ ଦୃଷ୍ଟିରେ ରଖି ମୋ ସରକାର ଇଲେକ୍ଟ୍ରିକ ମୋବିଲିଟି ଦିଗରେ ମଧ୍ୟ ଆଗକୁ ଅଗ୍ରସର ହେଉଛି ।


    92- ଆମ ସହରଗୁଡିକୁ ଆଧୂନିକ ଟେକ୍ନୋଲଜି ଉପରେ ଆଧାରିତ ବ୍ୟବସ୍ଥାଗୁଡିକ ମିଳୁ , ଆମ ସହରର ଅର୍ଥବ୍ୟବସ୍ଥାର ଗ୍ରୋଥ ଇଂଜିନ ହେଉ , ଏଥିପାଇଁ ସ୍ମାର୍ଟ ସିଟି ମିଶନ ଅଧିନରେ 100ଟି ସହରରେ ଆଧୂନିକ ସୁବିଧା ବିକଶିତ କରାଯାଉଛି ।


    93- ନାଗରିକ ଉଡ୍ଡୟନ କ୍ଷେତ୍ରରେ ମଧ୍ୟ ଦେଶକୁ ଦୃତ ଗତିରେ ଆଗକୁ ନିଆଯାଉଛି । ବିଗତ 4 ବର୍ଷ ଧରି ଲଗାତାର ଏହି କ୍ଷେତ୍ରର ବିକାଶ ଦର ଦୁଇଟି ଅଙ୍କରେ ରହିଛି । 2017-18ରେ ଦେଶର 12 କୋଟି 30 ଲକ୍ଷରୁ ଅଧିକ ଲୋକ ବିମାନଯାତ୍ରା କରିଛନ୍ତି । ଏହି ସଂଖ୍ୟାରେ ନିରନ୍ତର ବୃଦ୍ଧି ହେଉଛି । ଏହି ପରିବର୍ତ୍ତନ ବିକଶିତ ଭାରତର ଏକ ଝଲକ ପ୍ରଦର୍ଶୀତ କରୁଛି । ‘ ଉଡାନ ଯୋଜନା ’ ଅନ୍ତର୍ଗତ ଲୋକମାନଙ୍କୁ 12 ଲକ୍ଷ ସୀଟ କମ ଦରରେ ଉପଲବ୍ଧ କରାଯାଇଛି । ଏହାଯୋଗୁଁ ଆଜି ସାଧାରଣ ପରିବାରର ବ୍ୟକ୍ତିଙ୍କୁ ମଧ୍ୟ ବିମାନରେ ବସିବାର ସୁଯୋଗ ମିଳୁଛି ।


    94- ଏହାସହିତ , ସରକାରଙ୍କ ଦ୍ୱାରା ବିଗତ ସାଢେ ଚାରି ବର୍ଷରେ ଦେଶରେ ତିନି ଶହରୁ ଅଧିକ ନୂତନ ପାସପୋର୍ଟ କେନ୍ଦ୍ରର ପ୍ରତିଷ୍ଠା ମଧ୍ୟ କରାଯାଇଛି । 2014 ପୂର୍ବରୁ ଦେଶରେ 77ଟି ପାସପୋର୍ଟ ସେବା କେନ୍ଦ୍ର ଥିଲା । ଏବେ ଏହା ବୃଦ୍ଧି ହୋଇ 400 ରୁ ଅଧିକ ହୋଇଛି । ଏବେ ଲୋକମାନଙ୍କୁ ପାସପୋର୍ଟ କରିବା ପାଇଁ ବାରମ୍ବାର ବଡ ସହରକୁ ଆସିବାକୁ ପଡୁନାହିଁ ।


    ମାନନୀୟ ସଦସ୍ୟଗଣ ,


    95- ଦେଶରେ ଚାରିପଟେ ବିକାଶ ପାଇଁ ହେଉଥିବା ଏହି କାର୍ଯ୍ୟରେ ଆମ ଶ୍ରମିକ ଭାଇ ଓ ଭଉଣୀମାନେ , ଆମ ଲଘୁ ଏବଂ ମଧ୍ୟ ଉଦ୍ୟୋଗୀ , ଆମ ଇଂଜିନିୟର , ଆମ ଅଡିଟର , ଡାକ୍ତର , ଶିକ୍ଷକ , ବୈଜ୍ଞାନିକ ଏବଂ ପ୍ରତ୍ୟେକ ବୃତ୍ତି ତଥା ବ୍ୟବସାୟ ସହ ସଂଶ୍ଲିଷ୍ଟ ଲୋକମାନଙ୍କର ଗୁରୁତ୍ୱପୂର୍ଣ୍ଣ ଭୂମିକା ରହିଛି । ଏହି ସମସ୍ତ ଉତ୍ତରଦାୟୀତ୍ୱ ନାଗରିକ ସନ୍ତ ରବି ଦାସଙ୍କ କଥାକୁ ଚରିତାର୍ଥ କରୁଛି ଯେ ପରିଶ୍ରମ ହିଁ ସବୁଠାରୁ ବଡ ପୂଜା-


    ଶ୍ରମ କଉ ଇସର ଜାନି କୈ , ଜଉ ପୂଜହି ଦିନ ରୈନ ।


    ‘ ରୈଦାସ ’ ତିନ୍ହାହି ସଂସାର ମହ , ସଦା ମିଲହି ସୁଖ ଚୈନ ।


    ଏହାର ଅର୍ଥ ଶ୍ରମକୁ ହିଁ ଇଶ୍ୱର ମାନି ଯେଉଁ ଲୋକ ଦିନ-ରାତି ଶ୍ରମର ପୂଜା କରନ୍ତି ସେମାନଙ୍କୁ ସଂସାରର ସମସ୍ତ ସୁଃଖ ଶାନ୍ତି ପ୍ରାପ୍ତ ହୁଏ ।


    96- ସରକାରଙ୍କ ସହିତ ପ୍ରତ୍ୟେକ୍ଷ ଅବା ପରୋକ୍ଷ ଭାବରେ ସଂଶ୍ଲିଷ୍ଟ ଆମ ସମସ୍ତ ପରିଶ୍ରମୀ ପ୍ରୋଫେସନାଲ , ରାଷ୍ଟ୍ର ନିର୍ମାଣର ସଜାଗ ପ୍ରହରୀ ଅଟନ୍ତି । ଏମାନଙ୍କ ଆଶା-ଆକାଂକ୍ଷାଗୁଡିକରେ ଯେତେବେଳେ ସରକାରୀ କର୍ମଚାରୀମାନଙ୍କର ଇଚ୍ଛାଶକ୍ତି ମଧ୍ୟ ଜଡିତ ହୋଇଯାଆନ୍ତି , ତେବେ ସେହି ଅଭୂତପୂର୍ବ ପରିଣାମ ଦେଖିବାକୁ ମିଳୁଛି , ଯାହା ଆଜି ଦେଶ ଦେଖୁଛି । ମୋ ସରକାର ପ୍ରତ୍ୟେକ କର୍ମଚାରୀଙ୍କ ସୁଃଖ ଦୁଃଖରେ ତାଙ୍କ ସହିତ ଅଛି । ସପ୍ତମ ବେତନ କମିଶନଙ୍କ ସୁପାରିଶ ଲାଗୁ କରି ମୋ ସରକାର ସେମାନଙ୍କ ଜୀବନ ସ୍ତରକୁ ଉତ୍ତମ କରିବା ପାଇଁ ପ୍ରଚେଷ୍ଟା କରିଛି ।


    97- ମୋ ସରକାର ପ୍ରତିଯୋଗୀତାମୂଳକ କୋ-ଅପରେଟିଭ ଫେଡରାଲିଜିମ ବ୍ୟବସ୍ଥାକୁ ନିରନ୍ତର ଶସକ୍ତ କରିବାର କାର୍ଯ୍ୟ ମଧ୍ୟ କରିଛି । ସରକାରଙ୍କ ଏହି ଚିନ୍ତା ସର୍ବଦା ରହିଛି ଯେ ରାଜ୍ୟ ସରକାର , ନିଜ ରାଜ୍ୟରେ ବିକାଶର କାର୍ଯ୍ୟ , ଏବଂ ପ୍ରଭାବୀ ଭାବେ କରନ୍ତୁ । ଏହି ଚିନ୍ତା ଅନୁସାରେ ଚାଲୁଥିବା ଅର୍ଥ ଆୟୋଗଙ୍କ ସୁପାରିଶ ଅନୁରୂପ ମୋ ସରକାର ରାଜ୍ୟଗୁଡିକର ବିକାଶ ପାଇଁ ପୂର୍ବ ତୁଳନାରେ 10 ପ୍ରତିଶତ ଅଧିକ ଅର୍ଥ ଦେବାର ନିଷ୍ପତ୍ତି ନେଇଛି ।


    ମାନନୀୟ ସଦସ୍ୟଗଣ ,


    98- ଏବେ ପ୍ରୟାଗରାଜଠାରେ ଆୟୋଜିତ କୁମ୍ଭ ସମଗ୍ର ଦୁନିଆରେ ଆଲୋଚନାର ବିଷୟ ହୋଇଛି । ଏହି ବିଶାଳ ଆୟୋଜନରେ ଚଳିତ ଥର ଦୃତ ଗତି ସହିତ ବିଶ୍ୱସ୍ତରୀୟ ଭିତ୍ତିଭୂମି ଏବଂ ଅନ୍ୟ ସୁବିଧାଗୁଡିକର ସ୍ଥାୟୀ ବିକାଶ କରାଯାଇଛି । ଗଙ୍ଗା-ଯମୁନା-ସରସ୍ୱତୀ ସଙ୍ଗମ କ୍ଷେତ୍ର ଏହି ସମୟରେ ସ୍ୱଚ୍ଛ ଏବଂ ଆଧୂନିକ ପ୍ରବନ୍ଧନର ପ୍ରଭାବଶାଳୀ ଉଦାହରଣ ପ୍ରଦାନ କରୁଛି ।


    99- ଗଙ୍ଗା , ଆମ ପାଇଁ କେବଳ ଏକ ନଦୀ ନୁହେଁ , ଗଙ୍ଗା ଆମ ମା ’ ଭଳି , ଆମ ସଂସ୍କୃତି ଏବଂ ଆସ୍ଥାର ଜୀବନ୍ତ ସ୍ୱରୂପ । ଗଙ୍ଗାକୁ ସ୍ୱଚ୍ଛ ରଖିବା ଆମର କର୍ତ୍ତବ୍ୟ । ଏଥିପାଇଁ ମୋ ସରକାର ଦ୍ୱାରା ଆରମ୍ଭ କରାଯାଇଥିବା ‘ ନମାମି ଗଙ୍ଗେ ମିଶନ ’ ଅଧିନରେ ଏ ପର୍ଯ୍ୟନ୍ତ 25 ହଜାର 500 କୋଟି ଟଙ୍କା ପ୍ରକଳ୍ପକୁ ସ୍ୱୀକୃତି ପ୍ରଦାନ କରାଯାଇସାରିଛି । ଗଙ୍ଗାରେ ମିଶୁଥଇବା ଡର୍ଜନ ଡର୍ଜନ ବଡ ନାଳକୁ ବନ୍ଦ କରି , ଔଦ୍ୟୋଗିକ ଆବର୍ଜନାକୁ ରୋକାଯାଇ , ସହରରେ ଥିବା ଅନେକ ସ୍ୱୀରେଜ ଟ୍ରିଟମେଣ୍ଟ ପ୍ଲାଣ୍ଟ ଲଗାଇ ମୋ ସରକାର , ଗଙ୍ଗାକୁ ସ୍ୱଚ୍ଛ କରିବାର ଅଭିଯାନରେ ତତ୍ପରତା ସହିତ କାର୍ଯ୍ୟ କରୁଛି ।


    ମାନନୀୟ ସଦସ୍ୟଗଣ ,


    100- ରାଷ୍ଟ୍ର ନାୟକମାନଙ୍କ ଯୋଗଦାନକୁ ସମ୍ମାନ ପ୍ରଦାନ , ପ୍ରତ୍ୟେକ ଦେଶବାସୀଙ୍କର ଏବଂ ସରକାରଙ୍କ କର୍ତ୍ତବ୍ୟ । ଆଧୂନିକ ଭାରତର ନିର୍ମାତାମାନଙ୍କୁ ସମ୍ମାନିତ କରିବାର ପରମ୍ପରାକୁ ଆଗକୁ ନେଇ ମୋ ସରକାର ଗାନ୍ଧୀଜୀଙ୍କ ପୂଣ୍ୟତିଥିରେ ଦାଣ୍ଡିଠାରେ ନିର୍ମିତ ‘ ରାଷ୍ଟ୍ରୀୟ ଲବଣ ସତ୍ୟାଗ୍ରହ ସ୍ମାରକ ’ ଦେଶ ଉଦ୍ଦେଶ୍ୟରେ ସମର୍ପିତ କରିଛି । ଚଳିତ ମାସରେ ଦିଲ୍ଲୀଠାରେ କ୍ରାନ୍ତି ମନ୍ଦିରର ମଧ୍ୟ ଲୋକାର୍ପଣ କରାଯାଇଛି ଯାହା ନେତାଜୀ ସୁବାଷ ଚନ୍ଦ୍ର ବୋଷଙ୍କୁ ସମର୍ପିତ କରାଯାଇଛି । ସରକାର ତାଙ୍କ ସମ୍ମାନରେ ନେତାଜୀ ସୁବାଷ ଚନ୍ଦ୍ର ବୋଷ ବିପର୍ଯ୍ୟୟ ପ୍ରଶମନ ପୁରସ୍କାର ମଧ୍ୟ ଦେବା ଆରମ୍ଭ କରିଛନ୍ତି । ସରକାର ବାବାସାହେବ ଆମ୍ବେଦକରଙ୍କ ସହିତ ଜଡିତ ପାଂଚଟି ପବିତ୍ର ସ୍ଥାନକୁ ପଞ୍ଚ ତୀର୍ଥ ଭାବେ ବିକଶିତ କରିବାର କାର୍ଯ୍ୟ ମଧ୍ୟ କରିଛନ୍ତି । ଦେଶ ଲୌହପୁରୁଷ ସର୍ଦ୍ଦାର ପଟେଲଙ୍କ ବିଶ୍ୱର ସବୁଠାରୁ ଉଚ୍ଚ ପ୍ରତିମା ‘ ଷ୍ଟାଚ୍ୟୁ ଅଫ ୟୁନିଟି ’ ନିର୍ମାଣ କରି ତାଙ୍କ ପ୍ରତି ଶ୍ରଦ୍ଧାଞଳି ଜଣାଇଛନ୍ତି । ମୋ ସରକାର ଦେଶର ଆଦିାବସୀ ସ୍ୱାଧୀନତା ସେନାନୀଙ୍କର ସ୍ମୃତିରେ ଅଲଗା ଅଲଗା ରାଜ୍ୟରେ ମ୍ୟୁଜିୟମ ନିର୍ମାଣ କରିଛନ୍ତି ।


    101- ମୋ ସରକାର 2015 ରେ ମହାମନା ମଦନ ମୋହନ ମାଲବ୍ୟ ଏବଂ ଅଟଳ ବିହାରୀ ବାଜପେୟୀଙ୍କୁ ଭାରତ ରତ୍ନରେ ସମ୍ମାନିତ କରିଛି । ଚଳିତ ବର୍ଷ ନେତାଜୀ ଦେଶମୁଖ , ଭୂପେନ ହଜାରିକା ଏବଂ ପ୍ରଣବ ମୁଖାର୍ଜୀଙ୍କୁ ଭାରତ ରତ୍ନରେ ଅଳଙ୍କୃତ କରିବାର ନିଷ୍ପତ୍ତି ନିଆଯାଇଛି ।


    102- ଯେଉଁ କର୍ମଠ ବ୍ୟକ୍ତିମାନେ ବିନା କୌଣସିଆଶାରେ ନିଃସ୍ୱାର୍ଥପର ଭାବେ ଜନ କଲ୍ୟାଣ କାର୍ଯ୍ୟ କରିଛନ୍ତି , ସେମାନଙ୍କୁ ବିନା କୌଣସିଭେଦ ଭାବରେ ଜନ କଲ୍ୟାଣ କାର୍ଯ୍ୟ କରିଛନ୍ତି , ସେମାନଙ୍କୁ ବିନା କୌଣସିଭେଦଭାବରେ ସେମାନଙ୍କ ଯୋଗ୍ୟତା ଆଧାରରେ ରାଷ୍ଟ୍ରୀୟ ପୁରସ୍କାରରେ ସମ୍ମାନିତ କରି ମୋ ସରକାର ତ୍ୟାଗ ଏବଂ ସେବାର ଆଦର୍ଶ ପ୍ରତି ଦେଶର ପ୍ରତିବଦ୍ଧତାକୁ ପ୍ରଦର୍ଶୀତ କରୁଛି ।


    103- ଆମ ପରମ୍ପରାରେ ସନ୍ତମାନେ ଏବଂ ଗୁରୁମାନଙ୍କର ସ୍ଥାନ ସବୁଠାରୁ ଉପରେ । ଚଳିତ ମାସରେ ସରକାର ଗୁରୁ ଗୋବିନ୍ଦ ସିଂଜୀଙ୍କର ପ୍ରକାଶ ପର୍ବ ଉପରେ ଏକ ବିଶେଷ କଏନ ଜାରୀ କରିଛନ୍ତି । ଏହା ମଧ୍ୟ ଆମ ସମସ୍ତଙ୍କ ପାଇଁ ଖୁସିର କଥା ଯେ ମୋ ସରକାର କରତାରପୁର କରିଡର ନିର୍ମାଣ କରିବାର ଐତିହାସିକ ନିଷ୍ପତ୍ତି ନେଇଛି ।


    ମାନନୀୟ ସଦସ୍ୟଗଣ ,


    104- ବିଶ୍ୱ ସ୍ତରରେ ଗୋଟିଏ ପଟେ ଭାରତ , ପ୍ରତ୍ୟେକ ଦେଶ ସହିତ ସୁସଂପର୍କ ପାଇଁ ଆଗ୍ରହୀ , ଅନ୍ୟପଟେ ଆମକୁ ସମସ୍ତ ପ୍ରକାର ଆହ୍ୱାନର ସମ୍ମୁଖୀନ ହେବା ପାଇଁ ନିଜକୁ ଶସକ୍ତ କରିବାର ଆବଶ୍ୟକତା ରହିଛି । ପରିବର୍ତ୍ତିତ ଭାରତ ସୀମାପାର ଆତଙ୍କବାଦୀଙ୍କୁ ସଠିକ ଜବାବ ଭାବେ ସର୍ଜିକାଲ ଷ୍ଟ୍ରାଇକ କରି ନିଜର ‘ ନୂତନ ନୀତି ଏବଂ ନୂତନ ରୀତି ’ ର ପରିଚୟ ଦେଇଛି । ପୂର୍ବ ବର୍ଷ ଭାରତ ସେହି ଚୟନିତ ଦେଶଗୁଡିକ ସହ ସାମିଲ ହୋଇଛି ଯେଉଁମାନଙ୍କ ପରମାଣୁ ତ୍ରିକୋଣର କ୍ଷମତା ରହିଛି ।


    105- ଆମ ସେନାବାହିନୀ ଏବଂ ସେମାନଙ୍କ ମନବଳ , ଏକବିଂଶ ଶତାବ୍ଦୀର ଭାରତର ସାମର୍ଥ୍ୟର ପ୍ରତୀକ ଅଟେ । ମୋ ସରକାର ଚାରି ଦଶନ୍ଧିରୁ ବାକି ପଡିଥିବା ୱାନ ରେଙ୍କ ୱାନ ପେନସନର ଦାବିକୁ କେବଳ ପୂରା କରିନାହିଁ ବରଂ 20 ଲକ୍ଷ ପୂର୍ବ ସୈନିକଙ୍କୁ 10 , 700 କୋଟି ଟଙ୍କାରୁ ଅଧିକ ଏରିୟର ପ୍ରଦାନ କରିଛି ।


    106- ମୋ ସରକାର ନିଜ ପ୍ରତିରକ୍ଷା ଆବଶ୍ୟକତାକୁ ଗୋଟିଏ କ୍ଷଣ ପାଇଁ ମଧ୍ୟ ଅଣଦେଖା କରିବା , ଦେଶର ବର୍ତ୍ତମାନ ଏବଂ ଭବିଷ୍ୟତ , ଦୁଇଜଣଙ୍କ ପାଇଁ କ୍ଷତିକାରକ । ବିଗତ ବର୍ଷ ପ୍ରତିରକ୍ଷା କ୍ଷେତ୍ରରେ ହୋଇଥିବା ନୂତନ ବୁଝାମଣା , ନୂତନ ସୈନ୍ୟ ଉପକରଣଗୁଡିକ କ୍ରୟ ଏବଂ ମେକ ଇନ ଇଣ୍ଡିଆ ଅଧିନରେ ଦେଶରେ ହିଁ ସେଗୁଡିକର ନିର୍ମାଣ ସେନାର ମନବଳ ବୃଦ୍ଧି କରିଛି ଏବଂ ସୈନ୍ୟ ଆତ୍ମନିର୍ଭରତା କ୍ଷେତ୍ରରେ ଦେଶର ମାର୍ଗ ପ୍ରଶସ୍ତ କରିଛି । ଭାରତୀୟ ବାୟୁ ସେନା , ଆଗାମୀ ଦିନରେ ନୂତନ ପିଢିର ଅତି ଆଧୂନିକ ଯୁଦ୍ଧ ବିମାନ-ରାଫେଲ ସାମିଲ କରି ନିଜ ଶକ୍ତିକୁ ଆହୁରୀ ସୁଦୃଢ କରିବାକୁ ଯାଉଛି ।


    107- ଆଜି ଏହି ଅବସରରେ ମୁଁ ଦେଶର ଆଭ୍ୟନ୍ତରୀଣ ସୁରକ୍ଷାକୁ ମଜବୁତ କରିବା କ୍ଷେତ୍ରରେ ସର୍ବଦା ଉଜାଗର ଥିବା ପ୍ରତିରକ୍ଷା ବଳଙ୍କୁ ମଧ୍ୟ ଶୁଭେଚ୍ଛା ଜଣାଇବାକୁ ଚାହୁଁଛି । ଆତଙ୍କ ଏବଂ ହିଂସାରେ ହ୍ରାସ କରିବା କ୍ଷେତ୍ରରେ ସଂଗଠିତ ପ୍ରଚେଷ୍ଟାର ବହୁତ ବଡ ଭୂମିକା ରହିଛି । ବିଗତ ବର୍ଷଗୁଡିକରେ ମାଓବାଦୀ ପ୍ରଭାବିତ କ୍ଷେତ୍ରଗୁଡିକରେ ଯେତେ ଯୁବକ ବିକାଶର ମୁଖ୍ୟ ଧାରା ସହିତ ସାମିଲ ହେବାକୁ ଆସିଲେ ତାହା ଏକ ରେକର୍ଡ । ବିଗତ ବର୍ଷ ପୁଲିସ ମେମୋରିଆଲର ଲୋକାର୍ପଣ କରି ଦେଶ ପ୍ରତି ତାଙ୍କର ବଳିଦାନକୁ ସମ୍ମାନିତ କରାଯାଇଛି ଏବଂ ତାଙ୍କ ସ୍ମୃତିକୁ ଆଗାମୀ ପିଢି ପାଇଁ ରଖାଯାଇଛି ।


    ମାନନୀୟ ସଦସ୍ୟଗଣ ,


    108- ମୋ ସରକାର ଜାମ୍ମୁ , କାଶ୍ମୀର ଏବଂ କାଶ୍ମୀରର ସନ୍ତୁଳିତ ବିକାଶ ପାଇଁ ପ୍ରତିବଦ୍ଧ । ମୋ ସରକାରର ପ୍ରଚେଷ୍ଟାର ପରିଣାମ ସ୍ୱରୂପ ରାଜ୍ୟରେ ବିକାଶର ବାତାବରଣ ସୃଷ୍ଟି ହୋଇଛି । କିଛି ଦିନ ପୂର୍ବେ ରାଜ୍ୟର ସହରୀ ସ୍ଥାନୀୟ ନଗର ନିଗମରେ 13 ବର୍ଷ ପରେ ଏବଂ ପଞ୍ଚାୟତରେ ମଧ୍ୟ 7 ବର୍ଷ ପରେ ଶାନ୍ତିପୂର୍ବକ ନିର୍ବାଚନ ହୋଇଥିଲା ଯେଉଁଥିରେ ଲୋକମାନେ ଉତ୍ସାହର ସହ ସାମିଲ ହୋଇଥିଲେ ଏବଂ 70 ପ୍ରତିଶତ ରୁ ଅଧିକ ମତଦାନ ହୋଇଥିଲା । ଜାମ୍ମୁ-କାଶ୍ମୀରର ବିକାଶ ପାଇଁ ପ୍ରତିବଦ୍ଧ ମୋ ସରକାର ଦ୍ୱାରା 80 ହଜାର କୋଟି ଟଙ୍କାର ପ୍ୟାକେଜର ଘୋଷଣା କରାଯାଇଥିଲା । ଏହି ପ୍ୟାକେଜ ମଧ୍ୟରୁ ଇନଫ୍ରାଷ୍ଟକ୍ଚର , ସ୍ୱାସ୍ଥ୍ୟ ଏବଂ ଶିକ୍ଷା ସହ ଜଡିତ ବିଭିନ୍ନ ପ୍ରକଳ୍ପ ପାଇଁ ଏ ପର୍ଯ୍ୟନ୍ତ 66 ହଜାର କୋଟି ଟଙ୍କାରୁ ଅଧିକ ସ୍ୱୀକୃତି ଦିଆଯାଇଛି ।


    109- ଏହା ମୋ ସରକାରଙ୍କ ରାଜନେଢତିକ ସଫଳତା ଯାହା ଆଜି ଭାରତର ସ୍ୱର ବୈଶ୍ୱିକ ମଂଚରେ ସମ୍ମାନର ସହିତ ଶୁଣାଯାଉଛି । କିଛି ଦିନ ପୂର୍ବେ ବାରଣାସୀଠାରେ ଆୟୋଜିତ ପ୍ରବାସୀ ଭାରତୀୟ ଦିବସରେ ଭାରତର ଏହି ଅନ୍ତର୍ରାଷ୍ଟ୍ରୀୟ ଧ୍ୱନି ଆହୁରୀ ଅଧିକ ମୁଖରିତ ହେଉଛି । ଭାରତର ପଦକ୍ଷେପ ଉପରେ ଆମେରିକା 21 ଜୁନକୁ ଅନ୍ତର୍ରାଷ୍ଟ୍ରୀୟ ଯୋଗ ଦିବସ ଭାବେ ଘୋଷିତ କରିଛି ଏବଂ ଆଜି ଏହି ଦିବସ ପୂରା ବିଶ୍ୱରେ ଅନେକ ଉତ୍ସାହର ସହିତ ପାଳନ କରାଯାଉଛି । ପୂରା ଦୁନିଆରେ ଯୋଗର ଲୋକପ୍ରିୟତା ଦୃତ ଗତିରେ ବୃଦ୍ଧି ପାଉଛି । ଆଜି ଭାରତ ପାଇଁ ଏହା ଗର୍ବର ବିଷୟ ଯେ ଆମେ ବିଶ୍ୱ ସମୁଦାୟକୁ ଯୋଗ ଭଳି ଶ୍ରେଷ୍ଠ ପଦ୍ଧତିର ଆରମ୍ଭ କରିଛୁ ।


    110- ସରକାର ବିଦେଶରେ ରହୁଥିବା ଭାରତୀୟମାନଙ୍କୁ ପାସପୋର୍ଟର ଶକ୍ତି ଏବଂ ତାହାର ମାନ ହିଁ ବୃଦ୍ଧି କରିନାହାଁନ୍ତି , ବରଂ ସେମାନଙ୍କ ସୁଃଖ ଦୁଃଖର ସହଭାଗୀ ହୋଇଛନ୍ତି । ବିଗତ ଚାରି ବର୍ଷରେ ସଙ୍କଟରେ ଥିବା 2 ଲକ୍ଷ 26 ହଜାରରୁ ଅଧିକ ଭାରତୀୟଙ୍କୁ ସ୍ୱଦେଶ ଅଣାଯାଇଛି ।


    111- ପରିବେଶ ସଂରକ୍ଷଣ କ୍ଷେତ୍ରରେ ଭାରତର ପଦକ୍ଷେପ ଆମେରିକା ଦ୍ୱାରା ମିଳିଥିବା ସମ୍ମାନ ପ୍ରତ୍ୟେକ ଭାରତୀୟଙ୍କ ଗୌରବ ବୃଦ୍ଧି କରିଛି । ଆମ ସମସ୍ତଙ୍କ ପାଇଁ ଏହା ଗୌରବର ବିଷୟ ଯେ ଭାରତ ଆଜି ବିଶ୍ୱ ବ୍ୟାପୀ ସୌର ଶକ୍ତି କ୍ରାନ୍ତିର ନେତୃତ୍ୱ କରୁଛି । ବିଗତ ବର୍ଷ ଇଣ୍ଟରନେସନାଲ ସୋଲାର ଆଲାଏନ୍ସର ପ୍ରଥମ ମହାସଭା ବୈଠକ ସଫଳତାର ସହିତ ଦିଲ୍ଲୀରେ ଆୟୋଜିତ କରାଯାଇଥିଲା ।


    112- 2022ରେ ଭାରତ , ଜୀ-20 ଶିଖର ସମ୍ମିଳନୀର ଆୟୋଜକ ହେବ । ଦେଶ ସ୍ୱାଧୀନତାର 75ତମ ଜୟନ୍ତୀତ୍ତଉତ୍ସବର ସହିତ ଆୟୋଜିତ ହେବାକୁ ଥିବା ଏହି ସମ୍ମିଳନୀ , ଭାରତର ବୈଶ୍ୱିକ ପ୍ରଭାବକୁ ଆହୁରୀ ବୃଦ୍ଧି କରିବ ।


    ମାନନୀୟ ସଦସ୍ୟଗଣ ,


    113- ଚଳିତ ବର୍ଷ ଆମ ଦେଶ , ଏକବିଂଶ ଶତାବ୍ଦୀର ଶସକ୍ତ , ସ୍ୱାବଲମ୍ବୀ ଏବଂ ସମୃଦ୍ଧ ନୂତନ ଭାରତ ପାଇଁ ଏକ ନିର୍ଣ୍ଣାୟକ ଦିଗ ପ୍ରସ୍ତୁତ କରିବ । ଚଳିତ ବର୍ଷ ସାଧାରଣ ନିର୍ବାଚନ ଭାବେ ଲୋକତନ୍ତ୍ରର ସବୁଠାରୁ ବଡ ଉତ୍ସବ ପାଳନ କରାଯିବ । ଚଳିତ ଦଶନ୍ଧିରେ ପ୍ରଥମ ଥର ପାଇଁ ଲୋକସଭା ପାଇଁ ଭୋଟଦାନ କରୁଥିବା ଯୁବକଯୁବତୀଙ୍କୁ ମୁଁ ଏହି ସଦନ ଜରିଆରେ ଶୁଭକାମନା ଜଣାଉଛି । ଭାରତର ନାଗରିକ ହେବା ଯୋଗୁ , ଏବେ ସେ ନିଜର ମତାଧିକାର ପ୍ରୟୋଗ କରିବେ ଏବଂ ଦେଶର ନୀତି ଏବ ନିଷ୍ପତ୍ତିର ଦିଗ ନିର୍ଣ୍ଣୟ କରିବେ ।


    114- ମୋ ସରକାରଙ୍କ ପ୍ରଚେଷ୍ଟା ସଂପୂର୍ଣ୍ଣ ଦେଶରେ , ପରିବର୍ତ୍ତନ ଭଲ ପାଇଁ ହେଉଛି ଏବଂ ଏହି ପ୍ରକ୍ରୀୟା ଜାରୀ ରହିବ । ଦେଶର 130 କୋଟି ଲୋକଙ୍କ ଆଶୀର୍ବାଦ ଏବଂ ସେମାନଙ୍କ ସହଯୋଗରେ ମୋ ସରକାର ନୂତନ ଭାରତ ଗଠନ କରିବା ଦିଗରେ ଅଗ୍ରସର ହୋଇଛି ।


    - ଏଭଳି ଏକ ନୂତନ ଭାରତ , ଯେଉଁଠାରେ ବ୍ୟକ୍ତିକୁ ସମସ୍ତ ସୁବିଧା ଉପଲବ୍ଧ ହେବ ।


    - ଏଭଳି ଏକ ନୂତନ ଭାରତ , ଯେଉଁଠାରେ ପ୍ରତ୍ୟେକ ବ୍ୟକ୍ତି ସୁସ୍ଥ ରୁହନ୍ତୁ , ସୁରକ୍ଷିତ ରୁହନ୍ତୁ ଏବଂ ଶିକ୍ଷିତ ହୁଅନ୍ତୁ ।


    - ଏଭଳି ଏକ ନୂତନ ଭାରତ , ଯେଉଁଠାରେ ପ୍ରତ୍ୟେକ ବ୍ୟକ୍ତିକୁ ନିଜ ପ୍ରତିଭାକୁ ସମସ୍ତଙ୍କ ସମ୍ମୁଖକୁ ଆଣିବାର ସୁଯୋଗ ମିଳୁ ଏବଂ ତାଙ୍କ ପାଖରେ ଆଗକୁ ଯିବାର ସମାନ ସୁଯୋଗ ଉପଲବ୍ଧ ହେଉ ।


    - ଏଭଳି ଏକ ନୂତନ ଭାରତ , ଯେଉଁଠାରେ ପିଲା କୌଣସିଅଭାବ ଅନାଟନର ଜୀବନ ସହିତ ଆଗକୁ ବଢିବାକୁ ନ ପଡୁ ଏବଂ ପ୍ରତ୍ୟେକ ଝିଅ ସୁରକ୍ଷିତ ରହୁ ।


    - ଏଭଳି ଏକ ନୂତନ ଭାରତ , ଯେଉଁଠାରେ ପ୍ରତ୍ୟେକ ବ୍ୟକ୍ତିଙ୍କୁ ନ୍ୟାୟ ମିଳୁ ଏବଂ ତାଙ୍କ ଗରିମା ସୁନିଶ୍ଚିତ ହେଉ ।


    - ଏଭଳି ଏକ ନୂତନ ଭାରତ , ଯାହାକୁ ସଂପୂର୍ଣ୍ଣ ବିଶ୍ୱରେ ସମ୍ମାନ ଦୃଷ୍ଟିରେ ଦେଖାଯିବ ।


    ମାନନୀୟ ସଦସ୍ୟଗଣ ,


    115 – ଆସନ୍ତୁ ! ଆମେ ସମସ୍ତେ ଏକା ସଙ୍ଗେ ମିଶି , ନୂତନ ଭାରତ ନିର୍ମାଣର ମାର୍ଗ ପ୍ରଶସ୍ତ କରିବା ଏବଂ ଏକବିଂଶ ଶତାବ୍ଦୀରେ ଭାରତର ପ୍ରତିଷ୍ଠାକୁ ଏକ ନୂତନ ଶୃଙ୍ଗରେ ପହଂଚାଇବା ।


    - ଜୟ ହିନ୍ଦ-


    **********

    
    
    (Release ID: 1562416) Visitor Counter : 109