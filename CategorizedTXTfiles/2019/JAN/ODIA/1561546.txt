      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତ ରତ୍ନ ବିଜେତାଙ୍କୁ ପ୍ରଧାନମନ୍ତ୍ରୀଙ୍କ ଶୁଭେଚ୍ଛା
      Posted On: 25 JAN 2019 5:35PM by PIB Bhubaneshwar


    ଭାରତ ରତ୍ନ ସମ୍ମାନରେ ବିଭୂଷିତ ମହାନ ବ୍ୟକ୍ତିତ୍ଵମାନଙ୍କୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଶୁଭେଚ୍ଛା ଜଣାଇଛନ୍ତି ।


    ପ୍ରଧାନମନ୍ତ୍ରୀ ଶ୍ରୀ ମୋଦୀ , ସମାଜ ପ୍ରତି ନାନାଜୀ ଦେଶମୁଖଙ୍କ ଅବଦାନକୁ ଭୂରି ଭୂରି ପ୍ରଶଂସା କରି କହିଥିଲେ ଯେ ନାନାଜୀ ଦେଶମୁଖଙ୍କ ଗ୍ରାମୀଣ ବିକାଶ କ୍ଷେତ୍ରରେ ଯୋଗଦାନ ହିଁ ଗ୍ରାମାଂଚଳରେ ବସବାସ କରୁଥିବା ଲୋକମାନଙ୍କୁ ସଶକ୍ତ କରାଇବା ପାଇଁ ଏକ ନୂତନ ମାର୍ଗ ପ୍ରଦର୍ଶିତ କରିଛି । ସେ ଦଳିତମାନଙ୍କ ପ୍ରତି ବିନମ୍ରତା , କରୁଣା ଏବଂ ସେବା ପ୍ରଦାନ କ୍ଷେତ୍ରରେ ଏକ ଅନନ୍ୟ ବ୍ୟକ୍ତିତ୍ୱ ଥିଲେ । ସେ ପ୍ରକୃତରେ ଜଣେ ଭାରତ ରତ୍ନ ଥିଲେ ।


    ପ୍ରଧାନମନ୍ତ୍ରୀ କହିଥିଲେ ଯେ ‘ ଭୂପେନ ହଜାରିକାଙ୍କ ସଙ୍ଗୀତ ପିଢି ପରେ ପିଢି ଲୋକମାନଙ୍କ ଦ୍ୱାରା ପ୍ରଶଂସିତ ହେଉଛି । ସେ ବିଶ୍ୱ ସ୍ତରରେ ଭାରତର ସଙ୍ଗୀତ ପରମ୍ପରାକୁ ଲୋକପ୍ରିୟ କରିଥିଲେ । ଭୂପେନ ଦା ’ ଙ୍କୁ ଭାରତ ରତ୍ନରେ ସମ୍ମାନିତ କରାଯାଇଥିବାରୁ ମୁଁ ଅତ୍ୟନ୍ତ ଖୁସି । ’


    ଶ୍ରୀ ପ୍ରଣବ ମୁଖାର୍ଜୀଙ୍କ ବିଷୟରେ ପ୍ରଧାନମନ୍ତ୍ରୀ କହିଥିଲେ ଯେ ‘ ପ୍ରଣବ ଦା ’ ଆମ ସମୟର ଜଣେ ଉତ୍କୃଷ୍ଟ ରାଜନେତା । ତାଙ୍କର ଦଶନ୍ଧି ଦଶନ୍ଧି ପର୍ଯ୍ୟନ୍ତ ଦେଶ ପ୍ରତି ନିଃସ୍ୱାର୍ଥପର ଏବଂ ନିରନ୍ତର ସେବା , ଦେଶର ବିକାଶ ମାର୍ଗରେ ଏକ ମଜଭୂତ ଛାପ ଛାଡିଯାଇଛି । ତାଙ୍କ ଜ୍ଞାନ ଏବଂ ଧୀଶକ୍ତି ଅତୁଳନୀୟ । ତାଙ୍କୁ ଭାରତ ରତ୍ନରେ ସମ୍ମାନିତ କରାଯାଇଥିବାରୁ ମୁଁ ଅତ୍ୟନ୍ତ ଖୁସି । ’


    **********

    
    
    (Release ID: 1561546) Visitor Counter : 20