      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଅକ୍ଷରଧାମ ସହ ଇପିଇ ବାଗପତ ରାସ୍ତା ସଂଯୋଗ ପାଇଁ 6 ଲେନ ବିଶିଷ୍ଟ ଆକ୍ସେସ କଣ୍ଟ୍ରୋଲ୍ଡ ରାଜପଥର ଭିତ୍ତିପ୍ରସ୍ତର ସ୍ଥାପନ
      Posted On: 26 JAN 2019 3:21PM by PIB Bhubaneshwar


    କେନ୍ଦ୍ରସଡ଼କ ପରିବହନ ଓ ରାଜପଥ , ଜାହାଜ ଚଳାଚଳ ଓ ଜଳସଂପଦ , ନଦୀ ବିକାଶ ଓ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିନ ଗଡକରୀ କହିଛନ୍ତି ଯେ , ଦିଲ୍ଲୀ ଆଖପାଖରେ ବିଭିନ୍ନ ରାସ୍ତା ପ୍ରକଳ୍ପ ପାଇଁ 50 ହଜାର କୋଟି ଟଙ୍କା ମଞ୍ଜୁର ହୋଇଛି । ଏହା ରାଜଧାନୀ ଆଖପାଖରେ ଟ୍ରାଫିକ ଭିଡ ଯୋଗୁଁ ହେଉଥିବା ବାୟୁ ପ୍ରଦୂଷଣ କମାଇବାରେ ପ୍ରମୁଖ ଭୂମିକା ଗ୍ରହଣ କରିବ । ବାୟୁ ପ୍ରଦୂଷଣ ରୋକିବାକୁ ସବୁସଂସ୍ଥା ଏକାଠି ହୋଇଥିବାରୁଏହା କଷ୍ଟକର ହେବ ନାହିଁ ବୋଲି ସେ କହିଛନ୍ତି ।


    6 ଲେନ ବିଶିଷ୍ଟ ଆକ୍ସେସ କଂଟ୍ରୋଲଡ ରାଜପଥ , ଯାହା ପୂର୍ବ ଦିଲ୍ଲୀର ଅକ୍ଷରଧାମ ସହ ପୂର୍ବାଞ୍ଚଳ ପାରିପାଶ୍ୱିକ ରାଜପଥର ବାଗପତରାସ୍ତା ସଂଯୋଗ ଭିତ୍ତିପ୍ରସ୍ତର ସ୍ଥାପନ ଉତ୍ସବରେ ପୂର୍ବ ଓ ପଶ୍ଚିମ ପାରିପାଶ୍ୱିକ ରାଜପଥ ଉନ୍ନତ ହେଲେ ଦିଲ୍ଲୀ ଓ ଆଖପାଖ ଅଞ୍ଚଳରେ ବାଣିଜ୍ୟିକ ଯାନବାହନର ଭିଡ଼ 27 ପ୍ରତିଶତ କମିବ ବୋଲି ମନ୍ତ୍ରୀ କହିଛନ୍ତି । 90 କିଲୋମିଟର ବ୍ୟାପି ଦିଲ୍ଲୀ- ମିରଟ ଏକ୍ସପ୍ରେସ ରାଜପଥ ଚଳିତବର୍ଷ ଏପ୍ରିଲ ମାସ ସୁଦ୍ଧା କାର୍ଯ୍ୟକ୍ଷମ ହେବ ବୋଲି ଘୋଷଣା କରିବା ସହିତ ଦ୍ୱାରକା ଏକ୍ସପ୍ରେସ-ୱେ 10 ହଜାର କୋଟି ବ୍ୟୟ ଅଟକଳରେ ନିର୍ମାଣ ଆରମ୍ଭ ହୋଇଛି । ସାହରନପୁର ଏକ୍ସପ୍ରେସ ରାସ୍ତାର କାମ ଆରମ୍ଭ ହୋଇଛି । ଦିଲ୍ଲୀ ଓ ଆଖପାଖ ଅଞ୍ଚଳରେ ଚାଲିଥିବା ଅନ୍ୟ ରାସ୍ତା ପ୍ରକଳ୍ପଗୁଡିକର କାମ ଶେଷହେଲେ ଭିଡ଼ କମିବ ବୋଲି ସେ କହିଛନ୍ତି ।


    ଭିତ୍ତିପ୍ରସ୍ତର ସ୍ଥାପନ ହୋଇଥିବା 31.3 କିଲୋମିଟର ରାସ୍ତା NH-709B ର ଅଂଶ ଯାହା ଅକ୍ଷରଧାମରୁ ସାହାରନପୁର ବାଇପାସ ପର୍ଯ୍ୟନ୍ତ ଯିବ । ଏହା ଅକ୍ଷରଧାମ- ଗୀତା କଲୋନୀ- ଶାସ୍ତ୍ରୀ ପାର୍କ- ଖଜୁରୀଖାସ- ଦିଲ୍ଲୀ/ୟୁପିସୀମା- ମଣ୍ଡୋଳା- ଇପିଇ ଇଣ୍ଟର ସେକ୍ସନ ଦେଇଯିବ । ଦୁଇଟି ପ୍ୟାକେଜରେ ଏହାର ଉନ୍ନତିକରଣ ହେବ- ପ୍ରଥମ 14.75 କିଲୋମିଟର ଅକ୍ଷରଧାମରୁ ଦିଲ୍ଲୀ/ୟୁପିସୀମା ଓ ବଳକା 16.57 କିଲୋମିଟର ରାସ୍ତା ଦିଲ୍ଲୀ/ୟୁପି ସୀମାରୁ ଇପିଇ ଇଣ୍ଟର ସେକ୍ସନ ଯାଏଁ । ଏହି ରାସ୍ତାର 19 କିଲୋମିଟର ଉନ୍ନତ କରାଯିବ । ଏହି ପ୍ରକଳ୍ପର ବ୍ୟୟ ଅଟକଳ ରହିଛି 2820 କୋଟି ଟଙ୍କା । ପ୍ରକଳ୍ପରେ 3+3 ଲେନ ସର୍ଭିସ ରାସ୍ତା ରାଜପଥର ଉଭୟ ପଟେ ନିର୍ମାଣ ହେବା ସହିତ 8 ଟି ନୂଆ ଅଣ୍ଡରପାସ , ସାତଟି ମୁଖ୍ୟରାସ୍ତାକୁ ଯୋଡୁଥିବା ର୍ୟାମ୍ପ , 15ଟି ମୁଖ୍ୟ ଜଙ୍କସନ , 34 ଟି ମାଇନର ଜଙ୍କସନ , ଦିଲ୍ଲୀ – ସାହଦରା , ନୂଆଦିଲ୍ଲୀ- ଆନନ୍ଦ ବିହାର ରେଳଲାଇନ ଓ ଦିଲସାଦ ଗାର୍ଡେନ - ଆଇଏସବିଟି ମେଟ୍ରୋଲାଇନରେ ଓଭରବ୍ରିଜ ନିର୍ମାଣ ହେବ । ଏହି ଉଚ୍ଚ ଗତିସଂପନ୍ନ ସିଗନାଲ ରହିତ ରାସ୍ତା ଭିଡ କମାଇବା ସହିତ ରାଜଧାନୀ ଦିଲ୍ଲୀ ଅଞ୍ଚଳରେ ପ୍ରଦୂଷଣ କମାଇବ ।


    *******************

    
    
    (Release ID: 1561659) Visitor Counter : 11