      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      ଭାରତୀୟ କୌଶଳ ବିକାଶ ପ୍ରତିଷ୍ଠାନ (ଆଇଆଇଏସ) ସ୍ଥାପନ
      Posted On: 07 JAN 2019 7:01PM by PIB Bhubaneshwar


    ଦେଶର ତିନୋଟି ସ୍ଥାନ ଯଥା , କାନପୁର , ମୁମ୍ବାଇ ଏବଂ ଅହମ୍ମଦାବାଦଠାରେ ଭାରତୀୟ କୌଶଳ ପ୍ରତିଷ୍ଠାନ ( IIS ) ସ୍ଥାପନ କରିବା ସକାଶେ ଥିବା ପ୍ରସ୍ତାବକୁ କେନ୍ଦ୍ର କୌଶଳ ବିକାଶ ଓ ଉଦ୍ୟମିତା ମନ୍ତ୍ରଣାଳୟ ମଞ୍ଜୁରି ପ୍ରଦାନ କରିଛି ।


    ବର୍ତ୍ତମାନ ଦେଶରେ କାର୍ଯ୍ୟ କରୁଥିବା କୌଶଳ ତାଲି ଅନୁଷ୍ଠାନଗୁଡ଼ିକ 1960 ଦଶକରେ ସ୍ଥାପନ କରାଯାଇଥିଲା ଏବଂ ସେମାନଙ୍କର କାର୍ଯ୍ୟଧାରା ଏବଂ ଉନ୍ମୁଖୀକରଣତା ଯଥାରୀତି ରହିଛି ଏବଂ ସେସବୁ ଆଧୁନିକ ସଂସାଧନ ଓ ପଦ୍ଧତି ତଥା ଆବଶ୍ୟକତା ପୂରଣ ଦିଗରେ ଶିଳ୍ପସଂସ୍ଥାମାନଙ୍କ ଆବଶ୍ୟକତା ପୂରଣ ଦିଗରେ ତାଲିମ ପ୍ରଦାନ ପାଇଁ ପର୍ଯ୍ୟାପ୍ତ ନୁହେଁ ବୋଲି ଅନୁଭୂତ ହୋଇଛି । ପ୍ରମୁଖ ଶିଳ୍ପସଂସ୍ଥାମାନଙ୍କ ନେତୃବର୍ଗଙ୍କ ସହ ଆବଶ୍ୟକତା ପୂରଣ ସକାଶେ ଭାରତୀୟ କୌଶଳ କ୍ଷେତ୍ରକୁ ସାମଗ୍ରିକ ଭାବେ ଅଧିକ ସୁଦୃଢ଼ କରିବା ଲାଗି ନୂତନ ବ୍ୟବସ୍ଥା ଗ୍ରହଣ ଜରୁରି ହୋଇପଡ଼ିଛି ଏବଂ ଭାରତ ସରକାର ଏହି ପରିପ୍ରେକ୍ଷୀରେ ଅତ୍ୟାଧୁନିକ ତାଲିମ କେନ୍ଦ୍ରମାନ ପ୍ରତିଷ୍ଠା କରିବାକୁ ସ୍ଥିର କରିଛନ୍ତି । ଏହିସବୁ ପ୍ରତିଷ୍ଠାନମାନ ଭାରତୀୟ କୌଶଳ ପ୍ରତିଷ୍ଠାନ ଭାବେ ପରିଚିତ ହେବ ଏବଂ ସେଗୁଡ଼ିକ ମୁମ୍ବାଇ , ଅହମ୍ମଦାବାଦ ଓ କାନପୁରଠାରେ ନନ୍‌ ପ୍ରଫିଟ ସରକାରୀ-ଘରୋଇ ସହଭାଗୀତା ଭିତ୍ତିରେ ସ୍ଥାପନ କରାଯିବ ।


    ଅତି ବିଶେଷତା କ୍ଷେତ୍ରରେ ଅତ୍ୟାଧୁନିକ କୌଶଳ ତାଲିମ ପ୍ରଦାନ ଉଦ୍ଦେଶ୍ୟରେ ଏଭଳି ଆଇଆଇଏସ ସ୍ଥାପନ କରାଯିବା ସକାଶେ ଚିନ୍ତା କରାଯାଇଛି । ଏଭଳି କ୍ଷେତ୍ର ବିଶେଷ କରି ପ୍ରତିରକ୍ଷା , ଏରୋସ୍ପେସ୍‌ , ତୈଳ ଓ ବାଷ୍ପ ଏବଂ ଦେଶରେ ମୁଣ୍ଡ ଟେକୁଥିବା ଅନ୍ୟାନ୍ୟ ବିଶେଷ କ୍ଷେତ୍ର ପାଇଁ ଅତ୍ୟନ୍ତ ଉପକାରସିଦ୍ଧ ହେବ । ଏହା ମାଧ୍ୟମରେ ଅତି ଉନ୍ନତ ତଥା ସର୍ବାଧୁନିକ କୌଶଳ ତଥା ବୈଷୟିକ ତାଲିମ ପ୍ରଦାନ କରାଯିବ ଓ ଦେଶରେ ଏହାର ସମ୍ବଳ ବୃଦ୍ଧି ପାଇବ । ବୈଦେଶିକ ସଂସ୍ଥାମାନେ ସୁଦ୍ଧା ଏଭଳି ମାନବ ସମ୍ବଳ ଦେଖି ସେମାନଙ୍କର ଉତ୍ପାଦନ/ନିର୍ମାଣ ସଂସ୍ଥାମାନ ଭାରତରେ ପ୍ରତିଷ୍ଠା କରିବା ସକାଶେ ଆଗ୍ରହ ପ୍ରକଟ କରିବେ । ଆଇଆଇଏସ ଦେଶରେ ପ୍ରମୁଖ ତାଲିମ ପ୍ରଦାନକାରୀ ଅନୁଷ୍ଠାନରେ ପରିଣତ ହେବ ଏବଂ ଧନ୍ଦାମୂଳକ ତାଲିମ ଯୋଗାଇ ଯୁବଗୋଷ୍ଠୀଙ୍କ ଆଶା ଆକାଂକ୍ଷାକୁ ପୂରଣ କରିପାରିବ ।


    ସରକାର ଏହି ଉଦ୍ଦେଶ୍ୟରେ ଘରୋଇ ସହଭାଗୀମାନଙ୍କୁ ଲାଇସେନ୍ସ ଜରିଆରେ ଜମି ଯୋଗାଇଦେବେ । ଏଭଳି ଲାଇସେନ୍ସଧାରୀମାନଙ୍କଠାରୁ ସରକାର ଅନ୍ୟାନ୍ୟ କାର୍ଯ୍ୟ ବ୍ୟତିରେକ କେତେକ ନିର୍ଦ୍ଦିଷ୍ଟ ସୁଫଳ ଆଶା ରଖିବେ । ଯେଭଳି ପ୍ରତିଷ୍ଠା ହେବାର ପାଞ୍ଚ ବର୍ଷରେ ସର୍ବନିମ୍ନ 5000 ଛାତ୍ରଛାତ୍ରୀ ସେହିସବୁ ଅନୁଷ୍ଠାନମାନଙ୍କରୁ କୌଶଳ ତାଲିମା ପାଇ ଉତ୍ତୀର୍ଣ୍ଣ ହେଉଥିବେ । ସେଥି ମଧ୍ୟରୁ 70% ତାଲିମଧାରୀଙ୍କୁ କ୍ୟାମ୍ପସ ପ୍ଲେସମେଣ୍ଟ ମିଳୁଥିବ ଏବଂ ନିଯୁକ୍ତି ପାଉଥିବା ତାଲିମପ୍ରାପ୍ତ ଯୁବକଯୁବତୀମାନଙ୍କ ମାସିକ ମଧ୍ୟମ ଧରଣର ବେତନ/ଉପାର୍ଜନ ମିଳୁଥିବ । ସେମାନେ ଯେଭଳି ଉଚ୍ଚ ଗୁଣାତ୍ମକ ଆକାଂକ୍ଷୀ କୌଶଳ ପ୍ରତିଷ୍ଠାନମାନଙ୍କରେ କାର୍ଯ୍ୟ କରିବାକୁ ସକ୍ଷମ ହେବେ ତାହା ମଧ୍ୟ ସୁନିଶ୍ଚିତ କରାଯିବ ।


    କେନ୍ଦ୍ର କୌଶଳ ବିକାଶ ଓ ଉଦ୍ୟମିତା ରାଷ୍ଟ୍ରମନ୍ତ୍ରୀ ଶ୍ରୀ ଅନନ୍ତ କୁମାର ହେଗଡ଼େ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ସୂଚନା ପ୍ରଦାନ କରିଛନ୍ତି ।


    ***********

    
    
    (Release ID: 1559438) Visitor Counter : 1