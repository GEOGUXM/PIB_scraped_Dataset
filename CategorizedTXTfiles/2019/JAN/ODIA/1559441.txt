      ଜଳ ସମ୍ପଦ ମନ୍ତ୍ରଣାଳୟ

      “ଜଳ ଚର୍ଚ୍ଚ” ପତ୍ରିକାର ପ୍ରଥମ ସଂଖ୍ୟା ଉନ୍ମୋଚିତ
      • ଏହି ପତ୍ରିକାର ଇ-ସଂସ୍କରଣର ଶୁଭାରମ୍ଭ କଲେ ଜଳ ସଂପଦ ମନ୍ତ୍ରୀ ନୀତିନ ଗଡ଼କରୀ
      • ଜଳ ସଂରକ୍ଷଣ ସମ୍ପର୍କୀତ ଶ୍ରେଷ୍ଠ କାର୍ଯ୍ୟଧାରାକୁ ପ୍ରୟୋଗ ଉପରେ କଲେ ଗୁରୁତ୍ୱାରୋପ
      Posted On: 08 JAN 2019 7:08PM by PIB Bhubaneshwar


    କେନ୍ଦ୍ର ଜଳ ସଂପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ମନ୍ତ୍ରୀ ଶ୍ରୀ ନୀତିନ ଗଡ଼କରୀ ମନ୍ତ୍ରଣାଳୟ ପକ୍ଷରୁ ପ୍ରକାଶିତ “ ଜଳ ଚର୍ଚ୍ଚ ” ପତ୍ରିକାର ପ୍ରଥମ ସଂଖ୍ୟାକୁ ଆଜି ନୂଆଦିଲ୍ଲୀଠାରେ ଶୁଭ ଉନ୍ମୋଚନ କରିଛନ୍ତି ।


    ଏହି ଅବସରରେ ନିଜର ମତରଖି ମନ୍ତ୍ରୀ ଶ୍ରୀ ଗଡ଼କରୀ କହିଲେ ଯେ ଏବେ ବିଶ୍ୱବ୍ୟାପୀ ଜଳ ସଂରକ୍ଷଣ କାର୍ଯ୍ୟକ୍ରମକୁ ସଫଳତାର ସହ ପ୍ରବର୍ତ୍ତନ କରିବାର ସମୟ ଆସିଛି । ଭାରତରେ ଅନେକ ରାଜ୍ୟ ଯଥା ମହାରାଷ୍ଟ୍ର , ଆନ୍ଧ୍ର ପ୍ରଦେଶ , ତେଲଙ୍ଗାନା ଓ କର୍ଣ୍ଣାଟକ ଭଳି ରାଜ୍ୟ ଏ ଦିଗରେ ଅନେକ ସଫଳ ପଦକ୍ଷେପ ଗ୍ରହଣ କରିଛନ୍ତି । ସେଥିରୁ ସେମାନଙ୍କୁ ବିଶେଷ ସକାରାତ୍ମକ ସୁଫଳ ମିଳିଛି । ସେହିସବୁ ରାଜ୍ୟରେ କୂପମାନଙ୍କ ଜଳର ପୁନର୍ବିନ୍ୟାସ କରାଯାଇଛି ଯାହାକି ସେଠାକାର ଲୋକମାନଙ୍କ ସାମାଜିକ- ଆର୍ଥିକ ଜୀବନକୁ ଉନ୍ନତ କରିବାରେ ଯଥେଷ୍ଟ ମାତ୍ରାରେ ସହାୟକ ହୋଇପାରିଛି ।


    ଜଳର ପୁନଃଚକ୍ରଣର ଆବଶ୍ୟକତା ଉପରେ ଗୁରୁତ୍ୱ ଆରୋପ କରି ଶ୍ରୀ ଗଡ଼କରୀ ପହିଲେ ଯେ ସଫେଇ ଠାରୁ ନେଇ ସଂପଦ ପର୍ଯ୍ୟନ୍ତ ଏହା କରାଯିବା ଉଚିତ । ମହାରାଷ୍ଟ୍ରରେ ତାଙ୍କ ନିଜ ନିର୍ବାଚନକ୍ଷେତ୍ରରେ ଏଭଳି ପୁନଃଚକ୍ରିତ ଜଳକୁ 350ଟି ଖେଳପଡ଼ିଆ ଏବଂ 78ଟି ଉଦ୍ୟାନରେ ସିଞ୍ଚନ ପାଇଁ ବ୍ୟବହାର କରାଯିବାକୁ ଚିହ୍ନଟ କରାଯାଇଛି ବୋଲି ସେ ସୂଚୀତ କରିଥିଲେ । ଏହା ଦ୍ୱାରା ଯଥେଷ୍ଟ ମାତ୍ରାର ସ୍ୱଚ୍ଛ ଜଳ ସଂଚୟ କରାଯାଇପାରିବ । ସେହିଭଳି ପୁନଃଚକ୍ରଣୀକୃତ ଜଳକୁ ନିର୍ମାଣ କାର୍ଯ୍ୟରେ ମଧ୍ୟ ବ୍ୟବହାର କରାଯାଇପାରିବ । ମଥୁରାରେ ପୁନଃଚକ୍ରଣ ଜଳର ବ୍ୟବହାର ସକାଶେ ଜାତୀୟ ଗଙ୍ଗା ସ୍ୱଚ୍ଛକରଣ ଜାତୀୟ ଅଭିଯାନ ଏବଂ ଇଣ୍ଡିଆନ୍‌ ଅଏଲ ମଧ୍ୟରେ ଏକ ବୁଝାମଣା ପତ୍ର ସ୍ୱାକ୍ଷରିତ ହୋଇଥିବା ସେ ସୂଚନା ଦେଇଥିଲେ ।


    ଶ୍ରୀ ଗଡ଼କରୀ କହିଲେ ଯେ ଦିଲ୍ଲୀ ସରକାର ମଧ୍ୟ ପୁନଃଚକ୍ରିତ ଜଳକୁ ଓଖଲାଠାରେ ଯମୁନା ୱାଜିରାବାଦ ଖଣ୍ଡରେ ବ୍ୟବହାର କରିବା ସକାଶେ ତାଙ୍କର ଆଗ୍ରହ ପ୍ରକଟ କରିଛନ୍ତି । ଏହିସବୁ କାର୍ଯ୍ୟ ସୂଚୀତ କରେ ଯେ ଜଳ ସଂରକ୍ଷଣ ଏବଂ ଏହାର ପୁନଃଚକ୍ରଣ ଓ ବ୍ୟବହାର ପ୍ରତି ଜନସାଧାରଣଙ୍କ ମନରେ ସଚେତନତା ବୃଦ୍ଧି ପାଇବାରେ ଲାଗିଛି । ଏହି ଅଭିଯାନରେ ସ୍ୱେଚ୍ଛାସେବୀ ଅନୁଷ୍ଠାନ ଭଳି ସାମାଜିକ ସଂସ୍ଥାମାନଙ୍କୁ ଅଧିକରୁ ଅଧିକ ସଂଖ୍ୟାରେ ସାମିଲ କରାଗଲେ ଜଳ ସଂରକ୍ଷଣ ଭଳି ଏକ ଗୁରୁତ୍ୱପୂର୍ଣ୍ଣ କାର୍ଯ୍ୟକ୍ରମରେ ଅଧିକ ସଫଳତା ହାସଲ କରାଯାଇପାରିବ ବୋଲି ସେ ଉଲ୍ଲେଖ କରିଥିଲେ ।


    ଜଳ ସଂରକ୍ଷଣ ଦିଗରେ ଜନ ସହଯୋଗ , ପରସ୍ପର ମଧ୍ୟରେ ସମନ୍ୱୟ ରକ୍ଷା ଏବଂ ଯୋଗାଯୋଗ ହିଁ ସବୁଠାରୁ ବଡ଼ ଆବଶ୍ୟକତା ବୋଲି ଦର୍ଶାଇ ଶ୍ରୀ ଗଡ଼କରୀ କହିଲେ ଯେ ସଦ୍ୟ ପ୍ରକାଶିତ “ ଜଳ ଚର୍ଚ୍ଚ ” ପତ୍ରିକା ଏ ଦିଗରେ ଜନସାଧାରଣଙ୍କୁ ଜଳ ସଂରକ୍ଷଣ ଦିଗରେ ଉଚିତ ଦିଗଦର୍ଶନ ଓ ପ୍ରୋତ୍ସାହନ ଯୋଗାଇ ପାରିବ ।


    ଏହି କାର୍ଯ୍ୟକ୍ରମରେ ଜଳ ସଂପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଡ଼କ୍ଟର ସତ୍ୟ ପାଲ ସିଂହ ଏହି ପତ୍ରିକାର ଇ-ସଂସ୍କରଣର ଶୁଭାରମ୍ଭ କରିଥିଲେ ଯାହାକି mowr.gov.in. ରେ ଉପଲବ୍ଧ ।


    ଏହି ଅବସରରେ ଉଦ୍‌ବୋଧନ ଦେଇ ବିଭାଗୀୟ ସଚିବ ଶ୍ରୀ ୟୁ ପି ସିଂହ କହିଲେ ଯେ ତାଙ୍କ ମନ୍ତ୍ରଣାଳୟ ପକ୍ଷରୁ ପ୍ରକାଶ ପାଉଥି ô ବ “ ଜଳ ଚର୍ଚ୍ଚା “ ପତ୍ରିକା ହେଉଛି ତୃତୀୟ ପତ୍ରିକା । ଅନ୍ୟ ଦୁଇଟି ପତ୍ରିକା ହେଉଛି ଜାତୀୟ ଗଙ୍ଗା ସ୍ୱଚ୍ଛକରଣ ଅଭିଯାନ ଦ୍ୱାରା ପ୍ରକାଶିତ “ ନମାମୀ ଗଙ୍ଗେ ” ଏବଂ କେନ୍ଦ୍ରୀୟ ଜଳ ଆୟୋଗଙ୍କ ପକ୍ଷରୁ ପ୍ରକାଶିତ “ ଜଳାଂଶ ” ।


    25 ପୃଷ୍ଠାର ଏହି “ ଜଳ ଚର୍ଚ୍ଚା ” ପତ୍ରିକାର ପ୍ରଥମ ସଂଖ୍ୟାଟି ଏକ ମହାନ ଯାତ୍ରାର ଶୁଭାରମ୍ଭ ବୋଲି ଦର୍ଶାଇ ଏହା ଭାରତର ଜନସାଧାରଣଙ୍କୁ ଜଳ ସଂରକ୍ଷଣ ଦିଗରେ ବିଶେଷ ଭାବେ ସଚେତନ କରିପାରିବାକୁ ସକ୍ଷମ ହେବ ବୋଲି କହିଥିଲେ । କେନ୍ଦ୍ରୀୟ ସ୍ତରରେ ଏ ଦିଗରେ ଯେଉଁସବୁ ନିଷ୍ପତ୍ତି ଗ୍ରହଣ କରାଯାଉଛି ଏବଂ କାର୍ଯ୍ୟକ୍ରମ ପ୍ରବର୍ତ୍ତନ କରାଯାଉଛି ସେ ସଂପର୍କରେ ଲୋକମାନେ ଅବଗତ ହୋଇପାରିବେ । ଏହା ବ୍ୟତୀତ କେବଳ ରାଜ୍ୟ ସ୍ତରରେ ନୁହେଁ , ତୃଣମୂଳ ସ୍ତରରେ ଲୋକମାନଙ୍କ ମତାମତ ମଧ୍ୟ ସରକାର ପାଇପାରିବେ ଏବଂ ସରକାର ଓ ଜନସାଧାରଣଙ୍କ ମଧ୍ୟରେ ଏ ଦିଗରେ ମତାମତର ଭାବ ବିନିମୟ ଘଟିପାରିବ ବୋଲି ସେ କହିଥିଲେ ।


    ଜଳ ସଂରକ୍ଷଣ କ୍ଷେତ୍ରରେ ଏହି ପତ୍ରିକାଟି ଏକ ଉତ୍ତମ ପ୍ରୟାସ ଯାହାକି ଦେଶର ବିଭିନ୍ନ ଭାଗରେ କାର୍ଯ୍ୟକାରୀ ହେଉଥିବା ଶ୍ରେଷ୍ଠ କାର୍ଯ୍ୟକ୍ରମମାନଙ୍କ ସଂପର୍କରେ ସଭିଙ୍କୁ ଅବଗତ କରାଇପାରିବ । ଏ ଦିଗରେ ଭବିଷ୍ୟତରେ କି ପ୍ରକାର ପଦକ୍ଷେପ ଗ୍ରହଣ କରିବା ଉଚିତ ସେ ସଂପର୍କରେ ଲୋକମାନଙ୍କୁ ସଚେତନ କରାଇବ । ଏହା ଏପରି ଏକ ବ୍ୟାପକ ପ୍ରସଙ୍ଗଯେ ସେଥିରେ ସମସ୍ତଙ୍କର ସହଯୋଗ ଏବଂ ସଂପୃକ୍ତିର ଆବଶ୍ୟକତା ରହିଛି । ଜଳ ସଂପଦର ସୁପରିଚାଳନା ଏବେ ବିଶ୍ୱବ୍ୟାପୀ ଅନୁଭୂତ ହେଉଛି । ଭାରତରେ ଏହି ପ୍ରସଙ୍ଗ ଅଧିକ ଗୁରୁତ୍ୱପୂର୍ଣ୍ଣ । ଏହା ଦ୍ୱାରା ଦେଶବାସୀଙ୍କ ଜଳ ଆବଶ୍ୟକତା ଏବଂ ଭବିଷ୍ୟତର ସୁରକ୍ଷା ସୁନିଶ୍ଚିତ କରାଯାଇପାରିବ । ଏହି ପତ୍ରିକାରେ ତିନୋଟି ନିୟମିତ ପ୍ରସଙ୍ଗ ସିରିଜ- ନଦୀ , ବନ୍ଧ ଏବଂ ସରକ୍ଷଣ ସଂପର୍କରେ ବିଭିନ୍ନ ପ୍ରସଙ୍ଗମାନ ପାଠକମାନଙ୍କୁ ପ୍ରଦାନ କରାଯିବ । ଏହା ବ୍ୟତୀତ ଅନ୍ୟାନ୍ୟ ହିତଧାରକମାନେ ସେମାନଙ୍କର ଜଳ ସୁପରିଚାଳନା ସଂପର୍କୀତ ଅଭିଜ୍ଞତା ଓ ଅନୁଭୂତିକୁ ମଧ୍ୟ ଏହି ପତ୍ରିକା ମାଧ୍ୟମରେ ଲୋକମାନଙ୍କ ନିକଟରେ ପାରିବେ ।


    *************

    
    
    (Release ID: 1559441) Visitor Counter : 1