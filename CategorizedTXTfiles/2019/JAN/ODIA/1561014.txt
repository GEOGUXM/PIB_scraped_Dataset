      ଆୟୁଷ

      ଗୋଆଠାରେ ଆୟୋଜିତ ହେବାକୁ ଥିବା ଦ୍ୱିତୀୟ ବିଶ୍ୱ ଏକୀକୃତ ଚିକିତ୍ସା ସମ୍ମିଳନୀ 2019କୁ ଉଦଘାଟନ କରିବେ ଶ୍ରୀପଦ ନାଏକ
      Posted On: 20 JAN 2019 8:00PM by PIB Bhubaneshwar


    ହୋମିଓପ୍ୟାଥିକ ଚିକିତ୍ସା ଉତ୍ପାଦଗୁଡିକର ନିୟମ ଏବଂ ବୈଶ୍ୱିକ ସହଯୋଗକୁ ପ୍ରୋତ୍ସାହନ ପ୍ରଦାନ ପାଇଁ ଗୋଆଠାରେ 23 ରୁ 25 ଜାନୁଆରୀ , 2019 ପର୍ଯ୍ୟନ୍ତ ଚାଲିଥିବାକୁ ଥିବା ଦ୍ୱିତୀୟ ବିଶ୍ୱ ଏକୀକୃତ ଚିକିତ୍ସା ସମ୍ମିଳନୀ 2019କୁ କେନ୍ଦ୍ର ଆୟୁଷ ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀପଦ ୟେଶୋ ନାଏକ ଉଦଘାଟନ କରିବେ । ଆୟୁଷ ମନ୍ତ୍ରଣାଳୟ ଅନ୍ତର୍ଗତ କେନ୍ଦ୍ରୀୟ ହୋମିଓପ୍ୟାଥି ଅନୁସନ୍ଧାନ ପରିଷଦ ଦ୍ୱାରା ଏହି ସମ୍ମିଳନୀ ଆୟୋଜିତ କରାଯାଉଛି । ହୋମିଓପ୍ୟାଥି/ ପାରମ୍ପରିକ ଔଷଧ କ୍ଷେତ୍ର ସହ ଜଡିତ ବିଭିନ୍ନ ଅନ୍ତର୍ଜାତୀୟ ଔଷଧ ନିୟାମକ ଦେଶଗୁଡିକ , ଫ୍ରାନ୍ସ , ସ୍ୱିଜରଲ୍ୟାଣ୍ଡ , ଜର୍ମାନୀ , ବେଲଜିୟମ , ସ୍ପେନ , ରୁଷ , ବ୍ରାଜିଲ , କ୍ୟୁବା , ଦକ୍ଷିଣ ଆଫ୍ରିକା , ଆରବ ଏମିରେଟ , ଥାଇଲ୍ୟାଣ୍ଡ , ମାଲେସିଆ , ଓମାନ , ଇଣ୍ଡୋନେସିଆ , ବଙ୍ଗଳାଦେଶ ଏବଂ ନେପାଳ ଆଦି ଦେଶ ଏହି କାର୍ଯ୍ୟକ୍ରମରେ ସାମିଲ ହେବେ ।


    ଏହି ଅବସରରେ ନିୟାମକ ସହଯୋଗ , ସର୍ବନିମ୍ନ ନିୟାମକ ଏବଂ ଆଇନ ସଂପର୍କୀତ ମାନକଗୁଡିକ ଉପରେ ବିଚାର , ସୁରକ୍ଷା ଏବଂ ଗୁଣାତ୍ମକ ମାନ ବୃଦ୍ଧି , ଗୁଣାତ୍ମକ ମାନ ପାଇଁ ନିୟାମକ ପ୍ରବୃତ୍ତି ଏବଂ ଜଟିଳତାକୁ ହ୍ରାସ କରିବା , ହୋମିଓପ୍ୟାଥିକୁ ବିଶିଷ୍ଟ ସମଗ୍ର ଚିକିତ୍ସା ପ୍ରଣାଳୀ ଏବଂ ପଶୁ ଚିକିତ୍ସା ହୋମିଓପ୍ୟାଥିକୁ ମାନ୍ୟତା ପ୍ରଦାନ କରିବା ଭଳି ବିଷୟଗୁଡିକ ଉପରେ ଆଲୋଚନା କରାଯିବ ।


    ହୋମିଓପ୍ୟାଥି ଔଷଧ ଉତ୍ପାଦଗୁଡିକର ନିୟମ ପରିବର୍ତ୍ତନଶୀଳ ଯାହା ଜାତୀୟ ସ୍ତରରେ ମଧ୍ୟ ଅତ୍ୟଧିକ ଉନ୍ନତ । ରୋଗୀମାନେ ଏବଂ ବୈଶ୍ୱିକ ବଜାରଗୁଡିକ ପାଇଁ ନିୟାମକ ସହଯୋଗ ଏବଂ ସାମଞ୍ଜସ୍ୟର ସମ୍ଭାବିତ ଲାଭ ଗୁରୁତ୍ୱୂପୂଣ୍ଣ କିନ୍ତୁ ଅତ୍ୟଧିକ ଭିନ୍ନ ରାଷ୍ଟ୍ରୀୟ ସ୍ଥିତିଗୁଡିକ କାରଣରୁ କେବଳ ପୂର୍ବ ରାଷ୍ଟ୍ରୀୟ ସହଯୋଗ ଗତି ମନ୍ଥର କରିଦେଇଛି ।


    ଏହି ସମ୍ମିଳନୀରେ ସହକ୍ରିୟାତ୍ମକ ଆଧାରରେ ବୈଶ୍ୱିକ ସହଯୋଗ ସହିତ ଦ୍ୱିପାକ୍ଷୀକ/ବହୁପାକ୍ଷୀକ ସହଯୋଗ ଉପରେ ଆଲୋଚନା କରାଯିବା ସହିତ ସମ୍ଭାବିତ ଲାଭ କ୍ଷତିର ମଧ୍ୟ ଆକଳନ କରାଯିବ ।


    ରୋଗୀମାନଙ୍କର ଏବଂ ସ୍ୱାସ୍ଥ୍ୟ ସେବା ପ୍ରଦାନକାରୀମାନଙ୍କ ଆବଶ୍ୟକତା ଅନୁସାରେ ହୋମିଓପ୍ୟାଥି ନିୟାମକ ପ୍ରସ୍ତୁତ ହେବ । ଏହି ସମ୍ମିଳନୀରେ ପ୍ରମୁଖ ହିତାଧିକାରୀ ଏବଂ ବିଚାରକ ମଣ୍ଡଳୀ ମଧ୍ୟରେ ଦେଶର ନିୟାମକ , ବିଭିନ୍ନ ଅନ୍ତର୍ରାଷ୍ଟ୍ରୀୟ ହୋମିଓପ୍ୟାଥି ଔଷଧ କଂପାନୀ , ବିଭିନ୍ନ ଦେଶର ଫାର୍ମାକୋପିଆ ସମିତିର ପ୍ରତିନିଧି , ଏହାସହିତ ସମ୍ବନ୍ଧୀତ ବିଶେଷଜ୍ଞମାନଙ୍କ ସହିତ ବୈଜ୍ଞାନିକ ବିଶେଷଜ୍ଞ ଏବଂ ପ୍ରମୁଖ ହୋମିଓପ୍ୟାଥି ସଂଗଠନର ଅଧ୍ୟମାନେ ସାମିଲ ହୋଇଛନ୍ତି ।


    *******************

    
    
    (Release ID: 1561014) Visitor Counter : 18