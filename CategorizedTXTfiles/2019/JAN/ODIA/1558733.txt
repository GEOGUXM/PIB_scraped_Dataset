      କ୍ୟାବିନେଟ

      2017-18 ରୁ 2019-20 ପର୍ଯ୍ୟନ୍ତ ରାଷ୍ଟ୍ରୀୟ ଯୁବ ସଶକ୍ତିକରଣ ଯୋଜନା ଜାରି ରଖିବା ପ୍ରସ୍ତାବକୁ କ୍ୟାବିନେଟ ଅନୁମୋଦନ
      Posted On: 02 JAN 2019 8:27PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ଅଧ୍ୟକ୍ଷତାରେ ଅନୁଷ୍ଠିତ କେନ୍ଦ୍ର କ୍ୟାବିନେଟ 2017-18 ରୁ 2019-20 ପର୍ଯ୍ୟନ୍ତ ଅବଧି ଲାଗି ରାଷ୍ଟ୍ରୀୟ ଯୁବ ସଶକ୍ତିକରଣ ଯୋଜନା ଜାରି ରଖିବା ପ୍ରସ୍ତାବକୁ ମଞ୍ଜୁର କରିଛନ୍ତି । ଇଏଫସିର ଅନୁମୋଦନ ଅନୁରୂପ ଏଥିପାଇଁ 1160 କୋଟି ଟଙ୍କାର ବଜେଟ ବ୍ୟବସ୍ଥା କରାଯାଇଛି ।


    ବିଶେଷତ୍ୱ :


    ଦ୍ୱାଦଶ ପଞ୍ଚବାର୍ଷିକ ଯୋଜନା କାଳରେ ଅର୍ଥ ମନ୍ତ୍ରଣାଳୟ ଏବଂ ନୀତି ଆୟୋଗଙ୍କ ପରାମର୍ଶକ୍ରମେ ଯୋଜନାକୁ ଯୁକ୍ତିସଂଗତ କରିବାର ପ୍ରକ୍ରିୟା ସମ୍ପାଦନ କରାଯାଇଥିଲା । ଏହାର ଅନ୍ତର୍ଗତ 8ଟି ଯୋଜନାକୁ ଉପଯୋଜନା ରୂପରେ ରାଷ୍ଟ୍ରୀୟ ଯୁବ ସଶକ୍ତିକରଣ କାର୍ଯ୍ୟକ୍ରମ ଅଧୀନକୁ ଅଣାଯାଇଥିଲା । ଏହି କାରଣରୁ ଯୋଜନାଗୁଡ଼ିକ ମଧ୍ୟରେ ଉନ୍ନତ ତାଳମେଳ ପ୍ରତିଷ୍ଠା କରିବାରେ ସହାୟତା ମିଳିପାରିଥିଲା । ଏହାବ୍ୟତୀତ ଯୋଜନାଗୁଡ଼ିକର କୁଶଳତାରେ ସୁଧାର ଆସିଥିଲା ଏବଂ ଉପଲବ୍ଧ ସମ୍ବଳ ଆଧାରରେ ଉନ୍ନତ ଫଳାଫଳ ପ୍ରାପ୍ତ ହୋଇଥିଲା । ଯୋଜନାର ହିତାଧିକାରୀମାନଙ୍କ ମଧ୍ୟରେ 15-29 ବର୍ଷ ଆୟୁବର୍ଗର ଯୁବକମାନେ ସାମିଲ ହୋଇଛନ୍ତି ଯେଉଁମାନେ ରାଷ୍ଟ୍ରୀୟ ଯୁବ ନୀତି , 2014ରେ "ଯୁବ ' ର ପରିଭାଷା ଅନୁରୂପ ଅଟେ । ବିଶେଷ କରି କିଶୋରମାନଙ୍କ କାର୍ଯ୍ୟକ୍ରମର ଉପାଦାନ କ୍ଷେତ୍ରରେ ଆୟୁ ସମୂହ 10-19 ବର୍ଷ ଅଟେ ।


    ରାଷ୍ଟ୍ରୀୟ ଯୁବ ସଶକ୍ତିକରଣ କାର୍ଯ୍ୟକ୍ରମ ଅନ୍ତର୍ଗତ ନିମ୍ନଲିଖିତ 8ଟି ଉପଯୋଜନା ରହିଛି ।


    1. ନେହରୁ ଯୁବ କେନ୍ଦ୍ର ସଂଗଠନ(ଏନୱାଇକେଏସ)


    2. ରାଷ୍ଟ୍ରୀୟ ଯୁବ ବାହିନୀ (ଏନୱାଇସି)


    3. ରାଷ୍ଟ୍ରୀୟ ଯୁବ ଏବଂ କିଶୋର ବିକାଶ କାର୍ଯ୍ୟକ୍ରମ(ଏନପିୱାଇଏଡି)


    4. ଅନ୍ତର୍ଜାତୀୟ ସହଯୋଗ


    5. ଯୁବ ଛାତ୍ରବାସ (ୱାଇଏଚ)


    6. ସ୍କାଉଟ ଏବଂ ଗାଇଡ ସଂଗଠନଗୁଡ଼ିକୁ ସହାୟତା


    7. ରାଷ୍ଟ୍ରୀୟ ଅନୁଶାସନ ଯୋଜନା (ଏନଡିଏସ)


    8. ରାଷ୍ଟ୍ରୀୟ ଯୁବ ନେତୃତ୍ୱ କାର୍ଯ୍ୟକ୍ରମ । (ଏନୱାଇଏଲପି)


    **********

    
    
    (Release ID: 1558733) Visitor Counter : 12