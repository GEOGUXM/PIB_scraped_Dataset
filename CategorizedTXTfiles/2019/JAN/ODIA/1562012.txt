      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      • ସୁରଟରେ ପ୍ରଧାନମନ୍ତ୍ରୀ
      • ସୁରଟ ବିମାନ ବନ୍ଦର ଟର୍ମିନାଲ ବିଲ୍ଡିଂ ସମ୍ପ୍ରସାରଣ କାର୍ଯ୍ୟର କଲେ ଶିଳାନ୍ୟାସ
      • ବିଭିନ୍ନ ଉନ୍ନୟନ ପ୍ରକଳ୍ପର ହେଲା ଉଦଘାଟନ
      • ଖୁବଶୀଘ୍ର ସୁରଟକୁ ସାରଜା ସହିତ ଯୋଡ଼ିବ ଏୟାର ଇଣ୍ଡିଆ ବିମାନ
      • ସୁରଟର ଅତ୍ୟାଧୁନିକ ରାସିଲାବେନ ସେୱନ୍ତିଲାଲ ଭେନସ ହସ୍ପିଟାଲ ରାଷ୍ଟ୍ର ଉଦ୍ଦେଶ୍ୟରେ ଉତ୍ସର୍ଗ
      • ନିଉ ଇଣ୍ଡିଆ ଯୁବ କନକ୍ଲେଭକୁ କରିବେ ସମ୍ବୋଧନ
      Posted On: 30 JAN 2019 8:56PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ସୁରଟ ଗସ୍ତ କରିଛନ୍ତି । ସେ ସୁରଟ ବିମାନ ବନ୍ଦରର ନୂଆ ଟର୍ମିନାଲ ବିଲ୍ଡିଂ ନିର୍ମାଣ ପାଇଁ ଶିଳାନ୍ୟାସ କରିଥିଲେ । ଏହାଦ୍ୱାରା ସୁରଟ ଓ ଦକ୍ଷିଣ ଗୁଜରାଟ କ୍ଷେତ୍ରରେ ଯୋଗାଯୋଗ ଏବଂ ସମୃଦ୍ଧି ବୃଦ୍ଧି ପାଇବ ।


    ଉପସ୍ଥିତ ଜନସଭାକୁ ଏହି ଅବସରରେ ସମ୍ବୋଧିତ କରି ପ୍ରଧାନମନ୍ତ୍ରୀ କହିଥିଲେ , " ବ୍ୟବସାୟିକ ସୁଗମତା ପାଇଁ , ଏ ଦେଶରେ ଭିତ୍ତିଭୂମି ଉନ୍ନତିକରଣର ଆବଶ୍ୟକତା ରହିଛି ଏବଂ ସୁରଟ ବିମାନ ବନ୍ଦରର ସମ୍ପ୍ରସାରଣ ଏ ଦିଗରେ ଏକ ପଦକ୍ଷେପ '' । 354 କୋଟି ଟଙ୍କା ନିର୍ମାଣରେ ଖର୍ଚ୍ଚ କରାଯାଇଛି 25 , 500 ବର୍ଗ ମିଟରରରେ ସୁରଟ ବିମାନ ବନ୍ଦରର ନୂତନ ବିଲ୍ଡିଂ ନିର୍ମାଣ କରାଯିବ । ସୌର ଇନ୍ଧନ ଏବଂ ଏଲଇଡି ଆଲୋକୀକରଣ ବ୍ୟବସ୍ଥା ସହ ଏହା ଏକ ପରିବେଶ ଅନୁକୂଳ ସ୍ଥାୟୀ କୋଠା ହେବ । ନୂଆ ଟର୍ମିନାଲର ନିର୍ମାଣ କାର୍ଯ୍ୟ ସମ୍ପୂର୍ଣ୍ଣ ହେବା ପରେ ଏହି ବିମାନବନ୍ଦରର ଯାତ୍ରୀ ଧାରଣ କ୍ଷମତା ବାର୍ଷିକ 26 ଲକ୍ଷକୁ ବୃଦ୍ଧି ପାଇବ , ବର୍ତ୍ତମାନ ଏହା ମାତ୍ର 4 ଲକ୍ଷ ରହିଛି । ପ୍ରଧାନମନ୍ତ୍ରୀ ଆହୁରି ଉଲ୍ଲେଖ କରିଥିଲେ ଖୁବଶୀଘ୍ର ସୁରଟରୁ ସାରଜା ପର୍ଯ୍ୟନ୍ତ ଏଆର ଇଣ୍ଡିଆ ଏକ୍ସପ୍ରେସ ବିମାନ ଚଳାଚଳ କରିବ ।


    ପ୍ରଧାନମନ୍ତ୍ରୀ କହିଥିଲେ ଯେ ଉଡାନ ଯୋଜନା ଅଧୀନରେ ଅଧିକ ସଂଖ୍ୟକ ବିମାନ ବନ୍ଦର ନିର୍ମାଣ କରାଯାଉଛି । ଏହା ବିମାନ ଯୋଗାଯୋଗକୁ ପ୍ରୋତ୍ସାହନ ଯୋଗାଉଛି ଏବଂ ଲୋକମାନେ ସେମାନଙ୍କ ଘର ପାଖରେ ବିମାନ ସେବା ପାଇପାରୁଛନ୍ତି । ସେ ଉଲ୍ଲେଖ କରିଥିଲେ , " ଆମେ ସମସ୍ତଙ୍କ ପାଇଁ ବିମାନ ଯାତ୍ରା ଉପଲବ୍ଧ କରାଇବାକୁ ଚାହୁଁଛୁ । ଭାରତରେ ବିମାନ ଯୋଗାଯୋଗକୁ ବଢ଼ାଇବାରେ ଉଡାନ ଯୋଜନା ବ୍ୟାପକ ଭାବେ ସହାୟକ ହୋଇଛି । ଉଡାନ ଭାରତର ବିମାନ ମାନଚିତ୍ରରେ 40ଟି ବିମାନ ବନ୍ଦର ଯୋଡ଼ିଛି । ଦେଶର ବିଭିନ୍ନ ସ୍ଥାନରେ ଏପରି ଅନେକ ବିମାନ ବନ୍ଦର ନିର୍ମାଣ କରିବା ଲାଗି ସରକାର ଯୋଜନା କରୁଛନ୍ତି ।


    ସରକାରଙ୍କ ଦ୍ୱାରା ନିଆଯାଇଥିବା ବିକାଶମୂଳକ କାର୍ଯ୍ୟ ବିଷୟରେ ଉଲ୍ଲେଖ କରି ସେ କହିଥିଲେ ଯେ ମୋଟ ସଂଖ୍ୟା ଗରିଷ୍ଠତା ସହିତ ସରକାର କଠୋର ନିଷ୍ପତ୍ତି ନେଇପାରିବେ ଏବଂ ଦେଶର ବିକାଶ ନିମନ୍ତେ ମୁକ୍ତ ଭାବେ କାର୍ଯ୍ୟ କରିପାରିବେ । ସେ ଦୋହରାଇଥିଲେ , " ଆପଣମାନେ ସଂଖ୍ୟାଗରିଷ୍ଠତା ପ୍ରଦାନ କରିଥିବାରୁ ଆମେ କଠିନ ନିଷ୍ପତ୍ତି ନେଇପାରୁଛୁ” । ପୂର୍ବ ସରକାରଙ୍କ ତୁଳନାରେ ବର୍ତ୍ତମାନର ଏନଡିଏ ସରକାର ମଧ୍ୟମବର୍ଗଙ୍କ ପାଇଁ କାର୍ଯ୍ୟ କରିଛନ୍ତି ।


    ୟୁପିଏ ସରକାରଙ୍କ ତୁଳନାରେ ତାଙ୍କ ସରକାରଙ୍କ ପ୍ରଦର୍ଶନର ତୁଳନା କରି ଶ୍ରୀ ମୋଦୀ କହିଥିଲେ ଯେ "ଆମ ସରକାରଙ୍କ 4 ବର୍ଷରେ ଆମେ 1.30 କୋଟି ଆବାସ ନିର୍ମାଣ କରିଛୁ , ଯେତେବେଳେ କି ୟୁପିଏ ଶାସନ ସମୟରେ ସେମାନେ ମାତ୍ର 25 ଲକ୍ଷ ଆବାସ ନିର୍ମାଣ କରିଥିଲେ” । ସେ ଆହୁରି ଉଲ୍ଲେଖ କରିଥିଲେ , " 2014 ସୁଦ୍ଧା ମାତ୍ର 80ଟି ତୁଳନାରେ ଏବେ ଆମେ 400 ପାସପୋର୍ଟ ଅଫିସ ପ୍ରତିଷ୍ଠା କରିଛୁ '' ।


    ସୁରଟରେ ପ୍ରଧାନମନ୍ତ୍ରୀ ମଧ୍ୟ କିଛି ପ୍ରଧାନମନ୍ତ୍ରୀ ଆବାସ ଯୋଜନାର ହିତାଧିକାରୀମାନଙ୍କୁ ଘର ଚାବି ବାଣ୍ଟିଥିଲେ । ଦେଶର ଗରିବ ଏବଂ ମଧ୍ୟମବର୍ଗଙ୍କ ସହଜ ଜୀବନଧାରଣ ପାଇଁ ସରକାର ନିର୍ଦ୍ଦିଷ୍ଟ ଲକ୍ଷ୍ୟ ନେଇ ମିଶନ ମୋଡରେ କାର୍ଯ୍ୟ କରୁଛନ୍ତି । "ଗତ 4 ବର୍ଷ ମଧ୍ୟରେ ସରକାରଙ୍କ ଦ୍ୱାରା ସହରରେ ରହୁଥିବା ଗରିବଙ୍କ ପାଇଁ 13 ଲକ୍ଷ ଆବାସ ନିର୍ମାଣ କରାଯାଇଛି ଏବଂ 37 ଲକ୍ଷ ଆବାସ ନିର୍ମାଣ କାମ ଜାରି ରହିଛି ।


    ସ୍ୱାଧୀନତା ସଂଗ୍ରାମରେ ସୁରଟର ଭୂମିକାକୁ ମନେ ପକାଇ ଶ୍ରୀ ମୋଦୀ ଆଶା ବ୍ୟକ୍ତ କରିଥିଲେ ଯେ ସହରରେ ନିବେଶର ଦ୍ରୁତ ପ୍ରବାହ ସହିତ ଗୋଟିଏ ଦଶନ୍ଧି ମଧ୍ୟରେ ସୁରଟ ବିଶ୍ୱର ଦ୍ରୁତ ବିକାଶଶୀଳ ସହର ମଧ୍ୟରୁ ଅନ୍ୟତମ ହୋଇପାରିବ ।


    ଅପରାହ୍ଣରେ ପ୍ରଧାନମନ୍ତ୍ରୀ ଏକ ଅତ୍ୟାଧୁନିକ ସୁପର ସ୍ପେଶାଲିଟି ହସ୍ପିଟାଲ ରସିଲାବେନ ସେୱନ୍ତିଲାଲ ଶାହ ଭେନସ ହସ୍ପିଟାଲର ଉଦଘାଟନ କରିଥିଲେ । ସେ ହସ୍ପିଟାଲରେ ରହିଥିବା ସୁବିଧା ନିରୀକ୍ଷଣ କରିଥିଲେ । ଉପସ୍ଥିତ ଜନସଭାକୁ ସମ୍ବୋଧିତ କରି , ଲୋକମାନଙ୍କୁ ଶସ୍ତା ସ୍ୱାସ୍ଥ୍ୟ ସେବା ଯୋଗାଇ ଦେବାରେ ଆୟୁଷ୍ମାନ ଭାରତ କିଭଳି ଭାବେ ଗୁରୁତ୍ୱପୂର୍ଣ୍ଣ ଭୂମିକା ତୁଲାଇଛି ସେ ସମ୍ପର୍କରେ ଉଲ୍ଲେଖ କରିଥିଲେ । ସେ କହିଥିଲେ ଯେ ଲୋକମାନଙ୍କ ପାଇଁ ଏବେ ଅଧିକ ସଂଖ୍ୟକ ଜେନେରିକ ମେଡ଼ିସିନ ଉପଲବ୍ଧ ହୋଇପାରୁଛି ଯାହା କେବଳ ଲୋକମାନଙ୍କ ଚିକିତ୍ସା ଖର୍ଚ୍ଚ ହ୍ରାସ କରୁନାହିଁ ବରଂ ଅତି ମୂଲ୍ୟବାନ ଜୀବନ ରକ୍ଷା କରିପାରୁଛି ।


    ସନ୍ଧ୍ୟାରେ , ଦାଣ୍ଡିଠାରେ ଲବଣ ସତ୍ୟାଗ୍ରହ ସ୍ମାରକର ଉନ୍ମୋଚନ କରି ଫେରିବା ପରେ ପ୍ରଧାନମନ୍ତ୍ରୀ ସୁରଟ ଇନଡୋର ଷ୍ଟାଡିୟମରେ ନିଉ ଇଣ୍ଡିଆ ୟୁଥ କନକ୍ଲେଭରେ ଉଦବୋଧନ ଦେବେ । ଏହି ସ୍ମାରକୀରେ ମହାତ୍ମା ଗାନ୍ଧୀ ଏବଂ ତାଙ୍କ ସହିତ ବ୍ରିଟିଶ ସରକାର ବିରୋଧରେ ସମୁଦ୍ର ପାଣିରୁ ଲୁଣ ମାରିବା ଲାଗି ଦାଣ୍ଡି ଲବଣ ସତ୍ୟାଗ୍ରହ ଯାତ୍ରା କରିଥିବା 80 ଜଣ ସତ୍ୟାଗ୍ରହୀମାନଙ୍କ ମୂର୍ତ୍ତି ରହିଛି । 1930ର ଐତିହାସିକ ଲବଣ ସତ୍ୟାଗ୍ରହର କାହାଣୀ ଏବଂ ଘଟଣାକୁ ବର୍ଣ୍ଣନା କରୁଥିବା 24ଟି ବର୍ଣ୍ଣନାତ୍ମକ ଭିତ୍ତିଚିତ୍ର ରହିଛି । ଭାରତର ସ୍ୱାଧୀନତା ସଂଗ୍ରାମ ଇତିହାସରେ ଏହା ଏକ ଉଲ୍ଲେଖନୀୟ ଘଟଣାବଳୀ ହୋଇ ରହିଛି ।


    **********

    
    
    (Release ID: 1562012) Visitor Counter : 15