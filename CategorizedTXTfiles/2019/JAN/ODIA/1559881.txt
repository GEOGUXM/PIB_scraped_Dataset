      ଉପରାଷ୍ଟ୍ରପତିଙ୍କ ସଚିବାଳୟ

      ଦେଶରେ ଏକ ସାଂସ୍କୃତିକ ପୁନର୍ଜାଗରଣର ଆବଶ୍ୟକତା ରହିଛି: ଉପରାଷ୍ଟ୍ରପତି
      • ଆସନ୍ତୁ ଆମେ ପୁରାତନ ଭାରତୀୟ ରୀତି-ନୀତି ଏବଂ ପରମ୍ପରା ଆଡକୁ ଫେରିବା
      • ସୁସ୍ଥ ଜୀବନ ପାଇଁ ପାରମ୍ପରିକ ଖାଦ୍ୟ ଅଭ୍ୟାସକୁ ଗ୍ରହଣ କରିବା ଏବଂ ଯୋଗାଭ୍ୟାସ କରି ମାତୃଭାଷା ଏବଂ ଭାରତୀୟ ପରିବାର ପ୍ରଣାଳୀର ସୁରକ୍ଷା କରିବା
      Posted On: 13 JAN 2019 5:35PM by PIB Bhubaneshwar


    ଉପରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ ରବିବାର ଦିନ ଭାରତର ପୂରାତନ ପରମ୍ପରା ଏବଂ ରିତି-ନୀତିର ପ୍ରଚାର ଏବଂ ଅନୁସରଣ ଦ୍ୱାରା ଦେଶର ଏକ ସାଂସ୍କୃତିକ ପୁନର୍ଜାଗରଣ ସୃଜନ କରିବା ପାଇଁ ଆହ୍ୱାନ କରିଥିଲେ ।


    ହାଇଦ୍ରାବାଦରେ ସଂକ୍ରାନ୍ତି ଏବଂ ସ୍ୱର୍ଣ୍ଣ ଭାରତୀ ଟ୍ରଷ୍ଟର ଦ୍ୱିତୀୟ ବାର୍ଷିକୀ ଅବସରରେ ଉପରାଷ୍ଟ୍ରପତି କହିଲେ ଯେ ଏବେ ସମୟ ଆସିଯାଇଛି କି ସମସ୍ତ ଭାରତୀୟ ନିଜ ନିଜର ଜୀବନଶୈଳୀରେ ପରିବର୍ତ୍ତନକୁ ଗ୍ରହଣ କରନ୍ତୁ ଏବଂ ସୁସ୍ଥ ଜୀବନର ପୁରାତନ ଏବଂ ପାରମ୍ପରିକ ପ୍ରକ୍ରିୟା ଆଡକୁ ଫେରିଆସନ୍ତୁ । ଆମକୁ ଆମ ପୂର୍ବପୁରୁଷଙ୍କ ରୀତି-ନୀତି ଏବଂ ପ୍ରଥାମାନ ପାଳନ କରିବା ଏବଂ ପାଶ୍ଚାତ୍ୟ ଅଭିମୁଖୀ ଜୀବନଶୈଳୀକୁ ଛାଡିବାର ଆବଶ୍ୟକତା ରହିଛି ।


    ସେ କହିଲେ ଯେ ପାରମ୍ପରିକ ଭୋଜନର ଅଭ୍ୟାସ , ସ୍ୱାଦ ଏବଂ ରିତି-ନୀତି କେବଳ ସମୟର କଷଟିରେ ପରୀକ୍ଷିତ ହୋଇ ନାହିଁ ବରଂ ସ୍ୱାସ୍ଥ୍ୟପ୍ରଦ ମଧ୍ୟ ଥିଲା କାରଣ ଏହା ପ୍ରତ୍ୟେକ ପାଣିପାଗ ଏବଂ କ୍ଷେତ୍ରର ଆବଶ୍ୟକତା ଅନୁରୂପ ଥିଲା । ଆମକୁ ନିଜର ସରଳ , ମାତ୍ର ପ୍ରଭାବୀ ଜୀବନ ଜିଇଁବା ପ୍ରକ୍ରିୟା ଦ୍ୱାରା ସୁସ୍ଥ ଆହାରର ଅଭ୍ୟାସ ଏବଂ ଜୀବନଶୈଳୀ ଗ୍ରହଣ କରିବା ପାଇଁ ଯୁବବର୍ଗଙ୍କୁ ଜାଗ୍ରତ ଏବଂ ଶିକ୍ଷିତ କରିବାର ଆବଶ୍ୟକତା ରହିଛି । ଏହିପରି ଯୋଗର ପ୍ରାଚୀନ ଭାରତୀୟ କଳା ସୁସ୍ଥ ମନ ଏବଂ ସୁସ୍ଥ ଶରୀରର ମିଶ୍ରଣର ସୃଜନ କରିଥାଏ ।


    ଶ୍ରୀ ନାଇଡୁ ଯୁବବର୍ଗଙ୍କୁ କୃଷିରେ ନୂତନ ଉତ୍ସାହର ସହିତ ଧ୍ୟାନ ଦେବା ପାଇଁ ଆଗ୍ରହ ପ୍ରକାଶ କରିଥିଲେ , ଯାହାକି ଭାରତୀୟ ଅର୍ଥବ୍ୟବସ୍ଥାର ମେରୁଦଣ୍ଡ । ସେ କହିଲେ ଯେ ପ୍ରାକୃତିକ କୃଷିକୁ ଅଧିକ ପ୍ରମୁଖତା ପ୍ରଦାନ କରିବା ଏବଂ ରାସାୟନିକ ସାରର ଉପଯୋଗକୁ କମ କରିବାର ଆବଶ୍ୟକତା ରହିଛି ।


    ସେ କହିଲେ ଯେ କୃଷି କ୍ଷେତ୍ରକୁ ଲାଭପ୍ରଦ କରିବା ପାଇଁ ଏହାକୁ ମୌଳିକ ଭାବେ ପୁନଃସ୍ଥାପିତ କରିବାକୁ ହେବ । ସେ କହିଲେ ଯେ କେନ୍ଦ୍ର ଏବଂ ବିଭିନ୍ନ ରାଜ୍ୟ ସରକାରଙ୍କ ପୀତିଗତ ଯୁକ୍ତି ମାଧ୍ୟମରେ କୃଷିରେ ସଂରଚନାତ୍ମକ ପରିବର୍ତ୍ତନର ଆବଶ୍ୟକତା ରହିଛି । ସେ ମାତୃଭାଷା ଏବଂ ଦେଶୀୟ ଭାଷାର ମହତ୍ୱ ସମ୍ବନ୍ଧରେ ଉଲ୍ଲେଖ କରି କହିଲେ ଯେ ଆମ ସମସ୍ତଙ୍କୁ ମାତୃଭାଷାର ରକ୍ଷା , ସମ୍ବର୍ଦ୍ଧନ ଏବଂ ପ୍ରସାର ପାଇଁ ପ୍ରୟାସ କରିବା ଆବଶ୍ୟକ ।


    ଏହା ଦେଖି ଯେ ପାରମ୍ପରିକ ପ୍ରଣାଳୀ ହେଉଛି ଭାରତର ଗୌରବ , ସେ କହିଲେ ଯେ ପରିବାରର ମୂଲ୍ୟବୋଧ ରକ୍ଷା କରାଯିବାର ଆବଶ୍ୟକତା ରହିଛି । ଆମ ପରମ୍ପରା ଏବଂ ରୀତି-ନୀତି କେବଳ ସାମାଜିକ ସୁରକ୍ଷାକୁ ଶକ୍ତିଶାଳୀ କରିନଥାଏ , ବରଂ ବିଭିନ୍ନ ବର୍ଗ ମଧ୍ୟରେ ସମ୍ପର୍କ ମଧ୍ୟ ଯୋଡିଥାଏ ।


    ଉପରାଷ୍ଟ୍ରପତି କହିଲେ ଯେ ଭାରତୀୟମାନଙ୍କୁ ସବୁବେଳେ ପ୍ରକୃତିର ସୁରକ୍ଷା କରିବା ଏବଂ ପୂଜା କରିବା ଦର୍ଶନରେ ବିଶ୍ୱାସ ରହିଛି । ଏହି ସଂକ୍ରାନ୍ତି ପର୍ବରେ ଆମ ସମସ୍ତଙ୍କୁ ସୁସ୍ଥ , ମଜଭୁତ , ସମୃଦ୍ଧ ଏବଂ ସମାବେଶୀ ଭାରତର ନିର୍ମାଣ ପାଇଁ ନିଜକୁ ପୁଣିଥରେ ସମର୍ପିତ କରିବା ଆବଶ୍ୟକ ।


    ଏହି ଉତ୍ସବ ଅବସରରେ ପେରିନୀ ନୃତ୍ୟ ପ୍ରଦର୍ଶନ , ସଂଗୀତମୟ ଗାୟନ , ରଂଗୋଲୀ ପ୍ରତିଯୋଗିତା ଏବଂ ପାରମ୍ପରିକ କଳାରୂପର ପ୍ରଦର୍ଶନ କରାଯାଇଥିଲା । ଅଳଙ୍କୃତ ବଳଦ ଏବଂ କଣ୍ଢେଇ ପ୍ରଦର୍ଶିତ କରୁଥିବା ମଣ୍ଡପ ମଧ୍ୟ ଲଗାଯାଇଥିଲା ।


    ଏହି ଅବସରରେ ଉପସ୍ଥିତ ଗଣମାନ୍ୟ ବ୍ୟକ୍ତିମାନଙ୍କ ମଧ୍ୟରେ କେନ୍ଦ୍ରୀୟ ଇଲେକ୍ଟ୍ରୋନିକ୍ସ ଏବଂ ସୂଚନା ପ୍ରାଦ୍ୟୋଗିକୀ ମନ୍ତ୍ରୀ ଶ୍ରୀ ରବିଶଙ୍କର ପ୍ରସାଦ , ତେଲଙ୍ଗାନା ଉଚ୍ଚ ନ୍ୟାୟାଳୟର ମୁଖ୍ୟ ନ୍ୟାୟାଧୀଶ ଶ୍ରୀ ଥୋଟେଥିଲ ବି ରାଧାକୃଷ୍ଣନ , ସାଂସଦ ଶ୍ରୀ କୋଣ୍ଡା ବିଶ୍ୱେଶ୍ୱର ରେଡ୍ଡୀ ଏବଂ ବିଧାୟକ ଶ୍ରୀ କେ ଶ୍ରୀନିବାସ ସାମିଲ ଥିଲେ ।


    *****************

    
    
    (Release ID: 1559881) Visitor Counter : 41