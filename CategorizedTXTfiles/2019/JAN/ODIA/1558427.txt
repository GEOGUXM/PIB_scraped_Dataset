      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ଜାତୀୟ ରାଜପଥର ସବୁ ଲେବଲ କ୍ରସିଂ ସ୍ଥାନରେ ଓଭରବ୍ରିଜ ଏବଂ ଅଣ୍ଡରବ୍ରିଜ ନିର୍ମାଣ ହେବ: ମଣ୍ଡଭୀୟ
      Posted On: 01 JAN 2019 3:39PM by PIB Bhubaneshwar


    ସଡ଼କ ପରିବହନ ଓ ରାଜପଥ ମନ୍ତ୍ରଣାଳୟ ଜାତୀୟ ରାଜପଥରେ ଥିବା ସମସ୍ତ ଲେଭଲ କ୍ରସିଂ ସ୍ଥାନରେ ରୋଡ ଓଭରବ୍ରିଜ ( ROB ) କିମ୍ବା ରୋଡ ଅଣ୍ଡରବ୍ରିଜ ( RUB ) ନିର୍ମାଣ କରିବାକୁ ଯୋଜନା ପ୍ରସ୍ତୁତ କରିଛି । ମନ୍ତ୍ରଣାଳୟର ଯୋଜନା ଅନୁସାରେ ସେତୁ ଭାରତମ ଯୋଜନା ଅନ୍ତର୍ଗତ ଦୁର୍ବଳ ତଥା ସରୁ ପୋଲକୁ ବଦଳାଯିବ/ଚଉଡ଼ା କରାଯିବ/ମଜବୁତ କରାଯିବ ଯାହା ଯାନବାହାନ ଚଳାଚଳକୁ ସୁଗମ କରିବ ତଥା 2020 ସୁଦ୍ଧା ସଡ଼କ ଦୁର୍ଘଟଣା 50 ପ୍ରତିଶତ କମିବ ।


    କେନ୍ଦ୍ର ସଡ଼କ ପରିବହନ , ଜାତୀୟ ରାଜପଥ , ଜାହାଜ ଚଳାଚଳ ତଥା ରସାୟନ ଓ ସାର ରାଷ୍ଟ୍ରମନ୍ତ୍ରୀ ଶ୍ରୀ ମନସୁଖ ମଣ୍ଡଭୀୟ କହିଛନ୍ତି ଯେ , ସଡ଼କ ପରିବହନ ଓ ରାଜପଥ ମନ୍ତ୍ରଣାଳୟ ଏବଂ ରେଳ ମନ୍ତ୍ରଣାଳୟ 10 ନଭେମ୍ବର , 2014ରେ ଏକ ବୁଝାମଣା ପତ୍ର ସ୍ୱାକ୍ଷର କରି ଜାତୀୟ ରାଜପଥରେ ପଡୁଥିବା ସମସ୍ତ ଲେଭଲକ୍ରସିଂ ସ୍ଥାନରେ ଆରଓବି/ଆରୟୁବି 50 , 800 କୋଟି ଟଙ୍କା ବ୍ୟୟରେ ନିର୍ମିତ ହେବ । ଶ୍ରୀ ମଣ୍ଡଭୀୟ କହିଛନ୍ତି ସେତୁ ଭାରତମ ଯୋଜନା ଅଧିନରେ ସମୁଦାୟ 174ଟି ଆରଓବି/ଆରୟୁବି ଚିହ୍ନଟ ହୋଇଥିବା ବେଳେ ଏଥିରୁ 93ଟି ଆରଓବି ପାଇଁ 7121 କୋଟି ଟଙ୍କା ମଞ୍ଜୁର ହୋଇଛି । 57ଟି ଆରଓବି କାମ ପାଇଁ ଠିକା ଦିଆସରିଛି । ସେ କହିଛନ୍ତି ଜାତୀୟ ରାଜପଥ ପ୍ରାଧିକରଣ ମଧ୍ୟ ଦେଶରେ ଜାତୀୟ ରାଜପଥ ବିକାଶ ପାଇଁ ବିଭିନ୍ନ ଯୋଜନା ଆରମ୍ଭ କରୁଛନ୍ତି । ଆରଓବି/ଆରୟୁବି ସାଧାରଣତଃ ଜାତୀୟ ରାଜପଥ ବିକାଶ ପରିଯୋଜନାର ପ୍ରମୁଖ ଅଙ୍ଗ । ଜାତୀୟ ରାଜପଥ ପ୍ରାଧିକରଣ ଦ୍ୱାରା 515ଟି ଆରଓବି/ଆରୟୁବିର ନିର୍ମାଣ କାମ ଚାଲିଛି ।


    ***************

    
    
    (Release ID: 1558427) Visitor Counter : 15