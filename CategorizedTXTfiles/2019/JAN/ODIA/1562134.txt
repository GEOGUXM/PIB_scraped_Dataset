      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପରୀକ୍ଷା ପେ ଚର୍ଚ୍ଚାର ଦ୍ଵିତୀୟ ସଂସ୍କରଣରେ ଛାତ୍ରଛାତ୍ରୀ, ଅଭିଭାବକ, ଶିକ୍ଷକମାନଙ୍କ ସହ ମତ ବିନିମୟ କଲେ ପ୍ରଧାନମନ୍ତ୍ରୀ
      Posted On: 29 JAN 2019 8:47PM by PIB Bhubaneshwar


    ଗତ ବର୍ଷ ମଧ୍ୟ ମୋତେ ସେହି ଛାତ୍ରଛାତ୍ରୀମାନଙ୍କ ସହିତ ସାକ୍ଷାତ କରିବାର ସୁଯୋଗ ମିଳିଥିଲା ଯେଉଁମାନେ ପରୀକ୍ଷା ପାଇଁ ପ୍ରସ୍ତୁତି କରୁଥିଲେ । ଏଥର ମଧ୍ୟ ମୋତେ ସୁଯୋଗ ମିଳିଛି , ମୁଁ ଶିକ୍ଷା ବିଭାଗ ନିକଟରେ କୃତଜ୍ଞ ଯେ ମୋତେ ଆପଣମାନଙ୍କ ସହିତ ସାକ୍ଷାତ କରିବାର ସୁଯୋଗ ଦେଲେ ।


    ଖୁସିର କଥା ହେଉଛି ଏହିକି ଯେ ପ୍ରାୟ ହିନ୍ଦୁସ୍ଥାନର ସମସ୍ତ ରାଜ୍ୟଗୁଡ଼ିକର ବିଦ୍ୟାର୍ଥୀ ଆଜି ଏଠାରେ ଉପସ୍ଥିତ ଅଛନ୍ତି । ମୋ ସମ୍ମୁଖରେ ଗୋଟିଏ ପ୍ରକାରରେ କ୍ଷୁଦ୍ର ଭାରତ ରହିଛି । କିନ୍ତୁ ଅନ୍ୟ ପ୍ରକାରରେ ଭବିଷ୍ୟତର ଭାରତ ମଧ୍ୟ ମୋ ସମ୍ମୁଖରେ ରହିଛି ।


    ଆପଣମାନଙ୍କ ସହିତ ବାର୍ତ୍ତାଳାପ କରିବା ପୂର୍ବରୁ ଆଜି ସକାଳେ ହିଁ ଆମ ଦେଶର ପୂର୍ବତନ ପ୍ରତିରକ୍ଷା ମନ୍ତ୍ରୀ ଶ୍ରୀମାନ ଜର୍ଜ ଫର୍ଣ୍ଣାଣ୍ଡିସ , ତାଙ୍କର ନିଧନ ହୋଇଗଲା । ସେ ଜଣେ ଲଢ଼ୁଆ ନେତା ଥିଲେ ; ଜନ୍ମଭୂମି କେଉଁଠି , କର୍ମଭୂମି କେଉଁଠି ; ଜନପ୍ରତିନିଧିତ୍ୱ କେଉଁଠି ; ଗୋଟିଏ ପ୍ରକାରରେ ସଂପୂର୍ଣ୍ଣ ଭାରତରେ ସେ ଜଣାଶୁଣା ଥିଲେ । ଜରୁରୀ ପରିସ୍ଥିତିରେ , ଏମରଜେନ୍ସିରେ ଗଣତନ୍ତ୍ରର ସ୍ଥାପନା ପାଇଁ ସେ ବହୁତ ବଡ଼ ସଂଘର୍ଷ କରିଥିଲେ । କିନ୍ତୁ ବିଗତ କେତେ ବର୍ଷ ଧରି ସେ ରୋଗଗ୍ରସ୍ତ ଥିଲେ , ଅଚେତ ଥିଲେ , ବର୍ଷ-ବର୍ଷ ଧରି ଶଯ୍ୟାରେ ପଡ଼ି ରହିଥିଲେ ; ଆଜି ସେ ଆମମାନଙ୍କୁ ଛାଡ଼ି ଚାଲିଗଲେ । ଇହଲୀଳା ସମ୍ବରଣ କଲେ । ମୁଁ ଆଦରପୂର୍ବକ ଜର୍ଜ ସାହେବଙ୍କୁ ଶ୍ରଦ୍ଧାସୁମନ ଅର୍ପଣ କରୁଛି ।


    ସାଥୀଗଣ , ଏହି ପରୀକ୍ଷା ପେ ଚର୍ଚ୍ଚା ବିଗତ ଥର ଏବଂ ଏଥରରେ , ଅନୁଭବ ଆଧାରରେ ମଧ୍ୟ କିଛି ପରିବର୍ତ୍ତନ ଆସିଛି । ଦୁନିଆର ବହୁ ଦେଶରୁ ଲୋକମାନଙ୍କର ଦାବି ରହିଥିଲା ତ ସେମାନେ ମଧ୍ୟ ଯୋଡ଼ି ହୋଇଛନ୍ତି । ସେହିଭଳି ଭାବେ ଭାରତର ମଧ୍ୟ ସମସ୍ତ ରାଜ୍ୟରୁ ପ୍ରତିନିଧିତ୍ୱ ହେଉ , ସେଠାକାର ବିଦ୍ୟାର୍ଥୀଙ୍କ ସହିତ କଥାବାର୍ତ୍ତା ହେଉ । ଏଥିରେ ବରିଷ୍ଠ ଛାତ୍ରମାନେ ମଧ୍ୟ ଅଛନ୍ତି , କନିଷ୍ଠ ଛାତ୍ରମାନେ ମଧ୍ୟ ଅଛନ୍ତି । ଆଉ ଏହି କଥା ଅଧା-ଅଧୁରା ରହିଥାଆନ୍ତା ଯଦି ଏଥିରେ ଅଭିଭାବକ ନ ରହିଥାନ୍ତେ , ଅବିଭାବକ ନ ରହିଥାନ୍ତେ , ଶିକ୍ଷକମାନେ ନ ରହିଥାନ୍ତେ , ଆଉ ଏଥିପାଇଁ ଚେଷ୍ଟା ଏହା କରାଯାଇଛି କି ଗୋଟିଏ ପ୍ରକାରରେ ବିଦ୍ୟାର୍ଥୀଙ୍କ ଜୀବନରେ ଯେଉଁମାନେ ସିଧାସଳଖ ସମ୍ପର୍କରେ ଆସନ୍ତି , ସେ ସମସ୍ତଙ୍କ ସହିତ ସମ୍ବାଦ କରିବାର ଏହା ଏକ ଅବସର ହେଉ ।


    ବର୍ତ୍ତମାନ ଯେଉଁ ଏକ ନୃତ୍ୟ ପ୍ରଦର୍ଶିତ ହେଲା , ମୁଁ ବୁଝିପାରୁଛି କି ସେଥିରେ ଯେଉଁସବୁ କଥା କୁହାଯାଇଛି , ତା ’ ପରେ ମୋ ଭାଷଣର ଆଉ ଆବଶ୍ୟକତା କିଛି ନାହିଁ । ସେ ସମସ୍ତ କଥା ଏଥିରେ ସମାହିତ ହୋଇ ରହିଛି । ଯଦି ଆମେ ତାହାକୁ ଆଜିର ବାର୍ତ୍ତା ବୋଲି ମାନିନେବା ତ ମୋ ସହିତ ଏଠାରେ ଉପସ୍ଥିତ ଆଉ ଦେଶ ମଧ୍ୟରେ ଏହି କାର୍ଯ୍ୟକ୍ରମକୁ ଦେଖୁଥିବା ପ୍ରତ୍ୟେକଙ୍କ ପାଇଁ ଏକ ନୂତନ ବିଶ୍ୱାସ ସୃଷ୍ଟି କରିବା ଭଳି , ନୂତନ ଆଶା ସୃଷ୍ଟି କରିବା ଭଳି ତାହା ଏକ ନୃତ୍ୟ ପ୍ରସ୍ତୁତି ଥିଲା । ମୁଁ ସେ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି ଏବଂ ସେ ସଂପୂର୍ଣ୍ଣ କାର୍ଯ୍ୟକ୍ରମରେ ରୀନା ମହୋଦୟା ଯେଉଁ କମାଲ ଦେଖାଇଛନ୍ତି ; ଦୁଇଟି ଯାକ ହାତ ନାହିଁ , ଗୋଟିଏ ଗୋଡ ନାହିଁ ; ପୁଣି ମଧ୍ୟ ଜୀବନର ସ୍ୱାଦ କିଛି ଅଲଗା ହିଁ ରହିଛି ।


    ଏବେ ଆମେ ପୁରୁଣା ଭିଡିଓଟିକୁ ଦେଖୁଥିଲେ , ସେଥିରେ ମଧ୍ୟ ମୁଁ କହିଥିଲି , ଏଠାରେ ଆପଣମାନେ ମଧ୍ୟ ଭୁଲି ଯାଆନ୍ତୁ କି ଆପଣମାନେ କୌଣସି ସମାରୋହରେ ବସିଛନ୍ତି । ଆପଣମାନେ ଏହା ମାନି ଚାଲନ୍ତୁ କି ଆପଣ ଆପଣଙ୍କ ପରିବାର ମଧ୍ୟରେ ବସିଛନ୍ତି ଆଉ ପରିବାରରେ ହିଁ ଗପ-ସପ କରୁଛନ୍ତି ଆଉ ନିଜର ହିଁ ପରିବାରର କୌଣସି ଚିର-ପରିଚିତ ଚେହେରା ଆମ ସହିତ ବସି ଗପ ମାରୁଛନ୍ତି । ଯଦି ଏଭଳି ହାଲକା-ଫୁଲ୍କା ବାତାବରଣ ରହିବ ତ ବୋଧହୁଏ ମୋତେ ମଧ୍ୟ ବହୁତ କିଛି ଶିଖିବାକୁ ମିଳିବ ।


    ମୋ ପାଇଁ ଏହି କାର୍ଯ୍ୟକ୍ରମ କାହାରିକୁ ଉପଦେଶ ଦେବା ନିମନ୍ତେ ନୁହେଁ । ନା ମୋତେ ଅଭିଭାବକମାନଙ୍କୁ କିଛି ଉପଦେଶ ଦେବାର ଅଛି , ନା ହିଁ ଶିକ୍ଷକମାନଙ୍କୁ କିଛି ଉପଦେଶ ଦେବାର ଅଛି ଆଉ ନା ହିଁ ବିଦ୍ୟାର୍ଥୀଙ୍କୁ କିଛି ଉପଦେଶ ଦେବାର ଅଛି । ମୁଁ ଏଠାରେ ଆପଣମାନଙ୍କ ମଧ୍ୟରେ ନିଜକୁ ନିଜ ଭଳି , ଆପଣମାନଙ୍କ ଭଳି , ଆପଣମାନଙ୍କର ସ୍ଥିତି-ମନଃସ୍ଥିତି ବାଲା , କିଛି କ୍ଷଣ ମୁଁ ବଞ୍ଚିବାକୁ ଚାହୁଁଛି - ଯେଭଳି ଭାବେ ଆପଣମାନେ ବଞ୍ଚନ୍ତି ।


    ଆସନ୍ତୁ ଆରମ୍ଭ କରିବା - କେଉଁଠାରୁ ଆରମ୍ଭ କରିବା ?


    ପ୍ରସ୍ତୁତକ ର୍ତ୍ତା - ମାନନୀୟ , ଏଥର ଛାତ୍ରମାନେ ମଧ୍ୟ ଅଛନ୍ତି ଶିକ୍ଷକମାନେ ମଧ୍ୟ ଅଛନ୍ତି ଅଭିଭାବକମାନେ ମଧ୍ୟ ଅଛନ୍ତି ଆଉ ସେମାନେ କେବଳ ଦେଶ ମଧ୍ୟରୁ ନୁହେଁ ବିଦେଶରୁ ମଧ୍ୟ ଅଛନ୍ତି । ସର୍ବପ୍ରଥମେ ରୋଲି ଦତ୍ତା , ଯିଏକି କଲିକତାରୁ ଆସିଛନ୍ତି , ଜଣେ ଶିକ୍ଷକ ଅଟନ୍ତି ଆଉ ସେ ଆପଣଙ୍କୁ ପ୍ରଶ୍ନ ପଚାରିବାକୁ ଚାହୁଁଛନ୍ତି ।


    ପ୍ରଶ୍ନକ ର୍ତ୍ତା - ନମସ୍କାର ସାର୍ , ମୋର ନାମ ରୋଲି ଦତ୍ତା ଆଉ ମୁଁ କେନ୍ଦ୍ରୀୟ ବିଦ୍ୟାଳୟ , କୋଲକତାରେ ବାୟୋଲୋଜି ପଢ଼ାଏ । ମୋର ଆପଣଙ୍କ ପ୍ରଶ୍ନ ହେଉଛି କି ସାର୍ , ଜଣେ ଶିକ୍ଷକ ହିସାବରେ ଆମକୁ ସେହି ଅଭିଭାବକମାନଙ୍କୁ କ ’ ଣ କହିବା ଦରକାର , ଯେଉଁମାନେ ଏହା ଭାବନ୍ତି କି ପରୀକ୍ଷା ଦ୍ୱାରା ସେମାନଙ୍କ ପିଲାମାନଙ୍କର ଭବିଷ୍ୟତ ହୁଏତ ସୁଧୁରିଯିବ ନଚେତ ବିଗିଡ଼ିଯିବ ?


    ପ୍ରସ୍ତୁତକ ର୍ତ୍ତା - ମାନନୀୟ , ଏହା ସହିତ ସାମଞ୍ଜସ୍ୟ ରହିଥିବା ଆଉ ଏକ ପ୍ରଶ୍ନ ରହିଛି ଯାହାକି ଏ ସମୟରେ ଆମମାନଙ୍କ ଗହଣରେ ବସିଥିବା ରୋହିତ ଶ୍ରୀ , ଯିଏକି ମୂଳତଃ କେରଳରୁ ଆସିଛନ୍ତି କିନ୍ତୁ ଦିଲ୍ଲୀରେ ରହି ପ୍ରଶାସନିକ ସେବା ପରୀକ୍ଷା ପାଇଁ ପ୍ରସ୍ତୁତି କରୁଛନ୍ତି । ଆପଣଙ୍କୁ କିଛି ପଚାରିବାକୁ ଚାହୁଁଛନ୍ତି ।


    ପ୍ରଶ୍ନକ ର୍ତ୍ତା – ମାନନୀୟ ପ୍ରଧାନମନ୍ତ୍ରୀ ମହୋଦୟ ନମସ୍କାର , ମୋର ନାମ ହେଉଛି ରୋହିତ ଶ୍ରୀ , ମୁଁ କେରଳର ବାସିନ୍ଦା ଆଉ ବର୍ତ୍ତମାନ ମୁଁ ଦିଲ୍ଲୀରେ ୟୁପିଏସସି ପାଇଁ ପ୍ରସ୍ତୁତି କରୁଛି । ମହୋଦୟ ଆମ ଅଭିଭାବକ ଆଉ ଆମ ଶିକ୍ଷକମାନଙ୍କର ଆମ ଉପରେ କିଛି ଅଧିକ ହିଁ ଆଶା ରହିଯାଏ , ଯେଉଁ କାରଣରୁ ଆମ ଉପରେ ବହୁତ ଚାପ ମଧ୍ୟ ରହିଥାଏ । ମହୋଦୟ , ମୋତେ ଲାଗୁଛି କି ଆପଣଙ୍କର ମଧ୍ୟ ଅବସ୍ଥା କିଛି ଆମମାନଙ୍କ ଭଳି । ଦେଶବାସୀ ଆପଣଙ୍କଠାରୁ କିଛି ଅଧିକ ଆଶା ରଖିଛନ୍ତି । ପ୍ରଧାନମନ୍ତ୍ରୀ ମହୋଦୟ ଆପଣ ଆମକୁ ବତାନ୍ତୁ ଆପଣ ଏହି ଆଶାକୁ ନେଇ କିଭଳି ଡିଲ୍ କରୁଛନ୍ତି , ଆଉ ଆମେ ଏହା ସହିତ କିଭଳି ଡିଲ୍ କରିବୁ ? ଧନ୍ୟବାଦ ।


    ପ୍ରସ୍ତୁତକ ର୍ତ୍ତା – ମାନନୀୟ , ଆପଣଙ୍କୁ ଅନୁରୋଧ ଯେ କୃପା କରି ଏମାନଙ୍କୁ କିଛି ପ୍ରେରଣା ପ୍ରଦାନ କରନ୍ତୁ ।


    ମୋଦୀଜୀ - ଆପଣ କେରଳରୁ ଆସିଛନ୍ତି କିନ୍ତୁ ମୋଠାରୁ ମଧ୍ୟ ଅଧିକ ଭଲ ଭାବେ ହିନ୍ଦୀ କହୁଛନ୍ତି । ଆପଣମାନଙ୍କ ମଧ୍ୟରୁ ବହୁତ ଜଣ ଯେତେବେଳେ ଦଶମ କିମ୍ବା ଦ୍ୱାଦଶ ଶ୍ରେଣୀକୁ ଯାଉଥିବେ ଅବା ବାର୍ଷିକ ପରୀକ୍ଷା ହୋଇଥିବ , କାହାକୁ ଦିନରେ ଦଶ ଥର ଶୁଣିବାକୁ ପଡ଼ିଥାଏ , ବୁଝା ପଡ଼ୁନି , ସାଙ୍ଗମାନଙ୍କ ସହିତ ଟେଲିଫୋନରେ ବସି ରହୁଛୁ , ଚାଲ କମ୍ପ୍ୟୁଟର ଛାଡ଼ , କିଛି ପାଠ ପଢ଼ିଯାଅ । କ ’ ଣ କରୁଛ ? ଏଭଳି ହିଁ ହୋଇଥାଏ ନା ? ସତ କୁହନ୍ତୁ ନା ?


    ବାସ୍ତବରେ ପରୀକ୍ଷାର ମହତ୍ତ୍ଵ ତ ରହିଛି , ତାହାକୁ ମନା କରି ପାରିବା ନାହିଁ । ଆଉ ମୁଁ ତ ଏହା କହୁନାହିଁ କି କିଛି ଚିନ୍ତାକର ନାହିଁ ସାଙ୍ଗ , ଯାହା ହେବ ଦେଖିବା – ଏଭଳି ତ କହି ପାରିବି ନାହିଁ । କିନ୍ତୁ , କ ’ ଣ ଏହି ପରୀକ୍ଷା ଜୀବନର ପରୀକ୍ଷା କି , ସେହି ଶ୍ରେଣୀର ହେଉଛି ପରୀକ୍ଷା ? ଯଦି ମନରେ ଥରେ ସ୍ଥିର କରିନେବା କି ଭାଇ ପରୀକ୍ଷା ହେଉଛି ଦଶମ ଶ୍ରେଣୀର କିମ୍ବା ଦ୍ୱାଦଶ ଶ୍ରେଣୀର , ଏହା ମୋ ଜୀବନର ଲକ୍ଷ୍ୟ ନୁହେଁ । ଯଦି ଏତିକି ମଧ୍ୟ ଆମେ ଚିନ୍ତା କରିନେବା ତ ଆମର ଯେଉଁ ଭାର ରହିଛି , ବୋଝ ରହିଛି ; ତାହା ମଧ୍ୟ କମ୍ ହୋଇଯିବ ବୋଧହୁଏ ସେହି ଗୋଟିଏ କାର୍ଯ୍ୟ ପାଇଁ ଆମର ଫୋକସ୍ ବଢ଼ିଯିବ । ଏବେ ନୁହେଁ ତ କେବେ ନୁହେଁ – ଏହା ଯେଉଁମାନେ କହୁଛନ୍ତି ନା ଭାଇ ଏବେ ଦଶମରେ ଗଲା ତ ସବୁକିଛି ବେକାର , ଜୀବନ ସାରା ବେକାର ; ଏଭଳି କିଛି ନୁହେଁ । ପରୀକ୍ଷାର ଗଳି ମଧ୍ୟଦେଇ ଜୀବନ ବାହାରିଥାଏ , ଏଭଳି ନୁହେଁ ; ତା ’ ବାହାରେ ମଧ୍ୟ ବହୁତ ବଡ଼ ଦୁନିଆ ରହିଥାଏ ।


    ବହୁତ ଦିନ ପୂର୍ବେ ମୁଁ ଗୋଟିଏ କବିତା ପଢ଼ିଥିଲି , ସେଥିରେ ଗୋଟିଏ ବଢ଼ିଆ ବାକ୍ୟ ଥିଲା । ସେଥିରେ ଲେଖାଥିଲା – ସଂପୂର୍ଣ୍ଣ କବିତାଟି ତ ମୋର ମନେ ନାହିଁ ଆଜି-


    ‘ କୁଛ୍ ଖିଲୌନେ କେ ଟୁଟନେ ସେ ବଚପନ ନହିଁ ମରା କରତା ’


    ଅର୍ଥାତ କିଛି ଖେଳଣା ଭାଙ୍ଗିଯିବା ଦ୍ୱାରା ପିଲାଦିନ ମରିଯାଏ ନାହିଁ ;


    ମୁଁ ଭାବୁଛି ଏଥିରେ ବହୁତ ବଡ଼ ବାର୍ତ୍ତା ରହିଛି - କିଛି ଖେଳଣା ଭାଙ୍ଗିଯିବା ଦ୍ୱାରା ପିଲାଦିନ ମରିଯାଏ ନାହିଁ । ଗୋଟିଏ-ଅଧେ ପରୀକ୍ଷାରେ କିଛି ଏପଟ-ସେପଟ ହୋଇଗଲେ ତ ଜୀବନ ଥମିଯାଏ ନାହିଁ । କିନ୍ତୁ ଜୀବନରେ ପ୍ରତିଟି କ୍ଷଣ ଲକ୍ଷ୍ୟ ଯୁକ୍ତ ରହିବା ଆବଶ୍ୟକ । କସଟି ଆମକୁ କସିଥାଏ , କସଟି ଦ୍ୱାରା ଆମେ ଏକ ନୂତନ ଉର୍ଜ୍ଜା ପ୍ରାପ୍ତ କରିଥାଉ , ଆମର ଭିତରେ ଯେଉଁ ଉତ୍ତମରୁ ଅତି ଉତ୍ତମ ବିଦ୍ୟା ରହିଛି , ତାହା ପ୍ରକଟ ହେବାର ଅବସର ରହିଥାଏ । ଯଦି ଆମେ ନିଜକୁ ନିଜେ କସଟିର ତରାଜୁରେ ତଉଲିବା ନାହିଁ , ତେବେ ତ ଜୀବନରେ ସ୍ଥିରତା ଚାଲି ଆସିବ ଆଉ ସ୍ଥିରତା ଜୀବନ ହୋଇପାରେ ନାହିଁ । ଜୀବନର ଅର୍ଥ ହିଁ ହୋଇଥାଏ ଗତି , ଜୀବନର ଅର୍ଥ ହିଁ ହୋଇଥାଏ ସ୍ୱପ୍ନ , ଜୀବନର ଅର୍ଥ ହିଁ ହୋଇଥାଏ ମନ-ପ୍ରାଣ ଦେଇ ତାହାକୁ ପ୍ରାପ୍ତ କରିବା ପାଇଁ ଲାଗି ରହିବା , ନ ହେଲେ ସେହି ଜୀବନର ଅର୍ଥ ଆଉ କ ’ ଣ ରହିବ ? ଆଉ ଦ୍ୱିତୀୟ କଥାଟି ହେଉଛି ଚାପ । କେବେ-କେବେ ତ ଆମ ବାଳକମାନଙ୍କର ମନଃସ୍ଥିତି ଏଭଳି ହୋଇଥାଏ କି ଗୋଟିଏ ଅବସ୍ଥାରେ ଆମେ ପହଞ୍ଚିଯାଉଛେ କି ମାଆ , ମମ୍ମି-ପାପା କିଛି କହିଲେ ମଧ୍ୟ ଆମକୁ ଏହା ଲାଗେ କି ଏମାନେ ମୋତେ ବିଗାଡ଼ୁଛନ୍ତି । ମୁଁ ଯାହାକିଛି ମଧ୍ୟ କରୁଛି ତାହା ହିଁ ହେଉଛି ସଠିକ , ସେମାନଙ୍କୁ କିଛି ବୁଝା ପଡ଼ୁନି । ଏଭଳି ହିଁ ହୋଇଥାଏ ନା ? ଏମାନେ କିଛି ବୁଝିପାରୁ ନାହାଁନ୍ତି । ଏଭଳି ହିଁ ହୋଇଥାଏ ନା ?


    ଆଗରୁ ଆମେ , ଖାସକରି ମୁଁ ଛାତ୍ରମାନଙ୍କୁ କହିବାକୁ ଚାହୁଁଛି , କି ଆମ ବାପା-ମାଆମାନେ ଆମକୁ ଯାହା କିଛି କହୁଛନ୍ତି , ଆମେ ତୁରନ୍ତ ସେହିକଥା ଉପରେ ପ୍ରତିକ୍ରିୟା ପ୍ରକାଶ କରିବା ନାହିଁ , ମନଧ୍ୟାନ ଦେଇ ଶୁଣିବା । ଶୁଣିବା ସମୟରେ ମଧ୍ୟ ତାଙ୍କୁ ଜଣା ପଡ଼ିବା ଦରକାର କି ତୁମେ ମନଧ୍ୟାନ ଦେଇ ତାଙ୍କ କଥାକୁ ଶୁଣୁଛ । ଆପଣଙ୍କୁ ଭଲ ଲାଗୁଛି । ବହୁତ ଆଗ୍ରହର ସହିତ ଶୁଣୁଛ । ଥରେ-ଅଧେ ପଚାରିଦେବେ ଆରେ ମାମା , ଏହା ବୁଝି ହେଲା ନାହିଁ , ଟିକେ କ ’ ଣ କହୁଥିଲ ? ଥରେ ଏତିକି କରିଦିଅନ୍ତୁ , ସନ୍ଧ୍ୟା ହେଉ-ହେଉ ମାମା କହିବେ ଯେ ବେଟା ସକାଳେ ମୁଁ ତୁମକୁ କିଛି ଅଧିକ କହିଗଲି । ଆପଣଙ୍କୁ ମାମାଙ୍କୁ ବୁଝାଇବାକୁ ପଡ଼ିବ ନାହିଁ । ସେ ନିଜକୁ ନିଜେ ବୁଝି ପାରିବେ ।


    ଏଥିପାଇଁ ଛୋଟ-ଛୋଟ ଜିନିଷ ବ୍ୟବହାର ଲାଗି ହୋଇଥାଏ । ଆଉ ପୁଣି କେବେ ଯେତେବେଳେ ମମ୍ମି-ପାପା ଭଲ ମୁଡ଼ରେ ଥିବେ , ତ ଆପଣ ମଧ୍ୟ ନିଜର ଦୃଷ୍ଟିକୋଣ - ଯେ ମୁଁ ବହୁତ ଚିନ୍ତାକଲି - ଆପଣ ସେହି ଦିନ କହିଥିଲେ ନା ସୋମବାର ଦିନ - ବହୁତ ଭଲ କଥା କହିଥିଲେ , ମୁଁ ଚେଷ୍ଟା ମଧ୍ୟ କଲି , ପୁଣି ମଧ୍ୟ କମ୍ ହୋଇଗଲା । ମୋତେ ପୁଣିଥରେ କୁହନ୍ତୁ ନା କିପରି କରିବି ? ଆପଣଙ୍କର ପରୀକ୍ଷା ଶେଷ , ସେମାନଙ୍କର ପରୀକ୍ଷା ଆରମ୍ଭ । ଘଣ୍ଟାଘଣ୍ଟା ସମୟ ସେମାନଙ୍କୁ ବୁଝା ପଡ଼ିବ ନାହିଁ କ ’ ଣ ଉତ୍ତର ଦେବେ । ଏହାର ଅର୍ଥ ଏହା ନୁହେଁ କି ମୁଁ ଆପଣଙ୍କର ବାପା-ମାଆଙ୍କର ବୋଲିବା ବନ୍ଦ କରାଇବାକୁ ଶିକ୍ଷା ଦେଉଛି , କିନ୍ତୁ ବେଳେ-ବେଳେ ନ ଶୁଣିବା ଦ୍ୱାରା ଯୁଦ୍ଧ ସୃଷ୍ଟି ହୋଇଥାଏ । ପରେ ମାଆ-ବାପାଙ୍କ ସହିତ ଦେଖନ୍ତୁ ଜଣେ ମିତ୍ର ହିସାବରେ ଆପଣଙ୍କର ସମ୍ବାଦ ଆରମ୍ଭ ହେବ , ସେମାନେ ଆପଣଙ୍କର ସାହାଯ୍ୟକାରୀ ହୋଇଯିବେ ।


    ମୋର ଅଭିଭାବକମାନଙ୍କୁ ଏହା ମଧ୍ୟ ଅନୁରୋଧ କି କ ’ ଣ ଏମିତି ମଧ୍ୟ ନୁହେଁ କି ଆପଣ ପିଲାଦିନେ ଚିନ୍ତା କରିଥିଲେ ଡାକ୍ତର ହେବି , ଆଉ ଏବେ କିରାଣୀ ହୋଇଗଲେ ତ ସଂପୂର୍ଣ୍ଣ ଦଣ୍ଡ ପିଲାମାନଙ୍କୁ ଦେଉଛନ୍ତି । ସେହି ବାପା-ମାଆମାନେ ହେଉଛନ୍ତି ବିଫଳ , ଯେଉଁମାନେ ନିଜ ଜୀବନର ଅଧୁରା ସ୍ୱପ୍ନଗୁଡ଼ିକୁ ନିଜ ପିଲାମାନଙ୍କ ଉପରେ ଲଦି ସେମାନଙ୍କ ମାଧ୍ୟମରେ କରାଇବାକୁ ଚେଷ୍ଟା କରନ୍ତି , ଏହା ସେମାନେ କରିବା ଅନାବଶ୍ୟକ । ତାହା ଭିତରେ ଯେଉଁ ଶକ୍ତି ରହିଛି , ଯେଉଁ ସାମର୍ଥ୍ୟ ରହିଛି , ତାହାକୁ ଜାଣିବା , ଚିହ୍ନିବା ପାଇଁ ପ୍ରୟାସ ହେବା ଆବଶ୍ୟକ । ଆଚ୍ଛା , ଏଭଳି ନୁହେଁ କି କୌଣସି ବାପା-ମାଆଙ୍କୁ ଏଥିପାଇଁ ସ୍ୱତନ୍ତ୍ର ପ୍ରଶିକ୍ଷଣର ଆବଶ୍ୟକତା ଅଛି । ଆପଣମାନେ ଦେଖିଥିବେ- ଘରେ ଛୋଟ ପିଲା ରହିଥାଏ ସେ ଉଠି ଚାଲିବା ଶିଖିଥାଏ- ତ ମାଆ କ ’ ଣ କରନ୍ତି- ସେ ଉଠେ , ଗୋଟିଏ ଦୁଇଟି ପାଦ ଚାଲି ପଡ଼ି ଯାଇଥାଏ , ତ ରାଗ ହୁଅନ୍ତି କି ? ତାଳି ବଜାନ୍ତି । ତାଳି ବଜାନ୍ତି- ସେ ପିଲାକୁ ଲାଗିଥାଏ , ପଡ଼ିଯିବା କୌଣସି ଖରାପ କଥା ନୁହେଁ । ଏବେ କୌଣସି ମାଆଙ୍କୁ କୌଣସି ପ୍ରଧାନମନ୍ତ୍ରୀ କେବେ ଭାଷଣ ଦେଇଥିଲେ କି କ ’ ଣ କୌଣସି ପିଲା ପଡ଼ିଗଲେ ତାଳି ବଜାଇବାକୁ ହୁଏ ? କୌଣସି ପୁସ୍ତକରେ ପଢ଼ିଥିଲେ କି ? କିନ୍ତୁ ତାଙ୍କୁ ଜଣାଅଛି କି ପିଲାଙ୍କର ସାହସ ବଢ଼ାଇବା ହେଉଛି ଜରୁରୀ । ପୁଣି କ ’ ଣ କରିବେ- ତିନି ଚାରି ପାଦ ଚାଲିବା ଶିଖିଯିବ ତ ମାଆ ତା ’ ର କୌଣସି ପ୍ରିୟ ଜିନିଷ ନେଇ ଦୂରରେ ଠିଆ ହୋଇ ରହିବେ ଆଉ କହିବେ- ଆସ , ଆସ , ଆସ- ପୁଣି ହଟିଯିବେ , ଏଭଳି କରନ୍ତି ନା ? ଆଉ ପିଲାମାନଙ୍କୁ ଲାଗିଥାଏ କି ମୁଁ ଟିକେ ଦୌଡ଼ିକରି ନେଇ ଆସିବି । ତାହାର ସାହସକୁ ସୁଦୃଢ଼ କରିଥାଆନ୍ତି ବାପା-ମାଆ । କିନ୍ତୁ ଏସବୁ ଜ୍ଞାନ ହେବା ପରେ , ପିଲାଦିନରେ ସବୁକିଛି କରାଯିବା ପରେ ମଧ୍ୟ ଗୋଟିଏ ସ୍ଥିତି ଆସିଯିବା ପରେ ମାଆଙ୍କର ମନ ହୋଇଯାଇଥାଏ , ବାପାଙ୍କର ମନ ହୋଇଯାଇଥାଏ , ବାସ୍ ଏବେ ତ ସେ ପ୍ରସ୍ତୁତ ହୋଇଗଲା , ମୋତେ କିଛି କରିବାର ଆବଶ୍ୟକତା ନାହିଁ । ଭୁଲ ସେହିଠାରୁ ଆରମ୍ଭ ହୋଇଥାଏ । ମାଆ-ବାପା ପିଲାମାନଙ୍କୁ ଆଜୀବନ ସେହି ରୂପରେ ଦେଖିବା ଦରକାର , ପଚାରିବା ଦରକାର , ପ୍ରୋତ୍ସାହିତ କରିବା ଦରକାର ଯଦି ପଡ଼ି ମଧ୍ୟ ଯାଉଥାଏ ତ ତାହାର ସାହାସ ବାନ୍ଧିବା ଦରକାର । ତାକୁ ତଳକୁ ପଡ଼ି ଯାଉଥିବାର ଦେଖି ତାକୁ ରାଗ ହୋଇଚାଲିବା ଦ୍ୱାରା କୌଣସି ପରିବର୍ତ୍ତନ ଆସିବ ନାହିଁ ।


    ଯେଉଁ ପର୍ଯ୍ୟନ୍ତ ଆଶା ଆକାଂକ୍ଷାର ପ୍ରଶ୍ନ ଆସୁଛି , ଗୋଟିଏ ପ୍ରକାରରେ ଆଶା ରଖିବା ହେଉଛି ଏକ ଭଲ କଥା । ମୁଁ କହିଲି ନା – ବାଳକକୁ ମାଆ ଦୂର କରି ଦୌଡ଼ାନ୍ତି , ତାହା ହେଉଛି ସେହି ଆଶା କି ତୁମେ ଭାଇ ଏବେ ଦଶ ପାଦ ଦୌଡ଼ିକରି ମୋ ପାଖକୁ ଆସ । ଆଶା ରଖିବା ହେଉଛି ବହୁତ ଭଲ ଏବଂ ଆବଶ୍ୟକ । ଆଶା କରିବା କାରଣରୁ ଆମକୁ ମଧ୍ୟ କିଛି ଅଧିକ କରିବାର ଇଚ୍ଛା ଜାଗ୍ରତ ହୋଇଥାଏ । ଯଦି ଆଶା ହିଁ ରହିବ ନାହିଁ ତ ଆପଣମାନେ ମୋତେ କୁହନ୍ତୁ- ଜଣେ ରୋଗୀ ରହିଛି , ଯାହାଙ୍କ ପାଖରେ ବଞ୍ଚିବାର ଇଚ୍ଛା ହିଁ ନଥିବ , ଏବେ ଠିକ ହେବାର ମନ ହିଁ ହେଉ ନଥିବ , ଏଭଳି ହିଁ ସବୁକିଛି ଛାଡ଼ିଛୁଡ଼ି ମୃତ୍ୟୁକୁ ଅପେକ୍ଷା କରୁଥିବ , କେତେ ମଧ୍ୟ ଭଲରୁ ଅତି ଭଲ ଡାକ୍ତର ଆଣି ଦିଅନ୍ତୁ , କେତେ ମଧ୍ୟ ଭଲରୁ ଅତି ଭଲ ଡାକ୍ତରଖାନା ଆଣି ଦିଅନ୍ତୁ , ସେ ରୋଗୀ ଠିକ୍ ହୋଇ ପାରିବ କି ? ହୋଇ ପାରିବ କି ? ତ ନିରାଶାର ଗର୍ତ୍ତରେ ବୁଡ଼ି ରହିଥିବା ସମାଜ କିମ୍ବା ବ୍ୟକ୍ତି ଅବା ପରିବାର କେବେ ହେଲେ ମଧ୍ୟ କାହାର ଭଲ କରି ପାରିବ କି ? ଆଉ ଏଥିପାଇଁ ଆଶା ଏବଂ ଆକାଂକ୍ଷା ଉର୍ଦ୍ଧ୍ଵରେ ଗତି ପାଇଁ ହେଉଛି ଅନିବାର୍ଯ୍ୟ । ଆଉ ମୁଁ ଯେଭଳି ଆପଣମାନଙ୍କୁ ପ୍ରଶ୍ନ ପଚାରିଲି , କାହିଁକି ନା ଆପଣ ଆଇଏଏସ ହେବାକୁ ଚାହୁଁଛନ୍ତି ତ ଆପଣଙ୍କ ମନରେ ଏହି ପ୍ରଶ୍ନ ସ୍ୱାଭାବିକ ଥିଲା । ଏହା ହେଉଛି ବହୁତ ସ୍ୱାଭାବିକ କି ସମାଜରେ ଆଶା ରହୁ , ନିରାଶା ନ ରହିବା ଆବଶ୍ୟକ । ନ ହେଲେ ଏହାକୁ ଛାଡ଼ନ୍ତୁ ବନ୍ଧୁ , ମୋଦୀ ତ ଏମିତି ବହୁତ ଅଛନ୍ତି , କିଛି କାମ ହେବାଭଳି ନୁହେଁ , ଚାଲ ବନ୍ଧୁ ନିଜ କାମ କରିବା । ଆଜ୍ଞା ନୁହେଁ , ସେ କହିଥାଏ ମୋଦୀଜୀ ଆପଣ ଅଛନ୍ତି ଆଉ ଏହା ହେଉ ନାହିଁ , ଏହା ହିଁ ତ ହେଉଛି ବିଶ୍ୱାସ । ମୁଁ ତ ଚାହୁଁଛି – ଲୋକମାନେ କହୁଛନ୍ତି କି ମୋଦୀ ବହୁତ ଆଶା ଜଗେଇ ଦେଇଛନ୍ତି , ମୁଁ ତ ଚାହୁଁଛି ଶହେ ପଚିଶ କୋଟି ଦେଶବାସୀଙ୍କର ଶହେ ପଚିଶ କୋଟି ଆଶା ରହିଥିବା ଆବଶ୍ୟକ , ସେଗୁଡ଼ିକୁ ଜାଗ୍ରତ କରିବା ଆବଶ୍ୟକ ; ଦେଶ ସେତେବେଳେ ଯାଇ ଚାଲିଥାଏ । ଆଶା ଆକାଂକ୍ଷାର ବୋଝ ତଳେ ଚାପି ଦେଲେ ଚାଲେ ନାହିଁ , ଆମକୁ ଆଶାଗୁଡ଼ିକୁ ପୂରଣ କରିବା ପାଇଁ ନିଜକୁ ନିଜେ ସଜେଇବା ଦରକାର । ଚାଲନ୍ତୁ- ଦୀର୍ଘ ହୋଇଗଲା ଆପଣଙ୍କର ଉତ୍ତର ।


    ପ୍ରସ୍ତୁତକ ର୍ତ୍ତା - ସାର୍ , ଜାମ୍ମୁରୁ ଆମ ସହିତ ଯୋଡ଼ି ହୋଇଛନ୍ତି କୃଷ୍ଣ କୁମାର ଶର୍ମା , ଯେ କି ହେଉଛନ୍ତି ଜଣେ ଅଭିଭାବକ । ତାଙ୍କର ଗୋଟିଏ ସମସ୍ୟା ରହିଛି ଯାହାକି ସେ ଆପଣଙ୍କ ସହିତ ବାଣ୍ଟିବାକୁ ଚାହୁଁଛନ୍ତି ।


    ପ୍ରଶ୍ନକ ର୍ତ୍ତା - ନମସ୍କାର ସାହେବ , ମୋ ନାମ ହେଉଛି କୃଷ୍ଣ କୁମାର ଶର୍ମା , ମୁଁ ରୂପନଗର , ଜାମ୍ମୁର ହେଉଛି ବାସିନ୍ଦା । ଆଜିକାଲି ପିଲାମାନଙ୍କ ଉପରେ ହିଁ ନୁହେଁ , ଆମ ଅଭିଭାବକମାନଙ୍କ ଉପରେ ମଧ୍ୟ ଆମ ସାଙ୍ଗମାନଙ୍କର ଚାପ ରହୁଛି , କାହାର ପିଲା କେତେ ଭଲ ନମ୍ବର ଆଣୁଛି । ଏହି ଚିନ୍ତାରୁ କିପରି ବାହାରକୁ ବାହାରି ଆସିହେବ ? ଧନ୍ୟବାଦ ସାର୍ ।


    ପ୍ରସ୍ତୁତକ ର୍ତ୍ତା - ମାନନୀୟ ଏଭଳି ହିଁ ଗୋଟିଏ ପ୍ରଶ୍ନ ରହିଛି ଉତ୍ତର-ପୂର୍ବ ଅର୍ଥାତ ଇମ୍ଫାଲରୁ ନୀଲା କୁମାରୀ ପଚାରିଛନ୍ତି - ଏ ମଧ୍ୟ ହେଉଛନ୍ତି ଜଣେ ଅଭିଭାବକ ।


    ପ୍ରଶ୍ନକ ର୍ତ୍ତା - ମୁଁ ହେଉଛି ଇମ୍ଫାଲ , ମଣିପୁରରୁ ନୀଲା କୁମାରୀ । ଜଣେ ଅଭିଭାବକ ଏବଂ କର୍ମଜୀବୀ ମହିଳା ଭାବେ , ମୁଁ ଜାଣିବାକୁ ଚାହୁଁଛି ମୁଁ କିପରି ଭାବେ ନିଜକୁ ନିଜେ ପିଲାମାନଙ୍କର ପରୀକ୍ଷା ସମୟରେ ଚିନ୍ତାମୁକ୍ତ ରଖିପାରିବି ? ଧନ୍ୟବାଦ ସାର୍ ।


    ପ୍ରସ୍ତୁତକ ର୍ତ୍ତା - ଅଭିଭାବକ ଭାବେ ମୋ ପିଲାମାନଙ୍କର ପରୀକ୍ଷା ସମୟରେ ମୁଁ ନିଜକୁ କିପରି ଭାବେ ଚିନ୍ତାମୁକ୍ତ ରଖିପାରିବି ? ମାନନୀୟ , ବାଙ୍ଗାଲୋରରୁ ଗୋଟିଏ ପ୍ରଶ୍ନ ପଚାରୁଛନ୍ତି ଲାବଣ୍ୟ , ଏ ହେଉଛନ୍ତି ଜଣେ ଛାତ୍ରୀ ।


    ପ୍ରଶ୍ନକ ର୍ତ୍ତା – ଶୁଭ ସକାଳ , ମୁଁ ହେଉଛି ଲାବଣ୍ୟ । ମୁଁ ବାଙ୍ଗାଲୁରୁର ସେଣ୍ଟ ମେରୀ ପବ୍ଲିକ୍ ସ୍କୁଲ , କୁଇନ୍ସ୍ ରୋଡ଼ରେ ପଢ଼ୁଛି । ସମ୍ମାନନୀୟ ପ୍ରଧାନମନ୍ତ୍ରୀଙ୍କୁ ମୋର ପ୍ରଶ୍ନ । ସାର୍ ଶୁଭ ସକାଳ , ଆଜିର ମୋର ପ୍ରଶ୍ନ ହେଉଛି ଆମେ ଛାତ୍ରଛାତ୍ରୀମାନେ କିଭଳି ଆମ ଅଭିଭାବକ , ଶିକ୍ଷକ ଏବଂ ଭଲ ପାଉଥିବା ବ୍ୟକ୍ତିଙ୍କ ଭୟରୁ ନିଜକୁ ଉଭୁରିବୁ ?


    ପ୍ରସ୍ତୁତକ ର୍ତ୍ତା - ଆମେ ଛାତ୍ରଛାତ୍ରୀମାନେ ଆମ ଅଭିଭାବକ , ଶିକ୍ଷକ ଏବଂ ଭଲ ପାଉଥିବା ବ୍ୟକ୍ତିଙ୍କ ଦ୍ୱାରା କରାଯାଉଥିବା ଚାପର ଭୟରୁ ଆମେ କିପରି ବାହାରକୁ ବାହାରିବୁ । ସାର୍ , ପିଲାମାନେ , ଅଭିଭାବକ , ଦୁଇ ଜଣଙ୍କର ହିଁ ଚିନ୍ତା ସମ୍ବନ୍ଧରେ କଥାବାର୍ତ୍ତା ହେଉଛି । ଆମେ ସମସ୍ତେ ଆପଣଙ୍କର ଉତ୍ତର ଶୁଣିବା ପାଇଁ ଉତ୍ସୁକ ।


    ମୋଦୀଜୀ - ଅଭିଭାବକମାନଙ୍କ ପାଇଁ ଏହା ହେଉଛି ମୋର ଅନୁରୋଧ କି ଆପଣମାନଙ୍କର ସ୍ୱପ୍ନ ମଧ୍ୟ ରହିଥିବା ଆବଶ୍ୟକ , ଆଶା ମଧ୍ୟ ରଖିବା ଆବଶ୍ୟକ କିନ୍ତୁ ଚାପ ଦ୍ୱାରା ପରିସ୍ଥିତି ବିଗିଡ଼ି ଯାଇଥାଏ । ଯେତେବେଳେ ମଧ୍ୟ ଆପଣ ପିଲାମାନଙ୍କୁ ମନେ କରନ୍ତୁ କେବେ , ବହୁତ ବଢ଼ିଆ ଖାଦ୍ୟ ଆପଣ ପ୍ରସ୍ତୁତ କରିଛନ୍ତି । ସେ ନିଜ ମନକୁ ମନ ଖାଉଛି , କିନ୍ତୁ କାହିଁକି ନା ଆପଣ ଭଲକରି ପ୍ରସ୍ତୁତ କରିଛନ୍ତି , ଆପଣଙ୍କୁ ବହୁତ ପସନ୍ଦ - ପୁଣି ପିଲାଙ୍କୁ କୁହନ୍ତୁ , ଖାଅ , ଖାଅ , ଖାଅ- ସେ ଠିଆ ହୋଇପଡ଼ି ଚାଲି ଯାଇଥାଏ । ହୋଇଥାଏ କି ହୋଇ ନଥାଏ ? ଚାପ ଫଳରେ ପ୍ରତିକ୍ରିୟା ପ୍ରକାଶ ପାଇଥାଏ । ଏଭଳି ନ ହେଉ , ଏଥିପ୍ରତି ଆମକୁ ସଂପୂର୍ଣ୍ଣ ରୂପେ ଧ୍ୟାନ ରଖିବାକୁ ପଡ଼ିବ । କିନ୍ତୁ ମାଆ-ବାପା ଏଭଳି କାହିଁକି କରିଥାଆନ୍ତି ? ତା ’ ପଛରେ ଗୋଟିଏ ମନୋବୈଜ୍ଞାନିକ କାରଣ ରହିଛି । ଆଉ ସେହି ମନୋବୈଜ୍ଞାନିକ କାରଣଟି ହେଉଛି ସେମାନେ କେବେ କେବେ ନିଜ ସାଙ୍ଗ-ସାଥୀ କିମ୍ବା ପାରିବାରିକ ପର୍ବରେ କିମ୍ବା ସାମାଜିକ ପର୍ବରେ ଯାଆନ୍ତି ତ ନିଜ ପିଲାମାନଙ୍କର ରିପୋର୍ଟ କାର୍ଡକୁ ନିଜର ଭିଜିଟିଙ୍ଗ୍ କାର୍ଡ ଭାବେ ନେଇ ଯାଇଥାଆନ୍ତି । ଏହା ହେଉଛି ସମସ୍ୟାର ସବୁଠାରୁ ବଡ଼ ମୂଳ କାରଣ । ଏହା ହେଉଛି ସମସ୍ୟାର ସବୁଠାରୁ ବଡ଼ ମୂଳ କାରଣ କି ସେମାନଙ୍କୁ ସମାଜରେ - ମୋ ପୁଅ ଏହା କଲା , ମୋ ପୁଅ ଏହା କଲା , ମୋ ପୁଅ ବାସ୍ ଏହାକୁ ନେଇ ବୁଲୁଥାଆନ୍ତି । ଆଉ ଏଥିପାଇଁ ସେ ଆପଣଙ୍କ ଘରକୁ ଆସି , ଆଚ୍ଛା ଆପଣ ଠିକ ନ କରିବେ ତ ଘରେ ହିଁ ଗାଳି କରନ୍ତି - ମୁଁ କିପରି ତାଙ୍କ ବାହାଘରକୁ ଯିବି ? ତୁ ଏ କ ’ ଣ ରେଜଲ୍ଟ କରି ଆସିଛୁ ? ସେ ଯେତେବେଳେ ପଚାରିବ ତ ମୁଁ କ ’ ଣ କରିବି ? ଏହିଭଳି ହିଁ କରନ୍ତି ନା ? ଅର୍ଥାତ ଆପଣଙ୍କର ସଫଳତା କିମ୍ବା ବିଫଳତା ତାଙ୍କର ସାମାଜିକ ଜୀବନ ଉପରେ ଯେଭଳି , ଜଣା ନାହିଁ ଯେପରିକି ବହୁତ ବଡ଼ ପାହାଡ଼ ଗଳି ପଡ଼େ ଆଉ ସେହି କାରଣରୁ ସେମାନେ ସଦା ସର୍ବଦା ଚେଷ୍ଟା କରନ୍ତି କି ସେମାନଙ୍କର ସମାଜରେ ଗୋଟିଏ ସ୍ଥାନ ସୁରକ୍ଷିତ ହୋଇ ରହୁ । ଏଥିପାଇଁ ବାପା-ମାଆଙ୍କର ପିଲାମାନଙ୍କ ଉପରେ ଏହି ଚାପ ପକାଇବାର ଅଭ୍ୟାସ ହୋଇ ଯାଇଥାଏ । ସେମାନଙ୍କ ଉଦ୍ଦେଶ୍ୟ ଏହା ନୁହେଁ , ସେମାନଙ୍କ ସହିତ ଆମକୁ ଅନ୍ୟାୟ କରିବାର ଆବଶ୍ୟକତା ନାହିଁ , କିନ୍ତୁ ଯଦି ସେ ମଧ୍ୟ ଏହାକୁ ସଠିକ ଢଙ୍ଗରେ କରନ୍ତି । ବାସ୍ତବରେ ମା-ବାପା ଗୋଟିଏ ବୟସ ପରେ ପିଲାଙ୍କ ସହିତ ସଂପର୍କ ତୁଟାଇ ଦେଇ ଥାଆନ୍ତି । ଯେବେ ଛୋଟ ପିଲା ହୋଇଥାଏ , ତ ସେହି ମାଆ- ବାପା ତାହାର ଭୁଲ ତୃଟିକୁ ବହୁତ ଭଲ ଭାବେ ନିଜର ଅତିଥିମାନଙ୍କ ଆଗରେ କହିଥାଆନ୍ତି- କାଲି ଇଏ ଏଭଳି କଲା , ସେ ପୂରା କ୍ଷୀରର ବୋତଲକୁ ଢ଼ାଳିଦେଲା , ସେ କାଲି ତା ’ ର ଗରମ ଚା ’ ତଳକୁ ପକାଇଦେଲା , ପୋଡ଼ିଗଲା । ଦୋଷତ୍ରୁଟି ଗୁଡ଼ିକର ବର୍ଣ୍ଣନା କରନ୍ତି , କାହିଁକି , ତାହାର କାର୍ଯ୍ୟକଳାପଗୁଡ଼ିକୁ ନୀରିକ୍ଷଣ କରନ୍ତି । ଆମେ ଆମ ପିଲାମାନଙ୍କର- ବାଳକ ଅବସ୍ଥାରେ ତାହାର ପ୍ରତ୍ୟେକ କଥାକୁ ସୂକ୍ଷ୍ମତାର ସହ ଅନୁଧ୍ୟାନ କରୁ କିନ୍ତୁ ସାତ ଆଠ ବର୍ଷ ବୟସର ହେବା କ୍ଷଣି ଲାଗି ନଥାଏ କି ତାହାର ପ୍ରତ୍ୟେକ ଅବସ୍ଥାକୁ ସୂକ୍ଷ୍ମତାର ସହ ଅନୁଧ୍ୟାନ କରିବା ଆବଶ୍ୟକ । ଏବେ ତା ଦେହରେ କ ’ ଣ ପରିବର୍ତନ ଆସିଛି , କେଉଁଥିରେ ରୂଚି ରଖୁଛି , କ ’ ଣ କରୁଛି , କିପରି କରୁଛି । ପ୍ରାୟ ମାଆ-ବାପାଙ୍କୁ ଏହି ସମ୍ପର୍କ ପିଲାମାନଙ୍କ ସହିତ ସାତ-ଆଠ ବର୍ଷ ପର୍ଯ୍ୟନ୍ତ ରହିଥାଏ , ତ ଯାହା ଏବେ ଦୂରେଇ ଯାଉଛି । ସେ ତିନି ମାସ-ଛଅ ମାସର ଥିଲା , ସେତେବେଳେ ଯେତେ ସୂକ୍ଷ୍ମ ଭାବେ ଅନୁଧ୍ୟାନ କରୁଥିଲେ , ଯେ ପର୍ଯ୍ୟନ୍ତ ସେ ବୟସ୍କ ହୋଇ ନଥାଏ , ସେ ପର୍ଯ୍ୟନ୍ତ ଆପଣମାନେ ତାକୁ ଅନୁଧ୍ୟାନ କରିବା ଦରକାର । ଅନୁଧ୍ୟାନ କରିବାର ଅର୍ଥ ଏହା ନୁହେଁ କି ନିଜର ଚିନ୍ତାଧାରାକୁ ଏହି ଦିଗରେ ପକାଇବା ଦରକାର । ଦେଖିବା ଦରକାର , ତାହାର ଶକ୍ତି ଆପଣମାନଙ୍କ ଧ୍ୟାନକୁ ଆସିବ । ଯଦି ଏତିକି କରିନେବା ତ ଏହି ଯେଉଁ ଚାପର ବାତାବରଣ ସୃଷ୍ଟି ହୋଇଥାଏ , ସେଥିରୁ ମୁକ୍ତି ମିଳିଯିବ ।


    ପ୍ରସ୍ତୁତକ ର୍ତ୍ତା - ମାନନୀୟ ପ୍ରଧାନମନ୍ତ୍ରୀ ମହୋଦୟ , ବର୍ତ୍ତମାନ ଆମ ଗହଣରେ ଜଣେ ମାଆ ଉପସ୍ଥିତ ଅଛନ୍ତି ଯିଏକି ମୂଳତଃ ଆସାମରୁ ଆସିଛନ୍ତି , କିନ୍ତୁ ଦିଲ୍ଲୀରେ ରହୁଛନ୍ତି ତ ଟିକେ ଚିନ୍ତିତ ଅଛନ୍ତି ଆଉ ତାଙ୍କର ସମସ୍ୟା ମୋତେ ଲାଗୁଛି କି ବହୁତ ସାଧାରଣ ସମସ୍ୟା ଅଛି । କିଛି କହିବାକୁ ଚାହୁଁଛନ୍ତି ମଧୁମିତା ସେନଗୁପ୍ତା ।


    ପ୍ରଶ୍ନକ ର୍ତ୍ତା - ଆଦରଣୀୟ ପ୍ରଧାନମନ୍ତ୍ରୀ ମହୋଦୟ ନମସ୍କାର । ମୋ ନାମ ହେଉଛି ମଧୁମିତା ସେନ୍ ଗୁପ୍ତା । ମୋ ପୁଅ ହେଉଛି ନବମ ଶ୍ରେଣୀର ଛାତ୍ର । ମହୋଦୟ , ପ୍ରଥମେ ମୋ ପୁଅ ବହୁତ ଭଲ ପାଠ ପଢ଼ୁଥିଲା । ଶିକ୍ଷକମାନେ ପ୍ରଶଂସା କରୁଥିଲେ , କିନ୍ତୁ ଏବେ କିଛି ଦିନ ହେବ ସେ ଅନ୍ ଲାଇନ୍ ଗେମ୍ ଆଡ଼କୁ ତାହାର ଆକର୍ଷଣ କିଛି ଅଧିକ ମାତ୍ରାରେ ବଢ଼ିଯାଇଛି , ଯେଉଁ କାରଣରୁ ତାହାର ପାଠପଢ଼ା ଉପରେ ଫରକ ପଡ଼ିଛି । ମୁଁ ତାକୁ ବହୁତ ବୁଝାଇବାର ପ୍ରୟାସ କରିଛି କିନ୍ତୁ ମୋତେ ଲାଗୁଛି କି ମୁଁ ଅସଫଳ ହୋଇଛି । ଦୟାକରି ମୋର ମାର୍ଗଦର୍ଶନ କରନ୍ତୁ କି ମୁଁ ଏହି ସ୍ଥିତିକୁ କିଭଳି ଭାବରେ ସମ୍ଭାଳିବି ? ଧନ୍ୟବାଦ ।


    ପ୍ରସ୍ତୁତକ ର୍ତ୍ତା - ମାନନୀୟ ଦୟାକରି ଏହା ଉପରେ ନିଜର ବିଚାର ପ୍ରକଟ କରନ୍ତୁ ।


    ମୋଦୀଜୀ - ଏହା ପିୟୁବିଜି ବାଲାଙ୍କ ଭଳି କି ? ଅଥବା ଫ୍ରଣ୍ଟଲାଇନ୍ ବାଲା ହୋଇଥିବ । ଏହା ମଧ୍ୟ ହେଉଛି ଏକ ସମସ୍ୟା , ସମାଧାନ ମଧ୍ୟ ରହିଛି । ଆମେ ଏହା ଚାହିଁବା କି ଆମର ପିଲାମାନେ ଟେକ୍ନୋଲଜିଠାରୁ ଦୂରକୁ ଚାଲି ଯାଆନ୍ତୁ , ପୁଣି ତ ତାହା ଏକ ପ୍ରକାରରେ ନିଜର ସମସ୍ତ ଜୀବନରୁ , ଗୋଟିଏ ପ୍ରକାରରେ ପଛକୁ ଯିବା ଭଳି ଆରମ୍ଭ ହୋଇଯିବ । ଆଉ ଏଥିପାଇଁ ତାକୁ ଏହି ଟେକ୍ନୋଲଜି ସମ୍ବନ୍ଧରେ ପ୍ରୋତ୍ସାହିତ କରିବା ଦରକାର । କିନ୍ତୁ ସେହି ସେହି ଟେକ୍ନୋଲଜିର କିଭଳି ଉପଯୋଗ କରିବାର ଅଛି , କ ’ ଣ ଟେକ୍ନୋଲଜି ତାକୁ ରୋବର୍ଟ କରିଦେଉଛି କି , ଅବା ମନୁଷ୍ୟ କରି ଗଢ଼ି ତୋଳୁଛି ? ଯଦି ମାଆ- ବାପା ଟିକେ ଆଗ୍ରହ ଦେଖାନ୍ତି , କେତେବେଳେ ଖାଇବା ସମୟରେ ଟେକ୍ନୋଲଜି ବିଷୟରେ ଆଲୋଚନା କରନ୍ତି , କି ଭାଇ କୁହ ଏବେ କ ’ ଣ ଚାଲିଛି , ଟେକ୍ନୋଲଜି କ୍ଷେତ୍ରରେ କ ’ ଣ କ ’ ଣ ନୂଆ ଆସିଛି ? କେଉଁ ପ୍ରକାରର ନୂଆ-ନୂଆ ଆପ୍ସ ଆସିଛି ? ସେଥିରେ କ ’ ଣ ହୋଇଥାଏ ? ତ ସେହି ପିଲାକୁ ଲାଗିବ କି ମୁଁ ଯାହା କରୁଛି , ମୋ ମାଆ-ବାପା ହୋଇପାରେ ମୋତେ ସହାୟତା କରିବେ । ତ ପ୍ରଥମ କାମ ଆପଣ କାହାକୁ ଅଟକାଇବା , ମୁଁ ଦେଖୁଛି ଏଠାରେ ପ୍ରାୟ ସମସ୍ତଙ୍କ ହାତରେ ମୋବାଇଲ ଫୋନ ଅଛି । ହୋଇପାରେ କିଛି ଲୋକ ଏଠାରେ ପ୍ରଧାନମନ୍ତ୍ରୀଙ୍କ କାର୍ଯ୍ୟକ୍ରମରେ ଥିବେ କିନ୍ତୁ ପ୍ରୟାସ କରୁଥିବେ ସାଙ୍ଗ-ସାଥୀମାନଙ୍କୁ ଜଣାଇବା ପାଇଁ , ମୁଁ ଏଠାରେ ବସିଛି । ଏଥବରେ କ ’ ଣ ହୋଇଥାଏ , ଧୀରେ-ଧୀରେ ଆମେ ସଙ୍କୁଚିତ ହୋଇ ଯାଇଥାଉ , ଏହା ବହୁତ ବଡ଼ କ୍ଷୁଦ୍ର ଚିନ୍ତାଧାରାରେ ପରିଣତ ହୋଇଯାଇଥାଏ କି ବୋଧହୁଏ ଆମକୁ ଜୀବନରେ ବହୁତ ବଡ଼ କ୍ଷତି ସହିବାକୁ ପଡ଼ିବ । ଟେକ୍ନୋଲଜିର ବ୍ୟବହାର ଆମର ସଂପ୍ରସାରଣ ପାଇଁ ହେବା ଦରକାର , ଆମର ବିସ୍ତାର ପାଇଁ ହେବା ଦରକାର , ମୋର ସାମର୍ଥ୍ୟକୁ ବୃଦ୍ଧି କରିବା ପାଇଁ ହେବା ଦରକାର । ଆଉ ଏଥିପାଇଁ ଶିକ୍ଷକମାନଙ୍କୁ ମଧ୍ୟ ବାରମ୍ବାର ଏହି ବିଷୟରେ ଚର୍ଚ୍ଚା କରି ଚାଲିବା ଆବଶ୍ୟକ , ତେବେ ଯାଇ ହେବ ; ଅନ୍ୟଥା ଯେପରି ପିଲାମାନେ ଖେଳପଡ଼ିଆରେ ନାହାଁନ୍ତି । କେବେ କେବେ ମାଆ-ବାପାଙ୍କୁ ଲାଗିଥାଏ କି ପଢ଼ିବା ହେଉଛି ବହୁତ ଭଲ । କିନ୍ତୁ ପରୀକ୍ଷାର କିଛି ଦିନ ପୂର୍ବରୁ ପିଲା ରୋଗଗ୍ରସ୍ତ ହୋଇଯାଇଥାଏ ତ ମାଆ-ବାପାଙ୍କ ଝାଳ ବୋହି ଯାଇଥାଏ । ଆରେ ଭାଇ , ପୂର୍ବରୁ ସେ ବହି ପଢ଼ୁଥିଲା , କେଉଁଠାକୁ ଖେଳ ପଡ଼ିଆକୁ ମଧ୍ୟ ପଠାଇବାର ଥିଲା । ଆପଣମାନଙ୍କ ମଧ୍ୟରୁ କେହି ଚିନ୍ତା କରନ୍ତୁ ମୁଁ କେବେ-କେବେ ମୋର ପିଲାମାନଙ୍କ ସାଙ୍ଗରେ କଥାବାର୍ତ୍ତା କରିବାର ମୋର ଏହି ପୂର୍ବରୁ ମୁଖ୍ୟମନ୍ତ୍ରୀ ଥିଲି , ସେବେଠାରୁ ଏହି କାର୍ଯ୍ୟକ୍ରମ କ୍ରମାଗତ ଭାବେ ଚାଲୁ ରହିଛି । ଏବେ ତାହାର ରୂପ , ତାହାର ରଙ୍ଗ ବଦଳି ଯାଇଛି । କିନ୍ତୁ ମୁଁ ଏହି କାର୍ଯ୍ୟକ୍ରମକୁ କରି ଚାଲିଛି । ମୁଁ ଦେଖିଛି କି , ମୁଁ କେବେ ପିଲାଙ୍କୁ ପଚାରୁଥିଲି କି କେତେ ଜଣ ପିଲା ଅଛନ୍ତି ଯେଉଁମାନଙ୍କୁ ଦିନକୁ ଚାରିଥର ପରିଶ୍ରମ କରିବା କାରଣରୁ ଶରୀରରୁ ଝାଳ ବୋହିଥାଏ । ଆପଣ ଆଶ୍ଚର୍ଯ୍ୟ ହୋଇଯିବେ , ଗାଁର ତ ପିଲାମାନେ କହୁଥିଲେ ନାହିଁ , ଏପରି ତ ହୋଇ ନଥାଏ । ଏବେ ଏହା କିଭଳି ଜୀବନ ? ହସିବା , ଖେଳିବା , ଖୋଲା ପଡ଼ିଆରେ ; ଏହା ଜୀବନର ଅଂଶ ହେବା ଦରକାର , ଆଉ ତା ’ ମଧ୍ୟ ଏକ ନୂତନ ଉର୍ଜ୍ଜା ଦେଇଥାଏ । ଆଉ ଏଥିପାଇଁ ଟେକ୍ନୋଲଜିର ସଠିକ ଉପଯୋଗ କିପରି ହେବ ? ମୁଁ ସ୍ୱୟଂ ହେଉଛି ଟେକ୍ନୋଲଜିକୁ ବହୁତ ଶକ୍ତିଶାଳୀ ଭାବୁଥିବା ବ୍ୟକ୍ତି । ମୁଁ ନିଜେ ତାହାର ବ୍ୟବହାର , ଆଜି ମୁଁ ମଧ୍ୟ ଦୁନିଆରେ ଏତେ ଦେଶ ସହିତ ଆଉ ଏତେ ଦେଶର ଲୋକଙ୍କ ସହିତ କଥା ହେଉଛି ତ କାହାର କାରଣ ହେଉଛି ଟେକ୍ନୋଲଜିର ଉପଯୋଗ । ତ ଗୋଟିଏ ହିଁ କଥାର ଦୁଇଟି ଭଲ ଦିଗ ରହିଥାଏ- ଗୋଟିଏ ହେଉଛି କାହାକୁ ବହୁତ ସୀମିତ କରି ଦେଇଥାଏ ଆଉ ଦ୍ୱିତୀୟଟି ହେଉଛି ବହୁତ ବିସ୍ତୃତ କରି ଦେଇଥାଏ । ଆପଣଙ୍କର ଏହି ଚିନ୍ତା କରିବା ଠିକ୍ ଅଛି କିନ୍ତୁ ଆପଣ ତା ସାଙ୍ଗରେ ବସନ୍ତୁ , ତାକୁ କେବେ ଆପଣ କାମ ଦିଅନ୍ତୁ କି ମୁଁ ଶୁଣିଛି କି ନର୍ଥ-ଇଷ୍ଟରେ ଏକ ଏଭଳି ଚାଉଳ ରୋଷେଇ ହୁଏ , ଦେଖ ପୁଅ , ଟିକେ ଟେକ୍ନୋଲଜି ମାଧ୍ୟମରେ ଖୋଜି ମୋତେ କହ , ସେହି ଚାଉଳ ବିଷୟରେ ତ ତାକୁ ଲାଗିବ ହଁ ମାଆ ମୋତେ ଟେକ୍ନୋଲଜିର ସହାୟତାରେ ନିଜକୁ ଭାତ ରୋଷେଇ କରିବାରେ ନାଗାଲେଣ୍ଡର ପଦ୍ଧତି କ ’ ଣ ଅଛି , ତାହା ଶିଖିବା ଦରକାର , ଏହି ଟେକ୍ନୋଲଜି ଆପଣ ଦୁଇ ଜଣଙ୍କୁ ଯୋଡ଼ିବାର କାରଣ ହୋଇ ପାରିବ । ଆଉ ତା ’ ର ମଧ୍ୟ ମନ ଟେକ୍ନୋଲଜି ମାଧ୍ୟମରେ ନୂଆ-ନଆ ଜିନିଷ ଜାଣି ପାରିବ , ଶିଖିପାରିବ , ଯାହା ଜୀବନରେ କାର୍ଯ୍ୟରେ ଆସିବ , ସେହି ଦିଗରେ ଆପଣ ତାକୁ ଧୀରେ-ଧୀରେ ନେଇ ଯାଇ ପାରିବେ । ଆପଣ କେବେ ତାକୁ ପଚାରି ପାରିବେ କି ଭାଇ ଆଜି ଆମେ ଶୁଣିଛୁ କି ମହାକାଶରେ ଏପରି ହୋଇଛି , ଅଥବା ଆଜି ଆମେ ଶୁଣିଛୁ କି ବାତ୍ୟା ଆସୁଛି । ତ ତୁମେ ଟିକେ ଦେଖ କି ବାତ୍ୟା ଆସିବାର ଖବର ସେ ଲୋକମାନେ କିପରି ଦେଇ ଥାଆନ୍ତି । ତ ସେହି ପିଲା ତାହା ଉପରେ କାର୍ଯ୍ୟ କରିବ । ଆପଣ ତାକୁ ଧୀରେ-ଧୀରେ ଟେକ୍ନୋଲଜିର ସଠିକ ଉପଯୋଗ ଆଡ଼କୁ ନେଇ ଯାଆନ୍ତୁ ଆଉ ତାକୁ ଲାଗିବା ଦରକାର କି ଏହି ପିଲା ବିକାଶ ଦିଗରେ , ତ ଭୁଲ ରାସ୍ତାରେ ଯିବା ବଦଳରେ , ସମୟ ନଷ୍ଟ କରିବା ବଦଳରେ ନିଜେ ଖେଳକୁଦ ଭିତରେ ନ ରହି ଆଉ ମୁଁ ଭାବୁଛି କି ଟିକେ ଖେଳକୁଦରୁ ଖେଳପଡ଼ିଆ ଆଡ଼କୁ ସେ ଚାଲିଯିବ । ତ ସେହି ଦିଗରେ ଆମେ ସମସ୍ତେ ପ୍ରୟାସ କରିବା ।


    ପ୍ରସ୍ତୁତକ ର୍ତ୍ତା - ସାର୍ , ବଂଶ ଅଗ୍ରୱାଲା ଫରିଦାବାଦରୁ ଆସିଛନ୍ତି । ଏବେ ଏଠାରେ ଉପସ୍ଥିତ ଅଛନ୍ତି , ତାଙ୍କର ପ୍ରଶ୍ନ କିଛି ଭିନ୍ନ ଧରଣର , ବଂଶ ।


    ପ୍ରଶ୍ନକ ର୍ତ୍ତା - ସାର୍ ନମସ୍କାର । ସାର୍ , ମୋ ନାମ ହେଉଛି ବଂଶ ଅଗ୍ରୱାଲା । ମୁଁ ମାନବ ରଚନା ଇଣ୍ଟରନେସନାଲ ସ୍କୁଲର ଦଶକ ଶ୍ରେଣୀର ଛାତ୍ର । ସାର୍ , ମୋର ଆପଣଙ୍କୁ ଏହି ପ୍ରଶ୍ନ ରହିଛି କି ଆମେ କିଭଳି ନିଜ ଲକ୍ଷ୍ୟକୁ ନିର୍ଦ୍ଧାରିତ କରିବା ଦରକାର । ଆମକୁ ଆମ ଲକ୍ଷ୍ୟ ନିର୍ଦ୍ଧାରିତ କରିବାରେ ରକ୍ଷଣଶୀଳ ହେବା ଦରକାର ଅଥବା ସର୍ବଦା ବଡ଼ ଲକ୍ଷ୍ୟ ନିର୍ଦ୍ଧାରିତ କରିବା ଦରକାର ? ଏ ଦିଗରେ ଆପଣଙ୍କ ଅନୁଭବ କ ’ ଣ କହୁଛି ? ଧନ୍ୟବାଦ ।


    ପ୍ରସ୍ତୁତକ ର୍ତ୍ତା - ମାନନୀୟ , ଏହା ଉପରେ ଆମକୁ କିଛି କୁହନ୍ତୁ ।


    ମୋଦୀଜୀ - ମୁଁ ଆପଣମାନଙ୍କୁ ଗୋଟିଏ ପ୍ରଶ୍ନ ପଚାରିବି , ଟିକେ ହାତକୁ ଉପରକୁ କରନ୍ତୁ । ଏଭଳି କେତେ ଲୋକ ମାନନ୍ତି କି ଲକ୍ଷ୍ୟ ବହୁତ ଛୋଟ ହେବା ଆବଶ୍ୟକ ? ଟିକେ ହାତକୁ ଉପରକୁ କରନ୍ତୁ । ଯେଉଁମାନେ ଏହା ମାନନ୍ତି କି ଲକ୍ଷ୍ୟ ବହୁତ ଛୋଟ ହେବା ଆବଶ୍ୟକ , ଏଭଳି କେତେ ଲୋକ ଅଛନ୍ତି ? ଦୁଇ ତିନି ଜଣ ହିଁ ଅଛନ୍ତି । ଯେଉଁମାନେ ଏହା ମାନନ୍ତି କି ଲକ୍ଷ୍ୟ ବହୁତ ବଡ଼ ହେବା ଆବଶ୍ୟକ , ଏଭଳି କେତେ ଲୋକ ଅଛନ୍ତି ? ତ ଗଣତାନ୍ତ୍ରିକ ଉପାୟରେ ତ ସ୍ଥିର ହୋଇଗଲା । ଆମେ ଗୁଜରାଟରେ ଅଛୁ , ପିଲାଦିନରୁ ହିଁ ଗୋଟିଏ ଲୋକକଥା ଶୁଣି ଆସିଛୁ- ନିଶାନ୍ ଚୁକ୍ ମାଫ୍ , ନହିଁ ମାଫ୍ ନିଚୁ ନିଶାନ୍- ଅର୍ଥାତ୍ ଯଦି ଲକ୍ଷ୍ୟ ଭ୍ରଷ୍ଟ ହୋଇଯାଏ ତ କ୍ଷମା ମିଳି ପାରିଥାଏ , କିନ୍ତୁ ଯଦି ଲକ୍ଷ୍ୟ ତଳ ସ୍ତରର ରଖିବେ ତ ସେଥିପାଇଁ କୌଣସି କ୍ଷମା ନଥାଇ ପାରେ । ଯେତେବେଳେ ଲକ୍ଷ୍ୟ ସ୍ଥିର କରିବ ତ ମୋର ଏକ ମତ ହେଉଛି କି ଲକ୍ଷ୍ୟ ଏଭଳି ହେବା ଦରକାର , ଯେଉଁ ପର୍ଯ୍ୟନ୍ତ ପହଞ୍ଚି ହେବ କିନ୍ତୁ ହାତକୁ ନ ଆସିବ ଏଭଳି ନ ହେଉ । ଅର୍ଥାତ ଲାଗିଥାଏ ଭାଇ , ଧରି ନିଅନ୍ତୁ ଭାଇ ଏଠାକୁ ଛୁଇଁବାର ଅଛି , ମୁଁ ପ୍ରୟାସ କରୁଛି କିନ୍ତୁ ଛୁଇଁ ପାରୁ ନାହିଁ , ମୋ ହାତ ପାହାନ୍ତାରେ ଅଛି , ଯଦି ଏକ ଫୁଟ ଡେଇଁବି ତ ମୁଁ ଧରି ପାରିବି ; ଅର୍ଥାତ ମୋ ହାତ ପାହାନ୍ତାରେ ଅଛି । ମୋ ହାତ ମୁଠାରେ ନାହିଁ । ଥରେ ପହଞ୍ଚିବା ଭଳି ଲକ୍ଷ୍ୟ ହେବ , ଯେତେବେଳେ ଧରା ପଡ଼ିଯିବ , ତ ବଡ଼ ଲକ୍ଷ୍ୟର କଥା କହିବା । ମୁଁ କିଛି ଏଭଳି ପିଲାମାନଙ୍କୁ ଦେଖିଛି କି ସ୍ନାତକ ପରେ ପଚାରିବେ କ ’ ଣ କରୁଛ , ତ ମୁଁ ଦେଖିଲି ସେମାନେ କହୁଥିଲେ ସିଏ କରୁଛି । ତ ମୁଁ ଆଶ୍ଚର୍ଯ୍ୟ ଥିଲି , ଏତେ ଲୋକ ସିଏ କରୁଛନ୍ତି କି , କ ’ ଣ ଏପରି କରୁଛନ୍ତି ? ତ ଜଣା ପଡ଼ିଲା କି ଏଭଳି ମୁଁ ତ କେଉଁ କୋଡ଼ିଏ ବର୍ଷ ତଳର କଥା କହୁଛି , ଏହି ସିଏ କରିବା କଥା , ସେମାନେ ଏଭଳି କ ’ ଣ କରୁଛନ୍ତି ? ତ ମୁଁ ଟିକେ ତାଙ୍କ ପରିବାର , ଏଠି ସେଠି କଥା ହେବାର ଦେଖିଲି ତ ଜାଣି ପାରିଲି କିଛି କରୁ ନାହିଁ , ଏହି ଜବାବ ମନକୁ ବଡ଼ କଷ୍ଟ ଦେଇଥାଏ । ଏବେ 20-22 ବର୍ଷ ବୟସ ହୋଇଗଲା , ପ୍ରସ୍ତାବ ମଧ୍ୟ ଆସୁଛି , ତ ମାଆ-ବାପା କ ’ ଣ ଉତ୍ତର ଦେବେ ? ତ ସେମାନେ ମଧ୍ୟ ସେହି ସହଜରେ କହି ଦେଉଥିଲେ ପୁଅ ସିଏ କରୁଛି । ଏବେ ଏହା ଲକ୍ଷ୍ୟ ହୋଇ ରହିଲା ନାହଁ ଆଜ୍ଞା । ଏହା ତ ଗୋଟିଏ ପ୍ରକାରରେ ହେଉଛି ଚାଲବାଜି ନିଜକୁ ନିଜେ ସୁରକ୍ଷିତ ରଖିବା ପାଇଁ । ଆମେ ପ୍ରଥମେ ନିଜକୁ ଭଲ ଭାବେ ଜାଣିବା ଦରକାର , ନିଜସ୍ୱ ଶୈଳୀରେ ଜାଣିବା ଦରକାର , ଅନ୍ୟ କୌଣସି ସନ୍ଦର୍ଭରେ ନୁହେଁ ; ନିଜ ମାଆ-ବାପାଙ୍କ ସ୍ୱପ୍ନର ସନ୍ଦର୍ଭରେ ନୁହେଁ , ନିଜ ଗୁରୁଙ୍କ ସନ୍ଦର୍ଭରେ ନୁହେଁ , ଆପଣଙ୍କ ପ୍ରଧାନମନ୍ତ୍ରୀଙ୍କ ଭାଷଣ ସନ୍ଦର୍ଭରେ ନୁହେଁ ; ନିଜ ସନ୍ଦର୍ଭରେ । ମୁଁ ପୂର୍ବରୁ ଯାହା କିଛି ସ୍ଥିର କରିଥିଲି , ତାହାର କ ’ ଣ ହେଲା । ସେଥିରୁ ଆପଣଙ୍କୁ ଜଣା ପଡ଼ିବ , ହଁ , ମୁଁ ଏତିକି ତ କରି ପାରିବି , ତ ସ୍ଥିର କରନ୍ତୁ ଏଠାରେ ରହି ଯିବାର ନାହିଁ , ଆହୁରି ପାଞ୍ଚ ପାଦ ଯିବାକୁ ଅଛି । ଲକ୍ଷ୍ୟ ନିଜର ସାମର୍ଥ୍ୟ ସହିତ ଯୋଡ଼ା ହୋଇ ରହିଥିବା ଆବଶ୍ୟକ ଆଉ ନିଜର ସ୍ୱପ୍ନ ଆଡ଼କୁ ନେଇ ଯାଉଥିବା ଭଳି ହେବା ଆବଶ୍ୟକ । ଏଭଳି ନ ହେଉ କି ସ୍ୱପ୍ନ ହିଁ ମରି ପଡ଼ି ରହିଥିବ ତ ସାମର୍ଥ୍ୟ ମଧ୍ୟ ମରି ଚାଲିଥାଏ ଆଉ ଏଭଳି ଜୀବନ କେବେ ହେବା ଆବଶ୍ୟକ ନୁହେଁ ଆଉ ଏଥିପାଇଁ ମୋର ମତ ରହିବ କି ଲକ୍ଷ୍ୟ ସ୍ପଷ୍ଟ ହେବା ଦରକାର । ଲକ୍ଷ୍ୟ ଦୁଇ ପ୍ରକାରର ମଧ୍ୟ ହୋଇଥାଏ- ଏକ ଅନ୍ତିମ ଲକ୍ଷ୍ୟ ପ୍ରାପ୍ତି ପାଇଁ ଛୋଟ-ଛୋଟ । ଆପଣମାନେ ଦେଖିଥିବେ କି କେହି ଯିଏ ବଡ଼ ପାହାଡ଼ ଚଢ଼ିଥାଏ ତ ପ୍ରଥମେ ଛୋଟ-ଛୋଟ ପାହାଡ଼ଗୁଡ଼ିକୁ ଲକ୍ଷ୍ୟ ଧାର୍ଯ୍ୟ କରି ଚଢ଼ି ଚଢ଼ି ତାହାକୁ ସିଦ୍ଧି କରି ପରବର୍ତ୍ତୀ ଶିଖରରେ ପହଞ୍ଚିଯାଇଥାଏ । ଆମକୁ ମଧ୍ୟ ଏହିଭଳି ପ୍ରୟାସ କରିବା ଦରକାର , ତେବେଯାଇ ମୁଁ ବୁଝିଛି କି ସେହି ଲକ୍ଷ୍ୟ ସହିତ ଜୀବନକୁ ଚଲାଇ ପାରିବ । ଆଉ ସେହି ଲକ୍ଷ୍ୟକୁ ପ୍ରାପ୍ତ କରି ପାରିବା । ଆଉ ଯଦି ଲକ୍ଷ୍ୟ ପ୍ରାପ୍ତି ହୁଏ ନାହିଁ ତ ଆମେ ଏକ ଆମକୁ ଆଉ ଥରେ ସମୀକ୍ଷା କରିବା ଦରକାର , ଦେଖିବା ଦରକାର ମୁଁ ମନ ମଧ୍ୟରେ କ ’ ଣ ସ୍ଥିର କରିଥିଲି , କେଉଁଠି ଊଣା ରହିଗଲା । ମୋ ପରିଶ୍ରମରେ ଊଣା ରହିଲା , ମୋ ଯୋଜନାରେ ଊଣା ରହିଗଲା ; ଏହି ଛୋଟ-ଛୋଟ ଲକ୍ଷ୍ୟକୁ ଯାଞ୍ଚ କରି ଚାଲିବା ତ ବଡ଼ ଲକ୍ଷ୍ୟ ପର୍ଯ୍ୟନ୍ତ ଯିବାରେ କୌଣସି ବଡ଼ ସମସ୍ୟା ରହିବ ନାହିଁ । ଆପଣ ତାହାକୁ ସହଜରେ ମାର୍ଜିତ କରିଚାଲିବେ , ଅତିକ୍ରମ କରି ଚାଲିବେ । ତ ଖାଲି ଲକ୍ଷ୍ୟ ରଖିବା ଯଥେଷ୍ଟ ନୁହେଁ , ଲକ୍ଷ୍ୟ ହାସଲ କରିବାର ରାସ୍ତାରେ ଆପଣ କେତେ ନିମଗ୍ନ ରହୁଛନ୍ତି , ଆପଣ କେତେ ଶକ୍ତି ଲଗାଉଛନ୍ତି , କେଉଁ କାର୍ଯ୍ୟ ପାଇଁ କେତେ ସମୟ ଲଗାଇବା ଦରକାର , କିପରି ଲଗାଇବା ଦରକାର , ଏହି ଦିଗରେ ଯଦି ଆପଣ ଜାଗ୍ରତ ରହିବେ , ମୋର ବିଶ୍ୱାସ ରହିଛି କି କୌଣସି ଲକ୍ଷ୍ୟ ବେକାର ହୋଇ ନଥାଏ , ସେହି ଲକ୍ଷ୍ୟ ଆପଣଙ୍କୁ ମଧ୍ୟ ସାମର୍ଥ୍ୟବାନ କରିଥାଏ ।


    ପ୍ରସ୍ତୁତକ ର୍ତ୍ତା - ସାର୍ , ତାମିଲନାଡ଼ୁର ଜଣେ ଛାତ୍ର ନରେନ୍ ନିଜ ମନର କଥା ଆପଣଙ୍କୁ କହିବାକୁ ଚାହୁଁଛି ।


    ପ୍ରଶ୍ନକ ର୍ତ୍ତା - ନମସ୍କାର ସାର୍ , ମୁଁ ତାମିଲନାଡ଼ୁର ନରେନ୍ଦ୍ରନ୍ । ଆପଣଙ୍କୁ କ ’ ଣ ପ୍ରଭାବିତ କରିଥାଏ ? ଆପଣ କିପରି ନିଜର ସମୟକୁ ପରିଚାଳନା କରିଥାଆନ୍ତି ? ଧନ୍ୟବାଦ ସାର୍ ।


    ପ୍ରସ୍ତୁତକ ର୍ତ୍ତା - ଯେତେବେଳେ ଆମେ ପରୀକ୍ଷା ଅଥବା ଖେଳ କିମ୍ବା କୌଣସି ପ୍ରତିଯୋଗିତାରେ ଅସଫଳ ହୋଇଥାଉ କିମ୍ବା କଷ୍ଟ ଆସିଥାଏ , ତ ଆପଣଙ୍କ ଦ୍ୱାରା ରାଷ୍ଟ୍ରକୁ କ୍ରମାଗତ ଶିଖରକୁ ନେଇ ଯିବା ପାଇଁ ଆପଣଙ୍କ ପ୍ରୟାସ ସର୍ବଦା ପ୍ରେରଣା ଦେଇଥାଏ । 17 ଘଣ୍ଟାର ଆପଣଙ୍କର ବ୍ୟସ୍ତ ଦିନ ଚର୍ଚ୍ଚାରେ ଆପଣଙ୍କୁ ଉର୍ଜ୍ଜାବାନ କରି ରଖିବା ଏବଂ ଥକି ନ ପଡ଼ି ଉତ୍ସାହିତ ରଖିବାରେ ଏଭଳି କ ’ ଣ କଥା ରହିଛି ଯାହା ସଦା ସର୍ବଦା ଆପଣଙ୍କୁ ଉତ୍ସାହିତ କରି ଚାଲିଥାଏ ? ଆମେ ନିଜର ଲକ୍ଷ୍ୟ ହାସଲ କରିବା ପାଇଁ କିଭଳି ସମୟ ପରିଚାଳନାର ବ୍ୟବସ୍ଥା ପାଳନ କରି ପାରିବା ? ମାନନୀୟ , ଦୟାକରି କହିବେ ।


    ମୋଦୀଜୀ - ଆପଣମାନେ ନିଜ ପରିବାରରେ ଦେଖିଥିବେ , ଆପଣ କେବେ ଥକି ଯାଇଥିବେ , ଆପଣ କେବେ ମାନ୍ଦା ଅନୁଭବ କରୁଥିବେ , ଆପଣଙ୍କ ମନ କରୁଥିବ କି ଆରେ ନାଇଁ ଆଉ କିଛି କରିବା , କିନ୍ତୁ କ ’ ଣ କେବେ ଭାବିଥିବେ କି ଆମର ମାଆଙ୍କର ମଧ୍ୟ ଶରୀର ଅଛି , ତାଙ୍କୁ ମଧ୍ୟ ମେବେ ଥକା ଲାଗୁଥିବ ? ତାକୁ ମଧ୍ୟ କେବେ ବେମାର ଆସୁଥିବ । ତା ’ ର ମଧ୍ୟ ମନ ହେଉଥିବ କି ଚାଲ ଆଜି ଶୋଇଯିବା । କିନ୍ତୁ ସେ ପ୍ରତିକ୍ଷଣ କେତେ ମଧ୍ୟ ବେମାରରେ ଥାଉ ନା କାହିଁକି , ପିଲାର ସ୍କୁଲରୁ ଫେରିବା ସମୟ ହୋଇ ଯାଇଥିବ ତ ହସ ହସ ମୁଖମଣ୍ଡଳରେ କବାଟ ପାଖରେ ଠିଆ ହୋଇଥିବ । ଯଦି ତାକୁ କେହି ପ୍ରଶ୍ନ ପଚାରୁଥିବେ କି ମାଆ ତୁମ ମଧ୍ୟରେ ଏହି ଉର୍ଜ୍ଜା କେଉଁଠାରୁ ଆସିଥାଏ , ତମେ ତ ଦିନରେ 24 ଘଣ୍ଟରୁ ଆଠ-ଆଠ ଘଣ୍ଟା ରୋଷେଇ ଘରେ ଠିଆ ହୋଇ ରହୁଛ , ଏଠାକୁ ଦୌଡ଼ି ଆସୁଛ , ଟେଲିଫୋନ ଆସିଲା ତ ତାକୁ ଉଠାଉଛ , ଘରର ଘଣ୍ଟି ବାଜିଲା ତ ଦୌଡ଼ି ଯାଉଛ , ଅତିଥି ଆସିଲେ ତ ପାଣି ପିଇବାକୁ ଦେଉଛ , କାମବାଲି ଆସିଲା ନାହିଁ ତ ତାକୁ ଡାକିବାର ବ୍ୟବସ୍ଥା କରୁଛ ; ନାହିଁ , ଏତେ ସମସ୍ତ କାର୍ଯ୍ୟ କିପରି କରୁଛ ? କାରଣ ପରିବାର ହେଉଛି ମୋର , ଏ ସଦସ୍ୟମାନେ ହେଉଛନ୍ତି ମୋର ; ମାଆ ମନରେ ଭାବ ରହିଥାଏ କି ମୁଁ କରିବି ନାହିଁ ତ କିଏ କରିବ । ଯେତେବେଳେ ଏହି ଭାବ ସୃଷ୍ଟି ହୋଇଥାଏ ତ ନିଜ ମନରେ ନିଜକୁ ନିଜେ ଉର୍ଜ୍ଜା ଆସିଯାଇଥାଏ , ଥକାପଣ କେବେ ଘରର ଦରଜା ଦେଖି ନଥାଏ । ମୋ ପାଇଁ ମଧ୍ୟ ଶହେ ପଚିଶ କୋଟି ଦେଶବାସୀ ହେଉଛନ୍ତି ମୋର ପରିବାର । ଆଉ ଶହେ ପଚିଶ କୋଟି ଦେଶବାସୀ ହେଉଛନ୍ତି ମୋର ପରିବାର ତ ମୁଁ କ୍ଳାନ୍ତ ଅନୁଭବ କରି ନଥାଏ । ପ୍ରତିକ୍ଷଣ ମୁଁ ଚିନ୍ତା କରୁଛି , ରାତିକୁ ଯେବେ ଶୋଇବାକୁ ଯାଉଛି ତ ସକାଳ କଥା ଚିନ୍ତା କରି ଯାଉଛି , ସାରା ଦିନ କେତେ କଲି , କଲି ନାହିଁ , ତା ’ ତ ହେଉଛି ପରର କଥା । କାଲି ସକାଳ ନୂତନ ଉତ୍ସାହ ସହିତ ବାହାରି ପଡ଼ିବି , ଏହା ଚିନ୍ତା କରି ଶେଜକୁ ଯାଇଥାଏ । ଆଉ ନୂତନ ଉତ୍ସାହ ନୂତନ ଉନ୍ମାଦନା , ନୂତନ ଉର୍ଜ୍ଜାର ସହିତ ଆସିଥାଏ । ଯେଉଁ ସମୟ ପରିଚାଳନା କଥା ଆସୁଛି ତ , ଆପଣ ଯଦି କାହାଠାରୁ ସମୟ ମାଗୁଛନ୍ତି ଆଉ ସେ କହୁଛନ୍ତି କି ମୋ ପାଖରେ ସମୟ ନାହିଁ କାରଣ ମୁଁ ବହୁତ ବ୍ୟସ୍ତ ଅଛି ତ ଲେଖି ରଖନ୍ତୁ , ସେ ମିଛ କହୁଛି । ଅର୍ଥାତ ତାକୁ ସମୟର ଉପଯୋଗ କରି ଆସୁନାହିଁ । ଏପରି କେବେ ହୋଇ ନଥାଏ , ଯଦି ଆପଣ ନିଜ ସମୟ ସମ୍ବନ୍ଧରେ ସଚେତନ ଅଛନ୍ତି , ଆପଣମାନଙ୍କ ମଧ୍ୟରୁ ବହୁତ କମ୍ ଲୋକ ଥିବେ ଯେଉଁମାନେ ବାସ୍ତବରେ ନିଜର 24 ଘଣ୍ଟାର ଦିନଚର୍ଯ୍ୟାର ଅତ୍ୟନ୍ତ ପକ୍ଷେ ଗୋଟିଏ ପକ୍ଷକୁ ସମୀକ୍ଷା କରିଥିବେ , ବହୁତ କମ୍ ଥିବେ । ଆପଣ ଏକ କାମ କରନ୍ତୁ – ବିଗତ ଏକ ସପ୍ତାହରେ ଆପଣ ସକାଳୁ ରାତି ପର୍ଯ୍ୟନ୍ତ ନିଜର କାମକୁ ମନେ ପକାଇ ଲେଖନ୍ତୁ- ସମୟର କ ’ ଣ ଉପଯୋଗ କରିଛନ୍ତି , ତ ଆପଣଙ୍କୁ ଜଣା ପଡ଼ିବ ମୁଁ ଏ କାମ କାହିଁକି କଲି , ସାଙ୍ଗ ମୁଁ ତ ବେକାରରେ ହିଁ ସମୟ ନଷ୍ଟ କରିଦେଲି , ଦେଖିବା ତ ଏଠାରେ ଖାଲି ବସିଥିଲି , ମୁଁ ତ ଏମିତି ହିଁ କଥା ହେଉଥିଲି , ମୁଁ ଏହି ଜିନିଷକୁ ଦେଖୁଥିଲି ; ଆପଣ ତୁରନ୍ତ ଚିନ୍ତା କରିବେ ନାହିଁ , ଏହି ଛଅଟି ଜିନିଷ କମ୍ କରିଦେବି । ଏହି ସମୟ ବାହାର କରି ସେଠାରେ ଉପଯୋଗ କରିବି । ସମୟ ପରିଚାଳନା , ଏହା ହେଉଛି ଆମର ନିଜ ହାତର କଥା । ଆମେ ତାହାକୁ ବଡ଼ ସହଜରେ କରି ପାରିବା । ଆଉ ଏଥିପାଇଁ କୌଣସି ବଡ଼ ଏମବିଏ , ବହୁତ ବଡ଼ କୌଣସି ଅକ୍ସଫୋର୍ଡର ବହି ପଢ଼ିବା ଜରୁରୀ ନୁହେଁ ଆଜ୍ଞା । ଆପଣ ସାଧାରଣ ଭାବେ ଆପଣଙ୍କର ଏଠାରେ ଘରକାମ କରିବାକୁ ଆସୁଥିବା ମହିଳାଙ୍କୁ ଟିକେ ଅନୁଧ୍ୟାନ କରନ୍ତୁ । ସମ୍ପ୍ରତି ଗୋଟିଏ ପରିବାରରେ ଘର କାର୍ଯ୍ୟ କରିବା ପାଇଁ ଯେଉଁ ଲୋକ ଥିବେ , ବହୁତ କମ୍ ଥିବେ । ସେମାନେ 10-12 ଘରର କାମ ନେଇଥାଆନ୍ତି ଆଉ ସେମାନଙ୍କୁ ଜଣାଥାଏ କି ଆଙ୍କ ଘରେ ସାତଟାରେ ବାସନ ସଫା କରିବାର ଅଛି , ତାଙ୍କ ଘରେ ନ ’ ଟା ବେଳେ ବାସନ ସଫା କରିବାର ଅଛି , ତାଙ୍କ ଘରେ 11ଟାରେ କପଡ଼ା ଧୋଇବାର ଅଛି , ତାଙ୍କ ଘରେ 12ଟାରେ ରୋଷେଇ ଘରକୁ ଯିବାର ଅଛି । ଆପଣ ଦେଖିବେ ସାଇକେଲ ଥିବ , ସ୍କୁଟି ଥିବ , ଟ୍ରାଫିକର ସମସ୍ତ ହିସାବ କିତାବ ଥିବ କିନ୍ତୁ ତାହାର ସମୟ ପରିଚାଳନା ପୁରା ସଠିକ ଥିବ । ସେ ତିନିଟ-ଚାରିଟା ପର୍ଯ୍ୟନ୍ତ ଯେତୋଟି ପରିବାରରେ ସେବା କରିଥାଏ ଅବା କରୁଥିଲା , ସେ ପୁରା ସଠିକ ଭାବେ ବସମୟ ପରିଚାଳନା କରିଥାଏ ନା କରି ନ ଥାଏ ? ଆମେ ତାକୁ ଅନୁଧ୍ୟାନ କରି ନ ଥାଉ ? ଅର୍ଥାତ ଯିଏ ସ୍କୁଲ ଦେଖି ନାହିଁ , କ୍ଲାସ ଦେଖିନାହିଁ , କିନ୍ତୁ ସେ ମଧ୍ୟ ବୁଝିଥାଏ କି ମୋ ସମୟକୁ ମୁଁ ଏପରି ବାଣ୍ଟିବି ଆଉ ଆପଣ ଦେଖିଥିବେ କୌଣସି ଘରେ ଯଦି ଗାଧେଇବା ବିଳମ୍ବ ହୋଇଥାଏ , କପଡା ଧୋଇବା ବାକି ଥାଏ , ତ ସେ କହିଥାଏ ଠିକ୍ ଅଛି ରଖ ରଖିଦିଅ , କାଲି ଏକାଠି ଧୋଇ ଦେବି , ଆଜି ଧୋଇବି ନାହିଁ , ମୋର ନିର୍ଦ୍ଦିଷ୍ଟ ସମୟ ସ୍ଥିର ହୋଇଛି । ଏପରି ହୋଇଥାଏ ନା ହୋଇ ନ ଥାଏ ? ଆପଣ ହିଁ ଅନୁଧ୍ୟାନ କରି ନଥିବେ , ଏଭଳି ଗଡବଡ଼ ହୋଇଥାଏ । ଆପଣ ଅନୁଧ୍ୟାନ କରନ୍ତୁ , ଯେଉଁମାନେ ସଫଳ ଲୋକ ଅଛନ୍ତି , ସେମାନେ ବିଲକୁଲ ହସି-ଖେଳି କାର୍ଯ୍ୟ କରୁଛନ୍ତି , ସେମାନଙ୍କ ପାଖରେ ସମୟର କୌଣସି ଚାପ ନ ଥାଏ । କେବେ ଟ୍ରେନ ଧରିବାକୁ ଦୌଡି ନ ଥାନ୍ତି , କେବେ ମଧ୍ୟାହ୍ନ ଭୋଜନ ଖାଦ୍ୟ ଡ଼ବା ନେବାକୁ ଭୁଲି ଯାଇ ନ ଥାନ୍ତି , କେବେ ଚଷମା ନେବାକୁ ଭୁଲି ଯାଇ ନ ଥାନ୍ତି , କେବେ ବହି , କିଛି ହୋଇ ନ ଥାଏ ସବୁ ଠିକଠାକ୍ ଚାଲିଥାଏ , କାହିଁକି ? ସେମାନେ ନିଜ ସମୟର ମୂଲ୍ୟ ବୁଝିଥାନ୍ତି । ସମୟ ହିଁ ଧନ , ସମୟ ହିଁ ଧନ- ଆମେ ଶୁଣି ଆସିଛୁ କିନ୍ତୁ ତାହାକୁ ସବୁଠାରୁ ଅଧିକ ନଷ୍ଟ କରିବା ଆମର ସ୍ୱଭାବ ହୋଇଯାଇଛି । ଆମେ ସ୍ଥିର କରିବା- କିଛି ରହିଯିବ ତ ରହି ଯାଉ , ସମୟ ନଷ୍ଟ ହେବାକୁ ଦେବି ନାହିଁ । ସେହି ସମୟ ମଧ୍ୟରୁ , 24 ଘଣ୍ଟା ମୋ ପାଖରେ ମଧ୍ୟ ଅଛି , 24 ଘଣ୍ଟା ଆପଣଙ୍କ ପାଖରେ ମଧ୍ୟ ଅଛି , ଗରିବରୁ ଗରିବ ପାଖରେ ମଧ୍ୟ 24 ଘଣ୍ଟା ଅଛି । ଆଉ ଏଥି ପାଇଁ ତାହାର ସର୍ବାଧିକ ଭଲ ଉପଯୋଗ କରିବାର ଅଭ୍ୟାସ ସହଜରେ କରିନେବା ଆବଶ୍ୟକ ।


    ପ୍ରସ୍ତୁତକର୍ତ୍ତା - ସାର୍ , ପଠାନକୋଟରୁ ଜଣେ ଛାତ୍ର ଯୋଡ଼ି ହୋଇଛନ୍ତି , ନାମ ହେଉଛି , ଅମିତ ଚୌହାନ ।


    ପ୍ରଶ୍ନକର୍ତ୍ତା - ନମସ୍କାର ସାର୍ , କିପରି ଆଗ୍ରହ ଏବଂ ଆନନ୍ଦର ସହିତ ପାଠ ପଢ଼ିହେବ ?


    ପ୍ରସ୍ତୁତକର୍ତ୍ତା - କୁହନ୍ତୁ , ଫଳରେ ଆମେ ପାଠପଢ଼ାକୁ ଆନନ୍ଦ ଏବଂ ଆଗ୍ରହ ସହକାରେ କରିବୁ , ଚାପଗ୍ରସ୍ତ ଭାବେ ନୁହେଁ । ମାନନୀୟ , ପରୀକ୍ଷାର ଚାପ ସମ୍ବନ୍ଧିତ ପ୍ରଶ୍ନ ପଚାରିଛନ୍ତି କାଠମାଣ୍ଡୁରୁ ସୁରପିତ ଡାଂଗୋଲେ । ଏ ହେଉଛନ୍ତି ଜଣେ ଛାତ୍ରୀ ।


    ପ୍ରଶ୍ନକର୍ତ୍ତା – ସୁପ୍ରଭାତ ଆଜ୍ଞା , ମୁଁ ହେଉଛି ସୁରପିତ ଡାଂଗୋଲେ , କାଠମାଣ୍ଡୁର ଜଣେ ଛାତ୍ର । ଆପଣ ଭାବୁଛନ୍ତି କି ପରୀକ୍ଷା ଆମର ବ୍ୟକ୍ତିତ୍ୱକୁ ପୂର୍ଣ୍ଣ ବିକାଶ କରିଥାଏ ଅବା ପ୍ରତିବନ୍ଧକ ସୃଷ୍ଟି କରିଥାଏ ? ଧନ୍ୟବାଦ ସାର୍ ।


    ପ୍ରସ୍ତୁତକର୍ତ୍ତା - ଆମେ ପ୍ରାଥମିକ ଶ୍ରେଣୀରୁ ହିଁ ପରୀକ୍ଷା ଶବ୍ଦ ସହିତ ଜୀଇଁବା ଆରମ୍ଭ କରିଥାଏ , ଏହା ଆମ ବ୍ୟକ୍ତିତ୍ୱର ଅଂଶ ପାଲଟି ଯାଇଥାଏ । ମାନନୀୟ , କ ’ ଣ ଆପଣ ଭାବୁଛନ୍ତି କି ପରୀକ୍ଷା ବ୍ୟକ୍ତିତ୍ୱକୁ ପ୍ରସ୍ଫୁଟିତ କରିଥାଏ ଅବା ପୁଣି ପରୀକ୍ଷା ଆମ ବ୍ୟକ୍ତିତ୍ୱକୁ ସଂପୂର୍ଣ୍ଣ ବିକାଶରେ ପ୍ରତିବନ୍ଧକ ସୃଷ୍ଟି କରିଥାଏ ? ମାନନୀୟ , ଦୟାକରି ଏହି ଦୁଇଟିଯାକ ପ୍ରଶ୍ନ ବିଷୟରେ ଆମ ସମସ୍ତଙ୍କୁ କିଛି କୁହନ୍ତୁ ।


    ମୋଦୀଜୀ - ଦେଖନ୍ତୁ , କଷଟି ପଥରରେ ପରୀକ୍ଷା ଖରାପ କଥା ହୋଇ ନଥାଏ , ପରୀକ୍ଷା ଖରାପ କଥା ହୋଇ ନଥାଏ । ଆମେ ତା ’ ସହିତ କିଭଳି ଭାବରେ ସେ ଆଡ଼କୁ ଦେଖୁଛେ , କିଭଳି ଭାବରେ ତା ’ ସହିତ ବ୍ୟବହାର କରୁଛେ , ତା ’ ଉପରେ ନିର୍ଭର କରିଥାଏ , ଆଉ ମୋର ତ ସିଦ୍ଧାନ୍ତ ହେଉଛି କି କଷଟି କଷି ଚାଲିଥାଏ । କଷଟି ଦୋଷ ଦେବା ପାଇଁ ହୋଇ ନଥାଏ । ଲୋକ କଷଟି ଉପରେ ହିଁ ଧ୍ୟାନ କେନ୍ଦ୍ରୀତ କରିଥାଆନ୍ତି । ବାସ୍ତବରେ ଯଦି ଆମେ , ଏବେ ଧରି ନିଅନ୍ତୁ କାହାକୁ ଅଲମ୍ପିକ ଖେଳିବାକୁ ଯିବାର ଅଛି , ଯଦି ସେ ତହସିଲରେ ଖେଳି ନାହିଁ , ଜିଲ୍ଲାରେ ଖେଳି ନାହିଁ , ରାଜ୍ୟରେ ଖେଳି ନାହିଁ , ଆନ୍ତଃ-ରାଜ୍ୟ ଖେଳି ନାହିଁ , ଜାତୀୟ ଖେଳି ନାହିଁ , ଆଉ ସେ ଅଲମ୍ପିକର ସ୍ୱପ୍ନ ଦେଖିବ ତ କିପରି ହେବ ଭାଇ । ତାକୁ ପ୍ରତିକ୍ଷଣରେ କଷଟିରେ କଷି ହେବାକୁ ପଡ଼ିବ । ଏଥିପାଇଁ ଆମେ ପରୀକ୍ଷାକୁ କଷଟିକୁ ସୁଯୋଗ ବୋଲି ଧରି ନେବା , ଏହା ହେଉଛି ଅବସର ବା ସୁଯୋଗ । ଯଦି ଆମେ ଏହାକୁ ସୁଯୋଗ ବୋଲି ମାନିବା , ତ ଆପଣଙ୍କୁ ଏଥିରୁ ଆନନ୍ଦ ଆସିବ । ଆଉ ଯେତେବେଳେ ଆହ୍ୱାନ ରହିଥାଏ ତ ଏହି ଈଶ୍ୱର ପ୍ରତ୍ୟେକ ବ୍ୟକ୍ତିଙ୍କ ଭିତରେ ଏକ ଅସାଧାରଣ ଶକ୍ତି ଦେଇ ଦେଇଥାଆନ୍ତି । ଏବେ ଦେଖନ୍ତୁ , ଆପଣ ସାଧାରଣ ସ୍ୱରରେ କଥା ହେଉଛନ୍ତି କିନ୍ତୁ ଭିଡ଼ ଭିତରେ କାହାକୁ ଡାକିବାର ଅଛି ତ ଏକ ଏଭଳି ଶକ୍ତି ଆପଣଙ୍କ ଭିତରେ , ଆପଣ ଏତେ ଯୋରରେ ଡାକିଥାଆନ୍ତି ଯେପରି ଆର୍ମିର କୌଣସି ଅଫିସରଙ୍କ ସ୍ୱର ବାହାରିବ , ଆପଣ ଏତେ ବଡ଼ ସ୍ୱରରେ ଡାକିଥାଆନ୍ତି । ଧରିନିଅନ୍ତୁ କି ଗୋଟିଏ କ୍ଷଣ ପାଇଁ ବାହାରିଥିବ , କିନ୍ତୁ ଶକ୍ତି ଆପଣଙ୍କ ଭିତରେ ପଡ଼ି ରହିଥିଲା , ଗୋଟିଏ ସମୟର ସୁଯୋଗ ଆସିଲା , ଆପଣଙ୍କର ଶକ୍ତି ବାହାରକୁ ଆସିଲା । ଆପଣଙ୍କ ଭିତରେ ବହୁତ କିଛି ପଡ଼ି ରହିଥାଏ , ଆପଣଙ୍କୁ ଅନୁଧ୍ୟାନ କରିବା ଦରକାର କି ଏହି ଗୁରୁତ୍ୱପୂର୍ଣ୍ଣ ସମୟରେ ମୋର ସେହି କେଉଁ କ୍ଷମତା ବାହାରକୁ ବାହାରି ଆସିଛି । କେବେ ତ ଆପଣ ମଧ୍ୟ ଦେଖିଥିବେ କି ଏଭଳି କଥା ଆପଣଙ୍କ ମନରେ ଆସିଥିବ , ଏଭଳି ବିଚାର ଆସିଥିବ , ବନ୍ଧୁମାନଙ୍କ ସହ କଥାବାର୍ତ୍ତା ସମୟରେ ଏଭଳି ବାକ୍ୟ ବାହାରିଥିବ ଯାହା କେବେ ଆପଣ ଭାବି ନଥିବେ । ଏହାର ଅର୍ଥ ଏହା ହେଉଛି କି ଆପଣଙ୍କ ଭିତରେ ପରମାତ୍ମା ବହୁତ କିଛି ସାମର୍ଥ୍ୟ ରଖିଛନ୍ତି । କିନ୍ତୁ ସେହି ସାମର୍ଥ୍ୟକୁ ପରଖିବା ପାଇଁ ଆପଣଙ୍କର ନିଜସ୍ୱ ମେକାନିଜିମ ନାହିଁ । ଏହା ତ ପରୀକ୍ଷା ଯାହା ଆପଣଙ୍କୁ ସୁଯୋଗ ଦେଇଥାଏ , ଆପଣଙ୍କର ନିଜର ସାମର୍ଥ୍ୟକୁ ପରଖିବା ପାଇଁ । ଦ୍ୱିତୀୟରେ ଆମେ ପରୀକ୍ଷା ପାଇଁ ଜୀବନ ଜୀଇଁ ନଥାଉ । ଆମେ ନିଜ ପାଇଁ ଜୀଇଁବା , ଯେତେବେଳେ ଆମେ ନିଜ ପାଇଁ ଜୀବନ ଜୀଇଁବା , ଆମକୁ ଲାଗିଥାଏ କି ଜ୍ଞାନ ରହିବା ଦରକାର , ଯଦି ଜ୍ଞାନ ଗ୍ରହଣ କରିବା ଆରମ୍ଭ କରିବା ତ ଆପଣ ଦେଖିନିଅନ୍ତୁ ନମ୍ବର ନିଜକୁ ନିଜେ ଅନୁସରଣ କରିବ । ଆପଣଙ୍କୁ ଅନୁସରଣ କରି କରି ଆପଣଙ୍କ ଦ୍ୱାରକୁ ଆସି ଠିଆ ହୋଇଯିବ । କିନ୍ତୁ ତ୍ରୁଟି ତ ଆମେ କରୁଛେ । ଆମେ ମାର୍କ ପଛରେ ଧାଉଁଛୁ , ଜୀବନ ପଛକୁ ରହିଯାଉଛି । ଆମେ ଜୀବନ ସହିତ ଯୋଡ଼ି ହୋଇ ଚାଲିଲେ , ଜ୍ଞାନ ଆହରଣ କରି ଚାଲିଲେ , ନମ୍ବର ନିଜକୁ ନିଜେ ଆପଣଙ୍କ ପଛରେ ଦୌଡ଼ିକରି ଆସିବ , ନମ୍ବର ନିଜେ ଆପଣଙ୍କୁ ଆଲିଙ୍ଗନ କରିବା ପାଇଁ ଆପଣଙ୍କ ପଛରେ ଦୌଡ଼ିବ ତ ଏଥିପାଇଁ ଏହାକୁ ଦେଖିବାର କୌଶଳ , ଏହା ଯଦି ଆପଣଙ୍କ ସଫାସୁତୁରା ଥିବ , ମୋର ବିଶ୍ୱାସ କି ପରୀକ୍ଷା କେବେ ମଧ୍ୟ , କେବେ ମଧ୍ୟ ବୋଝ ଲାଗିବ ନାହିଁ । ବାସ୍ତବରେ ମୁଁ ତ ପରୀକ୍ଷାକୁ ଏକ ଉତ୍ସବ ଭାବେ , ଏକ ସୁଯୋଗ ଆସିଛି , ଚାଲନ୍ତୁ ସେଠାରେ ମଜା ଆସିବ । ଖେଳ ଦେଖୁଛି , ଏହି ମୁଡ଼୍ ଦରକାର ।


    ପ୍ରସ୍ତୁତକର୍ତ୍ତା - ମାନନୀୟ ପ୍ରଧାନମନ୍ତ୍ରୀ ମହୋଦୟ , ଅଲିଗଡ଼ ମୁସଲିମ ବିଶ୍ୱବିଦ୍ୟାଳୟର ମହମ୍ମଦ ସଲିମ ହେଉଛନ୍ତି ଜଣେ ଛାତ୍ର , ଯିଏ ଆପଣଙ୍କୁ କିଛି ପଚାରିବାକୁ ଚାହୁଁଛନ୍ତି ।


    ପ୍ରଶ୍ନକର୍ତ୍ତା - ନମସ୍କାର ସାର୍ । ମୋ ନା ହେଉଛି ମହମ୍ମଦ ସଲିମ । ମୁଁ , ଅଲିଗଡ଼ ମୁସଲିମ ବିଶ୍ୱବିଦ୍ୟାଳୟର ହେଉଛି ପ୍ରଥମ ବର୍ଷର ଛାତ୍ର । ମୁଁ ଚିନ୍ତାକରୁଛି କି ଦ୍ୱାଦଶ ଶ୍ରେଣୀ ପାସ୍ କରିବା ପରେ ଛାତ୍ରମାନଙ୍କର ମନରେ ସବୁଠାରୁ ପ୍ରଥମ ପ୍ରଶ୍ନ ଏହାଥାଏ କି କ୍ୟାରିୟରର ଚୟନ କିପରି କରିବା । ସେହି ପ୍ରକାରରେ ଦଶମ ଶ୍ରେଣୀ ପାସ୍ କରିବା ପରେ ଛାତ୍ରଙ୍କ ମନରେ ଏହି ପ୍ରଶ୍ନ ଉଠିଥାଏ କି କେଉଁ ପ୍ରକାରର ଷ୍ଟ୍ରିମରେ ପଢ଼ିବେ , ତାହା ବାଛିବେ । ଅଭିଭାବକମାନେ ପିଲାମାନଙ୍କର ଆଗ୍ରହକୁ ନ ବୁଝି ସେମାନଙ୍କୁ ବିଜ୍ଞାନ ପାଠ ପଢ଼ିବା ପାଇଁ ବାଧ୍ୟ କରିଥାଆନ୍ତି । ଦୟାକରି ଆମକୁ ଏହି ବିଷୟ ଉପରେ ଆମର ମାର୍ଗଦର୍ଶନ କରନ୍ତୁ । ଧନ୍ୟବାଦ ।


    ପ୍ରସ୍ତୁତକର୍ତ୍ତା - ଆଉ ଏବେ ବନାରସ ହିନ୍ଦୁ ବିଶ୍ୱବିଦ୍ୟାଳୟର ଶମ୍ଭାବୀ ଶୁକ୍ଳା , ଯିଏକି ହେଉଛନ୍ତି ଜଣେ ଛାତ୍ରୀ , ଆପଣଙ୍କ ମାର୍ଗଦର୍ଶନ ଚାହୁଁଛନ୍ତି ।


    ପ୍ରଶ୍ନକର୍ତ୍ତା - ନମସ୍କାର ସାର୍ , ମୁଁ ହେଉଛି ଶମ୍ଭାବୀ ଶୁକ୍ଳା , ବନାରସର ବିଏଚୟୁ ଅଧିନସ୍ଥ ରାଜଘାଟରେ ଥିବା ବସନ୍ତ କଲେଜର ବି.ଏ. ତୃତୀୟ ବର୍ଷର ଛାତ୍ରୀ । ସାର୍ , ମୋର ପ୍ରଶ୍ନ ହେଉଛି , ବର୍ତମାନ ସ୍ନାତକୋତ୍ତର ପ୍ରବେଶିକା ପରୀକ୍ଷା ଦେବା ପାଇଁ ପ୍ରସ୍ତୁତି କରିବାର । ତେବେ ସାର୍ , ଦୟାକରି ମୋତେ ଭଲ ନିଯୁକ୍ତି ଏବଂ କ୍ୟାରିୟର ସୁଯୋଗ ପାଇଁ ମାର୍ଗଦର୍ଶନ କରନ୍ତୁ । ବହୁତ-ବହୁତ ଧନ୍ୟବାଦ ସାର୍ ।


    ପ୍ରସ୍ତୁତକର୍ତ୍ତା - ସାର୍ , ପ୍ରବେଶିକା ପରୀକ୍ଷାର ପ୍ରସ୍ତୁତି କରୁଛି । ଆମେ ବି.ଏ. ପଢ଼ୁଥିବା ଛାତ୍ରଙ୍କ ଜୀବନରେ ହେଉଛି ଏକ ନୂଆ ସମୟ । ଭଲ ଚାକିରୀ ତଥା ପାଠ୍ୟକ୍ରମ ପାଇବା ପାଇଁ ଆସୁଥିବା ଆହ୍ୱାନ ସମ୍ପର୍କରେ ଦୟାକରି ଆମର ମାର୍ଗଦର୍ଶନ କରନ୍ତୁ ।


    ପ୍ରଶ୍ନକର୍ତ୍ତା - ମାନନୀୟ ପ୍ରଧାନମନ୍ତ୍ରୀ ମହୋଦୟ , ମୋର ହେଉଛି ଆପଣଙ୍କୁ ଏହି ପ୍ରଶ୍ନ କି ଯେପରି ଭାବେ ପ୍ରତ୍ୟେକ ପିଲାଙ୍କର ଆପ୍ଟିଚ୍ୟୁଡ଼୍ ଭିନ୍ନ ପ୍ରକାରର ହୋଇଥାଏ । କିଛି ଲୋକ ଲେଖିପାରନ୍ତି , କିଛି ଲୋକ ଗୀତ ଗାଇ ପାରନ୍ତି , କିଛି ଲୋକ ନାଚ କରି ପାରନ୍ତି , କିନ୍ତୁ ଆବଶ୍ୟକ ନୁହେଁ କି ସେହି ଲୋକମାନେ ଗଣିତ କରି ପାରୁଥିବେ , ବିଜ୍ଞାନ କରି ପାରିବେ ; ଯାହା କି ଆମ ଦେଶରେ ବହୁତ ବଡ଼ କଥା ଭାବେ ମାନି ନିଆଯାଇଥାଏ , ଗଣିତ ଏବଂ ବିଜ୍ଞାନ କରିବା । ତ ନିଜର ବାପା-ମାଆଙ୍କୁ ଏହି କଥା କିପରି ବୁଝାଯାଇ ପାରିବ କି ଆମେ ଯଦି ଗଣିତ କିମ୍ବା ବିଜ୍ଞାନ କରି ପାରୁନୁ , ତେବେ ଆଉ କିଛି ଅଧିକ ଭଲ ଭାବେ କରିପାରିବୁ ଆଉ ଏହା ମଧ୍ୟ କୌଣସି ବଡ଼ କଥା ନୁହେଁ କି ଆମେ କୌଣସି ଗୋଟିଏ ଜିନିଷରେ ଏତେ ଭଲ ନୁହେଁ ।


    ପ୍ରସ୍ତୁତକର୍ତ୍ତା - ମାନନୀୟ , କୃପାକରି ଏ ସମ୍ପର୍କରେ ଆମ ସମସ୍ତଙ୍କୁ ପ୍ରେରଣା ପ୍ରଦାନ କରନ୍ତୁ ।


    ମୋଦୀଜୀ - ଆପଣଙ୍କର ଚିନ୍ତା ହେଉଛି ବହୁତ ସ୍ୱାଭାବିକ ଯେ ପିଲାମାନଙ୍କୁ ଉପଯୁକ୍ତ ମାର୍ଗଦର୍ଶନ ମିଳେ ନାହିଁ , ଏଭଳି ସମୟରେ ଏକ ଉପଯୁକ୍ତ ମାର୍ଗଦର୍ଶନ ମିଳିବା ଦରକାର , ତାହା ମିଳେ ନାହିଁ । ଲୋକମାନେ ନିଜ ନିଜ ଅନୁଭବର କଥାସବୁ କହିଥାଆନ୍ତି । ମାଆ ଗୋଟିଏ ଉପଦେଶ ଦେବେ , ତ ବାପା ଅନ୍ୟ ଏକ ମତାମତ ଦେବେ , ତ ଅଙ୍କଲ ତୃତୀୟ ମତାମତ ଦେବେ , ମହଲ୍ଲାର ସାଙ୍ଗମାନେ ଚତୁର୍ଥ ମତାମତ ଦେବେ ଆଉ ଆମେ କନଫ୍ୟୁଜ ହୋଇଯାଉ । ଏହି ଦ୍ୱନ୍ଦ ରହିଥିବା ପଛରେ ଗୋଟିଏ କାରଣ ହେଉଛି ଏହା କି ଆମକୁ ଆମ ନିଜ ବିଷୟରେ ଜଣାଅଛି ତ ? ମୋର ନିଜର ଆବେଗ/ଆଗ୍ରହ କ ’ ଣ ରହିଛି ? ମୋର ରୂଚି କେଉଁଥିରେ ରହିଛି ? ଆଉ ମୁଁ ମୋ ରୂଚି ଅନୁସାରେ ଏହା ପୂର୍ବରୁ କିଛି କରି ପାରିଛି କି ? ମୋର କ ’ ଣ ସବୁ ସ୍ୱପ୍ନ ରହିଛି , ତାହା ହେଉଛି ପରବର୍ତି ସମୟର କଥା । ଆଗ ମୋର ଆବେଗ କ ’ ଣ । ଆଉ ଏହା ପରେ ଆପଣ ଆପଣଙ୍କର ମାଆ-ବାପାଙ୍କୁ ମଧ୍ୟ ମନେଇ ପାରିବେ । ଦେଖନ୍ତୁ ଅଷ୍ଟମ ଶ୍ରେଣୀରେ ମୁଁ ଏପରି କରିଥିଲି , ନବମ ଶ୍ରେଣୀରେ ମୁଁ ଏପରି କରିଥିଲି । ମୋ ଶିକ୍ଷକ ମୋତେ କହୁଥିଲେ । ସେ ସମୟରେ ଯେତେବେଳେ ତହସିଲ ଭିତରେ ପ୍ରତିଯୋଗିତା ଥିଲା , ତ ମୁଁ ସେଠାକୁ ଯାଇଥିଲି , ମୁଁ ଏପରି କରି ଆସିଥିଲି । ମୋତେ ଲାଗୁଛି କି ମୋ ଭିତରେ ଏହି ଶକ୍ତି ରହିଛି । କେବେ ଆମେ ଆମ ଶିକ୍ଷକ , ଯାହାଙ୍କ ପ୍ରତି ଆମର ପ୍ରଗାଢ଼ ଭକ୍ତି ରହିଛିତାଙ୍କ ସହିତ ଆମକୁ କଥା ହେବାକୁ ପଡ଼ିବ କି ଆଜ୍ଞା ଆପଣ ମୋତେ ଚାରି ବର୍ଷ ଧରି ପଢ଼ାଉଛନ୍ତି , ମୋତେ ଦେଖୁଛନ୍ତି , ଆପଣଙ୍କୁ କ ’ ଣ ଲାଗୁଛି । ମୋତେ କ ’ ଣ କରିବା ଦରକାର ଆଉ ଏପରି ନୁହେଁ କି ଶିକ୍ଷକ ଆମକୁ ସମୟ ଦିଅନ୍ତି ନାହିଁ । ଯଦି କୌଣସି ବିଦ୍ୟାର୍ଥୀ ଶିକ୍ଷକଙ୍କ ପ୍ରତି ଆତ୍ମୀୟ ଭାବନା ସହିତ ଯୋଡ଼ି ହୋଇ ଥାଆନ୍ତି । ତ ସେହି ଶିକ୍ଷକଙ୍କୁ ମଧ୍ୟ ଲାଗିଥାଏ କି ହଁ , ଏହି ବିଦ୍ୟାର୍ଥୀଙ୍କୁ ମୁଁ ସମୟ ଦେବି , ତାକୁ ମାର୍ଗଦର୍ଶନ କରିବି , ତାକୁ ମଧ୍ୟ ଲାଗିଥାଏ କିନ୍ତୁ ଅଧିକ ଦ୍ୱନ୍ଦ ଏହି କଥାକୁ ନେଇ ହେବା ଉଚିତ ନୁହେଁ କି କେହି ଆପଣଙ୍କୁ କ ’ ଣ କହୁଛନ୍ତି , ମାଆ-ବାପା କ ’ ଣ କହୁଛନ୍ତି । ଆପଣ ନିଜେ ଦ୍ୱନ୍ଦରେ ଅଛନ୍ତି , ଏହା ହେଉଛି ସମସ୍ୟା । ଏଥିପାଇଁ ଦ୍ୱନ୍ଦରେ ଅଛନ୍ତି କାରଣ ଆପଣଙ୍କୁ ଜଣା ନାହିଁ କି ଆପଣଙ୍କୁ କ ’ ଣ କରିବାକୁ ଅଛି । ମୋର ବାରମ୍ବାର ମନେଅଛି କି ବହୁତ ବର୍ଷ ପୂର୍ବେ ବରୋଦାରେ ଏମଏସ୍ ବିଶ୍ୱବିଦ୍ୟାଳୟର ହଷ୍ଟେଲକୁ ଯାଉଥିଲି , ଛାତ୍ରଛାତ୍ରୀଙ୍କ ସହ ପରିଚିତ ହେବାକୁ , ଏହା କେଉଁ 77 , 88 , 89ବର୍ଷର କଥା କହୁଛି । ତ ସେମାନଙ୍କୁ ଭେଟୁଥିଲି , ବସୁଥିଲି , କଥା ହେଉଥିଲି , ତ ମୁଁ ଏଭଳି ସେମାନଙ୍କୁ ମଧ୍ୟ କେବେ ପଚାରୁଥିଲି ଆପଣଙ୍କ ମନରେ ଉଦ୍ଦେଶ୍ୟ କ ’ ଣ ରହିଛି , କ ’ ଣ ଚିନ୍ତାକରୁଛ ? ତ ଅଧିକାଂଶ ପିଲା ଉତ୍ତର ଦେଉଥିଲେ , ଥରେ ସ୍ନାତକ ହୋଇଯାଏ , ଆଗକୁ ଜଣା ନାହିଁ , ଆଗକୁ କ ’ ଣ ହେବ ତାହା ତାକୁ ଜଣା ନାହିଁ । ଥରେ ସ୍ନାତକ ହୋଇଯାଏ । ଥରେ ମୁଁ ପଚାରୁଥିଲି , ତ ଜଣେ ପିଲା ସେଠାରେ ଗୁଜରାଟ ବାହାରୁ ଆସିଥିଲା , ସେ ସେଠାରେ ପଢ଼ୁଥିଲା । ସେ କହିଲା , ମୁଁ ଶାସନ କରିବାକୁ ଚାହୁଁଛି , ମୁଁ ଗାଳି ଦେଲି , କହିଲା ମୁଁ ଶାସନ କରିବାକୁ ଚାହୁଁଛି , ତ ମୁଁ କହିଲି ରାଜନୀତିରେ ଯିବାକୁ ଚାହୁଁଛୁ କି ? କହିଲା ନାହିଁ , ରାଜନୀତିରେ ଯିବାକୁ ଚାହୁଁନାହିଁ । କହିଲା ମୋତେ ବାବୁ ହେବାର ଅଛି , ବାବୁମାନେ ତ ଶାସନ କରନ୍ତି । ରାଜନେତାମାନେ ତ ଆସୁଛନ୍ତି ଯାଉଛନ୍ତି । ମୁଁ ଏହା 40 ବର୍ଷ ତଳର ଘଟଣା ଏଥିପାଇଁ ଶୁଣାଉଛି କି ସେହି ପିଲାର ଏତେ ସ୍ପଷ୍ଟତା ଥିଲା କି ମୋତେ କ ’ ଣ କରିବାର ଅଛି , ଆଉ ପରେ ମୁଁ ଅନୁସନ୍ଧାନ କଲି ତ ମୁଁ ଶୁଣିଲି କି ସେ ସରକାରୀ ବିଭାଗରେ ଯାଇଛନ୍ତି ଆଉ ଭଲ ସ୍ଥିତିରେ ଅଛନ୍ତି । ତାଙ୍କର ଯେଉଁ ସାଙ୍ଗମାନେ ଥିଲେ , ସେମାନଙ୍କଠାରୁ ମୁଁ ଶୁଣିଥିଲି ।


    ମୋର କହିବାର ତାତ୍ପର୍ଯ୍ୟ ହେଉଛି ଏହା କି ଆମ ମନରେ ସ୍ପଷ୍ଟତା ରହିବା ଦରକାର । ଚିନ୍ତାଧାରାରେ ସ୍ଫଷ୍ଟତା , ଦୋଷକୁ ସ୍ୱୀକାର ମୋର ଦୋଷକୁ ସ୍ୱୀକାର କରିବାରେ ବିଶ୍ୱାସ ରହିଥିବା ଦରକାର । ଆଉ ସେହି ଅନୁସାରେ କାର୍ଯ୍ୟ କରିବାଭଳି ମୋର ସାହସ , ମୋର ଶରୀର , ମୋର ମନ , ମୋର ବୁଦ୍ଧି , ମୋର ସମୟ ଏସବୁ ଯଦି ଆମେ ବିକଶିତ କରିବା ତ ଆମେ ସହଜରେ ସେହି ଦିଗକୁ ଯାଇ ପାରିବା । ବିଜ୍ଞାନ , ଗଣିତ ତାହାର ଏକ ସ୍ୱତନ୍ତ୍ର ମହତ୍ୱ ରହିଛି । କିନ୍ତୁ କ ’ ଣ ଅନ୍ୟ ସବୁ ସ୍ୱପ୍ନଗୁଡ଼ିକର ମହତ୍ୱ ନାହିଁ , ଏହା ଯେଉଁ ଆମ ଦେଶରେ ଚିନ୍ତାଧାରା ରହିଛି ତାହା ପ୍ରକୃତରେ ଠିକ୍ ନୁହେଁ । ବିଜ୍ଞାନ ଏବଂ ଗଣିତରେ ଆମର ଗୁରୁତ୍ୱ ରହିବା ସତ୍ତ୍ୱେ ମଧ୍ୟ ଯେତେ ସଂଖ୍ୟାରେ ସେଠାକୁ ଲୋକ ଯିବା ଦରକାର , ଯାଉ ନାହାଁନ୍ତି , ଏହା ହେଉଛି ଚିନ୍ତାର ବିଷୟ , ଆଉ ତାହାର କାରଣ ହେଉଛି କି ପ୍ରାରମ୍ଭିକ କାଳରେ ତାକୁ ଏହି ପ୍ରକାରରେ ଯେଉଁ ପ୍ରେରଣା ମିଳିବା ଦରକାର , ତାହା ଆମର ଏଠାରେ ବୋଧହୁଏ କିଛି କମ୍ ରହିଯାଇଛି । ଆଉ ସେହି କାରଣରୁ କିଛି ଶିକ୍ଷକ , କିଛି ବିଦ୍ୟାଳୟ , କିଛି ଅଭିଭାବକମାନେ ସ୍ୱତନ୍ତ୍ର ଆଗ୍ରହ ପ୍ରକାଶ କରି ଏହି ଜିନିଷକୁ ପ୍ରୋତ୍ସାହନ ଦେବେ ତ ବହୁତ ଆଗକୁ ବାହାରି ଯାଉଛନ୍ତି । କିଛି ଲୋକ ଅଛନ୍ତି , ଠିକ୍ ଅଛି ଭାଇ ସ୍ନାତକର କାରଖାନାକୁ ଚାଲିଯିବା , ସେଠାରୁ କାରଖାନାରୁ ବାହାରିଯିବା । ଏହିଭଳି ଚାଲୁ ରହିଥାଏ ଆଉ ଏଥିପାଇଁ ଆପଣଙ୍କର ଏହି ଚିନ୍ତା ହେଉଛି ବହୁତ ସ୍ୱାଭାବିକ । ମୋର ପରାମର୍ଶ ଏହା ରହିବ କି ଆପଣ ଚାପରେ ଆସି କିଛି କରନ୍ତୁ ନାହିଁ । ଆପଣ ନିଜର କ୍ଷମତାର ଆଧାରରେ ଆଉ ସେଥିରେ କାହାର ସାହାଯ୍ୟ ମଧ୍ୟ ନିଅନ୍ତୁ , ଏପରି ନୁହେଁ କି ଆପଣଙ୍କୁ ନିଜର ରାୟ ଭୁଲ ହେଉ , କିନ୍ତୁ ଯଦି ଖୋଲାଖୋଲି ଭାବେ କଥା ହେବେ ତ ବୋଧହୁଏ ଆପଣଙ୍କୁ ସଠିକ ମାର୍ଗଦର୍ଶନ , ଆପଣଙ୍କୁ ଭିନ୍ନ ଭିନ୍ନ ଲୋକଙ୍କଠୁ ମିଳିବ ।


    ଛାତ୍ର ଜେ ନି ଥ୍ - ଶୁଭ ସକାଳ ସାର୍! ମୋ ନାଁ ହେଉଛି ଜେନିଥ୍ । କେନ୍ଦ୍ରୀୟ ବିଦ୍ୟାଳୟ ମସ୍କୋର ମୁଁ ନବମ ଶ୍ରେଣୀର ଛାତ୍ର । ଆପଣ ଗତବର୍ଷ ଆମ ପିତା-ମାତାଙ୍କୁ ଅନେକ ପରାମର୍ଶ ଦେଇଥିଲେ , ଏହାର ପରିଣାମ ସ୍ୱରୂପ ଆମ ପିତା-ମାତାଙ୍କର ବ୍ୟବହାରରେ ଅନେକ ପରିବର୍ତ୍ତନ ଆସିଛି । ଆଉ ବର୍ତମାନ ମୁଁ ମୋ ପରୀକ୍ଷା ଚିନ୍ତାନେଇ ସେମାନଙ୍କ ସହିତ ଆଲୋଚନା କରୁଛି , ଭୟ ଓ ବିଫଳତା ଆଦି ବିଷୟକୁ ନେଇ । ସେମାନେ ହସି ହସି ଗୋଟିଏ ପ୍ରତିକ୍ରିୟା ଦେଉଛନ୍ତି ତମେ ଏହା କରିପାରିବ । ମୋତେ ପ୍ରେରଣା ଦେଉଛନ୍ତି । ବାସ୍ତବରେ ମୁଁ ଆପଣଙ୍କୁ ବହୁତ ଧନ୍ୟବାଦ ଜଣାଉଛି ।


    ଗତ ସପ୍ତାହରେ ଆପଣ ଆମ ପିତା-ମାତାଙ୍କୁ ବହୁତ ଭଲ-ଭଲ ପରାମର୍ଶ ଦେଇଥିଲେ , ଏହାର ପରିଣାମ ଏହା ହେଲା କି ସେମାନଙ୍କ ଦୃଷ୍ଟିଭଙ୍ଗୀ ବଦଳିଗଲା , ଏବେ ର୍ମୁ ନିଜ ପିତା-ମାତାଙ୍କ ସହିତ ମୋର ପରୀକ୍ଷା ତଥା ଅସଫଳତାର ଡର ଏହି ସମସ୍ତ ବିଷୟରେ ଆଲୋଚନା କରୁଛି । ତାଙ୍କ ହସ ଏହା ସୂଚାଉଛି କି ତୁମେ ଏହା କରିପାରିବ , ଅର୍ଥାତ ତୁମେ କରିପାରିବ , ମୋତେ ମଧ୍ୟ ଅଧିକ ପ୍ରେରଣାରେ ଭରିଦେଉଛି । ଏଥିପାଇଁ ଆପଣଙ୍କୁ ବହୁତ-ବହୁତ ଧନ୍ୟବାଦ ।


    ମୋଦୀଜୀ - ଆପଣ ମୋତେ ସବୁ ଶ୍ରେୟ ଦେଇ ଦେଲେ । ବାସସ୍ତବରେ ସବୁ ଶ୍ରେୟ ତମ ପିତା-ମାତାଙ୍କୁ ଯାଉଛି । କାରଣ ସେମାନେ ସଠିକ କଥାକୁ ଧରିଛନ୍ତି ଆଉ ତାହାକୁ ଧରିବା ସହିତ ନିଜର ଯେଉଁ ପୁରୁଣା ଅଭ୍ୟାସ ଥିଲା , ଅବା ଅହଂକାର ଥିଲା , ତାକୁ ଛାଡି ନୂତନ ଭାବେ ସେମାନେ ଭାବିବା ପାଇଁ ସେମାନେ ଚିନ୍ତା କରିଛନ୍ତି । ଏକଥା ହେଉଛି ସ୍ପଷ୍ଟ । ଅଭିଭାବକମାନଙ୍କର ସକରାତ୍ମକ ଭୂମିକା ପିଲାମାନଙ୍କର ଜୀବନରେ ବହୁତ ବଡ଼ ଶକ୍ତି ରଖିଥାଏ । ଶିକ୍ଷକମାନଙ୍କୁ ମଧ୍ୟ ଆପଣମାନେ ଦେଖିଥିବେ , କିଛି ଶିକ୍ଷକ ଏଭଳି ହୋଇଥାନ୍ତି , ଯେଉଁମାନେ ତିନି-ଚାରିଜଣ ପିଲାଙ୍କ ପାଇଁ ସେ ଲାଗିଥାନ୍ତି । ସେ ପ୍ରଶ୍ନ ପଚାରିବେ ସେମାନଙ୍କୁ , କଥା ହେବେ ତ ସେମାନଙ୍କ ସାଙ୍ଗରେ , ପ୍ରଶ୍ନ ଆସିଲା ତ ସେମାନଙ୍କୁ ପଚାରିବେ , ସେ ହାତ ଉଠାଇଥିବ ତ ତାକୁ କହିବେ , ଆଚ୍ଛା କୁହ । ତାଙ୍କୁ ଭଲ ଲାଗିଥାଏ , ତାଙ୍କୁ ଲାଗିଥାଏ ସେ ତୁରନ୍ତ ଠିକ୍ କରି ନେଇଥାଏ । ଆଉ ସେହି କାରଣରୁ ଶ୍ରେଣୀର ବାକି ପିଲାଙ୍କ ମନରେ ସେହି ଶିକ୍ଷକଙ୍କ ପ୍ରତି ମଧ୍ୟ ଏକ ଏକ ଅଭାବ ବୋଧ ସୃଷ୍ଟି ହୋଇଯାଇଥାଏ । ଗୋଟିଏ ଯାହା ସମ୍ୟକ ଦୃଷ୍ଟିର ଅଭାବ ହୋଇଥାଏ । ତାହାର ପରିଣାମ ହୋଇଥାଏ । ସେହି ପ୍ରକାରରେ ମା-ବାପା ମଧ୍ୟ କେବେ କେବେ ନିଜର ସାଙ୍ଗ-ବନ୍ଧୁଙ୍କ ଘରକୁ ଯାଇଛନ୍ତି , ତ ଆପଣ ଦେଖିଥିବେ କି ଜଣାପଡେ ହଁ ତାଙ୍କ ପୁଅ ଏହା କରିଛି , ତ ତାକୁ ଡକିବେ କି ଶୁଣ , ଦେଖ ଇଏ ଏହା କରିଛି । ଅର୍ଥାତ 25 ଲୋକଙ୍କ ମଧ୍ୟରେ ସଂପର୍କୀୟଙ୍କ ମଧ୍ୟରେ ମାଆ-ବାପା ତାକୁ ସେହି କଥା ଶିଖାଇବାକୁ ଚାହୁଁଛନ୍ତି କି ଦେଖ ମୋହନ ଭାଇଙ୍କ ପୁଅ କ ’ ଣ କଲା , ଦେଖ ତୁ ହେଉଛୁ କି କିଛି କରୁ ନାହୁଁ । ହୋଇଗଲା ମାମଲା ଶେଷ । ଆଉ ଏହି ଅଭ୍ୟାସ ପ୍ରାୟ ସମସ୍ତଙ୍କ ପାଖରେ ଥାଏ । ଆପଣ ଘରେ ମଧ୍ୟ ଯାଇ ଦେଖନ୍ତୁ , ତ ଶୁଣାଇବେ କି ଦେଖନ୍ତୁ ମାମୁଙ୍କ ପୁଅ କେତେ ଆଗକୁ ଚାଲିଗଲା , ତୁମେ କିଛି ଚିନ୍ତାକର । ଏହି ଯେଉଁ ତୁଳନା ହେଉଛି । ଏହା ମାଆ-ବାପାମାନେ , ଶିକ୍ଷକମାନେ , କେବେ କରିବା ଉଚିତ ନୁହେଁ । ଏହାଦ୍ୱାରା ତାହାଙ୍କୁ ବହୁତ ନିରାଶା ଭାବ ମିଳିଥାଏ । ତାକୁ ହତୋତ୍ସାହିତ କରିଦିଏ । ଏହା ଏକ ଏଭଳି ମନୋବୈଜ୍ଞାନିକ ପରିଣାମ ଆଣିଥାଏ , ଯାହାକୁ ବୋଧହୁଏ ଆମେ କଳ୍ପନା କରି ପାରିବା ନାହିଁ । ଆମର କାମ ହେବା ଦରକାର ତାକୁ ପ୍ରୋତ୍ସାହିତ କରିବା । ଠିକ୍ ଅଛି , ପିଲା ଦୁର୍ବଳ ଅଛି , କାରଣ ଆପଣ 90% ବାଲାଙ୍କ ସହିତ ତୁଳନା କରିବା ଆରମ୍ଭ କଲେ ଏଥିପାଇଁ ଆପଣଙ୍କୁ ଖରାପ ଲାଗୁଛି । କିନ୍ତୁ ଆପଣ ତାକୁ ଏହା କୁହନ୍ତୁ , ଦେଖ୍ ପୁଅ , ଗତ ଥର ତୁମେ 55% ଆଣିଥିଲ , ଏଥର 60% ନେଇ ଆସିଲ । କ ’ ଣ ଚମତ୍କାର କରିଦେଲ ତୁମେ ? ପୁଅ , ତୁମେ ମୋ ନାମକୁ ଉଜ୍ଜ୍ୱଳ କରିଦେଲ । 55ରୁ 60ର ଯେଉଁ ଖୁସି ଅଛି , ତାହାକୁ 60ରୁ 90 ପର୍ଯ୍ୟନ୍ତ ନେଇଯିବାର ଖୁସି ଦେଇ ପାରିବ , କିନ୍ତୁ 90 କାହିଁକି ନ ଆଣିଲା , ଏଥିପାଇଁ 60କୁ ଦୋଷ ଦେଇ ଚାଲିବା , ତ ପିଲା 60ରୁ 40 ଆଡ଼କୁ ଆସିଯିବ । 60ରୁ 70 ଆଡ଼କୁ ଯିବ ନାହିଁ । ଆଉ ଏହି ବାତାବରଣର ବହୁତ ଆବଶ୍ୟକତା ଅଛି । ଆମେ ଗାଳି ଦେଇ ଚାଲିବା , ଆମେ ତାକୁ ନ୍ୟୁନ ଦେଖାଇ ଚାଲିବା , ପିଲାମାନଙ୍କୁ ତ ଆମେ ତାକୁ କେବେ ହେଲେ ଶକ୍ତିଶାଳୀ କରି ପାରିବା ନାହିଁ ।


    ମୁଁ ସରକାରରେ କାର୍ଯ୍ୟ କରୁଛି ଯଦି ମୋତେ କେହି କୌଣସି ଅବସରରେ ଛୋଟ କଥାଟିଏ କହୁଛି ତ ଅନ୍ୟ ସମୟରେ କେବେ ମିଳିଯାଉଛି ତ କହୁଛି କି ଦେଖ ବନ୍ଧୁ ଏହାକୁ କିଭଳି କରିବା । କିନ୍ତୁ ସାମୂହିକ ଭାବେ ଯେତେବେଳେ ଭେଟ ହେଉଛି ମୁଁ ମନପ୍ରାଣ ଦେଇ ତା ’ ର ପ୍ରଶଂସା କରୁଛି । ଆଉ ସେ ପ୍ରଶଂସା ମିଥ୍ୟା ହୋଇ ନଥାଏ । ସେ ମଧ୍ୟ ନିଜ ସମୟର ଯେଉଁ ମଧ୍ୟ ଶକ୍ତି ରହିଛି , ଅନୁଭବ ହେଉଛି ସଂପୂର୍ଣ୍ଣ ଭାବେ ଚିପୁଡ଼ି ଦିଆଯାଇଥାଏ । ଠିକ୍ ଅଛି ପ୍ରଧାନମନ୍ତ୍ରୀଙ୍କ ଅପେକ୍ଷାଠାରୁ ଦୁଇ ପାଦ ପଛରେ ରହିଗଲା । କିନ୍ତୁ ସେହି କାରଣରୁ ତା ’ ର ପରିଶ୍ରମ ବେକାର ନୁହେଁ ଆଜ୍ଞା , ଦଳଗତ ପ୍ରେରଣା ପାଇଁ ଏହି ଗୁଣ ବହୁତ ଆବଶ୍ୟକ ହୋଇଥାଏ । ମୋର ମଧ୍ୟ ଆପଣମାନଙ୍କୁ ଅନୁରୋଧ ରହିବ , ଆପଣ ନିଜର ତୁଳନା , ନିଜର ପୁରୁଣା ରେକର୍ଡ ସହିତ କରନ୍ତୁ , ଆପଣ ନିଜର ପୁରୁଣା ରେକର୍ଡ ସହିତ ପ୍ରତିଦ୍ୱନ୍ଦିତା କରନ୍ତୁ । ଆପଣ ନିଜର ପୁରୁଣା ରେକର୍ଡ ଭାଙ୍ଗନ୍ତୁ । ଆପଣ ଯଦି ନିଜର ନିଜସ୍ୱ ରେକର୍ଡ ଭାଙ୍ଗୁଛନ୍ତି , ତ ଆପଣଙ୍କୁ କେବେ ହେଲେ ମଧ୍ୟ ନିରାଶାର ଗର୍ତ୍ତରେ ବୁଡ଼ିଯିବାର ସୁଯୋଗ ଆସିବ ନାହିଁ । ଆପଣ ନିଜେ ନିଜ ଆଗକୁ ବଢ଼ିବା ଆଉ ସେଥିରେ ଆପଣଙ୍କୁ ଜଣାଅଛି କି 3 ଘଣ୍ଟା ଅବିରତ କାମ କରି ପାରିବେ । ସାଢ଼େ ତିନି ଘଣ୍ଟାର କରିବାର ଅଛି , ତ ତିନି ଜଣାଅଛି ତ ସାଢ଼େ ତିନି ଘଣ୍ଟା ବିଷୟରେ ଚିନ୍ତା କରିବେ । ସାମ୍ନାବାଲା ପାଞ୍ଚ କରି ପାରିବ , ତ ମୁଁ ପାଞ୍ଚ କରି ପାରିବି ନାହିଁ , ଛାଡ଼ିଦିଅ ସାଙ୍ଗ , ମୁଁ କିପରି ତିନିକୁ ସାଢ଼େ ତିନି କରିଦିଏ । ଏହି ପରିବର୍ତ୍ତନ ହେଉଛି ବହୁତ ଜରୁରୀ । ଯଦି ଏହା ଆପଣ କରିଦେଲେ ତ ମୁଁ ମାନୁ ନାହିଁ କି କୌଣସି ଚାପ ଦେଇ ଆପଣଙ୍କ ଯିବାକୁ ପଡ଼ିବ ।


    ଛାତ୍ର- ଜୟପ୍ରିତ ସିଂହ - ନମସ୍କାର ଆଜ୍ଞା , ମୋ ନାମ ହେଉଛି ଜୟପ୍ରିତ ସିଂହ ଶାହପୁରୀ । ମୁଁ କେନ୍ଦ୍ରୀୟ ବିଦ୍ୟାଳୟ ତେହେରାନ୍ ଦୂତାବାସ ସ୍କୁଲରେ ପଢ଼ୁଛି । ମୁଁ ତେହେରାନ୍ , ଇରାନ୍ରୁ କହୁଛି । ସାର୍ ମୋର ଆପଣଙ୍କୁ ଏକ ପ୍ରଶ୍ନ ଅଛି , ଶିଖିବା ସମୟରେ ପ୍ରଶଂସା ମିଳିବ ତ , ଶିଖିବାରେ ଅଧିକ ମନ ଲାଗିଥାଏ । ତ ଆମ ଅଭିଭାବକ ଏବଂ ଶିକ୍ଷକ ଏହାସବୁ କାହିଁକି ଆପଣାଉ ନାହାଁନ୍ତି । ଶ୍ରେଣୀରେ ଦୁଇ-ତିନୋଟି ପିଲାମାନଙ୍କୁ ଛାଡ଼ି ବାକି ପିଲାମାନେ ଭଲ କଲେ ମଧ୍ୟ ସେମାନଙ୍କୁ ପ୍ରଶଂସା ମିଳୁନାହିଁ । ତ ସାର୍ , କ ’ ଣ ଆପଣଙ୍କ ସହିତ ମଧ୍ୟ ଏଭଳି ହେଉଥିଲା ? ଧନ୍ୟବାଦ ।


    ମୋଦୀଜୀ - ଗୋଟିଏ ପ୍ରକାରରେ ତ ଏହା କାହିଁକି ସମସ୍ତଙ୍କ ଦୃଷ୍ଟିକୁ ଆସିଥାଏ , ଏହି କଥା ଉପରେ ଆମର ଧ୍ୟାନ କାହିଁକି ଯାଇଥାଏ । ଏହାର କାରଣ ହେଉଛି ଏହା କି ଆମେ ମାତ୍ରାଧିକ ସଚେତନ ଆଉ ଆମେ ଭିତରୁ ହେଉଛୁ ଦୁର୍ବଳ । ଯେ ପର୍ଯ୍ୟନ୍ତ କେହି ପଚାରେ ନାହିଁ , ଆଉଁସି ଦିଏ ନାହିଁ , ସେତେବେଳ ପର୍ଯ୍ୟନ୍ତ ମୋତେ ମୋ କରିଥିବା କାର୍ଯ୍ୟ ପାଇଁ ଆନନ୍ଦ ମିଳିନଥାଏ । ଯାହାଙ୍କ ଭିତରେ ଆତ୍ମବିଶ୍ୱାସ ରହିଥାଏ , ସେ କେତେ ପରିମାଣରେ ତାଳି ବାଜିଲା , କେତେ ବାଜିଲା ନାହିଁ , ଏହି କଥା ପ୍ରତି ଧ୍ୟାନ ଦେଇ ନଥାଏ ଆଜ୍ଞା । ତାକୁ ବିଶ୍ୱାସ ଥାଏ ଆଉ ମୁଁ ମାନୁଛି କି ସର୍ବପ୍ରଥମେ ଏହି ବାକି କଥା ପରେ ଆପଣଙ୍କ ଭିତରେ , ନିଜକୁ ନିଜ ଉପରେ ଏତିକି ମାତ୍ରାରେ ବିଶ୍ୱାସ ରଖିବା ଦରକାର କି କେହି ଆମକୁ ପ୍ରଶଂସା କରୁ ଅବା ନକରୁ , କେହି ପଚାରୁ ଅବା ନ ପଚାରୁ , ଆମ ପାଇଁ କେହି ଭଲ କରୁ ଅବା ନକରୁ , କିନ୍ତୁ ମୁଁ ନିଜେ ଏପରି ଏକ ସ୍ଥିତି ସୃଷ୍ଟି କରିବି କି କେବେ ନା କେବେ ମୋ ଶିକ୍ଷକ ମୋ ପ୍ରତି ଗୁରୁତ୍ୱ ଦେବେ , ତାଙ୍କୁ ଆହ୍ୱାନ ନ ଦେବା , ମନରେ ରଖିବା । ମୁଁ ତାଙ୍କୁ ଜିତିକରି ରହିବି ଆଉ ଥରେ ଆପଣ ତାଙ୍କୁ ଜିତିବାକୁ ସ୍ଥିର କରିନେବେ ତ ଆପଣ ଦେଖିବେ ପିଲାମାନଙ୍କ ମଧ୍ୟରେ ଶକ୍ତି ରହିଥାଏ , ତିନି ମାସ ମଧ୍ୟରେ ଶିକ୍ଷକଙ୍କୁ ଜିତିନେବେ ।


    ଆଉ ଏକ ବିଷୟ ମଧ୍ୟ ମଝିରେ ଏକ ପ୍ରଶ୍ନ ଆସିଥିଲା , ମୋ ମନରେ ବିଚାର ଆସିଲା ଦେଖନ୍ତୁ କେବେ କେବେ କ ’ ଣ ହୋଇଥାଏ , ଶିକ୍ଷକ ମଧ୍ୟ ସେହି ପିଲାଙ୍କୁ ବିଶ୍ୱାସ କରିଥାଆନ୍ତି ଅବା ଆଗ୍ରହ ରଖିଥାଆନ୍ତି , ଯେତେବେଳେ ଶିକ୍ଷକଙ୍କୁ ଲାଗିଥାଏ କି ତାଙ୍କ ଅଭିଭାବକ ପିଲାଙ୍କ ପ୍ରତି ଆଗ୍ରହୀ ଅଛନ୍ତି , ଏଭଳି ବହୁତ ମାଆ-ବାପା ଥିବେ , ଯେଉଁମାନେ ପିଲାମାନଙ୍କୁ ସପ୍ତମରୁ ଦଶମ ଅଥବା ଦ୍ୱାଦଶ ପର୍ଯ୍ୟନ୍ତ କେଉଁ ଶିକ୍ଷକ ପଢ଼ାଉଛନ୍ତି , ଜଣା ନଥିବ । କାରଣ କେବେ ପିଲାଙ୍କ ଜନ୍ମଦିନରେ ସାଙ୍ଗସାଥୀଙ୍କ ସହିତ ମାଆ-ବାପା ଶିକ୍ଷକଙ୍କୁ ଡାକିଲେ କି ? କ ’ ଣ ବାପା-ମାଆ କେବେ ସ୍କୁଲକୁ ଯାଇ କୌଣସି ଶିକ୍ଷକଙ୍କ ଜନ୍ମଦିନ ଅଛି , ପିଲା କହିଲା କି ମୋ ଶିକ୍ଷକଙ୍କ ଜନ୍ମଦିନ ଅଛି , ମାଆ-ବାପା ସ୍କୁଲ ଚାଲିଗଲେ , ପିଲାର ଶିକ୍ଷକଙ୍କୁ ଜନ୍ମଦିନର ଶୁଭେଚ୍ଛା ଜଣାଇଲେ ଆଉ କହିଲେ ମୋ ପାଖରେ ତ ଘରେ ପିଲା ତିନି-ଚାରି ଘଣ୍ଟା ରହୁଛି , ପାଞ୍ଚ-ଛଅ ଘଣ୍ଟା ଆପଣଙ୍କ ପାଖରେ ରହୁଛି । ଏବେ ତାହାର ଜୀବନ ଆପଣଙ୍କ ହାତରେ ଅଛି । ଆପଣଙ୍କୁ ମୁଁ ଶୁଭକାମନା ଦେବାକୁ ଆସିଛି । ସେ ଶିକ୍ଷକଙ୍କର ମନ କ ’ ଣ କହିବ , କୁହନ୍ତୁ । ତାଙ୍କୁ ଲାଗିବ କି ଭାଇ , ଏହି ପିଲାକୁ ତ ସେମାନେ ମୋତେ ସମର୍ପଣ କରିଦେଇ ଯାଇଛନ୍ତି । ମୋର ଦାୟିତ୍ୱ ହେଉଛି । କିନ୍ତୁ ଅଭିଭାବକଙ୍କର ଏହି ଭୂମିକା ରହୁନାହିଁ । ଶିକ୍ଷକଙ୍କୁ ନା କେହି ନିଜ ଘରକୁ ଡାକୁଛନ୍ତି , ନା ମାଆ-ବାପା ଯାଉଛନ୍ତି , ପିଲା ଆସି କହିଦେଲା କି ଶିକ୍ଷକ ମୋତେ ଗାଳି ଦେଲେ , ବାସ୍ ହୋଇଗଲା । ମାଆ-ବାପା ସତ କ ’ ଣ ମିଛ କ ’ ଣ , ପିଲା କ ’ ଣ କହୁଛି , କାହିଁକି କହୁନାହିଁ , ଆଉ କେଉଁ ଅସୁବିଧା କିମ୍ବା ବେମାରୀ ଅଛି , କ ’ ଣ ଅଛି , ବାହାନା କରୁଛି , କିଛି ନାହିଁ । କ ’ ଣ ଭାବିଛନ୍ତି । ମୁଁ ଆରଟିଆଇ କରିବି , ମୁଁ ଏଫଆଇଆର ଦେଇଦେବି । ବହୁତ ମାଆ-ବାପା ଅଛନ୍ତି , ଯେଉଁମାନେ ନିଜ ପିଲାଙ୍କ ମଧ୍ୟରେ କୌଣସି ଊଣା ଅନୁଭବ କରନ୍ତି , କେବେ କରନ୍ତି ନାହିଁ , ଆଉ ସେହି କାରଣରୁ ବୋଧହୁଏ ନିଜକୁ ସମ୍ଭାଳି ନେଇଥାଆନ୍ତି କିନ୍ତୁ ପିଲାର ଜୀବନ ପାଇଁ ସମସ୍ୟା ସୃଷ୍ଟି ହୋଇଯାଇଥାଏ ।


    ଭଲ ହେବ ଶିକ୍ଷକ , ପରିଚାଳକ , ଛାତ୍ରଛାତ୍ରୀ ଏବଂ ଅଭିଭାବକ ଏମାନଙ୍କର ଏକ ବୈଠକ ହେବା ଦରକାର । ପରସ୍ପର ମଧ୍ୟରେ ଆଲୋଚନା ହେବା ଦରକାର । ସେମାନେ ନିଜ ନିଜ କାମ କରିବେ , ଚାରିକୋଣରେ ଭିନ୍ନ ଭିନ୍ନ କାର୍ଯ୍ୟ କରିବେ , ଏପରି ହେବ ନାହିଁ , ଏହି ବ୍ୟବସ୍ଥା ସହଜରେ ବିକଶିତ ହୋଇ ପାରିବ ଆଉ ଏହାର ପରିଣାମ ମଧ୍ୟ ମିଳିଥାଏ ଆଉ ମୁଁ ମାନୁଛି କି ଆମମାନଙ୍କୁ ପ୍ରୟାସ କରିବା ଦରକାର କି ଯେଉଁ ଶିକ୍ଷକଙ୍କ ପାଖରେ ପଢ଼ୁଛନ୍ତି , ସେମାନଙ୍କ ପ୍ରତି ସଂପୂର୍ଣ୍ଣ ପରିବାରର ଏକ ଆଦରଭାବ ସୃଷ୍ଟି ହେବା ଦରକାର , ସେହି ଶିକ୍ଷକଙ୍କ ପାଖରେ ଯେତେ ମଧ୍ୟ ଜ୍ଞାନ ଅଛି ନା ସେ ସବୁକିଛି ଆପଣମାନଙ୍କ ପାଇଁ ନିଗାଡ଼ି ଦେବେ , ସ୍ୱତନ୍ତ୍ର ଧ୍ୟାନ ଦେବେ ।


    ଛାତ୍ର- ସାର- ମୁଁ ହେଉଛି ଅଷ୍ଟମ ଶ୍ରେଣୀର ଛାତ୍ର , ମୁଁ ଏହି କଥାକୁ ଅନୁଧ୍ୟାନ କରୁଛି କି ପରୀକ୍ଷାରେ ପଚରାଯାଇଥିବା ପ୍ରଶ୍ନଗୁଡ଼ିକ ଆଉ ଯେଉଁ ଲକ୍ଷ୍ୟ ରଖି ଆମେସବୁ ପାଠ ପଢ଼ୁଛୁ , ସେଥି ମଧ୍ୟରେ କୌଣସି ତାଳମେଳ ନାହିଁ । ଆମର ଶିକ୍ଷକମାନେ ଅଧିକାଂଶ ସମୟରେ କହନ୍ତି କି ଆମକୁ ଏକ ଭଲ ମଣିଷ ହେବା ଆବଶ୍ୟକ କିନ୍ତୁ ପ୍ରଶ୍ନପତ୍ରରେ ଏହି ବିଷୟରେ କୌଣସି ତଥ୍ୟ ରହିନଥାଏ , ଆମର ଶିକ୍ଷା ବ୍ୟବସ୍ଥାକୁ ଗୋଟିଏ ଉପଦେଶ ହେଉଛି କି ଆମର ପରୀକ୍ଷା ଶିକ୍ଷାର ବ୍ୟାପକ ଲକ୍ଷ୍ୟ ସହିତ ଯୋଡ଼ି ହୋଇ ରହିବା ଆବଶ୍ୟକ ଆଉ ଏହି କଥା ପ୍ରତି ଶିକ୍ଷକମାନେ , ଛାତ୍ରଛାତ୍ରୀମାନେ , ଅଭିଭାବକମାନେ , ବୋର୍ଡ ପରୀକ୍ଷକମାନେ ସମସ୍ତଙ୍କୁ ସଜାଗ ରହିବା ଆବଶ୍ୟକ । ମାନନୀୟ ଏ ବିଷୟରେ ଆପଣଙ୍କର ବିଚାର ଆମେ ସମସ୍ତେ ଜାଣିବାକୁ ଚାହିଁବୁ ।


    ମୋଦୀଜୀ- ଦେଖନ୍ତୁ ମୂଳତଃ ଶିକ୍ଷାରେ ଏ ସମସ୍ତ କଥା ରହିଥାଏ , ଏହା ଯେଉଁ ଶିକ୍ଷା ରହିଛି ତାହା ରାତା-ରାତି ପ୍ରସ୍ତୁତ ହୋଇଯାଇ ନାହିଁ । ହଜାର ହଜାର ବର୍ଷ ଧରି ମାନବ ବିକାଶ ସହିତ ନୂଆ-ନୂଆ ଜିନିଷ ସବୁ ଯୋଡ଼ି ହୋଇ ଚାଲିଛି । ନୂଆ-ନୂଆ ଉପାୟ ଯୋଡ଼ି ହୋଇ ଚାଲିଛି । କିନ୍ତୁ ସେତେବେଳେ କଷ୍ଟ ହୋଇଥାଏ , ଆମେ ଶିକ୍ଷାକୁ ଜୀବନରୁ କାଟି ନେଇ ପରୀକ୍ଷା ସହିତ ଯୋଡ଼ି ଦେଇଛୁ । ଆଉ ତାହାର ହେଉଛି ପରିଣାମ କି ଆମକୁ ଲାଗୁଛି କି ସ୍କୁଲରେ ଯାହାକିଛି ଜଣାଇ ଦିଆଗଲା , ଏବେ ଯେମିତି ମାନିନିଅନ୍ତୁ ସ୍କୁଲ ପରିସରରେ ଆପଣ ଦେଖିଥିବେ , କେଉଁଠି ପର୍ଯ୍ୟଟନ ସ୍ଥଳକୁ ଆପଣ ଯିବେ ତ ପଞ୍ଚମ , ଷଷ୍ଠ , ସପ୍ତମ ଶ୍ରେଣୀର ପିଲାମାନେ ଯଦି ସେଠାକୁ ପର୍ଯ୍ୟଟକ ଭାବେ ଆସିଥିବେ କେଉଁଠିକୁ ସ୍କୁଲ ବସ୍ ଆସିଥିବ ଆଉ ଶିକ୍ଷକ କହିଥିବେ କି ଏଭଳି ଚାଲିବାକୁ ପଡ଼ିବ । ଏଭଳି ହୋଇଥାଏ ନା । ହାତ ପଛକୁ କରି , ସଂପୂର୍ଣ୍ଣ ଟୁରକୁ ଦେଖିବେ , ଏହିଭଳି ହିଁ କରନ୍ତି ନା । ଏବେ ଏହା ତ ଶିକ୍ଷାରେ ନାହିଁ । କିନ୍ତୁ ଏହା ଯାହା ସେ ଶିଖାଇଲେ , ଏହା କ ’ ଣ ଜୀବନ ସହିତ ଜଡ଼ିତ ବିଷୟ ନୁହେଁ କି ? ଶୃଙ୍ଖଳା , ଅର୍ଥ ମୁଁ ଏହା କହୁନାହିଁ କି ହାତ ଗୋଡ଼ ଏପରି କରିବେ ହିଁ ନାହିଁ । କହିବାର ତାତ୍ପର୍ଯ୍ୟ ଏହି କି ଏଭଳି ସମସ୍ତ ଜିନିଷ ହୋଇଥାଏ , ଆମର ତା ’ ଉପରେ ଧ୍ୟାନ ନଥାଏ , ହୁଏତ ଯାହାକିଛି ଶିକ୍ଷକ କହନ୍ତି , ତାହା ହୁଏତ ପାଠ୍ୟକ୍ରମ ସମ୍ପର୍କରେ ଜ୍ଞାନ ଦେଇଥାଏ , କିନ୍ତୁ ଏସବୁ ଜିନିଷ ଜୀବନରେ କିପରି କାର୍ଯ୍ୟରେ ଲାଗିଥାଏ , ସେସବୁ କହି ନଥାନ୍ତି । ସତ କଥା ହେଉଛି ଶିକ୍ଷାର ପ୍ରତ୍ୟେକ ଦିଗକୁ ଜୀବନ ସହିତ ଜଡ଼ିତ କରି ପ୍ରସ୍ତୁତ କରିବା ଏହା ଶିକ୍ଷକଙ୍କର ଅଭ୍ୟାସ ହେବା ଆବଶ୍ୟକ । ମୁଁ ଛୋଟ କଥାଟିଏ କହୁଛି । ମୁଁ ଯେତେବେଳେ ଛୋଟ ଥିଲି , ତ ଆମର ଜଣେ ଶିକ୍ଷକ ଥିଲେ , ମୁଁ ସରକାରୀ ସ୍କୁଲରେ ପଢ଼ୁଥିଲି । ସରକାରୀ ପ୍ରାଥମିକ ସ୍କୁଲରେ ଆଉ ମୋର ଯେଉଁ ଗାଁ ଥିଲା , ତାହା ଗାଏକୱାଡ ରାଜ୍ୟରେ ଥିଲା । ତ ଗାଏକୱାଡ ରାଜାଙ୍କର ଗୋଟିଏ ବିଶେଷତ୍ୱ ଥିଲା , କି ଯେଉଁଠି ମଧ୍ୟ ତାଙ୍କ ରାଜ୍ୟ ହେଉଥିଲା , ସେଠାରେ ପ୍ରାଥମିକ ସ୍କୁଲ ଥିଲା , ଝିଅମାନଙ୍କର ଶିକ୍ଷା ବାଧ୍ୟତାମୂଳକ ଥିଲା , ଡାକଘର ଥିଲା , ପୋଖରୀ ରହୁଥିଲା , ପାଠାଗାର ଥିଲା , ଏଭଳି କିଛି ବିଶେଷତା ତାଙ୍କର ଥିଲା । ଯେଉଁଠି-ଯେଉଁଠି ତାଙ୍କର ରାଜୁତି ହେଉଥିଲା , ସେତିକି ଜିନିଷ ହେଉଥିଲା । ତ ମୋ ଗାଁରେ ମଧ୍ୟ ତାଙ୍କର ଏକ ସ୍କୁଲ ଥିଲା , ତ ସରକାରୀ ସ୍କୁଲ ଥିଲା , ମୁଁ ସେଠି ପଢ଼ୁଥିଲି । ଆମର ଶିକ୍ଷକଙ୍କର କିଛି ବିଶେଷତ୍ୱ ଥିଲା । ସେ କ ’ ଣ କହୁଥିଲେ , ଆମ ସମସ୍ତ ଛାତ୍ରଙ୍କୁ କହୁଥିଲେ କି ଚାଲ , ତୁମେ ପାଞ୍ଚ ଜଣ ଠିଆ ହୁଅ । ତୁମେମାନେ କାଲି ଘରୁ ତୁମେ ପାଞ୍ଚଟି ମୁଗର ଦାନା ଆଣିବ , ତୁମେ ସାତଟି ମୁଗର ଦାନା ଆଣିବ , ତୁମେ ନଅଟି ମୁଗର ଦାନା ଆଣିବ । ଅନ୍ୟଜଣଙ୍କୁ କହୁଥିଲେ , ତୁମେ ତିନୋଟି ଚଣାର ଦାନା ଆଣିବ । ତୁମେ ପାଞ୍ଚଟି ଚାଉଳର ଦାନା ଆଣିବ । ଏଭଳି ସେ କିଛି ଅନ୍ନର ଦାନା , ଅଧିକ ନୁହେଁ , ଅଳ୍ପକିଛି ଆଣି ଆସିବ । ତ ପିଲା କ ’ ଣ କରୁଥିଲା , ମନେ ରଖୁଥିଲା କି ମୋତେ ପାଞ୍ଚଟି ମୁଗର ଦାନା ଆଣିବାକୁ ପଡ଼ିବ , ତ ଘରେ କାହାକୁ ମୁଗ କହୁଥିଲେ ଶିଖିଯାଉଥିଲା । ଧରି ନେଇ ଆସୁଥିଲା , ସମ୍ଭାଳିକରି , ତ ମୁଗ ବିଷୟରେ ପୁଣି ପଢ଼ିବାକୁ ପଡ଼ୁନଥିଲା , ଏହାକୁ ମୁଗ କହନ୍ତି । ମୁଁ ସଂପୂର୍ଣ୍ଣ ପିଲାବେଳର କଥା କହୁଛି । ପୁଣି ଶିକ୍ଷକ କ ’ ଣ କରୁଥିଲେ , ସବୁ ଜିନିଷଗୁଡ଼ିକୁ ମିଶେଇ ଦେଉଥିଲେ । ପୁଣି ପିଲାମାନଙ୍କୁ କହୁଥିଲେ , ଆଚ୍ଛା ପିଲାମାନେ , ପାଞ୍ଚ ଜଣ ପିଲା ଚାଲିଆସ , ସେମାନଙ୍କ ମଧ୍ୟରୁ ଜଣକୁ କହିବେ କି ଭାଇ ପାଞ୍ଚଟି ଚଣା ଖୋଜ । ତ ତାକୁ ଗଣିତ ଆସିଗଲା । ଚଣା ଚିହ୍ନି ପାରିଲା । ଅନ୍ୟ ଜଣଙ୍କୁ କହିବେ କି ପାଞ୍ଚୋଟି ଚାଉଳ ଉଠାଅ , ଦେଖାଅ । ଅର୍ଥାତ ପାଠ ପଢ଼ାର ଏକ ସ୍ୱତନ୍ତ୍ର କୌଶଳ ତାଙ୍କର ରହିଥିଲା । ଏବେ କଥା ହେଉଛି କିଛି ସାଧାରଣ , କିନ୍ତୁ ଜୀବନ ସହିତ କିଭଳି ଯୋଡ଼ି ଦେଉଥିଲେ । ଅର୍ଥାତ କି ଶିକ୍ଷାରେ କେବଳ ଏମିତି ରହିଛି , ତାହା ନୁହେଁ । ସବୁ ରହିଥାଏ , ଗୀତ ରହିଥାଏ , ସଙ୍ଗୀତ ରହିଥାଏ , ସମ୍ବେଦନା ରହିଥାଏ , ସ୍ୱପ୍ନ ରହିଥାଏ । ସବୁକିଛି ରହିଥାଏ , କିନ୍ତୁ ଆମେ ନିଜେ ନିଜକୁ ପରିବାର , ଶିକ୍ଷକ , ସମସ୍ତେ ରେଙ୍କିଙ୍ଗ , ରେଙ୍କିଙ୍ଗ , ରେଙ୍କିଙ୍ଗ , ସେହିଠାରେ ହିଁ ସମସ୍ୟା ଆରମ୍ଭ ହୋଇଯାଇଥାଏ । ଜୀବନକୁ ମୁକ୍ତ କରି ଦିଅନ୍ତୁ , ଜୀବନକୁ ଆମେ ବିସ୍ତୃତ କରିଦେବା । ପ୍ରତି କଥାରେ ଆମେ ନିଜସ୍ଵପଣ ଶିକ୍ଷା କରିବା ଆରମ୍ଭ କରିଦେବା । ତ ଆପେ ଆପେ ଦେଖିବା ନିଜ ଜୀବନରେ ପରିବର୍ତ୍ତନ ହୋଇଯିବ , ପରିସରର ଜୀବନ ମଧ୍ୟ ବଦଳିଯିବ ।


    ଛାତ୍ରୀ- ମୋଲି ସିଂହ- ନମସ୍କାର ଆଦରଣୀୟ ପ୍ରଧାନମନ୍ତ୍ରୀ ମହୋଦୟ । ମୁଁ ହେଉଛି ମୋଲି ସିଂହ , ଠାକୁର ତେଜ ସିଂହ , ଆଗ୍ରାରୁ । ଆଉ ମୋର ଆପଣଙ୍କ ପାଇଁ ଏହା ହେଉଛି ପ୍ରଶ୍ନ କି ବହୁତ ଛାତ୍ର ଘରୁ ଦୂରରେ ରହି ପାଠ ପଢ଼ୁଛନ୍ତି । ସେମାନେ ନୂତନ ଜାଗାରେ ଏତେ ଶୀଘ୍ର ଉପଯୋଜନ କରି ପାରନ୍ତି ନାହିଁ , ଆଡ଼ଜଷ୍ଟ କରି ପାରନ୍ତି ନାହିଁ । ବହୁତ ଛାତ୍ରଙ୍କୁ ହୋମ୍ ସିକ୍ନେସ୍ (ଘରେ ସବୁବେଳେ ରହିବା ଇଚ୍ଛା) ଏବଂ ଡିପ୍ରେସନର ସାମ୍ନା କରିବାକୁ ପଡ଼ିଥାଏ । ତ ସେମାନେ ଏଭଳି ପରିସ୍ଥିତିକୁ କିପରି ସାମ୍ନା କରିବେ ଆଉ କିଭଳି ତାଙ୍କ ଅଭିଭାବକ ଏବଂ ଶିକ୍ଷକ ତାଙ୍କୁ ସାହାଯ୍ୟ କରି ପାରିବେ ? ଧନ୍ୟବାଦ ।


    ମୋଦୀଜୀ- ଭାରତ ଭଳି ଦେଶରେ ଏ ଯେଉଁ ଡିପ୍ରେସନର କଥା ରହିଛି , ତାହା ତ ଚିନ୍ତାରେ ପକାଇଲା ଭଳି ଜିନିଷ । ଭାରତର ମୂଳଭୂତ ସମାଜ ରଚନା ରହିଛି ସେଥିରେ ଏହି ଚାପକୁ ଚାପମୁକ୍ତ କରିବା ପାଇଁ ବ୍ୟବସ୍ଥା ରହିଛି , ସହଜ ବ୍ୟବସ୍ଥା ରହିଛି । କିନ୍ତୁ ଦୁର୍ଭାଗ୍ୟର କଥା ସମାଜ ବ୍ୟବସ୍ଥାରେ ଯେଉଁ ପରିବର୍ତ୍ତନ ଆସିଛି , ପରିବର୍ତ୍ତନ ଆସିଥାଏ , ତାହା କୌଣସି ଖରାପ କଥା ନୁହେଁ । କିନ୍ତୁ କିଛି ଏଭଳି ଜିନିଷ ଆସିଛି , ଯିଏ ଏଭଳି ପରିସ୍ଥିତି ସୃଷ୍ଟି କରିଛି । ଆଗରୁ ଆମର ଯୌଥ ପରିବାର ଥିଲା । ଆଉ ଯୌଥ ପରିବାର ରହିଥିବା କାରଣରୁ ପିଲା ଯେଉଁସବୁ କଥା ବାପାଙ୍କୁ କହି ପାରୁ ନଥିଲା , ତାହା ଜେଜେମାଆଙ୍କୁ କହି ଦେଉଥିଲା । ମନ ହାଲୁକା ହୋଇ ଯାଉଥିଲା , ଦୁଇକଥା ଜେଜେମାଆଙ୍କୁ କହି ଦେଉଥିଲା , କିନ୍ତୁ ଲାଗୁଥିଲା କି ଟିକେ ଯାଇ ମାଆଙ୍କୁ ପଚାରିଦିଏ , ଏକ ପ୍ରକାରରେ ତାକୁ ଏକ ଅବସର ମିଳିଯାଉଥିଲା ନିଜକୁ ନିଜେ ବ୍ୟକ୍ତ କରିବା ପାଇଁ । ଆଜି ସ୍ଥିତି ଏଭଳି ରହିଛି କି ବ୍ୟକ୍ତ କରିବା ପାଇଁ କମ୍ ଆଉ ଚାପି ରଖିବା ପାଇଁ ଅଧିକ ଆଡ଼କୁ ଆମେ ବଢ଼ି ଚାଲିଛୁ । ଆଉ ଏଠାରେ ଯେଉଁ ପ୍ରେସର କୁକର୍ ଫାଟିଯାଉଛି ତାହାର ମୂଳ କାରଣ ହେଉଛି ଏହା କି ଏହି ପ୍ରକାରର ବାଷ୍ପ ଭରି ଯାଉଛି , ତାହାକୁ ବାହାରକୁ ବାହାର କରିବା ପାଇଁ କିଛି ସ୍ଥାନ ଦରକାର । ତାହାକୁ ବାହାରକୁ ବାହାର କରିବା ପାଇଁ ସ୍ଥାନ ଦରକାର । ମାଆ-ବାପା ପିଲାମାନଙ୍କ ସହିତ ତାହାର ରୁଚି ଅନୁସାରେ ଖୋଲାଖୋଲି ଭାବରେ କଥାବାର୍ତ୍ତା କରିବା ଆବଶ୍ୟକ । ଯଦି ମାନିନିଅନ୍ତୁ ସେ ହଷ୍ଟେଲ ମଧ୍ୟ ଚାଲି ଯାଇଛି ତ ତାକୁ ମଧ୍ୟ ଏହି ବିଶ୍ୱାସ ରହିଛି କି ଏହି ପରିସ୍ଥିତିକୁ ମୋ ବାପା-ମାଆଙ୍କୁ ମୁଁ କହିବି ତ ସେମାନେ ବୁଝି ପାରିବେ । କିନ୍ତୁ ଯଦି ଆପଣ ନମ୍ବର ଆସିବ , କାହିଁକି ଡେରିରେ ଆସିଲୁ , କାହା ସାଥୀରେ ଯାଇଥିଲୁ , ଫୋନରେ କାହା ସହିତ କଥା ହେଉଥିଲୁ । ଏହିଥିରେ ହିଁ ଲାଗି ରହିବେ ତ ଏହି କଟ୍ଅଫ୍ ଷ୍ଟେଜ୍ ବହୁତ ବଡ଼ ସମସ୍ୟା ସୃଷ୍ଟି କରିଥାଏ । ଅନ୍ୟ ପଟେ କହିବାକୁ ଗଲେ ଏହା ହେଉଛି ବାପା-ମାଆଙ୍କର କର୍ତ୍ତବ୍ୟ କି ଡିପ୍ରେସନ ହଠାତ ଆସିନଥାଏ । ଏହା ହେଉଛି ଏକ ବହୁତ ବଡ଼ ଦୀର୍ଘ ପ୍ରକ୍ରିୟା । କିଛି ଜଣ ଅଛନ୍ତି ଯେଉଁମାନେ ଉତ୍ତେଜନାପ୍ରବଣ ହୋଇ କିଛି କରିଦେବେ , ତାହା ତ ଗୋଟିଏ ଅଲଗା କଥା ହେବ , କିନ୍ତୁ ଅଧିକାଂଶ ଧୀରେ ଧୀରେ ତାହା ନମନୀୟ ହୋଇ ଯାଇଥାଏ । ଜାଗ୍ରତ ବାପା-ମାଆ ଦେଖନ୍ତି କି ଆରେ କ ’ ଣ କଥା ଭାଇ । ଏମାନେ ତ ଆଗରୁ ବଡ଼ ଅନୁରୋଧ କରୁଥିଲେ କି କିଛି ଖାଉନି , ହଠାତ ବସୁଛି , କେବଳ ଖାଇ ଚାଲୁଛି । ଏହା ତାର ଓଜନ ହଠାତ ବଢ଼ି ଚାଲିଛି , ମନସ୍ତତ୍ୱ କ ’ ଣ ହେଲା । ତୁରନ୍ତ ବାପା-ମାଆ ଦେଖନ୍ତି କି ଭାଇ କିଛି ଥିବ , ତେଣୁ ଏ ଏମିତି ଚାପଗ୍ରସ୍ତ ରହିଛି , କିଛି ନା କିଛି ଅଧିକ ଖାଉଛି । କେବେ ହେଲେ ମଧ୍ୟ ଦ୍ୱିପ୍ରହରରେ ଶୋଉ ନଥିଲା , ଆଜି ଅଫିସରୁ ଆସିଗଲା , ହଠାତ ଶୋଇପଡ଼ିଲା । କୋଠରୀକୁ ଚାଲିଗଲା ତ ମୁହଁ ଘୋଡେଇ ବସିଗଲା । କ ’ ଣ କରୁଛି । ଯଦି ତାହାକୁ ଜାଗ୍ରତ ଅବସ୍ଥାରେ ଆଣୁଛନ୍ତି , ଆଉ ତାକୁ ସେହି ସମୟରେ ଧରି ଦେଉଛନ୍ତି , ବାପା-ମାଆଙ୍କୁ ଦେଖିବା ଦରକାର କି ସେଠାରେ କୌଣସି ନା କୌଣସି ପରିବାର ସହିତ ଆମେ ତାକୁ ଯୋଡ଼ି ପାରିବା କି ? ପିଲାମାନଙ୍କୁ ? ଚିହ୍ନା-ପରିଚିତ ଥିବା ଲୋକଙ୍କ ସହିତ , ସେଥିପାଇଁ କିଛି ଖର୍ଚ୍ଚ କରିବାକୁ ପଡ଼ିବ ତ କରିବା ଦରକାର ଆଉ ସେମାନଙ୍କୁ କହିବା ଦରକାର କି ଭାଇ ସପ୍ତାହରେ ଗୋଟିଏ ଦିନ ଛୁଟି ଅଛି ତ ଭାଇ ପିଲାଟିକୁ ଟିକେ ଘରକୁ ଡକାଇଦେବ , ଆପଣ ମଧ୍ୟ କେବେ ଯାଇ ଟିକେ ଦେଖି ଆସିବେ । ଆଉ ପିଲାପାଖରେ କିଛି ସାଧାରଣ କଥା ଥିବ ତ ତାକୁ ଏକ ନୂଆ ପରିବାର ମିଳିଯିବ ।


    ଅନ୍ୟଟି ହେଉଛି କାଉନସେଲିଂ ଦ୍ୱାରା ଆମକୁ ସଙ୍କୋଚ କରିବା ଆବଶ୍ୟକ ନୁହେଁ । କେବେ-କେବେ ତ ବାପା-ମାଆଙ୍କୁ ଲାଗିଥାଏ କି କେଉଁଠି କଥା ବାହାରକୁ ବାହାରିଯିବ ତ , କାହାକୁ ଜଣା ପଡ଼ିଯିବ ତ ପୁଅର କାଉନସେଲିଂ ଚାଲୁଛି । ଆମେ ତାହାଦ୍ୱାରା ନିଜର ଇଜ୍ଜତ ମଧ୍ୟ ହରାଉଛେ , ପିଲାମାନେ ମଧ୍ୟ ହରାଉଛନ୍ତି । କୌଣସି ସଙ୍କୋଚ କରିବା ଉଚିତ ନୁହେଁ । ସାମନ୍ୟତମ ଲକ୍ଷଣ ଦେଖିବା କ୍ଷଣି ହିଁ , ଆମେ ତାହାର କାଉନସେଲିଂ କରିବା ଆବଶ୍ୟକ । ପିଲାମାନଙ୍କ ସହିତ ଉପଯୁକ୍ତ ଭାବେ ସଠିକ ଢ଼ଂଗରେ କାମ କରିବା ଭଳି ଏକ୍ସପର୍ଟ ରହିଛନ୍ତି , ସେମାନେ ଧୀରେ-ଧୀରେ ତା ’ ମଧ୍ୟରେ ରହିଥିବା ରୋଗକୁ ବାହାରକୁ ବାହାର କରି ଦିଅନ୍ତି ।


    ଏ ଯେଉଁ ହଷ୍ଟେଲରେ ରହୁଛନ୍ତି ସେମାନଙ୍କୁ ଗୋଟିଏ ଛୋଟିଆ କଥା ମୋ ଅନୁଭବରୁ ମୁଁ କହୁଛି ଏହି କାର୍ଯ୍ୟଟି କରି ପାରିବେ । ହୋଇପାରେ କିଛି ଘଟଣା ଆପଣଙ୍କୁ ଚିନ୍ତିତ କରି ଦେଇଛି । କିମ୍ବା ଆପଣ କିଛି ଶୁଣିଛନ୍ତି , ଆପଣ ବ୍ୟସ୍ତବିବ୍ରତ ଅଛନ୍ତି , ମନର କ୍ରୋଧ , ମନର କଷ୍ଟ ପ୍ରକଟ କରିବାରେ ଟିକେ ସଙ୍କୋଚ ଅନୁଭବ କରୁଛନ୍ତି । କିଛି ନାହିଁ , ଆପଣ ହଷ୍ଟେଲ ବାହାରକୁ ଚାଲିଯାଆନ୍ତୁ , କୌଣସି ଗଛ ମୂଳରେ ଏକୁଟିଆ ବସନ୍ତୁ ଆଉ ଗୋଟିଏ ନୋଟବୁକ୍ ନେଇଯାଆନ୍ତୁ । ସେହି କାଗଜ ଉପରେ ସମସ୍ତ ଘଟଣା ବର୍ଣ୍ଣନା କରି ଲେଖିଦିଅନ୍ତୁ । ଲେଖି ଚାଲିଯାଆନ୍ତୁ । କ ’ ଣ ହେଲା , କିପରି ହେଲା , କିଏ କ ’ ଣ କହିଲା , ନିଜକୁ କିପରି ଲାଗିଲା , ସବୁକିଛି ଯେମିତି ଫିଲ୍ମରେ ଦେଖାଯାଏ , ସେହିଭଳି ଭାବେ ସବୁକିଛି ଲେଖି ଚାଲିଯାଆନ୍ତୁ । ପୁଣି ତାକୁ ପଢ଼ନ୍ତୁ ନାହିଁ , ସେହିଠାରେ ତାକୁ ଚିରି ପକେଟରେ ଖଣ୍ଡଗୁଡ଼ିକୁ ଭର୍ତି କରିଦିଅନ୍ତୁ , ଏହା ହେଉଛି ସ୍ୱଚ୍ଛ ଭାରତ , ଅନ୍ୟ କେଉଁଠି ପକାନ୍ତୁ ନାହିଁ । ପୁଣି ମଧ୍ୟ ମନ ହାଲୁକା ଲାଗିଲା ନାହିଁ , ପୁଣି ଆଉଥରେ ଲେଖନ୍ତୁ । ପ୍ରଥମେ ଯଦି ଆପଣ ଆଠ ପୃଷ୍ଠା ଲେଖିଥିଲେ ତ ଏବେ ତାହା ଆଉ ଥରେ ଲେଖିବେ ତ ତିନି-ଚାରି ପୃଷ୍ଠାରେ ଲେଖି ହୋଇଯିବ । ପୁଣି ମଧ୍ୟ ତାହାକୁ ଚିରିଦିଅନ୍ତୁ , ପକେଟରେ ଖଣ୍ଡଗୁଡ଼ିକୁ ଭର୍ତି କରିଦିଅନ୍ତୁ । ତୃତୀୟ ଥର ଲେଖନ୍ତୁ , ଏବେ ଦେଖିବେ ସେହି କଥା ଗୋଟିଏ-ଦେଢ଼ ପୃଷ୍ଠାରେ ହୋଇଯିବ । ଭିତରର ଯାହା କିଛି ରହିଛି , ତାହା କାଗଜ ଉପରେ ଅଜାଡ଼ି ହୋଇପଡ଼ିବ , ଭିତରୁ କମ୍ ହୋଇ ଚାଲିବ । ଆପଣ ସଂପୂର୍ଣ୍ଣ ରୂପେ ଆଶ୍ୱସ୍ତ ଅନୁଭବ କରିବେ । ଆପଣଙ୍କୁ ଏହା ମଧ୍ୟ ଡର ନଥିବ କି କେହି ପଢ଼ିଦେବ ତ , କାହାକୁ କହିବି ତ , ଆମେ କାହାକୁ କଥା ସବୁ କହି ନଥାଉ କାହିଁକି । ଡର ଲାଗିଥାଏ , ସାଙ୍ଗ କାହାକୁ କହିଦେବି ତ , ସେ ଆଉ କାହାକୁ ଜଣାଇବ ତ ମୋର ମାନ ସମ୍ମାନରେ ହାନି ଘଟିବ । ନିଜେ ହିଁ ଭିତରେ , ଗୋଟିଏ ଜାଗାରେ ଅଛନ୍ତି , ନିଜେ ହିଁ ଲେଖନ୍ତୁ , ତାକୁ ଚିରି ଦିଅନ୍ତୁ , ଆପଣ ଦେଖିବେ ଘରେ ମଧ୍ୟ ଏଭଳି ବାତାବରଣ ବିଗିଡ଼ି ଯାଇଥିବ , ମାଆ ଅଭିମାନ କରିଥିବେ , ଅମୁକ ଥିବ , ସମୁକ ଥିବ । ଆଉ ମାନିନିଅନ୍ତୁ ଆପଣ ଲେଖଛନ୍ତି , ଆପଣ ଅଲଗା ଭାବେ ବସି ଲେଖି ଦିଅନ୍ତୁ , ଆପଣଙ୍କ ଭିତରେ ସବୁ ଯେଉଁ ମାନବୀୟ ବିକୃତି ରହିଛି ତାହାସବୁ କାଗଜ ସାହାଯ୍ୟରେ ବାହାରକୁ ଚାଲି ଆସିବ । ଏହା ଏକମାତ୍ର ଉପାୟ ନୁହେଁ । ଗୋଟିଏ ଛୋଟିଆ ଉପାୟ ଅଟେ । ଏହି ଗୋଟିଏ ଛୋଟିଆ ଉପାୟ ମଧ୍ୟ କିଛି ସମୟ ପାଇଁ ତ ଆପଣଙ୍କୁ ସହାୟତା ଦେଇ ପାରିବ , କିଛି ଦିନ ପାଇଁ ଆପଣଙ୍କୁ ସାହାରା ଦେଇ ପାରିବ । ନିଜକୁ ଠିଆ ହେବା ପାଇଁ ଶକ୍ତି ଦେଇ ପାରିବ । ଅନ୍ୟ କିଏ ଜଣେ ଯଦି ହଷ୍ଟେଲରେ ରହିଛନ୍ତି ତ କେହି ବରିଷ୍ଠ ଛାତ୍ର ହୁଅନ୍ତୁ କିମ୍ବା କୌଣସି ଶିକ୍ଷକ ହୁଅନ୍ତୁ କାହାଙ୍କୁତ ଆମେ ଖୋଜି ରଖିବା ଯାହା ଉପରେ ଆମେ ଭରସା କରି ପାରୁଥିବା । ତାଙ୍କୁ କେବେ ନିଜ ମନର କଥା କୁହନ୍ତୁ । ଦେଖ ସାଙ୍ଗ , ଏଥର ତ ମାଆଙ୍କର ଫୋନ୍ ହିଁ ଆସିଲା ନାହିଁ । ଜିନିଷ ବଡ଼ କଥା ନୁହେଁ । ତା ସାମ୍ନାରେ କହିଦିଅ ସେ କହିବ । ସେ ଯଦି ଆପଣଙ୍କଠାରୁ ବୟସରେ ସାନ ଥିବ ତ କହିବ , ଆରେ ଚିନ୍ତା କରନାହିଁ ମାଆ କାମରେ ବ୍ୟସ୍ତ ଥିବ । ଆମକୁ ଲାଗିଥାଏ ଆମ ଔଷଧ ଆମକୁ ମିଳିଗଲା । ଆମର ଚିକିତ୍ସା ହୋଇଗଲା , କାହିଁକି । କେହି କହିଦେଲା କି ହଁ , ମାଆ କାମରେ ବ୍ୟସ୍ତ ଥିବ , ମୋର ମନ ଦୁଇ ଘଂଟା ଧରି ବିଚଳିତ ରହୁଥିଲା , ଦେଖ ଆଜି ହେଉଛି ଜନ୍ମଦିନ , ଆଉ ଆଜି ଫୋନ୍ ଆସିଲା ନାହିଁ । ହୋଇପାରେ ସେଠାରେ ଇଣ୍ଟରନେଟ୍ କେନକ୍ଟିଭିଟିର ସେଠାରେ ଅସୁବିଧା ଥିବ । ଆଉ ଆମେ ମାଆ ଉପରେ ରାଗ ସୁଝାଉ । ଟେକ୍ନୋଲଜି ହୁଏତ ଫେଲ୍ ମାରିଥିବ । ତ ତାହା ହେଉଛି ଏକ ଛୋଟିଆ ଅସୁବିଧା । ଆରେ ଚିନ୍ତା କର ନାହିଁ , ଚାଲ , ଚାଲ ଖାଇଦେବା । ଚାଲ ସାଙ୍ଗ , ହଷ୍ଟେଲକୁ ଯାଇ ଖାଇଦେବା । କୌଣସି କଥା ନାହିଁ ତୋର ଜନ୍ମଦିନ , ମାଆଙ୍କର ଫୋନ୍ ଆସିଲା ନାହିଁ , ଚାଲ ଆମେ ଯିବା , ମୋ ପାଖରେ ପଇସା ଅଛି , ଆମେ ଚକୋଲେଟ୍ ଖାଇଦେବା । ଜଣେ-ଅଧେ ସାଙ୍ଗ ବ୍ୟସ୍ତବିବ୍ରତ ଜୀବନକୁ ମଧ୍ୟ ବହୁତ ହାଲକା-ଫୁଲକା ଭାବେ ଠିକ୍ କରିଦିଅନ୍ତି । ମୁଁ ଭାବୁଛି କି ଜୀବନରେ ଯଦି ଏଭଳି ଖୋଲାପଣ ରହିବ , ଆଉ ମୁଁ ତ ବହୁତ ଛୋଟ ବୟସରୁ ହିଁ ଘରୁ ବାହାରେ ରହି ଆସିଛି , ତ ମୁଁ ଜୀବନକୁ ବହୁତ ଭିନ୍ନ ଢ଼ଂଗରେ ଦେଖିଛି । ମୋ ଜୀବନ ଭିନ୍ନ ଧରଣର ଉତ୍ଥାନ-ପତନ ଦେଇ ଗତି କରିଛି । ସେ ହିଁ ମୋତେ ବଂଚିବା ଶିଖାଇଛି । ଆଉ ମୁଁ ବୁଝୁଛି କି ବୋଧହୁଏ , ମୋ ଭଳି ଜୀବନ କହୁତ ଅଲଗା ଥିଲା , ତ ସମସ୍ତଙ୍କୁ କାମ ଦେଇ ପାରିବ ନାହିଁ , କିନ୍ତୁ ଏ ହେଉଛି ଏକ ଛୋଟିଆ ପ୍ରୟାସ , କିନ୍ତୁ ଡିପ୍ରେସନକୁ ପିଲାମାନେ ହାଲୁକା ଭାବେ ଗ୍ରହଣ କରିବା କଥା ନୁହେଁ , ନା ହିଁ ଅଭିଭାବକ ନେବା ଦରକାର , ନା ହିଁ ଶିକ୍ଷକ ନେବା ଦରକାର । ଏହାକୁ ପ୍ରାୟତଃ ମୁଖ୍ୟ ଭାବି କରିବା ଦରକାର । ଯଦି ସମୟ ଥାଉ ଥାଉ ସଠିକ୍ ଢ଼ଂଗରେ ତାଙ୍କୁ ଆପଣ ଯୋଗାଯୋଗ କରିବେ , କଥାବାର୍ତା କରିବେ ତ , ସମୟ ଗଡ଼ି ଚାଲିବା ସହିତ ଏହି ସ୍ଥିତିରୁ ଖୁବ ସହଜରେ ଅତିକ୍ରମ କରି ଚାଲି ଆସିହେବ । ଆଉ ଭାରତୀୟ ସମାଜ ବ୍ୟବସ୍ଥା ହେଉଛି ଏଭଳି ଯେଉଁଥିରେ ଆମକୁ ପରିବାରରେ ହିଁ , ଗୋଟିଏ ପ୍ରକାରରେ ଆମର ଡିଏନଏ ଏଭଳି ପ୍ରସ୍ତୁତ ହୋଇଛି ଆମେ ଏଭଳି ଜିନିଷଗୁଡ଼ିକୁ ସହଜରେ ସହ୍ୟ କରି ପାରିବା । ଏଭଳି ଜିନିଷଗୁଡ଼ିକ ସହିତ ସହଜରେ ଲଢ଼ି ପାରିବା ଆଉ ଏଭଳି ଜିନିଷଗୁଡ଼ିକ ମାଧ୍ୟମରେ ଜୀବନର ରାସ୍ତା ସହଜରେ ଖୋଲି ପାରିବା । ମୋର ବିଶ୍ୱାସ ରହିଛି କି ଆପଣ ସମସ୍ତେ ଏହି ଦିଗରେ ଆଗକୁ ବଢ଼ିବେ । ମୁଁ ଭାବୁଛି କି ଏହା ଶେଷ ପ୍ରଶ୍ନ ଥିଲା । ଆପଣମାନଙ୍କ ସହିତ କଥା ହୋଇ ମୋତେ ବହୁତ ଭଲ ଲାଗିଲା । ଆପଣମାନଙ୍କର ପ୍ରଶ୍ନଗୁଡ଼ିକ ବହୁତ ହିଁ ଭଲ ଥିଲା । ମୋତେ ମଧ୍ୟ ଆରାମ ଭାବେ ଆପଣମାନଙ୍କ ସହିତ କଥା ହେବାର ସୁଯୋଗ ମିଳିଲା , କିନ୍ତୁ ମୋର ଅଭିଭାବକମାନଙ୍କୁ ଶେଷରେ ଗୋଟିଏ ଅନୁରୋଧ ରହିଛି ଆପଣ କେବେ , ଯଦି ଆପଣଙ୍କର ପୁଅ 14 ବର୍ଷ ବୟସର ତ , ଦିନରେ ଥରେ ମାଆ ଆଉ ବାପା ଦିନରେ ଗୋଟିଏ ଥର , ଆପଣ ଯେତେବେଳେ 14 ବର୍ଷ ବୟସର ଥିଲେ , ସେତେବେଳେ କ ’ ଣ ହେଉଥିଲା । ସେତେବେଳେ ଆପଣଙ୍କ ମନରେ କ ’ ଣ ସବୁ ବିଚାର ଆସୁଥିଲା । ସେତେବେଳେ ଆପଣଙ୍କର ମାଆ-ବାପା ଯାହା କରୁଥିଲେ , ସେଥିପାଇଁ ଆପଣଙ୍କ କ ’ ଣ ଲାଗୁଥିଲା । ଥରଟିଏ ମନେ ପକାଇଦେବେ , ତ ଆପଣଙ୍କର ଆଉ ଆପଣଙ୍କ ପିଲାମାନଙ୍କ ମଧ୍ୟରେ ତିକ୍ତତା କେବେ ବଢ଼ିବ ନାହିଁ । ନିଜେ ଥରେ ମନେ ପକାଇବେ କି ଆପଣ ଯେତେବେଳେ 14 ବର୍ଷ ବୟସର ଥିଲେ , ସେତେବେଳେ କ ’ ଣ ହେଉଥିଲା । ତ 14 ବର୍ଷ ବୟସର ପିଲା ସହିତ କ ’ ଣ କରିବାକୁ ହୁଏ , ତାହା ଆପଣଙ୍କର ହିଁ ଅନୁଭବ ଆପଣଙ୍କୁ ଶିଖାଇଦେବ । ଆପଣଙ୍କର ବାପା-ମାଆଙ୍କଠାରୁ ଆପଣ ଯାହା କିଛି ଶିଖିଛନ୍ତି , ତାହା ଶିଖାଇଦେବ । କିନ୍ତୁ ବହୁତ ବାପା-ମାଆ ଅଛନ୍ତି , ସେମାନେ ଯଦି 50 ବର୍ଷ ବୟସର ହୋଇଗଲେ , ତ ପିଲା ମଧ୍ୟ 50 ବର୍ଷ ହିସାବରେ ତାଙ୍କ ସହିତ କଥା ହେବ । ଆବଶ୍ୟକତା ହେଉଛି ପୁଅ ହେଉଛି 14 ବର୍ଷ ବୟସର , ବାପା 50 ବର୍ଷ ବୟସର । ବାପା 14 ବର୍ଷ ବୟସର ହୋଇ ସେହି ପୁଅକୁ ବୁଝିବାକୁ ଚେଷ୍ଟା କରନ୍ତୁ । ବହୁତଗୁଡ଼ିଏ ସମସ୍ୟା ପରିବାରର ସମାଧାନ ହୋଇଯିବ । ମୁଁ ପୁଣିଥରେ ଆପଣମାନଙ୍କୁ ବହୁତ ବହୁତ ଶୁଭକାମନା ଜଣାଉଛି । ଏହି ପରୀକ୍ଷା ଉତ୍ସବ ଭଳି ହେଉ , ଆପଣ ଜୀବନକୁ ସଫଳ କରନ୍ତୁ , ଜୀବନକୁ ଜିତନ୍ତୁ , ଗୁଣ-ସମ୍ପଦ ଆପଣଙ୍କ ଜୀବନର ହେଉଛି ଶକ୍ତି । କାଗଜରେ ଲେଖାଯାଇଥିବା ଗୁଣାଙ୍କ , ଏହା ଜୀବନରେ ସର୍ବଶେଷ ହୋଇ ନଥାଏ । ଆମେ ନିଜକୁ ନିଜେ ଶିକ୍ଷିତ ମଧ୍ୟ କରିବା ଆମେ ନିଜକୁ ନିଜେ ପ୍ରଶିକ୍ଷିତ ମଧ୍ୟ କରିବା । ଯେତିକି ମହତ୍ୱ ଶିକ୍ଷାର ରହିଛି , ସେତିକି ମଧ୍ୟ ମହତ୍ୱ ଜୀବନରେ ହେଉଛି ପ୍ରଶିକ୍ଷଣର । ଏହି ସନ୍ତୁଳନ ରକ୍ଷା କରି ଚାଲନ୍ତୁ । ମୋର ଆପଣ ସମସ୍ତଙ୍କୁ ବହୁତ-ବହୁତ ଶୁଭକାମନା । ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1562134) Visitor Counter : 65