      ବେସାମରିକ ବିମାନ ଚଳାଚଳ ମନ୍ତ୍ରଣାଳୟ

      2030 ସୁଦ୍ଧା ବିଶ୍ୱର ବିମାନ ଯାତ୍ରା 100% ବଢ଼ିବ ବୋଲି ଆନ୍ତର୍ଜାତିକ ବେସାମରିକ ବିମାନ ସଙ୍ଗଠନର ଆକଳନ
      • 2019 ଜାନୁଆରୀ 15-16ରେ ମୁମ୍ବାଇରେ ହେବାକୁ ଥିବା ଗ୍ଲୋବାଲ ଏଭିଏସନ୍ସ ମିଟ୍ ‘ଫ୍ଲାଇଙ୍ଗ୍ ଫର୍ ଅଲ୍’ରେ ଅଂଶଗ୍ରହଣ କରିବେ ବିଶ୍ୱ ବେସାମରିକ ବିମାନ ଚଳାଚଳ କ୍ଷେତ୍ରର 1000ରୁ ଅଧିକ ପ୍ରତିନିଧି

      Posted On: 07 JAN 2019 6:09PM by PIB Bhubaneshwar

    କୋଟି କୋଟି ଲୋକ ବିଶ୍ୱର ମଧ୍ୟବିତ୍ତ ଶ୍ରେଣୀରେ ଯୋଡ଼ି ହେଉଥିବାରୁ ବିମାନ ଯାତ୍ରାରେ ଅପ୍ରତ୍ୟାଶିତ ଅଭିବୃଦ୍ଧି ଦେଖିବାକୁ ମିଳୁଛି । 2030 ସୁଦ୍ଧା ବିଶ୍ୱର ବିମାନ ଯାତ୍ରା 100% ବୃଦ୍ଧି ଘଟିବ ବୋଲି ଆନ୍ତର୍ଜାତିକ ବେସାମରିକ ବିମାନ ଚଳାଚଳ ସଙ୍ଗଠନ ଆକଳନ କରିଛି । ଏଥିପାଇଁ ସମ୍ପୂର୍ଣ୍ଣ ବେସାମରିକ ବିମାନ ଚଳାଚଳ ଇକୋ ସିଷ୍ଟମକୁ ତ୍ୱରାନ୍ୱିତ କରିବା ପାଇଁ ବ୍ୟାପକ ପଦକ୍ଷେପର ଆବଶ୍ୟକତା ରହିଛି ବୋଲି ଏହା ଦର୍ଶାଇଛି । ବିମାନ ଚଳାଚଳ କ୍ଷେତ୍ରରେ ଏହି ଅଭିବୃଦ୍ଧିକୁ ତ୍ୱରାନ୍ୱିତ କରିବା ସହ ଏହି କ୍ଷେତ୍ର ପାଇଁ ଭବିଷ୍ୟତର ପଥ ତିଆରି ଉଦ୍ଦେଶ୍ୟରେ ବେସାମରିକ ବିମାନ ଚଳାଚଳ ମନ୍ତ୍ରଣାଳୟ , ଶିଳ୍ପସଂଘ ଫିକି ସହଯୋଗିତାରେ 2019 ଜାନୁଆରୀ 15-16ରେ ଭାରତର ଆର୍ଥିକ ରାଜଧାନୀ ମୁମ୍ବାଇରେ ‘ ଫ୍ଲାଇଙ୍ଗ୍ ଫର୍ ଅଲ୍ ’ ବିଷୟବସ୍ତୁ ଉପରେ ଏକ ଗ୍ଲୋବାଲ୍ଏଭିଏସନ୍ସ ମିଟ୍ ଆୟୋଜନ କରୁଛି ।


    ଏହି ସମିଟକୁ ଆନ୍ତର୍ଜାତିକ ବେସାମରିକ ଚଳାଚଳ ସଙ୍ଗଠନ , ୟୁଏସ୍ଏର ଫେଡେରାଲ୍ ଏଭିଏସନ୍ ଆଡମିନିଷ୍ଟ୍ରେସନ୍ , ଆନ୍ତର୍ଜାତିକବିମାନ ପରିବହନ ସଂଘ , ସିଭିଲ୍ ଏୟାର ନାଭିଗେସନ ସର୍ଭିସେସ୍ ଅର୍ଗାନାଇଜେସନ୍ , ଏୟାରପୋର୍ଟସ କାଉନ୍ସିଲ୍ ଇଣ୍ଟର ନ୍ୟାସନାଲ୍ ଏବଂ ଏସିଆ ପାସିଫିକ୍ ଏୟାର ଲାଇନ୍ସ ସଂଘ ସମର୍ଥନ କରୁଛନ୍ତି । ଏହି 2 ଦିନିଆ ସମିଟ ଏକ ସମ୍ମିଳନୀ ସହ ଏକ୍ସପୋ , G2G, G2B, B2B ବୈଠକ ଓ ଅନ୍ୟ ନେଟ ୱାର୍କିଂ ସୁଯୋଗ ରହିବ ।


    ବିଶ୍ୱ ବେସାମରିକ ବିମାନ ଚଳାଚଳ ଶିଳ୍ପ ଏବେ ଉଚ୍ଚ ଅଭିବୃଦ୍ଧି ପଥରେ ଆଗେଇ ଚାଲିଛି , ଯାହାକି ଏକ ଦ୍ରୁତ ସମ୍ପ୍ରସାରଣ ଯୁଗର ପଥପ୍ରଦର୍ଶକ ହୋଇଛି । ବିକାଶଶୀଳ ଅର୍ଥନୀତି ଗୁଡ଼ିକ ବିମାନ ଯାତ୍ରା ଚାହିଦାର ସର୍ବବୃହତ ଚାଳକ ହେବ , ଯାହାକି ପାଖାପାଖି 600 କୋଟି ଲୋକଙ୍କୁ ବିମାନ ଯାତ୍ରା ସୁଯୋଗ ଦେବ । ଏହି ଦ୍ରୁତ ଅଭିବୃଦ୍ଧି ଶୀଳ କ୍ଷେତ୍ରକୁ ଅଧିକ ସୁଗମ କରିବା ପାଇଁ ଗ୍ଲୋବାଲ୍ ଏଭିଏସନସ ମିଟ ବିଶ୍ୱସ୍ତରୀୟ ସହଯୋଗିତା ପାଇଁ ଏକ ସ୍ୱତନ୍ତ୍ର ପ୍ଲାଟ ଫର୍ମ ଯୋଗାଇବ । ସମିଟରେ ‘ ଫ୍ଲାଇଙ୍ଗ୍ ଫର୍ ଅଲ୍ ’ କୁ ପାଳନ କରିବାକୁ ଲକ୍ଷ୍ୟ ରଖାଯାଇଛି ଏବଂ ନୂଆ ଭାବେ ବିକଶିତ ଏ ଅଭିବୃଦ୍ଧି ପଥରେ ଥିବା ଚ୍ୟାଲେଞ୍ଜକୁ ପ୍ରଦର୍ଶନ କରାଯିବ । ଏହାସହ କିଭଳି ଟେକ୍ନୋଲୋଜି ପରିଚାଳିତ ସୃଜନଶୀଳତା ବିମାନ ଯାତ୍ରାର ଭବିଷ୍ୟତକୁ ପରିବର୍ତ୍ତନ କରିବ , ତାହା ସବୁ ଅଂଶୀଦାରଙ୍କୁ ବୁଝାଯିବ । ଯେହେତୁ ଏହି ସମିଟ ବିଶ୍ୱ ଏଭିଏସନ୍ ଇକୋସିଷ୍ଟମର ବିଭିନ୍ନ କ୍ଷେତ୍ର ଯଥା- ଗ୍ଲୋବାଲ୍ ଏୟାର ଲାଇନ୍ସ , ମାନୁଫାକ୍ଚରର୍ସ , ନିବେଶକ , ଭେଣ୍ଡର , କାର୍ଗୋ , ମହାକାଶ ଶିଳ୍ପ , ବ୍ୟାଙ୍କିଙ୍ଗ୍ ଅନୁଷ୍ଠାନ , ଦକ୍ଷତା ବିକାଶ ଏଜେନ୍ସି ଏବଂ ରାଜ୍ୟ କେନ୍ଦ୍ର ଶାସିତ ଅଞ୍ଚଳର ପ୍ରତିନିଧି ଯୋଗଦେବ , ଏହା ଏକ ବ୍ୟାପକ ପ୍ଲାଟଫର୍ମରେ ପରିଣତ ହେବ ।


    ଏହି ପ୍ଲାଟଫର୍ମ ସାରା ବିଶ୍ୱର ପ୍ରମୁଖ ନେତୃବୃନ୍ଦଙ୍କୁ ଏକାଠି କରି ସେମାନଙ୍କ ଅଭିଜ୍ଞତା ଆଧାରରେ ଜାତୀୟ ବେସାମରିକ ବିମାନ ଚଳାଚଳ ଇକୋସିଷ୍ଟମକୁ ସୁଦୃଢ଼ କରିବ । ବିଶ୍ୱସ୍ତରୀୟ ନେତୃବୃନ୍ଦ ସେମାନଙ୍କ ସଫଳତାର କାହାଣୀ ଓ ଅନୁଭୂତିକୁ ସେୟାର କରିବେ ଏବଂ ବିଶ୍ୱର ଅନ୍ୟ ରାଷ୍ଟ୍ରରେ ଚାଲୁଥିବା ବିମାନ ଚଳାଚଳ ପଦ୍ଧତି ଉପରେ ଗୁରୁତ୍ୱାରୋପ କରିବେ । ସର୍ବସାଧାରଣ ସ୍ୱାର୍ଥରକ୍ଷା ସହ କିଭଳି ବଜାରକୁ ସନ୍ତୁଳିତ କରାଯାଇ ପାରିବ , ସେନେଇ ନୀତିଗତ ପଦକ୍ଷେପର ଅବତାରଣ କରାଯିବ । ବିମାନ ଚଳାଚଳ ଇକୋସିଷ୍ଟମ ସମ୍ପ୍ରସାରଣ ନେଇ ସାରା ବିଶ୍ୱରୁ ପ୍ରମୁଖ ପରିବହନ ମନ୍ତ୍ରୀମାନେ ସେମାନଙ୍କ ଅଭିଜ୍ଞତା ବଖାଣିବେ ଏବଂ ନିଜ ନିଜ ଦେଶର ବେସାମରିକ ବିମାନ ଚଳାଚଳ କ୍ଷେତ୍ରରେ ସେମାନଙ୍କ ସଫଳତା କାହାଣୀ , ଅଭିଜ୍ଞତା ଓ ଜ୍ଞାନର ଆଦାନପ୍ରଦାନ କରିବେ । ଏବେକାର ଦ୍ରୁତ ଅଭିବୃଦ୍ଧିଶୀଳ ବିମାନ ଚଳାଚଳ କ୍ଷେତ୍ରରେ କିଭଳି ସୁରକ୍ଷା ଓ ନିରାପତ୍ତା ମାନକକୁ ସୁନିଶ୍ଚିତ କରାଯାଇପାରିବ , ସେ ସମ୍ପର୍କରେ ବିଶ୍ୱର ବେସାମରିକ ବିମାନ ଚଳାଚଳ କର୍ତ୍ତୃପକ୍ଷ ଗୁଡ଼ିକ ଆଲୋଚନା କରିବେ । ଏହି କାର୍ଯ୍ୟକ୍ରମରେ ଏକ ବୃହତ ଏଭିଏସଏନ ବ୍ୟବସାୟ ପାଇଁ ଡ୍ରୋନ୍ , ବିମାନ ଚଳାଚଳ କ୍ଷେତ୍ରର ଦୀର୍ଘସ୍ଥାୟୀ ଅଭିବୃଦ୍ଧି , ଏଭିଏସନ ଶିଳ୍ପରେ କାର୍ଗୋ ଓ ଲଜିଷ୍ଟିକ ଭବିଷ୍ୟତ ନେଇ ସମୀକ୍ଷା ହେବ । ଏହି ଫାଷ୍ଟ-ଅଫ୍-ଇଟ୍ସ-କାଇଣ୍ଡଗ୍ଲୋବାଲ୍ ଏଭିଏସନ୍ ସମିଟ୍-2019ରେ ବିଶ୍ୱ ବିମାନ ଚଳାଚଳ କ୍ଷେତ୍ରର 1000ରୁ ଅଧିକ ପ୍ରତିନିଧି ଅଂଶଗ୍ରହଣକରିବେ ।


    2018 ଡିସେମ୍ବର 19ରେ ବେସାମରିକ ବିମାନ ଚଳାଚଳ ରାଷ୍ଟ୍ରମନ୍ତ୍ରୀ ଶ୍ରୀ ଜୟନ୍ତ ସିହ୍ନାଙ୍କ ଦ୍ୱାରା ଗ୍ଲୋବାଲ୍ ଏଭିଏସନ୍ ସମିଟ୍-2019 ପାଇଁ ଏକ ଅଫିସିଆଲ ଗ୍ଲୋବାଇଲ୍ ଆପ୍ଲିକେସନ ଶୁଭାରମ୍ଭ ହୋଇଛି । ପ୍ଲେଷ୍ଟୋର ଓ ଆଇଓଏସ୍ ଏହି ଜିଏଏସ୍ 2019 ମୋବାଇଲ୍ ଆପ୍ଲିକେସନ୍ ଉପଲବ୍ଧ । ଏହା ସମିଟ ସମ୍ପର୍କରେ ଏକ ବ୍ୟାପକ ଦୃଷ୍ଟିଭଙ୍ଗୀ ପ୍ରଦାନ କରିବ ଏବଂ ଏହି ମେଗାକାର୍ଯ୍ୟକ୍ରମର ସଦ୍ୟତମ ଅପଡେଟ୍ ଏହା ଜରିଆରେ ମିଳିପାରିବ । ଏ ଆପ୍ଲିକେସନ୍ ଉପଭୋକ୍ତାମାନଙ୍କୁ ସହ-ପ୍ରତିନିଧି ଏବଂ ବକ୍ତାଙ୍କ ସହ ଆଲୋଚନା କରିବାର ମାଧ୍ୟମ ଦେବ । ବ୍ୟକ୍ତିଗତ ଓ ଗ୍ରୁପ ଚାର୍ଟ ଜରିଆରେ ନେଟୱାର୍କିଂ ପାଇଁ ଏହା ଏକ ଉତ୍କୃଷ୍ଟ ପ୍ଲାଟଫର୍ମ ହେବ ।


    ***************

    
    
    (Release ID: 1559405) Visitor Counter : 1