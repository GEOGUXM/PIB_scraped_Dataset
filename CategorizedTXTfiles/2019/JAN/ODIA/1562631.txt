      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟ ଦାଣ୍ଡି ଯାତ୍ରାର ଲବଣ ସ୍ମାରକୀ ଏବଂ ସଂଗ୍ରହାଳୟ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 30 JAN 2019 7:47PM by PIB Bhubaneshwar


    ମୋର ପ୍ରିୟ ଭାଇ ଓ ଭଉଣୀମାନେ ,


    ସର୍ବ ପ୍ରଥମେ ତ ସ୍ୱାଧୀନତା ଆନ୍ଦୋଳନରେ ଗୁରୁତ୍ୱପୂର୍ଣ୍ଣ ସୋପାନର ସାକ୍ଷୀ ଥିବା ଆଉ ସତ୍ୟାଗ୍ରହର ସଂସ୍କାର ଭୂମି ଦାଣ୍ଡି , ଏହି ପବିତ୍ର ମାଟିରେ ପୁଜ୍ୟ ବାପୁଙ୍କୁ ମୁଁ ନିଜର ଶ୍ରଦ୍ଧା ସୁମନ ଅର୍ପଣ କରୁଛି । ମୁଁ ସର୍ଦ୍ଦାର ପଟେଲଙ୍କୁ ମଧ୍ୟ ନିଜର ଶ୍ରଦ୍ଧା ସୁମନ ଅର୍ପଣ କରୁଛି , ଯେଉଁମାନେ ଏହି ଦାଣ୍ଡି ଯାତ୍ରାକୁ ଆୟୋଜନ କରିଥିଲେ , ପୁଜ୍ୟ ବାପୁଙ୍କୁ ପ୍ରତ୍ୟେକ ପଦକ୍ଷେପରେ ସହଯୋଗ କରୁଥିଲେ । ଆଜି ବାପୁଙ୍କ ନିର୍ବାଣ ଦିବସରେ ଆମେ ଏକ ମହତ୍ୱପୂର୍ଣ୍ଣ ଅବସରର ସାକ୍ଷୀ ରହିବା । ଆଜି ଆମ ସମସ୍ତଙ୍କର ସୌଭାଗ୍ୟ ଯେ ରାଷ୍ଟ୍ରୀୟ ଲବଣ ସତ୍ୟାଗ୍ରହ ସ୍ମାରକ , ତାହାର କାର୍ଯ୍ୟ ସଂମ୍ପୂର୍ଣ୍ଣ ହୋଇଯାଇଛି । ଯେଉଁ ବର୍ଷ ଆମେ ପୁଜ୍ୟ ବାପୁଙ୍କ 150ତମ ଜୟନ୍ତୀ ପାଳନ କରୁଛେ , ସେହି ବର୍ଷ ଏହି ସ୍ମାରକ ଦେଶକୁ ସମର୍ପିତ କରାଯାଉଛି ।


    ସାଥୀଗଣ , ବାପୁ ଯେଉଁ ପରମ୍ପରା ଦେଶ ଏବଂ ଦୁନିଆକୁ ଦେଇଛନ୍ତି , ତାହାଦ୍ୱାରା ଆମର ଭବିଷ୍ୟତ ପିଢୀ ସମୃଦ୍ଧ ହୋଇ ଚାଲୁ , ଏହି ଶୃଙ୍ଖଳରେ ଆଜି ଦାଣ୍ଡିର ରାଷ୍ଟ୍ରୀୟ ଲବଣ ସତ୍ୟାଗ୍ରହ ସ୍ମାରକ ଯୋଡି ହୋଇ ଯାଇଛି । ଆଜି ଏହି ସ୍ମାରକର ଲୋକାର୍ପଣ ଅବସରରେ ମୁଁ ଦେଶବାସୀଙ୍କ ସହିତ ଏହାର ନିର୍ମାଣ ସହିତ ଜଡିତ ସମସ୍ତ କଳାକାରମାନଙ୍କୁ , ସମସ୍ତ ଶ୍ରମିକମାନଙ୍କୁ , ସେହି ସମସ୍ତଙ୍କୁ ମଧ୍ୟ ବହୁତ- ବହୁତ ଅଭିନନ୍ଦନ ଜଣାଉଛି ।


    ସାଥୀଗଣ , କିଛି ସମୟ ପୂର୍ବରୁ ଏହି ସ୍ମାରକକୁ ବିସ୍ତୃତ ଭାବେ ଦେଖିବାର ସୁଯୋଗ ମୋତେ ମିଳିଲା । 40 ଫୁଟର ଉଚ୍ଚତା ଉପରେ ଦୁଇ ହାତରେ ଏବଂ ତା ’ ଉପରେ ଅଢ଼େଇ ଟନର ସଫା ଚମକୁଥିବା ସ୍ଫଟିକ ଲୁଣର ପ୍ରତୀକ ; ଦୁଇ ହାତ ତଳେ ଗାନ୍ଧିଜୀଙ୍କର 15 ଫୁଟ ଉଚ୍ଚତାର ପ୍ରତିମା , ଗାନ୍ଧିଜୀଙ୍କର ଆତ୍ମିକ ଶକ୍ତିକୁ ଦର୍ଶାଉଛି । ଏହା ସହିତ 80ରୁ ଅଧିକ ସତ୍ୟାଗ୍ରହୀଙ୍କର ପ୍ରତିମାଗୁଡ଼ିକ ଏହି କଥାକୁ ସ୍ମରଣ କରାଇଦେବା ପାଇଁ ଅଛନ୍ତି କି ଦେଶର ସ୍ୱାଧୀନତାରେ , ଦେଶର କୋଣ-ଅନୁକୋଣରେ କୋଟି-କୋଟି ଲୋକମାନେ ତପ ଏବଂ ତପସ୍ୟା କରିଛନ୍ତି ।


    ସାଥୀଗଣ , ଦାଣ୍ଡି ଯାତ୍ରାକୁ ନେଇ ବହୁତ ସବୁ କଥା କହିବା , ପଢ଼ିବା ଆଉ ଲେଖିବା କାମ ସରିଯାଇଛି । ଏଠାରେ ସଂଗ୍ରହାଳୟରେ ମଧ୍ୟ ବିସ୍ତୃତ ଭାବେ ସେଗୁଡ଼ିକୁ ଶବ୍ଦ ଏବଂ ଚିତ୍ର ମାଧ୍ୟମରେ ଦର୍ଶାଯାଇଛି । ସ୍ୱଦେଶୀ ପ୍ରତି ବାପୁଙ୍କର ଆଗ୍ରହ ହେଉ , ସ୍ୱଚ୍ଛାଗ୍ରହ ହେଉ କିମ୍ବା ସତ୍ୟାଗ୍ରହ ; ଦାଣ୍ଡିର ଏହି ସ୍ମାରକ ଆଗାମୀ ଦିନମାନଙ୍କରେ ଦେଶ ଏବଂ ଦୁନିଆର ଏକ ମହତ୍ୱପୂର୍ଣ୍ଣ ତୀର୍ଥକ୍ଷେତ୍ର ଭାବେ ପରିଗଣିତ ହେବ , ଏହା ମୋର ବିଶ୍ୱାସ ରହିଛି । କେବଳ ଏତିକି ହିଁ ନୁହେଁ , ପର୍ଯ୍ୟଟନ ଦୃଷ୍ଟିରୁ ମଧ୍ୟ ଦାଣ୍ଡି ଏବଂ ଗୁଜରାଟକୁ ଏହି ସ୍ମାରକ ଫଳରେ ଆହୁରି ଅଧିକ ଶକ୍ତି ପ୍ରାପ୍ତ ହେବାକୁ ଯାଉଛି । ଏଠାରେ ଯେଉଁ ଝରଣା ନିର୍ମାଣ କରାଯାଇଛି , ତାହା ହେଉଛି ବହୁତ ହିଁ ଆକର୍ଷକ । ଆଉ ଏହା ବ୍ୟତୀତ ଏଠାକୁ ଆସି ପର୍ଯ୍ୟଟକ ଇତିହାସର ସେହି କ୍ଷଣକୁ ନିଜେ ମଧ୍ୟ ଜାଣି ପାରନ୍ତୁ , ଏହାକୁ ବାରମ୍ବାର ମନେ ପକାଇ ପାରନ୍ତୁ , ସେଥିପାଇଁ ଲୁଣ ତିଆରି କରିବାର ସୁବିଧା ମଧ୍ୟ ଏଠାରେ ପ୍ରସ୍ତୁତ କରାଯାଇଛି । ପ୍ରାୟ 80 କୋଟି ଟଙ୍କା ବ୍ୟୟରେ ଏଠାରେ ଦାଣ୍ଡି ଐତିହ୍ୟ ପଥ ନିର୍ମାଣ କରାଯାଇଛି , ଯେଉଁଥିରେ ନୂତନ ସଡ଼କ ଓ ରହିବା ବ୍ୟବସ୍ଥା ଅଛି ।


    ଭାଇ ଓ ଭଉଣୀମାନେ , ଦାଣ୍ଡିଯାତ୍ରା ଦ୍ୱାରା ଭାରତର ସ୍ୱାଧୀନତା ଆନ୍ଦୋଳନ ଉପରେ କ ’ ଣ ପ୍ରଭାବ ପଡ଼ିଲା ଆଉ ଦୁନିଆର ଭାବନାରେ କିଭଳି ଏହି ଦାଣ୍ଡିଯାତ୍ରା ଫଳରେ ପରିବର୍ତ୍ତନ ଆସିଲା , ଏହାକୁ ମନେରଖିବା ହେଉଛି ବହୁତ ଜରୁରୀ । ଏହା ହେଉଛି ସେହି ଲବଣ ସତ୍ୟାଗହ , ଯିଏ ସ୍ୱାଧୀନତାର ଲଢ଼େଇକୁ ଏକ ନୂତନ ଦିଗ ପ୍ରଦାନ କରିଥିଲା ।


    ଦାଣ୍ଡିଯାତ୍ରାରେ ପାଶ୍ଚାତ୍ୟ ଦେଶର ମିଡିଆରେ ଭାରତ ପ୍ରତି ରହିଥିବା ଚିନ୍ତାଧାରା , ଆମର ସ୍ୱାଧୀନତାର ଆନ୍ଦୋଳନ ପ୍ରତି ରହିଥିବା ବିଚାରଧାରାରେ ପରିବର୍ତ୍ତନ ଆଣିବାରେ ଏକ ବହୁତ ବଡ଼ ଭୂମିକା ତୁଲାଇଛନ୍ତି । ଏହି ଐତିହାସିକ ଘଟଣା ପୂର୍ବରୁ ବିଶ୍ୱର ଅଧିକାଂଶ ଦେଶ ଆମକୁ ବ୍ରିଟେନର ଚଷମାରେ ଦେଖୁଥିଲେ । କିନ୍ତୁ ଯେତେବେଳେ ଆମେରିକାର ପ୍ରସିଦ୍ଧ ଟାଇମ ପତ୍ରିକା ବାପୁଙ୍କୁ 1 930ରେ ବର୍ଷର ସର୍ବଶ୍ରେଷ୍ଠ ବ୍ୟକ୍ତିତ୍ୱ ଭାବେ ମନୋନୀତ କଲା , ତ ଦୁନିଆରେ ଅତ୍ୟାଚାର ବିରୁଦ୍ଧରେ ସ୍ୱରକୁ ନୂତନ ପରିଭାଷା ମିଳିବାରେ ଲାଗିଲା ।


    ସାଥୀଗଣ , ସବୁଠାରୁ ବଡ଼ ବାର୍ତ୍ତା ଯାହା ଗାନ୍ଧିଜୀ ଏହି ଦାଣ୍ଡି ଯାତ୍ରା ମାଧ୍ୟମରେ ଦେବାକୁ ପ୍ରୟାସ କରିଥିଲେ , ତାହା ହେଉଛି ରଚନାତ୍ମକତା । ଗାନ୍ଧିଜୀ ଭଲଭାବେ ଜାଣିଥିଲେ କି କେବଳ ବିରୋଧ , ତାହାଦ୍ୱାରା ସ୍ୱାଧୀନତା ଆନ୍ଦୋଳନ ସଫଳ ହେବ ନାହିଁ ଆଉ ଏଥିପାଇଁ ସେ ନିଜର ସହଯୋଗୀମାନଙ୍କୁ କହିଥିଲେ କି ରଚନାତ୍ମକତା ଦୃଷ୍ଟିଭଙ୍ଗୀ ବିନା ଭାରତର ପୁନଃନିର୍ମାଣ ସମ୍ଭବ ନୁହେଁ । ଗାନ୍ଧିଜୀ ଆଇନ ଅମାନ୍ୟ ସବିନୟ , ସବିନୟ ଅବଜ୍ଞା ସହିତ ଖଦି ଏବଂ ଉଚ୍ଚ- ନୀଚ ବିରୁଦ୍ଧରେ ସାଧାରଣ ମଣିଷଙ୍କୁ ଏକଜୁଟ କରିବାର ରାସ୍ତା ମଧ୍ୟ ଦେଖାଇଲେ ।


    ସାଥୀଗଣ , ଯେତେବେଳେ ଗାନ୍ଧିଜୀ ସତ୍ୟାଗ୍ରହ ପାଇଁ ଲବଣକୁ ବାଛିଲେ , ସେହି ସମୟରେ କେତେକ ନେତାଗଣ ତାଙ୍କର ଏହି ଉପାୟକୁ ସନ୍ଦେହ କଲେ । କିଛି ଲୋକ ତ ଖୋଲାଖୋଲି ଭାବେ ଏହାକୁ ବିରୋଧ କଲେ । କିନ୍ତୁ ଗାନ୍ଧୀ , ଗାନ୍ଧୀ ଥିଲେ । ସେ ନିଜର ଅଭିଯାନ ଜାରି ରଖିଲେ , କାରଣ ସେ ଲୁଣର ମୂଲ୍ୟ ଜାଣିଥିଲେ ଆଉ ସମାଜର ପ୍ରତ୍ୟେକ ବର୍ଗ ସହିତ ଲୁଣର ଯେଉଁ ସମ୍ପର୍କ ରହିଛି ତାହାକୁ ଚିହ୍ନିଥିଲେ । ଲୁଣ ମହଙ୍ଗା କରିବା , ଗରିବଙ୍କ ମୁହଁରୁ ଖାଦ୍ୟ ଛଡ଼େଇ ନେବାଭଳି ଏକ ବଡ଼ ପ୍ରସଙ୍ଗ ଥିଲା , କିନ୍ତୁ ଲୁଣର ଶକ୍ତିକୁ ବୁଝିବାରେ ସେତେବେଳର ଇଂରେଜ ସରକାର ମଧ୍ୟ ତ୍ରୁଟି କରିଦେଲେ । ସେତେବେଳର ଜନଗଣନା , ଜେନରାଲ ମଧ୍ୟ ଏହି ଲବଣ ସତ୍ୟାଗ୍ରହକୁ ଚିମୁଟାଏ ଲୁଣ ମାଧ୍ୟମରେ ସରକାରଙ୍କୁ ଅସୁବିଧା କରିବା ଭଳି ପାଗଳପଣ ଆଖ୍ୟା ଦେଇଥିଲେ ।


    ସାଥୀଗଣ , ଲବଣ ସତ୍ୟାଗ୍ରହ ଦ୍ୱାରା କି ପ୍ରକାରର ବାତାବରଣ ସୃଷ୍ଟି ହେଲା , ଏହାର ଚର୍ଚ୍ଚା କରି ଟାଇମ୍ ପତ୍ରିକା ଜଣେ ବ୍ରିଟିଶ ସାମ୍ବାଦିକଙ୍କ ମାଧ୍ୟମରେ ଲେଖିଥିଲା କି ବମ୍ବେରୁ ଦୁଇଟି ସରକାର ଚାଲୁଛି- ଅଉ ଗୋଟିଏ ପଟେ ବ୍ରିଟିଶ ସରକାର , ଯାହା ପାଖରେ ସଂପୂର୍ଣ୍ଣ ପ୍ରଶାସନ ଅଛି , ତ ଅନ୍ୟପଟେ ବମ୍ବେର ଜନସାଧାରଣ ଅଛନ୍ତି , ଯେଉଁ ଅସଂଖ୍ୟ ବନ୍ଦୀମାନେ ଅଛନ୍ତି ଜଣେ ଜଣେ ମହାତ୍ମାଗାନ୍ଧିଙ୍କ ପଛରେ ଠିଆ ହୋଇଛନ୍ତି ।


    ଲବଣ ସତ୍ୟାଗହ କାରଣରୁ ସ୍ୱଦେଶୀ ଏବଂ ସବିନୟ ଅବଜ୍ଞା , ଏହି ଭାବନା ଏତେ ସୁଦୃଢ଼ ହେଲା କି ବ୍ରିଟିଶ ସରକାରଙ୍କୁ ମଧ୍ୟ ବହୁତ କ୍ଷତି ସହିବାକୁ ପଡ଼ିଲା । ବ୍ୟବସାୟୀମାନେ ମାସ ମାସ ଧରି ଦୋକାନ ବନ୍ଦ କରି ରଖିଲେ । ବ୍ରିଟେନରୁ ଆମଦାନୀ ବହୁତ କମ୍ ହୋଇଗଲା ଆଉ ଇଂରେଜ ସରକାର ଦୋହଲିଗଲା । ସ୍ୱାଧୀନତା ପ୍ରେମୀ ପାଗଳମାନଙ୍କୁ ସ୍ୱରାଜ୍ୟର ଲକ୍ଷ୍ୟ ସାମ୍ନାରେ ଦେଖାଗଲା ।


    ସାଥୀଗଣ , କଳ୍ପନା କରନ୍ତୁ , ଯଦି ସେହି ସମୟରେ ଲବଣ ସତ୍ୟାଗ୍ରହ ବିରୁଦ୍ଧରେ କିଛି ନେତାମାନଙ୍କର କଥା ମହାତ୍ମାଗାନ୍ଧି ମାନି ନେଇଥାଆନ୍ତେ , ତାଙ୍କ କଥାରେ ସମ୍ମତି ପ୍ରଦାନ କରି ଗାନ୍ଧିଜୀ ଚୁପ୍ ହୋଇ ଯାଇଥାଆନ୍ତେ , ନିଜର ଦୃଢ଼ ଇଚ୍ଛାଶକ୍ତି ବଦଳାଇ ଦେଇ ଥାଆନ୍ତେ , ଯାତ୍ରା କରି ନଥାଆନ୍ତେ , ସେତେବେଳେ ଯଦି ଗାନ୍ଧିଜୀ ନକରାତ୍ମକତାର ଶିକାର ହୋଇ ଯାଇଥାଆନ୍ତେ , ବିରୋଧ କାରଣରୁ ଲବଣ ସତ୍ୟାଗ୍ରହ କରି ନଥାଆନ୍ତେ , ତ କ ’ ଣ ହୋଇ ଥାଆନ୍ତା ?


    ସାଥୀଗଣ , ସେ ସମୟରେ ଯେଉଁମାନେ ଲବଣର ପ୍ରୟୋଗକୁ ଛୋଟକଥା ବୋଲି ଭାବି ବିରୋଧ କରୁଥିଲେ , ସେହି ପ୍ରକାରର ମାନସିକତା ଆମ ଦେଶରେ ସେହି ସମୟରେ ମଧ୍ୟ ଥିଲା , ଆଜି ମଧ୍ୟ ରହିଛି , କେବେ-କେବେ ତ ଲାଗୁଛି , ଆଜି ତ ଦୁର୍ଭାଗ୍ୟରୁ ଅଧିକ ବୋଧହୁଏ କିଛି ଅଧିକ ମୁଖର କରି ଅଛନ୍ତି , ସେମାନଙ୍କଠାରେ ଅଧିକ ସ୍ୱାର୍ଥ ଜଡ଼ିତ ହୋଇ ରହିଛି । ବିଗତ ସାଢ଼େ ଚାରି ବର୍ଷରେ ଏହି ଲୋକମାନେ କିଭଳି-କିଭଳି ପ୍ରଶ୍ନ ପଚାରିଛନ୍ତି , ମୁଁ ଆପଣମାନଙ୍କୁ ମନେ ପକାଇ ଦେବାକୁ ଚାହୁଁଛି । କିପରି ପଚାରିଥିଲେ , କିଭଳି କହୁଥିଲେ- ଟିକେ ସେମାନଙ୍କର ସଂଳାପ ମନେ ପକାନ୍ତୁ- ଶୌଚାଳୟ ତିଆରି କରିବା ଫଳରେ କୌଣସି ପରିବର୍ତ୍ତନ ଆସିଥାଏ କି ? ସଫେଇ କାର୍ଯ୍ୟ କ ’ ଣ କୌଣସି ପ୍ରଧାନମନ୍ତ୍ରୀ କରନ୍ତି କି ? ଗ୍ୟାସ ସଂଯୋଗ ଦେବା ଫଳରେ ଜୀବନରେ କ ’ ଣ କୌଣସି ପରିବର୍ତ୍ତନ ଆସିଥାଏ କି ? ବ୍ୟାଙ୍କରେ ଖାତା ଖୋଲିଦେବା ଫଳରେ କ ’ ଣ ଗରିବ ଧନୀ ହୋଇଯିବ ? ଏ ସମସ୍ତ ସଂଳାପ ଦେଶ ଭୁଲିବ ନାହିଁ , ଏମାନେ ହେଉଛନ୍ତି ସେହି ଲୋକ । ଏଭଳି ଅନେକ ପ୍ରଶ୍ନ ନିଜର ବ୍ୟକ୍ତିଗତ ସ୍ୱାର୍ଥ ପାଇଁ , ନକରାତ୍ମକତାକୁ ନେଇ ଚାଲୁଥିବା ଲୋକ , ଆଉ ଆଜି ମଧ୍ୟ ନକରାତ୍ମକତାକୁ ନେଇ ବଂଚୁଥିବା ଲୋକ ମିଳିଯିବେ । ନକରାତ୍ମକତାରେ ଭରି ରହିଥିବା ଏଭଳି ଲୋକମାନଙ୍କୁ ଏହା ଜଣାଇଦେବା ଜରୁରୀ କି ବଡ଼ ପରିବର୍ତ୍ତନ ସେତେବେଳେ ଆସିଥାଏ , ଯେତେବେଳେ ଛୋଟ-ଛୋଟ କଥା ଆଉ ଛୋଟ-ଛୋଟ ଅଭ୍ୟାସରେ ସାର୍ଥକ ପରିବର୍ତ୍ତନ ଆସିଥାଏ ।


    ଲବଣ ହେଉ , ଚରଖା ହେଉ , ଖଦୀ ହେଉ , ସ୍ୱଚ୍ଛତା ହେଉ ; ଏଭଳି ତମାମ କଥା ରହିଛି ଯେଉଁଗୁଡ଼ିକ ଆମର ସ୍ୱାଧୀନତାର ସଂଗ୍ରାମକୁ ସଶକ୍ତ କରିଥିଲା , ଲୋକମାନଙ୍କୁ ଏକଜୁଟ କଲା , ସାଧାରଣରୁ ଅତିସାଧାରଣ ବ୍ୟକ୍ତିକୁ ସ୍ୱାଧୀନତା ଆନ୍ଦୋଳନର ସିପାହୀ କରି ଦେଇଥିଲା । କିଛି ଲୋକଙ୍କୁ ସେତେବେଳେ ଲବଣ ସତ୍ୟାଗ୍ରହ ଛୋଟ ଲାଗୁଥିଲା , ତାହାର ଗୁରୁତ୍ୱ ତାଙ୍କୁ ଦୃଷ୍ଟିଗୋଚର ହେଉ ନଥିଲା । ଏବେ ଏହି ସରକାରଙ୍କର ଅନେକ କାର୍ଯ୍ୟ ସେମାନଙ୍କୁ ଛୋଟ ଲାଗୁଛି ।


    ମୁଁ ଆପଣମାନଙ୍କୁ କେବଳ ଗୋଟିଏ ଉଦାହରଣ ଦେଇ ବୁଝାଇବାକୁ ଚାହୁଁଛି । ଆପଣମାନେ ଚିନ୍ତାକରନ୍ତୁ , ସାଥୀଗଣ , ସ୍ୱଚ୍ଛ ଭାରତ ମିଶନ ମାଧ୍ୟମରେ ଦେଶରେ ନଅ କୋଟିରୁ ଅଧିକ ଶୌଚାଳୟ ନିର୍ମାଣ କରା ଯାଇଛି , ତେଣୁକରି ତ ଆଜି ଲକ୍ଷ-ଲକ୍ଷ ଲୋକ ଅନେକ ରୋଗ-ବେମାରୀରୁ ବଂଚୁଛନ୍ତି । ଏହି ଶୌଚାଳୟ ମହିଳାମାନଙ୍କ ଜୀବନ କେତେ ସହଜ କରିଦେଇଛି , ଏହା ନକାରାତ୍ମତା ମଧ୍ୟରେ ବଂଚୁଥିବା ଲୋକମାନେ ବୁଝି ପାରିବେ ନାହିଁ । ସେମାନଙ୍କର ମସ୍ତିଷ୍କରେ ନକାରାତ୍ମକତାର ତାଲା ଲାଗିଯାଇଛି । ଗୋଟିଏ ଅନୁମାନ ହେଉଛି କି ଶୌଚାଳୟ ନିର୍ମାଣ କରିବା କାରଣରୁ ଦେଶରେ ତିନି ଲକ୍ଷ ଗରିବଙ୍କର ଜୀବନ ରକ୍ଷା ସମ୍ଭବ ହୋଇଛି । ସ୍ୱଚ୍ଛ ଭାରତକୁ ପରିହାସ କରୁଥିବା ଲୋକମାନଙ୍କୁ , ବିରୋଧ କରୁଥିବା ଲୋକମାନଙ୍କୁ ଗରିବର ଜୀବନ ପାଇଁ କୌଣସି ଚିନ୍ତା ନାହିଁ ।


    ସାଥୀଗଣ , ଏହି ଲୋକମାନେ ଯେତେ ଥଟ୍ଟା ପରିହାସ ମଧ୍ୟ କରନ୍ତୁ , ନୂତନ ଭାରତ ଏହି ପରିବର୍ତ୍ତନ ପାଇଁ ନିଜର ମନ ପ୍ରସ୍ତୁତ କରି ସାରିଲାଣି , ଆଉ ସ୍ୱଚ୍ଛତା ; ପୂଜ୍ୟ ବାପୁ କେବେ କହିସାରିଥିଲେ କି ସ୍ୱାଧୀନତା ଏବଂ ସ୍ୱଚ୍ଛତା ମଧ୍ୟରୁ ମୋତେ କାହାକୁ ବାଛିବାକୁ ହେବ ତ ମୁଁ ସ୍ୱଚ୍ଛତାକୁ ବାଛିବି । ଆଜିର ଦିନରେ ଯେଉଁମାନେ ବାପୁଙ୍କ ନାମକୁ ନେଇ ରାଜନୀତି କରୁଥିବା ଲୋକମାନେ ବାପୁଙ୍କର ଏହି ଛୋଟ ସ୍ୱପ୍ନକୁ ପୂରଣ କରିଥାନ୍ତେ , ସ୍ୱଚ୍ଛତାର କାର୍ଯ୍ୟ କରିଥାନ୍ତେ , ତ ତାହା ମଧ୍ୟ ବାପୁଙ୍କୁ ପ୍ରକୃତ ଶ୍ରଦ୍ଧାଞ୍ଜଳି ହୋଇଥାନ୍ତା ।


    ଯେତେବେଳେ ସମାଜ ସକାରାତ୍ମକତା ସହିତ ଆଗକୁ ବଢିଥାଏ ତ ଏହି ବଡ଼-ବଡ଼ ସଂକଳ୍ପ ସିଦ୍ଧି କରିପାରିଥାଏ । ଚଳିତ ବର୍ଷ 2 ଅକ୍ଟୋବରକୁ ଯେତେବେଳେ ଆମେ ବାପୁଙ୍କ 150ତମ ଜନ୍ମ ଜୟନ୍ତୀ ପାଳନ କରିବାକୁ ଯାଉଛେ , ସେତେବେଳେ ପର୍ଯ୍ୟନ୍ତ ସମ୍ପୂର୍ଣ୍ଣ ଦେଶକୁ ଖୋଲା ମଳମୁକ୍ତ କରିବାର ଅଛି । ମୁଁ ଖୁସୀ ଯେ ଗ୍ରାମୀଣ ସ୍ୱଚ୍ଛତାର ପରିସର 2014ରେ , ଆମ ସରକାର ଗଠନ ହେବା ପୂର୍ବରୁ , 2014ରେ ପାଖାପାଖି 38 ପ୍ରତିଶତ ଥିଲା , ତାହା ଅଜି 98 ପ୍ରତିଶତ ହୋଇଯାଇଛି , ଅଠତିରିଶରୁ ଅଠାନବେ , ଏହାର ଅର୍ଥ ହେଲା ଦେଶ ଲକ୍ଷ୍ୟର ବହୁତ ନିକଟରେ ପହଂଚି ସାରିଛି । ଥରେ ଦେଶର ପ୍ରତ୍ୟେକ ପରିବାର ପାଖରେ ଶୌଚାଳୟର ସୁବିଧା ହେବ ତ ସ୍ୱଚ୍ଛତାର ଅଭିଯାନକୁ ଆହୁରି ଗତି ମିଳିବ ।


    ସାଥୀଗଣ , ସରକାରଙ୍କର ନିରନ୍ତର ପ୍ରୟାସ ହେଉଛି କି ବାପୁଙ୍କ ଜୀବନ ଆଉ ତାଙ୍କ ଦ୍ୱାରା ପ୍ରଦର୍ଶୀତ ମାର୍ଗରେ ଦେଶ ଆଉ ଦୁନିଆ ଆଲୋକିତ ହେଉଛି । ଚଳିତ ବର୍ଷ ଆପଣ ଦେଖିଥିବେ କି ସାଧାରଣତନ୍ତ୍ର ଦିବସ ପରେଡରେ ମଧ୍ୟ 26 ଜାନୁଆରୀକୁ ରାଜପଥରେ , ଯେତେଗୁଡିଏ ମଧ୍ୟ ପ୍ରଜ୍ଞାପନ ମେଢ଼ ସାମିଲ ହୋଇଥିଲେ , ସମ୍ପୂର୍ଣ୍ଣ କାର୍ଯ୍ୟକ୍ରମ ଆଉ ସ୍ୱାଧୀନତା ପରେ ପ୍ରଥମଥର ହୋଇଛି କି , ମହାତ୍ମା ଗାନ୍ଧୀଙ୍କୁ ସମର୍ପିତ କରି ଦିଆଯାଇଥିଲା । ବିଗତ ବର୍ଷ ଆମ ସରକାର , ଆମର ବିଦେଶ ବିଭାଗ ଏକ ଅଭିନବ ପଦକ୍ଷେପ ନେଇ ସାରା ଦୁନିଆର 100ରୁ ଅଧିକ ଦେଶର ଗାୟକମାନଙ୍କ କଣ୍ଠରେ ଗାନ୍ଧିଜୀଙ୍କ ପ୍ରିୟ ଭଜନ “ ବୈଷ୍ଣବ ଜନ ତୋ ତେ ନେ କହିଏ ” ରେକର୍ଡ କରାଇଥିଲେ । ଦୁନିଆର 100 ଦେଶରେ , ସେଠାକାର କଳାକାର ; ଭାରତର କୌଣସି ଭାଷା ନ ଜାଣି , ଗୁଜରାଟର ଭାଷା ନ ଜାଣି , ନରସି ମେହେଟ୍ଟା କିଏ ଥିଲେ , କିଛି ଜଣା ନାହିଁ , ବୈଷ୍ଣବ ଜନର ଅର୍ଥ ହେଉଛି କ ’ ଣ , ଜଣା ନାହିଁ କିନ୍ତୁ ସେମାନେ ହୃଦୟ ସହିତ ଯୋଡ଼ି ହୋଇଗଲେ , ମନ ସହିତ ଯୋଡ଼ି ହୋଇଗଲେ , ମନପ୍ରାଣ ସହିତ ଯୋଡ଼ି ହୋଇଗଲେ ଆଉ ଏଭଳି ସେମାନେ ଗାଇଲେ । ସେମାନଙ୍କ ଭାଷା ତା ’ ସହିତ ମିଶୁ ନାହିଁ । ଆମର ଗୀତ- ସଂଗୀତକୁ ସେମାନେ ବୁଝିଲେ , ଭଜନର ଶବ୍ଦକୁ ବୁଝିଲେ , ଭାବକୁ ବୁଝିଲେ , ଆତ୍ମିୟତାକୁ ଅନୁଭବ କରିପାରିଲେ , ଆଉ ଏହି ଗୋଟିଏ କଥା ହେଉଛି ଯାହା ବାପୁଙ୍କୁ ପୁରା ବିଶ୍ୱ ସହିତ ଯୋଡ଼ୁଛି । ଆଉ ମୁଁ ଆଜି ଏଠାରେ କହିଛି କି ଏହି ଦାଣ୍ଡି ମଧ୍ୟରେ ଯେଉଁ ଚିତ୍ର ଆଦି ରଖାଯାଇଛି , ସେଠାରେ ଏକ ଡିଜିଟାଲ ବ୍ୟବସ୍ଥା ମଧ୍ୟ କରିବା , କି ଦୁନିଆର ଏହି କଳାକାରମାନେ ଯେଉଁ ବୈଷ୍ଣବ ଜନ ଗାଇଛନ୍ତି , ଯେଉଁମାନେ ମଧ୍ୟ ଯେଉଁ ଦେଶର ବୈଷ୍ଣବ ଜନର କଳାକାରଙ୍କ ଦ୍ୱାରା ବୈଷ୍ଣବ ଜନ ଶୁଣିବାକୁ ଚାହିଁବେ , ସେମାନେ ଶୁଣି ପାରିବେ । ଏଭଳି ବ୍ୟବସ୍ଥା କରିବା ପାଇଁ ଆଜି ମୁଁ କହିଛି , ସେମାନ ମଧ୍ୟ ଏହା ସହିତ ଯୋଡ଼ି ହୋଇଯିବେ ।


    ସାଥୀଗଣ , ଖଦୀକୁ ନେଇ ବାପୁଙ୍କର ଆଗ୍ରହ ମଧ୍ୟ ଥିଲା , ଚରଖାକୁ ନେଇ ମଧ୍ୟ ଥିଲା , କିନ୍ତୁ ସ୍ୱାଧୀନତା ପରେ ଖଦୀକୁ ପ୍ରାୟ ଲୋକ ଭୁଲି ଯାଇଥିଲେ । ରାଜନୀତିରେ କୌଣସି ସମାରୋହ ସମୟରେ ଟୋପୀ-ଫୋପୀ ପିନ୍ଧି ପହଂଚି ଯିବା ଅବା ଲମ୍ବା କୁର୍ତା ପିନ୍ଧି ଚାଲିଯିବା , ଏପର୍ଯ୍ୟନ୍ତ ସୀମିତ ହୋଇ ଯାଇଥିଲା । ଅନ୍ୟ ଜନସାଧାରଣଙ୍କ ଜୀବନରୁ ପ୍ରାୟ ଖଦୀ ଗାଏବ ହୋଇଯାଇଥିଲା । ଏହା ହେଉଛି ଆମ ସରକାରଙ୍କ ପ୍ରୟାସର ପରିଣାମ କି ଏବେ ସ୍ଥିତି ସଂପୂର୍ଣ୍ଣ ଭାବେ ବଦଳିଯାଇଛି । ସାରା ଦୁନିଆରେ ଆଜି ଖଦୀର ଜାକେଟ , ତା ’ ସହିତ ଅନେକ ଉତ୍ପାଦ , ଆଜି ଦୁନିଆରେ ତାହାର ଚାହିଦା ଆସୁଛି । ଆଜି ଖଦୀ ଦେଶର ଫେସନ ତ ପାଲଟି ସାରିଛି , ଏହା ବ୍ୟତୀତ ଏହା ସ୍ୱାଧୀନତାର କାହାଣୀ ଜଣାଇବାରେ ଆଉ ମହିଳା ସଶକ୍ତୀକରଣର ଏକ ଶକ୍ତିଶାଳୀ ମାଧ୍ୟମ ମଧ୍ୟ ପାଲଟିଯାଇଛି ।


    ସାଥୀଗଣ , ଏହି ପରିବର୍ତ୍ତନ ନିଜକୁ- ନିଜେ ଆସିନାହିଁ । ବିଗତ ସାଢ଼େ ଚାରି ବର୍ଷରେ ଆମେ ଖଦୀ ସହିତ ଜଡ଼ିତ ପ୍ରାୟ ଦୁଇ ହଜାର ସଂସ୍ଥାନର ଆଧୁନିକୀକରଣ କରିଛୁ , ନବୀକରଣ କରିଛୁ , ଆଉ ଆମେ କେବେ ଦେଖି ନଥିଲୁ କି ଏହି ଦୁଇ ହଜାର ସଂସ୍ଥାନ କୌଣସି ଦଳ ସହିତ ଜଡ଼ିତ । ଆମର ହୃଦୟରେ ତ ଗାନ୍ଧି ଥିଲେ , ଆମ ହୃଦୟରେ ଖଦୀ ଥିଲା , ଆମ ହୃଦୟରେ ଯେଉଁ ଗରିବ ବୁଣାକାର ଅଛନ୍ତି , ସେମାନେ ଆମ ହୃଦୟରେ ଥିଲେ ଆଉ ଏଥିପାଇଁ ଆମେ ଏହି ଦୁଇ ହଜାର ସଂସ୍ଥାନର ଆଧୁନିକୀକରଣ କାର୍ଯ୍ୟ କଲୁ । ଏହାଦ୍ୱାରା ଖଦୀ ସହିତ ସିଧାସଳଖ ଭାବେ ଜଡ଼ିତ ପ୍ରାୟ ପାଞ୍ଚ ଲକ୍ଷ ଲୋକଙ୍କୁ ଲାଭ ମିଳିଛି । ଆଉ ଏବେ ସିଧାସଳଖ ଅର୍ଥ ଶ୍ରମିକଙ୍କ ପାଖରେ ପହଂଚାଯାଉଛି । ବିଗତ ଚାରି ବର୍ଷରେ ଖଦୀର ବିକ୍ରିରେ ଯେଉଁ ଅଢ଼େଇରୁ ତିନି ଗୁଣା ବୃଦ୍ଧି ପାଇଛି , ତାହାର ଲାଭ ଏବେ ଏହି କାରିଗରଙ୍କ ପାଖରେ ପହଂଚୁଛି ।


    ଭାଇ ଓ ଭଉଣୀମାନେ , ମୁଁ ନିଜେ ସ୍ୱୟଂ ମାନୁଛି କି ଯେଭଳି ସ୍ୱାଧୀନତା ଆନ୍ଦୋଳନରେ ସ୍ୱଦେଶୀ ଏକ ଶସ୍ତ୍ର ଭାବେ ଥିଲା , ସେହିଭଳି ଆଜି ଗରିବି ସହିତ ଲଢ଼ିବା ପାଇଁ ହସ୍ତତନ୍ତ ମଧ୍ୟ ହେଉଛି ଏକ ବହୁତ ବଡ଼ ଅସ୍ତ୍ର । ହସ୍ତତନ୍ତର ଗୁରୁତ୍ୱକୁ ବୁଝି ଆମ ସରକାର 7 ଅଗଷ୍ଟକୁ ରାଷ୍ଟ୍ରୀୟ ହସ୍ତତନ୍ତ ଦିବସ ଭାବେ ଘୋଷଣା କରିଛନ୍ତି ।


    ସାଥୀଗଣ , ସଂପୂର୍ଣ୍ଣତାର ସହିତ ଦେଖିବା ତ ଗାଁର ଅର୍ଥ ବ୍ୟବସ୍ଥା ଏବଂ କୁଟୀର ଶିଳ୍ପ ଗାନ୍ଧିଜୀଙ୍କ ଆର୍ଥକ ଚିନ୍ତାଧାରାର ମହତ୍ୱପୂର୍ଣ୍ଣ ଅଂଶ ରହିଥିଲା । ଏହି ଚିନ୍ତାଧାରାକୁ ଆଗକୁ ବଢ଼ାଇ ବିଗତ ସାଢ଼େ ଚାରି ବର୍ଷରେ ବ୍ୟାପକ ସ୍ତରରେ କାର୍ଯ୍ୟ କରାଯାଇଛି । ସରକାରଙ୍କର ପ୍ରୟାସର ପରିଣାମ ଏହା ହୋଇଛି କି ଗାଁରେ ଉଦ୍ୟମୀମାନଙ୍କର ବିକ୍ରି ଯାହା ଚାରି ବର୍ଷ ପୂର୍ବେ 30 ହଜାର କୋଟି ଟଙ୍କାର ଥିଲା , ତାହା ଆଜି ଦୁଇଗୁଣା ହୋଇ ସାରିଛି , ଦୁଇଗୁଣରୁ ଅଧିକ ହୋଇ ଯାଇଛି । ଏହାଦ୍ୱାରା ଗାଁରେ ରୋଜଗାରର ଅନେକ ସୁଯୋଗ ସୃଷ୍ଟି ହୋଇଛି । ସରକାରଙ୍କର ପ୍ରୟାସ ହେଉଛି କି ଗ୍ରାମୋଦ୍ୟୋଗ ମାଧ୍ୟମରେ ଭାରତ ଉଦୟ , ନିଜର ମିଶନକୁ ଆହୁରି ସୁଦୃଢ଼ କରାଯାଉ , ସଶକ୍ତ କରାଯାଉ , ଦେଶର ଗାଁର ମୌଳିକ ସୁବିଧାଗୁଡ଼ିକୁ ସୁନିଶ୍ଚିତ କରିବା ପାଇଁ ସରକାର ଗ୍ରାମ ସ୍ୱରାଜ ଅଭିଯାନ ମଧ୍ୟ ଚଲାଉଛନ୍ତି । ଆମେ ଗୋଟିଏ-ଗୋଟିଏ ଗାଁର ସମୀକ୍ଷା କରୁଛୁ ଆଉ ଏହି କଥା ଉପରେ ଗୁରୁତ୍ୱ ଦେଉଛୁ କି ଗାଁର ପ୍ରତ୍ୟେକ ଘରେ ବିଜୁଳି ହେଉ , ଗ୍ୟାସର ସଂଯୋଗ ହେଉ , ଶୌଚାଳୟ ହେଉ , ଗାଁରେ ରହୁଥିବା ପ୍ରତ୍ୟେକ ବ୍ୟକ୍ତିଙ୍କ ପାଖରେ ବ୍ୟାଙ୍କ ଖାତା ହେଉ ଆଉ ପ୍ରତ୍ୟେକ ପିଲାଙ୍କୁ ଟୀକାକରଣ ଅଭିଯାନର ଲାଭ ମିଳୁ ।


    ସାଥୀଗଣ , ଆମେ ବାପୁଙ୍କ ଆଦର୍ଶକୁ ଆଧୁନିକତା ସହିତ ମଧ୍ୟ ଯୋଡ଼ିଛୁ । ଗାଁରେ ଯୁବକମାନଙ୍କ ପାଇଁ , ରୋଜଗାରର ଅବସର ସୃଷ୍ଟି କରିବା ପାଇଁ ମିଶନ ସୌର କାର୍ଯ୍ୟକାରୀ କରାଯାଉଛି । ଏହା ଅଧୀନରେ ଆଗାମୀ ପାଞ୍ଚ ବର୍ଷ ପର୍ଯ୍ୟନ୍ତ ସାରା ଦେଶରେ 50 ସୌର ଚରଖା ପୁଞ୍ଜ (କ୍ଲଷ୍ଟର) , ପାଇଲଟ୍ ପ୍ରକଳ୍ପ ଭାବେ ସ୍ଥାପିତ କରାଯାଇଛି । ଏହାଦ୍ୱାରା ପ୍ରାୟ ଏକ ଲକ୍ଷ ଯୁବକମାନଙ୍କୁ ରୋଜଗାର ମିଳିବ ।


    ଆଜି ଏଠାରେ ମଧ୍ୟ ଆପଣମାନେ ଦେଖିଥିବେ କି ସୌର ବୃକ୍ଷ ସୃଷ୍ଟି କରିଛନ୍ତି । ଏଠାକାର ଆବଶ୍ୟକତା ସୌରଶକ୍ତି ଦ୍ୱାରା ପୂରଣ ହେବ , ଏହାଦ୍ୱାରା ଅତିରିକ୍ତ ଶକ୍ତି ଉତ୍ପାଦିତ ହେବ , ଗାନ୍ଧିଜୀଙ୍କ ବିଚାରରେ ସୁସଙ୍ଗତ ହେବ । ଏହି ସୌରବୃକ୍ଷର ପରିକଳ୍ପନା ଧୀରେ ଧୀରେ ପ୍ରତ୍ୟେକ ବଗିଚା ମଧ୍ୟରେ ବିକଶିତ ହୋଇଯିବ , ଲୋକ ଏହାକୁ ସ୍ୱୀକାର କରିନେବେ । ଆଜି ଦାଣ୍ଡିରେ ତାହାର ଏକ ଶୁଭାରମ୍ଭ ହୋଇଛି ।


    ଭାଇ ଓ ଭଉଣୀମାନେ , ଆମେ ଚରଖାକୁ ମଧ୍ୟ ସୌରଶକ୍ତି ସହିତ ଯୋଡ଼ୁଛୁ ଫଳରେ କାର୍ଯ୍ୟ କମ୍ ପରିଶ୍ରମରେ ବୃଦ୍ଧ ଲୋକ ପରିବାରରେ ଥିବେ , ସେ ମଧ୍ୟ ଚରଖା ଚଲାଇ ନିଜର କିଛି ଆୟ କରି ପାରିବେ ।


    ଖଦୀ ବ୍ୟତୀତ ମହୁମାଛି ପାଳନ ମାଧ୍ୟମରେ ମଧ୍ୟ ଆମେ ଗ୍ରାମୀଣ ଅର୍ଥ ବ୍ୟବସ୍ଥାକୁ ସୁଦୃଢ଼ କରିବାର ପ୍ରୟାସ କରିଛୁ । ଦୁଇ ବର୍ଷ ପୂର୍ବେ ଆରମ୍ଭ କରାଯାଇଥିବା ମଧୁ ମିଶନ ଦ୍ୱାରା ଦେଶରେ ମହୁମାଛି ପାଳନକୁ ପ୍ରୋତ୍ସାହନ କରାଯାଉଛି । ପରିଣାମ ଏହା ହୋଇଛି କି ଆଜି ଦେଶରେ ରେକର୍ଡ ମାତ୍ରାରେ ମହୁ ଉତ୍ପାଦନ ହେଉଛି । ଆଉ କୃଷକମାନଙ୍କର ଅତିରିକ୍ତ ଆୟ ମଧ୍ୟ ହେଉଛି ।


    ସାଥୀଗଣ , ଏହି ପ୍ରକାରର ଅନେକ ପ୍ରୟାସ ଆଜି ଦେଶକୁ ନିଜର ଗୌରବଶାଳୀ ଅତୀତ , ନିଜର ସଂଘର୍ଷ ଆଉ ନିଜର ନାୟକମାନଙ୍କଠାରୁ ପ୍ରେରଣା ନେବା କାର୍ଯ୍ୟରେ ତ ଆସୁଛି , ଯୁବକମାନଙ୍କ ପାଇଁ ଜୀବନ ଜୀବିକା ପାଇଁ ଉତ୍ସ ଭାବେ ମଧ୍ୟ ସିଦ୍ଧ ହେଉଛି । ମୋର ଏହି ଅନୁଭବ ହେଉଛି କି ଯେଉଁମାନଙ୍କୁ କେବଳ ବିରୋଧ ହିଁ କରିବାର ଅଛି , ସେମାନେ ଏଠାରେ ମଧ୍ୟ ନିଜର ନକାରାତ୍ମକ ଶକ୍ତିକୁ ବିସ୍ତାର କରିବାରୁ ଅଟକିବେ ନାହିଁ । ସତ୍ୟ ଏହା ହେଉଛି କି ସେ ସର୍ଦ୍ଦାର ପଟେଲଙ୍କ ଏକତାର ପ୍ରତିମୂର୍ତ୍ତି ହେଉ , ଲାଲକିଲ୍ଲାରେ ନେତାଜୀ ସୁଭାଷ ଚନ୍ଦ୍ର ବୋଷଙ୍କ ସ୍ମୃତିରେ ନିର୍ମିତ କ୍ରାନ୍ତି ମନ୍ଦିର ହେଉ , ଡକ୍ଟର ବାବା ସାହେବ ଆମ୍ବେଦକର- ଦେଶ ଏବଂ ଦୁନିଆରେ ବିସ୍ତାର ହୋଇ ରହିଥିବା ତାଙ୍କର ସ୍ମୃତିରେ ପଞ୍ଚତୀର୍ଥ ହେଉ , ଆମର ଆଦିବାସୀ ନାୟକମାନଙ୍କର ସାରା ଦେଶରେ ନିର୍ମାଣ ହେଉଥିବା , ସ୍ୱାଧୀନତା ସଂଗ୍ରାମରେ ଆଦିବାସୀମାନଙ୍କର ଭୂମିକାକୁ ନେଇ ତିଆରି ହୋଇଥିବା , ନୂତନ ଭାବେ ନିର୍ମାଣ ହେବାକୁ ଥିବା ସଂଗ୍ରହାଳୟ ହେଉ , ଦିଲ୍ଲୀରେ ନିର୍ମାଣ ହେବାକୁ ଥିବା ପୁଲିସ ସ୍ମାରକୀ ହେଉ , ସ୍ୱାଧୀନତା ପରେ ପ୍ରଥମ ଥର ପାଇଁ ଭାରତର ବୀର ସୈନିକମାନଙ୍କ ପାଇଁ ଜାତୀୟ ଯୁଦ୍ଧ ସଂଗ୍ରହାଳୟ ନିର୍ମାଣ ହେଉଛି ଯାହା ଚଳିତ ଫେବୃୟାରୀ ମାସରେ ଦେଶ ଆମର ସୈନିକମାନଙ୍କୁ ସମର୍ପିତ କରିବ । ବିଗତ ସାଢ଼େ ଚାରି ବର୍ଷରେ ପ୍ରସ୍ତୁତ କରାଯାଇଥିବା ଏଭଳି ଅନେକ ସ୍ମାରକକୁ ଇତିହାସ ସହିତ ପରିଚିତ କରାଇବା ଏବଂ ଗବେଷଣା ଆଉ ପର୍ଯ୍ୟଟନର ମହତ୍ୱପୂର୍ଣ୍ଣ ସ୍ଥାନ ଭାବେ ପ୍ରସିଦ୍ଧ ହେଉଛି । ଆଗାମୀ ଦିନରେ ଏଭଳି ଅନେକ ପ୍ରକଳ୍ପ ଭାରତରେ ଐତିହ୍ୟ ବିକାଶ ଏବଂ ଐତିହ୍ୟ ପର୍ଯ୍ୟଟନକୁ ଆହୁରି ସୁଦୃଢ଼ କରିବାକୁ ଯାଉଛି ।


    ସାଥୀଗଣ , କେବଳ ଆଉ କେବଳ ପର୍ଯ୍ୟଟନ ଦୃଷ୍ଟିରୁ ବିଗତ ସାଢ଼େ ଚାରି ବର୍ଷରେ ଲକ୍ଷ ଲକ୍ଷ ରୋଜଗାରର ସୁଯୋଗ ଯୁବକମାନଙ୍କୁ ମିଳିଛି । ଭବିଷ୍ୟତରେ ମଧ୍ୟ ଏହି କ୍ଷେତ୍ର ଆହୁରି ବିସ୍ତାରିତ ହେବାକୁ ଯାଉଛି । ଯେପରି-ଯେପରି ରାଜପଥ , ରେଳପଥ , ଆକାଶପଥ ସହିତ ଜଡ଼ିତ ଆଧୁନିକ ପ୍ରକଳ୍ପ ପ୍ରସ୍ତୁତ ହେଉଛି , ଭାରତ ଏକ ଗୁରୁତ୍ୱପୂର୍ଣ୍ଣ ପର୍ଯ୍ୟଟନ ସ୍ଥଳ ଭାବେ ବିକଶିତ ହେଉଛି ।


    ନିଜ ରାଷ୍ଟ୍ରନାୟକଙ୍କ ଯୋଗଦାନକୁ ସ୍ମରଣ ରଖିବା , ନିଜ ସଂସ୍କୃତି , ନିଜ ଇତିହାସ , ନିଜ ପରମ୍ପରା , ତାହାକୁ ସମୃଦ୍ଧ କରିବା ଆଉ ଯୁବକମାନଙ୍କୁ ନୂତନ ସୁଯୋଗ ସହିତ ଯୋଡ଼ିବାର ଆମର ଏହି ଅଭିଯାନ ଜାରି ରହିବ । ଆଉ ଆଜି ଯେତେବେଳେ ମୁଁ ଦାଣ୍ଡିକୁ ଆସିଛି- ମୋ ପାଇଁ ଦାଣ୍ଡି ନୂତନ ସ୍ଥାନ ନୁହେଁ , ମୁଁ ପୂର୍ବରୁ ମଧ୍ୟ ଆସିଛି , ଆପଣମାନେ ଏତେ ବଡ଼ ସଂଖ୍ୟାରେ ଆଶୀର୍ବାଦ ଦେବାକୁ ଆସିଛନ୍ତି ।


    ଭାରତ ମାତା କୀ – ଜୟ


    ଭାରତ ମାତା କୀ - ଜୟ


    ଭାରତ ମାତା କୀ - ଜୟ


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1562631) Visitor Counter : 1