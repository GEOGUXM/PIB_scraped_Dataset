      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      କୋଚିରେ ଏକାଧିକ ପ୍ରକଳ୍ପର ଶିଳାନ୍ୟାସ ଏବଂ ରାଷ୍ଟ୍ରକୁ ସମର୍ପିତ କରିବା ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 27 JAN 2019 6:21PM by PIB Bhubaneshwar


    ଆରବ ସାଗରର ରାଣୀ କୋଚିକୁ ଆସି ମୁଁ ଆନନ୍ଦିତ । ନୀଳ ସାଗର , ଅନୁପ ହ୍ରଦ ଶୃଙ୍ଖଳା , ମହାନ ପେରିୟାର ନଦୀ , ଚତୁର୍ଦ୍ଦିଗର ସବୁଜିମା ଏବଂ ଉତ୍ସାହୀ ଜନସାଧାରଣ ବାସ୍ତବରେ କୋଚିକୁ ସହରଗୁଡ଼ିକୁ ମଧ୍ୟରେ ରାଣୀ କରି ଗଢ଼ିତୋଳିଛି ।


    ଏହି ସ୍ଥାନରୁ ହିଁ , ମହାନ ଭାରତୀୟ ଋଷି ଆଦି ଶଙ୍କର ସାରା ଭାରତକୁ ତାଙ୍କର ଐତିହାସିକ ଯାତ୍ରା ଆରମ୍ଭ କରିଥିଲେ । ତାଙ୍କର ଏହି ଯାତ୍ରା ଭାରତୀୟ ସଭ୍ୟତାର ସୁରକ୍ଷା ଏବଂ ଦେଶକୁ ଏକତ୍ର କରିବା ଲାଗି ଥିଲା ।


    ଆଜି ଏକ ଐତିହାସିକ ଦିନ ଯେତେବେଳେ କେରଳର ସର୍ବବୃହତ ଔଦ୍ୟୋଗିକ ୟୁନିଟ ବିକାଶର ପରବର୍ତ୍ତୀ ପର୍ଯ୍ୟାୟରେ ପହଁଚିଛି । ଏହା ବାସ୍ତବରେ କେବଳ ଭଗବାନଙ୍କ ନିଜସ୍ୱ ରାଷ୍ଟ୍ର ପାଇଁ ନୁହେଁ ବରଂ ସମଗ୍ର ରାଷ୍ଟ୍ର ପାଇଁ ଗୌରବର ବିଷୟ ।


    ଭାରତ ପେଟ୍ରୋଲିୟମର କୋଚି ବିଶୋଧନାଗାର 50 ବର୍ଷରୁ ଅଧିକ ସମୟ ଧରି କେରଳ ଏବଂ ଏହାର ପଡ଼ୋଶୀ ରାଜ୍ୟଗୁଡ଼ିକରେ ସ୍ୱଚ୍ଛ ଇନ୍ଧନକୁ ଲୋକପ୍ରିୟ କରାଇବାରେ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିଛି ।


    ମୁଁ ମୋ ଶୈଶବ ଏବଂ ଯୁବାବସ୍ଥା କଥା ମନେ ପକାଉଛି , ଯେତେବେଳେ ଅନେକ ମାତାମାନେ ରୋଷେଇ ଘରେ କାଠ ଚୂଲି ଜାଳିବା ଲାଗି ସଂଘର୍ଷ କରୁଥିଲେ । ସେବେଠାରୁ , ମୁଁ ସବୁବେଳେ ସେମାନଙ୍କ ସ୍ଥିତିରେ ଉନ୍ନତି ଆଣିବା ପାଇଁ ପ୍ରୟାସ କରୁଛି ଏବଂ ଆମେ ଭାରତର ମା ' ଓ ଭଉଣୀମାନଙ୍କୁ ସ୍ୱାସ୍ଥ୍ୟପ୍ରଦ ରୋଷେଇ ଘର ଯୋଗାଇ ଦେଉଛୁ ।


    ଭାରତ ସରକାରଙ୍କ ଉଜ୍ଜ୍ୱଳା ଯୋଜନା ଏହି ସ୍ୱପ୍ନକୁ ବାସ୍ତବ ରୂପ ଦେବା ଲାଗି ମାର୍ଗ ପ୍ରଦାନ କରିଛି । ମୁଁ ଆନନ୍ଦିତ ଯେ ମେ 2016 ପର ଠାରୁ ଦରିଦ୍ରରୁ ଦରିଦ୍ରତମ ପରିବାରୁ ଉଜ୍ଜ୍ୱଳା ଯୋଜନା ଅଧୀନରେ ପାଖାପାଖି 6 କୋଟି ସଂଯୋଗ ଦିଆଯାଇସାରିଲାଣି ।


    ବନ୍ଧୁଗଣ ,


    ପହଲ ଯୋଜନାରେ 23 କୋଟିରୁ ଅଧିକ ଏଲପିଜି ଉପଭୋକ୍ତା ଯୋଡ଼ି ହୋଇସାରିଲେଣି ।


    ନକଲି ଖାତା , ଏକାଧିକ ଖାତା ଏବଂ ଅଚଳ ଖାତା ଚିହ୍ନଟ କରିବାରେ ପହଲ ସହାୟକ ହୋଇଛି । ବିଶ୍ୱର ସର୍ବବୃହତ ପ୍ରତ୍ୟକ୍ଷ ଲାଭ ହସ୍ତାନ୍ତର ଯୋଜନା ଭାବେ ପହଲ ଗିନିଜ ବୁକ ଅଫ ବିଶ୍ୱ ରେକର୍ଡରେ ସ୍ଥାନ ପାଇଛି । "ଗିଭ ଇଟ ଅପ” ପଦକ୍ଷେପ ଅଧୀନରେ ଏକ କୋଟିରୁ ଅଧିକ ଉପଭୋକ୍ତା ସ୍ଵଇଚ୍ଛାରେ ଏଲପିଜି ସବସିଡି ପରିତ୍ୟାଗ କରିସାରିଲେଣି ।


    କୋଚି ବିଶୋଧନାଗାରର ସଦ୍ୟ ସମ୍ପ୍ରସାରଣ ଦ୍ୱାରା ଏଲପିଜି ଉତ୍ପାଦନ ଦ୍ୱିଗୁଣିତ ହୋଇଛି , ଏହା ଉଜ୍ଜ୍ୱଳା ଯୋଜନା ଦିଗରେ ବ୍ୟାପକ ଭାବେ ସହାୟକ ହୋଇଛି ।


    ପରିବେଶ ପ୍ରଦୂଷଣ ସମସ୍ୟାର ସମାଧାନ ଲାଗି ସରକାର ଦେଶରେ ସହରାଂଚଳ ଗ୍ୟାସ ବିତରଣ ପ୍ରସାର ଦ୍ୱାରା ପରିବେଶ ଉପଯୋଗୀ ଇନ୍ଧନ ସିଏନଜିର ବ୍ୟବହାରକୁ ପ୍ରୋତ୍ସାହିତ କରୁଛନ୍ତି ।


    ଦଶମ ସିଜିଡି ବିଡିଂ ରାଉଣ୍ଡ ସମ୍ପୂର୍ଣ୍ଣ ହେବା ପରେ ଦେଶର 4ଶହ ଜିଲ୍ଲାକୁ ପାଇପ ଗ୍ୟାସ ଯୋଗାଣ ସମ୍ଭବ ହୋଇପାରିବ ।


    ଜାତୀୟ ଗ୍ୟାସ ଗ୍ରୀଡ ବା ପ୍ରଧାନମନ୍ତ୍ରୀ ଉର୍ଜା ଗଙ୍ଗା ଦ୍ୱାରା ଗ୍ୟାସ ଆଧାରିତ ଅର୍ଥବ୍ୟବସ୍ଥା ସୃଷ୍ଟି କରାଯାଇଛି ଏବଂ ଇନ୍ଧନ ବାସ୍କେଟରେ ଗ୍ୟାସର ଭାଗକୁ ବୃଦ୍ଧି କରାଯାଇପାରିଛି ।


    ଅତିରିକ୍ତ 50 ହଜାର କିଲୋମିଟର ଗ୍ୟାସ ପାଇପଲାଇନ ନେଟୱାର୍କ ବିକଶିତ କରିବା ଲାଗି ସରକାର ଚିନ୍ତା କରୁଛନ୍ତି ।


    ଅଶୋଧିତ ତୈଳ ଆମଦାନୀ ହ୍ରାସ ଲାଗି ସରକାର ବ୍ୟାପକ ପଦକ୍ଷେପ ନେଇଛନ୍ତି ଏହାଦ୍ୱାରା ଆମଦାନୀ 10 ପ୍ରତିଶତକୁ ହ୍ରାସ ପାଇଛି ଓ ମୂଲ୍ୟବାନ ବିଦେଶୀ ମୁଦ୍ରା ସଂଚୟ ହୋଇଛି ।


    ଏ ଦିଗରେ , 11ଟି ରାଜ୍ୟରେ ଦ୍ୱାଦଶ ଟୁଜି ଇଥାନଲ ପ୍ଲାଂଟ ପ୍ରତିଷ୍ଠା ଲାଗି ତୈଳ କମ୍ପାନୀଗୁଡ଼ିକ ଦ୍ୱାରା ଲିଗ୍ନୋସେଲ୍ୟୁଲୋଜ ମାର୍ଗ ଜରିଆରେ ଦ୍ୱିତୀୟ ପିଢ଼ି ଇଥାନଲ ଗ୍ରହଣ କରାଯାଇଛି ।


    ଏ ଦିଗରେ 6ଟି ଏମଓୟୁ ସ୍ୱାକ୍ଷରିତ ହୋଇଛି । ବିଶ୍ୱସ୍ତରରେ ଭାରତୀ ବିଶୋଧନ ଉଦ୍ୟୋଗ ନିଜକୁ ପ୍ରତିଷ୍ଠିତ କରିବାରେ ଅନେକ ଉପଲବ୍ଧୀ ହାସଲ କରିଛି । ଏସିଆର ଦ୍ୱିତୀୟ ସର୍ବବୃହତ ତୈଳ ବିଶୋଧକ ଭାବେ ପରିଚିତ ଭାରତ ଏହାର ଚାହିଦା ଠାରୁ ଅଧିକ ବିଶୋଧନ କରି ତୈଳ ବିଶୋଧନ କେନ୍ଦ୍ରରେ ପରିଣତ ହୋଇଛି ।


    ଦେଶର ବିଶୋଧନ କ୍ଷମତା ବର୍ତ୍ତମାନ 247 ଏମଏମଟିପିଏରୁ ଅଧିକ ରହିଛି । ଆଇଆରଇପିର ସମୟୋଚିତ ସମାପନ ପାଇଁ ମୁଁ ସମସ୍ତଙ୍କୁ ଅଭିନନ୍ଦନ ଜଣାଇବାକୁ ଚାହୁଁଛି ।


    ଶେଷରେ ମୁଁ ସେହି ଶ୍ରମିକାମାନଙ୍କ ଯୋଗଦାନକୁ ବିବେଚନା କରୁଛି ଯେଉଁମାନେ ନିର୍ମାଣରେ ଦିନ ରାତି କାର୍ଯ୍ୟ କରିଛନ୍ତି । ମୁଁ ଜାଣିବାକୁ ପାଇଛି ଯେ ଏହି ପ୍ରକଳ୍ପ ଦ୍ରୁତଗତିରେ ଚାଲିଥିବା ସମୟରେ 20 ହଜାରରୁ ଅଧିକ ଶ୍ରମିକ ପ୍ରକଳ୍ପ କ୍ଷେତ୍ରରେ କାର୍ଯ୍ୟ କରୁଥିଲେ ।


    ଅନେକ ଦିଗରୁ , ସେମାନେ ଏହି ପ୍ରକଳ୍ପର "ବାସ୍ତବ ନାୟକ” । ସମନ୍ୱିତ ବିଶୋଧନ ସମ୍ପ୍ରସାରଣ ପ୍ରକଳ୍ପ ଅଣ ଇନ୍ଧନ କ୍ଷେତ୍ରର ବିବିଧକରଣ ଦିଗରେ ଏକ ରଣନୈତିକ ପଦକ୍ଷେପ ।


    ବନ୍ଧୁଗଣ ,


    ପେଟ୍ରୋକେମିକାଲ ଏପରି ଏକ କେମିକାଲ ଯାହା ବିଷୟରେ ଆମେ ଅଧିକ ଚର୍ଚ୍ଚା କରିନଥାଉ । କିନ୍ତୁ ଏହା ଅଦୃଶ୍ୟ ଭାବେ ଆମ ଦୈନନ୍ଦିନ ଜୀବନର ଅନେକ ଦିଗକୁ ଛୁଇଁଥାଏ । ନିର୍ମାଣ ସାମଗ୍ରୀ , ପ୍ଲାଷ୍ଟିକ ଏବଂ ରଙ୍ଗ , ଜୋତା , ପୋଷାକ ଏବଂ ଅନ୍ୟ କପଡ଼ା କିମ୍ବା ଅଟୋ-ମୋଟିଭ ସରଞ୍ଜାମ , କସମେଟିକ୍ସ/ପ୍ରସାଧାନ ଏବଂ ମେଡ଼ିସିନ ଏଥିରେ ସାମିଲ ରହିଛି ।


    ତେବେ ଅଧିକାଂଶ କେମିକାଲ ବିଦେଶରୁ ଆମଦାନୀ ହୋଇଥାଏ ।


    ଭାରତରେ ପେଟ୍ରୋକେମିକାଲ୍ସ ଉତ୍ପାଦନ କରିବା ଆମର ପ୍ରୟାସ ।


    ମୁଁ ଆନନ୍ଦିତ ଯେ ଆଇଆରଇପି କାର୍ଯ୍ୟକ୍ଷମ ହେବା ପରେ କୋଚି ବିଶୋଧନାଗାରର କ୍ଷମତାକୁ ପ୍ରୋପେଲିନ ଉତ୍ପାଦନ ଉପଯୋଗ କରାଯିବ । ମେକ ଇନ ଇଣ୍ଡିଆ ଅଧୀନରେ ଆଇକ୍ରିଲିକ ଏସିଡ ଆକ୍ରିଲେଟ୍ସ ଏବଂ ଓକ୍ସୋ ଆଲକହଲ ଉତ୍ପାଦନ ଲାଗି ତିନୋଟି ବିଶ୍ୱସ୍ତରୀୟ ପ୍ଲାଂଟ ପ୍ରତିଷ୍ଠା ଲାଗି ବିପିସିଏଲ ଆଗଭର ହୋଇଛି ।


    ଏହି ପ୍ରମୁଖ ପେଟ୍ରୋ କେମିକାଲ୍ସ ରଙ୍ଗ , କାଳି , କୋଟିଂ , ଡିଟରଜେଂଟ ଏବଂ ଅନ୍ୟ ସରଞ୍ଜାମରେ ଉପଯୋଗ ହେବ । ବର୍ତ୍ତମାନ , ବିପିସିଏଲ ପେଟ୍ରୋ କେମିକାଲ କମ୍ପ୍ଲେକ୍ସ ନିର୍ମାଣ ଆରମ୍ଭ କରିଛି , ଏଠାରେ ପଲିକଲ୍ସ ଉତ୍ପାଦିତ ହେବ ଯାହା ଫୋମ , ଫାଇବର , ଜୋତା , କସମେଟିକ୍ସ ଏବଂ ମେଡ଼ିସିନରେ ବ୍ୟବହୃତ ହେବ ।


    ମୁଁ ନିଶ୍ଚିତ ଯେ ଏସବୁ ଦ୍ୱାରା , ଅନେକ ଆନୁସଙ୍ଗିକ ଶିଳ୍ପ କୋଚିରେ ଗଢ଼ିଉଠିବ ।


    ମୋର ଆଶା ଯେ ରାଜ୍ୟ ସରକାରଙ୍କ ଦ୍ୱାରା ଯୋଜନା କରାଯାଇଥିବା ପେଟ୍ରୋ-କେମିକାଲ ପାର୍କ ଖୁବଶୀଘ୍ର କାର୍ଯ୍ୟକ୍ଷମ ହେବ ଏବଂ ବିପିସିଏଲର ପେଟ୍ରୋ କେମିକାଲ ଉଦ୍ୟୋଗ ଦ୍ୱାରା ଯୋଗାଇ ଦେଉଥିବା ବ୍ୟବସାୟ ସୁଯୋଗର ଲାଭ ଉଠାଇ ହେବ ।


    ମୁଁ ଏହା ଉଲ୍ଲେଖ କରି ଆନନ୍ଦିତ ଯେ ବିପିସିଏଲ ସହିତ ଅନ୍ୟ ରାଷ୍ଟ୍ରାୟତ୍ତ ଉଦ୍ୟୋଗଗୁଡ଼ିକ ଚାକିରିଯୋଗ୍ୟ ଯୁବକଯୁବତୀଙ୍କ ତାଲିମ ଏବଂ ଦକ୍ଷତା ବିକାଶ ଲାଗି ଦକ୍ଷତା ବିକାଶ ସଂସ୍ଥାନ ପ୍ରତିଷ୍ଠା କରିଛନ୍ତି ।


    ଏଟ୍ଟୁମାନୁର ଠାରେ ପବିତ୍ର ମହାଦେବ ମନ୍ଦିର ନିକଟରେ ସଂସ୍ଥାନର ଦ୍ୱିତୀୟ କ୍ୟାମ୍ପସ ପ୍ରତିଷ୍ଠା କରି ମୁଁ ଆନନ୍ଦିତ ।


    ମୁଁ ଖୁସିର ସହିତ ଏହା ଉଲ୍ଲେଖ କରୁଛି ଯେ ଏଠାରୁ 12 କିମି ଦୂର 50 କୋଟି ଟଙ୍କା ବ୍ୟୟରେ ନିଜର କୋଚିନ ବଟଲିଂ ପ୍ଲାଂଟ ଠାରେ ଭାରତୀୟ ତୈଳ ନିଗମ ମାଉଣ୍ଡେଡ ଷ୍ଟୋରେଜ ବ୍ୟବସ୍ଥା ପ୍ରତିଷ୍ଠା କରିପାରିଛି ।


    ଏହା ଏଲପିଜି ଭଣ୍ଡାରଣ କ୍ଷମତା ବୃଦ୍ଧି କରିବା ସହିତ ଏଲପିଜି ଟ୍ୟାଙ୍କରଗୁଡ଼ିକର ଯାତାୟାତକୁ ହ୍ରାସ କରିବ ଏବଂ ସଡକ ପରିବହନ ଭିଡ କମାଇବା ।


    ଏହା ପ୍ରଶଂସନୀୟ ଯେ ଗତ ଅଗଷ୍ଟରେ , ଯେତେବେଳେ କେରଳ 100 ବର୍ଷର ସବୁଠୁ ପ୍ରଳୟଙ୍କରୀ ବନ୍ୟା ଦେଇ ଗତି କରୁଥିଲା , ବିପିସିଏଲର କୋଚି ବିଶୋଧନାଗାର ସମସ୍ତ ବାଧା ଅତିକ୍ରମ କରି କାର୍ଯ୍ୟକ୍ଷମ ହେଉଥିଲା ।


    ପେଟ୍ରୋଲ , ଡିଜେଲ ଏବଂ ଏଲପିଜିର ଲଗାତାର ଉତ୍ପାଦନ ସୁନିଶ୍ଚିତ କରିବା ଲାଗି ବହୁ କର୍ମଚାରୀ ବିଶୋଧନାଗାର ମଧ୍ୟରେ ରହିଥିଲେ ।


    ଏହାଦ୍ୱାରା ଉଦ୍ଧାରକାରୀ ବାହନ ଏବଂ ହେଲିକପ୍ଟରଗୁଡ଼ିକୁ ନିରନ୍ତର ରିଲିଫ ଏବଂ ଉଦ୍ଧାର କାର୍ଯ୍ୟ ଭଲ ଭାବେ ଜାରି ରଖିବା ଲାଗି ସହାୟକ ହୋଇଥିଲା ।


    ବିପିସିଏଲ କୋଚି ବିଶୋଧନାଗାର ଉନ୍ନତିକରଣର ପରବର୍ତ୍ତୀ ପର୍ଯ୍ୟାୟକୁ ଯାଉଥିବାରୁ ମୁଁ ଏହାକୁ କଠିନ ପରିଶ୍ରମର ଏହି ଉତ୍ସାହ , ସାମାଜିକ ପ୍ରତିବଦ୍ଧତା ଏବଂ ଅଭିନବତା ବଜାୟ ରଖିବା ଲାଗି ଅନୁରୋଧ କରୁଛି । ରାଷ୍ଟ୍ର ନିର୍ମାଣରେ କୋଚି ବିଶୋଧନାଗାରର ଯୋଗଦାନକୁ ନେଇ ଆମେ ଗର୍ବିତ ।


    କିନ୍ତୁ ଏବେ ଆମର ଅଧିକ ଆଶା ରହିଛି । ମୁଁ ଆଶା କରୁଛି ଯେ କୋଚି ବିଶୋଧନାଗାର ଦକ୍ଷିଣ ଭାରତରେ ପେଟ୍ରେ-କେମିକାଲ ବିପ୍ଳବର ନେତୃତ୍ୱ ନେବ ଏବଂ ନୂତନ ଭାରତର ବର୍ଦ୍ଧିତ ଆବଶ୍ୟକତାରେ ସହାୟକ ହେବ!


    ଜୟ ହିନ୍ଦ ।


    **********

    
    
    (Release ID: 1561699) Visitor Counter : 16