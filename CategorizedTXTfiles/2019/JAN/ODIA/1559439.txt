      କୌଶଳ ବିକାଶ ଓ ଉଦ୍ଯୋଗ ମନ୍ତ୍ରଣାଳୟ

      କୌଶଳ ତାଲିମରେ ଶିଳ୍ପସଂସ୍ଥାଙ୍କ ଅଂଶଗ୍ରହଣ
      Posted On: 07 JAN 2019 7:02PM by PIB Bhubaneshwar


    କୌଶଳ ତାଲିମରେ ଶିଳ୍ପସଂସ୍ଥାମାନଙ୍କ ପର୍ଯ୍ୟାପ୍ତ ଅଂଶଗ୍ରହଣ ଉପରେ ସରକାର ବିଶେଷ ଧ୍ୟାନ ହେଉଛନ୍ତି ଯଦ୍ୱାରା ନିଯୁକ୍ତି ପରବର୍ତ୍ତୀ ସମୟରେ ତାଲିମଧାରୀମାନଙ୍କ ମଧ୍ୟରେ ଡ଼୍ରପ୍‌ ଆଉଟ ମାତ୍ରା ହ୍ରାସ ପାଇପାରିବ । ଏହି ପରିପ୍ରେକ୍ଷୀରେ ସରକାର ଏକ ନୂତନ ଯୋଜନା “ ଦୋହରା ତାଲିମ ବ୍ୟବସ୍ଥା ” (DST )ର ଆରମ୍ଭ କରିଛନ୍ତି ଯାହାର ଉଦ୍ଦେଶ୍ୟ ହେଲା ଆଇଆଇଟିମାନଙ୍କ ସହ ଶିଳ୍ପସଂସ୍ଥାମାନେ ସହଭାଗୀ ଭାବେ ଯୋଗଦେବା ଓ ତାଲିମ ଗ୍ରହୀତାମାନଙ୍କୁ ଉଚ୍ଚ କର୍ମନିଯୁକ୍ତି ଯୁକ୍ତ ପାଠ୍ୟକ୍ରମ ସମ୍ବଳିତ ଶିଳ୍ପ ତାଲିମ ପ୍ରଦାନ କରିବା । ଏହି କାର୍ଯ୍ୟକ୍ରମ 2016 ମସିହାଠାରୁ ଶିଳ୍ପସଂସ୍ଥାମାନଙ୍କ ଆବଶ୍ୟକତା ଅନୁସାରେ କାର୍ଯ୍ୟକାରୀ କରାଯାଇ ଆସୁଛି ।


    ଏହି ଯୋଜନାରେ ସକଳ ପ୍ରକାର ଥିଓରିଟିକାଲ ତାଲିମ ତଥା ପ୍ରାକ୍ଟିକାଲ ତାଲିମର ସମ୍ମିଶ୍ରଣ ଘଟାଯାଇଛି ଯାହାକି ସାଧାରଣତଃ ଆଇଟିଆଇମାନଙ୍କରେ ପ୍ରଦାନ କରାଯାଇଥାଏ । ଡ଼ିଏସଟିର ଢ଼ାଞ୍ଚା ଅନୁସାରେ ଏହି ପାଠ୍ୟକ୍ରମରେ ଆବଶ୍ୟକୀୟ ସଂସ୍କାର ଘଟାଯାଇଛି । 2018 ଅଗଷ୍ଟ 28 ତାରିଖ ଦିନ ଜାତୀୟ ଧନ୍ଦାମୂଳକ ତାଲିମ ପରିଷଦ (ଏନସିଭିଟି)ର ଉପ କମିଟିର ବୈଠକରେ ଏହି ଯୋଜନାକୁ ଅଧିକ ବାସ୍ତବଧର୍ମୀ କରିବା ସକାଶେ ଅନେକ ଗୁଡ଼ିଏ ସୁପାରିଶ କରାଯାଇଥିଲା । ସେହିସବୁ ସୁପାରିଶରେ ସମ୍ଭାବ୍ୟ କର୍ମନିଯୋକ୍ତାମାନଙ୍କ ମତାମତକୁ ମଧ୍ୟ ବାସ୍ତବତା ଦୃଷ୍ଟିକୋଣରୁ ବିଚାର କରାଯାଇଥିଲା । ସଂଶୋଧିତ ଗାଇଡ଼ଲାଇନରେ ଶିଳ୍ପସଂସ୍ଥାମାନଙ୍କ ଅଧିକରୁ ଅଧିକ ମାତ୍ରାରେ ଅଂଶଗ୍ରହଣ , ଶିଳ୍ପସଂସ୍ଥାମାନଙ୍କ ଆବଶ୍ୟକତା ପୂରଣଧର୍ମୀ ପାଠ୍ୟକ୍ରମର ବିକାଶ ଆଦି ସଂପର୍କରେ ଆଲୋଚନା କରାଯାଇଥିଲା । କୌଶଳ ତାଲିମକୁ ଅଧିକ ସମାବେଶୀ ଓ ବାସ୍ତବଧର୍ମୀ କରିବା ସକାଶେ ତାଲିମଦାତା ଶିଳ୍ପସଂସ୍ଥାମାନେ ପ୍ରସ୍ତୁତ ହେବାକୁ ମତ ପ୍ରକାଶ ପାଇଥିଲା । ସେଥିରୁ କେତେକ ପ୍ରମୁଖ ନିଷ୍ପତ୍ତି ନିମ୍ନରେ ପ୍ରଦାନ କରାଗଲା:

      * ଶିଳ୍ପସଂସ୍ଥାମାନଙ୍କରେ ସର୍ବନିମ୍ନ ଓ ସର୍ବାଧିକ ତାଲିମ ଗ୍ରହଣ ଅବଧିରେ ନମନୀୟତା
      * ଇଞ୍ଜିନିୟରିଂ ଓ ଅଣ ଇଞ୍ଜିନିୟରିଂ ଶିଳ୍ପସଂସ୍ଥାଗୁଡ଼ିକରେ ତାଲିମ ପାଇଁ ଯୋଗ୍ୟତା ସର୍ତ୍ତାବଳୀରେ କୋହଳ ମନୋଭାବ ପୋଷଣ ଅର୍ଥାତ୍‌ , ଶିଳ୍ପସଂସ୍ଥାରେ ସର୍ବନିମ୍ନ ଓ ସର୍ବାଧିକ କେତେ ସଂଖ୍ୟକ କର୍ମଚାରୀ ଥିବା ଆବଶ୍ୟକ ଇତ୍ୟାଦି.
      * ବର୍ତ୍ତମାନ ଥିବା 17ଟି ଟ୍ରେଡ଼ ମଧ୍ୟରୁ ସମସ୍ତ ଟ୍ରେଡ଼କୁ ଶିଳ୍ପସଂସ୍ଥାମାନଙ୍କ ଆବଶ୍ୟକତା ଅନୁସାରେ ଏହି ଯୋଜନାର ସଂପ୍ରସାରଣ କରିବା

    ବର୍ତ୍ତମାନ ଡ଼ିଏସଟି ଅଧୀନରେ 10ଟି ରାଜ୍ୟ ସେମାନଙ୍କର ତାଲିମ କାର୍ଯ୍ୟକ୍ରମ ପରିଚାଳନା କରୁଛନ୍ତି ଏବଂ ବିଭିନ୍ନ ଶିଳ୍ପସଂସ୍ଥାମାନଙ୍କ ସହ ଏ ସଂପର୍କରେ 136ଟି ବୁଝାମଣା ପତ୍ର ସ୍ୱାକ୍ଷରିତ ହୋଇଛି ।


    କେନ୍ଦ୍ର କୌଶଳ ବିକାଶ ଓ ଉଦ୍ୟମିତା ରାଷ୍ଟ୍ରମନ୍ତ୍ରୀ ଶ୍ରୀ ଅନନ୍ତକୁମାର ହେଗଡ଼େ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ରଖି ଏହି ସୂଚନା ପ୍ରଦାନ କରିଛନ୍ତି ।


    *********

    
    
    (Release ID: 1559439) Visitor Counter : 1
    
    
    
    
    

*