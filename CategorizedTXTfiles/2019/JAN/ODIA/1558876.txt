      ମହିଳା ଓ ଶିଶୁ କଲ୍ୟାଣ ମନ୍ତ୍ରଣାଳୟ

      ଅଙ୍ଗନବାଡି କର୍ମକର୍ତ୍ତାଙ୍କୁ ଅନନ୍ୟ କାର୍ଯ୍ୟ ଏବଂ ଅବଦାନ ପାଇଁ ସମ୍ମାନିତ କରିବେ ଶ୍ରୀମତୀ ମେନକା ସଂଜୟ ଗାନ୍ଧୀ
      Posted On: 05 JAN 2019 3:28PM by PIB Bhubaneshwar


    ନିଜର ବୃତ୍ତିଗତ କ୍ଷେତ୍ରରେ ଅନନ୍ୟ କାର୍ଯ୍ୟ ଏବଂ ଅବଦାନ ପାଇଁ କେନ୍ଦ୍ର ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀ 7 ଜାନୁଆରୀ 2018 ରେ ନୂଆଦିଲ୍ଲୀଠାରେ 97 ଜଣ ଅଙ୍ଗନବାଡି କର୍ମକର୍ତ୍ତାଙ୍କୁ 2017-18 ବର୍ଷ ପାଇଁ ଜାତୀୟ ପୁରସ୍କାର ପ୍ରଦାନ କରିବେ । ଏହି ଅବସରରେ ମହିଳା ଏବଂ ଶିଶୁ ବିକାଶ ରାଷ୍ଟ୍ରମନ୍ତ୍ରୀ ଡ. ବିରେନ୍ଦ୍ର କୁମାର ମଧ୍ୟ ଉପସ୍ଥିତ ରହିବେ ।


    ଭାରତ ସରକାର 2000-2001ରେ ଜାତୀୟ ଏବଂ ରାଜ୍ୟ ସ୍ତରରେ ଅଙ୍ଗନବାଡି କର୍ମକର୍ତ୍ତାଙ୍କୁ ପୁରସ୍କାର ପ୍ରଦାନ କରିବା ପାଇଁ ଏହି ଯୋଜନାର ଶୁଭାରମ୍ଭ କରିଥିଲେ । ଏହି ପୁରସ୍କାର ଅଙ୍ଗନବାଡି କର୍ମକର୍ତ୍ତାମାନଙ୍କ ପାଇଁ ପ୍ରେରଣାଦାୟୀ ଏବଂ ଆଇସିଡିଏସ ଯୋଜନା ଅନ୍ତର୍ଗତ ଶିଶୁ ବିକାଶ ଏବଂ ସେହି ସଂପର୍କୀତ କ୍ଷେତ୍ରଗୁଡିକରେ ଅନୁକରଣୀୟ ସେବା ପ୍ରଦାନ ପାଇଁ ପ୍ରତି ବର୍ଷ ପ୍ରଦାନ କରାଯାଏ । ଚଳିତ ବର୍ଷଠାରୁ ଜାତୀୟ ସ୍ତରରେ ନଗଦ ପୁରସ୍କାର ଅର୍ଥକୁ 25 ହଜାର ଟଙ୍କାରୁ ବୃଦ୍ଧି କରାଯାଇ 50 ହଜାର ଟଙ୍କା କରାଯାଇଛି ।


    ନିୟମାବଳୀ ଅନୁଯାୟୀ ଅଙ୍ଗନବାଡି କର୍ମକର୍ତ୍ତାମାନଙ୍କୁ ଜାତୀୟ ସ୍ତରର ପୁରସ୍କାରଗୁଡିକୁ ରାଜ୍ୟ/ କେନ୍ଦ୍ରଶାସିତ ଅଂଚଳ ଦ୍ୱାରା ନାମିତ ପୁରସ୍କାର ବିଜେତାଙ୍କୁ ପ୍ରଦାନ କରାଯାଏ । ଜାତୀୟ ସ୍ତରରେ ଅଙ୍ଗନବାଡି କର୍ମକର୍ତ୍ତାମାନଙ୍କର ନାମାଙ୍କନ ସଂଖ୍ୟା ରାଜ୍ୟ/କେନ୍ଦ୍ରଶାସିତ ଅଞ୍ଚଳ ଏବଂ ପରିଚାଳିତ ଆଇସିଡିଏସ ପ୍ରକଳ୍ପଗୁଡିକର ଆକାର ଉପରେ ନିର୍ଭର କରୁଛି । ପୁରସ୍କାର ସଂଖ୍ୟାକୁ ମଧ୍ୟ ଦୁଇଗୁଣ କରିଦିଆଯାଇଛି ।


    ଏହି ପୁରସ୍କାରଗୁଡିକ ପାଇଁ ରାଜ୍ୟ ଏବଂ କେନ୍ଦ୍ରଶାସିତ ଅଞ୍ଚଳରୁ ମିଳିଥିବା ପଞ୍ଜୀକରଣର ପରୀକ୍ଷଣ କରାଯାଏ ଏବଂ ମହିଳା ଓ ଶିଶୁ ବିକାଶ ମନ୍ତ୍ରଣାଳୟର ସଚିବଙ୍କ ଅଧ୍ୟକ୍ଷତାରେ ଏକ ସ୍କ୍ରିନିଂ କମିଟି ଦ୍ୱାରା କରାଯାଏ । ପୁରସ୍କାର ବିଜେତାମାନଙ୍କର ଚୟନ ମାନନୀୟ ମହିଳା ଓ ଶିଶୁ ବିକାଶ ମନ୍ତ୍ରୀଙ୍କ ଅଧ୍ୟକ୍ଷତାରେ ଚୟନ କମିଟି ଦ୍ୱାରା କରାଯାଏ ।


    ଜାତୀୟସ୍ତରର ପୁରସ୍କାରରେ 50 ହଜାର ନଗଦ ଅର୍ଥ ଏବଂ ଏକ ମାନପତ୍ର ପ୍ରଦାନ କରାଯାଉଥିଲାବେଳେ ରାଜ୍ୟସ୍ତରୀୟ ପୁରସ୍କାରରେ 10 ହଜାର ଟଙ୍କା ନଗଦ ଅର୍ଥ ଏବଂ ମାନପତ୍ର ପ୍ରଦାନ କରାଯାଉଛି ।


    ********************

    
    
    (Release ID: 1558876) Visitor Counter : 20