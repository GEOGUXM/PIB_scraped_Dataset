      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ପ୍ରଧାନମନ୍ତ୍ରୀଙ୍କ ଜାନୁଆରୀ 03, 2019ରେ ପଞ୍ଜାବ ଗସ୍ତ; ଉଦ୍ଘାଟନ କରିବେ ଭାରତୀୟ ବିଜ୍ଞାନ କଂଗ୍ରେସର 106ତମ ଅଧିବେଶନ
      Posted On: 02 JAN 2019 6:56PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆସନ୍ତାକାଲି ଜାନୁଆରୀ 03, 2019ରେ ପଞ୍ଜାବ ଗସ୍ତ କରିବେ ।


    ପଞ୍ଜାବର ଜଳନ୍ଧରଠାରେ ଭାରତୀୟ ବିଜ୍ଞାନ କଂଗ୍ରେସ-2019ର 106ତମ ସଂସ୍କରଣକୁ ଜାନୁଆରୀ 03, 2019ରେ ସେ ଉଦ୍ଘାଟନ କରିବେ । ଏହି ଅବସରରେ ସେ ଉଦ୍ଘାଟନୀ ଅଭିଭାଷଣ ପ୍ରଦାନ କରିବେ । ତା’ପରେ ପ୍ରଧାନମନ୍ତ୍ରୀ ପଞ୍ଜାବର ଗୁରଦାସପୁର ଅଭିମୁଖେ ଯିବେ ଏବଂ ସେଠାରେ ସେ ଏକ ସାଧାରଣ ସଭାକୁ ସମ୍ବୋଧନ କରିବେ ।


    ପ୍ରଧାନମନ୍ତ୍ରୀଙ୍କ ଭବିଷ୍ୟଦୃଷ୍ଟି ଅନୁରୂପ ଦେଶବ୍ୟାପୀ ବିଜ୍ଞାନ, ପ୍ରଯୁକ୍ତି ଏବଂ ନବସୃଜନକୁ ବଳ ଦେବା ଲାଗି ଶ୍ରୀ ନରେନ୍ଦ୍ର ମୋଦୀ ତାଙ୍କ କାର୍ଯ୍ୟକାଳ ମଧ୍ୟରେ ପଞ୍ଚମ ଥର ପାଇଁ ଭାରତୀୟ ବିଜ୍ଞାନ କଂଗ୍ରେସକୁ ସମ୍ବୋଧନ କରିବାକୁ ଯାଉଛନ୍ତି । ପୂର୍ବରୁ, ସେ 2018ରେ 105ତମ, 2017ରେ 104ତମ, 2016ରେ 103ତମ, 2015ରେ 102ତମ ଆଇଏସସି ସଂସ୍କରଣରେ ଉଦ୍ଘାଟନୀ ଅଭିଭାଷଣ ପ୍ରଦାନ କରିଛନ୍ତି ।


    **********

    
    
    (Release ID: 1558707) Visitor Counter : 2