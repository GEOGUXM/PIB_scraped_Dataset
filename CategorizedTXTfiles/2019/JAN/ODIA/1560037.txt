      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ସରକାରୀ ଇ-ମାର୍କେଟ ପ୍ଲେସରେ ଓମାନିଆ
      Posted On: 14 JAN 2019 7:26PM by PIB Bhubaneshwar


    ସରକାରୀ ଇ-ମାର୍କେଟପ୍ଲେସ ( GEM ) ମହିଳା ଉଦ୍ୟମୀ ଏବଂ ମହିଳା ସ୍ୱୟଂ ସହାୟକ ସମୂହଙ୍କୁ ବିଭିନ୍ନ ସରକାରୀ ମନ୍ତ୍ରଣାଳୟ , ବିଭାଗ ଏବଂ ସଂସ୍ଥାନମାନଙ୍କୁ ସିଧାସଳଖ ହସ୍ତଶିଳ୍ପ ଏବଂ ହସ୍ତକର୍ମ , ସହାୟତା ସାମଗ୍ରୀ , ଝୋଟ ଉତ୍ପାଦ , ଘର ସଜ୍ଜା ଉପକରଣ ଏବଂ ଅଫିସ ଷ୍ଟେସନାରୀ ବିକ୍ରି କରିବାରେ ସହାୟତା ପହଞ୍ଚାଇବା ପାଇଁ ‘ ଓମାନିଆ ଅନ ଜିଇଏମ ’ ପଦକ୍ଷେପର ଶୁଭାରମ୍ଭ କରିଛନ୍ତି । ଏହି ପଦକ୍ଷେପ ଫଳରେ ମହିଳା ଉଦ୍ୟୋଗୀମାନଙ୍କୁ ସାମଗ୍ରୀକ ଆର୍ଥିକ ବୃଦ୍ଧି ହାସଲ କରିବାରେ ସହାୟତା ମିଳିବ ।


    ସରକାରୀ ଇ-ମାର୍କେଟପ୍ଲେସର ସିଇଓ ଏସ ରାଧା ଚୌହ୍ୱାନ ଓମାନିଆ ପଦକ୍ଷେପର ମୁଖ୍ୟ ବିନ୍ଦୁ ଏବଂ ଏହାର ଲାଭ ସମ୍ବନ୍ଧରେ ଉଜାଗର କରି 3 ମିନିଟର ଏକ ଭିଡିଓ ଜାରି କରିଥିଲେ । ସେ କହିଥିଲେ କି ମହିଳା ମାଲିକାନା ବିଶିଷ୍ଟ ପାଖାପାଖି 80 ପ୍ରତିଶତ ସଙ୍ଗଠନ ସ୍ୱ-ବିତ ପୋଷିତ ହୋଇଥା ’ ନ୍ତି ଏବଂ 80 ଲକ୍ଷ ଏକକ ମଧ୍ୟରୁ ଶତକଡା 60 ପ୍ରତିଶତରୁ ଅଧିକ ଏକକ ସାମାଜିକ ସ୍ତରରେ ପଛୁଆ ମହିଳା ଉଦ୍ୟୋଗୀମାନଙ୍କ ଦ୍ୱାରା ସଞ୍ଚାଳିତ ହୋଇଥାଏ । ମହିଳାମାନେ ନିଜ ଆୟର 90 ପ୍ରତିଶତ ପର୍ଯ୍ୟନ୍ତ ରାଶି ଉନ୍ନତ ପୋଷଣ , ସ୍ୱାସ୍ଥ୍ୟ ଏବଂ ନିଜର ପିଲାମାନଙ୍କ ଶିକ୍ଷାରେ ନିବେଶ କରିଥାନ୍ତି । ଏପରି କ୍ଷେତ୍ରରେ ଦାରିଦ୍ର୍ୟ ଦୂର କରିବା ଦିଗରେ ଆର୍ଥିକ ସଶକ୍ତୀକରଣ ଏକ ଉନ୍ନତ ପଦକ୍ଷେପ ।


    ଓମାନିଆ ହୋମ ପେଜରେ ବିଭିନ୍ନ ମନ୍ତ୍ରଣାଳୟ , ବିଭାଗ ଏବଂ ସିପିଏସଇରେ ମହିଳା ଉଦ୍ୟୋଗୀମାନଙ୍କ ସେବା ଏବଂ ଦୈନିକ ଉପଯୋଗର ବସ୍ତୁମାନଙ୍କର ବିକ୍ରିକୁ ପ୍ରୋତ୍ସାହିତ କରିବାର ଅଭିଯାନ ବାବଦରେ ସୂଚନା ଉପଲବ୍ଧ ରହିବ । ଓମାନିଆ ଅନ ଜିଇଏମ ମହିଳା ଉଦ୍ୟୋଗୀମାନଙ୍କ ପାଇଁ ଆର୍ଥିକ ଅବସରକୁ ପ୍ରୋତ୍ସାହିତ କରିବ ଏବଂ ସଂଯୁକ୍ତ ରାଷ୍ଟ୍ର ବିକାଶ ଲକ୍ଷ୍ୟ 5- ଲୌକିକ ସମାନତା ହାସଲ କରିବ ଏବଂ ସମସ୍ତ ମହିଳା ଏବଂ କନ୍ୟାମାନଙ୍କୁ ସଶକ୍ତ କରିବାର ଲକ୍ଷ୍ୟ ଏବଂ ଉଦ୍ଦେଶ୍ୟ ପୂରଣ କରିବାରେ ସହାୟତା ମିଳିବ ।


    ସରକାରୀ ଇ-ମାର୍କେଟପ୍ଲେସ ଏକ ସରକାରୀ କମ୍ପାନୀ ଯାହାର ସ୍ଥାପନା ବାଣିଜ୍ୟ ଓ ଉଦ୍ୟୋଗ ମନ୍ତ୍ରଣାଳୟ ଅନ୍ତର୍ଗତ କରାଯାଇଛି ।


    ***********

    
    
    (Release ID: 1560037) Visitor Counter : 15