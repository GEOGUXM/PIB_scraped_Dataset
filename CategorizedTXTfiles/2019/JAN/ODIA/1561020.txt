      ରାଷ୍ଟ୍ରପତିଙ୍କ ସଚିବାଳୟ

      ପ୍ରଧାନମନ୍ତ୍ରୀ ରାଷ୍ଟ୍ରୀୟ ବାଲ ପୁରସ୍କାର 2019 ପ୍ରଦାନ କରିବେ ରାଷ୍ଟ୍ରପତି
      Posted On: 22 JAN 2019 8:11PM by PIB Bhubaneshwar


    ରାଷ୍ଟ୍ରପତି ଶ୍ରୀ ରାମନାଥ କୋବିନ୍ଦ ଆସନ୍ତାକାଲି (ମଙ୍ଗଳବାର) ରାଷ୍ଟ୍ରପତି ଭବନଠାରେ ପ୍ରଧାନମନ୍ତ୍ରୀ ରାଷ୍ଟ୍ରୀୟ ବାଲ ପୁରସ୍କାର 2019 ପ୍ରଦାନ କରିବେ । ଏହି ପୁରସ୍କାର ମଧ୍ୟରେ ଜଣଙ୍କୁ ନ୍ୟାସନାଲ ଚାଇଲ୍ଡ ଆୱାର୍ଡ (ଯାହା ବାଲ ଶକ୍ତି ପୁରସ୍କାର ଭାବେ ପୁନଃ ନାମିତ ହୋଇଛି) ପ୍ରଦାନ କରାଯିବା ସହିତ ମୋଟ 26 ଜଣ ଚୟନିତ ପିଲାଙ୍କୁ ପୁରସ୍କାର ପ୍ରଦାନ କରାଯିବ । ନବାଚାର , ଶୈକ୍ଷିକ , କ୍ରୀଡା ଏବଂ ସଂସ୍କୃତି , ସାମାଜିକ ସେବା ଏବଂ ସାହସୀକତା ପାଇଁ ଏହି ପୁରସ୍କାର ପ୍ରଦାନ କରାଯାଉଛି । ବାଲ ଶକ୍ତି ପୁରସ୍କାର ପାଇଁ 783 ଜଣଙ୍କ ଆବେଦନ ମିଳିଥିଲା । ସେହିଭଳି ନ୍ୟାସନାଲ ଚାଇଲ୍ଡ ୱେଲଫେୟାର ପୁରସ୍କାର ଶ୍ରେଣୀ (ବାଲ କଲ୍ୟାଣ ପୁରସ୍କାର ଭାବେ ପୁନଃ ନାମିତ) ରେ ଦୁଇଜଣ ବ୍ୟକ୍ତି ଏବଂ 3ଟି ପ୍ରତିଷ୍ଠାନକୁ ପୁରସ୍କୃତ କରାଯିବ । ମହିଳା ଓ ଶିଶୁ ବିକାଶ ମନ୍ତ୍ରୀ ଶ୍ରୀମତୀ ମେନକା ସଂଜୟ ଗାନ୍ଧୀଙ୍କ ଅଧ୍ୟକ୍ଷତାରେ ନ୍ୟାସନାଲ ଚୟନ କମିଟି ଦ୍ୱାରା ପୁରସ୍କାର ବିଜେତାଙ୍କ ନାମ ଚୟନିତ ହୋଇଛି ।


    ମହିଳା ଏବଂ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା ‘ ପ୍ରଧାନମନ୍ତ୍ରୀ ରାଷ୍ଟ୍ରୀୟ ବାଲ ପୁରସ୍କାର ’ ନାମରେ ଏକ ସଂଶୋଧିତ ପୁରସ୍କାର ଯୋଜନା ଆରମ୍ଭ କରାଯାଇଛି । ଏହି ପୁରସ୍କାର ଦୁଇଟି ମୁଖ୍ୟ ଶ୍ରେଣୀରେ ପ୍ରଦାନ କରାଯିବ । ଏହି ପୁରସ୍କାର ମଧ୍ୟରେ ବର୍ତ୍ତମାନ ସାହସୀକତା ପୁରସ୍କାରକୁ ସାମିଲ କରାଯାଇଛି ।


    1- ବାଲ ଶକ୍ତି ପୁରସ୍କାର (ପୂର୍ବରୁ ଏହା ନ୍ୟାସନାଲ ଚାଇଲ୍ଡ ଆୱାର୍ଡ ନାମରେ ଜଣାଶୁଣା ଥିଲା)


    2- ବାଲ କଲ୍ୟାଣ ପୁରସ୍କାର (ପୂର୍ବରୁ ଏହା ନ୍ୟାସନାଲ ଚାଇଲ୍ଡ ୱେଲଫେୟାର ଆୱାର୍ଡ ନାମରେ ଜଣାଶୁଣା ଥିଲା)


    1- ବାଲ ଶକ୍ତି ପୁରସ୍କାର ନିମ୍ନ ପ୍ରଦତ୍ତ କ୍ଷେତ୍ରଗୁଡିକରେ ପ୍ରଦାନ କରାଯିବ


    • ନବାଚାର


    • ସାମାଜିକ ସେବା


    • ଶୈକ୍ଷିକ


    • କ୍ରୀଡା


    • କଳା ଏବଂ ସଂସ୍କୃତି


    • ସାହସୀକତା


    ଏହି ପୁରସ୍କାର ବାବଦରେ ପ୍ରତ୍ୟେକ ପୁରସ୍କାର ବିଜେତାଙ୍କୁ ଗୋଟିଏ ମେଡାଲ , 1 ଲକ୍ଷ ଟଙ୍କାର ନଗଦ ଅର୍ଥ , 10 ହଜାର ଟଙ୍କାର ପୁସ୍ତକ ଭାଉଚର ସହିତ ଏକ ମାନପତ୍ର ଏବଂ ପ୍ରଶଂସା ପତ୍ର ପ୍ରଦାନ କରାଯିବ ।


    2- ବାଲ କଲ୍ୟାଣ ପୁରସ୍କାର ନିମ୍ନ ପ୍ରଦତ୍ତ କ୍ଷେତ୍ରଗୁଡିକରେ ପ୍ରଦାନ କରାଯିବ


    • ବ୍ୟକ୍ତିବିଶେଷ


    • ପ୍ରତିଷ୍ଠାନ


    ଏହି ପୁରସ୍କାର ବାବଦରେ ପ୍ରତ୍ୟେକ ପୁରସ୍କାର ବିଜେତାଙ୍କୁ 1 ଲକ୍ଷ ଟଙ୍କାର ନଗଦ ଅର୍ଥ , ଏକ ମେଡାଲ , ପ୍ରଶଂସାପତ୍ର ଏବଂ ମାନପତ୍ର ପ୍ରଦାନ କରାଯିବ ।


    ସେହିଭଳି ପ୍ରତିଷ୍ଠାନ କ୍ଷେତ୍ରରେ ପ୍ରତ୍ୟେକ ପୁରସ୍କାର ବିଜେତାଙ୍କୁ 5 ଲକ୍ଷ ଟଙ୍କାର ନଗଦ ଅର୍ଥ ଏବଂ ମେଡାଲ , ପ୍ରଶଂସା ପତ୍ର ଏବଂ ମାନପତ୍ର ପ୍ରଦାନ କରାଯିବ ।


    ନ୍ୟାସନାଲ ଚାଇଲ୍ଡ ୱେଲଫେୟାର ପୁରସ୍କାର କ୍ଷେତ୍ରରେ 3 ଜଣଙ୍କୁ ପୁରସ୍କାର ପ୍ରଦାନ କରାଯିବ (ବ୍ୟକ୍ତିବିଶେଷ ଏବଂ ପ୍ରତିଷ୍ଠାନ କ୍ଷେତ୍ରରେ)


    ଏହି କାର୍ଯ୍ୟକ୍ରମକୁ ଲୋକପ୍ରିୟ କରିବା ପାଇଁ ମହିଳା ଓ ଶିଶୁ ବିକାଶ ମନ୍ତ୍ରଣାଳୟ ଦ୍ୱାରା (i.e www.nca-wcd.nic.in ) ପୋର୍ଟାଲ , ଏନଆଇସି ସହାୟତାରେ 01.08.2018ରେ ଶୁଭାରମ୍ଭ କରାଯାଇଥିଲା । ଏହା ଜରିଆରେ ଆବେଦନ ପତ୍ର ଗ୍ରହଣ କରାଯାଉଛି । ଭାରତୀୟ ଏବଂ ଭାରତରେ ବସବାସ କରୁଥିବା ପିଲା ନ୍ୟାସନାଲ ଚାଇଲ୍ଡ ପୁରସ୍କାର ପାଇଁ ୱେବ ପୋର୍ଟାଲ ଜରିଆରେ ଆବେଦନ କରିପାରିବେ । ଉତ୍ତମ ପ୍ରଦର୍ଶନ କରିଥିବା ପିଲାଙ୍କ ନାମ ଏହି ପୋର୍ଟାଲ ଜରିଆରେ ଭାରତର ଯେ କୌଣସି ସହରରୁ ଯେ କୌଣସି ବ୍ୟକ୍ତି ଆବେଦନ କରିପାରିବେ । ସେହିଭଳି କୌଣସି ବ୍ୟକ୍ତି ଭାରତୀୟ ହୋଇଥିବେ ଏବଂ ପିଲାମାନଙ୍କ ବିକାଶ , ସୁରକ୍ଷା କ୍ଷେତ୍ରରେ 7 ବର୍ଷରୁ କମ କାର୍ଯ୍ୟ କରିନଥିବେ ଏବଂ ତାଙ୍କ କାର୍ଯ୍ୟ ଦ୍ୱାରା ପିଲାମାନଙ୍କ ଜୀବନ ଉପରେ ସକାରାତ୍ମକ ପ୍ରଭାବ ପଡିଥିବ ସେମାନେ ଏହି ପୋର୍ଟାଲ ଜରିଆରେ ଆବେଦନ କରିପାରିବେ । ପିଲାମାନଙ୍କ ପାଇଁ ପ୍ରଶଂସନୀୟ କାର୍ଯ୍ୟ କରିଥିବା ପ୍ରତିଷ୍ଠାନ ଯିଏକି 10 ବର୍ଷରୁ କମ କାର୍ଯ୍ୟ କରିନଥିବେ ସେହିଭଳି ପ୍ରତିଷ୍ଠାନ ନ୍ୟାସନାଲ ଚାଇଲ୍ଡ ୱେଲଫେୟାର ଆୱାର୍ଡ ପାଇଁ ଆବେଦନ କରିପାରିବେ ।


    ଏହି ପୁରସ୍କାର ପାଇଁ ସାମାଜିକ ଗଣ ମାଧ୍ୟମ ଜରିଆରେ ଏକ ପ୍ରତିଯୋଗିତା ମାଧ୍ୟମରେ ଲୋଗୋ ପ୍ରସ୍ତୁତ କରାଯାଇଛି । ଜାନୁଆରୀ 26ର ଅବ୍ୟବହିତ ପୂର୍ବରୁ ଏହି ପୁରସ୍କାର ପ୍ରଦାନ କରାଯାଉଛି ଯାହାଦ୍ୱାରା ଏହି ପିଲାମାନେ ଜାନୁଆରୀ 26 ଗଣତନ୍ତ୍ର ଦିବସ ପ୍ୟାରେଡରେ ଅଂଶଗ୍ରହଣ କରିପାରିବେ ।


    *************

    
    
    (Release ID: 1561020) Visitor Counter : 39