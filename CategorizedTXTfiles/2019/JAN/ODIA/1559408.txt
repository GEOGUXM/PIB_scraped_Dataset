      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      କାର୍ଯ୍ୟାନୁଷ୍ଠାନ ବେଳେ ହତାହତ କେନ୍ଦ୍ରୀୟ ସଶସ୍ତ୍ର ପୁଲିସ ବଳ
      Posted On: 08 JAN 2019 6:13PM by PIB Bhubaneshwar


    କେନ୍ଦ୍ରୀୟ ସଶସ୍ତ୍ର ପୁଲିସବଳ ( CAPF ) ଯେପରିକି ବିଏସଏଫ , ଏସଏସବି , ସିଆରପିଏଫ , ସିଆଇଏସଏଫ , ଆଇଟିବିପି ଓ ଆସାମ ରାଇଫଲ୍ସ ଠାରୁ ପ୍ରାପ୍ତ ସୂଚନା ଅନୁସାରେ କାର୍ଯ୍ୟାନୁଷ୍ଠାନ ବେଳେ 2014-2018 ମଧ୍ୟରେ ହତାହତ ଜବାନ ଓ ଅଫିସରଙ୍କ ତାଲିକା ନିମ୍ନରେ ଦିଆଗଲା ।


    ବର୍ଷ ଓ କାର୍ଯ୍ୟାନୁଷ୍ଠାନ ବେଳେ ହତାହତ ଜବାନ ଓ ଅଫିସର (ସିଏପିଏଫ ଓ ଏଆର)ଙ୍କ ତାଲିକା


    2014ରେ 71 ଜଣ , 2015ରେ 43 ଜଣ , 2016ରେ 71 ଜଣ , 2017ରେ 70 ଜଣ , 2018ରେ 61 ଜଣ ଓ ସମୁଦାୟ 316 ଜଣ ।


    2017 ଓ 2018 (ନଭେମ୍ବର/ଡିସେମ୍ବର ପର୍ଯ୍ୟନ୍ତ) ଆତଙ୍କବାଦୀ/ଅନୁପ୍ରବେଶକାରୀ/ଉଗ୍ରବାଦ ଜନିତ ଘଟଣା ଯଥାକ୍ରମେ 1558 ଓ 1622 ଥିଲା ଯାହା 2015 ଓ 2016 ମସିହାରେ ଯଥାକ୍ରମେ 1872 ଓ 1855 ଥିଲା ।


    କର୍ମକ୍ଷେତ୍ରରେ ପ୍ରାଣବଳି ଦେଉଥିବା କେନ୍ଦ୍ରୀୟ ସଶସ୍ତ୍ର ପୁଲିସ ବଳ ଓ ଆସାମ ରାଇଫଲ୍ସ କର୍ମଚାରୀଙ୍କ ନିକଟତମ ପରିଜନଙ୍କୁ ସମସ୍ତ ପ୍ରକାର ସୁବିଧା ଯୋଗାଇ ଦିଆଯାଉଛି । ଏଥିରେ ରହିଛି-


    1. କର୍ମକ୍ଷେତ୍ରରେ ସକ୍ରିୟ କାର୍ଯ୍ୟରତ କର୍ମୀଙ୍କ ମୃତ୍ୟୁରେ 35 ଲକ୍ଷ ଟଙ୍କାର ଏକ୍ସଗ୍ରାସିଆ ଏକକାଳୀନ କ୍ଷତିପୂରଣ ଓ କର୍ମକ୍ଷେତ୍ରରେ ରହି ପ୍ରାଣ ହରାଇଲେ 25 ଲକ୍ଷ ଟଙ୍କାର କ୍ଷତିପୂରଣ ମୃତକର୍ମଚାରୀଙ୍କ ନିକଟତମ ପରିଜନଙ୍କୁ ପ୍ରଦାନ କରାଯାଉଛି ।


    2. କେନ୍ଦ୍ରୀୟ ବେସାମରିକ ସେବା (ଏକ୍ସଟ୍ରା ଅର୍ଡିନାରୀ ପେନସନ) ନିୟମ , 1939 ଅନୁଯାୟୀ ମୃତ କର୍ମଚାରୀଙ୍କ ନିକଟତମ ପରିଜନ ଫ୍ୟାମିଲି ପେନସନ (ଶେଷ ଦରମା ଉଠାଣ) ଅନୁସାରେ ଓ ଅନ୍ୟ ପେନସନକାଳୀନ ସୁବିଧା ସୁଯୋଗ ପାଇବେ ।


    3. ଗ୍ରୁପ-ସି ଚାକିରିରେ ଅନୁମ୍ପାମୂଳକ ନିଯୁକ୍ତି ପାଇଁ ମୃତ କର୍ମଚାରୀଙ୍କ ନିକଟତମ ପରିଜନଙ୍କ ପାଇଁ 5 ପ୍ରତିଶତ ସ୍ଥାନ ସଂରକ୍ଷିତ ରହିବ ।


    4. ପ୍ରଧାନମନ୍ତ୍ରୀ ଛାତ୍ରବୃତ୍ତି ଯୋଜନାରେ ମୃତ କର୍ମଚାରୀ , ଅବସରପ୍ରାପ୍ତ କେନ୍ଦ୍ରୀୟ ସଶସ୍ତ୍ରବଳ ଓ ଆସାମ ରାଇଫଲ୍ସ କର୍ମଚାରୀଙ୍କ ଝିଅଙ୍କ ପାଇଁ 2250 ଓ ପୁଅଙ୍କ ପାଇଁ 2000 ଟଙ୍କା ଦିଆଯିବ । 1000 ଝିଅ ଓ 1000 ପୁଅ ପ୍ରଧାନମନ୍ତ୍ରୀ ଛାତ୍ରବୃତ୍ତି ଯୋଜନାରେ ସାମିଲ ହୋଇପାରିବେ ।


    5. କେନ୍ଦ୍ରୀୟ ସଶସ୍ତ୍ର ପୁଲିସବଳ ଓ ଆସାମ ରାଇଫଲ୍ସ କର୍ମଚାରୀଙ୍କ ପାଇଁ କେନ୍ଦ୍ର ସରକାର ଅଧିନରେ 15ଟି ଏମବିବିଏସ ଓ 3ଟି ବିଡିଏସ ଶିକ୍ଷାକ୍ରମର ସିଟ ସଂରକ୍ଷିତ ରହିବ ।


    6. ଦେଶର ବିଭିନ୍ନ ସ୍ଥାନରେ କେନ୍ଦ୍ରୀୟ ପୁଲିସବଳର କ୍ୟାଣ୍ଟିନ କାର୍ଯ୍ୟ କରୁଛି ।


    7. କେନ୍ଦ୍ରୀୟ ସଶସ୍ତ୍ର ପୁଲିସବଳ ଓ ଆସାମ ରାଇଫଲ୍ସ କର୍ମଚାରୀ ଓ ସେମାନଙ୍କ ପରିବାରର କଲ୍ୟାଣ ଓ ଥଇଥାନ ପାଇଁ ଏକ ବୋର୍ଡ ଗଠନ ହୋଇଛି ।


    8. କର୍ମକ୍ଷେତ୍ରରେ ପ୍ରାଣ ହରାଉଥିବା କେନ୍ଦ୍ରୀୟ ସଶସ୍ତ୍ର ପୁଲିସବଳ ଓ ଆସାମ ରାଇଫଲ୍ସ କର୍ମଚାରୀଙ୍କ ନିକଟତମ ପରିଜନଙ୍କୁ “ କର୍ମକ୍ଷେତ୍ରରେ ମୃତ ପ୍ରମାଣପତ୍ର ” ପ୍ରତିରକ୍ଷା ବାହିନୀରେ ଦିଆ ଯାଉଥିବା ଯୁଦ୍ଧ କ୍ଷେତ୍ରରେ ମୃତ ପ୍ରମାଣ ପତ୍ର ଢାଞ୍ଚାରେ ଦିଆଯିବ ।


    କେନ୍ଦ୍ର ଗୃହରାଷ୍ଟ୍ର ମନ୍ତ୍ରୀ ଶ୍ରୀକିରେନ ରିଜୁଜୁ ଲୋକସଭାରେ ଏକ ଲିଖିତ ବିବୃତ୍ତି ମାଧ୍ୟମରେ ଏହା ଜଣାଇଛନ୍ତି ।


    ***************

    
    
    (Release ID: 1559408) Visitor Counter : 1