      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟରେ ଶ୍ରୀମତୀ ରସିଲାବେନ ସେବନ୍ତିଲାଲ ଶାହା ଭେନସ ହସ୍ପିଟାଲ ଉଦଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 30 JAN 2019 7:44PM by PIB Bhubaneshwar


    ଗୁଜରାଟର ଲୋକପ୍ରିୟ ମୁଖ୍ୟମନ୍ତ୍ରୀ ଶ୍ରୀ ବିଜୟଭାଇ , ମନ୍ତ୍ରିମଣ୍ଡଳରେ ମୋର ସହଯୋଗୀ ଭାଇ କିଶୋର ଭାଇ , ସଂସଦରେ ଆମର ସାଥୀ ସି.ଆର ପାଟିଲ , ଜରଦୋଶ ଭଉଣୀ , ମଂଚରେ ଉପସ୍ଥିତ ସମସ୍ତ ମହାନୁଭବ , ସେବନ୍ତିଭାଇଙ୍କ ପରିବାରର ସଦସ୍ୟ , ଆଉ ମୋ ପାଇଁ ଏହା ସୌଭାଗ୍ୟର କଥା କି ବହୁତ କମ୍ ସମୟରେ ମୋତେ ଗୁଜରାଟରେ ଦୁଇଟି ଆଧୁନିକ ହସ୍ପିଟାଲ ଉଦ୍ଘାଟନ କରିବାର ସୌଭାଗ୍ୟ ମିଳିଲା ।


    ଅହମଦାବାଦରେ ବି.ଏସ ହସ୍ପିଟାଲ ସହିତ ସରଦାର ବଲ୍ଲଭଭାଇ ପଟେଲଙ୍କ ନାମରେ ଏକ ଅତ୍ୟନ୍ତ ଆଧୁନିକ ହସ୍ପିଟାଲ ନିର୍ମାଣ ହୋଇଛି । ଆଉ ଯେବେଠାରୁ ଆମର ସେବନ୍ତିଭାଇ ଏହି କାର୍ଯ୍ୟ ତୁଲାଉଛନ୍ତି ଏବଂ ସେବନ୍ତିଭାଇଙ୍କର ଏପରି ହୋଇଛି ଯେ ସେ ଚାଲୁଛନ୍ତି... କିଛି ଜଣାପଡୁ ନାହିଁ । ଯେତେବର୍ଷ ଧରି ମୁଁ ତାଙ୍କୁ ଦେଖୁଛି ତାଙ୍କ ଶରୀରରେ ଏକ ଗ୍ରାମ ଓଜନରର ପାର୍ଥକ୍ୟ ଜଣାପଡୁ ନାହିଁ ଆଉ ତାଙ୍କ ଜୀବନର ମୂଲ୍ୟବୋଧର ବିଶେଷତ୍ୱ ରହିଛି । ଯେତେବେଳେ ମୁଁ ମୁଖ୍ୟମନ୍ତ୍ରୀ ଥିଲି ଆଉ ବିଦେଶକୁ ପ୍ରତିନିଧି ଯାଉଥିଲେ ତ ସେତେବେଳେ ମୋର ଇଚ୍ଛା ହେଉଥିଲା କି ଯଦି ସେବନ୍ତିଭାଇ ସାଙ୍ଗରେ ରହନ୍ତି ତ ଭଲ ହେବ , ଏବଂ ଅନେକଥର ଆସୁଥିଲେ , କିନ୍ତୁ ଗୋଟିଏ ନିୟମ ସହିତ କେବେ ବୁଝାମଣା କରୁ ନ ଥିଲେ , ମୂଲ୍ୟବୋଧ ପ୍ରତି ତାଙ୍କର ପ୍ରତିବଦ୍ଧତା ରହିଛି ।


    କିଛିଦିନ ପୂର୍ବେ ସେବନ୍ତିଭାଇ , ତାଙ୍କର ପରିବାରର ଲୋକଙ୍କ ସହିତ ସମସ୍ତେ ଦିଲ୍ଲୀ ଆସିଥିଲେ ଆଉ ବହୁତ ବିସ୍ତୃତ ଭାବେ ସେ ସଂମ୍ପୂର୍ଣ୍ଣ ପ୍ରକଳ୍ପ ବିଷୟରେ କଥା ହେଲେ ଆଉ ତାଙ୍କ ପରିବାର ଏବେ କିଭଳି ଭାବେ ଏଥିରେ ଡୁବି ଯାଇଛି ଏବଂ ଭବିଷ୍ୟତରେ ତାଙ୍କର କ ’ ଣ ଯୋଜନା ରହିଛି ସେ ବିଷୟରେ କହିଲେ । ତାଙ୍କର ଅନୁରୋଧ ଥିଲା କି ମୁଁ ଏହି ହସ୍ପିଟାଲକୁ ଅବଶ୍ୟ ଆସେ । ସେବନ୍ତିଭାଇଙ୍କ ସହିତ ସଂପର୍କ ଏତେ ପୁରୁଣା ଯେ , ଏଥିପାଇଁ ଆମେ ମନା କରିପାରୁ ନାହିଁ । ତ ଗୋଟିଏ ପରିବାରର ଭାବ ଯୋଗୁଁ , ଆଉ ମନରେ ସବୁବେଳେ ଆଦର ରହିଛି ତାଙ୍କ ପ୍ରତି , ତାଙ୍କ ପରିବାର ପ୍ରତି ।


    ବ୍ୟାପାର ଜଗତ , ବ୍ୟବସାୟିକ ଜଗତରେ ଯେ କୌଣସି ପ୍ରକାରର ମୂଲ୍ୟବୋଧର ବୁଝାମଣା ବିନା ଭଲ ରୋଜଗାର ଭଲ ବ୍ୟବସାୟ ହୋଇପାରେ , ଭଲ ସେବା ମଧ୍ୟ ଦିଆଯାଇ ପାରେ. ଆଉ ସମଗ୍ର ପରିବାର ସହିତ ବାସ କରାଯାଇ ପାରେ- ଏହି ସମସ୍ତ କଥା ସେବନ୍ତିଭାଇଙ୍କ ପାଖରେ ଦେଖିବାକୁ ମିଳିଥାଏ ।


    ହସ୍ପିଟାଲ ମୁଁ ଦେଖିଲି , ମୋତେ ଏହା କହିବାକୁ ପଡିବ କି କେବଳ ସୁରଟ ହିଁ ନୁହେଁ , ସମଗ୍ର ଗୁଜରାଟକୁ ଆରୋଗ୍ୟ କ୍ଷେତ୍ରରେ ଏକ ନୂତନ ଉପହାର ସଦୃଶ ମିଳିଛି । ଏ ପର୍ଯ୍ୟନ୍ତ ସେ ପଥର ଚମକାଉଥିଲେ , ହୀରା ଉତ୍ପାଦନ କରୁଥିଲେ ଆଉ ଏବେ ତାଙ୍କ ମନ ନର ସେବା , ନାରାୟଣ ସେବା ଆଉ ଆମର ଏଠାରେ ମନ୍ତ୍ର ଅଛି “ ସର୍ବେ ଭବନ୍ତୁ ସୁଖିନ: ସର୍ବେ ସନ୍ତୁ ନିରାମୟା: ସର୍ବେ ଭଦ୍ରାଣୀ ପଶ୍ୟନ୍ତୁ ମା କଶ୍ଚିତ ଦୁଃଖଭାଗଭବେତ୍ ” ଏହି ଭାବର ସହିତ ସେ ଆଉ ଏକ ନୂତନ ଶୁଭାରମ୍ଭ କରିଛନ୍ତି , ମୋ ତରଫରୁ ତାଙ୍କୁ ଅନେକ ଅନେକ ଶୁଭକାମନା ଜଣାଉଛି ।


    ଏହି କଥା ନିଶ୍ଚିତ ଯେ କୌଣସି ରାଷ୍ଟ୍ରର ପ୍ରଗତିରେ ତାର ନାଗରିକଙ୍କ ଜୀବନ , ସେ ଶିକ୍ଷିତ ହୁଅନ୍ତୁ , ଅବା ସୁସ୍ଥ ହୁଅନ୍ତୁ ଅବା ତାଙ୍କର କ୍ଷମତା ହେଉ , ସେମାନଙ୍କ ଦକ୍ଷତା , ତାହା ଉପରେ ନିର୍ଭର କରିଥାଏ । ଆମ ଦେଶ ମଧ୍ୟ ସୁସ୍ଥ ରହୁ , ଆମର ଭବିଷ୍ୟତ ସମୟ ସୁସ୍ଥ ରହୁ , ସେଥିପାଇଁ ବ୍ୟାପକ ଯୋଜନାଗୁଡିକୁ ନେଇ ବର୍ତମାନ ସମୟରେ ଭାରତ ସରକାର କାର୍ଯ୍ୟ କରୁଛନ୍ତି । ଜନ୍ମଠାରୁ ନେଇ ବୃଦ୍ଧାବସ୍ଥା ପର୍ଯ୍ୟନ୍ତ ପ୍ରତ୍ୟେକ ପଦକ୍ଷେପରେ ସ୍ୱାସ୍ଥ୍ୟ କ୍ଷେତ୍ରରେ ଭାରତ ସରକାରଙ୍କର , ରାଜ୍ୟ ସରକାରଙ୍କର ଦଖଲ ରହିଛି । କେଉଁଠି ନା କେଉଁଠି ତାକୁ ସହାୟତା ଦେବାର ପ୍ରୟାସ କରାଯାଉଛି । ବ୍ୟବସ୍ଥା , ସୁବିଧା , ପହଂଚାଇବାର ପ୍ରୟାସ କରାଯାଉଛି । ପ୍ରସବ କରିଥିବା ମାତା... , ଶ୍ରେଷ୍ଠ ପିଲା ଜନ୍ମ ଦେବା ପାଇଁ ଏହା ମଧ୍ୟ ଜରୁରୀ ଯେ , ମାଆ ସୁସ୍ଥ ହେଉ ଏବଂ ପୋଷକ ଆହାର ପାଇଁ ଛଅ ହଜାର ଟଙ୍କା , ଏହି ଗରିବ ଗର୍ଭବତୀ ମାଆକୁ ଦେବାର ବ୍ୟବସ୍ଥା , ଏ ଯେଉଁ ବହୁତ ବଡ଼ ଶିଶୁ ମୃତ୍ୟୁ ହାର ଏବଂ ମାତୃ ମୃତ୍ୟୁ ହାରକୁ ହ୍ରାସ କରିବାରେ ସହାୟକ ହେଉଛି ।


    ଏତିକି ହିଁ ନୁହେଁ , ସୁସ୍ଥ ମାତୃତ୍ୱ ଯୋଜନା , ତାହା ମାଧ୍ୟମରେ ମଧ୍ୟ ଆନୁଷ୍ଠାନିକ ପ୍ରସବ , କାରଣ ଆମର ଏଠାରେ ଧାଈ ଏବଂ ଗାଁରେ ଯେଭଳି ଭାବେ ଚାଲୁଥିଲା ସେଥିରେ କେତେବେଳେ ପିଲା ମରି ଯାଉଥିଲା , କେବେ ମାଆ ମରିଯାଉଥିଲା , ପୁଣି କେବେ ମାଆ ଓ ପିଲା ଦୁଇଜଣଙ୍କର ମୃତ୍ୟୁ ହୋଇଯାଉଥିଲା । କିନ୍ତୁ ଏବେ ଆନୁଷ୍ଠାନିକ ପ୍ରସବ ଯୋଗୁଁ , ହାସ୍ପତାଳରେ ପ୍ରସବ ଯୋଗୁଁ , ଏବେ ଏହାର ସଂଖ୍ୟା ହ୍ରାସ ପାଇବାରେ ଲାଗିଛି ଏବଂ ତୁଳନାତ୍ମକ ଭାବେ ମୃତ ଶିଶୁ ସଂଖ୍ୟା କମ୍ ହେବାରେ ଲାଗିଛି , ସୁସ୍ଥ ପିଲା ଜନ୍ମ ନେଉଛନ୍ତି ।


    ପିଲା ଜନ୍ମ ପରେ ସବୁଠାରୁ ବଡ଼ କାର୍ଯ୍ୟକ୍ରମ ହେଉଛି ଟୀକାକରଣ । ଟୀକାକରଣ ପୂର୍ବରୁ ମଧ୍ୟ ହେଉଥିଲା ଆଉ ଆମ ସରକାରରେ ମଧ୍ୟ ହେଉଛି । ଏପରି ନୁହେଁ କି ଟୀକାକରଣ ଆମେ ହିଁ ଆରମ୍ଭ କରିଛୁ । ଏହାତ , ଶ୍ରେୟାଂଶ ଭାଇଙ୍କୁ ଦେଖିଲି ଏଥିପାଇଁ ମୋର ମନେ ପଡିଗଲା । କିନ୍ତୁ ପ୍ରଥମେ ଟୀକାରଣର ଯେଉଁ ମାତ୍ରା ଥିଲା , ତାହା ଅତ୍ୟନ୍ତ ଚିନ୍ତାଜନକ ଥିଲା , ବଜେଟ ଖର୍ଚ୍ଚ ହେଉଥିଲା , ଲୋକମାନଙ୍କ ପାଇଁ ଟିଏ- ଡିଏ ଥିଲା କିନ୍ତୁ ଟୀକାକରଣ ହେଉ ନ ଥିଲା । ଆମେ ଏକ ଇନ୍ଦ୍ରଧନୁଷ ମିଶନ ଯୋଜନା କଲୁ ଏବଂ ବହୁତ ବଡ଼ ଅଭିଯାନ ଚଲାଇଲୁ ଆଉ ଅଧିକରୁ ଅଧିକ ମାଆ ଭଉଣୀଙ୍କୁ ଇନ୍ଦ୍ରଧନୁଷର ଲାଭ ମିଳୁ ଓ ପୂର୍ବ ତୁଳନାରେ ଅନେକଗୁଣ ଟୀକାରଣରର କାର୍ଯ୍ୟ ବ୍ୟାପକ କରି ଦେଇଛୁ , ଯେଉଁଥିପାଇଁ ସନ୍ତାନ ଏବଂ ମାଆ ସେମାନଙ୍କୁ ଭବିଷ୍ୟତରେ କୌଣସି ନୂତନ ଅସୁବିଧା ନ ହେଉ ସେଥିପାଇଁ ଏକ ରକ୍ଷାତ୍ମକ ବ୍ୟବସ୍ଥା ପ୍ରସ୍ତୁତ ହୋଇଥାଏ ।


    ଯେଉଁପ୍ରକାର ସ୍ୱାସ୍ଥ୍ୟସେବା ବ୍ୟବସ୍ଥାର ଆବଶ୍ୟକତା ଅଛି ସେହି ପ୍ରକାରର ପ୍ରତିଶେଧ ସ୍ୱାସ୍ଥ୍ୟସେବା ମଧ୍ୟ ସେତିକି ଆବଶ୍ୟକ ଆଉ ପ୍ରତିଶେଧ ସ୍ୱାସ୍ଥ୍ୟସେବାରେ ସ୍ୱଚ୍ଛ ଭାରତ ଅଭିଯାନ ଯାହା ଚାଲୁ ରହିଛି , ପରିମଳ , ମୋର ମନେ ଅଛି ଯେଉଁ ଦିନ ମୁଁ ଲାଲକିଲ୍ଲାରୁ ପ୍ରଧାନମନ୍ତ୍ରୀ ହେବାପରେ ସର୍ବ ପ୍ରଥମେ ସ୍ୱଚ୍ଛତାର କଥା କହିଥିଲି , ତ କିଛି ଲୋକ ପରିହାସରେ ଉଡାଇ ଦେଇଥିଲେ କି ଇଏ ହେଉଛନ୍ତି କି ପ୍ରକାରର ପ୍ରଧାନମନ୍ତ୍ରୀ । ଲାଲକିଲ୍ଲାରୁ ଶୌଚାଳୟ ତିଆରି କରିବାର କଥା କହୁଛନ୍ତି । କିନ୍ତୁ ଆଜି , ଯେତେବେଳେ ଆମେ ସରକାରରେ ଆସିଲୁ ସେତେବେଳେ ଦେଶରେ 38%ର ବ୍ୟାପକତା ଥିଲା ଆଉ ଆଜି 98%ରେ ପହଂଚି ସାରିଛି ।


    ଆପଣ କଳ୍ପନା କରିପାରିବେ । ଏହି ମାଆମାନେ ଭଉଣୀମାନେ କେତେ ଆଶୀର୍ବାଦ ହେଉଥିବେ ଯେଉଁମାନଙ୍କୁ ଶୌଚ ହେବା ପାଇଁ ସୂର୍ଯ୍ୟ ଉଇଁବା ପୂର୍ବରୁ ଅବା ସୂର୍ଯ୍ୟସ୍ତ ହେବା ପର୍ଯ୍ୟନ୍ତ ଅପେକ୍ଷା କରିବାକୁ ପଡୁଥିଲା । ସେମାନଙ୍କୁ କେତେ ଅସୁବିଧା ହେଉଥିବ । କିନ୍ତୁ ଏହି ସମସ୍ତ କଥା ଗୋଟିଏ ପରେ ଗୋଟିଏ... ସ୍ୱାସ୍ଥ୍ୟସେବା କ୍ଷେତ୍ରରେ... । କେତେ ଲୋକଙ୍କୁ ଯୋଗକୁ ପରିହାସ ଛଳରେ ଉଡାଇଦେବାରେ ବହୁତ ମଜା ଆସୁଥିଲା , କେତେ ଟିକା ଟିପ୍ପଣୀ ମଧ୍ୟ କଲେ , ଅନେକ ପ୍ରକାର କଥା କହିଲେ , କିନ୍ତୁ ଆଜି ଆରୋଗ୍ୟ କ୍ଷେତ୍ରରେ ଯୋଗର ମାହାତ୍ମ୍ୟକୁ ନା କେବଳ ଭାରତ ବରଂ ବିଶ୍ୱ ମଧ୍ୟ ସ୍ୱୀକାର କରିଛି । ସମଗ୍ର ବିଶ୍ୱ ଅର୍ଥାତ କେବଳ ହସ୍ପିଟାଲରେ ଏବଂ ଔଷଧର ମାତ୍ରା , ଅସ୍ତ୍ରୋପଚାର ସେତିକି ବ୍ୟବସ୍ଥା ନୁହେଁ ବରଂ ପ୍ରତିଶେଧକ ଦୃଷ୍ଟିରୁ ମଧ୍ୟ କ ’ ଣ କରାଯାଇ ପାରିବ , ସେ ଦିଗରେ ମଧ୍ୟ ଆମେ ଆଗକୁ ଅଗ୍ରସର ହେଉଛୁ । ଏବେ ଭାରତ ଆୟୁଷ୍ମାନ ଭାରତ ଯୋଜନା କାର୍ଯ୍ୟକାରୀ କରୁଛି , ଆଉ ଯେଉଁ ଦିନ ଆୟୁଷ୍ମାନ ଭାରତ ଯୋଜନା ଆରମ୍ଭ ହୋଇଥିଲା , ଯଦି ଆପଣ ସେହି ଦିନର ଗୁଜରାଟ ସମାଚାର ବାହାର କରି ଦେଖିବେ , ଅନ୍ୟାନ୍ୟ ସମ୍ବାଦପତ୍ର ମଧ୍ୟ ଦେଖିପାରିବେ , ଟିଭି ମଧ୍ୟ ଦେଖିପାରିବେ...ଆହାହା... ଏପରି ଏଭଳି ଭାବେ ମୋ ଚୁଟି ଟାଣି ନେଇଥିଲେ , ଧନ କେଉଁଠାରେ ଅଛି , ଆଉ ହେବ କିପରି , ଆଉ କ ’ ଣ ହେବ , ଆଉ ଅମୁକ ହେବ , ସମୁକ ହେବ , କିଛି ମଧ୍ୟ ଛାଡି ନ ଥିଲେ ।


    ଆଜି ଏତେ କମ୍ ସମୟରେ , ଶହେଦିନ ତ ଏଇ ନିକଟରେ ପୂରଣ ହୋଇଛି , ଏଭଳି ଲୋକ ଯେଉଁମାନେ ଜୀବନରେ ମଧ୍ୟ କଳ୍ପନା କରି ପାରୁ ନ ଥିଲେ କି ଏବେ ଏହି ରୋଗରୁ କୌଣସି ଅସ୍ତ୍ରୋପଚାର ହୋଇପାରିବ ଅବା ଡାକ୍ତରଖାନା ଯାଇ ପାରିବେ । ସରକାରୀ ବଡ଼ ଡ଼ାକ୍ତରଖାନାକୁ ଯିବା ଯେଉଁମାନଙ୍କର ସ୍ୱପ୍ନ ନଥିଲା । ଆଜି ପ୍ରାୟ 70-75% ଘରୋଇ ଡ଼ାକ୍ତରଖାନାରେ ଏବଂ 25-30% ସରକାରୀ ଡ଼ାକ୍ତରଖାନା , ଏତେ କମ୍ ସମୟରେ 10 ଲକ୍ଷ ଲୋକ ତାର ଲାଭ ନେଇଛନ୍ତି ଆଉ ତାହା ମଧ୍ୟ ଗୋଟିଏ ମାତ୍ର ପଇସା ଖର୍ଚ୍ଚ ନ କରି । ଆଉ ଯୋଜନାର ବ୍ୟାପକତା ଭିତରେ 50 କୋଟି ଲୋକ ଅଛନ୍ତି । ଏହା ହେଉଛି ଦୁନିଆର ସବୁଠାରୁ ବଡ଼ ଯୋଜନା ।


    ମଧ୍ୟମବର୍ଗ ପରିବାରରେ ମଧ୍ୟ ଯଦି ଜଣେ ବ୍ୟକ୍ତି ରୋଗରେ ପଡିଥାନ୍ତି ତ ସଂମ୍ପୂର୍ଣ୍ଣ ପରିବାର ରୋଗଗ୍ରସ୍ତ ହୋଇଯାଇଥାଏ ଆଉ ତାକୁ ମଧ୍ୟମବର୍ଗରୁ ଗରିବ ଆଡକୁ ଖସିଯିବା ପାଇଁ ବିଳମ୍ବ ହୋଇ ନ ଥାଏ । ଗରିବ ଲୋକର ଘରକୁ ରୋଗ ଆସିଥାଏ ତ ସଂମ୍ପୁର୍ଣ୍ଣ ପରିବାର କ୍ଷତିଗ୍ରସ୍ତ ହୋଇଥାଏ , ବଂଚିବା କଷ୍ଟକର ହୋଇଯାଇଥାଏ ଏଭଳି ପରିସ୍ଥିତି ସୃଷ୍ଟି ହୋଇଥାଏ । ଏବେ ତାହାର ଚିନ୍ତା କରିବାର କାର୍ଯ୍ୟ ଆୟୁଷ୍ମାନ ଭାରତ ଯୋଜନା ଦ୍ୱାରା କରାଯାଇଛି । ପଚାଶ କୋଟି ଲୋକଙ୍କୁ ଆଉ ପଚାଶ କୋଟି ଲୋକ ଅର୍ଥାତ ଦୁନିଆର ସବୁଠାରୁ ବଡ଼ ଯୋଜନାର ଅର୍ଥ କ ’ ଣ , ଆମେରିକା , କାନାଡ଼ା , ମେକ୍ସିକୋ- ଏହି ତିନୋଟି ସହରର ମୋଟ ଜନସଂଖ୍ୟା ଯେତିକି ସେତିକି ହିଁ ଲୋକଙ୍କୁ ଭାରତରେ ଆୟୁଷ୍ମାନ ଭାରତ ଯୋଜନାର ଲାଭ ମିଳିଛି ।


    ଆଜି ପ୍ରତ୍ୟେକ ଦିନ ଦେଶରେ ଏଭଳି ଜଟିଳ ସମସ୍ୟାରେ ଫସିଥିବା ପରିବାର ଯେଉଁମାନେ ତିନି ତିନି ଚାରି ଚାରି ବର୍ଷ ଧରି ମୃତ୍ୟୁର ପଥ ଚାହିଁ ବସି ରହିଥିଲେ । ଅନୁପାତ ହାରରେ ଦେଖିଲେ ଦିନକୁ 10 ହଜାର ଲୋକ ଏହି ଯୋଜନାର ଲାଭ ନେଉଛନ୍ତି । ଆଉ ମୁଁ ଦେଖୁଛି ଆଗାମୀ ଦିନରେ ଏହାର ଲାଭ ବଢିଚାଲିବ ଆଉ ଏହାର ଏକ ବହୁତ ବଡ଼ ପରିଣାମ ଆସିବ କି ଦେଶରେ ବହୁତ ବଡ଼ ସଂଖ୍ୟାରେ ଟାଏର-2 , ଟାଏର-3 ସହର , ସେ ବରଦୋଲୀ ଭଳି ସହର ହେଉ ଅବା ନବସାରୀ ଭଳି ହେଉ ପାରଡି ଭଳି ହେଉ- ଏଭଳି ସହରରେ ନୂତନ ହସ୍ପିଟାଲଗୁଡିକ ପାଇଁ ସମ୍ଭାବନା ସୃଷ୍ଟି ହେବାକୁ ଯାଉଛି ।


    ଭାରତ ଭିତରେ ସ୍ୱାସ୍ଥ୍ୟ କ୍ଷେତ୍ରରେ ଘରୋଇ ପୁଞ୍ଜି ନିବେଶ ଏବଂ ଘରୋଇ ବ୍ୟବସାୟ ପାଇଁ ବଡ଼ ସମ୍ଭାବନା ସୃଷ୍ଟି ହେବାକୁ ଯାଉଛି ଆଉ ସେହି କାରଣରୁ ବଡ଼ ମାତ୍ରାରେ ମେଡିକାଲ କଲେଜ , ବଡ଼ ମାତ୍ରାରେ ଆମର ନିଜର ଯୁବକମାନଙ୍କ ପାଇଁ ଡାକ୍ତରୀ ଶିକ୍ଷାର ବ୍ୟବସ୍ଥା - ଏକ ସମ୍ପୂର୍ଣ୍ଣ ଇକୋ ସିଷ୍ଟମ ପ୍ରସ୍ତୁତ ହେବାକୁ ଯାଉଛି , ଆଉ ଯାହାର ଲାଭ ଭାରତକୁ ସ୍ୱସ୍ଥ କରିବା ଦିଗରେ ବହୁତ ଗୁରୁତ୍ୱପୂର୍ଣ୍ଣ ଦାୟିତ୍ୱ ରହିବ ଏହା ହେଉଛି ମୋର ବିଶ୍ୱାସ , ଆଉ ମୁଁ ଖୁସୀ ଯେ ଏହି ହସ୍ପିଟାଲ ମଧ୍ୟ ଆୟୁଷ୍ମାନ ଭାରତ ଯୋଜନା ସହିତ ସାମିଲ ହୋଇଛି । ଗରିବରୁ ଗରିବ ମଣିଷ ମଧ୍ୟ ଏହି ହସ୍ପିଟାଲର ଲାଭ ନେଇପାରିବେ ଏବଂ ସେଥିରେ ଯାହା କିଛି ମଧ୍ୟ ଖର୍ଚ୍ଚ ହେବ ସେହି ଖର୍ଚ୍ଚ ଭାରତ ସରକାର ତୁଲାଇବେ ସେଥିପାଇଁ ମଧ୍ୟ ବ୍ୟବସ୍ଥାମାନ କରାଯାଇଛି ।


    ଆଗାମୀ ଦିନରେ ସ୍ୱାସ୍ଥ୍ୟ କ୍ଷେତ୍ରକୁ ସୁଦୃଢ କରିବା ପାଇଁ ଆମେ ଜେନେରିକ ଔଷଧ ଆଡକୁ ଯିବା , ଯେଉଁ ଔଷଧ , ଯେଉଁମାନଙ୍କୁ ମଧୁମେହ ହେଉଛି , ପ୍ରତ୍ୟେକ ଘରେ ଜଣେ ଜଣେ ବୟସ୍କ ବ୍ୟକ୍ତି ଥାଆନ୍ତି , ପ୍ରତ୍ୟେକ ଦିନ ତାଙ୍କୁ କିଛି ନା କିଛି ଔଷଧ ନେବାକୁ ପଡିଥାଏ । ଯୌଥ ପରିବାର ହେଉ , ବୟସ୍କ ମାତା- ପିତା ହୁଅନ୍ତୁ , କେହି ନା କେହି ପ୍ରତିଦିନ କାହାପାଇଁ ଔଷଧ ଆଣିବାକୁ ପଡିଥାଏ , ଜେନେରିକ ଔଷଧର ଏକ ବଡ଼ ଅଭିଯାନ ଚଲାଇଲୁ , ପାଂଚ ହଜାର ଜେନେରିକ ଦୋକାନ ପ୍ରତିଷ୍ଠା କଲୁ , ଏବେ ଆହୁରି ବଢାଇବା ପାଇଁ ଯୋଜନା ଅଛି ଆଉ ଯେଉଁ ଔଷଧ 300ରେ ମିଳିଥାଏ 30ରେ ମିଳିବ ତାହାର ବ୍ୟବସ୍ଥା କରିଦିଆଯାଇଛି ।


    ବହୁତ ବଡ଼ ସ୍ତରରେ ଔଷଧ ବାବଦରେ ଥିବା ବୋଝ କମ୍ ହେଉ ଏଭଳି ଅନେକ ଔଷଧ ଦରରେ ହ୍ରାସ କରାଯାଇଛି । କେଉଁଥିରେ 70 ପ୍ରତିଶତ ହ୍ରାସ କରାଯାଇଛି , କେଉଁଥିରେ 50 ପ୍ରତିଶତ ହ୍ରାସ କରାଯାଇଛି , କେଉଁଥିରେ 40 ପ୍ରତିଶତ ହ୍ରାସ କରାଯାଇଛି , କନ୍ତୁ ସାଧାରଣ ମଣିଷକୁ ସହାୟତା ମିଳିବ ଏଭଳି କାର୍ଯ୍ୟ ହୋଇଛି । ହେଉଛି କଠିନ କାର୍ଯ୍ୟ , ଫାର୍ମାସୀ ଜଗତର ସମସ୍ତ ଲୋକଙ୍କୁ ଅସନ୍ତୁଷ୍ଟ କରି ଏଭଳି କାର୍ଯ୍ୟ କରିବାକୁ ପଡିଛି , କିନ୍ତୁ ପୁଣି ମଧ୍ୟ କରିଲୁ , କାରଣ ସଧାରଣ ମଣିଷଙ୍କ ପାଇଁ କରିବାର ଥିଲା ।


    ହୃଦୟ ଅସ୍ତ୍ରୋପଚାର ହେଉ , ଷ୍ଟେଂଟ ଲଗାଇବାର ହେଉ , ଆଣ୍ଠୁ ଅସ୍ତ୍ରୋପଚାର ହେଉ , 1 ଲକ୍ଷ , 1.5 ଲକ୍ଷ , 3 ଲକ୍ଷ ଏତେ ଦର । ଏହି କମ୍ପାନୀଗୁଡିକ ସହିତ ଆଲୋଚନା କରି ସ୍ଥିତି ଏପରି ହୋଇଗଲା କି କିଛି ଜିନିଷର ଦର 30 ପ୍ରତିଶତ କରିଦିଆଗଲା , 40 ପ୍ରତିଶତ କରିଦିଆଗଲା । ଗରିବ ଲୋକଙ୍କୁ ଆଣ୍ଠୁ ଅସ୍ତ୍ରୋପଚାର କରିବାର ହେଉ ଅବା ଷ୍ଟେଂଟ ଲଗାଇବାର ହେଉ ତାହାର ଖର୍ଚ୍ଚ ହ୍ରାସ କରିଦିଆ ଗଲା । ଗୋଟିଏ ପଟେ ସମାଜ ଜୀବନର ବ୍ୟବସ୍ଥା ପାଇଁ ଆରୋଗ୍ୟ କ୍ଷେତ୍ରରେ ସେ ଭିତିଭୂମିର କାର୍ଯ୍ୟ ହେଉ , ପ୍ରତିଶେଧକ ସ୍ୱାସ୍ଥ୍ୟସେବାର କାର୍ଯ୍ୟ ହେଉ , ମାନବ ସମ୍ବଳର ବିକାଶ କାର୍ଯ୍ୟ ହେଉ , ଆମେ କାର୍ଯ୍ୟ କରି ଆସିଛୁ ।


    ଆମର ଏଠାରେ ଗୁଜରାଟରେ ମଧ୍ୟ ମୁଁ ଯେତେବେଳେ ମୁଖ୍ୟମନ୍ତ୍ରୀ ଥିଲି ସେ ସମୟରେ ସେହି ସବୁ ତେନା ଭାଷଣ ଦେଉଥିଲେ , କିନ୍ତୁ ସେମାନଙ୍କ ବିରୋଧରେ କେହି କିଛି କହୁ ନ ଥିଲେ । ଆମର ଏଠାରେ ଉମରଗାମରୁ ଅମ୍ବାଜୀ ପର୍ଯ୍ୟନ୍ତ ଆଦିବାସୀ ଅଂଚଳରେ ବିଜ୍ଞାନ ବିଷୟକୁ ନେଇ ଗୋଟିଏ ହେଲେ ସ୍କୁଲ ନ ଥିଲା । କୁହନ୍ତୁ ବିଜ୍ଞାନ ବିଷୟକୁ ନେଇ ଏବେ ଆଦିବାସୀ ଅଂଚଳରେ ଗୋଟିଏ ହେଲେ ସ୍କୁଲ ନ ହେବ ତ ମେଡିକାଲ କଲେଜ ପାଇଁ ବିଦ୍ୟାର୍ଥୀ ମାନେ କିପରି ସୃଷ୍ଟି ହେବେ କିପରି ଯିବେ ସେମାନଙ୍କ ପାଇଁ ଯେଉଁ ସଂରକ୍ଷଣ ସ୍ଥାନ ରହିଛି , ସେମାନଙ୍କ ପାଇଁ ଯେଉଁ ବ୍ୟବସ୍ଥା ରହିଛି ତାହାର ଲାଭ ମଧ୍ୟ ନେଇ ପାରିବେ ନାହିଁ ।


    ମୁଁ ମୁଖ୍ୟମନ୍ତ୍ରୀ ହେଲି ତାହାପରେ ଏଠାରେ ଏବେ ବିଜ୍ଞାନ ବିଷୟକୁ ନେଇ ସ୍କୁଲ ଆଦିବାସୀ ଅଂଚଳରେ ବ୍ୟାପକ ଭାବେ ଆରମ୍ଭ କରାଗଲା ଆଉ ସେଥିମଧ୍ୟରୁ ଡ଼ାକ୍ତରୀ ପଢିବା ପାଇଁ ଛାତ୍ର ବାହାରିଲେ ଆଉ ଆଜି ଗୁଜରାଟରେ ପ୍ରାୟ ପ୍ରତ୍ୟେକ ବର୍ଷ ଗୋଟିଏ ନୂତନ ମେଡିକାଲ କଲେଜ ନିର୍ମାଣ ଦିଗରେ ଆମେ ସଫଳ ହେଉଛୁ । ପିଲାମାନଙ୍କ ପାଇଁ ଯେଉଁ ସିଟ୍ ଥିଲା ସେଥିରେ ମଧ୍ୟ ବହୁତ ବଡ଼ମାତ୍ରାରେ ବୃଦ୍ଧି କରାଯାଇଛି , ତାହାର ଲାଭ ମଧ୍ୟ ଗୁଜରାଟର ପିଲାମାନଙ୍କୁ ମିଳିଛି ।


    ମୋର କହିବାର ତାତ୍ପର୍ଯ୍ୟ ଏହା ହେଉଛି କି ସର୍ବାଙ୍ଗୀନ ବିକାଶ ପାଇଁ ଯେତେବେଳେ ଆମେ କାର୍ଯ୍ୟ କରୁଛୁ ସେ ପର୍ଯ୍ୟନ୍ତ ମହତ୍ୱପୂର୍ଣ୍ଣ ନିଷ୍ପତ୍ତି , ବିଶେଷକରି ସବର୍ଣ୍ଣ ସମାଜ ମଧ୍ୟରେ ଯେଉଁ ଅସନ୍ତୋଷ , ଗୋଟିଏ ଆଶା ଏବଂ ସେହି ସଂରକ୍ଷଣ ପ୍ରସଙ୍ଗରେ ବହୁତ କିଛି ହୋଇଗଲା । ବହୁତ ଅଧିକ ସାହସ କରି ଭାରତର ସମ୍ବିଧାନରେ ଆମେ ପରିବର୍ତ୍ତନ କରିଛୁ । ଆଉ ସଂବିଧାନ ପରିବର୍ତ୍ତନ ବ୍ୟତୀତ ଏହି କଥା ସମ୍ଭବ ହେବାର ନ ଥିଲା ଏହି କଥା ଆମେ ଖଣ୍ଡାର ଧାରରେ କହୁଥିଲୁ , କିନ୍ତୁ କିଛି ରାଜନୈତିକ ଦଳ ନିଜର ରାଜନୈତିକ ହିତକୁ ପୂରଣ କରିବା ପାଇଁ ଏହି କଥାକୁ ସ୍ୱୀକାର କରୁ ନ ଥିଲେ । ଆଜି ଆମେ ସଂମ୍ବିଧାନ ସାଶୋଧନ କଲୁ ଆଉ ସବର୍ଣ୍ଣ ସମାଜର ଗରିବ ପିଲାମାନଙ୍କୁ 10 ପ୍ରତିଶତ ସଂରକ୍ଷଣ ପକ୍କା କଲୁ । ମୁଁ ଗୁଜରାଟ ସରକାରଙ୍କୁ କୃତଜ୍ଞତା ଜଣାଇବାକୁ ଚାହୁଁଛି କି ସେମାନେ ସର୍ବପ୍ରଥମେ ଏହାକୁ କାର୍ଯ୍ୟକାରୀ ମଧ୍ୟ କଲେ ।


    ଶିକ୍ଷାରେ , ଚାକିରରେ , ସବର୍ଣ୍ଣ ସମାଜର ଗରିବ ପରିବାରକୁ ଏହାର ଲାଭ ମିଳିବ ଆଉ ଏହି କଥାକୁ ମଧ୍ୟ ଧ୍ୟାନରେ ରଖାଯାଇଛି କି ଯେଉଁମାନଙ୍କୁ ପୂର୍ବରୁ ମିଳୁଛି ସେଥିରୁ ଗୋଟିଏ ପ୍ରତିଶତ ମଧ୍ୟ କମ୍ ହେବନାହିଁ । ନୂତନ ବ୍ୟବସ୍ଥା ସୃଷ୍ଟି କରାଗଲା ଆଉ ସୁଯୋଗ କମ୍ ନ ହେଉ ଏଥିପାଇଁ ଶିକ୍ଷା କ୍ଷେତ୍ରରେ 10 ପ୍ରତିଶତ ଆସନ ବଢାଇବାର ମଧ୍ୟ ନିଷ୍ପତ୍ତି ନେଇ ନିଆ ଯାଇଛି , ଯାହାଦ୍ୱାରା ଏକ ସୁସ୍ଥ ବିକାଶ ଧାରା ସୃଷ୍ଟି କରାଯାଇ ପାରିବ । ଏଭଳି ଏକ ମଡେଲ , ସମାଜରେ ବିନା ଉତ୍ତେଜନା ସୃଷ୍ଟି କରି ଆମେ ଠିଆ କରାଇବାର କାର୍ଯ୍ୟ କରିଛୁ ।


    ସମାଜର ସେବା ପାଇଁ ଶାସନ ବ୍ୟବସ୍ଥାର ସମର୍ପଣ ଭାବର ଉପଯୋଗ ଏଭଳି ଏକ ଭାବ ସହିତ ଏହା ଏକ ଶ୍ରେଷ୍ଠ କାର୍ଯ୍ୟ ଚାଲୁ ରହିଛି । ମୁଁ ଆଜି ସେବନ୍ତିଭାଇଙ୍କୁ , ତାଙ୍କ ପରିବାରର ସଦସ୍ୟମାନଙ୍କୁ ସେମାନଙ୍କର ଏହି ସାହସ ପାଇଁ , ତାଙ୍କର ଏହି ସେବା ଭାବ ପାଇଁ , ତାଙ୍କର ଏହି ସମର୍ପଣ ଭାବ ପାଇଁ ହୃଦୟର ସହିତ ଅଭିନନ୍ଦନ ଜଣାଉଛି ଆଉ ଏହା ସହିତ ଅନେକ ଅନେକ ଶୁଭକାମନା ମଧ୍ୟ ଜଣାଉଛି ଆଉ ଭାରତ ସରକାରଙ୍କ ତରଫରୁ ମଧ୍ୟ ଆଶ୍ୱାସନା ଦେଉଛି , ବିଶ୍ୱାସ ଦେଉଛି କି ସେବାର ଏହି କାର୍ଯ୍ୟରେ ସରକାର ମଧ୍ୟ କାନ୍ଧରେ କାନ୍ଧ ମିଶାଇ ଆପଣଙ୍କ ସହିତ ରହିବେ । ବହୁତ ବହୁତ ଧନ୍ୟବାଦ ।


    **********

    
    
    (Release ID: 1562629) Visitor Counter : 1