      ରେଳ ମନ୍ତ୍ରଣାଳୟ

      ନିକଟରେ ସଂସଦରେ 103ତମ ସମ୍ବିଧାନ ସଂଶୋଧନ ହେବା ପରେ ଆର୍ଥିକ ପଛୁଆ ବର୍ଗଙ୍କ ନିମନ୍ତେ 10% ସଂରକ୍ଷଣ ସୁବିଧା ଥାଇ ପ୍ରଥମ ବୃହତ ନିଯୁକ୍ତି ପ୍ରକ୍ରିୟା
      Posted On: 23 JAN 2019 4:17PM by PIB Bhubaneshwar


    14 ମାସ ତଳେ ଭାରତୀୟ ରେଳବାଇ 1 , 51 , 548 ଟି ପଦବିରେ ନିଯୁକ୍ତି ପାଇଁ ବୃହତ ପ୍ରକ୍ରିୟା ଆରମ୍ଭ କରିଥିବା ବେଳେ ଏବେ ଆସନ୍ତା ଦୁଇ ବର୍ଷ ମଧ୍ୟରେ ଦୁଇଟି ପର୍ଯ୍ୟାୟରେ 2 , 30 , 000ରୁ ଅଧିକ ପଦବିରେ ନିଯୁକ୍ତି ପାଇଁ ଏକ ବୃହତ ନିଯୁକ୍ତି ପ୍ରକ୍ରିୟା ଆରମ୍ଭ କରିବାକୁ ଯାଉଛି ।


    ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀଙ୍କ ଦୃଷ୍ଟିକୋଣ ଅନୁଯାୟୀ ଭାରତୀୟ ରେଳବାଇ ରେଳ ନେଟୱର୍କର ଆବଶ୍ୟକତା ଓ ନୂତନ ପ୍ରକଳ୍ପ ଗୁଡ଼ିକ ପାଇଁ ଜରୁରିକୁ ଦୃଷ୍ଟି ଦେଇ ରେଲୱେ ଶ୍ରମ ଶକ୍ତି ବୃଦ୍ଧି ସକାଶେ ଅଧିକ ନିଯୁକ୍ତି ଦେଉଛି । ନୂତନ ନିଯୁକ୍ତି ପ୍ରକ୍ରିୟା ଯୋଗୁ ରେଳବାଇରେ ଚାଲିଥିବା ଓଭରଟାଇମ୍ , ନୂତନ ପ୍ରକଳ୍ପର ବିଳମ୍ବ ଏବଂ ଆଧୁନିକୀକରଣରେ ସମସ୍ୟା ଆଦି ଦୂର ହୋଇପାରିବ । 2014ରୁ ଏ ପର୍ଯ୍ୟନ୍ତ ରେଳବାଇରେ ନିବେଶ ତିନି ଗୁଣା ବୃଦ୍ଧି ହୋଇଥିବାରୁ ଅଧିକ ନିଯୁକ୍ତିର ଆବଶ୍ୟକତା ରହିଛି ଯାହାକି ରେଳବାଇ ସମ୍ପ୍ରସାରଣ କରିବ ।


    ଏବେ ରେଳବାଇରେ ମୋଟ 15,06,598 ଟି ପଦବି ଥିବା ବେଳେ 12,23,622 ଜଣ କାର୍ଯ୍ୟରତ ଅଛନ୍ତି । ବଳକା 2,82,976 ଟି ପଦବି ଫାଙ୍କା ପଡ଼ିଛି । 1,51,548 ଟି ପଦବିରେ ନିଯୁକ୍ତି ପାଇଁ ପ୍ରକ୍ରିୟା ଜାରି ଥିବା ବେଳେ 1,31,428 ଟି ପଦବି ଏବେ ବି ଫାଙ୍କା ରହିଛି । ଏହା ମଧ୍ୟ ଉଲ୍ଲେଖଯୋଗ୍ୟ , ରେଲୱେରେ 2019-20 ଓ 2020-21ରେ ଯଥାକ୍ରମେ ପ୍ରାୟ 53 ହଜାର ଓ 43 ହଜାର କର୍ମଚାରୀ ଅବସର ନେବେ । ଯାହାଦ୍ୱାରା କି ଅଧିକ 99 ହଜାର ପଦବି ଶୂନ୍ୟ ରହିବ । ବର୍ତ୍ତମାନ ଚାଲିଥିବା ନିଯୁକ୍ତି ପ୍ରକ୍ରିୟା ପରେ ଫାଙ୍କା ପଡ଼ୁଥିବା 1 , 31 , 428 ପଦବି ଏବଂ ଆଗକୁ ଅବସର ପରେ ଫାଙ୍କା ପଡ଼ିବାକୁ ଥିବା ପ୍ରାୟ 99 ହଜାର ପଦବିକୁ ମିଶାଇ ମୋଟ ପ୍ରାୟ 2 , 30 , 000 ପଦବି ଆସନ୍ତା ଦୁଇ ବର୍ଷ ମଧ୍ୟରେ ଫାଙ୍କା ରହିବ ।


    ଆସନ୍ତା ଦୁଇ ବର୍ଷ ମଧ୍ୟରେ ଦୁଇଟି ପର୍ଯ୍ୟାୟରେ ଏହି ପଦବି ଗୁଡ଼ିକୁ ପୂରଣ କରିବାକୁ ରେଳବାଇ ଯୋଜନା କରିଛି । 2019 ଫେବ୍ରୁଆରୀ-ମାର୍ଚ୍ଚରେ ପ୍ରଥମ ପର୍ଯ୍ୟାୟରେ 1 , 31 , 328 ପଦବିରେ ନିଯୁକ୍ତି ଦିଆଯିବ । ସରକାରଙ୍କ ସଂରକ୍ଷଣ ନୀତି ଅନୁଯାୟୀ ଏସସି , ଏସଟି ଏବଂ ଓବିସି ପ୍ରାର୍ଥୀଙ୍କ ପାଇଁ ଯଥାକ୍ରମେ 19 ହଜାର 715 , 9 ହଜାର 857 ଏବଂ 35 ହଜାର 485ଟି ପଦବି ସଂରକ୍ଷିତ ରହିବ । ଏଥିସହ ନିକଟରେ ସଂସଦରେ ହୋଇଥିବା 103ତମ ସମ୍ବିଧାନ ସଂଶୋଧନ ଅନୁଯାୟୀ ଆର୍ଥିକ ଦୁର୍ବଳ ବର୍ଗଙ୍କ ପାଇଁ 10% ପଦବି ଅର୍ଥାତ୍ 13 , 100 ପଦବି ସଂରକ୍ଷିତ ରହିବ । ଏହି ସମସ୍ତ ପ୍ରକ୍ରିୟା 2020 ଏପ୍ରିଲ-ମେ ସୁଦ୍ଧା ଶେଷ ହେବ ।


    ପ୍ରତମ ପର୍ଯ୍ୟାୟର 1 , 31 , 328 ପଦବିରେ ନିଯୁକ୍ତି ପରେ ଦ୍ୱିତୀୟ ପର୍ଯ୍ୟାୟରେ ଅବସରଜନିତ ଫାଙ୍କା ହେଉଥିବା 99 ହଜାର ପଦବିରେ ନିଯୁକ୍ତି ପାଇଁ ପ୍ରକ୍ରିୟା ହେବ । ସରକାରଙ୍କ ସଂରକ୍ଷଣ ନୀତି ଅନୁସାରେ ଏସସି , ଏସଟି , ଓବିସି ଏବଂ ଆର୍ଥିକ ଦୁର୍ବଳ ବର୍ଗଙ୍କ ନିମନ୍ତେ ଯଥାକ୍ରମେ 15000 , 7500 , 27000 ଏବଂ 10000 ପଦବି ସଂରକ୍ଷିତ ରହିବ ।


    ଏହି ନିଯୁକ୍ତି ବିଭିନ୍ନ କ୍ୟାଡରର ପଦବିରେ ହେବ । ତେଣୁ ପଦବି ଗୁଡ଼ିକର ଆବଶ୍ୟକତା ଅନୁଯାୟୀ ଆବଶ୍ୟକ ଶିକ୍ଷାଗତ ଯୋଗ୍ୟତା , ଆଇଟିଆଇ , ଡିପ୍ଲୋମା , ଇଞ୍ଜିନିୟରିଂ ସ୍ନାତକ କିମ୍ବା ଏହାଠାରୁ ଅଧିକ ହୋଇପାରେ ।


    ଏହି ନିଯୁକ୍ତି ପ୍ରକ୍ରିୟା ଯୋଗୁ ପ୍ରତ୍ୟକ୍ଷ ଓ ପରୋକ୍ଷ ଭାବେ ଅନେକ ନିଯୁକ୍ତି ସୁଯୋଗ ସୃଷ୍ଟି ହେବ । ପ୍ରଥମ ପର୍ଯ୍ୟାୟରେ 1 , 31 , 328 ପଦବିରେ ନିଯୁକ୍ତି ଏବଂ ପରବର୍ତ୍ତୀ ସମୟରେ 99 ହଜାର ପଦବିରେ ନିଯୁକ୍ତି ପ୍ରତ୍ୟକ୍ଷ ଭାବେ 2 , 30 , 000 ନିଯୁକ୍ତି ମିଳିପାରିବ । ଏହାଦ୍ୱାରା ଦକ୍ଷତା ଓ ନିବେଶ ବୃଦ୍ଧି ଯୋଗୁ ଆଞ୍ଚଳିକ ଆର୍ଥିକ ସ୍ଥିତିରେ ବିକାଶ ହେବ ଏବଂ ରେଲୱେ ନେଟୱର୍କ ବୃଦ୍ଧି ଯୋଗୁ ସମନ୍ୱିତ ଆର୍ଥିକ ଚିତ୍ର ବୃଦ୍ଧି ପାଇବା ସହ ଯୁବ ପିଢ଼ିଙ୍କ ପାଇଁ ଅଧିକ ନିଯୁକ୍ତି ସୁଯୋଗ ସୃଷ୍ଠି ହୋଇପାରିବ ।


    **************


    

    
    (Release ID: 1561940) Visitor Counter : 1