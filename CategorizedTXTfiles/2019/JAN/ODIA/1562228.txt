      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜାନୁଆରୀ 31, 2019ରେ ସଂସଦର ବଜେଟ ଅଧିବେଶନ ପୂର୍ବରୁ ଗଣମାଧ୍ୟମକୁ ପ୍ରଧାନମନ୍ତ୍ରୀଙ୍କ ବିବୃତି
      Posted On: 31 JAN 2019 3:35PM by PIB Bhubaneshwar


    ଆପଣମାନଙ୍କୁ ସମସ୍ତଙ୍କୁ 2019ର ଅନେକ ଅନେକ ଶୁଭକାମନା । ଆଜି ବଜେଟ ଅଧିବେଶନ ଆରମ୍ଭ ହେଉଛି । କିଛି ସମୟ ପରେ ଆଦରଣୀୟ ରାଷ୍ଟ୍ରପତି ମହୋଦୟ ଉଭୟ ସଦନର ମିଳିତ ଅଧିବେଶନକୁ ସମ୍ବୋଧିତ କରିବେ । ଗତଥର ସଦନର ବ୍ୟବହାର ଆମେ ସମସ୍ତେ ଦେଖିଛେ । ସମ୍ପ୍ରତି ଦେଶରେ ଏକ ସଚେତନତା ରହିଛି , ପ୍ରତି ନାଗରିକ ସଦନର ଗତିବିଧିକୁ ଅତି ତୀକ୍ଷ୍ନ ଦୃଷ୍ଟିରେ ଦେଖୁଛନ୍ତି ଏବଂ ଏବେ ଦେଶର ପ୍ରତ୍ୟେକ ଛୋଟ ମୋଟ ଘଟଣାର ପହଂଚ ବଢ଼ିଛି ତେଣୁ ସାଧାରଣ ମଣିଷ ପାଖେ ସବୁ କଥା ପହଂଚୁଛି । ଏହି କାରଣରୁ ଆଲୋଚନାରେ ଯାହାର ଆଗ୍ରହ ନଥାଏ , ତର୍କରେ ଯାହାର ଆଗ୍ରହ ନଥାଏ , ସେମାନଙ୍କ ପ୍ରତି ସମାଜରେ ସ୍ୱାଭାବିକ ଭାବେ ଅସୂୟା ଭାବ ସୃଷ୍ଟି ହୋଇଥାଏ ।


    ମୁଁ ଆଶା କରୁଛି କି ଆମର ସମସ୍ତ ଆଦରଣୀୟ ସାଂସଦ ଏହି ଜନ ଭାବନାକୁ ଧ୍ୟାନରେ ରଖି ଏହି ବଜେଟ ଅଧିବେଶନର ଉପଯୋଗ କରନ୍ତୁ ଏବଂ ଗଭୀରତାର ସହିତ , ବିସ୍ତୃତ ଭାବେ , ସୂଚନାରେ ପରିପୂର୍ଣ୍ଣ ଚର୍ଚ୍ଚାରେ ଭାଗ ନିଅନ୍ତୁ , ନିଜର ବିଚାର ରଖନ୍ତୁ , ସଦନକୁ ଲାଭାନ୍ୱିତ କରନ୍ତୁ , ସରକାରଙ୍କୁ ମଧ୍ୟ ଲାଭାନ୍ୱିତ କରନ୍ତୁ ଏବଂ ଆମ ପାଖରେ ଏହି ଅଧିବେଶନରେ ଯେତେ ବି କାମ ରହିଛି , ଏହାର ସର୍ବାଧିକ ଉପଯୋଗ ଆମର ସମସ୍ତ ଆଦରଣୀୟ ସାଂସଦ କରନ୍ତୁ ; ଏହିପରି ଆଶା ମୋର ସେମାନଙ୍କଠାରୁ ରହିଛି ଏବଂ ମୁଁ ଏହା ମଧ୍ୟ ଜାଣିଛି ଯେ ଏବେ ସେମାନଙ୍କୁ ନିଜ ନିଜ କ୍ଷେତ୍ରକୁ ଯିବାର ଅଛି ଓ ସଦନ ସଦୁପଯୋଗର ଲାଭ ମଇଦାନରେ ସଦସ୍ୟମାନଙ୍କ ପ୍ରତି ଜନସାଧାରଣଙ୍କ ବ୍ୟବହାରରେ ନଜର ଆସିଥାଏ ।


    ମୋର ବିଶ୍ୱାସ ଯେ ଏହି ଗମ୍ଭୀରତାକୁ ସମସ୍ତେ ସ୍ୱୀକାର କରିବେ । ସବକା ସାଥ-ସବକା ବିକାଶ-ଏହି ମନ୍ତ୍ରକୁ ନେଇ ଆମେ ଚାଲିଛୁ , ଆଗକୁ ମଧ୍ୟ ଏଥିପାଇଁ ଆମେ ପ୍ରତିବଦ୍ଧ ତଥା ସଂକଳ୍ପବଦ୍ଧ । ସଦନରେ ମଧ୍ୟ ସମସ୍ତଙ୍କୁ ସାଥିରେ ନେଇ ଦେଶର ବିକାଶ ପାଇଁ କାମ କରିବାର ନିର୍ଣ୍ଣୟ ସହିତ ଆମେ ଆଗକୁ ବଢ଼ିବାକୁ ଚାହୁଁ । ଆମର ପୁରା ପ୍ରଚେଷ୍ଟା ରହିବ , ପତ୍ୟେକ ବିଷୟ ଉପରେ ଚର୍ଚ୍ଚା କରିବା ପାଇଁ ଆମେ ଉତ୍ସୁକ । ମୁଁ ଖୋଲା ମନରେ ଚର୍ଚ୍ଚାର ସ୍ୱାଗତ କରିବି , ସଦନର କାର୍ଯ୍ୟଧାରା ସଠିକ ଢ଼ଙ୍ଗରେ ଚାଲୁ , ମୁଁ ଏହାର ସ୍ୱାଗତ କରିବି , ମୁଁ ସ୍ୱାଗତ କରିବି କି ଏଠାରେ ସମସ୍ତ ସଦସ୍ୟ ମିଳିତ ଭାବେ ଆଗାମୀ ଭାରତର ନିର୍ମାଣରେ କିଛି ନା କିଛି ଯୋଗଦାନ କରିବାର ଗର୍ବ ପ୍ରାପ୍ତ କରନ୍ତୁ ।


    ବହୁତ ବହୁତ ଧନ୍ୟବାଦ ।


    **********


    

    
    (Release ID: 1562228) Visitor Counter : 16