      ଗୃହ ନିର୍ମାଣ ଓ ସହରାଞ୍ଚଳ ଦାରିଦ୍ର୍ୟ ଦୂରୀକରଣ ମନ୍ତ୍ରଣାଳୟ

      • ସହରାଞ୍ଚଳ ଜୀବିକାକୁ ଗୁରୁତ୍ୱ ଦେଇ 2019 ଫେବ୍ରୁଆରୀ 1ରୁ 15 ଯାଏଁ ଆୟୋଜିତ ହେବ ସହରୀ ସମୃଦ୍ଧି ଉତ୍ସବ
      • ଡିଏୱାଇ-ଏନୟୁଏଲ୍ଏମକୁ ଗରିବରୁ ଅତି ଗରିବ ଓ ଦୁର୍ବଳ ବର୍ଗଙ୍କ ନିକଟରେ ପହଞ୍ଚାଇବାକୁ ଲକ୍ଷ୍ୟ ରଖାଯାଇଛି
      • ୟୁଏଲବି ଅଧିକାରୀ ଓ ଏସ୍ଏଚଜି ମହାସଂଘଗୁଡ଼ିକର ନିୟମିତ ବୈଠକ ପାଇଁ ସହରୀ ସହଭାଗିତା ମଞ୍ଚ ଗଠନ ପ୍ରସ୍ତାବ
      • 5 ଲକ୍ଷରୁ ଅଧିକ ଜନସଂଖ୍ୟା ଥିବା ସମସ୍ତ ସହରରେ ଜବ ମେଳା ଆୟୋଜନ ହେବ
      • 2019 ଫେବ୍ରୁଆରୀ 8ରୁ 17 ନୂଆଦିଲ୍ଲୀରେ ଏସ୍ଏଚଜି ଉତ୍ପାଦ ପ୍ରଦର୍ଶନୀ ଓ ମେଳା
      Posted On: 18 JAN 2019 5:48PM by PIB Bhubaneshwar


    ସହରାଞ୍ଚଳ ଜୀବନ ଜୀବିକାକୁ ଗୁରୁତ୍ୱ ଦେଇ 2019 ଫେବ୍ରୁଆରୀ 1ରୁ 15 ଯାଏଁ ‘ ସହରୀ ସମୃଦ୍ଧି ଉତ୍ସବ ’ ନାମକ ପାକ୍ଷିକ କାର୍ଯ୍ୟକ୍ରମ ଆୟୋଜନ କରାଯିବ ବୋଲି ହାଉସିଂ ଏବଂ ସହରାଞ୍ଚଳ ବ୍ୟାପାର ରାଷ୍ଟ୍ରମନ୍ତ୍ରୀ (ସ୍ୱାଧୀନ) ଶ୍ରୀ ହରଦୀପ ଏସ୍ ପୁରୀ ସୂଚନା ଦେଇଛନ୍ତି । ଏହି କାର୍ଯ୍ୟକ୍ରମ ଜରିଆରେ ରାଷ୍ଟ୍ରୀୟ ସହରାଞ୍ଚଳ ଜୀବିକା ମିଶନ୍ (ଡିଏୱାଇ-ଏନ୍ୟୁଏଲ୍ଏମ୍)ର ଫାଇଦାକୁ ଗରିବରୁ ଅତିଗରିବ ଏବଂ ଦୁର୍ବଳ ବର୍ଗର ଲୋକଙ୍କ ପାଖରେ ପହଞ୍ଚାଇବା ସହ ଏସ୍ଏଚଜି ସଦସ୍ୟଙ୍କ ପାଇଁ ଥିବା ଅନ୍ୟ ସରକାରୀ ସ୍କିମଗୁଡ଼ିକୁ ପ୍ରଦର୍ଶନ କରିବାକୁ ଲକ୍ଷ୍ୟ ରଖାଯାଇଛି । ଶ୍ରୀ ପୁରୀ ଆଜି ଏଠାରେ ଗଣମାଧ୍ୟମକୁ ଉଦ୍ବୋଧନ ଦେଇ ଏହା କହିଛନ୍ତି । ଏହି ସମ୍ମିଳନୀରେ ଗୃହ ନିର୍ମାଣ ଏବଂ ସହରାଞ୍ଚଳ ବ୍ୟାପାର ସଚିବ ଶ୍ରୀ ଦୁର୍ଗା ଶଙ୍କର ମିଶ୍ର , ଡିଏୱାଇ-ଏନୟୁଏଲ୍ଏମ ମିଶନ ନିର୍ଦ୍ଦେଶକ ଶ୍ରୀ ସଂଜୟ କୁମାର ଉପସ୍ଥିତ ଥିଲେ ।


    ଶ୍ରୀ ପୁରୀ କହିଲେ ଯେ ଦୀନ ଦୟାଲ ଅନ୍ତୋଦୟ ଯୋଜନା ଡିଏୱାଇ-ଏନୟୁଏଲ୍ଏମ୍ ଅଧୀନରେ ସୁଦୃଢ଼ କମ୍ୟୁନିଟି ଭିତ୍ତିକ ସଂଗଠନ ବିକାଶ , ପ୍ଲେସମେଣ୍ଟ ପାଇଁ ଆବଶ୍ୟକ କରୁଥିବା କୌଶଳ ପ୍ରଶିକ୍ଷଣ , ଆତ୍ମନିର୍ଭରଶୀଳ ଉଦ୍ୟୋଗକୁ ସବସିଡି ହାରରେ ଋଣ ଯୋଗାଣ , ଷ୍ଟ୍ରିଟ ଭଏଣ୍ଡରଙ୍କ ଜୀବିକା ପାଇଁ ସହାୟତା ତଥା ବାସହୀନଙ୍କ ପାଇଁ ଆଶ୍ରୟସ୍ଥଳୀ ତିଆରି କରି ସହରୀ ଗରିବୀ ସମସ୍ୟା ଦୂର ପାଇଁ ପ୍ରଚେଷ୍ଟା କରାଯାଉଛି । ଏସବୁ ଦିଗରେ ଏହି ମିଶନରେ ଆଖିଦୃଶିଆ ପ୍ରଗତି ହୋଇଛି ।


    34 ଲକ୍ଷ ସହରୀ ଗରିବ ମହିଳାଙ୍କୁ ଏକାଠି କରି ସ୍ୱୟଂ ସହାୟକ ଗୋଷ୍ଠୀ ଓ ସେମାନଙ୍କର ମହାସଂଘ ଗଠନ କରାଯାଇଛି ।


    8.9 ଲକ୍ଷରୁ ଅଧିକ ପ୍ରାର୍ଥୀଙ୍କୁ କୌଶଳ ପ୍ରଶିକ୍ଷଣ ଓ ପ୍ରମାଣପତ୍ର ଦିଆଯାଇଛି ଏବଂ 4.6 ଲକ୍ଷଙ୍କୁ ପ୍ଲେସମେଣ୍ଟ ଯୋଗାଇ ଦିଆଯାଇଛି ।


    8.5 ଲକ୍ଷରୁ ଅଧିକ ବ୍ୟକ୍ତିବିଶେଷ ଓ ଗ୍ରୁପକୁ ସବସିଡି ଋଣ ଯୋଗାଇ ଦିଆଯାଇଛି । 60 , 000ରୁ ଅଧିକ ସହରୀ ବାସହୀନଙ୍କ ପାଇଁ 1 , 098ଟି ସେଲ୍ଟର ବା ଆଶ୍ରୟସ୍ଥଳୀ ନିର୍ମାଣ କରାଯାଇଛି ।


    ସର୍ଭେ ଜରିଆରେ 2 , 430 ସହରରେ 16 ଲକ୍ଷ ଷ୍ଟ୍ରିଟ ଭେଣ୍ଡରଙ୍କୁ ଚିହ୍ନଟ କରାଯାଇଛି ଏବଂ ସେମାନଙ୍କ ମଧ୍ୟରୁ ଅର୍ଦ୍ଧେକଙ୍କୁ ପରିଚୟ ପତ୍ର ପ୍ରଦାନ କରାଯାଇଛି ।


    ଗଣମାଧ୍ୟମକୁ ଉଦ୍ବୋଧନ ଦେଇ ଶ୍ରୀ ଦୁର୍ଗା ଶଙ୍କର ମିଶ୍ର କହିଲେ , ଏହି କାର୍ଯ୍ୟକ୍ରମ ଅବସରରେ ରାଜ୍ୟ ଓ ସହରଗୁଡ଼ିକର ସକ୍ରିୟ ଭାଗୀଦାରୀତାରେ ସହର , ରାଜ୍ୟ ଓ ଜାତୀୟ ସ୍ତରରେ ବିଭିନ୍ନ ପ୍ରକାର କାର୍ଯ୍ୟକଳାପ ଆୟୋଜନ କରାଯିବ । ଏ ଅବସରରେ ସହରସ୍ତରରେ ହେବାକୁ ଥିବା କାର୍ଯ୍ୟକ୍ରମ ଗୁଡ଼ିକ ହେଲା-


    ସରକାରୀ ଯୋଜନା ଯଥା ଏସବିଏମ୍(ୟୁ) , ପିଏମ୍ଏୱାଇ(ୟୁ) , ପ୍ରଧାନମନ୍ତ୍ରୀ ଉଜ୍ଜ୍ୱଳା ଯୋଜନା , ପ୍ରଧାନମନ୍ତ୍ରୀ ଜନଧନ ଯୋଜନା , ପ୍ରଧାନମନ୍ତ୍ରୀ ସୁରକ୍ଷା ବୀମା ଯୋଜନା , ପ୍ରଧାନମନ୍ତ୍ରୀ ଜୀବନ ଜ୍ୟୋତି ଯୋଜନା ଓ ଜାତୀୟ ପୋଷଣ ମିସନରେ ସାମିଲ ହୋଇ ନଥିବା ଯୋଗ୍ୟ ଏସ୍ଏଚଜି ସଦସ୍ୟଙ୍କୁ ଚିହ୍ନଟ କରିବାକୁ ‘ ସେଫ୍ଟିନେଟ୍ସର୍ଭେ ’ ନାମକ ଏକ ସର୍ଭେ କରାଯିବ । 2019 ଜାନୁଆରୀ 31 ସୁଦ୍ଧା ଆବଶ୍ୟକ ଫର୍ମାଲିଟି ପୂରଣ କରାଯିବ ଏବଂ ପକ୍ଷ ପାଳନ ବେଳେ ହିତାଧିକାରୀଙ୍କୁ ମଞ୍ଜୁରି ପତ୍ର/ଫାଇଦା ବିତରଣ କରାଯିବ ।


    ଡିଏୱାଇ-ଏନୟୁଏଲ୍ଏ ସମ୍ପର୍କରେ ସଚେତନତା ସୃଷ୍ଟି କରିବାକୁ ସହରଗୁଡ଼ିକରେ ଥିବା ଏସ୍ଏଚଜି ସଦସ୍ୟମାନେ ଏକ ଶୋଭାଯାତ୍ରାରେ ଅଂଶଗ୍ରହଣ କରିବେ । ଯୋଗ୍ୟ ହିତାଧିକାରୀଙ୍କୁ ରିଭଲ୍ଭିଂ ପାଣ୍ଠି ଯୋଗାଇ ଦିଆଯିବ ।


    ଦୁର୍ବଳ ବର୍ଗ ଯଥା ଅସଙ୍ଗଠିତ ସଫେଇ ଶ୍ରମିକ , ଝାଡ଼ୁଦାର , ବର୍ଜ୍ୟ ଉଠାଳିଙ୍କ ପାଇଁ ନୂଆଏସ୍ଏଚଜି ଗଠନ କରିବାକୁ ଏକ ଅଭିଯାନ ଆରମ୍ଭ କରାଯିବ ।


    ଏସ୍ଏଚଜି ମହାସଂଘଗୁଡ଼ିକ ସହ ୟୁଏଲବି ଅଧିକାରୀଙ୍କର ନିୟମିତ ବୈଠକ ଉଦ୍ଦେଶ୍ୟରେ ସହରୀ ସହଭାଗିତା ମଞ୍ଚ ନାମକ ଏକ ନୂଆ ପ୍ଲାଟଫର୍ମ ଗଠନ ପାଇଁ ପ୍ରସ୍ତାବ ଦିଆଯାଇଛି । ଏହାଦ୍ୱାରା ସ୍ଥାନୀୟ ସମସ୍ୟା ଦୂର କରିବାରେ ସହରୀ ଗରିବଙ୍କ ସହଭାଗିତା ବଢ଼ିବ ।


    ଅଣୁ ଉଦ୍ୟୋଗୀଙ୍କୁ ଋଣ ସୁବିଧା ଯୋଗାଇବା ଲକ୍ଷ୍ୟରେ ସହରୀ ଗରିବ କଲୋନୀଗୁଡ଼ିକ ପାଖରେ ବ୍ୟାଙ୍କଗୁଡ଼ିକ ଦ୍ୱାରା ଋଣ ଶିବିର ଆୟୋଜନ କରାଯିବ । 2019 ଜାନୁଆରୀ 31 ସୁଦ୍ଧା ସମସ୍ତ ବକେୟା ଋଣ ଆବେଦନକୁ ମଞ୍ଜୁରି ଦେବାକୁ ପ୍ରସ୍ତାବ ରଖାଯାଇଛି ।


    ଡିଏୱାଇ-ଏନୟୁଏଲ୍ଏମ୍ ଅଧୀନରେ ସହରୀ ବାସହରାଙ୍କ ପାଇଁ ନିକଟସ୍ଥ କଲେଜଗୁଡ଼ିକରେ ଆଶ୍ରୟସ୍ଥଳୀ କରାଯିବ । ଫଳରେ ଏହା ଆଶ୍ରୟସ୍ଥଳୀ ନିବାସୀଙ୍କ ପାଇଁ ଏକ ସ୍ୱାସ୍ଥ୍ୟକର ପରିବେଶ ହେବ ଏବଂ କଲେଜ ବିଦ୍ୟାର୍ଥୀଙ୍କ ପାଇଁ ଏକ ଶିକ୍ଷା ଅଭିଜ୍ଞତା ଦେବ ।


    ରାଜ୍ୟସ୍ତରୀୟ କାର୍ଯ୍ୟକ୍ରମରେ-


    5 , 00 , 000ରୁ ଅଧିକ ଜନସଂଖ୍ୟା ବିଶିଷ୍ଟ ସମସ୍ତ ସହରରେ ରାଜ୍ୟଗୁଡ଼ିକ ଦ୍ୱାରା ନିଯୁକ୍ତିମେଳା ଆୟୋଜନ ହେବ । ଏହା ମଜୁରି ଶ୍ରମିକ ଓ ଆପ୍ରେଂଟିସ୍ସି ପ୍ପ୍ରୋଗ୍ରାମ୍ ପାଇଁ ନିଯୁକ୍ତି ପ୍ରଦାନ କରିବ ।


    ରାଜ୍ୟ ରାଜଧାନୀ ଏବଂ ପ୍ରମୁଖ ସହରଗୁଡ଼ିକରେଏସ୍ଏଚଜି ଉତ୍ପାଦର ପ୍ରଦର୍ଶନୀ ଓ ବିକ୍ରି ପାଇଁ ମେଳା ଆୟୋଜନ ହେବ ।


    ଯୋଗ୍ୟ ଷ୍ଟ୍ରିଟଭେଣ୍ଡରଙ୍କୁ ପରିଚୟ ପତ୍ର ପ୍ରଦାନ କରାଯିବ । ସ୍ଥାନୀୟ ଷ୍ଟ୍ରିଟ୍ ଫୁଡ ସଂସ୍କୃତି ଓ ଖାଦ୍ୟପେୟକୁ ପାଳନ କରିବାକୁ ରାଜ୍ୟ ରାଜଧାନୀରେ ଷ୍ଟ୍ରିଟ୍ ଫୁଡ୍ ପର୍ବ ପାଳନ କରାଯିବ । ସ୍ୱାସ୍ଥ୍ୟକର ଓ ପରିଷ୍କାର ଉଦ୍ଦେଶ୍ୟରେଏଫ୍ଏସ୍ଏସ୍ଏଆଇ ଦ୍ୱାରା ଷ୍ଟ୍ରିଟ ଫୁଡ ଭେଣ୍ଡାରକୁ ପ୍ରଶିକ୍ଷଣ ଦିଆଯିବ ।


    ସେହିପରି ଜାତୀୟସ୍ତରୀୟ କାର୍ଯ୍ୟକ୍ରମରେ ନିମ୍ନଲିଖିତ କାର୍ଯ୍ୟକଳାପ ରହିବ-


    ସମାଜରେ ସଫେଇ କ୍ଷେତ୍ରରେ ଏକ ସମ୍ମାନଜନକ ଜୀବନ ଜିଇଁବାକୁ ପ୍ରୋତ୍ସାହିତ କରିଥିବା ଏଏଲ୍ଏଫ୍ , ସିଏଲ୍ଏଫ୍ ଓ ୟୁଏଲବିଗୁଡ଼ିକୁ ଡିଏୱାଇ-ଏନୟୁଏଲ୍ଏମ ସ୍ଵଚ୍ଛତା ଏକ୍ସିଲେନ୍ସ ଆୱାର୍ଡ ପ୍ରଦାନ କରାଯିବ । ସହରୀ ସମୃଦ୍ଧି ଉତ୍ସବ ବେଳେ ୟୁଏଲବି , ଏସ୍ଏଚଜିଗୁଡ଼ିକର ସକ୍ରିୟ ଅଂଶଗ୍ରହଣରେ ପରିମଳ ଭିତ୍ତିକ ଜୀବନ ଜୀବିକା ପାଇଁ ଏକ ଜାତୀୟ କର୍ମଶାଳା ଆୟୋଜନ କରାଯିବ । ଏ ଅବସରରେ ସ୍ୱଚ୍ଛତା ଏକ୍ସିଲେନ୍ସ ଆୱାର୍ଡ ପ୍ରଦାନ କରାଯିବ ।


    ଷ୍ଟ୍ରିଟ ଭେଣ୍ଡିଙ୍ଗ ଉପରେ ଏକ ଜାତୀୟ ସମ୍ମିଳନୀ ଆୟୋଜନ କରାଯାଇ ଷ୍ଟ୍ରିଟ ଭେଣ୍ଡରଙ୍କ ଜୀବିକାକୁ ଆଗେଇ ନେବାନେଇ ବିଭିନ୍ନ ପ୍ରସଙ୍ଗରେ ଆଲୋଚନା ହେବ ।


    2019 ଫେବ୍ରୁଆରୀ 8ରୁ 17 ଯାଏଁ ଦିଲ୍ଲୀରେ ଏସ୍ଏଚଜି ଉତ୍ପାଦଗୁଡ଼ିକର ବିକ୍ରି ଓ ପ୍ରଦର୍ଶନୀ ପାଇଁ ମେଳା ଆୟୋଜନ ହେବ । ଫେବ୍ରୁଆରୀ 14ରେ ନ୍ୟାସନାଲ ଷ୍ଟ୍ରିଟ ଫୁଡମେଳା ଆରମ୍ଭ ହେବ । ଏହି କାର୍ଯ୍ୟକ୍ରମଗୁଡ଼ିକ ସାରା ଦେଶର ମହିଳା ଅଣୁ ଉଦ୍ୟୋଗୀ ଓ ଷ୍ଟ୍ରିଟ ଭେଣ୍ଡରଙ୍କୁ ଏକ ପ୍ରମୁଖ ପ୍ଲାଟଫର୍ମ ଯୋଗାଇବ ।


    **********

    
    
    (Release ID: 1560970) Visitor Counter : 1