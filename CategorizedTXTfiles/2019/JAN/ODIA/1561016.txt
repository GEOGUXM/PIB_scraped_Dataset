      ପ୍ରତିରକ୍ଷା ମନ୍ତ୍ରଣାଳୟ

      ଡିଜିଏନସିସି ଗଣତନ୍ତ୍ର ଦିବସ ଶିବିର 2019ରେ ଏନସିସି କ୍ୟାଡେଟମାନଙ୍କୁ ପ୍ରଶଂସା କଲେ ନୌସେନା ପ୍ରମୁଖ
      Posted On: 21 JAN 2019 8:03PM by PIB Bhubaneshwar


    ଆଡମିରାଲ ସୁନୀଲ ଲାମ୍ବା , ପିଭିଏସଏମ , ଏଭିଏସଏମ , ଏଡିସି , ସିଓଏସସିର ଅଧ୍ୟକ୍ଷ ଏବଂ ନୌସେନା ପ୍ରମୁଖ ଆଜି ଦିଲ୍ଲୀ କେଣ୍ଟସ୍ଥିତ କାରିୟପ୍ପା ପରେଡ ମଇଦାନରେ ଡିଜି ଏନସିସି ଗଣତନ୍ତ୍ର ଦିବସ ଶିବିର ଗସ୍ତ କରିଥିଲେ ଏବଂ ଡିଜି ଏନସିସି , ଲେଫ୍ଟେନାଂଟ ଜେନେରାଲ ପିପି ମାଲହୋତ୍ରା , ବିଏସଏମଙ୍କ ଦ୍ୱାରା ତାଙ୍କର ସ୍ୱାଗତ କରାଯାଇଥିଲା ।


    ନୌସେନା ପ୍ରମୁଖ ଏନସିସିର ତିନି ଶାଖା ଅର୍ଥାତ ସେନା , ନୌସେନା ଏବଂ ବାୟୁସେନାର ନିର୍ବାଚିତ ହୋଇଥିବା କ୍ୟାଡେଟମାନଙ୍କ ଦ୍ୱାରା ପ୍ରଭାବୀ ଗାର୍ଡ ଅଫ ଅନରର ଅବଲୋକନ କରିଥିଲେ । ଏହାପରେ କ୍ୟାଡେଟମାନଙ୍କ ଦ୍ୱାରା ଏକ ଚମତ୍କାର ବ୍ୟାଣ୍ଡର ପ୍ରଦର୍ଶନ କରାଯାଇଥିଲା । ସିଏନଏସ ବିଭିନ୍ନ ସାମାଜିକ ସଚେତନତା ବିଷୟ-ବସ୍ତୁମାନଙ୍କୁ ଚିତ୍ରିତ କରି ସମସ୍ତ 17 ଏନସିସି ମହାନିର୍ଦ୍ଦେଶାଳୟର ଏନସିସି କ୍ୟାଡେଟମାନଙ୍କ ଦ୍ୱାରା ପ୍ରସ୍ତୁତ ପ୍ରଭାବଶାଳୀ ଧ୍ୱଜ କ୍ଷେତ୍ରର ମଧ୍ୟ ଅବଲୋକନ କରିଥିଲେ । କ୍ୟାଡେଟମାନଙ୍କ ଦ୍ୱାରା ବିଭିନ୍ନ ନୌସେନା ଜାହାଜ ମଡେଲମାନଙ୍କର ମଧ୍ୟ ପ୍ରଦର୍ଶନ କରାଯାଇଥିଲା ।


    ପରେ ଆଡମିରାଲ ବହୁମୁଖୀ ପ୍ରତିଭା ଅଧିକାରୀ କ୍ୟାଡେଟମାନଙ୍କ ଦ୍ୱାରା ସମୃଦ୍ଧ ଭାରତୀୟ ସଂସ୍କୃତିର ଚିତ୍ରିତ କରାଯାଇଥିବା ଆକର୍ଷକ ସାଂସ୍କୃତିକ କାର୍ଯ୍ୟକ୍ରମର ଅବଲୋକନ କରିଥିଲେ ।


    ଏହି ଅବସରରେ ନୌସେନା ପ୍ରମୁଖ ଏକ ପ୍ରଭାବଶାଳୀ ଗାର୍ଡ ଅଫ ଅନର ପ୍ରସ୍ତୁତ କରିଥିବା କ୍ୟାଡେଟମାନଙ୍କୁ ପ୍ରଶଂସା କରିଥିଲେ । ସେ କ୍ୟାଡେଟମାନଙ୍କ ଡ୍ରିଲ ଏବଂ ବହୁସଂଖ୍ୟାରେ ସେମାନଙ୍କ ଉପସ୍ଥିତି ଦ୍ୱାରା ପ୍ରଭାବିତ ଥିଲେ । ସେ କହିଲେ ଯେ ଏନସିସି ହେଉଛି ଏକ ପ୍ରମୁଖ ଯୁବ ସଂଗଠନ , ଯାହାକି କେନ୍ଦ୍ରିତ ଭାବେ ଦେଶର ଭବିଷ୍ୟତ ନେତାମାନଙ୍କୁ ପ୍ରସ୍ତୁତ କରିବା ଏବଂ ସେମାନଙ୍କୁ ଦେଶର ନେତୃତ୍ୱ ତଥା ଜୀବନର ସମସ୍ତ ପଦକ୍ଷେପରେ ଉତ୍କୃଷ୍ଟ କରିବା ପାଇଁ ସଶକ୍ତ କରିବାରେ ଏକାଠି ହୋଇଛି । ସେ ରାଷ୍ଟ୍ର ନିର୍ମାଣ ପ୍ରତି ଏନସିସି କ୍ୟାଡେଟମାନଙ୍କ ଯୋଗଦାନ ଏବଂ ସେମାନଙ୍କ ଅଦମ୍ୟ ଭାବନା ଏବଂ ବିପତ୍ତି ସମୟରେ ସେମାନଙ୍କ ସହଯୋଗ ସମ୍ବନ୍ଧରେ ପ୍ରକାଶ କରିଥିଲେ । ସେ ଦୀର୍ଘ ଅବଧି ଏବଂ ବିପଦପୂର୍ଣ୍ଣ ନୌକାୟନ ପାଇଁ ନୌସେନା ଗତିବିଧିରେ ସେମାନଙ୍କ ପ୍ରୟାସର ପ୍ରଶଂସା କରିଥିଲେ । ସିଏନଏସ ଏନସିସି କ୍ୟାଡେଟମାନଙ୍କୁ ସଶସ୍ତ୍ର ବଳରେ ସାମିଲ ହେବା ତଥା ମାତୃଭୂମିର ସେବା କରିବାର ମଧ୍ୟ ଆହ୍ୱାନ ପ୍ରଦାନ କରିଥିଲେ ।


    **************

    
    
    (Release ID: 1561016) Visitor Counter : 15