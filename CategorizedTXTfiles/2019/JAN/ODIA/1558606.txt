      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆସାମ ବ୍ୟତୀତ ଅନ୍ୟ ରାଜ୍ୟରେ ଲାଗୁ ହେବ ନାହିଁ ଏନଆରସି
      Posted On: 02 JAN 2019 4:04PM by PIB Bhubaneshwar


    ନାଗରିକତା ଅଧିନିୟମ (ନାଗରିକ ପଞ୍ଜିକରଣ ଓ ଜାତୀୟ ପରିଚୟପତ୍ର ଜାରି) 2003 ଅନୁଯାୟୀ ଆସାମରେ ଏନଆରସି 1951 ଲାଗୁ ହୋଇଛି । ମେ 2015 ଠାରୁ ଅଗଷ୍ଟ 2015 ଯାଏଁ ଆସାମରେ ଏନଆରସି ପାଇଁ ଦରଖାସ୍ତ ଆହ୍ୱାନ କରା ଯାଇଥିଲା ଓ ଆବଶ୍ୟକ ଯାଞ୍ଚ ପରେ ଏନଆରସିର ସଂପୂର୍ଣ୍ଣ ଚିଠା 30.07.2018ରେ ପ୍ରସ୍ତୁତ ହୋଇଥିଲା । ଏନଆରସି ଚିଠାକୁ ନେଇ କୌଣସି ଦାବି ବା ଆପତ୍ତି 31.12.2018 ଯାଏଁ ଗ୍ରହଣ କରା ଯାଇଥିଲା । ଦାବି ଓ ଆପତ୍ତିଗୁଡ଼ିକର ସମାଧାନ ପରେ ସୁପ୍ରିମକୋର୍ଟଙ୍କ ଦ୍ୱାରା ନିର୍ଦ୍ଧାରିତ ସମୟ ସୀମା ମଧ୍ୟରେ ଏନଆରସିକୁ ଅନ୍ତିମ ରୂପ ଦିଆ ଯାଇଥିଲା ।


    ଏନଆରସି 1951 ନବୀକରଣ କାର୍ଯ୍ୟକ୍ରମ ନାଗରିକତା ଅଧିନିୟମ 2003ର ସ୍ୱତନ୍ତ୍ର ବ୍ୟବସ୍ଥା ମାଧ୍ୟମରେ ଆସାମରେ ହୋଇଥିଲା । ବର୍ତ୍ତମାନ ସୁଦ୍ଧା ଅନ୍ୟ କୌଣସି ରାଜ୍ୟରେ ନ୍ୟାସନାଲ ରେଜିଷ୍ଟର ଅଫ ସିଟିଜେନ୍ସ ବା ଏନଆରସି ଲାଗୁ କରିବାର ଯୋଜନା ନାହିଁ ।


    କେନ୍ଦ୍ର ଗୃହ ରାଷ୍ଟ୍ରମନ୍ତ୍ରୀ ଶ୍ରୀ ହଂସରାଜ ଗଙ୍ଗାରାମ ଅହିର ରାଜ୍ୟସଭାକୁ ଲିଖିତ ଉତ୍ତର ମାଧ୍ୟମରେ ଏହା ଜଣାଇଛନ୍ତି ।


    **************

    
    
    (Release ID: 1558606) Visitor Counter : 18