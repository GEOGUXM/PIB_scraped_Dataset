      ପ୍ରଧାନମନ୍ତ୍ରୀଙ୍କ ଆର୍ଥିକ ପରାମର୍ଶଦାତା ପରିଷଦ

      ଅର୍ଥନୈତିକ ସ୍ଥିତିର ସମୀକ୍ଷା କଲେ ଇଏସି-ପିଏମ
      Posted On: 25 JAN 2019 3:43PM by PIB Bhubaneshwar


    ପ୍ରଧାନମନ୍ତ୍ରୀ ଅର୍ଥନୈତିକ ପରାମର୍ଶଦାତା ପରିଷଦ ( EAC-PM )ର 25 ଜାନୁଆରୀ , 2019ରେ ଅନୁଷ୍ଠିତ ଏକ ବୈଠକରେ ଅର୍ଥନୈତିକ ସ୍ଥିତିର ସମୀକ୍ଷା କରାଯାଇଥିଲା । ଅର୍ଥବ୍ୟବସ୍ଥାରେ ବୃହତ ଅର୍ଥ ବ୍ୟବସ୍ଥାର ମୂଳଦୂଆ ସୁଦୃଢ ରହିଛି କିନ୍ତୁ ଅନେକ କ୍ଷେତ୍ରରେ ଏହା ଆହ୍ୱାନପୂର୍ଣ୍ଣ ରହିଛି ଏବଂ ଏଥିମଧ୍ୟରୁ ଅନେକ ସଂରଚନାତ୍ମକ କ୍ଷେତ୍ରର ବୋଲି ପରିଷଦ ସଦସ୍ୟମାନେ ଅନୁଭବ କରିଥିଲେ । ବିଶ୍ୱ ଆର୍ଥିକ ବିକାଶର ସମ୍ଭାବନା ଖାସକରି ବିକଶିତ ଅର୍ଥବ୍ୟବସ୍ଥା ଦୃତ ଗତିରେ ବିକାଶ ହେଉଛି । ବୈଶ୍ୱିକ ଘଟଣାକ୍ରମଗୁଡିକ ବିଷୟରେ ଭାରତ ଅବଗତ । ଆଗାମୀ କିଛି ବର୍ଷ ପର୍ଯ୍ୟନ୍ତ ଭାରତର ବିକାଶ ହାର 7-7.5 ପ୍ରତିଶତ ମଧ୍ୟରେ ରହିବାର ସମ୍ଭାବନା ରହିଛି ଯାହା ବିଶ୍ୱର ସବୁଠାରୁ ଦୃତ ଅଭିବୃଦ୍ଧି ମଧ୍ୟରେ ଅନ୍ୟତମ । ଯଦି ସଂରଚନାତ୍ମକ ସମସ୍ୟାଗୁଡିକର ସମାଧାନ କରିବା ପାଇଁ ପଦକ୍ଷେପ ନିଆଯାଏ ତେବେ ବିକାଶ ହାରରେ 1 ପ୍ରତିଶତ ପର୍ଯ୍ୟନ୍ତ ବୃଦ୍ଧି ହୋଇପାରିବ ।


    ଇଏସି-ପିଏମ ବୈଠକରେ ଆଲୋଚନା କରାଯାଇଥିବା ବିଷୟଗୁଡିକ ମଧ୍ୟରେ କୃଷି ସମସ୍ୟା , ପୁଞ୍ଜି ନିବେଶ ପାଇଁ ଆଗ୍ରହ (14ତମ ଅର୍ଥ ଆୟୋଗ ଦ୍ୱାରା ରାଜ୍ୟଗୁଡିକୁ ପ୍ରଦାନ କରାଯାଇଥିବା ପୁଞ୍ଜି ନିବେଶ ସମେତ) , ଅର୍ଥନୈତିକ ସୁଦୃଢୀକରଣ , ସୁଧ ହାର ପ୍ରବନ୍ଧନ , ଋଣ ଏବଂ ଆର୍ଥିକ ବଜାର ଆଦି ରହିଛି । ଅଶୋଧିତ ତୈଳ ମୂଲ୍ୟରେ ବୃଦ୍ଧି-ହ୍ରାସ ହେଉଥିଲେ ମଧ୍ୟ ରିଜର୍ଭ ବ୍ୟାଙ୍କ ଟଙ୍କାର ବିନିମୟ ହାରର ଉତ୍ତମ ପ୍ରବନ୍ଧନ କରାଯାଇଛି ବୋଲି ପରିଷଦ ଅନୁଭବ କରିଛନ୍ତି । ତୈଳର ଉପଯୋଗ (ଜିଡିପିର ପ୍ରତିଶତ ଭାବେ ଜୀବାଶ୍ମ ଇନ୍ଧନର ବ୍ୟବହାର) କ୍ଷେତ୍ରରେ ହ୍ରାସ ପରିଲକ୍ଷିତ ହୋଇଛି ।


    ଅର୍ଥନୈତିକ ସଞ୍ଚୟ କ୍ଷେତ୍ରରେ ଦୃତତା ପରିଲକ୍ଷିତ ହେଉଛି ଏବଂ ଘରୋଇ ବ୍ୟାଙ୍କ , ସେବା କ୍ଷେତ୍ର ପାଇଁ ଋଣ ଉପଲବ୍ଧ କରାଯାଉଛି । ଅର୍ଥନୈତିକ କ୍ଷେତ୍ରରେ ସଂସ୍କାର ଏବଂ ସୁଦୃଢ କରାଯିବାର ଆବଶ୍ୟକତା ରହିଛି ଏବଂ ସରକାର ଏଥିପାଇଁ କାର୍ଯ୍ୟ କରୁଛନ୍ତି ।


    ପରିଷଦ ଏହା ମଧ୍ୟ ଅନୁଭବ କରିଛନ୍ତି ଯେ ସଂରକ୍ଷଣବାଦୀ ଆହ୍ୱାନକୁ ସମର୍ଥକ ନୀତିଗତ ହସ୍ତକ୍ଷେପଗୁଡିକ ମାଧ୍ୟମରେ ପରିବର୍ତ୍ତନ କରାଯିବାର ଆବଶ୍ୟକତା ରହିଛି କାରଣ ରତ୍ପାନୀ ସ୍ଥିତି ଉତ୍ତମ ରହିଛି । କୃଷି କ୍ଷେତ୍ରର ଆହ୍ୱାନଗୁଡିକ ପାଇଁ ସହଜରେ ଋଣ ଉପଲବ୍ଧତା ଏବଂ ମନରେଗା ଭଳି ରୋଜଗାର କାର୍ଯ୍ୟକ୍ରମଗୁଡିକ ଜରିଆରେ ଦୂର କରାଯାଇପାରିବ ।


    କୃଷି କ୍ଷେତ୍ରରେ ସଂସ୍କାର , ଏମଏସଏମଇ କ୍ଷେତ୍ର , କୌଶଳ ବିକାଶ , ଋଣ ସମ୍ବନ୍ଧୀତ ବିଷୟ , ଡିଜିଟାଲ ଦେୟ , ବ୍ୟାଙ୍କିଙ୍ଗ କ୍ଷେତ୍ରରେ ସଂସ୍କାର ଆଦି ଉପରେ ଅଧିକ ଧ୍ୟାନ ଦିଆଯିବାର ଆବଶ୍ୟକତା ରହିଛି । ସୁଦୃଢ ବୃହତ ଆର୍ଥିକ ପ୍ରବନ୍ଧନ ପାଇଁ ସରକାର ଏବଂ ଆରିବିଆଇକୁ ଶୁଭେଚ୍ଛା ଦେବାର ଆବଶ୍ୟକତା ରହିଛି ଏବଂ ଏହି ପ୍ରଚେଷ୍ଟା ଜାରି ରଖିବାର ଆବଶ୍ୟକତା ରହିଛି ।


    **********************

    
    
    (Release ID: 1561921) Visitor Counter : 2