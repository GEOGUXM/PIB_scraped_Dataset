      ସଡକ ପରିବହନ ଓ ରାଜପଥ ମନ୍ତ୍ରଣାଳୟ

      ବେଆଇନ କାର୍ଯ୍ୟକଳାପ (ନିଷେଧ) ଅଧିନିୟମ, 1967 (UPA)ର ଧାରା 3 ଅନୁଯାୟୀ ବେଆଇନ ସଙ୍ଗଠନ ଘୋଷଣା
      • ପେଟ୍ରୋଲିୟମ ରିଟେଲ୍ ଆଉଟ ଲେଟ ଫାଷ୍ଟ ଟ୍ୟାଗ ଜାରି ପାଇଁ ତୈଳବିପଣନ କମ୍ପାନି ଗୁଡ଼ିକ ସହ ସହଯୋଗିତା କରିବ ଏନ୍ଏଚ୍ଏଆଇ

      Posted On: 05 JAN 2019 3:29PM by PIB Bhubaneshwar

    ସହଜରେ ଫାଷ୍ଟଟ୍ୟାଗ୍ ଉପଲବ୍ଧତା ସୁନିଶ୍ଚିତ କରିବାକୁ ଏନ୍ଏଚ୍ଏଆଇର ସହଯୋଗୀ କମ୍ପାନି ଇଣ୍ଡିଆ ହାଇୱେ ମ୍ୟାନେଜମେଣ୍ଟ କମ୍ପାନି ଲିମିଟେଡ୍ ( IHMCL ) 2019 ଜାନୁଆରୀ 7ରେ ରାଷ୍ଟ୍ରାୟତ୍ତ ତୈଳବିପଣନ କମ୍ପାନି (ଆଇଓସିଏଲ୍ , ବିପିସିଏଲ୍ ଓ ଏଚପିସିଏଲ୍) ଗୁଡ଼ିକ ସହ ଏମ୍ଓୟୁ ସ୍ୱାକ୍ଷର କରିବାକୁ ଯାଉଛି । ଏହି ଏମ୍ଓୟୁ ଦେଶବ୍ୟାପୀ ପେଟ୍ରୋଲିୟମ ରିଟେଲ୍ ଆଉଟ ଲେଟ୍ ଫାଷ୍ଟଟ୍ୟାଗ୍ ଉପଲବ୍ଧତାକୁ ସୁନିଶ୍ଚିତ କରିବ । ପ୍ରଥମ ପର୍ଯ୍ୟାୟରେ ଦିଲ୍ଲୀ ଏନସିଆର 50ଟି ଇନ୍ଧନ ଷ୍ଟେସନରେ ଏହି ଟ୍ୟାଗ୍ ଉପଲବ୍ଧ ହେବ , ପରବର୍ତ୍ତୀ ସମୟରେ ଏହା ସମଗ୍ର ଦେଶକୁ ସମ୍ପ୍ରସାରଣ କରାଯିବ ।


    ଦେଶରେ ନ୍ୟାସନାଲ୍ ଇଲେକ୍ଟ୍ରୋନିକ ଟୋଲ କଲେକସନ ପ୍ରୋଗ୍ରାମ୍ ( NETC )କୁ କାର୍ଯ୍ୟକାରୀ କରିବା ପାଇଁ ଆଇଏଚ୍ଏମସିଏଲକୁ ଦାୟିତ୍ୱ ଦିଆଯାଇଛି । କମ୍ପାନି 2016 ଏପ୍ରିଲରେ ‘ ଫାଷ୍ଟଟ୍ୟାଗ୍ ’ ବ୍ରାଣ୍ଡ ନାମରେ ଏହି କାର୍ଯ୍ୟକ୍ରମର ଆରମ୍ଭ କରିଥିଲା । ବିଗତ ବର୍ଷ ଗୁଡ଼ିକରେ ଏହି କାର୍ଯ୍ୟକ୍ରମ ବେଶ ସଫଳତା ପାଇଛି ଏବଂ ଏବେ ଏହା 450ଟି ଜାତୀୟ ରାଜପଥ ଏବଂ ବଛା ବଛା ରାଜ୍ୟ ଟୋଲ୍ ପ୍ଲାଜାରେ କାର୍ଯ୍ୟକାରୀ ହେଉଛି ।


    ବର୍ତ୍ତମାନର ଏନ୍ଇଟିସି କାର୍ଯ୍ୟକ୍ରମ ଅଧୀନରେ ଅଧୀକୃତ ବ୍ୟାଙ୍କଗୁଡ଼ିକ ଦ୍ୱାରା ଏନ୍ଏଚ ଟୋଲ୍ ପ୍ଲାଜାରେ ସୀମିତ ପଏଣ୍ଟ୍-ଅଫ୍-ସେଲ୍ , ବଛା ବଛା ବ୍ୟାଙ୍କ ଶାଖା ଓ ଅନଲାଇନ ଜରିଆରେ ଫାଷ୍ଟ ଟ୍ୟାଗ ଜାରି କରାଯାଉଛି । ନିକଟରେ ସରକାର ଗ୍ରହଣ କରିଥିବା ପ୍ରସ୍ତାବିତ ଫାଷ୍ଟ ଟ୍ୟାଗ୍-ଜିଏସଟି ସମନ୍ୱୟ ଏବଂ ଭାରତର ସମସ୍ତ ଟୋଲ୍ ପ୍ଲାଜାରେ ଫାଷ୍ଟଟ୍ୟାଗ ଗ୍ରହଣ ବ୍ୟବସ୍ଥା ଯୋଗୁ ଫାଷ୍ଟଟ୍ୟାଗ ବିପଣନ ଚ୍ୟାନେଲକୁ ତ୍ୱରାନ୍ୱିତ କରିବାର ଜରୁରି ଆବଶ୍ୟକତା ରହିଛି । ଏହି ଏମ୍ଓୟୁ ଗୁଡ଼ିକ ଜରିଆରେ ଆଇଏଚ୍ଏମସିଏଲ ବଜାର ଚାହିଦା ପୂରଣ କରିବାରେ ସମର୍ଥ ହୋଇପାରିବ ।


    ଏହି ଋଣନୀତିକୁ ପୁନଶ୍ଚ ସହାୟତା କରିବା ଉଦ୍ଦେଶ୍ୟରେ ଆଇଏଚ୍ଏମସିଏଲ୍ , ମାଇଁ ଫାଷ୍ଟଟ୍ୟାଗ୍ ଏବଂ ଆଇଏଚ୍ଏମସିଏଲପିଓଏସ୍ ନାମକ 2ଟି ମୋବାଇଲ୍ ଆପ୍ଲିକେସ ଶୁଭାରମ୍ଭ କରିବାକୁ ଯୋଜନା କରିଛି । ଏହି ଆପ ଗୁଡ଼ିକ ଗ୍ରାହକଙ୍କୁ ଫାଷ୍ଟଟ୍ୟାଗ ସେମାନଙ୍କର ପସନ୍ଦର ବ୍ୟାଙ୍କ ଆକାଉଣ୍ଟ ସହ ଲିଙ୍କ କରିବା ସହ ୟୁପିଆଇ ପ୍ଲାଟଫର୍ମ ଜରିଆରେ ରିଚାର୍ଜ କରିବାରେ ସହାୟକ ହେବ । ଏପରିକି ଟ୍ୟାଗ ଗୁଡ଼ିକ ବ୍ୟାଙ୍କ୍ ନ୍ୟୁଟ୍ରାଲ ବୋଲି ଆପଗୁଡ଼ିକ ସୁନିଶ୍ଚିତ କରିବେ । ବିଭିନ୍ନ ରାଜ୍ୟ କର୍ତ୍ତୃପକ୍ଷ/ଏସପିଭି ସହ ମିଶାଇ ଆଇଏଚ୍ଏମସିଏଲ ଗୋଟିଏ ରାଷ୍ଟ୍ର- ଗୋଟିଏ ଟ୍ୟାଗ ଭିଜନକୁ ପୂରଣ କରିବାକୁ କାର୍ଯ୍ୟ କରୁଛି । ଏହାଦ୍ୱାରା ରାଜ୍ୟ/ପୌରପାଳିକା ଟୋଲ୍ ପ୍ଲାଜାରେ ମଧ୍ୟ ଫାଷ୍ଟଟ୍ୟାଗ ସବୁଠାରୁ ପସନ୍ଦର ଡିଜିଟାଲ ପେମେଣ୍ଟ ଉପକରଣ ହୋଇପାରିବ । ମହାରାଷ୍ଟ୍ର , ମଧ୍ୟପ୍ରଦେଶ ଓ ହାଇଦ୍ରାବାଦର 26ଟି ଟୋଲ୍ ପ୍ଲାଜା ଏବେ ଏହି ସ୍କିମରେ ସାମିଲ ହୋଇଛି । ଡିଜିଟାଲ୍ ଇଣ୍ଡିଆ ପ୍ଲାଟଫର୍ମରେ ନଗଦବିହୀନ ଅର୍ଥନୀତି ଲକ୍ଷ୍ୟ ହାସଲ ଦିଗରେ ଫାଷ୍ଟଟ୍ୟାଗ୍ ପାଇଁ ଅନ୍ୟ ରାଜ୍ୟ ସରକାରଙ୍କ ସହ ଆଲୋଚନା ଜାରି ରହିଛି ।


    ଏହି ପଦକ୍ଷେପ ଗୁଡ଼ିକ ଜାତୀୟ ରାଜପଥରେ ଯାତ୍ରୀଙ୍କୁ ନିରାପଦ , ଆରାମଦାୟକ ଓ ନିରବଚ୍ଛିନ୍ନ ଯାତ୍ରାଯୋଗାଣ ପାଇଁ ଏନ୍ଏଚ୍ଏଆଇର ପ୍ରତିଶ୍ରୁତିବଦ୍ଧତାକୁ ପୂରଣ କରିବାରେ ସହାୟକ ହେବ । ଫାଷ୍ଟଟ୍ୟାଗ କାର୍ଯ୍ୟକ୍ରମ ସମ୍ପ୍ରସାରଣ ଦ୍ୱାରା ପ୍ଲାଜାଗୁଡ଼ିକରେ ନିରବଚ୍ଛିନ୍ନ ଟୋଲ୍-ଫ୍ରିପେମେଣ୍ଟ ଯୋଗାଇ ଏନ୍ଏଚ୍ଏଆଇ ଯାତ୍ରୀଙ୍କ ସମୟ , ଅର୍ଥ ଓ ଇନ୍ଧନ ସଞ୍ଚୟରେ ସମର୍ଥ ହେବ । ଅନଲାଇ ପେମେଣ୍ଟ ଦ୍ୱାରା ସ୍ୱଚ୍ଛ ଟୋଲ କାରବାରରେ ସୁଧାର ଆସିବ , ରାଜସ୍ୱ ଲିକେଜ ଖସିବ ଏବଂ ମୋଟାମୋଟି ଦକ୍ଷତା ଏବଂ ବାଣିଜ୍ୟିକ ପ୍ରତିଯୋଗିତାରେ ସୁଧାର ଆସିବ ।


    *************

    
    
    (Release ID: 1558877) Visitor Counter : 23