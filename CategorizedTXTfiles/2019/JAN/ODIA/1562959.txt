      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟରେ ସୁରଟ ବିମାନ ବନ୍ଦରର ସମ୍ପ୍ରସାରିତ ଟର୍ମିନାଲ ବିଲ୍ଡିଂର ଶିଳାନ୍ୟାସ ଅବସରରେ ପ୍ରଧାନମନ୍ତ୍ରୀଙ୍କ ଉଦ୍ବୋଧନ
      Posted On: 30 JAN 2019 9:27PM by PIB Bhubaneshwar


    ମୋର ପ୍ରିୟ ଭାଇ ଓ ଭଉଣୀମାନେ ,


    ଆଜି ହେଉଛି ବାପୁଙ୍କ ପୁଣ୍ୟତିଥି , ଆଉ ଆଜି ମୁଁ ଏହାପରେ ଦାଣ୍ଡିରେ ବାପୁଙ୍କ ଲବଣ ସତ୍ୟାଗ୍ରହକୁ ନେଇ ନିର୍ମିତ ରାଷ୍ଟ୍ରୀୟ ଲବଣ ସତ୍ୟାଗ୍ରହ ସ୍ମାରକର ଲୋକର୍ପଣ କରିବାକୁ ଯାଉଛି । କର୍ମଯୋଗୀମାନଙ୍କର ଏହି ସହର ସୁରଟରୁ ମୁଁ ବାପୁଙ୍କୁ ଶ୍ରଦ୍ଧା ଜଣାଉଛି , ଶ୍ରଦ୍ଧା ସୁମନ ତାଙ୍କୁ ଅର୍ପଣ କରୁଛି । ବାପୁଙ୍କ ଲବଣ ସତ୍ୟାଗ୍ରହ ସହିତ ସୁରଟର ବହୁତ ଗଭୀର ସଂପର୍କ ରହିଛି । ସୁରଟର ଶହ-ଶହ ସତ୍ୟାଗ୍ରହୀ ବାପୁଙ୍କ ସହିତ ଜଡ଼ିତ ହୋଇ ରହିଥିଲେ , ଏହା ଦେଶର ସେହି ପ୍ରଥମ କେନ୍ଦ୍ରଗୁଡ଼ିକ ମଧ୍ୟରୁ ଗୋଟିଏ ଥିଲା , ଯେଉଁଠାରେ ଦାଣ୍ଡିଯାତ୍ରା ପୂର୍ବରୁ ମଧ୍ୟ ଲବଣ ଆଇନର ବିରୋଧ କରାଯାଇଥିଲା , ଏହା ସୁରଟ କରିଥିଲା ।


    ସୁରଟ ଗାନ୍ଧିଜୀଙ୍କ ମୂଲ୍ୟବୋଧକୁ ସଦାସର୍ବଦା ସମ୍ମାନ ଦେଇଛି । ସ୍ୱଚ୍ଛତା ହେଉ , ସ୍ୱାବଲମ୍ବନ ହେଉ , ଅବା ପୁଣି ସ୍ୱଦେଶୀ , ଗାନ୍ଧିଜୀଙ୍କ ଦର୍ଶନକୁ ସୁରଟ ଏହି ମାଟି ଉପରେ ସ୍ଥାପନା କରିଛି । ଆଉ ମୁଁ ଖୁସି ଯେ , ମୁଁ ଦେଖି ପାରୁଛି ସେହି ଧୱଲର ସଂପୂର୍ଣ୍ଣ ଟିମ୍ । ଧୱଲ ମୋତେ ଦିଲ୍ଲୀରେ ମିଳିଥିଲା , ଏହି ସମସ୍ତ ଯୁବକମାନେ , କିଏ ହେଉଛନ୍ତି ଇଂଜିନିୟର , କିଏ ହେଉଛନ୍ତି ଚାଟାର୍ଡ ଆକାଉଂଟାଟ , କିଏ ହେଉଛନ୍ତି ଶିକ୍ଷକ , କିଏ ହେଉଛନ୍ତି ବ୍ୟବସାୟୀ । ମନରେ ସ୍ଥିର କରି ନେଇଛନ୍ତି ସଫାଇର କାର୍ଯ୍ୟ କରିବେ ଆଉ ସେମାନେ ସଫାଇ ପାଇଁ ନିଜକୁ ନିଜେ ସମର୍ପିତ କରିଛନ୍ତି , ମୁଁ ଏହି ସମସ୍ତ ଯୁବକମାନଙ୍କୁ ଅଭିନନ୍ଦନ ଜଣାଉଛି । ଆଜି ହୀରା ଏବଂ କପଡା ସହିତ ଅନେକ ଛୋଟ-ଛୋଟ ଉଦ୍ୟୋଗ ମେକ୍ ଇନ୍ ଇଣ୍ଡିଆ ମାଧ୍ୟମରେ ଏହି ସହରକୁ ସଶକ୍ତ କରୁଛି ।


    ସାଥୀଗଣ , ସୁରଟର ଉତ୍ସାହ ଉଦ୍ଦୀପନାକୁ ଆହୁରି ସୁଦୃଢ଼ କରିବା ପାଇଁ ଆଜି ଶହ ଶହ କୋଟି ଟଙ୍କାର ପ୍ରକଳ୍ପର ଉଦ୍ଘାଟନ ଏବଂ ଶିଳାନ୍ୟାସ କରାଯାଇଛି । ଏଥିରେ ସୁରଟ ବିମାନବନ୍ଦରର ସମ୍ପ୍ରସାରଣ ତ ହିଁ ହେଉଛି , ଏହା ସହିତ ସହରକୁ ସ୍ମାର୍ଟ କରିବା ପାଇଁ ଡଜନ ଡଜନ ପ୍ରକଳ୍ପର ଉଦ୍ଘାଟନ ଏବଂ ଶିଳାନ୍ୟାସ ମଧ୍ୟ କରାଯାଇଛି । ବିକାଶ ସହିତ ଜଡ଼ିତ ଏହି ସମସ୍ତ ପ୍ରକଳ୍ପ ପାଇଁ ମୁଁ ସୁରଟବାସୀଙ୍କୁ , ଆପଣ ସମସ୍ତଙ୍କୁ ବହୁତ-ବହୁତ ଅଭିନନ୍ଦନ ଜଣାଉଛି ।


    ସାଥୀଗଣ , ଆମ ସରକାର ଦେଶରେ ସହାବସ୍ଥାନର ସୁଗମତା ଆଉ ବ୍ୟବସାୟ ସୁଗମତାର ନୂତନ ସଂସ୍କୃତି ବିକଶିତ କରିବାରେ ଲାଗିଛନ୍ତି । ଏଥିପାଇଁ ଦେଶରେ ଭିତ୍ତିଭୂମିର ବିକାଶ , ଯୋଗାଯୋଗର ବିକାଶ ଉପରେ ଗୁରୁତ୍ୱ , ଏହା ହେଉଛି ଆମର ପ୍ରାଥମିକତା । ସୁରଟ ତ ଦେଶର ସେହି ସହର ମଧ୍ୟରୁ ହେଉଛି ଗୋଟିଏ ଯେଉଁଠାରେ ବିଶ୍ୱର ସବୁଠାରୁ ଦ୍ରୁତ ଗତିରେ ବିକାଶ ହେଉଛି । ଆମର ଅର୍ଥବ୍ୟବସ୍ଥାକୁ ଚାରିଗୁଣ ସୁନ୍ଦର କରିଦେଉଛି ।


    ନିକଟରେ ପ୍ରକାଶିତ ଏକ ଅନ୍ତରାଷ୍ଟ୍ରୀୟ ରିପୋର୍ଟ ବିଷୟରେ ପ୍ରତ୍ୟେକ ସୁରଟ ବାସୀ ଜାଣନ୍ତି , କିନ୍ତୁ ବୋଧହୁଏ ଦେଶବାସୀଙ୍କୁ ଜଣାନଥିବ । ଆଉ ସେହି ରିପୋର୍ଟରେ ମଧ୍ୟ କୁହାଯାଇଛି ଯେ ଆଗାମୀ 10-15 ବର୍ଷରେ ଦୁନିଆର ସବୁଠାରୁ ଦ୍ରୁତ ଗତିରେ ବିକଶିତ ହେଉଥିବା ଶ୍ରେଷ୍ଠ ଦଶଟି ସହରରେ , ଦୁନିଆର ଶ୍ରେଷ୍ଠ ଦଶଟି ସହରରେ , ଏହି ସମସ୍ତ 10ଟି ସହର ହେଉଛନ୍ତି ଆମ ହିନ୍ଦୁସ୍ଥାନର । ଆଉ ଖୁସିର କଥା ଏହିକି ଯେ ଏଥିରେ ସବୁଠାରୁ ଶୀର୍ଷରେ , ସବୁଠାରୁ ଶୀର୍ଷରେ କିଏ ଅଛି ? ସୁରଟ , ସୁରଟକୁ ଗର୍ବ ହେଉଛି ? ସୁରଟକୁ ଅଭିନନ୍ଦନ ।


    ଅର୍ଥାତ ଏହା ହେଉଛି ସ୍ପଷ୍ଟ ଯେ ଆଗାମୀ ସମୟ ହେଉଛି ସୁରଟର , ହେଉଛି ଭାରତର ସହରମାନଙ୍କର । ଏହା କେବଳ ଭାରତର ନୁହେଁ , ସମଗ୍ର ଦୁନିଆର ଆର୍ଥ ô କ କାର୍ଯ୍ୟକଳାପର କେନ୍ଦ୍ର ହେବାକୁ ଯାଉଛି । ଏଠାରେ ସାରା ଦୁନିଆରୁ ନିବେଶ ହେବାକୁ ଯାଉଛି , ବ୍ୟବସାୟ ଏବଂ କାରବାର କେତେଗୁଣ ବଢ଼ିବାକୁ ଯାଉଛି , ଲକ୍ଷ-ଲକ୍ଷ ଯୁବକ ସାଥୀଙ୍କ ପାଇଁ ରୋଜଗାର ସୁଯୋଗ ସୃଷ୍ଟି ହେବାକୁ ଯାଉଛି ।


    ସାଥୀଗଣ , ଯେତେବେଳେ ଦୁନିଆ ଭାରତର ସହରଗୁଡ଼ିକୁ ନେଇ ଏତେ ଆଶାବାଦୀ ଅଛି , ତ ଏହା ହେଉଛି ଆମର ଦାୟିତ୍ୱ କି ଏହି ସହରଗୁଡ଼ିକୁ ବର୍ତମାନର ସହିତ ଭବିଷ୍ୟତ ପାଇଁ ପ୍ରସ୍ତୁତ କରାଯାଉ । ଆଉ ଏହା ମଧ୍ୟ ସଠିକ ଯେ ଆମକୁ ସୁରଟକୁ ଭବିଷ୍ୟତ ପାଇଁ ପ୍ରସ୍ତୁତ କରିବା ଅର୍ଥ ଏଠାର ଭିତ୍ତିଭୂମି , ଏଠାକାର ବ୍ୟବସ୍ଥା , ଏଠାକାର ଶିକ୍ଷା , ଏଠାର ଆରୋଗ୍ୟ ଏହି ସମସ୍ତ ତ ଅଛି ହିଁ ଅଛି , ଏଠାକାର ମଣିଷର ମନକୁ ମଧ୍ୟ ସେହି ଉଚ୍ଚକୁ ନେଇ ଯିବାର ଅଛି । ଆଉ ଏହି ଚିନ୍ତାଧାରା ସହିତ ସାରା ଦେଶରେ ପ୍ରତ୍ୟେକ ପ୍ରକାରର ଯୋଗାଯୋଗ ଗୋଟିଏ ପରେ ଗୋଟିଏ ପ୍ରକଳ୍ପ ଆମେ ଏଠାରେ ପ୍ରତିଷ୍ଠା କରି ଚାଲିଛୁ ।


    ସୁରଟର ଏହି ବିମାନବନ୍ଦର , ଏବେ ଗୁଜରାଟର ତୃତୀୟ ବଡ଼ ବିମାନବନ୍ଦର , ଅର୍ଥାତ ବ୍ୟସ୍ତ ବିମାନବନ୍ଦର ପାଲଟି ଯାଇଛି । ଆଜିଠାରୁ ନୂତନ ଟର୍ମିନାଲର ଯେଉଁ କାମ ଆରମ୍ଭ ହୋଇଛି , ଯେତେବେଳେ ତାହା ସଂପୂର୍ଣ୍ଣ ହୋଇଯିବ , ସେତେବେଳେ ଏଠାରେ 1200 ଘରୋଇ ଏବଂ 600 ଅନ୍ତର୍ଜାତୀୟ ବିମାନ ପରିବହନ କରିବାର କ୍ଷମତା ପ୍ରସ୍ତୁତ ହୋଇଯିବ । ଏହାର ଅର୍ଥ ଏହା ହେଉଛି କି ଦିନରେ 1800 ଯାତ୍ରୀଙ୍କୁ ଏହି ବିମାନବନ୍ଦର ପରିଚାଳିତ କରି ପାରିବ । ସୁରଟ ବିମାନବନ୍ଦରର କ୍ଷମତା ମଧ୍ୟ ବାର୍ଷିକ ଚାରି ଲକ୍ଷ ଯାତ୍ରୀମାନଙ୍କ ପାଇଁ ଅଛି । ଯେଉଁ ପ୍ରକାରର ସମ୍ପ୍ରସାରଣ କାର୍ଯ୍ୟ ଏଠାରେ ହେଉଛି , ଏହା ପରେ ଭବିଷ୍ୟତରେ ବିମାନବନ୍ଦରର କ୍ଷମତା ବୃଦ୍ଧି ପାଇ ଚାରି ଲକ୍ଷରୁ 26 ଲକ୍ଷ ଯାତ୍ରୀଙ୍କଠାରୁ ଅଧିକ ହୋଇଯିବ ।


    ଯାତ୍ରୀଙ୍କ ବ୍ୟତୀତ ଏଠାକାର ପଣ୍ୟ ପରିବହନ କ୍ଷମତା ମଧ୍ୟ ବୃଦ୍ଧି ପାଇବାକୁ ଯାଉଛି । ଅର୍ଥାତ ଆଗାମୀ ସମୟରେ ଆପଣ ସମସ୍ତଙ୍କୁ ନିଜର ବ୍ୟବସାୟ – କାରବାର ପାଇଁ ଦେଶ ବିଦେଶରେ ସୁବିଧା ହେବ । ବାହାରରୁ ମଧ୍ୟ ବ୍ୟବସାୟୀଙ୍କ ପାଇଁ , ଯେଉଁ ବ୍ୟବସାୟୀ ଏଠାକୁ ଆସୁଛନ୍ତି , ସେମାନଙ୍କର ସମୟ ମଧ୍ୟ ବଂଚିବ ।


    ସାଥୀଗଣ , ମୋତେ ଅବଗତ କରାଯାଇଛି କି କିଛି ଦିନ ମଧ୍ୟରେ ଏଠାରୁ ଶାରଜାହା ପାଇଁ ଏୟାର ଇଣ୍ଡିଆ ଏକ୍ସପ୍ରେସର ସିଧାସଳଖ ଉଡ଼ାଣ ଆରମ୍ଭ ହେବାକୁ ଯାଉଛି । ଆରମ୍ଭରେ ଏହି ସୁବିଧା ସପ୍ତାହକୁ ଦୁଇଦିନ ପାଇଁ ହେବ କିନ୍ତୁ ମାର୍ଚ୍ଚଠାରୁ ଏହା ସପ୍ତାହରେ ଚାରି ଦିନ କରାଯିବ । ଏହି ବିମାନ ଯୋଗୁଁ ଆପଣ ସମସ୍ତଙ୍କୁ ବ୍ୟବସାୟ ଦୃଷ୍ଟିରୁ ମଧ୍ୟ ବହୁତ ସହାୟତା ମିଳିବ । ଏଥିପାଇଁ ମଧ୍ୟ ମୁଁ ଆପଣମାନଙ୍କୁ ଅଭିନନ୍ଦନ ଓ ଶୁଭକାମନା ଜଣାଉଛି ।


    ସାଥୀଗଣ , ସରକାର ବିମାନ ଯୋଗାଯୋଗ ସହିତ ସମ୍ପୂର୍ଣ୍ଣ ଦେଶକୁ ଯୋଡ଼ିବା ପାଇଁ ଲାଗିଛନ୍ତି ଆଉ ଏଥିପାଇଁ ବିଗତ ତିନି-ଚାରି ବର୍ଷରେ ଦ୍ରୁତ ଗତିରେ କାର୍ଯ୍ୟ କରାଯାଇଛି । ଆଉ ଏହାର ପରିଣାମ ହେଉଛି କି 17 ବିମାନବନ୍ଦରର ଆଧୁନିକୀକରଣ ଅବା ସମ୍ପ୍ରସାରର କରାଯାଇ ସାରିଛି , ଆଉ ଅନେକ ବିମାନବନ୍ଦରର କାର୍ଯ୍ୟ ଦ୍ରୁତ ଗତିରେ ଚାଲୁ ରହିଛି । ସରକାରଙ୍କର ଲକ୍ଷ୍ୟ ହେଉଛି କି ଆଗାମୀ ଚାରି ବର୍ଷରେ ସାରା ଦେଶରେ ଏଭଳି 50 ବିମାନବନ୍ଦରକୁ ବିକଶିତ କରାଯିବ ଯାହା ହୁଏତ ଆଜି ମଧ୍ୟ ସେବା ପ୍ରଦାନ କରିପାରୁନାହିଁ କି ବହୁତ କମ୍ ଉପଯୋଗ କରାଯାଉଛି ।


    ସାଥୀଗଣ , ମୋର ଏହି ସ୍ୱପ୍ନ , ଆଉ ଏହି ସ୍ୱପ୍ନ ହେଉଛି କି ହାୱାଇ ଚପଲ ପିନ୍ଧୁଥିବା ଲୋକ ମଧ୍ୟ ବିମାନ ଯାତ୍ରା କରି ପାରୁ । ଏଥିପାଇଁ ହିଁ ‘ ଉଡ଼େ ଦେଶକା ଆମ୍ ନାଗରିକ୍ ’ ଅର୍ଥାତ ଉଡ଼ାଣ ଯୋଜନା ଆରମ୍ଭ କରାଯାଇଛି । ଆଜି ମୋତେ ଏହା କହିବାକୁ ଖୁସି ଲାଗୁଛି କି ଉଡ଼ାଣ ଦେଶକୁ ଦୁନିଆର ସବୁଠାରୁ ଦ୍ରୁତ ଗତିରେ ବୃଦ୍ଧି ପାଉଥିବା ବେସାମରିକ ବିମାନ ଚଳାଚଳ ବଜାରରେ ସାମିଲ କରିବାରେ ବହୁତ ସହାୟତା କରିଛି । ଉଡ଼ାଣ ଯୋଜନା ଦ୍ୱାରା ଦେଶର ବେସାମରିକ ବିମାନ ଚଳାଚଳ କ୍ଷେତ୍ରରେ 12 ଲକ୍ଷ ସିଟ୍ କମ୍ ଦରରେ ଉପଲବ୍ଧ ହୋଇଛି ।


    ଏହି ଯୋଜନା ଅଧୀନରେ ସାରା ଦେଶରେ ପ୍ରାୟ 40 ବିମାନବନ୍ଦର ଦେଶର ବେସାମରିକ ବିମାନ ଚଳାଚଳ ମାନଚିତ୍ରରେ ଯୋଡ଼ି ହୋଇ ଯାଇଛି । ଗୁଜରାଟରେ ମଧ୍ୟ ଚାରିଟି ରୁଟ୍ ପୋର ବନ୍ଦର-ମୁମ୍ବଇ , କାଣ୍ଡଲା-ଅହମ୍ମଦାବାଦ , କେଶୋଡ଼-ଅହମ୍ମଦାବାଦ ଆଉ ପୋରବନ୍ଦର-ଅହମ୍ମଦାବାଦକୁ ଉଡ଼ାଣ-1 ଏବଂ ଉଡ଼ାଣ-2 ମାଧ୍ୟମରେ ସଂଯୋଗ କରାଯାଇଛି ।


    ଏବେ ଉଡ଼ାଣ-3 ମାଧ୍ୟମରେ ଭବିଷ୍ୟତରେ ସୁରଟ ସହିତ ଗୁଜରାଟର ପ୍ରାୟ ଏକ ଡଜନ ଛୋଟ ଏବଂ ବଡ଼ ବିମାନବନ୍ଦର ସହିତ ଦେଶର ଭିନ୍ନ ଭିନ୍ନ ସହରକୁ ସଂଯୋଗ କରାଯିବ । ଏଥିରେ ସାବରମତୀ ରିଭର ଫ୍ରଣ୍ଟ , ଶତ୍ରୁଜୟ ବନ୍ଧ ଏବଂ ଷ୍ଟାଚ୍ୟୁ ଅଫ୍ ୟୁନିଟି ଭଳି ୱାଟର ଡ୍ରୋମ୍ସ ଅବା ଜଳ ବିମାନ ଅବତରଣ କେନ୍ଦ୍ର ଭଳି ସମ୍ଭାବନା ଥିବା କ୍ଷେତ୍ର ସାମିଲ ହୋଇଛି । ଯେଉଁ ଲୋକମାନେ ଭାବନଗର ଯିବାକୁ ଚାହିଁବେ , ତୀର୍ଥଯାତ୍ରା କରିବାକୁ ଚାହୁଁଛନ୍ତି , ସେମାନେ ସି-ପ୍ଲେନ୍ ଶତ୍ରୁଜୟ ବନ୍ଧ ଦେଇ ସହଜରେ ପହଂଚି ପାରିବେ । ଅର୍ଥାତ ଭବିଷ୍ୟତରେ ସାବରମତୀ ରିଭର ଫ୍ରଣ୍ଟରୁ ଉଡ଼ି ବିମାନ ସର୍ଦ୍ଦାର ସରୋବର ବନ୍ଧରେ ଓହ୍ଲାଇବେ , ସେହିଭଳି ପରିଯୋଜନା ଉପରେ ଚିନ୍ତା କରାଯାଉଛି ।


    ସାଥୀଗଣ , ବିମାନ ଯୋଗାଯୋଗ ସହିତ ଏହା ମଧ୍ୟ ଧ୍ୟାନ ରଖା ଯାଉଛି କି ପାସପୋର୍ଟ ପାଇଁ ଲୋକଙ୍କୁ ବଡ଼ ସହରରେ ବୁଲିବାକୁ ନପଡ଼ୁ । ବର୍ଷ 2014ରେ ଦେଶରେ ପାସପୋର୍ଟ କେନ୍ଦ୍ରର ମୋଟ ସଂଖ୍ୟା ପ୍ରାୟ 80ଟି ଥିଲା । ସୁରଟର ଲୋକ ମନେ ରଖିବେ-ଆମର ଏତେ ବଡ଼ ଦେଶରେ ଏତେ ବଡ଼ ଜନସଂଖ୍ୟା , ସ୍ୱାଧୀନତାର 60-65ବର୍ଷ ମଧ୍ୟରେ , ଆମ ଦେଶରେ ପାସପୋର୍ଟ ଦେଉଥିବା ଅଫିସ ସଂଖ୍ୟା 80 ଥିଲା , କେତେ ? ଆପଣମାନେ ଗୁଜରାଟୀରେ କହନ୍ତୁ-କେତେ ? ଅଶୀ ।


    ଆପଣମାନେ ଖୁସି ହେବେ କି ବିଗତ ଚାରି ବର୍ଷରେ ଆମେ ଯେଉଁ ଅଭିଯାନ ଚଲାଇଲୁ , ସେହି ସଂଖ୍ୟା ଏବେ 400 ଅତିକ୍ରମ କରିସାରିଛି । କେଉଁଠି 80 ଆଉ କେଉଁଠି 400 । ବହୁତ ଚିନ୍ତାକରିବା , ଅଧିକ କରିବା , ଭଲଭାବେ କରିବା , ସଠିକ ସମୟରେ କରିବା , ଆଉ ଗୁଜରାଟର ଲୋକ ତ ମୋତେ ଜାଣନ୍ତି । ଏହା ବ୍ୟତୀତ ‘ ଏମ୍ ପାସପୋର୍ଟ ସେବା ମୋବାଇଲ ଆପ୍ ’ ମାଧ୍ୟମରେ ପାସପୋର୍ଟ ପାଇଁ ଆବେଦନ କରିବା ସହଜ ହୋଇଛି । ଅଧିକ ସଂଖ୍ୟାରେ ପାସପୋର୍ଟ ସେବା କେନ୍ଦ୍ର ଖୋଲିବା ଆଉ ପାସପୋର୍ଟ ନିୟମକୁ ସରଳ କରିବା କାରଣରୁ ଦୂରତା ଏବଂ ବିଳମ୍ବ , ଉଭୟରେ ବହୁତ ହ୍ରାସ ଘଟିଛି ।


    ସାଥୀଗଣ , କେନ୍ଦ୍ର ସରକାର ଦେଶର ଗରିବ ଆଉ ମଧ୍ୟମବର୍ଗର ପ୍ରତ୍ୟେକ ବ୍ୟକ୍ତିଙ୍କ ଜୀବନକୁ ସରଳ ଆଉ ସୁଗମ କରିବା ପାଇଁ ସଂପୂର୍ଣ୍ଣ ସଚ୍ଚୋଟତାର ସହିତ ଲାଗିଛନ୍ତି । ଆମର ପ୍ରୟାସ ହେଉଛି କି ଆମ ସହର ପରିଷ୍କାର- ପରିଚ୍ଛନ୍ନ ରହୁ , ଟ୍ରାଫିକ ଜାମ୍ର ସମସ୍ୟା ନରହୁ , ପାଣି ଏବଂ ପରିମଳ ସହିତ ଜଡ଼ିତ ସୁବିଧା ଉନ୍ନତ ପ୍ରକାରର ହେଉ , ସିସିଟିଭି କ୍ୟାମେରା ମାଧ୍ୟମରେ ସୁରକ୍ଷାର ଅନୁଭବ ମିଳୁ , ଆଇନ ବ୍ୟବସ୍ଥାର ସ୍ଥିତି ଉନ୍ନତ ହେଉ ; ଏହି ସମସ୍ତ ବ୍ୟବସ୍ଥାଗୁଡ଼ିକ ‘ ସ୍ମାର୍ଟ ସିଟି ମିଶନ ’ ଏବଂ ‘ ଅମୃତ ଯୋଜନା ’ ମାଧ୍ୟମରେ ସାକାର କରାଯାଉଛି । ଏକ ଦୂରଦୃଷ୍ଟି ସମ୍ପନ୍ନ ଅଭିବ୍ୟକ୍ତି ସହିତ ମିଶନ ମୋଡ଼ରେ କାର୍ଯ୍ୟ କରାଯାଉଛି ।


    ସାଥୀଗଣ , ଆଜି ଏଠାରେ ଯେଉଁ ଡଜନ ଡଜନ ପ୍ରକଳ୍ପର ଉଦ୍ଘାଟନ ଏବଂ ଶିଳାନ୍ୟାସ କରାଯାଇଛି , ତାହା ଆମର ଏହି ଅଭିଯାନକୁ ଆହୁରି ଗତି ଦେବ । ଏଥିରେ ପରିମଳ , ପାଣି , ଫ୍ଲାଏଓଭର , ସଡ଼କ , ଶିକ୍ଷା ସହିତ ଜଡ଼ିତ ଅନେକ ପ୍ରକଳ୍ପ ଅଛି । ଏହା ବ୍ୟତୀତ ପ୍ରଧାନମନ୍ତ୍ରୀ ଆବାସ ଯୋଜନା ଅଧୀନରେ ହଜାର ହଜାର ଘରର ମଧ୍ୟ ଆଜି ଏଠାରେ ଉଦ୍ଘାଟନ ଓ ଶିଳାନ୍ୟାସ କରାଯାଇଛି । ଏହି ସମସ୍ତ ଘର ସୁରଟର ଗରିବ ଭାଇ ଭଉଣୀଙ୍କ ଜୀବନକୁ ସମୃଦ୍ଧ କରିବ ।


    ଭାଇ ଓ ଭଉଣୀମାନେ , ବିଗତ ସାଢ଼େ ଚାରି ବର୍ଷରେ ସହରରେ ରହୁଥିବା ଗରିବ ଭାଇ ଭଉଣୀମାନଙ୍କ ପାଇଁ 13 ଲକ୍ଷରୁ ଅଧିକ ଘର ନିର୍ମାଣ କରାଯାଇ ସାରିଛି , 37 ଲକ୍ଷ ଘରର କାର୍ଯ୍ୟ ଚାଲୁ ରହିଛି ଆଉ ସହରରେ ନୂତନ 70 ଲକ୍ଷ ଘର ନିର୍ମାଣ ପାଇଁ ମଞ୍ଜୁରି ଦିଆଯାଇ ସାରିଛି । ଏହିଭଳି ଭାବେ ଦେଶର ଗ୍ରାମାଂଚଳରେ ମଧ୍ୟ 2014 ପରେ ଏକ କୋଟି 30 ଲକ୍ଷରୁ ଅଧିକ ଘର ନିର୍ମାଣ କରାଯାଇ ସାରିଛି , ଲୋକ ସେହି ଘରେ ରହିବାକୁ ଚାଲି ଯାଇଛନ୍ତି , ସେମାନେ ସେଠାରେ ନିଜ ଘରେ ମଧ୍ୟ ଦୀପାବଳୀ ପାଳନ କରିଛନ୍ତି ।


    ଏହି ସଂଖ୍ୟା ହେଉଛି ନିଜକୁ ନିଜ ମଧ୍ୟରେ ହେଉଛି କେତେ ବଡ଼ , ଏହାର ଅନ୍ଦାଜ ଆପଣମାନେ ଏଥିରୁ ଲଗାଇ ପାରିବେ କି ପୂର୍ବର ସରକାର , ଆଉ ଏହି ସଂଖ୍ୟାକୁ ଟିକେ ସୁରଟର ଲୋକମାନେ ମନେ ରଖନ୍ତୁ , ତାଙ୍କ କାର୍ଯ୍ୟକାଳ ମଧ୍ୟରେ 25ଲକ୍ଷ ଘର ନିର୍ମାଣ କରିଥିଲେ । କେତେ ? କେତେ ? 25 ଲକ୍ଷ । ଟିକେ କୁହନ୍ତୁ ନା କେତେ ? 25 ଲକ୍ଷ ଘର ନିର୍ମାଣ କରିଥିଲେ । ଗରିବଙ୍କୁ , ନିଜର ଘରନଥିବା ବାସହୀନ ଭାଇ ଭଉଣୀଙ୍କୁ ପକ୍କା ଛାତ ମିଳୁ , ଏଥିପାଇଁ ଆଜି ଭାରତୀୟ ଜନତା ପାର୍ଟିର ସରକାର ଏକ କୋଟି 30 ଲକ୍ଷ ଘର ନିର୍ମାଣ କରିଦେଲେ , ଏକ କୋଟି 30 ଲକ୍ଷ । ସେମାନଙ୍କ ସମୟରେ କେଉଁଠି 25 ଲକ୍ଷ ଆଉ ଆମର ଚାରି ବର୍ଷ ମଧ୍ୟରେ 1.30 କୋଟି ।


    ଯଦି ମୁଁ ଯେତିକି କାମ କରୁଛି , ସେତିକି ସେମାନଙ୍କୁ କରିବାର ଥାଆନ୍ତା ତ ଆହୁରି 25 ବର୍ଷ ଲାଗିଯାଇଥାଆନ୍ତା । କେବଳ ଏତିକି ହିଁ ନୁହେଁ , ଏହି ସରକାର ପ୍ରଥମ ଥର ପାଇଁ ମଧ୍ୟମବର୍ଗଙ୍କ ପାଇଁ ମଧ୍ୟ , ଆଉ ମୁଁ ସୁରଟ ଏବଂ ସହରର ଲୋକମାନଙ୍କୁ ଅନୁରୋଧ କରିବି କି ସେମାନେ ଏହି କଥାକୁ ବୁଝନ୍ତୁ କେତେ ବଡ଼ ସାହାଯ୍ୟ ଆପଣମାନଙ୍କୁ ହୋଇ ପାରିବ , ଏହାର ଲାଭ ଉଠାନ୍ତୁ ଆପଣମାନେ ।


    ପ୍ରଥମ ଥର , ଆମ ଦେଶରେ ଏହି ଯୋଜନା , ଆମ ସରକାର ଗଠନ ହେବା ପୂର୍ବରୁ ନଥିଲା , ଯଦି ମଧ୍ୟମ ବର୍ଗ ପରିବାରର ବ୍ୟକ୍ତି ନିଜ ଘର ନିର୍ମାଣ କରିବାକୁ ଚାହୁଁଛି , ପିଲାମାନେ ବଡ଼ ହେଲେଣି , ନୂଆ ଘର ନେବାକୁ ଚାହୁଁଛନ୍ତି , କୌଣସି ବ୍ୟବସ୍ଥା ନଥିଲା । ମଧ୍ୟମ ବର୍ଗକୁ ଭାଗ୍ୟ ଉପରେ ଛାଡ଼ି ଦିଆଯାଇଥିଲା ।


    ଆମେ ଆସି ପ୍ରଥମଥର ମଧ୍ୟମ ବର୍ଗ ପାଇଁ ମଧ୍ୟ ଘରଗୁଡିକର ଏକ ନୂତନ ବର୍ଗ ପ୍ରସ୍ତୁତ କରି ତାଙ୍କୁ ସୁଧରେ ରିହାତି ପ୍ରଦାନର ଅଭିଯାନ ଚଳାଇଛୁ । ଆଉ ସବୁଠାରୁ ଲାଭ କ ’ ଣ ହୋଇଛି , ଏକ ଅନୁମାନ ଆଧାରରେ ଯଦି ମଧ୍ୟମବର୍ଗର ବ୍ୟକ୍ତି 20 ଲକ୍ଷ ଟଙ୍କାର ଋଣ ନେଇଥାନ୍ତି , ଆଉ ତାଙ୍କୁ ସେହି 20 ଲକ୍ଷ ଟଙ୍କା ପ୍ରଧାନମନ୍ତ୍ରୀ ଆବାସ ଯୋଜନା ଅଧିନରେ ଘର ନିର୍ମାଣ ପାଇଁ ଯାଇଥାଏ , ତ ତାଙ୍କ ସୁଧ ହ୍ରାସ କରାଯିବ । ଆଉ ଏହାର ପରିଣାମ ଏହା ଆସିବ କି ଯେତେବେଳେ ସଂମ୍ପୂର୍ଣ୍ଣ ଘରର ଟଙ୍କା ବ୍ୟାଙ୍କକୁ ଦେବାକୁ ଫେରସ୍ତ ଦେବେ ସେତେବେଳେ ପର୍ଯ୍ୟନ୍ତ ତାଙ୍କର ପ୍ରାୟ 6 ଲକ୍ଷ ଟଙ୍କା ସଂଚୟ ହେଉଛି । ଅର୍ଥାତ ମଧ୍ୟମ ବର୍ଗର ପରିବାରକୁ ଏକ ଘର ନିର୍ମାଣରେ 6 ଲକ୍ଷ ଟଙ୍କାର ସଂଚୟ ।


    ହିନ୍ଦୁସ୍ଥାନରେ ଏତେ ସରକାର ଆସିକରି ଗଲେ , ନା କୌଣସି ସରକାର ଚିନ୍ତା କରିଥିଲେ , ନା କୌଣସି ସରକାର କରିଥିଲେ । ଏହା ଆମମାନଙ୍କର ଶକ୍ତି ଥିଲା କି ଭାରତରେ ବୃଦ୍ଧିପାଉଥିବା ମଧ୍ୟମବର୍ଗୀୟ ପରିବାରଗୁଡିକର କଥା ଆମେ ଚିନ୍ତା କରୁଛୁ ଆଉ ଏହା ସହିତ ସବୁଠାରୁ ବଡ଼ ଲାଭ ମଧ୍ୟମବର୍ଗର ସେହି ଯୁବକମାନଙ୍କୁ ମିଳିଛି ଯେଉଁମାନେ କ୍ୟାରିୟରର ପ୍ରାରମ୍ଭିକ ବର୍ଷରେ ହିଁ ନିଜର ଘର କିଣିବାକୁ ଇଚ୍ଛା ରଖିଥାଆନ୍ତି ।


    କିଛି ଲୋକ ପ୍ରଶ୍ନ ପଚାରୁଛନ୍ତି କି ନୋଟବନ୍ଦୀ ବା ବିମୁଦ୍ରୀକରଣରୁ କ ’ ଣ ଲାଭ ମିଳିଲା ? ସେମାନେ ଏହି ପ୍ରଶ୍ନ ସେହି ଯୁବକମାନଙ୍କୁ ମଧ୍ୟ ପଚାରିବା ଦରକାର ଯେଉଁମାନଙ୍କୁ ବିମୁଦ୍ରୀକରଣ ପରେ କମ୍ ମୂଲ୍ୟରେ ଘରର ଲାଭ ମିଳିବା ଆରମ୍ଭ ହୋଇଛି । ସେହି ଗରିବ ଏବଂ ମଧ୍ୟମ ବର୍ଗଙ୍କୁ ପ୍ରଶ୍ନ ପଚାରିବା ଦରକାର , ଯେଉଁମାନଙ୍କର ଘରର ସ୍ୱପ୍ନ ଏବେ ସାକାର ହେବା ସମ୍ଭବ ହୋଇଛି । ନଚେତ , ନୋଟବନ୍ଦୀ ବା ବିମୁଦ୍ରୀକରଣ ପୂର୍ବରୁ ଏହି ଭଳି ରିୟଲ ଇଷ୍ଟେଟ କ୍ଷେତ୍ରରେ କଳାଧନର ପ୍ରାବଲ୍ୟ ଥିଲା , ଆଉ ସୁରଟର ଲୋକଙ୍କୁ ତ ଏହା ଭଲ ଭାବେ ଜଣା ଅଛି । ବଡ଼- ବଡ଼ ବିଶିଷ୍ଟ ବ୍ୟକ୍ତିଙ୍କ ନାମ ଆପଣମାନେ ଜାଣିଛନ୍ତି ।


    ଭାଇ ଓ ଭଉଣୀମାନେ , ଆମ ସରକାର ‘ ରେରା ଆଇନ ’ ପ୍ରସ୍ତୁତ କରି ଏହା ମଧ୍ୟ ସୁନିଶ୍ଚିତ କରିଛନ୍ତି କି ଗରିବ ଏବଂ ମଧ୍ୟମବର୍ଗର ଲୋକଙ୍କୁ ନକଲି ହାଉସିଂ ପ୍ରକଳ୍ପରେ ଫସିବା ଉଚିତ ନୁହେଁ । ‘ ରେରା ଆଇନ ’ ଅଧୀନରେ 30-35 ବିଲ୍ଡର ନିଜ ନାମ ପଞ୍ଜିକରଣ କରାଇଛନ୍ତି ଆଉ ସ୍ଥିର କରାଯାଇଥିବା ନିୟମ ଅନୁସାରେ ଲକ୍ଷ ଲକ୍ଷ ଘର ନିର୍ମାଣ କରୁଛନ୍ତି ।


    ସାଥୀଗଣ , ଏବେ ସରକାରରେ , ଆଉ ଯେତେବେଳେ ସରକାରଙ୍କର ଇଚ୍ଛାଶକ୍ତି ହୋଇଥାଏ ତ କିଭଳି ପରିବର୍ତନ ଆସିଥାଏ , ତାହାର ଏକ ଉଦାହରଣ ମଧ୍ୟ ହେଉଛି ଏଲଇଡ଼ି ବଲବ୍ । ପ୍ରଥମେ ଯେଉଁ ଏଲଇଡ଼ି ବଲବ୍ 350 ଟଙ୍କାରେ ମିଳୁଥିଲା , ଏବେ ତାହା 40-50 ଟଙ୍କାରେ ଉପଲବ୍ଧ କରାଯାଉଛି । ଏବେ ଆପଣ ମୋତେ ପଚାରନ୍ତୁ ନାହିଁ କି 40-50 ଟଙ୍କାର ବଲବ୍ 350ଟଙ୍କାରେ ବିକ୍ରି ହେଉଥିଲା ତ ତା ’ ମଝିରେ ଥିବା ଅର୍ଥ କେଉଁଠାକୁ ଯାଉଥିଲା , ତାହା ମୋତେ ପଚାରନ୍ତୁ ନାହିଁ । ତା ’ ର ଉତ୍ତର ରାଜୀବ ଗାନ୍ଧୀ ଦେଇକରି ଯାଇଛନ୍ତି । ସେ କହିଥିଲେ , ଏକ ଟଙ୍କା ଯାଇଥାଏ ତ 15 ପଇସା ପହଂଚିଥାଏ , 85 ପଇସା କେଉଁ ପଞ୍ଜା ଖାଉଥିଲା , ତାହା ସମଗ୍ର ଦୁନିଆ ଜାଣିଛି ।


    ବିଗତ ସାଢ଼େ ଚାରି ବର୍ଷରେ ସରକାର 32 କୋଟି ଏଲଇଡ଼ି ବଲବ୍ ବିତରଣ କରିଛନ୍ତି , ଏହି କାରଣରୁ ଲୋକଙ୍କୁ ବିଜୁଳି ବିଲରେ ବାର୍ଷିକ ପ୍ରାୟ ସାଢ଼େ 16 ହଜାର , 16 ହଜାର 500କୋଟି ଟଙ୍କାର ସଂଚୟ ହୋଇଛି । ଏହି ଅର୍ଥ ଅଧିକାଂଶ ମଧ୍ୟମବର୍ଗର ପରିବାରରେ ବଂଚିଛି ।


    ସେହିଭଳି ଆମ ସରକାରଙ୍କର ମୁଦ୍ରା ଯୋଜନା ଗରିବ ଏବଂ ନିମ୍ନ ମଧ୍ୟବିତ୍ତ ବର୍ଗର ଯୁବକଙ୍କ ସ୍ୱପ୍ନକୁ ନୂତନ ଉଡ଼ାଣ ଦେଇଛି । ପ୍ରଥମେ ଯୁବକ ଯଦି ନିଜର ରୋଜଗାର କରିବା ବିଷୟରେ ଚିନ୍ତା କରୁଥିଲେ ତ ସେମାନଙ୍କୁ ବ୍ୟାଙ୍କରୁ ଋଣ ନେବା ସମୟରେ ଗ୍ୟାରେଣ୍ଟିର ସମସ୍ୟା ଆସୁଥିଲା ।


    ଆମ ସରକାର ମୁଦ୍ରା ଯୋଜନା ଅଧୀନରେ ବର୍ତ୍ତମାନ ସୁଦ୍ଧା 15 କୋଟିରୁ ଅଧିକ ଋଣ ବିନା ବ୍ୟାଙ୍କ ଗ୍ୟାରେଣ୍ଟିରେ ଦେଇ ସାରିଛନ୍ତି । ଆପଣ ଚିନ୍ତା କରନ୍ତୁ , ଏହା ଅଧୀନରେ ଲୋକମାନଙ୍କୁ ନିଜର ରୋଜଗାର ଆରମ୍ଭ କରିବା ପାଇଁ ବିନା ବ୍ୟାଙ୍କ ଗ୍ୟାରେଣ୍ଟିରେ 7 ଲକ୍ଷ କୋଟି ଟଙ୍କା ସରକାରଙ୍କ ତରଫରୁ ଦିଆଯାଇଛି । ଏଥିରୁ 4 କୋଟି ପଚିଶ ଲକ୍ଷରୁ ଅଧିକ ଏଭଳି ଲୋକ ଅଛନ୍ତି , ଯେଉଁମାନେ ପ୍ରଥମ ଥର ଋଣ ନେଇଛନ୍ତି । ଅର୍ଥାତ ବିଗତ ସାଢ଼େ ଚାରି ବର୍ଷରେ ଦେଶକୁ 4 କୋଟି 25 ଲକ୍ଷ ନୂତନ ଉଦ୍ୟମୀ ମଧ୍ୟ ମିଳିଛନ୍ତି ।


    ଭାଇ ଓ ଭଉଣୀମାନେ , ଏହି ବ୍ୟାପକ ଯୋଜନାଗୁଡ଼ିକ ଆଉ ବଡ଼ ବଡ଼ ନିଷ୍ପତ୍ତି ପଛରେ ସବୁଠାରୁ ବଡ଼ କାରଣ ହେଉଛି , ଆପଣଙ୍କ ଗୋଟିଏ ଗୋଟିଏ ଭୋଟର ଶକ୍ତିରେ ଗଠନ ହୋଇଥିବା ପୂର୍ଣ୍ଣ ବହୁମତର ସରକାର । ଆପଣମାନଙ୍କୁ ଲାଗୁଥିବ , କେବେ ଯେତେବେଳେ ମୁଁ ଘରର ଚାବି ଦେଉଥିଲି , ଆପଣଙ୍କୁ ଲାଗୁଥିବ ଏହି ଘର ମୋଦୀ ଦେଉଛନ୍ତି , କାହାକୁ ଲାଗୁଥିବ କି ଏହି ଘର ଭାରତ ସରକାର ଦେଉଛନ୍ତି ।


    ଆଜ୍ଞା ନୁହେଁ , ଏହି ଘର ନା ମୋଦୀ ଦେଉଛନ୍ତି , ନା ଭାରତ ସରକାର ଦେଉଛନ୍ତି , ଏହି ଘର ଆପଣ ଦେଉଛନ୍ତି । ଏହି ଆପଣଙ୍କର ଗୋଟିଏ ଭୋଟର ଶକ୍ତି ହେଉଛି କି ଗରିବଙ୍କୁ ଘର ମିଳିଛି । ଏହା ଆପଣଙ୍କ ଭୋଟର ମାହାତ୍ମ୍ୟ ହେଉଛି କି , ଯେଉଁ ଗରିବଙ୍କୁ ଘର ଦେବାର ବ୍ୟବସ୍ଥା ହୋଇଥାଏ । ଆଉ ଏଥିପାଇଁ ଏ ଯେଉଁ ପରିବର୍ତନ ଆପଣ ଦେଖୁଛନ୍ତି , ସେହି ପରିବର୍ତନ ଆପଣଙ୍କ ଭୋଟ୍ର ଶକ୍ତି କାରଣରୁ ହୋଇଛି , ମୋଦୀଙ୍କ ଶକ୍ତି କାରଣରୁ ନୁହେଁ ।


    ଭାଇ ଓ ଭଉଣୀମାନେ , ଆପଣମାନଙ୍କୁ ଜଣା ଅଛି କି 30 ବର୍ଷ ପର୍ଯ୍ୟନ୍ତ ଆମ ଦେଶରେ ଅସ୍ଥିରତାର ସମୟ ଥିଲା । ତ୍ରିଶଙ୍କୁ ପାର୍ଲାମେଣ୍ଟ ଗଠନ ହୋଇଥିଲା , କାହାକୁ ପୂର୍ଣ୍ଣ ବହୁମତ ମିଳି ନ ଥିଲା । ଯୋଗଡ ଯନ୍ତ୍ର କରି ସରକାର ଚଲାଯାଉଥିଲା । ଯାହାର ଇଚ୍ଛା ହେଉଥିଲା , ସେହି ଆଡକୁ ଟାଣି ହୋଇ ଯାଉଥଲା । ଦେଶ ସେହିଠାରେ ହିଁ ଅଟକି ଗଲା ଆଉ କିଛି କଥାରେ ପଛକୁ ଚାଲିଗଲା । ବିଗତ ଚାରି- ସାଢେ ଚାରି ବର୍ଷରେ ଆମେ ଆଗକୁ ବଢି ପାରୁଛୁ , ତାହାର ଏକ ପ୍ରମୁଖ କାରଣ ହେଉଛି- ଦେଶର ଜନତା ସଚ୍ଚୋଟତାର ସହିତ ଭୋଟ ଦେଲେ ଆଉ ତ୍ରିଶଙ୍କୁର 30 ବର୍ଷ ପୁରୁଣା ବେମାରୀରୁ ଦେଶକୁ ମୁକ୍ତ କରି ଦେଲେ , ପୂର୍ଣ୍ଣ ବହୁମତର ସରକାର ଗଠନ କଲେ । ଆଉ ନୂତନ ପିିଢୀ ଦେଖିପାରିବେ କି ପୂର୍ଣ୍ଣ ବହୁମତର ସରକାର କଠୋର ନିଷ୍ପତ୍ତି ମଧ୍ୟ ନେଇ ପାରନ୍ତି , ବଡ଼ ନିଷ୍ପତ୍ତି ମଧ୍ୟ ନେଇ ପାରନ୍ତି ; ସାହସର ସହିତ ଦେଶକୁ ଆଗକୁ ବଢାଇ ପାରନ୍ତି , ଆଉ ଏହି କାର୍ଯ୍ୟ ଆମେ କରିଛୁ ।


    ପୂର୍ଣ୍ଣ ବହୁମତର ସରକାରଙ୍କର ଏହା ହେଉଛି ମାହାତ୍ମ୍ୟ , ପୂର୍ଣ୍ଣ ବହୁମତର ସରକାର ମଧ୍ୟ ହେଉଛନ୍ତି ଉତରଦାୟୀ । ଆଜି କେହି ମଧ୍ୟ ମୋତେ ପଚାରି ପାରିବେ , କୁହନ୍ତୁ ମୋଦିଜୀ , ସାଢେ ଚାରି ବର୍ଷରେ କ ’ ଣ କଲେ । ଯଦି ପୂର୍ଣ୍ଣ ବହୁମତର ସରକାର ନ ଥାଆନ୍ତେ ତ ମୋଦୀ ଆରମରେ କହି ଦିଅନ୍ତେ , ଆରେ କ ’ ଣ କରିବା ଭାଇ , ତାହା ହେଉଛି ମିଳି-ମିଶି ଚାଲିଥିବା ମେଣ୍ଟ ସରକାର , କିଛି ନିଷ୍ପତ୍ତି କରିବା କଷ୍ଟକର ହୋଇଥାଏ , ଗାଡି ଚାଲିଯାଏ ; କିନ୍ତୁ ନୁହେଁ ଦେଶର ଜନତା ପୂର୍ଣ୍ଣ ବହୁମତର ନିଷ୍ପତ୍ତି ନେଇ ଦୁନିଆରେ ଦେଶର ନାମ ଉଚ୍ଚା କରିଛନ୍ତି । ଆଉ ଏଥିପାଇଁ ଜଣେ- ଜଣେ ମତଦାତା ନିଜର ଭୋଟର ଶକ୍ତି ବୁଝିଥାନ୍ତି , ଦେଶକୁ ଆଗକୁ ବଢ଼ାଇବାରେ ତାହାର ଭାଗିଦାରୀ ଦେଖିଥାଏ । ତ ଦେଶ କିପରି ବଢ଼ୁଛି , ତାହା ଚାରି – ସାଢ଼େ ଚାରି ବର୍ଷରେ ଆମେ ଦେଖିଛୁ ।


    ଆପଣ ମନେପକାନ୍ତୁ , ସରକାର ସବୁ କିଭଳି ଚାଲୁଥିଲା । ମୋତେ କୁହନ୍ତୁ , ଆଜି ସୁରଟ ବିମାନବନ୍ଦରରେ 70 -72 ଉଡ଼ାଜାହାଜ ଚାଲୁଛି । ଏବେ ସି.ଆର.ପାଟିଲ ମହାଶୟ କହୁଥିଲେ କି 70 -72 ଜାହାଜ ଆସୁଛି , ଯାଉଛି । କିନ୍ତୁ କ ’ ଣ କେବେ ଆମେ ଏହାଳ ଭୁଲି ପାରିବା କି କିଭଳି ଭାବରେ ଏଠାରେ ବିମାନବନ୍ଦର ପାଇଁ ଆନ୍ଦୋଳନ କରିବାକୁ ପଡ଼ୁଥିଲା , ସ୍ମାରକ ପତ୍ର ଦେବାକୁ ପଡ଼ୁଥିଲା , ଦିଲ୍ଲୀ ସରକାର ପର୍ଯ୍ୟନ୍ତ ଦରଜା ବାଡ଼େଇବାକୁ ପଡ଼ୁଥିଲା । ମୁଁ ମଧ୍ୟ ସେହି ସମୟରେ ଦିଲ୍ଲୀର ସରକାରଙ୍କୁ ମୁଖ୍ୟମନ୍ତ୍ରୀ ଭାବେ ଚିଠି ସବୁ ଲେଖି ଲେଖି ଥକି ଯାଇଥିଲି , କିନ୍ତୁ ସେମାନଙ୍କ ମସ୍ତିଷ୍କରେ କୌଣସି ରାଜନୈତିକ ବଦ୍ଧ ଉଦେ୍ଦଶ୍ୟ ଥିଲା କି ସୁରଟକୁ ଏହି ସୁବିଧା ଦିଆଯାଇ ପାରିବ ନାହିଁ , ପ୍ରତିବନ୍ଧକ ସୃଷ୍ଟି କରାଯାଉଥିଲା ।


    ମୁଁ ସେମାନଙ୍କୁ ବୁଝାଉଥିଲି , ସୁରଟରେ ଶକ୍ତି ଅଛି , ଏୟାରଲାଇନ୍ସକୁ ଲାଭ ହେବ , ଦେଶକୁ ଲାଭ ହେବ ; କିନ୍ତୁ ଶୁଣିବାକୁ ପ୍ରସ୍ତୁତ ନଥିଲେ । ଆପଣ ମୋତେ କୁହନ୍ତୁ , ଚାରି ଲକ୍ଷ ଯାତ୍ରୀ 26 ଲକ୍ଷ ଯାତ୍ରୀଙ୍କ କ୍ଷମତା କରିବାର ସ୍ଥିତି ଆସିଗଲା । ଏହା କେତେ ଶକ୍ତି ଥିଲା , ଯାହା ଆମକୁ ଦେଖାଯାଉଥିଲା , ସେମାନଙ୍କୁ ଦେଖା ଯାଉ ନଥିଲା । ସୁରଟବାଲାଙ୍କୁ ଦେଖାଯାଉଥିଲା , ସେମାନଙ୍କୁ ଦେଖା ଯାଉ ନଥିଲା ; କାରଣ ଆମେ ସମସ୍ତଙ୍କର ସହିତ , ସମସ୍ତଙ୍କର ବିକାଶ- ଏହି ମନ୍ତ୍ରକୁ ନେଇ କାମ କରିଲାବାଲା ଲୋକ ।


    ସାଥୀଗଣ , ଗୋଟିଏ ପଟେ ଆମେ ସଂପୂର୍ଣ୍ଣ ଶକ୍ତିର ସହିତ ପୁରୁଣା ବ୍ୟବସ୍ଥାରେ ରହୁଥିବା ତ୍ରୁଟି ବିଚ୍ୟୁତିକୁ ବଦଳାଇବାରେ ଲାଗିଛୁ , ନୂତନ ଭାରତ ନିର୍ମାଣରେ ଲାଗିଛୁ ; ଅନ୍ୟ ପକ୍ଷରେ କିଛି ଏଭଳି ଲୋକ ମଧ୍ୟ ଅଛନ୍ତି , ଯେଉଁମାନେ ଆମର ଏହି ପ୍ରୟାସକୁ ଥଟ୍ଟାରେ ଉଡ଼ାଇ ଦେଉଛନ୍ତି । ସେହି ଲୋକ ଯେଉଁମାନେ ବିଗତ ଛଅ-ସାତ ଦଶକରେ ଦେଶକୁ ସୁଧାରି ପାରିଲେ ନାହିଁ , କେବଳ ନିଜ କଥା ଚିନ୍ତାକଲେ , ସେମାନେ ଏହି ପରିବର୍ତ୍ତିତ ଭାରତକୁ ଦେଖିପାରୁ ନାହାଁନ୍ତି । ଏଭଳି ନକରାତ୍ମକ ଚିନ୍ତାଧାରା ଥିବା ଲୋକଙ୍କୁ ଖାତିର ନକରି ଆମେ ଆଗକୁ ବଢ଼ିଲାବାଲା । ଆମେ ହେଉଛୁ ନୂତନ ଭାରତର ନୂତନ ଉର୍ଜ୍ଜାକୁ ଆମେ ବିକାଶରେ ହିଁ ଲଗାଇଲାବାଲା ।


    ମୁଁ ପୁଣିଥରେ ଆପଣ ସମସ୍ତଙ୍କୁ ଜୀବନ ଏବଂ କାରବାରକୁ ସହଜ କରିଲାଭଳି ଏହି ପ୍ରକଳ୍ପଗୁଡ଼ିକ ପାଇଁ ବହୁତ ବହୁତ ଅଭିନନ୍ଦନ ଜଣାଉଛି ।


    ଆପଣ ଏତେ ବଡ଼ ସଂଖ୍ୟାରେ ଆଶୀର୍ବାଦ ଦେବା ପାଇଁ ଆସି ପହଂଚିଲେ , ଏଥିପାଇଁ ମଧ୍ୟ ମୁଁ ଆପଣମାନଙ୍କ ନିକଟରେ ବହୁତ କୃତଜ୍ଞ । ମୋ ସହିତ ସଂପୂର୍ଣ୍ଣ ଶକ୍ତିର ସହିତ କୁହନ୍ତୁ -


    ଭାରତ ମାତା କୀ – ଜୟ


    ଭାରତ ମାତା କୀ - ଜୟ


    ଭାରତ ମାତା କୀ – ଜୟ


    ବହୁତ-ବହୁତ ଧନ୍ୟବାଦ ।


    **********

    
    
    (Release ID: 1562959) Visitor Counter : 1