      ନିର୍ବାଚନ ଆୟୋଗ

      2019 ଲୋକସଭା ନିର୍ବାଚନ ପ୍ରସ୍ତୁତି ସମୀକ୍ଷା ପାଇଁ ଭାରତୀୟ ନିର୍ବାଚନ କମିଶନଙ୍କ ଦ୍ୱାରା ଦୁଇଦିନିଆ ମୁଖ୍ୟ ନିର୍ବାଚନ ଅଧିକାରୀ ସମ୍ମିଳନୀ ଆୟୋଜିତ
      Posted On: 10 JAN 2019 4:28PM by PIB Bhubaneshwar


    ଭାରତୀୟ ନିର୍ବାଚନ କମିଶନ ଜାନୁଆରୀ 11 ଓ 12 , 2019ରେ ମୁଖ୍ୟ ନିର୍ବାଚନ ଅଧିକାରୀ ( CEO )ମାନଙ୍କ ଏକ ଦୁଇଦିନିଆ ସମ୍ମିଳନୀ ଆୟୋଜନ କରିଛନ୍ତି । ଲୋକସଭା ନିର୍ବାଚନ 2019 ପ୍ରସ୍ତୁତି ସଂପର୍କରେ ସମ୍ମିଳନୀରେ ସମୀକ୍ଷା ହେବ । ସମ୍ମିଳନୀରେ ଭୋଟର ତାଲିକା ପ୍ରସ୍ତୁତି , ଇଆରଓ ନେଟ , ପୁଲିଂ ବୁଥ ପ୍ରବନ୍ଧନ , ଇଭିଏମ-ଭିଭିପାଟ ପ୍ରସ୍ତୁତି , ସୁରକ୍ଷା ପ୍ରବନ୍ଧନ , ଭିନ୍ନକ୍ଷମଙ୍କ ପାଇଁ ସୁଗମ୍ୟ , ଭୋଟର ଶିକ୍ଷା , ସୂଚନା ପ୍ରଯୁକ୍ତିର ବ୍ୟବହାର , ଆର୍ଥିକ ବ୍ୟବସ୍ଥା , ଲୋକ ବଳ ଓ ଅନ୍ୟାନ୍ୟ ସମ୍ବଳ ଆଦି ବିଷୟରେ ଆଲୋଚନା ହେବ । ଆଗାମୀ ଲୋକସଭା ନିର୍ବାଚନ ପ୍ରସ୍ତୁତି ସଂପର୍କରେ ଆଲୋଚନା ସହିତ ନିକଟରେ ଅନୁଷ୍ଠିତ ଛତିଶଗଡ଼ , ମଧ୍ୟପ୍ରଦେଶ , ମିଜୋରାମ , ରାଜସ୍ଥାନ ଓ ତେଲଙ୍ଗାନା ନିର୍ବାଚନର ଅଭିଜ୍ଞତା ସଂପର୍କରେ ଆଲୋଚନା କରିବେ ।


    ମୁଖ୍ୟ ନିର୍ବାଚନ ଅଧିକାରୀମାନେ ସମ୍ମିଳନୀ ଅବସରରେ ନିର୍ବାଚନ ପ୍ରସ୍ତୁତି ସଂପର୍କରେ ସବିଶେଷ ବିବରଣୀ ପ୍ରଦାନ କରିବେ । ନିର୍ବାଚନକୁ ଭୋଟର ଅନୁକୂଳ , ବରିଷ୍ଠ ନାଗରିକ ଓ ଭିନ୍ନକ୍ଷମଙ୍କ ପାଇଁ ସୁଗମ୍ୟ କରିବାକୁ କମିଶନ ପରାମର୍ଶ ଦେଇଥିଲେ । ବିଭିନ୍ନ ପ୍ରଚାର ମାଧ୍ୟମରେ ଅଭିଯାନ ଆରମ୍ଭ କରି ଯୋଗ୍ୟ ନାଗରିକ ଓ ଭୋଟର ପଞ୍ଜିକରଣ , ଓ ୱେବ ସାଇଟରୁ ସହଜରେ ନିଜ ନାମ ଖୋଜିବା ବ୍ୟବସ୍ଥା , ଏସଏମଏସ ଓ ଭୋଟର ସହାୟତା କେନ୍ଦ୍ର ଇଆରଓ ସ୍ତରରେ କରିବା ପାଇଁ କମିଶନ ସିଇଓମାନଙ୍କୁ ନିର୍ଦ୍ଦେଶ ଦେଇଛନ୍ତି । ଭୋଟରଙ୍କ ଅସୁବିଧାର ସହଳ ସମାଧାନ ପାଇଁ ଭୋଟର ହେଲପଲାଇନ କେନ୍ଦ୍ର ଖୋଲାଯିବ । ସମ୍ମିଳନୀ ଅବସରରେ ଭୋଟରଙ୍କ ସୁବିଧା ସୁଯୋଗ ସଂପର୍କରେ ଉଭୟ ଅନଲାଇନ ଓ ଅଫ ଲାଇନ ପ୍ରକ୍ରିୟାରେ ଯାଞ୍ଚ କରାଯିବ । ବିଭିନ୍ନ ମାନଦଣ୍ଡ ସମ୍ବଳିତ ଏକ ଚେକଲିଷ୍ଟ ସିଇଓମାନଙ୍କୁ ନିର୍ବାଚନ କମିଶନ ଦେଇ ବିସ୍ତୃତ ରିପୋର୍ଟ ପ୍ରସ୍ତୁତ କରିବାକୁ କହିଛନ୍ତି । ଲୋକସଭା ନିର୍ବାଚନକୁ ଦୃଷ୍ଟିରେ ରଖି କମିଶନ ମ୍ୟାପିଂ , ସୁରକ୍ଷା ଯୋଜନା , ମିଳୁଥିବା ପୁଲିସ ଫୋର୍ସ ଓ ସେମାନଙ୍କ ଆବଶ୍ୟକତା ସଂପର୍କରେ ମଧ୍ୟ ଆଲୋଚନା କରିବେ ।


    **************


    

    
    (Release ID: 1559713) Visitor Counter : 2