      ସଂସଦୀୟ ବ୍ୟାପାର ମନ୍ତ୍ରଣାଳୟ

      ସଂସଦର ଅନ୍ତରୀଣ ବଜେଟ ଅଧିବେଶନ-2019 ପୂର୍ବରୁ ଗୁରୁତ୍ୱପୂର୍ଣ୍ଣ ପ୍ରସଙ୍ଗରେ ଆଲୋଚନା ପାଇଁ ସରକାରଙ୍କ ଦ୍ୱାରା ସର୍ବଦଳୀୟ ବୈଠକ
      Posted On: 31 JAN 2019 3:36PM by PIB Bhubaneshwar


    ‘ସରକାରଙ୍କ ଲକ୍ଷ୍ୟ ଜାତୀୟ ଗୁରୁତ୍ୱ ପ୍ରସଙ୍ଗରେ ଏବଂ ଲୋକଙ୍କ ସମସ୍ୟା ସମାଧାନ କରିବା ଦିଗରେ । ସାଂସଦ ଭାବେ ଦେଶ ଆମଠାରୁ ସକରାତ୍ମକ ଭାବନରେ କାର୍ଯ୍ୟ ଆଶା କରୁଛି ଏବଂ ଆମେ ଲୋକଙ୍କ ଆଶା ପୂରଣ କରିବା ଉଚିତ’ । ରାଜ୍ୟସଭା ଓ ଲୋକସଭାର ବିଭନ୍ନ ଦର ନେତାମାନଙ୍କୁ ଉଦବୋଧନ ଦେଇ ପ୍ରଧାନମନ୍ତ୍ରୀ ନରେନ୍ଦ୍ର ମୋଦୀ ଏହା କହିଛନ୍ତି ।


    ବୈଠକରେ ବିଭିନ୍ନ ଦଳର ନେତାମାନେ ଗୁରୁତ୍ୱପୂର୍ଣ୍ଣ ପ୍ରସଙ୍ଗ ଉଠାଇଥିଲେ । ସେମାନେ ଉତ୍ଥାପନ କରିଥିବା ପ୍ରସଙ୍ଗଗୁଡ଼ିକୁ ସରକାର ଦୃଷ୍ଟି ଦେବେ ଏବଂ ଗୁରୁତ୍ୱ ପ୍ରଦାନ କରିବେ ବୋଲି ପ୍ରଧାନମନ୍ତ୍ରୀ ପ୍ରତିଶ୍ରୁତି ପ୍ରଦାନ କରିଥିଲେ ।


    ନିୟମ ମଧ୍ୟରେ ସଂସଦର ଉଭୟ ଗୃହ ପରିଚାଳନା ଏବଂ ଗତୀୟ ଗୁରୁତ୍ୱ ଥିବା ପ୍ରତ୍ୟେକ ପ୍ରସଙ୍ଗରେ ସକରାତ୍ମକ ଆଲୋଚନା ପାଇଁ ସରକାର ସମସ୍ତ ଦଳ , ବିଶେଷ କରି ବିରୋଧୀ ଦଳକୁ ନିବେଦନ କରିଥିଲେ । ବିନା ବାଧାରେ ତଥା ଗଠନମୂଳକ ଆଲୋଚନା ମାଧ୍ୟମରେ ସମସ୍ତ ପ୍ରସଙ୍ଗର ସମାଧାନ ସହ ସଂସଦର ଗୃହ ପରିଚାଳନା ପାଇଁ ସମସ୍ତ ଦଳ ସହମତ ହୋଇଥିଲେ ।


    କେନ୍ଦ୍ର ସଂସଦୀୟ ବ୍ୟାପାର , ଗ୍ରାମ୍ୟ ବିକାଶ , ପଞ୍ଚାୟତିରାଜ ଏବଂ ଖଣି ମନ୍ତ୍ରୀ ଶ୍ରୀ ନରେନ୍ଦ୍ର ସିଂହ ତୋମାର ସଂସଦର କେନ୍ଦ୍ରୀୟ ହଲରେ ରାଷ୍ଟ୍ରପତିଙ୍କ ଅଭିଭାଷଣ ସହ ଗୁରୁବାର ସଂସଦର ଅନ୍ତରୀଣ ବଜେଟ ଅଧିବେଶନ - 2019 ଆରମ୍ଭ ହେବା ସୂଚନା ଦେଇଥିଲେ । ସରକାରୀ କାର୍ଯ୍ୟକୁ ଦୃଷ୍ଟିରେ ରଖି ଅଧିବେଶନ 2019 ଫେବ୍ରୁଆରୀ 13 ତାରିଖରେ ଶେଷ ହେବାର ସମ୍ଭାବନା ରହିଛି । ମୋଟ 14 ଦିନ ମଧ୍ୟରେ ଅଧିବେଶନରେ 10ଟି ସିଟିଂ ରହିବ ବୋଲି ସେ କହିଥିଲେ ।


    ଅଧିବେଶନ କାଳରେ ମୁଖ୍ୟତଃ 2019ର ଅନ୍ତରୀଣ ବଜେଟ ଆଗତ ହେବ ଏବଂ ରାଷ୍ଟ୍ରପତିଙ୍କ ଅଭିଭାଷଣର ଧନ୍ୟବାଦ ପ୍ରସ୍ତାବ ଆଗତ ହେବ । ଅନ୍ୟାନ୍ୟ ବିଲ ଉପରେ ମଧ୍ୟ ଅଧିବେଶନ କାଳରେ ଆଲୋଚନା ହେବ । 2019 ଫେବ୍ରୁଆରୀ 1 ତାରିଖ ପୂର୍ବାହ୍ନ 11ଟା ବେଳେ ଲୋକସଭାରେ ଅନ୍ତରୀଣ ବଜେଟ ଆଗତ ହେବ ।


    ତିନୋଟି ଅଧ୍ୟାଦେଶ ବିଲରେ ରୂପାନ୍ତରିତ ହେବ । । ( 1 ) ମୁସଲିମ ୱିମେନ ( ପ୍ରୋଟେକ୍ସନ ଅଫ ରାଇଟ୍ସ ଅନ୍ ମ୍ୟାରେଜ ) ଅଧ୍ୟାଦେଶ , 2019 ( 2 ) ଦ ଇଣ୍ଡିଆନ ମେଡିକାଲ କାଉନସିଲ ( ସଂଶୋଧିତ ) ଅଧ୍ୟାଦେଶ , 2019 ( 3 ) ଦ କମ୍ପାନିଜ ( ସଂଶୋଧନ ) ଅଧ୍ୟାଦେଶ , 2019 ଅନ୍ତରୀଣ ବଜେଟ ଅଧବେଶନ କାଳରେ ଗୃହୀତ ହୋଇ ବିଲରେ ପରିବର୍ତ୍ତନ ହେବ ।


    ଏଥିସହ ଅଟକି ରହିଥିବା କେତେକ ବିଲ ଉପରେ ଆଲୋଚନା ହୋଇ ଗୃହୀତ ହେବାର ସମ୍ଭାବନା ରହିଛି । ସେଗୁଡ଼ିକ ହେଲା ଜୁଭେନାଇଲ ଜଷ୍ଟିସ୍ ( କେୟାର ଆଣ୍ଡ ପ୍ରୋଟେକ୍ସନ ଅଫ ଚିଲଡ୍ରେନ ) ସଂଶୋଧନ ବିଲ୍ , 2018 , ଦ ଟ୍ରାଫିକିଙ୍ଗ ଅଫ ପର୍ସନସ ( ପ୍ରିଭେନ୍ସନ , ପ୍ରୋଟେକ୍ସନ ଆଣ୍ଡ ରିହାବିଲିଟେସନ ) ବିଲ୍ , 2018 , ଦ ଆଧାର ଆଣ୍ଡ ଅଦର ଲ’ ( ସଂଶୋଧନ ) ବିଲ୍ , 2019 , ଦ ଆର୍ବିଟ୍ରେସନ ଆଣ୍ଡ କନସିଲିଏସନ ( ସଂଶୋଧନ ) ବିଲ୍ , 2018 , ଦ ନିଉଦିଲ୍ଲୀ ଇଣ୍ଟରନ୍ୟାସନାଲ ଆର୍ବିଟ୍ରେସନ ସେଣ୍ଟର ବିଲ୍ , 2019 , ଦ କଞ୍ଜୁମର ପ୍ରୋଟେକ୍ସନ ବିଲ୍ , 2018 , ଦ ଡେଣ୍ଟିଷ୍ଟସ ( ସଂଶୋଧନ ) ବିଲ୍ , 2017 , ଦ ଡିଏନଏ ଟେକ୍ନୋଲଜି ( ୟୁଜ୍ ଆଣ୍ଡ ଆପ୍ଲିକେସନ ) ରେଗୁଲେସନ ବିଲ୍ , 2019 , ଦ ପର୍ସନାଲ ଲ’ ( ସଂଶୋଦନ ) ବିଲ୍ , 2019 , ଦ ଜାଲିଆନାୱାଲା ବାଗ ନ୍ୟାସନାଲ ମେମୋରିଆଲ ( ସଂଶୋଧନ ) ବିଲ୍ , 2018 , ଦ ସିଟିଜେନସିପ୍ ( ସଂଶୋଧନ ) ବିଲ୍ , 2019 ଏବଂ ନ୍ୟାସନାଲ ମେଡିକାଲ କମିଶନ ବିଲ୍ , 2017 ।


    ସର୍ବଦଳୀୟ ବୈଠକରେ କେନ୍ଦ୍ର ସ୍ୱରାଷ୍ଟ୍ର ମନ୍ତ୍ରୀ ଶ୍ରୀ ରାଜନାଥ ସିଂହ , ସଂସଦୀୟ ବ୍ୟାପାର , ପରିସଂଖ୍ୟାନ ଏବଂ କାର୍ଯ୍ୟାନ୍ୱୟନ ରାଷ୍ଟ୍ରମନ୍ତ୍ରୀ ଶ୍ରୀ ବିଜୟ ଗୋଏଲ , ସଂସଦୀୟ ବ୍ୟାପାର , ଜଳସମ୍ପଦ , ନଦୀ ବିକାଶ ଏବଂ ଗଙ୍ଗା ସଂରକ୍ଷଣ ରାଷ୍ଟ୍ରମନ୍ତ୍ରୀ ଶ୍ରୀ ଅର୍ଜୁନ ରାମ ମେଘୱାଲ ଉପସ୍ଥିତ ଥିଲେ ।


    **********


    

    
    (Release ID: 1562229) Visitor Counter : 27