      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଜର୍ଜ ଫର୍ଣ୍ଣାଣ୍ଡିସଙ୍କ ବିୟୋଗରେ ପ୍ରଧାନମନ୍ତ୍ରୀଙ୍କ ଶୋକ
      Posted On: 29 JAN 2019 9:06PM by PIB Bhubaneshwar


    ଜର୍ଜ ପର୍ଣ୍ଣାଣ୍ଡିସଙ୍କ ପରଲୋକରେ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଗଭୀର ଶୋକପ୍ରକାଶ କରିଛନ୍ତି ।


    ପ୍ରଧାନମନ୍ତ୍ରୀ କହିଛନ୍ତି , “ ଜର୍ଜ ସାହେବ ଭାରତର ଶ୍ରେଷ୍ଠ ରାଜନୈତିକ ନେତୃତ୍ୱର ପ୍ରତିନିଧିତ୍ୱ କରିଥିଲେ ।


    ନିଜର ସ୍ପଷ୍ଟବାଦୀତା , ନିର୍ଭିକତା ଏବଂ ଦୂରଦୃଷ୍ଟି ଦ୍ୱାରା ସେ ଆମ ଦେଶ ପାଇଁ ମୂଲ୍ୟବାନ ଯୋଗଦାନ କରିଥିଲେ । ଗରିବ ଏବଂ ଅବହେଳିତ ବର୍ଗଙ୍କ ଅଧିକାରକୁ ନେଇ ତାଙ୍କର ସ୍ୱର ଥିଲା ସବୁଠାରୁ ଫଳପ୍ରଦ ।


    ତାଙ୍କ ପରଲୋକରେ ମୁଁ ମର୍ମାହତ ।


    ଆମେ ଶ୍ରୀ ଜର୍ଜ ଫର୍ଣ୍ଣାଣ୍ଡିସଙ୍କ କଥା ଚିନ୍ତା କଲାବେଳେ ସେହି ତେଜସ୍ୱୀ ଟ୍ରେଡ ୟୁନିଅନ ନେତାଙ୍କ କଥା ମନେ ପକାଇଥାଉ ଯିଏ କି ନ୍ୟାୟ ପାଇଁ ଲଢ଼େଇ କରିଥିଲେ , ଯେଉଁ ନେତା ତାଙ୍କ ରାଜନୈତିକ ଗତିବିଧି ଦ୍ୱାରା ବଡ ବଡ ରାଜନୈତିକ ନେତାମାନଙ୍କୁ ଚୁପ କରାଇ ଦେଇଥିଲେ , ଏକ ଦୂରଦୃଷ୍ଟି ସମ୍ପନ୍ନ ରେଳମନ୍ତ୍ରୀ ଏବଂ ମହାନ ପ୍ରତିରକ୍ଷା ମନ୍ତ୍ରୀ ଯିଏକି ଭାରତକୁ ନିରାପଦ ଏବଂ ଶକ୍ତିଶାଳୀ କରିଥିଲେ ।


    ତାଙ୍କ ଦୀର୍ଘ ସାର୍ବଜନୀନ ଜୀବନରେ ଜର୍ଜ ସାହେବ କେବେ ହେଲେ ବି ତାଙ୍କ ରାଜନୈତିକ ଆଦର୍ଶବାଦରୁ ବିଚ୍ୟୁତ ହୋଇନଥିଲେ । ଜରୁରୀକାଳୀନ ପରିସ୍ଥିତିକୁ ସେ କଠୋର ବିରୋଧ କରିଥିଲେ । ତାଙ୍କ ସରଳତା ଏବଂ ଭଦ୍ରତା ପ୍ରଶଂସନୀୟ ଥିଲା । ତାଙ୍କ ପରିବାର ବର୍ଗ , ବନ୍ଧୁ ଏବଂ ଶୋକ ସନ୍ତପ୍ତ ଲକ୍ଷ ଲକ୍ଷ ଜନସାଧାରଣଙ୍କୁ ମୁଁ ସହାନୁଭୂତି ଓ ସମବେଦନା ଜଣାଉଛି । ତାଙ୍କ ଆତ୍ମା ଶାନ୍ତି ଓ ସଦଗତି ପ୍ରାପ୍ତ ହେଉ । ”


    **********

    
    
    (Release ID: 1562018) Visitor Counter : 22