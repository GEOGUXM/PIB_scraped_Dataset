      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ଜିଏସଟି ପରିଷଦର ସୁପାରିଶ ଅନୁସାରେ ପେଟ୍ରୋଲିୟମ୍‌ ଉତ୍ପାଦ ଉପରେ ଜିଏସଟି ଲାଗୁପାଇଁ ନିଷ୍ପତ୍ତି ନିଆଯିବ
      Posted On: 02 JAN 2019 3:46PM by PIB Bhubaneshwar


    ଆନ୍ତର୍ଜାତିକ ପେଟ୍ରୋଲିୟମ୍‌ ଉତ୍ପାଦର ମୂଲ୍ୟ ଆଧାରରେ ଦେଶରେ ପେଟ୍ରୋଲିୟମ୍‌ଜାତ ପଦାର୍ଥର ଦର ନିର୍ଦ୍ଧାରଣ କରାଯାଇଥାଏ । ସାଧାରଣତଃ , ଦେଶରେ ସଂବେଦନଶୀଳ ପେଟ୍ରୋଲିୟମ୍‌ଜାତ ପଦାର୍ଥର ମୂଲ୍ୟ ବିଭିନ୍ନ କାରଣ ଆଧାରରେ ବେଶୀ/ କମ୍‌ ହୋଇଥାଏ । ସେଥି ମଧ୍ୟରେ ପ୍ରଚଳିତ ଟିକସ ବ୍ୟବସ୍ଥା ଏବଂ ସଂପୃକ୍ତ ସରକାରମାନଙ୍କ ପକ୍ଷରୁ ଯୋଗାଇ ଦିଆଯାଉଥିବା ସବସିଡ଼ି ରିହାତି ସାମିଲ । ପେଟ୍ରୋଲିୟମ୍‌ ପ୍ଲାନିଂ ଏବଂ ଆନାଲିସିସ୍‌ ସେଲ୍‌ ( PPAC )ର ୱେବସାଇଟ www.ppac .org.in ରେ ଦିଲ୍ଲୀ ଓ ମୁମ୍ବାଇରେ ପେଟ୍ରୋଲ ଏବଂ ଡ଼ିଜେଲ ମୂଲ୍ୟର ବିସ୍ତୃତ ମୂଲ୍ୟସୂଚୀ ଉପଲବ୍ଧ ।


    ସମ୍ବିଧାନର ଧାରା 279 A (5) ସୂଚୀତ କରେ ଯେ ବସ୍ତୁ ଓ ସେବା କର ପରିଷଦ (ଜିଏସଟି ପରିଷଦ) ଅଶୋଧିତ ପେଟ୍ରୋଲିୟମ୍‌ , ହାଇ ସ୍ପିଡ଼୍‌ ଡ଼ିଜେଲ , ମୋଟର ସ୍ପିରିଟ , ପ୍ରାକୃତିକ ବାଷ୍ପ ଓ ଟର୍ବାଇନ୍‌ ଇନ୍ଧନ ଉପରେ ବସୁଥିବା ବସ୍ତୁ ଓ ସେବା କର ଜିଏସଟି ପରିଷଦର ସୁପାରିଶ ଅନୁସାରେ ଧାର୍ଯ୍ୟ କରାଯାଇଥାଏ । ତେଣୁ ଯଦ୍ୟପି , ପେଟ୍ରୋଲିୟମ୍‌ ଉତ୍ପାଦ ଜିଏସଟିରେ ସମ୍ବିଧାନ ଅନୁସାରେ ସାମିଲ , ସେହିସବୁ ଉତ୍ପାଦ ଉପରେ ଯେଉଁଦିନ ଠାରୁ ଜିଏସଟି ପରିଷଦ ତାର ଟିକସ ବସାଇବ ସେତେବେଳେ ହିଁ ତାହା ଲାଗୁ କରାଯିବ । ସିଜିଏସଟି ଆଇନର ଧାରା 9(2) ଅନୁସାରେ ପେଟ୍ରୋଲିୟମ୍‌ ଉତ୍ପାଦ ଯେଉଁଥିରେ କି ପେଟ୍ରୋଲ ଓ ଡ଼ିଜେଲ ଉପରେ ଜିଏସଟି ସାମିଲ ତାହା ଜିଏସଟି ପରିଷଦର ସୁପାରିଶ ଉପରେ ନିର୍ଭରଶୀଳ ।


    ସମସ୍ତ ରାଜ୍ୟ ଓ କେନ୍ଦ୍ରଶାସିତ କ୍ଷେତ୍ରର ବିଧାନସଭା ଜିଏସଟି ପରିଷଦରେ ସେମାନଙ୍କର ଅର୍ଥ ମନ୍ତ୍ରଣାଳୟ କିମ୍ବା ଟିକଟ ବ୍ୟବସ୍ଥା ମାଧ୍ୟମରେ ପ୍ରତିନିଧିତ୍ୱ କରନ୍ତି ଅଥବା ରାଜ୍ୟ/କେନ୍ଦ୍ରଶାସିତ କ୍ଷେତ୍ରର ଅନ୍ୟ ମନୋନୀତ ମନ୍ତ୍ରୀଙ୍କ ଦ୍ୱାରା ଏଥିରେ ପ୍ରତିନିଧିତ୍ୱ କରିଥାନ୍ତି । ଯେହେତୁ ପେଟ୍ରୋଲିୟମ୍‌ ଉତ୍ପାଦ ଉପରେ ଜିଏସଟି ଲାଗୁ ନେଇ ଜିଏସଟି ପରିଷଦର ସୁପାରିଶ ଆବଶ୍ୟକ ତାହା ସେହି ଅନୁସାରେ ଲାଗୁ କରାଯାଇଥାଏ ।


    କେନ୍ଦ୍ର ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ରାଜ୍ୟସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ବିଷୟ ପ୍ରକାଶ କରିଛନ୍ତି ।


    ************

    
    
    (Release ID: 1558433) Visitor Counter : 30