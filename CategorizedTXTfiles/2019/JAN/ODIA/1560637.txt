      ପର୍ଯ୍ୟଟନ ମନ୍ତ୍ରଣାଳୟ

      ଭିଏତନାମର ହା ଲୋଙ୍ଗ ସହରରେ ଆୟୋଜିତ ସପ୍ତମ ଆସିଆନ-ଭାରତ ପର୍ଯ୍ୟଟନ ମନ୍ତ୍ରୀମାନଙ୍କ ବୈଠକରେ ଉପାଧ୍ୟକ୍ଷତା କଲେ ପର୍ଯ୍ୟଟନ ମନ୍ତ୍ରୀ;
      2019କୁ ଆସିଆନ-ଭାରତ ପର୍ଯ୍ୟଟନ ବର୍ଷ ଘୋଷିତ

      Posted On: 18 JAN 2019 8:47PM by PIB Bhubaneshwar

    ଆସିଆନ ତଥା ଭାରତରେ 2018ରେ 139.5 ମିଲିୟନ ପର୍ଯ୍ୟଟକଙ୍କ ଆଗମନ ହୋଇଛି ଯାହା ବିଗତ ବର୍ଷ ତୁଳନାରେ 7.4 ପ୍ରତିଶତ ଅଧିକ ରହିଛି ବୋଲି ଆସିଆନ ଦେଶ ଏବଂ ଭାରତର ପର୍ଯ୍ୟଟନ ମନ୍ତୀମାନଙ୍କର ସପ୍ତମ ବୈଠକରେ ଜଣାପଡିଛି । କେନ୍ଦ୍ର ପର୍ଯ୍ୟଟନ ମନ୍ତ୍ରୀ ଶ୍ରୀ କେ.ଜେ. ଅଲଫାନ୍ସୋ ଆଜି (ଶୁକ୍ରବାର) ଭିଏତନାମର ହା ଲୋଙ୍ଗ ସହରରେ ଆୟୋଜିତ ଏହି ବୈଠକରେ ଯୋଗଦେଇଥିଲେ । ଭିଏତନାମର ସଂସ୍କୃତି , କ୍ରୀଡା ତଥା ପର୍ଯ୍ୟଟନ ମନ୍ତ୍ରୀ ଶ୍ରୀ ଏନଗୁଏନ ଏନଗୋକ ଥିଏନ ବୈଠକର ଅଧ୍ୟକ୍ଷତା କରିଥିଲା ବେଳେ ଶ୍ରୀ ଅଲଫାନ୍ସୋ ଉପାଧ୍ୟକ୍ଷତା କରିଥିଲେ । ଏହି ଅବସରରେ 2019କୁ ଆସିଆନ-ଭାରତ ପର୍ଯ୍ୟଟନ ବର୍ଷ ଭାବେ ଘୋଷିତ କରାଯାଇଥିଲା ।


    ବୈଠକରେ ସିଙ୍ଗାପୁରଠାରେ ନଭେମ୍ବର 15 , 2018ରେ ଆସିଆନ-ଭାରତ ଅନୈାପଚାରିକ ବ୍ରେକ ଫାଷ୍ଟ ସମ୍ମିଳନୀ ନିଷ୍ପତ୍ତିକୁ ସ୍ୱାଗତ କରଥିଲେ । ଏହି ଅବସରରେ ପର୍ଯ୍ୟଟନ ମନ୍ତ୍ରୀମାନେ ଆସିଆନ-ଭାରତ ସହଯୋଗ 2019ର ଶୁଭାରମ୍ଭ କରିଥିଲେ ଏବଂ ଏହା ଦ୍ୱିପାକ୍ଷୀୟ ପର୍ଯ୍ୟଟନକୁ ପ୍ରୋତ୍ସାହିତ କରିବ ବୋଲି ଆଶାବ୍ୟକ୍ତ କରିଥିଲେ ।


    ପର୍ଯ୍ୟଟନ ମନ୍ତ୍ରୀମାନେ ପର୍ଯ୍ୟଟନ ସହଯୋଗକୁ ସୁଦୃଢ କରିବା ପାଇଁ ଆସିଆନ ଏବଂ ଭାରତ ମଧ୍ୟରେ 2012ରେ କରାଯାଇଥିବା ଚୁକ୍ତି ଅନୁସାରେ କାର୍ଯ୍ୟ କରିବା ନେଇ ସହମତି ହୋଇଥିଲେ ।


    ଏହି ବୈଠକରେ ବ୍ରୁନେଇ ଦାରୁସାଲାମ , କାମ୍ବୋଡିଆ , ଇଣ୍ଡୋନେସିଆ , ଲାଓ ପିଡିଆର , ମାଲେସିଆ , ମିଆଁମାର , ଫିଲିଫାଇନ୍ସ , ସିଙ୍ଗାପୁର ଏବଂ ଥାଇଲାଣ୍ଡ ରାଷ୍ଟ୍ର ସମୂହ ସାମିଲ ହୋଇଥିଲେ ।


    **********

    
    
    (Release ID: 1560637) Visitor Counter : 13