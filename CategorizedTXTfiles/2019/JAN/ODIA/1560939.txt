      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଭାରତୀୟ ସିନେମାର ଜାତୀୟ ସଂଗ୍ରହାଳୟକୁ ଉଦ୍ଘାଟନ କଲେ ପ୍ରଧାନମନ୍ତ୍ରୀ
      Posted On: 19 JAN 2019 3:56PM by PIB Bhubaneshwar


    ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀ ଆଜି ମୁମ୍ବାଇରେ ଭାରତୀୟ ସିନେମାର ଜାତୀୟ ସଂଗ୍ରହାଳୟକୁ ଉଦ୍ଘାଟନ କରିଥିଲେ ।


    ଏହି ଅବସରରେ ମହାରାଷ୍ଟ୍ରର ରାଜ୍ୟପାଳ ଶ୍ରୀ ସି. ବିଦ୍ୟାସାଗର ରାଓ , ମୁଖ୍ୟମନ୍ତ୍ରୀ ଶ୍ରୀ ଦେବେନ୍ଦ୍ର ଫଡ଼ନବୀସ , କେନ୍ଦ୍ର ରାଷ୍ଟ୍ର ମନ୍ତ୍ରୀ ଶ୍ରୀ ରାମଦାସ ଅଠାୱଲେ ଏବଂ କେନ୍ଦ୍ର ସୂଚନା ଏବଂ ପ୍ରସାରଣ ରାଷ୍ଟ୍ରମନ୍ତ୍ରୀ କର୍ଣ୍ଣଲ ରାଜ୍ୟବର୍ଦ୍ଧନ ରାଠୋର ଏବଂ ଅନ୍ୟ ବିଶିଷ୍ଟବ୍ୟକ୍ତିମାନେ ଉପସ୍ଥିତ ଥିଲେ ।


    ନିଜର ସମ୍ବୋଧନରେ ପ୍ରଧାନମନ୍ତ୍ରୀ କହିଥିଲେ ଯେ ଭାରତୀୟ ସିନେମାର ଜାତୀୟ ସଂଗ୍ରହାଳୟ ଯୁବ ପିଢ଼ିଙ୍କୁ ଭାରତୀୟ ସିନେମାକୁ ବୁଝିବା ଏବଂ ସେ ବିଷୟରେ ଜାଣିବା ଲାଗି ସୁଯୋଗ ପ୍ରଦାନ କରିବ । ସେ କହିଥିଲେ ଯେ ସଂଗ୍ରହାଳୟରେ ବିଭିନ୍ନ ଚଳଚ୍ଚିତ୍ର ବ୍ୟକ୍ତିବିଶେଷଙ୍କ ସଂଘର୍ଷର କାହାଣୀ ସହିତ ଭାରତୀୟ ମନୋରଞ୍ଜନ ଜଗତର ଇତିହାସି ବିଷୟରେ ବିସ୍ତୃତ ସୂଚନା ରହିବ ।


    ଚଳଚ୍ଚିତ୍ର ଏବଂ ସମାଜକୁ ପରସ୍ପରର ପ୍ରତିବିମ୍ବ ଭାବେ ବର୍ଣ୍ଣନା କରି ପ୍ରଧାନମନ୍ତ୍ରୀ କହିଥିଲେ ଯେ ସମାଜରେ ଯାହାକିଛି ଘଟିଥାଏ ତା ’ ର ଝଲକ ପରଦାରେ ଚଳଚ୍ଚିତ୍ର ମାଧ୍ୟମରେ ଦେଖିବାକୁ ମିଳିଥାଏ । ଚଳଚ୍ଚିତ୍ରର ଛବି ସମାଜର ଆଇନାରେ ଦେଖିବାକୁ ମିଳିଥାଏ ।


    ବର୍ତ୍ତମାନ ଚଳଚ୍ଚିତ୍ର ନିର୍ମାଣ ସମ୍ପର୍କରେ ମତ ଦେଇ ପ୍ରଧାନମନ୍ତ୍ରୀ କହିଥିଲେ ଯେ ଏବେ ଏପରି ଅନେକ ଚଳଚ୍ଚିତ୍ର ନିର୍ମାଣ ହେଉଛି ଯାହା ସମସ୍ୟା ଏବଂ ସମାଧାନ ଉଭୟକୁ ଦର୍ଶାଉଛି , ଯାହା ପୂର୍ବର ସେହି ବର୍ଷଗୁଡ଼ିକର ତୁଳନାରେ ସକାରାତ୍ମକ ସଂକେତ ଦେଉଛି , ଯେତେବେଳେ ଚଳଚ୍ଚିତ୍ରରେ କେବଳ ଅସହାୟତା ପ୍ରଦର୍ଶିତ କରାଯାଉଥିଲା ।


    ପ୍ରଧାନମନ୍ତ୍ରୀ କହିଥିଲେ ଯେ ଭାରତର ବିଶ୍ୱାସ ଅଛି ଯେ ସେ କେବଳ ନିଜ ସାମ୍ନାରେ ଥିବା ସମସ୍ୟାଗୁଡ଼ିକର ନିଜେ ହିଁ ସମାଧାନ କରିଦେବ । ଏହା ନୂତନ ଭାରତର ଲକ୍ଷ୍ୟଣ , ଯିଏ ସମସ୍ୟାଗୁଡ଼ିକର ମୁକାବିଲା କରିବା ଏବଂ ସେଗୁଡ଼ିକର ସମାଧାନ କରିବା ଲାଗି ସକ୍ଷମ ଏବଂ ସମର୍ଥ ।


    ପ୍ରଧାନମନ୍ତ୍ରୀ ନିଜ ଅଭିଭାଷଣରେ ଭାରତୀୟ ସିନେମାର ବୈଶ୍ୱିକ ପ୍ରସାରକୁ ଉଜାଗର କରିଥିଲେ । ଏ ସନ୍ଦର୍ଭରେ ସେ ବିଶ୍ୱର ସେହି ବିଭିନ୍ନ ନେତାମାନଙ୍କ ସହିତ ହୋଇଥିବା ଆଲୋଚନାର ଉଲ୍ଲେଖ କରିଥିଲେ ଯେଉଁମାନେ ଏପରିକି ଭାରତୀୟ ଚଳଚ୍ଚିତ୍ରର ଗୀତ ମଧ୍ୟ ଗାଇପାରୁଥିଲେ ।


    ସେ ଏପରି ଚରିତ୍ରର ନିର୍ମାଣ କରିବା ଲାଗି ଚଳଚ୍ଚିତ୍ର ଜଗତକୁ ଶୁଭାକାମନା ଜଣାଇଥିଲେ ଯେଉଁ ଚରିତ୍ର ଯୁବପିଢ଼ିଙ୍କ କଳ୍ପନାକୁ ନିଜ ଭିତରେ ସମାହିତ କରିପାରୁଥିବ । ଏପରି ଚରିତ୍ରଗୁଡ଼ିକର ବୈଶ୍ୱିକ ଅପିଲ କାରଣରୁ ଭାରତୀୟ ଯୁବକମାନେ ଏବେ କେବଳ ବ୍ୟାଟମ୍ୟାନଙ୍କ ପ୍ରଶଂସକ ନୁହନ୍ତି , ବରଂ ବାହୁବଳୀକୁ ମଧ୍ୟ ଦେଖିବାକୁ ଚାହୁଁଛନ୍ତି ।


    ପ୍ରଧାନମନ୍ତ୍ରୀ କହିଥିଲେ ଯେ ଭାରତର ସଫ୍ଟ ପାୱାର , ଏହାର ବିଶ୍ୱସନୀୟତାକୁ ବଢ଼ାଇବା ଏବଂ ସାରା ବିଶ୍ୱରେ ବ୍ରାଣ୍ଡ ଇଣ୍ଡିଆର ନିର୍ମାଣରେ ଭାରତୀୟ ଚଳଚ୍ଚିତ୍ରର ଏକ ବଡ଼ ଭୂମିକା ରହିଛି । ସେ କହିଥିଲେ ଯେ ଚଳଚ୍ଚିତ୍ର ଜରିଆରେ ଗୁରୁତ୍ୱପୂର୍ଣ୍ଣ ସାମାଜିକ ପ୍ରସଙ୍ଗ ଯଥା ସ୍ୱଚ୍ଛତା , ମହିଳା ସଶକ୍ତିକରଣ , କ୍ରିଡ଼ା ଆଦି ଲୋକମାନଙ୍କ ନିକଟରେ ପହଁଚିପାରୁଛି । ସିନେମା ରାଷ୍ଟ୍ର ନିର୍ମାଣରେ ଗୁରୁତ୍ୱପୂର୍ଣ୍ଣ ଭୂମିକା ନିର୍ବାହ କରିଥାଏ ଏବଂ ଏକ ଭାରତ ଶ୍ରେଷ୍ଠ ଭାରତ ଭାବନାକୁ ସୁଦୃଢ଼ କରିଥାଏ । ପ୍ରଧାନମନ୍ତ୍ରୀ କହିଥିଲେ ଯେ ଭାରତରେ ପର୍ଯ୍ୟଟନର ପ୍ରୋତ୍ସାହନରେ ଯୋଗଦାନ ଦେବାରେ ଚଳଚ୍ଚିତ୍ର ଉଦ୍ୟୋଗରେ ବ୍ୟାପକ ସମ୍ଭାବନା ରହିଛି ।


    ସେ କହିଥିଲେ ଯେ ଦେଶର ବିଭିନ୍ନ ଭାଗରେ ଚଳଚ୍ଚିତ୍ରର ସୁଟିଂକୁ ଅନୁମତି ଦେବା ଲାଗି ସରକାର ସିଙ୍ଗଲ ୱିଣ୍ଡୋ କ୍ଲିୟରାନ୍ସ ପ୍ରଣାଳୀ ଆଣିବା ଲାଗି “ ଇଜ ଅଫ ଫିଲ୍ମିଂ ” ର ସୁବିଧା ପ୍ରଦାନ କରିବା ଦିଗରେ କାର୍ଯ୍ୟ କରୁଛନ୍ତି । ପ୍ରଧାନମନ୍ତ୍ରୀ କହିଥିଲେ ଯେ ସରକାର ଚଳଚ୍ଚିତ୍ର ପାଏରେସି ସମସ୍ୟା ଉପରେ ଅଂକୁଶ ଲଗାଇବା ପାଇଁ ସିନେମାଟୋଗ୍ରାଫ ଆଇନ 1952ରେ ସଂଶୋଧନ ଆଣିବା ଦିଗରେ କାର୍ଯ୍ୟ କରୁଛନ୍ତି ।


    **********


    

    
    (Release ID: 1560939) Visitor Counter : 16