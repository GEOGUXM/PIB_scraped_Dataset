      ନିର୍ବାଚନ ଆୟୋଗ

      ନିର୍ବାଚନ କମିଶନଙ୍କ ସ୍ପଷ୍ଟୋକ୍ତି: ଇଭିଏମ ମେସିନ ଟ୍ୟାମ୍ପରିଂ ହୋଇପାରିବ ନାହିଁ
      Posted On: 22 JAN 2019 4:15PM by PIB Bhubaneshwar


    ନିର୍ବାଚନ କମିଶନଙ୍କ ଇଭିଏମ ମେସିନ କେନ୍ଦ୍ର କରି ହେଉଥିବା ପ୍ରାୟୋଜିତ ବିବାଦ ଓ ତଥାକଥିତ ସାଇବର ବିଶେଷଜ୍ଞ ସୈୟଦ ସୁଜାଙ୍କ ଦ୍ୱାରା ଇଭିଏମ ଟ୍ୟାମ୍ପରିଂକୁ ନେଇ ସୃଷ୍ଟ ହଟଚମଟ ପରିପ୍ରେକ୍ଷୀରେ ଏକ ବୈଷୟିକ ବିଶେଷଜ୍ଞ କମିଟି ଗଠନ ହୋଇଥିଲା । ଆଇଆଇଟି ଦିଲ୍ଲୀର ପ୍ରଫେସର ଡିଟି ସାହାଣୀ , ଆଇଆଇଟି ଭିଲାଇର ନିର୍ଦ୍ଦେଶକ ପ୍ରଫେସର ରଜତ ମୁନା , ଆଇଆଇଟି ମୁମ୍ବାଇ ପ୍ରଫେସର (ଏମେରିଟସ) ଡିକେ ଶର୍ମାଙ୍କୁ ନେଇ ଗଠିତ କମିଟି ନିର୍ବାଚନ କମିଶନଙ୍କୁ ନିମ୍ନଲିଖିତ ତଥ୍ୟଗୁଡ଼ିକ ଜଣାଇଛନ୍ତି ।


    ଇସିଆଇ-ଇଭିଏମ ଅଲଗା ତଥା ସ୍ୱତନ୍ତ୍ର ମେସିନ ଯାହା କେବଲ ମାଧ୍ୟମରେ ହିଁ ଇସିଆଇ-ଇଭିଏମ ୟୁନିଟ (ମତଦାନ ସ୍ଥାନ , ନିୟନ୍ତ୍ରଣ ସ୍ଥାନ ଓ ଭିଭିପିଏଟି) ସହ ସଂଯୁକ୍ତ ହୋଇପାରିବ ଓ ସବୁବେଳେ ଲୋକଙ୍କ ନଜରରେ ରହିବ ।


    ଇସିଆଇ-ଇଭିଏମ ମେସିନରେ ଏଭଳି କୌଣସି ଯନ୍ତ୍ରାଂଶ ନାହିଁ ଯାହାଦ୍ୱାରା କୌଣସି ୱେୟାରଲେସ ସଞ୍ଚାର ବା କୌଣସି ରେଡିଓ ଫ୍ରିକ୍ୱେନ୍ସି ମାଧ୍ୟମ ସହ ସମ୍ପର୍କ ସ୍ଥାପନ କରିହେବ ।


    ଇସିଆଇ-ଇଭିଏମର ସବୁ ସଂସ୍କରଣ ନିମ୍ନରୁ ଉଚ୍ଚ ୱେୟାରଲେସ ଫ୍ରିକ୍ୱେନ୍ସିରେ କାର୍ଯ୍ୟକାରିତା ନେଇ ନିୟମିତ ଓ କଡ଼ାକଡ଼ି ଯାଞ୍ଚ ହୋଇଥାଏ । ଏସବୁ ପରୀକ୍ଷଣରେ ଇଲେକ୍ଟ୍ରୋନିକ ଉପକରଣର ମାନ ପରୀକ୍ଷା ସାଙ୍ଗକୁ ଅନ୍ୟ ପରୀକ୍ଷା ମଧ୍ୟ ହୋଇଥାଏ ।


    ଇସିଆଇ-ଇଭିଏମ ମେସିନଗୁଡ଼ିକ ସବୁ ପ୍ରକାର ପରିସ୍ଥିତିରେ କାର୍ଯ୍ୟ କରୁଛି କି ନାହିଁ ନିୟମିତ ଯାଞ୍ଚ ହୁଏ ।


    ଇସିଆଇ-ଇଭିଏମର କୋଡ ପ୍ରମାଣୀକରଣ ଓ ଯାଞ୍ଚ ପାଇଁ ନିୟମିତ ପରୀକ୍ଷା ହୁଏ ।


    ସୟଦ ସୁଜା ଭିଭିପିଏଟି କାଗଜର ଦୁଇ ପାର୍ଶ୍ଵ ଛାପା ନେଇ ଅଭିଯୋଗ କରିଥିଲେ ଯେ , ଭିଭିପିଏଟି କାଗଜରେ କମ ଟ୍ୟାମ୍ପରିଂ ହୋଇପାରୁଥିବା ବେଳେ ଏହାର ସମ୍ମୁଖ ଭାଗ ଭୋଟର ବ୍ୟବହାର କରିବା ପରେ ଲିଭି ଯାଇଥାଏ । ଏ ସମ୍ପର୍କରେ ବୈଷୟିକ ବିଶେଷଜ୍ଞ କମିଟି ସ୍ପଷ୍ଟ କରିଛନ୍ତି ଯେ , ଭିଭିପିଏଟି କେବଳ ଥର୍ମାଲ ପ୍ରିଣ୍ଟର ବ୍ୟବହାର କରେ ଯାହା ଥର୍ମାଲ କାଗଜର ଗୋଟିଏ ପଟ ହିଁ ପ୍ରିଣ୍ଟ କରିଥାଏ । ଏହି ପ୍ରଣ୍ଟକୁ ବ୍ଲୁ-ୱିଣ୍ଡୋ ଦ୍ୱାରା ସହଜରେ ଦେଖି ହେବ । ଏହି ପ୍ରିଣ୍ଟ ଭିଭିପିଏଟି କାଗଜରେ ଖୁବ କମରେ ପାଞ୍ଚ ବର୍ଷ ରହିଥାଏ ।


    ଇଭିଏମ ଓ ଭିଭିପିଏଟି ପ୍ରସ୍ତୁତ କରୁଥିବା ଭାରତ ଇଲେକ୍ଟ୍ରୋନିକ୍ସ ଲିମିଟେଡ ଓ ଇଲେକ୍ଟ୍ରୋନିକ୍ସ କର୍ପୋରେସନ ଅଫ ଇଣ୍ଡିଆ ଲିମିଟେଡର ମୁଖ୍ୟ ପରିଚାଳନା ନିର୍ଦ୍ଦେଶକ ମଧ୍ୟ ବୈଷୟିକ ବିଶେଷଜ୍ଞ କମିଟିଙ୍କ ଦ୍ୱାରା ନିର୍ଦ୍ଧାରିତ ମାନକ ପରୀକ୍ଷଣ ପ୍ରକ୍ରିୟା ଖୁବ ସତର୍କତାର ସହ ପାଳନ ଓ ନୀରିକ୍ଷଣ ହୁଏ ।


    ତେବେ ଏହା ସ୍ପଷ୍ଟ କରି ଦିଆଯାଇଛି ଯେ , ଇସିଆଇ-ଇଭିଏମ ମେସିନଗୁଡ଼ିକ ଅନ୍ୟ ମେସିନ ଭଳି ଖରାପ ହୋଇ କାମ ବନ୍ଦ କରିପାରେ ହେଲେ ଖରାପ ଇସିଆଇ-ଇଭିଏମ କୌଣସି ଭୋଟକୁ ଭୁଲ ଭାବେ ପଞ୍ଜିକୃତ କରିବ ନାହିଁ । ଏହି ତଥ୍ୟରୁ ଏହା ସ୍ପଷ୍ଟ ହେଉଛି ଯେ , ଇସିଆଇ-ଇଭିଏମକୁ ଟ୍ୟାମ୍ପରିଂ କରିହେବ ନାହିଁ ।


    ଭାରତୀୟ ନିର୍ବାଚନ କମିଶନଙ୍କ ପକ୍ଷରୁ ସୟଦ ସୁଜାଙ୍କ ବିରୋଧରେ ଆଇପିସିର ଧାରା 505(1)(B) ଅନ୍ତର୍ଗତ ଏକ ଏଫଆଇଆର ନୂଆଦିଲ୍ଲୀ ଜିଲ୍ଲା ଡିସିପିଙ୍କ ନିକଟରେ ରୁଜୁ ହୋଇଛି ।


    **************

    
    
    (Release ID: 1561939) Visitor Counter : 1