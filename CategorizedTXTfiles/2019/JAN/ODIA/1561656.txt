      ରେଳ ମନ୍ତ୍ରଣାଳୟ

      ରେଳ ମନ୍ତ୍ରୀ ପୀୟୁଷ ଗୋୟଲଙ୍କ “ବନ୍ଦେ ଭାରତ ଏକ୍ସପ୍ରେସ” ଘୋଷଣା
      Posted On: 27 JAN 2019 3:14PM by PIB Bhubaneshwar


    ଭାରତୀୟ ରେଳବାଇ ମେକ ଇନ ଇଣ୍ଡିଆକୁ ସମର୍ଥନ ଜଣାଇ ସ୍ୱଦେଶୀ ଜ୍ଞାନ କୈାଶଳରେ ନିର୍ମିତ


    ଟ୍ରେନ 18ର ନାମ ବନ୍ଦେ ଭାରତ ଏକ୍ସପ୍ରେସ ରଖିଛି । ରାଜଧାନୀ ଏକ୍ସପ୍ରେସ ଆରମ୍ଭ ହେବା ପରଠାରୁ ଭାରତୀୟ ରେଳବାଇରେ ନୂଆ ଯୁଗର ପ୍ରବର୍ତ୍ତନ ହୋଇଛି । ବନ୍ଦେ ଭାରତ ଏକ୍ସପ୍ରେସ ଭାରତର ପ୍ରଥମ ସେମି ହାଇସ୍ପିଡ ଟ୍ରେନ ଯେଉଁଥିରେ ଯାତ୍ରୀଙ୍କ ପାଇଁ ବିଶ୍ୱସ୍ତରୀୟ ସୁବିଧା ରହିଛି । ଏହି ଟ୍ରେନ ଦିଲ୍ଲୀରୁ ବାରଣାସୀ ମଧ୍ୟରେ ସର୍ବାଧିକ 160 କିଲୋମିଟର ବେଗରେ ଯାତାୟାତ କରିବ । ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଟ୍ରେନକୁ ପତାକା ହଲାଇ ଉଦ୍ଘାଟନ କରିବାକୁ ଅନୁରୋଧ କରାଯାଇଛି ।


    ରେଳ ଓ କୋଇଲା ମନ୍ତ୍ରୀ ଶ୍ରୀ ପୀୟୁଷ ଗୋୟଲ ଟ୍ରେନ 18କୁ ବନ୍ଦେ ଭାରତ ଏକ୍ସପ୍ରେସ ନାମରେ ନାମିତ କରିଥିଲେ , ଏହା ସଂପୂର୍ଣ୍ଣ ଭାବରେ ଭାରତରେ ନିର୍ମିତ ବୋଲି ପ୍ରତିପାଦିତ କରୁଛି । ନୂଆ ଭାରତର ସ୍ୱପ୍ନ ସାକାର ଉଦ୍ଦେଶ୍ୟରେ ଏହି ପଦକ୍ଷେପକୁ ବନ୍ଦନୀୟ ବୋଲି ମନ୍ତ୍ରୀ କହିଥିଲେ । ଟ୍ରେନଟି ଇଣ୍ଟେଗ୍ରାଲ କୋଚ ଫ୍ୟାକ୍ଟ୍ରିରେ ମେକ ଇନ ଇଣ୍ଡିଆ କାର୍ଯ୍ୟକ୍ରମରେ 18 ମାସ ମଧ୍ୟରେ ନିର୍ମିତ ହୋଇଥିଲା ।


    ରାଜଧାନୀ ଏକ୍ସପ୍ରେସ ପରେ ବନ୍ଦେ ଭାରତ ଏକ୍ସପ୍ରେସ , ଭାରତୀୟ ରେଳବାଇର ଗତି ଓ ସୁବିଧା କ୍ଷେତ୍ରରେ ଏକ ଗୁରୁତ୍ୱପୂର୍ଣ୍ଣ ପଦକ୍ଷେପ । ଏହା ଭାରତର ପ୍ରଥମ ସେମି ହାଇସ୍ପିଡ ଟ୍ରେନ ଯେଉଁଥିରେ ଯାତ୍ରୀଙ୍କ ପାଇଁ ବିଶ୍ୱସ୍ତରୀୟ ସୁବିଧା ରହିଛି । ଏହି ଟ୍ରେନ ଦ୍ରୁତ ଗତି (ସର୍ବାଧିକ ଘଣ୍ଟା ପ୍ରତି 160 କିଲୋମିଟର)ରେ ଦ୍ରୁତ ଆକ୍ସିଲରେସନ ଓ ଡିସେଲରେସନ ଯୋଗୁଁ ଯାଇପାରିବ , ଏହା ଯାତ୍ରା ସମୟ 25ରୁ 45 ପ୍ରତିଶତ କମାଇବ । ପ୍ରସ୍ତାବିତ ନୂଆଦିଲ୍ଲୀ - ବାରଣାସୀ ଯାତ୍ରା ପାଇଁ ପ୍ରାୟ 8 ଘଣ୍ଟା ଲାଗିବ ଯାହା ଏହି ଦୁଇ ସହର ମଧ୍ୟରେ ଚାଲୁଥିବା ଅନ୍ୟ ଟ୍ରେନ ତୁଳନାରେ 40ରୁ 50 ପ୍ରତିଶତ ଜଲଦି ହେବ ।


    ବନ୍ଦେ ଭାରତ ଏକ୍ସପ୍ରେସରେ ଅନେକ ଅତ୍ୟାଧୁନିକ ବୈଶିଷ୍ଟ୍ୟ ରହିଛି ଯାହା ଭାରତୀୟ ରେଳବାଇ ପାଇଁ ପ୍ରଥମ । ସ୍ୱଦେଶୀ ଜ୍ଞାନ କୌଶଳରେ ନିର୍ମିତ ଯାତ୍ରୀ ସୁବିଧା ଯେପରିକି ଅନବୋର୍ଡ ୱାଇଫାଇ ମନୋରଞ୍ଜନ , ଜିପିଏସ ଯୁକ୍ତ ଯାତ୍ରୀ ସୂଚନା ବ୍ୟବସ୍ଥା , ସିସିଟିଭି , ବାୟୋ-ଭାକ୍ୟୁମ ଟୟଲେଟ , ଏକଜିକ୍ୟୁଟିଭ ଶ୍ରେଣୀରେ ଘୂର୍ଣ୍ଣାୟମାନ ଚଉକି ଆଦି । ଦିବ୍ୟାଙ୍ଗଙ୍କ ସୁବିଧା ପାଇଁ ମଧ୍ୟ ଏହି ଟ୍ରେନରେ ବ୍ୟବସ୍ଥା ରହିଛି । ଟ୍ରେନରେ 16ଟି ଚେୟାର କାର ବଗି ରହିବ ଯେଉଁଥିରୁ 2ଟି ଏକଜିକ୍ୟୁଟିଭ ଶ୍ରେଣୀ ଚେୟାର କାର ଓ 14ଟି ସାଧାରଣ ଚେୟାର କାର । ଟ୍ରେନରେ ଇଣ୍ଟେଲିଜେନ୍ସ ବ୍ରେକିଂ ବ୍ୟବସ୍ଥା ରହିଛି ଯାହା ଶକ୍ତିକୁ ପୁନଃବିନିଯୋଗ କରିବା ସାଙ୍ଗକୁ ଖର୍ଚ୍ଚ , ଶକ୍ତି ସଞ୍ଚୟ କରି ପରିବେଶ ଅନୁକୂଳ ହେବ ।


    ସମ୍ମାନୀୟ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ପତାକା ହଲାଇ ଟ୍ରେନ ଉଦ୍ଘାଟନ କରିବାକୁ ଅନୁରୋଧ କରାଯାଇଛ । ଏହା ନୂତନ ଭାରତ ପାଇଁ ଏକ ମହତ୍ୱପୂର୍ଣ୍ଣ ଉପଲବ୍ଧି ।


    ****************

    
    
    (Release ID: 1561656) Visitor Counter : 24