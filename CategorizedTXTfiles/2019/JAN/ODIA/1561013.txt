      ଉପରାଷ୍ଟ୍ରପତିଙ୍କ ସଚିବାଳୟ

      ଷ୍ଟାଚ୍ୟୁ ଅଫ ୟୁନିଟି ସର୍ଦ୍ଦାର ପଟେଲଙ୍କ ପାଇଁ ଏକ ସ୍ମରଣୀୟ ସ୍ମାରକ
      • ପ୍ରତିମୂର୍ତ୍ତି ଦର୍ଶନ କରିବା ପରେ ଭାବନା ସହିତ ଓତପ୍ରୋତ ଯୁବକମାନଙ୍କୁ ପ୍ରେରଣା ପାଇଁ ଏବଂ ଇତିହାସ ଜାଣିବା ପାଇଁ ପ୍ରତିମୂର୍ତ୍ତି ଦର୍ଶନ କରିବା ଆବଶ୍ୟକ

      Posted On: 20 JAN 2019 7:57PM by PIB Bhubaneshwar

    ଉପ ରାଷ୍ଟ୍ରପତି ଶ୍ରୀ ଏମ ଭେଙ୍କେୟା ନାଇଡୁ କହିଛନ୍ତି ଯେ ଷ୍ଟାଚ୍ୟୁ ଅଫ ୟୁନିଟି ସର୍ଦ୍ଦାର ପଟେଲଙ୍କ ପାଇଁ ଏକ ସ୍ମରଣୀୟ ସ୍ମାରକ , ଯାହାଙ୍କର ଦୃଷ୍ଟି , ସାହସ ଏବଂ ଦୃଢ଼ ସଂକଳ୍ପ ଫଳରେ 565ଟି ଛୋଟ ରାଜ୍ୟର ଏକତ୍ରୀକରଣ କରିଥିଲେ ଏବଂ ଆଧୁନିକ ଭାରତର ମାର୍ଗ ପ୍ରଶସ୍ତ କରିଥିଲେ ।


    ରବିବାର ଦିନ ଗୁଜୁରାଟର କବାଡିଆରେ 182 ମିଟର ଉଚ୍ଚ ପ୍ରତିମା ଗସ୍ତ କରିବା ପରେ ଉପ ରାଷ୍ଟ୍ରପତି କହିଲେ ଯେ ମୋର ହୃଦୟ ଭାବନା ଏବଂ ଗର୍ବରେ ଭରିଯାଇଛି । ଏବେ ଆମ ପାଖରେ ଏକ ମହାନ ସଂରଚନା ରହିଛି ଯାହାକି ସର୍ଦ୍ଦାର ପଟେଲଙ୍କ ମହାନ ଐତିହ୍ୟର ପ୍ରତୀକ । ଶ୍ରୀ ନାଇଡୁ ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କୁ ଷ୍ଟାଚ୍ୟୁ ଅଫ ୟୁନିଟର ନିର୍ମାଣର ପଦକ୍ଷେପ ପାଇଁ ପ୍ରଶଂସା କରିଥିଲେ ଏବଂ କହିଥିଲେ କି ସେ ସବୁବେଳେ ଅନୁଭବ କରିଥିଲେ ଯେ ପୂର୍ବରୁ ସର୍ଦ୍ଦାର ପଟେଲଙ୍କୁ ଉଚିତ ମାନ୍ୟତା ପ୍ରଦାନ କରାଯାଇ ନାହିଁ ।


    ଉପ ରାଷ୍ଟ୍ରପତି କହିଲେ ଯେ ଏହି ଯାତ୍ରା ଦ୍ୱାରା ତାଙ୍କୁ ପୂର୍ଣ୍ଣତାର ଭାବନା ଓ ମନ ଏବଂ ଆତ୍ମାର ଏକତା ଅନୁଭବ ହୋଇଥିଲା ।


    ଉପ ରାଷ୍ଟ୍ରପତି କହିଲେ ଯେ ଏହି ଭବ୍ୟ ପ୍ରତିମା ଅଖଣ୍ଡ ଭାରତର ରାଜନୈତିକ ଏକୀକରଣକୁ ପ୍ରାପ୍ତ କରିବା ଦିଗରେ ସର୍ଦ୍ଦାର ବଲ୍ଲଭଭାଇ ପଟେଲଙ୍କ ଦୃଷ୍ଟି ଏବଂ ସଂକଳ୍ପର ପ୍ରତିନିଧିତ୍ୱ କରିଥାଏ । ସେ କହିଲେ ଯେ ଏହି ଐତିହାସିକ ପ୍ରତିମା ଭାରତର ଏକୀକରଣରେ ସର୍ଦ୍ଦାର ପଟେଲଙ୍କ ସଂଘର୍ଷର ସ୍ମରଣ କରାଇଥାଏ । ସେ କହିଲେ ଯେ ଷ୍ଟାଚ୍ୟୁ ଅଫ ୟୁନିଟି ସର୍ଦ୍ଦାର ପଟେଲଙ୍କ ରାଷ୍ଟ୍ର ନିର୍ମାଣରେ ମହତ୍ୱପୂର୍ଣ୍ଣ ଯୋଗଦାନ ବାବଦରେ ଜନସାଧାରଣଙ୍କ ମଧ୍ୟରେ ଅଧିକ ସଚେତନତା ସୃଷ୍ଟି କରିବ । ସେ କହିଲେ ଯେ ପ୍ରତିମାର ମହତ୍ୱକୁ ଦେଖି ଏହାର ନିର୍ମାଣ ପାଇଁ ବ୍ୟୟ କରାଯାଇଥିବା ରାଶି ଅମୂଲ୍ୟ ନିବେଶ ମନେହୁଏ ।


    ଶ୍ରୀ ନାଇଡୁ କହିଲେ ଯେ ସମସ୍ତ ଭାରତୀୟ ବିଶେଷ କରି ଯୁବକମାନଙ୍କୁ ପ୍ରେରଣା ଏବଂ ଇତିହାସକୁ ଜାଣିବା ପାଇଁ ପ୍ରତିମାର ଦର୍ଶନ କରିବା ଆବଶ୍ୟକ । ସେ କହିଲେ ଯେ ପ୍ରତ୍ୟେକ ନାଗରିକଙ୍କ ଏହି ଦାୟିତ୍ୱ ରହିଛି କି ସେମାନେ ଦେଶର ଏକତା ରକ୍ଷା କରିବା ପାଇଁ ଭାରତର ସମ୍ବିଧାନ ପ୍ରତି ନିଷ୍ଠା ରଖନ୍ତୁ ।


    ଏକ କୃଷକ ପରିବାରରେ ଜନ୍ମ ହୋଇଥିବା ପଟେଲଙ୍କ ଜୀବନ ଉପରେ ଚର୍ଚ୍ଚା କରି ଶ୍ରୀ ନାଇଡୁ କହିଲେ ଯେ ପଟେଲ ନିଜର ବିଶିଷ୍ଟ ଗୁଣ ଯେପରିକି ଦୃଢ଼ ସଂକଳ୍ପ , କଡା ପରିଶ୍ରମ ଏବଂ ମଜଭୁତ ଇଚ୍ଛାଶକ୍ତି ସହିତ ଇଂରେଜମାନଙ୍କ ବିରୋଧରେ କୃଷକ ଅଦାଲତର ନେତୃତ୍ୱ ନେଇଥିଲେ , ଯାହାର ଆରମ୍ଭ ଖେଡା ସତ୍ୟାଗ୍ରହ ସମୟରେ କୃଷକ ଆନ୍ଦୋଳନ ଫଳରେ ହୋଇଥିଲା ।


    ଉପ ରାଷ୍ଟ୍ରପତି କହିଲେ ଯେ ଏହା ଆମ ସମସ୍ତଙ୍କ ପାଇଁ ଗର୍ବର ବିଷୟ ଯେ ଏକ କୃଷକ ଏକୀକୃତ ଆଧୁନିକ ଭାରତର ନିର୍ମାତା ଥିଲେ । ସେ କହିଲେ ଯେ ଏହା ହେଉଛି ଏକ ବଡ ଉପଲବ୍ଧି ଯେ ଆମ ଦେଶ ମହାତ୍ମାଗାନ୍ଧୀଙ୍କ ନେତୃତ୍ୱରେ ଦୀର୍ଘ ଏବଂ କଠିତ ସ୍ୱତନ୍ତ୍ରତା ସଂଗ୍ରାମ ପରେ ଔପନିବେଶିକ ଶାସକମାନଙ୍କଠାରୁ ସ୍ୱାଧୀନତା ହାସଲ କରିଥିଲେ ।


    ସେ କହିଲେ ଯେ ଏହା ବାସ୍ତବରେ ଗୁଜୁରାଟ ପାଇଁ ଗର୍ବର ବିଷୟ ହେଉଛି କି ଭାରତକୁ ସ୍ୱତନ୍ତ୍ରତା ଏବଂ ଏକତା ସୂତ୍ରରେ ପ୍ରେରିତ କରୁଥିବା ଦୁଇ ବାସ୍ତୁକାର ହେଉଛନ୍ତି ଏହି ରାଜ୍ୟର ।


    ଉପ ରାଷ୍ଟ୍ରପତି କହିଲେ ଯେ ଭାରତର ଜନସାଧାରଣ ଏକ ଦୃଢ଼ ସଂକଳ୍ପ ସହିତ ଭାରତକୁ ମଜଭୁତ କରିବା ପାଇଁ ସବୁବେଳେ ସର୍ଦ୍ଦାର ପଟେଲଙ୍କ ନିକଟରେ କୃତଜ୍ଞ ରହିବେ । ସେ କହିଲେ ଯେ ସାହସ ଏବଂ ଦୃଢ଼ ସଂକଳ୍ପର ଏହି ଅମୂଲ୍ୟ କାର୍ଯ୍ୟ ପାଇଁ ସର୍ଦ୍ଦାର ପଟେଲଙ୍କୁ ପ୍ରକୃତରେ ଭାରତର ଲୌହ ମାନବ ବୋଲି କୁହାଯାଏ ।


    ************


    

    
    (Release ID: 1561013) Visitor Counter : 21