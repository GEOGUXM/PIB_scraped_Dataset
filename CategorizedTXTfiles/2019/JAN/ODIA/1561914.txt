      ବାଣିଜ୍ୟ ଓ ଶିଳ୍ପ ମନ୍ତ୍ରଣାଳୟ

      ବେଜିଂରେ ଚୀନ ଉପମନ୍ତ୍ରୀଙ୍କୁ ଭେଟିଲେ ବାଣିଜ୍ୟ ସଚିବ
      Posted On: 28 JAN 2019 3:08PM by PIB Bhubaneshwar


    ବାଣିଜ୍ୟ ସଚିବ ଡଃ ଅନୂପ ବଧାୱନ ଗତ ସପ୍ତାହରେ ବେଜିଂକୁ ଦୁଇ ଦ୍ୱିବସୀୟ ଗସ୍ତରେ ଯାଇଥିଲେ । 2019 ଜାନୁଆରୀ 21ରୁ 22 ପର୍ଯ୍ୟନ୍ତ ଏହି ଗସ୍ତ ଅବସରରେ ଡାଃ ୱାଧାୱନ ଭାରତର କୃଷି ଏବଂ ସମ୍ବନ୍ଧିତ ଉତ୍ପାଦମାନଙ୍କ ପାଇଁ ବଜାର ପହଞ୍ଚ ତଥା ଅନ୍ୟାନ୍ୟ ବିଷୟ ପରୀକ୍ଷଣ ପାଇଁ ଚୀନର ସୀମା ଶୁଳ୍କ ସାମାନ୍ୟ ପ୍ରଶାସନ ( GACC ) ବ୍ୟାପାର ଉପମନ୍ତ୍ରୀ ଶ୍ରୀ ଝାଙ୍ଗ ଜିୱେନଙ୍କ ସହିତ ଦ୍ୱିପାକ୍ଷିକ ବୈଠକରେ ଭାଗ ନେଇଥିଲେ ।


    ଶ୍ରୀ ଝାଙ୍ଗ ଜିୱେନଙ୍କ ସହିତ ବୈଠକ ସମୟରେ ବାଣିଜ୍ୟ ସଚିବ ଭାରତୀୟ ଉତ୍ପାଦମାନଙ୍କ ପାଇଁ ବଜାର ପହଞ୍ଚ ସମ୍ବନ୍ଧୀୟ ଦୀର୍ଘ ସମୟ ଧରି ବିଳମ୍ବିତ ବିଷୟର ତ୍ୱରିତ ସମାଧାନକୁ ନେଇ ଜିଏସିସିର ପ୍ରଶଂସା କରିଥିଲେ । ଏହି ବିଷୟ ଉପରେ ଗତ ବର୍ଷ ରାଷ୍ଟ୍ରପତି ସି ଜିନପିଙ୍ଗ ତଥା ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ମଧ୍ୟରେ ୱୁହାନରେ ଅନୌପଚାରିକ ବୈଠକ ସମୟରେ ସହମତି ପ୍ରକାଶ ପାଇଥିଲା । ଏହି ବୈଠକ ପରେ ଏସସିଓ ସମ୍ମିଳନୀ ସହିତ ଜୁନ 2018ରେ ଅଣ-ବାସୁମତୀ ଚାଉଳର ରପ୍ତାନୀ ବାବଦରେ ବୁଝାମଣା ପତ୍ରରେ ହସ୍ତାକ୍ଷର କରାଯାଇଥିଲା । ଜିଏସିସି 6ଟି ଭାରତୀୟ ମିଲକୁ ଚୀନ ପାଇଁ ରେପସିଡ ଖାଦ୍ୟର ରପ୍ତାନୀ ପାଇଁ ମଞ୍ଜୁରି ପ୍ରଦାନ କରିଛି । 2018 ନଭେମ୍ବରରେ ଚୀନର ଜିଏସିସି ଉପମନ୍ତ୍ରୀଙ୍କ ନୂଆଦିଲ୍ଲୀ ଗସ୍ତ ଅବସରରେ ମାଛ ଖାଦ୍ୟ ଏବଂ ମାଛ ତେଲର ରପ୍ତାନୀ ପାଇଁ ମୁଝାମଣା ପତ୍ରରେ ହସ୍ତାକ୍ଷର କରାଯାଇଥିଲା ।


    ଜିଏସିସି 2018 ଡିସେମ୍ବରରେ ଭାରତୀୟ ସୋୟାବିନ ଖାଦ୍ୟ ଏକକ ଏବଂ ଡାଳିମ୍ବ ବଗିଚା ସହିତ ପ୍ୟାକ ହାଉସମାନଙ୍କର ନିରୀକ୍ଷଣ ପାଇଁ ବିଶେଷଜ୍ଞମାନଙ୍କୁ ମଧ୍ୟ ନିଯୁକ୍ତ କରାଯାଇଛି । ଏହି ଉତ୍ପାଦମାନଙ୍କ ପାଇଁ ଏସପିଏସ ବୁଝାମଣା ପତ୍ର ପ୍ରଗତିରେ ରହିଛି ।


    ବାଣିଜ୍ୟ ସଚିବଙ୍କ ଗସ୍ତ ଅବସରରେ ଭାରତ ଏବଂ ଚୀନ ଭାରତରୁ ଚୀନ ପାଇଁ ତମ୍ବାକୁ ପତ୍ରର ରପ୍ତାନୀ ପାଇଁ ବୁଝାମଣା ପତ୍ରରେ ମଧ୍ୟ ହସ୍ତାକ୍ଷର କରାଯାଇଛି । ଭାରତରେ ଆନ୍ତର୍ଜାତିକ ମାନକ ଅନୁଯାୟୀ ଗୁଣବତ୍ତାପୂର୍ଣ୍ଣ ତମ୍ବାକୁ ସୁଲଭ ମୂଲ୍ୟରେ ଉପଲବ୍ଧ ଏବଂ ଚୀନକୁ ଭାରତୀୟ ତମ୍ବାକୁ ରପ୍ତାନୀ କରାଯିବାର ଅନେକ ସମ୍ଭାବନା ରହିଛି । ଚୀନ ସହିତ ଫାଇଟୋସାନିଟାରୀ ବୁଝାମଣା ପତ୍ର କାୟମ ହେବା ଫଳରେ ଚୀନରେ ଭାରତୀୟ ତମ୍ବାଖୁର ରପ୍ତାନୀ ପୁଣି ଥରେ ଆରମ୍ଭ ହୋଇପାରିବ , ଯାହାକି ଆର୍ଥିକ ଦୃଷ୍ଟିରୁ ଭାରତୀୟ କୃଷକମାନଙ୍କ ପାଇଁ ଲାଭଦାୟକ ସିଦ୍ଧ ହେବ ।


    ଏହିପରି ଏଇ ନିକଟରେ ଭାରତର ଅନେକ କୃଷିଗତ ଏବଂ ସମ୍ବନ୍ଧିତ ଉତ୍ପାଦମାନଙ୍କ ପାଇଁ ବଜାର ପହଞ୍ଚ ସନ୍ଦର୍ଭରେ ଅନେକ ମହତ୍ତ୍ଵପୂର୍ଣ୍ଣ ପ୍ରଗତି ହୋଇଛି । ବାଣିଜ୍ୟ ସଚିବ ଜିଏସିସିକୁ ଅନୁରୋଧ କରିଥିଲେ ଯେ ସେମାନେ ଭେଣ୍ଡି , ସୋୟାବିନ , ପଶୁମାନଙ୍କ ମାଂସ ଏବଂ ଦୁଗ୍ଧ ଉତ୍ପାଦ ପରି ଅନ୍ୟ ଉତ୍ପାଦମାନଙ୍କ ପାଇଁ ଶୀଘ୍ର ବଜାର ପହଞ୍ଚ ଉପଲବ୍ଧ କରାନ୍ତୁ ।


    ବାଣିଜ୍ୟ ସଚିବ ଆରସିଇପି ବାର୍ତ୍ତାରେ ପ୍ରଗତି ତଥା ଦ୍ୱିପାକ୍ଷିକ ବାଣିଜ୍ୟକୁ ମଜଭୁତ କରିବା ପ୍ରୟାସ ବାବଦରେ ବିଚାର-ବିମର୍ଶ କରିବା ଉଦ୍ଦେଶ୍ୟରେ ଚୀନର ବାଣିଜ୍ୟ ମନ୍ତ୍ରଣାଳୟରେ ଉପମନ୍ତ୍ରୀ ଶ୍ରୀ ୱାଙ୍ଗ ସାଁୱେନଙ୍କ ସହିତ ଦ୍ୱାପାକ୍ଷିକ ବୈଠକରେ ମଧ୍ୟ ଭାଗ ନେଇଥିଲେ ।


    ***************

    
    
    (Release ID: 1561914) Visitor Counter : 15