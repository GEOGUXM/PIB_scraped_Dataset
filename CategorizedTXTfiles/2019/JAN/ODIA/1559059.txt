      ପେଟ୍ରୋଲିୟମ ଓ ପ୍ରାକୃତିକ ବାଷ୍ପ ମନ୍ତ୍ରଣାଳୟ

      ପ୍ରାକୃତିକ ବାଷ୍ପର ଉତ୍ପାଦନ ମୂଲ୍ୟ
      Posted On: 07 JAN 2019 2:37PM by PIB Bhubaneshwar


    ପ୍ରାକୃତିକ ବାଷ୍ପ ଉତ୍ପାଦନର ମୂଲ୍ୟ ଅନେକ କାରଣ ଉପରେ ନିର୍ଭରଶୀଳ । ସେଗୁଡ଼ିକ ମଧ୍ୟରେ ବାଷ୍ପ ଗଚ୍ଛିତ ଥିବା କ୍ଷେତ୍ରର ଅବସ୍ଥିତି ( ସମୁଦ୍ର ଉପକୂଳ , ଅଗଭୀର ଜଳରାଶି , ଗଭୀର ଜଳରାଶି) , ଉତ୍ପାଦିତ ବାଷ୍ପର ଗୁଣାତ୍ମକ ମାନ ଏବଂ ଏହାର ଗଠନ , ବାଷ୍ପର ପ୍ରକାରଭେଦ ଯଥା ଏହା କୌଣସି ସଂପର୍କୀତ ବାଷ୍ପ ଅଥବା ଅଣ-ସଂପର୍କୀତ ବାଷ୍ପ , ବାଷ୍ପ କ୍ଷେତ୍ରର ଆୟୁ ଏବଂ ଆକାର , ଏହା କି ପ୍ରକାର ବାଷ୍ପକ୍ଷେତ୍ର , ଲଜିଷ୍ଟିକ୍ସ , ଭୂପୃଷ୍ଠରେ ଉପଲବ୍ଧ ସୁବିଧାସୁଯୋଗ , ବିନିମୟ ମୂଲ୍ୟ ଆଦି ସାମିଲ । ଯେହେତୁ ପ୍ରତ୍ୟେକ ବାଷ୍ପ ଗଚ୍ଛିତ ଥିବା କ୍ଷେତ୍ର ପାଇଁ ଏଭଳି କାରଣମାନେ ଭିନ୍ନ ଭିନ୍ନ ସେହି ଦୃଷ୍ଟିରୁ ପ୍ରତ୍ୟେକ କ୍ଷେତ୍ରର ବାଷ୍ପ ଉତ୍ପାଦନ ମୂଲ୍ୟ ଭିନ୍ନ ଭିନ୍ନ ହୋଇଥାଏ ଏବଂ ଭାରତ ସରକାର 25.10.2014 ମସିହାରେ ଏ ସଂପର୍କରେ “ ନୂତନ ଘରୋଇ ପ୍ରାକୃତିକ ବାଷ୍ପ ମୂଲ୍ୟ ନିର୍ଦ୍ଧାରଣ ନିୟମାବଳୀ 2014 ” ଜାରି କରିଛନ୍ତି । ପ୍ରାକୃତିକ ବାଷ୍ପ ମୂଲ୍ୟ ନିର୍ଦ୍ଧାରଣ ଏକ ଫର୍ମୁଲା ବ୍ୟବସ୍ଥା ଉପରେ ଆଧାରିତ ଏବଂ ଆନ୍ତର୍ଜାତିକ ବଜାର ଯଥା ହେନରୀ ହବ୍‌ (ଆମେରିକା) , ନ୍ୟାସନାଲ ବାଲାନ୍ସିଂ ପଏଣ୍ଟ ( ବ୍ରିଟେନ୍‌) , ଆଲବର୍ଟା (କାନାଡ଼ା) ଏବଂ( ରୁଷିଆ) ଭଳି ପ୍ରମୁଖ ମାର୍କେଟରେ ପ୍ରଚଳିତ ବାଷ୍ପ ଆକାର ଏବଂ ମୂଲ୍ୟ ଆଧାରରେ ନିର୍ଦ୍ଧାରଣ କରାଯାଇଥାଏ । ଏହି ଫର୍ମୁଲା ଏଭଳି କାରଣମାନଙ୍କୁ ବିଚାରକୁ ନେଇ ଏବଂ ଉତ୍ପାଦନର ଆବଶ୍ୟକତା ଏବଂ ଉପଭୋକ୍ତା ଚାହିଦାକୁ ନେଇ ମଧ୍ୟ ହୋଇଥାଏ । ଉଭୟ କାରଣକୁ ଏବଂ ପକ୍ଷଙ୍କ ସ୍ୱାର୍ଥକୁ ଦୃଷ୍ଟିରେ ରଖି ସନ୍ତୁଳିତ ଉପାୟରେ ଯେଭଳି ଏହା ନିର୍ଦ୍ଧାରଣ କରାଯିବ ତାହା ମଧ୍ୟ ଚିନ୍ତା କରାଯାଇଥାଏ । 2018 ଅକ୍ଟୋବର 1 ତାରିଖ ଠାରୁ 2019 ମାର୍ଚ୍ଚ 31 ତାରିଖ ପର୍ଯ୍ୟନ୍ତ ପ୍ରାକୃତିକ ବାଷ୍ପ ମୂଲ୍ୟ ଆମେରିକୀୟ ଡ଼ଲାର 3.36/ଏମଏମବିଟିୟୁ (ଜିସିଭି ଆଧାରରେ) ହେବାକୁ ବିଜ୍ଞପ୍ତି ପ୍ରକାଶ କରାଯାଇଛି ।


    ଅଧିକନ୍ତୁ , ଘରୋଇ ଭାବେ ପ୍ରାକୃତିକ ବାଷ୍ପ ଉତ୍ପାଦନକୁ ପ୍ରୋତ୍ସାହନ ପ୍ରଦାନ କରିବା ସକାଶେ , ସରକାର 2016 ମାର୍ଚ୍ଚ ମାସରେ ଏକ ବିଜ୍ଞପ୍ତି ଜାରି କରିଛନ୍ତି ଯେଉଁଥିରେ ମାର୍କେଟିଂ ଏବଂ ମୂଲ୍ୟାୟନ ସ୍ୱାଧୀନତା ପ୍ରଦାନ କରାଯାଇଛି ଓ ସେଥିରେ ଗଭୀରଜଳ , ଅଲଟ୍ରା ଗଭୀର ଜଳ , ଏବଂ ଉଚ୍ଚା ଚାପଯୁକ୍ତ କ୍ଷେତ୍ରରୁ ଉତ୍ପାଦିତ ବାଷ୍ପ ମୂଲ୍ୟରେ ସିଲିଂ ବ୍ୟବସ୍ଥା ରହିଛି । ସରକାର ଅଶୋଧିତ ତୈଳ ଏବଂ ପ୍ରାକୃତିକ ବାଷ୍ୱ ବିକ୍ରୟ ଏବଂ ଏହାର ମୂଲ୍ୟ ନିର୍ଦ୍ଧାରଣ ଯାହାକି ଆବିଷ୍କୃତ କ୍ଷୁଦ୍ର କ୍ଷେତ୍ର ନୀତି- 2015 ଏବଂ ହାଇଡ଼୍ରୋକାର୍ବନ ଅନୁସନ୍ଧାନ ଓ ଲାଇସେନ୍ସିଂ ନୀତି (ହେଲ୍ପ) ଆଧାରରେ କରାଯାଇଆସୁଛି । ସରକାର ମଧ୍ୟ କୋଇଲା ଶଯ୍ୟାରୁ ଉତ୍ପାଦିତ ମିଥେନ (ସିବିଏମ) ବ୍ଲକ୍‌ରୁ ଉତ୍ପାଦିତ ଗ୍ୟାସର ମୂଲ୍ୟ ନିର୍ଦ୍ଧାରଣ ଏବଂ ବିକ୍ରୟ କ୍ଷମତାରେ ସ୍ୱାଧୀନତା ପ୍ରଦାନ କରିଛନ୍ତି । ନିକଟରେ ତୈଳ ଓ ବାଷ୍ପ ଅନୁସନ୍ ଧାନ ଓ ଉତ୍ତୋଳନ କମ୍ପାନୀମାନେ ଉତ୍ତର-ପୂର୍ବାଞ୍ଚଳ କ୍ଷେତ୍ରରେ ଏଭଳି କ୍ଷେତ୍ରରେ କାର୍ଯ୍ୟ କରୁଛନ୍ତି ଏବଂ ସେମାନଙ୍କୁ ବାଷ୍ପ ପାଇଁ ମାର୍କେଟିଂ ଓ ମୂଲ୍ୟାୟନ ସ୍ୱାୟତ୍ତତା ପ୍ରଦାନ କରାଯାଇଛି । ତେବେ 2018 ଜୁଲାଇ 1 ତାରିଖ ସୁଦ୍ଧା ଏଭଳି ପ୍ରାକୃତିକ ବାଷ୍ପର ବ୍ୟବସାୟିକ ଉତ୍ପାଦନ ଆରମ୍ଭ ହୋଇନାହିଁ ।


    ଦେଶରେ ଘରୋଇ ଭାବେ 2015-16 ଆର୍ଥିକ ବର୍ଷରେ ମୋଟ 31.86 ବିଲିୟନ କ୍ୟୁବିକ ମିଟର ( ବିସିଏମ) ପ୍ରାକୃତିକ ବାଷ୍ପ ଉତ୍ପାଦିତ ହୋଇଥିବା ବେଳେ 2016-17 ଆର୍ଥିକ ବର୍ଷରେ ତାହା 31.34 ବିସିଏମ ଏବଂ 2017-18 ଆର୍ଥିକ ବର୍ଷରେ 31.91 ବିସିଏମ ହୋଇଛି । ପ୍ରଚଳିତ ପ୍ରାକୃତିକ ବାଷ୍ପ ଉତ୍ତୋଳନ ନୀତି ଅନୁସାରେ ଘରୋଇ ପ୍ରାକୃତିକ ବାଷ୍ପ ଉତ୍ତୋଳନ ପାଇଁ ଆବଣ୍ଟନ କରାଯାଉଛି ଯେଉଁଥିରେ ପ୍ରଚଳିତ ଗ୍ୟାସ ଆବଣ୍ଟନ ନୀତି ଅନୁସାରେ ଶକ୍ତି କ୍ଷେତ୍ରକୁ ଏକ ଅଗ୍ରାଧିକାର କ୍ଷେତ୍ର ଭାବେ ପରିଗଣନା କରାଯାଉଛି । ସେହିଭଳି ସନ୍ତୁଳିତ ଚାହିଦାକୁ ବିଦେଶରୁ ଏଲପିଜି ଆମଦାନୀ ଯାହାକି ଓପନ ଜେନେରାଲ ଲାଇସେନ୍ସ ଜରିଆରେ କରାଯାଇଥାଏ ତଦନୁସାରେ ଭରଣା କରାଯାଉଛି । ପ୍ରାକୃତିକ ବାଷ୍ପର ଘରୋଇ ଉତ୍ପାଦନକୁ ପ୍ରୋତ୍ସାହନ ପ୍ରଦାନ ସକାଶେ ଯେଉଁଥିରେ କି ମାର୍କେଟିଂ ଏବଂ ମୂଲ୍ୟ ନିର୍ଦ୍ଧାରଣ ସ୍ୱାଧୀନତା ପ୍ରଦାନ ସାମିଲ ତାହା ଗଭୀର ଜଳ , ଅତି ଗଭୀର ଜଳ ଏବଂ ଉଚ୍ଚ ଚାପଯୁକ୍ତ- ଉଚ୍ଚ ଉତ୍ତାପଯୁକ୍ତ (ଏଚପି- ଏଚଟି) କ୍ଷେତ୍ରରେ କରାଯାଇଥାଏ , ଏବଂ ଉତ୍ତର ପୂର୍ବାଞ୍ଚଳ କ୍ଷେତ୍ରରେ କାର୍ଯ୍ୟକାରୀ କରାଯାଉଛି ସେହିସବୁ କାରଣମାନଙ୍କୁ ବିଚାର ପୂର୍ବକ ନିର୍ଦ୍ଧାରଣ କରାଯାଇଥାଏ । ସେଥିରେ ହାଇଡ଼୍ରୋକାର୍ବନ ଅନୁସନ୍ଧାନ ଓ ଲାଇସେନ୍ସିଂ ନୀତି (ହେଲ୍ପ , ଆବିଷ୍କୃତ କ୍ଷୁଦ୍ର କ୍ଷେତ୍ର (ଡ଼ିଏସଏଫ) ନୀତି ତଥା କୋଇଲା ଶଯ୍ୟା ମିଥେନ (ସିବିଏମ) ବ୍ଲକ୍‌ ନୀତି ଆଧାରେ ପ୍ରବର୍ତ୍ତନ କରାଯାଉଛି ।


    KG-DWN-98/2 ବ୍ଲକରୁ ପ୍ରାକୃତିକ ବାଷ୍ପ ଉତ୍ପାଦନ 2019 ଡ଼ିସେମ୍ବର ମାସରେ ହେବା ଦିଗରେ କାର୍ଯ୍ୟ ଜାରି ରହିଛି । ଏହି କ୍ଷେତ୍ରରୁ ବାଷ୍ପ ଉତ୍ପାଦିତ ହେଲେ ସର୍ବାଧିକ ଉତ୍ପାଦନ ସମୟରେ ଏଠାରୁ ଦୈନିକ 15 ନିୟୁତ ମେଟ୍ରିକ୍‌ ଷ୍ଟାଣ୍ଡାର୍ଡ଼ କ୍ୟୁବିକ୍‌ ମିଟର ବାଷ୍ପ ଉତ୍ପାଦିତ ହେବ ଏବଂ ପିକ୍‌ ତୈଳ ଉତ୍ପାଦନର ମାତ୍ରା ଦୈନିକ ପ୍ରାୟ 78 , 000 ବାରେଲ ହେବ ବୋଲି ଆକଳନ କରାଯାଇଛି ।


    ଓଏନଜିସି 2018 ଅକ୍ଟୋବର 1 ତାରିଖ ଦିନ ସର୍ଫ (ସବ୍‌ ସି ଅମ୍ବିଲିକାଲ ରେଜର୍ସ ଫ୍ଲୋ ଲାଇନ୍ସ) ଏବଂ ଏସପିଏସ (ସବ୍‌ ସି ପ୍ରଡ଼କ୍ସନ୍‌ ସିଷ୍ଟମ୍ସ) ପ୍ୟାକେଜ ଭାବେ ଏଭଳି ଉତ୍ତୋଳନ ପାଇଁ ଅନୁମତି ପ୍ରଦାନ କରିଛି ଯାହାର ମୂଲ୍ୟ 1.65 ବିଲିୟନ ଡ଼ଲାର ହେବ । ଏହି କ୍ଷେତ୍ରରୁ 2035-36 ମସିହା ସୁଦ୍ଧା 25.87 ନିୟୁତ ମେଟ୍ରିକ୍‌ ଟନ୍‌ (ଏମଏମଟି) ତୈଳ ଏବଂ 45.28 ବିସିଏମ ପ୍ରାକୃତିକ ବାଷ୍ପ ଉତ୍ପାଦନ ହେବାର ଆକଳନ କରାଯାଇଛି ।


    ଓଏନଜିସିର ଷ୍ଟାଣ୍ଡଆଲୋନ ଅଶୋଧିତ ତୈଳ (ଯେଉଁଥିରେ କଣ୍ଡେନସେଟ୍‌ ସାମିଲ) ଏବଂ ପ୍ରାକୃତିକ ବାଷ୍ପ ଉତ୍ପାଦନ 2018-19 (ଏପ୍ରିଲ 2018 ଠାରୁ ନଭେମ୍ବର 2018 ସୁଦ୍ଧା) 30.464 ନିୟୁତ ମେଟି୍ରକ୍‌ ଟନ୍‌ ତୈଳ ଇକୁଭାଲେଣ୍ଟ ( MMTOE ) ଥିଲା ଯାହାକି ପୂର୍ବ ବର୍ଷ ଅର୍ଥାତ 2017-18 ଆର୍ଥିକ ବର୍ଷର ସେହି ଅବଧିରେ 30.701ଏମଏମଟିଓଇ (ଏପ୍ରିଲ 2017 ଠାରୁ ନଭେମ୍ବର 2017 ସୁଦ୍ଧା) ଥିଲା । ଓଏନଜିସି ତୈଳ ଓ ବାଷ୍ପ ଉତ୍ପାଦନ ପରିମାଣ ବୃଦ୍ଧି ସକାଶେ ଅନେକ ଗୁଡ଼ିଏ ପଦକ୍ଷେପ ଗ୍ରହଣ କରୁଛି ଏବଂ ସେଥିପାଇଁ ଏକ ଦ୍ୱିବିଧ କାର୍ଯ୍ୟଯୋଜନା ପ୍ରସ୍ତୁତ କରାଯାଇଛି । ସେଗୁଡ଼ିକ ହେଲା ଏବେ ଥିବା ଉନ୍ନତ କ୍ଷେତ୍ରଗୁଡ଼ିକର ପୁନଃବିକାଶ କରାଯିବା ଏବଂ ନୂତନ କ୍ଷେତ୍ର/ମାର୍ଜିନାଲ କ୍ଷେତ୍ରମାନଙ୍କର ବିକାଶ । ଷ୍ଟାଣ୍ଡଆଲୋନ ଭିତ୍ତିରେ ଯେଉଁସବୁ କ୍ଷୁଦ୍ର/ମାର୍ଜିନାଲ କ୍ଷେତ୍ର ପୂର୍ବରୁ ଉପଲବ୍ଧ ନଥିଲା , ସେଗୁଡ଼ିକୁ ଏବେ କ୍ଲଷ୍ଟର ବିକାଶ ଧାରାରେ ବିକଶିତ କରାଯାଉଛି ।


    କେନ୍ଦ୍ର ପେଟ୍ରୋଲିୟମ୍‌ ଓ ପ୍ରାକୃତିକ ବାଷ୍ପ ମନ୍ତ୍ରୀ ଶ୍ରୀ ଧର୍ମେନ୍ଦ୍ର ପ୍ରଧାନ ଲୋକସଭାରେ ଏକ ପ୍ରଶ୍ନର ଲିଖିତ ଉତ୍ତର ଦେଇ ଏହି ସୂଚନା ପ୍ରଦାନ କରିଛନ୍ତି ।


    **************

    
    
    (Release ID: 1559059) Visitor Counter : 15