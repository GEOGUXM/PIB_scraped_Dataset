      ମାନବ ସମ୍ବଳ ବିକାଶ ମନ୍ତ୍ରଣାଳୟ

      2019-20 ଶିକ୍ଷା ବର୍ଷରେ ନବୋଦୟ ବିଦ୍ୟାଳୟରେ ଅତିରିକ୍ତ 5000ରୁ ଅଧିକ ଆସନକୁ ମଞ୍ଜୁରି ପ୍ରଦାନ କଲେ ମାନବ ସମ୍ବଳ ବିକାଶ ମନ୍ତ୍ରୀ
      • ଗ୍ରାମୀଣ ଛାତ୍ରଛାତ୍ରୀମାନଙ୍କ ପାଇଁ ଗୁଣବତ୍ତାପୂର୍ଣ୍ଣ ଶିକ୍ଷାର ବିସ୍ତାରରେ ଆମ ପଦକ୍ଷେପ ସଠିକ ଦିଗରେ ରହିଛି: ଶ୍ରୀ ପ୍ରକାଶ ଜାଭଡେକର

      Posted On: 07 JAN 2019 8:09PM by PIB Bhubaneshwar

    କେନ୍ଦ୍ର ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର ଆଜି ଶିକ୍ଷାବର୍ଷ 2019-20ରେ ଜବାହାର ନବୋଦୟ ବିଦ୍ୟାଳୟରେ 5,000 ଆସନ ବୃଦ୍ଧି କରିବାର ଘୋଷଣା କରିଛନ୍ତି । ସମ୍ପ୍ରତି ପ୍ରତିଭାବାନ ଗ୍ରାମୀଣ ପିଲାମାନଙ୍କ ପାଇଁ ଆବାସିକ ବିଦ୍ୟାଳୟ-ଜବାହାର ନବୋଦୟ ବିଦ୍ୟାଳୟର ଆସନ ସଂଖ୍ୟା ରହିଛି 46,600 । ଜବାହାର ନବୋଦୟ ବିଦ୍ୟାଳୟରେ 5,000 ଆସନ ବୃଦ୍ଧି ପାଇବା ଫଳରେ 2019-20 ଶିକ୍ଷା ବର୍ଷରେ ଆସନର ଉପଲବ୍ଧତା 51,000ରେ ପହଞ୍ଚିବ ।


    ଗତ 4 ବର୍ଷ ମଧ୍ୟରେ ଜବାହାର ନବୋଦୟ ବିଦ୍ୟାଳୟରେ 9 ,000 ସିଟ ବୃଦ୍ଧି କରାଯାଇଥିଲା ଏବଂ 5 ,000 ସିଟ ବୃଦ୍ଧି କରାଯିବା ଦ୍ୱାରା ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ନେତୃତ୍ୱରେ 5 ବର୍ଷ ମଧ୍ୟରେ ସରକାରଙ୍କ ଦ୍ୱାରା ଜବାହାର ନବୋଦୟ ବିଦ୍ୟାଳୟରେ ବୃଦ୍ଧି କରାଯାଇଥିବା ଆସନ ସଂଖ୍ୟା 14 ,000 ହେବ । ଆଗାମୀ 4 ବର୍ଷରେ ସରକାର 32 ,000 ଅତିରିକ୍ତ ଆସନ ବୃଦ୍ଧି କରିବାକୁ ଚାହାନ୍ତି ।


    ମାନବ ସମ୍ବଳ ବିକାଶ ମନ୍ତ୍ରୀ ଶ୍ରୀ ପ୍ରକାଶ ଜାଭଡେକର କହିଲେ ଯେ ଏହା ହେଉଛି ସଠିକ ମାର୍ଗରେ ଗ୍ରହଣ କରାଯାଇଥିବା ପଦେକ୍ଷପ । ପାଖାପାଖି ଖର୍ଚ୍ଚ ମୁକ୍ତ ଆବାସିକ ବିଦ୍ୟାଳୟ-ଜବାହାର ନବୋଦୟ ବିଦ୍ୟାଳୟମାନଙ୍କର ଏହି ଅଦ୍ଭୁତପୂର୍ବ ବିସ୍ତାରରେ ଗ୍ରାମୀଣ କ୍ଷେତ୍ରର ପ୍ରତିଭାବାନ ପିଲାମାନଙ୍କୁ ଗୁଣବତ୍ତାପୂର୍ଣ୍ଣ ଶିକ୍ଷା ପ୍ରାପ୍ତ କରାଇବା ପାଇଁ ଆହୁରି ଅଧିକ ଅବସର ଉପଲବ୍ଧ ହେବ ।


    ନବୋଦୟ ହେଉଛି ଆମ ଦେଶରେ ଏକମାତ୍ର ଏପରି ଶିକ୍ଷା ପ୍ରଣାଳୀ , ଯେଉଁଥିରେ ଛାତ୍ରମାନେ ଷଷ୍ଠ ଶ୍ରେଣୀରେ ପ୍ରବେଶ ପାଇଁ ପ୍ରବେଶ ପରୀକ୍ଷା ଦେଇଥା ’ ନ୍ତି । 2001ରେ 5.50 ଲକ୍ଷ ଇଚ୍ଛୁକ ଛାତ୍ର ଷଷ୍ଠ ଶ୍ରେଣୀ ପାଇଁ ପ୍ରବେଶ ପରୀକ୍ଷାରେ ସାମିଲ ହୋଇଥିଲେ । ବିଗତ ବର୍ଷମାନଙ୍କରେ ପରୀକ୍ଷାରେ ଭାଗ ନେଇଥିବା ଛାତ୍ରମାନଙ୍କ ସଂଖ୍ୟାରେ ଉଲ୍ଲେଖନୀୟ ବୃଦ୍ଧି ହୋଇଛି । 2019 ବର୍ଷ ପାଇଁ ପ୍ରବେଶ ପରୀକ୍ଷା ଲାଗି 31.10 ଲକ୍ଷ ଛାତ୍ରମାନଙ୍କୁ ପଞ୍ଜିକରଣ କରାଯାଇଥିଲା ।


    ମାନବ ସମ୍ବଳ ବିକାଶ ମନ୍ତ୍ରୀ କହିଲେ ଯେ ଏହାଦ୍ୱାରା ଗୁଣବତ୍ତାପୂର୍ଣ୍ଣ ଶିକ୍ଷା ପ୍ରାପ୍ତ କରିବା ଦିଗରେ ଗ୍ରାମୀଣ ପିଲାମାନଙ୍କ ଆକାଂକ୍ଷାକୁ ପୁରଣ କରିବା ଦିଗରେ ସରକାରଙ୍କ ନିରନ୍ତର ପ୍ରୟାସ ବାବଦରେ ଜଣାପଡିଥାଏ । ଶ୍ରୀ ଜାଭଡେକର କହିଲେ ଯେ ସରକାର ଅନେକ ସକ୍ରିୟତାପୂର୍ବକ ବିଚାର କରୁଛନ୍ତି କି ବିଭିନ୍ନ ରାଜ୍ୟରେ ପ୍ରତ୍ୟେକ ନବସୃଜିତ ଜିଲ୍ଲାମାନଙ୍କରେ ଏକ ନବୋଦୟ ବିଦ୍ୟାଳୟର ସ୍ଥାପନା କରାଯିବ । ନବୋଦୟ ବିଦ୍ୟାଳୟ ପ୍ରଣାଳୀକୁ ଏକ ଅଦ୍ୱିତୀୟ ପ୍ରୟୋଗ ଭାବେ ଆରମ୍ଭ କରାଯାଇଥିଲା । ଏହା ଭାରତରେ ଏବଂ ଅନ୍ୟତ୍ର ମଧ୍ୟ ବିଦ୍ୟାଳୟ ଶିକ୍ଷାର ଏକ ବେଜୋଡ ନମୁନା । ହଜାର ହଜାର ସଂଖ୍ୟାରେ ବଞ୍ଚିତ ପିଲାମାନଙ୍କ ପାଇଁ ଏହା ସଫଳତାର ସ୍ରୋତରେ ପରିଣତ ହୋଇଛି । ଗତ 5 ବର୍ଷ ମଧ୍ୟରେ ନବୋଦୟ ବିଦ୍ୟାଳୟ 10ମ ଏବଂ ଦ୍ୱାଦଶ ଶ୍ରେଣୀରେ 97 ପ୍ରତିଶତରୁ ଅଧିକ ପାଶ ହାର ହାସଲ କରାଯାଇଛି , ଯେଉଁଥିରେ କି 86 ପ୍ରତିଶତ ପ୍ରଥମ ଶ୍ରେଣୀରେ ଉତ୍ତୀର୍ଣ୍ଣ ହୋଇଛନ୍ତି । ଏହି ପରିଣାମ ଘରୋଇ ସ୍କୁଲ ଏବଂ କେନ୍ଦ୍ରୀୟ ମାଧ୍ୟମିକ ଶିକ୍ଷା ବୋର୍ଡ ( CBSE )ର ରାଷ୍ଟ୍ରୀୟ ହାରାହାରି ପ୍ରତିଶତରୁ ମଧ୍ୟ ଉନ୍ନତ ।


    *****************

    
    
    (Release ID: 1559301) Visitor Counter : 27