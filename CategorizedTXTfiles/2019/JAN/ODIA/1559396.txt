      ପାନୀୟ ଜଳ ଓ ପରିମଳ ମନ୍ତ୍ରଣାଳୟ

      ଖୋଲା ଶୌଚ ମୁକ୍ତ ଭାରତ ଲକ୍ଷ୍ୟ ହାସଲ ଦିଗରେ ଅଗ୍ରସର ସ୍ୱଚ୍ଛ ଭାରତ ମିଶନ;
      ନିମ୍ନମାନର ସର୍ବେକ୍ଷଣଙ୍କୁ ନେଇ ସରକାରଙ୍କ ଚେତାବନୀ

      Posted On: 09 JAN 2019 5:48PM by PIB Bhubaneshwar

    ସ୍ୱଚ୍ଛ ଭାରତ ମିଶନ (ଗ୍ରାମୀଣ) ଅନ୍ତର୍ଗତ 5.4 ଲକ୍ଷରୁ ଅଧିକ ଗ୍ରାମ ଏବଂ 585 ଜିଲ୍ଲାକୁ ଖୋଲା ଶୌଚ ମୁକ୍ତ (ଓଡିଏଫ) ଘୋଷଣା କରାଯାଇଛି । ବର୍ତ୍ତମାନ ସୁଦ୍ଧା 27ଟି ରାଜ୍ୟ ଏବଂ କେନ୍ଦ୍ରଶାସିତ ପ୍ରଦେଶ ନିଜକୁ ଖୋଲା ଶୌଚ ମୁକ୍ତ ଘୋଷଣା କରିସାରିଛନ୍ତି । ଗ୍ରାମୀଣ ଭାରତରେ 9 କୋଟିରୁ ଅଧିକ ଶୌଚାଳୟ ନିର୍ମାଣ କରାଯାଇସାରିଛି । ଏଥିସହିତ ଜାତୀୟ ଗ୍ରାମୀଣ ସ୍ୱଚ୍ଛତା ପ୍ରସାର ଆଜି 98 ପ୍ରତିଶତରୁ ଅଧିକ ହୋଇସାରିଛି , ଯେତେବେଳେ କି 2014ରେ ଏହା 39 ପ୍ରତିଶତ ଥିଲା । ଏହି ପ୍ରଗତିର ପ୍ରମାଣ ସ୍ୱତନ୍ତ୍ର ଭାବେ ବ୍ୟାପକ ତୃତୀୟ ପକ୍ଷ ଜାତୀୟ ବାର୍ଷିକ ଗ୍ରାମୀଣ ସ୍ୱଚ୍ଛତା ସର୍ବେକ୍ଷଣ 2017-18ରେ କରାଯାଇଛି । ବିଶ୍ୱ ବ୍ୟାଙ୍କ ସମର୍ଥିତ ଏହି ସର୍ବେକ୍ଷଣ 6 ହଜାରରୁ ଅଧିକ ଗ୍ରାମର 90 , 000 ପରିବାରକୁ ନେଇ କରାଯାଇଥିଲା । ଏଥିରେ ଗ୍ରାମୀଣ ଶୌଚାଳୟ ଉପଯୋଗ ୯୩.୪ ପ୍ରତିଶତ ଥିବା ଦେଖିବାକୁ ମିଳିଥିଲା । ଦୁଇଟି ଅନ୍ୟ ସ୍ୱାଧୀନ ସର୍ବେକ୍ଷଣ 2017ରେ ଭାରତୀୟ ଗୁଣବତା ପରିଷଦ ଦ୍ୱାରା ଏବଂ 2016୬ରେ ଜାତୀୟ ନମୁନା ସର୍ବେକ୍ଷଣ ସଂଗଠନ ଦ୍ୱାରା କରାଯାଇଥିଲା । ଏହି ଦୁଇଟି ସର୍ବେକ୍ଷଣରେ ଗ୍ରାମୀଣ ଶୌଚାଳୟର ଉପଯୋଗର ପ୍ରତିଶତ ଯଥାକ୍ରମେ 91 ପ୍ରତିଶତ ଏବଂ 95 ପ୍ରତିଶତ ଥିଲା । ସ୍ୱଚ୍ଛ ଭାରତ ମିଶନ ଅକ୍ଟୋବର 2019 ପର୍ଯ୍ୟନ୍ତ ଖୋଲାରେ ଶୌଚମୁକ୍ତ ଭାରତ ଲକ୍ଷ୍ୟକୁ ହାସଲ କରିବା ଦିଗରେ ରହିଛି ।


    ତେବେ କେତେକ ଗଣମାଧ୍ୟମରେ ଏପରି ରିପୋର୍ଟ ପ୍ରକାଶ ପାଇଛି , ଯେଉଁଥିରେ ସର୍ବେକ୍ଷଣର ପଦ୍ଧତିରେ ବୈଷୟିକ ତୃଟି ଥିବା ପରିଲକ୍ଷିତ ହୋଇଛି ।


    ଗ୍ରାମୀଣ ଉତ୍ତର ଭାରତରେ ଖୋଲା ଶୌଚରେ ପରିବର୍ତ୍ତନ : 2014-2018 ” ଶୀର୍ଷରେ ନିକଟରେ କରାଯାଇଥିବା ଅଧ୍ୟୟନ ପାଠକମାନଙ୍କୁ ସମ୍ପୂର୍ଣ୍ଣ ଭାବେ ଭ୍ରମିତ କରୁଛି ଏବଂ ମୂଳ ବାସ୍ତବତାକୁ ଦର୍ଶାଉନାହିଁ । ରିପୋର୍ଟରେ ରହିଥିବା କେତେକ ତ୍ରୁଟି ଏବଂ ଅଭାବ ନିମ୍ନପ୍ରକାରେ -


    ପରିସଂଖ୍ୟାନ ଦୃଷ୍ଟିକୋଣରୁ ଗୁରୁତ୍ୱହୀନ ଏବଂ ଅଣ-ପ୍ରତିନିଧିମୂଳକ ନମୁନା : ରିପୋର୍ଟରେ 4ଟି ରାଜ୍ୟ- ରାଜସ୍ଥାନ , ମଧ୍ୟପ୍ରଦେଶ , ବିହାର ଏବଂ ଉତ୍ତର ପ୍ରଦେଶରେ କରାଯାଇଥିବା ସର୍ବେକ୍ଷଣର ଉଦାହରଣ ଦିଆଯାଇଛି । ସର୍ବେକ୍ଷଣରେ ପାଖାପାଖି 5 କୋଟି ପରିବାର ଏବଂ 2.3 ଲକ୍ଷ ଗ୍ରାମର ତୁଳନାରେ ମାତ୍ର 157ଟି ଗ୍ରାମରେ 1558 ପରିବାରର ସର୍ବେକ୍ଷଣର ଉଦାହରଣ ଦିଆଯାଇଛି । ଏହି ସର୍ବେକ୍ଷଣରେ ରାଜସ୍ଥାନର 33ଟି ଜିଲ୍ଲା ମଧ୍ୟରୁ ମାତ୍ର 2ଟି ଜିଲ୍ଲା , ବିହାରର 38ଟି ଜିଲ୍ଲା ମଧ୍ୟରୁ ମାତ୍ର 3ଟି ଜିଲ୍ଲା , ଉତ୍ତର ପ୍ରଦେଶର 75ଟି ଜିଲ୍ଲା ମଧ୍ୟରୁ ମାତ୍ର 3ଟି ଜିଲ୍ଲା ଏବଂ ମଧ୍ୟପ୍ରଦେଶର 52ଟି ଜିଲ୍ଲା ମଧ୍ୟରୁ ମାତ୍ର 3ଟି ଜିଲ୍ଲାର ଉଦାହରଣ ଦିଆଯାଇଛି । ଏହି ରାଜ୍ୟଗୁଡ଼ିକରେ ସ୍ୱଚ୍ଛତାର ସ୍ଥିତି ବିଷୟରେ କାଳ୍ପନିକ ଏବଂ ଅତିରଞ୍ଜିତ ଫଳାଫଳ ଉପସ୍ଥାପିତ କରାଯାଇଛି । ସ୍ୱଚ୍ଛ ଭାରତ ମିଶନ ବିଶ୍ୱରେ ଅଭ୍ୟାସଗତ ପରିବର୍ତ୍ତନ ସମ୍ପର୍କରେ ସବୁଠୁ ବଡ଼ କାର୍ଯ୍ୟକ୍ରମ , ସେଥିପାଇଁ କ୍ଷୁଦ୍ର ନମୁନା ଆଧାରରେ କାଳ୍ପନିକ ପରିଣାମ ଦେବା ବିସ୍ତୃତ ବିବରଣୀର ଅଣଦେଖା ବୋଲି କୁହାଯିବ । ଏପରି ସର୍ବେକ୍ଷଣରେ ତ୍ରୁଟିର ସମ୍ଭାବନା ଯଥେଷ୍ଟ ଅଧିକ ହୋଇଥାଏ ।


    ସର୍ବେକ୍ଷଣର ସମୟ ଉପରେ ସ୍ପଷ୍ଟତାର ଅଭାବ : ରିପୋର୍ଟରେ ବାରମ୍ବାର କୁହାଯାଇଛି ଯେ ଏହି ସର୍ବେକ୍ଷଣ 2018ର ଶେଷରେ କରାଯାଇଛି , କିନ୍ତୁ ଜାଣିଶୁଣି ନିର୍ଦ୍ଧାରିତ ତାରିଖ ଉଲ୍ଲେଖ କରାଯାଇନାହିଁ । ଏହା ଅତ୍ୟନ୍ତ ଭ୍ରମାତ୍ମକ , କାରଣ ସ୍ୱଚ୍ଛ ଭାରତ ମିଶନ ଅତ୍ୟଧିକ ଦ୍ରୁତ ଗତିରେ ଆଗକୁ ବଢ଼ୁଥିବା କାର୍ଯ୍ୟକ୍ରମ ଏବଂ ଗତ ବର୍ଷ ମାସିକ ଆଧାରରେ ସ୍ୱଚ୍ଛତାର ସ୍ଥିତିରେ ପରିବର୍ତ୍ତନ ଆସିପାରିଛି । ବାସ୍ତବରେ ଏହି ସର୍ବେକ୍ଷଣରେ ଉଦୟପୁରରେ କରାଯାଇଥିବା ଏକ ଅଧ୍ୟୟନକୁ ସାମିଲ କରାଯାଇଛି , ଯାହାକି ଅତି ପୁରୁଣା (ଏପ୍ରିଲ-ଜୁନ , 2017ର) ବୋଲି ଜଣାପଡ଼ିଛି ।


    ନୂଆ ପରିବାର : 2018ର ସର୍ବେକ୍ଷଣରେ 2014 ତୁଳନାରେ ମାତ୍ର 21 ପ୍ରତିଶତ ନୂଆ ପରିବାରକୁ ଯୋଡ଼ା ଯାଇଛି । ଏପରି କ୍ଷୁଦ୍ର ସର୍ବେକ୍ଷଣରେ ମୋଟ 21 ପ୍ରତିଶତ ନୂଆ ପରିବାରକୁ ସାମିଲ କରିବା (ରାଜସ୍ଥାନ ଏବଂ ମଧ୍ୟପ୍ରଦେଶରେ ଏକ ତୃତୀୟାଂଶ)ର ପରିଣାମ ବଦଳି ଯିବ ଏବଂ ସର୍ବେକ୍ଷଣ ତୁଳନା ଯୋଗ୍ୟ ହୋଇରହିବ ନାହିଁ ।


    ଦୋଷପୂର୍ଣ୍ଣ ପ୍ରଶ୍ନାବଳୀ : ଗୁରୁତ୍ୱପୂର୍ଣ୍ଣ ପ୍ରଶ୍ନ ଶୌଚାଳୟର ମାଲିକାନାର ହୋଇଥିବା ବେଳେ ଶୌଚାଳୟର ପର୍ଯ୍ୟନ୍ତ ପହଁଚକୁ ନେଇ ହେବା ଉଚିତ ନୁହେଁ । ବାସ୍ତବରେ କିଛି ପରିବାର ମିଳିମିଶି ଶୌଚାଳୟ ବ୍ୟବହାର କରିଥାନ୍ତି , କିଛି ପରିବାରରେ ଶୌଚାଳୟ ନଥିଲେ ସାର୍ବଜନୀନ ଶୌଚାଳୟ ଏବଂ ସାର୍ବଜନୀନ ଶୌଚାଳୟର ଉପଯୋଗ କରାଯାଇଥାଏ । ଅଧ୍ୟୟନରେ ବ୍ୟବହାର କରାଯାଇଥିବା ପ୍ରଶ୍ନାବଳୀରେ ଏହାକୁ କଭର କରାଯାଇନାହିଁ ।


    ଚାପ ପରିଭାଷାକୁ ବୁଝିବାରେ ବିଫଳତା : ରିପୋର୍ଟରେ ଏହା ପ୍ରମାଣିତ କରିବା ଲାଗି ପ୍ରୟାସ କରାଯାଇଛି ଯେ ସ୍ୱଚ୍ଛ ଭାରତ ମିଶନ ଅନ୍ତର୍ଗତ ଲୋକମାନଙ୍କ ଉପରେ ଶୌଚାଳୟ ନିର୍ମାଣ କରିବା ଏବଂ ଶୌଚାଳୟର ବ୍ୟବହାର କରିବା ଲାଗି ଚାପ ପକାଯାଇଛି । ସ୍ୱଚ୍ଛ ଭାରତ ମିଶନ ଦୃଢ଼ତାର ସହିତ ସକାରାତ୍ମକ ଅଭ୍ୟାସ ପରିବର୍ତ୍ତନକୁ ସମର୍ଥନ କରୁଛି ଏବଂ ମନ୍ତ୍ରଣାଳୟ ଏହାର କାର୍ଯ୍ୟାନ୍ୱୟନରେ କୌଣସି ପ୍ରକାରର ଚାପକୁ ଗୁରୁତର ସହ ଗ୍ରହଣ କରିଥାଏ । ଦୁର୍ଭାଗ୍ୟବଶତଃ , ରିପୋର୍ଟ ଚାପ ଏବଂ ସକାରାତ୍ମକ ସାର୍ବଜନୀନ କାର୍ଯ୍ୟାନୁଷ୍ଠାନ ମଧ୍ୟରେ ତଫାତ କରିବାରେ ବିଫଳ ହୋଇଛି । ଏଥିରୁ ଏହା ଜଣାପଡ଼ୁଛି ଯେ ସର୍ବେକ୍ଷଣ ଏବଂ ବିଶ୍ଳେଷଣ କରୁଥିବା ବ୍ୟକ୍ତିମାନଙ୍କ ମଧ୍ୟରେ ସ୍ୱଚ୍ଛତାକୁ ନେଇ ସାର୍ବଜନୀନ ଦୃଷ୍ଟିକୋଣ ବୁଝାମଣା ସୀମିତ ରହିଛି ।


    ଉପରୋକ୍ତ ସର୍ବେକ୍ଷଣରେ ଅନେକ ଅଭାବକୁ ଦେଖି ମନ୍ତ୍ରଣାଳୟ ପ୍ରମୁଖ ଭାବେ ଏହା ବିବେଚନା କରୁଛି ଯେ ଭୁଲ , ଅସଂଗତି ଏବଂ ପୂର୍ବାଗ୍ରହ ଦ୍ୱାରା ପ୍ରେରିତ ଅଧ୍ୟୟନ ଆଧାରରେ ପ୍ରସ୍ତୁତ ହୋଇଥିବା ଏହି ରିପୋର୍ଟ ପାଠକମାନଙ୍କୁ ଭ୍ରମିତ କରୁଛି ।


    **********


    

    
    (Release ID: 1559396) Visitor Counter : 21