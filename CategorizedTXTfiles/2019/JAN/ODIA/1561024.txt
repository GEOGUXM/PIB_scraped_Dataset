      ପ୍ରଧାନମନ୍ତ୍ରୀଙ୍କ କାର୍ଯ୍ୟାଳୟ

      ଗୁଜରାଟର ଅହମ୍ମଦାବାଦଠାରେ ଏସଭିପି ହସ୍ପିଟାଲ ଉଦ୍ଘାଟନ ଅବସରରେ ପ୍ରଧାନମନ୍ତ୍ରୀଙ୍କ ଅଭିଭାଷଣ
      Posted On: 17 JAN 2019 8:28PM by PIB Bhubaneshwar


    ଭାଇ ଓ ଭଉଣୀମାନେ ,


    କେମ୍ ଛୋ (କେମିତି ଅଛନ୍ତି) ,


    ନୂତନ ବର୍ଷରେ ଗୁଜରାଟକୁ ଏହା ମୋର ପ୍ରଥମ ଗସ୍ତ । ଆପଣମାନଙ୍କୁ ସମସ୍ତଙ୍କୁ ପୁଣିଥରେ ନବବର୍ଷର ଅନେକ ଅନେକ ଶୁଭକାମନା । ଏହା ହେଉଛି ପର୍ବର ସମୟ , ଆଗାମୀ ଦିନମାନଙ୍କରେ ମଧ୍ୟ ଅନେକଗୁଡ଼ିଏ ପର୍ବ ଆସିବାକୁ ମଧ୍ୟ ଅଛି । ଉତରାୟଣର ପବିତ୍ର ଉତ୍ସବ ଆପଣମାନେ ସମସ୍ତେ ବଡ଼ ଧୂମଧାମରେ ପାଳନ କଲେ । କାଲିଠାରୁ ଗୁଜରାଟରେ ଆଉ ଏକ ଉତ୍ସବ ଆରମ୍ଭ ହେବାକୁ ଯାଉଛି । ଭାଏବ୍ରାଣ୍ଟ ଗୁଜରାଟ ଚଳିତ ବର୍ଷ ଅର୍ଥାତ ସମଗ୍ର ଦୁନିଆରୁ ଏଠାରେ ଆସି ଲୋକମାନେ ଏକଜୁଟ ହୋଇଛନ୍ତି , ବ୍ୟବସାୟ ଏବଂ କାରବାରର ଦୁନିଆର ବଡ଼ ବଡ଼ ନାମ ସେମାନଙ୍କୁ ଏବେ ଗୁଜରାଟ ନିଜର ଭଳି ଲାଗିଲାଣି ।


    ନୂତନ ଭାରତର ନୂତନ ବ୍ୟବସ୍ଥାଗୁଡ଼ିକ କାରଣରୁ ବ୍ୟବସାୟ ଏବଂ କାରବାର କ୍ଷେତ୍ରରେ ମଧ୍ୟ ଉତ୍ସବର ପରିବେଶ ସୃଷ୍ଟି ହୋଇଛି ଆଉ ଏହା ହିଁ ତ ହେଉଛି ଗୁଜରାଟର ବିଶେଷତ୍ୱ ।


    ସାଥୀଗଣ , ଉତ୍ସବର ଆନନ୍ଦ ସେତେବେଳେ ଆହୁରି ଅଧିକ ଆସିଥାଏ ଯେତେବେଳେ ପରିବାରର ସମସ୍ତ ସଦସ୍ୟ... ସେମାନଙ୍କର ସ୍ୱାସ୍ଥ୍ୟ ଉତମ ରହିଥିବ । ଆଜି ଏହି ଦିଗରେ ଏକ ବହୁତ ବଡ଼ କାର୍ଯ୍ୟ ସମ୍ପାଦନ ହୋଇଛି ।


    ଆଜି ଅହମ୍ମଦାବାଦ ପାଇଁ , ଗୁଜରାଟ ପାଇଁ ଏକ ବହୁତ ବଡ଼ ସୁବିଧାକୁ ସମର୍ପଣ କରିବାର ଅବସର ମୋତେ ମିଳିଛି । ମୁଁ ଅହମ୍ମଦାବାଦ ମହାନଗର ନିଗମ ନିକଟରେ ବହୁତ କୃତଜ୍ଞ , ଗୁଜରାଟ ସରକାରଙ୍କ ନିକଟରେ ହେଉଛି କୃତଜ୍ଞ ଯେ ଆପଣ ମାତେ ସୁଯୋଗ ଦେଲେ ।


    750 କୋଟି ଟଙ୍କା ବ୍ୟୟରେ ନିର୍ମିତ ସର୍ଦ୍ଦାର ବଲ୍ଲଭ ଭାଇ ପଟେଲ ଭେଷଜ ବିଜ୍ଞାନ ଓ ଗବେଷଣା ପ୍ରତିଷ୍ଠାନ ଆଜି ଆପଣମାନଙ୍କ ସେବା ପାଇଁ ସମର୍ପିତ । ଏହି ବିଶ୍ୱାସଯୋଗ୍ୟ ହସ୍ପିଟାଲ ପାଇଁ ମୁଁ ଆପଣମାନଙ୍କୁ ସମସ୍ତଙ୍କୁ ବହୁତ ବହୁତ ଶୁଭେଚ୍ଛା ଜଣାଉଛି ।


    ସାଥୀଗଣ , ଦେଶ ସର୍ଦ୍ଦାର ସାହେବଙ୍କୁ ଏକ କୁଶଳ ପ୍ରଶାସକ , ଦୂରଦୃଷ୍ଟି ସମ୍ପନ୍ନ ନେତା ଆଉ କୃଷକମାନଙ୍କର ଈଶ୍ୱର ଭାବେ ଜଣାଶୁଣା କିନ୍ତୁ ଏହା ସହିତ ସର୍ଦ୍ଦାର ସାହେବ ସ୍ୱଚ୍ଛତା ଏବଂ ଜନ-ଆରୋଗ୍ୟକୁ ନେଇ କରି ମଧ୍ୟ ବହୁତ ଆଗ୍ରହୀ ଥିଲେ । ଏହି ଭାବନା ରହିଥିବା ଯୋଗୁଁ ସେ ଅନେକ ସ୍ୱାସ୍ଥ୍ୟ ସୁବିଧାର ନିର୍ମାଣରେ ନିଜର ଯୋଗଦାନ ଦେଇଛନ୍ତି । ସର୍ଦ୍ଦାର ସାହେବଙ୍କ ଆତ୍ମା ଯେଉଁଠାରେ ମଧ୍ୟ ଥିବ , ଯେଉଁ ସହରରେ ସେ ନିଜର ରାଜନୈତିକ ଦାୟିତ୍ୱର ଆରମ୍ଭ କରିଥିଲେ ସେହି ସହର ଗୋଟିଏ ପ୍ରକାରରେ ପ୍ରସ୍ଫୁଟିତ ହେବା , ଏଭଳି ବଡ଼ ହସ୍ପିଟାଲ ନିର୍ମାଣ ହେବା... ସର୍ଦ୍ଦାର ସାହେବ ଯେଉଁଠାରେ ଥିବେ , ସେଠାରେ ତାଙ୍କର ଆତ୍ମାକୁ ନିଶ୍ଚିତ ରୂପେ ଶାନ୍ତି ମିଳିବ । ଆଉ ଏହି କାର୍ଯ୍ୟ ସହିତ ଜଡ଼ିତ ଆପଣମାନଙ୍କୁ ସମସ୍ତଙ୍କୁ ମଧ୍ୟ ସର୍ଦ୍ଦାର ସାହେବଙ୍କର ଅନେକ ଅନେକ ଆଶୀର୍ବାଦ ମଧ୍ୟ ପ୍ରାପ୍ତ ହୋଇ ଚାଲିବ । ଏହା ହେଉଛି ମୋର ବିଶ୍ୱାସ ।


    ଅହମ୍ମଦାବାଦରେ ନିର୍ମିତ ଏହି ନୂତନ ଆଧୁନିକ ହସ୍ପିଟାଲ ମଧ୍ୟ...ମୁଁ ଭାବୁଛି ସ୍ୱାସ୍ଥ୍ୟସେବାର ଦୁନିଆରେ ନିଜକୁ ନିଜ ମଧ୍ୟରେ ଏକ ମହାତ୍ମ୍ୟ ଭାବେ ଠିଆ ହୋଇ ରହଛି ।


    ସାଥୀଗଣ , ଏହି ହସ୍ପିଟାଲର ଅନୁଧ୍ୟାନ ମୁଁ କିଛି ସମୟ ପୂର୍ବରୁ କରିଛି , ମୁଁ ପ୍ରକୃତରେ କହୁଛି କି ମୁଁ ମନ୍ତ୍ରମୁଗ୍ଧ ହୋଇଯାଇଛି ଆଉ ସତରେ ଏବଂ ଯେତେବେଳେ ଗୋଟିଏ ସ୍ୱପ୍ନ ପୂରଣ ହୋଇଥାଏ , ନିଜର ଆଖି ସାମ୍ନାରେ ତାକୁ ଦେଖିବାର ସୁଯୋଗ ମିଳିଥାଏ , ଏତେ ଆତ୍ମସନ୍ତୋଷ ମିଳିବ ଏହାର କଳ୍ପନା ଆପଣ ଭଲଭାବରେ କରିପାରନ୍ତି ।


    2011-12ରେ ଯେଉଁ ବିଷୟରେ ଆମେ ଚିନ୍ତା କରୁଥିଲେ , ସେତେବେଳେ ମଧ୍ୟ କେତେ କ ’ ଣ ନକରାତ୍ମକ କଥା ଚାଲି ଆସୁଥିଲା ବଜାର ମଧ୍ୟକୁ , କିଭଳି-କିଭଳି ମନଗଢ଼ା ଅଭିଯୋଗ ଲାଗୁଥିଲା । କିନ୍ତୁ ଆଜି ଯିଏ ମଧ୍ୟ ଏହାକୁ ଦେଖିବେ , ତାଙ୍କୁ ଏହି କଥାର ସନ୍ତୋଷ ନିଶ୍ଚିତ ଅନୁଭବ ହେବ କି ସାଧାରଣ ମଣିଷଙ୍କ ଜୀବନରେ ଏଭଳି ବ୍ୟବସ୍ଥାଗୁଡ଼ିକର ମହତ୍ୱ କେତେ ଅଧିକ ରହିଛି । ଆଉ ଦେଶରେ ଏଭଳି କିଛି କମ୍ ନିଗମ ଥିବେ ଯେଉଁମାନେ ନିଜର ନିର୍ଦ୍ଧାରିତ ସେବାଗୁଡ଼ିକୁ ଦାୟିତ୍ୱ ବ୍ୟତୀତ , ଏପ୍ରକାରର ଦାୟିତ୍ୱଗୁଡ଼ିକୁ ମଧ୍ୟ ସମ୍ଭାଳୁଥିବେ ଆଉ ତାହାକୁ ଉତମ ଉପାୟରେ , ଆଧୁନିକ ଉପାୟରେ ଦୁନିଆ ସହିତ ସମାନ କରୁଥିବା ବ୍ୟବସ୍ଥା ସବୁ ତିଆରି କରୁଥିବେ ଏଭଳି ଖୁବ୍ କମ୍ ଦୃଷ୍ଟିଗୋଚର ହୋଇଥାଏ ।


    ଆଉ ଏଥିପାଇଁ ଅହମ୍ମଦାବାଦ ମହାନଗର ନିଗମ ହେଉଛନ୍ତି ବିଶେଷ ଭାବେ ଅଭିନନ୍ଦନର ଅଧିକାରୀ , ଏହି କାର୍ଯ୍ୟକୁ କରିବାଭଳି.. ଯେଉଁ-ଯେଉଁମାନଙ୍କୁ ଦାୟିତ୍ୱ ମିଳିଲା କାହିଁକି ନା ଏହା ପ୍ରାୟ 2012ରୁ ଚାଲି ଆସୁଛି... ଯେଉଁ-ଯେଉଁମାନଙ୍କୁ ଦାୟିତ୍ୱ ମିଳିଲା... ଯେଉଁ-ଯେଉଁ ଲୋକମାନେ ନିଜର ସମୟ ଦେଲେ , ନିଜର ବୁଦ୍ଧି କୌଶଳ କିମ୍ବା ସାମର୍ଥ୍ୟକୁ ସମର୍ପିତ ଭାବନା ନେଇ ନିୟୋଜିତ କଲେ , ସେମାନେ ସମସ୍ତେ ହେଉଛନ୍ତି ଅଭିନନ୍ଦନର ପାତ୍ର ଯାହାଙ୍କ ଯୋଗୁଁ ଆଜି ଏଭଳି ଉତ୍ତମ ହସ୍ପିଟାଲ ଆଉ ଏହା କେବଳ ଗୁଜରାଟ ପାଇଁ ନୁହେଁ ଦେଶର ଅନ୍ୟାନ୍ୟ ରାଜ୍ୟଗୁଡ଼ିକ ପାଇଁ ମଧ୍ୟ...ଆଉ ମୁଁ ଭାବୁଛି ଏହା ବିଶ୍ୱସ୍ତରୀୟ ହସ୍ପିଟାଲ ତୁଳନାରେ ହେଉଛି ଏକ ବିକଳ୍ପ ହସ୍ପିଟାଲ । ଏଠାକାର କୋଠରୀ ହେଉ , ଶଯ୍ୟା ହେଉ କିମ୍ବା ପରିସର । ଆଧୁନିକତା ଏବଂ ପର୍ଯ୍ୟାବରଣର ମଧ୍ୟ ସମ୍ପୂର୍ଣ୍ଣ ଭାବେ ଧ୍ୟାନ ରଖାଯାଇଛି । 1500-ଶଯ୍ୟା ବିଶିଷ୍ଟ ଏହି ହସ୍ପିଟାଲ ଅହମ୍ମଦାବାଦର ସ୍ୱାସ୍ଥ୍ୟ ସୁବିଧାଗୁଡ଼ିକୁ ବହୁତ ଉଚିତ ସ୍ତରରେ ନେଇଯିବାକୁ ଯାଉଛି । ଏହା ହେଉଛି ଏଠାକାର ପ୍ରଥମ ଏଭଳି ସରକାରୀ ହସ୍ପିଟାଲ ଯେଉଁଠାରେ ନିଜର ହେଲିପ୍ୟାଡ଼ , ବିମାନ ଆମ୍ବୁଲାନ୍ସକୁ ଅବତରଣ କରିବାର ସୁବିଧା ରହିଛି.


    ସାଥୀଗଣ , ମୋର ମନେଅଛି ଯେ 2000 ପୂର୍ବ ପର୍ଯ୍ୟନ୍ତ ଗୁଜରାଟରେ ନା କେବଳ ଭଲ ସରକାରୀ ହସ୍ପିଟାଲର ଅଭାବ ଥିଲା ବରଂ ଏମାନଙ୍କ ପାଇଁ ଡାକ୍ତର ଏବଂ ଅନ୍ୟାନ୍ୟ ମନବସମ୍ବଳର ଆବଶ୍ୟକତା ହେଉଥିଲା , ସେଥିରେ ମଧ୍ୟ ବହୁତ ବଡ଼ ଊଣା ଥିଲା ।


    ସରକାରୀ ହସ୍ପିଟାଲକୁ ଯିବାକୁ ଲୋକମାନେ ଡରୁଥିଲେ । ଆଉ ଆଗରୁ ହସ୍ପିଟାଲରେ ଚିକିତ୍ସା କରାଇବା କେବଳ ସାଧନ ସମ୍ପନ୍ନ ଲୋକମାନଙ୍କର ହିଁ ଅକ୍ତିଆରରେ ରହୁଥିଲା , ସେମାନେ କରି ପାରୁଥିଲେ । ଆଉ ଏହିସବୁ କଥା ମନରେ ଆଘାତ ଦେଉଥିଲା । ଏହି ସ୍ଥିତିରୁ ବାହାରକୁ ବାହାରିବା ପାଇଁ , ପୀଡ଼ାରୁ ମୁକୁଳିବା ପାଇଁ ସରକାର ଅନେକ ନୀତିଗତ ନିଷ୍ପତି ନେଇଥିଲେ , ଆମେ ନୂତନ ସରକାରୀ ହସ୍ପିଟାଲ ନିର୍ମାଣ କଲୁ , ନୂତନ ମେଡିକାଲ କଲେଜ ନିର୍ମାଣ କଲୁ , ଆଉ ମେଡିକାଲ ସିଟ୍ ସଂଖ୍ୟା ବୃଦ୍ଧି ହେବା ଉପରେ ସବୁଠାରୁ ଅଧିକ ଗୁରୁତ୍ୱ ଦେଲୁ ।


    ଏହା ଏବେ ଦେଖି ମୋତେ ଖୁସି ଲାଗୁଛି କି ଆଜି ଗୁଜରାଟ ନା କେବଳ ଗୁଜରାଟୀମାନଙ୍କୁ ବରଂ ଅନ୍ୟାନ୍ୟ ରାଜ୍ୟ ଏବଂ ଅନ୍ୟାନ୍ୟ ଦେଶର ଲୋକମାନଙ୍କୁ ମଧ୍ୟ ଉନ୍ନତ ସ୍ୱାସ୍ଥ୍ୟ ସୁବିଧା ଉପଲବ୍ଧ କରାଇବାରେ ଏକ ସକ୍ଷମ ଶାଖା ରୂପରେ ଠିଆ ହୋଇଛି ।


    ବିଗତ ଦେଢ଼ ଦଶକ ଧରି ଗୁଜରାଟରେ ମେଡିକାଲ ପର୍ଯ୍ୟଟକଙ୍କ ସଂଖ୍ୟାରେ ମଧ୍ୟ ବୃଦ୍ଧି ଘଟିଛି , ଏବେ ବିଦେଶରୁ ସ୍ୱାସ୍ଥ୍ୟ ସୁବିଧା ପାଇଁ ଲୋକମାନେ ଗୁଜରାଟକୁ ଆସୁଛନ୍ତି । ଆଉ ସର୍ଦ୍ଦାର ସାହେବଙ୍କ ନାମରେ ନିର୍ମାଣ କରାଯାଇଥିବା ଏହି ହସ୍ପିଟାଲ ଏବେ ଏଠାକାର ସ୍ୱାସ୍ଥ୍ୟ ସୁରକ୍ଷା କ୍ଷେତ୍ରକୁ ଆହୁରି ଅଧିକ ସମୃଦ୍ଧ କରିବ । ଆଉ ସବୁଠାରୁ ପ୍ରମୁଖ କଥା ହେଉଛି ଏହା କି ଯେ ଆୟୂଷ୍ମାନ ଭାରତ ସହିତ ଯୋଡ଼ି ହୋଇ ରହିଥିବା ଏହା ହେଉଛି ଆଉ ଏକ ହସ୍ପିଟାଲ ।


    ସାଧାରଣ ଭାବେ ଏହା ହୋଇଥାଏ କି ଏତେ ରାଜକୀୟ , ଏତେ ଭବ୍ୟ ହସ୍ପିଟାଲରେ ପାଦ ରଖିବାକୁ ମଧ୍ୟ ଗରିବ ଲୋକ ଡରିଥାଆନ୍ତି । ତା ମନରେ ଥାଏ କି ଏତେ ଚମକଦମକ ମଧ୍ୟରେ ଚିକିତ୍ସା ହେବ ତ ତାହା ବ୍ୟୟବହୁଳ ହିଁ ହୋଇଥିବ । କିନ୍ତୁ ମୁଁ ବହୁତ ସନ୍ତୋଷ ଯେ ସର୍ଦ୍ଦାର ସାହେବଙ୍କୁ ସମର୍ପିତ ଏହି ହସ୍ପିଟାଲରେ ଆୟୂଷ୍ମାନ ଯୋଜନା ମାଧ୍ୟମରେ ଗରିବଙ୍କର ଚିକିତ୍ସା ମାଗଣାରେ ହେବ ।


    ଭାଇ ଓ ଭଉଣୀମାନେ , ଆୟୂଷ୍ମାନ ଭାରତ , ପ୍ରଧାନମନ୍ତ୍ରୀ ଜନ ଆରୋଗ୍ୟ ଯୋଜନା ଏହା ବହୁତ କମ୍ ସମୟରେ ହିଁ ଗରିବରୁ ଗରିବଙ୍କ ଭିତରେ ସ୍ୱାସ୍ଥ୍ୟ ସମ୍ବନ୍ଧରେ ଏକ ସୁରକ୍ଷାର ଭାବନା ଜାଗ୍ରତ କରିଛି । ଆଜି ଦେଶର ପ୍ରାୟ 50 କୋଟି ଗରିବ ଭାଇଭଉଣୀମାନଙ୍କୁ ଏହି ବିଶ୍ୱାସ ମିଳିଛି କି ଗୁରୁତର ରୋଗ ହୋଇଥିବା ପରିସ୍ଥିତିରେ ସରକାର ସେମାନଙ୍କ ସହିତ ଠିଆ ହୋଇଛନ୍ତି । ତାଙ୍କୁ ନିଜର ଘର , ଜମି , ବନ୍ଧା ରଖିବାର ଆବଶ୍ୟକତା ନପଡ଼ୁ , ପଇସା ନଥିଲେ ମଧ୍ୟ.. ତା ’ ହେଲେ ମଧ୍ୟ ସ୍ୱାସ୍ଥ୍ୟ ସୁରକ୍ଷା ହୋଇପାରିବ । ଏହି ବିଶ୍ୱାସ ଆଜି ପ୍ରତ୍ୟେକ ଗରିବଙ୍କୁ ମିଳିଛି ।


    ସାଥୀଗଣ , କିଛି ଲୋକ ଏହି ଯୋଜନାକୁ ମୋଦୀ କେୟାର ବୋଲି ମଧ୍ୟ କହୁଛନ୍ତି , ଏହାର ସଫଳତାର ଅନୁମାନ ଏହି କଥାରୁ ଲଗାଯାଇ ପାରିବ ଯେ କେବଳ ଶହେ ଦିନ ମଧ୍ୟରେ ହିଁ 60 ଲକ୍ଷ ଗରିବଙ୍କର ମାଗଣା ଚିକିତ୍ସା ସୁନିଶ୍ଚିତ ହୋଇଛି ।


    ଏହି ଯୋଜନା ମାଧ୍ୟମରେ ଏବେ ପ୍ରତ୍ୟେକ ଦିନ ହାରାହାରି ଦଶ ହଜାର ଗରିବଙ୍କୁ ମାଗଣାରେ ଚିକିତ୍ସା ସୁବିଧା ମିଳି ପାରୁଛି । ଅଭାବ କାରଣରୁ ବର୍ଷ ବର୍ଷ ଧରି ଏହି ଲୋକମାନେ , ଏହି ପରିବାରଗୁଡ଼ିକ ଚିକିତ୍ସା କରାଇ ପାରୁ ନଥିଲେ , ଯଦି ସମସ୍ୟା ମଧ୍ୟ ଆସି ଗଲା ତ , ସେ କହିଥାଏ କି କେତେଟା ଦିନ ବଂଚିବାକୁ ଅଛି , କାହିଁକି ଅସୁବିଧା ସହିତ ଲଢିବେ , ପିଲାମାନଙ୍କୁ ଋଣ ବୋଝ ତଳେ ବୁଡ଼ାଇ ଯିବାର କୌଣସି ଆବଶ୍ୟକତା ନାହିଁ । ଆଉ ପରିବାରର ଲୋକମାନେ କଷ୍ଟ ସମ୍ଭାଳୁଥିଲେ , ମାତ୍ର ଉପଚାର କରାଉ ନଥିଲେ , କାରଣ ସମ୍ଭବ ନଥିଲା । ଆଜି ସେମାନଙ୍କୁ ଆୟୂଷ୍ମାନ ଭାରତର ସାହାରା ମିଳିଛି ।


    ସାଥୀଗଣ , ଦେଶର ପ୍ରତ୍ୟେକ ନାଗରିକଙ୍କର ସ୍ୱାସ୍ଥ୍ୟ ଭଲ ରହୁ , ସେଥିପାଇଁ ଦିନ-ରାତି ସରକାର କାର୍ଯ୍ୟ କରୁଛନ୍ତି । ସରକାରଙ୍କର ନିରନ୍ତର ଏହି ପ୍ରୟାସ ରହିଛି କି ଦେଶର ଗରିବଙ୍କୁ , ମଧ୍ୟମବର୍ଗର ପରିବାରଙ୍କୁ ଅତି କମ୍ ମୂଲ୍ୟରେ ଉତ୍ତମ ସ୍ୱାସ୍ଥ୍ୟ ସୁବିଧା ମିଳୁ । ଏଥିପାଇଁ କେନ୍ଦ୍ର ସରକାର ଜେନେରିକ ଔଷଧଗୁଡ଼ିକ ଉପରେ ମଧ୍ୟ ପ୍ରାଥମିକତା ଦେଇଛନ୍ତି । ଆମେ ପ୍ରଧାନମନ୍ତ୍ରୀ ଜନ ଔଷଧୀ କେନ୍ଦ୍ର ଖୋଲିବାର ଏକ ଅଭିଯାନ ଆରମ୍ଭ କରିଛୁ । ଏ ପର୍ଯ୍ୟନ୍ତ ସମଗ୍ର ଦେଶରେ ପ୍ରାୟ ୫ହଜାରରୁ ଅଧିକ କେନ୍ଦ୍ର ଖୋଲାଯାଇ ସାରିଛି । ଏହିସବୁ କେନ୍ଦ୍ରଗୁଡ଼ିକରେ ଜେନେରିକ ଔଷଧଗୁଡ଼ିକ ପ୍ରାୟ 50 ପ୍ରତିଶତରୁ ମଧ୍ୟ ଶସ୍ତା । ଯେଉଁ ଔଷଧ ଏକ ହଜାର ଟଙ୍କାରେ ଆସିଥାଏ ତାହା ସାଢ଼େ ତିନି ଶହ , ଚାରି ଶହ , ପାଞ୍ଚ ଶହ ଟଙ୍କାରେ ମିଳି ଯାଉଛି । ଏହି କେନ୍ଦ୍ରଗୁଡ଼ିକରୁ ବିଶେଷ ଭାବେ ସେହି ପରିବାରଗୁଡ଼ିକୁ ଲାଭ ହୋଇଛି ଯେଉଁମାନଙ୍କୁ ମଧୁମେହ ଭଳି ରୋଗ ହୋଇଥିବା କାରଣରୁ ନିୟମିତ ଭାବେ ଔଷଧ ଖାଇବାକୁ ପଡ଼ୁଛି । କେବଳ ଏତିକି ହିଁ ନୁହେଁ , ସରକାର ବିଗତ ସାଢ଼େ ଚାରି ବର୍ଷ ମଧ୍ୟରେ ସାଢ଼େ ଆଠଶହରୁ ଅଧିକ ଔଷଧ ଏବଂ ଅସ୍ତ୍ରୋପଚାରର ସାମଗ୍ରୀର ସର୍ବାଧିକ ମୂଲ୍ୟ ସ୍ଥିର କରିଛନ୍ତି ଯାହାଠାରୁ ଅଧିକ ମୂଲ୍ୟ ନିଆଯାଇ ପାରିବ ନାହିଁ ଆଉ ତାହାର ପରିଣାମ ଏହା ହୋଇଛି କି , କି ଆଜି ଅସ୍ତ୍ରୋପଚାରର ସାମଗ୍ରୀ ହେଉ , ଔଷଧ ହେଉ , ଏସବୁ ଶସ୍ତାରେ ଉପଲବ୍ଧ ହେବା ସମ୍ଭବପର ହୋଇପାରିଛି ।


    ଭାଇ ଓ ଭଉଣୀମାନେ , ହୃଦରୋଗ କାମରେ ଲାଗୁଥିବା ଷ୍ଟେଣ୍ଟ 85 ପ୍ରତିଶତ , ତ ଆଣ୍ଠୁର ଅସ୍ତ୍ରୋପଚାରରେ କାମରେ ଲାଗୁଥିବା ସାମଗ୍ରୀ ପାଖାପାଖି 70 ପ୍ରତିଶତ ଶସ୍ତା ହୋଇଛି । କେବଳ ଷ୍ଟେଣ୍ଟର ମୂଲ୍ୟ ହ୍ରାସ କରିବା କାରଣରୁ ହିଁ ଗରିବ ଏବଂ ମଧ୍ୟବିତ୍ତ ବର୍ଗର ଲୋକମାନଙ୍କର ବର୍ଷକ ମଧ୍ୟରେ ସାଢ଼େ ଚାରି ହଜାର କୋଟି ଟଙ୍କାରୁ ମଧ୍ୟ ଅଧିକ ସଂଚୟ ହୋଇଛି । ଆଉ ଏହିସବୁ ସାମଗ୍ରୀ ଗୁଡ଼ିକର ମୂଲ୍ୟ କମ୍ ହେବା କାରଣରୁ ଲୋକମାନଙ୍କୁ ବାର୍ଷିକ ପ୍ରାୟ 15 ଶହ କୋଟି ଟଙ୍କା ସଂଚୟ ହୋଇଛି । ଏହା ବ୍ୟତୀତ କିଡନୀ ରୋଗରେ ପିଡ଼ୀତ ଭଉଣୀ ଭାଇମାନଙ୍କ ପାଇଁ ଦେଶରେ ପ୍ରାୟ ସାଢ଼େ ଚାରି ଶହ ଦିନରେ ଡାଏଲିସିସ୍ କେନ୍ଦ୍ର ନିର୍ମାଣ କରାଯାଇ ସାରିଛି । ଏହି କେନ୍ଦ୍ରଗୁଡ଼ିକରେ ମାଗଣାରେ ଡାଏଲିସିସ୍ ସୁବିଧା ପ୍ରଦାନ କରାଯାଉଛି । ଗତ ବର୍ଷରେ ମଧ୍ୟ ପ୍ରାୟ 35 ଲକ୍ଷ ମାଗଣା ଡାଏଲିସିସ୍ ଅଧିବେଶନ ହୋଇସାରିଛି । କେବଳ ଏତିକି ହିଁ ନୁହେଁ ପ୍ରତ୍ୟେକ ଡାଏଲିସିସ୍ ପର୍ଯ୍ୟାୟରେ କୌଣସି ନା କୌଣସି ଗରିବଙ୍କର ପ୍ରାୟ ଦୁଇ ହଜାର ଟଙ୍କା ସଂଚୟ ମଧ୍ୟ ହୋଇ ଯାଉଛି ।


    ସାଥୀଗଣ , ବିଜେପି ନେତୃତ୍ୱରେ କେନ୍ଦ୍ର ସରକାର ଦେଶର ପ୍ରତ୍ୟେକ ଗାଁ ପର୍ଯ୍ୟନ୍ତ ଉନ୍ନତ ପ୍ରାଥମିକ ସ୍ୱାସ୍ଥ୍ୟ ସୁବିଧା ପହଂଚାଇବାର କଷ୍ଟ ଉଠାଇଛନ୍ତି । ଯେତେବେଳେ ସ୍ୱାଧୀନତାର 75 ବର୍ଷ ହେବ , ବର୍ଷ-2022 ପର୍ଯ୍ୟନ୍ତ , ସମଗ୍ର ଦେଶରେ ଦେଢ଼ ଲକ୍ଷ ସ୍ୱାସ୍ଥ୍ୟ ଓ ଆରୋଗ୍ୟ କେନ୍ଦ୍ର ନିର୍ମାଣ କରିବାର ଲକ୍ଷ୍ୟ ନେଇ ଆଜି ଭାରତ ସରକାର କାର୍ଯ୍ୟ କରୁଛନ୍ତି ।


    ଏହା ଉପରେ ଗୁଜରାଟ ସମେତ ସମସ୍ତ ରାଜ୍ୟଗୁଡ଼ିକରେ ଖୁବ୍ ଦ୍ରୁତ ଗତିରେ କାର୍ଯ୍ୟ ଚାଲୁ ରହିଛି । ଏଠାରେ ସାମାନ୍ୟ ରୋଗଗୁଡ଼ିକର ପରୀକ୍ଷଣ ତ ହେବ ହିଁ ଅନେକ ପ୍ରକାରର ଷ୍ଟେଣ୍ଟ ମଧ୍ୟ ମାଗଣାରେ ଉପଲବ୍ଧ ହେବ ।


    ସାଥୀଗଣ , ବିଗତ ଚାରି ବର୍ଷ ମଧ୍ୟରେ ସ୍ୱାସ୍ଥ୍ୟ ସୁବିଧା ସହିତ ଡାକ୍ତରୀ ଶିକ୍ଷା , ଏହାର ମଧ୍ୟ ଅଭୂତପୂର୍ବ ବିସ୍ତାର କରାଯାଇଛି । ଇତି ମଧ୍ୟରେ 18 ହଜାରରୁ ଅଧିକ ଏମବିବିଏସ୍ ଆଉ 13 ହଜାରରୁ ଅଧିକ ସ୍ନାତକୋତର ସିଟ୍ ବୃଦ୍ଧି କରାଯାଇଛି । ମଧ୍ୟମ ବର୍ଗର ପିଲା ଯେଉଁମାନେ ସ୍ୱାସ୍ଥ୍ୟସେବା କ୍ଷେତ୍ରରେ ନିଜର କ୍ୟାରିଅର ଗଢ଼ିବାକୁ ଚାହୁଁଛନ୍ତି , ସେମାନଙ୍କ ପାଇଁ ବହୁତ ବଡ଼ ସୁଯୋଗ ସୃଷ୍ଟି ହୋଇଛି । ଏଠାରେ ଗୁଜରାଟରେ ମଧ୍ୟ ହଜାର ହଜାର ନୂତନ ସିଟ୍ ଯୋଡ଼ାଯାଇଛି । ଦେଶର ପ୍ରତ୍ୟେକ ତିନୋଟି ସଂସଦୀୟ କ୍ଷେତ୍ର ମଧ୍ୟରୁ ଅତି କମରେ ଗୋଟିଏ ମେଡିକାଲ କଲେଜ ଖୋଲିବାର ଯୋଜନା ଉପରେ କାର୍ଯ୍ୟ ଚାଲୁ ରହିଛି ।


    ସାଥୀଗଣ , ସ୍ୱାସ୍ଥ୍ୟ ଉପରେ ଏତେ ଗୁରୁତ୍ୱ ଦିଆଯିବା କାରଣରୁ ଘରୋଇ ହସ୍ପିଟାଲ ନେଟୱାର୍କର ମଧ୍ୟ ବିସ୍ତାର ହେଉଛି । ଆୟୂଷ୍ମାନ ଭାରତ ଭଳି ଯୋଜନା କାରଣରୁ ଛୋଟ ଛୋଟ ବସ୍ତିରେ... ମଧ୍ୟ ଆବଶ୍ୟକତା ବଢ଼ୁଛି । ସେ ଯାହା ହେଉ , ବର୍ତ୍ତମାନ ନୂତନ ହସ୍ପିଟାଲମାନ ମଧ୍ୟ ଦ୍ରୁତ ଗତିରେ ଖୋଲୁଛି ।


    ନୂତନ ହସ୍ପିଟାଲମାନ ଖୋଲୁଛି , ତ ଡାକ୍ତର , ନର୍ସ ଏବଂ ଅନ୍ୟାନ୍ୟ ପାରାମେଡିକାଲ ଷ୍ଟାଫନର୍ସଙ୍କର ଚାହିଦା ମଧ୍ୟ ବୃଦ୍ଧି ପାଉଛି । ଅର୍ଥାତ ଯୁବକମାନଙ୍କ ପାଇଁ ରୋଜଗାରର ଅନେକ ସୁଯୋଗ ଆଗାମୀ ଦିନମାନଙ୍କରେ ସ୍ୱାସ୍ଥ୍ୟ କ୍ଷେତ୍ରରେ ସୃଷ୍ଟି ହେବାକୁ ଯାଉଛି ।


    ଭାଇ ଓ ଭଉଣୀମାନେ , ଯେତେବେଳେ ରୋଜଗାର ଏବଂ ଯୁବକମାନଙ୍କ ପାଇଁ ସୁଯୋଗର କଥା ଆସିଥାଏ ତ...ନିକଟରେ ସରକାର ଏକ ବହୁତ ବଡ଼ ନିଷ୍ପତ୍ତି ନେଇଛନ୍ତି । ସାଧାରଣ ଶ୍ରେଣୀର ଗରିବ ପିଲାମାନଙ୍କୁ ସରକାରୀ ସେବା ସହିତ , ସରକାରୀ ଏବଂ ଘରୋଇ ଶିକ୍ଷଣ ସଂସ୍ଥାନଗୁଡ଼ିକରେ 10 ପ୍ରତିଶତ ସଂରକ୍ଷଣ ଦେବାର ବ୍ୟବସ୍ଥା ସମ୍ବିଧାନରେ କରାଯାଇଛି ।


    ମୁଁ ଗୁଜରାଟ ସରକାରଙ୍କୁ ଅଭିନନ୍ଦନ ଜଣାଉଛି କି ଆପଣ ଏହାକୁ ସର୍ବପ୍ରଥମେ ଲାଗୁ କରିଛନ୍ତି । ଏବେ ତ କେନ୍ଦ୍ର ସରକାରଙ୍କ ସମେତ ଅନେକ ରାଜ୍ୟ ସରକାର ଏହାକୁ ଲାଗୁ କରିବା ପାଇଁ ଆଦେଶନାମା ଜାରି କରିଦେଇଛନ୍ତି ।


    ସାଥୀଗଣ , ଜାତି , ଧର୍ମ , ବର୍ଗ , ସମ୍ପ୍ରଦାୟରୁ ଉପରକୁ ଉଠି ସାଧାରଣ ବର୍ଗର ଗରିବମାନଙ୍କୁ ସଂରକ୍ଷଣ ଦେବାର ଦାବି ତ.. ଦଶକ ଦଶକ ଧରି ହେଉଥିଲା । କିନ୍ତୁ ରାଜନୈତିକ ଇଚ୍ଛାଶକ୍ତିର ଅଭାବ , ନିର୍ବାଚନ-ନିର୍ବାଚନ ସମୟରେ , ରାଜନୈତିକ ଦଳ ଏହି ତୀର ଛାଡ଼ି ଦେଉଥିଲେ । କିନ୍ତୁ ସମ୍ବିଧାନ ସଂଶୋଧନର ପ୍ରକ୍ରିୟା ରହିଥିଲା , ତାହାକୁ କରିବାର ସାହାସ ଏମାନଙ୍କଠାରେ ନଥିଲା , କିନ୍ତୁ କେନ୍ଦ୍ରର ଏନଡିଏ ସରକାର ଏହି ଇଚ୍ଛାଶକ୍ତି ଦେଖାଇଲେ , ଆମେ କରି ଦେଖାଇଦେଲୁ ।


    ମୁଁ ପୁଣି କହୁଛି ଯେ ସଂରକ୍ଷଣର ବ୍ୟବସ୍ଥା ଦ୍ୱାରା , ଏହି ଯେଉଁ ବ୍ୟବସ୍ଥା ଆମେ କରିଛୁ , ଏହା ଅନ୍ୟ କୌଣସି ବର୍ଗର ଅଧିକାର ନ ଛଡାଇ କରାଯାଇଛି । ଅର୍ଥାତ ଏହାଦ୍ୱାରା ସାମାଜିକ ସମାନତାର ନୂତନ ଦ୍ୱାର ଖୋଲିବ , ଯାହା ମାନ-ଅଭିମାନ ପୂର୍ବରୁ ରହୁଥିଲା ତାହା ଏହାଦ୍ୱାରା ଦୂର ହେବ ।


    ସାଥୀଗଣ , କେନ୍ଦ୍ର ସରକାର ଏହି ନିଷ୍ପତ୍ତି ମଧ୍ୟ କରିଛନ୍ତି କି ଶିକ୍ଷଣ ସଂସ୍ଥାରେ ଏହି ନୂତନ ସଂରକ୍ଷଣର ଲାଭ ଚଳିତ ବର୍ଷ ନୂତନ ଶିକ୍ଷାବର୍ଷରୁ ମିଳିବ । ଦେଶର ନଅ ଶହ ବିଶ୍ୱବିଦ୍ୟାଳୟ , ଆଉ ପ୍ରାୟ 40 ହଜାର କଲେଜରେ ଏହି ସଂରକ୍ଷଣ ବ୍ୟବସ୍ଥା ଲାଗୁ ହୋଇଯିବ ।


    ଏଥିରେ ବୈଷୟିକ , ଅଣ-ବୈଷୟିକ , ପ୍ରବନ୍ଧନ ପ୍ରତ୍ୟେକ ପ୍ରକାରର ସଂସ୍ଥାନରେ ଏହି ବ୍ୟବସ୍ଥା ଲାଗୁ ହୋଇଯିବ । ଏଥିପାଇଁ ଯଥାଶୀଘ୍ର ଆବଶ୍ୟକ ଆଦେଶ ଜାରି କରାଯିବ । କେବଳ ଏତିକି ହିଁ ନୁହେଁ , ନୂତନ ବ୍ୟବସ୍ଥା ଦ୍ୱାରା ବର୍ତ୍ତମାନର ସ୍ଥିତି ଉପରେ ପ୍ରଭାବ ନ ପଡ଼ିବ ଏଥିପାଇଁ ସଂସ୍ଥାନଗୁଡ଼ିକ ଆସନ ସଂଖ୍ୟା 10 ପ୍ରତିଶତ ବଢ଼ାଇ ଦିଆଯିବ ।


    ଭାଇ ଓ ଭଉଣୀମାନେ , ଆମ ସରକାର ଦେଶରେ ସୁଯୋଗର ସମାନତା ପ୍ରତି ପ୍ରତିବଦ୍ଧ ଅଟନ୍ତି । ନୂତନ ଭାରତର ଶକ୍ତି ହେଉଛି ଆମ ଯୁବଶକ୍ତି , ଯୁବଶକ୍ତି ନିଜର ଉର୍ଜ୍ଜାର ସଠିକ ଉପଯୋଗ ସେତେବେଳେ କରି ପାରିବେ , ଯେତେବେଳେ ତାଙ୍କୁ ଉପଯୁକ୍ତ ସୁଯୋଗ ମିଳିବ । ସୁଯୋଗ ମିଳିବାରେ ଭେଦଭାବ ଦ୍ୱାରା ପ୍ରତିଭା ଉପରେ ପ୍ରଭାବ ପଡ଼େ , ଏଡି କଥାକୁ ପୁରୁଣା କରିଦିଆଯାଇଛି । ସମାନତା ପାଇଁ ବିଜେପିର ସମର୍ପଣ ଆମ ସଂସ୍କାରରେ , ଆମ ସଙ୍ଗତରେ ଜଡ଼ିତ ହୋଇ ରହିଛି । ଆମକୁ ଜଣାଅଛି କି ଗରିବର ସଂଘର୍ଷ କ ’ ଣ ହୋଇଥାଏ । ଆଉ ଏଥିପାଇଁ ଆମେ ସଂପୂର୍ଣ୍ଣ ନିଷ୍ଠାର ସହିତ ସମାଜର ପ୍ରତ୍ୟେକ କ୍ଷେତ୍ରରେ ସମାନ ସୁଯୋଗ ପାଇଁ ପ୍ରତିବଦ୍ଧ ଅଟୁ ।


    ଭାଇ ଓ ଭଉଣୀମାନେ , ସୁଯୋଗର ଅଭାବରେ କେହି ପଛରେ ନ ରୁହନ୍ତୁ , ମଧ୍ୟମବର୍ଗ ହେଉ ଅବା ଗରିବ , ସହର ହେଉ ଅବା ଗାଁ , ଦେଶର କୌଣସି ବର୍ଗ କୌଣସି କୋଣରେ ମଧ୍ୟ ବିକାଶରୁ ଦୂରରେ ନ ରୁହନ୍ତୁ , ଏଥିପାଇଁ ସରକାର କ୍ରମାଗତ କାର୍ଯ୍ୟ କରୁଛନ୍ତି । ଏହା ହେଉଛି ସମସ୍ତଙ୍କର ସହିତ-ସମସ୍ତଙ୍କର ବିକାଶ । ଆଉ ଏହା ହେଉଛି ନ୍ୟୁ ଇଣ୍ଡିଆ ର ନିର୍ମାଣ ପାଇଁ ଆମର ରାସ୍ତା । ଆମ ସମସ୍ତଙ୍କୁ ମିଳିମିଶିକରି ଏହି ରାସ୍ତାରେ ସଂପୂର୍ଣ୍ଣ ଗତିରେ ଚାଲିବାର ଅଛି । ଏହି ଅନୁରୋଧର ସହିତ ମୁଁ ପୁଣି ଥରେ ଆପଣ ସମସ୍ତଙ୍କୁ ଏହି ନୂତନ ସ୍ୱାସ୍ଥ୍ୟ ସେବାଗୁଡ଼ିକ ପାଇଁ ବହୁତ ବହୁତ ଶୁଭେଚ୍ଛା ଜଣାଉଛି । କିନ୍ତୁ ହସ୍ପିଟାଲର ଉଦ୍ଘାଟନରେ ଏହା ତ କହି ପାରିବା ନାହିଁ କି ହସ୍ପିଟାଲ ସବୁବେଳେ ଭରପୂର ହୋଇ ରହୁ । ମୁଁ ତ ଚାହିଁବି କି ଏପରି କୌଣସି ସ୍ଥିତି ନ ଆସୁ , କାହାକୁ ହସ୍ପିଟାଲକୁ ଆସିବାକୁ ନପଡ଼ୁ । କିନ୍ତୁ ଯଦି ଆସିବାକୁ ପଡ଼େ ତ ପୂର୍ବରୁ ଯେତେବେଳେ ଆସୁଥିଲେ , ଆଗରୁ ଯେପରି ଯାଉଥିଲେ , ଏବେ ତା ’ ଠାରୁ ଅଧିକ ସୁସ୍ଥ ହୋଇ ଯାଆନ୍ତୁ , ଏହା ହେଉଛି ମୋର ଆପଣ ସମସ୍ତଙ୍କୁ ଶୁଭକାମନା । ବହୁତ-ବହୁତ ଧନ୍ୟବାଦ , ପୁଣି ଥରେ ଅହମ୍ମଦାବାଦ ମହାନଗର ନିଗମକୁ ତାଙ୍କର ଏହି ସଫଳ ପ୍ରୟାସ ପାଇଁ ଅନେକ ଅନେକ ସାଧୁବାଦ ଜଣାଉଛି । ଧନ୍ୟବାଦ ।


    **********

    
    
    (Release ID: 1561024) Visitor Counter : 1