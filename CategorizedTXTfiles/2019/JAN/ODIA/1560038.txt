      ପ୍ରତିରକ୍ଷା ମନ୍ତ୍ରଣାଳୟ

      ଆଣ୍ଡାମାନ ନିକୋବର କମାଣର ପରିଚାଳନାଗତ ପ୍ରସ୍ତୁତିର ସମୀକ୍ଷା କଲେ ପ୍ରତିରକ୍ଷା ମନ୍ତ୍ରୀ
      Posted On: 14 JAN 2019 7:27PM by PIB Bhubaneshwar


    ପ୍ରତିରକ୍ଷା ମନ୍ତ୍ରୀ ଶ୍ରୀମତି ନିର୍ମଳା ସୀତାରମଣ 2019 ଜାନୁଆରୀ 13 ଏବଂ 14ରେ ଆଣ୍ଡାମାନ ଓ ନିକୋବର କମାଣ ( ANC ) ଗସ୍ତ କରିଥିଲେ । ଜାନୁଆରୀ 13କୁ ଶାମ ପୋର୍ଟ ବ୍ଲେୟାରରେ ପହଂଚିବା ପରେ ଆଇଏନଏସ ଉତ୍କର୍ଷ ଉପରେ ତାଙ୍କର ସ୍ୱାଗତ କରିଥିଲେ ଆଣ୍ଡାମାନ ନିକୋବର କମାଣର କମାଣ୍ଡର ଇନ ଚିଫ ଆଡମିରାଲ ବିମଳ ବର୍ମା , ଏଭିଏସଏମ , ଏଡିସି । ଆଣ୍ଡାମାନ ଓ ନିକୋବର କମାଣ ମୁଖ୍ୟାଳୟରେ ପ୍ରତିରକ୍ଷା ମନ୍ତ୍ରୀଙ୍କୁ କମାଣର ଆବଶ୍ୟକତା ଏବଂ ଉପଲବ୍ଧି ଉପରେ ସୂଚନା ପ୍ରଦାନ କରାଯାଇ ଥିଲା । 2019 ଜାନୁଆରୀକୁ ପ୍ରତିରକ୍ଷା ମନ୍ତ୍ରୀ କ୍ୟାମ୍ପବେଲ ଖାଡିରେ ପହଞ୍ଚିଥିଲେ ଏବଂ କମାଣର ସଂଚାଳନର ପ୍ରସ୍ତୁତିର ସମୀକ୍ଷା କରିଥିଲେ ।


    ପ୍ରତିରକ୍ଷା ମନ୍ତ୍ରୀ ଏକ ଉଭୟଚର ପ୍ରଦର୍ଶନୀରେ କମାଣର ସମସ୍ତ ଚାରୋଟି ଏକକର ସଂଯୁକ୍ତ କାମ ନିରୀକ୍ଷଣ କରିଥିଲେ । କ୍ୟାମ୍ପବେଲ ଖାଡି ନିକଟରେ କରାଯାଇଥିବା ଅଭ୍ୟାସରେ 10 ଜାହାଜ , 6 ବିମାନ ଏବଂ କମାଣର 700 ଯବାନ ସାମିଲ ଥିଲେ । ଭାରତୀୟ ନୌସେନାର ମ୍ୟାରିନ କମାଣ୍ଡୋ ଏକକ ଏବଂ ଭାରତୀୟ ସେନାର ବିଶେଷ ପ୍ଲାଟୁନ (ଘାତକ) ସେମାନଙ୍କର ସଞ୍ଚାଳନ କ୍ଷମତା ପ୍ରଦର୍ଶନ କରିଥିଲେ । କ୍ୟାମ୍ପବେଲ ଖାଡିରୁ ଫେରିବା ସମୟରେ ପ୍ରତିରକ୍ଷା ମନ୍ତ୍ରୀ ଭାରତର ସବୁଠାରୁ ଦକ୍ଷିଣ ଭାଗରେ ଅବସ୍ଥିତ ଇନ୍ଦିରା ପଏଣ୍ଟ ମଧ୍ୟ ଗସ୍ତ କରିଥିଲେ ।


    ପୋର୍ଟବ୍ଲେୟାର ପହଞ୍ଚିବା ପରେ ଶ୍ରୀମତି ସୀତାରମଣ ସୈନ୍ୟ କେନ୍ଦ୍ର ବିର୍ଚଗଂଜରେ ଯବାନମାନଙ୍କୁ ଜଙ୍ଗଲରେ କଠିନ ପରିସ୍ଥିତିରେ ରହିବାର କୌଶଳର ପ୍ରଦର୍ଶନ ଦେଖିଥିଲେ । ପରେ ଶ୍ରୀମତି ସୀତାରମଣ ଆଣ୍ଡାମାନ ଓ ନିକୋବର ଏବଂ ନିକୋବର କମାଣର ଯବାନମାନଙ୍କ ପାଇଁ ଆବାସ ୟୁନିଟର ଦ୍ୱିତୀୟ ଚରଣର ଉଦଘାଟନ କରିଥିଲେ ।


    2017 ଅକ୍ଟୋବରରେ ନିଜ ଗସ୍ତ ସମୟରେ ପ୍ରତିରକ୍ଷା ମନ୍ତ୍ରୀ ଯବାନମାନଙ୍କ ସହିତ ଦୀପାବଳି ପାଳନ କରିଥିଲେ ଏବଂ ଚଳିତ ଥର ସେ ପୋର୍ଟବ୍ଲେୟାରରେ ଯବାନମାନଙ୍କ ସହିତ ଲୋହଢି , ମକର ସଂକ୍ରାନ୍ତି ଏବଂ ପୋଙ୍ଗଲ ଉତ୍ସବ ପାଳନ କରିଥିଲେ ।


    *****************


    

    
    (Release ID: 1560038) Visitor Counter : 19