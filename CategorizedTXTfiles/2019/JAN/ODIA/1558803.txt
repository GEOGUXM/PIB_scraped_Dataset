      ଯୁବ ବ୍ୟାପାର ଓ କ୍ରୀଡା ମନ୍ତ୍ରଣାଳୟ

      ସରକାର ଦେଶରେ କ୍ରୀଡ଼ା ପାଇଁ ସକାରାତ୍ମକ ପରିବେଶ ଏବଂ ସଂସ୍କୃତିର ନିର୍ମାଣ କରୁଛନ୍ତି: କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର
      • ଦିଲ୍ଲୀ ପୋଲିସର ପୋଲିସ ପରିବାର କଲ୍ୟାଣ ସୋସାଇଟି ଦ୍ୱାରା ‘ମିଶନ ଅଲିମ୍ପିକ୍ସ ସ୍ପୋର୍ଟ୍ସ ମିଟ-2019’ର ଆୟୋଜନ

      Posted On: 04 JAN 2019 7:44PM by PIB Bhubaneshwar

    ଦିଲ୍ଲୀ ପୋଲିସର ପୋଲିସ ପରିବାର କଲ୍ୟାଣ ସୋସାଇଟି 2019 ଜାନୁଆରୀ 3 ଏବଂ 4 ରେ ‘ ମିଶନ ଅଲିମ୍ପିକ୍ସ ସ୍ପୋର୍ଟ୍ସ ମିଟ-2019 ’ ର ଆୟୋଜନ କରିଛନ୍ତି । ସ୍ପୋର୍ଟ୍ସ ମିଟରେ ଦିଲ୍ଲୀର ବିଭିନ୍ନ 6ଟି ସ୍ଥାନରେ 6ଟି ବିଭିନ୍ନ ବର୍ଗର କ୍ରୀଡାରେ ପ୍ରତିଯୋଗିତା ହୋଇଥିଲା । ଆଜି ଆମ୍ବେଦକର ଷ୍ଟାଡିୟମରେ ସମାରୋହର ସମାପନ ହୋଇଥିଲା , ଯେଉଁଥିରେ ଯୁବ ବ୍ୟାପାର ଏବଂ କ୍ରୀଡ଼ା ତଥା ସୂଚନା ଏବଂ ପ୍ରସାରଣ ରାଜ୍ୟମନ୍ତ୍ରୀ (ସ୍ୱାଧୀନ ଦାୟିତ୍ୱ) କର୍ଣ୍ଣେଲ ରାଜ୍ୟବର୍ଦ୍ଧନ ରାଠୋର ବିଶେଷ ଭାବେ ଉପସ୍ଥିତ ଥିଲେ ।


    ଆୟୋଜକ , ପ୍ରତିଯୋଗୀ ଏବଂ ବିଜେତାମାନଙ୍କୁ ଅଭିନନ୍ଦନ ଜଣାଇ କର୍ଣ୍ଣେଲ ରାଠୋର କହିଲେ ଯେ ସରକାର ଦେଶରେ କ୍ରୀଡ଼ା ସଂସ୍କୃତିକୁ ବୃଦ୍ଧି କରିବା ପାଇଁ ଅନେକ ପଦକ୍ଷେପ ଗ୍ରହଣ କରୁଛନ୍ତି । ସେ କହିଲେ ଯେ ସରକାର ପ୍ରୟାସ କରୁଛନ୍ତି କି କମ ବୟସରୁ ହିଁ ଯେପରି ଭାବେ ଖେଳାଳିମାନଙ୍କ ପ୍ରତିଭାର ଚିହ୍ନଟ କରାଯାଇ ପାରିବ , ଯାହା ଫଳରେ ସେମାନଙ୍କୁ ବିଶ୍ୱସ୍ତରୀୟ ଚାମ୍ପିଅନରେ ପରିଣତ କରିବା ପାଇଁ ଉଚିତ ପ୍ରଶିକ୍ଷଣ ପ୍ରଦାନ କରାଯାଇ ପାରିବ । ସେ କହିଲେ ଯେ 8ରୁ 12 ବର୍ଷ ମଧ୍ୟରେ ଦୁଇ କୋଟି ପିଲାମାନଙ୍କ ଶାରୀରିକ ଯାଞ୍ଚ ଖୁବ ଶୀଘ୍ର ଆରମ୍ଭ କରାଯିବ ।


    ଏହି ଆଧାରରେ ସେମାନଙ୍କ ମଧ୍ୟରୁ ପ୍ରଶିକ୍ଷଣ ପାଇଁ ଏକ ହଜାର ପିଲାଙ୍କୁ ଚୟନ କରାଯିବ । ଏହି ପିଲାମାନେ ଯେତେବେଳେ 18 ବର୍ଷରେ ପହଞ୍ଚିଯିବେ , ସେତେବେଳେ ସେମାନେ ଆନ୍ତର୍ଜାତିକ ପ୍ରତିଯୋଗିତାରେ ଭାଗନେବା ପାଇଁ ପ୍ରସ୍ତୁତ ହୋଇଯିବେ । କର୍ଣ୍ଣେଲ ରାଠୋର କହିଲେ ଯେ 9 ତାରିଖରୁ ପୁନେଠାରେ ଦ୍ୱିତୀୟ ‘ ଖେଲୋ ଇଣ୍ଡିଆ ଗେମ୍ସ ’ ର ଆୟୋଜନ କରାଯିବ , ଯେଉଁଥିରେ 9500ରୁ ଅଧିକ ଯୁବ ଆଥଲେଟ ଭାଗନେବେ । ସେ କହିଲେ ଯେ ଭାରତ ଯୁବକମାନଙ୍କୁ ଉତ୍ତମ ଆଥଲେଟ ଏବଂ ଉତ୍ତମ ମଣିଷ ଭାବେ ନିର୍ମାଣ କରିବା ଆବଶ୍ୟକ । ଏଥିପାଇଁ ସ୍ୱଚ୍ଛ ଶରୀର ଏବଂ ଉନ୍ନତ ମସ୍ତିସ୍କର ଆବଶ୍ୟକତା ରହିଛି , ଯାହାକି କ୍ରୀଡ଼ା ମଇଦାନରୁ ପ୍ରାପ୍ତ ଅନୁଭବ ଆଧାରରେ ସମ୍ଭବ ହୋଇଥାଏ । ସେ ଏହି କାର୍ଯ୍ୟକ୍ରମର ଆୟୋଜନ ପାଇଁ ଦିଲ୍ଲୀ ପୋଲିସର ପ୍ରୟାସକୁ ପ୍ରଶଂସା କରିଥିଲେ । ସେ ପୋଲିସ ପରିବାର କଲ୍ୟାଣ ସୋସାଇଟିର ପ୍ରଶଂସା କରିଥିଲେ ଯେ ସେମାନେ ଆଗାମୀ ଅଲିମ୍ପିକ୍ସ ଗେମ୍ସ 2020କୁ ଆଖି ଆଗରେ ରଖି ଦେଶ ପ୍ରତି ସେମାନଙ୍କର ଦାୟିତ୍ୱବୋଧ ନିର୍ବାହ କରୁଛନ୍ତି ।


    ଉଲ୍ଲେଖନୀୟ ବିଷୟ ହେଉଛି ଏହି ସ୍ପୋର୍ଟ୍ସ ମିଟରେ 7ଟି ଆଥଲେଟିକ ଟିମ , 4ଟି ବ୍ୟାଡମିଂଟନ ଟିମ , 7ଟି ଫୁଟବଲ ଟିମ , 2 କବାଡି ଟିମ , 3ଟି କୁସ୍ତି ଟିମ ଭାଗ ନେଇଥିଲେ , ଯେଉଁମାନେ କି ଦିଲ୍ଲୀର ବିଭିନ୍ନ କ୍ଲବ ଏବଂ ସଂଘ ସହିତ ଜଡିତ ଅଛନ୍ତି । ଏତଦବ୍ୟତୀତ ସ୍ପୋର୍ଟ୍ସ ମିଟରେ 20 ଜଣ ସୁଟର ମଧ୍ୟ ଅଂଶଗ୍ରହଣ କରିଛନ୍ତି ।


    ****************

    
    
    (Release ID: 1558803) Visitor Counter : 13