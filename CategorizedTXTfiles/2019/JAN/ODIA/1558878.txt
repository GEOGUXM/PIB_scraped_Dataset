      ସ୍ଵରାଷ୍ଟ୍ର ବ୍ୟାପାର ମନ୍ତ୍ରଣାଳୟ

      ଆସାମ ରାଜିନାମାର ଧାରା 6 ପ୍ରଭାବଶାଳୀ ଢଙ୍ଗରେ ଲାଗୁ ପାଇଁ ସରକାରଙ୍କ ଉଚ୍ଚସ୍ତରୀୟ କମିଟି ଗଠନ
      • ଶ୍ରୀ ଏମପି ବେଜବରୁଆଙ୍କ ଅଧ୍ୟକ୍ଷତାରେ ଗଠିତ କମିଟି 6 ମାସ ମଧ୍ୟରେ ଦେବ ରିପୋର୍ଟ

      Posted On: 06 JAN 2019 3:31PM by PIB Bhubaneshwar

    ଆସାମ ରାଜିନାମାର ଧାରା-6କୁ ପ୍ରଭାବଶାଳୀ ଢଙ୍ଗରେ ଲାଗୁ କରିବାପାଇଁ ସରକାର ଏକ ଉଚ୍ଚସ୍ତରୀୟ କମିଟି ଗଠନ କରିଛନ୍ତି । ଶ୍ରୀ ଏମପି ବେଜବରୁଆଙ୍କ ଅଧ୍ୟକ୍ଷତାରେ ଗଠିତ ଏହି କମିଟିରେ ବିଭିନ୍ନ କ୍ଷେତ୍ରରେ ପାରଦର୍ଶିତା ଲାଭ କରିଥିବା ବିଶିଷ୍ଟ ଅହମିୟା ବ୍ୟକ୍ତିମାନେ ସ୍ଥାନ ପାଇଛନ୍ତି । ବିଜ୍ଞପ୍ତି ପ୍ରକାଶ ପାଇବାର 6 ମାସ ମଧ୍ୟରେ କମିଟି ଏହାର ରିପୋର୍ଟ ପ୍ରଦାନ କରିବ । ଆସାମ ସରକାର ଏହି କମିଟିକୁ ପ୍ରଶାସନିକ ଓ ଅନ୍ୟ ସହଯୋଗ ଯୋଗାଇ ଦେବେ ।


    ଏହି ଉଚ୍ଚସ୍ତରୀୟ କମିଟିର ସଦସ୍ୟମାନେ ହେଲେ-


    ଅଧ୍ୟକ୍ଷ – ଶ୍ରୀଏମ.ପି. ବେଜବରୁଆ , ଆଇ.ଏ.ଏସ (ଅବସରପ୍ରାପ୍ତ)


    ସଦସ୍ୟ-ଶ୍ରୀ ସୁଭାଷ ଦାସ , ଆଇ.ଏ.ଏସ (ଅବସରପ୍ରାପ୍ତ)


    ସଦସ୍ୟ-ଡଃ ନଗେନ ସାଇକିଆ , ପୂର୍ବତନ ସଭାପତି , ଆସାମ ସାହିତ୍ୟ ସଭା


    ସଦସ୍ୟ- ଧିରେନ ବେଜବରୁଆ , ପୂର୍ବତନ ସଂପାଦକ , ଦ ସେଟିଂନେଲ


    ସଦସ୍ୟ-ଡଃ ମୁକୁନ୍ଦ ରାଜବଂଶୀ , ଶିକ୍ଷାବିତ


    ସଦସ୍ୟ-ଶ୍ରୀ ରମେଶ ବୋରପାତ୍ର ଗୋହେଁଇ , ଆଡଭୋକେଟ ଜେନେରାଲ , ଆସାମ


    ସଦସ୍ୟ-ଶ୍ରୀ ରୋଙ୍ଗବୋଙ୍ଗ ତେରାଙ୍ଗ , ପୂର୍ବତନ ସଭାପତି , ଆସାମ ସାହିତ୍ୟସଭା


    ସଦସ୍ୟ- ଅଲ ଆସାମ ଷ୍ଟୁଡେଣ୍ଟ ୟୁନିୟନର ଜଣେ ପ୍ରତିନିଧି


    ସଦସ୍ୟସଚିବ- ଯୁଗ୍ମସଚିବ , ଗୃହ ମନ୍ତ୍ରଣାଳୟ


    ଏହି କମିଟିର କାର୍ଯ୍ୟାବଳୀଗୁଡ଼ିକ ହେଲା-


    (i ) ଧାରା 6 ଲାଗୁ ପାଇଁ 1985 ମସିହା ପରଠାରୁ ଆସାମ ରାଜିନାମାର କ୍ରିୟାନ୍ୱୟନର ସମୀକ୍ଷା କରିବ


    (ii ) ବିଭିନ୍ନ ସାମାଜିକ ସଂଗଠନ , ଆଇନ ତଥା ସମ୍ବିଧାନ ବିଶେଷଜ୍ଞ , କଳାସଂସ୍କୃତି ତଥା ସାହିତ୍ୟ କ୍ଷେତ୍ରରେ ପ୍ରତିଷ୍ଠିତ ବ୍ୟକ୍ତିବିଶେଷ , ପରିବେଶବିତ , ଅର୍ଥନୀତିଜ୍ଞ , ଭାଷାବିତ , ସମାଜବିଜ୍ଞାନୀଙ୍କ ସହ ଆଲୋଚନା କରିବ


    (iii ) ଆସାମ ବିଧାନସଭା ତଥା ସ୍ଥାନୀୟ ସ୍ୱଶାସନରେ ଆସାମବାସିନ୍ଦାଙ୍କ ପାଇଁ ଆବଶ୍ୟକ ଆରକ୍ଷଣ ବ୍ୟବସ୍ଥାର ଆକଳନ କରିବ


    (iv ) ଅହମିୟା ଓ ଅନ୍ୟ ସ୍ଥାନୀୟ ଭାଷା ସଂରକ୍ଷଣର ଉପାୟ ଦର୍ଶାଇବ


    (v ) ଆସାମ ସରକାରଙ୍କ ଅଧିନରେ ଚାକିରି କ୍ଷେତ୍ରରେ ଅହମିୟା ଲୋକଙ୍କ ପାଇଁ କେତେ ଆରକ୍ଷଣ ରହିବ ସୁପାରିଶ କରିବ


    (vi ) ଅହମିୟା ସଂସ୍କୃତି , ସମାଜ , ଭାଷାଗତ ପରିଚୟ ତଥା ଐତିହ୍ୟର ସଂରକ୍ଷଣ ଓ ପ୍ରୋତ୍ସାହନର ଉପାୟ ଦର୍ଶାଇବ


    ଏହି ଉଚ୍ଚସ୍ତରୀୟ କମିଟି 15 ଅଗଷ୍ଟ 1985 ରେ ସ୍ୱାକ୍ଷରିତ ମେମୋରାଣ୍ଡମ ଅଫ ସେଟଲମେଣ୍ଟ ବା ଆସାମ ରାଜିନାମାର ଧାରା 6 ଅନୁଯାୟୀ ଗଠିତ ହୋଇଛି ।


    ଧାରା 6 ରେ ଉଲ୍ଲେଖ ରହିଛି ଯେ , ଅହମିୟା ସଂସ୍କୃତି , ସମାଜ , ଭାଷାଗତ ପରିଚୟ ତଥା ଐତିହ୍ୟର ସୁରକ୍ଷା , ସଂରକ୍ଷଣ ତଥା ପ୍ରୋତ୍ସାହନ ପାଇଁ ଆବଶ୍ୟକ ସାମ୍ବିଧାନିକ , ବ୍ୟବସ୍ଥାପିକା ଓ ପ୍ରଶାସନିକ ସୁରକ୍ଷା ପ୍ରଦାନ କରାଯିବ ।


    ଏହି ଉଚ୍ଚସ୍ତରୀୟ କମିଟି ଭାରତ ସରକାରଙ୍କ ଗୃହମନ୍ତ୍ରାଳୟର ଉତ୍ତର-ପୂର୍ବ ବିଭାଗ ତତ୍ତ୍ୱାବଧାନରେ କାମକରିବ ।


    *****************

    
    
    (Release ID: 1558878) Visitor Counter : 18