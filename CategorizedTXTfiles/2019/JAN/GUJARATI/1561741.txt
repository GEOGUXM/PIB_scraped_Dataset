      માનવ સંસાધન વિકાસ મંત્રાલય

      પરીક્ષાનો તણાવ દૂર કરવા : આવતીકાલે પ્રધાનમંત્રી સાથે પરીક્ષા પે ચર્ચા 2.0
      
      પ્રધાનમંત્રી વિદ્યાર્થીઓ, શિક્ષકો અને માતા-પિતા સાથે ચર્ચા કરશે

      Posted On: 28 JAN 2019 4:56PM by PIB Ahmedabad

    પ્રધાનમંત્રી શ્રી નરેન્દ્ર મોદી આવતીકાલે દિલ્હીનાં તાલકટોરા સ્ટેડિયમથી પરીક્ષા પે ચર્ચા 2.0 અતર્ગત ભારત અને વિદેશના વિદ્યાર્થીઓ, શિક્ષકો અને માતા-પિતા સાથે ચર્ચા કરશે. આ અનોખા સમારંભમાં સામેલ થવાને લઇને પ્રધાનમંત્રી પાસેથી મૂલ્યવાન માર્ગદર્શન મેળવવા માટે વિદ્યાર્થીઓ, શિક્ષકો અને માતા-પિતામાં ભારે રોમાંચ અને ઉત્સાહ પ્રવર્તી રહ્યો છે. પ્રધાનમંત્રી એ સુનિશ્ચિત કરવા માગે છે કે વિદ્યાર્થીઓ હળવાશભર્યા વાતાવરણમાં પરીક્ષામાં આપે અને સારુ પરિણામ મેળવવા માટે કોઈ પણ પ્રકારનાં દબાવમાં ન આવે.


    આવતીકાલે સવારે 11 :00 વાગે શરૂ થનારા આ કાર્યક્રમને સફળ બનાવવા માટેની સંપૂર્ણ તૈયારીઓ કરી દેવામાં આવી છે. આ કાર્યક્રમનુ દૂરદર્શન તથા અન્ય ચેનલો પરથી જીવંત પ્રસારણ કરવામાં આવશે. વિવિધ રાજ્યો અને કેન્દ્ર શાસિત પ્રદેશોમાંથી આ સમારંભમાં ભાગ લેવા માટે લોકો આવી રહ્યા છે. આ વર્ષે 24 રાજ્યો અને કેન્દ્ર શાસિત પ્રદેશોના કોલેજોના વિદ્યાર્થીઓ પણ આ કાર્યક્રમમાં ભાગ લઈ રહ્યા છે. સમગ્ર ભારતમાંથી કુલ 2000 જેટલા વિદ્યાર્થીઓ અને તેમનાં માતા-પિતા તાલકટોરા સ્ટેડિયમ ખાતે યોજાનાર પરીક્ષા પે ચર્ચા 2.0 માં ભાગ લેશે.


    પ્રધાનમંત્રી સાથે કોણ ચર્ચા કરશે તેની પસંદગી માટે તા. 7 થી 17 જાન્યુઆરી 2019 સુધી ધોરણ 9 થી 12ના વિદ્યાર્થીઓ, કોલેજોના સ્નાતક અને પૂર્વ સ્નાતક વિદ્યાર્થીઓ, તેમનાં માતા પિતા અને તેમના શિક્ષકો માટે એક ઓનલાઈન સ્પર્ધાનું આયોજન કરવામાં આવ્યું હતું. પ્રતિભાગિઓએ www.mygov.in વેબસાઈટ પર નિમ્નલિખિત વિષયો પર ચર્ચામાં ભાગ લીધો હતો.


    ધોરણ 9 થી 12ના વિદ્યાર્થીઓ તથા સ્નાતક અને પૂર્વ સ્નાતક વર્ગના વિદ્યાર્થીઓ


    અ- આકર્ષક શીર્ષક પ્રતિસ્પર્ધૉ


    બ- ધોરણ 9 થી 12 માટે - ‘ મારી પ્રેરણા ’ સ્પર્ધા


    ક- સ્નાતક અને પૂર્વ સ્નાતક વર્ગો માટે - ‘ મારી સફળતાનો મંત્ર ’


    શિક્ષકો માટે - અધ્યાપક ના વિચારો ( Teachers’ Thoughts )


    માતા-પિતા માટે - મારા પરીક્ષા યો દ્ધા પાસેથી શ િ ખ વું ( Learning from my Exam Warrior )


    MyGov પોર્ટલ પર કુલ 1,02,173 લોકોએ ઓનલાઈન સ્પર્ધામાં ભાગ લીધો હતો. તે અંગેની વિગતો તમામ રાજ્યો અને કેન્દ્ર શાસિત પ્રદેશોએ રચેલી પસંદગી સમિતિ ને આપવામાં આવી હતી, તેમના દ્વારા 2000 લોકોની આખરી પસંદગી કરવા માટે મોકલી આપવામાં આવી હતી


    પરીક્ષા પે ચર્ચા 2018થી વિપરિત આ વર્ષે માત્ર www.MyGov.in વેબસાઈટ પર યોજાયેલી સ્પર્ધામાં વિજયી બનેલા વિદ્યાર્થીઓ, શિક્ષકો અને માતા-પિતા જ તાલકટોરા સ્ટેડિયમ ખાતે યોજાયેલી ચર્ચામાં પ્રધાનમંત્રી સાથે સામેલ થઈ શકશે.


    ગયા વર્ષે માત્ર દિલ્હી / એનસીઆરના વિદ્યાર્થીઓને આમંત્રણ આપવામાં આવ્યુ હતુ. આ વર્ષે સૌપ્રથમ વાર સમગ્ર ભારતમાથી વિદ્યાર્થીઓ ઉપરાંત રશિયા, નાઈજીરીયા, ઈરાન, નેપાળ, દોહા, કુવૈત, સાઉદી અરેબિયા, અને સિંગાપુર જેવા દેશોમાંથી પણ લોકો ભાગ લઈ રહ્યા છે.


    આ વર્ષે 10 મિનીટના સાસંકૃતિક કાર્યક્રમનો પણ સમાવેશ કરવામાં આવ્યો છે, જેમાં કલા ઉત્સવ સ્પર્ધાના વિજેતા વિદ્યાર્થીઓ (નૃત્ય / ગાયન) વગેરે, તેમનાં માતા પિતા અને શિક્ષકો કાર્યક્રમ આપશે.


    ગયા વર્ષે પરીક્ષા ની તાણ ઓછી કરવા માટે યોજાયેલી પરીક્ષા પે ચર્ચા પછી માનવ સંસાધન વિકાસ મંત્રાલય દ્વારા લેવાયેલા પગલાઓને આધારે બનેલી એક ટૂંકી ફિલ્મ પણ દર્શાવવામાં આવશે.


    તા. 29મી જાન્યુઆરીના રોજ તમામ સરકારી અને સીબીએસઈ શાળાઓમાં તથા ઉચ્ચ શિક્ષણની સંસ્થાઓમાં આ કાર્યક્રમનુ જીવંત પ્રસારણ થાય તે માટેની વ્યવસ્થા કરવામાં આવી છે.


    NP/GP/RP

    
    
    (Release ID: 1561741) Visitor Counter : 162
    
    
      Read this release in: English , Hindi , Bengali , Tamil , Malayalam