      માર્ગ પરિવહન અને રાજમાર્ગ મંત્રાલય

      આઇબીએમએસ હેઠળ 1.7 લાખ પુલોનો સમાવેશ
      શ્રી માંડવિયાએ જણાવ્યું કે, આ પુલોની સ્થિતિ દર વર્ષે ચોમાસા પૂર્વે અને ચોમાસા પછી ચકાસવામાં આવશે

      Posted On: 01 JAN 2019 4:13PM by PIB Ahmedabad

    નવી દિલ્હી , 01-01-2019


    રાજ્ય કક્ષાનાં કેન્દ્રીય માર્ગ પરિવહન અને રાજમાર્ગ, જહાજ અને રસાયણ તેમજ ખાતર મંત્રી શ્રી મનસુખ માંડવિયાએ કહ્યું છે કે, ઇન્ડિયન બ્રીજ મેનેજમેન્ટ સિસ્ટમ (આઇબીએમએસ) હેઠળ 1,72,517 પુલો/માળખાને સમાવવાનું કામ ચાલી રહ્યું છે. આ માળખા 1,34,229 કલ્વર્ટ, 32,806 નાનાં પુલો, 3,647 મોટા અને 1,835 વધારે લાંબા પુલો સામેલ છે. અગાઉ રાષ્ટ્રીય રાજમાર્ગનાં નેટવર્કમાં આ માળખાઓ પર ઉચિત ડેટા ઉપલબ્ધ નહોતો.


    ડેટાને ડિજિટલ સ્વરૂપમાં વિકસાવવા, રાષ્ટ્રીય રાજમાર્ગો પર પુલો અને અન્ય માળખાઓની સંખ્યા ઓળખવા, પુલો/માળખાની સ્થિતિનો સર્વે હાથ ધરવા અને જરૂરીયાતોની સૂચિ માટે તેમજ તાત્કાલિક ધ્યાન આપવા જેવા પુલોને ઓળખવા અને રિપેર, પુનર્વસન પુનર્નિર્માણ/નવનિર્માણ વગેરે જેવા સુધારાલક્ષી પગલાં લેવા માટે સંબંધિત સંસ્થાને જાગૃત કરવા માટે આઇબીએમએસ સિસ્ટમનું નિર્માણ કરવામાં આવ્યું છે.


    મંત્રીએ કહ્યું હતું કે, પુલો/માળખાની સ્થિતિનો ડેટા મોબાઇલ બ્રિજ ઇન્સ્પેક્શન યુનિટ (એમબીઆઇયુ)નો ઉપયોગ કરીને 3 વર્ષનાં ગાળા માટે ‘ ચોમાસા-પૂર્વે ’ અને ‘ ચોમાસા-પછીનાં ’ ગાળા દરમિયાન વર્ષમાં બે વાર મેળવવામાં આવશે. આ કામગીરી માટે 11 કન્સલ્ટન્સી કંપનીઓની નિમણૂક કરવામાં આવી છે. કન્સલ્ટન્ટ દ્વારા કન્ડિશન સર્વે રિપોર્ટ અને ભલામણો સુપરત કરવામાં આવે છે, જેનો ઉપયોગ રાષ્ટ્રીય રાજમાર્ગો પર ઓવર-ડાઇમેન્શન અને ઓવરવેઇટ વાહનો (ઓડીસી/ઓડબલ્યુસી) કન્સાઇન્મેન્ટની અવરજવર માટે મંજૂરી આપવા ઇનપુટ તરીકે થશે, જે મંત્રાલય દ્વારા ઓનલાઇન આપવામાં આવે છે તેમજ મિલકતોનાં ભવિષ્યનાં વ્યવસ્થાપન/રિપેર/પુનર્વસનમાં મદદરૂપ થાય છે.


    મંત્રીની વીડિયો બાઇટ માટે અહીં ક્લીક કરો


    https://youtu.be/z2w-qhis2NE


    NP/J.Khunt/GP

    
    
    (Release ID: 1558072) Visitor Counter : 95
    
    
      Read this release in: English