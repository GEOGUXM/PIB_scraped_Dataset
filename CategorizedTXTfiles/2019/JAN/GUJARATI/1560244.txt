      PIB Headquarters

      કેન્દ્રીયમંત્રી શ્રી મનસુખભાઈ માંડવિયા દ્વારા આયોજિત ‘ગાંધીમૂલ્યોનાં માર્ગે પદયાત્રા’નો શુભારંભ
      
      પદયાત્રાનો પ્રારંભ કરાવતાં શિક્ષણમંત્રી શ્રી ભુપેન્દ્રસિંહ ચુડાસમા
      
      આજે ત્રાપજ અને બેલા ખાતે યોજાશે મહાવ્રત સભાઓ

      Posted On: 16 JAN 2019 7:30PM by PIB Ahmedabad

    ગાંધીજીના જન્મને જ્યારે 150 વર્ષ પૂર્ણ થઈ રહ્યાં છે એ નિમિત્તે ગાંધીમૂલ્યોને ઉજાગર કરતી પદયાત્રાનો આજથી પ્રારંભ થયો. કેન્દ્રીયમંત્રી શ્રી મનસુખભાઈ માંડવિયાનો ગાંધીકૂચનાં સંકલ્પના પગરણ આજે થયા. ગ્રામ દક્ષિણામૂર્તિનાં નૈસર્ગિક પરિસરમાં ગાંધીગીતોના ગાયન અને મંચ પર બાળકોના રેંટીયો કાંતવાના શુકન સાથે શુભ શરૂઆત થઈ.


    ગૌરવ પુરસ્કાર પુસ્તક ભારત બારૈયા નૃત્યાંજલિ દ્વારા પૂજ્ય બાપુને યાદ કર્યા. શિક્ષણમંત્રી શ્રી ભુપેન્દ્રસિંહ ચુડાસમાએ સભાને સંબોધન કર્યું અને પદયાત્રાનાં પ્રારંભ બાબતે રાજીપો વ્યક્ત કર્યો. આ પ્રસંગે તુરી બારોટ અને ભવાઈનાં કલાકારો ઉપરાંત મણાર ગામના કારીગરોનું સન્માન કરવામાં આવ્યું. કેન્દ્રીય મંત્રી શ્રી મનસુખભાઈ માંડવિયાએ ગાંધીકૂચનું એમનું સપનું જ્યારે પગરણ પાડી રહ્યું છે ત્યારે ગાંધુમુલ્યોને વંદન કરીને વૃક્ષારોપણ કરી ગાંધી વિચાર અને કુદરત વચ્ચેનાં સંબંધને પ્રણામ કર્યા. ‘ સુવીધા કા સફર ’ બાઈકર્સને મનસુખભાઈ માંડવિયાએ સુતરની આંટી પહેરાવીને તેમની 22000 કિમી લાંબી અને ત્રણ મહિના લાંબી બાઈક યાત્રાનો પ્રારંભ કરાવ્યો. પદયાત્રા આજે મણાર સંસ્થા , અલંગ , મણાર ગામ , કઠવા , ત્રાપજ , ઉમરલા અને બેલા સુધી જશે.


    આજની આ પદયાત્રાની પહેલી મહાસભા ત્રાપજ ખાતે થઈ જેમાં જાણીતા લેખક ડૉ. ભદ્રાયુભાઈ વછરાજાણીએ ગાંધીજીના પ્રથમ મહાવ્રત ‘ સત્ય ’ વિશે વાત કરી. બેલા ખાતે રાત્રી રોકાણ કરી રહેલી આ પદયાત્રામાં કેન્દ્રીય મંત્રી શ્રી પુરષોત્તમભાઈ રૂપાલા ગાંધીજીના બીજા મહાવ્રત ‘ જાતમહેનત ’ વિશે વાત કરશે. આવતીકાલની પદયાત્રામાં પૂજ્ય મોરારીબાપુ , કેન્દ્રીય મંત્રી શ્રી જશવંતસિંહ ભાંભોર વગેરે ઉપસ્થિત રહેશે.


    J.Khunt/RP

    
    
    (Release ID: 1560244) Visitor Counter : 133