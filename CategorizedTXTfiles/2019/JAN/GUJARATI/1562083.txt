      PIB Headquarters

      3 કંપનીઓ સામે બનાવટી ઇનવોઇસ બનાવી રૂ. 25.5 કરોડની આઇટીસીનો લાભ ખોટી રીતે લેવાનો કેસ
      Posted On: 30 JAN 2019 9:56PM by PIB Ahmedabad


    અમદાવાદ, 31 -01-2019


    સીજીએસટી , વડોદરા- I નાં અધિકારીઓએ પ્રાપ્ત થયેલી બાતમીને આધારે ડેટાનું વિશ્લેષણ કરીને ત્રણ કંપનીઓ મેસર્સ કેપિટલ ઇમ્પેક્સ , મેસર્સ ક્રિષ્ના સ્ટીલ અને મેસર્સ મિલેનિયમ સ્ટીલ , વડોદરા સામે કેસ દાખલ કર્યો છે. આ કંપનીઓએ ચીજવસ્તુઓની કોઈ પણ પ્રકારની અવરજવર વિના રૂ. 107 કરોડનાં મૂલ્યનાં બનાવટી ઇનવોઇસ ઇશ્યૂ કર્યા હતાં તથા ખોટી રીતે રૂ. 25.5 કરોડની આઇટીસીનો લાભ લીધો હતો અને એમાંથી રૂ. 19 કરોડની આઇટીસી પાસ કરી હતી. આ કંપનીઓ ફક્ત ઓન પેપર અસ્તિત્વ ધરાવતી હતી અને કોઈ ફિઝિકલ કામગીરી કરતી નહોતી. એક વ્યક્તિએ કથિત કંપનીઓની રચના કરી હતી. તપાસમાં ખુલાસો થયો હતો કે , કથિત વ્યક્તિ નાની રકમની ચૂકવણી કરીને વિવિધ વ્યક્તિઓ પાસેથી ઓળખ અને સંબંધિત દસ્તાવેજો મેળવીને આ પ્રકારની ઘણી કંપનીઓની જીએસટીની નોંધણી કરી છે. ત્યારબાદ તેમણે આ કંપનીઓનો ઉપયોગ બનાવટી ઇનવોઇસનાં સર્ક્યુલેશન માટે કર્યો હતો અને પછી લાભ લીધો હતો તથા આઇટીસીને અન્ય વિવિધ કંપનીઓમાં પાસ કરી હતી. તેમણે કથિત ત્રણ કંપનીઓનાં બોગસ સેલ્સ ઇન્વોઇસ રાજકોટ , ભાવનગર , જામનગર અને મુંબઈની ઘણી કંપનીઓને ઇશ્યૂ કર્યા હતાં , જેથી ચીજવસ્તુઓની વાસ્તવિક અવરજવર વિના ખોટી રીતે આઇટીસીનો લાભ લીધો હતો.


    અત્યાર સુધી કંપનીઓનાં બનાવટી માલિકો અને વ્યક્તિઓએ તેમનાં સંબંધિત નિવેદનોમાં ઉપરોક્ત રીતોનો સ્વીકાર કર્યો હતો. તેમની 30.01.2019નાં રોજ ધરપકડ થઈ હતી અને વડોદરાનાં ચીફ જ્યુડિશિયલ મેજિસ્ટ્રેટ સક્ષમ રજૂ કરવામાં આવ્યાં હતાં.


    ઉપરાંત તપાસ ચાલુ છે , જેમાં આ કેસમાં ચીજવસ્તુઓની હકીકતમાં અવરજવર થયા વિના બનાવટી ઇનવોઇસ ઇશ્યૂ કરનારી અન્ય નકલી કંપનીઓનાં અસ્તિત્વનો ખુલાસો થઈ શકે છે.


    NP/ J.Khunt/ GP

    
    
    (Release ID: 1562083) Visitor Counter : 60