      PIB Headquarters

      ટપાલ સેવા તથા પેન્શનને લગતા પ્રશ્નોના નિરાકરણ માટે ડાક / પેન્શન અદાલત
      Posted On: 17 JAN 2019 1:33PM by PIB Ahmedabad


    અમદાવાદ, 1 7 -01-2019


    ટપાલ સેવા તથા પેન્શનને લગતા પ્રશ્નોના નિરાકરણ માટે મુખ્ય પોસ્ટ માસ્ટર જનરલ , ગુજરાત સર્કલની કચેરી , ખાનપુર , અમદાવાદ -380 001 ખાતે તા 31-01-2019 ને ગુરુવારના રોજ 11.00 કલાકે ડાક અદાલત અને 15.00 કલાકે પેન્શન અદાલતનું આયોજન કરવામાં આવેલ છે .


    આ અદાલતમાં નીતિ વિષયક મુદ્દા સિવાયની ટપાલ સેવાઓ અને પોસ્ટલ પેન્શનને લગતા મુદ્દાઓ સંબંધિત ફરિયાદો સાંભળી નિકાલ કરવામાં આવશે .


    ટપાલ સેવા સંબંધી અદાલતમાં રજુ કરવાની ફરિયાદો આસિસ્ટન્ટ ડાયરેક્ટર પોસ્ટલ સર્વિસીઝ ( વિજીલન્સ ઓફિસર ), કમ્પ્લેઈન્ટ સેક્શન , મુખ્ય પોસ્ટ માસ્ટર જનરલની કચેરી , ગુજરાત સર્કલ , ખાનપુર , અમદાવાદ -380 001. અને પેન્શનને લગતી ફરિયાદો આસિસ્ટન્ટ પોસ્ટ માસ્તર જનરલ , પેન્શન સેક્શન , મુખ્ય પોસ્ટ માસ્તર જનરલની કચેરી , ગુજરાત સર્કલ , ખાનપુર , અમદાવાદ -380 001 ને મોડામાં મોડી તારીખ 24-01-2019 સુધીમાં મળી જાય તે રીતે મોકલવાની રહેશે . નિર્ધારિત સમય મર્યાદા બાદ મળેલ ફરિયાદો ધ્યાનમાં લેવામાં આવશે નહિં . ફરિયાદ સ્પષ્ટ અને મુદ્દાસર હોવી જરૂરી છે . નીતિ વિષયક આધારિત મદ્દાઓની સુનાવણી હાથ ઉપર લેવામાં આવશે નહિં . એમ પોસ્ટ માસ્ટર જનરલની કચેરી દ્વારા જાહરી કરાયેલી અખબારી યાદીમાં જણાવવામાં આવ્યું છે .


    J.Khunt/GP ક્રમાંક : 1 3

    
    
    (Release ID: 1560309) Visitor Counter : 119