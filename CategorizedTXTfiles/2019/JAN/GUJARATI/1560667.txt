      PIB Headquarters

      કેન્દ્રીય મંત્રી શ્રી મનસુખભાઈ માંડવિયા દ્વારા આયોજિત ‘ગાંધી મૂલ્યોનાં માર્ગે પદયાત્રા’નો આજે પાંચમો દિવસ
      
      પદયાત્રાના પાંચમા દિવસે હજારો લોકો ‘મેં ભી મોહન’ના નારા સાથે પદયાત્રામાં જોડાયા
      
      પદયાત્રાના પાંચમા દિવસે ‘અસ્પૃશ્યતા નિવારણ’ મહાવ્રત પર શ્રી ભરતભાઈ મિસ્ત્રીનું સંબોધન
      Posted On: 20 JAN 2019 7:00PM by PIB Ahmedabad


    પદયાત્રાનો રૂટ: પાલિતાણા– આદપુર – ઘેટી – દુધાળા


    યાત્રાનું પાલિતાણામાં ગઈકાલે અતિ ભવ્ય સ્વાગત થયેલું , ગાંધી રંગે રંગાયેલી આ પદયાત્રા એ વહેલી સવારે પ્રસ્થાન થયું. પાલિતાણા થી આદપુરના રસ્તામાં અલગ અલગ સંસ્થાની દીકરીઓએ લેજીમ થી યાત્રાનું સ્વાગત કર્યું હતું. આદપુર ગામે 150 બહેનો માથે “મેં ભી મોહન“ લખેલા બેડાઓથી યાત્રાનું ઉષ્માભર્યું સ્વાગત કર્યું અને આદપુર ગામે ગ્રામસભાનું સંબોધન કરી યાત્રા ઘેટી તરફ આગળ વધી જ્યાં રસ્તામાં અભિનેત્રી અને સંસદ શ્રી રૂપા ગાંગુલી પદયાત્રાનો જુસ્સો વધારવા જોડાઈ ગયા હતા.


    ઘેટી મુકામે શ્રી રૂપા ગાંગુલીએ યાત્રાની આયોજન સમિતિ અને પાણી અને નાસ્તાની વ્યવસ્થા કરનારા બધા લોકોનું અભિવાદન કર્યું. નવમી મહાવ્રત સભા આજે ઘેટી ખાતે યોજાઈ હતી અને તેના વક્તા શ્રી ભરતભાઈ મિસ્ત્રી એ ‘અસ્પૃશ્યતા નિવારણ’ પર વક્તવ્ય આપતા જણાવ્યું કે, “અસ્પૃશ્યતાનું વ્રત બહુ વિચિત્ર વ્રત છે એ માત્ર જ્ઞાતિની વચ્ચેની જ અસ્પૃશ્યતા નહીં પણ ધર્મની અંદર કે આત્માની અંદરની અસ્પૃશ્યતાની વાત છે. ‘અઝાન અને ॐ એક જ છે’ એવી સમજણ આવે ત્યારે સાચું અસ્પૃશ્યતાનું વ્રત પાળ્યું એમ કહેવાય.” આ સભામાં કેન્દ્રીય મંત્રી શ્રી મનસુખભાઈ માંડવિયાએ જણાવ્યું કે, “વડિલોના આશિર્વાદ વિના કોઈપણ યાત્રા અધુરી રહે છે. પણ ગાંધીમૂલ્યોના માર્ગે નીકળેલી આ યાત્રાને સતત વડિલોની હુંફ અને આશિર્વાદ મળતા આવ્યા છે. જ્યારે મારી માવડિયું ઓવારણા લે છે ત્યારે આંખના ખુણા ભીના થઈ જાય છે. અહીં માત્ર મારા ઓવારણા નથી લેવાઈ રહ્યા સંપૂર્ણ યાત્રાના ઓવારણા લેવાઈ રહ્યા છે..!!”


    આ પદયાત્રામાં કેબીનેટ મંત્રી શ્રી જયેશભાઈ રાદડિયા, રૂપાબેન ગાંગુલી (અભિનેતા અને સાંસદસભ્ય), શ્રી નરેશભાઈ પટેલ (ખોડલધામ), શ્રી કે. સી. પટેલ, શ્રી શબ્દશરણભાઈ ભ્રમભટ્ટ, શ્રી ભરતસિંહ પરમાર, શ્રી શંકરભાઈ ચૌધરી, સુરેન્દ્રકાકા પદયાત્રામાં જોડાયા હતાં.


    આજે રાત્રે પ્રસિદ્ધ કટાર લેખક શ્રી જયભાઈ વસાવડા ‘અપરિગ્રહ’ પર પોતાનું વક્તવ્ય આપશે.


    

    
    (Release ID: 1560667) Visitor Counter : 108