      મંત્રીમંડળ

      મંત્રીમંડળે એકીકૃત ઈ-ફાઈલીંગ અને કેન્દ્રીકૃત પ્રોસેસિંગ કેન્દ્ર 2.0 પ્રોજેક્ટ માટેના ખર્ચને મંજૂરી આપી
      Posted On: 16 JAN 2019 4:01PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે રૂ. 4,241.97 કરોડના આવક વેરા વિભાગના એકીકૃત ઈ-ફાઈલીંગ અને કેન્દ્રીકૃત પ્રોસેસીંગ કેન્દ્ર 2.0 પ્રોજેકટને મંજૂરી આપી છે.


    ભારત સરકારના મંત્રીમંડળે હાલના સીપીસી-આઈટીઆર 1.0 પ્રોજેક્ટના નાણાંકિય વર્ષ 2018-19ના એકંદર ખર્ચ રૂ. 1482.44 કરોડ માટે પણ મંજૂરી આપી છે.

     1. આ પ્રોજેક્ટનો ઉદ્દેશ કરદાતાઓ માટેના પરિણામોમાં ચોક્કસાઈ લાવવાનો છે
     2. સૌ પ્રથમવાર યોગ્ય અભિગમ અપનાવવા આવી રહ્યો છે
     3. તમામ તબક્કે વપરાશકારના અનુભવમાં વૃદ્ધિ કરવી
     4. કરદાતાની જાણકારીમાં શિક્ષણ મારફતે વધારો કરી તેની સાથે સતત સંપર્ક વધારવો
     5. સ્વૈચ્છિક ધોરણે કર ભરવાની વૃત્તિને પ્રોત્સાહન આપવું
     6. બાકીની માંગનું વ્યવસ્થાપન કરવું.

    આ મંજૂરીને કારણે વિવિધ કામગીરીઓ જેવી કે આઈટીઆરના પ્રિ-ફાઈલીંગ અને કરદાતા માટે ચોકસાઈમાં વધારો કરવા અને રિફંડ /પ્રોસેસિંગમાં લાગતા સમય ઓછો કરવો, કરદાતાની બાકી માંગના મુદ્દાઓ ઉકેલવામાં સુવિધા કરવી, કરદાતાને સહાય માટે સુસંકલિત સંપર્ક કેન્દ્રો ઉભા કરવા તથા ડિજિટલ મિડિયા અને નિયોક્તા/ભાગીદાર પ્રત્યાયન કાર્યક્રમ દ્વારા કરદાતા સુધીની પહોંચ વધારવી, જેથી કરદાતાને અપાતી સેવામાં વધારો થઈ શકે. આ નિર્ણયથી દેશભરમાં તમામ શ્રેણીના કરદાતાઓના રિટર્નના પ્રોસેસિંગમાં હોરિઝોન્ટલ સમાનતાની ખાતરી થશે, સાતત્ય એક સરખાપણું અને નિયમ આધારિત ઓળખની પદ્ધતિ ઉભી કરી શકાશે. આનાથી કોઈપણ દરજ્જો ધરાવતા દરેક પ્રકારના કરદાતા સાથે કરવેરા અંગેના વલણમાં યોગ્યતા ઉભી કરી શકાશે.


    રિટર્નનું ઝડપી પ્રોસેસીંગ થવાના કારણે અને કરદાતાઓને તેમના બેંકના ખાતાઓમાં કોઈપણ પ્રકારના અવરોધ વગર વિભાગ દ્વારા રિફંડ ઈસ્યુ થતાં, આંતરરાષ્ટ્રીય ઉત્તમ પ્રણાલિઓ (આઈએસઓ સર્ટિફિકેનશન) અને ધોરણોનું અનુસરણ થતાં, પ્રોસેસિંગને લગતી તાજેતરની માહિતીથી અગત કરાવવા અને મોબાઈલ એપ વડે ઝડપી સંદેશા વ્યવહાર, ઈમેલ, એસએમએસ અને વિભાગની વેબસાઈટ દ્વારા માહિતી મળવાને કારણે પારદર્શકતા અને જવાબદેહિતામાં વધારો થશે.


    આ દરખાસ્તથી ટેકનોલોજી મારફતે વ્યવસાયના પરિવર્તન અંગેનું વિભાગનું ધ્યેય ચાલુ રહેવાની ખાતરી થશે. વિભાગમાં કરદાતાઓને સેવા પૂરી પાડવાની અને સ્વૈચ્છિક અમલ માટે ઈ-ફાઈલીંગ અને સીપીસી પ્રોજેક્ટસથી તમામ પ્રક્રિયાઓમાં ઈનોવેટિવ પદ્ધતિઓને અનુસરીને એન્ડ ટુ એન્ડ પ્રોસેસિંગ શક્ય બનશે તથા સ્વૈચ્છિક રીતે નિયમ પાલનને પ્રોત્સાહન મળશે.


    RP

    
    
    (Release ID: 1560302) Visitor Counter : 54
    
    
      Read this release in: English , Marathi , Bengali , Assamese , Tamil , Telugu , Kannada , Malayalam
    
    
    

6.