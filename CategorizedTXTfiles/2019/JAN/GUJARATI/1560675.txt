      ઉપરાષ્ટ્રપતિ સચિવાલય

      સ્ટેચ્યૂ ઑફ યુનિટી સરદાર પટેલ માટેનું એક સ્મરણીય સ્મારક છે
      
      પ્રતિમાનાં દર્શન પછી ભાવનાઓથી ઓતપ્રોત છું
      
      યુવાનોને પ્રેરણા લેવા અને ઇતિહાસ જાણવા માટે પ્રતિમાના દર્શન કરવા જોઈએ
      
      સ્ટેચ્યૂ ઑફ યુનિટીનો પ્રવાસ કર્યો
      Posted On: 20 JAN 2019 3:34PM by PIB Ahmedabad


    ઉપરાષ્ટ્રપતિ શ્રી એમ વેંકૈયા નાયડૂએ કહ્યું હતુ કે , સ્ટેચ્યૂ ઑફ યુનિટી સરદાર પટેલ માટે એક સ્મરણીય સ્મારક છે, જેની દ્રષ્ટિ, સાહસ અને દ્રઢ સંકલ્પથી 565 રજવાડાઓનું એકીકરણ થયુ હતુ અને આધુનિક ભારતનાં નિર્માણનો માર્ગ પ્રશસ્ત થયો હતો.


    ગુજરાતના કેવડિયામાં રવિવારે 182 મીટર ઊંચી પ્રતિમાની મુલાકાત લીધા પછી ઉપરાષ્ટ્રપતિએ કહ્યું હતુ કે , " મારું હૃદય ભાવનાઓ અને ગર્વથી ભરેલું છે. હવે આપણી પાસે એક મહાન પ્રતિમા છે , જે સરદાર પટેલનાં મહાન વારસાનું પ્રતીક છે. " શ્રી નાયડૂએ પ્રધાનમંત્રી શ્રી નરેન્દ્ર મોદીની સ્ટેચ્યૂ ઑફ યુનિટીનાં નિર્માણની પહેલ માટે પ્રશંસા કરી હતી અને કહ્યુ હતુ કે, તેમણે હંમેશા અનુભવ્યુ હતુ કે, અગાઉ સરદાર પટેલને ઉચિત સન્માન મળ્યું નહોતું.


    ઉપરાષ્ટ્રપતિએ કહ્યું હતુ કે , આ પ્રવાસથી તેમણે સંપૂર્ણતાની ભાવના અને મન તથા આત્માની એકતાનો અનુભવ થયો હતો.


    ઉપરાષ્ટ્રપતિએ કહ્યું હતુ કે , આ ભવ્ય પ્રતિમા અખંડ ભારતનાં રાજકીય એકીકરણને પ્રાપ્ત કરવાની દિશામાં સરદાર વલ્લભભાઈ પટેલની દ્રષ્ટિ અને સંકલ્પનું પ્રતિનિધિત્વ કરે છે. તેમણે કહ્યું હતુ કે, આ ઐતિહાસિક પ્રતિમા ભારતનાં એકીકરણમાં સરદાર પટેલનાં સંઘર્ષોની યાદ અપાવે છે.


    તેમણે કહ્યું હતુ કે , સ્ટેચ્યૂ ઑફ યુનિટી સરદાર પટેલનાં રાષ્ટ્રનિર્માણમાં મહત્વપૂર્ણ યોગદાર વિશે લોકોને વધારે જાગૃત કરશે. તેમણે જણાવ્યું હતુ કે, પ્રતિમાનાં મહત્વને જોતા તેના નિર્માણ માટે ખર્ચ કરવામાં આવેલી રકમ " અમૂલ્ય રોકાણ " છે.


    શ્રી નાયડુએ કહ્યું હતુ કે , તમામ ભારતીયો, ખાસ કરીને યુવાનોએ પ્રેરણા મેળવવા અને ઇતિહાસની જાણકારી મેળવવા માટે પ્રતિમાનાં દર્શન કરવા જોઈએ. તેમણે કહ્યું હતુ કે, દરેક નાગરિકની આ જવાબદારી છે કે, તે દેશની એકતાને જાળવી રાખવા માટે ભારતનાં બંધારણ પ્રત્યે નિષ્ઠા રાખે.


    એક ખેડૂત પરિવારમાં જન્મેલા પટેલનાં જીવન પર ચર્ચા કરતાં શ્રી નાયડુએ કહ્યું હતુ કે , પટેલે પોતાનાં દ્રઢ સંકલ્પ, આકરી મહેનત અને મજબૂત ઇચ્છાશક્તિ સાથે અંગ્રેજો સામે અનેક ખેડૂત આંદોલનોનું નેતૃત્વ કર્યુ હતુ, જેની શરૂઆત ખેડા સત્યાગ્રહ દરમિયાન ખેડૂત આંદોલનથી થઈ હતી.


    ઉપરાષ્ટ્રપતિ કહ્યુ હતુ કે , આ આપણાં તમામ માટે ગર્વની વાત છે કે એક ખેડૂત એકીકૃત આધુનિક ભારતના નિર્માતા હતા. તેમણે કહ્યુ હતુ કે, આ એક મોટી સિદ્ધિ હતી કે આપણા દેશે મહાત્મા ગાંધીના નેતૃત્વમાં લાંબા અને આકરાં સ્વતંત્રતા સંગ્રામ પછી સંસ્થાનવાદી શાસકો પાસેથી આઝાદી હાંસલ કરી હતી.


    તેમણે કહ્યું હતુ કે , આ હકીકતમાં ગુજરાત માટે ગર્વની વાત છે કે ભારતની સ્વતંત્રતા અને ભારતને એકતાનાં સૂત્રમાં બાંધનાર બંને મહાનુભાવો ગુજરાતમાં છે.


    ઉપરાષ્ટ્રપતિએ કહ્યું હતુ કે , ભારતનાં લોકો એક દ્રઢ સંકલ્પની સાથે ભારતને મજબૂત બનાવવા માટે હંમેશા સરદાર પટેલનાં આભારી રહેશે. તેમણે કહ્યું હતુ કે, સાહસ અને દ્રઢ સંકલ્પનાં આ અમૂલ્ય કાર્ય માટે સરદાર પટેલને ભારતનાં લોખંડી પુરુષ કહેવાય છે.

    
    
    (Release ID: 1560675) Visitor Counter : 179
    
    
      Read this release in: English