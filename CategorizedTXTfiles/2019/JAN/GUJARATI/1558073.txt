      માર્ગ પરિવહન અને રાજમાર્ગ મંત્રાલય

      રાષ્ટ્રીય રાજમાર્ગો પર તમામ ક્રોસિંગનું સ્થાન ઓવરબ્રીજ અને અંડરબ્રીજ લેશે : શ્રી મનસુખભાઈ માંડવિયા
      Posted On: 01 JAN 2019 4:10PM by PIB Ahmedabad


    નવી દિલ્હી , 01-01-2019


    માર્ગ પરિવહન અને રાજમાર્ગ મંત્રાલયે સેતુ ભારતમ્ યોજના હેઠળ રોડ ઓવર બ્રિજ (આરઓબી) કે રોડ અંડર બ્રિજ (આરયુબી) દ્વારા રાષ્ટ્રીય રાજમાર્ગો પર ક્રોસિંગનાં તમામ સ્તરો બદલવા માટેની તથા નબળાં અને સાંકડા પુલોને બદલવા/પહોળા કરવા/મજબૂત કરવાની યોજના બનાવી છે, જેથી વર્ષ 2020 સુધીમાં ટ્રાફિકનો સલામત અને સરળ પ્રવાહ સુનિશ્ચિત થાય અને રોડ પર જાનહાનિમાં 50 ટકા સુધીનો ઘટાડો થાય. રાજ્ય કક્ષાનાં કેન્દ્રીય માર્ગ પરિવહન અને રાજમાર્ગ, જહાજ અને રસાયણ તથા ખાતર મંત્રી શ્રી મનસુખ માંડવિયાએ કહ્યું છે કે, આ દિશામાં માર્ગ પરિવહન અને રાજમાર્ગ મંત્રાલય તથા રેલવે મંત્રાલયે 10 નવેમ્બર, 2014નાં રોજ એક સમજૂતી કરાર (એમઓયુ) કર્યો છે, જેનો ઉદ્દેશ આરઓબી/આરયુબી દ્વારા રાષ્ટ્રીય રાજમાર્ગોનાં કોરિડોર પર તમામ ક્રોસિંગનાં સ્તર બદલવાનો છે, જે રૂ. 50,800 કરોડનાં કુલ ખર્ચે પૂર્ણ કરવાની યોજના બનાવવામાં આવી છે. મંત્રીએ કહ્યું હતું કે, સેતુ ભારતમ્ યોજના હેઠળ 174 આરઓબી/આરયુબીની ઓળખ કરવામાં આવી છે તથા એમાંથી 93 આરઓબી માટે રૂ. 7,121 કરોડ મંજૂર કરવામાં આવ્યાં છે. 57 આરઓબીની કામગીરી ચાલુ છે. તેમણે કહ્યું હતું કે, એનએચએઆઈ (ભારતીય રાષ્ટ્રીય રાજમાર્ગ સત્તામંડળ) પણ દેશમાં મોટાં ભાગનાં રાષ્ટ્રીય રાજમાર્ગ વિકાસ પ્રોજેક્ટનો અમલ કરી રહી છે. સામાન્ય રીતે મુખ્ય રાજમાર્ગ વિકાસ પ્રોજેક્ટનાં ભાગરૂપે આરઓબી/આરયુબીનું નિર્માણ ચાલી રહ્યું છે. એનએચએઆઈ દ્વારા આરઓબી/આરયુબીની સંખ્યા 515 છે.


    મંત્રીની બાઇટ માટે અહીં ક્લીક કરો


    https://youtu.be/y4WJbBc_i6k


    NP/J.Khunt/GP

    
    
    (Release ID: 1558073) Visitor Counter : 81
    
    
      Read this release in: English , Marathi