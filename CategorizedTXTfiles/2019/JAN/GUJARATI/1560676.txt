      ઉપરાષ્ટ્રપતિ સચિવાલય

      આતંકવાદ, ભ્રષ્ટાચાર અને જળવાયુ પરિવર્તનની સમસ્યાઓનું સમાધાર કરવા માટે વૈશ્વિક સમુદાયોએ સંગઠિત થવું જરૂરી : ઉપરાષ્ટ્રપતિ
      
      ભારત સરકારે રજૂ કરેલા સુધારાને કારણે ભારત વિદેશી રોકાણ માટેનું સ્થાન બન્યું છે: ઉપરાષ્ટ્રપતિ
      
      ઉપરાષ્ટ્રપતિએ વિવિધ રાજ્યો વચ્ચે મૂડીરોકાણ આકર્ષવા માટેની સ્પર્ધાની પ્રશંસા કરી
      
      વાઇબ્રન્ટ ગુજરાત સમિટે સંદેશ આપ્યો છે કે ભારત વિશ્વ સાથે દ્વિપક્ષીય વ્યાપાર અને મૂડી રોકાણ માટે સજ્જ છેઃ ઉપરાષ્ટ્રપતિ
      
      ઉપરાષ્ટ્રપતિએ 9મી વાઇબ્રન્ટ ગુજરાત સમિટના સમાપન સત્રને સંબોધિત કર્યું
      
      Posted On: 20 JAN 2019 6:23PM by PIB Ahmedabad


    ભારતના ઉપરાષ્ટ્રપતિ શ્રી એમ વેંકૈયા નાયડુએ જણાવ્યુ છે કે, આતંકવાદ, જળવાયુ પરિવર્તન અને ભ્રષ્ટાચાર એ ત્રણ મુખ્ય દૂષણોનો વિશ્વ હાલમાં સામનો કરી રહ્યું છે અને વૈશ્વિક સમુદાયે સાથે મળીને આ સમસ્યાઓનું સમાધાન કરવું જોઈએ.


    ગાંધીનગર ખાતે, રવિવારે 9મી વાઇબ્રન્ટ ગુજરાત સમિટના સમાપન સત્રને સંબોધન કરતાં તેમણે જણાવ્યું કે, આતંકવાદ એ માનવજાતનો દૂશ્મન છે અને આ દૂષણને નાબૂદ કરવા માટે બધા દેશોએ સંગઠિત થવું જોઈએ. સમાન પ્રકારે દરેક લોકોએ જળવાયુ પરિવર્તનની અસર ઓછામાં ઓછી થાય તે માટે એક બીજા સાથે હાથ મિલાવવા જોઈએ.


    તેમણે જણાવ્યું કે ભ્રષ્ટાચાર સમગ્ર દુનિયાની સમસ્યા છે અને તમામ દેશોએ આ બાબતે સહમતિ સાધીને આર્થિક ભાગેડૂઓ જે તે દેશને પરત કરવા જોઈએ તથા ગેરકાયદે બેંક ખાતાઓ અંગે એક બીજા સાથે માહિતીનું આદાન- પ્રદાન કરવુ જોઈએ.


    છેલ્લા થોડા વર્ષોમાં સરકારે જે સુધારાઓ હાથ ધર્યા છે તેનો ઉલ્લેખ કરતા તેમણે કહ્યું કે ભારત વિશ્વ માટે મૂડી રોકાણ કરવાનું ટોચનું સ્થાન છે. તેમણે જણાવ્યું કે હાલમાં ભારત રિયલ એસ્ટેટથી માંડીને આરોગ્ય જેવા વિવિધ ક્ષેત્રોમાં મૂડી રોકાણની જે જંગી ક્ષમતા પ્રસ્તુત કરી રહ્યું છે તેનો લાભ લેવાનો અત્યારે યોગ્ય સમય છે.


    તેમણે કહ્યું કે ભારત અત્યારે વૈશ્વિક અર્થતંત્રમાં ઉજળુ સ્થાન ધરાવે છે. વિશ્વની કંપનીઓ ભારત તરફ આકર્ષાઇ રહી છે, કારણ કે ભારતમાં ગ્રાહક બજારની વણખેડાયેલી જંગી ક્ષમતા પડેલી છે અને તેને સાનુકૂળ વસતિ વિષયક સ્થિતિ અને વાપરવાલાયક આવકોમાં થતા વધારાથી વેગ મળ્યો છે. આજે ભારત, વિશ્વનું બીજા નંબરનો મોબાઈલ ફોન ઉત્પાદક દેશ છે.


    વિશ્વ બેંકના ઇઝ ઑફ ડુઇંગ બિઝનેસ ક્રમાંકમાં ભારત સુધારો કરીને 77મા સ્થાને પહોંચ્યુ છે. વિમુદ્રીકરણ, જીએસટી, ઈન્સોલ્વન્સી એન્ડ બેંકરપ્સી કોડ, જુના કાયદાઓ રદ કરવાના કારણે, માર્ગ અને એર કનેક્ટીવિટી તરફના ઝોકને કારણે, માળખાગત સુવિધાઓ, આવાસ અને કૃષિ ક્ષેત્ર માટે વધતા જતા ઝોકને કારણે અર્થતંત્ર વેગ પકડશે. મોટા ભાગના ક્ષેત્રોને સીધા વિદેશી મૂડી રોકાણ હેઠળ આવરી લઈ 100 ટકા વિદેશી રોકાણને ઓટોમેટિક રૂટ મારફતે ખૂલ્લા મૂકાયા છે. જેનાથી ગતિશીલતામાં વધારો થશે તેમ તેમણે જણાવ્યુ હતુ.


    વિશ્વ બેંકની તાજેતરની આગાહીને ટાંકીને શ્રી નાયડુએ જણાવ્યુ હતુ કે ભારત વિશ્વના સૌથી ઝડપથી વિકસતા ટોચના અર્થતંત્ર તરીકેનું સ્થાન જાળવી રાખશે. ભારતની વિકાસગાથા અંગે વિશ્વાસ વ્યક્ત કરતાં તેમણે જણાવ્યું કે ભારતના અર્થતંત્રનું કદ ટૂંક સમયમાં 5 ટ્રિલિયન ડોલરની સપાટીને સ્પર્શી જશે અને વર્ષ 2030 સુધીમાં બમણું થઈને 10 ટ્રિલિયન ડોલર સુધી પહોંચશે.


    ભારત સહયોગ અને સ્પર્ધાત્મક સંઘવાદ માટે યોગ્ય માળખુ ધરાવે છે અને સમાવેશી પ્રગતિ અને સમૃદ્ધિ માટે સજ્જ છે તેવો ઉલ્લેખ કરતાં ઉપરાષ્ટ્રપતિએ વિવિધ રાજ્યો વચ્ચે રોકાણકારોને આકર્ષવા અને ઔદ્યોગિકરણને પ્રોત્સાહિત કરવાની સ્પર્ધાની પ્રંશસા કરી હતી.


    શ્રી નાયડુએ જણાવ્યુ કે ભારત અને ગુજરાતમાં જે પરિવર્તન થઈ રહ્યું છે તેથી નિવાસ અને બિઝનેસ માટે પસંદગીનું સ્થળ બન્યું છે. તેમણે જણાવ્યું કે હકિકતમાં, પ્રધાનમંત્રી શ્રી નરેન્દ્ર મોદીનો ‘ રિફોર્મ, પર્ફોમ અને ટ્રાન્સફોર્મ ’ નો ત્રણ શબ્દનો મંત્ર તમામ ક્ષેત્રોમાં ભારતને વધુ બહેતર ઊંચાઈ પ્રાપ્ત કરવા માટે સાનુકૂળ બની રહેશે.


    વિકસીત રાષ્ટ્રોએ ભારતને ટેકનોલોજી પુરી પાડીને કરીને નેતૃત્વ કરવું જોઈએ એમ કહેતા તેમણે ઉમેર્યુ હતુ કે “ અમે અગાઉ ઘણી વાર પૂરવાર કરી ચૂક્યા છીએ કે અમે જવાબદાર રાષ્ટ્ર છીએ. અમે સુરક્ષા કોપી રાઈટના કાયદાઓની વ્યવસ્થા ઉભી કરીશું, જેથી ટેકનોલોજી આપવામાં કોઈ અવરોધ ન રહે. આપણી સ્થાનિક પ્રતિભાઓ આ ટેકનોલોજી પર કામ કરીને ઈનોવેટીવ પ્રોડક્ટ અને સમાધાન નિર્માણ કરવા આગળ આવશે ” .


    ઉપરાષ્ટ્રપતિએ જણાવ્યું કે ભારતની કંપનીઓ મૂડી રોકાણ, વેચાણ અને માલ સામાનની નિકાસ માટે નવા બજારો શોધી રહી છે, પરંતુ મહત્વની બાબત એ છે કે આપણે વેપાર અને મૂડી રોકાણથી આગળ જવું જોઈએ. આપણે રાષ્ટ્રો વચ્ચે એવો ટકાઉ અને દૂરગામી નાતો ઉભો કરીશું કે જેનાથી વિશ્વાસ અને સહયોગ માટેના બીજ રોપાશે. આર્થિક, સામાજિક અને સાંસ્કૃતિક ક્ષેત્રે અને ખાસ કરીને વર્તમાન વિશ્વ જે ભિન્ન બાબતોમાં વહેંચાઈ ગયું છે તેના માટે ઉપાયો શોધવાનું મહત્વનું બની રહેશે.

    
    
    (Release ID: 1560676) Visitor Counter : 276
    
    
      Read this release in: English , Hindi