      માર્ગ પરિવહન અને રાજમાર્ગ મંત્રાલય

      કેન્દ્રીય માર્ગ પરિવહન અને રાજમાર્ગ મંત્રાલય મહાત્મા ગાંધીની 150મી જન્મ જયંતિ નિમિત્તે કાર રેલીનું આયોજન કરશે
      કાર રેલી દરમિયાન ‘માર્ગ સુરક્ષા’ અંગે જાગૃતિ પણ ફેલાવાશે
      
      6 ફેબ્રુઆરી થી 8 ફેબ્રુઆરી દરમિયાન રેલી ગુજરાતમાંથી પસાર થશે
      Posted On: 30 JAN 2019 1:43PM by PIB Ahmedabad


    નવી દિલ્હી, 30 -01-2019


    કેન્દ્રીય માર્ગ પરિવહન અને રાજમાર્ગ મંત્રાલય મહાત્મા ગાંધીની 150મી જન્મ જયંતિના ભાગરૂપે એક કાર રેલીનું આયોજન કરી રહ્યું છે. આ રેલી ગાંધીજીના જીવન સાથે જોડાયેલા ભારત , બાંગ્લાદેશ અને મ્યાનમારના સ્થળોમાંથી પસાર થશે. ગાંધીજીના જીવન સાથે સંકળાયેલા સ્થળોને જોડવાની સાથે માર્ગ સુરક્ષા સાથે સંબંધિત મુદ્દાઓ અંગે લોકોમાં જાગૃતિ ફેલાવવાનું કામ પણ આ કાર રેલી દ્વારા કરવામાં આવશે.


    આ કાર રેલી 4 ફેબ્રુઆરીના રોજ નવી દિલ્હીના રાજઘાટથી શરૂ થશે. જે ભારતમાં સાબરમતી , પોરબંદર , દાંડી , યરવડા , સેવાગ્રામ , જબલપુર , લખનૌ , ગોરખપુર , ચૌરી ચૌરા , ચંપારણ શાંતિનિકેતન અને કોલકાતામાંથી પસાર થઈ બાંગ્લાદેશના ઢાકામાં પહોંચશે. કાર રેલી 24 ફેબ્રુઆરીના રોજ મ્યાનમાર યાંગૂનમાં સમાપ્ત થશે.


    આ કાર રેલી 5 ફેબ્રુઆરીના રોજ અમદાવાદ આવી પહોંચશે. 6 ફેબ્રુઆરીના રોજ સાબરમતી આશ્રમ ખાતે સવારની પ્રાર્થના બાદ રેલી પોરબંદર જવા નીકળશે. પોરબંદર ખાતે ગાંધીજીના જન્મ સ્થળની મુલાકાત લેશે. 7 ફેબ્રુઆરીના રોજ કાર રેલી પોરબંદરથી ઘોઘા પહોંચશે. ઘોઘાથી આ રેલી રો-રો સર્વિસ મારફતે દહેજ અને ત્યાંથી ભરૂચ પહોંચશે. 8 ફેબ્રુઆરીના રોજ સવારે કાર રેલી ભરૂચથી દાંડી જવા નીકળશે અને ત્યાંથી પૂણે જવા રવાના થશે.


    NP/ J.Khunt/ GP

    
    
    (Release ID: 1561952) Visitor Counter : 130
    
    
      Read this release in: English , Hindi , Bengali , Tamil