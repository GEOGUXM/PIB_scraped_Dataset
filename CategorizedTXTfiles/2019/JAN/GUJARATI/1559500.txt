      મંત્રીમંડળ

      મંત્રીમંડળે ગુજરાતનાં વડોદરામાં રાષ્ટ્રીય રેલ અને પરિવહન સંસ્થાન (ડીમ્ડ ટુ બી યુનિવર્સિટી) માટે કુલપતિના પદની રચના કરવાની મંજૂરી આપી
      Posted On: 10 JAN 2019 8:41PM by PIB Ahmedabad


    પ્રધાનમંત્રી શ્રી નરેન્દ્ર મોદીની અધ્યક્ષતામાં મંત્રીમંડળે ભારતના સૌપ્રથમ રેલ અને પરિવહન વિશ્વવિદ્યાલય - રાષ્ટ્રીય રેલ અને પરિવહન સંસ્થાન (એનઆરટીઆઈ) માટે કુલપતિના પદનું નિર્માણ કરવા માટે મંજૂરી આપી દીધી છે.


    કુલપતિ એ આ સંસ્થાના મુખ્ય કાર્યકારી અધિકારી રહેશે અને તે સંસ્થાની બાબતો પર સામાન્ય દેખરેખ અને નિયંત્રણ રાખશે અને તે સંસ્થાન - માનિત વિશ્વવિદ્યાલયના તમામ સત્તાધીશોના નિર્ણયોનું અમલીકરણ કરાવવા માટે જવાબદાર હશે.


    એનઆરટીઆઈએ ભારતના 20 રાજ્યોમાંથી કુલ 10૩ વિદ્યાર્થીઓ માટે તેના દરવાજા ખોલ્યા છે જેમાં બે સંપૂર્ણ રીતે આવાસીય સ્નાતક અભ્યાસક્રમ – પરિવહન ટેકનોલોજીમાં બીએસસી અને પરિવહન વ્યવસ્થાપનમાં ડીબીએનો સમાવેશ થાય છે. તેની માટેના વર્ગો 5મી સપ્ટેમ્બર 2018થી શરુ કરવામાં આવ્યા છે. આ ત્રણ વર્ષના ડીગ્રી અભ્યાસક્રમો એ વિશ્વની ખ્યાતનામ સંસ્થાના ધોરણો સાથેના અંતર્દેશીય અભ્યાસક્રમ ધોરણો ધરાવે છે, જેમાં ફાઉન્ડેશન, કોર અને ઈલેક્ટિવ અભ્યાસક્રમોનો સમાવેશ થાય છે.


    એનઆરટીઆઈ સંયુક્ત સંશોધન અને અધ્યાપકગણ તથા વિદ્યાર્થી આદાન-પ્રદાનના ક્ષેત્રમાં આગળ પડતા આંતરરાષ્ટ્રીય સંસ્થાઓ સાથે જોડાણ કરવાનો પ્રયત્ન કરી રહી છે. એનઆરટીઆઈ દ્વારા અત્યાર સુધીમાં કોર્નેલ યુનિવર્સિટી, અમેરિકા; યુનિવર્સિટી ઑફ કેલિફોર્નીયા, બર્કલે; એમઆઈઆઈટી, મોસ્કો અને સેંટ પીટ્સબર્ગ ટ્રાન્સપોર્ટ યુનિવર્સિટી, રશિયા સાથે સમજૂતી કરારો પર હસ્તાક્ષર કરવામાં આવ્યા છે.


    પશ્ચાદભૂમિકા:


    પ્રધાનમંત્રી નરેન્દ્ર મોદીના એક વિઝન સમાન એનઆરટીઆઈએ વાહનવ્યવહારને લગતા શિક્ષણ, બહુશાખાકીય સંશોધન અને તાલીમ પર કેન્દ્રિત છે. તેની સ્થાપના 2018માં ડી નોવો શ્રેણી ( de Novo category ) અંતર્ગત એક ડીમ્ડ ટુ બી યુનીવર્સીટી તરીકે કરવામાં આવી હતી. તેનો ઉદ્દેશ્ય રેલવે અને વાહનવ્યવહાર ક્ષેત્ર માટે શ્રેષ્ઠતમ કક્ષાના અધ્યાપકોના એક સંસાધન પુલનું નિર્માણ કરવાનો હતો.


    RP

    
    
    (Release ID: 1559500) Visitor Counter : 83
    
    
      Read this release in: Malayalam , English , Urdu , Marathi , Bengali , Assamese , Tamil , Telugu , Kannada