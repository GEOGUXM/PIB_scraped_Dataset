      PIB Headquarters

      કેન્દ્રીય મંત્રી શ્રી મનસુખભાઈ માંડવિયા દ્વારા આયોજિત ‘ગાંધી મૂલ્યોનાં માર્ગે પદયાત્રા’નો આજે ચોથો દિવસ
      
      પદયાત્રા જીવનયાત્રા બની રેહશે: કેન્દ્રીય મંત્રી મનસુખ માંડવિયા
      
      પદયાત્રાના ચોથા દિવસે હજeરો લોકો ‘મેં ભી મોહન’ના નારા સાથે પદયાત્રામાં જોડાયા
      
      પદયાત્રાના ચોથા દિવસે શ્રી દિપકભાઈ તેરૈયાએ ‘અસ્તેય’ મહાવ્રત પર સંબોધન આપ્યુ
      Posted On: 19 JAN 2019 6:20PM by PIB Ahmedabad


    પદયાત્રાનો રૂટ:


    શેત્રુંજી ડેમ – નાની પાણીયાળી – મોટી પાણીયાળી – ભાદાવાવ – જામવાળી-૧ – જામવાળી-૨ – પાલિતાણા


    ગામેગામ લોકો વિવિધ રીતે પદયાત્રાનુ સ્વાગત અને સન્માન કરી રહ્યા છે. બળદગાડા, ઘોડા , ઢોલ-નગારાથી પદયાત્રાનું સ્વાગત થઈ રહ્યું છે, સાથે જ ગ્રામજનો સ્વયંભુ પદયાત્રીઓ માટે શરબત , છાશ, પાણી, નાસ્તાની સેવા પુરી પડી રહ્યા છે.


    ત્રીજા દિવસે, તા. 18-01-2019ના રોજ શેત્રુંજી ડેમ ખાતે છઠ્ઠી મહાવ્રતસભા યોજાઈ હતી. શ્રી અતુલભાઈ પંડ્યાએ ‘અભય’ વિશે વાત કરતાં કહ્યું કે, “અભય એ માત્ર કોઈનાથી ડરવું નહીં તેટલું સીમિત નથી, અભય ખુબ વિશાળ અર્થ ધરાવે છે. અભય માણસને ખરું સુખ અર્પે છે. અભય થયા વિના ક્યારેય સુખની અનુભૂતિ ન થઈ શકે.”

    
    આજે વહેલી સવારે શેત્રુંજ્ય ડેમ પર આવેલા ઉત્તર બુનિયાદી વિદ્યાલયમાં કેન્દ્રીય મંત્રીશ્રી મનસુખભાઈ માંડવિયાએ કાયમી પદયાત્રીઓને સંબોધન કર્યું જેમાં શિસ્ત વિશે સરળ શૈલીમાં સમજણ આપી અને કહ્યું કે, “માણસ જેવો છે એવો દેખાવો જોઈએ એને દંભ નથી કરવાનો.”
    
    તુરી બારોટ કલાકારોએ પોતાના વાજિંત્રો વગાડીને યાત્રાનું અભિવાદન કર્યું અને યાત્રાએ નાની પાણીયાળી તરફ પ્રસ્થાન કર્યું. 2 કિમી લાંબી આ પદયાત્રાનો ઉત્સાહ વધારવા બાળકોથી લઈને મોટેરાઓએ મનસુખભાઈ સહિત પદયાત્રીઓને આવકાર્યા અને તેમના ઓવારણા લીધા.
    
    નાની પાણીયાળીમાં વૃક્ષારોપણનો કાર્યક્રમ થયો. ત્યારબાદ ઝવેરચંદ મેઘાણી બનીને આવેલ એક પદયાત્રીએ મેઘાણીના ગીતોથી પદયાત્રીઓનું મનોરંજન કર્યું. પદયાત્રા ભાદવાવ નીકળી જેમાં મહાવ્રતસભા અંતર્ગત શ્રી દિપકભાઈ તેરૈયાએ ‘અસ્તેય’ વિષય પર પોતાનું સંબોધન કરતા કહ્યું કે, ”જયારે આપણે ખોટા કામ કે ચોરી કરીએ ત્યારે આપણા અંતરાત્માનું જંતર ચોક્કસ વાગે છે અને એ આપણને રોકે છે.” 
    
    આ પદયાત્રામાં શ્રી રાજેશભાઈ ચુડાસમા, શ્રી પ્રભુભાઈ વસાવા, શ્રી વિનોદભાઈ ચાવડા, શ્રી દીપસિંહ રાઠોડ અને કેબિનેટ મંત્રી શ્રી કુંવરજીભાઈ બાવળિયા ખાસ જોડાયા હતા.

    આજે રાત્રે પદયાત્રા પાલિતાણા પહોંચશે અને ત્યાં પૂજ્ય બાપુએ આપેલા મહાવ્રત ‘અહિંસા’ પર વરિષ્ઠ પત્રકાર શ્રી અજયભાઈ ઉમટ પોતાના વિચારો પ્રસ્તુત કરશે. ત્યાર બાદ રાત્રી સાંસ્કૃતિક કાર્યક્રમમાં લોકગાયક અલ્પાબેન પટેલ તથા ઘનશ્યામભાઈ લાખાણી દ્વારા કાર્યક્રમો યોજાશે.

    
    આવતીકાલના કાર્યક્રમમાં ઘેટી ખાતે ડૉ. ભરતભાઈ મિસ્ત્રી ‘અસ્પૃશ્યતા’ પર તથા પ્રસિદ્ધ કટાર લેખક જય વસાવડા ‘અપરિગ્રહ’ પર પોતાનું વક્તવ્ય આપશે. ઉપરાંત દુધાળા ગામે પ્રસિદ્ધ લોક સાહિત્યકાર શ્રી રાજાભા ગઢવીનો ડાયરો યોજાશે.
    
    
    (Release ID: 1560613) Visitor Counter : 134
    
    
      Read this release in: English