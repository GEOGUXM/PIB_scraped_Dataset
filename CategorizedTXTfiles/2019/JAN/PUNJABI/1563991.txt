      ਪ੍ਰਧਾਨ ਮੰਤਰੀ ਦਫਤਰ

      ਸੂਰਤ, ਗੁਜਰਾਤ ਵਿੱਚ ਨਿਊ ਇੰਡੀਆ ਯੂਥ ਕਨਕਲੇਵ (ਯੁਵਾ ਸੰਮੇਲਨ) 2019 ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 30 JAN 2019 2:41PM by PIB Chandigarh


    Text of PM’s address at New India Youth Conclave 2019 in Surat, Gujarat


    ਸੂਰਤ, ਗੁਜਰਾਤ ਵਿੱਚ ਨਿਊ ਇੰਡੀਆ ਯੂਥ ਕਨਕਲੇਵ (ਯੁਵਾ ਸੰਮੇਲਨ) 2019 ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਜਿਸ ਉਮੰਗ ਅਤੇ ਉਤਸ਼ਾਹ ਨਾਲ ਤੁਸੀਂ ਸਾਰਿਆਂ ਨੇ ਮੈਨੂੰ ਅਸ਼ੀਰਵਾਦ ਦਿੱਤੇ, ਇਸ ਦੇ ਲਈ ਮੈਂ ਤੁਹਾਡਾ ਸਭ ਦਾ ਦਿਲ ਤੋਂ ਬਹੁਤ ਆਭਾਰ ਪ੍ਰਗਟ ਕਰਦਾ ਹਾਂ। ਮੈਨੂੰ ਆਉਣ ਵਿੱਚ ਕੁਝ ਦੇਰ ਹੋਈ, ਇਸ ਦੇ ਲਈ ਮੈਂ ਤੁਹਾਡੇ ਤੋਂ ਮੁਆਫੀ ਮੰਗਦਾ ਹਾਂ। ਸੂਰਤ ਦਾ ਮੇਰਾ ਇਹ ਚੌਥਾ ਪ੍ਰੋਗਰਾਮ ਹੈ ਅੱਜ ਅਤੇ ਇਸ ਦੇ ਬਾਅਦ ਦਿੱਲੀ ਜਾ ਕੇ ਵੀ ਕੁਝ ਕੰਮ ਕਰਨਾ ਹੈ। ਮੈਂ ਚਾਰ ਪ੍ਰੋਗਰਾਮ ਤੁਹਾਡੇ ਇੱਥੇ ਕੀਤੇ, ਤੁਸੀਂ ਥੱਕ ਤਾਂ ਨਹੀਂ ਗਏ ਨਾ..... ਕਿਉਂਕਿ ਮੈਂ ਥੱਕਦਾ ਨਹੀਂ ਹਾਂ। ਮੈਨੂੰ ਦੱਸਿਆ ਗਿਆ ਕਿ ਜਿੰਨੇ ਲੋਕ ਅੰਦਰ ਹਨ ਉਸ ਤੋਂ ਵੀ ਜ਼ਿਆਦਾ ਲੋਕ ਬਾਹਰ ਹਨ। ਉਨ੍ਹਾਂ ਸਾਰੇ ਬੰਧੂਆਂ ਨੂੰ ਜੋ ਅਸੁਵਿਧਾ ਹੋਈ ਹੈ, ਉਹ ਅੰਦਰ ਨਹੀਂ ਆ ਸਕੇ ਹਨ, ਸੁਭਾਵਿਕ ਹੈ ਕਿ ਉਨ੍ਹਾਂ ਦੇ ਦਿਲ ਵਿੱਚ ਥੋੜ੍ਹਾ ਦਰਦ ਹੋਵੇਗਾ, ਕਸਕ ਹੋਵੇਗੀ, ਮੈ ਉਨ੍ਹਾਂ ਤੋਂ ਵੀ ਮੁਆਫੀ ਮੰਗਦਾ ਹਾਂ। ਲੇਕਿਨ ਮੈਂ ਵਿਸ਼ਵਾਸ ਦਿਵਾਉਂਦਾ ਹਾਂ ਕਿ ਮੈਂ ਫਿਰ ਕਦੇ ਆਉਂਗਾ ਤਾਂ ਵਿਰਾਟ ਜਨਸਭਾ ਵਿੱਚ ਉਨ੍ਹਾਂ ਦੇ ਦਰਸ਼ਨ ਕਰ ਹੀ ਲਵਾਂਗਾ।


    ਦੇਸ਼ ਦਾ ਨੌਜਵਾਨ ਦੇਸ਼ ਦਾ ਭਵਿੱਖ ਹੈ ਅਤੇ ਅੱਜ ਉਤਸ਼ਾਹ, ਉਮੰਗ ਅਤੇ ਜੋਸ਼ ਨਾਲ ਭਰੇ ਹੋਏ ਇਨ੍ਹਾਂ ਨੌਜਵਾਨਾਂ ਦਰਮਿਆਨ ਮੈਨੂੰ ਵੀ ਇੱਕ ਨਵਾਂ ਜੋਸ਼ ਮਿਲ ਰਿਹਾ ਹੈ। ਅਤੇ ਅੱਜ-ਕੱਲ੍ਹ ਤਾਂ ਨੌਜਵਾਨਾਂ ਵਿੱਚ ਚਰਚਾ ਹੈ how is the josh ?


    ਦੋਸਤੋ, ਦੇਸ਼ ਤੇਜ਼ ਗਤੀ ਨਾਲ ਬਦਲ ਰਿਹਾ ਹੈ, ਜਿਸ ਆਸ ਅਤੇ ਉਮੀਦ ਦੇ ਨਾਲ 2014 ਵਿੱਚ ਤੁਸੀਂ ਮੈਨੂੰ ਜੋ ਜ਼ਿੰਮੇਵਾਰੀ ਦਿੱਤੀ, ਦੇਸ਼ਵਾਸੀਆਂ ਨੇ ਜ਼ਿੰਮੇਵਾਰੀ ਦਿੱਤੀ। ਤੁਸੀਂ ਗੁਜਰਾਤ ਦੇ ਲੋਕ ਤਾਂ ਮੈਨੂੰ ਵੀ ਜਾਣਦੇ ਸਨ, ਮੇਰੇ ਕੰਮ ਨੂੰ ਵੀ ਜਾਣਦੇ ਸਨ ਲੇਕਿਨ ਪੂਰੇ ਹਿੰਦੁਸਤਾਨ ਦੇ ਲਈ ਮੈਂ ਨਵਾਂ ਸੀ, ਲੇਕਿਨ ਦੇਸ਼ ਨੇ ਮੇਰੇ ’ਤੇ ਭਰੋਸਾ ਕੀਤਾ ਕਿਉਂਕਿ ਤੁਸੀਂ ਦੇਸ਼ ਨੂੰ ਦੱਸਿਆ ਕਿ ਇਹ ਭਰੋਸਾ ਕਰਨ ਯੋਗ ਹੈ।


    ਅੱਜ ਕਦੇ ਚਰਚਾ ਹੁੰਦੀ ਹੋਵੇਗੀ ਕਿ ਦੇਸ਼ ਵਿੱਚ ਇਹ ਕੰਮ ਹੋ ਰਿਹਾ ਹੈ, ਉਹ ਕੰਮ ਹੋ ਰਿਹਾ ਹੈ। ਨੌ ਕਰੋੜ ਟਾਇਲਟ ਬਣ ਗਏ, ਡਿਕਨਾ ਹੋ ਗਿਆ ਫਲਾਣਾ ਹੋ ਗਿਆ। ਦੁਨੀਆ ਦੇ ਅੰਦਰ ਹਿੰਦੁਸਤਾਨ ਦਾ ਡੰਕਾ ਵੱਜ ਰਿਹਾ ਹੈ। ਕੀ ਕਾਰਨ ਹੈ?....ਕਾਰਨ ਮੋਦੀ ਨਹੀਂ ਹੈ... ਕਾਰਨ ਤੁਹਾਡਾ ਵੋਟ ਹੈ। ਹੁਣ ਤੁਹਾਨੂੰ ਪਤਾ ਚਲਦਾ ਹੋਵੇਗਾ ਕਿ ਤੁਹਾਡੇ ਇੱਕ ਵੋਟ ਦੀ ਤਾਕਤ ਕੀ ਹੈ। ਤੁਹਾਡੇ ਇੱਕ ਵੋਟ ਨੇ, ਪੰਜ ਸਾਲ ਤੱਕ ਮੈਨੂੰ ਦੌੜਾਉਣਾ ਹੈ..... ਤੁਹਾਡਾ ਵੋਟ.... ਤੁਹਾਡਾ ਇੱਕ ਵੋਟ ਮੈਨੂੰ ਦਿਨ-ਰਾਤ ਜਾਗ ਕੇ ਤੁਹਾਡੇ ਲਈ ਕੁਝ ਕਰਨ ਦੀ ਪ੍ਰੇਰਣਾ ਦਿੰਦਾ ਹੈ।


    ਸੂਰਤ ਵਪਾਰੀਆਂ ਦੀ ਭੂਮੀ ਹੈ। ਤੁਹਾਨੂੰ ਜ਼ਰੂਰ ਲੱਗਦਾ ਹੋਵੇਗਾ ਕਿ ਤੁਸੀਂ 2014 ਵਿੱਚ invest ਕੀਤਾ ਸੀ, ਉਸ ਦਾ ਪੂਰਾ ਫਲ ਤੁਹਾਨੂੰ ਮਿਲ ਗਿਆ ਹੈ ਅਤੇ ਮਿਸ਼ਰਤ ਵਿਆਜ ਨਾਲ ਮਿਲਿਆ ਹੋਵੇਗਾ। 2014 ਦੇ ਉਨ੍ਹਾਂ ਦਿਨਾਂ ਨੂੰ ਯਾਦ ਕਰੋ.... ਦੇਸ਼ ਨਿਰਾਸ਼ਾ ਦੀ ਗਰਦ ਵਿੱਚ ਡੁਬਿਆ ਹੋਇਆ ਸੀ। ਲੋਕ ਹਿੰਦੁਸਤਾਨ ਛੱਡਕੇ ਜਾਣਾ, ਬਾਹਰ ਜਾਣਾ, ਕਿਤੇ ਸੈੱਟ ਹੋਣਾ, ਉਸ ’ਤੇ ਵੀ ਚਰਚਾ ਚੱਲ ਰਹੀ ਸੀ। ਇਹ ਵੀ ਚਰਚਾ ਚਲ ਰਹੀ ਸੀ... ਕਿ ਦੇਸ਼ ਕਿਵੇਂ ਬਚੇਗਾ? ਕੀ ਹੋਵੇਗਾ ਦੇਸ਼ ਦਾ? ਦੇਖਦੇ ਹੀ ਦੇਖਦੇ ਨਿਰਾਸ਼ਾ ਆਸ਼ਾ ਵਿੱਚ ਬਦਲ ਗਈ ਹੈ। ਆਸ਼ਾ ਵਿਸ਼ਵਾਸ ਵਿੱਚ ਬਦਲ ਗਈ। ਅਤੇ ਇਹ ਵਿਸ਼ਵਾਸ ਵੀ ਅਜਿਹਾ ਹੈ ਜਿਸ ਨੇ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਵਿੱਚ ਆਤਮਵਿਸ਼ਵਾਸ ਵੀ ਜਗਾਇਆ ਹੈ। ਇਹ ਆਤਮਵਿਸ਼ਵਾਸ, ਇਹ ਸੁਪਨੇ ਹਿੰਦੁਸਤਾਨ ਨੂੰ ਬਹੁਤ ਅੱਗੇ ਲੇ ਜਾਣ ਦੀ ਤਾਕਤ ਰੱਖਦੇ ਹਨ।


    ਕੁਝ ਲੋਕਾਂ ਦਾ ਸੁਭਾਅ ਹੁੰਦਾ ਹੈ ਰੋਂਦੇ ਰਹਿਣਾ। ਨਾ ਮੇਰਾ ਰੋਣ ਵਿੱਚ ਵਿਸ਼ਵਾਸ ਹੈ ਨਾ ਰਵਾਉਣ ਵਿੱਚ ਵਿਸ਼ਵਾਸ ਹੈ। ਮੈਨੂੰ ਅੱਗੇ ਚੱਲਣ ਵਿੱਚ ਵਿਸ਼ਵਾਸ ਹੈ ਅਤੇ ਦੇਸ਼ ਚਲ ਪੈਂਦਾ ਹੈ। ਹਰ ਕੋਈ ਨਵੇਂ ਸੁਪਨੇ ਲੈ ਕੇ ਨਿਕਲ ਪੈਂਦਾ ਹੈ। ਕਦੇ-ਕਦੇ ਲੋਕ ਮੈਨੂੰ ਪੁੱਛਦੇ ਹਨ ਕਿ ਮੋਦੀ ਜੀ ਤੁਸੀਂ ਕੰਮ ਤਾਂ ਬਹੁਤ ਕੀਤਾ, ਹਰ ਖੇਤਰ ਵਿੱਚ ਕੰਮ ਕੀਤਾ ਲੇਕਿਨ ਤੁਸੀਂ ਲੋਕਾਂ ਵਿੱਚ ਇੰਨੀਆਂ ਆਸਾਂ ਜਗਾ ਦਿੱਤੀਆਂ, ਇੰਨੀਆਂ ਉਮੀਦਾਂ ਜਗਾ ਦਿੱਤੀਆਂ ਕਿ ਉਸ ਨੂੰ ਤਾਂ ਤੁਸੀਂ ਪੂਰਾ ਨਹੀਂ ਕਰ ਸਕੋਗੇ। ਮੈਂ ਕਿਹਾ ਕਿ ਨਿਰਾਸ਼ਾ ਦੀ ਬਜਾਏ ਆਸ਼ਾ ਪੈਦਾ ਹੋਣਾ ਚੰਗਾ ਹੈ ਕਿ ਬੁਰਾ ਹੈ ? ਨਵੀਂ ਅਕਾਂਖਿਆਵਾਂ ਜਗਣਾ ਚੰਗਾ ਹੈ ਕਿ ਬੁਰਾ ਹੈ? ਮੈਂ ਕਿਹਾ ਕਿ ਸਾਨੂੰ ਮਾਣ ਹੋਣਾ ਚਾਹੀਦਾ ਕਿ ਦੇਸ਼ ਵਿੱਚ ਇੱਕ ਅਜਿਹੀ ਸਰਕਾਰ ਬਣੀ ਹੈ ਜਿਸ ਨੇ ਸਵਾ ਸੌ ਕਰੋੜ ਦੇਸ਼ਵਾਸੀਆਂ ਦੇ ਸੁਪਨਿਆਂ ਨੂੰ ਜਗਾ ਦਿੱਤਾ ਹੈ। ਦੇਸ਼ ਵਿੱਚ ਅਜਿਹੀ ਸਰਕਾਰ ਕੰਮ ਕਰ ਰਹੀ ਹੈ ਜਿਸ ਦੇ ਕੰਮ ਨੂੰ ਦੇਖਕੇ ਉਸ ਨੂੰ ਲੱਗਦਾ ਹੈ ਕਿ ਅਰੇ ਮੋਦੀ ਜੀ ਇੰਨਾ ਕਰ ਸਕਦੇ ਹਨ ਤਾਂ ਇਹ ਵੀ ਕਰ ਦੇਣਗੇ। ਸਾਡਾ ਇਹੀ ਸਭ ਤੋਂ ਵੱਡਾ ਯੋਗਦਾਨ ਹੈ ਕਿ ਨਿਰਾਸ਼ਾ ਦੀ ਗਰਦ ਵਿੱਚ ਡੁੱਬੇ ਹੋਏ ਹਿੰਦੁਸਤਾਨ ਨੂੰ ਆਸ਼ਾ ਅਤੇ ਵਿਸ਼ਵਾਸ ਨਾਲ ਅਸੀਂ ਭਰ ਦਿੱਤਾ ਹੈ ਅਤੇ ਉਹੀ ਦੇਸ਼ ਨੂੰ ਅੱਗੇ ਲੈ ਜਾਣਗੇ। ਇਹੀ ਉਹ ਤਾਕਤ ਹੈ ਜੋ ਦੇਸ਼ ਨੂੰ ਅੱਗੇ ਲੈ ਜਾਵੇਗੀ। ਕੋਈ ਕਲਪਨਾ ਕਰ ਸਕਦਾ ਹੈ ਕਿ ਸਵੱਛਤਾ ਵਰਗਾ ਵਿਸ਼ਾ ਦੇਸ਼ਵਾਸੀਆਂ ਨੇ ਆਪਣਾ ਬਣਾ ਲਿਆ ਹੈ। ਵਰਨਾ ਸਾਡੇ ਦੇਸ਼ ਦਾ ਹਾਲ ਕੀ ਸੀ? ਦੋ ਸ਼ਬਦ ਸਾਡੇ ਜਿਹਨ ਵਿੱਚ ਘਰ ਕਰ ਗਏ ਸਨ। ਦੋ ਸ਼ਬਦ ਅਜਿਹੇ ਸਾਡੇ ਜਨਤਕ ਜੀਵਨ ਦਾ ਹਿੱਸਾ ਬਣ ਗਏ ਸਨ ਅਤੇ ਉਸੇ ਨੇ ਦੇਸ਼ ਨੂੰ ਪਟੜੀ ਤੋਂ ਹੇਠਾਂ ਉਤਾਰ ਦਿੱਤਾ ਸੀ।


    ਉਹ ਦੋ ਸ਼ਬਦ ਕਿਹੜੇ ਸਨ?... ਕੋਈ ਵੀ ਕੰਮ ਹੋਵੇ...ਕੋਈ ਵੀ ਕੰਮ ਹੋਵੇ ਤਾਂ ਪਹਿਲਾ ਸਵਾਲ ਆਉਂਦਾ ਸੀ ਮੇਰਾ ਕੀ?.. ਸੀ ਕਿ ਨਹੀਂ ਸੀ ਅਜਿਹਾ? ਅਜਿਹਾ ਸੀ ਕਿ ਨਹੀਂ ਸੀ?... ਅਜਿਹਾ ਸੀ ਕਿ ਨਹੀਂ ਸੀ?... ਚੰਗਾ ਮੰਨ ਲਓ ਕੋਈ ਕਹੇਗਾ ਕਿ ਭਾਈ ਤੇਰਾ ਕੁਝ ਨਹੀਂ ਹੈ ਭਾਈ ਮੈਂ ਤਾਂ ਉਸ ਵਿੱਚੋਂ ਤੈਨੂੰ ਕੁਝ ਦੇ ਨਹੀਂ ਸਕਦਾ, ਤੇਰਾ ਕੋਈ ਹੋ ਨਹੀਂ ਸਕਦਾ ਹੈ ਤਾਂ ਫਿਰ ਦੂਜਾ ਸ਼ਬਦ ਆਉਂਦਾ ਸੀ ਮੈਨੂੰ ਕੀ? ਭਾਵ ਕੁਝ ਆਸ ਉਮੀਦ ਨਾਲ ਮੇਰਾ ਕਿਆ? ਲੇਕਿਨ ਅਗਰ ਗੱਲ ਬਣੀ ਨਹੀਂ, ਤਾਂ ਮੈਨੂੰ ਕੀ ਜਾਓ, ਮਰੋ। ਅਸੀਂ ਇਨ੍ਹਾਂ ਦੋਵਾਂ ਸ਼ਬਦਾਂ ਦੇ ਖਿਲਾਫ ਲੜਾਈ ਲੜੀ ਹੈ ਦੋਸਤੋਂ ਅਤੇ ਉਸ ਦਾ ਨਤੀਜਾ ਹੈ ਸਬਕਾ ਸਾਥ-ਸਬਕਾ ਵਿਕਾਸ ਹਰ ਕਿਸੀ ਦਾ... ਤਾਂ ਦੋਸਤੋ ਮੈਨੂੰ ਚੰਗਾ ਲੱਗਾ। ਸੂਰਤ ਨੇ ਇੱਕ ਵਿਸ਼ੇਸ਼ ਪ੍ਰਕਾਰ ਦੇ ਪ੍ਰੋਗਰਾਮ ਦੀ ਰਚਨਾ ਕੀਤੀ। ਨੌਜਵਾਨਾਂ ਨਾਲ ਵੀ ਕੁਝ ਗੱਲਾਂ ਕਰਨ ਦਾ ਮੈਨੂੰ ਮੌਕਾ ਮਿਲਿਆ.. ਮੈਨੂੰ ਦੱਸਿਆ ਗਿਆ ਕਿ ਕੁਝ ਨੌਜਵਾਨ ਸਵਾਲ ਪੁੱਛਣਾ ਚਾਹੁੰਦੇ ਹਨ, ਜ਼ਰੂਰ ਪੁੱਛੋ ਤਾਂ ਮੇਰਾ ਭਾਸ਼ਣ ਤਾਂ ਸਵਾਲ-ਜਵਾਬ ਵਿੱਚ ਆ ਹੀ ਜਾਵੇਗਾ ਤਾਂ ਮੈਂ ਲੰਮਾ ਭਾਸ਼ਣ ਨਾ ਕਰਦੇ ਹੋਏ ਸਵਾਲ ਨੂੰ ਨਿਮੰਤ੍ਰਿਤ ਕਰਦਾ ਹਾਂ।


    ਪ੍ਰਸ਼ਨ: ਨਮਸਕਾਰ ਪ੍ਰਧਾਨ ਮੰਤਰੀ ਜੀ, ਮੈਂ ਇੱਕ ਕੰਪਿਊਟਰ ਇੰਜੀਨਿਅਰ ਹਾਂ ਅਤੇ ਸਰ ਪਹਿਲਾਂ ਦੇਸ਼ ਵਿੱਚ ਮਾਨਸਿਕਤਾ ਸੀ ਕਿ ਇਸ ਦੇਸ਼ ਦਾ ਕੁਝ ਨਹੀਂ ਹੋ ਸਕਦਾ ਹੈ ਪਰ ਇਸ ਵਿੱਚ ਵੀ ਮੈਂ ਬਦਲਾਅ ਦੇਖ ਰਿਹਾ ਹਾਂ ਤਾਂ ਮੇਰਾ ਪ੍ਰਸ਼ਨ ਇਹ ਹੈ ਕਿ ਇਹ ਬਦਲਾਅ ਸੰਭਵ ਕਿਵੇਂ ਹੋਇਆ?


    ਪ੍ਰਧਾਨ ਮੰਤਰੀ : ਧੰਨਵਾਦ ਜੀ, ਮੈਂ ਸਭ ਤੋਂ ਪਹਿਲਾਂ ਤਾਂ ਤੁਹਾਡਾ ਧੰਨਵਾਦ ਕਰਦਾ ਹਾਂ, ਤੁਹਾਡਾ ਅਭਿਨੰਦਨ ਕਰਦਾ ਹਾਂ ਕਿ ਤੁਸੀਂ ਬਦਲਾਅ ਨੂੰ ਮਹਿਸੂਸ ਕੀਤਾ। ਇਹ ਗੱਲ ਸਹੀ ਹੈ ਕਿ ਸਭ ਤੋਂ ਪਹਿਲਾਂ ਜੋ ਅਸੀਂ ਕੰਮ ਕੀਤਾ ਹੈ। ਇਸ ਦੇਸ਼ ਵਿੱਚ ਅਸੀਂ ਲੋਕਾਂ ਦੇ ਦਿਮਾਗ ਵਿੱਚ ਪਿਛਲੇ ਦਸ ਸਾਲ ਵਿੱਚ ਭਾਵ ਮੇਰੇ ਆਉਣ ਤੋਂ ਪਹਿਲਾਂ ਵਾਲੇ ਦਸ ਸਾਲ 2004 ਤੋਂ 2014, ਜਦੋਂ ਰਿਮੋਟ ਵਾਲੀ ਸਰਕਾਰ ਚਲਦੀ ਸੀ। ਉਸ ਸਮੇਂ ਦੇ ਹਾਲਾਤ ਇਹ ਸਨ ਕਿ ਹਰ ਕਿਸੇ ਨੇ ਮੰਨ ਲਿਆ ਕੁਝ ਹੋਣ ਵਾਲਾ ਨਹੀਂ ਹੈ.. ਖੇਲ ਖਤਮ.. ਹੁਣ ਅਜਿਹੇ ਹੀ ਗੁਜਾਰਾ ਕਰ ਲੋ ਭਾਈ... ਜੋ ਨਸੀਬ ਵਿੱਚ ਸੀ ਉਹ ਹੋਵੇਗਾ। ਇੱਕ ਮਾਨਸਿਕਤਾ ਘਰ ਕਰ ਗਈ ਸੀ ਕਿ ਕੁਝ ਵੀ ਨਹੀਂ ਬਦਲ ਸਕਦਾ ਹੈ । ਅਸੀਂ ਸਭ ਨੇ ਪਹਿਲਾ ਕੰਮ ਕੀਤਾ ਹੈ, ਉਸ ਮਾਨਸਿਕਤਾ ਨੂੰ ਹੀ ਬਦਲ ਦਿੱਤਾ ਹੈ, ਸਭ-ਕੁਝ ਬਦਲ ਸਕਦਾ ਹੈ। ਤੁਸੀਂ ਦੇਖਿਆ ਹੋਵੇਗਾ ਕਿ ਪਹਿਲਾਂ, ਅਖ਼ਬਾਰਾਂ ਦੀਆਂ ਸੁਰਖੀਆਂ ਦੇਖ ਲਓ... 2013-14 ਦੇ ਅਖ਼ਬਾਰ ਕੱਢੋ, ਆਏ ਦਿਨ ਖਬਰ ਆਉਂਦੀ ਸੀ ਘੋਟਾਲਾ, ਉਹ ਘੋਟਾਲਾ ਆਉਂਦਾ ਸੀ ਕਿ ਨਹੀਂ ਆਉਂਦਾ ਸੀ? ਸਾਢੇ ਚਾਰ ਸਾਲ ਹੋ ਗਏ ਖਬਰਾਂ ਬਦਲੀਆਂ ਹਨ ਕਿ ਨਹੀਂ ਬਦਲੀਆਂ ਹਨ । ਹੈਡਲਾਈਨ ਬਦਲੀ ਹੈ ਕਿ ਨਹੀਂ ਬਦਲੀ।


    ਵਰਨਾ ਉਸ ਸਮੇਂ ਕੋਲਾ ਘੋਟਾਲਾ, 2-ਜੀ ਘੋਟਾਲਾ.. ਜੀ, ਕਿੱਥੇ ਜਾਂਦਾ ਹੈ ਜਾਣਦੇ ਹੋ ਤੁਸੀਂ ਲੋਕ। ਇੱਕ ਛੋਟਾ ਉਦਾਹਰਣ ਦਿੰਦਾ ਹਾਂ, 26/11 ਹੋਇਆ ਸੀ ਯਾਦ ਹੈ? 26/11 ਯਾਦ ਹੈ ਨਾ? ਮੁੰਬਈ ਵਿੱਚ ਆਤੰਕਵਾਦੀਆਂ ਨੇ ਹਮਲਾ ਕੀਤਾ ਸੀ। ਬਾਅਦ ਵਿੱਚ ਕੀ ਹੋਇਆ ਫੁੱਲ ਚੜਾਏ, ਮੋਮਬੱਤੀਆਂ ਜਲਾਈ, ਸ਼ਰਧਾਂਜਲੀਆਂ ਦਿੱਤੀਆਂ ਗਈਆਂ, ਅਤੇ ਸਾਡੀ ਸਰਕਾਰ ਦੌਰਾਨ ਉਰੀ ਹੋਇਆ ਸੀ, ਉਰੀ ਦੇ ਬਾਅਦ ਕੀ ਹੋਇਆ? ਕੀ ਹੋਇਆ? ਇਹ ਬਦਲ ਹੋਇਆ ਕਿ ਨਹੀਂ ਹੋਇਆ? ਉਦੋਂ ਇੰਨੀ ਵੱਡੀ ਮਾਤਰਾ ਵਿੱਚ ਨਿਰਦੋਸ਼ ਲੋਕਾਂ ਨੂੰ ਮੌਤ ਦੇ ਘਾਟ ਉਤਾਰ ਦਿੱਤਾ ਗਿਆ ਅਤੇ ਸਰਕਾਰ ਸੌਂਦੀ ਰਹੀ। ਉਰੀ ਨੇ ਸਾਨੂੰ ਸੌਣ ਨਹੀਂ ਦਿੱਤਾ। ਜਵਾਨ ਦੇ ਖੂਨ ਦੀ ਇੱਕ-ਇੱਕ ਬੂੰਦ ਸਾਡੇ ਲਈ ਪਵਿੱਤਰ ਹੁੰਦੀ ਹੈ। ਅਤੇ ਉਸ ਵਿੱਚੋਂ ਹੀ ਅੰਦਰ ਉਹ ਅੱਗ ਸੀ, ਜੋ ਅੱਗ ਉਸ ਜਵਾਨ ਦੇ ਦਿਲ ਵਿੱਚ ਸੀ ਉਹੀ ਅੱਗ ਇਸ ਪ੍ਰਧਾਨ ਮੰਤਰੀ ਦੇ ਦਿਲ ਵਿੱਚ ਸੀ ਅਤੇ ਉਸੇ ਦਾ ਨਤੀਜਾ ਹੋਇਆ ਸਰਜੀਕਲ ਸਟ੍ਰਾਈਕ। ਬਦਲਾਅ ਇਸ ਤਰ੍ਹਾਂ ਆਉਂਦਾ ਹੈ ਕੋਈ ਕਲਪਨਾ ਕਰ ਸਕਦਾ ਸੀ ਕਿ ਕਾਲੇ ਧਨ ਦੇ ਖ਼ਿਲਾਫ਼ ਇੰਨੀ ਵੱਡੀ ਲੜਾਈ ਕੋਈ ਲੜ ਸਕਦਾ ਹੈ? ਹਰ ਕੋਈ ਸੋਚਦੇ ਸਨ ਕਿ ਨੇਤਾ ਲੋਕ ਆਉਂਦੇ ਹਨ, ਬੋਲਦੇ ਹਨ, ਫਿਰ ਉਹ ਵੀ ਸੈੱਟ ਹੋ ਜਾਂਦੇ ਸਨ। ਇਹ ਐਸਾ ਨੇਤਾ ਹੈ ਖ਼ੁਦ ਸੈੱਟ ਹੁੰਦਾ ਨਹੀਂ ਆਪਣੇ ਲਈ ਅਤੇ ਨਾ ਹੀ ਹੋਰਨਾਂ ਨੂੰ ਅਪਸੈੱਟ ਕੀਤੇ ਬਿਨਾ ਛੱਡਦਾ ਹੈ।


    ਨੋਟਬੰਦੀ ਤੋਂ ਬਾਅਦ ਤਿੰਨ ਲੱਖ ਕੰਪਨੀਆਂ ਨੂੰ ਤਾਲੇ ਲਗਾ ਦਿੱਤੇ, ਤਿੰਨ ਲੱਖ ਕੰਪਨੀਆਂ ਨੂੰ। ਅਗਰ ਕਿਸੇ ਇੱਕ ਕੰਪਨੀ ਨੂੰ ਤਾਲਾ ਲੱਗ ਜਾਵੇ ਤਾਂ ਬਹੁਤ ਵੱਡੇ ਪੁਤਲੇ ਜਲਾਉਣ ਦੇ ਪ੍ਰੋਗਰਾਮ ਹੋ ਜਾਂਦੇ ਸਨ। ਤਿੰਨ ਲੱਖ ਕੰਪਨੀਆਂ ਨੂੰ ਤਾਲੇ ਲੱਗ ਗਏ। ਚੂੰ ਤੱਕ ਦੀ ਅਵਾਜ਼ ਨਹੀਂ ਆ ਰਹੀ ਹੈ ਕਿਉਂਕਿ ਸਭ, ਹਰ ਕੋਈ ਕਿਸੇ ਨਾਲ ਕਿਸੇ ਪਾਪ ਨਾਲ ਡੁੱਬਿਆ ਹੋਇਆ ਸੀ। ਅਗਰ ਫੈਸਲੇ ਲੈਣ ਦੇ ਲਈ ਇਰਾਦੇ ਸਾਫ਼ ਹੋਣ, ਨੀਅਤ ਨੇਕ ਹੋਵੇ, ਦੇਸ਼ ਹਿਤ ਵਿੱਚ ਹੋਵੇ, ਤੁਸੀਂ ਨਿਜੀ ਸਵਾਰਥ ਦੇ ਲਈ ਨਾ ਹੋਵੋ ਤਾਂ ਨਿਰਣੈ ਵੀ ਕੀਤੇ ਜਾਂਦੇ ਹਨ, ਨਿਰਣਿਆਂ ਨੂੰ ਨਤੀਜਾ ਵੀ ਮਿਲਦਾ ਹੈ। ਕੋਈ ਕਲਪਨਾ ਕਰ ਸਕਦਾ ਹੈ ਕਿ ਹਿੰਦੁਸਤਾਨ ਵਿੱਚ ਸਵੇਰੇ ਟੀਵੀ ਖੋਲਦੇ ਹੀ ਸਮਾਚਾਰ ਆਉਂਦੇ ਹਨ ਅੱਜ ਇੰਨੇ ਆਤੰਕਵਾਦੀ ਮਾਰੇ, ਅੱਜ ਇੰਨੇ ਮਾਰੇ, ਇਹ ਠੀਕ ਹੈ ਸਾਡੇ ਜਵਾਨ ਵੀ ਸ਼ਹੀਦ ਹੋ ਰਹੇ ਹਨ ਲੇਕਿਨ ਉਹ ਸੀਨਾ ਤਾਣ ਕੇ ਲੜਦੇ-ਲੜਦੇ ਮਰ ਰਹੇ ਹਨ, ਸੁੱਤਿਆਂ ’ਤੇ ਕੇ ਕੋਈ ਬੰਬ ਫੈਂਕ ਕੇ ਨਹੀਂ ਪਾ ਰਹਾ ਹੈ। ਉਹ ਵੀ ਇੱਕ ਵਕਤ ਸੀ, ਕਦੇ ਮੁੰਬਈ ਵਿੱਚ ਬੰਮ ਧਮਾਕਾ, ਕਦੇ ਰੇਲ ਦੇ ਡਿੱਬੇ ਵਿੱਚ ਬੰਮ ਧਮਾਕਾ, ਕਦੇ ਦਿੱਲੀ ਵਿੱਚ ਬੰਬ ਧਮਾਕਾ, ਕਦੇ ਅਯੋਧਿਆ ਵਿੱਚ ਬੰਬ ਧਮਾਕਾ, ਕਦੇ ਜੰਮੂ ਵਿੱਚ ਬੰਬ ਧਮਾਕਾ। ਸਾਢੇ ਚਾਰ ਸਾਲ ਹੋ ਗਏ ਸਭ ਕੁਝ ਸਿਰਫ਼ ਕਸ਼ਮੀਰ ਵਿੱਚ ਅਟਕ ਗਿਆ ਹੈ।


    ਇਹ ਬਦਲਾਅ ਹੈ ਕਿ ਨਹੀਂ ਹੈ? ਦੇਸ਼ ਦਾ ਨੌਜਵਾਨ ਅੱਜ ਪੈਸਿਆਂ ਦੀ ਕਮੀ ਵਿੱਚ ਆਪਣੀ ਸਮਰੱਥਾ ਦੇ ਲਈ ਨਿਰਾਸ਼ਾ ਨੂੰ ਲੈ ਕੇ ਡੁੱਬਦਾ ਨਹੀਂ ਹੈ, ਬੈਠਾ ਨਹੀਂ ਰਹਿੰਦਾ ਹੈ। ਮੁਦਰਾ ਯੋਜਨਾ ਦੇ ਤਹਿਤ, ਬੈਂਕ ਦੇ ਦਰਵਾਜ਼ੇ ਖਟਖਟਾਓ ਅਤੇ ਬਿਨਾ ਗਰੰਟੀ ਤੁਸੀਂ ਲੋਨ ਲੈਣ ਦੇ ਹੱਕਦਾਰ ਬਣਦੇ ਹੋ ਅਤੇ ਆਪਣਾ ਕਾਰੋਬਾਰ ਸ਼ੁਰੂ ਕਰ ਸਕਦੇ ਹੋ ਪਹਿਲਾਂ ਕਦੇ ਨਹੀਂ ਹੋਇਆ। ਇਸ ਦੇਸ਼ ਵਿੱਚ ਬਲਾਤਕਾਰ ਪਹਿਲਾਂ ਵੀ ਹੁੰਦੇ ਸਨ। ਸਮਾਜ ਦੀ ਇਹ ਬੁਰਾਈ, ਕਲੰਕ ਅਜਿਹਾ ਹੈ ਕਿ ਅੱਜ ਵੀ ਉਨ੍ਹਾਂ ਘਟਨਾਵਾਂ ਨੂੰ ਸੁਣਨ ਨੂੰ ਮਿਲਦਾ ਹੈ। ਮੱਥਾ ਸ਼ਰਮ ਨਾਲ ਝੁਕ ਜਾਂਦਾ ਹੈ, ਦਰਦ ਹੁੰਦਾ ਹੈ, ਲੇਕਿਨ ਅੱਜ ਤਿੰਨ ਦਿਨ ਵਿੱਚ ਫਾਂਸੀ, ਸੱਤ ਦਿਨ ਵਿੱਚ ਫਾਂਸੀ, 11 ਦਿਨ ਵਿੱਚ ਫਾਂਸੀ, ਇੱਕ ਮਹੀਨੇ ਵਿੱਚ ਫਾਂਸੀ... ਲਗਾਤਾਰ ਉਨ੍ਹਾਂ ਬੇਟੀਆਂ ਨੂੰ ਨਿਆਂ ਦਿਵਾਉਣ ਦੇ ਲਈ ਇੱਕ ਦੇ ਬਾਅਦ ਇੱਕ ਕਦਮ ਉਠਾਏ ਜਾ ਰਹੇ ਹਨ ਅਤੇ ਨਤੀਜੇ ਨਜ਼ਰ ਆ ਰਹੇ ਹਨ ਲੇਕਿਨ ਦੇਸ਼ ਦਾ ਦੁਰਭਾਗ ਹੈ ਕਿ ਬਲਾਤਕਾਰ ਦੀ ਘਟਨਾ ਤਾਂ ਸੱਤ ਦਿਨ ਤੱਕ ਟੀਵੀ ’ਤੇ ਚਲਾਈ ਜਾਂਦੀ ਹੈ ਲੇਕਿਨ ਫਾਂਸੀ ਦੀ ਸਜ਼ਾ ਦੀ ਖਬਰ ਆ ਕੇ ਚਲੀ ਜਾਂਦੀ ਹੈ। ਫਾਂਸੀ ਦੀ ਖਬਰ ਜਿੰਨੀ ਜ਼ਿਆਦਾ ਫੈਲੇਗੀ ਓਨਾ ਹੀ ਬਲਾਤਕਾਰ ਕਰਨ ਦੀ ਵਿਕ੍ਰਿਤੀ ਲੈ ਕੇ ਬੈਠਾ ਹੋਇਆ ਆਦਮੀ ਵੀ ਡਰੇਗਾ, ਪੰਜਾਹ ਵਾਰ ਸੋਚੇਗਾ। ਮੇਰਾ ਕਹਿਣ ਦਾ ਮਤਲਬ ਇਹ ਹੈ ਕਿ ਦੇਸ਼ ਬਦਲ ਰਿਹਾ ਹੈ, ਉਸ ਦਾ ਮੂਲ ਕਾਰਨ ਹੈ ਸਵਾ ਸੌ ਕਰੋੜ ਦੇਸ਼ਵਾਸੀਆਂ ਨੇ ਤੈਅ ਕਰ ਲਿਆ ਹੈ ਕਿ ਬਸ ਹੁਣ ਬਦਲ ਕੇ ਰਹਿਣਾ ਹੈ।


    ਸਾਡਾ ਲੋਕਾਂ ਦਾ ਸੁਭਾਅ ਹੈ ਅਗਰ ਅਸੀਂ ਬੱਸ ਵਿੱਚ ਜਾ ਰਹੇ ਹਾਂ , ਟ੍ਰੇਨ ਵਿੱਚ ਜਾ ਰਹੇ ਹਾਂ , ਹਵਾਈ ਜਹਾਜ਼ ਵਿੱਚ ਜਾ ਰਹੇ ਹਾਂ ਅਤੇ ਨਾਲ ਵਾਲੀ ਸੀਟ ਖਾਲੀ ਹੈ , ਅਸੀਂ ਆਪਣਾਂ ਥੈਲੀ ਉੱਥੇ ਰੱਖ ਦਿੱਤੀ , ਬੈਗ ਰੱਖ ਦਿੱਤਾ , ਟੈਲੀਫੋਨ ਰੱਖ ਦਿੱਤਾ , ਕਿਤਾਬ ਰੱਖ ਦਿੱਤੀ ਅਤੇ ਜਹਾਜ਼ ਦੇ ਚਲਦੇ – ਚਲਦੇ , ਟ੍ਰੇਨ ਦੇ ਚਲਦੇ – ਚਲਦੇ ਉੱਥੋਂ ਦਾ reservation ਜਿਸ ਦਾ ਹੈ ਉਹ ਆ ਗਿਆ .... ਸੀਟ ‘ ਤੇ ਬੈਠਣ ਲਈ , ਸੀਟ ਤਾਂ ਸਾਡੀ ਨਹੀਂ ਸੀ , ਅਸੀਂ ਤਾਂ ਆਪਣੀ ਸੀਟ ‘ ਤੇ ਬੈਠੇ ਸਾਂ , ਉਹ ਤਾਂ ਖਾਲੀ ਪਈ ਸੀ , ਉਸ ਦੀ ਸੀ , ਉਹ ਆਇਆ . ਸਾਨੂੰ ਟੈਲੀਫੋਨ ਉਠਾਉਣਾ ਪਿਆ , ਕਿਤਾਬ ਉਠਾਉਣੀ ਪਈ , ਚਸ਼ਮੇ ਉਠਾਣੇ ਪਏ , ਮੋਬਾਈਲ ਉਠਾਉਣਾ ਪਿਆ , ਮੂੰਹ ਲਟਕ ਗਿਆ , ਇਹ ਕਿੱਥੋਂ ਆ ਗਿਆ ਇੱਕ ਸੀਟ ਖਾਲੀ ਸੀ , ਮੈਂ ਆਰਾਮ ਨਾਲ ਬੈਠਾ ਸੀ , ਸੀਟ ਤੁਹਾਡੀ ਨਹੀਂ ਸੀ , ਫਿਰ ਵੀ। ਇੱਕ ਪਾਸੇ ਇਹ ਸਾਡਾ ਅਨੁਭਵ , ਉਸੇ ਦੇਸ਼ ਵਿੱਚ ਦੇਸ਼ ਦੇ ਪ੍ਰਧਾਨ ਮੰਤਰੀ ਨੇ ਲਾਲ ਕਿਲੇ ਤੋਂ ਇੱਕ ਵਾਰੀ ਐਵੇਂ ਈ ਕਹਿ ਦਿੱਤਾ ਕਿ ਜੇਕਰ ਤੁਹਾਡੀ ਸਥਿਤੀ ਠੀਕ ਹੈ ਤਾਂ ਤੁਹਾਡੇ ਲਈ ਗੈਸ ਦੀ ਸਬਸਿਡੀ ਵਿੱਚ ਕੀ ਰੱਖਿਆ ਹੈ ਛੱਡ ਦਿਓ ਨਾ , ਮੇਰੇ ਦੇਸ਼ ਦੇ ਸਵਾ ਕਰੋੜ ਲੋਕਾਂ ਨੇ ਛੱਡ ਦਿੱਤੀ। ਇਹ ਜਨ - ਮਨ ਬਦਲਿਆ ਹੈ , ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦਾ ਜਨ – ਮਨ ਜੋ ਬਦਲਿਆ ਹੈ ਉਹ ਦੇਸ਼ ਨੂੰ ਬਦਲ ਕੇ ਰਹੇਗਾ , ਇਹ ਮੇਰਾ ਵਿਸ਼ਵਾਸ ਹੈ । ਰੇਲ ਦੇ ਅੰਦਰ senior citizens ਨੂੰ ਸਬਸਿਡੀ ਮਿਲਦੀ ਹੈ , ਟਿਕਟ ਵਿੱਚ , ਪੈਸਿਆਂ ਵਿੱਚ ਰਾਹਤ ਮਿਲਦੀ ਹੈ। ਮੈਂ ਇਸ ਤਰ੍ਹਾਂ ਹੀ ਰੇਲਵੇ ਵਾਲਿਆਂ ਨੂੰ ਕਹਿ ਦਿੱਤਾ ਕਿ ਜ਼ਰਾ ਜੋ ਪਰਚੀ ਹੁੰਦੀ ਹੈ ਫਾਰਮ , ਉਸ ਵਿੱਚ ਲਿਖ ਦਿਓ ਕਿ ਮੈਂ ਸਬਸਿਡੀ ਸਰੰਡਰ ਕਰਨਾ ਚਾਹੁੰਦਾ ਹਾਂ ਮੈਨੂੰ ਸਬਸਿਡੀ ਦੀ ਜ਼ਰੂਰਤ ਨਹੀਂ ਹੈ। ਇੰਨਾ ਹੀ ਲਿਖਿਆ , ਮੈਂ ਕਦੇ ਭਾਸ਼ਣ ਨਹੀਂ ਕੀਤਾ ਇਸ ‘ ਤੇ , ਨਾ ਕੋਈ ਅਪੀਲ ਕੀਤੀ , ਕੁਝ ਨਹੀਂ ਕੀਤਾ। ਤੁਹਾਨੂੰ ਜਾਣਕੇ ਖੁਸ਼ੀ ਹੋਵੇਗੀ ਮੇਰੀ last ਜੋ ਜਾਣਕਾਰੀ ਸੀ ਕਰੀਬ – ਕਰੀਬ 40- 45 ਲੱਖ ਅਜਿਹੇ senior citizen ਜਿਨ੍ਹਾਂ ਨੇ ਲਿਖਿਆ ਕਿ ਮੈਨੂੰ ਸਬਸਿਡੀ ਨਹੀਂ ਚਾਹੀਦੀ ਮੈਂ ਪੂਰੀ ਟਿਕਟ ਲੈਣੀ ਚਾਹੁੰਦਾ ਹਾਂ। ਇਹ ਹੈ ਮੇਰੇ ਦੇਸ਼ ਦੇ ਸਧਾਰਨ ਮਾਨਵੀ ਦਾ ਮਿਜਾਜ਼, ਜੋ ਬਦਲਿਆ ਹੈ ਉਹੀ ਮੇਰੇ ਦੇਸ਼ ਦੇ ਉੱਜਵਲ ਭਵਿੱਖ ਦੀ ਗਰੰਟੀ ਹੈ। ਇਹ ਉਮੀਦ , ਇਹ ਵਿਸ਼ਵਾਸ, ਇਹ ਆਤਮਵਿਸ਼ਵਾਸ, ਇਹ ਸੁਪਨੇ ਅਤੇ ਉਨ੍ਹਾਂ ਸੁਪਨਿਆਂ ਦੇ ਅਨੁਕੂਲ ਸਰਕਾਰ ਦੀਆਂ ਨੀਤੀਆਂ, ਸਰਕਾਰ ਦੀ ਰੀਤੀ, ਸਰਕਾਰ ਦੀ ਗਤੀ, ਸਰਕਾਰ ਦੀ ਮਤਿ ਉਸ ਨੂੰ ਇੱਕ ਨਵੀਂ ਤਾਕਤ ਦਿੰਦੀ ਹੈ।


    ਪਹਿਲਾਂ ਅਜਿਹੀ ਮਾਨਤਾ ਸੀ ਸਭ ਕੁਝ ਸਰਕਾਰ ਕਰੇਗੀ , ਅਸੀਂ ਹੀ ਸਭ ਕੁਝ ਹਾਂ । ਅਸੀਂ ਆ ਕੇ ਸਭ ਕੁਝ ਬਦਲ ਦਿੱਤਾ , ਜੀ ਨਹੀਂ , ਸਾਡੇ ਤੋਂ ਵੱਡਾ ਦੇਸ਼ ਹੈ , ਦੇਸ਼ ਦੇ ਲੋਕ ਵੱਡੇ ਹਨ। ਸਵਾ ਸੌ ਕਰੋੜ ਦੇਸ਼ - ਵਾਸੀ ਦੇਸ਼ ਬਦਲ ਸਕਦੇ ਹਨ। ਅਸੀਂ ਤਾਂ ਨਿਯਮਿਤ ਹਾਂ , ਉਨ੍ਹਾਂ ਦੇ ਭਰੋਸੇ ਛੱਡੋ ਉਹ ਦੇਸ਼ ਨੂੰ ਅੱਗੇ ਲੈ ਜਾਣਗੇ , ਅਤੇ ਅਸੀਂ ਛੱਡਣਾ ਤੈਅ ਕਰ ਲਿਆ ਹੈ। ਦੇਸ਼ ਦੇ ਭਰੋਸੇ , ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦੇ ਭਰੋਸੇ ਚਲਣਾ ਇਹ ਸੁਪਨਾ ਲੈ ਕੇ ਅਸੀਂ ਚਲ ਪਏ ਹਾਂ ਅਤੇ ਉਹੀ ਤਾਕਤ ਹੈ , ਇੱਕ ਮੋਦੀ ਨਹੀਂ ਹੈ। ਇਹ ਸਵਾ ਸੌ ਕਰੋੜ ਮੋਦੀ ਹਨ ਜੋ ਦੇਸ਼ ਬਦਲ ਰਿਹਾ ਹੈ। ਧੰਨਵਾਦ ਤੁਹਾਡੇ ਸਵਾਲ ਲਈ।


    ਪ੍ਰਸ਼ਨ : ਮਾਣਯੋਗ ਪ੍ਰਧਾਨ ਮੰਤਰੀ the architect of new India ਭਾਰਤ ਦਾ ਨਾਗਰਿਕ ਹੁੰਦਿਆਂ ਮੈਨੂੰ ਮਾਣ ਦੀ ਭਾਵਨਾ ਹੈ ਕਿ ਸਧਾਰਨ ਘਰ ਵਿੱਚੋਂ ਆ ਕੇ ਤੁਸੀਂ ਭ੍ਰਿਸ਼ਟ ਤਾਕਤਾਂ ਸਾਹਮਣੇ ਚੁਣੌਤੀ ਦੇ ਰਹੇ ਹੋ ਅਤੇ ਇਸ ਚੁਣੌਤੀ ਦੇ ਨਾਲ ਡਰ ਦੇ ਮਾਰੇ ਇੱਕ ਮਹਾਗਠਬੰਧਨ ਹੋ ਰਿਹਾ ਹੈ। 2019 ਵਿੱਚ ਭਾਰਤ ਦੇ ਸਵਾ ਸੌ ਕਰੋੜ ਦੇਸ਼ ਵਾਸੀ ਕਾਂਗਰਸ ਮੁਕਤ ਭਾਰਤ ਦਾ ਇੰਤਜ਼ਾਰ ਕਰ ਰਹੇ ਹਨ । ਤੁਸੀਂ ਇਸ ਬਾਰੇ ਕੀ ਕਹਿਣਾ ਚਾਹੁੰਦੇ ਹੋ ?


    ਪ੍ਰਧਾਨ ਮੰਤਰੀ : ਤੁਸੀਂ ਸਹੀ ਕਿਹਾ ਕਿ ਤੁਸੀਂ ਇੱਕ ਸਧਾਰਨ ਪਰਿਵਾਰ ਤੋਂ ਆ ਰਹੇ ਹੋ ਅਤੇ ਇੰਨੀ ਵੱਡੀ ਲੜਾਈ ਛੱਡ ਦਿੱਤੀ ਤੁਸੀਂ। ਮੈਨੂੰ ਲਗਦਾ ਹੈ ਕਿ ਮੈਂ ਇਸ ਲਈ ਛੇੜ ਸਕਿਆ ਹਾਂ ਕਿਉਂਕਿ ਮੈਂ ਸਧਾਰਨ ਪਰਿਵਾਰ ਤੋਂ ਆਉਂਦਾ ਹਾਂ। ਮੈਂ ਵੀ ਜੇ ਵੱਡੇ ਘਰਾਣੇ ਤੋਂ ਆਇਆ ਹੁੰਦਾ , ਮੈਂ ਵੀ ਉਹ ਵੱਡੇ – ਵੱਡੇ ਬੈਗੇਜਸ ਲੈ ਕੇ ਆਇਆ ਹੁੰਦਾ ਤਾਂ ਮੈਨੂੰ ਵੀ ਡਰ ਰਹਿੰਦਾ ਕਿ ਕੱਲ੍ਹ ਮੇਰੀ ਕਿਤਾਬ ਖੁੱਲ੍ਹ ਜਾਵੇਗੀ ਤਾਂ ਕੀ ਹੋਵੇਗਾ। ਸਾਨੂੰ ਤਾਂ ਉਹ ਡਰ ਹੀ ਨਹੀਂ ਸੀ। ਖੱਲ੍ਹੀ ਕਿਤਾਬ ਜਿਹੀ ਜ਼ਿੰਦਗੀ ਰਹੀ ਹੈ। 13-14 ਸਾਲ ਤੁਹਾਡੇ ਦਰਮਿਆਨ ਕੰਮ ਕੀਤਾ ਹੈ। ਵਿਰੋਧੀਆਂ ਨੇ ਵੀ ਕਦੇ ਉਂਗਲੀ ਨਹੀਂ ਉਠਾਈ। ਉਹੀ ਤਾਕਤ ਸੀ ਜਿਸ ਕਾਰਨ ਡਰ ਨਹੀਂ ਲਗਿਆ ਕਦੇ। ਕੀ ਹੋਵੇਗਾ ? ਅਰੇ ਜੋ ਹੋਵੇਗਾ .... ਹੋਵੇਗਾ , ਹੁੰਦਾ ਕੀ ਹੈ ? ਦੂਜਾ, ਮੈਂ ਇਹ ਵਿਸ਼ਵਾਸ ਨਾਲ ਮੰਨਦਾ ਹਾਂ ਇਹ ਮੇਰਾ conviction ਹੈ , ਸਾਡੇ ਦੇਸ਼ ਦੀਆਂ ਸਮੱਸਿਆਵਾਂ ਦੀ ਜੜ੍ਹ ਵਿੱਚ ਭ੍ਰਿਸ਼ਟਾਚਾਰ ਸਿਊਂਕ ( ਦੀਮਕ ) ਦੀ ਤਰ੍ਹਾਂ ਪ੍ਰਵੇਸ਼ ਕਰ ਗਿਆ ਹੈ। ਸਾਡੀ ਵਿਵਸਥਾ ਨੂੰ ਤਬਾਹ ਕਰ ਦਿੱਤਾ ਹੈ। ਕਿਤਿਉ ਤਾਂ ਸ਼ੁਰੂ ਕਰਨਾ ਚਾਹੀਦਾ ਹੈ ਕਿ ਨਹੀਂ ਕਰਨਾ ਚਾਹੀਦਾ ਹੈ ਦੱਸੋ। ਮੈਂ ਵੀ ਇਹ ਕਹਿ ਸਕਦਾ ਸੀ ਕਿ ਭਾਈ ਕਿਵੇਂ ਇਹ ਇੰਨਾ ਫੈਲ ਗਿਆ , ਕੌਣ ਕਰ ਸਕਦਾ ਹੈ , ਛੱਡੋ ਯਾਰ ਸਾਰੀਆਂ ਸਰਕਾਰਾਂ ਆਈਆਂ , ਚਲੀਆਂ ਗਈਆਂ ਘੱਟ ਤੋਂ ਘੱਟ ਅਸੀਂ ਨਹੀਂ ਕਰਾਂਗੇ , ਇਹ ਕਹਿ ਕੇ ਮੈਂ ਵੀ ਛੱਡ ਸਕਦਾ ਸੀ। ਲੇਕਿਨ ਮੇਰੀ ਆਤਮਾ ਕਹਿ ਰਹੀ ਸੀ , ਕਿਤਿਉਂ ਤਾਂ ਸ਼ੁਰੂ ਕਰੋ ਅਤੇ ਮੈਂ ਉੱਪਰ ਤੋਂ ਸ਼ੁਰੂ ਕੀਤਾ। ਇਹ ਉੱਪਰ ਠੀਕ ਹੋ ਜਾਵੇਗਾ ਨਾ ਥੱਲੇ ਤਾਂ ਫਿਰ ਤੁਸੀਂ ਸਮਝ ਲਓ ਫਟਾਫਟ ਹੋਣ ਵਾਲਾ ਹੈ। ਅਤੇ ਇਸ ਲਈ ਹੋਰ ਤੁਸੀਂ ਦੇਖਿਆ ਜਿਸ ਚਾਰ – ਚਾਰ ਪੀੜ੍ਹੀ , ਉਨ੍ਹਾਂ ਦਾ ਨਾਮ ਲੈਂਦਿਆਂ ਹੀ ਦੇਸ਼ ਕੰਬਦਾ ਸੀ , ਉਨ੍ਹਾਂ ਦੀ ਤਾਕਤ ਅਜਿਹੀ ਸੀ ਦੇਸ਼ ਨੂੰ ਅਠਾਰਾਂ ਮਹੀਨਿਆਂ ਤੱਕ ਜੇਲ੍ਹਖਾਨਾ ਬਣਾ ਦਿੱਤਾ ਸੀ। ਇਹ ਤਾਕਤ ਸੀ ਉਨ੍ਹਾਂ ਦੀ। ਕਦੇ ਕਿਸੇ ਨੇ ਸੋਚਿਆ ਨਹੀਂ ਹੋਵੇਗਾ ਕਿ ਚਾਰ – ਚਾਰ ਪੀੜ੍ਹੀ ਭਾਰਤ ਵਿੱਚ ਰਾਜ ਕਰਨ ਵਾਲਿਆਂ ਨੂੰ ਇੱਕ ਚਾਹ ਵਾਲਾ ਚੁਣੌਤੀ ਦੇ ਰਿਹਾ ਹੈ। ਅਤੇ ਤੁਹਾਨੂੰ ਪਤਾ ਹੈ ਨਾ ? ਤੁਹਾਨੂੰ ਪਤਾ ਹੈ ਨਾ ਕਿ ਇਹ ਜਮਾਨਤ ‘ ਤੇ ਹਨ ? ਕਦੇ ਕਿਸੇ ਨੇ ਸੋਚਿਆ ਹੋਵੇਗਾ ? ਹੋਰ ਵੀ ਉਨ੍ਹਾਂ ਦੇ ਸਾਰੇ ਸਾਥੀ ਦਰਬਾਰੀ ਲੋਕ ਹਨ , ਉਹ ਵੀ ਕੋਰਟ ਦੇ ਚੱਕਰ ਕੱਢ ਰਹੇ ਹਨ। ਅਤੇ ਮੈਨੂੰ ਵਿਸ਼ਵਾਸ ਹੈ ਕਿ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦਾ ਅਸ਼ੀਰਵਾਦ ਹੈ , ਇਹ ਕੋਰਟ ਦੇ ਚੱਕਰ ਜਿੰਨੇ ਲਗਾਉਣੇ ਹਨ ਲਗਾ ਲਉ , ਇੱਕ ਦਿਨ ਤਾਂ ਉਨ੍ਹਾਂ ਨੂੰ ਜਾਣਾ ਹੀ ਪਵੇਗਾ।


    ਦੇਸ਼ ਦਾ , ਜਿਨ੍ਹਾਂ ਨੇ ਲੁੱਟਿਆ ਹੈ ਉਨ੍ਹਾਂ ਨੂੰ ਵਾਪਸ ਕਰਨਾ ਹੀ ਪਵੇਗਾ। ਤੁਸੀਂ ਮੈਨੂੰ ਦੱਸੋ ਪਹਿਲਾਂ ਵੀ ਇਸ ਦੇਸ਼ ਨਾਲ ਬੇਈਮਾਨੀ ਕਰਕੇ , ਰੁਪਏ ਮਾਰ ਕੇ , ਦੇਸ਼ ਛੱਡ ਕੇ ਲੋਕ ਭੱਜੇ ਹਨ ਕਿ ਨਹੀਂ ਭੱਜੇ ਹਨ। ਸੈਂਕੜਿਆਂ ਦੀ ਤਾਦਾਦ ਵਿੱਚ ਭੱਜੇ ਹਨ ਲੇਕਿਨ ਉਸ ਦੇ ਬਾਅਦ ਕੀ ਹੋਇਆ ? ਕੀ ਕਰੀਏ , ਉਹ ਭੱਜ ਗਿਆ। ਅਸੀਂ ਕਾਨੂੰਨ ਬਣਾਏ ਜੋ ਭੱਜਿਆ ਹੈ ਉਸ ਦੀ ਪਾਈ – ਪਾਈ ਜ਼ਬਤ ਕਰਾਂਗੇ , ਦੁਨੀਆ ਵਿੱਚ ਕਿਤੇ ਵੀ ਹੋਵੇਗੀ ਤਾਂ ਵੀ ਜ਼ਬਤ ਕਰਾਂਗੇ ਅਤੇ ਇਸ ਦੇ ਕਾਰਣ ਇਹ ਭੱਜੇ ਹੋਏ ਵੀ ਰਸਤਾ ਲੱਭ ਰਹੇ ਹਨ। ਲੜਾਈ ਇਸ ਤਰ੍ਹਾਂ ਹੀ ਲੜੀ ਜਾਂਦੀ ਹੈ ਅਗਰ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦਾ ਉੱਜਵਲ ਭਵਿੱਖ , ਦੇਸ਼ ਦੇ ਨੌਜਵਾਨਾਂ ਦਾ ਉੱਜਵਲ ਭਵਿੱਖ ਇਹੀ ਦਿਲ ਵਿੱਚ ਭਰਿਆ ਪਿਆ ਹੈ ਤਾਂ ਇਹ ਫ਼ੈਸਲੇ ਵੀ ਆਪਣੇ ਆਪ ਹੋਣ ਲਗ ਜਾਂਦੇ ਹਨ ਜੀ।


    ਜਿੱਥੋਂ ਤੱਕ ਅੱਗੇ ਹੁਣ ਚੋਣ ਦਾ ਸਵਾਲ ਹੈ , ਤੁਹਾਨੂੰ ਕੀ ਲਗਦਾ ਹੈ ? ਤੁਹਾਨੂੰ ਕੀ ਲਗਦਾ ਹੈ ? ਦੇਖੋ ਜਨਤਾ ਜਨਾਰਦਨ ਈਸ਼ਵਰ ਦਾ ਰੂਪ ਹੁੰਦੀ ਹੈ ਅਤੇ ਇਹ ਕਿਸੇ ਦੇ ਪੜ੍ਹ - ਲਿਖ ਕੇ ਆਏ ਹੋਏ ਲੋਕ ਨਹੀਂ ਹਨ। ਕਿਸੇ ਦੇ ਪੜ੍ਹੇ – ਪੜ੍ਹਾਏ ਲੋਕ ਨਹੀਂ ਹਨ , ਖੁਦ ਅਵਾਜ਼ ਦੇ ਰਹੇ ਹਨ। ਕੀ ਹੋਵੇਗਾ ? ਸਾਡੇ ਸਾਹਮਣੇ ਚੁਣੌਤੀ ਹੋਰ ਹੈ ਇੱਕ ਦਲ ਦੇ ਰੂਪ ਵਿੱਚ , ਇੱਕ ਉਮੀਦਵਾਰ ਦੇ ਰੂਪ ਵਿੱਚ ਕਾਂਗਰਸ ਹਾਰ ਜਾਵੇ , ਇੰਨੇ ਨਾਲ ਕੰਮ ਬਣਨ ਵਾਲਾ ਨਹੀਂ ਹੈ। ਕਾਂਗਰਸ ਮੁਕਤ ਭਾਰਤ ਦਾ ਮਤਲਬ ਹੈ ਪਿਛਲੇ 70 ਸਾਲ ਵਿੱਚ ਕਾਂਗਰਸ ਨੇ ਜੋ ਗਲਤ ਚੀਜ਼ਾਂ ਦੇਸ਼ ਦੇ ਰਾਜਨੀਤਕ ਜੀਵਨ ਵਿੱਚ , ਸਮਾਜਕ ਜੀਵਨ ਵਿੱਚ , ਪਰਿਵਾਰਿਕ ਜੀਵਨ ਵਿੱਚ ਵਾੜ ਦਿੱਤੀਆਂ ਹਨ ਦੇਸ਼ ਨੂੰ ਉਨ੍ਹਾਂ ਤੋਂ ਮੁਕਤੀ ਦਿਵਾਉਣੀ ਹੈ। ਪਰਿਵਾਰਵਾਦ , ਜਾਤੀਵਾਦ , ਭ੍ਰਿਸ਼ਟਾਚਾਰ , ਮੇਰਾ – ਤੇਰਾ ਇਹ ਜੋ ਬਿਮਾਰੀਆਂ ਪ੍ਰਵੇਸ਼ ਕਰ ਗਈਆਂ ਹਨ , ਦੇਸ਼ ਨੂੰ ਉਨ੍ਹਾਂ ‘ ਚੋਂ ਬਾਹਰ ਕੱਢਣਾ ਹੀ ਪਵੇਗਾ ਅਤੇ ਇਸ ਲਈ ਅਸੀਂ ਮੰਤਰ ਲੈ ਕੇ ਚਲੇ ਹਾਂ ਸਬਕਾ ਸਾਥ - ਸਬਕਾ ਵਿਕਾਸ ।


    ਪ੍ਰਸ਼ਨ : ਨਮਸਕਾਰ ਸਰ । ਮੈਂ legal field ਤੋਂ ਹਾਂ। ਮੈਂ ਪਿਛਲੇ (ਕਾਫੀ) ਟਾਈਮ ਤੋਂ politics ਨੂੰ ਫੌਲੋ ਕਰ ਰਹੀ ਹਾਂ। ਮੈਂ ਦੇਖਿਆ ਹੈ ਕਿ 2014 ਵਿੱਚ ਜੋ ਲੋਕ ਤੁਹਾਨੂੰ ਹਾਰਦਿਆਂ ਦੇਖਣਾ ਚਾਹੁੰਦੇ ਸਨ ਉਹੀ ਲੋਕ ਅੱਜ ਮੀਡੀਆ ਅਤੇ ਪ੍ਰਸਾਰ ਮਾਧਿਅਮ ਦੇ ਦੁਆਰਾ ਦੇਸ਼ ਵਿੱਚ negativity ਫੈਲਾ ਰਹੇ ਹਨ ਅਤੇ ਗਲਤ ਮੈਸਜ ਪਾਸ ਕਰ ਰਹੇ ਹਨ ਜਦੋਂ ਕਿ ਸਾਡਾ ਦੇਸ਼ ਹੁਣ ਕਿੰਨੇ ਟਾਈਮ ਤੋਂ ਵਿਸ਼ਵ ਗੁਰੂ ਬਣਨ ਜਾ ਰਿਹਾ ਹੈ ਮਹਾਸੱਤਾ ਬਣਨ ਜਾ ਰਿਹਾ ਹੈ ਅਤੇ ਅਜਿਹੇ ਟਾਈਮ ਵਿੱਚ ਜਦੋਂ ਦੇਸ਼ ਦੇ ਲਈ ਅਤੇ ਰਾਸ਼ਟਰ ਜਦੋਂ ਦੇਖ ਰਹੇ ਹਨ ਕਿ ਉਸ ਦੇ ਲਈ ਕੋਈ ਦੇਖੇ ਕਿ ਕੋਈ ਰਾਸ਼ਟਰ ਲਈ ਸਾਡੇ ਦੇਸ਼ ਲਈ ........


    ਪ੍ਰਧਾਨ ਮੰਤਰੀ : ਤੁਸੀਂ ਗੁਜਰਾਤੀ ਬੋਲੋ ਚਿੰਤਾ ਨਾ ਕਰੋ .......... ਤੁਹਾਡਾ ਸਵਾਲ ਮੈਂ ਸਮਝ ਗਿਆ , ਆਪ ਜੋ ਕਹਿਣਾ ਚਾਹੁੰਦੇ ਹੋ .......... ਤੁਹਾਡਾ ਭਾਵ ਮੈਂ ਸਮਝ ਗਿਆ।


    ਪ੍ਰਸ਼ਨ : ਅਸੀਂ ਚਾਹੁੰਦੇ ਹਾਂ ਸਰ ਕਿ ਸਾਡੇ ਦੇਸ਼ ਵਿੱਚ ਜੋ ਅਰਜਕਤਾ ਹੋ ਰਹੀ ਹੈ ਉਹ ਅਰਜਕਤਾ ਬੰਦ ਹੋਵੇ ਅਤੇ ਸਾਡੇ ਦੇਸ਼ ਦਾ ਪੂਰਾ ਵਿਕਾਸ ਹੋਵੇ ਅਤੇ ਇਹ ਵਿਕਾਸ , ਸਾਡੇ ਵਰਗੇ ਨਾਗਰਿਕ ਦੇਸ਼ ਦਾ ਉੱਜਵਲ ਭਵਿੱਖ ਬਣਾਉਣ ਵਿੱਚ ਲੱਗੇ ਹੋਏ ਹਨ ਅਤੇ ਅਸੀਂ ਪ੍ਰਯਤਨ ਕਰ ਰਹੇ ਹਾਂ। ਤਾਂ ਸਾਡੇ ਵਰਗੇ ਨਾਗਰਿਕਾਂ ਲਈ ਤੁਹਾਡਾ ਕੀ ਸੰਦੇਸ਼ ਹੈ ? ਵੰਦੇ ਮਾਤਰਮ।


    ਪ੍ਰਧਾਨ ਮੰਤਰੀ : ਤੁਸੀਂ ਇਹ ਜੋ ਚਿੰਤਾ ਕੀਤੀ ਇਸ ਲਈ ਮੈਂ ਤੁਹਾਡਾ ਆਭਾਰੀ ਹਾਂ। ਇਹ ਗੱਲ ਸਹੀ ਹੈ ਕਿ ਜੇਕਰ ਤੁਸੀਂ 2013-14 ਵਿੱਚ ਜਦੋਂ ਲੋਕ ਸਭਾ ਦੀ ਚੋਣ ਚਲ ਰਹੀ ਸੀ। ਉਸ ਸਮੇਂ ਦੀਆਂ ਖਬਰਾਂ ਦੇਖੋ ਤਾਂ ਇੱਕ ਟੋਲੀ ਸੀ , ਭੋਲੀ ਨਹੀਂ ਸੀ ਭਲੀ ਵੀ ਨਹੀਂ ਸੀ। ਇਹ ਟੋਲੀ ਲਗਾਤਾਰ ਕਹਿ ਰਹੀ ਸੀ ਪਹਿਲਾਂ ਕਿ ਜੇ ਬੀਜੇਪੀ ਮੋਦੀ ਨੂੰ ਐਲਾਨ ਕਰ ਦੇਵੇ ਨਾ ਤਾਂ ਪੂਰੀ ਬੀਜੇਪੀ ਖਤਮ ਹੋ ਜਾਵੇਗੀ। ਮੋਦੀ ਯਾਨੀ ਐਸਾ ਮੋਦੀ ਯਾਨੀ ਵੈਸਾ , ਮੋਦੀ ਯਾਨੀ ਅਜਿਹਾ ਪਤਾ ਨਹੀਂ ਕੀ – ਕੀ ਕਹਿੰਦੇ ਸਨ ਹੁਣ ਬੀਜੇਪੀ ਨੇ ਮੈਨੂੰ ਐਲਾਨਿਆ ਤਾਂ ਉਨ੍ਹਾਂ ਨੇ ਚਾਲੂ ਕਰ ਦਿੱਤਾ ..... ਮੋਦੀ ਨੂੰ ਕੌਣ ਜਾਣਦਾ ਹੈ ?


    ਗੁਜਰਾਤ ਵਾਲੇ ਜਾਣਦੇ ਹਨ , ਹੋਰ ਕੌਣ ਜਾਣਦਾ ਹੈ ? ਫਿਰ ਉਨ੍ਹਾਂ ਨੇ ਚਾਲੂ ਕਰ ਦਿੱਤਾ ...... ਬੀਜੇਪੀ ਦੇ ਪਹਿਲਾਂ ਇੰਨੇ ਪ੍ਰਤੀਸ਼ਤ ਵੋਟ ਸਨ ਵਧ – ਵਧ ਕੇ ਇੰਨੇ ਵਧਣਗੇ , ਇੰਨੇ ਵਧਣਗੇ ਤਾਂ ਇਸ ਦਾ ਇੰਨਾ ਟੋਟਲ ਲਗਾਓ ਤਾਂ ਇੰਨਾ ਟੋਟਲ ਇੰਨੀ ਸੀਟ ਹੋ ਜਾਣਗੀਆਂ ਬੀਜੇਪੀ ਨੂੰ ਬਹੁਮਤ ਨਹੀਂ ਮਿਲ ਸਕਦਾ ਹੈ। ਤਾਂ ਉਨ੍ਹਾਂ ਨੇ ਦੱਸ ਦਿੱਤਾ ਸੀ ਕਿ hung parliament ਬਣੇਗੀ। ਇਹ ਸਭ ਕੁਝ ਹੋਇਆ ਸੀ ਕਿ ਨਹੀਂ ਹੋਇਆ ਸੀ ? ਹੁਣ ਉਸ ਸਮੇਂ , ਉਨ੍ਹਾਂ ਨੇ ਇੰਨੀ ਸਾਰੀ ਮਿਹਨਤ ਕੀਤੀ , ਨਵੇਂ – ਨਵੇਂ ਤਰਕ ਦਿੱਤੇ , ਨਾ ਜਾਣੇ ਕੀ – ਕੀ ਗੱਲਾਂ ਫੈਲਾਈਆਂ ਲੇਕਿਨ ਜਨਤਾ ਦੇ ਗਲੇ ਨਹੀਂ ਉੱਤਰੀ। ਜਨਤਾ ਦੇ ਗਲੇ ਮੋਦੀ ਉਤਰ ਗਿਆ। ਹੁਣ ਮੈਨੂੰ ਦੱਸੋ 2013-14 ਵਿੱਚ ਜਿਨ੍ਹਾਂ ਨੇ ਇੰਨੀ ਮਿਹਨਤ ਕੀਤੀ ਕਿ ਮੋਦੀ ਨਾਮ ਦਾ ਖੜ੍ਹਾ ਹੀ ਨਹੀਂ ਹੋਣਾ ਚਾਹੀਦਾ ਹੈ , ਉਨ੍ਹਾਂ ਦੇ ਦਿਲ ਵਿੱਚ ਕਿੰਨਾ ਗੁੱਸਾ ਭਰਿਆ ਪਿਆ ਹੋਵੇਗਾ ਦੱਸੋ ਉਹ ਅਪਮਾਨ ਮਹਿਸੂਸ ਕਰਦੇ ਹੋਣਗੇ ਕਿ ਨਹੀਂ ਕਰਦੇ ਹੋਣਗੇ। ਉਹ ਮੋਦੀ ਨੂੰ ਹਰ ਸਾਲ ਵਿੱਚ ਨੀਵਾਂ ਦਿਖਾਉਣ ਲਈ ਕੋਸ਼ਿਸ਼ ਕਰਨਗੇ ਕਿ ਨਹੀਂ ਕਰਨਗੇ ? ਆਪਣੇ ਅਹੰਕਾਰ ਲਈ ਕਰਨਗੇ ਕਿ ਨਹੀਂ ਕਰਨਗੇ ? ਇਸ negativity ਦਾ ਕਾਰਨ ਇਹੀ ਹੈ ਲੇਕਿਨ ਸਾਨੂੰ ਅਜਿਹੀ negativity ਦੀ ਚਿੰਤਾ ਨਹੀਂ ਕਰਨੀ ਚਾਹੀਦੀ ਹੈ। negativity ਦਾ ਉੱਤਮ ਉਪਰਾਲਾ ਕੀ ਹੈ ? – Positivity । ਅਸੀਂ ਸਹੀ ਸੱਚੀਆਂ ਗੱਲਾਂ , ਜੇ ਉਹ ਇੱਕ ਵਾਰ ਬੋਲਣ ਤਾਂ ਅਸੀਂ ਸੌ ਵਾਰ ਬੋਲਾਂਗੇ। ਉਹ ਇੱਕ ਜਗ੍ਹਾਂ ‘ ਤੇ ਬੋਲਦੇ ਹਨ ਤਾਂ ਅਸੀਂ ਦਸ ਜਗ੍ਹਾਂ ‘ ਤੇ ਬੋਲਾਂਗੇ। ਉਹ ਇੱਕ ਦੇ ਸਾਹਮਣੇ ਬੋਲਦੇ ਹਨ ਤਾਂ ਅਸੀਂ ਪੰਜਾਹ ਦੇ ਸਾਹਮਣੇ ਬੋਲਾਂਗੇ , ਜੇ ਤੁਸੀਂ ਸਾਰੇ ਇਸ ਕੰਮ ਲਈ ਜੁਟ ਜਾਓ ਤਾਂ negativity ਕਰਨ ਵਾਲੇ 13- 14 ਵਿੱਚ ਵੀ ਕਰ ਰਹੇ ਸਨ , ਹੁਣ ਵੀ ਕਰਨਗੇ ਅੱਛਾ ਇੱਕ ਤਾਂ ਇਹ ਜਮਾਤ ਹੋ ਗਈ ਜਿਨ੍ਹਾਂ ਨੂੰ ਮੇਰਾ ਮੂੰਹ ਵੀ ਪਸੰਦ ਨਹੀਂ ਹੈ , ਨਾਮ ਵੀ ਪਸੰਦ ਨਹੀਂ ਹੈ। ਦੂਜੇ ਲੋਕ ਹਨ ਜਿਨ੍ਹਾਂ ਨੂੰ ਮੈਂ ਪੈਦਾ ਕੀਤਾ ਹੈ। ਹੁਣ ਮੈਨੂੰ ਦੱਸੋ ਜਿਨ੍ਹਾਂ ਤਿੰਨ ਲੱਖ ਕੰਪਨੀਆਂ ਦੇ ਤਾਲੇ ਲਗਾ ਦਿੱਤੇ ਉਹ ਮੋਦੀ ਜ਼ਿੰਦਾਬਾਦ ਬੋਲੇਗਾ ਕੀ ? ਉਹ ਬੋਲੇਗਾ ਕਿ ਨਹੀਂ ਬੋਲੇਗਾ ਕਿ ਮੋਦੀ ਬੇਕਾਰ ਆਦਮੀ ਹੈ ਬੋਲੇਗਾ ਨਹੀਂ ਬੋਲੇਗਾ ? ਪਹਿਲਾਂ ਸਾਡੇ ਇੱਥੇ free price shop ਜੋ ਹੁੰਦੀ ਹੈ ਸਸਤੇ ਅਨਾਜ ਦੀ ਦੁਕਾਨ , ਗ਼ਰੀਬ ਲੋਕ ਉੱਥੋਂ ਆਪਣਾ ਰਾਸ਼ਨ ਲੈਂਦੇ ਹਨ। ਸਰਕਾਰ 30-35 ਰੁਪਏ ਵਿੱਚ ਖਰੀਦ ਦੀ ਹੈ , ਗ਼ਰੀਬ ਨੂੰ 3 ਰੁਪਏ , 2 ਰੁਪਏ ਵਿੱਚ ਦਿੰਦੀ ਹੈ , ਤਾਕਿ ਸਾਡੇ ਦੇਸ਼ ਦਾ ਗ਼ਰੀਬ ਭੁੱਖਾ ਸੋਣਾ ਨਹੀਂ ਚਾਹੀਦਾ ਹੈ। ਲੇਕਿਨ ਅਜਿਹੇ ਲੋਕ ਤਾਂ ਇਸ ਵਿੱਚੋਂ ਵੀ ਖਾ ਜਾਂਦੇ ਸਨ , ਗ਼ਰੀਬ ਦਾ ਵੀ ਖਾ ਜਾਂਦੇ ਸਨ। 6 ਕਰੋੜ ਰਾਸ਼ਨ ਕਾਰਡ ਅਜਿਹੇ ਸਨ ਕਿ ਜੋ ਲੋਕ ਪੈਦਾ ਹੀ ਨਹੀਂ ਹੋਏ ਸਨ ਉਨ੍ਹਾਂ ਦੇ ਨਾਮ ਦੇ ਰਾਸ਼ਨ ਕਾਰਡ ਸਨ , ਉਨ੍ਹਾਂ ਦੇ ਨਾਮ ‘ ਤੇ ਕਣਕ ਜਾਂਦੀ ਸੀ। 30 ਵਾਲਾ 3 ਵਿੱਚ ਜਾਂਦਾ ਸੀ ਫਿਰ 30 ਵਿੱਚ ਵਿਕਦਾ ਸੀ ਅਤੇ ਹਰ ਕਿਲੋ ‘ ਤੇ 27 ਰੁਪਏ ਉਨ੍ਹਾਂ ਦੀ ਜੇਬ ਵਿੱਚ ਚਲੇ ਜਾਂਦੇ ਸਨ । ਅਜਿਹੇ 6 ਕਰੋੜ ਲੋਕ ਜੋ ghost ਸਨ ਭੂਤੀਆ ਸਨ , ਜਿਨ੍ਹਾਂ ਦੀ ਹੋਂਦ ਨਹੀਂ ਸੀ , ਹੁਣ ਮੈਂ ਬੰਦ ਕਰ ਦਿੱਤਾ । ਜਿਨ੍ਹਾਂ ਲੋਕਾਂ ਨੂੰ ਸਬਸਿਡੀ ਮਿਲਦੀ ਸੀ , ਡਾਇਰੈਕਟ ਉਨ੍ਹਾਂ ਦੇ ਖਾਤੇ ਵਿੱਚ ਜਮ੍ਹਾਂ ਹੋਣ ਲੱਗੀ। ਫਿਰ ਵਿਚੋਲਿਆਂ ਦੀ ਦੁਕਾਨ ਬੰਦ ਹੋ ਗਈ ਕਿ ਨਹੀਂ ਹੋ ਗਈ ? ਹੋ ਗਈ ਕਿ ਨਹੀਂ ਹੋ ਗਈ ? ਹੁਣ ਜਿਨ੍ਹਾਂ ਦੀ ਜੇਬ ਵਿੱਚ ਹਰ ਸਾਲ 90 ਹਜ਼ਾਰ ਕਰੋੜ ਰੁਪਿਆ ,,,,,, ਕਿੰਨਾ ? ਕਿੰਨਾ ? 90 ਹਜ਼ਾਰ ਕਰੋੜ ਰੁਪਿਆ ਜਿਨ੍ਹਾਂ ਦੀ ਜੇਬ ਵਿੱਚ ਜਾਂਦਾ ਸੀ , ਮੋਦੀ ਨੇ ਉਸ ਨੂੰ ਹੀ ਤਾਲਾ ਲਗਾ ਦਿੱਤਾ , ਉਹ ਮੋਦੀ ਨੂੰ ਪਸੰਦ ਕਰਨਗੇ ਕੀ ?


    ਉਹ ਮੋਦੀ ਨੂੰ ਪਸੰਦ ਕਰਨਗੇ ਕੀ ? ਮੋਦੀ ਉਨ੍ਹਾਂ ਨੂੰ ਮੁਸੀਬਤ ਲਗੇਗਾ ਕਿ ਨਹੀਂ ਲਗੇਗਾ ? ਤਕਲੀਫ਼ ਹੋਵੇਗੀ ਕਿ ਨਹੀਂ ਹੋਵੇਗੀ ? ਹੁਣ ਤੁਸੀਂ ਮੈਨੂੰ ਦੱਸੋ ਦੇਸ਼ ਲਈ ਮੈਨੂੰ ਇਹ ਕੰਮ ਕਰਨਾ ਚਾਹੀਦਾ ਹੈ ਕਿ ਨਹੀਂ ਕਰਨਾ ਚਾਹੀਦਾ ਹੈ ? ਮੈਨੂੰ , ਮੇਰੀ ਚਿੰਤਾ ਕਰਨੀ ਚਾਹੀਦੀ ਹੈ ਕਿ ਦੇਸ਼ ਦੀ ਚਿੰਤਾ ਕਰਨੀ ਚਾਹੀਦੀ ਹੈ ? ਮੈਨੂੰ ਮੇਰਾ ਕੀ ਹੋਵੇਗਾ , ਮੇਰਾ ਕੀ ਹੋਵੇਗਾ ? 2019 ਵਿੱਚ ਮੇਰਾ ਕੀ ਹੋਵੇਗਾ , ਇਸ ਤਰ੍ਹਾਂ ਡਰਦੇ ਰਹਿਣਾ ਚਾਹੀਦਾ ਹੈ ਕੀ ? ਹਿੰਮਤ ਨਾਲ ਦੇਸ਼ ਦੇ ਹਿਤ ਵਿੱਚ ਕੰਮ ਕਰਨਾ ਚਾਹੀਦਾ ਹੈ ਕਿ ਨਹੀਂ ਕਰਨਾ ਚਾਹੀਦਾ ਹੈ ? ਅਤੇ ਇਸ ਲਈ ਮੈਂ ਕੀਤਾ ਹੈ negativity ਕਰਨ ਵਾਲੇ ਉਨ੍ਹਾਂ ਨੂੰ ਮੁਬਾਰਕ , ਮੈਂ ਦੇਸ਼ ਹਿਤ ਵਿੱਚ ਕੰਮ ਕੀਤਾ ਹੈ , ਪੂਰੀ ਪਵਿੱਤਰਤਾ ਨਾਲ ਕੀਤਾ ਹੈ। ਤੁਹਾਡੇ ਵੱਲੋਂ positive ਸਮਾਚਾਰ ਪਹੁੰਚਾਉਣ ਦਾ ਯਤਨ ਅਗਰ ਤੁਹਾਡੇ ਵਿੱਚੋਂ ਕੁਝ ਲੋਕ ਨਮੋ ਐਪ ‘ ਤੇ ਚਲੇ ਜਾਣਗੇ , ਕਿੰਨੇ ਲੋਕ ਹਨ ਜਿੰਨਾ ਪਾਸ ਨਮੋ ਐਪ ਹੈ ਕਾਫੀ ਲੋਕਾਂ ਪਾਸ ਹੈ ਲੇਕਿਨ ਬਹੁਤ ਲੋਕਾਂ ਨੂੰ ਡਾਊਨਲੋਡ ਕਰਨੀ ਚਾਹੀਦੀ ਹੈ। ਕਰਨਗੇ ? ਉਸ ਦੇ ਅੰਦਰ ਸਾਰੀਆਂ ਜਾਣਕਾਰੀਆਂ , ਸਹੀ ਜਾਣਕਾਰੀਆਂ ਸਰਕਾਰ ਦੀਆਂ ...... ਇੱਕ – ਇੱਕ ਮਿੰਟ ਦੀ ਜਾਣਕਾਰੀ ਹੈ। ਉਸ ਵਿੱਚੋਂ ਜੋ – ਜੋ ਤੁਹਾਨੂੰ ਠੀਕ ਲਗੇ , ਤੁਹਾਡੇ ਦੋਸਤਾਂ ਨੂੰ , ਤੁਹਾਡੇ ਰਿਸ਼ਤੇਦਾਰਾਂ ਨੂੰ , ਆਪਣੇ ਪਰਿਵਾਰਾਂ ਨੂੰ forward ਕਰ ਦਿਓ .. ਦੇਖੋ positivity ਦਾ ਮਾਹੌਲ ਖੁਦ ਬਣ ਜਾਵੇਗਾ।


    ਪ੍ਰਸ਼‍ਨ : ਆਦਰਯੋਗ ਪ੍ਰਧਾਨ ਮੰਤਰੀ ਜੀ, ਨਮਸਕਾਰ । ਸਾਡੇ ਜਿਹੇ ਨੌਜਵਾਨਾਂ ਦੇ ਬਹੁਤ ਵੱਡੇ ਪ੍ਰੇਰਨਾ ਸ੍ਰੋਤ ਰਹੇ ਹੋ , ਤੁਸੀਂ ਕਈ ਅਜਿਹੇ ਕੰਮ ਕੀਤੇ ਹਨ ਜਿਨ੍ਹਾਂ ਦੀ ਵਜ੍ਹਾ ਨਾਲ ਆਉਣ ਵਾਲੀ ਪੀੜ੍ਹੀ ਤੁਹਾਡਾ ਧੰਨਵਾਦ ਕਰੇਗੀ । ਚਾਹੇ ਨੋਟਬੰਦੀ ਹੋਵੇ ਜਾਂ ਜੀਐੱਸਟੀ , ਲੋਕਾਂ ਨੂੰ ਹੁਣ ਉਸ ਦੀ ਕੀਮਤ ਸਮਝ ਆਉਣ ਲਗੀ ਹੈ। ਇੱਕ CA ਹੋਣ ਦੇ ਨਾਤੇ ਮੈਂ ਇਹ ਜ਼ਰੂਰ ਕਹਿਣਾ ਚਾਹਾਂਗੀ ਕਿ ਇਸਦਾ ਬਹੁਤ ਸਾਰਾ ਫਾਇਦਾ ਹੈ । ਮੇਰਾ, ਸਰ, ਤੁਹਾਨੂੰ ਇੱਕ ਹੀ question ਹੈ ਕਿ ਵੋਟ ਬੈਂਕ ਦੀ ਪਰਵਾਹ ਕੀਤੇ ਬਿਨਾਂ ਤੁਸੀਂ ਇਹ ਸਭ ਕਿਵੇਂ ਕਰ ਸਕਦੇ ਹੋ ? ਜੈ ਹਿੰਦ ।


    ਪ੍ਰਧਾਨ ਮੰਤਰੀ : ਬਹੁਤ ਸਰਲ ਜਿਹਾ ਜਵਾਬ ਹੈ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦੇ ਅਸ਼ੀਰਵਾਦ ਮੇਰੇ ਨਾਲ ਹਨ, ਇਸ ਲਈ ਕਰ ਸਕਦਾ ਹਾਂ । ਦੇਖੋ , ਸਮਾਜਕ ਜੀਵਨ ਵਿੱਚ ਅੱਜ ਭਾਰਤ ਇੱਕ ਅਜਿਹੀ ਅਵਸਥਾ ਵਿੱਚ ਪਹੁੰਚਿਆ ਹੈ, ਇਹ ਮੌਕਾ ਸਾਨੂੰ ਗਵਾਉਣਾ ਨਹੀਂ ਚਾਹੀਦਾ ਹੈ , ਕੋਈ ਕਲਪਨਾ ਕਰ ਸਕਦਾ ਹੈ ਕਿ ਜਦੋਂ ਸਾਡੀ ਸਰਕਾਰ ਬਣੀ ਤਦ ਅਸੀਂ ਦੁਨੀਆ ਵਿੱਚ ਅਰਥਵਿਵਸਥਾ ਵਿੱਚ ਦਸਵੇਂ ਨੰਬਰ ’ਤੇ ਸੀ । ਪੂਰੇ ਵਿਸ਼ਵ ਵਿੱਚ ਅਸੀਂ ਦਸਵੇਂ ਨੰਬਰ ’ਤੇ ਸੀ । ਅੱਜ ਅਸੀਂ ਛੇਵੇਂ ਨੰਬਰ ’ਤੇ ਪਹੁੰਚ ਗਏ । ਚਾਰ ਸਾਲ ਵਿੱਚ ਦਸ ਵਿੱਚੋਂ ਛੇ ਨੰਬਰ ਅਤੇ ਮੈਂ ਤੁਹਾਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ ਉਹ ਦਿਨ ਦੂਰ ਨਹੀਂ ਹੋਵੇਗਾ ਜਦੋਂ ਇਹ ਖ਼ਬਰ ਆਵੇਗੀ ਕਿ ਭਾਰਤ ਹੁਣ ਪੰਜਵੇਂ ਨੰਬਰ ’ਤੇ ਪਹੁੰਚ ਗਿਆ ਹੈ ।


    ਦੁਨੀਆ ਦੇ ਖੁਸ਼ਹਾਲ ਦੇਸ਼ਾਂ ਨੂੰ ਅਸੀਂ ਪਿੱਛੇ ਛੱਡ ਦਿੱਤਾ ਹੈ । ਅੱਜ ਅਸੀਂ ਮਾਣ ਕਰ ਸਕਦੇ ਹਾਂ ਕਿ ਦੁਨੀਆ ਦਾ ਸਭ ਤੋਂ ਉੱਚਾ ਸਟੈਚੂ ਕਿਸਦੇ ਪਾਸ ਹੈ ? ਕੌਣ ਹਿੰਦੁਸਤਾਨੀ ਹੋਵੇਗਾ ਜਿਸ ਨੂੰ ਮਾਣ ਨਹੀਂ ਹੋਵੇਗਾ । ਦੁਨੀਆ ਦਾ, ਹਿੰਦੁਸਤਾਨ ਦਾ ਸਭ ਤੋਂ ਲੰਮਾ ਰੇਲ ਅਤੇ ਰੋਡ ਬ੍ਰਿਜ ਸਾਡੀ ਸਰਕਾਰ ਦੇ ਸਮੇਂ ਲੋਕ ਅਰਪਣ ਹੋਇਆ । ਕਿਸ ਨੂੰ ਮਾਣ ਨਹੀਂ ਹੋਵੇਗਾ । ਪਹਿਲਾਂ ਦੀ ਤੁਲਨਾ ਵਿੱਚ ਜਦੋਂ ਅਸੀਂ ਆਏ 2014 ਵਿੱਚ ਦੇਸ਼ ਵਿੱਚ 38% ਸੈਨੀਟੇਸ਼ਨ ਸੀ , ਪਖ਼ਾਨੇ ਸਨ । ਪਿੰਡ ਵਿੱਚ ਪਖ਼ਾਨੇ 38 % , ਅੱਜ 98 % ਹੋ ਗਏ ਹਨ ।


    ਜਦੋਂ ਅਸੀਂ ਆਏ ਤਦ ਦੇਸ਼ ਦੇ ਅੱਧੇ ਲੋਕਾਂ ਦੇ ਪਾਸ ਬੈਂਕ ਅਕਾਊਂਟ ਨਹੀਂ ਸਨ । ਅੱਜ ਦੇਸ਼ ਦੇ ਕਰੀਬ - ਕਰੀਬ ਸਾਰੇ ਲੋਕਾਂ ਦਾ ਬੈਂਕ ਅਕਾਉਂਟ ਹੋ ਗਿਆ ਹੈ । ਅਤੇ ਅੰਤਰਰਾਸ਼ਟਰੀ ਰਿਪੋਰਟ ਹੈ ਕਿ ਪੂਰੇ ਵਿਸ਼ਵ ਵਿੱਚ ਜਿੰਨੇ ਬੈਂਕ ਅਕਾਊਂਟ ਖੁੱਲ੍ਹੇ ਹਨ ਉਸਦੇ ਅੱਧੇ ਇਕੱਲੇ ਮੋਦੀ ਦੇ ਰਾਜ ਵਿੱਚ ਖੁੱਲ੍ਹੇ ਹਨ । ਅਗਰ ਇੱਕ ਵਾਰ ਕਿਉਂਕਿ ਸਮਾਜ ਨੇ ਮੈਨੂੰ ਇੱਥੇ ਸੌਣ ਲਈ ਨਹੀਂ ਭੇਜਿਆ ਹੈ , ਮੌਜ ਕਰਨ ਲਈ ਨਹੀਂ ਭੇਜਿਆ ਹੈ । ਪ੍ਰਧਾਨ ਮੰਤਰੀ ਪਦ ਨੂੰ enjoy ਕਰਨ ਲਈ ਨਹੀਂ ਭੇਜਿਆ ਹੈ । ਮਜ਼ਦੂਰੀ ਕਰਾਂਗਾ , 24 ਘੰਟੇ ਕੰਮ ਕਰਾਂਗਾ , ਦੇਸ਼ ਲਈ ਜੋ ਕਰ ਸਕਦਾ ਹਾਂ ਉਹ ਕਰਨ ਵਿੱਚ ਮੈਂ ਪਿੱਛੇ ਨਹੀਂ ਹਟਾਂਗਾ ।


    ਪ੍ਰਸ਼‍ਨ : ਨਮਸਕਾਰ ਪ੍ਰਧਾਨ ਮੰਤਰੀ ਜੀ , ਮੇਰਾ ਨਾਮ ਸ਼ਿਖਾ ਹੈ , ਮੈਂ ਇੱਕ ਆਰਟਿਸਟ ਹਾਂ । ਮੇਰਾ ਤੁਹਾਨੂੰ ਇੱਕ ਛੋਟਾ ਜਿਹਾ ਸਵਾਲ ਹੈ । ਤੁਸੀਂ ਭਾਰਤ ਦੇ ਵਿਕਾਸ ਲਈ ਇੰਨੀ ਮਿਹਨਤ ਕਰਕੇ ਇੰਨੀਆਂ ਯੋਜਨਾਵਾਂ ਬਣਾਈਆਂ ਹਨ ਇਨ੍ਹਾਂ ਯੋਜਨਾਵਾਂ ਸਦਕਾ ਅਤੇ ਆਪਣੀ ਦ੍ਰਿਸ਼ਟੀ ਨਾਲ ਤੁਸੀਂ ਭਾਰਤ ਦੇਸ਼ ਦਾ ਭਵਿੱਖ ਕਿਵੇਂ ਦੇਖਦੇ ਹੋ ?


    ਪ੍ਰਧਾਨ ਮੰਤਰੀ : ਮੈਂ ਭਾਰਤ ਦਾ ਭਵਿੱਖ ਬਹੁਤ ਉੱਜਵਲ ਦੇਖਦਾ ਹਾਂ । ਸ਼ਾਨਦਾਰ ਦੇਖਦਾ ਹਾਂ , ਜਾਨਦਾਰ ਦੇਖਦਾ ਹਾਂ । ਤੁਸੀਂ ਮੈਨੂੰ ਦੱਸੋ ਅੱਜ ਪੂਰੇ ਵਿਸ਼ਵ ਵਿੱਚ ਹਿੰਦੁਸਤਾਨ ਦਾ ਡੰਕਾ ਵਜ ਰਿਹਾ ਹੈ ਕਿ ਨਹੀਂ ਵਜ ਰਿਹਾ ਹੈ ? ਸੱਚ ਵਿੱਚ ਦੱਸੋ ਵਜ ਰਿਹਾ ਹੈ ਕਿ ਨਹੀਂ ਵਜ ਰਿਹਾ ਹੈ । ਅਮਰੀਕਾ ਵਿੱਚ ਭਾਰਤ ਦੀ ਗੂੰਜ ਹੈ ਕਿ ਨਹੀਂ ਹੈ ? ਯੂਕੇ ਵਿੱਚ ਵੀ ਭਾਰਤ ਦੀ ਗੂੰਜ ਹੈ ਕਿ ਨਹੀਂ ਹੈ ? ਆਸਟ੍ਰੇਲੀਆ ਵਿੱਚ ਭਾਰਤ ਦੀ ਗੂੰਜ ਹੈ ਕਿ ਨਹੀਂ ਹੈ ? ਕੈਨੇਡਾ ਵਿੱਚ ਵੀ ਭਾਰਤ ਦੀ ਗੂੰਜ ਹੈ ਕਿ ਨਹੀਂ ਹੈ ? ਚਾਰੇ ਪਾਸੇ ਦੁਨੀਆ ਵਿੱਚ ਅੱਜ ਭਾਰਤ ਦੀ , ਭਾਰਤ ਦੇ ਗੌਰਵਗਾਣ ਹੋ ਰਹੇ ਹਨ ਕਿ ਨਹੀਂ ਹੋ ਰਹੇ ਹਨ ?


    ਮੈਂ ਸਮਝਦਾ ਹਾਂ ਇੰਨੇ ਘੱਟ ਸਮੇਂ ਵਿੱਚ ਅਗਰ ਅਸੀਂ ਦੁਨੀਆ ਦੇ ਅੰਦਰ ਭਾਰਤ ਦੇ ਹੱਕ ਦਾ , ਇਹ ਸਭ ਸਾਡਾ ਹੱਕ ਸੀ ਲੇਕਿਨ ਕਿਸੇ ਨੇ ਕੋਸ਼ਿਸ਼ ਨਹੀਂ ਕੀਤੀ , ਅਸੀਂ ਨਵਾਂ ਕੁਝ ਨਹੀਂ ਕੀਤਾ ਸਿਰਫ਼ ਭਾਰਤ ਦਾ ਜੋ ਹੱਕ ਸੀ ਉਸ ਨੂੰ ਦਿਵਾਉਣ ਦੀ ਕੋਸ਼ਿਸ਼ ਕੀਤੀ ਹੈ, ਉਹ ਸਾਨੂੰ ਅੱਜ ਮਿਲਿਆ ਹੈ। ਕੋਈ ਕਲਪਨਾ ਕਰ ਸਕਦਾ ਹੈ ਕਿ ਅਸੀਂ ਕਹੀਏ ਕਿ ਅੰਰਤਰਾਸ਼ਟਰੀ ਯੋਗਾ ਦਿਵਸ ਮਨਾਓ ਅਤੇ ਦੁਨੀਆ ਦੇ ਕਰੀਬ - ਕਰੀਬ ਸਾਰੇ ਦੇਸ਼ ਨੱਕ ਪਕੜ ਦੇ ਬੈਠ ਜਾਣ । ਮਾਣ ਹੁੰਦਾ ਹੈ ਕਿ ਨਹੀਂ ਹੁੰਦਾ ਹੈ ?


    ਦੁਨੀਆ ਦੇ ਅਨੇਕ ਦੇਸ਼ ਇਜ਼ਰਾਈਲ ਅਤੇ ਫਿਲੀਸਤੀਨ ਲੜਦੇ ਹੋਣ , ਲੇਕਿਨ ਇਜ਼ਰਾਈਲ ਅਤੇ ਫਿਲੀਸਤੀਨ ਦੋਵੇਂ ਸਾਡੇ ਨਾਲ ਦੋਸਤੀ ਕਰਦੇ ਹੋਣ , ਇਹ ਦੇਸ਼ ਲਈ ਮਾਣ ਦੀ ਗੱਲ ਹੈ ਕਿ ਨਹੀਂ ਹੈ ? ਇਰਾਨ ਅਤੇ ਸਊਦੀ ਅਰਬ ਦਰਮਿਆਨ ਤਣਾਅ ਹੋਵੇਗਾ ਲੇਕਿਨ ਦੋਵੇਂ ਸਾਡੇ ਨਾਲ ਜੁੜ ਜਾਣ , ਦੋਵੇਂ ਸਾਡੇ ਨਾਲ ਦੋਸਤੀ ਕਰਨ ਇਹ ਸਾਡੇ ਲਈ ਮਾਣ ਹੋਵੇਗਾ ਕਿ ਨਹੀਂ ਹੋਵੇਗਾ ? ਅੱਜ ਭਾਰਤ ਨੇ ਆਪਣੇ ਲਈ ਇੱਕ ਜਗ੍ਹਾ ਬਣਾਈ ਹੈ। ਉਸੇ ਤਰ੍ਹਾਂ ਜਿਵੇਂ ਮੈਂ ਕਿਹਾ ਆਰਥਕ ਖੇਤਰ ਵਿੱਚ ਅਸੀਂ ਇੰਨੇ ਅੱਗੇ ਵਧੇ ਹਾਂ । ਹਰ ਖੇਤਰ ਵਿੱਚ ਅਸੀਂ ਅੱਗੇ ਵਧੇ ਰਹੇ ਹਾਂ ।


    ਅੱਜ ਸਟਾਰਟ ਅੱਪ , ਸਟਾਰਟ ਅੱਪ ਜੋ ਸਾਡੇ ਦੇਸ਼ ਦਾ 800 ਮਿਲੀਅਨ ਯੂਥ ਹੋਵੇ , ਜਿਸ ਦੇਸ਼ ਕੋਲ 800 ਮਿਲੀਅਨ ਯਾਨੀ 65 % ਜਨਸੰਖਿਆ 35 ਸਾਲ ਤੋਂ ਘੱਟ ਉਮਰ ਦੀ ਹੋਵੇ ਉਹ ਦੇਸ਼ ਜਵਾਨ ਹੈ , ਜਵਾਨੀ ਦੀ ਤਾਕਤ ਹੈ , ਜਵਾਨੀ ਦੀ ਉਮੰਗ ਹੈ , ਜਵਾਨੀ ਦੀ ਊਰਜਾ ਹੈ , ਜਵਾਨੀ ਦੇ ਸੁਪਨੇ ਹਨ ਉਹ ਦੇਸ਼ ਪਿੱਛੇ ਕਿਵੇਂ ਰਹਿ ਸਕਦਾ ਹੈ । ਜ਼ਰੂਰਤ ਹੈ ਉਸ ਨੂੰ ਸਹੀ ਅਵਸਰ ਦਿੱਤਾ ਜਾਵੇ , ਅਵਸਰ ਦਿੱਤਾ ਜਾਵੇ ਤਾਂ ਆਪਣੇ ਆਪ ਦਾ ਨਤੀਜਾ ਮਿਲ ਸਕਦਾ ਹੈ। ਅਤੇ ਇਸ ਲਈ ਮੈਂ ਭਾਰਤ ਦੇ ਉੱਜਵਲ ਭਵਿੱਖ ਦੇ ਮੂਲ ਵਿੱਚ ਭਾਰਤ ਦੀ ਯੁਵਾ ਸ਼ਕਤੀ , ਭਾਰਤ ਦਾ ਵਧਦਾ ਹੋਇਆ ਮੱਧ ਵਰਗ ਦਾਇਰਾ , ਭਾਰਤ ਦੇ ਸਰਵਿਸ ਸੈਕਟਰ ਵਿੱਚ ਭਾਰਤ ਦਾ ਦੁਨੀਆ ਵਿੱਚ ਹੁੰਦਾ ਜਾ ਰਿਹਾ ਯੋਗਦਾਨ , ਖੇਤੀਬਾੜੀ ’ਤੇ ਸਾਡੀ ਆਤਮਨਿਰਭਰਤਾ , ਦੁੱਧ ਦੇ ਉਤਪਾਦਨ ਵਿੱਚ ਦੁਨੀਆ ਵਿੱਚ ਨੰਬਰ ਇੱਕ, ਅਜਿਹੇ ਕਈ ਵਿਸ਼ੇ ਹਨ ।


    ease of doing business ਵਿੱਚ 142 ਤੋਂ 77 ’ ਤੇ ਪਹੁੰਚ ਜਾਣਾ , ਕੋਈ ਵੀ ਪੈਰਾਮੀਟਰ ਲੈ ਲਵੋ । ਅੱਜ ਦੁਨੀਆ ਦੀ ਸਭ ਤੋਂ ਤੇਜ਼ ਰਫ਼ਤਾਰ ਨਾਲ ਚਲਣ ਵਾਲੀ ਵੱਡੀ ਇਕੋਨੋਮੀ ਵਿੱਚ ਭਾਰਤ ਨੰਬਰ ਇੱਕ ਹੈ । ਇਹ ਸਾਰੀਆਂ ਚੀਜ਼ਾਂ ਹਨ । ਅੱਜ ਭਾਰਤ ਵਿੱਚ ਚਾਈਨਾ ਵਿੱਚ ਜਿੰਨਾ foreign direct investment ਆਉਂਦਾ ਹੈ ਹਿੰਦੁਸ‍ਤਾਨ ਉਨ੍ਹਾਂ ਤੋਂ ਅੱਗੇ ਨਿਕਲ ਗਿਆ, ਇਹ ਭਾਰਤ ਲਈ ਮਾਣ ਦੀ ਗੱਲ ਹੈ । ਵਿਸ਼ਵ ਵਿੱਚ ਇੱਕ ਵਿਸ਼ਵਾਸ ਪੈਦਾ ਕੀਤਾ ਹੈ। ਇਹ ਸਾਰੇ ਅਧਾਰ ’ਤੇ ਮੈਂ ਕਹਿ ਸਕਦਾ ਹਾਂ ਕਿ ਮੇਰੇ ਦੇਸ਼ ਦਾ ਭਵਿੱਖ ਉੱਜਵਲ ਹੈ ।


    ਮੇਰੇ 800 ਮਿਲੀਅਨ ਨੌਜਵਾਨ 35 ਸਾਲ ਤੋਂ ਘੱਟ ਉਮਰ ਦੇ ਨੌਜਵਾਨ ਦੀ ਤਾਕਤ ਅਤੇ ਜੋ ਇਸ ਮਿਲੈਨੀਅਮ ਦੇ ਬੱਚੇ ਹਨ, ਜੋ 21ਵੀਂ ਸਦੀ ਵਿੱਚ ਪੈਦਾ ਹੋਏ ਹਨ , ਨਵੇਂ ਸੁਪਨੇ, ਨਵੀਂ ਤਾਕਤ ਲੈ ਕੇ ਆਏ ਹਨ । ਅਤੇ ਇਹੀ ਮੇਰੇ ਆਉਣ ਵਾਲੇ ਹਿੰਦੁਸਤਾਨ ਨੂੰ ਖਿੱਚ ਕੇ ਲੈ ਜਾਣ ਵਾਲੇ ਲੋਕ ਹਨ, ਉਨ੍ਹਾਂ ਨੂੰ ਮੇਰੀਆਂ ਬਹੁਤ ਸ਼ੁਭਕਾਮਨਾਵਾਂ ।


    ਪ੍ਰਸ਼‍ਨ : ਨਮਸਕਾਰ ਪ੍ਰਧਾਨ ਮੰਤਰੀ ਜੀ, ਮੈਂ ਆਰ. ਜੇ, ਵਿਸ਼੍ਰਤੀ (ਵਿਸ਼ਰੁਤੀ) ਹਾਂ red FM ਤੋਂ morning show ਕਰਦੀ ਹਾਂ । ਅਤੇ ਬਹੁਤ ਹੀ ਮਾਣ ਨਾਲ ਇਹ ਗੱਲ ਕਹਿਣਾ ਚਾਹੁੰਦੀ ਹਾਂ ਕਿ ਪਹਿਲੀ ਵਾਰ ਇਸ ਦੇਸ਼ ਨੂੰ ਅਜਿਹਾ ਲੀਡਰ ਮਿਲਿਆ ਹੈ ਜਿਸ ਦੇ ਨਾਲ ਸਭ ਤੋਂ ਜ਼ਿਆਦਾ ਯੂਥ youngster ਦੀ followership ਹੈ ਅਤੇ ਉਹ ਤੁਸੀਂ ਹੋ । and that brings to me my question ਕਿ ਰੋਜ਼ ਸਵੇਰੇ ਸ਼ੋਅ ਵਿੱਚ ਕਈ ਸਾਰੇ ਅਜਿਹੇ youngster ਨਾਲ ਗੱਲ ਹੁੰਦੀ ਹੈ ,


    ਅਜਿਹੇ student ਨਾਲ ਗੱਲ ਹੁੰਦੀ ਹੈ ਜੋ ਇਹ ਕਹਿੰਦੇ ਹਨ ਕਿ ਟੀਵੀ ’ਤੇ ਜੋ political discussion ਚਲਦੇ ਹਨ discuss ਹੁੰਦੇ ਹਨ ਜੋ debates ਹੁੰਦੀਆਂ ਹਨ ਉਸ ਤੋਂ ਬਹੁਤ confuse feel ਕਰਦੇ ਹਨ । ਅਜਿਹੇ ਬਹੁਤ ਸਾਰੇ first time voters ਹਨ ਜਿਨ੍ਹਾਂ ਨੂੰ ਸਮਝ ਨਹੀਂ ਆਉਂਦਾ ਕਿ ਉਹ ਕਿਸ ਦਿਸ਼ਾ ਵਿੱਚ ਜਾਣ ਅਤੇ simple ਸ਼ਬਦ ਕਿ ਕਿਸ ਨੂੰ ਵੋਟ ਦੇਣ ਤਾਂ ਉਨ੍ਹਾਂ ਸਾਰੇ first voters ਨੂੰ ਜਾਂ ਅਜਿਹੇ young voters ਨੂੰ ਤੁਸੀਂ ਕੀ ਕਹਿਣਾ ਚਾਹੋਗੇ ?


    ਪ੍ਰਧਾਨ ਮੰਤਰੀ : ਇਹ ਗੱਲ ਠੀਕ ਹੈ ਕਿ ਸਾਡੇ ਦੇਸ਼ ਵਿੱਚ , ਸਾਡਾ ਲੋਕਤੰਤਰ ਬਹੁਤ ਮਜ਼ਬੂਤ ਹੈ । ਸਾਡਾ ਲੋਕਤੰਤਰ ਬਹੁਤ ਵਾਇਬ੍ਰੈਂਟ ਹੈ ਲੇਕਿਨ ਸਾਡੇ ਦੇਸ਼ ਦੇ ਰਾਜਨੀਤਕ ਦਲਾਂ ਦੀ ਮਾਨਸਿਕਤਾ ਹਾਲੇ ਵੀ ਬਹੁਤ ਪੁਰਾਣੀ ਹੈ ਅਤੇ ਇਸ ਲਈ ਲਗਾਤਾਰ development ਦੇ ਮੁੱਦਿਆਂ ’ਤੇ debate ਹੋਵੇ , ਆਮ ਮਾਨਵ ਦੀ ਆਸ , ਅਕਾਂਖਿਆ ਅਤੇ ਉਮੀਦਾਂ ਦੇ ਸੰਦਰਭ ਵਿੱਚ debate ਹੋਵੇ । ਰੇਲ , ਰੋਡ , ਬਿਜਲੀ , ਪਾਣੀ , ਸੜਕ ਇਨ੍ਹਾਂ ਸਾਰੀਆਂ ਚੀਜ਼ਾਂ ’ਤੇ ਚਰਚਾ ਹੋਵੇ ਲੇਕਿਨ ਬਦਕਿਸਮਤੀ ਨਾਲ ਸਾਡੇ ਵਿਰੋਧ ਵਿੱਚ ਬੈਠੇ ਹੋਏ ਲੋਕ ਉਨ੍ਹਾਂ ਲਈ ਮੁੱਦਿਆਂ ’ਤੇ ਬਹਿਸ ਕਰਨਾ ਬਹੁਤ ਮੁਸ਼ਕਲ ਹੈ ।


    ਕਿਉਂਕਿ ਅਗਰ ਉਹ ਕਹਿਣਗੇ ਕਿ agriculture ਵਿੱਚ ਕੀ ਹੋਇਆ ਤਾਂ ਅੰਕੜੇ ਦੱਸਣਗੇ ਕਿ ਮੋਦੀ ਨੇ ਤਾਂ ਪਹਿਲਾਂ ਤੋਂ ਜ਼ਿਆਦਾ ਚੰਗਾ ਕਰ ਦਿੱਤਾ । ਰੋਜ਼ਗਾਰ ਵਿੱਚ ਕੀ ਕੀਤਾ ਤਾਂ ਮੋਦੀ ਨੇ ਪਹਿਲਾਂ ਤੋਂ ਜ਼ਿਆਦਾ ਚੰਗਾ ਕਰ ਦਿੱਤਾ । ਨਵੀਆਂ-ਨਵੀਆਂ ਯੋਜਨਾਵਾਂ ਨੂੰ ਲੈਣਗੇ ਤਾਂ ਕਹਿਣਗੇ ਕਿ ਮੋਦੀ ਤੋਂ ਜ਼ਿਆਦਾ ਹੋ ਗਿਆ । ਤਾਂ ਉਨ੍ਹਾਂ ਲਈ ਬਹੁਤ ਪਰੇਸ਼ਾਨੀ ਹੋ ਰਹੀ ਹੈ । ਅਤੇ ਇਸ ਲਈ ਬਦਕਿਸਮਤੀ ਨਾਲ ਸਾਡੇ ਦੇਸ਼ ਦੇ ਜ਼ਿੰਮੇਵਾਰ ਦਲ ਵੀ ਮੁੱਦਿਆਂ ’ਤੇ ਚਰਚਾ ਕਰਨ ਲਈ ਤਿਆਰ ਨਹੀਂ ਹਨ ।


    ਉਨ੍ਹਾਂ ਦਾ ਇੱਕ ਹੀ ਮੁੱਦਾ ਹੈ , ਇੱਕ ਹੀ ਮੁੱਦਾ ਹੈ ਕਿਹੜਾ ਮੁੱਦਾ ਹੈ, ਪਤਾ ਹੈ .... ਉਨ੍ਹਾਂ ਦਾ ਇੱਕ ਹੀ ਮੁੱਦਾ ਹੈ ਮੋਦੀ ਉਹ ਸਵੇਰੇ ਉਠਦੇ ਹੀ ਮੋਦੀ , ਮੋਦੀ , ਮੋਦੀ ਮੋਦੀ ਤੋਂ ਸ਼ੁਰੂ ਹੋ ਜਾਂਦੇ ਹਨ ਰਾਤ ਨੂੰ ਵੀ ਪਤਾ ਨਹੀਂ ਉਨ੍ਹਾਂ ਨੂੰ ਨੀਂਦ ਆਉਂਦੀ ਹੋਵੇਗੀ ਕਿ ਨਹੀਂ ਆਉਂਦੀ ਹੋਵੇਗੀ । ਉਨ੍ਹਾਂ ਲਈ ਮੁੱਦਾ ਮੋਦੀ ਹੈ ਸਾਡੇ ਲਈ ਮੁੱਦਾ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦੇ ਸੁਪਨੇ ਹਨ । ਉਨ੍ਹਾਂ ਲਈ ਮੁੱਦਾ ਮੋਦੀ ਹੈ, ਸਾਡੇ ਲਈ ਸਵਾ ਸੌ ਕਰੋੜ ਦੇਸ਼ ਵਾਸੀਆਂ ਦੀਆਂ ਉਮੀਦਾਂ , ਅਕਾਂਖਿਆਵਾਂ ਹਨ ।


    ਉਨ੍ਹਾਂ ਲਈ ਮੁੱਦਾ ਮੋਦੀ ਹੈ ਸਾਡੇ ਲਈ ਸਾਡੇ ਦੇਸ਼ ਦੇ ਕਿਸਾਨ ਨੂੰ ਤਾਕਤਵਰ ਬਣਾਉਣਾ ਸਾਡਾ ਮੁੱਦਾ ਹੈ । ਉਨ੍ਹਾਂ ਲਈ ਮੋਦੀ ਮੁੱਦਾ ਹੈ ਸਾਡੇ ਲਈ ਜੋ ਸ਼ਹਿਰ ਕੋਲ ਹੈ ਉਹ ਪਿੰਡ ਨੂੰ ਵੀ ਮਿਲਣਾ ਚਾਹੀਦਾ ਹੈ ਉਨ੍ਹਾਂ ਸੁਵਿਧਾਵਾਂ ਨੂੰ ਉਨ੍ਹਾਂ ਤੱਕ ਲੈ ਜਾਣ ਦਾ ਸਾਡਾ ਯਤਨ ਹੈ । ਉਨ੍ਹਾਂ ਲਈ ਮੁੱਦਾ ਮੋਦੀ ਹੈ ਸਾਡੇ ਲਈ 800 ਮਿਲੀਅਨ ਨੌਜਵਾਨਾਂ ਦੇ ਸੁਪਨਿਆਂ ਨੂੰ ਪੂਰਾ ਕਰਨ ਲਈ ਉਨ੍ਹਾਂ ਦੇ ਅਵਸਰਾਂ ਨੂੰ ਖੰਭ ਦੇਣ ਲਈ ਅਜਿਹੀਆਂ ਯੋਜਨਾਵਾਂ ਨੂੰ ਲਿਆਉਣਾ, ਇਹ ਸਾਡੀ ਦਿਨ - ਰਾਤ ਦੀ ਚਿੰਤਾ ਅਤੇ ਵਿਸ਼ਾ ਹੈ । ਉਨ੍ਹਾਂ ਲਈ ਨਹੀਂ ਹੈ ।


    ਅਤੇ ਇਸ ਲਈ ਕਿਸੇ ਵੀ ਨੌਜਵਾਨ ਨੂੰ confusion ਹੋਣਾ ਬਹੁਤ ਸੁਭਾਵਿਕ ਹੈ। ਲੇਕਿਨ ਅੱਜ ਸਥਿਤੀ ਉਹ ਨਹੀਂ ਹੈ। ਕੁਝ ਬਦਲਾਅ ਹਨ । ਪਹਿਲਾਂ ਇਹ ਟੀਵੀ , ਅਖ਼ਬਾਰਾਂ ਜੋ ਪਰੋਸਦੇ ਸਨ ਤੁਹਾਨੂੰ ਉਹੀ ਲੈਣਾ ਪੈਂਦਾ ਸੀ । ਹੁਣ ਤੁਹਾਡੇ ਮੋਬਾਈਲ ਫੋਨ ’ਤੇ ਪੂਰੀ ਦੁਨੀਆ ਹੈ। ਤੁਸੀਂ ਵੈਰੀਫਾਈ ਕਰ ਸਕਦੇ ਹੋ , enquiry ਕਰ ਸਕਦੇ ਹੋ, ਇਹ ਸੱਚ ਬੋਲ ਰਿਹਾ ਹੈ ਕਿ ਝੂਠ ਬੋਲ ਰਿਹਾ ਹੈ । ਅਰਾਮ ਨਾਲ ਕਰ ਸਕਦੇ ਹੋ । ਤੁਹਾਨੂੰ ਪਤਾ ਹੋਣਾ ਚਾਹੀਦਾ ਹੈ । ਤੁਸੀਂ ਇਕੱਠੇ ਤਿੰਨ ਅਖ਼ਬਾਰ ਲੈ ਬੈਠੋ .... ਇੱਕ ਖ਼ਬਰ ਇੱਕ ਅਖ਼ਬਾਰ ਵਿੱਚ ਇੱਕ ਪਹਿਲੇ ਪੇਜ ’ਤੇ ਹੋਵੇਗੀ , ਦੂਜੇ ਵਿੱਚ ਤੀਜੇ ਪੇਜ ’ਤੇ ਹੋਵੇਗੀ , ਚੌਥੇ ਵਿੱਚ ਇੱਕ ਕੋਨੇ ਵਿੱਚ ਕਿਤੇ ਪਈ ਹੋਵੋਗੀ ।


    ਤਾਂ ਤੁਹਾਡੇ ਮਨ ਵਿੱਚ ਉੱਠਣਾ ਚਾਹੀਦਾ ਹੈ ਕਿ ਭਈ ਅਜਿਹਾ ਕਿਉਂ ਅਗਰ ਖ਼ਬਰ ਇਨ੍ਹਾਂ ਲਈ ਇੰਨੀ ਮਹੱਤਵਪੂਰਨ ਸੀ ਤਾਂ ਇਨ੍ਹਾਂ ਲਈ ਬੇਕਾਰ ਕਿਉਂ ਹੈ ? ਤਾਂ ਫਿਰ ਪਤਾ ਚਲ ਜਾਵੇਗਾ ਕਿ ਕਿਸ ਅਖ਼ਬਾਰ ਦਾ ਕੀ ਸੁਭਾਵ ਹੈ ? ਤੁਹਾਨੂੰ ਮੁਸ਼ਕਿਲ ਨਹੀਂ ਹੋਵੇਗੀ । ਤੁਸੀਂ ਟੀਵੀ ਚੈਨਲ ਵੀ ਤਿੰਨ-ਚਾਰ ਦੇਖ ਲਵੋਗੇ ਤਾਂ ਪਤਾ ਚਲੇਗਾ ਕਿ ਇੱਕ ਹੀ ਖ਼ਬਰ ਨੂੰ ਇਹ ਇਸ ਤਰ੍ਹਾਂ ਬੋਲ ਰਿਹਾ ਹੈ , ਇਹ ਇਸ ਤਰ੍ਹਾਂ ਬੋਲ ਰਿਹਾ ਹੈ। ਤਾਂ ਤੁਸੀਂ ਅਰਾਮ ਨਾਲ ਅਤੇ ਮੈਂ ਮੰਨਦਾ ਹਾਂ ਸਾਡੇ ਦੇਸ਼ ਦੇ ਨਵੀਂ ਪੀੜ੍ਹੀ ਦੇ ਨੌਜਵਾਨ ਹਨ ਜੋ first time voter ਹਨ ਉਨ੍ਹਾਂ ਵਿੱਚ ਇਹ ਮਹਾਰਥ ਸਾਡੇ ਤੋਂ ਵੀ ਜ਼ਿਆਦਾ ਹੈ । ਉਹ ਮੋਬਾਈਲ ਫੋਨ ’ਤੇ ਸਾਰੀ ਦੁਨੀਆ ਖੋਜ ਕੇ , ਉਹ ਗੂਗਲ ਗੁਰੂ ਦੇ ਵਿਦਿਆਰਥੀ ਹਨ , ਉਹ ਗੂਗਲ ਨੂੰ ਪੁੱਛਣਗੇ ਦੱਸ ਭਈ ਕਿ ਇਹ ਮੋਦੀ ਅਜਿਹਾ ਕਹਿ ਰਿਹਾ ਹੈ , ਸੱਚ ਕੀ ਹੈ ਤਾਂ ਪੰਜ ਮਿੰਟ ਵਿੱਚ ਮਿਲ ਜਾਵੇਗਾ ।


    ਮੈਂ ਚਾਹੁੰਦਾ ਹਾਂ ਦੇਸ਼ ਦੀ ਯੁਵਾ ਪੀੜ੍ਹੀ ਖ਼ਬਰਾਂ ਦਾ ਬਰਾਬਰ ਬਰੀਕੀ ਨਾਲ analysis ਕਰਨ ਦੀ ਆਦਤ ਪਾਵੇ । ਕਿਸ ਦੀ ਖ਼ਬਰ ਸਹੀ ਨਿਕਲਦੀ ਹੈ ਉਸ ਦਾ ਇੱਕ ਖਾਕਾ ਬਣਾਈਏ ਅਤੇ ਉਹ ਵਿਸ਼ਵਾਸ ਹੋ ਜਾਵੇਗਾ ਕਿ ਕਿਸ ਰਸਤੇ ਨੂੰ ਚੁਣਨਾ ਹੈ। ਲੇਕਿਨ ਪਰਿਵਾਰਵਾਦ , ਜਾਤੀਵਾਦ , ਫਿਰਕਾ ਪ੍ਰਸਤੀ , ਭ੍ਰਿਸ਼ਟਾਚਾਰ , ਊਚ-ਨੀਚ ਦਾ ਭਾਵ ਇਹ ਸਾਰੀਆਂ ਚੀਜ਼ਾਂ ਨੇ ਦੇਸ਼ ਨੂੰ ਬਰਬਾਦ ਕੀਤਾ ਹੈ ।


    ਉਸ ਤੋਂ ਜੋ ਮੁਕਤੀ ਦਿਵਾਉਂਦਾ ਹੈ ਅਤੇ ਜੋ ਦੇਸ਼ ਨੂੰ ਅੱਗੇ ਲੈ ਜਾਣ ਲਈ ਸੋਚਦਾ ਹੈ ਉਸ ਦੇ ਨਾਲ ਚਲਣਾ ਚਾਹੀਦਾ ਹੈ । ਇਹ ਭਾਵ ਸਾਡੀ ਨਵੀਂ ਪੀੜ੍ਹੀ ਵਿੱਚ ਹੋਣਾ ਚਾਹੀਦਾ ਹੈ । ਸਾਡੇ first time voters ਨੇ ਐਮਰਜੈਂਸੀ ਕੀ ਸੀ , ਹਿੰਦੁਸਤਾਨ ਨੂੰ ਜੇਲਖਾਨਾ ਬਣਾ ਦਿੱਤਾ ਸੀ , ਉਸ ਨੂੰ ਪਤਾ ਨਹੀਂ ਹੈ । ਸਾਡੇ first time voter ਨੂੰ , ਮੈਨੂੰ ਤਾਂ ਪਤਾ ਹੈ ਗੁਜਰਾਤ ਵਿੱਚ ਜੋ voter ਹੁਣੇ ਬਣੇ ਉਨ੍ਹਾਂ ਨੂੰ ਪਤਾ ਹੀ ਨਹੀਂ ਕਿ ਪਹਿਲਾਂ ਭੋਜਨ ਕਰਦੇ ਸਮੇਂ ਬਿਜਲੀ ਨਹੀਂ ਆਉਂਦੀ ਸੀ । ਜਦੋਂ ਮੈਂ ਮੁੱਖ ਮੰਤਰੀ ਬਣਿਆ ਗੁਜਰਾਤ ਵਿੱਚ 2001 ਵਿੱਚ ਤਦ ਸਭ ਤੋਂ ਪਹਿਲਾਂ ਲੋਕਾਂ ਨੇ ਮੇਰੇ ਤੋਂ ਕੀ ਮੰਗ ਕੀਤੀ ਸੀ । ਮੈਨੂੰ ਗੁਲਦਸਤਾ ਦੇਣ ਆਉਂਦੇ ਸਨ ।


    ਨਵਾਂ ਮੁੱਖ ਮੰਤਰੀ ਬਣਿਆ ਸੀ । ਤਾਂ ਜਾਣ ਪਹਿਚਾਣ ਕਰਦੇ ਸਨ, ਅਸੀਂ ਉਸ ਜ਼ਿਲ੍ਹੇ ਤੋਂ ਆਏ ਹਾਂ ਤੁਹਾਨੂੰ ਬਹੁਤ ਸ਼ੁਭਕਾਮਨਾਵਾਂ ਹਨ, ਤੁਸੀਂ ਮੁੱਖ ਮੰਤਰੀ ਬਣ ਗਏ । ਫਿਰ ਹੌਲੀ-ਹੌਲੀ ਕਹਿੰਦੇ ਸਨ ਸਾਹਿਬ ਇੱਕ ਕੰਮ ਕਰ ਦਿਓ । ਮੈਂ ਕਹਿੰਦਾ ਸੀ ਕੀ ? ਕਿ ਸਾਹਿਬ ਘੱਟ ਤੋਂ ਘੱਟ ਸ਼ਾਮ ਨੂੰ ਖਾਣਾ ਖਾਂਦੇ ਸਮੇਂ ਬਿਜਲੀ ਮਿਲੇ ਇੰਨਾ ਕਰ ਦਿਓ , ਇਹ ਦਿਨ ਸਨ ਗੁਜਰਾਤ ਦੇ ... ਅੱਜ 24 ਘੰਟੇ ਬਿਜਲੀ ਮਿਲ ਰਹੀ ਹੈ। ਲੇਕਿਨ ਉਸ ਸਮੇਂ ਜੋ ਤਿੰਨ ਸਾਲ ਦਾ ਬਾਲਕ ਸੀ ਉਸ ਨੂੰ ਪਤਾ ਨਹੀਂ ਹੈ ਕਿ ਉਸ ਦੇ ਮਾਂ-ਬਾਪ ਨੂੰ ਹਨੇਰੇ ਵਿੱਚ ਹੀ ਗੁਜਾਰਾ ਕਰਨਾ ਪਿਆ ਸੀ ।


    ਅਤੇ ਇਸ ਲਈ ਇਹ ਨਵੀਂ ਪੀੜ੍ਹੀ ਨੂੰ ਦੱਸਣਾ ਪਵੇਗਾ ਕਿ ਦੇਸ਼ ਨੂੰ 70 ਸਾਲ ਕਿਵੇਂ ਲੁੱਟਿਆ ਗਿਆ, ਕਿਵੇਂ ਬਰਬਾਦ ਕੀਤਾ ਗਿਆ ਹੈ ਅਤੇ ਪਹਿਲੀ ਵਾਰ, ਇਨ੍ਹਾਂ ਪੰਜ ਵਰ੍ਹਿਆਂ ਵਿੱਚ ਇਸ ਬਰਬਾਦੀ ਤੋਂ ਬਚਾਉਣ ਦੀ ਕੋਸ਼ਿਸ਼ ਹੋ ਰਹੀ ਹੈ। ਹਾਲ ਵੀ ਮੈਂ ਇਹ ਨਹੀਂ ਕਹਿੰਦਾ ਹਾਂ, ਮੈਂ ਸਭ ਕਰ ਲਿਆ ਹੈ । ਮੈਂ ਅਜਿਹਾ ਦਾਅਵਾ ਕਦੇ ਨਹੀਂ ਕੀਤਾ ਹੈ । ਲੇਕਿਨ ਕੀਤਾ ਹੈ, ਉਹ ਸਹੀ ਦਿਸ਼ਾ ਵਿੱਚ ਕੀਤਾ ਹੈ। ਸਹੀ ਕਰਨ ਲਈ ਕੀਤਾ ਹੈ । ਅਤੇ ਆਪਣੀ ਚਮੜੀ ਬਚਾ ਕੇ ਨਹੀਂ ਕੀਤਾ ਹੈ, ਜੀ-ਜਾਨ ਨਾਲ ਕੀਤਾ ਹੈ। ਖ਼ੁਦ ਨੂੰ ਦਾਅ ’ਤੇ ਲਗਾ ਕੇ ਕਰ ਦਿੱਤਾ ਹੈ ।


    ਅਤੇ ਮੈਂ ਅੱਗੇ ਵੀ ਤੁਹਾਨੂੰ ਵਿਸ਼ਵਾਸ ਦਿਵਾਉਂਦਾ ਹਾਂ ਕਿ ਨਾ ਮੈਂ ਰੁਕਣ ਵਾਲਾ ਹਾਂ, ਨਾ ਮੈਂ ਥੱਕਣ ਵਾਲਾ ਹਾਂ ਅਤੇ ਨਾ ਹੀ ਝੂਠ ਦੇ ਸਾਹਮਣੇ ਕਦੇ ਝੁਕਣ ਵਾਲਾ ਹਾਂ । ਮੇਰਾ ਸਿਰ ਝੁੱਕਦਾ ਹੈ ਸਿਰਫ਼ ਇੱਕ ਹੀ ਜਗ੍ਹਾ ’ ਤੇ ਸਵਾ ਸੌ ਕਰੋੜ ਹਿੰਦੁਸਤਾਨੀਆਂ ਦੇ ਅੱਗੇ । ਅਤੇ ਮੇਰਾ ਕੋਈ ਰਿਮੋਟ ਕੰਟਰੋਲ ਹੈ ਤਾਂ ਸਵਾ ਸੌ ਕਰੋੜ ਦੇਸ਼ਵਾਸੀ ਮੇਰਾ ਰਿਮੋਟ ਕੰਟਰੋਲ ਹੈ । ਮੈਂ ਉਨ੍ਹਾਂ ਨੂੰ ਸਮਰਪਿਤ ਹਾਂ । ਉਨ੍ਹਾਂ ਦੇ ਸੁਪਨਿਆਂ ਨੂੰ ਸਮਰਪਿਤ ਹਾਂ । ਅਤੇ ਉਨ੍ਹਾਂ ਲਈ ਕੰਮ ਕਰਨ ਦਾ ਫ਼ੈਸਲਾ ਕਰ - ਕਰਕੇ ਮੈਂ ਚਲਿਆ ਹਾਂ ।


    ਤੁਹਾਡਾ ਅਸ਼ੀਰਵਾਦ ਬਣਿਆ ਰਹੇ , ਮੈਨੂੰ ਅੱਛਾ ਲਗਿਆ ਇਹ ਪ੍ਰੋਗਰਾਮ ਦੀ ਰਚਨਾ ਲਈ ਮੈਂ ਇੱਥੋਂ ਦੇ ਮੇਰੇ ਸਾਂਸਦ ਸਾਹਿਬਾਨ ਦਾ ਧੰਨਵਾਦ ਕਰਦਾ ਹਾਂ, ਉਨ੍ਹਾਂ ਨੇ ਵਧੀਆ ਰਚਨਾ ਕੀਤੀ ਇੱਥੋਂ ਦੇ ਪਾਰਟੀ ਦੇ ਲੋਕਾਂ ਦਾ ਮੈਂ ਧੰਨਵਾਦ ਕਰਦਾ ਹਾਂ ਕਿ ਮੈਨੂੰ ਅਜਿਹੇ ਹੋਣਹਾਰ ਲੋਕਾਂ ਨਾਲ ਮਿਲਣ ਦਾ ਮੌਕਾ ਮਿਲਿਆ ਅਤੇ ਮੈਂ ਦੇਖਿਆ ਕਿ ਸਵਾਲ ਪੁੱਛਣ ਵਿੱਚ ਵੀ ਬੇਟੀਆਂ ਜ਼ਿਆਦਾ ਅੱਗੇ ਸਨ । ਤਾਂ ਮੈਂ ਇਸ women empowerment ਨੂੰ ਵੀ ਵਧਾਈ ਦਿੰਦਾ ਹਾਂ ।


    ਬਹੁਤ-ਬਹੁਤ ਧੰਨਵਾਦ ਦੋਸਤੋ ਮੈਨੂੰ ਬਹੁਤ ਖੁਸ਼ੀ ਹੋਈ । ਮੈਂ ਫਿਰ ਤੋਂ ਇੱਕ ਵਾਰ ਜੋ ਨੌਜਵਾਨ ਹਜ਼ਾਰਾਂ ਦੀ ਤਾਦਾਦ ਵਿੱਚ ਬਾਹਰ ਖੜ੍ਹੇ ਹਨ ਉਨ੍ਹਾਂ ਤੋਂ ਖਿਮਾ ਮੰਗਦਿਆਂ ਆਪਣੀ ਗੱਲ ਨੂੰ ਸਮਾਪਤ ਕਰਦਾ ਹਾਂ ।


    ਭਾਰਤ ਮਾਤਾ ਕੀ ਜੈ....ਭਾਰਤ ਮਾਤਾ ਕੀ ਜੈ.... ਭਾਰਤ ਮਾਤਾ ਕੀ ਜੈ..... ਭਾਰਤ ਮਾਤਾ ਕੀ ਜੈ.....


    ਵੰਦੇ ਮਾਤਰਮ..... ਵੰਦੇ ਮਾਤਰਮ...... ਵੰਦੇ ਮਾਤਰਮ.... ਵੰਦੇ ਮਾਤਰਮ....


    *****

    
    
    (Release ID: 1563991) Visitor Counter : 1