      ਸੂਚਨਾ ਤੇ ਪ੍ਰਸਾਰਣ ਮੰਤਰਾਲਾ

      ਭਾਰਤੀ ਸਿਨੇਮਾ ਦਾ ਰਾਸ਼ਟਰੀ ਮਿਊਜ਼ੀਅਮ ਮੰਗਲਵਾਰ ਤੋਂ ਐਤਵਾਰ, ਸਵੇਰੇ 11 ਵਜੇ ਤੋਂ ਸ਼ਾਮ 5 ਵਜੇ ਸ਼ਾਮ ਤੱਕ ਜਨਤਾ ਲਈ ਖੁੱਲ੍ਹਾ ਰਹੇਗਾ
      Posted On: 22 JAN 2019 1:07PM by PIB Chandigarh


    National Museum of Indian Cinema Open to the Public: Tuesday – Sunday, 11 AM – 5 PM


    ਭਾਰਤੀ ਸਿਨੇਮਾ ਦਾ ਰਾਸ਼ਟਰੀ ਮਿਊਜ਼ੀਅਮ ਮੰਗਲਵਾਰ ਤੋਂ ਐਤਵਾਰ, ਸਵੇਰੇ 11 ਵਜੇ ਤੋਂ ਸ਼ਾਮ 5 ਵਜੇ ਸ਼ਾਮ ਤੱਕ ਜਨਤਾ ਲਈ ਖੁੱਲ੍ਹਾ ਰਹੇਗਾ


    ਮੁੰਬਈ ਦੇ ਕੰਬਾਲਾ ਹਿੱਲ ਵਿੱਚ ਪੇਡਰ ਰੋਡ ’ਤੇ ਸਥਿਤ ਫਿਲਮ ਡਿਵੀਜ਼ਨ ਕੈਂਪਸ ਵਿੱਚ ਭਾਰਤੀ ਸਿਨੇਮਾ ਦਾ ਰਾਸ਼ਟਰੀ ਮਿਊਜ਼ੀਅਮ (ਐੱਨਐੱਮਆਈਸੀ) 20 ਜਨਵਰੀ, 2019 ਨੂੰ ਜਨਤਾ ਲਈ ਖੋਲ੍ਹ ਦਿੱਤਾ ਗਿਆ ਹੈ। ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਨੇ 19 ਜਨਵਰੀ, 2019 ਨੂੰ ਮਿਊਜ਼ੀਅਮ ਦਾ ਉਦਘਾਟਨ ਕੀਤਾ ਹੈ । ਪ੍ਰਧਾਨ ਮੰਤਰੀ ਨੇ ਮਿਊਜ਼ੀਅਮ ਦਾ ਦੌਰਾ ਕਰਨ ਤੋਂ ਬਾਅਦ ਫਿਲਮੀ ਹਸਤੀਆਂ ਨੂੰ ਸੰਬੋਧਨ ਵੀ ਕੀਤਾ ਸੀ। ਉਨ੍ਹਾਂ ਕਿਹਾ ਕਿ ਇੱਥੇ ਇੱਕ ਹੀ ਜਗ੍ਹਾ ’ਤੇ ਭਾਰਤੀ ਸਿਨੇਮਾ ਦੇ ਸੰਪੂਰਨ ਇਤਿਹਾਸ ਦੀ ਝਲਕ ਦਿਖਾਈ ਗਈ ਹੈ। ਉਨ੍ਹਾਂ ਨੇ ਐੱਨਐੱਮਆਈਸੀ ਲਈ ਫਿਲਮ ਭਾਈਚਾਰੇ ਨੂੰ ਵਧਾਈਆਂ ਵੀ ਦਿੱਤੀਆਂ, ਜਿਸ ਦੇ ਮਾਰਗਦਰਸ਼ਨ ਵਿੱਚ ਭਾਰਤੀ ਸਿਨੇਮਾ ਲਗਾਤਾਰ ਨਵੇਂ ਮੁਕਾਮ ਹਾਸਲ ਕਰ ਰਿਹਾ ਹੈ।


    ਇਸ ਮੌਕੇ ’ਤੇ ਮਹਾਂਰਾਸ਼ਟਰ ਦੇ ਰਾਜਪਾਲ ਸ਼੍ਰੀ ਸੀ. ਵਿੱਦਿਆਸਾਗਰ ਰਾਓ, ਮਹਾਰਾਸ਼ਟਰ ਦੇ ਮੁੱਖ ਮੰਤਰੀ ਸ਼੍ਰੀ ਦੇਵੇਂਦਰ ਫੜਨਵੀਸ; ਸੂਚਨਾ ਤੇ ਪ੍ਰਸਾਰਣ ਰਾਜ ਮੰਤਰੀ (ਸੁਤੰਤਰ ਚਾਰਜ), ਕਰਨਲ ਰਾਜਯ ਵਰਧਨ ਰਾਠੌੜ; ਕੇਂਦਰੀ ਸਮਾਜਿਕ ਨਿਆਂ ਤੇ ਸਸ਼ਕਤੀਕਰਨ ਮੰਤਰੀ, ਸ਼੍ਰੀ ਰਾਮਦਾਸ ਅਠਾਵਲੇ, ਐੱਮਐੱਮਆਈਸੀ ਦੀ ਮਿਊਜ਼ੀਅਮ ਐਡਵਾਈਜ਼ਰੀ ਕਮੇਟੀ ਦੇ ਹੈੱਡ, ਸ਼੍ਰੀ ਸ਼ਿਆਮ ਬੈਨੇਗਲ, ਸੀਬੀਐੱਫਸੀ ਚੇਅਰਮੈਨ, ਸ਼੍ਰੀ ਪ੍ਰਸੂਨ ਜੋਸ਼ੀ ਅਤੇ ਵੱਖ-ਵੱਖ ਫਿਲਮੀ ਹਸਤੀਆਂ ਹਾਜ਼ਰ ਸਨ।


    ਮਿਊਜ਼ੀਅਮ ਮੰਗਲਵਾਰ ਤੋਂ ਐਤਵਾਰ 11 ਵਜੇ ਤੋਂ 5 ਵਜੇ ਸ਼ਾਮ ਤੱਕ ਖੁੱਲ੍ਹਾ ਰਹੇਗਾ।


    ਮਿਊਜ਼ੀਅਮ ਬਾਰੇ :-


    ਇਹ ਮਿਊਜ਼ੀਅਮ ਦੋ ਇਮਾਰਤਾਂ – ‘ਨਿਊ ਮਿਊਜ਼ੀਅਮ ਬਿਲਡਿੰਗ’ ਅਤੇ 19ਵੀਂ ਸਦੀ ਦੇ ਇਤਿਹਾਸਕ ਮਹਿਲ ‘ਗੁਲਸ਼ਨ ਮਹਿਲ’ ਵਿੱਚ ਸਥਿਤ ਹੈ। ਦੋਵੇਂ ਇਮਾਰਤਾਂ ਮੁੰਬਈ ਵਿੱਚ ਫਿਲਮ ਡਿਵੀਜ਼ਨ ਕੈਂਪਸ ਵਿੱਚ ਹਨ।

      * ਨਵੇਂ ਮਿਊਜ਼ੀਅਮ ਭਵਨ ਵਿੱਚ ਚਾਰ ਪ੍ਰਦਰਸ਼ਨੀ ਹਾਲ ਹਨ, ਜਿਨ੍ਹਾਂ ਦਾ ਵੇਰਵਾ ਇਸ ਤਰ੍ਹਾਂ ਹੈ-
      * ਗਾਂਧੀ ਅਤੇ ਸਿਨੇਮਾ : ਇੱਥੇ ਮਹਾਤਮਾ ਗਾਂਧੀ ਦੇ ਜੀਵਨ ’ਤੇ ਬਣੀਆਂ ਫਿਲਮਾਂ ਮੌਜੂਦ ਹਨ। ਇਸ ਦੇ ਨਾਲ ਸਿਨੇਮਾ ’ਤੇ ਉਨ੍ਹਾਂ ਦੇ ਜੀਵਨ ਦੇ ਗਹਿਰੇ ਪ੍ਰਭਾਵ ਨੂੰ ਵੀ ਦਿਖਾਇਆ ਗਿਆ ਹੈ।
      * ਬਾਲ ਫਿਲਮ ਸਟੂਡੀਓ : ਇੱਥੇ ਦਰਸ਼ਕਾਂ, ਖਾਸਕਰਕੇ ਬੱਚਿਆਂ ਨੂੰ ਫਿਲਮ ਨਿਰਮਾਣ ਦੀ ਵਿਗਿਆਨ, ਟੈਕਨੋਲੋਜੀ ਅਤੇ ਕਲਾ ਨੂੰ ਜਾਣਨ ਦਾ ਮੌਕਾ ਮਿਲੇਗਾ। ਇਸ ਹਾਲ ਵਿੱਚ ਕੈਮਰਾ, ਲਾਈਟ, ਸ਼ੂਟਿੰਗ ਅਤੇ ਐਕਟਿੰਗ ਨਾਲ ਜੁੜੀ ਜਾਣਕਾਰੀ ਉਪਲੱਬਧ ਹੋਵੇਗੀ ।
      * ਟੈਕਨੋਲੋਜੀ, ਰਚਨਾਤਮਿਕਤਾ ਅਤੇ ਭਾਰਤੀ ਸਿਨੇਮਾ: ਇੱਥੇ ਭਾਰਤੀ ਫਿਲਮਕਾਰਾਂ ਵੱਲੋਂ ਟੈਕਨੋਲੋਜੀ ਦੇ ਇਸਤੇਮਾਲ ਦੀ ਜਾਣਕਾਰੀ ਮਿਲੇਗੀ । ਵੱਡੇ ਪਰਦੇ ’ਤੇ ਫਿਲਮਕਾਰਾਂ ਦੇ ਸਿਨੇਮਾਈ ਪ੍ਰਭਾਵ ਨੂੰ ਵੀ ਪੇਸ਼ ਕੀਤਾ ਗਿਆ ਹੈ।
      * ਭਾਰਤੀ ਸਿਨੇਮਾ: ਇੱਥੇ ਦੇਸ਼ ਭਰ ਦੇ ਸਿਨੇਮਾ ਸੱਭਿਆਚਾਰ ਨੂੰ ਦਰਸਾਇਆ ਗਿਆ ਹੈ।

    ਅ) ਗੁਲਸ਼ਨ ਮਹਿਲ ਏਐੱਸਆਈ ਗ੍ਰੇਡ- II ਵਿਰਾਸਤ ਢਾਂਚਾ ਹੈ। ਇਸ ਨੂੰ ਐੱਨਐੱਮਆਈਸੀ ਪ੍ਰੋਜੈਕਟ ਦੇ ਹਿੱਸੇ ਵਜੋਂ ਦਰੁਸਤ ਕੀਤਾ ਗਿਆ ਹੈ। ਇੱਥੇ ਭਾਰਤੀ ਸਿਨੇਮਾ ਦੇ 100 ਵਰ੍ਹਿਆਂ ਤੋਂ ਜ਼ਿਆਦਾ ਦੀ ਯਾਤਰਾ ਦਿਖਾਈ ਗਈ ਹੈ। ਇਸ ਨੂੰ 9 ਵਰਗਾਂ ਵਿੱਚ ਵੰਡਿਆ ਗਿਆ ਹੈ, ਜਿਨ੍ਹਾਂ ਵਿੱਚ ਸਿਨੇਮਾ ਦੀ ਉੱਤਪਤੀ, ਭਾਰਤ ਵਿੱਚ ਸਿਨੇਮਾ ਦਾ ਆਗਮਨ, ਭਾਰਤੀ ਮੂਕ ਫਿਲਮ, ਧੁਨੀ ਦੀ ਸ਼ੁਰੂਆਤ, ਸਟੂਡੀਓ ਯੁਗ, ਦੂਜੇ ਵਿਸ਼ਵ ਯੁੱਧ ਦਾ ਪ੍ਰਭਾਵ, ਰਚਨਾਤਮਕ ਜੀਵੰਤਤਾ, ਨਵੀਂ ਲਹਿਰ ਤੇ ਉਸ ਤੋਂ ਬਾਅਦ ਅਤੇ ਖੇਤਰੀ ਸਿਨੇਮਾ ਸ਼ਾਮਲ ਹਨ ।


    ***

    
    
    (Release ID: 1561377) Visitor Counter : 1
    
    
    
    
    

*