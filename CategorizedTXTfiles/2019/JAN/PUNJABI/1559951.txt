      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਚੰਡੀਗੜ੍ਹ ਦੇ ਸੈਕਟਰ-10 ਵਿੱਚ ਲਈਅਰ ਵੈਲੀ ਵਿਖੇ ਤਿੰਨ ਦਿਨਾ ਛੇਵਾਂ ‘ਭਾਰਤੀ ਮਹਿਲਾ ਔਰਗੈਨਿਕ ਫੈਸਟੀਵਲ ਸ਼ੁਰੂ
      Posted On: 12 JAN 2019 10:17AM by PIB Chandigarh


    Three-day 6th ‘Women of India Organic Festival’ inaugurated at Leisure Valley, Sector-10, Chandigarh


    ਚੰਡੀਗੜ੍ਹ ਦੇ ਸੈਕਟਰ-10 ਵਿੱਚ ਲਈਅਰ ਵੈਲੀ ਵਿਖੇ ਤਿੰਨ ਦਿਨਾ ਛੇਵਾਂ ‘ ਭਾਰਤੀ ਮਹਿਲਾ ਔਰਗੈਨਿਕ ਫੈਸਟੀਵਲ ਸ਼ੁਰੂ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ , ਅੱਜ ਤੋਂ ਲਈਅਰ ਵੈਲੀ, ਸੈਕਟਰ 10, ਚੰਡੀਗੜ੍ਹ ਵਿਖੇ ਤਿੰਨ ਦਿਨਾ ਛੇਵੇਂ ‘ ਭਾਰਤੀ ਮਹਿਲਾ ਔਰਗੈਨਿਕ ਫੈਸਟੀਵਲ (ਜੈਵਿਕ ਉਤਸਵ) ’ ਦਾ ਆਯੋਜਨ ਕਰ ਰਿਹਾ ਹੈ । ਇਸ ਦਾ ਉਦੇਸ਼ ਜੈਵਿਕ ਸੈਕਟਰ ਨਾਲ ਸਬੰਧਤ ਭਾਰਤ ਦੇ ਦੂਰ-ਦੁਰਾਡੇ ਦੇ ਇਲਾਕਿਆਂ ਦੀਆਂ ਮਹਿਲਾ ਕਿਸਾਨਾਂ ਅਤੇ ਉੱਦਮੀਆਂ ਨੂੰ ਪ੍ਰੋਤਸਾਹਿਤ ਕਰਨਾ ਹੈ ।


    ਯੂਟੀ ਚੰਡੀਗੜ੍ਹ ਦੇ ਮਹਿਲਾ ਅਤੇ ਬਾਲ ਵਿਕਾਸ ਸਕੱਤਰ, ਸ਼੍ਰੀ ਬੀ ਐੱਲ ਸ਼ਰਮਾ ਅਤੇ ਭਾਰਤ ਸਰਕਾਰ ਦੇ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲੇ ਦੇ ਸੰਯੁਕਤ ਸਕੱਤਰ, ਸ਼੍ਰੀਮਤੀ ਅਨੁਰਾਧਾ ਚਗਤੀ ਨੇ 6ਵੇਂ “ਭਾਰਤੀ ਮਹਿਲਾ ਔਰਗੈਨਿਕ ਫੈਸਟੀਵਲ (ਜੈਵਿਕ ਉਤਸਵ)” ਦਾ ਉਦਘਾਟਨ ਕੀਤਾ । ਉਦਘਾਟਨ ਤੋਂ ਬਾਅਦ ਇਕੱਠ ਨੂੰ ਸੰਬੋਧਨ ਕਰਦਿਆਂ ਸ਼੍ਰੀ ਬੀ ਐੱਲ ਸ਼ਰਮਾ ਨੇ ਤੰਦਰੁਸਤ, ਸੰਪੰਨ ਅਤੇ ਵਾਤਾਵਰਣ ਅਨੁਕੂਲ ਜੀਵਨ ਸ਼ੈਲੀ ਲਈ ਜੈਵਿਕ ਖੇਤੀ ਨੂੰ ਅਪਣਾਉਣ ਅਤੇ ਮਜ਼ਬੂਤ ਕਰਨ ਦੀ ਲੋੜ ‘ਤੇ ਜ਼ੋਰ ਦਿੱਤਾ । ਉਨ੍ਹਾਂ ਕਿਹਾ ਕਿ ਮਾਰਕੀਟਿੰਗ ਦੇ ਢੁੱਕਵੇਂ, ਬਿਹਤਰੀਨ ਬੁਨਿਆਦੀ ਢਾਂਚੇ ਨੂੰ ਅਪਣਾਕੇ, ਸਰਕਾਰ, ਪਬਲਿਕ ਤੇ ਪ੍ਰਾਈਵੇਟ ਭਾਈਵਾਲੀ ਨਾਲ ਮਹਿਲਾਵਾਂ ਵਿੱਚ ਉੱਦਮਤਾ ਨੂੰ ਉਤਸ਼ਾਹਿਤ ਕਰਕੇ ਕੀਤਾ ਜਾ ਸਕਦਾ ਹੈ।


    ਸ਼੍ਰੀਮਤੀ ਅਨੁਰਾਧਾ ਚਗਤੀ ਨੇ ਕਿਹਾ ਕਿ ਇਸ ਮੇਲੇ ਵਿੱਚ ਮਹਿਲਾ ਕਿਸਾਨਾਂ ਅਤੇ ਉੱਦਮੀਆਂ ਵਲੋਂ ਜੈਵਿਕ ਵਸਤਾਂ ਦੇ 72 ਸਟਾਲ ਲਗਾਏ ਗਏ । ਇਸ ਦੇ ਇਲਾਵਾ ਫੂਡ ਕੋਰਟ ਵਿੱਚ 19 ਆਰਗੈਨਿਕ ਫੂਡ ਸਟਾਲ ਲਗਾਏ ਗਏ । ਉਨ੍ਹਾਂ ਕਿਹਾ ਕਿ ਅਗਲਾ ਅਜਿਹਾ ਮੇਲਾ ਹੈਦਰਾਬਾਦ ਵਿੱਚ ਲਗਾਇਆ ਜਾਵੇਗਾ ।


    ਜਨਵਰੀ 14, 2019 ਦੀ ਸਵੇਰ ਨੂੰ ਕੇਂਦਰੀ ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ, ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੈਸ਼ਨਲ ਇੰਸਟੀਟਿਊਟ ਆਵ੍ ਪਬਲਿਕ ਕੋਆਪਰੇਸ਼ਨ ਐਂਡ ਚਾਈਲਡ ਡਿਵੈਲਪਮੈਂਟ (ਐੱਨਆਈਪੀਸੀਸੀਡੀ) ਮੋਹਾਲੀ ਰੀਜਨਲ ਸੈਂਟਰ ਦਾ ਉਦਘਾਟਨ ਕਰਨਗੇ। ਉਹ ਬਾਅਦ ਦੁਪਹਿਰ ਲਈਅਰ ਵੈਲੀ ਸੈਕਟਰ 10, ਚੰਡੀਗੜ੍ਹ ਵਿਖੇ 6ਵੇਂ “ਭਾਰਤੀ ਮਹਿਲਾ ਜੈਵਿਕ ਉਤਸਵ” ਦੇ ਵੱਖ-ਵੱਖ ਸਟਾਲਾਂ ਅਤੇ ਫੂਡ ਕੋਰਟ ਦਾ ਦੌਰਾ ਵੀ ਕਰਨਗੇ। ਇਸ ਮੌਕੇ ਉਹ ਮਹਿਲਾ ਕਿਸਾਨਾਂ, ਉੱਦਮੀਆਂ ਅਤੇ ਮੀਡੀਆ ਨਾਲ ਗੱਲਬਾਤ ਵੀ ਕਰਨਗੇ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ , ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ , ‘‘ ਇਸ ਉਤਸਵ ਦਾ ਉਦੇਸ਼ ਭਾਰਤੀ ਮਹਿਲਾ ਉੱਦਮੀਆਂ ਅਤੇ ਕਿਸਾਨਾਂ ਨੂੰ ਜ਼ਿਆਦਾ ਤੋਂ ਜ਼ਿਆਦਾ ਖਰੀਦਾਰਾਂ ਦੇ ਨਾਲ ਸੰਪਰਕ ਸਥਾਪਤ ਕਰਨ ਲਈ ਪ੍ਰੋਤਸਾਹਿਤ ਕਰਨਾ ਹੈ । ਉਨ੍ਹਾਂ ਕਿਹਾ ਕਿ ਮੰਤਰਾਲਾ ਇਸ ਗੱਲ ਲਈ ਵੀ ਯਤਨਸ਼ੀਲ ਹੈ ਕਿ ਮਹਿਲਾਵਾਂ ਅਤੇ ਬੱਚਿਆਂ ਨਾਲ ਸਬੰਧਤ ਵੱਖ-ਵੱਖ ਉਪਰਾਲਿਆਂ ਅਤੇ ਯੋਜਨਾਵਾਂ ਦੀ ਸੂਚਨਾ ਲੋਕਾਂ ਤੱਕ ਪਹੁੰਚਾਈ ਜਾ ਸਕੇ।


    ਲਈਅਰ ਵੈਲੀ ਵਿੱਚ 2 00 ਤੋਂ ਜ਼ਿਆਦਾ ਔਰਤਾਂ ਸ਼ਾਮਲ ਹੋਈਆਂ ਅਤੇ ਇਹ ਜੈਵਿਕ ਮਹੋਤਸਵ ਦਾ ਕੇਂਦਰ ਬਣੇਗਾ। ਇਸ ਉਤਸਵ ਵਿੱਚ ਇੱਕ ਹਜ਼ਾਰ ਤੋਂ ਜ਼ਿਆਦਾ ਵੱਖ-ਵੱਖ ਜੈਵਿਕ ਉਤਪਾਦ ਪੇਸ਼ ਕੀਤੇ ਗਏ , ਜਿਨ੍ਹਾਂ ਵਿੱਚ ਕੱਪੜੇ , ਅਰੋਗਤਾ , ਅਨਾਜ , ਬੀਜ , ਗਹਿਣੇ , ਬੇਕਰੀ ਉਤਪਾਦ ਸਮੇਤ ਹੋਰ ਬੜਾ ਕੁਝ ਸ਼ਾਮਲ ਹੈ । ਉਤਸਵ ਵਿੱਚ ਆਉਣ ਵਾਲੇ ਲੋਕਾਂ ਨੇ ਫੂਡ-ਕੋਰਟ ਦਾ ਦੌਰਾ ਕੀਤਾ , ਜਿੱਥੇ ਵੱਖ-ਵੱਖ ਪ੍ਰਕਾਰ ਦੀਆਂ ਖਾਣ-ਪੀਣ ਦੀਆਂ ਚੀਜ਼ਾਂ ਉਪਲੱਬਧ ਸਨ । ਉਤਸਵ ਦਾ ਸਮਾਂ ਰੋਜ਼ਾਨਾ 10.30 ਵਜੇ ਸਵੇਰੇ ਤੋਂ 10.00 ਵਜੇ ਰਾਤ ਤੱਕ ਦਾ ਹੈ ।


    ਜ਼ਿਕਰਯੋਗ ਹੈ ਕਿ ਭਾਰਤੀ ਮਹਿਲਾ ਜੈਵਿਕ ਉਤਸਵ 2015 ਤੋਂ ਹਰ ਸਾਲ ਨਵੀਂ ਦਿੱਲੀ ਵਿੱਚ ਆਯੋਜਿਤ ਹੁੰਦਾ ਰਿਹਾ ਹੈ । ਇਸ ਸਾਲ ਇਹ ਚੰਡੀਗੜ੍ਹ ਵਿੱਚ ਆਯੋਜਿਤ ਕੀਤਾ ਜਾ ਰਿਹਾ ਹੈ ।


    ***

    
    
    (Release ID: 1559951) Visitor Counter : 1