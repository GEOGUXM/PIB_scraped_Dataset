      ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ

      ਪ੍ਰੀਖਿਆ ਦੇ ਤਣਾਅ ਨਾਲ ਨਜਿੱਠਣਾ: ਪ੍ਰਧਾਨ ਮੰਤਰੀ ਨਾਲ ਪਰੀਕਸ਼ਾ ਪੇ ਚਰਚਾ 2.0 ਕੱਲ੍ਹ
      Posted On: 28 JAN 2019 12:53PM by PIB Chandigarh


    Tackling the Examination Stress: Pariksha Pe Charcha 2.0 with Prime Minister tomorrow


    PM to interact with students, teachers and parents


    ਪ੍ਰੀਖਿਆ ਦੇ ਤਣਾਅ ਨਾਲ ਨਜਿੱਠਣਾ: ਪ੍ਰਧਾਨ ਮੰਤਰੀ ਨਾਲ ਪਰੀਕਸ਼ਾ ਪੇ ਚਰਚਾ 2.0 ਕੱਲ੍ਹ


    ਪ੍ਰਧਾਨ ਮੰਤਰੀ ਵਿਦਿਆਰਥੀਆਂ , ਅਧਿਆਪਕਾਂ ਅਤੇ ਮਾਪਿਆਂ ਨਾਲ ਗੱਲਬਾਤ ਕਰਨਗੇ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ ਕੱਲ੍ਹ ਨਵੀਂ ਦਿੱਲੀ ਦੇ ਤਾਲਕਟੋਰਾ ਸਟੇਡੀਅਮ ਵਿੱਚ ਭਾਰਤੀ ਅਤੇ ਵਿਦੇਸ਼ੀ ਵਿਦਿਆਰਥੀਆਂ , ਅਧਿਆਪਕਾਂ ਅਤੇ ਵਿਦਿਆਰਥੀਆਂ ਦੇ ਮਾਪਿਆਂ ਦੇ ਇੱਕ ਵੱਡੇ ਵਰਗ ਨਾਲ ਪਰੀਕਸ਼ਾ ਪੇ ਚਰਚਾ 2.0 ਤਹਿਤ ਗੱਲਬਾਤ ਕਰਨਗੇ । ਵਿਦਿਆਰਥੀਆਂ , ਅਧਿਆਪਕਾਂ ਅਤੇ ਮਾਪਿਆਂ ਵਿੱਚ ਨਾ ਕੇਵਲ ਇਸ ਖਾਸ ਪ੍ਰੋਗਰਾਮ ਵਿੱਚ ਜੋਰ-ਸ਼ੋਰ ਨਾਲ ਹਿੱਸਾ ਲੈਣ ਦੀ ਖੁਸ਼ੀ ਅਤੇ ਉਤਸ਼ਾਹ ਹੈ, ਬਲਕਿ ਉਹ ਸਾਰੇ ਪ੍ਰਧਾਨ ਮੰਤਰੀ ਦੇ ਕੀਮਤੀ ਸੁਝਾਅ ਵੀ ਪ੍ਰਾਪਤ ਕਰਨਾ ਚਾਹੁੰਦੇ ਹਨ । ਪ੍ਰਧਾਨ ਮੰਤਰੀ ਵੀ ਇਹ ਸੁਨਿਸ਼ਚਿਤ ਕਰਨਾ ਚਾਹੁੰਦੇ ਹਨ ਕਿ ਵਿਦਿਆਰਥੀ ਤਣਾਅ-ਰਹਿਤ ਮਾਹੌਲ ਵਿੱਚ ਪ੍ਰੀਖਿਆਵਾਂ ਦੇਣ ਅਤੇ ਬਿਹਤਰ ਨਤੀਜੇ ਦੇਣ ਲਈ ਕਿਸੇ ਵੀ ਤਰ੍ਹਾਂ ਦੇ ਦਬਾਅ ਵਿੱਚ ਨਾ ਆਉਣ ।


    ਇਹ ਪ੍ਰੋਗਰਾਮ ਕੱਲ੍ਹ ਸਵੇਰੇ 11 ਵਜੇ ਸ਼ੁਰੂ ਹੋਵੇਗਾ ਅਤੇ ਇਸ ਨੂੰ ਸਫਲ ਬਣਾਉਣ ਲਈ ਸਾਰੇ ਪ੍ਰਬੰਧ ਕਰ ਲਏ ਗਏ ਹਨ । ਇਸ ਪ੍ਰੋਗਰਾਮ ਦਾ ਦੂਰਦਰਸ਼ਨ ਉੱਤੇ ਸਿੱਧਾ ਪ੍ਰਸਾਰਣ ਕੀਤਾ ਜਾਵੇਗਾ ਅਤੇ ਟੀਵੀ ਦੇ ਹੋਰ ਚੈਨਲ ਵੀ ਇਸ ਨੂੰ ਸਿੱਧਾ ਹੀ ਪ੍ਰਸਾਰਣ ਕਰਨਗੇ । ਦੇਸ਼ ਦੇ ਵੱਖ-ਵੱਖ ਰਾਜਾਂ /ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਤੋਂ ਪ੍ਰੋਗਰਾਮ ਵਿੱਚ ਹਿੱਸਾ ਲੈਣ ਵਾਲੇ ਰਾਜਧਾਨੀ ਵਿੱਚ ਪਹੁੰਚ ਚੁੱਕੇ ਹਨ । ਇਸ ਸਾਲ 24 ਰਾਜਾਂ/ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਦੇ ਕਾਲਜ ਵਿਦਿਆਰਥੀ ਵੀ ਪ੍ਰੋਗਰਾਮ ਵਿੱਚ ਹਿੱਸਾ ਲੈ ਰਹੇ ਹਨ । ਤਾਲਕਟੋਰਾ ਸਟੇਡੀਅਮ ਵਿੱਚ ਹੋਣ ਵਾਲੇ ਪਰੀਕਸ਼ਾ ਪੇ ਚਰਚਾ 2.0 ਪ੍ਰੋਗਰਾਮ ਵਿੱਚ ਦੇਸ਼ ਭਰ ਤੋਂ 2000 ਵਿਦਿਆਰਥੀ , ਅਧਿਆਪਕ ਅਤੇ ਮਾਤਾ-ਪਿਤਾ ਹਿੱਸਾ ਲੈਣਗੇ । 7 ਜਨਵਰੀ ਤੋਂ 17 ਜਨਵਰੀ , 2019 ਤੱਕ ਇੱਕ ਆਨਲਾਈਨ ਮੁਕਾਬਲਾ 9ਵੀਂ ਤੋਂ 12ਵੀਂ ਕਲਾਸ ਦੇ ਵਿਦਿਆਰਥੀਆਂ, ਗ੍ਰੈਜੂਏਟ ਅਤੇ ਅੰਡਰ ਗ੍ਰੈਜੂਏਟ ਵਿਦਿਆਰਥੀਆਂ, ਉਨ੍ਹਾਂ ਦੇ ਮਾਤਾ ਪਿਤਾ ਅਤੇ ਅਧਿਆਪਕਾਂ ਦਰਮਿਆਨ ਹੋਇਆ ਸੀ, ਜਿਸ ਵਿੱਚ ਉਨ੍ਹਾਂ ਪ੍ਰਤੀਭਾਗੀਆਂ ਦੀ ਚੋਣ ਕੀਤੀ ਗਈ ਸੀ ਜਿਨ੍ਹਾਂ ਨੇ ਇਸ ਸਾਲ ਪ੍ਰਧਾਨ ਮੰਤਰੀ ਨਾਲ ਗੱਲਬਾਤ ਵਿੱਚ ਹਿੱਸਾ ਲੈਣਾ ਹੈ । ਉਨ੍ਹਾਂ ਨੇ ਹੇਠ ਲਿਖੇ ਵਿਸ਼ਿਆਂ ਉੱਤੇ ਵੈੱਬਸਾਈਟ www.mygov.in ਰਾਹੀਂ ਹਿੱਸਾ ਲਿਆ -


    9ਵੀਂ ਤੋਂ 12ਵੀ ਕਲਾਸ ਅਤੇ ਗ੍ਰੈਜੂਏਟ ਅਤੇ ਅੰਡਰ ਗ੍ਰੈਜੂਏਟ ਕਲਾਸਾਂ


    ( ਉ ) ਦਿਲਖਿੱਚਵਾਂ ਕੈਪਸ਼ਨ ਮੁਕਾਬਲਾ


    (ਅ) 9ਵੀਂ ਤੋਂ 12ਵੀਂ ਕਲਾਸ ਤੱਕ ਲਈ ਆਈ ਐੱਮ ਇੰਸਪਾਇਰਡ ਕਾਂਟੈਸਟ ਮੁਕਾਬਲਾ (ਮੈਂ ਪ੍ਰੇਰਿਤ ਹਾਂ)


    ( ਈ ) ਗ੍ਰੈਜੂਏਟ ਅਤੇ ਅੰਡਰ ਗ੍ਰੈਜੂਏਟ ਕਲਾਸਾਂ ਲਈ ਮਾਈ ਸਕਸੈੱਸ ਮੰਤਰਾ (ਮੇਰੀ ਸਫਲਤਾ ਦਾ ਮੰਤਰ)


    ਅਧਿਆਪਕਾਂ ਲਈ


    ਟੀਚਰਜ਼ ਥਾਟਸ (ਅਧਿਆਪਕਾਂ ਦੇ ਵਿਚਾਰ)


    ਮਾਤਾ ਪਿਤਾ ਲਈ


    ਲਰਨਿੰਗ ਫਰਾਮ ਮਾਈ ਐਗ਼ਜ਼ਾਮ ਵਾਰੀਅਰ (ਆਪਣੇ ਪ੍ਰੀਖਿਆ ਯੋਧੇ ਤੋਂ ਸਿੱਖਣਾ)


    ਇਸ ਗੱਲਬਾਤ ਵਿੱਚ ਹਿੱਸਾ ਲੈਣ ਲਈ ਮਾਈਗੋਵ ( MyGov ) ਪੋਰਟਲ ਉੱਤੇ ਕੁੱਲ 1,02,173 ਪ੍ਰਤੀਭਾਗੀਆਂ ਨੇ ਮੁਕਾਬਲੇ ਵਿੱਚ ਆਨਲਾਈਨ ਹਿੱਸਾ ਲਿਆ ਅਤੇ ਇਸ ਦੇ ਵੇਰਵੇ ਸਾਰੇ ਰਾਜਾਂ/ ਕੇਂਦਰ ਸ਼ਾਸਤ ਪ੍ਰਦੇਸ਼ਾਂ ਨੂੰ ਭੇਜ ਦਿੱਤੇ ਗਏ ਜਿਥੇ ਕਿ ਅੰਤਿਮ 2000 ਪ੍ਰਤੀਭਾਗੀਆਂ ਦੀ ਚੋਣ ਰਾਜ/ ਯੂਟੀ ਪੱਧਰ ਉੱਤੇ ਬਣਾਈ ਗਈ ਇੱਕ ਚੋਣ ਕਮੇਟੀ ਵੱਲੋਂ ਕੀਤੀ ਗਈ ।


    ਪਿਛਲੇ ਸਾਲ ਦੀ ਪਰੀਕਸ਼ਾ ਪੇ ਚਰਚਾ , 2018 ਦੇ ਉਲਟ ਇਸ ਵਰ੍ਹੇ ਵੈੱਬਸਾਈਟ www.MyGov.in ਉੱਤੇ ਆਯੋਜਤ ਮੁਕਾਬਲੇ ਵਿੱਚ ਜਿੱਤਣ ਵਾਲੇ ਵਿਦਿਆਰਥੀ , ਮਾਪੇ ਅਤੇ ਅਧਿਆਪਕ ਹੀ ਪ੍ਰਧਾਨ ਮੰਤਰੀ ਨਾਲ ਤਾਲਕਟੋਰਾ ਸਟੇਡੀਅਮ ਵਿੱਚ ਗੱਲਬਾਤ ਕਰ ਸਕਣਗੇ ।


    ਪਹਿਲੀ ਵਾਰੀ ਦੇਸ਼ ਭਰ ਤੋਂ ਅਤੇ ਭਾਰਤ ਤੋਂ ਬਾਹਰ ਰਹਿ ਰਹੇ ਵਿਦਿਆਰਥੀ , ਜੋ ਕਿ ਇਸ ਚਰਚਾ ਵਿੱਚ ਹਿੱਸਾ ਲੈਣਗੇ ਜਦਕਿ ਪਿਛਲੇ ਸਾਲ ਕੇਵਲ ਦਿੱਲੀ/ ਐੱਨਸੀਆਰ ਦੇ ਵਿਦਿਆਰਥੀ ਹੀ ਸੱਦੇ ਗਏ ਸਨ । ਵਿਦੇਸ਼ਾਂ ਤੋਂ ਜੋ ਪ੍ਰਤੀਭਾਗੀ ਇਸ ਚਰਚਾ ਵਿੱਚ ਹਿੱਸਾ ਲੈਣਗੇ ਉਨ੍ਹਾਂ ਵਿੱਚ ਰੂਸ , ਨਾਈਜੀਰੀਆ, ਈਰਾਨ, ਨੇਪਾਲ, ਦੋਹਾ, ਕੁਵੈਤ, ਸਾਊਦੀ ਅਰਬ ਅਤੇ ਸਿੰਗਾਪੁਰ ਸ਼ਾਮਲ ਹੈ ।


    ਇਸ ਸਾਲ 10 ਮਿੰਟ ਦਾ ਇੱਕ ਸੱਭਿਆਚਾਰਕ ਪ੍ਰੋਗਰਾਮ ਨੂੰ ਵੀ ਸ਼ਾਮਲ ਕੀਤਾ ਗਿਆ ਹੈ, ਜਿਸ ਵਿੱਚ ਕਲਾ-ਉਤਸਵ ਮੁਕਾਬਲਿਆਂ ਦੇ ਜੇਤੂ ਵਿਦਿਆਰਥੀ (ਜਿਵੇਂ ਕਿ ਡਾਂਸਰ /ਗਾਇਕ ਆਦਿ) , ਉਨ੍ਹਾਂ ਦੇ ਮਾਪੇ ਅਤੇ ਅਧਿਆਪਕ ਹਿੱਸਾ ਲੈਣਗੇ ।


    ਮਾਨਵ ਸੰਸਾਧਨ ਵਿਕਾਸ ਮੰਤਰਾਲਾ ਵੱਲੋਂ ਕੀਤੇ ਗਏ ਉਪਰਾਲਿਆਂ ਉੱਤੇ ਇੱਕ ਛੋਟੀ ਫਿਲਮ ਦਿਖਾਈ ਜਾਵੇਗੀ ਜਿਸ ਵਿੱਚ ਪ੍ਰੀਖਿਆ ਸਬੰਧੀ ਤਨਾਅ ਨੂੰ ਘਟ ਕਰਨ ਲਈ ਪਿਛਲੇ ਸਾਲ ਦੀ 'ਪਰੀਕਸ਼ਾ ਪੇ ਚਰਚਾ' ਦੇ ਬਾਅਦ ਚੁੱਕੇ ਗਏ ਕਦਮਾਂ ਦੀ ਜਾਣਕਾਰੀ ਦਿੱਤੀ ਜਾਵੇਗੀ ।


    ਦੇਸ਼ ਭਰ ਅਤੇ ਵਿਦੇਸ਼ਾਂ ਵਿੱਚ ਸਾਰੇ ਸਰਕਾਰੀ ਅਤੇ ਸੀਬੀਐੱਸਈ ਸਕੂਲਾਂ ਅਤੇ ਉੱਚ ਵਿੱਦਿਅਕ ਸੰਸਥਾਵਾਂ/ ਕਾਲਜਾਂ ਵਿੱਚ 29 ਜਨਵਰੀ ਨੂੰ ਇਸ ਪ੍ਰੋਗਰਾਮ ਦੇ ਸਿੱਧੇ ਪ੍ਰਸਾਰਣ ਦੀ ਵਿਵਸਥਾ ਕੀਤੀ ਜਾ ਰਹੀ ਹੈ ।


    ****

    
    
    (Release ID: 1561769) Visitor Counter : 1