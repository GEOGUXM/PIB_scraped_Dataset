      ਭਾਰਤ ਚੋਣ ਕਮਿਸ਼ਨ

      ਪੀਜੀਆਈਐੱਮਈਆਰ ਦੇ ਨਵੇਂ ਸੈਸ਼ਨ ਦਾ ਉਦਘਾਟਨ
      Posted On: 07 JAN 2019 5:37PM by PIB Chandigarh


    PGIMER New Academic Session inaugurated


    Constant upgradation is essential for any Institution: Sunil Arora, Chief Election Commissioner of India


    ਪੀਜੀਆਈਐੱਮਈਆਰ ਦੇ ਨਵੇਂ ਸੈਸ਼ਨ ਦਾ ਉਦਘਾਟਨ


    ਕਿਸੇ ਵੀ ਸੰਸਥਾ ਦਾ ਨਿਰੰਤਰ ਅੱਪਗ੍ਰੇਡੇਸ਼ਨ ਜ਼ਰੂਰੀ-ਸੁਨੀਲ ਅਰੋੜਾ , ਮੁੱਖ ਚੋਣ ਕਮਿਸ਼ਨਰ , ਭਾਰਤ


    ਭਾਰਤ ਦੇ ਮੁੱਖ ਚੋਣ ਕਮਿਸ਼ਨਰ , ਸ੍ਰੀ ਸੁਨੀਲ ਅਰੋੜਾ ਨੇ ਕਿਹਾ ਹੈ ਕਿ ਕਿਸੇ ਵੀ ਸੰਸਥਾ ਲਈ ਆਪਣੇ ਆਪ ਦਾ ਹਰ ਤਰ੍ਹਾਂ ਨਾਲ ਨਿਰੰਤਰ ਅੱਪਗ੍ਰੇਡੇਸ਼ਨ ਕਰਨਾ ਬਹੁਤ ਜ਼ਰੂਰੀ ਹੈ ਤਾਂ ਹੀ ਵਿਸ਼ਵ ਵਿੱਚ ਬਦਲ ਰਹੀ ਟੈਕਨੋਲੋਜੀਕਲ ਤਰੱਕੀ ਦਾ ਮੁਕਾਬਲਾ ਕੀਤਾ ਜਾ ਸਕਦਾ ਹੈ । ਉਹ ਅੱਜ ਚੰਡੀਗੜ੍ਹ ਵਿਖੇ ਪੋਸਟ ਗ੍ਰੈਜੂਏਟ ਇੰਸਟੀਟਿਊਟ ਆਵ੍ ਮੈਡੀਕਲ ਐਜੂਕੇਸ਼ਨ ਐਂਡ ਰਿਸਰਚ (ਪੀਜੀਆਈਐੈਮਈਆਰ) ਦੇ ਨਵੇਂ ਵਿੱਦਿਅਕ ਸੈਸ਼ਨ ਵਿੱਚ '' ਅੱਗੇ ਰਾਹ -ਅਵਸਰ ਅਤੇ ਚੁਣੌਤੀਆਂ '' ਵਿਸ਼ੇ ਉੱਤੇ ਉਦਘਾਟਨੀ ਭਾਸ਼ਣ ਦੇ ਰਹੇ ਸਨ । ਇੰਸਟੀਟਿਊਟ ਵਿੱਚ ਜਨਵਰੀ ਦੇ ਮਹੀਨੇ ਵਿੱਚ ਨਵੇਂ ਸੈਸ਼ਨ ਦੀ ਸ਼ੁਰੂਆਤ ਹੁੰਦੀ ਹੈ , ਜਿਸ ਵਿੱਚ 50 ਵੱਖ- ਵੱਖ ਵਿਭਾਗਾਂ ਵਿਚ ਸਲਾਨਾ 400 ਪੋਸਟ ਗ੍ਰੈਜੂਏਟ ਵਿਦਿਆਰਥੀਆਂ ਨੂੰ ਸਪੈਸ਼ਲਿਟੀਜ਼ ਅਤੇ ਸੁਪਰ ਸਪੈਸ਼ਲਿਟੀਜ਼ ਦੀ ਟ੍ਰੇਨਿੰਗ ਦਿੱਤੀ ਜਾਂਦੀ ਹੈ । ਉਨ੍ਹਾਂ ਨੇ ਪੀ ਜੀ ਆਈ ਨੂੰ ਦੇਸ਼ ਭਰ ਦੇ ਮੈਡੀਕਲ ਕਾਲਜਾਂ ਵਿਚ ਐੱਨਆਈਆਰਐੱਫ (ਨੈਸ਼ਨਲ ਇੰਸਟੀਟਿਊਸ਼ਨਲ ਰੈਂਕਿੰਗ ਫਰੇਮਵਰਕ) ਵਿਚ ਦੂਜੇ ਨੰਬਰ ਉੱਤੇ ਆਉਣ ਉੱਤੇ ਵਧਾਈ ਦਿੱਤੀ । ਉਨ੍ਹਾਂ ਨੇ ਕਿਹਾ ਕਿ ਇਸ ਮੁਕਾਬਲੇਬਾਜ਼ੀ ਵਾਲੀ ਦੁਨੀਆ ਵਿੱਚ ਇੱਕ ਸੰਸਥਾ ਨੂੰ ਸਮੇਂ ਦਾ ਹਾਣੀ ਹੋਣ ਲਈ ਲਗਾਤਾਰ ਅੱਪਗ੍ਰੇਡ ਹੋਣਾ ਪੈਂਦਾ ਹੈ ।


    ਉਨ੍ਹਾਂ ਹੋਰ ਕਿਹਾ ਕਿ ਭਵਿੱਖ ਦੀਆਂ ਦਵਾਈਆਂ ਮਨੁੱਖੀ ਸਰੀਰ ਦਾ ਇਲਾਜ ਸੰਭਵਿਤ ਤੌਰ ਤੇ ਵਧੇਰੇ ਗੌਰਵਮਈ ਢੰਗ ਨਾਲ ਕਰਨਗੀਆਂ । ਉਨ੍ਹਾਂ ਭਰੋਸਾ ਪ੍ਰਗਟਾਇਆ ਕਿ ਪੀਜੀਆਈਐੱਮਈਆਰ ਚੰਡੀਗੜ੍ਹ ਇਸ ਸਬੰਧ ਵਿਚ ਆਪਣੀ ਮਹੱਤਵਪੂਰਨ ਭੂਮਿਕਾ ਨਿਭਾਵੇਗੀ ।


    ਸ੍ਰੀ ਅਰੋੜਾ ਨੇ ਮੈਡੀਕਲ ਵਿਦਿਆਰਥੀਆਂ ਨੂੰ ਅਪੀਲ ਕੀਤੀ ਕਿ ਉਹ ਚੁਣੌਤੀ ਵੇਲੇ ਵੀ ਆਪਣੇ ਹੌਸਲੇ ਬੁਲੰਦ ਰੱਖਣ । ਉਨ੍ਹਾਂ ਜ਼ੋਰ ਦੇ ਕੇ ਕਿਹਾ ਕਿ ਵਿਚਾਰ ਹੀ ਦੁਨੀਆ ਉੱਤੇ ਸ਼ਾਸਨ ਕਰਦੇ ਹਨ । ਅੱਜ ਅਸੀਂ ਪਹੁੰਚ ਅਤੇ ਸੰਸਾਧਨਾਂ ਦੇ ਮਾਮਲੇ ਵਿੱਚ ਜ਼ਿਆਦਾ ਸੀਮਤ ਨਹੀਂ ਸਗੋਂ ਆਪਣੀ ਕਲਪਨਾ ਕਰਕੇ ਸੀਮਤ ਹਾਂ । '' ਅੱਜ ਦੀਆਂ ਦਵਾਈਆਂ ਕੱਲ੍ਹ ਦੀ ਖੋਜ ਸਨ ਅਤੇ ਅੱਜ ਦੀ ਖੋਜ ਕੱਲ੍ਹ ਦੀਆਂ ਦਵਾਈਆਂ ਬਣਨਗੀਆਂ । ''


    '' ਪੀਜੀਆਈਐੱਮਈਆਰ ਦਾ 50 ਸਾਲ ਤੋਂ ਵੱਧ ਦਾ ਸ਼ਾਨਦਾਰ ਇਤਿਹਾਸ ਹੈ । ਸਵਾਲ ਇਹ ਹੈ ਕਿ ਹੁਣ ਤੋਂ 10, 20, ਅਤੇ 50 ਸਾਲ ਬਾਅਦ ਅਸੀਂ ਇਸ ਨੂੰ ਕਿੱਥੇ ਦੇਖਾਂਗੇ । ਉਨ੍ਹਾਂ ਕਿਹਾ ਇਸ ਦੀ ਮੌਜੂਦਾ ਲੀਡਰਸ਼ਿਪ ਦਾ ਉਤਸ਼ਾਹ , ਦੂਰਦ੍ਰਿਸ਼ਟੀ ਅਤੇ ਸੰਕਲਪ ਇਸ ਦਾ ਫੈਸਲਾ ਕਰਨਗੇ '' । ਪ੍ਰੋਫੈਸਰ ਜਗਤ ਰਾਮ ਡਾਇਰੈਕਟਰ ਪੀਜੀਆਈਐੱਮਈਆਰ , ਚੰਡੀਗੜ੍ਹ ਨੇ ਵੀ ਇਸ ਮਾਣਮੱਤੇ ਇਕੱਠ ਨੂੰ ਸੰਬੋਧਨ ਕੀਤਾ ।


    ***

    
    
    (Release ID: 1558939) Visitor Counter : 4