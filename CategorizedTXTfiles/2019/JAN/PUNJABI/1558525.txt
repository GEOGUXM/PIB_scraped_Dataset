      ਮੰਤਰੀ ਮੰਡਲ

      ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਜਨ-ਆਰੋਗਯ ਯੋਜਨਾ ਨੂੰ ਬਿਹਤਰ ਢੰਗ ਨਾਲ ਲਾਗੂ ਕਰਨ ਲਈ 'ਰਾਸ਼ਟਰੀ ਸਿਹਤ ਏਜੰਸੀ' ਦਾ ਪੁਨਰਗਠਨ ਰਾਸ਼ਟਰੀ ਸਿਹਤ ਅਥਾਰਟੀ ਵਜੋਂ ਕਰਨ ਨੂੰ ਪ੍ਰਵਾਨਗੀ ਦਿੱਤੀ
      Posted On: 02 JAN 2019 6:29PM by PIB Chandigarh


    Cabinet approves restructuring of National Health Agency as "National Health Authority" for better implementation of Pradhan Mantri - Jan Arogya Yojana


    ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਜਨ-ਆਰੋਗਯ ਯੋਜਨਾ ਨੂੰ ਬਿਹਤਰ ਢੰਗ ਨਾਲ ਲਾਗੂ ਕਰਨ ਲਈ 'ਰਾਸ਼ਟਰੀ ਸਿਹਤ ਏਜੰਸੀ' ਦਾ ਪੁਨਰਗਠਨ ਰਾਸ਼ਟਰੀ ਸਿਹਤ ਅਥਾਰਟੀ ਵਜੋਂ ਕਰਨ ਨੂੰ ਪ੍ਰਵਾਨਗੀ ਦਿੱਤੀ


    ਪ੍ਰਧਾਨ ਮੰਤਰੀ ਸ਼੍ਰੀ ਨਰੇਂਦਰ ਮੋਦੀ ਦੀ ਅਗਵਾਈ ਹੇਠ ਕੇਂਦਰੀ ਮੰਤਰੀ ਮੰਡਲ ਨੇ ਪ੍ਰਧਾਨ ਮੰਤਰੀ ਜਨ-ਆਰੋਗਯ ਯੋਜਨਾ (ਪੀਐੱਮ-ਜੇਏਵਾਈ) ਨੂੰ ਬਿਹਤਰ ਢੰਗ ਨਾਲ ਲਾਗੂ ਕਰਨ ਲਈ 'ਰਾਸ਼ਟਰੀ ਸਿਹਤ ਏਜੰਸੀ' ਦਾ ਪੁਨਰਗਠਨ ਰਾਸ਼ਟਰੀ ਸਿਹਤ ਅਥਾਰਟੀ ਦੇ ਰੂਪ ਵਿੱਚ ਕਰਨ ਨੂੰ ਪ੍ਰਵਾਨਗੀ ਦੇ ਦਿੱਤੀ ਹੈ ।


    ਇਸ ਮਨਜ਼ੂਰੀ ਨਾਲ ਮੌਜੂਦਾ 'ਰਾਸ਼ਟਰੀ ਸਿਹਤ ਏਜੰਸੀ' ਭੰਗ ਕਰ ਦਿੱਤੀ ਗਈ ਹੈ ਅਤੇ ਇਸ ਦਾ ਸਥਾਨ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰਾਲੇ ਨਾਲ ਸਬੰਧਤ ਦਫਤਰ ਵਜੋਂ ਰਾਸ਼ਟਰੀ ਸਿਹਤ ਅਥਾਰਟੀ ਨੂੰ ਦੇ ਦਿੱਤਾ ਜਾਵੇਗਾ ।


    ਮੌਜੂਦਾ ਬਹੁ-ਪੱਧਰੀ ਨਿਰਣਾਇਕ ਢਾਂਚੇ ਦੀ ਥਾਂ ਉੱਤੇ ਗਵਰਨਿੰਗ ਬੋਰਡ ਬਣਾਇਆ ਗਿਆ ਹੈ । ਗਵਰਨਿੰਗ ਬੋਰਡ ਦੇ ਮੁਖੀ ਸਿਹਤ ਅਤੇ ਪਰਿਵਾਰ ਭਲਾਈ ਮੰਤਰੀ ਹੋਣਗੇ । ਗਵਰਨਿੰਗ ਬੋਰਡ, ਯੋਜਨਾ ਨੂੰ ਸੁਚਾਰੂ ਢੰਗ ਨਾਲ ਲਾਗੂ ਕਰਨ ਲਈ ਤੇਜ਼ ਗਤੀ ਨਾਲ ਫੈਸਲਾ ਲੈਣ ਲਈ ਸਮਰੱਥ ਹੋਵੇਗਾ । ਗਵਰਨਿੰਗ ਬੋਰਡ ਦਾ ਗਠਨ ਵਿਆਪਕ ਹੈ ਅਤੇ ਇਸ ਵਿੱਚ ਸਰਕਾਰ ਅਤੇ ਖੇਤਰ ਵਿਸ਼ੇਸ਼ ਦੇ ਮਾਹਿਰਾਂ ਨੂੰ ਢੁਕਵੀਂ ਉਚਿਤ ਨੁਮਾਇੰਦਗੀ ਦਿੱਤੀ ਗਈ ਹੈ । ਇਸ ਤੋਂ ਇਲਾਵਾ ਗਵਰਨਿੰਗ ਬਾਡੀ ਵਿੱਚ ਸੂਬਿਆਂ ਨੂੰ ਵਾਰੀ-ਵਾਰੀ ਨੁਮਾਇੰਦਗੀ ਮਿਲੇਗੀ ।


    ਨਵੇਂ ਫੰਡਾਂ ਦੀ ਪ੍ਰਵਾਨਗੀ ਨਹੀਂ ਦਿੱਤੀ ਗਈ ਹੈ । ਆਈਟੀ , ਮਾਨਵ ਸੰਸਾਧਨ, ਬੁਨਿਆਦੀ ਢਾਂਚੇ, ਸੰਚਾਲਨ ਲਾਗਤਾਂ ਸਮੇਤ ਰਾਸ਼ਟਰੀ ਸਿਹਤ ਏਜੰਸੀ ਲਈ ਪਹਿਲਾਂ ਤੋਂ ਪ੍ਰਵਾਨਿਤ ਮੌਜੂਦਾ ਬਜਟ ਦੀ ਵਰਤੋਂ ਪ੍ਰਸਤਾਵਿਤ ਰਾਸ਼ਟਰੀ ਸਿਹਤ ਅਥਾਰਟੀ ਵੱਲੋਂ ਕੀਤੀ ਜਾਵੇਗੀ ।


    ਦੱਸਿਆ ਗਿਆ ਹੈ ਕਿ ਰਾਸ਼ਟਰੀ ਸਿਹਤ ਅਥਾਰਟੀ ਕੋਲ ਕੁਸ਼ਲ, ਪ੍ਰਭਾਵਸ਼ਾਲੀ ਅਤੇ ਪਾਰਦਰਸ਼ੀ ਢੰਗ ਨਾਲ ਫੈਸਲਾ ਕਰਨ ਦੀ ਪ੍ਰਕਿਰਿਆ ਦੇ ਰਾਹੀਂ ਪੀਐੱਮ-ਜੇਏਵਾਈ ਨੂੰ ਲਾਗੂ ਕਰਨ ਲਈ ਪੂਰੀ ਜਵਾਬਦੇਹੀ, ਇਖ਼ਤਿਆਰ ਅਤੇ ਅਧਿਕਾਰ ਹੋਣਗੇ ।

    
    
    (Release ID: 1558525) Visitor Counter : 2