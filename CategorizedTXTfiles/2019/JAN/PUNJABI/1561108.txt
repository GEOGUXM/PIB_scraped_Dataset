      ਪ੍ਰਧਾਨ ਮੰਤਰੀ ਦਫਤਰ

      17 ਜਨਵਰੀ, 2019 ਨੂੰ ਐੱਸਵੀਪੀ ਹਸਪਤਾਲ, ਅਹਿਮਦਾਬਾਦ ਦੇ ਉਦਘਾਟਨ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ
      Posted On: 17 JAN 2019 4:39PM by PIB Chandigarh


    Text of PM's address at the inauguration of SVP Hospital in Ahmedabad, Gujarat on 17th January, 2019


    17 ਜਨਵਰੀ, 2019 ਨੂੰ ਐੱਸਵੀਪੀ ਹਸਪਤਾਲ, ਅਹਿਮਦਾਬਾਦ ਦੇ ਉਦਘਾਟਨ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ ਪਾਠ


    ਭਰਾਵੋ ਅਤੇ ਭੈਣੋਂ,


    ਕੇਮ ਛੋ,


    ਨਵੇਂ ਸਾਲ ਵਿੱਚ ਗੁਜਰਾਤ ਦਾ ਇਹ ਮੇਰਾ ਪਹਿਲਾ ਦੌਰਾ ਹੈ। ਆਪ ਸਾਰਿਆਂ ਨੂੰ ਇੱਕ ਵਾਰ ਫਿਰ ਨਵੇਂ ਸਾਲ ਦੀਆਂ ਬਹੁਤ-ਬਹੁਤ ਸ਼ੁਭਕਾਮਨਾਵਾਂ। ਇਹ ਤਿਉਹਾਰਾਂ ਦਾ ਸਮਾਂ ਹੈ, ਆਉਣ ਵਾਲੇ ਸਮੇਂ ਵਿੱਚ ਅਨੇਕ ਤਿਉਹਾਰ ਆਉਣ ਵਾਲੇ ਵੀ ਹਨ। ਉਤਰਾਯਨ ਦਾ ਪਾਵਨ ਉੱਤਸਵ ਆਪ ਸਾਰਿਆਂ ਨੇ ਬਹੁਤ ਧੂਮ-ਧਾਮ ਨਾਲ ਮਨਾਇਆ। ਗੁਜਰਾਤ ਵਿੱਚ ਇੱਕ ਹੋਰ ਉਤਸਵ ਕੱਲ੍ਹ ਤੋਂ ਸ਼ੁਰੂ ਹੋਣ ਵਾਲਾ ਹੈ। Vibrant Gujrat ਇਸ ਸਾਲ ਯਾਨੀ ਦੁਨੀਆ ਭਰ ਤੋਂ ਲੋਕ ਇੱਥੇ ਜੁਟੇ ਹਨ, ਵਪਾਰ ਅਤੇ ਕਾਰੋਬਾਰ ਦੀ ਦੁਨੀਆ ਦੇ ਵੱਡੇ-ਵੱਡੇ ਨਾਮ ਉਨ੍ਹਾਂ ਨੂੰ ਗੁਜਰਾਤ ਹੁਣ ਆਪਣਾ ਲਗਣ ਲੱਗਿਆ ਹੈ ।


    ਨਵੇਂ ਭਾਰਤ ਦੀਆਂ ਨਵੀਆਂ ਵਿਵਸਥਾਵਾਂ ਦੇ ਕਾਰਨ ਵਪਾਰ ਅਤੇ ਕਾਰੋਬਾਰ ਵਿੱਚ ਵੀ ਉਤਸਵ ਦਾ ਮਾਹੌਲ ਅਤੇ ਇਹੀ ਤਾਂ ਗੁਜਰਾਤ ਦੀ ਵਿਸ਼ੇਸ਼ਤਾ ਹੈ।


    ਸਾਥੀਓ, ਉਤਸਵ ਦਾ ਆਨੰਦ ਤਦ ਹੋਰ ਅਧਿਕ ਆਉਂਦਾ ਹੈ ਜਦੋਂ ਪਰਿਵਾਰ ਦੇ ਸਾਰੇ ਮੈਂਬਰ ਉਨ੍ਹਾਂ ਦੀ ਸਿਹਤ ਉੱਤਮ ਰਹਿੰਦੀ ਹੈ। ਅੱਜ ਉਸੇ ਦਿਸ਼ਾ ਵਿੱਚ ਇੱਕ ਬਹੁਤ ਵੱਡਾ ਕਾਰਜ ਸੰਪੰਨ ਹੋਇਆ ਹੈ।


    ਅੱਜ ਅਹਿਮਦਾਬਾਦ ਲਈ, ਗੁਜਰਾਤ ਲਈ ਇੱਕ ਬਹੁਤ ਵੱਡੀ ਸੁਵਿਧਾ ਨੂੰ ਸੌਂਪਣ ਦਾ ਮੈਨੂੰ ਅਵਸਰ ਮਿਲਿਆ ਹੈ। ਮੈਂ Ahmadabad Municipal corporation ਦਾ ਆਭਾਰੀ ਹਾਂ, ਗੁਜਰਾਤ ਸਰਕਾਰ ਦਾ ਆਭਾਰੀ ਹਾਂ ਕਿ ਆਪਨੇ ਮੈਨੂੰ ਮੌਕਾ ਦਿੱਤਾ।


    750 ਕਰੋੜ ਰੁਪਏ ਦੀ ਲਾਗਤ ਨਾਲ ਬਣਿਆ ਸਰਦਾਰ ਵਲਭ ਭਾਈ ਪਟੇਲ Institute of Medical Science of Research ਤੁਹਾਡੀ ਸੇਵਾ ਲਈ ਸਮਰਪਿਤ ਹੈ। ਇਸ ਵਿਸ਼ਵ ਪੱਧਰੀ ਹਸਪਤਾਲ ਲਈ ਮੈਂ ਆਪ ਸਾਰਿਆਂ ਨੂੰ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ।


    ਸਾਥੀਓ , ਦੇਸ਼ ਸਰਦਾਰ ਸਾਹਬ ਨੂੰ ਇੱਕ ਕੁਸ਼ਲ ਪ੍ਰਸ਼ਾਸਕ , ਵਿਜ਼ਨਰੀ ਨੇਤਾ ਅਤੇ ਕਿਸਾਨਾਂ ਦੇ ਮਸੀਹੇ ਤੌਰ ’ਤੇ ਜਾਣਦਾ ਹੈ ਲੇਕਿਨ ਨਾਲ-ਨਾਲ ਸਰਦਾਰ ਸਾਹਿਬ ਸਵੱਛਤਾ ਅਤੇ ਜਨ ਆਰੋਗਯ ਨੂੰ ਲੈ ਕੇ ਵੀ ਵਡੇ ਤਾਕੀਦ ਕਰਤਾ ਸਨ । ਇਸੇ ਭਾਵਨਾ ਦੇ ਤਹਿਤ ਉਨ੍ਹਾਂ ਨੇ ਅਨੇਕ ਸਿਹਤ ਸੁਵਿਧਾਵਾਂ ਦੇ ਨਿਰਮਾਣ ਵਿੱਚ ਆਪਣਾ ਯੋਗਦਾਨ ਦਿੱਤਾ ਹੈ । ਸਰਦਾਰ ਸਾਹਿਬ ਦੀ ਆਤਮਾ ਜਿੱਥੇ ਵੀ ਹੋਵੇਗੀ , ਜਿਸ ਸ਼ਹਿਰ ਤੋਂ ਉਨ੍ਹਾਂ ਨੇ ਆਪਣੀ ਰਾਜਨੀਤਕ ਜ਼ਿੰਮੇਵਾਰੀ ਦਾ ਪ੍ਰਾਰੰਭ ਕੀਤਾ ਸੀ ਉਸ ਸ਼ਹਿਰ ਦਾ ਇਸ ਤਰ੍ਹਾਂ ਨਾਲ ਫਲਣਾ - ਫੁੱਲਣਾ , ਇੰਨਾ ਵੱਡਾ ਹਸਪਤਾਲ ਬਣਨਾ... ਸਰਦਾਰ ਸਾਹਿਬ ਜਿੱਥੇ ਹੋਣਗੇ ਉੱਥੇ ਉਨ੍ਹਾਂ ਦੀ ਆਤਮਾ ਨੂੰ ਜ਼ਰੂਰ ਸ਼ਾਂਤੀ ਮਿਲੇਗੀ । ਅਤੇ ਇਸ ਕੰਮ ਨਾਲ ਜੁੜੇ ਆਪ ਸਾਰਿਆਂ ਨੂੰ ਸਰਦਾਰ ਸਾਹਿਬ ਦੇ ਅਨੇਕ-ਅਨੇਕ ਅਸ਼ੀਰਵਾਦ ਵੀ ਪ੍ਰਾਪਤ ਹੁੰਦੇ ਰਹਿਣਗੇ । ਇਹ ਮੇਰਾ ਵਿਸ਼ਵਾਸ ਹੈ ।


    ਅਹਿਮਦਾਬਾਦ ਵਿੱਚ ਬਣਿਆ ਇਹ ਨਵਾਂ ਆਧੁਨਿਕ ਹਸਪਤਾਲ ਵੀ... ਮੈਂ ਸਮਝਦਾ ਹਾਂ ਸਿਹਤ ਸੇਵਾਵਾਂ ਦੀ ਦੁਨੀਆ ਵਿੱਚ ਆਪਣੇ ਆਪ ਵਿੱਚ ਆਪਣਾ ਇੱਕ ਮਹੱਤਵ ਬਣਿਆ ਹੋਇਆ ਹੈ ।


    ਸਾਥੀਓ , ਇਸ ਹਸਪਤਾਲ ਦਾ ਥੋੜ੍ਹੀ ਦੇਰ ਪਹਿਲਾਂ ਮੈਂ ਨਿਰੀਖਣ ਕੀਤਾ , ਮੈਂ ਵਾਕਈ ਕਹਿੰਦਾ ਹਾਂ ਮੈਂ ਮੰਤਰ ਮੁਗਧ ਹਾਂ ਅਤੇ ਸੱਚ ਵਿੱਚ ਅਤੇ ਜਦੋਂ ਇੱਕ ਸੁਪਨਾ ਸੱਚ ਹੁੰਦਾ ਹੈ , ਆਪਣੀਆਂ ਅੱਖਾਂ ਦੇ ਸਾਹਮਣੇ ਉਸ ਨੂੰ ਦੇਖਣ ਦਾ ਮੌਕਾ ਮਿਲਦਾ ਹੈ , ਇੰਨਾ ਸੰਤੋਸ਼ ਹੋਵੇਗਾ ਇਸ ਦੀ ਆਪ ਕਲਪਨਾ ਭਲੀ-ਭਾਂਤੀ ਕਰ ਸਕਦੇ ਹੋ ।


    2011-12 ਵਿੱਚ ਜਿਸ ਵਿਸ਼ੇ ਦੀ ਅਸੀਂ ਚਿੰਤਾ ਕਰ ਰਹੇ ਸਾਂ ਤਦ ਵੀ ਨਾ ਜਾਣੇ ਕਿਸ-ਕਿਸ ਤਰ੍ਹਾਂ ਦੀਆਂ ਨਕਾਰਾਤਮਕ ਗੱਲਾਂ ਚਲਦੀਆਂ ਸਨ ਬਜ਼ਾਰ ਵਿੱਚ , ਕੈਸ-ਕੈਸੇ ਮਨਘੜਤ ਆਰੋਪ ਲਗਦੇ ਸਨ । ਲੇਕਿਨ ਅੱਜ ਜੋ ਵੀ ਇਸ ਨੂੰ ਦੇਖੇਗਾ ਉਸ ਨੂੰ ਜ਼ਰੂਰ ਤਸੱਲੀ ਹੋਵੇਗੀ ਕਿ ਆਮ ਮਨੁੱਖ ਦੇ ਜੀਵਨ ਵਿੱਚ ਅਜਿਹੀਆਂ ਵਿਵਸਥਾਵਾਂ ਦਾ ਕਿੰਨਾ ਮਹੱਤਵ ਹੁੰਦਾ ਹੈ ।


    ਅਤੇ ਦੇਸ਼ ਵਿੱਚ ਸ਼ਾਇਦ ਬਹੁਤ ਘੱਟ ਕਾਰਪੋਰੇਸ਼ਨ ਹੋਣਗੀਆਂ ਜੋ ਆਪਣੀਆਂ ਨਿਰਧਾਰਿਤ ਸੇਵਾਵਾਂ ਨੂੰ ਜ਼ਿੰਮੇਵਾਰੀ ਦੇ ਇਲਾਵਾ , ਇਸ ਪ੍ਰਕਾਰ ਦੀਆਂ ਜ਼ਿੰਮੇਵਾਰੀਆਂ ਨੂੰ ਸੰਭਾਲਦੇ ਹੋਣ ਅਤੇ ਉਨ੍ਹਾਂ ਨੂੰ ਉਤਮ ਤਰੀਕੇ ਨਾਲ , ਆਧੁਨਿਕ ਤਰੀਕੇ ਨਾਲ ਦੁਨੀਆ ਦੀ ਬਰਾਬਰੀ ਕਰਨ ਵਾਲੀਆਂ ਬਣਾਉਂਦੇ ਹੋਣ ਅਜਿਹਾ ਬਹੁਤ ਘੱਟ ਨਜ਼ਰ ਆਉਂਦਾ ਹੈ ।


    ਅਤੇ ਇਸ ਲਈ Ahmadabad municipal corporation ਵਿਸ਼ੇਸ਼ ਕਰਕੇ ਅਭਿਨੰਦਨ ਦੀ ਅਧਿਕਾਰੀ ਹੈ , ਇਸ ਕੰਮ ਨੂੰ ਕਰਨ ਵਾਲੇ... ਜਿਨ੍ਹਾਂ-ਜਿਨ੍ਹਾਂ ਨੂੰ ਜ਼ਿੰਮਾ ਮਿਲਿਆ ਕਿਉਂਕਿ ਇਹ ਲਗਭਗ 2012 ਤੋਂ ਚਲ ਰਿਹਾ ਹੈ... ਜਿਨ੍ਹਾਂ-ਜਿਨ੍ਹਾਂ ਨੂੰ ਜਿੰਮਾ ਮਿਲਿਆ... ਜਿਨ੍ਹਾਂ-ਜਿਨ੍ਹਾਂ ਲੋਕਾਂ ਨੇ ਆਪਣਾ ਸਮਾਂ ਦਿੱਤਾ , ਆਪਣੀ ਬੁੱਧੀ ਹੁਨਰ ਜਾਂ ਤਾਕਤ ਨੂੰ ਸਮਰਪਿਤ ਭਾਵ ਨਾਲ ਲਗਾਇਆ , ਉਹ ਸਾਰੇ ਅਭਿਨੰਦਨ ਦੇ ਅਧਿਕਾਰੀ ਹਨ ਜਿਸ ਦੇ ਕਾਰਨ ਅੱਜ ਅਜਿਹਾ ਉੱਤਮ ਹਸਪਤਾਲ ਅਤੇ ਇਹ ਸਿਰਫ਼ ਗੁਜਰਾਤ ਲਈ ਨਹੀਂ ਦੇਸ਼ ਦੇ ਹੋਰ ਰਾਜਾਂ ਲਈ ਵੀ... ਅਤੇ ਮੈਂ ਸਮਝਦਾ ਹਾਂ ਇਹ ਵਰਲਡ ਕਲਾਸ ਹਸਪਤਾਲ ਦੇ ਮੁਕਾਬਲੇ ਵਿੱਚ ਹਸਪਤਾਲ ਹੈ ।


    ਇੱਥੋ ਦੇ ਕਮਰੇ ਹੋਣ , ਬੈੱਡ ਹੋਣ ਜਾਂ‍ ਫਿਰ ਇਹ ਪੂਰਾ ਕੈਂਪਸ । ਆਧੁਨਿਕਤਾ ਅਤੇ ਵਾਤਾਵਰਣ ਦਾ ਵੀ ਪੂਰਾ ਧਿਆਨ ਰੱਖਿਆ ਗਿਆ ਹੈ । 15 ਸੌ ਬੈੱਡਾਂ ਦੀ ਸਹੂਲਤ ਵਾਲਾ ਇਹ ਹਸਪਤਾਲ ਅਹਿਮਦਾਬਾਦ ਦੀ ਸਿਹਤ ਸਹੂਲਤਾਂ ਨੂੰ ਬਹੁਤ ਉਚਿਤ ਪੱਧਰ ’ ਤੇ ਲੈ ਜਾਣ ਵਾਲਾ ਹੈ। ਇਹ ਇੱਥੇ ਦਾ ਪਹਿਲਾ ਅਜਿਹਾ ਸਰਕਾਰੀ ਹਸਪਤਾਲ ਹੈ ਜਿੱਥੇ ਆਪਣਾ ਹੈਲੀਪੈਡ ਹੈ , ਏਅਰ ਐਂਬੂਲੈਂਸ ਨੂੰ ਉਤਾਰਨ ਦੀ ਸਹੂਲਤ ਹੈ ,


    ਸਾਥੀਓ , ਮੈਨੂੰ ਯਾਦ ਹੈ ਕਿ 2000 ਤੋਂ ਪਹਿਲਾਂ ਤੱਕ ਗੁਜਰਾਤ ਵਿੱਚ ਨਾ ਸਿਰਫ਼ ਅੱਛੇ ਸਰਕਾਰੀ ਹਸਪਤਾਲਾਂ ਦਾ ਅਭਾਵ ਸੀ ਬਲਕਿ ਇਨ੍ਹਾਂ ਦੇ ਲਈ ਡਾਕਟਰ ਅਤੇ ਦੂਜੀ ਮੈਨ ਪਾਵਰ ਦੀ ਜ਼ਰੂਰਤ ਹੁੰਦੀ ਸੀ, ਉਸ ਦੀ ਵੀ ਬਹੁਤ ਵੱਡੀ ਕਮੀ ਸੀ ।


    ਸਰਕਾਰੀ ਹਸਪਤਾਲਾਂ ਵਿੱਚ ਜਾਣ ਤੋਂ ਲੋਕ ਬਚਦੇ ਸਨ । ਅਤੇ ਪਹਿਲਾਂ ਹਸਪਤਾਲਾਂ ਵਿੱਚ ਇਲਾਜ ਕਰਵਾਉਣਾ ਸਿਰਫ਼ ਸਾਧਨ ਸੰਪੰਨ ਲੋਕਾਂ ਦੇ ਹੀ ਵੱਸ ਵਿੱਚ ਸੀ ਉਹੀ ਕਰ ਸਕਦੇ ਸਨ । ਅਤੇ ਇਹ ਚੀਜ਼ਾਂ ਮਨ ਨੂੰ ਪੀੜਾ ਕਰ ਜਾਂਦੀਆਂ ਸਨ । ਇਸ ਸਥਿਤੀ ਨੂੰ ਪੀੜਾ ਤੋਂ ਬਾਹਰ ਕੱਢਣ ਲਈ ਸਰਕਾਰ ਨੇ ਅਨੇਕ ਨੀਤੀਗਤ ਫੈਸਲੇ ਲਈ ਸਨ , ਅਸੀਂ ਨਵੇਂ ਸਰਕਾਰੀ ਹਸਪਤਾਲ ਬਣਵਾਏ , ਨਵੇਂ ਮੈਡੀਕਲ ਕਾਲਜ ਬਣਵਾਏ , ਅਤੇ ਮੈਡੀਕਲ ਸੀਟਾਂ ਦੀ ਸੰਖਿਆ ਵਧਾਉਣ ’ਤੇ ਸਭ ਤੋਂ ਜਿਆਦਾ ਜ਼ੋਰ ਦਿੱਤਾ ।


    ਮੈਨੂੰ ਹੁਣ ਇਹ ਦੇਖ ਕੇ ਖੁਸ਼ੀ ਹੁੰਦੀ ਹੈ ਕਿ ਅੱਜ ਗੁਜਰਾਤ ਨਾ ਸਿਰਫ਼ ਗੁਜਰਾਤੀਆਂ ਨੂੰ ਬਲਕਿ ਦੂਜੇ ਰਾਜਾਂ ਅਤੇ ਦੂਜੇ ਦੇਸ਼ਾਂ ਦੇ ਲੋਕਾਂ ਨੂੰ ਵੀ ਬਿਹਤਰ ਸਿਹਤ ਸੁਵਿਧਾ ਉਪਲੱਬਧ ਕਰਾਉਣ ਵਿੱਚ ਇੱਕ ਸਮਰੱਥ ਇਕਾਈ ਵਜੋਂ ਖੜ੍ਹਾ ਹੋਇਆ ਹੈ।


    ਪਿਛਲੇ ਡੇਢ ਦਹਾਕੇ ਤੋਂ ਗੁਜਰਾਤ ਵਿੱਚ ਮੈਡੀਕਲ ਟੂਰਿਜ਼ਮ ਵੀ ਵਧਿਆ ਹੈ , ਹੁਣ ਵਿਦੇਸ਼ ਤੋਂ ਸਿਹਤ ਲਾਭ ਲਈ ਲੋਕ ਗੁਜਰਾਤ ਆਉਂਦੇ ਹਨ । ਅਤੇ ਸਰਦਾਰ ਸਾਹਿਬ ਦੇ ਨਾਮ ’ਤੇ ਬਣਿਆ ਇਹ ਹਸਪਤਾਲ ਹੁਣ ਇੱਥੋਂ ਦੇ ਹੈਲਥ ਸੈਕਟਰ ਨੂੰ ਹੋਰ ਜ਼ਿਆਦਾ ਮਜ਼ਬੂਤੀ ਦੇਵੇਗਾ । ਅਤੇ ਸਭ ਤੋਂ ਅਹਿਮ ਗੱਲ ਇਹ ਕਿ ਆਯੁਸ਼ਮਾਨ ਭਾਰਤ ਯੋਜਨਾ ਨਾਲ ਜੁੜਨ ਵਾਲਾ ਇਹ ਇੱਕ ਹੋਰ ਹਸਪਤਾਲ ਹੈ ।


    ਆਮ ਤੌਰ ’ਤੇ ਹੁੰਦਾ ਇਹ ਹੈ ਕਿ ਇੰਨੇ ਆਲੀਸ਼ਾਨ , ਇੰਨੇ ਸ਼ਾਨਦਾਰ ਹਸਪਤਾਲ ਵਿੱਚ ਪੈਰ ਰੱਖਣ ਤੋਂ ਵੀ ਗ਼ਰੀਬ ਘਬਰਾਉਂਦਾ ਹੈ। ਉਹ ਮੰਨਦਾ ਹੈ ਕਿ ਇੰਨੀ ਚਕਾਚੌਂਧ ਵਿੱਚ ਇਲਾਜ ਤਾਂ ਬਹੁਤ ਮਹਿੰਗਾ ਹੀ ਹੋਵੇਗਾ । ਲੇਕਿਨ ਮੈਨੂੰ ਬਹੁਤ ਤਸੱਲੀ ਹੈ ਕਿ ਸਰਦਾਰ ਸਾਹਬ ਨੂੰ ਸਮਰਪਿਤ ਇਸ ਹਸਪਤਾਲ ਵਿੱਚ ਆਯੁਸ਼ਮਾਨ ਯੋਜਨਾ ਤਹਿਤ ਗ਼ਰੀਬ ਦਾ ਮੁਫ਼ਤ ਵਿੱਚ ਇਲਾਜ ਹੋਵੇਗਾ ।


    ਭਾਈਓ ਅਤੇ ਭੈਣੋਂ ਆਯੁਸ਼ਮਾਨ ਭਾਰਤ , ਪ੍ਰਧਾਨ ਮੰਤਰੀ ਜਨ ਆਰੋਗਯ ਯੋਜਨਾ ਇਹ ਬਹੁਤ ਹੀ ਘੱਟ ਸਮੇਂ ਵਿੱਚ ਗ਼ਰੀਬ ਦੇ ਅੰਦਰ ਸਿਹਤ ਦੇ ਸੰਬੰਧ ਵਿੱਚ ਇੱਕ ਸੁਰੱਖਿਆ ਦਾ ਭਾਵ ਜਗਾਇਆ ਹੈ । ਅੱਜ ਦੇਸ਼ ਦੇ ਲਗਭਗ 50 ਕਰੋੜ ਗ਼ਰੀਬ ਭਰਾਵਾਂ-ਭੈਣਾਂ ਨੂੰ ਇਹ ਵਿਸ਼ਵਾਸ ਮਿਲਿਆ ਹੈ ਕਿ ਗੰਭੀਰ ਬਿਮਾਰੀ ਦੀ ਸਥਿਤੀ ਵਿੱਚ ਸਰਕਾਰ ਉਸ ਦੇ ਨਾਲ ਖੜ੍ਹੀ ਹੈ। ਉਸਨੂੰ ਆਪਣਾ ਘਰ , ਜ਼ਮੀਨ , ਗਿਰਵੀ ਰੱਖਣ ਦੀ ਜ਼ਰੂਰਤ ਨਾ ਪਵੇ , ਪੈਸਾ ਨਾ ਵੀ ਹੋਵੇ.... ਤਾਂ ਵੀ ਉਹ ਸੁਅਸਥ ਹੋ ਸਕਦਾ ਹੈ। ਇਹ ਵਿਸ਼ਵਾਸ ਅੱਜ ਹਰ ਗ਼ਰੀਬ ਨੂੰ ਮਿਲਿਆ ਹੈ ।


    ਸਾਥੀਓ , ਕੁਝ ਲੋਕ ਇਸ ਯੋਜਨਾ ਨੂੰ ਮੋਦੀ ਕੇਅਰ ਵੀ ਕਹਿੰਦੇ ਹਨ , ਇਸ ਦੀ ਸਫ਼ਲਤਾ ਦਾ ਅੰਦਾਜ਼ਾ ਇਸ ਗੱਲ ਤੋਂ ਲਗਾਇਆ ਜਾ ਸਕਦਾ ਹੈ ਕਿ ਸਿਰਫ਼ ਸੌ ਦਿਨ ਦੇ ਅੰਦਰ ਹੀ 60 ਲੱਖ ਗ਼ਰੀਬਾਂ ਦਾ ਹਸਪਤਾਲ ਵਿੱਚ ਮੁਫ਼ਤ ਇਲਾਜ ਸੁਨਿਸਚਿਤ ਹੋਇਆ ਹੈ ।


    ਇਸ ਯੋਜਨਾ ਤਹਿਤ ਹੁਣ ਹਰ ਦਿਨ ਐਵਰੇਜ-ਔਸਤਨ ਦਸ ਹਜ਼ਾਰ ਗ਼ਰੀਬਾਂ ਨੂੰ ਮੁਫ਼ਤ ਇਲਾਜ ਮਿਲ ਰਿਹਾ ਹੈ। ਅਭਾਵ ਦੇ ਕਾਰਨ ਵਰ੍ਹਿਆਂ-ਵਰ੍ਹਿਆਂ ਤੱਕ ਇਹ ਲੋਕ , ਇਹ ਪਰਿਵਾਰ ਇਲਾਜ ਨਹੀਂ ਕਰਵਾ ਪਾ ਰਹੇ ਸਨ , ਅਗਰ ਮੁਸੀਬਤ ਆ ਵੀ ਗਈ ਤਾਂ ਉਹ ਕਹਿੰਦਾ ਹੈ ਕਿ ਕਿੰਨੇ ਦਿਨ ਜੀਣਾ ਹੈ , ਪਰੇਸ਼ਾਨੀ ਝੱਲਣਗੇ , ਬੱਚਿਆਂ ਨੂੰ ਕਰਜ਼ ਦੇ ਅੰਦਰ ਡੁਬੋ ਕੇ ਨਹੀਂ ਜਾਂਦਾ ਹੈ। ਅਤੇ ਪਰਿਵਾਰ ਦੇ ਲੋਕ ਪੀੜਾ ਸਹਿੰਦੇ ਸਨ ਪਰ ਉਪਚਾਰ ਨਹੀਂ ਕਰਵਾਉਂਦੇ ਸਨ , ਕਿਉਂਕਿ ਸੰਭਵ ਨਹੀਂ ਸੀ । ਅੱਜ ਇਨ੍ਹਾਂ ਨੂੰ ਆਯੁਸ਼ਮਾਨ ਭਾਰਤ ਦਾ ਸਹਾਰਾ ਮਿਲਿਆ ਹੈ ।


    ਸਾਥੀਓ , ਦੇਸ਼ ਦੇ ਹਰ ਨਾਗਰਿਕ ਦੀ ਸਿਹਤ ਬਿਹਤਰ ਰਹੇ , ਇਸ ਦੇ ਲਈ ਸਰਕਾਰ ਦਿਨ-ਰਾਤ ਕੰਮ ਵਿੱਚ ਜੁਟੀ ਹੋਈ ਹੈ। ਸਰਕਾਰ ਦਾ ਇਹ ਨਿਰੰਤਰ ਪ੍ਰਯਾਸ ਹੈ ਕਿ ਦੇਸ਼ ਦੇ ਗ਼ਰੀਬ ਨੂੰ , ਮੱਧ ਵਰਗ ਦੇ ਪਰਿਵਾਰਾਂ ਨੂੰ ਘੱਟ-ਤੋਂ-ਘੱਟ ਕੀਮਤ ਵਿੱਚ ਉੱਤਮ ਸਿਹਤ ਸੁਵਿਧਾਵਾਂ ਮਿਲਣ । ਇਸ ਦੇ ਲਈ ਕੇਂਦਰ ਸਰਕਾਰ ਨੇ ਜੈਨਰਿਕ ਦਵਾਵੀਆਂ ਨੂੰ ਵੀ ਪ੍ਰਾਥਮਿਕਤਾ ਦਿੱਤੀ ਹੈ। ਅਸੀਂ ਪ੍ਰਧਾਨ ਮੰਤਰੀ ਜਨ ਔਸ਼ਧੀ ਕੇਂਦਰ ਖੋਲ੍ਹਣ ਦਾ ਇੱਕ ਅਭਿਆਨ ਚਲਾਇਆ ਹੈ। ਹਾਲੇ ਤੱਕ ਦੇਸ਼ ਭਰ ਵਿੱਚ ਲਗਭਗ 5 ਹਜ਼ਾਰ ਤੋਂ ਜ਼ਿਆਦਾ ਕੇਂਦਰ ਖੋਲ੍ਹੇ ਜਾ ਚੁੱਕੇ ਹਨ । ਇਨ੍ਹਾਂ ਕੇਂਦਰਾਂ ’ ਤੇ ਜੈਨਰਿਕ ਦਵਾਵੀਆਂ ਮਾਰਕੀਟ ਰੇਟ ਤੋਂ ਲਗਭਗ 50 % ਸਸਤੀਆਂ ਹਨ ।


    ਜੋ ਦਵਾਈ ਇੱਕ ਹਜ਼ਾਰ ਰੁਪਏ ਵਿੱਚ ਆਉਂਦੀ ਹੈ ਉਹ ਸਾਢੇ ਤਿੰਨ ਸੌ , ਚਾਰ ਸੌ , ਪੰਜ ਸੌ ਰੁਪਇਆ ਵਿੱਚ ਮਿਲ ਜਾਂਦੀ ਹੈ। ਇਨ੍ਹਾਂ ਕੇਂਦਰਾਂ ਤੋਂ ਵਿਸ਼ੇਸ਼ ਤੌਰ ’ਤੇ ਉਨ੍ਹਾਂ ਪਰਿਵਾਰਾਂ ਨੂੰ ਲਾਭ ਹੋਇਆ ਹੈ ਜਿਨ੍ਹਾਂ ਨੂੰ ਡਾਇਬਿਟੀਜ਼ ਵਰਗੀਆਂ ਬਿਮਾਰੀਆਂ ਦੇ ਚਲਦੇ ਨਿਯਮਿਤ ਰੂਪ ਨਾਲ ਦਵਾਈ ਲੈਣੀ ਪੈਂਦੀ ਹੈ। ਇੰਨਾ ਹੀ ਨਹੀਂ ਸਰਕਾਰ ਨੇ ਬੀਤੇ ਸਾਢੇ ਚਾਰ ਸਾਲਾਂ ਵਿੱਚ ਸਾਢੇ ਅੱਠ ਸੌ ਤੋਂ ਅਧਿਕ ਦਵਾਵੀਆਂ ਅਤੇ ਸਰਜਰੀ ਦੇ ਸਮਾਨ ਦੀ ਅਧਿਕਤਮ ਕੀਮਤ ਨਿਰਧਾਰਤ ਕੀਤੀ ਹੈ ਉਸ ਤੋਂ ਜ਼ਿਆਦਾ ਨਹੀਂ ਲੈ ਸਕਦੇ ਹਾਂ ਅਤੇ ਉਸ ਦਾ ਨਤੀਜਾ ਇਹ ਆਇਆ ਹੈ ਕਿ ਕਿ ਅੱਜ ਸਰਜਰੀ ਦਾ ਸਮਾਨ ਹੋਵੇ , ਦਵਾਈਆਂ ਹੋਣ , ਇਹ ਸਸਤੇ ਵਿੱਚ ਉਪਲੱਬਧ ਸੰਭਵ ਹੋਏ ਹਨ ।


    ਭਾਈਓ ਅਤੇ ਭੈਣੋਂ, ਹਾਰਟ ਦੀ ਬਿਮਾਰੀ ਵਿੱਚ ਕੰਮ ਆਉਣ ਵਾਲੇ ਸਟੰਟ 85 % , ਤਾਂ ਗੋਢਿਆਂ ਦੀ ਸਰਜਰੀ ਵਿੱਚ ਕੰਮ ਆਉਣ ਵਾਲੇ ਇੰਪ‍ਲਾਟ ਲਗਭਗ 70 % ਸਸਤੇ ਹੋਏ ਹਨ । ਸਿਰਫ਼ ਸਟੰਟ ਦੀ ਕੀਮਤ ਘੱਟ ਕੀਤੇ ਜਾਣ ਨਾਲ ਹੀ ਗ਼ਰੀਬ ਅਤੇ ਮੱਧ ਵਰਗ ਦੇ ਲੋਕਾਂ ਨੂੰ ਸਾਲ ਭਰ ਵਿੱਚ ਸਾਢੇ ਚਾਰ ਹਜ਼ਾਰ ਕਰੋੜ ਰੁਪਏ ਤੋਂ ਵੀ ਜ਼ਿਆਦਾ ਦੀ ਬਚਤ ਹੋਈ ਹੈ।


    ਅਤੇ ਇਸੇ ਪਲਾਂਟ ਦੀ ਕੀਮਤ ਘੱਟ ਹੋਣ ਨਾਲ ਲੋਕਾਂ ਨੂੰ ਸਲਾਨਾ ਲਗਭਗ 15 ਸੌ ਕਰੋੜ ਰੁਪਏ ਦੀ ਬਚਤ ਹੋਈ ਹੈ। ਇਸ ਦੇ ਇਲਾਵਾ ਕਿਡਨੀ ਦੀ ਬਿਮਾਰੀ, ਭੈਣਾਂ-ਭਰਾਵਾਂ ਲਈ ਦੇਸ਼ ਵਿੱਚ ਲਗਭਗ ਸਾਢੇ ਚਾਰ ਸੌ ਦਿਨਾਂ ਵਿੱਚ ਡਾਇਲਸਿਸ ਸੈਂਟਰ ਬਣਾਏ ਜਾ ਚੁੱਕੇ ਹਨ । ਇਨ੍ਹਾਂ ਸੈਂਟਰਾਂ ’ ਤੇ ਮੁਫ਼ਤ ਵਿੱਚ ਡਾਇਲਿਸਿਸ ਦੀ ਸਹੂਲਤ ਦਿੱਤੀ ਜਾ ਰਹੀ ਹੈ। ਇਸ ਦੇ ਪਿਛਲੇ ਸਾਲ ਤੱਕ ਲਗਭਗ 35 ਲੱਖ ਮੁਫ਼ਤ ਡਾਇਲਿਸਸ ਸੈਸ਼ਨ ਹੋ ਚੁੱਕੇ ਹਨ । ਇੰਨਾ ਹੀ ਨਹੀਂ ਹਰ ਸੈਸ਼ਨ ਤੋਂ ਕਿਸੇ ਨਾ ਕਿਸੇ ਗ਼ਰੀਬ ਦੇ ਲਗਭਗ ਦੋ ਹਜ਼ਾਰ ਰੁਪਏ ਬਚ ਵੀ ਰਹੇ ਹਨ ।


    ਸਾਥੀਓ , ਬੀਜੇਪੀ ਦੀ ਅਗਵਾਈ ਵਿੱਚ ਕੇਂਦਰ ਸਰਕਾਰ ਨੇ ਦੇਸ਼ ਦੇ ਪਿੰਡ-ਪਿੰਡ ਤੱਕ ਪ੍ਰਾਇਮਰੀ ਹੈਲਥ ਕੇਅਰ ਸਹੂਲਤਾਂ ਨੂੰ ਬਿਹਤਰ ਬਣਾਉਣ ਦਾ ਬੀੜਾ ਉਠਾਇਆ ਹੈ। ਅਜ਼ਾਦੀ ਦੇ ਜਦੋਂ 75 ਸਾਲ ਹੋਣਗੇ , ਸਾਲ 2022 ਤੱਕ , ਦੇਸ਼ ਭਰ ਵਿੱਚ ਡੇਢ ਲੱਖ Health and Wellness Centre ਬਣਾਉਣ ਦੇ ਟੀਚੇ ਨੂੰ ਲੈ ਕੇ ਅੱਜ ਭਾਰਤ ਸਰਕਾਰ ਕੰਮ ਕਰ ਰਹੀ ਹੈ ।


    ਇਸ ’ਤੇ ਗੁਜਰਾਤ ਸਮੇਤ ਸਾਰੇ ਰਾਜਾਂ ਵਿੱਚ ਤੇਜ਼ੀ ਨਾਲ ਕੰਮ ਚਲ ਰਿਹਾ ਹੈ। ਇੱਥੇ ਆਮ ਬਿਮਾਰੀਆਂ ਦੀ ਜਾਂਚ ਤਾਂ ਹੋਵੇਗੀ ਹੀ ਅਨੇਕ ਪ੍ਰਕਾਰ ਦੇ ਸਟੰਟ ਵੀ ਮੁਫ਼ਤ ਵਿੱਚ ਉਪਲੱਬਧ ਹੋਣਗੇ ।


    ਸਾਥੀਓ , ਬੀਤੇ ਚਾਰ ਵਰ੍ਹਿਆਂ ਵਿੱਚ ਸਿਹਤ ਸਹੂਲਤਾਂ ਦੇ ਨਾਲ-ਨਾਲ ਮੈਡੀਕਲ ਐਜੂਕੇਸ਼ਨ ਵੀ, ਉਸ ਦਾ ਵੀ ਬੇਮਿਸਾਲ ਵਿਸਤਾਰ ਕੀਤਾ ਗਿਆ ਹੈ। ਇਸ ਦੌਰਾਨ 18 ਹਜ਼ਾਰ ਤੋਂ ਜ਼ਿਆਦਾ ਐੱਮਬੀਬੀਐੱਸ ਅਤੇ 13 ਹਜ਼ਾਰ ਤੋਂ ਜ਼ਿਆਦਾ ਪੋਸਟ ਗ੍ਰੈਜੂਏਟ ਸੀਟਾਂ ਵਧਾਈਆਂ ਗਈਆਂ ਹਨ । ਮੱਧ ਵਰਗ ਦੇ ਬੱਚੇ ਜੋ ਹੈਲਥ ਸੈਕਟਰ ਵਿੱਚ ਕੈਰੀਅਰ ਬਣਾਉਣਾ ਚਾਹੁੰਦੇ ਹਨ , ਉਨ੍ਹਾਂ ਦੇ ਲਈ ਬਹੁਤ ਵੱਡੇ ਅਵਸਰ ਪੈਦਾ ਹੋਏ ਹਨ । ਇੱਥੇ ਗੁਜਰਾਤ ਵਿੱਚ ਵੀ ਹਜ਼ਾਰਾਂ ਨਵੀਆਂ ਸੀਟਾਂ ਜੋੜੀਆਂ ਗਈਆਂ ਹਨ । ਦੇਸ਼ ਦੇ ਹਰ ਤਿੰਨ ਸੰਸਦੀ ਖੇਤਰਾਂ ਵਿੱਚ ਘੱਟ ਤੋਂ ਘੱਟ ਇੱਕ ਮੈਡੀਕਲ ਕਾਲਜ ਖੋਲ੍ਹਣ ਦੀ ਯੋਜਨਾ ’ਤੇ ਕੰਮ ਚਲ ਰਿਹਾ ਹੈ ।


    ਸਾਥੀਓ , ਸਿਹਤ ’ਤੇ ਇੰਨਾ ਜ਼ੋਰ ਦਿੱਤੇ ਜਾਣ ਦੀ ਵਜ੍ਹਾ ਨਾਲ ਨਿਜੀ ਹਸਪਤਾਲਾਂ ਦੇ ਨੈੱਟਵਰਕ ਦਾ ਵੀ ਵਿਸਤਾਰ ਹੋ ਰਿਹਾ ਹੈ। ਆਯੁਸ਼ਮਾਨ ਭਾਰਤ ਜਿਹੀ ਯੋਜਨਾ ਦੇ ਕਾਰਨ ਛੋਟੇ-ਛੋਟੇ ਕਸਬਿਆਂ ਵਿੱਚ ਵੀ ਜ਼ਰੂਰਤ ਵਧ ਰਹੀ ਹੈ। ਲਿਹਾਜਾ ਨਵੇਂ ਹਸਪਤਾਲ ਵੀ ਤੇਜ਼ੀ ਨਾਲ ਖੁੱਲ੍ਹ ਰਹੇ ਹਨ ।


    ਨਵੇਂ ਹਸਪਤਾਲ ਖੁੱਲ੍ਹ ਰਹੇ ਹਨ ਤਾਂ ਡਾਕਟਰਾਂ , ਨਰਸਾਂ ਅਤੇ ਦੂਜੇ ਪੈਰਾਮੈਡੀਕਲ ਸਟਾਫ਼ ਦੀ ਵੀ ਮੰਗ ਵਧ ਰਹੀ ਹੈ। ਯਾਨੀ ਨੌਜਵਾਨਾਂ ਲਈ ਰੋਜ਼ਗਾਰ ਦੇ ਅਨੇਕ ਅਵਸਰ ਹੈਲਥ ਸੈਕਟਰ ਵਿੱਚ ਆਉਣ ਵਾਲੇ ਸਮੇਂ ਵਿੱਚ ਬਣਨ ਵਾਲੇ ਹਨ ।


    ਭਾਈਓ ਅਤੇ ਭੈਣੋਂ , ਜਦੋਂ ਰੋਜ਼ਗਾਰ ਅਤੇ ਨੌਜਵਾਨਾਂ ਨੂੰ ਅਵਸਰਾਂ ਦੀ ਗੱਲ ਆਉਂਦੀ ਹੈ ਤਾਂ ... ਹਾਲ ਵਿੱਚ ਸਰਕਾਰ ਨੇ ਇੱਕ ਬਹੁਤ ਵੱਡਾ ਫੈਸਲਾ ਲਿਆ ਹੈ। ਆਮ ਸ਼੍ਰੇਣੀ ਦੇ ਗ਼ਰੀਬ ਬੱਚਿਆਂ ਨੂੰ ਸਰਕਾਰੀ ਸੇਵਾਵਾਂ ਦੇ ਨਾਲ-ਨਾਲ , ਸਰਕਾਰੀ ਅਤੇ ਨਿਜੀ ਸਿੱਖਿਅ ਸੰਸਥਾਨਾਂ ਵਿੱਚ 10 % ਰਾਖੇਵਕਰਣ ਦਾ ਪ੍ਰਾਵਧਾਨ ਸੰਵਿਧਾਨ ਵਿੱਚ ਕੀਤਾ ਗਿਆ ਹੈ ।


    ਮੈਂ ਗੁਜਰਾਤ ਸਰਕਾਰ ਨੂੰ ਵਧਾਈ ਦਿੰਦਾ ਹਾਂ ਕਿ ਤੁਸੀਂ ਸਭ ਤੋਂ ਪਹਿਲਾਂ ਇਸ ਨੂੰ ਲਾਗੂ ਕੀਤਾ ਹੈ। ਹੁਣ ਤਾਂ ਕੇਂਦਰ ਸਰਕਾਰ ਸਮੇਤ ਅਨੇਕ ਰਾਜ ਸਰਕਾਰਾਂ ਨੇ ਇਸ ਨੂੰ ਲਾਗੂ ਕਰਨ ਦੇ ਆਦੇਸ਼ ਜਾਰੀ ਕਰ ਦਿੱਤੇ ਹਨ ।


    ਸਾਥੀਓ , ਜਾਤ , ਵਰਗ , ਸੰਪ੍ਰਦਾਇ ਤੋਂ ਉੱਪਰ ਉੱਠਦੇ ਹੋਏ ਆਮ ਵਰਗ ਦੇ ਗ਼ਰੀਬਾਂ ਨੂੰ ਰਾਖਵੇਕਰਣ ਦੀ ਮੰਗ ਤਾਂ... ਦਹਾਕਿਆਂ ਤੋਂ ਚਲ ਰਹੀ ਸੀ । ਲੇਕਿਨ ਰਾਜਨੀਤੀ ਦੀ ਇੱਛਾ ਸ਼ਕਤੀ ਦੀ ਕਮੀ , ਚੋਣਾਂ-ਚੋਣਾਂ ਦੇ ਦੌਰਾਨ , ਰਾਜਨੀਤਕ ਦਲ ਇਹ ਤੀਰ ਸੁੱਟ ਦਿਆ ਕਰਦੇ ਸਨ । ਲੇਕਿਨ ਸੰਵਿਧਾਨ ਸੰਸ਼ੋਧਨ ਦੀ ਪ੍ਰਕਿਰਿਆ ਹੁੰਦੀ ਸੀ , ਉਹ ਕਰਨ ਦੀ ਹਿੰਮਤ ਇਨ੍ਹਾਂ ਵਿੱਚ ਨਹੀਂ ਸੀ , ਲੇਕਿਨ ਕੇਂਦਰ ਦੀ ਐੱਨਡੀਏ ਸਰਕਾਰ ਨੇ ਇਹ ਇੱਛਾ ਸ਼ਕਤੀ ਦਿਖਾਈ , ਅਸੀਂ ਕਰਕੇ ਦਿਖਾਇਆ ।


    ਮੈਂ ਫਿਰ ਕਹਿ ਰਿਹਾ ਹਾਂ ਕਿ ਰਾਖਵੇਂਕਰਨ ਦੀ ਵਿਵਸਥਾ ਨਾਲ , ਇਹ ਜੋ ਵਿਵਸਥਾ ਅਸੀਂ ਕੀਤੀ ਹੈ , ਇਹ ਬਾਕੀ ਕਿਸੇ ਵੀ ਵਰਗਾਂ ਦੇ ਹੱਕ ਨੂੰ ਛੇੜੇ ਬਿਨਾ ਕੀਤੀ ਗਈ ਹੈ । ਯਾਨੀ ਇਸ ਤੋਂ ਸਮਾਜਕ ਸਮਰਸਤਾ ਦੇ ਨਵੇਂ ਦੁਆਰ ਖੁਲ੍ਹਣਗੇ , ਜੋ ਗਿਲੇ-ਸ਼ਿਕਵੇ ਪਹਿਲਾਂ ਰਹਿੰਦੇ ਸਨ ਉਹ ਇਸ ਨਾਲ ਦੂਰ ਹੋਣਗੇ ।


    ਸਾਥੀਓ , ਕੇਂਦਰ ਸਰਕਾਰ ਨੇ ਇਹ ਫੈਸਲਾ ਵੀ ਕੀਤਾ ਹੈ ਕਿ ਸਿੱਖਿਅ ਸੰਸਥਾ ਵਿੱਚ ਇਸ ਨਵੇਂ ਰਾਖਵੇਂਕਰਨ ਦਾ ਲਾਭ ਇਸ ਸਾਲ ਨਵੇਂ ਸੈਸ਼ਨ ਤੋਂ ਮਿਲੇਗਾ । ਦੇਸ਼ ਦੀ ਨੌ ਸੌ ਯੂਨੀਵਰਸਿਟੀਆਂ , ਅਤੇ ਲਗਭਗ 40 ਹਜ਼ਾਰ ਕਾਲਜਾਂ ’ਤੇ ਇਹ ਰਾਖਵੇਂਕਰਣ ਲਾਗੂ ਹੋ ਜਾਵੇਗਾ ।


    ਇਸ ਵਿੱਚ Technical, Non - Technical , Management ਹਰ ਤਰ੍ਹਾਂ ਦੀਆਂ ਸੰਸਥਾਵਾਂ ਵਿੱਚ ਇਹ ਵਿਵਸਥਾ ਲਾਗੂ ਹੋ ਜਾਵੇਗੀ । ਇਸ ਦੇ ਲਈ ਜਲਦੀ ਹੀ ਜ਼ਰੂਰੀ ਆਦੇਸ਼ ਜਾਰੀ ਹੋ ਜਾਵੇਗਾ । ਇੰਨਾ ਹੀ ਨਹੀਂ , ਨਵੀਂ ਵਿਵਸਥਾ ਦਾ ਮੌਜੂਦਾ ਸਥਿਤੀਆਂ ’ਤੇ ਅਸਰ ਨਾ ਪਵੇ ਇਸ ਦੇ ਲਈ ਸੰਸਥਾਨਾਂ ਵਿੱਚ ਸੀਟਾਂ ਦੀ ਸੰਖਿਆ ਵੀ 10 % ਵਧਾਈ ਜਾਵੇਗੀ ।


    ਭਾਈਓ ਅਤੇ ਭੈਣੋਂ, ਸਾਡੀ ਸਰਕਾਰ ਦੇਸ਼ ਵਿੱਚ ਅਵਸਰਾਂ ਦੀ ਸਮਾਨਤਾ ਦੇ ਪ੍ਰਤੀ ਪ੍ਰਤੀਬੱਧ ਹੈ । ਨਵੇਂ ਭਾਰਤ ਦੀ ਸ਼ਕਤੀ ਸਾਡੀ ਯੁਵਾ ਸ਼ਕਤੀ ਹੈ , ਯੁਵਾ ਸ਼ਕਤੀ ਆਪਣੀ ਊਰਜਾ ਦਾ ਸਹੀ ਉਪਯੋਗ ਤਦ ਕਰ ਪਾਏਗੀ ਜਦੋਂ ਉਸ ਨੂੰ ਉਚਿਤ ਅਵਸਰ ਮਿਲਣਗੇ । ਅਵਸਰਾਂ ਵਿੱਚ ਭੇਦ-ਭਾਵ ਨਾਲ ਪ੍ਰਤਿਭਾ ’ਤੇ ਅਸਰ ਪਏ , ਇਹ ਗੱਲਾਂ ਪੁਰਾਣੀਆਂ ਕਰ ਦਿੱਤੀਆਂ ਹਨ । ਸਮਾਨਤਾ ਦੇ ਲਈ, ਬੀਜੇਪੀ ਦਾ ਸਮਰਪਣ ਸਾਡੇ ਸੰਸਕਾਰਾਂ ਨਾਲ , ਸਾਡੀ ਸੰਗਤ ਨਾਲ ਜੁੜਿਆ ਹੈ। ਸਾਨੂੰ ਪਤਾ ਹੈ ਕਿ ਗ਼ਰੀਬ ਦਾ ਸੰਘਰਸ਼ ਕੀ ਹੁੰਦਾ ਹੈ । ਅਤੇ ਇਸ ਲਈ ਅਸੀਂ ਪੂਰੀ ਨਿਸ਼ਠਾ ਦੇ ਨਾਲ ਸਮਾਜ ਦੇ ਹਰ ਖੇਤਰ ਵਿੱਚ ਸਮਾਨ ਅਵਸਰਾਂ ਲਈ ਪ੍ਰਤੀਬੱਧ ਹਾ ।


    ਭਾਈਓ ਅਤੇ ਭੈਣੋਂ , ਅਵਸਰਾਂ ਦੇ ਅਭਾਵ ਵਿੱਚ ਕੋਈ ਪਿੱਛੇ ਨਾ ਰਹੇ , ਮੱਧ ਵਰਗ ਹੋਵੇ ਜਾਂ ਗ਼ਰੀਬ , ਸ਼ਹਿਰ ਹੋਵੇ ਜਾਂ ਪਿੰਡ , ਦੇਸ਼ ਦਾ ਕੋਈ ਵਰਗ , ਕੋਈ ਵੀ ਕੋਨਾ ਵਿਕਾਸ ਤੋਂ ਨਾ ਛੁੱਟੇ , ਇਸ ਦੇ ਲਈ ਸਰਕਾਰ ਲਗਾਤਾਰ ਕੰਮ ਕਰ ਰਹੀ ਹੈ। ਇਹੀ ਸਬਕਾ ਸਾਥ-ਸਬਕਾ ਵਿਕਾਸ ਹੈ। ਅਤੇ ਇਹੀ ਨਿਊ ਇੰਡੀਆ ਦੇ ਨਿਰਮਾਣ ਲਈ ਸਾਡਾ ਰਸਤਾ ਹੈ। ਅਸੀਂ ਸਾਰਿਆਂ ਨੇ ਮਿਲ ਕੇ ਇਸ ਰਸਤੇ ’ਤੇ ਪੂਰੀ ਰਫ਼ਤਾਰ ਨਾਲ ਚਲਣਾ ਹੈ। ਇਸੇ ਤਾਕੀਦ ਨਾਲ ਮੈਂ ਇੱਕ ਵਾਰ ਫਿਰ ਆਪ ਸਾਰਿਆਂ ਨੂੰ ਇਨ੍ਹਾਂ ਨਵੀਆਂ ਸਿਹਤ-ਸੇਵਾਵਾਂ ਲਈ ਬਹੁਤ- ਬਹੁਤ ਵਧਾਈ ਦਿੰਦਾ ਹਾਂ ਲੇਕਿਨ ਹਸਪਤਾਲ ਦੇ ਉਦਘਾਟਨ ਵਿੱਚ ਇਹ ਤਾਂ ਨਹੀਂ ਕਹਿ ਸਕਦੇ ਕਿ ਹਸਪਤਾਲ ਭਰਿਆ ਰਹੇ । ਮੈਂ ਤਾਂ ਚਾਹਾਂਗਾ ਕਿ ਅਜਿਹੀ ਸਥਿਤੀ ਨਾ ਆਏ , ਕਿਸੇ ਨੂੰ ਹਸਪਤਾਲ ਆਉਣਾ ਹੀ ਨਾ ਪਵੇ ਲੇਕਿਨ ਅਗਰ ਆਉਣਾ ਪਏ ਤਾਂ ਪਹਿਲਾਂ ਜਦੋਂ ਆਏ ਸੀ , ਪਹਿਲਾਂ ਸੀ ਉਸ ਤੋਂ ਜ਼ਿਆਦਾ ਅੱਛੇ ਬਣਕੇ ਜਾਓ , ਇਹ ਮੇਰੀ ਆਪ ਸਾਰਿਆਂ ਨੂੰ ਸ਼ੁਭਕਾਮਨਾ ਹੈ। ਬਹੁਤ-ਬਹੁਤ ਧੰਨਵਾਦ , ਫਿਰ ਤੋਂ ਇੱਕ ਵਾਰ Ahmadabad Municipal corporation ਨੂੰ ਉਨ੍ਹਾਂ ਦੇ ਇਸ ਸਫ਼ਲ ਪ੍ਰਯਾਸ ਲਈ ਅਨੇਕ-ਅਨੇਕ ਸਾਧੂਵਾਦ ਦਿੰਦਾ ਹਾਂ । ਧੰਨਵਾਦ ।


    ****

    
    
    (Release ID: 1561108) Visitor Counter : 1