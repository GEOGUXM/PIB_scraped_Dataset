      ਪ੍ਰਧਾਨ ਮੰਤਰੀ ਦਫਤਰ

      ਪ੍ਰਧਾਨ ਮੰਤਰੀ 30 ਜਨਵਰੀ, 2019 ਨੂੰ ਗੁਜਰਾਤ ਵਿੱਚ ਸੂਰਤ ਅਤੇ ਡਾਂਡੀ ਜਾਣਗੇ
      Posted On: 29 JAN 2019 4:50PM by PIB Chandigarh


    PM to visit Surat and Dandi, Gujarat on 30 January 2019


    PM to lay foundation Stone for the extension of Terminal Building at Surat Airport. PM to attend the New India Youth conclave in Surat National Salt Satyagraha Memorial in Dandi to be dedicated to the nation


    ਪ੍ਰਧਾਨ ਮੰਤਰੀ 30 ਜਨਵਰੀ , 2019 ਨੂੰ ਗੁਜਰਾਤ ਵਿੱਚ ਸੂਰਤ ਅਤੇ ਡਾਂਡੀ ਜਾਣਗੇ


    ਪ੍ਰਧਾਨ ਮੰਤਰੀ ਸੂਰਤ ਹਵਾਈ ਅੱਡੇ ਦੀ ਟਰਮੀਨਲ ਬਿਲਡਿੰਗ ਦੀ ਐਕਸਟੈਂਸ਼ਨ ਦਾ ਨੀਂਹ ਪੱਥਰ ਰੱਖਣਗੇ , ਪ੍ਰਧਾਨ ਮੰਤਰੀ ਸੂਰਤ ਵਿੱਚ ਨਿਊ ਇੰਡੀਆ ਯੂਥ ਕਨਕਲੇਵ ਵਿੱਚ ਸ਼ਾਮਲ ਹੋਣਗੇ , ਡਾਂਡੀ ਵਿੱਚ ਰਾਸ਼ਟਰੀ ਨਮਕ ਸੱਤਿਆਗ੍ਰਹਿ ਮੈਮੋਰੀਅਲ ਰਾਸ਼ਟਰ ਨੂੰ ਸਮਰਪਿਤ ਕੀਤਾ ਜਾਵੇਗਾ


    ਪ੍ਰਧਾਨ ਮੰਤਰੀ, ਸ਼੍ਰੀ ਨਰੇਂਦਰ ਮੋਦੀ 30 ਜਨਵਰੀ , 2019 ਨੂੰ ਗੁਜਰਾਤ ਵਿੱਚ ਸੂਰਤ ਅਤੇ ਡਾਂਡੀ ਦਾ ਦੌਰਾ ਕਰਨਗੇ ।


    ਇਸ ਦੌਰੇ ਦੌਰਾਨ ਪ੍ਰਧਾਨ ਮੰਤਰੀ ਸੂਰਤ ਹਵਾਈ ਅੱਡੇ ਦੀ ਟਰਮੀਨਲ ਬਿਲਡਿੰਗ ਦੇ ਐਕਸਟੈਂਸਸ਼ਨ ਦਾ ਨੀਂਹ ਪੱਥਰ ਰੱਖਣਗੇ । ਟਰਮੀਨਲ ਬਿਲਡਿੰਗ 25500 ਵਰਗ ਮੀਟਰ ਖੇਤਰ ਵਿੱਚ 354 ਕਰੋੜ ਰੁਪਏ ਦੀ ਲਾਗਤ ਨਾਲ ਉਸਾਰੀ ਜਾਵੇਗੀ । ਇਹ ਈਕੋ-ਟਰੈਂਡਲੀ ਟਿਕਾਊ ਇਮਾਰਤ ਹੋਵੇਗੀ ਜਿਸ ਵਿੱਚ ਸੂਰਜੀ ਊਰਜਾ ਅਤੇ ਐੱਲਈਡੀ ਲਾਈਟਿੰਗ ਦੀ ਵਰਤੋਂ ਹੋਵੇਗੀ । ਇੱਕ ਵਾਰੀ ਮੁਕੰਮਲ ਹੋਣ ਉੱਤੇ ਇਸ ਵਿੱਚ 1800 ਯਾਤਰੀਆਂ ਲਈ ਪ੍ਰਬੰਧ ਹੋਵੇਗਾ । ਸੂਰਤ ਹਵਾਈ ਅੱਡਾ, ਹਵਾਈ ਜਹਾਜ਼ਾਂ ਦੀ ਆਵਾਜਾਈ ਅਤੇ ਯਾਤਰੀ ਟ੍ਰੈਫਿਕ ਦੇ ਮਾਮਲੇ ਵਿੱਚ ਗੁਜਰਾਤ ਦਾ ਅਹਿਮਦਾਬਾਦ ਅਤੇ ਵਡੋਦਰਾ ਤੋਂ ਬਾਅਦ ਤੀਸਰੇ ਨੰਬਰ ਦਾ ਰੁਝੇਵੇਂ ਵਾਲਾ ਹਵਾਈ ਅੱਡਾ ਹੈ ।


    ਵਿਕਾਸ ਲਈ ਬੁਨਿਆਦੀ ਢਾਂਚੇ ਦਾ ਵਿਸਤਾਰ ਕਰਨਾ ਸਰਕਾਰ ਦੀਆਂ ਪ੍ਰਮੁੱਖ ਪਹਿਲਾਂ ਵਿਚੋਂ ਇੱਕ ਹੈ । ਵੱਖ-ਵੱਖ ਖੇਤਰਾਂ ਵਿੱਚ ਕਈ ਪਹਿਲਾਂ ਕੀਤੀਆਂ ਗਈਆਂ ਹਨ ਅਤੇ ਹਵਾਬਾਜ਼ੀ ਖੇਤਰ ਉਨ੍ਹਾਂ ਵਿਚੋਂ ਇੱਕ ਹੈ । ਗੁਜਰਾਤ ਵਿੱਚ ਸ਼ਹਿਰੀ ਹਵਾਬਾਜ਼ੀ ਢਾਂਚਾ ਸਿਰਫ ਮਜ਼ਬੂਤ ਹੀ ਨਹੀਂ ਹੋਇਆ ਸਗੋਂ ਹਵਾਈ ਸੰਪਰਕ ਵੀ ਵਧਿਆ ਹੈ । ਇਨ੍ਹਾਂ ਵਿੱਚ ਕਾਂਡਲਾ ਤੋਂ ਮੁੰਬਈ ਅਤੇ ਪੋਰਬੰਦਰ ਤੋਂ ਅਹਿਮਦਾਬਾਦ ਅਤੇ ਮੁੰਬਈ ਨਾਲ ਉਡਾਨ ਸਕੀਮ ਰਾਹੀਂ ਸੰਪਰਕ ਸ਼ਾਮਲ ਹੈ । ਹੀਰਾਸਰ , ਰਾਜਕੋਟ ਵਿਖੇ ਗ੍ਰੀਨਫੀਲਡ ਹਵਾਈ ਅੱਡਿਆਂ ਦਾ ਵਿਕਾਸ , ਅਹਿਮਦਾਬਾਦ ਅਤੇ ਵਡੋਦਰਾ ਵਿਖੇ ਨਵੇਂ ਏਟੀਸੀ ਟਾਵਰ/ਟੈਕਨੀਕਲ ਬਲਾਕ ਵਗੈਰਾ ਦਾ ਵਿਕਾਸ ਕਰਨਾ ਇਨ੍ਹਾਂ ਵਿੱਚ ਸ਼ਾਮਲ ਹਨ ।


    ਸੂਰਤ ਵਿੱਚ ਪ੍ਰਧਾਨ ਮੰਤਰੀ ਨਿਊ ਇੰਡੀਆ ਯੂਥ ਕਨਕਲੇਵ ਵਿੱਚ ਨੌਜਵਾਨਾਂ ਨਾਲ ਵਿਚਾਰ ਚਰਚਾ ਕਰਨਗੇ । ਉਹ ਸ੍ਰੀਮਤੀ ਰਸੀਲਾਬੇਨ ਸੇਵੰਤੀ ਲਾਲ ਸ਼ਾਹ ਵੀਨਸ ਹਸਪਤਾਲ ਦਾ ਉਦਘਾਟਨ ਵੀ ਕਰਨਗੇ ਅਤੇ ਉਥੋਂ ਦੀਆਂ ਸਹੂਲਤਾਂ ਨੂੰ ਵੇਖਣਗੇ ।


    ਪ੍ਰਧਾਨ ਮੰਤਰੀ ਦਾ ਅਗਲਾ ਮੰਜ਼ਲ ਨਵਸਾਰੀ ਜ਼ਿਲ੍ਹੇ ਵਿੱਚ ਡਾਂਡੀ ਹੋਵੇਗਾ । ਇੱਥੇ ਉਹ ਬਾਪੂ ਦੀ ਬਰਸੀ ਦੇ ਮੌਕੇ ਉੱਤੇ ਨੈਸ਼ਨਲ ਸਾਲਟ ਸੱਤਿਆਗ੍ਰਹਿ ਮੈਮੋਰੀਅਲ ਰਾਸ਼ਟਰ ਨੂੰ ਸਮਰਪਿਤ ਕਰਨਗੇ । ਇਸ ਮੈਮੋਰੀਅਲ ਵਿੱਚ ਮਹਾਤਮਾ ਗਾਂਧੀ ਅਤੇ 80 ਸੱਤਿਆਗ੍ਰਹੀਆਂ , ਜਿਨ੍ਹਾਂ ਨੇ ਗਾਂਧੀ ਜੀ ਨਾਲ ਇਤਿਹਾਸਕ ਡਾਂਡੀ ਮਾਰਚ ਵਿੱਚ ਹਿੱਸਾ ਲਿਆ ਸੀ , ਦੇ ਬੁੱਤ ਹਨ । ਮੈਮੋਰੀਅਲ ਵਿੱਚ 24 ਬਿਰਤਾਂਤਕ ਕੰਧ ਚਿੱਤਰ ਮੌਜੂਦ ਹਨ ਜਿਨ੍ਹਾਂ ਵਿੱਚ1930 ਦੇ ਡਾਂਡੀ ਮਾਰਚ ਨਾਲ ਸਬੰਧਤ ਵੱਖ ਵੱਖ ਕਹਾਣੀਆਂ ਦਰਸਾਈਆਂ ਗਈਆਂ ਹਨ । ਪ੍ਰਧਾਨ ਮੰਤਰੀ ਇਸ ਮੈਮੋਰੀਅਲ ਦਾ ਦੌਰਾ ਕਰਕੇ ਜਨਤਕ ਇਕੱਠ ਨੂੰ ਵੀ ਸੰਬੋਧਨ ਕਰਨਗੇ ।


    ਨਮਕ ਸੱਤਿਆਗ੍ਰਹਿ ਮਾਰਚ , ਜਿਸ ਨੂੰ 1930 ਦੇ ਡਾਂਡੀ ਮਾਰਚ ਦੇ ਨਾਂ ਨਾਲ ਵੀ ਜਾਣਿਆ ਜਾਂਦਾ ਹੈ , ਭਾਰਤ ਦੀ ਅਜ਼ਾਦੀ ਦੀ ਜੰਗ ਇੱਕ ਪ੍ਰਮੁੱਖ ਘਟਨਾ ਹੈ । ਇਸੇ ਦਿਨ ਬ੍ਰਿਟਿਸ਼ ਸ਼ਾਸਨ ਵਿਰੁੱਧ ਚੱਲ ਰਹੇ ਸਿਵਲ ਨਾ ਫਰਮਾਨੀ ਅੰਦੋਲਨ ਦੇ ਹਿੱਸੇ ਵਜੋਂ ਮਹਾਤਮਾ ਗਾਂਧੀ ਦੀ ਅਗਵਾਈ ਹੇਠ 80 ਸਤਿਆਗ੍ਰਹੀ ਅਹਿਮਦਾਬਾਦ ਦੇ ਸਾਬਰਮਤੀ ਆਸ਼ਰਮ ਤੋਂ 241 ਕਿਲੋਮੀਟਰ ਪੈਦਲ ਮਾਰਚ ਕਰਕੇ ਦਰਿਆ ਕੰਢੇ ਪਿੰਡ ਡਾਂਡੀ ਪਹੁੰਚੇ ਸਨ ਅਤੇ ਉਥੇ ਸਮੁੰਦਰੀ ਪਾਣੀ ਤੋਂ ਨਮਕ ਬਣਾ ਕੇ ਬ੍ਰਿਟਿਸ਼ ਸਰਕਾਰ ਵਲੋਂ ਲਾਗੂ ਕੀਤੇ ਗਏ ਨਮਕ ਕਾਨੂੰਨ ਨੂੰ ਤੋੜ੍ਹਿਆ ਸੀ ।


    ਇਸ ਮਹੀਨੇ ਪ੍ਰਧਾਨ ਮੰਤਰੀ ਦਾ ਇਹ ਦੂਜਾ ਗੁਜਰਾਤ ਦੌਰਾ ਹੈ । ਪ੍ਰਧਾਨ ਮੰਤਰੀ ਮੋਦੀ ਇਸ ਤੋਂ ਪਹਿਲਾਂ 19 ਜਨਵਰੀ 2019 ਨੂੰ ਸੂਰਤ ਗਏ ਸਨ । ਉਸ ਵੇਲੇ ਉਨ੍ਹਾਂ ਨੇ ਹਜ਼ੀਰਾ ਵਿਖੇ ਆਮਰਡ ਸਿਸਟਮ ਕੰਪਲੈਕਸ ( Armoured System Complex ) ਸਮਰਪਿਤ ਕੀਤਾ ਸੀ । ਉਨ੍ਹਾਂ ਨੇ ਗੁਜਰਾਤ ਦੇ ਗਾਂਧੀਨਗਰ ਵਿਖੇ 17 ਅਤੇ 18 ਜਨਵਰੀ ਨੂੰ ਵਾਈਬ੍ਰੈਂਟ ਗੁਜਰਾਤ ਸਿਖਰ ਸੰਮੇਲਨ ਵਿੱਚ ਵੀ ਹਿੱਸਾ ਲਿਆ ਸੀ ।


    *****

    
    
    (Release ID: 1561819) Visitor Counter : 3