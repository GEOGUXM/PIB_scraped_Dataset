      ਵਿੱਤ ਮੰਤਰਾਲਾ

      ਪੰਦਰ੍ਹਵਾਂ ਵਿੱਤ ਕਮਿਸ਼ਨ ਪੰਜਾਬ ਦਾ ਦੌਰਾ ਕਰੇਗਾ
      Posted On: 28 JAN 2019 6:49PM by PIB Chandigarh


    Fifteenth Finance Commission to visit Punjab


    ਪੰਦਰ੍ਹਵਾਂ ਵਿੱਤ ਕਮਿਸ਼ਨ ਪੰਜਾਬ ਦਾ ਦੌਰਾ ਕਰੇਗਾ


    ਪੰਦਰ੍ਹਵਾਂ ਵਿੱਤ ਕਮਿਸ਼ਨ, ਚੇਅਰਮੈਨ ਸ਼੍ਰੀ ਐੱਨ ਕੇ ਸਿੰਘ ਦੀ ਅਗਵਾਈ ਹੇਠ 29 ਜਨਵਰੀ ਤੋਂ 01 ਫਰਵਰੀ ਤੱਕ ਪੰਜਾਬ ਦਾ ਦੌਰਾ ਕਰੇਗਾ। ਇਹ 17ਵਾਂ ਰਾਜ ਹੋਵੇਗਾ ਜਿਸਦਾ ਕਮਿਸ਼ਨ ਦੌਰਾ ਕਰ ਰਿਹਾ ਹੈ। ਕਮਿਸ਼ਨ ਦੇ ਦੌਰੇ ਦੀ ਸ਼ੁਰੂਆਤ ਪੰਚਾਇਤੀ ਰਾਜ ਸੰਸਥਾਵਾਂ (ਪੀਆਰਆਈਜ਼) ਅਤੇ ਸ਼ਹਿਰੀ ਸਥਾਨਕ ਸੰਸਥਾਵਾਂ (ਯੂਐੱਲਬੀ) ਦੇ ਪ੍ਰਤੀਨਿਧੀਆਂ ਨਾਲ ਮੀਟਿੰਗਾਂ ਤੋਂ ਹੋਵੇਗੀ। ਇਸ ਤੋਂ ਬਾਅਦ ਰਾਜ ਦੇ ਰਾਜਨੀਤਕ ਦਲਾਂ ਦੇ ਪ੍ਰਤੀਨਿਧੀਆਂ ਨਾਲ ਇੱਕ ਮੀਟਿੰਗ ਹੋਵੇਗੀ। ਅਗਲੇ ਦਿਨ ਕਮਿਸ਼ਨ ਦੀ ਮੁੱਖ ਮੰਤਰੀ ਦੀ ਅਗਵਾਈ ਹੇਠ ਪੰਜਾਬ ਦੇ ਕੈਬਨਿਟ ਮੰਤਰੀਆਂ ਅਤੇ ਪੰਜਾਬ ਸਰਕਾਰ ਦੇ ਸੀਨੀਅਰ ਅਧਿਕਾਰੀਆਂ ਨਾਲ ਵਿਆਪਕ ਮੀਟਿੰਗ ਹੋਣੀ ਨਿਸ਼ਚਿਤ ਹੋਈ ਹੈ।


    ਕਮਿਸ਼ਨ ਅੰਮ੍ਰਿਤਸਰ ਦਾ ਵੀ ਦੌਰਾ ਕਰੇਗਾ। ਜਿੱਥੇ ਇਹ ਵਪਾਰ ਅਤੇ ਉਦਯੋਗ ਦੇ ਸਟੇਟ ਪ੍ਰਤੀਨਿਧੀਆਂ ਨਾਲ ਮੀਟਿੰਗ ਕਰੇਗਾ। ਇਹ ਰਾਜ ਵਿੱਚ ਚਲ ਰਹੇ ਵਿਕਾਸ ਕਾਰਜਾਂ ਨੂੰ ਦੇਖਣ ਲਈ ਸਾਈਟ ਵਿਜ਼ਿਟਸ ਵੀ ਕਰੇਗਾ।


    ਆਪਣੇ ਪੰਜਾਬ ਦੌਰਿਆਂ ਤੋਂ ਪਹਿਲਾਂ, ਕਮਿਸ਼ਨ ਪੰਜਾਬ ਦੇ ਏ.ਜੀ., ਪੰਜਾਬ ਦੇ ਮੁੱਖ ਸਕੱਤਰ ਅਤੇ ਕੇਂਦਰ ਸਰਕਾਰ ਨਾਲ ਪੰਜਾਬ ਰਾਜ ਨਾਲ ਸਬੰਧਤ ਮੁੱਦਿਆਂ ਬਾਰੇ ਵਿਸਤ੍ਰਿਤ ਬ੍ਰੀਫਿੰਗ ਮੀਟਿੰਗਾਂ ਕਰਦਾ ਰਿਹਾ ਹੈ।


    ***

    
    
    (Release ID: 1561720) Visitor Counter : 2