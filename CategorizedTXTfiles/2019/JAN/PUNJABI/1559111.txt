      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਛੇਵਾਂ ‘ਭਾਰਤੀ ਮਹਿਲਾ ਜੈਵਿਕ ਉਤਸਵ’ ਅਗਲੇ ਹਫ਼ਤੇ ਲਈਅਰ ਵੈਲੀ, ਚੰਡੀਗੜ੍ਹ ਵਿੱਚ ਸ਼ੁਰੂ ਹੋਵੇਗਾ
      Posted On: 04 JAN 2019 5:11PM by PIB Chandigarh


    The 6th ‘Women of India Organic Festival’ to begin next week at Leisure Valley, Chandigarh


    ਛੇਵਾਂ ‘ ਭਾਰਤੀ ਮਹਿਲਾ ਜੈਵਿਕ ਉਤਸਵ ’ ਅਗਲੇ ਹਫ਼ਤੇ ਲਈਅਰ ਵੈਲੀ , ਚੰਡੀਗੜ੍ਹ ਵਿੱਚ ਸ਼ੁਰੂ ਹੋਵੇਗਾ


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰਾਲਾ , ਚੰਡੀਗੜ੍ਹ ਦੀ ਲਈਅਰ ਵੈਲੀ ਵਿਖੇ 12 ਤੋਂ 14 ਜਨਵਰੀ , 2019 ਤੱਕ ਛੇਵੇਂ ‘ ਭਾਰਤੀ ਮਹਿਲਾ ਜੈਵਿਕ ਉਤਸਵ ’ ਦੀ ਮੇਜ਼ਬਾਨੀ ਕਰੇਗਾ । ਇਸ ਦਾ ਉਦੇਸ਼ ਜੈਵਿਕ ਸੈਕਟਰ ਨਾਲ ਸਬੰਧਤ ਭਾਰਤ ਦੇ ਦੂਰ-ਦੁਰਾਡੇ ਇਲਾਕਿਆਂ ਦੀਆਂ ਮਹਿਲਾ ਕਿਸਾਨਾਂ ਅਤੇ ਉੱਦਮੀਆਂ ਨੂੰ ਪ੍ਰੋਤਸਾਹਿਤ ਕਰਨਾ ਹੈ ।


    ਮਹਿਲਾ ਅਤੇ ਬਾਲ ਵਿਕਾਸ ਮੰਤਰੀ, ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਕਿਹਾ, ‘‘ਇਸ ਉਤਸਵ ਦਾ ਉਦੇਸ਼ ਭਾਰਤੀ ਮਹਿਲਾ ਉੱਦਮੀਆਂ ਅਤੇ ਕਿਸਾਨਾਂ ਨੂੰ ਜ਼ਿਆਦਾ ਤੋਂ ਜ਼ਿਆਦਾ ਖਰੀਦਾਰਾਂ ਦੇ ਨਾਲ ਸੰਪਰਕ ਸਥਾਪਤ ਕਰਨ ਲਈ ਪ੍ਰੋਤਸਾਹਿਤ ਕਰਨਾ ਹੈ । ਉਨ੍ਹਾਂ ਕਿਹਾ ਕਿ ਮੰਤਰਾਲਾ ਇਸ ਗੱਲ ਲਈ ਵੀ ਯਤਨਸ਼ੀਲ ਹੈ ਕਿ ਮਹਿਲਾਵਾਂ ਅਤੇ ਬੱਚਿਆਂ ਨਾਲ ਸਬੰਧਤ ਵੱਖ-ਵੱਖ ਉਪਰਾਲਿਆਂ ਅਤੇ ਯੋਜਨਾਵਾਂ ਦੀ ਸੂਚਨਾ ਲੋਕਾਂ ਤੱਕ ਪਹੁੰਚਾਈ ਜਾ ਸਕੇ ।


    ਲਈਅਰ ਵੈਲੀ ਵਿੱਚ 100 ਤੋਂ ਜ਼ਿਆਦਾ ਔਰਤਾਂ ਸ਼ਾਮਲ ਹੋਣਗੀਆਂ ਅਤੇ ਇਹ ਜੈਵਿਕ ਮਹੋਤਸਵ ਦਾ ਕੇਂਦਰ ਬਣੇਗਾ । ਇਸ ਉਤਸਵ ਵਿੱਚ ਇੱਕ ਹਜ਼ਾਰ ਤੋਂ ਜ਼ਿਆਦਾ ਵੱਖ-ਵੱਖ ਜੈਵਿਕ ਉਤਪਾਦ ਪੇਸ਼ ਕੀਤੇ ਜਾਣਗੇ , ਜਿਨ੍ਹਾਂ ਵਿੱਚ ਕੱਪੜੇ , ਅਰੋਗਤਾ , ਅਨਾਜ , ਬੀਜ , ਗਹਿਣੇ , ਬੇਕਰੀ ਉਤਪਾਦ ਸਮੇਤ ਹੋਰ ਬੜਾ ਕੁਝ ਸ਼ਾਮਲ ਹੈ । ਉਤਸਵ ਵਿੱਚ ਆਉਣ ਵਾਲੇ ਲੋਕਾਂ ਨੂੰ ਫੂਡ - ਕੋਰਟ ਦੇਖਣ ਦਾ ਮੌਕਾ ਵੀ ਮਿਲੇਗਾ , ਜਿੱਥੇ ਵੱਖ-ਵੱਖ ਪ੍ਰਕਾਰ ਦੀਆਂ ਖਾਣ-ਪੀਣ ਦੀਆਂ ਚੀਜ਼ਾਂ ਉਪਲੱਬਧ ਹੋਣਗੀਆਂ । ਉਤਸਵ ਦਾ ਸਮਾਂ ਰੋਜ਼ਾਨਾ 10.30 ਵਜੇ ਸਵੇਰੇ ਤੋਂ 10.00 ਵਜੇ ਰਾਤ ਤੱਕ ਦਾ ਹੈ ।


    ਜ਼ਿਕਰਯੋਗ ਹੈ ਕਿ ਭਾਰਤੀ ਮਹਿਲਾ ਜੈਵਿਕ ਉਤਸਵ 2015 ਤੋਂ ਹਰ ਸਾਲ ਨਵੀਂ ਦਿੱਲੀ ਵਿੱਚ ਆਯੋਜਿਤ ਹੁੰਦਾ ਰਿਹਾ ਹੈ । ਇਸ ਸਾਲ ਇਹ ਚੰਡੀਗੜ੍ਹ ਵਿੱਚ ਆਯੋਜਿਤ ਕੀਤਾ ਜਾ ਰਿਹਾ ਹੈ ।


    *****

    
    
    (Release ID: 1559111) Visitor Counter : 2