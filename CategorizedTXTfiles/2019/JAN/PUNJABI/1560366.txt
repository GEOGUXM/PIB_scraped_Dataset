      ਜਲ ਸਪਲਾਈ ਅਤੇ ਸੈਨੀਟੇਸ਼ਨ ਮੰਤਰਾਲਾ

      ਮੁੰਬਈ ਵਿੱਚ ਰਾਸ਼ਟਰੀ ਸਵੱਛ ਪ੍ਰਤਿਸ਼ਠਿਤ ਸਥਾਨਾਂ ਦੀ 5ਵੀਂ ਸਮੀਖਿਆ, 20 ਸਥਾਨਾਂ ’ਤੇ ਸਵੱਛਤਾ ਵਿੱਚ ਮਹੱਤਵਪੂਰਨ ਪ੍ਰਗਤੀ
      Posted On: 17 JAN 2019 5:49PM by PIB Chandigarh


    5th National Swachh Iconic Places review in Mumbai Significant Progress in Sanitation at 20 Locations


    ਮੁੰਬਈ ਵਿੱਚ ਰਾਸ਼ਟਰੀ ਸਵੱਛ ਪ੍ਰਤਿਸ਼ਠਿਤ ਸਥਾਨਾਂ ਦੀ 5ਵੀਂ ਸਮੀਖਿਆ, 20 ਸਥਾਨਾਂ ’ਤੇ ਸਵੱਛਤਾ ਵਿੱਚ ਮਹੱਤਵਪੂਰਨ ਪ੍ਰਗਤੀ


    ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਅਤੇ ਰਾਜ ਸਰਕਾਰ ਦੀਆਂ ਏਜੰਸੀਆਂ, ਸਥਾਨਕ ਪ੍ਰਸ਼ਾਸਨ ਅਤੇ ਸਵੱਛ ਪ੍ਰਤਿਸ਼ਠਿਤ ਸਥਾਨਾਂ (ਐੱਸਆਈਪੀ) ਦੇ ਟਰੱਸਟ/ਬੋਰਡ ਦੀ ਮੁੰਬਈ ਵਿੱਚ ਦੋ ਦਿਨ ਦੀ ਬੈਠਕ ਹੋਈ। ਇਸ ਵਿੱਚ ਦੇਸ਼ ਭਰ ਦੇ 100 ਪ੍ਰਤੀਨਿਧੀ ਸ਼ਾਮਲ ਹੋਏ। ਵਿਚਾਰ-ਵਿਟਾਂਦਰੇ ਵਿੱਚ ਛਤਰਪਤੀ ਸ਼ਿਵਾਜੀ ਟਰਮੀਨਸ ਦਾ ਫੀਲਡ ਦੌਰਾ ਸ਼ਾਮਲ ਹੈ ਜਿੱਥੇ ਪ੍ਰਣਾਲੀਬੱਧ ਤਰੀਕਿਆਂ ਨਾਲ ਸਵੱਛਤਾ ਅਤੇ ਪੁਨਰਸਥਾਪਨ ਕੰਮ ਚਲ ਰਿਹਾ ਹੈ। ਸਵੱਛ ਪ੍ਰਤਿਸ਼ਠਿਤ ਸਥਾਨਾਂ ਦੀ ਪਹਿਲ ਦਾ ਉਦੇਸ਼ ਪ੍ਰਤਿਸ਼ਠਿਤ ਸਥਾਨਾਂ ’ਤੇ ਸਪਸ਼ਟ ਰੂਪ ਵਿੱਚ ਉੱਚ ਪੱਧਰ ਦੀ ਸਵੱਛਤਾ, ਖ਼ਾਸ ਕਰਕੇ ਆਪਣੇ ਦਾਇਰੇ ਵਿੱਚ ਅਤੇ ਸੰਪਰਕ ਖੇਤਰਾਂ ਵਿੱਚ ਸਵੱਛਤਾ ਹੈ। ਪ੍ਰਧਾਨ ਮੰਤਰੀ ਵੱਲੋਂ ਦਿੱਤੇ ਗਏ ‘ਸਵੱਛਤਾ ਸਬਕਾ ਕਾਰਜ’ ਨਾਅਰੇ ਦੇ ਬਾਅਦ ਕੇਂਦਰ ਅਤੇ ਚੋਣਵੇਂ ਰਾਜਾਂ ਨੇ ਦੇਸ਼ ਦੇ ਪ੍ਰਤਿਸ਼ਠਿਤ ਸਥਾਨਾਂ ਨੂੰ ਸਵੱਛ ਬਣਾਉਣ ਲਈ ਸੰਯੁਕਤ ਯਤਨ ਸ਼ੁਰੂ ਕੀਤੇ ਹਨ। ਪ੍ਰਤਿਸ਼ਠਿਤ ਸਥਾਨਾਂ ’ਤੇ ਵਿਸ਼ੇਸ਼ ਸਵੱਛਤਾ ਪਹਿਲ ਨੂੰ ਜਨਤਕ ਅਤੇ ਪ੍ਰਾਈਵੇਟ ਕੰਪਨੀਆਂ ਤੋਂ ‘ਕਾਰਪੋਰੇਟ ਸਮਾਜਕ ਜ਼ਿੰਮੇਵਾਰੀ’ (ਸੀਐੱਸਆਰ) ਸਮਰਥਨ ਮਿਲਿਆ ਹੈ।


    ਵਿਚਾਰ-ਵਟਾਂਦਰੇ ਦੌਰਾਨ ਐੱਸਆਈਪੀ ਦੇ ਫੇਜ਼-1 ਅਤੇ ਫੇਜ਼-2 ਵਿੱਚ 20 ਸਥਾਨਾਂ ’ਤੇ ਕੀਤੇ ਗਏ ਕਾਰਜਾਂ ਦੀ ਸਮੀਖਿਆ ਕੀਤੀ ਗਈ। ਇਨ੍ਹਾਂ ਸਵੱਛ ਪ੍ਰਤਿਸ਼ਠਿਤ ਸਥਾਨਾਂ ਨੇ ਸਵੱਛਤਾ ਸੁਵਿਧਾਵਾਂ ਦੇ ਵਿਕਾਸ ਵਿੱਚ ਮਹੱਤਵਪੂਰਨ ਪ੍ਰਗਤੀ ਦਿਖਾਈ।


    ਸਮੀਖਿਆ ਬੈਠਕ ਦੀ ਪ੍ਰਧਾਨਗੀ ਕਰਦਿਆਂ, ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਦੇ ਸਕੱਤਰ ਸ਼੍ਰੀ ਪਰਮੇਸ਼ਵਰਨ ਅਈਅਰ ਨੇ ਵੱਖ-ਵੱਖ ਟੀਮਾਂ ਦੇ ਯਤਨਾਂ ਦੀ ਸ਼ਲਾਘਾ ਕੀਤੀ ਅਤੇ ਸਵੱਛਤਾ ਸੁਧਾਰ ਵਿੱਚ ਅੰਤਰ-ਖੇਤਰੀ ਸਹਿਯੋਗ ਦੇ ਮਹੱਤਵ ’ਤੇ ਬਲ ਦਿੱਤਾ ।


    ਪੇਅਜਲ ਅਤੇ ਸਵੱਛਤਾ ਮੰਤਰਾਲੇ ਦੇ ਸਕੱਤਰ ਨੇ ਮੰਤਰਾਲੇ ਵੱਲੋਂ ਬਣਾਏ ਗਏ ਸਵੱਛ ਪ੍ਰਤਿਸ਼ਠਿਤ ਸਥਾਨ (ਐੱਸਆਈਪੀ) ਪੋਰਟਲ ਅਤੇ ਲੋਗੋ ਲਾਂਚ ਕੀਤੇ । ਐੱਸਆਈਪੀ ਲਾਈਵ ਪੋਰਟਲ ਹੈ http://swachhiconicplaces.gov.in/


    *****

    
    
    (Release ID: 1560366) Visitor Counter : 3