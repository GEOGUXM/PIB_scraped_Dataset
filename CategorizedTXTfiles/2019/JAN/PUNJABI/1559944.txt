      ਮਹਿਲਾ ਤੇ ਬਾਲ ਵਿਕਾਸ ਮੰਤਰਾਲਾ

      ਸ੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਮੋਹਾਲੀ ਵਿਖੇ ਰਾਸ਼ਟਰੀ ਜਨ ਸਹਿਯੋਗ ਅਤੇ ਬਾਲ ਵਿਕਾਸ ਸੰਸਥਾਨ (ਐੱਨਆਈਪੀਸੀਸੀਡੀ) ਮੋਹਾਲੀ ਰੀਜਨਲ ਆਫਿਸ ਦਾ ਉਦਘਾਟਨ ਕੀਤਾ
      Posted On: 14 JAN 2019 10:02AM by PIB Chandigarh


    Smt Maneka Sanjay Gandhi inaugurates Regional Centre of National Institute of Public Cooperation and Child Development (NIPCCD) at Mohali
    
    WCD Minister stresses upon need for training of elected Women representatives of Panchayati Raj Institutions


    ਸ੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਮੋਹਾਲੀ ਵਿਖੇ ਰਾਸ਼ਟਰੀ ਜਨ ਸਹਿਯੋਗ ਅਤੇ ਬਾਲ ਵਿਕਾਸ ਸੰਸਥਾਨ (ਐੱਨਆਈਪੀਸੀਸੀਡੀ) ਮੋਹਾਲੀ ਰੀਜਨਲ ਆਫਿਸ ਦਾ ਉਦਘਾਟਨ ਕੀਤਾ


    ਕੇਂਦਰੀ ਮਹਿਲਾ ਤੇ ਬਾਲ ਵਿਕਾਸ ਮੰਤਰੀ ਨੇ ਪੰਚਾਇਤੀ ਰਾਜ ਸੰਸਥਾਵਾਂ ਦੀਆਂ ਚੁਣੀਆਂ ਹੋਈਆਂ ਮਹਿਲਾ ਪ੍ਰਤੀਨਿਧੀਆਂ ਦੀ ਸਿਖਲਾਈ ' ਤੇ ਜ਼ੋਰ ਦਿੱਤਾ


    ਕੇਂਦਰੀ ਮਹਿਲਾ ਤੇ ਬਾਲ ਵਿਕਾਸ ਮੰਤਰੀ , ਸ਼੍ਰੀਮਤੀ ਮੇਨਕਾ ਸੰਜੈ ਗਾਂਧੀ ਨੇ ਪੰਚਾਇਤੀ ਰਾਜ ਸੰਸਥਾਵਾਂ ਦੀਆਂ ਚੁਣੀਆਂ ਹੋਈਆਂ ਮਹਿਲਾ ਪ੍ਰਤੀਨਿਧੀਆਂ ਦੀ ਸਿਖਲਾਈ ਅਤੇ ਵਿਕਾਸ ਦੀ ਜ਼ਰੂਰਤ ' ਤੇ ਜ਼ੋਰ ਦਿੱਤਾ ਤਾਂ ਕਿ ਇਹ ਸੁਨਿਸ਼ਚਿਤ ਕੀਤਾ ਜਾ ਸਕੇ ਕਿ ਵਿਕਾਸ ਦਾ ਫਲ ਉਨ੍ਹਾਂ ਦੀ ਸਰਗਰਮ ਸ਼ਮੂਲੀਅਤ ਅਤੇ ਅਸਲ ਸ਼ਕਤੀਕਰਨ ਰਾਹੀਂ ਹੇਠਲੇ ਪੱਧਰ ਤੱਕ ਪਹੁੰਚ ਸਕੇ। ਉਹ ਅੱਜ ਪੰਜਾਬ ਦੇ ਸਾਹਿਬਜ਼ਾਦਾ ਅਜੀਤ ਸਿੰਘ ਨਗਰ (ਮੋਹਾਲੀ) ਵਿਖੇ ਪੰਜਵੇਂ ਰਾਸ਼ਟਰੀ ਜਨ ਸਹਿਯੋਗ ਅਤੇ ਬਾਲ ਵਿਕਾਸ ਸੰਸਥਾਨ (ਐੱਨਆਈਪੀਸੀਸੀਡੀ) ਮੋਹਾਲੀ ਰੀਜਨਲ ਆਫਿਸ ਦਾ ਉਦਘਾਟਨ ਕਰਨ ਤੋਂ ਬਾਅਦ ਇੱਕ ਸਮਾਗਮ ਨੂੰ ਸੰਬੋਧਨ ਕਰ ਰਹੇ ਸਨ ।


    ਐੱਨਆਈਪੀਸੀਸੀਡੀ ਇੱਕ ਪ੍ਰਮੁੱਖ ਸੰਗਠਨ ਹੈ ਜੋ ਔਰਤਾਂ ਅਤੇ ਬੱਚਿਆਂ ਦੇ ਵਿਕਾਸ ਦੇ ਸਮੁੱਚੇ ਖੇਤਰ ਵਿੱਚ ਸਵੈ-ਇੱਛਤ ਕਾਰਵਾਈ , ਖੋਜ , ਸਿਖਲਾਈ ਅਤੇ ਦਸਤਾਵੇਜ਼ੀਕਰਨ ਨੂੰ ਉਤਸ਼ਾਹਿਤ ਕਰਨ ਲਈ ਸਮਰਪਿਤ ਹੈ । ਨਵੀਂ ਦਿੱਲੀ ਮੁੱਖ ਦਫ਼ਤਰ ਤੋਂ ਇਲਾਵਾ, ਐੱਨਪੀਸੀਸੀਡੀ ਦੇ ਪਹਿਲਾਂ ਹੀ ਬੰਗਲੌਰ , ਗੁਵਾਹਾਟੀ , ਇੰਦੌਰ ਅਤੇ ਲਖਨਊ ਵਿੱਚ ਚਾਰ ਅਜਿਹੇ ਖੇਤਰੀ ਕੇਂਦਰ ਹਨ ।


    ਕੇਂਦਰੀ ਮਹਿਲਾ ਤੇ ਬਾਲ ਵਿਕਾਸ ਮੰਤਰੀ ਨੇ ਮੋਹਾਲੀ ਵਿਖੇ ਨਵੇਂ ਬਣੇ ਕੇਂਦਰ ਦਾ ਦੌਰਾ ਕੀਤਾ । ਉਸ ਨੇ ਚਾਈਲਡ ਗਾਈਡੈਂਸ ਸੈਂਟਰ ਦਾ ਦੌਰਾ ਕੀਤਾ , ਜਿਸ ਵਿਚ ਡਿਸਪਲੇ ਹੋਏ ਕਈ ਖੇਡਣ ਵਾਲੇ ਔਜ਼ਾਰ / ਸਮੱਗਰੀ ਸਨ ਜੋ ਪ੍ਰੀ-ਸਕੂਲ ਬੱਚਿਆਂ ਲਈ ਸੰਸਥਾਨ ਦੁਆਰਾ ਵਿਸ਼ੇਸ਼ ਤੌਰ ' ਤੇ ਤਿਆਰ ਕੀਤੇ ਗਏ ਸਨ । ਉਨ੍ਹਾਂ ਨੇ ਸੁਝਾਅ ਦਿੱਤਾ ਕਿ ਸੰਸਥਾਨ ਆਂਗਣਵਾੜੀਆਂ ਵਿੱਚ ਪ੍ਰੀਸਕੂਲ ਸਿਖਲਾਈ ਲਈ ਵਿਕਸਿਤ ਖੇਡ ਸਮੱਗਰੀ ਨੂੰ ਪੇਟੈਂਟ ਕਰਵਾਉਣਾ ਸ਼ੁਰੂ ਕਰੇ। ਉਨ੍ਹਾਂ ਇਹ ਵੀ ਦੱਸਿਆ ਕਿ ਲੱਖਾਂ ਔਰਤਾਂ ਹਿੰਸਾ ਨਾਲ ਜੁੜੀਆਂ ਵੱਖ-ਵੱਖ ਸਮੱਸਿਆਵਾਂ ਤੋਂ ਪੀੜਤ ਹਨ ਅਤੇ ਉਨ੍ਹਾਂ ਦੀ ਮਦਦ ਲਈ ਪੰਜਾਬ ਤੇ ਹਰਿਆਣਾ ਸਮੇਤ ਸਾਰੇ ਦੇਸ਼ ਵਿੱਚ ‘ਵੰਨ -ਸਟਾਪ ਸੈਂਟਰਾਂ’ ਕਾਇਮ ਕੀਤੇ ਜਾ ਰਹੇ ਹਨ।


    ਬੱਚਿਆਂ ਦੀ ਦੇਖਭਾਲ ਕਰਨ ਵਾਲੀਆਂ ਸੰਸਥਾਵਾਂ (ਸੀਸੀਆਈ) ਦੇ ਬੱਚਿਆਂ ਨੇ ਸੱਭਿਆਚਾਰਕ ਪ੍ਰੋਗਰਾਮ ਪੇਸ਼ ਕੀਤਾ । ਸੂਚਨਾ ਅਤੇ ਪ੍ਰਸਾਰਣ ਮੰਤਰਾਲੇ ਦੇ ਗੀਤ ਅਤੇ ਨਾਟਕ ਸੱਭਿਆਚਾਰਕ ਟਰੁੱਪ ਨੇ ‘ਬੇਟੀ ਬਚਾਓ ਬੇਟੀ ਪੜ੍ਹਾਓ’ ਥੀਮ ' ਤੇ ਪੇਸ਼ਕਾਰੀ ਦਿੱਤੀ।


    ***

    
    
    (Release ID: 1559944) Visitor Counter : 3