      ਪ੍ਰਧਾਨ ਮੰਤਰੀ ਦਫਤਰ

      ਗੁਜਰਾਤ ਵਿੱਚ 30 ਜਨਵਰੀ, 2019 ਨੂੰ ਸ਼੍ਰੀਮਤੀ ਰਸੀਲਾਬੇਨ ਸੇਵੰਤੀਲਾਲ ਸ਼ਾਹ ਵੀਨਸ ਹਸਪਤਾਲ ਦੇ ਉਦਘਾਟਨ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ
      Posted On: 30 JAN 2019 11:26AM by PIB Chandigarh


    Text of PM’s speech at the inauguration of Smt. Rasilaben Sevantilal Shah Venus Hospital in Gujarat on 30 January, 2019


    ਗੁਜਰਾਤ ਵਿੱਚ 30 ਜਨਵਰੀ , 2019 ਨੂੰ ਸ਼੍ਰੀਮਤੀ ਰਸੀਲਾਬੇਨ ਸੇਵੰਤੀਲਾਲ ਸ਼ਾਹ ਵੀਨਸ ਹਸਪਤਾਲ ਦੇ ਉਦਘਾਟਨ ਸਮੇਂ ਪ੍ਰਧਾਨ ਮੰਤਰੀ ਦੇ ਭਾਸ਼ਣ ਦਾ ਮੂਲ-ਪਾਠ


    ਗੁਜਰਾਤ ਦੇ ਮਕਬੂਲ ਮੁੱਖ ਮੰਤਰੀ, ਸ਼੍ਰੀ ਵਿਜੈਭਾਈ , ਮੰਤਰੀ ਮੰਡਲ ਦੇ ਸਾਥੀ ਭਾਈ ਕਿਸ਼ੋਰਭਾਈ , ਸੰਸਦ ਦੇ ਸਾਡੇ ਸਾਥੀ ਸੀ.ਆਰ. ਪਾਟਿਲ , ਜਰਦੋਸ਼ ਭੈਣ , ਰੰਗ ਮੰਚ ‘ਤੇ ਹਾਜ਼ਰ ਸਾਰੇ ਮਹਾਨੁਭਾਵ , ਸੇਵੰਤੀਭਾਈ ਦੇ ਪਰਿਵਾਰਜਨ , ਅਤੇ ਮੇਰੇ ਲਈ ਇਹ ਸੁਭਾਗ ਦੀ ਗੱਲ ਹੈ ਕਿ ਬਹੁਤ ਘੱਟ ਸਮੇਂ ਵਿੱਚ ਮੈਨੂੰ ਗੁਜਰਾਤ ਵਿੱਚ ਦੋ ਆਧੁਨਿਕ ਹਸਤਪਤਾਲ ਦਾ ਉਦਘਾਟਨ ਕਰਨ ਦਾ ਸੁਭਾਗ ਮਿਲਿਆ ।


    ਅਹਿਮਦਾਬਾਦ ਵਿੱਚ ਵੀ.ਐੱਸ. ਹਸਤਪਤਾਲ ਦੇ ਨਾਲ ਹੀ ਸਰਦਾਰ ਵੱਲਭਭਾਈ ਪਟੇਲ ਦੇ ਤੋਂ ਨਾਲ ਇੱਕ ਅਤਿਅੰਤ ਆਧੁਨਿਕ ਹਸਪਤਾਲ ਦਾ ਨਿਰਮਾਣ ਹੋਇਆ ਹੈ ਅਤੇ ਜਦੋਂ ਤੋਂ ਸਾਡੇ ਸੇਵੰਤੀਭਾਈ ਨੇ ਇਹ ਕਾਰੋਬਾਰ ਸੰਭਾਲਿਆ ਹੈ ਅਤੇ ਸੇਵੰਤੀਭਾਈ ਦਾ ਐਸਾ ਹੈ ਕਿ ਉਹ ਚਲ ਰਹੇ ਹਨ..... ਕੁਝ ਪਤਾ ਹੀ ਨਹੀਂ ਚਲਦਾ । ਜਿੰਨੇ ਸਾਲ ਤੋਂ ਮੈਂ ਉਨ੍ਹਾਂ ਨੂੰ ਦੇਖ ਰਿਹਾ ਹਾਂ ਉਨ੍ਹਾਂ ਵਿੱਚ ਇੱਕ ਗ੍ਰਾਮ ਦੇ ਵਜਨ ਦਾ ਵੀ ਫਰਕ ਨਹੀਂ ਪਿਆ ਅਤੇ ਉਨ੍ਹਾਂ ਦੇ ਜੀਵਨ ਵਿੱਚ ਕਦਰਾਂ-ਕੀਮਤਾਂ ਦੀ ਵਿਸ਼ੇਸ਼ਤਾ ਹੈ । ਜਦੋਂ ਮੈਂ ਮੁੱਖ ਮੰਤਰੀ ਸਾਂ ਅਤੇ ਵਿਦੇਸ਼ ਵਿੱਚ ਡੈਲੀਗੇਸ਼ਨ ਜਾਂਦੇ ਹੋ ਤਾਂ ਉਸ ਵਿੱਚ ਮੇਰੀ ਤਾਕੀਦ ਰਹਿੰਦੀ ਸੀ ਕਿ ਸੇਵੰਤੀਭਾਈ ਅਗਰ ਨਾਲ ਰਹੇ ਤਾਂ ਚੰਗਾ ਅਤੇ ਆਉਂਦੇ ਵੀ ਸਨ ਕਈ ਵਾਰ , ਲੇਕਿਨ ਇੱਕ ਵੀ ਨਿਯਮ ਵਿੱਚ ਕਦੇ ਵੀ ਸਮਝੌਤਾ ਨਹੀਂ ਕਰਦੇ , ਕਦਰਾਂ-ਕੀਮਤਾਂ ਪ੍ਰਤੀ ਉਨ੍ਹਾਂ ਦੀ ਪ੍ਰਤੀਬੱਧਤਾ ਹੈ ।


    ਕੁਝ ਦਿਨ ਪਹਿਲਾਂ ਸੇਵੰਤੀਭਾਈ , ਉਨ੍ਹਾਂ ਦਾ ਪਰਿਵਾਰ ਸਾਰਾ ਦਿੱਲੀ ਆਇਆ ਸੀ ਅਤੇ ਬਹੁਤ ਵਿਸਤਾਰ ਨਾਲ ਉਨ੍ਹਾਂ ਨੇ ਪੂਰੇ ਪ੍ਰੋਜੈਕਟ ਬਾਰੇ ਗੱਲ ਕੀਤੀ ਅਤੇ ਉਨ੍ਹਾਂ ਦਾ ਪਰਿਵਾਰ ਹੁਣ ਕਿਸ ਤਰ੍ਹਾਂ ਨਾਲ ਇਸ ਵਿੱਚ ਡੁੱਬ ਚੁੱਕਿਆ ਹੈ ਅਤੇ ਭਵਿੱਖ ਦੀਆਂ ਉਨ੍ਹਾਂ ਦੀਆਂ ਕੀ ਯੋਜਨਾਵਾਂ ਹਨ । ਉਨ੍ਹਾਂ ਦੀ ਤਾਕੀਦ ਸੀ ਮੈਂ ਇਸ ਹਸਤਪਤਾਲ ਵਿੱਚ ਜ਼ਰੂਰ ਆਵਾਂ । ਸੇਵੰਤੀਭਾਈ ਦੇ ਸਾਥ ਦਾ ਸਬੰਧ ਇੰਨਾ ਪੁਰਾਣਾ ਹੈ , ਇਸ ਲਈ ਅਸੀਂ ਮਨ੍ਹਾਂ ਨਹੀ ਕਰ ਸਕਦੇ । ਤਾਂ ਇੱਕ ਪਰਿਵਾਰ ਭਾਵ ਦੀ ਵਜ੍ਹਾ ਨਾਲ , ਆਤਮੀਯਤਾ ਦੀ ਵਜ੍ਹਾ ਨਾਲ , ਅਤੇ ਮਨ ਵਿੱਚ ਹਮੇਸ਼ਾ ਆਦਰ ਰਿਹਾ ਹੈ ਉਨ੍ਹਾਂ ਦੇ ਲਈ , ਉਨ੍ਹਾਂ ਦੇ ਪਰਿਵਾਰਜਨਾਂ ਲਈ ।


    ਵਪਾਰ ਜਗਤ , ਵਿਵਸਾਇਕ ਜਗਤ ਵਿੱਚ ਕਿਸੇ ਵੀ ਤਰ੍ਹਾਂ ਦੀਆਂ ਕਦਰਾਂ-ਕੀਮਤਾਂ ਵਿੱਚ ਸਮਝੌਤਾ ਕੀਤੇ ਬਿਨਾ ਵਪਾਰ ਰੋਜ਼ਗਾਰ ਵੀ ਚੰਗੀ ਤਰ੍ਹਾਂ ਹੋ ਸਕਦਾ ਹੈ , ਸੇਵਾ ਵੀ ਚੰਗੀ ਤਰ੍ਹਾਂ ਕੀਤੀ ਜਾ ਸਕਦੀ ਹੈ , ਅਤੇ ਸਮੁੱਚੇ ਪਰਿਵਾਰ ਨੂੰ ਨਾਲ ਰੱਖਿਆ ਵੀ ਜਾ ਸਕਦਾ ਹੈ – ਇਹ ਸਾਰੀਆਂ ਚੀਜ਼ਾਂ ਸੇਵੰਤੀਭਾਈ ਦੇ ਪਾਸੋਂ ਦੇਖਣ ਨੂੰ ਮਿਲਦੀਆਂ ਹਨ ।


    ਹਸਪਤਾਲ ਮੈਂ ਦੇਖਿਆ , ਮੈਨੂੰ ਇਹ ਕਹਿਣਾ ਪਵੇਗਾ ਕਿ ਸਿਰਫ ਸੂਰਤ ਨੂੰ ਹੀ ਨਹੀ , ਪੂਰੇ ਗੁਜਰਾਤ ਨੂੰ ਆਰੋਗਯ ਖੇਤਰ ਵਿੱਚ ਇੱਕ ਨਵਾਂ ਨਜ਼ਾਰਾ ਮਿਲਿਆ ਹੈ । ਅਜੇ ਤੱਕ ਉਨ੍ਹਾਂ ਨੇ ਪੱਥਰ ਚਮਕਾਏ , ਡਾਇਮੰਡ ਬਣਵਾਏ ਅਤੇ ਹੁਣ ਉਨ੍ਹਾਂ ਦਾ ਮਨ ਨਰ ਸੇਵਾ , ਨਰਾਇਣ ਸੇਵਾ ਅਤੇ ਸਾਡਾ ਇੱਥੇ ਮੰਤਰ ਹੈ “ ਸਰਵੇ ਭਵੰਤੁ ਸੁਖਿਨ: ਸਰਵੇ ਸੰਤੁ ਨਿਰਾਮਯਾ: ਸਰਵੇ ਭਦ੍ਰਾਣਿ ਪਸ਼ਯੰਤੁ ਮਾ ਕਸ਼ਿਚਿਦੁ:ਖਭਾਗਭਵੇਤ੍ ” ( “ सर्वे भवन्तु सुखिनः सर्वे सन्तु निरामयाः सर्वे भद्राणि पश्यन्तु मा कश्चिद्दुःखभाग्भवेत् ” ) ਇਸ ਭਾਵ ਦੇ ਨਾਲ ਉਨ੍ਹਾਂ ਨੇ ਇਹ ਇੱਕ ਨਵੀਂ ਸ਼ੁਰੂਆਤ ਕੀਤੀ ਹੈ , ਮੇਰੇ ਵੱਲੋਂ ਉਨ੍ਹਾਂ ਨੂੰ ਅਨੇਕ ਅਨੇਕ ਸ਼ੁਭਕਾਮਨਾਵਾਂ ਹਨ ।


    ਇਹ ਗੱਲ ਨਿਸ਼ਚਿਤ ਹੈ ਕਿ ਕਿਸੇ ਵੀ ਰਾਸ਼ਟਰ ਦੀ ਪ੍ਰਗਤੀ ਵਿੱਚ ਉਨ੍ਹਾਂ ਦੇ ਨਾਗਰਿਕਾਂ ਦਾ ਜੀਵਨ , ਚਾਹੇ ਉਹ ਸਿੱਖਿਅਤ ਹੋਣ , ਜਾਂ ਸਵਸਥ ਹੋਣ ਜਾਂ ਉਨ੍ਹਾਂ ਦੀ ਸਮਰੱਥਾ ਹੋਵੇ , ਉਨ੍ਹਾਂ ਦਾ ਸਕਿੱਲ ਹੋਵੇ , ਉਸ ਦੇ ਉਪਰ ਨਿਰਭਰ ਕਰਦਾ ਹੈ । ਸਾਡਾ ਦੇਸ਼ ਵੀ ਤੰਦਰੁਸਤ (ਸਵਸਥ) ਬਣੇ , ਸਾਡਾ ਆਉਣ ਵਾਲਾ ਕੱਲ੍ਹ ਸਵਸਥ (ਤੰਦਰੁਸਤ) ਬਣੇ ਉਸ ਦੇ ਲਈ ਵਿਆਪਕ ਯੋਜਨਾਵਾਂ ਲੈਕੇ ਵਰਤਮਾਨ ਸਮੇਂ ਵਿੱਚ ਭਾਰਤ ਸਰਕਾਰ ਕੰਮ ਕਰ ਰਹੀ ਹੈ । ਜਨਮ ਤੋਂ ਲੈਕੇ ਬੁਢਾਪੇ ਤੱਕ ਹਰ ਕਦਮ ‘ਤੇ ਸਿਹਤ ਦੇ ਖੇਤਰ ਵਿੱਚ ਭਾਰਤ ਸਰਕਾਰ ਦਾ , ਰਾਜ ਸਰਕਾਰ ਦਾ ਦਖਲ ਹੈ । ਕਿਤੇ ਨਾ ਕਿਤੇ ਉਸ ਨੂੰ ਸਹਾਇਤਾ ਦੇਣ ਦੀ ਕੋਸ਼ਿਸ਼ ਹੈ । ਵਿਵਸਥਾ , ਸੁਵਿਧਾ ਪਹੁੰਚਾਉਣ ਦਾ ਯਤਨ ਹੈ । ਪ੍ਰਸੂਤਾ ਮਾਤਾ...... ਸ੍ਰੇਸ਼ਠ ਬੱਚੇ ਦੇ ਜਨਮ ਲਈ ਵੀ ਇਹ ਜ਼ਰੂਰੀ ਹੈ ਕਿ ਮਾਤਾ ਤੰਦਰੁਸਤ ਹੋਵੇ ਅਤੇ ਪੋਸ਼ਕ ਆਹਾਰ ਲਈ ਛੇ ਹਜ਼ਾਰ ਰੁਪਏ ਇਸ ਗ਼ਰੀਬ ਗਰਭਵਤੀ ਮਾਤਾ ਨੂੰ ਦੇਣ ਦੀ ਵਿਵਸਥਾ , ਇਹ ਜੋ ਬਹੁਤ ਵੱਡਾ ਸ਼ਿਸ਼ੂ ਮੌਤਦਰ ਅਤੇ ਮਾਤਾ ਮੌਤ ਦਰ ਨੂੰ ਘੱਟ ਕਰਨ ਵਿੱਚ ਸਹਾਇਕ ਬਣਿਆ ਹੈ ।


    ਇੰਨਾ ਹੀ ਨਹੀ , ਸਵਸਥ ਮਾਤ੍ਰਤਵ ਯੋਜਨਾ , ਉਸ ਦੇ ਰਾਹੀਂ ਵੀ ਇੰਸਟੀਟਿਊਸ਼ਨਲ ਡਿਲੀਵਰੀ , ਕਿਉਂਕਿ ਸਾਡੇ ਇੱਥੇ ਦਾਈ ਅਤੇ ਪਿੰਡ ਵਿੱਚ ਜਿਸ ਤਰ੍ਹਾਂ ਚਲਦਾ ਸੀ ਉਸ ਵਿੱਚ ਕਦੇ ਬੱਚਾ ਮਰ ਜਾਂਦਾ ਸੀ , ਕਦੇ ਮਾਤਾ ਮਰ ਜਾਂਦੀ ਸੀ , ਅਤੇ ਕਦੇ ਮਾਤਾ ਅਤੇ ਬੱਚਾ ਦੋਹਾਂ ਦੀ ਹੀ ਮੌਤ ਹੋ ਜਾਂਦੀ ਸੀ । ਲੇਕਿਨ ਹੁਣ ਇੰਸਟੀਟਿਊਸ਼ਨਲ ਡਿਲੀਵਰੀ ਦੀ ਵਜ੍ਹਾ ਨਾਲ , ਹਸਤਪਤਾਲ ਡਿਲੀਵਰੀ ਦੀ ਵਜ੍ਹਾ ਨਾਲ , ਹੁਣ ਇਸ ਦੀ ਸੰਖਿਆ ਵੀ ਘਟਦੀ ਜਾ ਰਹੀ ਹੈ ਅਤੇ ਤੁਲਨਾ ਵਿੱਚ ਮ੍ਰਿਤ ਬਾਲਕਾਂ ਦੀ ਸੰਖਿਆ ਵੀ ਘੱਟ ਹੁੰਦੀ ਜਾ ਰਹੀ ਹੈ , ਸਵਸਥ ਬੱਚਿਆਂ ਦੇ ਜਨਮ ਹੋ ਰਹੇ ਹਨ ।


    ਬੱਚੇ ਦੇ ਜਨਮ ਤੋਂ ਬਾਅਦ ਦਾ ਸਭ ਤੋਂ ਵੱਡਾ ਕਾਰਜ ਹੈ ਟੀਕਾਕਰਨ । ਟੀਕਾਕਰਨ ਪਹਿਲਾਂ ਵੀ ਹੁੰਦੇ ਸਨ ਅਤੇ ਸਾਡੀ ਸਰਕਾਰ ਵਿੱਚ ਵੀ ਹੋ ਰਹੇ ਹਨ । ਅਜਿਹਾ ਨਹੀਂ ਹੈ ਕਿ ਟੀਕਾਕਰਨ ਅਸੀਂ ਹੀ ਸ਼ੁਰੂ ਕੀਤਾ ਹੈ । ਇਹ ਤਾਂ ਸ਼ਰੇਯਾਂਸ ਭਾਈ ਨੂੰ ਦੇਖਿਆ ਇਸ ਲਈ ਮੈਨੂੰ ਯਾਦ ਆਇਆ । ਲੇਕਿਨ ਪਹਿਲਾਂ ਟੀਕਾਕਰਨ ਦੀ ਜੋ ਦਰ ਹੋਇਆ ਕਰਦੀ ਸੀ ਉਹ ਅਤਿਅੰਤ ਚਿੰਤਾਜਨਕ ਹੋਇਆ ਕਰਦੀ ਸੀ , ਬਜਟ ਖਰਚ ਹੁੰਦਾ ਸੀ , ਲੋਕਾਂ ਦੇ ਟੀਏ - ਡੀਏ ਹੁੰਦੇ ਸਨ ਲੇਕਿਨ ਟੀਕਾਕਰਨ ਹੁੰਦਾ ਹੀ ਨਹੀਂ ਸੀ । ਅਸੀਂ ਇੱਕ ਇੰਦਰਧਨੁਸ਼ ਯੋਜਨਾ ਬਣਾਈ ਅਤੇ ਇੱਕ ਵਿਸ਼ਾਲ ਕੰਪੇਨ (ਮੁਹਿੰਮ) ਚਲਾਈ ਅਤੇ ਜ਼ਿਆਦਾ ਤੋਂ ਜ਼ਿਆਦਾ ਮਾਤਾਵਾਂ ਭੈਣਾਂ ਨੂੰ ਇੰਦਰਧਨੁਸ਼ ਦਾ ਲਾਭ ਮਿਲੇ ਅਤੇ ਪਹਿਲਾਂ ਦੀ ਤੁਲਨਾ ਵਿੱਚ ਕਈ ਗੁਣਾ ਟੀਕਾਕਰਨ ਦਾ ਕੰਮ ਵਿਆਪਕ ਬਣਾ ਦਿੱਤਾ ਹੈ ਅਤੇ ਜਿਸ ਦੀ ਵਜ੍ਹਾ ਨਾਲ ਸੰਤਾਨ ਅਤੇ ਮਾਤਾ ਉਨ੍ਹਾਂ ਦੇ ਭਵਿੱਖ ਵਿੱਚ ਕੋਈ ਨਵੀਆਂ ਤਕਲੀਫਾਂ ਨਾ ਹੋਣ ਉਸ ਦੇ ਲਈ ਇੱਕ ਰੱਖਿਆਤਮਕ ਵਿਵਸਥਾ ਤਿਆਰ ਹੁੰਦੀ ਹੈ ।


    ਜਿਸ ਤਰ੍ਹਾਂ ਹੈਲਥਕੇਅਰ ਦੀ ਵਿਵਸਥਾ ਦੀ ਜ਼ਰੂਰਤ ਹੈ ਉਸੇ ਤਰ੍ਹਾਂ ਪ੍ਰੀਵੈਂਟਿਵ ਹੈਲਥਕੇਅਰ ਵੀ ਓਨਾ ਹੀ ਜ਼ਰੂਰੀ ਹੈ ਅਤੇ ਪ੍ਰੀਵੈਂਟਿਵ ਹੈਲਥਕੇਅਰ ਵਿੱਚ ਸਵੱਛ ਭਾਰਤ ਅਭਿਯਾਨ ਜੋ ਚਲਾਇਆ ਹੈ , ਸੈਨੀਟੇਸ਼ਨ, ਮੈਨੂੰ ਯਾਦ ਹੈ ਜਿਸ ਦਿਨ ਮੈਂ ਲਾਲ ਕਿਲੇ ਤੋਂ ਪ੍ਰਧਾਨ ਮੰਤਰੀ ਬਣਨ ਦੇ ਬਾਅਦ ਸਭ ਤੋਂ ਪਹਿਲਾਂ ਸਵੱਛਤਾ ਦੀ ਗੱਲ ਕੀਤੀ ਸੀ ਤਾਂ ਕਈ ਲੋਕਾਂ ਨੇ ਮਜ਼ਾਕ ਉਡਾਇਆ ਸੀ ਕਿ ਇਹ ਕੈਸਾ ਪ੍ਰਧਾਨ ਮੰਤਰੀ ਹੈ । ਲਾਲ ਕਿਲੇ ਤੋਂ ਪਖਾਨਾ ਬਣਾਉਣ ਦੀ ਗੱਲ ਕਰਦਾ ਹੈ । ਲੇਕਿਨ ਅੱਜ , ਜਦੋਂ ਅਸੀਂ ਸਰਕਾਰ ਵਿੱਚ ਆਏ ਉਦੋਂ ਦੇਸ਼ ਵਿੱਚ 38% ਕਵਰੇਜ ਸੀ ਅਤੇ ਅੱਜ 98% ਤੱਕ ਪਹੁੰਚ ਚੁੱਕੀ ਹੈ ।


    ਆਪ ਕਲਪਨਾ ਕਰ ਸਕਦੇ ਹੋ । ਇਹ ਮਾਤਾਵਾਂ ਭੈਣਾਂ ਕਿੰਨਾ ਅਸ਼ੀਰਵਾਦ ਦਿੰਦੀਆਂ ਹੋਣਗੀਆਂ ਜਿਨ੍ਹਾਂ ਨੂੰ ਪਖ਼ਾਨੇ ਲਈ ਸੂਰਜ ਚੜ੍ਹਨ ਤੋਂ ਪਹਿਲਾਂ ਜਾਂ ਫਿਰ ਸੂਰਜ ਢਲਣ ਤੋਂ ਬਾਅਦ ਜਾਣ ਲਈ ਰਾਹ ਦੇਖਣੀ ਪੈਂਦੀ ਸੀ । ਉਨ੍ਹਾਂ ਨੂੰ ਕਿੰਨੀ ਤਕਲੀਫ ਹੁੰਦੀ ਹੋਵੋਗੀ । ਲੇਕਿਨ ਇਹ ਸਾਰੀਆਂ ਚੀਜ਼ਾਂ ਇੱਕ ਦੇ ਬਾਅਦ ਇੱਕ........ਹੈਲਥਕੇਅਰ ਦੇ ਖੇਤਰ ਵਿੱਚ ..... । ਕਈ ਲੋਕਾਂ ਨੂੰ ਯੋਗ ਦਾ ਮਜ਼ਾਕ ਉਡਾਉਣ ਵਿੱਚ ਬਹੁਤ ਮਜ਼ਾ ਆਇਆ , ਕਈ ਟੀਕਾ-ਟਿੱਪਣੀਆਂ ਵੀ ਕੀਤੀਆਂ , ਕਈ ਪ੍ਰਕਾਰ ਦੀਆਂ ਚੀਜ਼ਾਂ ਬੋਲੀਆਂ , ਲੇਕਿਨ ਅੱਜ ਵੈਲਨੈੱਸ ਲਈ ਯੋਗ ਦੇ ਮਹਾਤਮ ਨੂੰ ਨਾ ਸਿਰਫ ਭਾਰਤ ਲੇਕਿਨ ਦੁਨੀਆ ਨੇ ਵੀ ਸਵੀਕਾਰ ਕੀਤਾ ਹੈ । ਸਮੁੱਚਾ ਵਿਸ਼ਵ , ਯਾਨੀ ਕੇਵਲ ਹਸਪਤਾਲ ਅਤੇ ਦਵਾਈ ਦੇ ਡੋਜ਼ , ਅਪਰੇਸ਼ਨ ਓਨੀਆਂ ਹੀ ਵਿਵਸਥਾਵਾਂ ਨਹੀ ਬਲਕਿ ਪ੍ਰੀਵੈਂਟਿਵ ਦੀ ਦ੍ਰਿਸ਼ਟੀ ਤੋਂ ਵੀ ਕੀ ਕੀਤਾ ਜਾ ਸਕਦਾ ਹੈ , ਉਸ ਦਿਸ਼ਾ ਵਿੱਚ ਅਸੀਂ ਅੱਗੇ ਵਧੇ ਹਾਂ । ਹੁਣੇ ਭਾਰਤ ਨੇ ਆਯੁਸ਼ਮਾਨ ਭਾਰਤ ਯੋਜਨਾ ਬਣਾਈ ਹੈ , ਅਤੇ ਜਿਸ ਦਿਨ ਆਯੁਸ਼ਮਾਨ ਭਾਰਤ ਦੀ ਯੋਜਨਾ ਹੋਈ ਸੀ , ਅਗਰ ਤੁਸੀਂ ਉਸ ਦਿਨ ਦਾ ਗੁਜਰਾਤ ਸਮਾਚਾਰ ਕੱਢ ਕੇ ਦੇਖੋਗੇ , ਦੂਜੇ ਅਖ਼ਬਾਰ ਵੀ ਦੇਖ ਸਕਦੇ ਹੋ , ਟੀਵੀ ਵੀ ਦੇਖ ਸਕਦੇ ਹੋ.......... ਆਹਾਹਾ ...... ਐਸੇ ਐਸੇ ਮੇਰੇ ਵਾਲ ਨੋਚ ਲਏ ਸਨ , ਪੈਸੇ ਕਿੱਥੇ ਹਨ ਅਤੇ ਹੋਵੇਗਾ ਕਿਵੇਂ ਅਤੇ ਕੀ ਹੋਵੇਗਾ ਅਤੇ ਢਿਮਕਾ ਹੋਵੇਗਾ ਫਲਾਨਾ ਹੋਵੇਗਾ , ਕੁਝ ਛੱਡਿਆ ਹੀ ਨਹੀਂ ਸੀ ।


    ਅੱਜ ਇੰਨੇ ਘੱਟ ਸਮੇਂ ਵਿੱਚ , ਸੌ ਦਿਨ ਤਾਂ ਹੁਣੇ ਹਾਲ ਹੀ ਵਿੱਚ ਪੂਰੇ ਹੋਏ ਹਨ , ਅਜਿਹੇ ਲੋਕ ਜੋ ਜੀਵਨ ਵਿੱਚ ਕਲਪਨਾ ਵੀ ਨਹੀਂ ਕਰ ਸਕਦੇ ਸਨ ਦੀ ਹੁਣ ਇਸ ਬਿਮਾਰੀ ਵਿੱਚ ਕੋਈ ਅਪਰੇਸ਼ਨ ਹੋ ਸਕਦਾ ਹੈ ਜਾਂ ਹਸਪਤਾਲ ਜਾ ਸਕਣਗੇ । ਸਰਕਾਰੀ ਵੱਡੇ ਹਸਪਤਾਲ ਵਿੱਚ ਵੀ ਜਾਣ ਦਾ ਜਿਸ ਦਾ ਸੁਪਨ ਨਹੀਂ ਸੀ । ਅੱਜ ਲਗਭਗ 70 – 75% ਪ੍ਰਾਈਵੇਟ ਹਸਪਤਾਲ ਅਤੇ 25-30% ਸਰਕਾਰੀ ਹਸਪਤਾਲ , ਇੰਨੇ ਘੱਟ ਸਮੇਂ ਵਿੱਚ 10 ਲੱਖ ਲੋਕਾਂ ਨੇ ਉਸ ਦਾ ਲਾਭ ਲਿਆ ਹੈ ਅਤੇ ਉਹ ਵੀ ਇੱਕ ਵੀ ਫੁੱਟੀ ਕੌਡੀ ਖਰਚ ਕੀਤੇ ਬਿਨਾ ਅਤੇ ਯੋਜਨਾ ਦੀ ਕਵਰੇਜ 50 ਕਰੋੜ ਲੋਕਾਂ ਲਈ ਹੈ । ਇਹ ਦੁਨੀਆ ਦੀ ਸਭ ਤੋਂ ਵੱਡੀ ਯੋਜਨਾ ਹੈ ।


    ਮੱਧ ਵਰਗ ਪਰਿਵਾਰ ਵਿੱਚ ਵੀ ਇੱਕ ਵੀ ਇਨਸਾਨ ਨੂੰ ਬਿਮਾਰੀ ਆਉਂਦੀ ਹੈ ਤਾਂ ਪੂਰਾ ਪਰਿਵਾਰ ਬਿਮਾਰ ਹੋ ਜਾਂਦਾ ਹੈ ਅਤੇ ਉਸ ਨੂੰ ਮੱਧ ਵਰਗ ਤੋਂ ਗ਼ਰੀਬੀ ਵਿੱਚ ਜਾਣ ਵਿੱਚ ਦੇਰ ਨਹੀਂ ਹੁੰਦੀ , ਅਤੇ ਗ਼ਰੀਬ ਮਾਨਵੀ ਦੇ ਘਰ ਵਿੱਚ ਬਿਮਾਰੀ ਆਏ ਤਾਂ ਪੂਰਾ ਪਰਿਵਾਰ ਤਬਾਹ ਹੋ ਜਾਵੇ , ਜੀਊਣਾ ਹਰਾਮ ਹੋਵੇ ਜਾਵੇ ਇੰਨੀ ਗੰਭੀਰ ਸਥਿਤੀ ਪੈਦਾ ਹੁੰਦੀ ਹੈ । ਉਸ ਦੀ ਚਿੰਤਾ ਕਰਨ ਦਾ ਕੰਮ ਆਯੂਸ਼ਮਾਨ ਭਾਰਤ ਯੋਜਨਾ ਰਾਹੀਂ ਕੀਤਾ ਗਿਆ । ਪੰਜਾਹ ਕਰੋੜ ਲੋਕਾਂ ਨੂੰ ਅਤੇ ਪੰਜਾਹ ਕਰੋੜ ਯਾਨੀ ਦੁਨੀਆ ਦੀ ਸਭ ਤੋਂ ਵੱਡੀ ਯੋਜਨਾ ਦਾ ਮਤਲਬ ਕੀ , ਅਮਰੀਕਾ , ਕੈਨੇਡਾ , ਮੈਕਸੀਕੋ – ਇਨ੍ਹਾਂ ਤਿੰਨਾਂ ਦੀ ਕੁੱਲ ਜਨਸੰਖਿਆ ਜਿੰਨੀ ਹੈ ਓਨੇ ਲੋਕਾਂ ਨੂੰ ਭਾਰਤ ਵਿੱਚ ਆਯੁਸ਼ਮਾਨ ਭਾਰਤ ਯੋਜਨਾ ਦਾ ਲਾਭ ਮਿਲਿਆ ਹੈ ।


    ਅੱਜ ਹਰ ਰੋਜ਼ ਦੇਸ਼ ਵਿੱਚ ਅਜਿਹੀਆਂ ਗੰਭੀਰ ਮੁਸੀਬਤਾਂ ਵਿੱਚ ਫਸੇ ਹੋਏ ਪਰਿਵਾਰ ਜੋ ਕਿ ਤਿੰਨ-ਤਿੰਨ ਚਾਰ-ਚਾਰ ਸਾਲ ਤੋਂ ਮੌਤ ਦਾ ਰਾਹ ਦੇਖ ਕੇ ਬੈਠੇ ਹੋਏ ਸਨ । ਔਸਤਨ ਦਿਨ ਦੇ 10 ਹਜ਼ਾਰ ਲੋਕ ਇਸ ਯੋਜਨਾ ਦਾ ਲਾਭ ਲੈ ਰਹੇ ਹਨ । ਅਤੇ ਮੈਂ ਦੇਖ ਰਿਹਾ ਹਾਂ ਆਉਣ ਵਾਲੇ ਦਿਨਾਂ ਵਿੱਚ ਉਸ ਦਾ ਲਾਭ ਵਧਣ ਵਾਲਾ ਹੈ ਅਤੇ ਇਸ ਦਾ ਇੱਕ ਬਹੁਤ ਵੱਡਾ ਨਤੀਜਾ ਇਹ ਆਉਣ ਵਾਲਾ ਹੈ ਕਿ ਦੇਸ਼ ਵਿੱਚ ਵੱਡੇ ਪੈਮਾਨੇ ‘ਤੇ ਟੀਅਰ 2 , ਟੀਅਰ 3 ਸ਼ਹਿਰ , ਚਾਹੇ ਬਾਰਡੋਲੀ ਜਿਹੇ ਸ਼ਹਿਰ ਹੋਣ ਜਾਂ ਨਵਸਾਰੀ ਜਿਹੇ ਹੋਣ ਪਾਰਡੀ ਜਿਹੇ ਹੋਣ – ਅਜਿਹੇ ਸ਼ਹਿਰਾਂ ਵਿੱਚ ਨਵੇਂ ਹਸਪਤਾਲਾਂ ਦੀ ਸੰਭਾਵਨਾਵਾਂ ਪੈਦਾ ਹੋਣ ਵਾਲੀਆਂ ਹਨ ।


    ਭਾਰਤ ਦੇ ਅੰਦਰ ਹੈਲਥ ਸੈਕਟਰ ਵਿੱਚ ਪ੍ਰਾਈਵੇਟ ਇਨਵੈਸਟਮੈਂਟ ਅਤੇ ਪ੍ਰਾਈਵੇਟ ਬਿਜ਼ਨੈਸ ਲਈ ਵੱਡੀਆਂ ਸੰਭਾਵਨਾਵਾਂ ਪੈਦਾ ਹੋਣ ਵਾਲੀਆਂ ਹਨ ਅਤੇ ਉਸ ਦੀ ਵਜ੍ਹਾ ਨਾਲ ਵੱਡੇ ਸਕੇਲ ‘ਤੇ ਮੈਡੀਕਲ ਕਾਲਜ , ਵੱਡੇ ਸਕੇਲ ‘ਤੇ ਸਾਡੇ ਆਪਣੇ ਯੂਥ ਨੂੰ ਮੈਡੀਕਲ ਐਜੂਕੇਸ਼ਨ ਲਈ ਵਿਵਸਥਾਵਾਂ – ਇੱਕ ਪੂਰਾ ਨਵਾਂ ਈਕੋ ਸਿਸਟਮ ਖੜ੍ਹਾ ਹੋਣ ਵਾਲਾ ਹੈ ਅਤੇ ਜਿਸ ਦਾ ਲਾਭ ਭਾਰਤ ਨੂੰ ਸਵਸਥ ਬਣਾਉਣ ਦੀ ਦਿਸ਼ਾ ਵਿੱਚ ਬਹੁਤ ਅਹਿਮ ਭਾਵ ਰਹੇਗਾ ਅਜਿਹਾ ਮੇਰਾ ਵਿਸ਼ਵਾਸ ਹੈ ਅਤੇ ਮੈਨੂੰ ਖੁਸ਼ੀ ਹੈ ਕਿ ਇਹ ਹਸਪਤਾਲ ਵੀ ਆਯੁਸ਼ਮਾਨ ਭਾਰਤ ਯੋਜਨਾ ਨਾਲ ਜੁੜਿਆ ਹੋਇਆ ਹੈ । ਗ਼ਰੀਬ ਤੋਂ ਗ਼ਰੀਬ ਮਾਨਵੀ ਵੀ ਇਸ ਹਸਪਤਾਲ ਦਾ ਲਾਭ ਲੈ ਸਕਣ ਅਤੇ ਉਸ ਨੂੰ ਜੋ ਕੋਈ ਵੀ ਖਰਚਾ ਹੋਵੇਗਾ ਉਹ ਖਰਚਾ ਭਾਰਤ ਸਰਕਾਰ ਚੁਕਾਵੇਗੀ ਉਸ ਲਈ ਵੀ ਵਿਵਸਥਾਵਾਂ ਕੀਤੀਆਂ ਗਈਆਂ ਹਨ ।


    ਆਉਣ ਵਾਲੇ ਦਿਨਾਂ ਵਿੱਚ ਹੈਲਥ ਸੈਕਟਰ ਨੂੰ ਮਜ਼ਬੂਤ ਬਣਾਉਣ ਲਈ ਅਸੀਂ ਜੈਨਰਿਕ ਮੈਡੀਸਿਨ ਵੱਲ ਗਏ , ਜੋ ਦਵਾਈ , ਜਿਨ੍ਹਾਂ ਲੋਕਾਂ ਨੂੰ ਡਾਈਬਿਟੀਜ ਹੁੰਦੀ ਹੈ , ਹਰ ਘਰ ਵਿੱਚ ਇੱਕ ਬਜ਼ੁਰਗ ਹੁੰਦਾ ਹੈ , ਹਰ ਰੋਜ਼ ਉਨ੍ਹਾਂ ਨੂੰ ਕੋਈ ਨਹੀਂ ਕੋਈ ਦਵਾਈ ਲਿਆਉਣੀ ਪੈਂਦੀ ਹੈ । ਸੰਯੁਕਤ ਪਰਿਵਾਰ ਹੋਵੇ , ਮਾਤਾ ਪਿਤਾ ਵੱਡੀ ਉਮਰ ਦੇ ਹੋਣ , ਕੋਈ ਨਾ ਕੋਈ ਹਰ ਰੋਜ ਇੱਕ ਦਵਾਈ ਲਿਆਉਣੀ ਪੈਂਦੀ ਹੋਵੇ , ਜੈਨਰਿਕ ਦਵਾਈ ਦਾ ਇੱਕ ਵੱਡਾ ਅਭਿਆਨ ਚਲਾਇਆ , ਪੰਜ ਹਜ਼ਾਰ ਜੈਨਰਿਕ ਸੈਂਟਰਸ ਖੜ੍ਹੇ ਕੀਤੇ , ਅਜੇ ਹੋਰ ਵੀ ਵਧਾਉਣ ਦੀ ਯੋਜਨਾ ਹੈ ਅਤੇ ਜੋ ਦਵਾਈ 300 ਵਿੱਚ ਮਿਲਦੀ ਹੋਵੇ ਉਹ 30 ਵਿੱਚ ਮਿਲੇ ਉਸ ਦੀ ਵਿਵਸਥਾ ਕਰ ਦਿੱਤੀ ਗਈ ਹੈ ।


    ਬਹੁਤ ਵੱਡੇ ਪੱਧਰ ‘ਤੇ ਦਵਾਈ ਦੇ ਪਿੱਛੇ ਦੇ ਬੋਝ ਵਿੱਚ ਕਮੀ ਆਵੇ ਅਜਿਹੀਆਂ ਅਨੇਕ ਦਵਾਈਆਂ ਦੀ ਕੀਮਤ ਵਿੱਚ ਕਮੀ ਹੁੰਦੀ ਹੈ । ਕਿਸੇ ਵਿੱਚ 70% ਕਮੀ , ਕਿਸੇ ਵਿੱਚ 50% ਕਮੀ , ਕਿਸੇ ਵਿੱਚ 40% ਕਮੀ , ਲੇਕਿਨ ਸਧਾਰਨ ਮਾਨਵੀ ਨੂੰ ਸਹਾਇਤਾ ਮਿਲੇ ਅਜਿਹਾ ਕੰਮ ਹੋਇਆ ਹੈ । ਔਖਾ ਕੰਮ ਹੈ , ਫਾਰਮੇਸੀ ਖੇਤਰ ਦੇ ਸਾਰੇ ਲੋਕਾਂ ਨੂੰ ਨਾਰਜ਼ ਕਰਕੇ ਕਰਨਾ ਪਵੇ ਅਜਿਹਾ ਘੱਟ ਹੈ , ਲੇਕਿਨ ਫਿਰ ਵੀ ਕੀਤਾ , ਕਿਉਂਕਿ ਉਹ ਸਧਾਰਨ ਮਾਨਵੀ ਲਈ ਕਰਨਾ ਸੀ ।


    ਹਾਰਟ ਦੇ ਅਪਰੇਸ਼ਨ ਹੋਣ , ਸਟੈਂਟ ਲਗਵਾਉਣੇ ਹੋਣ , ਗੋਡਿਆ ਦਾ ਅਪਰੇਸ਼ਨ ਹੋਵੇ , 1 ਲੱਖ , 1.5 ਲੱਖ , 3 ਲੱਖ ਇੰਨੇ ਮਹਿੰਗੇ । ਇਨ੍ਹਾਂ ਕੰਪਨੀਆਂ ਨਾਲ ਗੱਲਬਾਤ ਕਰਕੇ ਸਥਿਤੀ ਅਜਿਹੀ ਹੋ ਗਈ ਕਿ ਕੁਝ ਚੀਜ਼ਾਂ ਦੀ ਕੀਮਤ 30% ਕਰ ਦਿੱਤੀ , 40% ਕਰ ਦਿੱਤੀ ਗਈ । ਗ਼ਰੀਬ ਇਨਸਾਨ ਨੂੰ ਗੋਡਿਆ ਦਾ ਅਪਰੇਸ਼ਨ ਕਰਵਾਉਣਾ ਹੋਵੇ ਜਾਂ ਸਟੈਂਟ ਲਗਵਾਉਣਾ ਹੋਵੇ ਉਸ ਦੇ ਖਰਚੇ ਵਿੱਚ ਕਮੀ ਕਰ ਦਿੱਤੀ ਗਈ । ਇੱਕ ਤਰ੍ਹਾਂ ਨਾਲ ਸਮਾਜ ਜੀਵਨ ਦੀ ਵਿਵਸਥਾ ਲਈ ਆਰੋਗਯ ਦੇ ਖੇਤਰ ਵਿੱਚ ਚਾਹੇ ਇਨਫ੍ਰਾਸਟ੍ਰਕਚਰ ਦਾ ਕੰਮ ਹੋਵੇ , ਚਾਹੇ ਪ੍ਰੀਵੈਂਟਿਵ ਹੈਲਥਕੇਅਰ ਦਾ ਕੰਮ ਹੋਵੇ , ਚਾਹੇ ਮਾਨਵ ਸੰਸਾਧਨ ਵਿਕਾਸ ਦਾ ਕੰਮ ਹੋਵੇ , ਅਸੀਂ ਕੰਮ ਕਰਦੇ ਆਏ ਹਾਂ ।


    ਸਾਡੇ ਇੱਥੇ ਗੁਜਰਾਤ ਵਿੱਚ ਵੀ ਮੈਂ ਜਦੋਂ ਮੁੱਖ ਮੰਤਰੀ ਸਾਂ ਉਸ ਵਕਤ ਇਹ ਸਭ ਨੇਤਾ ਭਾਸ਼ਣ ਕਰਦੇ ਸਨ , ਲੇਕਿਨ ਉਨ੍ਹਾਂ ਦੇ ਵਿਰੋਧ ਵਿੱਚ ਕੋਈ ਕੁਝ ਕਹਿੰਦਾ ਨਹੀਂ ਸੀ । ਸਾਡੇ ਇੱਥੇ ਉਮਰਗਾਮ ਤੋਂ ਅੰਬਾਜੀ ਤੱਕ ਆਦਿਵਾਸੀ ਪੱਟੇ ਵਿੱਚ ਸਾਇੰਸ ਸਟ੍ਰੀਮ ਦਾ ਇੱਕ ਵੀ ਸਕੂਲ ਨਹੀਂ ਸੀ । ਬੋਲੋ , ਹੁਣ ਸਾਇੰਸ ਸਟ੍ਰੀਮ ਦਾ ਸਕੂਲ ਆਦਿਵਾਸੀ ਪੱਟੇ ਵਿੱਚ ਨਾ ਹੋਵੇ ਤਾਂ ਮੈਡੀਕਲ ਕਾਲਜ ਵਿੱਚ ਵਿਦਿਆਰਥੀ ਜਾਵੇਗਾ ਕਿਵੇਂ ਅਤੇ ਮੈਡੀਕਲ ਦਾ ਵਿਦਿਆਰਥੀ ਬਣੇਗਾ ਕਿਵੇਂ ਅਤੇ ਰਾਖਵਾਂਕਰਨ ਜੋ ਹੋਇਆ ਹੈ , ਅਨਮਤਾ ਜੋ ਮਿਲਿਆ ਹੋਇਆ ਹੈ ਉਸ ਦਾ ਲਾਭ ਵੀ ਨਹੀਂ ਲੈ ਸਕਦੇ ।


    ਮੈਂ ਮੁੱਖ ਮੰਤਰੀ ਬਣਿਆ ਉਸ ਤੋਂ ਬਾਅਦ ਇੱਥੇ ਸਾਇੰਸ ਸਟ੍ਰੀਮ ਦਾ ਸਕੂਲ ਆਦਿਵਾਸੀ ਵਿਸਤਾਰ ਵਿੱਚ ਸ਼ੁਰੂ ਕੀਤਾ ਅਤੇ ਉਸ ਵਿੱਚੋਂ ਮੈਡੀਕਲ ਦੇ ਅੰਦਰ ਬੱਚੇ ਪੜ੍ਹਨ ਲੱਗੇ ਅਤੇ ਅੱਜ ਗੁਜਰਾਤ ਦੇ ਅੰਦਰ ਲਗਭਗ ਹਰ ਸਾਲ ਇੱਕ ਨਵਾਂ ਮੈਡੀਕਲ ਕਾਲਜ ਬਣਾਉਣ ਦੀ ਦਿਸ਼ਾ ਵਿੱਚ ਅਸੀਂ ਸਫਲ ਰਹੇ ਹਾਂ । ਬੱਚਿਆਂ ਲਈ ਜੋ ਸੀਟਾਂ ਸਨ ਉਨ੍ਹਾਂ ਵਿੱਚ ਵੀ ਵੱਡੀ ਮਾਤਰਾ ਵਿੱਚ ਵਾਧਾ ਕੀਤਾ ਗਿਆ ਹੈ , ਉਸ ਦਾ ਲਾਭ ਵੀ ਗੁਜਰਾਤ ਦੇ ਬੱਚਿਆਂ ਨੂੰ ਮਿਲਿਆ ਹੈ ।


    ਕਹਿਣ ਦਾ ਮੇਰਾ ਮੰਤਵ ਇਹ ਹੈ ਕਿ ਸਮੁੱਚੇ ਵਿਕਾਸ ਲਈ ਜਦੋਂ ਅਸੀਂ ਕੰਮ ਕਰ ਰਹੇ ਹਾਂ ਉੱਦੋਂ ਇੱਕ ਮੱਹਤਵਪੂਰਨ ਫੈਸਲਾ , ਖਾਸ ਕਰਕੇ ਸਵਰਣ ਸਮਾਜ ਦੇ ਅੰਦਰ ਇੱਕ ਜੋ ਆਕ੍ਰੋਸ਼ , ਇੱਕ ਉਮੀਦ ਅਤੇ ਉਸ ਰਾਖਵਾਕਰਨ ਦੇ ਮੁੱਦੇ ‘ਤੇ ਕਾਫ਼ੀ ਕੁਝ ਹੋ ਗਿਆ। ਬਹੁਤ ਜ਼ਿਆਦਾ ਹਿੰਮਤ ਕਰਕੇ ਭਾਰਤ ਦੇ ਸੰਵਿਧਾਨ ਵਿੱਚ ਅਸੀਂ ਪਰਿਵਰਤਨ ਕੀਤਾ ਹੈ । ਅਤੇ ਸੰਵਿਧਾਨ ਪਰਿਵਰਤਨ ਦੇ ਇਲਾਵਾ ਇਹ ਗੱਲ ਸੰਭਵ ਹੋਣ ਵਾਲੀ ਨਹੀਂ ਸੀ ਇਹ ਗੱਲ ਅਸੀਂ ਡੰਕੇ ਦੀ ਚੋਟ ‘ਤੇ ਕਹਿੰਦੇ ਸਾਂ , ਲੇਕਿਨ ਕੁਝ ਰਾਜਨੀਤਕ ਪੱਖ ਆਪਣੇ ਰਾਜਨੀਤਕ ਹਿਤਾਂ ਨੂੰ ਪੂਰਾ ਕਰਨ ਲਈ ਇਸ ਗੱਲ ਨੂੰ ਸਵੀਕਾਰ ਨਹੀਂ ਕਰਦੇ ਸਨ । ਅੱਜ ਅਸੀਂ ਸੰਵਿਧਾਨ ਸੰਸ਼ੋਧਨ ਕੀਤਾ ਅਤੇ ਸਵਰਣ ਸਮਾਜ ਦੇ ਗ਼ਰੀਬ ਬੱਚਿਆਂ ਨੂੰ 10% ਰਾਖਵਾਂਕਰਨ ਪੱਕਾ ਕਰ ਦਿੱਤਾ ਅਤੇ ਮੈਂ ਗੁਜਰਾਤ ਸਰਕਾਰ ਨੂੰ ਵਧਾਈ ਦਿੰਦਾ ਹਾਂ ਕਿ ਉਸ ਨੇ ਸਭ ਤੋਂ ਪਹਿਲਾਂ ਇਸ ਨੂੰ ਅਮਲੀ ਵੀ ਬਣਾ ਦਿੱਤਾ ।


    ਸਿੱਖਿਆ ਵਿੱਚ , ਨੌਕਰੀ ਵਿੱਚ ਸਵਰਣ ਸਮਾਜ ਦੇ ਗ਼ਰੀਬ ਪਰਿਵਾਰ ਨੂੰ ਇਸ ਦਾ ਲਾਭ ਮਿਲੇਗਾ ਅਤੇ ਇਸ ਗੱਲ ਦਾ ਵੀ ਧਿਆਨ ਰੱਖਿਆ ਗਿਆ ਕਿ ਜਿਨ੍ਹਾਂ ਨੂੰ ਪਹਿਲਾਂ ਤੋਂ ਮਿਲ ਰਿਹਾ ਹੈ ਉਸ ਵਿੱਚੋਂ ਇੱਕ ਪ੍ਰਤੀਸ਼ਤ ਦੀ ਵੀ ਕਮੀ ਨਹੀਂ ਆਵੇਗੀ। ਨਵੀਂ ਵਿਵਸਥਾ ਖੜ੍ਹੀ ਕੀਤੀ ਗਈ ਅਤੇ ਅਵਸਰ ਘੱਟ ਨਾ ਹੋਣ ਇਸ ਲਈ ਸਿੱਖਿਆ ਵਿੱਚ 10% ਸੀਟਾਂ ਵਧਾਉਣ ਦਾ ਵੀ ਫੈਸਲਾ ਕੀਤਾ ਗਿਆ , ਜਿਸ ਤੋਂ ਕਿ ਇੱਕ ਸਵਸਥ ਵਿਕਾਸ ਦੀ ਦਿਸ਼ਾ ਪਕੜੀ ਜਾ ਸਕੇ । ਅਜਿਹਾ ਇੱਕ ਮਾਡਲ ਸਮਾਜ ਵਿੱਚ ਤਣਾਅ ਪੈਦਾ ਕੀਤੇ ਬਿਨਾ ਖੜ੍ਹਾ ਕਰਨ ਦਾ ਅਸੀਂ ਕੰਮ ਕੀਤਾ ਹੈ ।


    ਸਮਾਜ ਦੀ ਸੇਵਾ ਲਈ ਸ਼ਾਸਨ ਵਿਵਸਥਾ ਦਾ ਸਮਰਪਣਭਾਵ ਨਾਲ ਉਪਯੋਗ ਇਸ ਤਰ੍ਹਾਂ ਹੀ ਇੱਕ ਭਾਵ ਦੇ ਨਾਲ ਇਹ ਇੱਕ ਸ੍ਰੇਸ਼ਠ ਕੰਮ ਚੱਲ ਰਿਹਾ ਹੈ । ਮੈਂ ਅੱਜ ਸੇਵੰਤੀਭਾਈ ਦਾ , ਉਨ੍ਹਾਂ ਦੇ ਪਰਿਵਾਰਜਨਾਂ ਦਾ ਉਨ੍ਹਾਂ ਦੇ ਇਸ ਸਾਹਸ ਲਈ , ਉਨ੍ਹਾਂ ਦੇ ਇਸ ਸੇਵਾ ਭਾਵ ਲਈ , ਉਨ੍ਹਾਂ ਦੇ ਇਸ ਸਮਪਰਣ ਭਾਵ ਲਈ ਹਿਰਦੇ ਤੋਂ ਅਭਿਨੰਦਨ ਕਰਦਾ ਹਾਂ ਅਤੇ ਨਾਲ ਹੀ ਅਨੇਕ –ਅਨੇਕ ਸ਼ੁਭਕਾਮਨਾਵਾਂ ਵੀ ਦਿੰਦਾ ਹਾਂ ਅਤੇ ਭਾਰਤ ਸਰਕਾਰ ਵੱਲੋਂ ਵੀ ਮੈਂ ਭਰੋਸਾ ਦਿੰਦਾ ਹਾਂ , ਵਿਸ਼ਵਾਸ ਦਿਵਾਉਂਦਾ ਹਾਂ ਕਿ ਸੇਵਾ ਦੇ ਇਸ ਕੰਮ ਵਿੱਚ ਸਰਕਾਰ ਵੀ ਮੋਢੇ ਨਾਲ ਮੋਢਾ ਮਿਲਾਕੇ ਤੁਹਾਡੇ ਨਾਲ ਰਹੇਗੀ ।


    ਬਹੁਤ-ਬਹੁਤ ਧੰਨਵਾਦ।


    *****

    
    
    (Release ID: 1562478) Visitor Counter : 1