      ਭਾਰਤ ਚੋਣ ਕਮਿਸ਼ਨ

      ਮੁੱਖ ਚੋਣ ਕਮਿਸ਼ਨਰ ਨੇ ਆਗਾਮੀ ਲੋਕ ਸਭਾ ਚੋਣਾਂ 2019 ਬਾਰੇ ਪੰਜਾਬ, ਹਰਿਆਣਾ ਅਤੇ ਚੰਡੀਗੜ੍ਹ ਵਿੱਚ ਚੋਣਾਂ ਦੀਆਂ ਤਿਆਰੀਆਂ ਦੀ ਸਮੀਖਿਆ ਕੀਤੀ
      Posted On: 07 JAN 2019 6:53PM by PIB Chandigarh


    Review by Chief Election Commissioner on Election Preparedness of Punjab, Haryana and Chandigarh in connection with Lok Sabha Elections- 2019


    ਮੁੱਖ ਚੋਣ ਕਮਿਸ਼ਨਰ ਨੇ ਆਗਾਮੀ ਲੋਕ ਸਭਾ ਚੋਣਾਂ 2019 ਬਾਰੇ ਪੰਜਾਬ , ਹਰਿਆਣਾ ਅਤੇ ਚੰਡੀਗੜ੍ਹ ਵਿੱਚ ਚੋਣਾਂ ਦੀਆਂ ਤਿਆਰੀਆਂ ਦੀ ਸਮੀਖਿਆ ਕੀਤੀ


    ਭਾਰਤ ਦੇ ਮੁੱਖ ਚੋਣ ਕਮਿਸ਼ਨਰ, ਸ਼੍ਰੀ ਸੁਨੀਲ ਅਰੋੜਾ ਨੇ ਅੱਜ ਚੰਡੀਗੜ੍ਹ ‘ਚ ਆਗਾਮੀ ਲੋਕ ਸਭਾ ਚੋਣਾਂ 2019 ਲਈ ਪੰਜਾਬ , ਹਰਿਆਣਾ ਅਤੇ ਚੰਡੀਗੜ੍ਹ ਦੀਆਂ ਚੋਣ ਤਿਆਰੀਆਂ ਦੀ ਸਮੀਖਿਆ ਕੀਤੀ ।


    ਕਮਿਸ਼ਨ ਨੇ ਸਮੀਖਿਆ ਦੀ ਸ਼ੁਰੂਆਤ ਪੰਜਾਬ , ਹਰਿਆਣਾ ਅਤੇ ਕੇਂਦਰ ਸ਼ਾਸਿਤ ਚੰਡੀਗੜ੍ਹ ਦੇ ਮੁੱਖ ਚੋਣ ਅਧਿਕਾਰੀਆਂ ਨਾਲ ਬੈਠਕ ਕੀਤੀ । ਇਸ ਵਿੱਚ ਪੋਲਿੰਗ ਸਟੇਸ਼ਨ ‘ਤੇ ਘੱਟੋ-ਘੱਟ ਪ੍ਰਦਾਨ ਕੀਤੀਆਂ ਜਾਣ ਵਾਲੀਆਂ ਸੁਵਿਧਾਵਾਂ (ਏਐੱਮਐੱਫਸ) ਪ੍ਰਦਾਨ ਕਰਨ , ਮੁੱਖ ਚੋਣ ਅਧਿਕਾਰੀਆਂ ਦੇ ਦਫ਼ਤਰਾਂ ਵਿੱਚ ਮਾਨਵ ਸ਼ਕਤੀ ਅਤੇ ਬੁਨਿਆਦੀ ਢਾਂਚੇ ਨੂੰ ਮਜਬੂਤ ਬਣਾਉਣਾ , ਫੀਲਡ ਪੱਧਰ ‘ਤੇ ਚੋਣ ਕਰਮਚਾਰੀਆਂ ਦੇ ਸਾਰੇ ਖਾਲੀ ਪਦਾਂ ਨੂੰ ਭਰਨ , ਈਵੀਐੱਮ / ਵੀਵੀਪੀਏਟੀ ਦੀ ਉਪਲੱਬਧਤਾ ਅਤੇ ਹੋਰ ਚੋਣ ਸਮਗੱਰੀ ਅਤੇ ਸਮਰੱਥ ਬਜਟ ਪ੍ਰਾਵਧਾਨਾਂ ਜਿਹੇ ਵੱਖ-ਵੱਖ ਵਿਸ਼ਿਆਂ ‘ਤੇ ਚਰਚਾ ਕੀਤੀ ਗਈ । ਪੰਜਾਬ , ਹਰਿਆਣਾ ਅਤੇ ਕੇਂਦਰ ਸ਼ਾਸਿਤ ਪ੍ਰਦੇਸ਼ ਚੰਡੀਗੜ੍ਹ ਦੇ ਮੁੱਖ ਚੋਣ ਅਧਿਕਾਰੀਆਂ ਨੇ ਮੁੱਖ ਚੋਣ ਕਮਿਸ਼ਨਰ ਨੂੰ ਸਪੈਸ਼ਲ ਸਮਰੀ ਰਿਵੀਜਨ (ਵਿਸ਼ੇਸ਼ ਸਾਰ ਸਮੀਖਿਆ) (01-01-2019) ਦੀ ਪ੍ਰਗਟੀ , ਵੋਟਰ ਹੈਲਪ ਲਾਈਨ (1950) ਅਤੇ ਆਈਟੀ ਸਬੰਧੀ ਐਪਲੀਕੇਸ਼ਨਾਂ ਸਬੰਧੀ ਜਾਣਕਾਰੀ ਦਿੱਤੀ ।


    ਇਸ ਦੇ ਬਾਅਦ ਪੰਜਾਬ ਅਤੇ ਹਰਿਆਣਾ ਦੇ ਮੁੱਖ ਸਕੱਤਰ, ਪੁਲਿਸ ਡਾਇਰੈਕਟਰ ਜਨਰਲ, ਗ੍ਰਿਹ ਸਕੱਤਰ ਅਤੇ ਹੋਰ ਸੀਨੀਅਰ ਅਧਿਕਾਰੀਆਂ ਅਤੇ ਕੇਂਦਰ ਸ਼ਾਸਤ ਪ੍ਰਦੇਸ਼ ਚੰਡੀਗੜ੍ਹ ਦੇ ਪ੍ਰਸ਼ਾਸਕ ਦੇ ਸਲਾਹਕਾਰ ਅਤੇ ਹੋਰ ਅਧਿਕਾਰੀਆਂ ਦੇ ਨਾਲ ਵਿਆਪਕ ਵਿਚਾਰ-ਚਰਚਾ ਕੀਤੀ ਗਈ । ਇਸ ਵਿੱਚ ਸ਼ਾਂਤੀਪੂਰਨ, ਸੁਤੰਤਰ ਨਿਰਪੱਖ, ਸਮਾਵੇਸ਼ੀ, ਭਾਗੀਦਾਰੀਪੂਰਨ ਅਤੇ ਭਰੋਸੇਯੋਗ ਤਰੀਕੇ ਨਾਲ ਚੋਣ ਸੰਪੰਨ ਕਰਨ ਸਬੰਧੀ ਵੱਖ-ਵੱਖ ਪ੍ਰਬੰਧਾਂ ‘ਤੇ ਵਿਚਾਰ-ਚਰਚਾ ਕੀਤੀ ਗਈ ।


    ਮੁੱਖ ਚੋਣ ਕਮਿਸ਼ਨਰ ਨੇ ਮੁੱਖ ਚੋਣ ਅਧਿਕਾਰੀਆਂ ਨੂੰ ਚੋਣਾਂ ਸਬੰਧੀ ਸਾਰੀ ਸੂਚਨਾ ਅਤੇ ਵੋਟਰ ਸਹਾਇਤਾ ਲਈ ਸਮਾਨ ਸਿੰਗਲ ਸੰਪਰਕ ਨੰਬਰ “ 1950 ” ਨੂੰ ਸਾਰੇ ਸੰਪਰਕ ਕੇਂਦਰਾਂ ਦੇ ਨਾਲ ਸ਼ੁਰੂ ਕਰਨ ਦਾ ਨਿਰਦੇਸ਼ ਦਿੱਤਾ । ਵੋਟਰਾਂ ਦੀ ਸੁਵਿਧਾ ਅਤੇ ਸਹਾਇਤਾ ਲਈ ਸਾਰੇ ਪੋਲਿੰਗ ਸਟੇਸ਼ਨਾਂ ‘ ਤੇ ਲੋੜੀਦੀਆਂ ਘੱਟੋ-ਘੱਟ ਸੁਵਿਧਾਵਾਂ ( ਏਐੱਮਐੱਫਸ ) ਸੁਨਿਸ਼ਚਿਤ ਕਰਨ ਲਈ ਜ਼ਰੂਰੀ ਅਤੇ ਸਮਾਂਬੱਧ ਕਾਰਵਾਈ ਕਰਨ ਦਾ ਨਿਰਦੇਸ਼ ਵੀ ਦਿੱਤਾ ਗਿਆ । ਮੁੱਖ ਚੋਣ ਕਮਿਸ਼ਨਰ ਨੇ ਦਿੱਵਿਯਾਂਗ ਵੋਟਰਾਂ ਦਾ ਵਿਆਪਕ ਡਾਟਾ ਬਣਾਉਣ ਅਤੇ ਥਾਣੇ ਅਨੁਸਾਰ ਉਨ੍ਹਾਂ ਦੀ ਮੈਪਿੰਗ ਦੀ ਜ਼ਰੂਰਤ ‘ ਤੇ ਜੋਰ ਦਿੱਤਾ ਤਾਂਕਿ ਪੋਲਿੰਗ (ਮਤਦਾਨ) ਦੇ ਦਿਨ ਸਾਰੇ ਦਿੱਵਿਯਾਂਗ ਵੋਟਰਾਂ ਨੂੰ ਢੁਕਵੀਂ ਸਹਾਇਤਾ ਸੁਨਿਸ਼ਚਿਤ ਕੀਤੀ ਜਾ ਸਕੇ । ਇਹ ‘ ਕੋਈ ਵੋਟਰ ਪਿੱਛੇ ਨਾ ਰਹੇ ’ ਦੇ ਕਮਿਸ਼ਨ ਦੇ ਨਆਰੇ ਨੂੰ ਹਾਸਲ ਕਰਨ ਲਈ ਬਹੁਤ ਜ਼ਰੂਰੀ ਹੈ । ਮੁੱਖ ਚੋਣ ਕਮਿਸ਼ਨਰ ਨੇ ਅਗਾਮੀ ਲੋਕ ਸਭਾ ਚੋਣ ਨੂੰ ਵੋਟਰਾਂ ਲਈ ਸਭ ਤੋਂ ਜ਼ਿਆਦਾ ਅਨੁਕੂਲ ਬਣਾਉਣ ਅਤੇ ਸਾਰੀਆਂ ਜ਼ਰੂਰੀ ਸੁਵਿਧਾਵਾਂ , ਖਾਸ ਤੌਰ ' ਤੇ ਦਿੱਵਿਯਾਂਗਜਨਾਂ ਅਤੇ ਸੀਨੀਅਰ ਸਿਟੀਜ਼ਨਾਂ ਲਈ ਸੁਵਿਧਾਵਾਂ , ਪ੍ਰਦਾਨ ਕਰਨ ਦਾ ਨਿਰਦੇਸ਼ ਦਿੱਤਾ । ਸ਼੍ਰੀ ਸੁਨੀਲ ਅਰੋੜਾ ਨੇ ਚੋਣ ਸਬੰਧੀ ਸਾਰੇ ਵਿਸ਼ਿਆਂ ‘ ਤੇ ਸਾਰੇ ਪੱਧਰਾਂ ਦੀ ਚੋਣ ਨਾਲ ਸਬੰਧਤ ਅਧਿਕਾਰੀਆਂ ਨੂੰ ਦ੍ਰਿੜ੍ਹ ਅਤੇ ਵਿਆਪਕ ਟ੍ਰੇਨਿੰਗ ਦੇਣ ਦੀ ਜ਼ਰੂਰਤ ‘ ਤੇ ਜ਼ੋਰ ਦਿੱਤਾ । ਇਨ੍ਹਾਂ ਵਿਸ਼ਿਆਂ ਵਿੱਚ ਇਲੈਕਸ਼ਨਚੋਣ ਰਜਿਸਟ੍ਰੇਸ਼ਨ ਅਫ਼ਸਰ ਨੈੱਟ ਬਲਾਕ ਲੈਵਲ ਅਫ਼ਸਰ ਈਆਰਓ - ਐੱਨਈਟੀ , ਬੀਐੱਲਓ - ਐੱਨਈਟੀ , ਵੋਟਰ ਸੂਚੀਆਂ ਦੀ ਸੋਧ ਅਤੇ ਸੁਵਿਧਾ, ਸਮਾਧਾਨ , ਸੁਗਮ ਅਤੇ ਸੀ-ਵਿਜਿਲ ਐਪ , ਅਤੇ ਇਲੈਕਟ੍ਰੌਨਿਕ ਰੂਪ ਨਾਲ ਡਾਕ ਵੋਟ ਪੱਤਰ ਭੇਜਣ ਦੀ ਪ੍ਰਣਾਲੀ ( ਈਟੀਪੀਬੀਐੱਸ ) ਵਰਗੇ ਆਈਟੀ ਐਪਲੀਕੈਸ਼ਨਾਂ ਨੂੰ ਲਾਗੂ ਕਰਨਾ ਸ਼ਾਮਲ ਹਨ ।


    ਸਮੀਖਿਆ ਬੈਠਕ ਵਿੱਚ ਭਾਰਤ ਦੇ ਚੋਣ ਕਮਿਸ਼ਨ ਦੇ ਅਧਿਕਾਰੀ , ਸੀਨੀਅਰ ਡਿਪਟੀ ਉਪ ਚੋਣ ਕਮਿਸ਼ਨਰ , ਸ਼੍ਰੀ ਉਮੇਸ਼ ਸਿਨਹਾ , ਡਾਇਰੈਕਟਰ ਜਨਰਲ , ਸ਼੍ਰੀ ਧੀਰੇਂਦਰ ਓਝਾ ਅਤੇ ਡਾਇਰੈਕਟਰ ਸ਼੍ਰੀ ਨਿਖਿਲ ਕੁਮਾਰ ਹਾਜ਼ਰ ਸਨ ।


    ********

    
    
    (Release ID: 1558982) Visitor Counter : 1