      ਪ੍ਰਧਾਨ ਮੰਤਰੀ ਦਫਤਰ

      ਗੁਜਰਾਤ ਵਿੱਚ ਸੂਰਤ ਏਅਰਪੋਰਟ ’ਤੇ ਟਰਮੀਨਲ ਬਿਲਡਿੰਗ ਦੇ ਵਿਸਤਾਰ ਲਈ ਨੀਂਹ ਪੱਥਰ ਰੱਖਣ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ
      Posted On: 30 JAN 2019 6:13PM by PIB Chandigarh


    Text of PM’s address at the foundation stone laying for extension of Terminal Building at Surat Airport in Gujarat


    ਗੁਜਰਾਤ ਵਿੱਚ ਸੂਰਤ ਏਅਰਪੋਰਟ ’ਤੇ ਟਰਮੀਨਲ ਬਿਲਡਿੰਗ ਦੇ ਵਿਸਤਾਰ ਲਈ ਨੀਂਹ ਪੱਥਰ ਰੱਖਣ ਸਮੇਂ ਪ੍ਰਧਾਨ ਮੰਤਰੀ ਦੇ ਸੰਬੋਧਨ ਦਾ ਮੂਲ-ਪਾਠ


    ਮੇਰੇ ਪਿਆਰੇ ਭਾਈਓ ਅਤੇ ਭੈਣੋਂ,


    ਅੱਜ ਪੂਜਯਕ ਬਾਪੂ ਦੀ ਪੁਣਯਤਿਥੀ (ਬਰਸੀ) ਹੈ ਅਤੇ ਅੱਜ ਮੈਂ ਇਸ ਦੇ ਬਾਅਦ ਦਾਂਡੀ ਵਿੱਚ ਬਾਪੂ ਦੇ ਨਮਕ ਸੱਤਿਆਗ੍ਰਹਿ ਨੂੰ ਲੈ ਕੇ ਬਣੇ ਰਾਸ਼ਟਰੀ ਨਮਕ ਸੱਤਿਆਗ੍ਰਹਿ ਸਮਾਰਕ ਦਾ ਲੋਕਅਰਪਣ ਕਰਨ ਵਾਲਾ ਹਾਂ। ਕਰਮਯੋਗੀਆਂ ਦੇ ਇਸ ਸ਼ਹਿਰ ਸੂਰਤ ਤੋਂ ਮੈਂ ਬਾਪੂ ਨੂੰ ਸ਼ਰਧਾਂਜਲੀ ਅਰਪਿਤ ਕਰਦਾ ਹਾਂ। ਸੂਰਤ ਦਾ ਬਾਪੂ ਦੇ ਨਮਕ ਸੱਤਿਆਗ੍ਰਹਿ ਨਾਲ ਬਹੁਤ ਗਹਿਰਾ ਨਾਤਾ ਰਿਹਾ ਹੈ। ਸੂਰਤ ਦੇ ਸੈਕੜੇ ਸੱਤਿਆਗ੍ਰਹੀ ਤਾਂ ਬਾਪੂ ਦੇ ਨਾਲ ਜੁੜੇ ਹੋਏ ਹੀ ਸਨ, ਨਾਲ ਹੀ ਇਹ ਦੇਸ਼ ਦੇ ਉਨ੍ਹਾਂ ਪਹਿਲੇ ਸੈਂਟਰਾਂ ਵਿੱਚੋਂ ਇੱਕ ਸੀ ਜਿੱਥੇ ਦਾਂਡੀ ਮਾਰਚ ਤੋਂ ਵੀ ਪਹਿਲਾਂ ਨਮਕ ਕਾਨੂੰਨ ਦਾ ਵਿਰੋਧ ਕੀਤਾ ਗਿਆ ਸੀ, ਇਹ ਸੂਰਤ ਨੇ ਕੀਤਾ ਸੀ।


    ਸੂਰਤ ਨੇ ਗਾਂਧੀ ਜੀ ਦੀਆਂ ਕਦਰਾਂ-ਕੀਮਤਾਂ ਨੂੰ ਹਮੇਸ਼ਾ ਸਨਮਾਨ ਦਿੱਤਾ। ਸਵੱਛਤਾ ਹੋਵੇ, ਸਵੈ - ਨਿਰਭਰਤਾ ਹੋਵੇ ਜਾਂ ਫਿਰ ਸਵਦੇਸ਼ੀ, ਗਾਂਧੀ ਜੀ ਦੇ ਦਰਸ਼ਨ ਨੂੰ ਸੂਰਤ ਨੇ ਜਮੀਨ ’ਤੇ ਉਤਾਰਿਆ ਹੈ। ਅਤੇ ਮੈਨੂੰ ਖੁਸ਼ੀ ਹੈ, ਮੈਂ ਦੇਖ ਰਿਹਾ ਹਾਂ ਉਹ ਧਵਲ ਦੀ ਪੂਰੀ ਟੀਮ। ਧਵਲ ਮੈਨੂੰ ਮਿਲਿਆ ਸੀ ਦਿੱਲੀ ਵਿੱਚ, ਇਹ ਸਾਰੇ ਨੌਜਵਾਨ, ਕੋਈ ਇੰਜੀਨੀਅਰ ਹੈ, ਕੋਈ ਚਾਰਟਰਡ ਅਕਾਉਂਟੈਂਟ ਹੈ, ਕੋਈ ਅਧਿਆਪਕ ਹੈ, ਕੋਈ ਵਪਾਰੀ ਹੈ। ਮਨ ਵਿੱਚ ਠਾਨ ਲਿਆ ਸਫ਼ਾਈ ਦਾ ਕੰਮ ਕਰਾਂਗੇ ਅਤੇ ਉਨ੍ਹਾਂ ਨੇ ਸਫ਼ਾਈ ਲਈ ਆਪਣੇ-ਆਪ ਨੂੰ ਸਮਰਪਿਤ ਕੀਤਾ ਹੈ, ਮੈਂ ਇਨ੍ਹਾਂ ਸਾਰੇ ਨੌਜਵਾਨਾਂ ਨੂੰ ਵਧਾਈ ਦਿੰਦਾ ਹਾਂ। ਅੱਜ ਹੀਰੇ ਅਤੇ ਕੱਪੜੇ ਦੇ ਨਾਲ-ਨਾਲ ਅਨੇਕ ਛੋਟੇ-ਛੋਟੇ ਉਦਯੋਗਾਂ ਨਾਲ ਮੇਕ ਇਨ ਇੰਡੀਆ ਨੂੰ ਇਹ ਸ਼ਹਿਰ ਮਜ਼ਬੂਤ ਕਰ ਰਿਹਾ ਹੈ।


    ਸਾਥੀਓ, ਸੂਰਤ ਦੀ ਸਪਰਿਟ ਨੂੰ ਹੋਰ ਮਜਬੂਤੀ ਦੇਣ ਲਈ ਅੱਜ ਸੈਕੜੇ ਕਰੋੜ ਰੁਪਏ ਦੇ ਪ੍ਰੋਜੈਕਟਾਂ ਦਾ ਉਦਘਾਟਨ ਅਤੇ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇਸ ਵਿੱਚ ਸੂਰਤ ਏਅਰਪੋਰਟ ਦਾ ਵਿਸਤਾਰੀਕਰਨ ਤਾਂ ਹੈ ਹੀ, ਨਾਲ ਹੀ ਸ਼ਹਿਰ ਨੂੰ ਸਮਾਰਟ ਬਣਾਉਣ ਲਈ ਦਰਜਨਾਂ ਪ੍ਰੋਜੈਕਟਾਂ ਦਾ ਉਦਘਾਟਨ ਕੀਤਾ ਅਤੇ ਨੀਂਹ ਪੱਥਰ ਵੀ ਰੱਖਿਆ ਗਿਆ ਹੈ। ਵਿਕਾਸ ਨਾਲ ਜੁੜੇ ਇਨ੍ਹਾਂ ਸਾਰੇ ਪ੍ਰੋਜੈਕਟਾਂ ਲਈ ਮੈਂ ਸੂਰਤ ਵਾਸੀਆਂ ਨੂੰ, ਆਪ ਸਾਰਿਆਂ ਨੂੰ ਬਹੁਤ-ਬਹੁਤ ਵਧਾਈ ਦਿੰਦਾ ਹਾਂ ।


    ਸਾਥੀਓ, ਸਾਡੀ ਸਰਕਾਰ ਦੇਸ਼ ਵਿੱਚ ਈਜ਼ ਆਵ੍ ਲਿਵਿੰਗ ਅਤੇ ਈਜ਼ ਆਵ੍ ਡੂਇੰਗ ਬਿਜ਼ਨਸ ਦੀ ਨਵਾਂ ਸੱਭਿਆਚਾਰ ਵਿਕਸਿਤ ਕਰਨ ਵਿੱਚ ਜੁਟੀ ਹੋਈ ਹੈ। ਇਸ ਦੇ ਲਈ ਦੇਸ਼ ਵਿੱਚ ਬੁਨਿਆਦੀ ਢਾਂਚੇ ਦੇ ਵਿਕਾਸ, ਕਨੈਕਟੀਵਿਟੀ ਦੇ ਵਿਕਾਸ ’ਤੇ ਬਲ, ਇਹ ਸਾਡੀਆਂ ਪ੍ਰਾਥਮਿਕਤਾਵਾਂ ਹਨ। ਸੂਰਤ, ਜੋ ਦੇਸ਼ ਦੇ ਉਨ੍ਹਾਂ ਸ਼ਹਿਰਾਂ ਵਿੱਚੋਂ ਹੈ ਜੋ ਵਿਸ਼ਵ ਦੀ ਸਭ ਤੋਂ ਤੇਜ਼ੀ ਨਾਲ ਵਿਕਸਿਤ ਹੋ ਰਹੀ ਸਾਡੀ ਅਰਥਵਿਵਸਥਾ ਵਿੱਚ ਚਾਰ ਚੰਦ ਲਗਾਉਂਦੇ ਹਨ ।


    ਹਾਲ ਹੀ ਵਿੱਚ ਆਈ ਇੱਕ ਅੰਤਰਰਾਸ਼ਟਰੀ ਰਿਪੋਰਟ ਬਾਰੇ ਹਰ ਸੂਰਤੀ ਜਾਣਦਾ ਹੈ, ਲੇਕਿਨ ਸ਼ਾਇਦ ਦੇਸ਼ਵਾਸੀਆਂ ਨੂੰ ਪਤਾ ਨਹੀਂ ਹੋਵੇਗਾ। ਅਤੇ ਉਸ ਰਿਪੋਰਟ ਵਿੱਚ ਕਿਹਾ ਗਿਆ ਹੈ ਕਿ ਆਉਣ ਵਾਲੇ 10-15 ਵਰ੍ਹਿਆਂ ਵਿੱਚ ਦੁਨੀਆ ਦੇ ਸਭ ਤੋਂ ਤੇਜ਼ੀ ਨਾਲ ਵਿਕਸਿਤ ਹੋਣ ਵਾਲੇ ਟੌਪ ਟੈੱਨ ਸ਼ਹਿਰਾਂ ਵਿੱਚ, ਦੁਨੀਆ ਦੇ ਟੌਪ ਟੈੱਨ, ਇਹ ਸਾਰੇ ਦੇ ਸਾਰੇ 10 ਹਿੰਦੁਸਤਾਨ ਦੇ ਹਨ। ਅਤੇ ਖੁਸ਼ੀ ਦੀ ਗੱਲ ਹੈ ਇਸ ਵਿੱਚ ਵੀ ਸਭ ਤੋਂ ਟੌਪ ’ਤੇ, ਸਭ ਤੋਂ ਟੌਪ ’ਤੇ ਕੌਣ ਹੈ? ਸੂਰਤ ਨੂੰ ਮਾਣ ਹੋ ਰਿਹਾ ਹੈ? ਸੂਰਤ ਨੂੰ ਵਧਾਈ।


    ਭਾਵ ਸਪਸ਼ਟ ਹੈ ਕਿ ਆਉਣ ਵਾਲਾ ਸਮਾਂ ਸੂਰਤ ਦਾ ਹੈ, ਭਾਰਤ ਦੇ ਸ਼ਹਿਰਾਂ ਦਾ ਹੈ। ਇਹ ਸਿਰਫ਼ ਭਾਰਤ ਹੀ ਨਹੀਂ, ਪੂਰੀ ਦੁਨੀਆ ਦੀਆਂ ਆਰਥਕ ਗਤੀਵਿਧੀਆਂ ਦੇ ਸੈਂਟਰ ਹੋਣ ਵਾਲੇ ਹਨ। ਇੱਥੇ ਦੁਨੀਆ ਭਰ ਤੋਂ ਨਿਵੇਸ਼ ਹੋਣ ਵਾਲਾ ਹੈ, ਵਪਾਰ ਅਤੇ ਕਾਰੋਬਾਰ ਕਈ ਗੁਣਾ ਵਧਣ ਵਾਲਾ ਹੈ, ਲੱਖਾਂ ਨੌਜਵਾਨ ਸਾਥੀਆਂ ਨੂੰ ਰੋਜ਼ਗਾਰ ਦੇ ਅਵਸਰ ਮਿਲਣ ਵਾਲੇ ਹਨ।


    ਸਾਥੀਓ, ਜਦੋਂ ਦੁਨੀਆ ਭਾਰਤ ਦੇ ਸ਼ਹਿਰਾਂ ਨੂੰ ਲੈ ਕੇ ਇੰਨੀ ਆਸ਼ਾਵਾਦੀ ਹੈ, ਤਾਂ ਇਹ ਸਾਡਾ ਫਰਜ਼ ਹੈ ਕਿ ਇਨ੍ਹਾਂ ਸ਼ਹਿਰਾਂ ਨੂੰ ਵਰਤਮਾਨ ਦੇ ਨਾਲ-ਨਾਲ ਭਵਿੱਖ ਦੇ ਲਈ ਤਿਆਰ ਕੀਤਾ ਜਾਵੇ। ਅਤੇ ਇਹ ਵੀ ਸਹੀ ਹੈ ਕਿ ਸਾਡਾ ਸੂਰਤ ਨੂੰ ਭਵਿੱਖ ਲਈ ਤਿਆਰ ਕਰਨ ਦਾ ਮਤਲਬ ਇੱਥੋਂ ਦਾ ਬੁਨਿਆਦੀ ਢਾਂਚਾ, ਇੱਥੋਂ ਦੀਆਂ ਵਿਵਸਥਾਵਾ, ਇੱਥੋਂ ਦੀ ਸਿੱਖਿਆ, ਇੱਥੇ ਦਾ ਆਰੋਗਯ, ਇਹ ਸਭ ਤਾਂ ਹੈ ਹੀ , ਇੱਥੋਂ ਦੇ ਮਾਨਵੀ ਦੇ ਮਨ ਨੂੰ ਵੀ ਉਸ ਉਚਾਈ ’ਤੇ ਲੈ ਜਾਣਾ ਹੈ। ਅਤੇ ਇਸੇ ਸੋਚ ਦੇ ਨਾਲ ਦੇਸ਼ ਭਰ ਵਿੱਚ ਹਰ ਪ੍ਰਕਾਰ ਦੀ ਕਨੈਕਟੀਵਿਟੀ ਲਈ ਇੱਕ ਦੇ ਬਾਅਦ ਇੱਕ ਪ੍ਰੋਜੈਕਟ ਅਸੀਂ ਲਗਾਈ ਚਲੇ ਜਾ ਰਹੇ ਹਾਂ।


    ਸੂਰਤ ਦਾ ਇਹ ਏਅਰਪੋਰਟ, ਹੁਣ ਗੁਜਰਾਤ ਦਾ ਤੀਜਾ ਵੱਡਾ ਏਅਰਪੋਰਟ, ਭਾਵ ਰੁੱਝਿਆ ਹੋਇਆ (ਵਿਅਸਤ) ਏਅਰਪੋਰਟ ਬਣ ਗਿਆ ਹੈ। ਅੱਜ ਤੋਂ ਨਵੇਂ ਟਰਮੀਨਲ ਦਾ ਜੋ ਕੰਮ ਸ਼ੁਰੂ ਹੋਇਆ ਹੈ, ਹੁਣ ਇਹ ਪੂਰਾ ਹੋ ਜਾਵੇਗਾ ਉਦੋਂ ਇੱਥੇ 12000 ਡੋਮੈਸਟਿਕ ਅਤੇ 600 ਇੰਟਰਨੈਸ਼ਨਲ ਪਸੰਜਰਾਂ ਨੂੰ ਮੈਨੇਜ ਕਰਨ ਦੀ ਸਮਰੱਥਾ ਤਿਆਰ ਹੋਵੇਗੀ। ਇਸ ਦਾ ਮਤਲਬ ਇਹ ਕਿ ਇੱਕ ਦਿਨ ਵਿੱਚ 1800 ਯਾਤਰੀਆਂ ਨੂੰ ਇਹ ਏਅਰਪੋਰਟ ਹੈਂਡਲ ਕਰ ਸਕੇਗਾ। ਸੂਰਤ ਏਅਰਪੋਰਟ ਦੀ ਸਮਰੱਥਾ ਵੀ ਸਲਾਨਾ ਚਾਰ ਲੱਖ ਯਾਤਰੀਆਂ ਦੀ ਹੈ। ਜਿਸ ਤਰ੍ਹਾਂ ਦੇ ਵਿਸਤਾਰੀਕਰਨ ਦਾ ਕੰਮ ਇੱਥੇ ਹੋ ਰਿਹਾ ਹੈ, ਉਸ ਦੇ ਬਾਅਦ ਭਵਿੱਖ ਵਿੱਚ ਏਅਰਪੋਰਟ ਦੀ ਸਮਰੱਥਾ ਵਧ ਕੇ ਚਾਰ ਲੱਖ ਤੋਂ 26 ਲੱਖ ਯਾਤਰੀਆਂ ਤੋਂ ਜ਼ਿਆਦਾ ਹੋ ਜਾਵੇਗੀ।


    ਪਸੰਜਰ ਦੇ ਇਲਾਵਾ ਇੱਥੋਂ ਦੀ ਕਾਰਗੋ ਕਪੈਸਿਟੀ ਵੀ ਵਧਾਉਣ ਵਾਲੇ ਹਾਂ । ਭਾਵ ਆਉਣ ਵਾਲੇ ਸਮੇਂ ਵਿੱਚ ਤੁਹਾਨੂੰ ਸਾਰਿਆਂ ਨੂੰ ਵਪਾਰ-ਕਾਰੋਬਾਰ ਦੇ ਲਈ ਦੇਸ਼-ਵਿਦੇਸ਼ ਵਿੱਚ ਸੁਵਿਧਾ ਹੋਵੇਗੀ। ਬਾਹਰ ਤੋਂ ਵੀ ਬਿਜ਼ਨਸ ਦੇ ਲਈ ਜੋ ਇੱਥੇ ਵਪਾਰੀ ਆਉਂਦੇ ਹਨ, ਉਨ੍ਹਾਂ ਦੇ ਸਮੇਂ ਦੀ ਬੱਚਤ ਹੋਵੇਗੀ।


    ਸਾਥੀਓ, ਮੈਨੂੰ ਦੱਸਿਆ ਗਿਆ ਹੈ ਕਿ ਕੁਝ ਹੀ ਦਿਨਾਂ ਵਿੱਚ ਇੱਥੋਂ ਸ਼ਾਰਜਾਹ ਲਈ ਏਅਰ ਇੰਡੀਆ ਐਕਸਪ੍ਰੈੱਸ ਦੀ ਸਿੱਧੀ ਫਲਾਈਟ ਵੀ ਸ਼ੁਰੂ ਹੋਣ ਵਾਲੀ ਹੈ। ਸ਼ੁਰੂਆਤ ਵਿੱਚ ਇਹ ਸੁਵਿਧਾ ਹਫ਼ਤੇ ਵਿੱਚ ਦੋ ਦਿਨ ਹੋਵੇਗੀ, ਲੇਕਿਨ ਮਾਰਚ ਤੋਂ ਇਸ ਨੂੰ ਹਫ਼ਤੇ ਵਿੱਚ ਚਾਰ ਦਿਨ ਕੀਤਾ ਜਾਣਾ ਹੈ। ਇਸ ਫਲਾਈਟ ਨਾਲ ਤੁਹਾਨੂੰ ਸਾਰਿਆਂ ਨੂੰ ਵਪਾਰ ਦੀ ਦ੍ਰਿਸ਼ਟੀ ਤੋਂ ਵੀ ਬਹੁਤ ਮਦਦ ਮਿਲਣ ਵਾਲੀ ਹੈ। ਇਸ ਦੇ ਲਈ ਵੀ ਮੈਂ ਤੁਹਾਨੂੰ ਵਧਾਈਆਂ ਅਤੇ ਸ਼ੁਭਕਾਮਨਾਵਾਂ ਦਿੰਦਾ ਹਾਂ।


    ਸਾਥੀਓ, ਸਰਕਾਰ ਹਵਾਈ ਕਨੈਕਟੀਵਿਟੀ ਨਾਲ ਪੂਰੇ ਦੇਸ਼ ਨੂੰ ਜੋੜਨ ਵਿੱਚ ਜੁਟੀ ਹੋਈ ਹੈ ਅਤੇ ਇਸ ਦੇ ਲਈ ਬੀਤੇ ਤਿੰਨ- ਚਾਰ ਵਰ੍ਹਿਆਂ ਵਿੱਚ ਤੇਜ਼ ਗਤੀ ਨਾਲ ਕੰਮ ਕੀਤਾ ਗਿਆ ਹੈ। ਅਤੇ ਇਸੇ ਦਾ ਨਤੀਜਾ ਹੈ ਕਿ 17 ਏਅਰਪੋਰਟਸ ਨੂੰ ਅੱਪਗ੍ਰੇਡ ਜਾਂ ਐਕਸਪੈਂਡ ਕੀਤਾ ਜਾ ਚੁੱਕਿਆ ਹੈ ਅਤੇ ਅਨੇਕ ਏਅਰਪੋਰਟਸ ਵਿੱਚ ਕੰਮ ਤੇਜ਼ੀ ਨਾਲ ਚਲ ਰਿਹਾ ਹੈ। ਸਰਕਾਰ ਦਾ ਟੀਚਾ ਹੈ ਕਿ ਅਗਲੇ ਚਾਰ ਵਰ੍ਹਿਆਂ ਵਿੱਚ ਦੇਸ਼ ਭਰ ਦੇ 50 ਅਜਿਹੇ ਏਅਰਪੋਰਟਾਂ ਨੂੰ ਵਿਕਸਿਤ ਕੀਤਾ ਜਾਵੇ ਜੋ ਜਾਂ ਤਾਂ ਹਾਲੇ ਸੇਵਾ ਵਿੱਚ ਨਹੀਂ ਹਨ ਜਾਂ ਫਿਰ ਬਹੁਤ ਘੱਟ ਉਪਯੋਗ ਵਿੱਚ ਲਿਆਂਦੇ ਜਾ ਰਹੇ ਹਨ।


    ਸਾਥੀਓ, ਮੇਰਾ ਇਹ ਸੁਪਨਾ, ਅਤੇ ਇਹ ਸਪਨਾ ਹੈ ਕਿ ਹਵਾਈ ਚੱਪਲ ਪਹਿਨਣ ਵਾਲਾ ਵੀ ਹਵਾਈ ਸਫ਼ਰ ਕਰ ਸਕੇ। ਇਸ ਦੇ ਲਈ ਹੀ ‘ਉੜੇ ਦੇਸ਼ ਕਾ ਆਮ ਨਾਗਰਿਕ’ ਭਾਵ ਉੜਾਨ ਯੋਜਨਾ ਸ਼ੁਰੂ ਕੀਤੀ ਗਈ। ਅੱਜ ਮੈਨੂੰ ਇਹ ਦੱਸਦੇ ਹੋਏ ਖੁਸ਼ੀ ਹੈ ਕਿ ਉੜਾਨ ਨੇ ਦੇਸ਼ ਨੂੰ ਦੁਨੀਆ ਦੇ ਸਭ ਤੋਂ ਤੇਜ਼ੀ ਨਾਲ ਵਧਦੀ ਏਵੀਏਸ਼ਨ ਮਾਰਕੀਟ ਵਿੱਚ ਸ਼ਾਮਲ ਕਰਨ ਵਿੱਚ ਵੱਡੀ ਮਦਦ ਕੀਤੀ ਹੈ। ਉੜਾਨ ਯੋਜਨਾ ਨਾਲ ਦੇਸ਼ ਦੇ ਏਵੀਏਸ਼ਨ ਸੈਕਟਰ ਵਿੱਚ 12 ਲੱਖ ਸੀਟਾਂ ਘੱਟ ਕੀਮਤ ’ਤੇ ਉਪਲੱਬਧ ਹੋਈਆਂ ਹਨ।


    ਇਸ ਯੋਜਨਾ ਦੇ ਤਹਿਤ ਦੇਸ਼ ਭਰ ਵਿੱਚ ਕਰੀਬ 40 ਏਅਰਪੋਰਟ ਦੇਸ਼ ਦੇ ਏਵੀਏਸ਼ਨ ਮੈਪ ਵਿੱਚ ਜੋੜੇ ਗਏ ਹਨ। ਗੁਜਰਾਤ ਵਿੱਚ ਵੀ ਚਾਰ ਰੂਟ ਪੋਰਬੰਦਰ-ਮੁੰਬਈ, ਕਾਂਡਲਾ-ਅਹਿਮਦਾਬਾਦ, ਕੇਸ਼ੋਦ-ਅਹਿਮਦਾਬਾਦ ਅਤੇ ਪੋਰਬੰਦਰ – ਅਹਿਮਦਾਬਾਦ ਨੂੰ ਉਡਾਨ-1 ਅਤੇ ਉਡਾਨ -2 ਤਹਿਤ ਕਨੈਕਟ ਕੀਤਾ ਗਿਆ ਹੈ।


    ਹੁਣ ਉਡਾਨ – 3 ਜਰੀਏ ਭਵਿੱਖ ਵਿੱਚ ਸੂਰਤ ਸਹਿਤ ਗੁਜਰਾਤ ਦੇ ਲਗਭਗ ਇੱਕ ਦਰਜਨ ਛੋਟੇ ਅਤੇ ਵੱਡੇ ਏਅਰਪੋਰਟਾਂ ਨੂੰ ਦੇਸ਼ ਦੇ ਅਲੱਗ-ਅਲੱਗ ਸ਼ਹਿਰਾਂ ਨਾਲ ਕਨੈਕਟ ਕੀਤਾ ਜਾਵੇਗਾ। ਇਸ ਵਿੱਚ ਸਾਬਰਮਤੀ ਰਿਵਰ ਫਰੰਟ, ਸ਼ਤਰੁੰਜਯ ਡੈਮ ਅਤੇ ਸਟੈਚੂ ਆਵ੍ ਯੂਨਿਟੀ ਵਰਗੇ ਵਾਟਰ-ਡ੍ਰੋਮ ਵਾਟਰ ਏਅਰਪੋਰਟ ਦੀ ਸੰਭਾਵਨਾ ਵਾਲੇ ਖੇਤਰ ਵੀ ਸ਼ਾਮਲ ਹਨ। ਜੋ ਲੋਕ ਭਾਵਨਗਰ ਜਾਣਾ ਚਾਹੁੰਣ, ਤੀਰਥ ਯਾਤਰਾ ਕਰਨਾ ਚਾਹੁੰਦੇ, ਉਹ ਸੀ-ਪਲੇਨ ਤੋਂ ਸ਼ਤਰੁੰਜਯ ਡੈਮ ਤੋਂ ਹੋ ਕੇ ਅਸਾਨੀ ਨਾਲ ਪਹੁੰਚ ਸਕਣਗੇ। ਭਾਵ ਭਵਿੱਖ ਵਿੱਚ ਸਾਬਰਮਤੀ ਰਿਵਰ ਫਰੰਟ ਤੋਂ ਉਡ ਕੇ ਸਰਦਾਰ ਸਰੋਵਰ ਪਾਣੀ ਦੇ ਡੈਮ ਵਿੱਚ ਉਤਰੇ, ਇਸੇ ਤਰ੍ਹਾਂ ਦੇ ਪ੍ਰੋਜੈਕਟ ’ਤੇ ਵਿਚਾਰ ਹੋ ਰਿਹਾ ਹੈ।


    ਸਾਥੀਓ, ਏਅਰ ਕਨੈਕਟਿਵਿਟੀ ਦੇ ਨਾਲ-ਨਾਲ ਇਹ ਵੀ ਧਿਆਨ ਰੱਖਿਆ ਜਾ ਰਿਹਾ ਹੈ ਕਿ ਪਾਸਪੋਰਟ ਦੇ ਲਈ ਲੋਕਾਂ ਨੂੰ ਵੱਡੇ ਸ਼ਹਿਰਾਂ ਦੇ ਚੱਕਰ ਨਾ ਲਗਾਉਣੇ ਪੈਣ। ਸਾਲ 2014 ਵਿੱਚ ਦੇਸ਼ ਵਿੱਚ ਪਾਸਪੋਰਟ ਕੇਂਦਰਾਂ ਦੀ ਕੁੱਲ ਸੰਖਿਆ ਕਰੀਬ 80 ਸੀ। ਸੂਰਤ ਦੇ ਲੋਕ ਯਾਦ ਰੱਖਣਗੇ-ਸਾਡੇ ਇੰਨੇ ਵੱਡੇ ਦੇਸ਼ ਵਿੱਚ, ਇੰਨੀ ਵੱਡੀ ਜਨਸੰਖਿਆ, ਅਜ਼ਾਦੀ ਦੇ 60-65 ਸਾਲ ਦੇ ਦਰਮਿਆਨ, ਸਾਡੇ ਦੇਸ਼ ਵਿੱਚ ਪਾਸਪੋਰਟ ਦੇਣ ਵਾਲੇ ਆਫਿਸ 80 ਸਨ। ਕਿਤਨੀ? ਆਪ ਗੁਜਰਾਤੀ ਵਿੱਚ ਬੋਲੋ- ਕਿਤਨੀ?ਅੱਸੀ।


    ਤੁਹਾਨੂੰ ਖੁਸ਼ੀ ਹੋਵੇਗੀ ਕਿ ਪਿਛਲੇ ਚਾਰ ਸਾਲ ਵਿੱਚ ਜੋ ਅਸੀਂ ਅਭਿਆਨ ਚਲਾਇਆ, ਉਹ ਅੰਕੜਾ ਹੁਣ 400 ਪਾਰ ਕਰ ਚੁੱਕਿਆ ਹੈ। ਕਿੱਥੇ 80 ਅਤੇ ਕਿੱਥੇ 400। ਵੱਡਾ ਸੋਚਣਾ, ਜ਼ਿਆਦਾ ਕਰਨਾ, ਵਧੀਆ ਢੰਗ ਨਾਲ ਕਰਨਾ, ਸਮੇਂ ’ਤੇ ਕਰਨਾ; ਅਤੇ ਗੁਜਰਾਤ ਵਾਲੇ ਤਾਂ ਜਾਣਦੇ ਹਨ ਮੈਨੂੰ। ਇਸ ਦੇ ਇਲਾਵਾ ‘ਐੱਮ ਪਾਸਪੋਰਟ ਸੇਵਾ ਮੋਬਾਈਲ ਐਪ’ ਵਰਗੇ ਮਾਧਿਅਮ ਨਾਲ ਪਾਸਪੋਰਟ ਦੇ ਲਈ ਅਪਲਾਈ ਕਰਨਾ ਅਸਾਨ ਹੋਇਆ ਹੈ। ਜ਼ਿਆਦਾ ਸੰਖਿਆ ਵਿੱਚ ਪਾਸਪੋਰਟ ਸੇਵਾ ਕੇਂਦਰ ਖੋਲ੍ਹਣ ਅਤੇ ਪਾਸਪੋਰਟ ਨਿਯਮਾਂ ਨੂੰ ਸਰਲ ਕਰਨ ਦੇ ਕਾਰਨ ਦੂਰੀ ਵਿੱਚ ਅਤੇ ਦੇਰੀ, ਦੋਹਾਂ ਵਿੱਚ ਬਹੁਤ ਕਮੀ ਆਈ ਹੈ।


    ਸਾਥੀਓ, ਕੇਂਦਰ ਸਰਕਾਰ ਦੇਸ਼ ਦੇ ਗ਼ਰੀਬ ਅਤੇ ਮੱਧ ਵਰਗ ਦੇ ਹਰ ਵਿਅਕਤੀ ਦੇ ਜੀਵਨ ਨੂੰ ਸਰਲ ਅਤੇ ਅਸਾਨ ਬਣਾਉਣ ਵਿੱਚ ਪੂਰੀ ਇਮਾਨਦਾਰੀ ਨਾਲ ਜੁਟੀ ਹੋਈ ਹੈ। ਸਾਡਾ ਪ੍ਰਯਤਨ ਹੈ ਕਿ ਸਾਡੇ ਸ਼ਹਿਰ ਸਾਫ-ਸੁਥਰੇ ਰਹਿਣ, ਟ੍ਰੈਫਿਕ ਜਾਮ ਦੀ ਸਮੱਸਿਆ ਨਾ ਰਹੇ, ਪਾਣੀ ਅਤੇ ਸੀਵਰ ਨਾਲ ਜੁੜੀਆਂ ਸੁਵਿਧਾਵਾਂ ਬਿਹਤਰ ਹੋਣ, ਸੀਸੀਟੀਵੀ ਕੈਮਰਿਆਂ ਰਾਹੀਂ ਸੁਰੱਖਿਆ ਦਾ ਅਹਿਸਾਸ ਮਿਲੇ, ਕਾਨੂੰਨ ਵਿਵਸਥਾ ਦੀ ਸਥਿਤੀ ਬਿਹਤਰ ਹੋਵੇ, ਇਹ ਸਾਰੀਆਂ ਵਿਵਸਥਾਵਾਂ ‘ਸਮਾਰਟ ਸਿਟੀ ਮਿਸ਼ਨ’ ਅਤੇ ‘ਅਮਰੁਤ ਯੋਜਨਾ’ ਰਾਹੀਂ ਸਾਕਾਰ ਕੀਤੀਆਂ ਜਾ ਰਹੀਆਂ ਹਨ। ਇੱਕ ਫੋਕਸਡ ਅਪ੍ਰੋਚ ਦੇ ਨਾਲ ਮਿਸ਼ਨ ਮੋਡ ’ਤੇ ਕੰਮ ਕੀਤਾ ਜਾ ਰਿਹਾ ਹੈ।


    ਸਾਥੀਓ, ਅੱਜ ਇੱਥੇ ਜਿਨ੍ਹਾਂ ਦਰਜਨਾਂ ਪ੍ਰੋਜੈਕਟਾਂ ਦਾ ਉਦਘਾਟਨ ਅਤੇ ਨੀਂਹ ਪੱਥਰ ਰੱਖਿਆ ਗਿਆ ਹੈ, ਉਹ ਸਾਡੇ ਇਸ ਅਭਿਆਨ ਨੂੰ ਹੋਰ ਗਤੀ ਦੇਣ ਵਾਲੇ ਹਨ। ਇਸ ਵਿੱਚ ਸੀਵਰ, ਪਾਣੀ, ਫਲਾਈਓਵਰ, ਸੜਕ, ਸਿੱਖਿਆ ਨਾਲ ਜੁੜੇ ਅਨੇਕ ਪ੍ਰੋਜੈਕਟ ਹਨ। ਇਸ ਦੇ ਇਲਾਵਾ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਤਹਿਤ ਹਜ਼ਾਰਾਂ ਘਰਾਂ ਦਾ ਵੀ ਅੱਜ ਇੱਥੇ ਉਦਘਾਟਨ ਕੀਤਾ ਅਤੇ ਨੀਂਹ ਪੱਥਰ ਰੱਖਿਆ ਗਿਆ ਹੈ। ਇਹ ਸਾਰੇ ਘਰ ਸੂਰਤ ਦੇ ਗ਼ਰੀਬ ਭਾਈ-ਭੈਣਾਂ ਦੇ ਜੀਵਨ ਨੂੰ ਸਮ੍ਰਿੱਧ ਕਰਨ ਵਾਲੇ ਹਨ।


    ਭਾਈਓ ਅਤੇ ਭੈਣੋਂ, ਬੀਤੇ ਸਾਢੇ ਚਾਰ ਵਰ੍ਹਿਆਂ ਵਿੱਚ ਸ਼ਹਿਰ ਵਿੱਚ ਰਹਿਣ ਵਾਲੇ ਗ਼ਰੀਬ ਭਾਈ-ਭੈਣਾਂ ਦੇ ਲਈ 13 ਲੱਖ ਤੋਂ ਜ਼ਿਆਦਾ ਘਰ ਬਣਾਏ ਜਾ ਚੁੱਕੇ ਹਨ, 37 ਲੱਖ ਘਰਾਂ ਦਾ ਕੰਮ ਚਲ ਰਿਹਾ ਹੈ ਅਤੇ ਸ਼ਹਿਰਾਂ ਵਿੱਚ ਨਵੇਂ 70 ਲੱਖ ਘਰ ਹੋਰ ਬਣਾਉਣ ਦੇ ਲਈ ਸਰਕਾਰ ਪ੍ਰਵਾਨਗੀ ਦੇ ਚੁੱਕੀ ਹੈ। ਇਸ ਤਰ੍ਹਾਂ ਦੇਸ਼ ਦੇ ਗ੍ਰਾਮੀਣ ਇਲਾਕਿਆਂ ਵਿੱਚ ਵੀ ਸਾਲ 2014 ਦੇ ਬਾਅਦ ਤੋਂ ਇੱਕ ਕਰੋੜ 30 ਲੱਖ ਤੋਂ ਜ਼ਿਆਦਾ ਘਰਾਂ ਦਾ ਨਿਰਮਾਣ ਕੀਤਾ ਜਾ ਚੁੱਕਿਆ ਹੈ, ਉਹ ਉਸ ਘਰ ਵਿੱਚ ਰਹਿਣ ਦੇ ਲਈ ਚਲੇ ਗਏ ਹਨ, ਇਹ ਦਿਵਾਲੀ ਵੀ ਉਨ੍ਹਾਂ ਨੇ ਆਪਣੇ ਘਰ ਵਿੱਚ ਮਨਾਈ।


    ਇਹ ਸੰਖਿਆ ਆਪਣੇ-ਆਪ ਵਿੱਚ ਕਿੰਨੀ ਵੱਡੀ ਹੈ, ਇਸ ਦਾ ਅੰਦਾਜ਼ਾ ਤੁਸੀਂ ਇਸੇ ਤੋਂ ਲਗਾ ਸਕਦੇ ਹੋ ਕਿ ਪਹਿਲਾਂ ਦੀ ਸਰਕਾਰ ਨੇ, ਅਤੇ ਇਹ ਅੰਕੜਾ ਵੀ ਜ਼ਰਾ ਸੂਰਤ ਦੇ ਲੋਕ ਯਾਦ ਰੱਖਣ, ਉਨ੍ਹਾਂ ਦੇ ਕਾਰਜ-ਕਾਲ ਵਿੱਚ 25 ਲੱਖ ਘਰ ਬਣਵਾਏ ਗਏ ਸਨ। ਕਿੰਨੇ? ਕਿੰਨੇ? 25 ਲੱਖ। ਜ਼ਰਾ ਦੱਸੋ ਨਾ ਕਿੰਨੇ? 25 ਲੱਖ ਘਰ ਬਣਵਾਏ ਸਨ। ਗ਼ਰੀਬ ਨੂੰ, ਆਪਣੇ ਬੇਘਰ ਭਾਈ-ਭੈਣਾਂ ਨੂੰ ਪੱਕੀ ਛੱਤ ਮਿਲੇ, ਇਸ ਦੇ ਲਈ ਅੱਜ ਭਾਰਤੀ ਜਨਤਾ ਪਾਰਟੀ ਦੀ ਸਰਕਾਰ ਨੇ ਇੱਕ ਕਰੋੜ 30 ਲੱਖ ਮਕਾਨ ਬਣਾ ਦਿੱਤੇ, ਇੱਕ ਕਰੋੜ 30 ਲੱਖ। ਉਨ੍ਹਾਂ ਦੇ ਕਾਰਜਕਾਲ ਵਿੱਚ ਕਿੱਥੇ 25 ਲੱਖ ਅਤੇ ਸਾਡੇ ਚਾਰ ਸਾਲ ਵਿੱਚ ਕਿੱਥੇ ਇੱਕ ਕਰੋੜ 30 ਲੱਖ।


    ਅਗਰ ਮੈਂ ਜਿੰਨਾ ਕੰਮ ਕਰ ਰਿਹਾ ਹਾਂ, ਉਨ੍ਹਾਂ ਨੇ ਕਰਨਾ ਹੁੰਦਾ ਤਾਂ ਹੋਰ 25 ਸਾਲ ਲਗ ਜਾਂਦੇ। ਇੰਨਾ ਹੀ ਨਹੀਂ, ਇਸੇ ਸਰਕਾਰ ਨੇ ਪਹਿਲੀ ਵਾਰ ਮੱਧ ਵਰਗ ਲਈ ਵੀ, ਅਤੇ ਮੈਂ ਸੂਰਤ ਅਤੇ ਸ਼ਹਿਰਾਂ ਦੇ ਲੋਕਾਂ ਨੂੰ ਤਾਕੀਦ ਕਰਾਂਗਾ ਕਿ ਇਸ ਗੱਲ ਨੂੰ ਸਮਝਣ, ਕਿੰਨੀ ਵੱਡੀ ਮਦਦ ਤੁਹਾਨੂੰ ਹੋ ਸਕਦੀ ਹੈ, ਇਸ ਦਾ ਫਾਇਦਾ ਉਠਾਓ ਆਪ।


    ਪਹਿਲੀ ਵਾਰ, ਸਾਡੇ ਦੇਸ਼ ਵਿੱਚ ਇਹ ਯੋਜਨਾ ਸਾਡੀ ਸਰਕਾਰ ਬਣਨ ਤੋਂ ਪਹਿਲਾਂ ਨਹੀਂ ਸੀ, ਅਗਰ ਮੱਧ ਵਰਗ ਦੇ ਪਰਿਵਾਰ ਦਾ ਵਿਅਕਤੀ ਆਪਣਾ ਘਰ ਬਣਾਉਣਾ ਚਾਹੁੰਦਾ ਹੈ, ਬੱਚੇ ਵੱਡੇ ਹੋਏ ਹਨ, ਨਵਾਂ ਘਰ ਲੈਣਾ ਚਾਹੁੰਦਾ ਹੈ, ਕੋਈ ਵਿਵਸਥਾ ਨਹੀਂ ਸੀ। ਮੱਧ ਵਰਗ ਨੂੰ ਉਸ ਦੇ ਨਸੀਬ ’ਤੇ ਛੱਡ ਦਿੱਤਾ ਗਿਆ ਸੀ।


    ਅਸੀਂ ਆ ਕੇ ਪਹਿਲੀ ਵਾਰ ਮੱਧ ਵਰਗ ਦੇ ਲਈ ਘਰਾਂ ਦੀ ਇੱਕ ਨਵੀਂ ਕੈਟੇਗਰੀ ਬਣਾ ਕੇ ਉਸ ਨੂੰ ਵਿਆਜ ਵਿੱਚ ਰਾਹਤ ਦਾ ਅਭਿਆਨ ਚਲਾਇਆ ਹੋਇਆ ਹੈ। ਅਤੇ ਇਸ ਤੋਂ ਫਾਇਦਾ ਕੀ ਹੁੰਦਾ ਹੈ, ਇੱਕ ਅਨੁਮਾਨ ਤਹਿਤ ਜੇਕਰ ਮੱਧ ਵਰਗ ਦਾ ਵਿਅਕਤੀ 20 ਲੱਖ ਰੁਪਏ ਦਾ ਲੋਨ ਲੈਂਦਾ ਹੈ ਅਤੇ ਉਸ 20 ਲੱਖ ਰੁਪਏ ਦੇ ਲੋਨ ਨਾਲ ਪ੍ਰਧਾਨ ਮੰਤਰੀ ਆਵਾਸ ਯੋਜਨਾ ਦੇ ਤਹਿਤ ਮਕਾਨ ਬਣਾਉਂਦਾ ਹੈ, ਤਾਂ ਉਸ ਦੇ ਵਿਆਜ ਵਿੱਚ ਕਟੌਤੀ ਕੀਤੀ ਜਾਵੇਗੀ। ਅਤੇ ਉਸ ਕਾ ਨਤੀਜਾ ਇਹ ਆਵੇਗਾ ਕਿ ਜਦੋਂ ਪੂਰੇ ਮਕਾਨ ਦੇ ਪੈਸੇ ਬੈਂਕ ਨੂੰ ਵਾਪਸ ਦੇਵੇਗਾ ਉਦੋਂ ਕਰੀਬ-ਕਰੀਬ 6 ਲੱਖ ਰੁਪਏ ਦੀ ਬੱਚਤ ਹੋ ਰਹੀ ਹੈ ਉਸ ਨੂੰ। ਭਾਵ ਮੱਧ ਵਰਗ ਦੇ ਪਰਿਵਾਰ ਨੂੰ ਇੱਕ ਘਰ ਬਣਾਉਣ ਵਿੱਚ 6 ਲੱਖ ਰੁਪਏ ਦੀ ਬੱਚਤ।


    ਹਿੰਦੁਸਤਾਨ ਵਿੱਚ ਇੰਨੀਆਂ ਸਰਕਾਰਾਂ ਆ ਕੇ ਗਈਆਂ, ਨਾ ਕਿਸੇ ਸਰਕਾਰ ਨੇ ਸੋਚਿਆ ਸੀ, ਨਾ ਕਿਸੇ ਸਰਕਾਰ ਨੇ ਕੀਤਾ ਸੀ। ਇਹ ਸਾਡੇ ਵਿੱਚ ਦਮ ਹੈ ਕਿ ਭਾਰਤ ਦੇ ਵਧਦੇ ਜਾਂਦੇ ਮੱਧ ਵਰਗੀ ਪਰਿਵਾਰਾਂ ਦੀ ਅਸੀਂ ਚਿੰਤਾ ਕਰ ਰਹੇ ਹਾਂ ਅਤੇ ਇਸ ਦੇ ਨਾਲ ਸਭ ਤੋਂ ਵੱਡਾ ਲਾਭ ਮੱਧ ਵਰਗ ਦੇ ਉਨ੍ਹਾਂ ਨੌਜਵਾਨਾਂ ਨੂੰ ਮਿਲਿਆ ਹੈ ਜੋ ਕਰੀਅਰ ਦੇ ਸ਼ੁਰੂਆਤੀ ਵਰ੍ਹਿਆਂ ਵਿੱਚ ਹੀ ਆਪਣਾ ਘਰ ਖਰੀਦਣ ਦੀ ਇੱਛਾ ਰੱਖਦੇ ਹਨ।


    ਕੁਝ ਲੋਕ ਸਵਾਲ ਪੁੱਛਦੇ ਹਨ ਕਿ ਨੋਟਬੰਦੀ ਨਾਲ ਕੀ ਫਾਇਦਾ ਹੋਇਆ? ਉਨ੍ਹਾਂ ਨੂੰ ਇਹ ਉਨ੍ਹਾਂ ਨੌਜਵਾਨਾਂ ਤੋਂ ਵੀ ਪੁੱਛਣਾ ਚਾਹੀਦਾ ਹੈ ਜਿਨ੍ਹਾਂ ਨੂੰ ਨੋਟਬੰਦੀ ਦੇ ਬਾਅਦ ਘੱਟ ਹੋਈਆਂ ਘਰਾਂ ਦੀਆਂ ਕੀਮਤਾਂ ਦਾ ਲਾਭ ਮਿਲਣਾ ਸ਼ੁਰੂ ਹੋਇਆ ਹੈ। ਉਸ ਗ਼ਰੀਬ ਅਤੇ ਮੱਧ ਵਰਗ ਤੋਂ ਸਵਾਲ ਪੁੱਛਣਾ ਚਾਹੀਦਾ ਹੈ, ਜਿਸ ਦਾ ਘਰ ਦਾ ਸੁਪਨਾ ਹੁਣ ਸਾਕਾਰ ਹੋਣਾ ਸੰਭਵ ਹੋਇਆ ਹੈ। ਵਰਨਾ, ਨੋਟਬੰਦੀ ਤੋਂ ਪਹਿਲਾਂ ਇਸ ਤਰ੍ਹਾਂ ਰੀਅਲ ਅਸਟੇਟ ਸੈਕਟਰ ਵਿੱਚ ਕਾਲਾ ਧਨ ਹਾਵੀ ਸੀ, ਅਤੇ ਸੂਰਤ ਵਾਲਿਆਂ ਨੂੰ ਤਾਂ ਇਸ ਦਾ ਚੰਗੀ ਤਰ੍ਹਾਂ ਪਤਾ ਹੈ। ਤੁਸੀਂ ਵੱਡੇ-ਵੱਡੇ ਦਿੱਗਜ ਲੋਕਾਂ ਦੇ ਨਾਮ ਜਾਣਦੇ ਹੋ ।


    ਭਾਈਓ ਅਤੇ ਭੈਣੋਂ, ਸਾਡੀ ਸਰਕਾਰ ਨੇ ‘ਰੇਰਾ ਕਾਨੂੰਨ’ ਬਣਾ ਕੇ ਇਹ ਵੀ ਸੁਨਿਸ਼ਚਿਤ ਕੀਤਾ ਹੈ ਕਿ ਗ਼ਰੀਬ ਅਤੇ ਮੱਧ ਵਰਗ ਦੇ ਲੋਕਾਂ ਦੀ ਕਮਾਈ ਹਾਊਸਿੰਗ ਪ੍ਰੋਜੈਕਟਾਂ ਵਿੱਚ ਫਸਣੀ ਨਹੀਂ ਚਾਹੀਦੀ। ‘ਰੇਰਾ ਕਾਨੂੰਨ’ ਤਹਿਤ 30-35 ਹਜ਼ਾਰ ਬਿਲਡਰਾਂ ਨੇ ਆਪਣੀ ਰਜਿਸਟ੍ਰੇਸ਼ਨ ਕਰਵਾਈਆ ਹੈ ਅਤੇ ਤੈਅ ਨਿਯਮ ਦੇ ਅਨੁਸਾਰ ਲੱਖਾਂ ਘਰਾਂ ਦਾ ਨਿਰਮਾਣ ਕਰ ਰਹੇ ਹਨ।


    ਸਾਥੀਓ, ਹੁਣ ਸਰਕਾਰ ਵਿੱਚ, ਅਤੇ ਜਦੋਂ ਸਰਕਾਰ ਵਿੱਚ ਇੱਛਾ ਸ਼ਕਤੀ ਹੋਵੇ ਤਾਂ ਪਰਿਵਰਤਨ ਆਉਂਦਾ ਹੈ, ਇਸ ਦਾ ਇੱਕ ਉਦਾਹਰਣ LED ਬਲਬ ਵੀ ਹੈ। ਪਹਿਲਾਂ ਜੋ LED ਬਲਬ 350 ਰੁਪਏ ਤੱਕ ਵਿੱਚ ਮਿਲਦਾ ਸੀ, ਹੁਣ ਉਸ ਨੂੰ 40-50 ਰੁਪਏ ਵਿੱਚ ਉਪਲੱਬਧ ਕਰਵਾਇਆ ਜਾ ਰਿਹਾ ਹੈ। ਹੁਣ ਤੁਸੀਂ ਮੈਨੂੰ ਨਾ ਪੁੱਛਣਾ ਕਿ 40-45 ਦਾ ਬਲਬ 350 ਵਿੱਚ ਵਿਕਦਾ ਸੀ ਤਾਂ ਬਾਕੀ ਪੈਸੇ ਕਿੱਥੇ ਜਾਂਦੇ ਸਨ, ਉਹ ਮੈਨੂੰ ਨਾ ਪੁੱਛਣਾ। ਉਸ ਦਾ ਜਵਾਬ ਰਾਜੀਵ ਗਾਂਧੀ ਦੇ ਕੇ ਗਏ ਹਨ। ਉਨ੍ਹਾਂ ਨੇ ਕਿਹਾ ਹੋਇਆ ਹੈ, ਇੱਕ ਰੁਪਇਆ ਜਾਂਦਾ ਹੈ ਤਾਂ 15 ਪੈਸੇ ਪਹੁੰਚਦੇ ਹਨ, 85 ਪੈਸੇ ਕਿਹੜਾ ਪੰਜਾ ਖਾਂਦਾ ਸੀ, ਉਹ ਸਾਰੀ ਦੁਨੀਆ ਜਾਣਦੀ ਹੈ।


    ਬੀਤੇ ਸਾਢੇ ਚਾਰ ਸਾਲ ਵਿੱਚ ਸਰਕਾਰ ਨੇ 32 ਕਰੋੜ LED ਬਲਬ ਵੰਡੇ ਹਨ, ਇਸ ਵਜ੍ਹਾ ਨਾਲ ਲੋਕਾਂ ਦੇ ਬਿਜਲੀ ਬਿਲ ਵਿੱਚ ਸਲਾਨਾ ਕਰੀਬ-ਕਰੀਬ ਸਾਢੇ 16 ਹਜਾਰ, 16 ਹਜਾਰ 500 ਕਰੋੜ ਰੁਪਇਆਂ ਦੀ ਬੱਚਤ ਹੋਈ ਹੈ। ਇਹ ਪੈਸਾ ਜ਼ਿਆਦਾਤਰ ਮੱਧ ਵਰਗ ਦੇ ਪਰਿਵਾਰਾਂ ਵਿੱਚ ਬਚਿਆ ਹੈ।


    ਇਸੇ ਤਰ੍ਹਾਂ ਸਾਡੀ ਸਰਕਾਰ ਦੀ ਮੁਦਰਾ ਯੋਜਨਾ ਨੇ ਗ਼ਰੀਬ ਅਤੇ ਨਿਮਨ-ਮੱਧ ਵਰਗੇ ਦੇ ਨੌਜਵਾਨਾਂ ਦੇ ਸੁਪਨਿਆਂ ਨੂੰ ਨਵੀਂ ਉਡਾਨ ਦਿੱਤੀ ਹੈ। ਪਹਿਲਾਂ ਨੌਜਵਾਨ ਅਗਰ ਆਪਣਾ ਰੋਜ਼ਗਾਰ ਕਰਨ ਦੇ ਬਾਰੇ ਵਿੱਚ ਸੋਚਦਾ ਸੀ ਤਾਂ ਉਸ ਨੂੰ ਬੈਂਕ ਤੋਂ ਕਰਜ਼ਾ ਲੈਂਦੇ ਸਮੇਂ ਗਰੰਟੀ ਦੀ ਸਮੱਸਿਆ ਆਉਂਦੀ ਸੀ।


    ਸਾਡੀ ਸਰਕਾਰ ਮੁਦਰਾ ਯੋਜਨਾ ਤਹਿਤ ਹੁਣ ਤੱਕ 15 ਕਰੋੜ ਤੋਂ ਜ਼ਿਆਦਾ ਲੋਨ ਬਿਨਾ ਬੈਂਕ ਗਰੰਟੀ ਦੇ ਚੁੱਕੀ ਹੈ। ਤੁਸੀਂ ਸੋਚੋ, ਇਸ ਦੇ ਤਹਿਤ ਲੋਕਾਂ ਨੂੰ ਆਪਣਾ ਰੋਜ਼ਗਾਰ ਸ਼ੁਰੂ ਕਰਨ ਦੇ ਲਈ ਬਿਨਾ ਬੈਂਕ ਗਰੰਟੀ ਦੇ ਸੱਤ ਲੱਖ ਕਰੋੜ ਰੁਪਏ ਦਾ ਕਰਜ਼ਾ ਸਰਕਾਰ ਦੀ ਤਰਫ ਤੋਂ ਦਿੱਤਾ ਗਿਆ ਹੈ। ਇਨ੍ਹਾਂ ਵਿੱਚੋਂ 4 ਕਰੋੜ 25 ਲੱਖ ਤੋਂ ਜ਼ਿਆਦਾ ਅਜਿਹੇ ਲੋਕ ਹਨ ਜਿਨ੍ਹਾਂ ਨੇ ਪਹਿਲੀ ਵਾਰ ਕਰਜ ਲਿਆ ਹੈ। ਭਾਵ ਬੀਤੇ ਸਾਢੇ ਚਾਰ ਸਾਲ ਵਿੱਚ ਦੇਸ਼ ਨੂੰ 4 ਕਰੋੜ 25 ਲੱਖ ਨਵੇਂ ਉੱਦਮੀ ਵੀ ਮਿਲੇ ਹਨ।


    ਭਾਈਓ ਅਤੇ ਭੈਣੋਂ, ਇਨ੍ਹਾਂ ਵਿਆਪਕ ਯੋਜਨਾਵਾਂ ਅਤੇ ਵੱਡੇ ਫੈਸਲਿਆਂ ਦੇ ਪਿੱਛੇ ਸਭ ਤੋਂ ਵੱਡੀ ਵਜ੍ਹਾ ਹੈ, ਤੁਹਾਡੇ ਇੱਕ-ਇੱਕ ਵੋਟ ਦੀ ਤਾਕਤ ਨਾਲ ਬਣੀ ਪੂਰਣ ਬਹੁਮਤ ਦੀ ਸਰਕਾਰ। ਤੁਹਾਨੂੰ ਲਗਦਾ ਹੋਵੇਗਾ, ਹੁਣ ਜਦੋਂ ਮੈਂ ਮਕਾਨ ਦੀ ਚਾਬੀ ਦੇ ਰਿਹਾ ਸੀ, ਤੁਹਾਨੂੰ ਲਗਦਾ ਹੋਵੇਗਾ ਇਹ ਮਕਾਨ ਮੋਦੀ ਦੇ ਰਿਹਾ ਹੈ; ਕਿਸੇ ਨੂੰ ਲਗਦਾ ਹੋਵੇਗਾ ਇਹ ਮਕਾਨ ਭਾਰਤ ਸਰਕਾਰ ਦੇ ਰਹੀ ਹੈ।


    ਜੀ ਨਹੀਂ, ਇਹ ਮਕਾਨ ਨਾ ਮੋਦੀ ਦੇ ਰਿਹਾ ਹੈ, ਨਾ ਭਾਰਤ ਸਰਕਾਰ ਦੇ ਰਹੀ ਹੈ; ਇਹ ਮਕਾਨ ਆਪ ਦੇ ਰਹੇ ਹੋ। ਇਹ ਤੁਹਾਡੇ ਇੱਕ ਵੋਟ ਦੀ ਤਾਕਤ ਹੈ ਕਿ ਗ਼ਰੀਬ ਨੂੰ ਘਰ ਮਿਲਿਆ ਹੈ। ਇਹ ਤੁਹਾਡੇ ਵੋਟ ਦੀ ਮਹੱਤਤਾ ਹੈ ਜੋ ਗ਼ਰੀਬ ਨੂੰ ਘਰ ਦੇਣ ਦੀ ਵਿਵਸਥਾ ਦਿੰਦਾ ਹੈ। ਅਤੇ ਇਸ ਲਈ ਇਹ ਜੋ ਬਦਲਾਅ ਤੁਸੀਂ ਦੇਖ ਰਹੇ ਹੋ, ਉਹ ਬਦਲਾਅ ਤੁਹਾਡੇ ਵੋਟ ਦੀ ਤਾਕਤ ਦੇ ਕਾਰਨ ਹੈ, ਮੋਦੀ ਦੀ ਤਾਕਤ ਦੇ ਕਾਰਨ ਨਹੀਂ ਹੈ।


    ਭਾਈਓ ਅਤੇ ਭੈਣੋਂ, ਤੁਹਾਨੂੰ ਪਤਾ ਹੈ 30 ਸਾਲ ਤੱਕ ਸਾਡੇ ਦੇਸ਼ ਵਿੱਚ ਅਸਥਿਰਤਾ ਦਾ ਦੌਰ ਰਿਹਾ ਹੈ। ਤ੍ਰਿਸ਼ੰਕੂ ਪਾਰਲੀਮੈਂਟ ਬਣੀ, ਕਿਸੇ ਨੂੰ ਪੂਰਨ ਬਹੁਮਤ ਨਹੀਂ ਮਿਲਿਆ। ਜੋੜ-ਤੋੜ ਕਰਕੇ ਸਰਕਾਰਾਂ ਚਲਾਈਆਂ ਗਈਆਂ। ਜਿਸ ਦੀ ਮਰਜ਼ੀ ਹੋਵੇ, ਉਸ ਤਰਫ ਖਿੱਚਦਾ ਚਲਾ ਗਿਆ। ਦੇਸ਼ ਉੱਥੇ ਦਾ ਉੱਥੇ ਹੀ ਅਟਕ ਗਿਆ ਅਤੇ ਕੁਝ ਗੱਲਾਂ ਵਿੱਚ ਪਿੱਛੇ ਚਲਾ ਗਿਆ। ਪਿਛਲੇ ਚਾਰ-ਸਾਢੇ ਚਾਰ ਸਾਲ ਤੋਂ ਅਸੀਂ ਅੱਗੇ ਵਧ ਸਕੇ ਹਾਂ, ਉਸ ਦਾ ਇੱਕ ਪ੍ਰਮੁੱਖ ਕਾਰਨ ਹੈ- ਦੇਸ਼ ਦੀ ਜਨਤਾ ਨੇ ਸਮਝਦਾਰੀ ਨਾਲ ਵੋਟ ਪਾਇਆ ਅਤੇ ਤ੍ਰਿਸ਼ੰਕੂ ਦੀ 30 ਸਾਲ ਪੁਰਾਣੀ ਬਿਮਾਰੀ ਤੋਂ ਦੇਸ਼ ਨੂੰ ਮੁਕਤ ਕਰ ਦਿੱਤਾ, ਪੂਰਨ ਬਹੁਮਤ ਦੀ ਸਰਕਾਰ ਬਣਾ ਦਿੱਤੀ। ਅਤੇ ਨਵੀਂ ਪੀੜ੍ਹੀ ਦੇਖ ਸਕਦੀ ਹੈ ਕਿ ਪੂਰਨ ਬਹੁਮਤ ਦੀ ਸਰਕਾਰ ਸਖ਼ਤ ਫੈਸਲੇ ਵੀ ਲੈ ਸਕਦੀ ਹੈ, ਵੱਡੇ ਫੈਸਲੇ ਵੀ ਲੈ ਸਕਦੀ ਹੈ; ਹਿੰਮਤ ਦੇ ਨਾਲ ਦੇਸ਼ ਨੂੰ ਅੱਗੇ ਵਧਾ ਸਕਦੀ ਹੈ, ਅਤੇ ਇਹ ਕੰਮ ਅਸੀਂ ਕੀਤਾ ਹੈ ।


    ਪੂਰਨ ਬਹੁਮਤ ਦੀ ਸਰਕਾਰ ਦਾ ਇਹ ਮਹੱਤਵ ਹੈ, ਪੂਰਨ ਬਹੁਮਤ ਦੀ ਸਰਕਾਰ ਜਵਾਬਦੇਹ ਵੀ ਹੁੰਦੀ ਹੈ। ਅੱਜ ਕੋਈ ਵੀ ਮੈਨੂੰ ਪੁੱਛ ਸਕਦਾ ਹੈ, ਦੱਸੋ ਮੋਦੀ, ਸਾਢੇ ਚਾਰ ਸਾਲ ਵਿੱਚ ਕੀ ਕੀਤਾ। ਅਗਰ ਪੂਰਨ ਬਹੁਮਤ ਦੀ ਸਰਕਾਰ ਨਾ ਹੁੰਦੀ ਤਾਂ ਮੋਦੀ ਅਰਾਮ ਨਾਲ ਕਹਿ ਦਿੰਦਾ, ਅਰੇ ਕੀ ਕਰੀਏ ਭਾਈ, ਉਹ ਮਿਲੀ-ਜੁਲੀ ਸਰਕਾਰ ਹੈ, ਕੁਝ ਫੈਸਲੇ ਕਰਨਾ ਬੜਾ ਮੁਸ਼ਕਲ ਹੁੰਦਾ ਹੈ, ਚਲ ਜਾਂਦੀ ਗੱਡੀ; ਲੇਕਿਨ ਨਹੀਂ ਦੇਸ਼ ਦੀ ਜਨਤਾ ਨੇ ਪੂਰਨ ਬਹੁਮਤ ਦਾ ਫੈਸਲਾ ਕਰਕੇ ਦੁਨੀਆ ਵਿੱਚ ਦੇਸ਼ ਦਾ ਨਾਮ ਉੱਚਾ ਕੀਤਾ ਹੈ। ਅਤੇ ਇਸ ਲਈ ਇੱਕ-ਇੱਕ ਮਤਦਾਤਾ ਆਪਣੇ ਵੋਟ ਦੀ ਤਾਕਤ ਸਮਝਦਾ ਹੈ, ਦੇਸ਼ ਨੂੰ ਅੱਗੇ ਵਧਾਉਣ ਵਿੱਚ ਉਸ ਦੀ ਭਾਗੀਦਾਰੀ ਦੇਖਦਾ ਹੈ। ਤਾਂ ਦੇਸ਼ ਕਿਵੇਂ ਵਧ ਰਿਹਾ ਹੈ, ਉਹ ਸਾਢੇ-ਚਾਰ ਸਾਲ ਵਿੱਚ ਅਸੀਂ ਦੇਖਿਆ ਹੈ।


    ਤੁਸੀਂ ਯਾਦ ਕਰੋ, ਸਰਕਾਰਾਂ ਕਿਵੇਂ ਚਲਦੀਆਂ ਸਨ। ਮੈਨੂੰ ਦੱਸੋ, ਅੱਜ ਸੂਰਤ ਏਅਰਪੋਰਟ ’ਤੇ 70-72 ਹਵਾਈ ਜਹਾਜ਼ ਚਲ ਰਹੇ ਹਨ। ਹੁਣੇ ਸੀਆਰ ਪਾਟਿਲ ਜੀ ਦੱਸ ਰਹੇ ਸਨ ਕਿ 70-72 ਜਹਾਜ਼ ਆਉਂਦੇ-ਜਾਂਦੇ ਹਨ। ਲੇਕਿਨ ਕੀ ਕਦੇ ਅਸੀਂ ਇਹ ਭੁੱਲ ਸਕਦੇ ਹਾਂ ਕਿ ਕਿਸ ਤਰ੍ਹਾਂ ਨਾਲ ਇਹ ਏਅਰਪੋਰਟ ਦੇ ਲਈ ਅੰਦੋਲਨ ਕਰਨੇ ਪੈਂਦੇ ਸਨ, ਮੈਮੋਰੰਡਮ ਦੇਣੇ ਪੈਂਦੇ ਸਨ, ਦਿੱਲੀ ਸਰਕਾਰ ਤੱਕ ਦਰਵਾਜ਼ੇ ਖਟਖਟਾਉਣੇ ਪੈਂਦੇ ਸਨ। ਮੈਂ ਵੀ ਉਸ ਸਮੇਂ ਦੀ ਦਿੱਲੀ ਦੀ ਸਰਕਾਰ ਨੂੰ ਮੁੱਖ ਮੰਤਰੀ ਦੇ ਨਾਤੇ ਚਿੱਠੀਆਂ ਲਿਖ-ਲਿਖ ਕੇ ਥੱਕ ਗਿਆ ਸੀ, ਲੇਕਿਨ ਉਨ੍ਹਾਂ ਦੇ ਦਿਮਾਗ ਵਿੱਚ ਕੋਈ ਰਾਜਨੀਤਕ ਇਰਾਦਾ ਸੀ ਕਿ ਸੂਰਤ ਨੂੰ ਇਹ ਸੁਵਿਧਾ ਨਹੀਂ ਦਿੱਤੀ ਜਾਂਦੀ ਸੀ, ਰੋੜੇ ਅਟਕਾਏ ਜਾਂਦੇ ਸਨ।


    ਮੈਂ ਉਨ੍ਹਾਂ ਨੂੰ ਸਮਝਾਉਂਦਾ ਸੀ, ਸੂਰਤ ਵਿੱਚ ਤਾਕਤ ਹੈ, ਏਅਰਲਾਈਨਾਂ ਨੂੰ ਫਾਇਦਾ ਹੋਵੇਗਾ, ਦੇਸ਼ ਨੂੰ ਫਾਇਦਾ ਹੋਵੇਗਾ, ਸੁਣਨ ਨੂੰ ਤਿਆਰ ਨਹੀਂ ਸਨ। ਤੁਸੀਂ ਮੈਨੂੰ ਦੱਸੋ, ਚਾਰ ਲੱਖ ਪਸੰਜਰਾਂ ਤੋਂ 26 ਲੱਖ ਪਸੰਜਰਾਂ ਦੀ ਸਮਰੱਥਾ ਕਰਨ ਦੀ ਨੌਬਤ ਆ ਗਈ, ਇਹ ਕਿੰਨੀ ਤਾਕਤ ਸੀ, ਜੋ ਸਾਨੂੰ ਦਿਖਦਾ ਸੀ, ਉਨ੍ਹਾਂ ਨੂੰ ਨਹੀਂ ਦਿਖਦਾ ਸੀ। ਸੂਰਤ ਵਾਲਿਆਂ ਨੂੰ ਦਿਸਦਾ ਸੀ, ਉਨ੍ਹਾਂ ਨੂੰ ਨਹੀਂ ਦਿਸਦਾ ਸੀ, ਕਿਉਂਕਿ ਅਸੀਂ ‘ਸਬਕਾ ਸਾਥ, ਸਬਕਾ ਵਿਕਾਸ’ ਇਸ ਮੰਤਰ ਨੂੰ ਲੈ ਕੇ ਕੰਮ ਕਰਨ ਵਾਲੇ ਲੋਕ।


    ਸਾਥੀਓ, ਇੱਕ ਪਾਸੇ ਅਸੀਂ ਪੂਰੀ ਸ਼ਕਤੀ ਨਾਲ ਪੁਰਾਣੀ ਵਿਵਸਥਾ ਦੀਆਂ ਕਮੀਆਂ ਨੂੰ ਬਦਲਣ ਵਿੱਚ ਜੁਟੇ ਹਾਂ, ਨਵਾਂ ਭਾਰਤ ਬਣਾਉਣ ਵਿੱਚ ਜੁਟੇ ਹਾਂ, ਉੱਥੇ ਦੂਜੇ ਪਾਸੇ- ਕੁਝ ਅਜਿਹੇ ਲੋਕ ਹਨ ਜੋ ਸਾਡੇ ਇਨ੍ਹਾਂ ਪ੍ਰਯਤਨਾਂ ਦਾ ਮਜ਼ਾਕ ਉਡਾਉਂਦੇ ਰਹਿੰਦੇ ਹਨ। ਉਹ ਲੋਕ ਜਿਨ੍ਹਾਂ ਨੇ ਬੀਤੇ ਛੇ-ਸੱਤ ਦਹਾਕਿਆਂ ਵਿੱਚ ਦੇਸ਼ ਦੀ ਸੁੱਧ ਨਹੀਂ ਲਈ, ਸਿਰਫ਼ ਆਪਣੀ ਚਿੰਤਾ ਕੀਤੀ, ਉਹ ਬਦਲਦੇ ਹੋਏ ਇਸ ਭਾਰਤ ਨੂੰ ਦੇਖ ਨਹੀਂ ਸਕਦੇ। ਅਜਿਹੀ ਨਾਕਾਰਾਤਮਕ ਸੋਚ ਵਾਲੇ ਲੋਕਾਂ ਦੀ ਪਰਵਾਹ ਕੀਤੇ ਬਿਨਾ ਅਸੀਂ ਅੱਗੇ ਵਧਣ ਵਾਲੇ ਹਾਂ। ਨਵੇਂ ਭਾਰਤ ਦੀ ਨਵੀਂ ਊਰਜਾ ਨੂੰ ਅਸੀਂ ਵਿਕਾਸ ਵਿੱਚ ਹੀ ਲਗਾਉਣ ਵਾਲੇ ਹਾਂ।


    ਮੈਂ ਫਿਰ ਇੱਕ ਵਾਰ ਤੁਹਾਨੂੰ ਸਾਰਿਆਂ ਨੂੰ ਜੀਵਨ ਅਤੇ ਕਾਰੋਬਾਰ ਨੂੰ ਅਸਾਨ ਕਰਨ ਵਾਲੇ ਇਨ੍ਹਾਂ ਪ੍ਰੋਜੈਕਟਾਂ ਲਈ ਬਹੁਤ – ਬਹੁਤ ਵਧਾਈ ਦਿੰਦਾ ਹਾਂ।


    ਤੁਸੀਂ ਇੰਨੀ ਵੱਡੀ ਸੰਖਿਆ ਵਿੱਚ ਅਸ਼ੀਰਵਾਦ ਦੇਣ ਲਈ ਪਹੁੰਚੇ, ਇਸ ਦੇ ਲਈ ਵੀ ਮੈਂ ਤੁਹਾਡਾ ਬਹੁਤ ਆਭਾਰੀ ਹਾਂ। ਮੇਰੇ ਨਾਲ ਪੂਰੀ ਤਾਕਤ ਨਾਲ ਬੋਲੋ-


    ਭਾਰਤ ਮਾਤਾ ਕੀ - ਜੈ


    ਭਾਰਤ ਮਾਤਾ ਕੀ - ਜੈ


    ਭਾਰਤ ਮਾਤਾ ਕੀ - ਜੈ


    ਬਹੁਤ – ਬਹੁਤ ਧੰਨਵਾਦ।


    ---


    

    
    (Release ID: 1562745) Visitor Counter : 1