      സാംസ്‌കാരിക മന്ത്രാലയം

      പ്രധാനമന്ത്രിക്കു ലഭിച്ച ഉപഹാരങ്ങള്‍ ലേലം ചെയ്യും; ലേലത്തില്‍ നിന്ന് ലഭിക്കുന്ന തുക നമാമി ഗംഗാ പദ്ധതിക്ക് വിനിയോഗിക്കും
      Posted On: 21 JAN 2019 2:55PM by PIB Thiruvananthpuram


    

    പ്രധാനമന്ത്രി ശ്രീ. നരേന്ദ്ര മോദിക്ക് രാജ്യത്തിന്റെ വിവിധ ഭാഗങ്ങളില്‍നിന്ന് ലഭിച്ച ഉപഹാരങ്ങള്‍ ലേലം ചെയ്യുന്നു. കേന്ദ്ര സാംസ്‌കാരിക മന്ത്രാലയത്തിനു കീഴില്‍ ന്യൂഡല്‍ഹിയില്‍ പ്രവര്‍ത്തിക്കുന്ന നാഷണല്‍ ഗാലറി ഓഫ് മോഡേണ്‍ ആര്‍ട്‌സ് ആണ് ലേലം സംഘടിപ്പിക്കുന്നത്. ലേലത്തിലൂടെ സമാഹരിക്കുന്ന തുക നമാമി ഗംഗാ പദ്ധതിക്കായി വിനിയോഗിക്കും.
    ജനുവരി 27, 28 (2019 ജനുവരി 27, 28) തീയതികളില്‍ ഉച്ചയ്ക്ക് 12 മണി മുതല്‍ നാഷണല്‍ ഗാലറി ഓഫ് മോഡേണ്‍ ആര്‍ട്‌സില്‍ നേരിട്ടുള്ള ലേലം നടക്കും. ഇതില്‍ അവശേഷിക്കുന്ന വസ്തുക്കള്‍ ജനുവരി 29, 30 തീയതികളില്‍ ഇ- ലേലം ചെയ്യും. www.pmmementos.gov.in എന്ന വെബ്‌സൈറ്റ് വഴിയാണ് ലേലം.


    പെയിന്റിംഗുകള്‍, ശില്‍പ്പങ്ങള്‍, ഷാളുകള്‍, ജാക്കറ്റുകള്‍, പരമ്പരാഗത സംഗീത ഉപകരണങ്ങള്‍ എന്നിവയടങ്ങുന്നതാണ് ലേലത്തിനു വെക്കുന്ന ഉപഹാരങ്ങള്‍. ഇവ ഇപ്പോള്‍ ന്യൂഡല്‍ഹിയിലെ ജയ്പൂര്‍ ഹൗസിലുള്ള നാഷണല്‍ ഗ്യാലറി ഓഫ് മോഡേണ്‍ ആര്‍ട്‌സില്‍ പ്രദര്‍ശിപ്പിച്ചിട്ടുണ്ട്. www.pmmementos.gov.in എന്ന വെബ്‌സൈറ്റിലും ഈ ഉപഹാരങ്ങള്‍ കാണാം.
    AM/MRD

    
    
    (Release ID: 1560936) Visitor Counter : 23
    
    
      Read this release in: English , Urdu , Marathi