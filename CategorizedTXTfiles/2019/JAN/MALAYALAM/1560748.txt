      PIB Headquarters

      ഉണര്‍വ്വ് 2019 - കാര്‍ഷിക മേളയും, പ്രദര്‍ശനവും, പ്രീ-റാബി കാമ്പെയിനും ജനുവരി 18, 19 തീയതികളില്‍ പത്തനംതിട്ട കൃഷി വിജ്ഞാന കേന്ദ്രത്തില്‍
      Posted On: 15 JAN 2019 4:17PM by PIB Thiruvananthpuram


    ഐ.സി.എ.ആര്‍- കൃഷി വിജ്ഞാന കേന്ദ്രത്തിന്റെയും, ജില്ലാ കാര്‍ഷികവികസന കര്‍ഷക ക്ഷേമവകുപ്പിന്റെയും സംയുക്താഭിമുഖ്യത്തില്‍ ജില്ലാ കാര്‍ഷികമേളയും പ്രദര്‍ശനവും, പ്രീ-റാബീ കാമ്പെയിന്‍ പരിപാടിയും 'ഉണര്‍വ്വ് 2019' ഈ മാസം 18, 19 (2019 ജനുവരി 18, 19) തീയതികളില്‍ തെള്ളിയൂര്‍ കൃഷി വിജ്ഞാന കേന്ദ്രത്തില്‍ നടക്കും.


    അഭിവന്ദ്യ തോമസ് മാര്‍ തിമൊഥെയോസ് എപ്പിസ്‌ക്കോപ്പായുടെ അദ്ധ്യക്ഷതയില്‍ ചേരുന്ന യോഗത്തില്‍ ശ്രീ. ആന്റോ ആന്റണി എം.പി. കാര്‍ഷിക മേളയുടെ ഉദ്ഘാടനം നിര്‍വ്വഹിക്കും. ശ്രീ. രാജു ഏബ്രഹാം എം.എല്‍.എ. കാര്‍ഷിക പ്രദര്‍ശന മേള ഉദ്ഘാടനം ചെയ്യും.


    ത്രിതല പഞ്ചായത്തുകള്‍, കാര്‍ഷിക സര്‍വ്വകലാശാല, മൃഗസംരക്ഷണ വകുപ്പ്, ക്ഷീരവികസന വകുപ്പ്, ഫിഷറീസ് വകുപ്പ്, വിവിധ ബാങ്കുകള്‍, വി. എഫ്. പി. സി. കെ. എന്നിവയുടെ സഹകരണത്തോടുകൂടിയാണ് പരിപാടി സംഘടിപ്പിച്ചിട്ടുള്ളത്.
    ND MRL- 09
    ***

    
    
    (Release ID: 1560748) Visitor Counter : 1