      തെരഞ്ഞെടുപ്പ് കമ്മീഷന്‍

      ലോക്‌സഭാ തിരഞ്ഞെടുപ്പ്: പഞ്ചാബ്, ഹരിയാന, ചണ്ഡീഗഢ് എന്നിവിടങ്ങളിലെ ഒരുക്കങ്ങള്‍ തിരഞ്ഞെടുപ്പ് കമ്മീഷന്‍ വിലയിരുത്തി
      Posted On: 07 JAN 2019 3:47PM by PIB Thiruvananthpuram


    ഈ വര്‍ഷം നടക്കാനിരിക്കുന്ന ലോക്‌സഭാ തിരഞ്ഞെടുപ്പിനോടനുബന്ധിച്ച് പഞ്ചാബ്, ഹരിയാന എന്നീ സംസ്ഥാനങ്ങളിലേയും കേന്ദ്ര ഭരണ പ്രദേശമായ ചണ്ഡീഗഢിലെയും മുന്നൊരുക്കങ്ങള്‍, മുഖ്യ തിരഞ്ഞെടുപ്പ് കമ്മീഷണര്‍ ശ്രീ. സുനില്‍ അറോറയുടെ നേതൃത്വത്തില്‍ വിലയിരുത്തി. ഇവിടങ്ങളിലെ മുഖ്യ തിരഞ്ഞെടുപ്പ് ഉദ്യോഗസ്ഥരുമായി നടത്തിയ കൂടിക്കാഴ്ചയില്‍ പോളിംഗ് സ്‌റ്റേഷനുകളില്‍ ഉണ്ടായിരിക്കേണ്ട ഏറ്റവും കുറഞ്ഞ സൗകര്യങ്ങള്‍, ചീഫ് ഇലക്ടറല്‍ ഓഫീസര്‍മാരുടെ ഓഫീസുകളിലെ മനുഷ്യവിഭവ ശേഷി, അടിസ്ഥാന സൗകര്യങ്ങള്‍ എന്നിവ ശക്തിപ്പെടുത്തല്‍, താഴേത്തട്ടില്‍ ഒഴിവുള്ള തസ്തികകള്‍ നികത്തല്‍, ഇലക്ട്രോണിക് വോട്ടിംഗ് യന്ത്രം/വിവിപാറ്റ് എന്നിവയുടെ ലഭ്യത ഉറപ്പുവരുത്തല്‍, ബജറ്റ് വിഹിതം തുടങ്ങിയ വിഷയങ്ങള്‍ തിരഞ്ഞെടുപ്പ് കമ്മീഷന്‍ ചര്‍ച്ച ചെയ്തു.
    സമ്മതിദായകര്‍ക്ക് തിരഞ്ഞെടുപ്പുമായി ബന്ധപ്പെട്ട എല്ലാ വിവരങ്ങളും നല്‍കുന്നതിന് ഏകീകൃത ഹെല്‍പ്പ്‌ലൈന്‍ സേവനം ഉറപ്പുവരുത്തണമെന്ന് മുഖ്യ തിരഞ്ഞെടുപ്പ് കമ്മീഷണര്‍ നിര്‍ദ്ദേശിച്ചു. 1950 എന്നതാണ് കമ്മീഷന്റെ ഹെല്‍പ്പ്‌ലൈന്‍ നമ്പര്‍. ദിവ്യാംഗര്‍ക്ക് വോട്ടിംഗ് ദിനം ആവശ്യമായ സൗകര്യങ്ങളൊരുക്കുന്നതിന് വേണ്ടി അവരുടെ ഡാറ്റാ ബേസ് തയ്യാറാക്കാന്‍ ശ്രീ. സുനില്‍ അറോറ നിര്‍ദ്ദേശിച്ചു.
    പഞ്ചാബ്, ഹരിയാന എന്നിവിടങ്ങളിലെ ചീഫ് സെക്രട്ടറിമാര്‍, സംസ്ഥാന പൊലീസ് മേധാവികള്‍, ആഭ്യന്തര സെക്രട്ടറിമാര്‍, മുതിര്‍ന്ന ഉദ്യോഗസ്ഥര്‍, ചണ്ഡീഗഢ് അഡ്മിനിസ്‌ട്രേറ്ററുടെ ഉപദേഷ്ടാവ് എന്നിവരുമായും കമ്മീഷന്‍ കൂടിക്കാഴ്ച നടത്തി.
    AM MRD - 18
    ***


    

    
    (Release ID: 1559017) Visitor Counter : 17
    
    
      Read this release in: English , Marathi , Hindi