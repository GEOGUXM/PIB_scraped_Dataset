      പ്രധാനമന്ത്രിയുടെ ഓഫീസ്‌

      യു.എസ്- ഇന്ത്യ തന്ത്രപ്രധാന പങ്കാളിത്ത ഫോറം ചെയര്‍മാന്‍ ജോണ്‍ ചേമ്പേഴ്‌സ് പ്രധാനമന്ത്രിയെ സന്ദര്‍ശിച്ചു
      Posted On: 18 JAN 2019 5:27PM by PIB Thiruvananthpuram


    യു.എസ്.- ഇന്ത്യ തന്ത്രപ്രധാന പങ്കാളിത്ത ഫോറം ചെയര്‍മാന്‍ ശ്രീ. ജോണ്‍ ചേമ്പേഴ്‌സ് ഇന്ന് പ്രധാനമന്ത്രി ശ്രീ. നരേന്ദ്ര മോദി ഗാന്ധിനഗറില്‍ സന്ദര്‍ശിച്ചു.


    തങ്ങളുടെ മുന്‍ കൂടിക്കാഴചകള്‍ അനുസ്മരിച്ച പ്രധാനമന്ത്രി ഇന്ത്യയും, അമേരിക്കയും തമ്മില്‍ വര്‍ദ്ധിച്ച് വരുന്ന ഉഭയകക്ഷി വ്യാപാര ബന്ധങ്ങളെ സ്വാഗതം ചെയ്തു. ഇന്ത്യയുടെയും, അമേരിക്കയുടെയും ഒത്തുകൂടല്‍ വര്‍ദ്ധിക്കുന്നതായും തങ്ങളുടെ തന്ത്രപരമായ പങ്കാളിത്തം വര്‍ദ്ധിക്കുന്നതായും അദ്ദേഹം ചൂിക്കാട്ടി. ഇന്ത്യയിലെ നിര്‍മ്മാണ മേഖലയില്‍ വര്‍ദ്ധിച്ച അമേരിക്കന്‍ നിക്ഷേപത്തെ സ്വാഗതം ചെയ്ത പ്രധാനമന്ത്രി ഇന്ത്യയില്‍ നിര്‍മ്മിക്കൂ പദ്ധതിയിലെ അവസരങ്ങള്‍ വിനിയോഗിക്കാന്‍ യു.എസ് കമ്പനികളെ ക്ഷണിച്ചു.
    ND MRD - 48
    ***


    മൊറോക്കോ വിദേശ വ്യാപാര മന്ത്രിയുടെ ചുമതല വഹിക്കുന്ന റാഖ്യാഎഡര്‍ഹാം പ്രധാനമന്ത്രിയെ സന്ദര്‍ശിച്ചു


    ന്യൂഡല്‍ഹി, 18 ജനുവരി 2019


    മൊറോക്കൊയിലെ വ്യവസായ നിക്ഷേപ, വ്യാപാര, ഡിജിറ്റല്‍ സമ്പദ്ഘടന മന്ത്രാലയത്തിലെ വിദേശ വ്യാപാര മന്ത്രിയുടെ ചുമതല വഹിക്കുന്ന ശ്രീമതി റാഖ്യാഎഡര്‍ഹാം പ്രധാനമന്ത്രി ശ്രീ. നരേന്ദ്ര മോദിയെ ഇന്ന് സന്ദര്‍ശിച്ചു.


    മൊറോക്കന്‍ രാജാവിന്റെ ആശംസകള്‍ അവര്‍ പ്രധാനമന്ത്രിക്ക് കൈമാറി. മൊറോക്കന്‍ രാജാവുമായുള്ള തന്റെ മുന്‍കൂടിക്കാഴ്ചയെ അനുസ്മരിച്ച പ്രധാനമന്ത്രി അദ്ദേഹത്തിന്റെ ആയുരാരോഗ്യത്തിനും മൊറോക്കന്‍ ജനതയുടെ സമാധാനത്തിനും, സമൃദ്ധിക്കും എല്ലാവിധ ആശംസകളും നേര്‍ന്നു.


    കഴിഞ്ഞ വര്‍ഷങ്ങളില്‍ ഉഭയകക്ഷി സഹകരണത്തില്‍ പ്രത്യേകിച്ച് നിയമ സഹായം, സൈബര്‍ സുരക്ഷ, ബഹിരാകാശം എന്നീ മേഖലകളില്‍ ഗണ്യമായ പുരോഗതി ഉായിട്ടുന്നെ് ശ്രീമതി റാഖ്യാഎഡര്‍ഹാം ചൂിക്കാട്ടി. ഇരുരാജ്യങ്ങള്‍ക്കുമിടയില്‍ ചരിത്രപരമായി തന്നെയുള്ള കരുത്തുറ്റ ബന്ധങ്ങളില്‍ മതിപ്പ് പ്രകടിപ്പിച്ച പ്രധാനമന്ത്രി പരസ്പര താല്‍പ്പര്യമുള്ള വിഷയങ്ങളില്‍ ഉഭയകക്ഷി സഹകരണം കൂടുതല്‍ ശക്തിപ്പെടുത്തുന്നതിനുള്ള ശ്രമങ്ങളെയും, ഗുജറാത്തുമായുള്ള മൊറോക്കോയുടെ വ്യാപാര നിക്ഷേപ ബന്ധങ്ങളെയും സ്വാഗതം ചെയ്തു.
    ND MRD - 49
    ***


    കെന്റക്കി ഗവര്‍ണര്‍ മാറ്റ് ബെവിന്‍ പ്രധാനമന്ത്രിയെ സന്ദര്‍ശിച്ചു


    ന്യൂഡല്‍ഹി, 18 ജനുവരി 2019


    കെന്റക്കി ഗവര്‍ണര്‍ ശ്രീ. മാറ്റ് ബെവിന്‍ പ്രധാനമന്ത്രി ശ്രീ. നരേന്ദ്ര മോദിയെ ഗുജറാത്തിലെ ഗാന്ധി നഗറില്‍ ഇന്ന് സന്ദര്‍ശിച്ചു.


    വ്യാപാരം, നിക്ഷേപം തുടങ്ങിയ മേഖലകളില്‍ ഇന്ത്യയും, അമേരിക്കയും തമ്മിലുള്ള ഒത്തുചേരല്‍ വര്‍ദ്ധിച്ച് വരികയാണെന്നും ഇരു രാജ്യങ്ങളും തമ്മിലുള്ള തന്ത്രപ്രധാനമായ പങ്കാളിത്തം വര്‍ദ്ധിച്ച് വരികയാണെന്നും പ്രധാനമന്ത്രി ചൂിക്കാട്ടി. ഇന്ത്യയിലെ നിര്‍മ്മാണ മേഖലയില്‍ വര്‍ദ്ധിച്ച അമേരിക്കന്‍ നിക്ഷേപം സ്വാഗതം ചെയ്ത അദ്ദേഹം ഇന്ത്യയില്‍ നിര്‍മ്മിക്കൂ പദ്ധതിയിലെ അവസരങ്ങള്‍ വിനിയോഗിക്കാന്‍ യു.എസ് കമ്പനികളെ ക്ഷണിച്ചു.


    കെന്റക്കിയും, ഇന്ത്യയും തമ്മില്‍ വര്‍ദ്ധിച്ച് വരുന്ന വ്യാപാര, നിക്ഷേപ ബന്ധങ്ങളെ കുറിച്ച് ഗവര്‍ണര്‍ പ്രധാനമന്ത്രിയെ ധരിപ്പിച്ചു. കെന്റക്കി സംസ്ഥാനത്തുള്‍പ്പെടെ അമേരിക്കയിലെ ഇന്ത്യന്‍ പ്രൊഫഷണലുകളുടെ സംഭാവനകളെ ഗവര്‍ണര്‍ സ്വാഗതം ചെയ്തു.
    ND MRD - 50
    ***


    

    
    (Release ID: 1560784) Visitor Counter : 18