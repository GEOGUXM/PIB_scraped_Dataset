      PIB Headquarters

      ആകാശവാണി ദേശീയ കവി സമ്മേളനം നാളെ ചെന്നൈയില്‍; മലയാളത്തില്‍ നിന്ന് പ്രഭാവര്‍മ്മയുടെ കവിത
      Posted On: 09 JAN 2019 2:24PM by PIB Thiruvananthpuram


    റിപ്പബ്ലിക്ക് ദിനത്തോടനുബന്ധിച്ച് എല്ലാ വര്‍ഷവും ആകാശവാണി സംഘടിപ്പിക്കുന്ന സര്‍വ്വ ഭാഷാ കവി സമ്മേളനം നാളെ (ജനുവരി 10ന്) ചെന്നൈയില്‍ നടക്കും. വൈകിട്ട് ചെന്നൈ കലൈവാണര്‍ അരംഗത്തില്‍ തമിഴ്‌നാട് ഗവര്‍ണര്‍ ശ്രീ. ബന്‍വാരിലാല്‍ പുരോഹിത് കവി സമ്മേളനം ഉദ്ഘാടനം ചെയ്യും.


    സമ്മേളനത്തില്‍ മലയാളത്തെ പ്രതിനിധീകരിച്ച് ശ്രീ. പ്രഭാ വര്‍മ്മ 'പുറപ്പാട്' എന്ന കവിത അവതരിപ്പിക്കും. കവിതയുടെ ഹിന്ദി പരിഭാഷ അവതരിപ്പിക്കുന്നത് കാലടി ശ്രീ ശങ്കര സര്‍വ്വകലാശാല ഹിന്ദി വിഭാഗം മേധാവി ഡോ. ശാന്തി നായരാണ്. 22 ഭാഷകളില്‍ നിന്നുള്ള കവികള്‍ പങ്കെടുക്കുന്ന ദേശീയ കവി സമ്മേളനത്തിന്റെ ശബ്ദലേഖനം ഈ മാസം 25 ന് രാത്രി പത്തുമണിക്ക് ആകാശവാണി നിലയങ്ങള്‍ പ്രക്ഷേപണം ചെയ്യും.
    AM MRL- 04
    ***


    

    
    (Release ID: 1559335) Visitor Counter : 4