      മാനവവിഭവശേഷി വികസന മന്ത്രാലയം

      ജവഹര്‍ നവോദയ വിദ്യാലയങ്ങളില്‍ 5000 സീറ്റുകള്‍ കൂടി അനുവദിച്ചു
      Posted On: 07 JAN 2019 9:14AM by PIB Thiruvananthpuram


    അടുത്ത അധ്യയന വര്‍ഷം മുതല്‍ രാജ്യത്തെ ജവഹര്‍ നവോദയ വിദ്യാലയങ്ങളില്‍ 5000 സീറ്റുകള്‍ കൂടുതലായി അനുവദിച്ചതായി കേന്ദ്ര മാനവ വിഭവശേഷി വികസന മന്ത്രി ശ്രീ. പ്രകാശ് ജാവ്‌ദേക്കര്‍ അറിയിച്ചു. മുമ്പെങ്ങുമില്ലാത്തവിധം സീറ്റുകളുടെ എണ്ണം വര്‍ദ്ധിപ്പിച്ചത് ഗ്രാമീണ മേഖലയിലെ വിദ്യാര്‍ത്ഥികള്‍ക്ക് നിലവാരമുള്ള വിദ്യാഭ്യാസം പ്രദാനം ചെയ്യാന്‍ സഹായിക്കുമെന്ന് കേന്ദ്ര മന്ത്രി ചൂണ്ടിക്കാട്ടി.


    പ്രതിഭയുള്ള, ഗ്രാമീണ വിദ്യാര്‍ത്ഥികള്‍ക്കായുള്ള ജവഹര്‍ നവോദയ വിദ്യാലയങ്ങളില്‍ നിലവില്‍ മൊത്തം 46600 സീറ്റുകളാണുള്ളത്. കൂടുതല്‍ സീറ്റുകള്‍ അനുവദിച്ചതോടെ അടുത്ത അധ്യയനവര്‍ഷം ഇത് 51000 ആയി മാറും. ഇപ്പോള്‍ അനുവദിച്ചതടക്കം ഇതുവരെ ഈ ഗവണ്‍മെന്റിന്റെ കാലയളവില്‍ നവോദയ വിദ്യാലയങ്ങളില്‍ 14000 സീറ്റുകളാണ് അധികമായി അനുവദിച്ചത്.


    ആറാം ക്ലാസിലേക്ക് പ്രവേശന പരീക്ഷ നടത്തുന്ന രാജ്യത്തെ ഏക വിദ്യാഭ്യാസ സ്ഥാപനമാണ് നവോദയ വിദ്യാലയങ്ങള്‍. 2019 ലെ പ്രവേശന പരീക്ഷയ്ക്കായി 31.10 ലക്ഷം വിദ്യാര്‍ത്ഥികള്‍ രജിസ്റ്റര്‍ ചെയ്തിട്ടുണ്ട്.


    ഗ്രാമീണ മേഖലയിലെ വിദ്യാര്‍ത്ഥികളുടെ വിദ്യാഭ്യാസത്തിനായുള്ള ഉത്കടമായ അഭിനിവേശമാണിത് കാണിക്കുന്നതെന്ന് പറഞ്ഞ ശ്രീ. പ്രകാശ് ജാവ്‌ദേക്കര്‍ രാജ്യത്തെ വിവിധ സംസ്ഥാനങ്ങളിലെ പുതുതായി രൂപീകരിച്ച ജില്ലകളില്‍ നവോദയ വിദ്യാലയങ്ങള്‍ സ്ഥാപിക്കുന്നത് ഗവണ്‍മെന്റിന്റെ പരിഗണനയിലുണ്ടെന്നും അറിയിച്ചു.
    AM MRD - 16
    ***

    
    
    (Release ID: 1559015) Visitor Counter : 212
    
    
      Read this release in: Marathi , Tamil , Urdu , English