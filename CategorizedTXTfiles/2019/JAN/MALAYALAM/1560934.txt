      PIB Headquarters

      റബ്ബറധിഷ്ഠിത വ്യവസായങ്ങള്‍ തുടങ്ങാന്‍ റബ്ബര്‍ബോര്‍ഡ് കോള്‍സെന്ററില്‍ വിളിക്കാം
      Posted On: 21 JAN 2019 7:39PM by PIB Thiruvananthpuram


    റബ്ബറധിഷ്ഠിത സ്വയം തൊഴില്‍സംരംഭങ്ങള്‍ തുടങ്ങുന്നതിനാവശ്യമായ കാര്യങ്ങളെക്കുറിച്ചും ധനസഹായ പദ്ധിതികളെക്കുറിച്ചും അറിയാന്‍ റബ്ബര്‍ബോര്‍ഡ് കോള്‍സെന്ററുമായി ബന്ധപ്പെടാം. ഇതു സംബന്ധമായ ചോദ്യങ്ങള്‍ക്ക് 2019 ജനുവരി 23 ബുധനാഴ്ച രാവിലെ 10 മുതല്‍ ഉച്ചയ്ക്ക് ഒരു മണിവരെ കോട്ടയം ജില്ലാവ്യവസായ കേന്ദ്രം ജനറല്‍ മാനേജര്‍ ജി. രാജീവ് മറുപടി നല്‍കും. കോള്‍ സെന്റര്‍ നമ്പര്‍ 0481 2576622 ആണ്.


    റബ്ബറുപയോഗിച്ച് വിവിധ ഉത്പന്നങ്ങള്‍ നിര്‍മ്മിക്കുന്ന ചെറുകിട വ്യവസായങ്ങള്‍ തുടങ്ങാന്‍ കേരള സര്‍ക്കാരിന്റെ വ്യവസായവകുപ്പ് വിവിധ തരത്തിലുള്ള സഹായങ്ങള്‍ നല്‍കുന്നുണ്ട്. ഈ സഹായ പദ്ധതികളെക്കുറിച്ച് കൂടുതല്‍ മനസ്സിലാക്കുന്നത് സ്വയംതൊഴില്‍സംരംഭങ്ങള്‍ തുടങ്ങാനാഗ്രഹിക്കുന്ന വര്‍ക്ക് പ്രയോജനപ്രദമായിരിക്കും.


    റബ്ബര്‍ബോര്‍ഡ് കോള്‍സെന്ററിന്റെ പ്രവര്‍ത്തനസമയം തിങ്കള്‍ മുതല്‍ വെള്ളി വരെയുള്ള എല്ലാ പ്രവൃത്തിദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്. റബ്ബര്‍ബോര്‍ഡിന്റെ വിവിധ പദ്ധതികളെയും സേവനങ്ങളെയുംകുറിച്ചുള്ള വിവരങ്ങള്‍ ഇവിടെനിന്നു ലഭിക്കും.
    NS/MRL

    
    
    (Release ID: 1560934) Visitor Counter : 3