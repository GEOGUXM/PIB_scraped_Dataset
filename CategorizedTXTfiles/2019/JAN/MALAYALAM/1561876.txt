      പ്രധാനമന്ത്രിയുടെ ഓഫീസ്‌

      ജോര്‍ജ് ഫെര്‍ണാണ്ടസിന്റെ നിര്യാണത്തില്‍ പ്രധാനമന്ത്രി അനുശോചിച്ചു
      Posted On: 29 JAN 2019 10:56AM by PIB Thiruvananthpuram


    മുന്‍ കേന്ദ്ര മന്ത്രി ജോര്‍ജ് ഫെര്‍ണാണ്ടസിന്റെ നിര്യാണത്തില്‍ പ്രധാനമന്ത്രി ശ്രീ. നരേന്ദ്ര മോദി അനുശോചിച്ചു.


    ഇന്ത്യയിലെ ഏറ്റവും മികച്ച രാഷ്ട്രിയ നേതൃത്വത്തിന്റെ പ്രതിനിധിയായിരുന്നു ജോര്‍ജ് സാഹബ് എന്നു പ്രധാനമന്ത്രി പറഞ്ഞു.


    നിര്‍ഭയനും നിഷ്‌കളങ്കനും സത്യസന്ധനും ക്രാന്തദര്‍ശിയുമായിരുന്ന അദ്ദേഹം രാജ്യത്തിന് അമൂല്യമായ സംഭാവനകള്‍ നല്കിയിട്ടുണ്ട്. പാവങ്ങളുടെയും പാര്‍ശ്വവത്കൃതരുടെയും ഏറ്റവും ഉറച്ച ശബ്ദങ്ങളില്‍ ഒന്നായിരുന്നു അദ്ദേഹം. അദ്ദേഹത്തിന്റെ വേര്‍പാടില്‍ ദുഖിക്കുന്നു.


    ജോര്‍ജ് ഫെര്‍ണാണ്ടസിനെ കുറിച്ച് ഓര്‍ക്കുമ്പോള്‍, നീതിക്കുവേണ്ടി പോരാടിയ ശ്രദ്ധേയനും സമരോത്സുകനുമായ തൊഴിലാളി നേതാവിനെയും, പ്രസംഗ വേദികളില്‍ ഏറ്റവും ഊര്‍ജ്ജസ്വലനും ഒപ്പം വിനീതനുമായ രാഷ്ട്രീയ പ്രവര്‍ത്തകനെയും, ക്രാന്തദര്‍ശിയായ റെയില്‍വെ മന്ത്രിയെയും, ഇന്ത്യയെ ശക്തവും സുരക്ഷിതവുമാക്കിയ പ്രഗത്ഭനായ പ്രതിരോധമന്ത്രിയെയുമാണ് നാം ഓര്‍മ്മിക്കുക.


    സുദീര്‍ഘമായ പൊതു ജീവിതത്തില്‍ ഒരിക്കല്‍ പോലും ജോര്‍ജ് സാഹിബ് തന്റെ രാഷ്ട്രിയ ആദര്‍ശങ്ങളില്‍ നിന്നും വ്യതിചലിച്ചില്ല. പല്ലും നഖവും ഉപയോഗിച്ച് അേദ്ദഹം അടിയന്തിരാവസ്ഥയെ എതിര്‍ത്തു. അദ്ദേഹത്തിന്റെ എളിമയും വിനയവും എപ്പോഴും ശ്രദ്ധിക്കപ്പെട്ടു. ദുഃഖാര്‍ത്തരായ അദ്ദേഹത്തിന്റെ കുടുംബാംഗങ്ങളെയും സ്‌നേഹിതരെയും ലക്ഷക്കണക്കിന് അനുയായികളെയും ഞാന്‍ ഓര്‍ക്കുന്നു. അദ്ദേഹത്തിന്റെ ആത്മാവിനു ശാന്തി നേരുന്നു.
    AJ/GK MRD - 62

    
    
    (Release ID: 1561876) Visitor Counter : 68
    
    
      Read this release in: English , Marathi , Hindi , Bengali , Assamese , Gujarati , Tamil , Kannada