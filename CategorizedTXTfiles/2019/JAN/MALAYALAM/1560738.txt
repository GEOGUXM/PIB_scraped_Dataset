      PIB Headquarters

      റബ്ബര്‍ക്കൃഷി ധനസഹായം : കോള്‍സെന്ററില്‍ വിളിക്കാം
      Posted On: 14 JAN 2019 3:34PM by PIB Thiruvananthpuram


    റബ്ബര്‍ക്കൃഷി വികസനപദ്ധതി പ്രകാരമുള്ള ധനസഹായത്തിന് അപേക്ഷ സമര്‍പ്പിക്കാനുളള അവസാന തീയതി ജനുവരി 31 വരെ നീട്ടി. ഈ പദ്ധതിയെക്കുറിച്ചുള്ള വിശദാംശങ്ങള്‍ അറിയാന്‍ റബ്ബര്‍ ബോര്‍ഡ് കോള്‍സെന്ററുമായി ബന്ധപ്പെടാം. ഇതു സംബന്ധമായ സംശയങ്ങള്‍ക്ക് ജനുവരി 16-ാം തീയതി ബുധനാഴ്ച രാവിലെ 10 മുതല്‍ ഉച്ചക്ക് ഒരു മണി വരെ റബ്ബര്‍ ബോര്‍ഡിലെ ഡെപ്യൂട്ടി റബ്ബര്‍ പ്രൊഡക്ഷന്‍ കമ്മിഷണര്‍ കെ. മോഹനന്‍ നായര്‍ ഫോണിലൂടെ മറുപടി നല്‍കുന്നതാണ്. കോള്‍സെന്റര്‍ നമ്പര്‍ 04812576622 ആണ്.


    2017-ലെ പൂതുക്കൃഷിക്കും ആവര്‍ത്തനക്കൃഷിക്കുമാണ് പദ്ധതിപ്രകാരം ഇപ്പോള്‍ അപേക്ഷ ക്ഷണിച്ചിട്ടുള്ളത്. റബ്ബര്‍ ബോര്‍ഡിന്റെ www.rubberboard.org.in എന്ന വെബ്‌സൈറ്റില്‍ നിന്നും അപേക്ഷാ ഫോറം ഡൗണ്‍ലോഡ് ചെയ്യാം.


    റബ്ബര്‍ബോര്‍ഡിന്റെ വിവിധ പദ്ധതികള്‍, സേവനങ്ങള്‍ എന്നിവയെക്കുറിച്ചുള്ള വിവരങ്ങള്‍ ബോര്‍ഡിന്റെ കോട്ടയത്തുള്ള കേന്ദ്ര ഓഫീസില്‍ പ്രവര്‍ത്തിക്കുന്ന കോള്‍ സെന്ററില്‍ നിന്നു ലഭിക്കും. സെന്ററിന്റെ പ്രവര്‍ത്തനസമയം എല്ലാ പ്രവൃത്തിദിവസങ്ങളിലും രാവിലെ 9.30 മുതല്‍ വൈകുന്നേരം 5.30 വരെയാണ്.
    ND MRL- 07
    ***


    

    
    (Release ID: 1560738) Visitor Counter : 1