      രാഷ്ട്രപതിയുടെ കാര്യാലയം

      പാര്‍ലമെന്റിന്റെ ഇരു സഭകളുടെയും സംയുക്ത സമ്മേളനത്തില്‍ രാഷ്ട്രപതി ശ്രീ. രാം നാഥ് കോവിന്ദ് നടത്തിയ പ്രസംഗത്തിലെ പ്രസക്ത ഭാഗങ്ങള്‍
      Posted On: 31 JAN 2019 5:00PM by PIB Thiruvananthpuram


    

    2019 പ്രധാന നാഴികക്കല്ലാണ്. ഇന്ത്യയുടെ രാഷ്ട്രപിതാവായ മഹാത്മാഗാന്ധിയുടെ 150-ാം ജന്മവാര്‍ഷികം ഇന്ത്യ ആഘോഷിക്കുന്നു.


    ഈ വര്‍ഷം ഏപ്രില്‍ 13ന് ക്രൂരമായ ജാലിയന്‍ വാലാബാഗ് കൂട്ടക്കൊലയുടെ നൂറാം വാര്‍ഷികമാണ്. നമ്മുടെ ശോഭനമായ ഭാവിക്കായി ജീവന്‍ ബലിയര്‍പ്പിച്ച രക്തസാക്ഷികള്‍ക്ക് ആദരാഞ്ജലി.


    ഈ വര്‍ഷം രാഷ്ട്രം ഭരണഘടനാ ദിനത്തിന്റെ 70-ാം വാര്‍ഷികം ആഘോഷിക്കുന്നു.


    ഇത് ഗുരു നാനാക് ദേവ്ജിയുടെ 550ാം ജന്മവാര്‍ഷികമാണ്. സേവനസന്നദ്ധതയോടും സന്മനസ്സോടുംകൂടി ജീവിക്കാന്‍ അദ്ദേഹം നമ്മെ പഠിപ്പിച്ചു.


    ധാര്‍മികതയും ആദര്‍ശവും അടിസ്ഥാനമാക്കിയുള്ള എല്ലാവരെയും ഉള്‍ക്കൊള്ളുന്ന സമൂഹം കെട്ടിപ്പടുക്കുന്നതിനായി ഗാന്ധിജിയുടെ സ്വപ്നങ്ങളെ പിന്തുടരുകയാണു രാജ്യം.


    ബാബാ സാഹിബ് ഡോ. ഭീംറാവു അംബേദ്കറിനാല്‍ തയ്യാറാക്കപ്പെട്ട ഭരണഘടനയില്‍ ഉയര്‍ത്തിക്കാണിക്കപ്പെട്ട സാമൂഹ്യ-സാമ്പത്തിക നീതിയുടെ ആദര്‍ശങ്ങളാലാണു രാഷ്ട്രം മുന്നോട്ടുനീങ്ങുന്നത്.


    തെരഞ്ഞെടുപ്പിനുശേഷം ഗവണ്‍മെന്റ് അധികാരമേല്‍ക്കുകയും ഒരു നവ ഇന്ത്യ കെട്ടിപ്പടുക്കാന്‍ പ്രതിജ്ഞ എടുക്കുകയും ചെയ്തു. അപൂര്‍ണത, അഴിമതി, ആലസ്യവും എന്നിവയ്ക്ക് സ്ഥാനമില്ലാത്ത പുതിയ ഇന്ത്യ.


    ദീനദയാല്‍ ഉപാധ്യായയുടെ ആശയങ്ങളാണു ഗവണ്‍മെന്റിന്റെ പ്രവര്‍ത്തനങ്ങളുടെ അടിസ്ഥാനം.


    
    ആരോഗ്യവും ശുചിത്വവും


    സ്വച്ഛ് ഭാരത് അഭിയാന്‍


    സ്വച്ഛ് ഭാരത് അഭിയാനു കീഴില്‍ ഒന്‍പതു കോടിയിലധികം ശൗചാലയങ്ങള്‍ നിര്‍മിച്ചു. 2014ല്‍ 40 ശതമാനത്തില്‍ താഴെ ആയിരുന്ന ഗ്രാമീണ ശുചിത്വം 98 ശതമാനമായി ഉയര്‍ന്നു.


    ഒരു വിലയിരുത്തല്‍ അനുസരിച്ച്, ശൗചാലയം നിര്‍മിച്ചതിനാല്‍ നിരവധി പാവപ്പെട്ട രോഗികള്‍ പലതരം രോഗങ്ങളില്‍നിന്നും രക്ഷപ്പെട്ടിട്ടുണ്ട്. മൂന്നു ലക്ഷത്തിലേറെ ജീവന്‍ രക്ഷിക്കപ്പെട്ടു.


    ഉജ്ജ്വല യോജന


    പുക നിറഞ്ഞ അടുക്കളകള്‍ കാരണം എത്രയോ അമ്മമാര്‍, സഹോദരിമാര്‍, പെണ്‍മക്കള്‍ എന്നിവര്‍ക്കു പല രോഗങ്ങളും ബാധിക്കുന്നുണ്ട്. അതു കുടുംബങ്ങളെയാകെ ബാധിക്കുന്നു. അവരുടെ അധ്വാനം ഏറെ സമയവും വിറക് ശേഖരിക്കുന്നതിനു ചെലവഴിക്കേണ്ടിവരുന്നു. ഉജ്ജ്വല യോജന പ്രകാരം ഇത്തരം സഹോദരിമാര്‍ക്കും പെണ്‍മക്കള്‍ക്കും 6 കോടിയിലധികം പാചക വാതക കണക്ഷനുകള്‍ ഗവണ്‍മെന്റ് നല്‍കിയിട്ടുണ്ട്.


    പ്രധാനമന്ത്രി ജന്‍ ആരോഗ്യ അഭിയാന്‍


    ലോകത്തിലെ ഏറ്റവും ബൃഹത്തായ ആരോഗ്യസംരക്ഷണ പദ്ധതിയായ പ്രധാനമന്ത്രി ജന്‍ ആരോഗ്യ അഭിയാന്‍ പദ്ധതി പ്രകാരം ഗുരുതരമായ രോഗബാധയുണ്ടാകുന്ന കുടുംബത്തിനു പ്രതിവര്‍ഷം അഞ്ചു ലക്ഷം രൂപയുടെ വരെ സൗജന്യചികില്‍സ ലഭിക്കും.
    നാലുമാസ കാലയളവില്‍ കുറഞ്ഞത് പത്ത് ലക്ഷം ദരിദ്രര്‍ ഈ പദ്ധതിയുടെ കീഴില്‍ ആശുപത്രികളില്‍ നിന്ന് സൗജന്യ ചികിത്സ നേടിയിട്ടുണ്ട്.


    ബീമ യോജന
    പ്രധാനമന്ത്രി സുരക്ഷാ ബീമ യോജന പ്രകാരം പ്രതിമാസം ഒരു രൂപയുടെയും പ്രധാനമന്ത്രി ജീവന്‍ജ്യോതി ബീമ യോജന പ്രകാരം 90 പൈസയുടെയും പ്രീമിയത്തില്‍ ദരിദ്രരായ 21 കോടി സഹോദരീസഹോദരന്‍മാര്‍ക്ക് ഇന്‍ഷുറന്‍സ് കവറേജ് ലഭ്യമാക്കിയിട്ടുണ്ട്.


    ദേശീയ പോഷകാഹാര ദൗത്യം
    പോഷകാഹാരക്കുറവ് അനുഭവിക്കുന്നവരില്‍ പോഷകാഹാരക്കുറവു വരുത്തുന്ന ഘടകങ്ങള്‍ ഇല്ലാതാക്കാന്‍ ഗവണ്‍മെന്റ് ദേശീയ പോഷകാഹാര മിഷന്‍ ആരംഭിച്ചിട്ടുണ്ട്.


    മിഷന്‍ ഇന്ദ്രധനുഷ്
    
    വിദൂര, ഗോത്രവര്‍ഗ മേഖലകളില്‍ ജീവിക്കുന്ന കുട്ടികള്‍ക്കും ഗര്‍ഭിണികള്‍ക്കും പ്രതിരോധ കുത്തിവെപ്പുകള്‍ ലഭ്യമാക്കുന്നതിന് മിഷന്‍ ഇന്ദ്രധനുഷിനു ഗവണ്‍മെന്റ് തുടക്കമിട്ടു. തത്ഫലമായി, രാജ്യം 'എല്ലാവര്‍ക്കും പ്രതിരോധം' എന്ന ലക്ഷ്യത്തിലേക്ക് അതിവേഗം നീങ്ങുകയാണ്.


    പുതിയ എയിംസ്
    തമിഴ്‌നാട്ടിലെ മധുരയില്‍നിന്നു ജമ്മു കാശ്മീരിലെ പുല്‍വാമ വരെയും ഗുജറാത്തിലെ രാജ്‌കോട്ടില്‍ നിന്ന് അസമിലെ കാമുദ്രില്‍ നിന്നുവരെയും പുതിയ 'എയിംസ്' സ്ഥാപിക്കപ്പെട്ടുവരികയാണ്.


    യോഗ
    പുതിയ ആയുര്‍വേദ സയന്‍സ് ഇന്‍സ്റ്റിറ്റ്യൂട്ടുകള്‍ സ്ഥാപിക്കുകയും ശാരീരികവും മാനസികവുമായ ക്ഷേമത്തിനായി യോഗ പ്രോത്സാഹിപ്പിക്കുകയും ചെയ്യുന്നു.


    
    പാര്‍പ്പിടം


    ഗ്രാമീണ ഭവന നിര്‍മാണം


    കഴിഞ്ഞ നാലര വര്‍ഷത്തിനുള്ളില്‍, ഗവണ്‍മെന്റിന്റെ ഗ്രാമീണ ഭവനനിര്‍മാണ പദ്ധതി പ്രകാരം ഒരു കോടി 30 ലക്ഷം വീടുകള്‍ നിര്‍മിക്കപ്പെട്ടു. എന്നാല്‍, 2014 നുമുമ്പുള്ള 5 വര്‍ഷം 25 ലക്ഷം വീടുകള്‍ മാത്രമാണ് നിര്‍മിക്കപ്പെട്ടിരുന്നത്.


    റിയല്‍ എസ്റ്റേറ്റ് റെഗുലേറ്ററി ആക്ട്
    റേര നിയമം നടപ്പിലാക്കുന്നതിലൂടെ, വീടുകളുടെ നിര്‍മാണം സമയബന്ധിതമായി പൂര്‍ത്തിയാക്കി കൈമാറുന്നുവെന്നും വീടു വാങ്ങുന്നവര്‍ അധ്വാനിച്ച് ഉണ്ടാക്കുന്ന പണം നഷ്ടമാകുന്നില്ലെന്നും ഗവണ്‍മെന്റ് ഉറപ്പാക്കുന്നു. ഈ നിയമം നടപ്പാക്കിയതിനുശേഷം ഏകദേശം 35,000 'റിയല്‍ എസ്റ്റേറ്റ് പ്രോജക്ടുകള്‍' റജിസ്റ്റര്‍ ചെയ്യപ്പെട്ടു. അവിടെ ലക്ഷക്കണക്കിന് വീടുകള്‍ നിര്‍മിച്ചു കുടുംബങ്ങള്‍ക്ക് കൈമാറി.


    പ്രധാനമന്ത്രി ആവാസ് യോജന
    പ്രധാനമന്ത്രി ആവാസ് യോജന പ്രകാരം താഴ്ന്ന വരുമാനക്കാര്‍ക്ക് ഗവണ്‍മെന്റ് ആറര ശതമാനം പലിശ സബ്‌സിഡി നല്‍കിവരുന്നു.


    പ്രധാനമന്ത്രി സൗഭാഗ്യ യോജന
    ഇപ്പോള്‍ ഓരോ ഗ്രാമവും വൈദ്യുതീകരിച്ചു. പ്രധാനമന്ത്രി സൗഭാഗ്യ യോജനയുടെ കീഴില്‍ 2 കോടി 47 ലക്ഷം വീടുകളിള്‍ വൈദ്യുതി കണക്ഷന്‍ നല്‍കി.


    ഭിന്നശേഷി സൗഹൃദ ഉദ്യമങ്ങള്‍


    അടല്‍ജി സ്ഥാപിച്ച സാമൂഹികക്ഷേമ-ശാക്തീകരണ മന്ത്രാലയം ദിവ്യാംഗരെ സഹായിക്കാന്‍ ക്യാംപുകള്‍ സംഘടിപ്പിക്കാന്‍ ആരംഭിച്ചു.


    കഴിഞ്ഞ നാലര വര്‍ഷത്തിനിടെ എല്ലാ മാസവും ഗവണ്‍മെന്റ് ശരാശരി 140 ക്യാമ്പുകള്‍ സംഘടിപ്പിച്ചുവരികയാണ്. ഈ കാലയളവില്‍, 700 കോടി രൂപയുടെ സഹായക ഉപകരണങ്ങള്‍ 12 ലക്ഷം ദിവ്യാംഗര്‍ക്കായി തീര്‍ത്തും സുതാര്യമായ രീതിയില്‍ വിതരണം ചെയ്തിട്ടുണ്ട്. സുഗമ ഭാരത് അഭിയാന്റെ കീഴില്‍ ആയിരം ഗവണ്‍മെന്റ് കെട്ടിടങ്ങളും 650 റെയില്‍വേ സ്റ്റേഷനുകളും ദിവ്യാംഗര്‍ക്കു പൂര്‍ണമായും ഉപയോഗിക്കാവുന്ന വിധത്തിലാക്കി.
    രാജ്യം മുഴുവന്‍ വ്യാപകമായി ദിവ്യാംഗര്‍ക്കായി ഒരു ചിഹ്നഭാഷ രൂപീകരിക്കാനുള്ള പ്രവര്‍ത്തനങ്ങള്‍ ആരംഭിച്ചു.


    2016ലെ ഭിന്നശേഷിക്കാരുടെ അവകാശങ്ങള്‍ നിയമം


    2016 ലെ ഭിന്നശേഷിക്കാരുടെ അവകാശങ്ങള്‍ നിയമത്തിലൂടെ ഗവണ്‍മെന്റ് അവര്‍ക്ക് വിദ്യാഭ്യാസം, സാമൂഹ്യ സുരക്ഷ, തൊഴില്‍ എന്നിവയ്ക്കു തുല്യ അവസരം ലഭ്യമാക്കി.


    ദരിദ്രര്‍ക്കു സംവരണം


    ജനറല്‍ വിഭാഗത്തില്‍പെട്ടവരുടെ സംവരണത്തിന്റെ ആനുകൂല്യം വിപുലീകരിക്കുന്നതിനായി ഭരണഘടനയുടെ 103-ാം ഭേദഗതി പാസാക്കുകവഴി കഴിഞ്ഞ പാര്‍ലമെന്റിന്റെ ശീതകാല സമ്മേളനത്തില്‍ ചരിത്രപരമായ തീരുമാനം കൈക്കൊണ്ടു.


    21-ാം നൂറ്റാണ്ടിലെ യുവാക്കളുടെ പ്രതീക്ഷകള്‍ക്കും സ്വപ്‌നങ്ങള്‍ക്കുമായി


    കൗശല്‍വികാസ് അഭിയാന്‍


    സ്വാശ്രയത്വം മോഹിക്കുന്ന യുവത്വത്തിന്റെ സ്വപ്നങ്ങളെ മുന്‍നിര്‍ത്തി കൗശല്‍ വികാസ് അഭിയാനു തുടക്കമിട്ടു. ഈ അഭിയാന്‍ പ്രകാരം കഴിഞ്ഞ നാലു വര്‍ഷത്തിനിടയില്‍ ഓരോ വര്‍ഷവും ശരാശരി ഒരു കോടി യുവാക്കള്‍ വിവിധ മേഖലകളിലായി നൈപുണ്യ പരിശീലനം നേടിയിട്ടുണ്ട്.


    പ്രധാനമന്ത്രി മുദ്ര യോജന
    പ്രഫഷണല്‍, ബിസിനസ് ആവശ്യങ്ങള്‍ക്കുള്ള വായ്പ ലഭ്യമാക്കുന്ന പ്രധാനമന്ത്രി മുദ്ര യോജന പ്രകാരം ഒരു ജാമ്യവും ഇല്ലാതെ ഏഴു ലക്ഷം കോടി രൂപ വായ്പയായി വിതരണം ചെയ്തു. ഇതുകൊണ്ട് 15 കോടിയിലധികം പേര്‍ക്ക് പ്രയോജനം ലഭിച്ചു. ആദ്യമായി വായ്പയെടുക്കുന്ന 4 കോടി 26 ലക്ഷത്തിലധികം പേര്‍ക്ക് ഈ പദ്ധതി പ്രകാരം ബിസിനസ് തുടങ്ങാന്‍ കഴിഞ്ഞു.


    സ്റ്റാര്‍ട്ടപ്പ് ഇന്ത്യ
    സ്റ്റാര്‍ട്ടപ്പ് ഇന്ത്യയ്ക്കും സ്റ്റാന്‍ഡ് അപ്പ് ഇന്ത്യയ്ക്കും കീഴില്‍ യുവാക്കളെ സ്വയംപര്യാപ്തരാക്കുന്നതിന് സാമ്പത്തിക സഹായം ലഭ്യമാക്കുന്നുണ്ട്. അതിന്റെ ഫലമായി സ്റ്റാര്‍ട്ടപ്പുകളുടെ ലോകത്ത് ഇന്ത്യ ഇന്ന് മുന്‍പന്തിയില്‍ നില്‍ക്കുന്ന രാജ്യമായി.


    പ്രധാനമന്ത്രി റോസ്ഗാര്‍ പ്രോത്സാഹന്‍ യോജന
    നികുതി ഇളവു വഴി തൊഴില്‍ സൃഷ്ടിക്കല്‍ പദ്ധതിയെ പ്രധാനമന്ത്രി റോസ്ഗാര്‍ പ്രോത്സാഹന്‍ യോജനയുടെ കീഴില്‍ ഗവണ്‍മെന്റ് യോജിപ്പിച്ചു. ഈ പദ്ധതിയുടെ കീഴില്‍ ഒരു യുവാവിന് പുതിയ ജോലി ലഭിച്ചുകഴിഞ്ഞാല്‍ തൊഴില്‍ദാതാവ് നല്‍കേണ്ട 12% ഇ.പി.എസും ഇ.പി.എഫും ആദ്യ മൂന്ന് വര്‍ഷത്തേക്ക് ഗവണ്‍മെന്റ് നല്‍കും. ഒരു കോടിയിലധികം യുവജനങ്ങള്‍ക്ക് ഇതിനകം തന്നെ ഇതുകൊണ്ടുള്ള പ്രയോജനം ലഭിച്ചിട്ടുണ്ട്.


    പുതിയ സ്ഥാപനങ്ങള്‍
    7 ഐ.ഐ.ടികള്‍, 7 ഐ.ഐ.എമ്മുകള്‍ 14 ഐ.ഐ.ഐ.ടികള്‍, 1 എന്‍.ഐ.ടി, 4 എന്‍.ഐ.ഡി എന്നിവ സ്ഥാപിച്ചു. രാജ്യത്തെ ഗവേഷണ പ്രവര്‍ത്തനങ്ങള്‍ പ്രോത്സാഹിപ്പിക്കുന്നതിനായി സ്‌കോളര്‍ഷിപ്പുകളും ഫെല്ലോഷിപ്പുകളും 25% വര്‍ദ്ധിപ്പിക്കാന്‍ തീരുമാനിച്ചിട്ടുണ്ട്.
    103 കേന്ദ്രീയവിദ്യാലയങ്ങള്‍ തുറന്നു. ഗ്രോത്ര വിഭാഗങ്ങള്‍ കൂടുതലുള്ള താലൂക്കുകളില്‍ ഏകലവ്യ മോഡല്‍ അവശ്യവിദ്യാലയങ്ങള്‍ സ്ഥാപിച്ചു, 62 പുതിയ നവോദയ വിദ്യാലങ്ങള്‍ ആരംഭിച്ചു.
    ആശയങ്ങളെ നൂതനാശയങ്ങളാക്കുന്നതിനായി 5,000ലധികം 'അടല്‍ തിങ്കറിംഗ് ലാബു'കളും ഗവണ്‍മെന്റ് ആരംഭിക്കുന്നു.


    ഖേലോ ഇന്ത്യാ
    യുവകേന്ദ്രീകൃത 'ഖേലോ ഇന്ത്യ' പരിപാടിയുടെ ഭാഗമായി രാജ്യത്തിന്റെ വിവിധ കോണുകളില്‍ നിന്നും പ്രതിഭയുള്ള കായികതാരങ്ങളെ കണ്ടെത്തുന്നതിന് ഗവണ്‍മെന്റ് പരിശ്രമിക്കുന്നു.


    സ്ത്രീശാക്തീകരണം
    പ്രധാനമന്ത്രി മുദ്രായോജനയുടെ കീഴില്‍ പരമാവധി നേട്ടമുണ്ടാക്കിയത് സ്ത്രീകളാണ്. രാജ്യത്താകമാനം ഇതുവരെ മുദ്രാവായ്പനേടിയ 15 കോടി വായ്പക്കാരില്‍ 73%വും സ്ത്രീ സംരംഭകര്‍ക്കാണ് വിതരണം ചെയ്തത്.
    ദീനദയാല്‍ അന്ത്യോദയ യോജനയുടെ കീഴില്‍ ഏകദേശം 6 കോടി സ്ത്രീകള്‍ സ്വാശ്രയ സംഘങ്ങളിലെ അംഗങ്ങളായി. ഇത്തരം സ്വാശ്രയ സംഘങ്ങള്‍ക്ക് ഗവണ്‍മെന്റ് 75,000 കോടി രൂപയുടെ വായ്പ ലഭ്യമാക്കിയിട്ടുണ്ട്. 2014 ന് മുമ്പുള്ള നാലുവര്‍ഷം നല്‍കിയ വായ്പയുടെ രണ്ടര ഇരട്ടിയാണ് ഈ തുക.
    ഗവണ്‍മെന്റ് കമ്പനികള്‍ക്ക് ആവശ്യമുള്ള വസ്തുക്കളില്‍ കുറഞ്ഞപക്ഷം 3%മെങ്കിലും വനിതാ സംരംഭകരുടെ സംരംഭങ്ങളില്‍ നിന്ന് വാങ്ങണമെന്നത് നിയമപരമാക്കി.
    സൈന്യത്തില്‍ ഷോര്‍ട്ട് സര്‍വീസ് കമ്മിഷന് കീഴില്‍ തെരഞ്ഞെടുക്കപ്പെടുന്ന വനിതകളെ തങ്ങളുടെ പുരുഷ സഹപ്രവര്‍ത്തകരുടേതുപോലെ സുതാര്യമായ തെരഞ്ഞെടുപ്പ് പ്രക്രിയയിലൂടെ സ്ഥിരം കമ്മിഷനായി പരിഗണിക്കുന്നു.
    പ്രസവാവധി 12 ആഴ്ചയില്‍ നിന്നും 26 ആഴ്ചയായി ഉയര്‍ത്തി


    കര്‍ഷകക്ഷേമം
    കര്‍ഷകരുടെ വരുമാനം ഇരട്ടിയാക്കുകയെന്ന ലക്ഷ്യത്തിനായി ഗവണ്‍മെന്റ് രാവും പകലും കഠിനപ്രയത്‌നം നടത്തുകയാണ്. കര്‍ഷകര്‍ക്ക് ഉപകരണങ്ങളും വിത്തുകളും വാങ്ങുന്നതുമുതല്‍ ഉല്‍പ്പന്നം വില്‍ക്കുന്നതിന് വേണ്ടി കൊണ്ടുപോകുന്നത് വരെയുള്ള കാര്‍ഷിക പ്രവര്‍ത്തനങ്ങള്‍ക്ക് മെച്ചപ്പെട്ട സൗകര്യങ്ങള്‍.
    കര്‍ഷകര്‍ക്ക് അവരുടെ വിളകള്‍ക്ക് മികച്ച വില, പുതിയ വിപണിയുമായി ബന്ധപ്പെടല്‍, അവര്‍ക്ക് അധികവരുമാനത്തിനുള്ള സഹായം എന്നിവ ലഭ്യമാക്കുന്ന
    22 വിളകള്‍ക്ക് അവയുടെ ഉല്‍പ്പാദനചെലവിന്റെ ഒന്നരയിരട്ടി വരുന്ന മിനിമം താങ്ങുവില-എം.എസ്.പി നിശ്ചയിക്കുകയെന്ന ചരിത്രപരമായ തീരുമാനം ഗവണ്‍മെന്റ് കൈക്കൊണ്ടു.
    ശാസ്ത്രീയ കൃഷി രീതികളിലൂടെ കര്‍ഷകരെ സഹായിക്കുന്നതിനായി രാജ്യത്തങ്ങോളമിങ്ങോളം കൃഷി വിജ്ഞാന്‍ കേന്ദ്രങ്ങള്‍ വര്‍ദ്ധിപ്പിച്ചു.
    മണ്ണിന്റെ ആരോഗ്യത്തെക്കുറിച്ച് കര്‍ഷകര്‍ക്ക് വിവരം നല്‍കുന്നതിനായി 17 കോടിയിലധികം സോയില്‍ ഹെല്‍ത്ത് കാര്‍ഡുകള്‍ വിതരണം ചെയ്തു.
    യൂറിയയുടെ ലഭ്യത ഉറപ്പുവരുത്തുന്നതിനും അതിന്റെ ദുരുപയോഗം തടയുന്നതിനും 100 ശതമാനം വേപ്പണ്ണപുരട്ടിയ യൂറിയ ലഭ്യമാക്കി.
    ജലസേചനം എന്ന കടമ്പ കര്‍ഷകര്‍ അഭിമുഖീകരിക്കുന്നത് ഒഴിവാക്കുന്നതിനായി പൂര്‍ത്തിയാകാതിരുന്ന 99 പഴയ ജലസേചന പദ്ധതികള്‍ ഗവണ്‍മെന്റ് പൂര്‍ത്തിയാക്കുന്നു. അടുത്ത ഏതാനും മാസങ്ങള്‍ക്കുള്ളില്‍ ഇതില്‍ 71 എണ്ണം പൂര്‍ത്തിയാകും. ഓരോ തുള്ളി ജലത്തിന്റെയും ഉപയോഗം ഉറപ്പുവരുത്തുന്നതിനായി സൂക്ഷ്മ ജലസേചന പദ്ധതികളും ഗവണ്‍മെന്റ് പ്രോത്സാഹിപ്പിക്കുന്നു.
    വിളനാശം മൂലമുള്ള പ്രതിസന്ധിയില്‍ നിന്നും കര്‍ഷകരെ സംരക്ഷിക്കുന്നതിനായി പ്രധാനമന്ത്രി ഫസല്‍ ഭീമാ യോജനയിലൂടെ കുറഞ്ഞ പ്രിമിയത്തില്‍ വിള ഇന്‍ഷ്വറന്‍സ് ലഭ്യമാക്കുന്നുണ്ട്.
    കര്‍ഷകര്‍ക്ക് വിപണി ലഭ്യത ഉറപ്പാക്കുന്നതിനായി 1,500 ലധികം മണ്ഡികള്‍ ഓണ്‍ലൈനിലൂടെ ബന്ധിപ്പിക്കുന്നതിനുള്ള പദ്ധതിക്ക് തുടക്കം കുറിച്ചു. പാടത്തുനിന്നും വിപണിയിലെത്തുന്നതിനിടയിലുള്ള വിളനാശം കുറയ്ക്കുന്നതിനും ശരിയായ സംഭരണം ഉറപ്പാക്കുന്നതിനുമായി അതിവേഗത്തില്‍ കോള്‍ഡ് സ്‌റ്റോറേജ് സംവിധാനം വര്‍ദ്ധിപ്പിച്ചു.
    കര്‍ഷകര്‍ക്ക് പാടത്തുണ്ടാകുന്ന വിള അവശിഷ്ടങ്ങളില്‍ നിന്ന് അധികവരുമാനം ഉണ്ടാക്കുന്നതിനായി 'മാലിന്യത്തില്‍ നിന്ന് സമ്പത്തിലേക്ക്' പ്രചരപരിപാടികള്‍ സംഘടിപ്പിച്ചു.
    നീല വിപ്ലവ പദ്ധതിയുടെ കീഴില്‍ ഗവണ്‍മെന്റ് മത്സ്യത്തൊഴിലാളികള്‍ക്ക് ആഴക്കടല്‍ മത്സ്യബന്ധനത്തിന് പരിശീലനം നല്‍കുകയും ആധുനിക മത്സ്യബന്ധന ട്രോളറുകള്‍ വാങ്ങുന്നതിന്‌സാമ്പത്തിക സഹായം ലഭ്യമാക്കുകയും ചെയ്യുന്നു.


    നമാമി ഗംഗേ
    -'നമാമി ഗംഗേ മിഷന്റെ' കീഴില്‍ ഇതിനകം 25,500 കോടി രൂപയുടെ പദ്ധതികള്‍ക്ക് അംഗീകാരം നല്‍കി.
    -പ്രധാനപ്പെട്ട ഒരു ഡസല്‍ ചാലുകളെ തിരിച്ചുവിട്ടുകൊണ്ടും, വ്യവസായ മാലിന്യങ്ങള്‍ ഒഴുകിവരുന്നത് തടഞ്ഞും നിരവധി മലിനജല സംസ്‌ക്കരണ പ്ലാന്റുകള്‍ നഗരങ്ങളില്‍ സ്ഥാപിച്ചും ഗംഗാ നദിയെ ശുചീകരിക്കുകയെന്ന ദൗത്യത്തിലാണ് ഗവണ്‍മെന്റ് ഏര്‍പ്പെട്ടിരിക്കുന്നത്.


    ഡിജിറ്റല്‍ ഇന്ത്യ
    2014ല്‍ രാജ്യത്തെ 59 ഗ്രാമപഞ്ചായത്തുകളിലാണ് ഡിജിറ്റല്‍ കണക്ടിവിറ്റിയുണ്ടായിരുന്നത്. ഇന്ന് ഒരു ലക്ഷത്തി പതിനാറായിരം ഗ്രാമപഞ്ചായത്തുകള്‍ ഒപ്റ്റിക്കല്‍ ഫൈബറിലൂടെ ബന്ധിപ്പിക്കുകയും 40,000 ഗ്രാമപഞ്ചായത്തുകള്‍ക്ക് വൈ-ഫൈ ഹോട്ട് സ്‌പോട്ടുകള്‍ ലഭ്യമാക്കുകയും ചെയ്തു.
    2014ല്‍ 84 പൊതു സേവനകേന്ദ്രങ്ങളാണുണ്ടായിരുന്നത്. ഇന്ന് അവയുടെ എണ്ണം മൂന്നുലക്ഷത്തിലധികമായി. ഇതില്‍ 2 ലക്ഷത്തില്‍ പന്ത്രണ്ടായിരം കേന്ദ്രങ്ങള്‍ ഗ്രാമപഞ്ചായത്തുകളിലാണ് ആരംഭിച്ചിരിക്കുന്നതും.


    സഹകരണം ഫെഡറലിസം
    ഭരണഘടനയില്‍ കൊത്തിവച്ചിട്ടുള്ള സഹകരണ ഫെഡറലിസത്തിന്റെ ശക്തിവര്‍ദ്ധിപ്പിക്കുന്നതിന് ഗവണ്‍മെന്റ് നിരന്തരമായി പ്രവര്‍ത്തിച്ചു. ഈ ലക്ഷ്യത്തിന്റൈ ഭാഗമായി ധനകാര്യകമ്മിഷന്റെ ശിപാര്‍ശപ്രകാരം സംസ്ഥാനങ്ങള്‍ക്ക് 10% അധികം നികുതി വിഹിതം നല്‍കുന്നതിനുള്ള തീരുമാനം ഗവണ്‍മെന്റ് കൈക്കൊണ്ടു.


    സാമ്പത്തിക ഉള്‍ച്ചേരല്‍
    'ജന്‍ധന്‍ യോജന'വഴി രാജ്യത്ത് 34 കോടി ബാങ്ക് അക്കൗണ്ടുകള്‍ ആരംഭിക്കുകയും ഇപ്പോള്‍ രാജ്യത്തെ മിക്കവാറും കുടുംബങ്ങളെയും ബാങ്കിംഗ് സംവിധാനവുമായി ബന്ധിപ്പിക്കുകയും ചെയ്തു. ഒരു അന്തര്‍ദ്ദേശിയ ഏജന്‍സിയുടെ അഭിപ്രായത്തില്‍ 2014 മുതല്‍ 2017 വരെ ലോകത്ത് ആരംഭിച്ച ബാങ്ക് അക്കൗണ്ടുകളില്‍ 55%വും ഇന്ത്യയില്‍ മാത്രമായിരുന്നു. ഇന്ന് ജന്‍ധന്‍ അക്കൗണ്ടുകളില്‍ നിഷേപിച്ചിരിക്കുന്ന 88,000 കോടി രൂപ മാറിവരുന്ന സമ്പാദ്യശീലത്തിന്റെ ഉദാഹരണമാണ്. ജന്‍ ധന്‍ പദ്ധതികൊണ്ടാണ് എം.ജി.എന്‍.ആര്‍.ഇ.ജി.എ, വിവിധ ഇന്‍ഷ്വറന്‍സ് പദ്ധതികളില്‍ നിന്നുള്ള നേട്ടങ്ങള്‍, സ്‌കോളര്‍ഷിപ്പുകള്‍, പെന്‍ഷനുകള്‍, ഒട്ടുമിക്ക മറ്റ് ഗവണ്‍മെന്റ് സഹായങ്ങളും പാവപ്പെട്ടവരുടെ അക്കൗണ്ടുകളിലേക്ക് ഡി.ബി.ടി മുഖാന്തിരം നേരിട്ട് നിക്ഷേപിക്കാനാകുന്നത്.


    അഴിമതിക്കും കള്ളപ്പണത്തിനും എതിരായ പ്രവര്‍ത്തനങ്ങള്‍
    -കള്ളപ്പണം കണ്ടെത്തുന്നതിന് ഒരു പ്രത്യേക അന്വേഷണ സംഘം രൂപീകരിക്കുന്നതിന് അംഗീകാരം.
    -നികുതി സ്വര്‍ഗ്ഗങ്ങള്‍ അറിയപ്പെട്ടിരുന്ന നിരവധി രാജ്യങ്ങളുമായി പുതിയ കരാറുകള്‍ ഒപ്പിട്ടു, നിലവിലെ കരാറുകളിലെ പോരായ്മകള്‍ പരിഹരിക്കുന്നതിന് മറ്റ് രാജ്യങ്ങളുമായും നിരവധി കരാ#്‌റുകള്‍ ഒപ്പിട്ടു.
    - കള്ളപ്പണം കൊണ്ട് സമ്പന്നമായ മേഖലകളെ നികുതിയുടെ പരിപ്രേക്ഷ്യത്തില്‍ കൊണ്ടുവരുന്നതിനായി നിരവധി നിയമങ്ങള്‍ക്ക് രൂപം നല്‍കി.
    -കണക്കില്ലാത്ത വരുമാനവും സമ്പത്തും സ്വയം വെളിപ്പെടുത്തുന്നതിനും ഗവണ്‍മെന്റ് അവസരം നല്‍കി.
    -അഴിമതിക്കും കള്ളപ്പണത്തിനുമെതിരായ ഗവണ്‍മെന്റിീന്റെ യുദ്ധത്തിലെ ഒരു നിര്‍ണ്ണായക നിമിഷമായിരുന്നു കറന്‍സി നിരോധനം.
    -കള്ളപ്പണം ഒഴുക്കിന് ഉത്തരവാദികളായിരുന്ന സംശയാസ്പദമായ 3.38 ലക്ഷം ഷെല്‍ കമ്പനികളെ ഗവണ്‍മെന്റ് റദ്ദാക്കി.
    -ബിനാമി സ്വത്തവകാശ നിയമം കള്ളപ്പണം വെളുപ്പിക്കല്‍ നിയമം നാടുവിട്ട കാമ്പത്തിക കുറ്റവാളികള്‍ക്കെതിരെയുള്ള പുതിയ നിയമം എന്നിവയുടെഅടിസ്ഥാനത്തില്‍ 50,000 കോടി രൂപയിലേറെ ആസ്തികള്‍ കണ്ടുകെട്ടി.
    -2014ന് മുമ്പ് 3.8 കോടി ജനങ്ങളാണ് റിട്ടേണുകള്‍ ഫയല്‍ ചെയ്തിരുന്നതെങ്കില്‍ അത് വര്‍ദ്ധിക്കുകയും 6.8 കോടി ജനങ്ങള്‍ അവരുടെ റിട്ടേണുകള്‍ ഫയല്‍ ചെയ്യാന്‍ രംഗത്തുവരികയുംചെയ്തു. ഇന്ന് തങ്ങള്‍ സംഭാവനചെയ്യുന്ന ഓരോ പൈസയും രാജ്യനിര്‍മ്മാണത്തിന് സത്യസന്ധമായി ചെലവഴിക്കുമെന്ന വിശ്വാസം നികുതിദായകര്‍ക്കുണ്ട്.
    - നേരിട്ടുള്ള ആനുകൂല്യ കൈമാറ്റം വികസിപ്പിച്ചതിന്റെ ഫലമായി കഴിഞ്ഞ നാലരവര്‍ഷംകൊണ്ട് ആറു ലക്ഷത്തി അന്‍പതിനായിരം കോടി രൂപ ഗുണഭോക്താക്കളുടെ അക്കൗണ്ടുകളിലേക്ക് നേരിട്ട് കൈമാറ്റം ചെയ്തു. ഇതിലൂടെ ഒരുലക്ഷത്തി പതിനായിരം കോടി രൂപ തെറ്റായ കൈകളില്‍ എത്താതെ സംരക്ഷിക്കാന്‍ കഴിഞ്ഞു.
    -യോഗ്യരായ ഗുണഭോക്താക്കളുടെ യഥാര്‍ത്ഥ ആനുകൂല്യങ്ങള്‍ തട്ടിയെടുക്കുന്നതിന് ഇടത്തട്ടുകാര്‍ ഉപയോഗിച്ചിരുന്ന 8 കോടി സംശയകരമായ അക്കൗണ്ടുകള്‍ ഗവണ്‍മെന്റ് ഒഴിവാക്കി.


    ജി.എസ്.ടി
    - ജി.എസ്.ടിപോലെയുള്ള സമഗ്ര നികുതി പരിഷ്‌ക്കണം നടപ്പാക്കിയതിലൂടെ '' ഒരു രാജ്യം-ഒരു നികുതി-ഒരു വിപണി'' എന്ന ആശയം യാഥാര്‍ത്ഥ;്യമായി.


    വ്യാപാരം സുഗമമാക്കല്‍
    പരിഷ്‌ക്കാരങ്ങളുടെ ഫലമായി വ്യാപാരം സുഗമമാക്കലില്‍ 2014ലെ 142ല്‍ നിന്ന് 65 സ്ഥാനം ഉയര്‍ന്ന് ഇന്ത്യയുടെ സ്ഥാനം ഇപ്പോള്‍ 77ല്‍ എത്തി.


    സമ്പദ്ഘടന
    കഴിഞ്ഞ നാലരവര്‍ഷമായി രാജ്യത്തിന്റെ സമ്പദ്ഘടന ശരാശരി 7.3% നിരക്കില്‍ വളരുകയാണ്. അന്താരാഷ്ട്ര വ്യാപാരത്തില്‍ ഇന്ത്യ സവിശേഷമായ പങ്കാണ് വഹിക്കുന്നത്. 2014ല്‍ ലോകത്തെ മൊത്തം ആഭ്യന്തര ഉല്‍പ്പാദനത്തില്‍ ഇന്ത്യയുടെ സംഭാവന 2.6% ആയിരുന്നെങ്കില്‍ പുതിയ റിപ്പോര്‍ട്ടുകള്‍ പ്രകാരം 2017ല്‍ അത് 3.3% ആയിരുന്നു. ഇന്ത്യ ലോകത്തെ ആറാമത്തെ വലിയ സമ്പദ്ഘടനയായി ഉയര്‍ന്നു.


    മേക്ക് ഇന്‍ ഇന്ത്യ
    -ഇന്ന് ലോകത്ത് രണ്ടാമത്തെ ഏറ്റവും വലിയ മൊബൈല്‍ നിര്‍മ്മാതാക്കള്‍ ഇന്ത്യയാണ്.
    - ചലിക്കുന്ന ഡീസല്‍ യന്ത്രങ്ങളെ 10,000 കുതിരശക്തിയുള്ള ഇലക്ട്രിക്കല്‍ എഞ്ചിനുകളാക്കി മാറ്റുകയെന്ന നാഴികല്ലും അടുത്തിടെ ഇന്ത്യ കൈവരിച്ചു.
    -മേക്ക് ഇന്‍ ഇന്ത്യ സംരംഭത്തിന്റെ ഭാഗമായി ഏഷ്യയിലെ ഏറ്റവും വലിയ മെഡ്‌ടെക് മേഖല ആന്ധ്രാപ്രദേശില്‍ സ്ഥാപിച്ചു.
    -ഉത്തര്‍പ്രദേശിലും തമിഴ്‌നാട്ടിലും ആരംഭിച്ച പ്രതിരോധ ഇടനാഴികള്‍ പ്രതിരോധ ഉപകരണങ്ങളുടെ ഉല്‍പ്പാദന സൗകര്യങ്ങള്‍ സ്ഥാപിച്ചുകൊണ്ട് നമ്മുടെ സുരക്ഷ വര്‍ദ്ധിപ്പിക്കുക മാത്രമല്ല, യുവജനങ്ങള്‍ക്ക് തൊഴിലും ലഭ്യമാക്കും.
    -ഇന്നുുവരെയുള്ളതിലെ നമ്മുടെ ഏറ്റവും വേഗതയേറിയ ഏറ്റവും അത്യന്താധുനിക സൗകര്യങ്ങളുള്ള ട്രെയിനായ-'' വന്ദേ ഭാരത് എക്‌സ്പ്രസ്'' വളരെ വേഗം തന്നെ .യാഥാര്‍ത്ഥ്യമാകും.


    വ്യോമയാനം
    കഴിഞ്ഞ നാലുവര്‍ഷവും ഈ മേഖലയില്‍ ഇരട്ടസംഖ്യ വളര്‍ച്ച കാണാനായി. 2017-18ല്‍ 12.30 കോടിയിലധികം ജനങ്ങള്‍ വിമാനത്തില്‍ സഞ്ചരിക്കുകയും ഈ എണ്ണം സ്ഥായിയായി വര്‍ദ്ധിക്കുകയും ചെയ്തു. 'ഉഡാന്‍' പദ്ധതിയുടെ ഭാഗമായി 12 ലക്ഷം സീറ്റുകള്‍ കുറഞ്ഞ നിരക്കില്‍ ആളുകള്‍ക്ക് ലഭ്യമാക്കി. ഇത് സാധാരണക്കാരന് വിമാനയാത്രയ്ക്കുള്ള അവസരമൊരുക്കി.


    വടക്കുകിഴക്കിലെ അടിസ്ഥാന സൗകര്യ വികസനം
    -ഉഡാന്‍ യോജനയുടെ കീഴില്‍ പൂര്‍വ്വ ഇന്ത്യയില്‍ 19 പുതിയ വിമാനത്താവളങ്ങള്‍ നിര്‍മ്മിച്ചു. ഇതില്‍ 5 എണ്ണം വടക്കുകിഴക്കാണ് വരുന്നത്.
    -സിക്കിമിലെ പാക്ക്‌യോങ് വിമാനത്താവളവും ഒഡീഷയിലെ ജാര്‍സുഗുണ്ഡയിലെ വീര്‍ സുരേന്ദ്രന്‍ സായി വിമാനത്താവളവും പൂര്‍ത്തിയായി.
    -വളരെ വര്‍ഷങ്ങളായി അടച്ചിട്ടിരുന്ന ഉത്തര്‍പ്രദേശിലെ ഗോരഖ്പൂര്‍, ബിഹാറിലെ ബാറൗണി, ജാര്‍ഖണ്ഡിലെ സിന്‍ധ്രി എന്നീ വളം നിര്‍മ്മാണ ശാലകളുടെ പുനരുദ്ധാരണ പ്രവര്‍ത്തനങ്ങള്‍ അതിവേഗത്തില്‍ പുരോഗമിക്കുകയാണ്.
    -ഏകദേശം 13,000 കോടി രൂപ വകയിരുത്തിക്കൊണ്ട് ആരംഭിച്ച ' ഊര്‍ജ്ജ ഗംഗാ പരിയോജന'' കിഴക്കേ ഇന്ത്യയിലെ വിവിധ നഗരങ്ങളില്‍ വാതകപൈപ്പുലൈനുകളുമായി ബന്ധപ്പെട്ടുള്ള നിരവധി പദ്ധതികളുടെ വ്യവസായ അടിത്തറ വിപുലമാക്കാന്‍ സഹായിക്കും.
    -ആസാമിനെയും അരുണാചല്‍ പ്രദേശിനേയും ബന്ധിപ്പിക്കുന്ന ഭുപേന്‍ ഹസാരികയുടെ പേരു നല്‍കിയ ദോലാ സാദിയാ പാലം ഇതിനകം തന്നെ രാജ്യത്തിന് സമര്‍പ്പിച്ചുകഴിഞ്ഞു.
    -ഗവണ്‍മെന്റ് വൈദ്യുതീകരിച്ച 18,000 ഗ്രാമങ്ങളില്‍ 13,000 വും കിഴക്കന്‍ ഇന്ത്യയിലാണ്. അതില്‍ തന്നെ 5000 ഗ്രാമങ്ങള്‍ വടക്കു കിഴക്ക് പ്രദേശങ്ങളില്‍ വളരെ ഉള്ളിലുള്ളതുമാണ്.
    -വടക്കുകിഴക്കന്‍ മേഖലകയിലെ ഏകദേശം എല്ലാ റെയില്‍വേ ലൈനുകളും ബ്രോഡ് ഗേജുകളാക്കി കഴിഞ്ഞു.
    -8 സംസ്ഥാനങ്ങളുടെയും തലസ്ഥാന നഗരങ്ങളെ റെയിലിലൂടെ ബന്ധിപ്പിക്കുന്നതിനുള്ള പരിശ്രമങ്ങള്‍ നടന്നുവരികയാണ്. ഇതിനായി ഏകദേശം 50,000 കോടി രൂപയുടെ 15 പുതിയ റെയില്‍വേ ലൈനുകളുടെ നിര്‍മ്മാണം പുരോഗമിക്കുകയാണ്.


    ദേശീയ സുരക്ഷ ശക്തിപ്പെടുത്തുക.
    -അതിര്‍ത്തിയിലെ തീവ്രവാദകേന്ദ്രങ്ങളില്‍ മിന്നലാക്രമണം നടത്തി ഇന്ത്യ തങ്ങളുടെ നയവും തന്ത്രവും വ്യക്തമാക്കി.
    -ന്യൂക്ലിയര്‍ ട്രയാഡ് ശേഷിയുള്ള ചുരുക്കം ചില രാജ്യങ്ങളോടൊപ്പം കഴിഞ്ഞ വര്‍ഷം ഇന്ത്യയും ചേര്‍ന്നു.
    -നാലു പതിറ്റാണ്ടുകളായി മുടങ്ങിക്കിടന്ന ഒരു റാങ്ക് ഒരു പെന്‍ഷന്‍ എന്ന ആവശ്യം ഗവണ്‍മെന്റ് പൂര്‍ത്തീകരിക്കുക മാത്രമല്ല, 10,700 കോടി രൂപയുടെ കുടിശിക 20 ലക്ഷം വിമുക്തഭടന്മാര്‍ക്കായി വിതരണം ചെയ്യുകയുംചെയ്തു.
    -വളരെ പതിറ്റാണ്ടുകളുടെ ഇടവേളയ്ക്ക് ശേഷം വരുന്ന മാസങ്ങളില്‍ അതിന്റെ ഏറ്റവും പുതുതലമുറ അത്യന്താധുനിക ഫൈറ്റര്‍ വിമാനമായ റഫേലിനെ സ്വീകരിക്കാന്‍ ഇന്ത്യന്‍ വ്യോമസേന തയാറെടുക്കുകയാണ്. ഇത് അതിന്റെ പ്രഹരശേഷി വര്‍ദ്ധിപ്പിക്കും.
    -കഴിഞ്ഞ കുറച്ചുവര്‍ഷങ്ങളായി മാവോയിസ്റ്റ് മേഖലയിലുള്ള റെക്കാര്‍ഡ് എണ്ണം ചെറുപ്പക്കാര്‍ മുഖ്യധാരയില്‍ ചേരുന്നതിനായി മുന്നോട്ടുവന്നിട്ടുണ്ട്.
    -കഴിഞ്ഞ വര്‍ഷം രാജ്യത്തിന് സമര്‍പ്പിച്ച പോലീസ് സ്മാരകം അവരുടെ ത്യാഗങ്ങളെ ആദരിക്കുന്നതിനും ഭാവി തലമുറയ്ക്ക് അവരുടെ ത്യാഗത്തിന്റെ സ്മരണകള്‍ സംരഷിക്കുന്നതിനും വേണ്ടിയാണ്.


    ജമ്മു-കാഷ്മീരിന്റെയും ലഡാക്കിന്റെയും വികസനം
    -ഗവണ്‍മെന്റിന്റെ പരിശ്രമത്തിന്റെ ഭാഗമായി സംസ്ഥാനത്ത് വികസനത്തിന് അനുകൂലമായ ഒരു സാഹചര്യം സൃഷ്ടിക്കാനായിട്ടുണ്ട്.
    -നഗര തദ്ദേശസ്ഥാപനങ്ങളിലേക്ക് 13 വര്‍ഷത്തിന് ശേഷവും പഞ്ചായത്തുകളില്‍ 7 വര്‍ഷത്തിന് ശേഷവും അടുത്തിടെ നടന്ന തെരഞ്ഞെടുപ്പ് 70 ശതമാനം വോട്ടര്‍മാരുടെ ആവേശകരമായ പങ്കാളിത്തത്തോടെ വളരെ സമാധാനത്തോടെയാണ് നടന്നത്.
    -ജമ്മു-കാഷ്മീരിന്റെ വികസനത്തിനായി ഗവണ്‍മെന്റ് 80,000 കോടി രൂപയുടെ ഒരു പാക്കേജ് പ്രഖ്യാപിച്ചിട്ടുണ്ട്. ഈ പദ്ധതിയുടെ കീഴില്‍ ആരോഗ്യം, വിദ്യാഭ്യാസം അടിസ്ഥാനസൗകര്യം എന്നിവയിലുള്‍പ്പെടുന്ന 66,000 കോടി രൂപയുടെ പദ്ധതികള്‍ക്ക് ഇതിനകം അംഗീകാരം നല്‍കിക്കഴിഞ്ഞിട്ടുമുണ്ട്.


    നവ ഇന്ത്യയുടെ സ്രഷ്ടാക്കള ആദരിക്കല്‍
    - മഹാത്മാഗാന്ധിയുടെ ചരമവാര്‍ഷികത്തോടനുബന്ധിച്ച് ദണ്ഡിയിലെ ''ഉപ്പുസത്യാഗ്രഹ സ്മാരകം'' ഗവണ്‍മെന്റ് രാജ്യത്തിന് സമര്‍പ്പിച്ചു.
    -ഡല്‍ഹിയില്‍ നേതാജി സുബാഷ് ചന്ദ്രബോസിന് സമര്‍പ്പിച്ച മ്യൂസിയമായ ക്രാന്തി മന്ദിര്‍ ഈ മാസം പൊതുജനങ്ങള്‍ക്ക് തുറന്നുകൊടുത്തു.
    -നേതാജി സുബാഷ് ചന്ദ്രബോസിന്റെ ആദരസൂചകമായി നേതാജി സുബാഷ് ചന്ദ്രബോസ് ദുരന്തപരിപാലന പുരസ്‌ക്കാരത്തിനും ഗവണ്‍മെന്റ് തുടക്കം കുറിച്ചു.
    - ബാബാ സാഹേബ് അംബേദ്ക്കറുമായി ബന്ധപ്പെട്ട അഞ്ച് പുണ്യസ്ഥലങ്ങളെ ''പഞ്ചതീര്‍ത്ഥ'' എന്ന പേരില്‍ ഗവണ്‍മെന്റ് വികസിപ്പിച്ചു.
    -ലോകത്തെ ഏറ്റവും വലിയ പ്രതിമയായ ' സ്റ്റാറ്റിയു ഓഫ് യൂണിറ്റി' നിര്‍മ്മിച്ചുകൊണ്ട് ഇന്ത്യയുടെ ഉരുക്ക് മനുഷ്യനായ സര്‍ദാര്‍ പട്ടേലിനെ രാജ്യം ആദരിച്ചു.
    -ഇന്ത്യയിലെ ഗ്രോത്രവര്‍ഗ്ഗ സ്വാതന്ത്ര്യ സമരസേനാനികള്‍ക്ക് സ്മാരകമായി വിവിധ സംസ്ഥാനങ്ങളില്‍ ഗവണ്‍മെന്റ് മ്യൂസിയങ്ങള്‍ ആരംഭിക്കും.


    ദേശീയ പുരസ്‌ക്കാരങ്ങള്‍
    മഹാത്മാ മദന്‍മോഹന്‍ മാളവ്യയ്ക്കും അടല്‍ബിഹാരി വാജ്‌പേയിക്കും 2015ല്‍ ഗവണ്‍മെന്റ് ഭാരത്‌രത്‌ന പുരസ്‌ക്കാരം സമ്മാനിച്ചു. ഈ വര്‍ഷം അത് നാനാജി ദേശ്മുഖ്, ഭുപേന്‍ ഹസാരിക, പ്രണാബ് മുഖര്‍ജി എന്നിവര്‍ക്ക് സമര്‍പ്പിച്ചു.
    -ഒരു വിവേചനവുമില്ലാതെ യോഗ്യതയുടെ അടിസ്ഥാനത്തില്‍ ജനങ്ങളുടെ ക്ഷേമത്തിനായി നിസ്വാര്‍ത്ഥമായി പ്രവര്‍ത്തിച്ചവര്‍ക്ക് ദേശീയപുരസ്‌ക്കാരങ്ങള്‍ സമര്‍പ്പിക്കുന്നതിലൂടെ ത്യാഗവും സേവനവും നടത്തിയ മഹദ്‌വ്യക്തികളോടുള്ള രാജ്യത്തിന്റെ പ്രതിജ്ഞാബദ്ധതയാണ് പ്രകടമാക്കുന്നത്.


    പ്രകാഷ് പര്‍വ് ഒഫ് ഗുരു ഗോവിന്ദ്‌സിംഗ്ജി
    -നമ്മുടെ പാരമ്പര്യപ്രകാരം ഗുരുക്കള്‍ക്കും സന്യാസിവര്യര്‍ക്കും ഉന്നതസ്ഥാനമാണ്.
    - ഗുരുഗോവിന്ദ് ജിയുടെ പ്രകാശ് പര്‍വിനെ ആദരിക്കാനായി ഈ മാസം ഗവണ്‍മെന്റ് ഒരു പ്രത്യേക നാണയം പുറത്തിറക്കി.


    ലോക വേദിയില്‍ ഇന്ത്യ
    -ഇന്ന് ഇന്ത്യയുടെ ശബ്ദം ബഹുമാനത്തോടെ അന്താരാഷ്ട്രവേദികളില്‍ കേള്‍ക്കുന്നത് ഗവണ്‍മെന്റിന്റെ നയന്ത്രപരമായ വിജയത്തിന്റെ അളവുകോലാണ്.
    -അടുത്തിടെ വാരണാസിയില്‍ സംഘടിപ്പിച്ച പ്രവാസി ഭാരതീയ ദിവസ് ഈ സത്യം അരക്കിട്ടുറപ്പിച്ചു.
    - ഇന്ത്യയുടെ മുന്‍കൈകൊണ്ട് ജൂണ്‍ 21 അന്താരാഷ്ട്ര യോഗ ദിവസമായി ഐക്യരാഷ്ട്ര സഭ പ്രഖ്യാപിക്കുകയും ഇന്ന് ലോകത്തങ്ങോളമിങ്ങോളം വളരെ ഉത്സാഹത്തോടെ ആഘോഷിക്കുകയും ചെയ്യുന്നു.
    - കഴിഞ്ഞ നാലരവര്‍ഷം കൊണ്ട് വിദേശങ്ങളില്‍ കുടുങ്ങിപ്പോയ 2.26 ലക്ഷത്തിലധികം ഇന്ത്യാക്കാരെ രക്ഷപ്പെടുത്തി രാജ്യത്തേക്ക് മടക്കികൊണ്ടുവന്നു.
    -പരിസ്ഥിതി സംരക്ഷണ മേഖലയില്‍ ഇന്ത്യയ്ക്ക് ലഭിച്ച ഐക്യരാഷ്ട്ര സഭയുടെ പുരസ്‌ക്കാരം ഓരോ ഇന്ത്യക്കാരനും അഭിമാനമുണ്ടാക്കി.
    -ആഗോള സൗരോര്‍ജ്ജ വിപ്ലവത്തിന് ഇന്ത്യ നേതൃത്വം നല്‍കുന്നുവെന്നത് നമുക്കെല്ലാവര്‍ക്കും അഭിമാനിക്കാന്‍ വകനല്‍കുന്നതാണ്. ആന്താരാഷ്ട്ര സൗരോര്‍ജ്ജ കുട്ടായ്മയുടെ ആദ്യ ഉച്ചകോടി കഴിഞ്ഞവര്‍ഷം ഡല്‍ഹിയില്‍ വിജയകരമായി സംഘടിപ്പിടിച്ചു.
    -2022ല്‍ ഇന്ത്യ ജി-20 ഉച്ചകോടിക്ക് ആതിഥ്യമരുളും. ഇന്ത്യന്‍ സ്വാതന്ത്ര്യത്തിന്റെ 75-ാം വാര്‍ഷികം ആഘോഷിക്കുന്ന വര്‍ഷം തന്നെ ഈ ഉച്ചകോടിക്ക് ആതിഥ്യംവഹിക്കുന്നുവെന്നത് ഇന്ത്യയുടെ ആഗോള സ്വാധീനം കൂടുതല്‍ വര്‍ദ്ധിപ്പിക്കും.


    ***
    

    
    (Release ID: 1562216) Visitor Counter : 204
    
    
      Read this release in: English , Hindi , Bengali , Gujarati , Tamil