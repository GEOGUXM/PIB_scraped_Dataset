      PIB Headquarters

      ബിപിസിഎല്‍, ഐഒസി പദ്ധതികള്‍ പ്രധാനമന്ത്രി രാഷ്ട്രത്തിനു സമര്‍പ്പിക്കും
      Posted On: 24 JAN 2019 4:50PM by PIB Thiruvananthpuram

      പ്രധാനമന്ത്രി ശ്രീ നരേന്ദ്ര മോദി 2019 ജനുവരി 27 ന് കൊച്ചി സന്ദര്‍ശിക്കും. ബിപിസിഎല്‍ കൊച്ചി റിഫൈനറിയില്‍ ഉച്ചയ്ക്ക് 2.30 ന് നടക്കുന്ന ചടങ്ങില്‍ വച്ച് ഭാരത് പെട്രോളിയം കോര്‍പ്പറേഷന്റെ ഇന്റഗ്രേറ്റഡ് റിഫൈനറി എക്‌സ്പാന്‍ഷന്‍ പ്രോജക്ട്, ഇന്ത്യന്‍ ഓയില്‍ കോര്‍പ്പറേഷന്റെ മൗണ്ടഡ് ബുള്ളറ്റ് സ്റ്റോറേജ് എന്നിവ പ്രധാനമന്ത്രി രാഷ്ട്രത്തിനു സമര്‍പ്പിക്കും. ബിപിസിഎല്‍ പെട്രോക്കെമിക്കല്‍ റിഫൈനറി സമുച്ചയത്തിന്റെയും, സ്‌കില്‍ ഡെവലപ്‌മെന്റ് ഇന്‍സ്റ്റിറ്റ്യൂട്ടിന്റെയും ശിലാസ്ഥാപനവും ഈ പരിപാടിയില്‍ വച്ച് പ്രധാനമന്ത്രി നിര്‍വ്വഹിക്കും.
      ഇന്റഗ്രേറ്റഡ് റിഫൈനറി എക്‌സ്പാന്‍ഷന്‍ പ്രോജക്ടിലൂടെ ബിപിസിഎല്‍ കൊച്ചി റിഫൈനറി 15.5 മില്യണ്‍ മെട്രിക് ടണ്‍ പ്രതിവര്‍ഷ ശുദ്ധീകരണ ശേഷിയുള്ള ലോകോത്തര ശുദ്ധീകരണശാലയായി ഉയരുമെന്നാണ് കണക്കാക്കുന്നത്. 16504 കോടി രൂപയാണ് പദ്ധതിയുടെ നിര്‍മാണ തുക. പ്രധാനമന്ത്രി ശിലാസ്ഥാപനം നടത്തുന്ന പെട്രോക്കെമിക്കല്‍ റിഫൈനറി സമുച്ചയത്തിന്റെ നിര്‍മാണം 2022 ഓടെയും, സ്‌കില്‍ ഡവലപ്‌മെന്റ് ഇന്‍സ്റ്റിറ്റ്യൂട്ടിന്റെ നിര്‍മാണം 2020 ഓടെയും പൂര്‍ത്തീകരിക്കാനാവുമെന്നാണ് പ്രതീക്ഷിക്കുന്നത്.
      തുടര്‍ന്ന് പൊതു പരിപാടിയില്‍ പങ്കെടുക്കുന്നതിനായി പ്രധാനമന്ത്രി വ്യോമമാര്‍ഗ്ഗം തൃശൂരിലേക്ക് പുറപ്പെടും. വൈകുന്നേരം 5.50 ന് അദ്ദേഹം കൊച്ചിയില്‍ നിന്നും മടങ്ങും.

      ഐഇ-എബി-ബിഎസ്എന്‍ (24.01.2019)

    
    
    (Release ID: 1561276) Visitor Counter : 11