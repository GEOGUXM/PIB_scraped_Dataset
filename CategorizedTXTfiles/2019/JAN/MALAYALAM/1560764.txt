      PIB Headquarters

      മാധ്യമ ശില്‍പശാല ജനുവരി 17ന് തലശ്ശേരിയില്‍
      Posted On: 15 JAN 2019 4:43PM by PIB Thiruvananthpuram

      കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയത്തിനു കീഴിലുള്ള മാധ്യമ വിഭാഗമായ പ്രസ് ഇന്‍ഫര്‍മേഷന്‍ ബ്യൂറോ കൊച്ചി ഓഫീസ് തലശ്ശേരി ടൗണിലെയും സമീപ പ്രദേശങ്ങളിലെയും മാധ്യമപ്രവര്‍ത്തകര്‍ക്കായി മാധ്യമ ശില്‍പശാല (വാര്‍ത്താലാപ്) സംഘടിപ്പിക്കുന്നു. തലശ്ശേരി ശ്രീഗോകുലം ഫോര്‍ട്ട് ഹോട്ടലില്‍ ജനുവരി 17ന് രാവിലെ 10ന് ജില്ലാ കളക്ടര്‍ ശ്രീ മിര്‍ മുഹമ്മദ് അലി ശില്‍പശാല ഉദ്ഘാടനം ചെയ്യും. തലശ്ശേരി പ്രസ് ക്ലബ് പ്രസിഡന്റ് ശ്രീ എന്‍. പ്രശാന്ത് അധ്യക്ഷത വഹിക്കും.
      റിപ്പോര്‍ട്ടിങ്ങിലെ നൂതന പ്രവണതകള്‍, ആരോഗ്യരക്ഷയില്‍ പത്രപ്രവര്‍ത്തകരുടെ പങ്ക്, ഡിജിറ്റല്‍ ഇന്ത്യ-വെല്ലുവിളികള്‍, പ്രതീക്ഷകള്‍ എന്നീ വിഷയങ്ങളില്‍ വിദഗ്ധര്‍ സെഷനുകള്‍ നയിക്കും. തലശ്ശേരി ടൗണ്‍, മാഹി, പാനൂര്‍, ഇരിട്ടി, പിണറായി മേഖലകളില്‍ നിന്നുള്ള അറുപതോളം മാധ്യമപ്രവര്‍ത്തകര്‍ ശില്‍പശാലയില്‍ പങ്കെടുക്കും. മാധ്യമപ്രവര്‍ത്തകരും കേന്ദ്ര ഗവണ്‍മെന്റും തമ്മിലുള്ള ബന്ധം മെച്ചപ്പെടുത്തുന്നതിന് കേന്ദ്ര വാര്‍ത്താ വിതരണ പ്രക്ഷേപണ മന്ത്രാലയം ആവിഷ്‌ക്കരിക്കുന്ന പ്രത്യേക പരിപാടിയാണ് വാര്‍ത്താലാപ്.
      ഐഇ-ബിഎസ്എന്‍ (15.01.2019)
    
    
    (Release ID: 1560764) Visitor Counter : 1