      പ്രധാനമന്ത്രിയുടെ ഓഫീസ്‌

      പ്രധാനമന്ത്രി നാളെ ഒഡീഷയിലെ ബലാംഗീറില്‍ നിരവധി പദ്ധതികള്‍ക്ക് തുടക്കം കുറിയ്ക്കും
      
      തീരദേശ, പശ്ചിമ ഒഡീഷയ്ക്ക് പശ്ചാത്തലവികസനം,
      ബന്ധിപ്പിക്കല്‍, വ്യാപാരം സുഗമമാക്കല്‍ എന്നിവയ്ക്ക്
      പ്രോത്സാഹനം
      
      ജാര്‍സ്ഗുഡയിലെ ബഹുമാതൃകാ ചരക്കുനീക്ക പാര്‍ക്ക്
      രാജ്യത്തിന് സമര്‍പ്പിക്കും.
      ബലാംഗീറിനും ബിച്ചുപള്ളിക്കും ഇടയില്‍ പുതിയ റെയില്‍പാത ഉദ്ഘാടനം ചെയ്യും

      Posted On: 14 JAN 2019 3:31PM by PIB Thiruvananthpuram

    പ്രധാനമന്ത്രി ശ്രീ നരേന്ദ്രമോദി നാളെ (2019 ജനുവരി 15ന്) ഒഡീഷയിലെ ബലാംഗീര്‍ സന്ദര്‍ശിക്കും. ജാര്‍സുഗുഡയിലെ ബഹുമാതൃകാ ചരക്ക് പാര്‍ക്കും (എം.എം.എല്‍.പി) മറ്റ് വികസനപദ്ധതികളും അദ്ദേഹം രാജ്യത്തിന് സമര്‍പ്പിക്കും. ബലാംഗീറില്‍ നിന്ന് ബിച്ചുപ്പള്ളിയിലേക്കുള്ള റെയില്‍പാതയും അദ്ദേഹം ഉദ്ഘാടനം ചെയ്യും. സോനാപൂരിലെ കേന്ദ്രീയ വിദ്യാലയത്തിനുള്ള സ്ഥിരം കെട്ടിടത്തിന്റെ തറക്കല്ലിടലും അദ്ദേഹം നിര്‍വഹിക്കും.


    100 കോടി രൂപ ചെലവഴിച്ചാണ് ജാര്‍സ്ഗുഡയിലെ ബഹുമാതൃക ചരക്ക് നീക്ക പാര്‍ക്ക് (മള്‍ട്ടിമോഡല്‍ ലോജിസ്റ്റിക്ക് പാര്‍ക്ക്) നിര്‍മ്മിച്ചിട്ടുള്ളത്. ഇതില്‍ കയറ്റിറക്കുമതി സൗകര്യങ്ങളും സ്വകാര്യ ചരക്ക് നീക്കം ഉള്‍പ്പെടെയുള്ള ആഭ്യന്തര ചരക്ക സൗകര്യങ്ങളും ഉണ്ടാകും. ജാര്‍സ്ഗുഡ റെയില്‍വേ സ്‌റ്റേഷനില്‍ നിന്ന് 5 കിലോമീറ്റര്‍ അകലെയുള്ള ഹൗറാ-മുംബൈ പാതയ്ക്ക് സമീപത്താണ് എം.എം.എല്‍.പി സ്ഥിതിചെയ്യുന്നത്. ഇതിന് ചുറ്റുമുള്ള ഉരുക്ക്, സിമന്റെ്, പേപ്പര്‍ തുടങ്ങി നിരവധി സുപ്രധാന വ്യവസായങ്ങള്‍ക്ക് പാര്‍ക്ക് കൊണ്ട് ഗുണമുണ്ടാകും. ജാര്‍സ്ഗുഡയില്‍ ആരംഭിക്കുന്ന ഈ ബഹുമാതൃകാ ചരക്ക് നീക്ക പാര്‍ക്ക് ഒഡീഷയിലെ സുപ്രധാനമായ ചരക്ക്‌നീക്ക കേന്ദ്രമായി മാറുകയും അത് സംസ്ഥാനത്തെ വ്യാപാരം സുഗമമാക്കലിന് പ്രോത്സാഹനമാകുകയും ചെയ്യും.


    15 കിലോമീറ്റര്‍ ദൈര്‍ഘ്യമുള്ള ബലാംഗീര്‍-ബിച്ചുപള്ളി പുതിയ റെയില്‍പാത തീരദേശ ഓഡീഷയെ പശ്ചിമ ഒഡീഷയുമായി ബന്ധിപ്പിക്കുകയും സംസ്ഥാനത്ത് അങ്ങോളമിങ്ങോളമുളള വികസനപ്രവര്‍ത്തനങ്ങളെ സമന്വയിപ്പിക്കുകയൂം ചെയ്യും. ഭുവനേശ്വര്‍, പുരി തുടങ്ങിയിടങ്ങളില്‍ നിന്നും പ്രധാനപ്പെട്ട നഗരങ്ങളായ ന്യൂഡല്‍ഹി, മുംെബൈ എന്നിവടങ്ങളിലേക്ക് യാത്രചെയ്യുന്നതിനുള്ള സമയദൈര്‍ഘ്യവും ഇത് കുറയ്ക്കും. ഈ പാത ഒഡീഷയിലെ നിരവധി സൂക്ഷ്മ, ചെറുകിട, ഇടത്തരം, കുടില്‍വ്യവസായങ്ങള്‍ക്കും വളരെയധികം ഗുണം ചെയ്യുകയും ഒഡീഷയിലെ ഖനനമേഖലയിലെ സാദ്ധ്യതകള്‍ തുറക്കുകയും ചെയ്യും.
    സന്ദര്‍ശനത്തോടനുബന്ധിച്ച് പ്രധാനമന്ത്രി താഴേപ്പറയുന്ന പദ്ധതികള്‍ക്കും തുടക്കമിട്ടേക്കും:
    • ജാര്‍സ്ഗുഡ-വിഴിനഗരം സംഭാല്‍പൂര്‍-ആംഗുല്‍ വരെയുള്ള 813 കിലോമീറ്റര്‍ പാത 1085 കോടിരൂപ മുടക്കി വൈദ്യുതീകരിച്ചത് രാജ്യത്തിന് സമര്‍പ്പിക്കും. ഇത് ഈ പാതകളിലൂടെ തടസമില്ലാത്ത റെയില്‍വേ ബന്ധിപ്പിക്കല്‍ ഉറപ്പിക്കും.
    • ബാര്‍പ്പള്ളി-ദുംഗാരിപ്പള്ളി ബലാംഗീര്‍-ദിയോഗാവ് റോഡ് പാതയുടെ ഇരട്ടിപ്പിച്ച 13.5 കിലോമീറ്റര്‍ രാജ്യത്തിന് സമര്‍പ്പിക്കും. ഈ ഇരട്ടിപ്പിക്കല്‍ ഒഡീഷയിലെ വ്യാപാരശേഷി വര്‍ദ്ധിപ്പിക്കും.
    • തെരുവള്ളിക്കും സിംഗാപ്പൂര്‍ റോഡ് സ്‌റ്റേഷനും ഇടയ്ക്കുള്ള 588-ാം നമ്പര്‍ പാലം സമര്‍പ്പിക്കും. ഇത് 2017 ലെ വെള്ളപ്പൊക്കത്തില്‍ ഒലിച്ചുപോയ നാഗര്‍വലി നദിക്ക് കുറുകേയുള്ള പാലത്തിന്റെ പുനര്‍നിര്‍മ്മാണത്തിന് വഴി വയ്ക്കും.


    പാസ്‌പോര്‍ട്ട് സേവനങ്ങള്‍ക്ക് സൗകര്യമൊരുക്കുന്നതിനും ജനങ്ങളുടെ യാത്രാ ബുദ്ധിമുട്ടുകള്‍ കുറയ്ക്കുന്നതിനുമായി ജഗത് സിംഗ്, കേന്ദ്രപാറ പുരി, കന്ധ്മാല്‍, ബാര്‍ഗഢ്, ബലാംഗീര്‍ എന്നിവിടങ്ങളില്‍ പ്രധാനമന്ത്രി പുതിയ പാസ്‌പോര്‍ട്ട് സേവാകേന്ദ്രങ്ങള്‍ ഉദ്ഘാടനം ചെയ്യും. പാസ്‌പോര്‍ട്ടുമായി ബന്ധപ്പെട്ട സേവനങ്ങള്‍ക്ക് ഭുവനേശ്വര്‍ സന്ദര്‍ശിക്കേണ്ടിവരുന്ന ഈ മേഖലയിലെ ജനങ്ങള്‍ക്ക് ഇത് വലിയ ഗുണമാകും.
    ഗന്ധാഹരാദി (ബൗദ്ധ്)യിലെ നീല്‍മാധവ്, സിദ്ധേശ്വര്‍ ക്ഷേത്രങ്ങളുടെ പുനരുദ്ധാരണ പുതുക്കിപണിയല്‍ പ്രവര്‍ത്തനങ്ങളും പ്രധാനമന്ത്രി ഉദ്ഘാടനം ചെയ്യും. പശ്ചിമ ഒഡീഷയിലെ ''ഹരാ-ഹരി'' സാംസ്‌ക്കാരിക ഇഴകളുടെ ആഘോഷമായ ഒഡീസ്ഥാന്‍ ക്ഷേത്ര നിര്‍മ്മാണ ശൈലിയുടെ ആദ്യകാല ക്ഷേത്രങ്ങളാണിവ. അതിന് പുറമെ പുരാത വ്യാപരപാതയില്‍ ബലാംഗീറില്‍ സ്ഥിതിചെയ്യുന്ന റാണിപൂര്‍ ജരിയാല്‍ കൂട്ടത്തിലെ സ്മാരകങ്ങളുടെ പുനസ്ഥാപന പുനരുദ്ധാരണ പ്രവര്‍ത്തനങ്ങളും ഈ അവസരത്തില്‍ തുടക്കം കുറിയ്ക്കും.


    കലഹാന്തിയിലെ അസുര്‍ഗഢ് കോട്ടയുടെ പുനരുദ്ധാരണ പുനഃസ്ഥാപന പ്രവര്‍ത്തനങ്ങളും പ്രധാനമന്ത്രി ഉദ്ഘാടനം ചെയ്യും. പുരാതന ഗ്രന്ഥങ്ങളില്‍ രാഷ്ട്രീയമായും വാണിജ്യപരമായും വളരെ പ്രാധാന്യമുള്ള കേന്ദ്രമായി ചിത്രീകരിച്ചിരിക്കുന്നതാണ് അസുര്‍ഗഡ്.


    സോണാപൂരിലെ കേന്ദ്രീയവിദ്യാലത്തിനുള്ള സ്ഥിരം കെട്ടിടത്തിന് ശ്രീ മോദി തറക്കല്ലിടുകയും ചെയ്യും. 1000 ലധികം വിദ്യാര്‍ത്ഥികള്‍ക്ക് ആധുനിക വിദ്യാലയസൗകര്യങ്ങള്‍ നല്‍കുന്നതായിരിക്കും ഈ കെട്ടിടം.
    2014 ഏപ്രിലിന് ശേഷം ഈ നഗരത്തിലേക്കുള്ള പ്രധാനമന്ത്രിയുടെ രണ്ടാമത്തെ സന്ദര്‍ശനമാണിത്.
    ND / RS MRD - 39
    ***

    
    
    (Release ID: 1560736) Visitor Counter : 1