      PIB Headquarters

      രാജ്യാന്തര കസ്റ്റംസ് ദിനാഘോഷം കൊച്ചിയില്‍
      Posted On: 23 JAN 2019 5:43PM by PIB Thiruvananthpuram


    കസ്റ്റംസ് ഹൗസിന്റെയും കസ്റ്റംസ് പ്രിവന്റീവ് കമ്മീഷണറേറ്റിന്റെയും ആഭിമുഖ്യത്തില്‍ 2019 ജനുവരി 25ന് കൊച്ചിയില്‍ രാജ്യാന്തര കസ്റ്റംസ് ദിനാഘോഷം സംഘടിപ്പിക്കുന്നു. വെല്ലിങ്ഡണ്‍ ഐലന്‍ഡിലെ മര്‍ച്ചന്റ് നേവി ക്ലബില്‍ വൈകുന്നേരം നാലിന് നടക്കുന്ന ആഘോഷപരിപാടികളില്‍ കേരള ഹൈക്കോടതി ജഡ്ജി ജസ്റ്റീസ് ദേവന്‍ രാമചന്ദ്രന്‍ മുഖ്യാതിഥിയാകും.


    തിരുവനന്തപുരം സോണ്‍ സെന്‍ട്രല്‍ എക്‌സൈസ് & കസ്റ്റംസിലെ പ്രിന്‍സിപ്പല്‍ ചീഫ് കമ്മീഷണര്‍ ഓഫ് സെന്‍ട്രല്‍ ടാക്‌സ് ശ്രീ പുല്ലേല നാഗേശ്വര റാവു അധ്യക്ഷത വഹിക്കും. ഹോക്കി താരം ശ്രീ ശ്രീജേഷ് പി. ആര്‍., സിനിമ താരം ശ്രീ നിവിന്‍ പോളി എന്നിവര്‍ ചടങ്ങില്‍ പങ്കെടുക്കും. ഇതിനോട് അനുബന്ധിച്ച് കലാപരിപാടികളും ഖാദി, കുടുംബശ്രീ മേളകളും സംഘടിപ്പിച്ചിട്ടുണ്ട്.


    1953 ജനുവരി 25ന് ബ്രസല്‍സില്‍ നടന്ന കസ്റ്റംസ് കോര്‍പ്പറേഷന്‍ കൗണ്‍സില്‍ ഉദ്ഘാടന സമ്മേളനത്തിന്റെ സ്മരണയ്ക്കായിട്ടാണ് വേള്‍ഡ് കസ്റ്റംസ് ഓര്‍ഗനൈസേഷന്‍ അന്നേ ദിവസം രാജ്യാന്തര കസ്റ്റംസ് ദിനമായി ആചരിക്കുന്നത്.

    
    
    (Release ID: 1561140) Visitor Counter : 6