      ധനകാര്യ മന്ത്രാലയം

      2018-19 സാമ്പത്തിക വര്‍ഷത്തില്‍ പ്രത്യക്ഷ നികുതി പിരിവില്‍ 14 ശതമാനത്തിന്റെ വര്‍ദ്ധന
      Posted On: 07 JAN 2019 12:26PM by PIB Thiruvananthpuram


    കഴിഞ്ഞ വര്‍ഷം ഡിസംബര്‍ വരെയുള്ള കണക്ക് പ്രകാരം രാജ്യത്ത് പ്രത്യക്ഷ നികുതി ഇനത്തില്‍ 8.47 ലക്ഷം കോടി രൂപ പിരിച്ചെടുത്തു. തൊട്ട് മുന്‍വര്‍ഷത്തെ ഇതേ കാലയളവിനെ അപേക്ഷിച്ച് 14.1 ശതമാനത്തിന്റെ വര്‍ദ്ധനയാണിത്.


    2018 ഏപ്രില്‍ മുതല്‍ ഡിസംബര്‍ വരെയുള്ള കാലയളവില്‍ 1.30 ലക്ഷം കോടി രൂപയുടെ റീഫണ്ട് അനുവദിച്ചു. ഇത് മുന്‍വര്‍ഷം ഇതേ കാലയളവിനെക്കാള്‍ 17 ശതമാനം വര്‍ദ്ധനയാണ്. റീഫണ്ട് അടച്ചതിന് ശേഷമുള്ള മൊത്തം പിരിവ് 2018 ഏപ്രില്‍ - ഡിസംബര്‍ കാലയളവില്‍ 13.6 ശതമാനം വര്‍ദ്ധിച്ച് 7.43 ലക്ഷം കോടിയിലെത്തി. 2018-19 സാമ്പത്തിക വര്‍ഷത്തെ പ്രത്യക്ഷ നികുതിയുടെ മൊത്തം ബജറ്റ് എസ്റ്റിമേറ്റിന്റെ 64.7 ശതമാനമാണ് മൊത്തം പ്രത്യക്ഷ നികുതി പിരിവ് (11.50 ലക്ഷം കോടി രൂപ).


    കോര്‍പ്പറേറ്റ് ആദായ നികുതി പിരിവില്‍ 14.8 ശതമാനത്തിന്റെയും, വ്യക്തിഗത ആദായ നികുതി പിരിവില്‍ 17.2 ശതമാനവും വളര്‍ച്ചയുണ്ടായി.


    മുന്‍കൂര്‍ നികുതി ഇനത്തില്‍ 3.64 ലക്ഷം കോടി രൂപയാണ് പിരിച്ചെടുത്തത്. മുന്‍വര്‍ഷം ഇതേ കാലയളവിനെ അപേക്ഷിച്ച് 14.5 ശതമാനം വര്‍ദ്ധനയാണ് ഉണ്ടായത്.
    ND MRD - 17

    
    
    (Release ID: 1559016) Visitor Counter : 19
    
    
      Read this release in: Marathi , English , Hindi , Tamil