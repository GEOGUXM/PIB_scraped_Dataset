      പ്രധാനമന്ത്രിയുടെ ഓഫീസ്‌

      2019 ലെ ബാലപുരസ്‌കാര്‍ ജേതാക്കളുമായി പ്രധാനമന്ത്രി ആശയ വിനിമയം നടത്തി
      Posted On: 24 JAN 2019 6:30PM by PIB Thiruvananthpuram


    പ്രധാനമന്ത്രി ശ്രീ. നരേന്ദ്ര മോദി ഇന്ന് 2019 ലെ ബാലപുരസ്‌കാര്‍ ജേതാക്കളുമായി ന്യൂ ഡല്‍ഹിയില്‍ കൂടിക്കാഴ്ച നടത്തുകയും അവരുമായി ആശയവിനിമയം നടത്തുകയും ചെയ്തു.


    കുട്ടികള്‍ തങ്ങളുടെ പ്രത്യേക നേട്ടങ്ങളെ കുറിച്ച് വിശദീകരിക്കുകയും അവരുടെ പ്രചോദനാത്മകമായ കഥകള്‍ പങ്കു വയ്ക്കുകയും ചെയ്തു.


    അവാര്‍ഡ് ജേതാക്കളെ അഭിനന്ദിച്ച പ്രധാനമന്ത്രി അവരുടെ നേട്ടങ്ങളില്‍ അനുമോദിച്ചു.


    പ്രതിഭയുള്ള കുട്ടികളെ അംഗീകരിക്കാനുള്ള ഒരു അവസരം ഒരുക്കുന്ന ഈ പുരസ്‌കാരങ്ങള്‍ അവരെപ്പോലെയുള്ള മറ്റുള്ളവര്‍ക്ക് പ്രചോദനമാണെന്നും പ്രധാനമന്ത്രി പറഞ്ഞു.


    അസാധാരണ കഴിവുകളുള്ള കുട്ടികളോട് എപ്പോഴും പ്രകൃതിയുമായി ബന്ധപ്പെട്ടിരിക്കാന്‍ പ്രധാനമന്ത്രി ആഹ്വാനം ചെയ്തു.
    തന്റെ ഓട്ടോഗ്രാഫ് ചോദിച്ച കുട്ടികളുമൊത്ത് ചില അനൗപചാരിക നിമിഷങ്ങള്‍ പങ്കിട്ട പ്രധാനമന്ത്രി അവരുമായി നര്‍മ്മ സംഭാഷണവും നടത്തി.


    പശ്ചാത്തലം :
    രണ്ടു വിഭാഗങ്ങളിലാണ് ബാലപുരസ്‌കാരങ്ങള്‍ നല്‍കുന്നത് : വ്യക്തികള്‍ക്ക് ബാല്‍ ശക്തി പുരസ്‌കാരവും, കുട്ടികള്‍ക്കായി പ്രവര്‍ത്തിക്കുന്ന സ്ഥാപനങ്ങള്‍/ സംഘടനകള്‍ എന്നിവയ്ക്ക് ബാല്‍ കല്യാണ്‍ പുരസ്‌കാരവും.


    ഈ വര്‍ഷം ബാല്‍ ശക്തി പുരസ്‌കാര വിഭാഗത്തില്‍ മൊത്തം 783 അപേക്ഷകളാണ് ലഭിച്ചത്. നവീനാശയം, പാണ്ഡിത്യം, കായികം, കലയും സംസ്‌കാരവും , സാമൂഹ്യ സേവനം എന്ന വിഭാഗത്തില്‍ ബാല്‍ ശക്തി പുരസ്‌കാരത്തിന് 26 പേരെയാണ് കേന്ദ്ര വനിതാ ശിശു വികസന മന്ത്രാലയം തിരഞ്ഞെടുത്തത്. ബാല കല്യാണ്‍ പുരസ്‌കാരത്തിനായി ദേശീയ തിരഞ്ഞെടുപ്പ് സമിതി രണ്ടു വ്യക്തികളെയും മൂന്ന് സ്ഥാപനങ്ങളെയുമാണ് അന്തിമമായി നിര്‍ണ്ണയിച്ചത്.
    ND MRD - 51
    ***

    
    
    (Release ID: 1561493) Visitor Counter : 68