      രാജ്യരക്ഷാ മന്ത്രാലയം

      നേപ്പാള്‍ കരസേനാമേധാവി ഇന്ത്യ സന്ദര്‍ശിക്കും
      Posted On: 11 JAN 2019 4:00PM by PIB Thiruvananthpuram


    നേപ്പാള്‍ കരസേനാ മേധാവി ജനറല്‍ പൂര്‍ണ്ണ ചന്ദ്ര ഥാപ്പ ഈ മാസം 12 മുതല്‍ 15 വരെ ഇന്ത്യ സന്ദര്‍ശിക്കും. നേപ്പാള്‍ സൈന്യത്തിന്റെ ചുമതല ഏറ്റെടുത്ത ശേഷം അദ്ദേഹം നടത്തുന്ന ആദ്യ ഉഭയകക്ഷി സന്ദര്‍ശനമാണിത്. രാഷ്ട്രപതി ഭവനില്‍ ശനിയാഴ്ച നടക്കുന്ന ചടങ്ങില്‍ നേപ്പാള്‍ സേനാ മേധാവിക്ക് 'ഇന്ത്യന്‍ ആര്‍മി ജനറലിന്റെ' ഓണററി പദവി രാഷ്ട്രപതി സമ്മാനിക്കും.


    തന്റെ സന്ദര്‍ശനത്തിനിടെ ജനറല്‍ പൂര്‍ണ ചന്ദ്ര ഥാപ്പ മുതിര്‍ന്ന ഇന്ത്യന്‍ സൈനിക ഉദ്യോഗസ്ഥരുമായി കൂടിക്കാഴ്ച നടത്തുകയും, ജയ്പ്പൂരിലെയും, ലക്‌നൗവിലെയും സൈനിക താവളങ്ങള്‍ സന്ദര്‍ശിക്കുകയും ചെയ്യും. ഇരുരാജ്യങ്ങളിലെയും സേനകള്‍ തമ്മിലുള്ള ആഴത്തിലുള്ള ബന്ധം പ്രതീകവല്‍ക്കരിക്കുന്ന സന്ദര്‍ശനം ഇന്ത്യയിലെയും, നേപ്പാളിലെയും സൈന്യങ്ങള്‍ തമ്മിലുള്ള പ്രതിരോധ സഹകരണം കൂടുതല്‍ ശക്തിപ്പെടുത്താനുള്ള വേദി കൂടിയാകും.
    ND MRD - 36
    ***


    

    
    (Release ID: 1559808) Visitor Counter : 19
    
    
      Read this release in: English , Urdu