      ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯ

      ಫೆಬ್ರವರಿ 18 ಮತ್ತು 19ರಂದು ಬೆಂಗಳೂರಿನಲ್ಲಿ ನಡೆಯಲಿರುವ ಇಂಡಿಯಾ ಫಾರ್ಮಾ- 2019 ಮತ್ತು ಇಂಡಿಯಾ ಮೆಡಿಕಲ್ ಡಿವೈಸಸ್- 2019
      Posted On: 03 JAN 2019 1:57PM by PIB Bengaluru


    ಫೆಬ್ರವರಿ 18 ಮತ್ತು 19ರಂದು ಬೆಂಗಳೂರಿನಲ್ಲಿ ನಡೆಯಲಿರುವ ಇಂಡಿಯಾ ಫಾರ್ಮಾ- 2019 ಮತ್ತು ಇಂಡಿಯಾ ಮೆಡಿಕಲ್ ಡಿವೈಸಸ್- 2019


    ಎಲ್ಲರಿಗೂ ಕೈಗೆಟಕುವ ದರದಲ್ಲಿ ಗುಣಮಟ್ಟದ ಆರೋಗ್ಯ ಸೇವೆ ಒದಗಿಸುವ ಮತ್ತು ದೇಶೀಯ ಔಷಧ ವಲಯವನ್ನು “ಮೇಕ್ ಇನ್ ಇಂಡಿಯಾ’ ಮೂಲಕ ಉತ್ತೇಜಿಸುವ ಕೇಂದ್ರಸರ್ಕಾರದ ಪ್ರಯತ್ನ- ಶ್ರೀ ಸದಾನಂದ ಗೌಡ


    ಸರ್ಕಾರದ ನೀತಿ ಮತ್ತು ಉದ್ಯಮ ಎದುರಿಸುತ್ತಿರುವ ಸವಾಲುಗಳ ಕುರಿತು ಚರ್ಚಿಸಲು ಔಷಧ ಮತ್ತು ವೈದ್ಯಕೀಯ ಸಾಧನಗಳ ಸಿ.ಇ.ಓ.ಗಳೊಂದಿಗೆ ದುಂಡು ಮೇಜಿನ ಸಭೆ ನಡೆಸಲಿರುವ ಶ್ರೀ ಸದಾನಂದಗೌಡ


    ನವದೆಹಲಿ, 3ನೇ ಜನವರಿ, 2018


    “ಎಲ್ಲರಿಗೂ ಕೈಗೆಟಕುವ ದರದಲ್ಲಿ ಗುಣಮಟ್ಟದ ಆರೋಗ್ಯ ಸೇವೆ ಒದಗಿಸುವ ಮತ್ತು ದೇಶೀಯ ಔಷಧ ವಲಯವನ್ನು “ಮೇಕ್ ಇನ್ ಇಂಡಿಯಾ’ ಮೂಲಕ ಉತ್ತೇಜಿಸುವ ಕೇಂದ್ರಸರ್ಕಾರದ ಪ್ರಯತ್ನದ ದಿಶೆಯಲ್ಲಿ, ಕೇಂದ್ರ ಸಚಿವ ಸಂಪುಟ, ಸ್ವಯಂಚಾಲಿತ ಮಾರ್ಗದಲ್ಲಿ ಶೇ.100ರಷ್ಟು ವಿದೇಶೀ ನೇರ ಬಂಡವಾಳವನ್ನು ವೈದ್ಯಕೀಯ ಸಾಧನ ಕ್ಷೇತ್ರದಲ್ಲಿ ಹೂಡಲು ಅನುಮೋದನೆ ನೀಡಿದೆ ಎಂದು ಕೇಂದ್ರ ರಾಸಾಯನಿಕ ಮತ್ತು ರಸಗೊಬ್ಬರ ಮತ್ತು ಸಾಂಖ್ಯಿಕ ಮತ್ತು ಕಾರ್ಯಕ್ರಮ ಅನುಷ್ಠಾನ ಖಾತೆ ಸಚಿವ ಶ್ರೀ ಡಿ.ವಿ. ಸದಾನಂದಗೌಡ ತಿಳಿಸಿದ್ದಾರೆ. ಇಂಡಿಯಾ ಫಾರ್ಮಾ- 2019 ಮತ್ತು ಇಂಡಿಯಾ ಮೆಡಿಕಲ್ ಡಿವೈಸಸ್- 2019 ಸಮಾವೇಶದ ವಿವರ ನೀಡಲು ಸುದ್ದಿಗೋಷ್ಠಿಯಲ್ಲಿ ನಿನ್ನೆ ಮಾತನಾಡಿದ ಸಚಿವರು ದೆಹಲಿಯಲ್ಲಿ ಈ ವಿಷಯ ತಿಳಿಸಿದರು.


    ರಾಸಾಯನಿಕ ಮತ್ತು ರಸಗೊಬ್ಬರ ಸಚಿವಾಲಯದ ಔಷಧಗಳ ಇಲಾಖೆ (ಡಿ.ಓ.ಪಿ.), ಭಾರತೀಯ ವಾಣಿಜ್ಯ ಮತ್ತು ಕೈಗಾರಿಕಾ ಒಕ್ಕೂಟ (ಎಫ್.ಐ.ಸಿ.ಸಿ.ಐ) ಸಹಯೋಗದಲ್ಲಿ, 4ನೇ ಅಂತಾರಾಷ್ಟ್ರೀಯ ಔಷಧ ಮತ್ತು ವೈದ್ಯಕೀಯ ಸಾಧನಗಳ ಸಮಾವೇಶವನ್ನು 18 ಮತ್ತು 19ನೇ ಫೆಬ್ರವರಿ 2019ರಂದು ಬೆಂಗಳೂರಿನಲ್ಲಿ ಆಯೋಜಿಸಿದೆ. ಭಾರತೀಯ ಫಾರ್ಮಾ 2019ರ ಧ್ಯೇಯವಾಕ್ಯ “ಕೈಗೆಟಕುವ ದರದಲ್ಲಿ ಗುಣಮಟ್ಟದ ಆರೋಗ್ಯ ಸೇವೆ’’ ಎಂಬುದಾಗಿದೆ ಮತ್ತು ಭಾರತೀಯ ವೈದ್ಯಕೀಯ ಸಾಧನಗಳ 2019ರ ಧ್ಯೇಯವಾಕ್ಯ “ಆಯುಷ್ಮಾನ್ ಭಾರತ್ ಗಾಗಿ ಸಜ್ಜಾಗುತ್ತಿರುವ ಭಾರತೀಯ ವೈದ್ಯಕೀಯ ತಾಂತ್ರಿಕತೆ’’ ಎಂಬುದಾಗಿದೆ ಎಂದು ಸಚಿವರು ಹೇಳಿದರು.


    ಶ್ರೀ ಸದಾನಂದಗೌಡ ಅವರು ಎರಡು ದಿನಗಳ ಈ ಕಾರ್ಯಕ್ರಮವನ್ನು ಉದ್ಘಾಟಿಸಲಿದ್ದಾರೆ, ಔಷಧ ಕೈಗಾರಿಕೆ ಮತ್ತು ವೈದ್ಯಕೀಯ ಸಾಧನಗಳ ಕ್ಷೇತ್ರದಲ್ಲಿ ಇದು ಭಾರತದ ಅತಿ ದೊಡ್ಡ ಜಾಗತಿಕ ಸಮಾವೇಶವಾಗಿದ್ದು, ರಾಸಾಯನಿಕ ಮತ್ತು ರಸಗೊಬ್ಬರ ಮತ್ತು ರಸ್ತೆ ಸಾರಿಗೆ ಹಾಗೂ ಹೆದ್ದಾರಿ, ಶಿಪ್ಪಿಂಗ್ ಖಾತೆ ರಾಜ್ಯ ಸಚಿವ ಶ್ರೀ ಮನ್ಸುಖ್ ಎಲ್. ಮಾಂಡವೀಯ ಅವರ ಸಮ್ಮುಖದಲ್ಲಿ ಸಮಾವೇಶ ಉದ್ದೇಶಿಸಿ ಶ್ರೀ ಸದಾನಂದ ಗೌಡ ಭಾಷಣ ಮಾಡಲಿದ್ದಾರೆ.


    ಈ ಮಹತ್ವಾಕಾಂಕ್ಷಿಯ ಕಾರ್ಯಕ್ರಮ, ಔಷಧ ಮತ್ತು ವೈದ್ಯಕೀಯ ಸಾಧನಗಳ ವಲಯದ ಪ್ರಮುಖ ಬಾಧ್ಯಸ್ಥರನ್ನು ಒಂದು ಸೂರಿನಡಿ ಒಗ್ಗೂಡಿಸುತ್ತದೆ ಮತ್ತು ಸರ್ಕಾರದ ನೀತಿ ಮತ್ತು ಕೈಗಾರಿಕೆ ಎದುರಿಸುತ್ತಿರುವ ಸವಾಲುಗಳ ಕುರಿತಂತೆ ಚರ್ಚಿಸಲು ಒಂದು ಅವಕಾಶ ನೀಡುತ್ತದೆ ಎಂದು ಈ ಸಮಾವೇಶದ ವಿವರ ನೀಡುವ ಸಂದರ್ಭದಲ್ಲಿ, ಶ್ರೀ ಸದಾನಂದ ಗೌಡ ತಿಳಿಸಿದರು. ವಲಯದಲ್ಲಿನ ಪ್ರಕ್ರಿಯೆಗಳನ್ನು ಪಾರದರ್ಶಕ ಮತ್ತು ಸುಲಭ ಸಾಧ್ಯಗೊಳಿಸಲು ಸರ್ಕಾರ ಪ್ರಯತ್ನಿಸುತ್ತಿದೆ ಎಂದು ಹೇಳಿದರು.


    ಈ ಕಾರ್ಯಕ್ರಮದ 4ನೇ ಆವೃತ್ತಿಯಲ್ಲಿ ಔಷಧ ಮತ್ತು ವೈದ್ಯಕೀಯ ಸಾಧನಗಳ ಕ್ಷೇತ್ರದ ವಿಚಾರಪೂರ್ಣ ಅಧಿವೇಶಗಳು ನಡೆಯಲಿದೆ ಎಂದು ಶ್ರೀ ಮನ್ಸುಖ್ ಮಾಂಡವೀಯ ತಿಳಿಸಿದರು. ವಲಯದ ಪ್ರಗತಿಗೆ ಅಡ್ಡಿಯಾಗಿರುವ ವಿವಿಧ ಸಮಸ್ಯೆಗಳ ಪರಿಹಾರಕ್ಕೂ ಈ ನಾಲ್ಕನೇ ಆವೃತ್ತ ಸಹಕಾರಿ ಎಂದರು. ಈ ಕಾರ್ಯಕ್ರಮದಲ್ಲಿ ದೊಡ್ಡ ಸಂಖ್ಯೆಯಲ್ಲಿ ಭಾಗವಹಿಸುವಂತೆ ಅವರು ಕೈಗಾರಿಕೆಗಳು, ಮಾಧ್ಯಮ ಮತ್ತು ಆರೋಗ್ಯ ಸೇವೆ ಒದಗಿಸುವವರಿಗೆ ಆಹ್ವಾನ ನೀಡಿದರು.


    ವಾರ್ಷಿಕ ಸಮ್ಮೇಳನವನ್ನು ಆಯೋಜಿಸುವ ಹಿಂದಿನ ತರ್ಕ ಕುರಿತಂತೆ ಮಾತನಾಡಿದ ಔಷಧ ಇಲಾಖೆಯ ಕಾರ್ಯದರ್ಶಿ, ಶ್ರೀ ಜೆ.ಪಿ.ಪ್ರಕಾಶ್ ಈ ಸಮಾವೇಶದಲ್ಲಿ ಎಲ್ಲಾ ಪಾಲುದಾರರ ಹೊಸ ಮತ್ತು ನವೀನ ಪರಿಕಲ್ಪನೆಗಳನ್ನು ಪಡೆಯಲಿ ಎಂಬ ಉದ್ದೇಶದಿಂದ ಪ್ರತಿ ವರ್ಷ ನಡೆಸಲಾಗುತ್ತದೆ ಎಂದು ಹೇಳಿದರು. ಇದು ಇಲಾಖೆಗೆ ಔಷಧ ಮತ್ತು ವೈದ್ಯಕೀಯ ಸಾಧನ ವಲಯಕ್ಕೆ ಸಂಬಂಧಿಸಿದಂತೆ ವಾರ್ಷಿಕ ಕ್ರಿಯಾ ಯೋಜನೆ ರೂಪಿಸಲು ನೆರವಾಗಲಿದೆ ಎಂದರು. ಸಮಾವೇಶದ ಸಂದರ್ಭದಲ್ಲಿ, ಕಳೆದ ಆವೃತ್ತಿಯಲ್ಲಿ ಪ್ರಸ್ತಾಪಿಸಲಾದ ಸಮಸ್ಯೆಗಳ ಕುರಿತಂತೆ ಕೈಗೊಳ್ಳಲಾದ ಕ್ರಮಗಳ ವಾರ್ಷಿಕ ವರದಿಯೊಂದಿಗೆ ಹೊಸ ಕಾಳಜಿಯ ಕ್ಷೇತ್ರಗಳ ಬಗ್ಗೆ ಚರ್ಚಿಸಲಾಗುವುದು ಎಂದು ತಿಳಿಸಿದರು.


    ಬೆಂಗಳೂರಿನಲ್ಲಿ ನಡೆಯಲಿರುವ ಪ್ರಧಾನ ಸಮಾರಂಭದಲ್ಲಿ, 150ಕ್ಕೂ ಹೆಚ್ಚು ಜಾಗತಿಕ ಫಾರ್ಮಾ ಮತ್ತು ವೈದ್ಯಕೀಯ ಸಾಧನಗಳ ಕಂಪನಿಗಳ ಸಿಇಓಗಳು ಭಾರವಹಿಸುವ ನಿರೀಕ್ಷೆ ಇದೆ ಎಂದರು. 15 ರಾಷ್ಟ್ರಗಳ ಅಂತಾರಾಷ್ಟ್ರೀಯ ಔಷಧ ನಿಯಂತ್ರಕರನ್ನು ಸಮಾವೇಶದಲ್ಲಿ ಭಾರತೀಯ ಔಷಧ ನಿಯಂತ್ರಕರು ಮತ್ತು ಕೈಗಾರಿಕಾ ನಿಯಂತ್ರಣ ಅಧಿಕಾರಿಗಳೊಂದಿಗೆ ಸಂವಾದ ನಡೆಸಲು ಆಹ್ವಾನಿಸಲಾಗಿದೆ ಎಂದರು. 50 ರಾಷ್ಟ್ರಗಳ ರಾಯಭಾರಿಗಳು ಮತ್ತು ವಾಣಿಜ್ಯ ಸಲಹೆಗಾರರನ್ನು ಭಾರತ ಸರ್ಕಾರದೊಂದಿಗೆ ಆಪ್ತ ಸಂವಾದ ನಡೆಸಲು ಮತ್ತು ಕೈಗಾರಿಕೆಯಲ್ಲಿ ಪಾಲ್ಗೊಳ್ಳಲು ಆಹ್ವಾನಿಸಲಾಗಿದೆ ಎಂದರು.


    ಔಷಧ ವಲಯಕ್ಕಾಗಿ ಔಷಧ ಕ್ಷೇತ್ರದಲ್ಲಿನ ಕೃತಕ ಬುದ್ಧಿಮತ್ತೆ, ಆಮದು ರಫ್ತು ವಿಚಾರಗಳು, ಜೈವಿಕ, ಜೈವಿಕ ಔಷಧಿ ಮತ್ತು ಹೊಸ ರಾಸಾಯನಿಕ ಘಟಕಗಳು ಕುರಿತಂತೆ ವಿಷಯಗಳ ಕುರಿತ ಅಧಿವೇಶಗಳನ್ನು ಆಯೋಜಿಸಲಾಗಿದೆ. ವೈದ್ಯಕೀಯ ಸಾಧನಗಳ ವಲಯದಲ್ಲಿ ವಿಷಯಾಧಾರಿತ ಅಧಿವೇಶನಗಳನ್ನು ಡಯಾಗ್ನಾಸ್ಟಿಕ್ ಇಕೋ ಸಿಸ್ಟಮ್, ಸುಗಮ ವಾಣಿಜ್ಯ ಮತ್ತು ಆರೋಗ್ಯ ತಂತ್ರಜ್ಞಾನದ ನಿರ್ಧರಣೆ ಚೌಕಟ್ಟು ಕುರಿತಂತೆ ಆಯೋಜಿಸಲಾಗಿದೆ. ವಿಶ್ವ ಆರೋಗ್ಯ ಸಂಘಟನೆಯಿಂದ ತಾಂತ್ರಿಕ ಕಾರ್ಯಾಗಾರ ಏರ್ಪಡಿಸಲಾಗಿದ್ದು, ಇದು ಕೈಗಾರಿಕೆಯ ಮುಂದಿರುವ ಸವಾಲುಗಳನ್ನು ಪರಿಹರಿಸಲು ನೆರವಾಗಲಿದೆ ಮತ್ತು ಇದು ಭಾಗವಹಿಸುವ ಕಂಪನಿಗಳಿಗೆ ಅದ್ಭುತ ವಾಣಿಜ್ಯ ಸಂಪರ್ಕ ಕಲ್ಪಿಸಲಿದೆ.


    ವಾರ್ಷಿಕ ಭಾರತ ಔಷಧ ಮತ್ತು ವೈದ್ಯಕೀಯ ಸಾಧನ ಪ್ರಶಸ್ತಿಗಳನ್ನು ಔಷಧ ಇಲಾಖೆಯಿಂದ ಭಾರತೀಯ ಫಾರ್ಮಾ ನಾಯಕರ ಪ್ರಶಸ್ತಿ, ವರ್ಷದ ನಾವಿನ್ಯತೆ ಪ್ರಶಸ್ತಿ, ವರ್ಷದ ಬಲ್ಕ್ ಔಷಧ ಕಂಪನಿ ಪ್ರಶಸ್ತಿ ಮತ್ತು ವರ್ಷದ ವೈದ್ಯಕೀಯ ಸಾಧನ ಕೈಗಾರಿಕೆ ಮೊದಲಾದ ವಿವಿಧ ಪ್ರಶಸ್ತಿ ಪ್ರದಾನ ಮಾಡಲಾಗುವುದು.


    ಇಂದಿನ ಕಾರ್ಯಕ್ರಮದಲ್ಲಿ ಔಷಧ ಇಲಾಖೆಯ ಜಂಟಿ ಕಾರ್ಯದರ್ಶಿ ಶ್ರೀ ನವ್ ದೀಪ್ ರೈನ್ವಾ ಮತ್ತು ಶ್ರೀ ರಜನೀಶ್ ತಿಂಗಲ್, ಎನ್.ಪಿ.ಪಿ.ಎಯ ಅಧ್ಯಕ್ಷರಾದ ಶ್ರೀಮತಿ ಶುಭ್ರಸಿಂಗ್, ಡಿಸಿಜಿಐ ಡಾ. ಎಸ್. ಈಶ್ವರ ರೆಡ್ಡಿ ಮತ್ತು ಎಫ್.ಐ.ಸಿ.ಸಿ.ಐ ಎಸ್.ಜಿ. ಶ್ರೀ ದಿಲೀಪ್ ಚೆನೋಯ್ ಹಾಜರಿದ್ದರು.


    ಈ ಕಾರ್ಯಕ್ರಮದ ಸಾಮಾಜಿಕ ತಾಣಗಳ ವಿಳಾಸ ಕೆಳಕಂಡಂತಿದೆ:


    ಭಾರತೀಯ ಫಾರ್ಮಾ 2019:HASHTAG:#IndiaPharma2019


    ವೆಬ್ ಸೈಟ್ -www.indiapharmaexpo.in


    ಫೇಸ್ ಬುಕ್ –https://www.facebook.com/indiapharma/


    ಟ್ವಿಟರ್ –https://twitter.com/indiapharma19


    ಇನ್ ಸ್ಟಾಗ್ರಾಂ –https://www.instagram.com/indiapharma19/


    ಭಾರತೀಯ ವೈದ್ಯಕೀಯ ಸಾಧನ 2019:HASHTAG: #IMD2019


    ವೆಬ್ ಸೈಟ್ -www.indiamediexpo.in


    ಫೇಸ್ ಬುಕ್ –https://www.facebook.com/indiamedicaldevice/


    ಟ್ವಿಟರ್ –https://twitter.com/Indiamedicaldev


    ಇನ್ ಸ್ಟಾಗ್ರಾಂ –https://www.instagram.com/indiamedicaldevice/


    ಎರಡೂ ಕಾರ್ಯಕ್ರಮಗಳಲ್ಲಿ ಪಾಲ್ಗೊಳ್ಳಲು ಮಾಧ್ಯಮ ಪ್ರತಿನಿಧಿಗಳಿಗೆ ನೋಂದಣಿಗಾಗಿ ಅಂತರ್ಜಾಲ ತಾಣ ತೆರೆಯಲಾಗಿದೆ. ಈ ಕೆಳಗೆ ನೀಡಲಾಗಿರುವ ಯಾವುದಾದರೂ ಸಂಪರ್ಕದ ಮೂಲಕ ಈ ಕಾರ್ಯಕ್ರಮದ ಇತ್ತೀಚಿನ ವರದಿಗಳ ಬಗ್ಗೆ ಮಾಹಿತಿ ಪಡೆಯಿರಿ. :


    ಭಾರತೀಯ ಔಷಧ :http://www.indiapharmaexpo.in/media-registration.php


    ಭಾರತೀಯ ವೈದ್ಯಕೀಯ ಸಾಧನ :http://www.indiamediexpo.in/media-registration.php

    
    
    (Release ID: 1558583) Visitor Counter : 18
    
    
      Read this release in: English