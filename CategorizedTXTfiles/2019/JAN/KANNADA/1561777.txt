      ಪ್ರಧಾನ ಮಂತ್ರಿಯವರ ಕಛೇರಿ

      ಜಾರ್ಜ್ ಫರ್ನಾಂಡಿಸ್ ನಿಧನಕ್ಕೆ ಸಂತಾಪ ಸೂಚಿಸಿದ ಪ್ರಧಾನಮಂತ್ರಿ
      Posted On: 29 JAN 2019 10:56AM by PIB Bengaluru


    ಜಾರ್ಜ್ ಫರ್ನಾಂಡಿಸ್ ನಿಧನಕ್ಕೆ ಸಂತಾಪ ಸೂಚಿಸಿದ ಪ್ರಧಾನಮಂತ್ರಿ


    ಪ್ರಧಾನಮಂತ್ರಿ ಶ್ರೀ ನರೇಂದ್ರ ಮೋದಿ ಅವರು ಶ್ರೀ ಜಾರ್ಜ್ ಫರ್ನಾಂಡೀಸ್ ಅವರ ನಿಧನಕ್ಕೆ ಸಂತಾಪ ಸೂಚಿಸಿದ್ದಾರೆ.


    “ಜಾರ್ಜ್ ಸಾಹೇಬ್ ಭಾರತದ ಉತ್ತಮ ರಾಜಕೀಯ ನಾಯಕತ್ವವನ್ನು ಪ್ರತಿನಿಧಿಸುತ್ತಿದ್ದರು. ಎಂದು ಪ್ರಧಾನಮಂತ್ರಿ ಹೇಳಿದ್ದಾರೆ.


    ಮುಕ್ತ ಮತ್ತು ನಿರ್ಭೀತ, ನೇರ ಹಾಗೂ ದೂರದರ್ಶಿತ್ವದಿಂದ ಅವರು ನಮ್ಮ ದೇಶಕ್ಕೆ ಅಮೂಲ್ಯ ಕೊಡುಗೆ ನೀಡಿದ್ದಾರೆ. ಬಡವರು ಮತ್ತು ವಂಚಿತರ ಹಕ್ಕುಗಳಿಗೆ ಅವರು ಅತ್ಯಂತ ಸಮರ್ಥ ಧ್ವನಿಯಾಗಿದ್ದರು.


    ಅವರ ನಿಧನದಿಂದ ದುಃಖಿತನಾಗಿದ್ದೇನೆ.


    ನಾವು ಶ್ರೀ ಜಾರ್ಜ್ ಫರ್ನಾಂಡೀಸ್ ಅವರ ಬಗ್ಗೆ ಚಿಂತಿಸಿದಾಗ, ನ್ಯಾಯಕ್ಕಾಗಿ ಹೋರಾಡಿದ ಉಗ್ರ ಕಾರ್ಮಿಕ ಸಂಘಟನೆಯ ನಾಯಕ, ಚುನಾವಣಾ ಪ್ರಚಾರದಲ್ಲಿ ರಾಜಕಾರಣಿಗಳ ಅತಿ ಶ್ರೇಷ್ಠ ವಿನಮ್ರ ನಾಯಕ, ದೂರದರ್ಶಿತ್ವದ ರೈಲ್ವೆ ಸಚಿವ ಮತ್ತು ಭಾರತವನ್ನು ಸುರಕ್ಷಿತ ಮತ್ತು ಬಲಿಷ್ಠಗೊಳಿಸಿದ ಶ್ರೇಷ್ಠ ರಕ್ಷಣಾ ಸಚಿವರು ಸ್ಮರಣೆಗೆ ಬರುತ್ತಾರೆ.


    ತಮ್ಮ ದೀರ್ಘ ಕಾಲೀನ ಸಾರ್ವಜನಿಕ ಜೀವನದಲ್ಲಿ ಜಾರ್ಜ್ ಸಾಹೇಬ್, ಎಂದಿಗೂ ತಮ್ಮ ರಾಜಕೀಯ ಸಿದ್ಧಾಂತದಿಂದ ದೂರವಾದವರಲ್ಲ. ಅವರು ತುರ್ತುಪರಿಸ್ಥಿತಿಯನ್ನು ನಖಶಿಖಾಂತ ವಿರೋಧಿಸಿದರು. ಅವರ ಸರಳತೆ ಮತ್ತು ನಮ್ರತೆ ಉಲ್ಲೇಖಾರ್ಹ. ಅವರ ಕುಟುಂಬ ವರ್ಗದವರೊಂದಿಗೆ ಮತ್ತು ದುಃಖದಲ್ಲಿರುವ ಲಕ್ಷಾಂತರ ಜನರೊಂದಿಗೆ ನನ್ನ ಸಂವೇದನೆ ಇದೆ. ಅವರ ಆತ್ಮಕ್ಕೆ ಶಾಂತಿ ದೊರಕಲಿ.” ಎಂದು ಪ್ರಧಾನಮಂತ್ರಿ ತಿಳಿಸಿದ್ದಾರೆ.


    ***

    
    
    (Release ID: 1561777) Visitor Counter : 12
    
    
      Read this release in: English , Marathi , Hindi , Bengali , Assamese , Gujarati , Tamil , Malayalam