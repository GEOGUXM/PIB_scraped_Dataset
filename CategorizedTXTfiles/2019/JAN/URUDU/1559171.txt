      زراعت اور کاشتکاروں کی فلاح و بہبود کی وزارت

      بھارت اور برازیل کے مابین مویشیوں کی دیسی نسلوں کی پیداوار اور پیداواریت میں تیز رفتار نمو کیلئے تکنیکی تعاون
      Posted On: 08 JAN 2019 7:01PM by PIB Delhi


    نئی دہلی، 08جنوری / زراعت اور کاشت کاروں کی فلاح و بہبود کے وزیر جناب رادھا موہن سنگھ نے آج یہاں برازیل کے ڈاکٹر جوز ریبامار فیلیپی مارکوئس کی قیادت میں برازیل سے آئے ہوئے 5 رکنی وفد سے ملاقات کی ۔ ڈاکٹر مارکوئس برازیل میں بھینس تحقیق اور ترقیات ادارے کے ڈائریکٹر ہیں۔ اس میٹنگ کا اہم مقصد بھارت اور برازیل کے مابین مویشیوں کی دیسی نسلوں کی پیداوار اور پیداواریت میں تیز رفتار نمو کے لئے تکنیکی تعاون کو فروغ دینا ہے۔


    اس موقع پر وزیر موصوف نے کہا کہ برازیل کی مدد جنین منتقلی ٹیکنالوجی (ای ٹی ٹی )، انورٹو فرٹیلائزیشن (آئی وی ایف) ، منتخبہ مادۂ تولید پیداوار وغیرہ کے سلسلے میں حاصل کی جائے گی۔


    بھارت میں مویشیوں کی دیسی نسلوں کے سلسلے میں یہاں کے پیشہ وران کو تربیت فراہم کی جائے گی تاکہ مویشیوں کی دیسی نسلوں کی پیداوار اور پیداواریت تیزی سے بڑھائی جا سکے ۔ انہوں نے کہا کہ افزائش نسل کی جدید ٹکنالوجیاں، افزائش نسل کے سائنٹفک پروگرام اپنا کر برازیل نے بھارت کی دیسی نسلوں کی پیداواریت بڑھائی ہے۔ اسی طریقہ سے برازیل نے اپنے یہاں جینیات سے متعلق جو چپ وضع کئے ہیں ان کو ہماری دیسی نسلوں میں جینیاتی انتخاب کے لئے مفید طریقے سے استعمال کیا جا سکتا ہے۔


    جناب سنگھ نے اطلاع دی کہ افزائش نسل کی حالیہ تکنیکات میں ای ٹی ٹی ، آئی وی ایف ، اچھے مادہ تولید پر مشتمل انتخاب ، جینیاتی اور ہنر مند افرادی قوت کی فراہمی کے لئے مویشیوں کی افزائش نسل کی چار عمدگی کے مراکز قائم کئے جا رہے ہیں ۔یہ مراکز نہ صرف یہ کہ تربیتی مرکز کے طور پر کام کریں گے بلکہ تحقیق اور ترقیات کے مرکز کے طور پر بھی اپنی خدمات پیش کریں گے ۔ ان مراکز پر فراہم کئے جانے والے جرم پلازم کو تمام ریاستوں کو دستیاب کرایا جائے گا۔ کلسی اتراکھنڈ اور سینٹرل ایگریکلچر یونیورسٹی کرشی وگیان کیندر (کے وی کے ) موتیہاری کو برازیل کی مدد سے قائم کیا جا رہا ہے۔


    *********** ***


    ( م ن۔ح ا ۔م ف (


    U. No. 192


    

    
    (Release ID: 1559171) Visitor Counter : 12