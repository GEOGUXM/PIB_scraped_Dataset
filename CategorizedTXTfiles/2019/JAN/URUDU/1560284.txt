      کارپوریٹ امور کی وزارتت

      بھارت کے مسابقتی کمیشن نے بڑودہ کی کیمسٹوں اور کیمیاوی ادویہ فروخت کرنے والی ایسوسی ایشن پرجرمانہ عائد کیا
      Posted On: 17 JAN 2019 12:23PM by PIB Delhi


    نئی دہلی ،17جنوری :بھارت کے مسابقتی کمیشن نے بڑودہ کی کیمسٹ اورڈرگسٹ ایسوسی ایشن (سی ڈی اے بی ) کو مسابقتی ایکٹ 2002کی تجاویز کی خلاف ورزی کا مرتکب پایاہے ۔ 2009میں اجارہ داری اور محدود تجارتی طریقہ ہائے کارسے متعلق کمیشن ( ایم آرٹی پی سی ) کو ایک حکایت موصول ہوئی تھی،جس میں کہاگیاتھا کہ سی ڈی اے بی محدود تجارتی طریقہ ہائے کارکے تحت خطاکاری کی مرتکب پائی گئی ہے ۔ اس امرکے الزامات عائد کئے گئے ہیں کہ سی ڈی اے بی نے ایسے طریقے اپنائے ہیں، جن کے ذریعہ وہ منڈی میں کیمیاوی ادویہ اور دیگرادویہ کی سپلائی پر مخصوص طریقے سے بندشیں عائد کررہی ہے اوراس سلسلے میں اسٹاکسٹ کی تقرری سے قبل ہی‘ کوئی اعتراض نہیں کہ سند ’( این اوسی ) کو لازمی قراردے رہی ہے اور پروڈکٹ انفارمیشن سروس کی ادائیگی یعنی منڈی میں نئی مصنوعات کے متعارف کرائے جانے سے قبل ہی فارماسیوٹیکل کمپنیوں کی جانب سے محصولات عائد کرنے کی مرتکب ثابت ہورہی ہے ۔ اس کے علاوہ یہ الزامات بھی سامنے آئے ہیں کہ سی ڈی اے بی تھوک فروخت کاروں /خورہ فروخت کاروں کے لئے تجارتی منافع کا تعین بھی کررہی ہے ۔ بعدازاں یہ مقدمہ مذکورہ ایکٹ کی دفعہ 66( 6) کے تحت فراہم کردہ تجاویز کے مطابق ایم آرٹی پی سی کے ذریعہ کمشنرکو منتقل کردیاگیا۔ کمشنرمذکور نے بنیادی طورپر تمام حقائق کا جائزہ لینے کے بعد یہ رائے قائم کی اوراس امرکے احکامات جاری کئے کہ ڈائرکٹرجنرل ( ڈی جی ) اس پورے معاملے کی تفتیش کریں گے ۔


    ڈی جی مذکورکی جانب سے سی ڈی اے بی کی طرف سے تفتیش انجام دی گئی ۔ تفصیلی جانچ پڑتال کے بعد کمیشن نے 5ستمبر2018کو ایک حکم جاری کیا،جس میں سی ڈی اے بی کو لازمی این اوسی کے نفاذ کامرتکب پایاگیا اوراس کے ساتھ ہی ساتھ تھوک فروخت کاروں اور خوردہ فروخت کاروں کے لئے اے آئی اوسی ڈی کے ذریعہ طے شدہ قواعد وضوابط کے مطابق منافع کے تعین کا بھی مرتکب پایاگیا اوران تمام امورکو مذکورہ ایکٹ کی دفعہ 3(3) ( a ) اور 3(3)(بی)جسے 3(1)کے ساتھ پڑھاجائیگا ، کی خلاف ورزی کا مرتکب پایاگیا ۔ چنانچہ کمیشن نے مذکورہ ایکٹ کی دفعہ 27کے تحت اختیارات کا استعمال کرتے ہوئے جن کا تعلق ضبطی اورحوصلہ شکنی وغیرہ سے ہے ، مالی جرمانہ عائد کردیا۔


    سی ڈی اے بی نے اپیل داخل کی ۔سابق عالی مقام سی او ایم پی اے ٹی نے اپنے احکام مورخہ 18نومبر 2016کے مطابق کمیشن کے حکم مورخہ 5ستمبر،2012کو ضابطہ جاتی بنیادوں پر منسوخ کرتے ہوئے مقدمے کو ازسرنوکمیشن کے حوالے کردیاتاکہ دوبارہ سماعت کی جاسکے ۔


    اسی لحاظ سے یہ معاملہ دوبارہ زیرسماعت لایاگیا سی ڈی اے بی کو مختلف گواہو ں سے جرح کرنے کا موقع فراہم کیاگیا، کمیشن نے پارٹیوں کو اختیاردیاکہ وہ اپناتحریری جواب داخل کریں ۔ بعدازاں معاملے کی تفصیلی سماعت عمل میں آئی ۔ ریکارڈ پردستیاب تمام مواد کو بنیاد بناتے ہوئے کمیشن نے یہ فیصلہ کیاکہ سی ڈی اے بی مذکورہ مدت کے دوران مانع مسابقتی طریقہ ہائے کار میں ملوث رہی ہے اور فارماسیوٹیکل کمپنیوں کی جانب سے نئے اسٹاکسٹوں کی تقرری سے قبل ہی این اوسی داخل کرنے پراصرار کرتی آئی ہے اورتجارتی منافع کا تعین بھی کرتی رہی ہے جو مذکورہ ایکٹ کی دفعہ 3(3) ( a ) اور 3(3)(بی)جسے 3(1)کی صریح خلاف ورزی ہے ۔


    لہذاسی ڈی اے بی کو حکم دیاگیاکہ وہ مذکورہ مانع مسابقتی طریقہ ہائے کارسے فوری طورپر دست کش ہوجائے ۔ کمیشن نے سی ڈی اے بی کی اوسط آمدنی جو اسے اس مدت کے دوران حاصل ہوئی اس کی 10فیصد کی شرح کا تعین ایکٹ کی دفعہ 27کی تجاویز کے تحت کرتے ہوئے 32724روپے کامالی جرمانہ عائد کردیا۔


    مذکورہ حکم نامے کی تفصیلات کمیشن کے ویب سائٹ درج ذیل پرملاحظہ کی جاسکتی ہیں :


    www.cci.gov.in


    U-381


    

    
    (Release ID: 1560284) Visitor Counter : 12