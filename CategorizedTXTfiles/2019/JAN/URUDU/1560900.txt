      وزارات ثقافت

      پوش پورنیما اشنان پُر امن طور پر اختتام پذیر
      
      زائد از یک کروڑ عقیدت مندوں نے اس موقع پر پوتر ڈبکی لگائی
      
      Posted On: 22 JAN 2019 1:52PM by PIB Delhi


    نئی دلّی ، 22 جنوری ؍کنبھ پریاگ راج کے پوش پورنیما کا دوسرا اشنان گزشتہ روز پُر امن طور پر اختتام پذیر ہو گیا ۔ یہ اشنان مذہبی جوش و خروش کے ساتھ منا یا گیا ۔ پریاگ راج کنبھ میلے کے چیف ایگزیکٹیو افسر وجے کرن آنند کے مطابق اس موقع پر سات لاکھ سے زیادہ عقیدت مندوں نے پوتر ڈبکی لگائی ۔ میلے کے علاقے کے کسی بھی حصیسے کسی نا خوش گوار واقعے کی کوئی اطلاع نہیں ملی ہے ۔ ایک اطالوی خاتون سمیت تین عقیدت مندوں کو این ڈی آر ایف کے عملے کے ذریعہ سنگم کے علاقے میں ڈوبنے سے بچا لیا گیا ۔ دریائے گنگا کے سنگم پر واقع ساحلوں پر لاکھوں عقیدت مند اکٹھا ہوئے ۔ گنگا ، جمنا اور سرسوتی کے گھاٹوں پر لاکھوں عقیدت مندوں نے نصف شب سے ڈبکی لگانا شروع کیا اور یہ سلسلہ دیر رات تک جاری رہا ۔ اشنان کے لئے سیکورٹی کے بھر پورانتظامات کئے گئے تھے ۔
    پوش پورنیما سے ماگھی پورنیما تک ایک ماہ طویل کلپ واس بھی گزشتہ روز سے شروع ہو گیا ۔ عقیدت مند ایک ماہ کا عرصہ سنگم کے ساحلوں پر پوجا پاٹ میں گزارتے ہیں اور کلپ واس کے د وران دریائے گنگا اور سنگم میں پوتر ڈبکی لگا تے ہیں ۔ دوسرے اشنان میلے کے دوران اکھاڑوں کا شاہی اشنان نہیں ہوتا ہے ۔
    نئے کنر اکھاڑہ نے بھی اس موقع پر پوتر اشنان کیا ۔ گزشتہ روز کے اشنان کے لئے سنگم پر آٹھ کلو میٹر طویل گھاٹ تیار کئے گئے ہیں ۔ اس طرح گنگا کے ساحلوں پر اشنان کے لئے 35 جگہیں تیار کی گئی ہیں ۔ پریاگ راج میلہ اتھارٹی کے سی ای او کا کہنا ہے کہ سنگم پربڑے پیمانے پر ہونے والی بھیڑ بھاڑ سے بچنے کے لئے شردھالو اپنے سیکٹر کے نزدیک واقع گھاٹوں پر آ سکتے ہیں ۔ انہوں نے کہا کہ ارئیل سمیت متعدد سیکٹروں میں اشنان کے لئے گھاٹ تیار کئے گئے ہیں ۔
    ڈی آئی جی میلہ ، کے پی سنگھ کا کہنا ہے کہ میلے کے علاقے میں غیر سماجی عناصر اور جرائم پیشہ افراد کی نشان دہی کے لئے عملہ تعینات کیا گیا ہے ۔
    مونی اماوسیا کا اگلا اشنان 4 فروری کو ہوگا ۔یہ پریاگ راج کنبھ میلے کا انتہائی اہم اشنان ہے ۔ اس موقع پر اکھاڑے بھی اپنا دوسرا شاہی اشنان کریں گے ۔
    ۔ ۔ ۔ ۔ ۔ ۔
    U . 465


    

    
    (Release ID: 1560900) Visitor Counter : 15