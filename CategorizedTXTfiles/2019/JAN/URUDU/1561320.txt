      بھارتی چناؤ کمیشن

      25 جنوری کو 9واں قومی یوم رائے دہندگان منایا جائے گا
      Posted On: 24 JAN 2019 6:37PM by PIB Delhi


    نئی دہلی، 24 جنوری 2019/ پورے ملک میں 25 جنوری 2019 کو 6 لاکھ سے زائد مقامات پر 9 واں قومی یوم رائے دہندگان منایا جائے گا جس میں تقریباً دس لاکھ پولنگ اسٹیشنوں کا احاطہ کیا جائے گا۔ قومی یوم رائے دہندگان (این وی ڈی)کے دوران نئے رائے دہندگان کی عزت افزائی کی جائے گی اور انہیں ای پی آئی سی (الیکٹر فوٹو شناختی کارڈ) دیئے جائیں گے۔


    عزت مآب صدر جمہوریہ ہند جناب رام ناتھ کووند نئی دہلی چھاؤنی میں واقع مانک شاہ سینٹر میں بھارت کے الیکشن کمیشن کے زیر اہتمام منعقدہ قومی تقریب میں مہمان خصوصی ہوں گے۔ وزیر قانون جناب روی شنکر پرساد بھی اس قومی تقریب میں شرکت کریں گے ۔ آئندہ لوک سبھا انتخابات کے پیش نظر ‘‘کوئی بھی ووٹر چھوٹ نہ جائے’’ کو این وی ڈی کے لئے مرکزی خیال کے طور پر منتخب کیا گیا ہے۔


    اس موقع پر سہ ماہی میگزین ‘‘مائی ووٹ میٹرس’’ کا بھی اجرا ہوگا اور اس کی پہلی جلد کمیشن کے ذریعہ عزت مآب صدر جمہوریہ ہند کو پیش کی جائے گی۔


    انتخاب کے بہتر طریقہ کار کے لئے قومی ایوارڈ ، انتخابات کے دوران غیر معمولی کارکردگی کے لئے افسران کو د یئے جائیں گے۔ اسکے علاوہ سول سوسائٹی کی تنظیموں اور میڈیا ہاؤسوں کو بھی جنہوں نے رائے دہندگان کی بیداری اور ان تک پہنچ کی فیلڈ میں نمایاں طور پر تعاون کیا ہے، ایوارڈ پیش کئے جائیں گے۔


    اس موقع بنگلہ دیش ،بھوٹان ، قزاخستان ، مالدیپ ، روس اور سری لنکا کے چیف الیکشن کمشنر اور اعلی حکام بھی موجود ہوں گے۔ مختلف ممالک سے تعلق رکھنے والے سیاسی پارٹیوں کے اراکین، اراکین پارلیمنٹ کے علاوہ سفارت کار اور قومی نیز بین الاقوامی تنظیموں سے تعلق رکھنے والے نمائندوں کی بھی اس موقع پر موجود گی متوقع ہے جنہوں نے جمہوریت اور انتخابات کے شعبے میں کام کیا ہے۔


    قومی یوم رائے دہندگان (این وی ڈی) 2011 سے ہر سال 25 جنوری کو پور ے ملک میں منایا جاتا ہے ۔ یہ تقریب ہندستان کے الیکشن کمیشن کے یوم تاسیس کے طور پر منائی جاتی ہے ۔ الیکشن کمیشن کا قیام 25 جنوری 1950 کو عمل میں آیا تھا۔ این وی ڈی تقریبات کا اصل مقصد زیادہ سے زیادہ اندراج ، خصوصی رائے دہندگان کے ناموں کی ووٹر لسٹ میں اندراج سہولت باہم پہنچانا ہے۔ یہ دن ملک کے رائے دہندگان کے لئے وقف ہے ۔ اس دن کو انتخابی عمل میں معلومات کی بنیاد پر شراکت کو فروغ دینے کے لئے رائے دہندگان کے مابین بیداری پیدا کرنے کے لئے استعمال کیا جاتا ہے۔


    ۔۔۔۔۔۔۔۔۔۔۔


    م ن۔ش س ۔ ج۔


    U-523

    
    
    (Release ID: 1561320) Visitor Counter : 6