      صحت اور خاندانی بہبود کی وزارت

      صحت اور خاندانی فلاح و بہبود کے علاقائی دفاتر کے لئے نرمان بھون میں صلاحیت سازی سے متعلق ورک شاپ کا انعقاد
      Posted On: 30 JAN 2019 7:59PM by PIB Delhi


    نئی دہلی، 30 جنوری / صحت اور خاندانی فلاح و بہبود کی سکریٹری محترمہ پریتی سودن نے آج نرمان بھون میں صحت اور خاندانی فلاح و بہبود کے علاقائی دفاتر کے لئے صلاحیت سازی سے متعلق تین روزہ ورک شاپ کا افتتاح کیا ۔


    محترمہ پریتی سودن نے علاقائی دفاتر کے ذریعے بالخصوص حال ہی میں 2018 ء میں کیرلا میں آئے سیلاب کے معاملے میں ریاستی انتظامیہ کے ساتھ تال میل کرنے میں ادا کئے گئے رول کی ستائش کی ۔ انہوں نے کہا کہ علاقائی ڈائریکٹروں کو قومی پروگراموں کے نفاذ میں ریاستی ایجنسیوں کو مطلوب تکنیکی تعاون پیش کرنا چاہیئے اور آیوشمان بھارت کے تحت ہیلتھ اینڈ ویل نیس سینٹر ( ایچ ڈبلیو سی ایس ) چلانے میں صحت اور خاندانی بہبود کے علاقائی دفاتر پر توجہ دی جانی چاہیئے ۔ انہوں نے مزید کہا کہ علاقائی ڈائریکٹروں کو ریاستوں میں متعلقہ انتظامیہ سے رابطہ کرنا چاہیئے تاکہ تمام ریاستوں میں درمیانہ سطح سے تربیت یافتہ پرووائیڈروں کی تعیناتی میں تیزی لائی جا سکے ۔ انہوں نے علاقائی ڈائریکٹروں کے ساتھ تبادلۂ خیال کیا اور ان سے کہا کہ وہ اپنے آپ کو ریاستی سرگرمیوں میں مصروف رکھیں ۔ یو پی اور بہار پر نظر ثانی کے دوران انہوں نے علاقائی ڈائریکٹروں کو صلاح دی کہ وہ اتر پردیش میں جے ای / اے ای ایس اور ایمونائزیشن پر قابو پانے اور بہار کے اضلاع میں کالا آزار پر قابو پانے اور اُس کے خاتمے اور ناگا لینڈ میں ایچ آئی وی / ایڈز سے نمٹنے کے لئے کام کریں ۔


    ڈاکٹر ایس وینکٹیش ، ڈی جی ایچ ایس بھی ورک شاپ میں موجود تھے ۔ انہوں نے کیرلا اور مدھیہ پردیش / راجستھان میں بالترتیب نیپاہ اور زیکا بیماریوں پر قابو پانے میں صحت اور خاندانی فلاح و بہبود کے علاقائی دفاتر کے ذریعے ادا کئے گئے اہم رول کو اجاگر کیا ۔


    افتتاحی تقریب میں وزارت کے دیگر سینئر افسران نے شرکت کی ۔ یہ ورک شاپ یکم فروری ، 2019 ء کو اختتام پذیر ہو گا ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ن ا ۔ ع ا ) ( 30 – 01 – 2019 )


    U. No. 598

    
    
    (Release ID: 1562000) Visitor Counter : 5