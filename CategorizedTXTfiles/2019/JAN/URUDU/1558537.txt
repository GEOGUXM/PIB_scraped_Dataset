      خلا ء کا محکمہ

      اسپیس ٹیکنالوجی پارک اور میوزیم کا قیام
      Posted On: 03 JAN 2019 7:30PM by PIB Delhi


    نئی دہلی، 03 جنوری 2019؍شمال مشرقی ریاستوں کی ترقی کے مرکزی وزیر مملکت (آزادانہ چارج)، نیز وزیر اعظم کے دفتر، عملے، عوامی شکایات، پنشن، جوہری توانائی اور خلاء کے وزیر مملکت ڈاکٹر جیتندر سنگھ نے آج راجیہ سبھا میں پوچھے گئے ایک سوال کے تحریری جواب میں اطلاع فراہم کی کہ خلائی تحقیق سے متعلق ہندوستانی ادارہ(اسرو) کا ملک کے متعدد مقامات پر اسپیس گیلریوں کو قائم کرنے کا منصوبہ ہے۔ اسپیس گیلریوں سے امید ہے کہ ہمارے ملک کے شہریوں کے درمیان خلائی سائنس اور ٹیکنالوجی سے متعلق معلومات کی تشہیر ہوگی۔یہ اسپیس گیلری تبادلہ خیال کے متعدد طریقوں ؍ماڈلوں پر مشتمل ہوگی، جس سے خلائی سائنس اور ٹیکنالوجی کے بنیادی باتیں اور اصول ظاہر ہوں گے۔


    شروعاتی دور میں حیدرآباد میں واقع برلا سائنس سینٹر، ممبئی میں واقع نہرو سائنس سینٹر اور نئی دہلی کے پرگتی میدان میں واقع نیشنل سائنس سینٹر میں اسپیس گیلریوں کو قائم کرنے کی تجویز ہے۔ مزید برآں اسرو نے مرحلہ وار طریقے سے ملک بھر میں (ثقافت کی وزارت کے تحت)تمام قومی موزیموں اور سائنس مراکز میں اسپیس گیلری قائم کرنے کے لئے متعدد اقدامات کئے ہیں۔


    اسپیس گیلریوں سے مستزاداسرو ،معلوماتی مراکز قائم کرنے کے علاوہ موبائل نمائش اور طلباء کے درمیان مسابقوں کے انعقاد کا بھی منصوبہ رکھتا ہے۔ اس کے علاوہ اسرو، اسپیس سائنس ؍ٹیکنالوجی سے متعلق مختلف پہلوؤں پر متعدد مذاکرات اور لیکچرس کے اہتمام کا بھی منصوبہ رکھتا ہے۔


    م ن۔م ع۔ن ع


    U:84


    

    
    (Release ID: 1558537) Visitor Counter : 11