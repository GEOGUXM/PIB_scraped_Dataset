      وزارت دفاع

      آئی این ایس کوہاسا کومستقبل میں شامل کرنے کے ساتھ ہیڈکوارٹر انڈمان نکوبار کمانڈ اے این سی کی کارروائی کرنے کی صلاحیت میں اضافہ ہوگا
      Posted On: 18 JAN 2019 1:09PM by PIB Delhi


    نئی دہلی، 18 جنوری 2019؍بحریہ کے ایئر اسٹیشن (این اے ایس) شبپور کو 24جنوری 2019ء کو بحریہ کے سربراہ ایڈمرل سنیل لامبا، پی وی ایس ایم، اے وی ایس ایم، اے ڈی سی، آئی این ایس کوہاسا کے طورپر شامل کریں گے۔آئی این ایس کوہاسا کا نام وائٹ –بلیڈ سی ایگل کے نام پر رکھا گیا ہے، جو انڈمان نکوبار جزیروں (اے این آئی)کے لئے شکار کرنے والا ایک بڑا پرندہ ہے۔


    این اے ایس شبپور کا قیام 2001ء میں شمالی انڈمان میں نگرانی کے لئے فارورڈ آپریٹنگ ایئربیس (ایف او اے بی) کے طورپر عمل میں آیا تھا۔جزیروں کے زیادہ تر شمالی حصے میں واقع یہ ایئرفیلڈ نہ صرف یہ کہ جزیروں کی سیکورٹی کے لئے، بلکہ اس کی مجموعی ترقی کے لئے بھی اسٹریٹیجک اہمیت کا حامل ہے۔اس ایئر فیلڈ کے جڑنے سے انڈمان اور نکوبار کمانڈ (اے این سی)کی اے این آئی کے تمام خطوں سے آزادانہ طورپر کام کرنے کی صلاحیت کو کافی فروغ ملے گا۔مطلوب سہولتوں اور افرادی قوت کے ساتھ ایک آزادانہ بحریہ یونٹ کے قیام سے اے این سی کی مجموعی طور کارروائی کرنے کی صلاحیتوں میں اضافہ ہوگا۔یہ بحریہ ایئر اسٹیشن پر جہازوں کے مستقل بیس کے لئے مواقع پیدا کرے گا۔فی الحال یہ ایک ہزار میٹر لمبائی والی ہوائی پٹی کے ساتھ بھارتیہ بحریہ، ہندوستانی فضائی اور کوسٹ گارڈ کے چھوٹے چھوٹے جہازوں کو الگ الگ کام کرنے کا موقع فراہم کرتا ہے۔آئی این ایس کوہاساپورٹ بلیئر میں آئی این ایس اُتکروس اور کیمپ بیل بے میں آئی این ایس باز کے بعد انڈمان میں بحریہ کا تیسراایئر بیس بن جائے گا۔


    شمولیت کے بعد اسٹیشن حکومت کی اڑان اسکیم کومد نظر رکھتے ہوئے فوجی اور سول ایئرکرافٹ دونوں کے مشترکہ آپریشن کے لئے ایک بیس کے طورپر کام کرے گا۔مرحلہ II توسیعی منصوبہ کے حصہ کے طورپر رن وے کی لمبائی بعد میں تین ہزار میٹر تک بڑھادی جائے گی۔یہ مستقبل میں وسیع پیمانے پرسول اور دفاعی ہوائی جہازوں کا آپریشن کرے گا۔


    م ن۔ن ا ۔ن ع


    U: 419

    
    
    (Release ID: 1560507) Visitor Counter : 9
    
    
      Read this release in: English