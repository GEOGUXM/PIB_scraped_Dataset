      وزارت دفاع

      نگرانی ، نریکشن اور ناکا بندی
      مشق بحری چوکسی – ایک تاریخی کوشش

      Posted On: 24 JAN 2019 8:27PM by PIB Delhi

    نئی دہلی، 24 جنوری / بھارت کی اب تک کی سب سے بڑی ساحلی دفاعی مشق یعنی ایکسرسائز سی وِجِل 22 – 23 جنوری ، 2019 ء کے 36 گھنٹوں کے دوران انجام دی گئی ۔ ایکسر سائز سی - وِجِل کا پورا خاکہ اور اس کی قیادت بھارتی بحریہ اور ساحلی محافظ دستے کے ذمے تھی اور ان دونوں اداروں نے بہ یک وقت مکمل بھارتی ساحلی سلامتی مشینری کو سرگرمِ عمل کیا اور یہ عمل تمام تر 9 ساحلی ریاستوں اور 4 مرکز کے زیر انتظام علاقوں پر محیط تھا ۔ اس مشق کے دوران تمام مرکزی اور ریاستی ایجنسیوں نے اپنی جانب سے مکمل تعاون فراہم کیا ۔ ان ایجنسیوں میں وزارتِ داخلہ ، وزارتِ دفاع ، کسٹم ، سی آئی ایس ایف ، مچھلی پالن کا محکمہ ، ڈی جی ایل ایل ، ڈی جی شپنگ ، بندر گاہ کے حکام اور ساحلی پولیس اور تمام مندوب ریاستوں کا شمار کیا جا سکتا ہے ۔


    دو مرحلوں میں زیرِ منصوبہ لائی گئی اس مشق کے تحت پہلا مرحلہ عملے اور تمام تر شراکت داروں کے بحری عملے کی تعیناتی کے ساتھ شروع ہوا ۔ بھارتی بحریہ اور ساحلی محافظ دستے کے 150 جہاز اور 35 طیارے اس مشق میں لگائے گئے تھے ۔ جب بحری عملے پر مشتمل اثاثے اور دیگر شراکت داران مثلاً ریاستی پولیس ، سی آئی ایس ایف ، کسٹم وغیرہ کا عملہ یکجا ہوا تو 500 – 600 جہاز سمندر میں آگئے ۔ اس کی وجہ سے ایک دفاعی لائن قائم ہو گئی اور ایک نا قابلِ شکست نگرانی یا چوکسی نظام کا سلسلہ قائم ہو گیا ، جس نے پورے بھارتی ساحلی علاقے پر احاطہ کر لیا ، ساتھ ہی ساتھ قرب و جوار کے جزائر بھی اس نگرانی کے احاطے میں آ گئے ۔ ساحلی نگرانی نیٹ ورک کے تحت ساحلوں پر لگائے گئے راڈار اسٹیشنوں کی وجہ سے بھی اس چوکسی میں مزید اضافہ ہوا اور ایک باقاعدہ نگرانی چین وضع ہو گئی ۔ بھارتی بحریہ نے ممبئی میں جوائنٹ آپریشن مراکز قائم کر رکھے تھے ۔ یہ مراکز کوچی ، وشاکھا پٹنم اور پورٹ بلیئر میں بھی قائم تھے تاکہ نگرانی ، تجزیہ اور رد عمل کا کام آسان بنایا جا سکے ۔


    یونیفارم اور تکنیکی نگرانی نیٹ ورک کو ساحلوں پر سکونت پذیر ماہی گیر برادری کی مدد سے مزید منظم بنایا گیا تھا ۔ یہ ماہی گیر برادری ملک کی ساحلی سلامتی کے معاملے میں آنکھوں اور کانوں جیسا فریضہ انجام دیتی ہے ۔ مرحلہ ایک کے تحت 26/11 کے بعد سے عمل میں لائے گئے تمام تر آڈٹ اقدامات بھی شامل تھے تاکہ ساحلی سلامتی کی اثر انگریزی میں مزید اضافہ کیا جا سکے ۔ نریکشن کا کام تعینات کی گئی کثیر النوع ایجنسیوں کی ٹیم کے تحت تھا اور احتساب کا کام فش لینڈنگ مراکز اور حساس علاقوں میں قائم اہم تنصیبات کے توسط سے لینڈ پوائنٹ سے کیا جا رہا تھا ۔


    مکمل ساحلی سلامتی مشینری کو مرحلہ دو کے تحت منتقل کیا گیا ، جو 22 جنوری ، 2019 ء کو شام 8 بجے سے شروع ہوا ۔ مرحلہ دو کے دوران نامزد آر ای ڈی فورس کے ذریعے قائم کی گئی دفاعی لائن میں دخل اندازی کی فرضی کوششیں اور لینڈ ڈَمی آتشگیر مادوں کے ذریعے انجام دی گئیں ۔ اس کے لئے بحریہ اور ساحلی محافظ دستے ، پولیس اور سی آئی ایس ایف سے اراکین کا انتخاب کیا گیا تھا ۔ ان ٹیموں کو اس بات کے کلی اختیارات دیئے گئے تھے کہ وہ ماہی گیری کے بحری جہازوں ، کاروباری جہازوں کا استعمال کر سکتے ہیں اور جس طرح بھی چاہیں ، اُس طرح 8 سے 10 کلومیٹر پر محیط ساحلی علاقے میں داخل ہونے کی کوشش کریں ۔ تمام تر شراکت دار ایجنسیاں اس کام میں شامل تھیں ۔ صرف چند حملے کامیاب ہوئے ، کچھ حملوں کو اس لئے کامیاب ہونے دیا گیا تاکہ پولیس کی ناکہ بندی کی مضبوطی کا تجربہ کیا جا سکے ، جسے پوری مشق کے دوران از حد موثر پایا گیا ۔ کسٹم نے ساحل پر آنے والے جہازوں پر باقاعدہ نظر رکھی ۔


    وزارتِ داخلہ کے زیرِ نگرانی مرحلہ دو کی مشق نے مختلف ہنگامی حالات پر مشتمل امور بھی مشاہدہ کئے ۔ این ایس جی کو بھی یرغمال بنائے گئے افراد کو بچانے کے لئے مدعو کیا گیا ۔ 2 – 3 اہم تنصیبات کے سلسلے میں یہ امر انجام دیا گیا ۔ بحری جہازوں کو یرغمال بنانے ، بڑے شاپنگ مالوں میں بم کو ناکارہ بنانے ، مقاماتِ عبادت پر ہونے والوں حملوں اور اُن سے نمٹنے کے لئے کارروائی کا مظاہرہ بھی اس مشق کا حصہ تھا اور تمام تر مشق کا مقصد یہ تھا کہ دفاعی اثر انگیزی کا جائزہ لیا جا سکے ۔ ریاستوں کے بحران انتظام گروپ کو بھی اس طرح کی صورت حال سے نمٹنے کے لئے سر گرم کیا گیا تھا ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ۔ ع ا )


    U. No. 530

    
    
    (Release ID: 1561342) Visitor Counter : 7