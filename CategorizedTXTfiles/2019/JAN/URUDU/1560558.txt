      شمال مشرقی ریاستوں کی ترقی کی وزارت

      حکومت شمال مشرق میں تجارت کی صلاحیت کو فروغ دے رہی۔ شمال مشرقی خطہ کی ترقی کے وزیر
      Posted On: 18 JAN 2019 7:16PM by PIB Delhi


    نئی دہلی، 18 جنوری/ شمال مشرقی خطے کی ترقی (ڈی او این ای آر) کے مرکزی وزیر مملکت(آزادانہ چارج)، وزیراعظم کے دفتر، عملہ، عوامی شکایات، پنشن، ایٹمی توانائی اور خلا کے وزیرمملکت ڈاکٹر جتیندر سنگھ نے آج یہاں کہا کہ حکومت شمال مشرق میں تجارت کی صلاحیت کو سنجیدگی سے فروغ دے رہی ہے۔انہوں نے کہا کہ اس سے نہ صرف شمال مشرق خطے کی معیشت کو فروغ حاصل ہوگا بلکہ اس کی سرحدوں سے متصل ممالک جیسے میانمار، بھوٹان اور بنگلہ دیش کے ساتھ قریبی رابطہ بھی قائم ہوسکے گا۔


    ڈاکٹر جتیندر سنگھ نے یہ بات اس وقت کہی جب ہندوستان کے میانمار کے لئے نامزد سفیر جناب سوروپ کمار نے اپنی نئی ذمہ داریاں سنبھالنے کی غرض سے ینگون روانہ ہونے سے قبل ان سے ملاقات کی۔ انہوں نے کہا کہ وزیر اعظم جناب نریندر مودی کی ذاتی دلچسپی سے شمال مشرق خطہ میں کاروبار اور تجارت کے شعبے میں کافی سرگرمیاں آئی ہیں اور اس کے علاوہ مشرقی خطے سے متصل ملکوں کے ساتھ تجارت کے کافی مواقع پیدا ہوئے ہیں۔انہوں نے یہاں خصوصی طور پر گزشتہ سال گوہاٹی میں منعقدہ آسیان تجارتی سربراہ کانفرنس کا بھی ذکر کیا۔ جس میں وزیراعظم جناب نریندر مودی نے بذات خود شرکت کی تھی اور ہندوستان اور دوسرے ممالک کے تجارت اور کاروباری لیڈروں سے خطاب کیا تھا جو ایک مشترکہ پلیٹ فارم پر یہاں اکٹھا ہوئے تھے۔


    ڈاکٹر جتیندر سنگھ نے کہا کہ ان کا خیال ہے کہ‘‘ ایکٹ ایسٹ پالیسی’’ کے ساتھ ساتھ شمال مشرقی خطہ اور سرحد سے متصل علاقوں میں ترقی اور تجارتی صلاحیت کو بروئے کار لانا یکساں طور پر اہم ہے۔ مثلاً ہندوستان کے شمال مشرقی خطے کی پیداوار اور مصنوعات کو سرحد کی دوسری جانب لے جانا ہوگا کیونکہ دونوں جگہ کی طرز زندگی یکساں ہے۔ ان کے کھان پان اور ان کے عادات واطوار نیز ان کی پسند نا پسند بھی یکساں ہیں۔


    ڈاکٹر جتیندر سنگھ نے سو سال پرانے ہندوستان کے 1919 کے فوریسٹ ایکٹ میں ترمیم کے حوصلہ مندانہ فیصلے کے لئے وزیراعظم جناب نریندر مودی کی تعریف کی۔جس کی وجہ سے اندرون ملک پیدا ہونے والے بانس کو فوریسٹ ایکٹ سے مستثنیٰ کردیا گیا ہے ۔ انہوں نے کہا کہ اس سے نوجوانوں کے ذریعہ معاش کو کافی فروغ حاصل ہوا ہے۔


    ڈاکٹر جتیندر سنگھ نےسیاحت کے وسیع مواقع کے بارے میں بھی باتیں کیں جس سے اب تک اس خطے کو فائدہ حاصل نہیں ہوا ہے۔


    جناب سوروپ کمار نے وزیر موصوف نے بتایا کہ میانمار میں اپنی ذمہ داریاں سنبھالنے سے قبل وہ تجارت وصنعت کے شعبے سمیت تمام شعبوں سے معلومات حاصل کرنے کی کوشش کررہے ہیں۔ انہوں نے وزیر موصوف کو یقین دلایا کہ وہ مستقبل قریب میں ہی نئے منصوبے کے ساتھ ان کے پاس آئیں گے۔


    **********


    istry of Finance


    (م ن ۔ش س ۔ ر ض )


    U – 428

    
    
    (Release ID: 1560558) Visitor Counter : 6