      امور داخلہ کی وزارت

      حکومت نے آسام معاہدے کی شق6 کے نفاذ کے مقصد سے اعلیٰ سطحی کمیٹی کے قیام کا اعلان کیا
      
      جناب ایم پی بیزبرووا کی سربراہی میں یہ کمیٹی 6 ماہ کے اندر رپورٹ جمع کرائے گی
      
      Posted On: 06 JAN 2019 7:03PM by PIB Delhi


    نئی دہلی، 6 /جنوری حکومت نے آسام معاہدے کی شق 6 کے نفاذ کے مقصد سے اعلیٰ سطحی کمیٹی کے قیام کا اعلان کیا ہے۔ کمیٹی کو وسیع اختیارات دیئے گئے ہیں۔ جناب ایم پی بیز برووا کی سربراہی میں قائم کی جانے والی اس کمیٹی میں آسام کے مختلف شعبوں کی ممتاز شخصیتیں شامل ہیں۔ یہ کمیٹی نوٹیفکیشن کی تاریخ سے چھ ماہ کے اندر اپنی رپورٹ پیش کرے گی۔ آسام کی ریاستی حکومت اس کمیٹی کو ضروری انتظامی اور سازوسامان کی مدد فراہم کرائے گی۔


    اس اعلیٰ سطحی کمیٹی میں درج ذیل شخصیات شامل ہیں:

     1. جناب ایم پی بیز برووا، آئی اے ایس (ریٹائرڈ) ۔ چیئرمین
     2. جناب سبھاش داس، آئی اے ایس (ریٹائرڈ) ۔ رکن
     3. ڈاکٹر ناگیندر سائیکیا ،سابق صدر، آسام ساہتیہ سبھا ۔ رکن
     4. جناب دھیرین بیز برووا، دی سینٹینل کے سابق ایڈیٹر ۔ رکن
     5. مکند راج بنگشی، ماہر تعلیم ۔ رکن
     6. جناب رمیش بور پترا گوہائن، ایڈوکیٹ جنرل آسام ۔ رکن
     7. جناب رونگ بونگ تیرنگ، سابق صدر، آسام سائتیہ سبھا ۔ رکن
     8. آل آسام اسٹوڈینس یونین کا ایک نمائندہ ۔ رکن
     9. جوائنٹ سکریٹری، ایم ایچ اے ۔ ممبر سکریٹری

    کمیٹی کے زیر غور موضوعات درج ذیل ہیں:

     1. کمیٹی آسام معاہدے کی شق 6 کے نفاذ کے مقصد سے 1985 سے کی گئی کارروائیوں کے مؤثر ہونے کی جانچ کرے گی۔
     2. کمیٹی مختلف متعلقین کے ساتھ بات چیت کرے گی جن میں سماجی تنظیمیں، قانونی اور آئینی ماہرین، آرٹ، ثقافت اور ادب کے شعبوں کی ممتاز شخصیتوں، قدرتی وسائل کے تحفظ کے حامیوں، ماہرین اقتصادیات، ماہرین لسانیات اور ماہرین سماجیات شامل ہیں۔
     3. کمیٹی آسام کے عوام کے لیے آسام کی قانون ساز اسمبلی اور مقامی اداروں میں سیٹوں کے ریزرویشن کی مناسب سطح کا جائزہ لے گی۔
     4. کمیٹی اسمیا اور آسام کی دیگر مقامی زبانوں کے تحفظ کے لیے اقدامات کی تجویز بھی پیش کرے گی۔
     5. کمیٹی آسام کے عوام کے لیے حکومت آسام کے تحت روزگار میں ریزرویشن کی مناسب سطح کی بھی سفارش کرے گی۔
     6. کمیٹی آسام کے عوام کی ثقافتی، سماجی، لسانی شناخت اور وراثت کے تحفظ اور فروغ کے لیے ضروری دیگر اقدامات کی بھی تجویز پیش کرے گی۔

    اعلیٰ سطحی کمیٹی کی تشکیل آسام معاہدے کے نام سے مشہور میمورنڈم آف سیٹلمنٹ کی شق 6 کے مطابق کی گئی ہے۔ اس معاہدے پر 15 اگست 1985 کو دستخط کئے گئے تھے۔ معاہدے کی شق چھ میں کہا گیا ہے کہ:


    ‘‘آسام کے عوام کی ثقافتی، سماجی، لسانی شناخت اور وراثت کو بچانے، اس کے تحفظ اور فروغ کے لیے آئینی، قانونی اور انتظامی حفاظت، جیسے بھی مناسب ہو’’۔


    اعلیٰ سطحی کمیٹی کی خدمات حکومت ہند کی وزارت داخلہ کی این ای ڈویژن کے ذریعے فراہم کرائی جائے گی۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ا گ۔ را ۔ 06 - 01 - 2019 )


    U. No. 128


    

    
    (Release ID: 1558796) Visitor Counter : 12
    
    
    
    
    

6.