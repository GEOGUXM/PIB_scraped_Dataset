      نوجوانوں کے امور اور کھیل کود کی وزارت

      کھیلوں کافروغ
      Posted On: 03 JAN 2019 7:33PM by PIB Delhi


    نئی دہلی، 3 جنوری/ ملک میں کھیل کود کو فروغ دیناخالص ریاستی معاملہ ہے۔ اسی طرح دیہی نوجوانوں کے درمیان کھیلوں کوفروغ دینا اوردیہی علاقوں میں دیہی کھیلوں کو فروغ دینابھی بنیادی طور پر متعلقہ ریاستی حکومت کی ذمہ داری ہے۔ مرکزی حکومت ، ریاستی حکومتوں اورکھیلوں سے متعلق قومی فیڈریشن( این ایس ایف) کی کوششوں کی تعریف / تعاون دیتی ہے۔


    نوجوانوں کے امور اور کھیلوں کی وزارت کے تحت کام کرنے والا ایک خود مختار ادارہ کھیلوں سے متعلق ہندوستانی اتھارٹی( ایس اے آئی) ملک بھر میں کھیلوں کو فروغ دینے سے متعلق متعدد اسکیموں کو چلارہا ہے تاکہ 8 سے لے کر 25 برسوں کے عمر گروپ میں باصلاحیت کھلاڑیوں کی شناخت ہوسکے اور انہیں قومی اور بین الاقوامی سطح کے کھیل مقابلوں میں بہترین کارکردگی دکھانے کے لئے تیار کیاجاسکے۔کھیلوں کو فروغ دینے سے متعلق اسپورٹس اتھارٹی آف انڈیا( ایس اے آئی) کی اسکیموں کے تحت شناخت شدہ متعدد کھلاڑی ملک کے دیہی، قبائلی، پسماندہ، ساحلی اور ناقابل رسائی پہاڑی علاقوں سے تعلق رکھتے ہیں۔


    ان کھلاڑیوں کو کھیلوں کے ماہر کوچوں کی فراہمی، کھیلوں سے متعلق ضروری سہولتوں، رہائش اور کھانے کی سہولتوں اسپورٹس کٹ، کھیل مقابلوں کے لئے ایکسپوزر، تعلیمی اخراجات، طبی امداد/ انشورنس اور وظائف کی شکل میں منظور شدہ ضابطوں کے مطابق ترتبی سہولتیں فراہم کرائی گئیں۔


    نوجوانوں کے امور اور کھیلوں کی وزارت کے ذریعہ نافذ کردہ کھیلو انڈیا اسکیم ملک کی نام آبادی بشمول دیہی اور پہاڑی علاقوں کے نوجوانوں کے درمیان کھیلوں کوفروغ دیتی ہے۔ علاوہ ازیں اس اسکیم کے تحت ایک وقف شدہ پروگرام ہے۔ اس پروگرام مقامی اور قبائلی کھیل کود کافروغ شامل ہے ۔ جس کے تحت ملک بھر میں بشمول دیہی اور پہاڑی علاقوں میں کھیلوں کو فروغ دینے کے لئے این ایس ایف/ غیر سرکاری تنظیموں(این جی اوز) مالی امداد دی جاتی ہے۔ اس پروگرام کے تحت متعدد قومی اسپورٹس فیڈریشن( این ایس ایف) کو ملک کے مختلف خطوں بشمول دیہی علاقوں میں کھیلوں کے مقابلے منعقد کرنے کے لئے مالی امداد فراہم کی گئی۔ 2018 کے دوران اس طرح کے کل 36 کھیل مقابلوں کاانعقاد کیا گیا۔ یہ مانگ سے بھر پور اسکیم ہے او راس میں ریاست/ مرکز کے زیر انتظام علاقے کے لحاظ فیڈز مختص کئے گئے ہیں۔محکمہ برائے عملہ اور تربیت کے امکانات کے مطابق کھیلوں کے مقابلوں میں میڈل جیتنے والے کھلاڑیوں کو سرکاری نوکری دی جاتی ہے۔


    متعدد وزارتوں / محکموں/ سرکاری سیکٹر کی کمپنیوں اور حکومت ہند کے تحت خودمختار اداروں کے ذریعہ اس سلسلہ میں موجودہ قوانین و ضوابط کے مطابق با صلاحیت کھلاڑیوں کی تقرریاں کی جاتی ہے۔ جن کھلاڑیوں کی اب تک تقرریاں کی گئی ہیں ان کی تعداد سے متعلق اعداد وشمار نوجوانوں کے امور اور کھیلوں کی وزارت کے پاس نہیں ہیں۔


    نوجوانوں کے امور اور کھیلوں کے وزیرمملکت( آزادانہ چارج) کرنل راجیو وردھن راٹھور(ریٹائرڈ) نے آج لوک سبھا میں پوچھے گئے ایک سوال کے تحریری جواب میں یہ اطلاع فراہم کی۔


    **********


    (م ن ۔ م ع۔ ر ض۔ 03-01.2019 )


    U –83

    
    
    (Release ID: 1558541) Visitor Counter : 6