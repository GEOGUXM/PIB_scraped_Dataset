      امور داخلہ کی وزارت

      حکومت نے سبھاش چندر بوس آپداپربندھن پرسکار کا آغاز کیا
      Posted On: 23 JAN 2019 4:06PM by PIB Delhi


    نئی دہلی، 23 جنوری/حکومت نے سبھاش چندر بوس آپداپربندھن پرسکار کے نام سے سالانہ ایوارڈ قائم کیا۔اس ایوارڈ کا ہر سال نیتا جی سبھاش چندر بوس کے یوم پیدائش 23 جنوری کو اعلان کیا جائے گا۔


    کسی بھی قدرتی آفت کے بعد بہت سی تنظیمیں اور افراد متاثرہ عوام کی پریشانیوں کو دور کرنے کی خاطر خاموشی سے بہت موثر کام کرتے ہیں۔ ان کا وسیع تعاون اور انسانیت کے لئے ان کی بے لوث خدمات کو عام طور پر بھلا دیا جاتا ہے۔ اس کو ذہن میں رکھتے ہوئے وزیراعظم نریندر مودی نے ایسی تنظیموںاور افراد کی کوششوں کے اعتراف کے خاطر ایک قومی ایوارڈ تشکیل دینے کی سفارش کی۔


    تمام بھارتی شہری اور تنظیمیں جو آفات کے بندوبست کے مختلف شعبوں جیسے بچاؤ، روک تھام، شدت کو کم کرنے تیاری ، تیزی سے کاروائی، راحت رسانی، باز آباد کاری، تحقیق/ اختراعات یا پہلے سے وارننگ جاری کرنے میں بہترین کارکردگی کا مظاہرہ کرنے والے سبھاش چندر بوس آپدا پربندھن پرسکار کے اہل ہو ں گے۔


    سال 2019 کے لئے اس ایوارڈ کی اسکیم کو مشتہر کیا گیا تھا اور اس کے لئے 19 دسمبر 2018 سے نامزدگیوں کو مدعو کیاگیا تھا۔ نامزدگی موصول ہونے کی آخری تاریخ 7 جنوری 2019 تھی۔ اس ایوارڈ کے لئے 300 سے زیادہ نامزدگیاں موصول ہوئیں ہیں جو مختلف اداروں اور افراد کی جانب سے بھیجی گئی۔


    سال 2019 کے لئے غازی آبادمیں واقع قومی آفات سے متعلق کارروائی فوج( این ڈی آر ایف) کی آٹھویں بٹالین کو سبھاش چندر بوس آپدا پربندھن پرسکار کے لئے منتخب کیا گیا ہے۔ جس نے آفات کے بندوبست میں شاندار کام کیا ہے۔یہ ایوارڈ 51 لاکھ روپے نقد انعام اور ایک سرٹیفکیٹ پر مشتمل ہیں۔

      * این ڈی آر ایف کی بٹالین 2006 میں قائم کی گئی تھی اور یہ بچاؤ اور فوری کارروائی کی خصوصی فورس ہے جو قومی دارالحکومت خطے( این سی آر)، اتراکھنڈ، مغربی اترپردیش اور ہریانہ کے وسیع علاقہ کااحاطہ کرتی ہیں۔
      * اس فورس نے 314 بڑے آپریشنوں میں شرکت کی اور 50000 ہزار سے زیادہ لوگوں کو بچایا۔ کیرالہ میں حالیہ سیلاب میں بٹالین نے 5338 افراد کو بچایا اور 24000 لوگوں کو محفوظ مقامات پر پہنچایا۔ اس کے علاوہ این ڈی آر ایف کی اس بٹالین نے لیہہ میں بادل پھٹنے کے واقع میں( 2011 )، کیدار ناتھ سیلاب( 2013 )، سمندری طوفان ہدہد( 2014 )، چنئی سیلاب( 2015 ) اور تریپورہ سیلاب( 2018 ) شامل ہیں۔ بٹالین نے سال 2010 میں دہلی میں مایا پوری میں تاب کاری کے ایک واقع کی شدت کو کم کرنے بھی موثر طور پر کام کیا تھا۔
      * اس فورس نے آفات کے بندوبست سے متعلق کام بین الاقوامی سطح پر بھی کیا ہے۔ 2015 میں نیپال کے زلزلے کے بعد بٹالین کی چھ ٹیمیں سب سے پھیلے کاٹمنڈو ٹیموں میں شامل تھیں۔ ان کی ٹیموں کو 2011 میں فوکو شیما ڈائی چی نیوکلیائی حادثے( 2011 ) کے دوران جاپان بھیجا گیا تھا اور حال ہی میں( 2018 ) میں سنامی میں انڈونیشیا بھیجا گیا تھا۔
      * فوری کارروائی اور امدادی کاموں کے علاوہ این ڈی آر ایف کی آٹھویں بٹالین نے ایس ڈی آر ایف، این سی سی، سول ڈیفنس،ہوم گارڈ، نہرو یوگا کیندر سنگھٹن اور نیپال پولیس کے اہلکاروں کو بھی بڑی تعداد میں تربیت دی ہیں۔بٹالین کے ذریعہ چلائے جانے والے عوام کے لئے صلاحیت سازی کے پروگراموں سے 9 لاکھ سے زیادہ لوگوں نے فائدہ اٹھایا ہے۔

    **********


    istry of Finance


    (م ن ۔ و ا ۔ ر ض )


    U – 487

    
    
    (Release ID: 1561089) Visitor Counter : 12
    
    
    
    
    

*