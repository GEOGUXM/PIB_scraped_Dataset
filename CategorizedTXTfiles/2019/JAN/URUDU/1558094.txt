      عملے، عوامی شکایات اور پنشن کی وزارت

      تقریبا4ہزارملازمین کو تیز رفتاری سے ترقی دینے کے لئے وزیرمملکت جناب جتیندرسنگھ نے عملہ اور تربیت
      کے محکمے کی ستائش کی

      Posted On: 01 JAN 2019 10:44AM by PIB Delhi

    نئی دہلی ، 2جنوری :عملہ اورتربیت کے محکمے ( ڈی اوپی ٹی ) نے حال ہی میں مختلف سطحوں کے تقریبا4ہزارملازمین کو ترقی دینے کے احکامات جاری کئے ہیں ۔ سینٹرل سیکریٹریٹ سروس ( سی ایس ایس ) کے تحت ترقی پانے والے ملازمین کی تعداد ایک ہزار 756 ہے اور سینٹرل سیکریٹریٹ اسٹینوگرافرزسروس (سی ایس ایس ایس ) کے تحت 2ہزار235ملازمین کو ترقی دی گئی ہے ۔ اس طریقے سے گذشتہ چند دنوں کے دوران 3ہزار991ملازمین کو ترقی دی جاچکی ہے اوریہ ایک تاریخی تعداد میں ہونے والی ترقی ہے ۔ اس سے قبل ان دونوں سروس کیڈروں میں اتنی بڑی تعداد میں اتنی مختصرمدت میں ملازمین کو ترقی نہیں دی گئی ۔ اس ترقی کے نتیجے میں سینٹرل سیکریٹریٹ سرکاری عملے میں الگ الگ شعبوں میں مسرت کا ماحول ہے ۔


    مذکورہ ترقیوں کو مرکزی حکومت کے ملازمین کے لئے نئے سال کا تحفہ قراردیتے ہوئے وزیرمملکت ( آزادانہ چارج ) برائے شمال مشرقی خطہ ترقیات ( ڈونر)، وزیرمملکت برائے پی ایم او ،عملہ ، عوامی شکایات وپنشن ، ایٹمی توانائی اورخلائی امور ڈاکٹرجتیندرسنگھ نے کہاہے کہ اس سے ان کارکنان کو حوصلہ ملے گا اوروہ زیادہ لگن کے ساتھ کام کریں گے اور حکومت کی کارکردگی بہترہوگی ۔


    سینٹرل سیکریٹریٹ عملے کی ترقی گذشتہ کچھ دنوں سے سروس میٹرکے سلسلے میں جاری مقدمہ بازی کی وجہ سے تعطل کا شکارتھی ۔ اس کے علاوہ حکومت کو چند قانونی اموربھی فیصل کرنے تھے ، حکومت نے ان تمام امورکو انجام دیکر سی ایس ایس اور سی ایس ایس ایس کیڈروں کی تشکیل نوکی ہے تاکہ ان کیڈروں میں جمود کا خاتمہ کیاجاسکے ۔ حکومت نے اپنی جانب سے کیڈرتشکیل نو کے لئے تیسری کمیٹی تشکیل دی تھی اور اس کمیٹی کے ذریعہ داخل کردہ رپورٹ کو تسلیم کرلیاتھا ۔ اس کے نتیجے میں اضافی تعداد میں اسامیاں اعلیٰ سطحوں پرفراہم ہوئیں اور سرکاری عملے کی ترقی سے متعلق توقعات کی تکمیل کی گنجائش پیداہوسکی ۔


    ڈاکٹرجتیندرسنگھ نے 31دسمبر تک تمام متعلقہ انتظامی امورکی تکمیل کے لئے ڈی اوپی ٹی کی کوششوں کی تعریف کی ۔ دیگر584ملازمین کی ترقی کاعمل زیرغورہے اور توقع کی جاتی ہے اس سلسلے میں جلد ہی احکامات جاری ہوجائیں گے ۔ وزیر موصوف نے کہاکہ ڈی اوپی ٹی جلد ہی کیڈرتشکیل نو سفارشات کو نافذکرکے التوائی ترقیوں کو بھی عملی شکل دیگا ۔


    **************


    U-21


    

    
    (Release ID: 1558094) Visitor Counter : 4