      قبائیلی امور کی وزارت

      قبائلی امور کے وزیر جسونت سنہا سومن بھائی نے حیدرآباد میں پہلے ایکلویہ ماڈل رہائشی اسکولز اسپورٹس میٹ 2019 کا افتتاح کیا
      Posted On: 15 JAN 2019 11:25AM by PIB Delhi


    نئی دہلی، 15 جنوری/ قبائلی امور کے وزیرمملکت جناب جسونت سنہا سومن بھائی بھاگوڑ نے حیدرآباد میں گاچھی بولیئ میں پہلے ایکلوریہ ماڈل رہائشی اسکولز اسپورٹس میٹ 2019 کاافتتاح کیا۔ نیشنل اسپورٹس یعنی قومی کھیل کود مقابلے حیدرآباد کے گاچھی بولیئ میں بالا یوگی اسٹیڈیم میں کل یعنی 14 جنوری کو شروع ہوئے تھے جو 16 جنوری 2019 تک جاری رہیں گے۔تلنگانہ ریاست کو ان کھیلوں کے لئے میزبان کے طور پر چنا گیا ہے اور قبائلی لوگوں کی فلاح وبہود کے رہائشی تعلیمی اداروں کی سوسائٹی ان کھیلوں کااہتمام کررہی ہیں۔


    وزیرموصوف نے کہا کہ حکومت ہند 2022 تک 400 سے زیادہ ایکلویہ ماڈل اسکولز قائم کرنے کا ارادہ رکھتی ہے۔ انہوں نے مزید کہا کہ حکومت نودیہ ودیالیوں کی طرز پر ایکلویہ ماڈل رہائشی اسکولوں کو فروغ دینے کے وژن پر کام کررہی ہے۔جس میں قبائلی طلبا کی ہمہ گیر ترقی پر توجہ مرکوز کی جائے گی اس مقصد کے لئے ایک بڑا مالی بجٹ مختص کیا گیا ہے۔


    ٹی ٹی ڈبلیو آر ای ایل ایس کے سکریٹری ڈاکٹر آر ایس پروین کمار اور قبائلی لوگوں کی فلاح حکومت تلنگانہ کے سکریٹری بینہور دت اکاّ نے کہا کہ تلنگانہ کے وزیراعلی تعلیمی سیکٹر میں بڑی سرمایہ کاری کررہے ہیں تاکہ تلنگانہ ریاست میں قبائلی بچوں کو بہتر تعلیم فراہم کی جاسکے۔


    ملک بھر کی 20 سے زیادہ ریاستوں کے 1735 شرکاء ان مقابلوں میں مختلف کھیلوں میں اپنے فن کامظاہرہ کریں گے تین دن تک چلنے والے ان کھیل کود مقابلوں میں 13 ایوینٹس ہوں گے جس میں ایتھلیٹکس بھی شامل ہیں اور ایتھلیٹکس میں 13 مختلف مقابلے ہوں گے جن میں دوڑ ، اچھل کود اور چہل قدمی شامل ہیں۔


    قبائلی امور کے سکریٹری جناب دیپک کھانڈیکر ،جوائنٹ سکریٹری جناب ونود کمار مختلف سیکریٹریوں ، ڈائریکٹروں اور انڈر سیکرٹیری کے علاوہ دیگر شخصتیں بھی موجود تھیں۔


    **********


    U – 338

    
    
    (Release ID: 1559979) Visitor Counter : 7
    
    
      Read this release in: English