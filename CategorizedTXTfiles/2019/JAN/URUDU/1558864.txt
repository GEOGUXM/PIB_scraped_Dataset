      ٹیکسٹائلز کی وزارت

      نائب صدر جمہوریہ ہند نے اولین ٹیکسٹائل ایوارڈ تقسیم کئے
      Posted On: 06 JAN 2019 8:41PM by PIB Delhi


    نئی دلّی ، 07 جنوری ؍نائب صدر جمہوریہ ہند جناب ایم وینکیا نائیڈو نے گزشتہ روز نئی دلّی میں ٹیکسٹائل کے شعبے میں مختلف کارہائے نمایاں کی انجام دہی کے اعتراف کے طور پر 17 افراد کو ایوارڈ عطا کئے ۔ تقریب کے دوران انہیں رجسٹرڈ ہینڈی کرافٹس پر ایک یاد گاری ٹکٹ بھی پیش کیا گیا ۔


    
    اس موقع پر تقریر کرتے ہوئے نائب صدر جمہوریہ نے کہا کہ ٹیکسٹائل کا شعبہ اقتصادیات اور اس کی ضروریات کے ضمن میں ایک اہم کردار ادا کر رہا ہے اور تمام لوگ اسے تسلیم کرتے ہیں اور اس کی تعظیم کرتے ہیں ۔ انہوں نے کہا کہ ٹیکسٹائل کی وزارت نے گزشتہ ساڑھے چار برسوں کے دوران متعدد پہل قدمیاں شروع کی ہیں جس کے نفع بخش نتیجے کے طور پر بھارت د نیا کے تین بڑے اقتصادی ممالک میں سے ایک بن جائے گا ۔ انہوں نے امید ظاہر کی کہ ان انعامات کی تقسیم کے باعث دیگر افراد کو ترغیب ملے گی اور ان کی حوصلہ افزائی ہو گی ۔ نائب صدر جمہوریہ نے کہا کہ ملک میں صلاحیت کی کوئی کمی نہیں ہے اور ضرورت اس بات کی ہے کہ دستیاب صلاحیت کی صحیح ہنر مندی تربیت اور حوصلہ افزائی کی جائے ۔ جناب نائیڈو نے اس بات پر زور دیا کہ بین الاقوامی مارکیٹ میں مقابلہ آرائی کے لئے مصنوعات کے معیار کو بلند کیا جائے اور انہوں نے ٹیکسٹائل صنعت سے بھارتی ٹیکسٹائل مصنوعات کے لئے برانڈ تیار کرنے کے لئے کہا ۔


    
    ٹیکسٹائل کی مرکزی وزیر محترمہ اسمرتی زوبین ایرانی نے اپنے خطبے میں کہا کہ ٹیکسٹائل کی وزارت ٹیکسٹائل کے شعبے میں نمایاں خدمات و تعاون دینے والے افراد کو پہلی بار ایوارڈ تقسیم کر رہی ہے ۔ انہو ں نے کہا کہ ٹیکسٹائل کی وزارت دن بھر چلنے والے ’’ نیشنل کانکلیو آن ایکمپلشمنٹ اینڈ وے فارورڈ فار ٹیکسٹائل سیکٹر ‘‘ میں اٹھائے گئے موضوعات پر غور و خوض کرے گی جو کہ نائب صدر جمہوریہ ہند کے ذریعہ تقسیم انعامات کے تقریب کے ساتھ اختتام پذیر ہوا ۔ نائب صدر جمہوریہ ہند نے ٹیکسٹائل کی صنعت میں مختلف زمروں میں غیر معمولی کارہائے نمایاں انجام دینے کے اعتراف کے طور پر 17 افراد کو مختلف زمروں میں ایوارڈ پیش کئے ۔


    
    اس سے قبل ، دن میں مرکزی وزیر ٹیکسٹائل نے نیشنل کانکلیو کا افتتاح کیا ۔ اس میں وزیر مملکت جناب اجے ٹمٹا اور ٹیکسٹائل کے سیکریٹری رگھویندر سنگھ نے خطاب کیا ۔ افتتاحی اجلاس کے بعد ٹیکنیکل ٹیکسٹائل ، ایز آف ڈوئنگ ٹیکسٹائل بزنس ، ہینڈی کرافٹ ،


    عالمی مارکیٹ تک رسائی اور سپلائی چین و فیشن سے ہم آہنگ بنائی مصنوعات پر پینل تبادلہ خیالات ہوا ۔


    
    ۔ ۔ ۔ ۔ ۔ ۔


    
    U . 132
    ( م ۔ ر ۔ ر۔ )

    
    
    (Release ID: 1558864) Visitor Counter : 3
    
    
      Read this release in: English , Hindi