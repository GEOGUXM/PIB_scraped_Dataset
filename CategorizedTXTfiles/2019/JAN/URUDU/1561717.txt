      وزارات ثقافت

      پریاگ راج کمبھ میں پہلی مرتبہ سنیاس دیکشا دی گئی
      Posted On: 28 JAN 2019 6:47PM by PIB Delhi


    نئی دہلی، 28 جنوری / پہلی مرتبہ پریاگ راج کمبھ میں تقریباً 800 سادھوؤں کو دَشانمی جونا اکھاڑا میں سنیاس دیکشا دی گئی ۔ تمام تر مذہبی رسومات دریائے گنگا کے ساحل پر آج صبح مکمل کر لی گئیں ۔ اس تقریب کا آغاز گذشتہ روز سادھوؤ ں کے سر کے بال مونڈنے اور دریائے گنگا میں مقدس ڈوبکی لگانے کے ساتھ ہوا تھا ۔ اس مقصد کے لئے ہری دوار اور وارانسی سے حجام بلائے گئے تھے ۔ اکھاڑے کے کیمپ میں متعدد رسومات انجام دی گئیں اور دریائے گنگا کے ساحل پر بھی بہت سی رسوم ادا کی گئیں ، جن میں اکشرا سوامی اوادھیشانند مہاراج کے ذریعے اچاریہ مہا منڈلیشور کی دیکشا بھی شامل تھی ۔


    جن سادھوؤں کو سنیاس دیکشا دی گئی ، ان میں 6 سادھو بیرون ملک سے بھی شامل تھے ۔ اکشرا نے اِن سادھوؤں کی شناخت ظاہر نہیں کی ہے کیونکہ سادھوؤں کا کوئی رشتہ دار نہیں ہوتا اور سنیاس دیکشا لینے کے ساتھ ہی وہ دگمبر بن جاتے ہیں ۔ وہ لباس اتار دیتے ہیں اور صرف لنگوٹ اختیار کر لیتے ہیں ۔ تمام تر 9 بھرتی شدہ سنیاسی مونی اماوسیا کے موقع پر اکھاڑے کے سینئر سادھوؤں کے ساتھ دوسرا شاہی اشنان کریں گے۔


    ان سادھوؤں کو گذشتہ تین برسو ں کے دوران اکھاڑے میں اُن کے برتاؤ پر کڑی نگرانی رکھنے کے بعد ہی سنیاس دیکشا دی گئی ہے ۔


    اکشرا سادھو سوامی ودیانند سرسوتی اور اکھاڑا پریشد سوامی گریجی کے سکریٹری نے تمام تر دیکشا رسوم کی نگرانی کی ۔ سنیاس دیکشا کا پورا عمل مونی اماوسیا کے دن اکھاڑے کے شاہی اشنان کے ساتھ یعنی مقدس ڈوبکی لگانے کے ساتھ مکمل ہو گا ۔ جونا اکھاڑا ، وہ پہلا اکھاڑا ہے ، جس نے پریاگ راج کمبھ میں سنیاس دیکشا دینے کا عمل انجام دیا ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ۔ ع ا ) ( 28 – 01 – 2019 )


    U. No. 560


    

    
    (Release ID: 1561717) Visitor Counter : 5