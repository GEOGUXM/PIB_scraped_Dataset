      سائنس اور ٹیکنالوجی کی وزارت

      لوک سبھا نے ’’ دی ڈی این اے ٹیکنالوجی(استعمال اور عملی پہلو)‘‘ریگولیشن بل-2019 منظور کیا
      Posted On: 08 JAN 2019 7:00PM by PIB Delhi


    نئی دہلی، 08جنوری / ایک سنگ میل فیصلے کے تحت آج لوک سبھا نے’’ دیڈیایناےٹیکنالوجی(استعمالاورعملیپہلو)‘‘ریگولیشنبل-2019 منظورکر لیا۔ یہ بل ڈی آکسریبونیوکلک ایسیڈ (ڈی این اے) ٹیکنالوجی کے استعمال اور عملی پہلو کی ضرورت اور اہمیت کا اعتراف کرتے ہوئے منظور کیا گیا ہے تاکہ گم شدہ افراد ، مختلف جرائم کا شکار ہونے والے افراد، خطاکاروں ، مقدمات کا سامنا کر رہے افراد اور نا معلوم متوفی افراد کی شناخت کا باقاعدہ انتظام ہو سکے۔


    بل کا مقصد یہ ہے کہ ڈی این اے کے استعمال کو ڈی این اے پر مبنی فورنسک ٹیکنالوجیوں کے سلسلے میں وسعت دی جائے تاکہ ملک کے انصاف فراہمی کے نظام کو مستحکم بنایا جا سکے ۔ ڈی این اے پر مشتمل ٹیکنالوجیوں کی افادیت جرائم کا پتہ لگانے ، گم شدہ افراد کی شناخت کرنے کے سلسلے میں دنیا بھر میں معروف ہے۔ ڈی این اے تجربہ گاہوں کو قانونی حیثیت عطا کر کے اور انہیں منظم شکل میں لا کر یہ بل اس امر کو یقنیی بنانے کی ایک کوشش ہے کہ اس ٹیکنالوجی کی مجوزہ توسیع ملک بھر میں ہو سکے اور ڈی این اے ٹسٹ کے نتائج کو قابل بھروسہ اور اعتبار کے لائق سمجھا جائے اور دستیاب اعداد و شمار محفوظ رہیں اور شہریوں کی پرائیویسی کے حقوق کی بھی خلاف ورزی نہ ہو۔


    بل کے اہم عناصر میں ڈی این اے ریگولیٹری بورڈ کا قیام ، ڈی این اے تجربہ گاہوں؍ اداروں ، ڈی این اے ٹسٹنگ ، تجزیہ وغیرہ کے عمل کو منظوری ، قومی اور علاقائی ڈی این اے اعداد و شمار بینک کا قیام جیسا کہ بل میں متذکرہ ہے ، شامل ہیں ۔ اس سے فورنسک تفتیش کا راستہ آسان ہو جائے گا۔ ملک میں ڈی این اے ٹسٹنگ کی سرگرمیوں کا سائنسی لحاظ سے درجہ بلند ہوگا اور انہیں منظم بنایا جا سکے گا۔ ڈی این اے ریگولیٹری بورڈ کی جانب سے اس مقصد کے لئے معقول ہدایات وغیرہ بھی جار ی کی جائیں گی۔


    مذکورہ بل ڈی این اے شہادت کے استعمال کی عملی صورت ممکن بنائے گا جسے جرائم کی تفتیش میں سنہری معیار خیال کیا جاتا ہے اور اس کے توسط سے فوجداری نظام انصاف مزید فعال اور موثر بن سکے گا۔


    *********** ***


    ( م ن۔ح ا ۔م ف (


    U. No. 193


    

    
    (Release ID: 1559169) Visitor Counter : 6