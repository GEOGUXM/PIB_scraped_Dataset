      کامرس اور صنعت کی وزارتہ

      عالمی تنظیم تجارت سے متعلق امور
      Posted On: 08 JAN 2019 1:02PM by PIB Delhi


    نئیدہلی 08 جنوری ۔کامرس وصنعت کے وزیر مملکت جناب سی آرچودھری نے لوک سبھا میں ایک سوال کے تحریری جواب میں بتایا کہ امریکہ بعض نظام اور کارکردگی سے متعلق امور پر عالمی تنظیم تجارت کے ایپلیٹ ادارے میں ممبران کے تقرر کے راستے میں رکاوٹیں پیدا کررہا ہے ۔ ہندوستان سمیت عالمی تنظیم تجارت کے 164 ممبران کی ایک چوتھائی تعداد نے عالمی تنظیم تجارت کے ہر اجلاس میں اس پر اپنی تشویش کا اظہار کیا ہے ۔ مزید برآں ہندوستان نے یوروپی یونین اور دیگر بارہ ملکوں کے ساتھ عالمی تنظیم تجارت کی جنرل کونسل میں تنازعات کا فیصلہ کرنے والے ادارے کی کارکردگی اور عمل آوری پر امریکہ کے ذریعہ کئے گئے اعتراضا ت کے سد باب کے لئے مراسلہ ارسال کیا ہے ، جس میں ایپلک ادارے کے اراکین کا تقرر بھی شامل ہے ۔ یادرہے کہ عالمی تنظیم تجارت میں ہندوستان کے سات ایسے اعتراضات شامل ہیں ، جن پر عمل آوری متعدد مراحل میں ہے۔ ہندوستان تجربے کا قانونی فرموں کی مددسے ان تنازعات میں اپنے مفادات کا دفاع کررہاہے ۔

     1. ڈی ایس- 430 امریکہ سے پولٹری اور پولٹری سے تیار مصنوعات کی درآمدات کے بارے میں شکایت : ہندوستان۔
     2. ڈی ایس -436ہندوستانی اسٹیل کی مصنوعات پر امریکہ کے ذریعہ دوہرے ٹیکس سے بچنے کے اقدامات کے بارے میں شکایت : ہندوستان۔
     3. ڈی ایس -456 امریکہ کے ساتھ قومی شمسی مشن پر تنازعہ ۔شکایت : امریکہ ۔
     4. ڈی ایس -510امریکہ کے بین وفاقی قابل تجدید توانائی پروگرام کے بارے میں شکایت : ہندوستان ۔
     5. ڈی ایس -518 جاپان سے لوہے اور اسٹیل سے تیار مصنوعات کی درآمدات پر ہندوستان کے بعض اقدامات پر شکایت : جاپان ۔
     6. ڈی ایس -541 برآمدات پر ہندوستان کے رعایتی اقدامات شکایت : امریکہ ۔
     7. ڈی ایس -547 اسٹیل اور المونیم سے تیار مصنوعات پر اقوام متحدہ کے بعض اقدامات شکایت : ہندوستان ۔

    U- 167

    
    
    (Release ID: 1559031) Visitor Counter : 8
    
    
    
    
    

7.