      زراعت اور کاشتکاروں کی فلاح و بہبود کی وزارت

      کسانوں کی بہبود، نیو انڈیا کا ایک اٹوٹ حصہ ہے:رادھا موہن سنگھ
      
      زمین کے لئے تجربہ گاہ پروگرام کو کسانوں کے لئے تحقیق کی سہولت فراہم کرانے کے مقصد سے، تقویت دی گئی
      
      Posted On: 31 JAN 2019 7:22PM by PIB Delhi


    

    ­­­­­­ ­­­­­


    نئی دہلی۔31؍جنوری۔زراعت اور کسانوں کی بہبود کے وزیر جناب رادھا موہن سنگھ نے نئی دلی کے پوسا انسٹی ٹیوٹ میں، ریاستی زرعی یونیورسٹیوں اور آئی سی اے آر اداروں کے ڈائریکٹروں کی کانفرنس سے خطاب کرتے ہوئے کہا کہ وزیر اعظم کے ‘سب کا ساتھ سب کا وکاس’ نعرے میں، کسانوں کی بہبود، نیو انڈیا کا ایک اٹوٹ حصہ ہے۔ اس ­ کے تحت، زراعت کے کام کاج میں تیزی لانے اور زرعی شعبے کی کایا پلٹ کرنے کے لئے، حکمت عملی پر مبنی بہت سے اقدامات کئے گئے ہیں۔ اس سمت زراعت سے متعلق بہت سی یونیورسٹیوں اور زرعی تحقیق کی بھارتی کونسل (آئی سی اے آر) نے بہت سے مختلف اقدامات کئے ہیں۔


    انہوں نے کہا کہ پچھلے ساڑھے چار سال میں، آئی سی اے آر نے ‘مٹی کی زرخیزی سے متعلق کارڈ’ کے حکومت کے قدم کو آگے بڑھایا ہے اور مٹی کی جانچ کے لئے ،ایک چھوٹی تجربہ گاہ ‘مرداپرکشک’ تیار کی ہے۔ آب وہوا میں تبدیلی کی روک تھام سے متعلق پریشانیوں کے لئے، چھوٹے اور پسماندہ کسانوں کے فائدے کے لئے سبھی 15 زرعی، آب وہوا کے علاقوں کو شامل کرکے، 45 مربوط فارمنگ سسٹم ماڈلز (آئی ایف ایس) قائم کئے گئے ہیں۔ جناب سنگھ نے کہا کہ مودی حکومت کی مدد سے، ایسا پہلی مرتبہ ہے کہ آئی سی اے آر کے سرکردہ ادارے آئی اے آر آئی پوسا کی طرز پر آئی اے آر آئی، آسام بھی قائم کیا جارہا ہے۔ نیز آئی اے آرئی، جھارکھنڈ قائم کیا جاچکا ہے۔ آئی اے آر آئی جھارکھنڈ میں ایک انتظامی بلاک کا حال ہی میں افتتاح کیاگیا ہے۔ اسی دوران، امپھال کی مرکزی زرعی یونیورسٹی (سی اے یو) کے تحت 6 نئے کالجوں کا آغاز کیاگیا ہے اور جھارکھنڈ کی راجدھانی رانچی میں، زرعی بایو ٹکنالوجی کا بھارتی ادارہ (ایچ اے بی) قائم کیا گیا ہے۔


    انہوں نے کہا کہ حکومت نے پچھلے ساڑھے چار سال میں جو مختلف پالیسی اقدامات کئے ہیں، ان کا نتیجہ یہ نکلا ہے کہ ملک میں حالیہ دنوں میں اناج اور دیگر فصلوں کی ریکارڈ پیداوار ہوئی ہے۔ 18-2017 میں اناج کی پیداوار ساڑھے سات فیصد بڑھ کر 284.83 ملین ٹن ہوگئی، جبکہ 14-2013 میں یہ 265.04 ملین ٹن تھی۔ دلہن کی پیداوار 25.23 ملین رہی جو خود کفالت کی سطح کے بالکل قریب ہے۔ نتیجے کے طور پر 18-2017 میں اس کی درآمدات میں کمی آکر یہ 5.65 لاکھ ٹن رہ گئیں، جبکہ 17-2016 میں یہ 10 لاکھ ٹن تھیں اور اس طرح غیر ملکی زر مبادلہ میں 9775 کروڑ روپے کی بچت ہوئی۔


    جناب سنگھ نے کہا کہ زرعی سائنس میں تیزی سے ترقی کے مقصد سے، آئی سی اے آر نے اسپیس ٹکنالوجی کے استعمال میں کچھ اقدامات کئے ہیں۔ پوری دنیا میں ڈیجیٹل اور مصنوعی ذہانت (اے آئی) زرعی تحقیق اور ویلیو ایڈیشن میں اہم رول ادا کررہی ہیں۔ زراعت کو جدید بنانے کے لئے ‘زرعی یونیورسٹیوں اور آئی سی اے آر نے ای۔موڈ ادائیگی فوری طور پر اختیار کرلی ہے۔ کسانوں کی رسائی اب کسان پورٹل، موبائل پر مبنی کسانوں کا مشاورتی۔ کے ایم اے۔ ایس ایم ایس پورٹل، ٹول فری ہیلپ لائن، ڈیٹا مرکز اور موبائل ایپ تک ہے۔ پوسا ایگری کلچر۔ ٹکنالوجی موبائل ایپ، دلہن کی فصل کے لئے، پلس ایکسپرٹ موبائل ایپ کا اجرا کردیا گیا ہے۔


    وزیر اعظم نریندر مودی نے کسانوں کو سائنس تک رسائی دلانے کی غرض سے ایک نیا پروگرام ‘میرا گاؤ۔۔میرا گورو’ شروع کیا ہے۔ اس پروگرام کے تحت 4 سائنسدانوں کے ایک گروپ کے ذریعہ 5 گاؤوں کو گود لیا جائے گا اور کسانوں کو زراعت سے متعلق مشورے اور اطلاعات فراہم کرائی جاتی ہیں۔ انہوں نے کہا کہ مودی حکومت نے کسانوں کے کھیتوں میں تحقیق اور تکنیک کی سہولیات پہنچانے کی خاطر ‘ایپ ٹو لینڈ’ تجربہ گاہ سے زمین تک پروگرام کو مزید مستحکم کیا ہے۔


    جناب مودی نے خوشی کا اظہار کرتے ہوئے کہا کہ یوم جمہوریہ کی پریڈ میں آئی سی اے آر کی جھانکی لگاتار دوسری مرتبہ شامل کی گئی ہے۔ درحقیقت اس سال ‘کسان گاندھی 2009’ جھانکی کو وزیر دفاع محترمہ نرملا سیتارمن نے پہلا انعام دیا۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس۔ ع ر


    U-608

    
    
    (Release ID: 1562124) Visitor Counter : 8