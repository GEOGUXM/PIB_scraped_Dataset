      وزارات ثقافت

      ماریشس کے وزیر اعظم نے آج پریاگ راج کمبھ کے سنگم میں مقدس اشنان کیا
      Posted On: 24 JAN 2019 7:11PM by PIB Delhi


    نئی دہلی، 2 4 جنوری 2019 :ماریشس کے وزیر اعظم جناب پروند جگناتھ نے آج پریاگ راج کمبھ کے سنگم میں مقدس اشنان کیا اور بھگوان ہنومان کی پوجا کی۔جناب پروند جگناتھ کمبھ میں نئے تیار کردہ مربوط کمانڈ کنٹرول سینٹر کا دورہ کرنے کے بعد نئی دہلی واپس آگئے۔انہوں نے وارانسی میں پندرہویں پرواسی بھارتیہ دوس میں شرکت کرنے کے بعد کمبھ کا دورہ کیا۔


    پندرہویں پرواسی بھارتیہ دوس میں شرکت کرنے والے مہمانوں کا پریاگ راج کمبھ میں پہنچنے کا سلسلہ شروع ہوگیا ہے۔ان مہمانوں کا کمبھ کے ٹینٹ سٹی میں شاندار طریقے سے خیر مقدم کیاجارہا ہے۔پرواسی بھارتیہ دوس کے مہمانوں کو پریاگ راج کمبھ کے سیکٹر 20 میں اندرا پرستھم، ویدیکا، کمبھم اور آگمن نامی چار ٹینٹ شہروں میں ٹھہرایا جارہا ہے۔ ان مقامات پر سیکورٹی کے مناسب اور وسیع انتظامات کئے گئے ہیں۔ یہ مہمانان ہندوستانی آرٹ اور دستکاریوں کو دیکھنے کے لئے سنسکرتی گرام اور کلا گرام کا بھی دورہ کریں گے۔ اس کے علاوہ وہ سنگم،اکشے واٹ،سمدر کپ، سرسوتی کپ اور ہنومان مندر کا بھی دورہ کریں گے۔ پرواسی بھارتیہ دوس میں شرکت کرنے کے لئے آئے مہمانوں نے سیکورٹی انتظامات سمیت تمام انتظامات پر اپنی خوشی کا اظہار کیا ہے۔ انہوں نے پرواسی بھارتیہ دوس کو کمبھ اور یوم جمہوریہ تقریبات کے ساتھ جوڑنے کے حکومت کے فیصلے کی ستائش کی۔


    *********** ***


    


    م ن۔م ع ۔ ع ر۔


    U- 522

    
    
    (Release ID: 1561332) Visitor Counter : 3