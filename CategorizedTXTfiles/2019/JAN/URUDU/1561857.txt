      شماریات اور پروگرام کے نفاذ کی وزارت

      شماریات اور پروگرام نفاذ کی وزارت نے ملک میں سرکاری اعداد و شمار کے نظام کو بہتر بنانے کیلئے نیشنل کونسل آف اپلائڈ اکونومک ریسرچ کے ساتھ مفاہمت نامے پر دستخط کئے
      Posted On: 29 JAN 2019 7:16PM by PIB Delhi


    نئی دہلی؍ 30 جنوری ؍حکومت ہند کی شماریات و پروگرام نفاذ کی وزارت (ایم او ایس پی آئی ) نے نیشنل کونسل آف اپلائڈ اکونومک ریسرچ (این سی اے ای آر) کے ساتھ ایک مفاہمت نامے پر دستخط کئے، جس کامقصد سرکاری اعداد و شمار کے شعبے میں جدید ڈیٹا ٹیکنالوجی کا استعمال ، نالج جنریشن، نالج شیئرنگ اور صلاحیت سازی ہے۔ اس مفاہمت نامے پرنئی دہلی میں 29 جنوری 2019 کو شماریات و پروگرام نفاذ کی وزارت کے سکریٹری نیز ہندوستان کے چیف ماہر شماریا ت جناب پروین سری واستو ، مرکزی شماریاتی دفتر کے ڈائرکٹر جنرل جیوتر موئے پودار، این سی اے ای آر کے ڈائرکٹر جنرل جناب شیکھر شاہ اور دونوں اداروں کے دیگر سینئر افسران کی موجودگی میں دستخط کئے گئے۔ اس مفاہمت نامے سے ڈیٹا کوالٹی کومضبوط بنانے اور اُس کی بہتر نگرانی اور وزار ت کے ذریعے جنریٹ کی جانے والی متعدد شماریاتی مصنوعات و خدمات کی راہ ہموار ہوگی، جن میں مجموعی گھریلو پیداوار (جی ڈی پی)، اقتصادی سینسس، قیمتوں سے متعلق اعداد و شمار، صنعتی پیداوار کا اشاریہ (آئی آئی پی) اور صنعتوں کا سالانہ جائزہ (اے ایس آئی) وغیرہ شامل ہیں۔


    اس مفاہمت نامے کے تحت جن اہم سرگرمیوں کوشامل کیا گیا ہے، وہ حسب ذیل ہیں:

      * مختلف شعبہ جات اور ایجنسیوں سے متعلق اعداد و شمار کو قومی دھارے میں شامل کرنے کے لئے موجودہ سرکاری اعداد و شمار کے نظام اورایک اطلاعاتی و مواصلاتی ٹیکنالوجی (آئی سی ٹی) کے فروغ کے لئے بزنس پروسیس ریویو(بی پی آر)۔
      * جائزہ جاتی طریقۂ کار میں ٹیکنالوجی کا استعمال اور بڑے پیمانے پر جائزوں اور ڈیٹا تجزیہ کے لئے ڈیٹا پروسیسنگ۔
      * مقامی حکومت کی سطح تک دستیاب انتظامی شماریاتی ڈیٹا سیٹس کو مربوط کرنے کے لئے نیشنل ڈیٹا ویئر ہاؤس کی تخلیق ۔
      * تکنیکی تعاون اور ڈیٹا پروڈیوسرس کے اشتراک سے بنیادی اعداد و شمار کے معیار اور کوریج کوبہتر بنانے کے لئے انتظامی ڈیٹا تیار کرنا ہے۔
      * ڈیٹا کلیکشن، اس کی کوالٹی، میٹا-ڈیٹا کے لئے مشترکہ معیارات اور پروٹوکول کا قیام اور لائن وزارتوں اور سب –نیشنل این ٹی ٹیز میں ان کااستعمال ۔
      * نالج پر مبنی ابھرتی ہوئی معیشت میں سماجی اور اقتصادی اشاریہ جات کی پیمائش کے لئے آئی سی ٹی پر مبنی نئے فریم ورک کا فروغ ۔
      * بِگ ڈیٹا اینالیٹکس ، ٹیکنیکل ریورٹنگ سمیت شماریاتی سرگرمیوں کےلئے صلاحیت سازی۔

    ۔۔۔۔۔۔۔۔۔۔۔


    م ن۔ م م ۔ ک ا۔


    U-579


    

    
    (Release ID: 1561857) Visitor Counter : 5
    
    
    
    
    

*