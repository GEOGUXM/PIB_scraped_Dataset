      وزارت خزانہ

      نئے سرکاری اسٹاک کی نیلامی برائے فروخت ( از سر نو اجراء )
      Posted On: 21 JAN 2019 8:24PM by PIB Delhi


    نئی دہلی، 21 جنوری / حکومت ہند نے 3,000 کروڑ روپئے ( برائے نام ) کی نوٹیفائیڈ رقم کے لئے ( i ) نئے سرکاری اسٹاک 2024 کی نیلامی کے ذریعے فروخت ( از سر نو اجراء ) اسی طرح ، ( ii ) 4000 کروڑ روپئے کے ( برائے نام ) کی نوٹیفائیڈ رقم کے لئے 7.26 فی صد کے سرکاری اسٹاک 2029 ، اسی طرح ( iii ) 2000 کروڑ روپئے کے ( برائے نام ) کی نوٹیفائیڈ رقم کے لئے 8.24 فی صد کے سرکاری اسٹاک 2033 ، اسی طرح ، ( iv ) 3000 کروڑ روپئے کے ( برائے نام ) کی نوٹیفائیڈ رقم کے لئے 7.72 فی صد کے سرکاری اسٹاک 2055 کی فروخت کا اعلان نیلامی پر مبنی فروخت کے طریقے سے فروخت ( اجرا / از سر نو اجرا ) کا اعلان کیا ہے ۔ حکومت کے ذریعے 12000 کروڑ روپئے کی مقررہ حد کی کل اعلان شدہ رقم کی شرط پر حکومت کو کسی بھی یا مذکورہ بالا تمسکات کے برخلاف کسی بھی 1000 کروڑ روپئے تک کے اضافی سبسکربشن کو اپنے پاس رکھنے کا مجاز حاصل ہو گا ۔ یہ نیلامی ملٹیپل پرائس میتھڈ یعنی کئی طرح کی قیمتوں کے طریقۂ کار پر ہو گی ۔ نیلامی کا عمل ریزرو بینک آف انڈیا ، ممبئی آفس ، فورٹ ، ممبئی کے ذریعے 25 جنوری ، 2019 ء ( بروز جمعہ ) کیا جائے گا ۔


    اسٹاک کی سیل کے تحت نوٹیفائیڈ رقم کا 5 فی صد حصہ مستحق افراد اور اداروں کو غیر مقابلہ جاتی بنیادوں کی سہولت کی اسکیم کے تحت سرکاری تمسکات نیلامی کے قواعد کے تحت کیا جائے گا ۔


    دونوں یعنی مقابلہ جاتی اور غیر مقابلہ جاتی بولیوں کو الیکٹرانک فارمیٹ میں 25 جنوری ، 2019 ء کو ریزرو بینک آف انڈیا کور بینکنگ سولیوشن ( ای ۔ ُکبیر ) کے طریقے سے داخل کی جانی ہیں ۔ غیر مقابلہ جاتی بولیوں کو صبح 11.30 بجے سے لے کر دوپہر 12.00 بجے کے درمیان داخل کیا جانا چاہیئے اور مقابلہ جاتی بولیوں کو صبح 11.30 بجے سے لے کر دوپہر 12.30 کے درمیان تک داخل کیا جانا لازم ہے ۔


    نیلامی کے نتائج کا اعلان 25 جنوری ، 2019 ء کو کیا جائے گا اور کامیاب طور سے بولی لگانے والے افراد کو 28 جنوری ، 2019 ء ( بروز پیر ) ادائیگی کر دینی لازمی ہو گی ۔


    مذکورہ اسٹاک ’ مرکزی حکومت کے تمسکات سے متعلق سودوں کے قواعد اور رہنما خطوط کے تحت ‘ ’’ جب جاری کئے گئے ‘‘ کی سہولت سے آراستہ ہوں گے ۔ اس سلسلے میں ریزرو بینک آف انڈیا نے اپنے 24 جولائی ، 2018 ء کے سرکولر نمبر آر بی آئی / 19-2018 / 25 میں ضروری تفصیلات فراہم کی ہوئی ہیں ، جن میں وقتاً فوقتاً ترمیم ہوتی رہتی ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ش س ۔ ع ا )


    U. No. 453

    
    
    (Release ID: 1560841) Visitor Counter : 4