      کامرس اور صنعت کی وزارتہ

      خواتین صنعت کاروں اور خواتین کے اپنی مدد آپ کرنے والے گروپوں کے لئے سرکاری ای-مارکیٹ پلیس
      Posted On: 14 JAN 2019 5:58PM by PIB Delhi


    نئی دہلی، 14 جنوری 2019؍گورنمنٹ ای مارکیٹ پلیس(جی ای ایم) نے ‘‘وومانیا آن جی ای ایم’’ نام کی پہل قدمی کا آغاز کیا ہے،تاکہ خواتین صنعت کاروں اور خواتین کے از خود اپنی مدد آپ کے گروپوں(ڈبلیو ایس ایچ جی) کے لئے دستکاری کی اشیاء، ہتھکرگھا مصنوعات، معاون سازوسامان ، پٹسن اور ریشوں سے بنا سازو سامان اور گھریلو اور دفتر میں استعمال ہونے والی آرائشی اشیاء کو براہ راست مختلف النوع سرکاری وزارتوں ، محکموں؍اداروں کو فروخت کرنے کا راستہ ہموار ہوسکے۔ ان اقدامات کا مقصد معاشرے میں حاشیے پر زندگی بسر کرنے والی خواتین صنعت کاروں کو فروغ دینا ہے، تاکہ وہ صنف پر مبنی شمولیت والی اقتصادی نمو سے ہم کنار ہوسکیں۔


    جی ای ایم کی سی ای او، رادھا چوہان نے وومانیا پہل قدمی کی نمایاں خصوصیات پر مشتمل تین منٹ کا ایک ویڈیو جاری کیا ہے۔ انہوں نے زور دے کر کہا ہے کہ یہ بات ایک حقیقت ہے کہ تقریباً 80 فیصد خواتین کی ملکیت والے ادارے از خود اپنے لئے سرمایہ فراہم کرتے ہیں اور 8ملین اکائیوں میں سے 7 فیصد اکائیاں ایسی خواتین صنعت کاروں کے زیر تحویل ہیں، جو معاشرے کے سماجی لحاظ سے چنوتی کا سامنا کرنے والے طبقات سے متعلق ہیں، چونکہ خواتین اپنی آمدنی کا90 فیصد حصہ اپنے کنبے کے لئے بہتر تغذیہ، حفظان صحت اور بچوں کی تعلیم وغیرہ کے مد میں صرف کرتی ہیں۔ لہٰذا خواتین کی اختیار کاری انسداد غربت کی سمت ایک قدم ہے۔


    فنکار انکوتا ایم گھوش کا فن پارہ ‘‘مگن’’ خواتین کی اختیار کاری اور ان کے وقار کا ایک نمونہ ہے اور وومانیا کا جی ای ایم کے لئے ابتدائی صفحہ ہے۔ وومانیا ہوم پیج [ https://gem.gov.in/womaniya ] مختلف سرکاری وزارتوں،محکموں اور مرکز کے زیر انتظام سرکاری دائرہ کار کے اداروں اور صنعتوں کے پروکیورمنٹ افسران کو عام طورپر استعمال ہونے والی اشیاء اور خدمات وغیرہ کے بارے میں اطلاعات فراہم کرے گا، جو خواتین صنعت کاروں کے ذریعہ تیار کی گئی ہوں۔ دستکاری اور ہتھکرگھا کی مصنوعات،ذیلی سازوسامان، پٹسن اور ریشوں سے تیار مصنوعات، گھریلو آرائشی سامان اور دفاتر میں فرنیشنگ میں بروئے کار لائے جانے والے سامان کی زمرہ بندی ایز –اِن-پروکیورمنٹ کی طورپر کی گئی ہے۔ اس پہل قدمی کے تحت بہت چھوٹی، چھوٹی اور اوسط درجے کی صنعت کی اکائیوں سے متعلق سرکاری پہل قدمیاں بھی مربوط ہیں، خصوصاً یہ انتظام کیا گیا ہے کہ مجموعی سرکاری پروکیورمنٹ میں 3 فیصد حصہ خواتین صنعت کاروں کا ہوگا۔


    بھارت میں مجموعی طورپر 500انٹر نیٹ استعمال کنندگان موجود ہیں اور تقریباً 54 فیصد استعمال کنندگان 25 برس کی عمر کے آس پاس کے ہیں۔ جن کے پاس صواب دید پر مبنی آمدنی کا ذرائع موجود ہیں، جو اعلیٰ پیمانے پر آن لائن سودا کرسکتے ہیں۔ نصف سے زائد انٹر نیٹ استعمال کنندگان چھوٹے شہروں میں رہائش پذیر ہیں اور ای –کامرس کے لئے مواقع فراہم کرتےہیں اور سب سے اہم بات یہ ہے کہ خواتین کا حصہ 33 فیصد کے بقدر ہے یا دوسرے لفظوں میں 143ملین انٹرنیٹ یوزرز موجود ہیں اور 44 فیصد گھریلو اخراجات بھارت میں انہی کے اختیار میں ہیں۔


    وومانیا آن جی ای ایم خواتین صنعت کاروں کے لئے بڑے پیمانے پر مقامی اقتصادی سہولت فراہم کرے گا اور اقوام متحد ہ کے ہمہ گیر ترقیاتی نصب العین 5: ‘صنفی مساوات حاصل کریں اور تمام خواتین اور لڑکیوں کو بااختیار بنائیں’ کو عملی شکل دینے میں مدد کرے گا۔


    حکومت کے تحت ای مارکیٹ پلیس درا صل 100 فیصد سرکاری ملکیت والی کمپنی کا ڈھانچہ ہے، جوتجارت و صنعت کی وزارت کے تحت کام کرتا ہے اور عام قسم کے سازو سامان اور سرکاری محکموں اور وزارتوں و سی پی ایس ای وغیرہ کے لئے خدمات بہم پہنچاتا ہے۔ جی ای ایم کا قیام 2016 میں عمل میں آیا تھا اور اس کے تحت مصنوعات کی زمرہ بندی 731431 کے بقدر ہے ، اس کے تحت 180862 درج رجسٹر فروخت کار اور 32114سرکاری خریدار ہیں۔ اپنی ابتداء سے لے کر اب تک کی مدت میں جی ای ایم نے مجموعی کاروباری مالیت کے لحاظ سے 16976 کروڑ روپے کےبقدر کے 1171761آرڈر پروسیس کئے ہیں۔


    م ن۔ن ع


    316 U


    

    
    (Release ID: 1559892) Visitor Counter : 7