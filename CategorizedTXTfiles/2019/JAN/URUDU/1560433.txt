      نائب صدر جمہوریہ ہند کا سکریٹریٹ

      بھارت کبھی بھی جارح ملک نہیں رہا ،اوراس نے ہمیشہ امن کی ترغیب دی ہے
      
      بھارت کے لئے وقت آگیاہے کہ وہ اپنے تابناک ماضی کو پھرسے زندہ کرے اورمطلع عالم پراپنی موجودہ درج کرائے :نائب صدرجمہوریہ ہند نے ‘‘ بھارت کے بحری ہمسائیگی :وزیراعظم نریندرمودی کی حکمت عملی ، اقدامات ’’ نام کی کتاب کا اجرأ کیا
      Posted On: 17 JAN 2019 7:59PM by PIB Delhi


    نئی دہلی ،18جنوری :نائب صدرجمہوریہ ہند ، جناب ایم وینکیانائیڈونے کہاہے کہ بھارت کبھی بھی جارح ملک نہیں رہا، اورنہ کبھی اس نے دوسرے ملک پرحملہ کیا۔ وشوگورو یا استاد عالم کہلائے جانے کے باوجود بھارت نے ہمیشہ ‘‘ سروے جناسکھینوبھاونتو’’ کے اصول اورفلسفے میں یقین رکھا۔


    ‘بھارت کی بحری ہمسائیگی :نریندرمودی کی حکمت عملی اورپہل قدمی ’ کے موضوع پر تصنیف کردہ کتاب کا اجرأ کرنے بعد، جسے ماہرتعلیم اور کیرالاکی مرکزی یونیورسٹی کے چانسلر پروفیسر ایس وی شیشہ گری راو ٔ نے تصنیف کیاہے ، حیدرآباد میں حاضرین سے خطاب کرتے ہوئے نائب صدرجمہوریہ ہند نے کہاکہ یہ کتاب بھارت کی بحر ی ہمسائیگی کی اہمیت کو کثیر زاویئے سے نمایاں کرنے والی ہے اوراس کی اہمیت کا احساس کراتی ہے ،خصوصاقومی سلامتی اور اقتصادی نمو پرگفتگوکرتی ہے ۔


    انھوں نے کہاکہ اس کتاب میں حکومت ہند کے مختلف اقدامات پراحاطہ کیاگیاہے اوربھارت کے بحری مفادات کے تحفظ کے لئے طویل المدت منصوبوں اور نظریات کو اجاگرکرنے کے ساتھ ساتھ سلامتی استحکام اور خطے کو درپیش خطرات کے پس منظرمیں سلامتی کے پہلوکو بطورخاص پیش کیاگیاہے ۔


    نائب صدرجمہوریہ ہند نے وزیراعظم ،جناب نریندرمودی کی قیادت میں مطلع عالم پر بھارت کو مفادات کو فروغ دینے اور سیاسی تدبر کو موثرطریقے سے بروئے کارلانے کے لئے حکومت کی کوششوں کی تعریف کی ۔ انھوں نے کہاکہ تاریخ ہمیں بتاتی ہے کہ بھارت کسی زمانے میں بحرہند کے خطے میں بالادستی والا ملک تھا ۔ جناب نائیڈو نے خیال ظاہرکیاکہ اب وقت آگیاہے کہ بھارت ازسرنواپنا تابناک ماضی پھرسے حاصل کرے اور مطلع عالم پراپنے کردارکے ذریعہ اپنے وجود کا احساس کرائے ۔


    بھارت کو اب اصلاحات، اقتصادی نمواور ترقی کے لئے دنیا بھرمیں جانابھی جارہاہے اوراس کا احترام بھی کیاجارہاہے ۔ انھوں نے کہاکہ بھارت اب اقوام متحدہ کی سلامتی کونسل میں اب مستقل رکنیت حاصل کرنے میں بھی حمایت حاصل کررہاہے ۔


    انھوں نے کہاکہ بھارت کی جانب سے شروع کئے گئے بین الاقوامی شمسی اتحادجیسے اقدام کے نتیجے میں 121ممالک یکجاہوکرآگے آئے ہیں اور نامیاتی ایندھن پرمبنی انحصار کو کم کرنے کے لئے شمسی توانائی کو بروئے کارلانے کے لئے کام کررہے ہیں اورہمہ گیرترقیات کو فروغ دینے کے لئے کوشاں ہیں ۔ انھوں نے کہاکہ اقوام متحدہ کی جنرل اسمبلی یعنی یواین جی اے نے 21جون کو بین الاقوامی یوم یوگ قراردیاہے جو بھارت اوربذات خود فن یوگ کے لئے بڑے وقارکی بات ہے ۔


    جناب نائیڈونے نوجوان نسل سے کہاکہ وہ پروفیسرشیشہ گری راو کے ذریعہ تصنیف کردہ کتاب کا مطالعہ کرے اور بحری سلامتی کی اہمیت کو سمجھے ۔ انھوں نے کہاکہ سروے جنا سکھینوبھاونتو کے فلسفے کو سمجھنے کے لئے بھی بحری سلامتی خاصی اہمیت کی حامل ہے ۔


    ۔۔۔۔۔۔۔۔۔۔۔۔۔۔۔۔


    U-406


    

    
    (Release ID: 1560433) Visitor Counter : 1
    
    
      Read this release in: English , Hindi