      اسٹیل کی وزارت

      انڈیا اسٹیل2019۔ نمائش اورکانفرنس، ممبئی میں کل سے
      
      15ممالک سے 250 سے زائد کمپنیاں شرکت کریں گی

      Posted On: 21 JAN 2019 4:20PM by PIB Delhi

    نئی دہلی، 21 جنوری/ انڈیا اسٹیل 2019 ۔نمائش اور کانفرنس 22 جنوری سے 24 جنوری 2019 تک ممبئی میں منعقد ہوگی۔وزارت فولاد کے زیر اہتمام منعقدہ سہ روزہ تقریب سے فولاد کی صنعت کی مستقبل میں ترقی کے لئے لائحہ عمل تیار کرنے میں مدد ملے گی۔ اس پروگرام میں بہت چھوٹی۔ چھوٹی اور درمیانی صنعتوں(ایم ایس ایم ای) سے لے کر بڑی صنعتیں جن کے نام ہندوستان میں اور فولاد کے بین الاقوامی شعبے معروف ہیں شرکت کریں گے۔یہ تقریبات فولاد کے شعبے کی ترقی کے لئے بہتر خاکہ تیار کرنے کے لئے تمام شرکاء کو غوروخوض کا موقع فراہم کریں گے۔ اس نمائش اور کانفرنس میں ٹیکنالوجی کے بین الاقوامی فراہم کار، ٹیکنالوجی کی منتقلی یا ٹیکنالوجی کو تاحال بنانے کے لئے ہندوستان کی کمپنیوں کی دلچسپی اور ان کے ساتھ گفت وشنید کا موقع بھی فراہم کرتی ہے۔اس نمائش میں پوری دنیا میں فولاد کی پیداوار، مصنوعات ،ٹیکنالوجیوں اور بہتر طریقہ کار کی نمائش بھی ہوگی۔


    اس تقریب میں 15 ممالک سے تعلق رکھنے والی 250 سے زائد کمپنیاں اور 200 سے زائد بین الاقوامی خریدار اور کثیر تعداد میں مندوبین کی شرکت متوقع ہے۔ان تقریبات میں 10 ہزار سے زائد ہندوستان اور بیرون ملک سے تعلق رکھنے والے وزیٹرس کی آمد بھی متوقع ہے۔


    وزارت فولاد ، ہر دو سال میں انڈیا اسٹیل نمائش اور کانفرنس کا انعقاد کرتی ہے۔ ان برسوں کے دوران یہ خریداروں، فروخت کاروں، ٹیکنالوجی فراہم کرنے والوں، مینوفیکچرز، تاجروں ، درآمدات کار، سرمایہ کار اور فولاد کے شعبے سے تعلق رکھنے والی دیگر تنظیموں اور اداروں تعلق رکھنے والے نمائندے، کاروبار، فروخت اور بات چیت کے لئے انتہائی پسندیدہ پلیٹ فارم بن گیا ہے۔سال 2018 کے دوران ہندوستان، خام فولاد کی پیداوار کرنے والا دنیا کا دوسرا سب سے بڑا پروڈیوسر بن گیا ہے۔ بھارت اسفنج لوہے کا دنیا میں سب سے بڑا پیداکار اور چین نیز امریکہ کے بعد فولاد کا دنیا کا تیسرا سب سے بڑا صارف ہے۔ وزارت فولاد کے ذریعہ اعلان کردہ قومی فولاد پالیسی 2017 میں 203-31 تک 300 ملین ٹن فولاد کی پیداوار پر زور دیا گیا ہے۔حکومت نے سرکاری خریداری میں اندرون ملک تیار ہم آہن اور فولاد کی مصنوعات کو ترجیح دینے کا بھی اعلان کیاگیا ہے۔انڈیا اسٹیل 2019 ، این ایس پی۔ 2107 کی خطوط پر فولاد کی صنعت کو عالمی مسابقت کی صلاحیت پیدا کرنے کے اقدامات کا حصہ ہے۔


    **********


    istry of Finance


    (م ن ۔ش س ۔ ر ض )


    U – 446

    
    
    (Release ID: 1560750) Visitor Counter : 11