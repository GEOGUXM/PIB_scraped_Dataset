      خلا ء کا محکمہ

      چندریان۔2 کے لئے لانچ ونڈو 25 مارچ۔30 اپریل ہے۔ اسرو چیئرمین
      
      اسرو نے ینگ ٹیلنٹ کی کھوج کے لئے ینگ سائنٹسٹ پروگرام کا اعلان کیا
      
      Posted On: 18 JAN 2019 7:12PM by PIB Delhi


    نئی دہلی، 18 جنوری/ ہندوستان کے خلائی تحقیق کے ادارے(آئی ایس آر او) کے چیئرمین ڈاکٹر کے سیون نے آج یہاں ایک پریس کانفرنس سے خطاب کرتے ہوئے کہا کہ اس سال چندریان۔ 2 کے لئے لانچ ونڈو 25 مارچ سے 30 اپریل تک ہے۔ انہوں نے کہا کہ اسرو (آئی ایس آر او) نے اس سال 32 مشنوں کا منصوبہ بنایا ہے۔ اسرو کے ترجیحی شعبوں کی وضاحت کرتے ہوئے چیئرمین نے کہا کہ سال رواں کے دوران تیس مشنوں کی منصوبہ بندی اور وکرم سارا بھائی صد سالہ تقریبات شامل ہیں۔


    آؤٹ رچ پروگراموں کی وضاحت کرتے ہوئے ڈاکٹر سیون نے کہا کہ اس سال اسرو نے طلبا کے ساتھ ‘‘سمو اد‘‘ پروگرام شروع کیا ہے۔ جس میں اسرو کے چیئرمین اپنے آؤٹ اسٹیشن دوروں کے دوران طلبا سے ملاقات کریں گے اور ان کے سوالات کے جواب دینے کے علاوہ ان کی سائنسی پیاس کو بجھائیں گے۔ انہوں نے کہا کہ طلبا میں لامحدود توانائی اور بے پناہ تجسس ہوتا ہے۔


    آئی ایس آر او نے پہلی بار ملک میں سائنٹفک ٹیلنٹ کی حوصلہ افزائی اور سائنٹفک پول میں اضافے کے لئے‘‘ینگ سائنٹسٹ پروگرام’’ کااعلان کیا ہے۔ ڈاکٹر سیون نے کہا کہ اس پروگرام کے لئے ہرایک ریاست اور مرکز کے زیر انتظام علاقوں سے تین۔ تین طلبا کاانتخاب ہوگا۔ایک ماہ کے اس پروگرام کے دوران یہ طلبا اسرو کے مراکز کادورہ کریں گے، سینئر سائنسدانوں کے ساتھ بات چیت کریں گے اور ترقی اور تحقیق کے اداروں تک انہیں رسائی حاصل ہو گی۔ اس سلسلے میں سفر اورحضر پر آنے والے تمام اخراجات اسرو کے ذریعہ برداشت کئے جائیں گے۔ ڈاکٹر سیون نے تمام ریاستی حکومتوں اور ریاستوں کے محکمہ تعلیم سے اس پروگرام کو کامیاب بنانے میں سرگرم تعاون کی اپیل کی۔


    اسرو کے چیئرمین نے کہا کہ ملک کے مختلف حصوں یعنی شمال ۔ جنوب۔ مشرق۔ مغرب، وسطی اور شمال مشرق میں 6 انکیو بیشن سینٹر قائم کئے جائیں گے۔ ایسا پہلا مرکز اگرتلہ میں قائم کیا گیا ہے۔ڈاکٹر سیون نے 6 آر اینڈ ڈی مراکز کے قیام کا بھی اعلان کیا۔ ان مراکز کے علاوہ انکیوبیشن مراکز میں طلبا، تحقیق و ترقی کے کام کرسکیں گے۔ انہوں نے مزید کہا کہ اسرو نے کل ہی اُن نتی(یو این این اے ٹی آئی) پروگرام کا افتتاح کیا ہے۔جس کا مقصد شرکاء کو نانو سیٹیلائٹ بنانے کی تربیت دینا ہے۔


    کنگن یان کے موضوع پر بولتے ہوئے ڈاکٹر سیون نے کہا کہ بغیر انسان کے پہلی خلائی پرواز دسمبر 2020 روانہ کی جائے گی۔ دوسری بغیر انسان کے خلائی پرواز کا مشن جولائی 2021 میں روانہ ہوگا۔جب کہ پہلا انسانی مشن دسمبر 2021 میں روانہ ہوگا۔انہوں نے مزید کہا کہ کنگن یان پروجیکٹ کے لئے پہلا انسانی خلائی پروازسینٹر(ایچ ایس ایف سی) قائم کیا گیا ہے۔ 2019 میں شروع ہونے والے مشنوں کی وضاحت کرتے ہوئے انہوں نے دوبارہ قابل استعمال لانچ وہیکل ٹیکنالوجی کے بارے میں بتایا جس کا مظاہرہ اسی سال ہوگا۔ اس میں ہیلی کاپٹر‘‘ شٹل’’ کو بلندی پر لے جائیں گے اور اسے وہاں سے گرا دیں گے جو از خود اپنے رنوے پر اتریں گا۔انہوں نے کہا کہ اس سے لانچ وہیکل روانہ کئے جانے میں آنے والی لاگت کی بچت میں مدد ملے گی۔انہوں نے کہا کہ چھوٹی سیٹیلائٹ لانچ وہیکل کی پہلی پرواز جولائی 2019 میں ہوگی جس کے ساتھ 500 کلو گرام تک کاپیلوڈ لے جایا جاسکے گا۔


    اسرو کے چیئرمین نے کہا کہ اسرو کے ذریعہ اب تک 9 اسٹوڈینٹس سیٹلائٹ بھیجے جاچکے ہیں۔ کلام سیٹ(کے اے ایل ایم ایس اے ٹی) اسی سال 24 جنوری کو پی ایس ایل وی۔ سی 44 کے ذریعہ خلامیں بھیجا جائے گا۔انہوں نے دوسرے پروجیکٹوں کے بارے میں بتایا جس میں سیارچوں کے سلسلے کے، جی ایس اے ٹی۔ 20 آر آئی ایس اے ٹی اور جی ایم اے ٹی شامل ہیں۔


    سال بھر چلنے والی ڈاکٹر وکرم سارا بھائی صد سالہ تقریبات 12 اگست 2019 سے شروع ہوں گی۔ ہندوستان کے بابائے خلائی پروگرام کے اعزاز میں متعدد قومی اور بین الاقوامی تقریبات کا انعقاد کیاجائے گا۔انہوں نے کہا جموں میں خلائی سائنس کے لئے ستیش دھون سینٹر کا افتتاح کیا گیا ہے۔


    پریس کانفرنس کی مزید تفصیلات کے لئے براہ کرم ویڈیو لنک http://pib.nic.in/WebcastMore.aspx?webcast_tempID=253 پر کلک کریں۔


    (م ن ۔ش س ۔ ر ض )


    U – 423

    
    
    (Release ID: 1560552) Visitor Counter : 7