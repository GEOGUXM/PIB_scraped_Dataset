      کیمیکلز اور فرٹیلائزر کی وزارت

      سال 2018 کے آخر تک ملک کی 35 ریاستوں / مرکز کے زیر انتظام علاقوںمیں 4677پی ایم بی جے پی کیندر کام کررہے ہیں
      
      پی ایم بی جے پی کے سبب ملک کے شہریوں کو تقریباً 1668 کروڑ روپے کی بچت ہوئی ہے: جناب منسکھ منڈوایہ
      
      Posted On: 04 JAN 2019 5:21PM by PIB Delhi


    نئیدہلی، 4 جنوری 2019 ، سڑک نقل و حمل، شاہراہوں، جہاز رانی، نیز کیمیکلز اور کھادوں کے وزیر مملکت جناب منسکھ لال منڈوایہ نے آج راجیہ سبھا میں پوچھے گئے ایک سوال کے تحریری جواب میں بتایا کہ 31 دسمبر 2018 کی تاریخ تک ملک کی 35 ریاستوں/ مرکز کے زیر انتظام علاقوں میں 4677 ’پردھان منتری بھارتی جن اوشدھی پری یوجنا‘ (پی ایم بی جے پی) کیندر کام کررہے ہیں۔


    جناب منڈوایہ نے مزید بتایا کہ اس اسکیم کی شروعات سے لیکر دسمبر 2018 کےآخر تک پی ایم بی جے پی کیندروں کے ذریعہ 417 کروڑ (ایم آر پی) کی مالیت کی غیر برانڈ والی جینرک دواؤں کی فروخت کی گئی ہے۔ جینرک دواؤں کی یہ فروخت تقریباً 2085 کروڑ روپے کی برانڈڈ دواؤں کی فروخت کے مساوی ہے۔ اس طرح سے پی ایم بی جے پی کے سبب ملک کے شہریوں کو تقریباً 1668 کروڑ روپے کی بچت ہوئی ہے۔


    دوا سازی کے محکمے، کیمیکلز اور کھادوں کی وزارت، حکومت ہند کے ذریعہ سبھی کے لئے سستی قیمتوں پر میعاری جینرک دواؤں کی دستیابی کو یقینی بنانے کے مقصد سے پی ایم بی جے پی کی شروعات کی گئی تھی۔ اس اسکیم کے تحت غیر برانڈڈ اعلی معیار کی جینرک دواؤں کو پی ایم بی جے پی کیندر کے نام سے کھلی دکانوں کے ذریعہ دستیاب کرایا جاتا ہے۔ انہوں نے مزید کہا کہ پی ایم بی جے پی کیندروں کے ذریعہ فروخت کی جانے والی معیاری دواؤں کو یقینی بنانے کے لئے صرف ڈبلیو ایچ او۔ جی ایم پی سرٹی فائڈ مینوفیکچررس سے ہی دوائیں خریدی جاتی ہیں۔


    اس اسکیم کی پروڈکٹ باسکٹ میں 800 سے زائد دوائیں اور 154 سرجیکل اور قابل صرف دوائیں شامل ہیں۔ اس میں 23 تمام بڑے تھیراپی گروپ جیسے اینٹی انفیکٹیو، اینٹی ڈائبٹکس، کارڈیو واسکولر، اینٹی کینسر ، گیس اور پیٹ سے متعلق دوائیں شامل ہیں۔ پی ایم بی جے پی دکانوں پر فروخت کی جانے دواؤں کی زیادہ سے زیادہ خردہ قیمت (ایم آر پی) اس طرح سے طے کی جاتی ہے کہ وہ اس دوا کے اعلی ترین تین برانڈوں کی اوسط زیادہ سے زیادہ خردہ قیمت سے کم از کم 50 فیصد کم ہو۔


    وزیر موصوف نے مزید بتایا کہ بعض معاملات میں دواؤں کی زیادہ سے زیادہ خردہ قیمت اتنی کم مقرر کی جاتی ہے کہ وہ برانڈڈ کمپنیوں کی دواؤں کی زیادہ سے زیادہ قیمت سے 90 فیصد کم ہوتی ہے۔اس طرح سے ملک کے عوام کے لئے برانڈڈ کمپنیوں کی دواؤں کی بازار قیمت کے مقابلے میں نہایت کم قیمت پر معیاری جینرک دوائیںدستیاب کرائی جاتی ہیں۔


    ۔۔۔۔۔۔۔۔۔۔۔


    م ن۔م ع۔ن ا۔


    U- 102

    
    
    (Release ID: 1558663) Visitor Counter : 8