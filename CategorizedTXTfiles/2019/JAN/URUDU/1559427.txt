      کامرس اور صنعت کی وزارتہ

      انڈس فوڈ2019
      Posted On: 10 JAN 2019 6:34PM by PIB Delhi


    نئی دہلی، 10 جنوری 2019/ انڈس فوڈ- II جس کا موضوع ہوگا ‘ورلڈ فوڈ سپر مارکیٹ’ گریٹر نوائیڈا میں انڈیا ایکسپو مارٹ میں 14 اور15 جنوری 2019 کو منعقد ہوگی۔ اس نمائش کا مقصد ہندستان کو خوراک اور مشروبات سے متعلق مصنوعات کے ایک مضبوط اور قابل بھروسہ برآمد کار کے طور پر دنیا کے سامنے پیش کرنا ہے۔ انڈس فوڈ-2019 کے ذریعہ ہندستان کی زرعی برآمدات کو فروغ حاصل ہوگا اور یہ نمائش ہندستانی کسانوں اور زرعی مصنوعات کو عالمی رابطے کے ساتھ جوڑنے کا کام انجام دے گی۔


    آج نئی دہلی کو میڈیا کو تفصیلات بتاتے ہوئے کامرس اور صنعت نیز شہری ہوا بازی کے وزیر جناب سریش پربھو نے کہا کہ اس سال منعقد ہونے والی انڈس فوڈ II پہلے سے کہیں بڑی ہوگی اور اس میں کاروبار بھی زیادہ ہوگا۔ 70 ملکوں کے 700 سے زیادہ خریدار انڈس فوڈ II کا دورہ کریں گے اور 500 سے زیادہ سپلائی کرنے والوں کی موجودگی میں ہندستانی برآمد کاروں کوعالمی خریداروں سے تفصیلی بات چیت کا موقع ملے گا جس کے نتیجے میں مصنوعات کو بین الاقوامی منڈیوں میں بہتر قیمتیں مل سکیں گی۔ وزیر موصوف نے مزید کہا کہ اس نمائش سے کاروبار کے مواقع ہندستانی برآمدکاروں اور مال تیار کرنے والوں کے گھروں تک پہنچیں گے جس سے ا ن چھوٹے برآمد کاروں کو مدد ملے گی جو بیرون ملک ہونے والی نمائشوں میں شرکت نہیں کرسکتے۔ انڈس فوڈ II کے ذریعہ یہ چھوٹے برآمد کار غیر ملکی خریداروں سے براہ راست بات چیت کرسکیں گے جو اس نمائش کے لئے ہندستان آرہے ہیں۔


    انڈس فوڈ ایک عالمی پلیٹ فارم ہے جس میں ہندستان کی خوراک اور مشروبات کی صنعت کے اعلی برآمد کار شرکت کریں گے ۔ اس نمائش میں پوری دنیا کے خریداروں کو آنے کی دعوت دی گئی ہے۔ 2018 میں انڈس فوڈ کی پہلی نمائش کی کامیابی کے بعد ٹریڈ پرموشن کونسل آف انڈیا (ٹی پی سی آئی) نے کامرس کے محکمے کی مارکیٹ ایکسیس انیشی ایٹیو (ایم اے آئی) اسکیم کے تحت کی مالی امداد کے ساتھ رویرس بائیرس سیلرس میٹ (آر بی ایس ایم) کا درجہ بڑھادیا ہے۔


    اس نمائش میں 15 قسم کی مصنوعات رکھی جائیں گی یعنی مٹھائیاں وغیرہ، ڈیری، ڈرائی فروٹس ، پھل اور سبزیاں ، ہندستان کھانے اور اسنیکس، میٹ پولٹری اور سی فوڈ ، غیر نشہ آور مشروبات ، تیل اور تلہن ، نامیاتی اور صحت مند خوراک ، دالیں اور چینی ، گرم مصالحہ ، چائے اور کوفی، شراب اور الکوہل والے مشروبات ، عام استعمال کا کھانا اور اس میں ڈٖالنے والی چیزیں، خوشبو جات اور ایکسٹریکٹ ۔


    انڈس فوڈ اپنی نوعیت کا ایک خصوصی پلیٹ فارم ہے ، جس کا مقصد خوراک اور مشروبات کے سیکٹر میں ہندستانی برآمدات کو بڑھاوا دینا ہے۔ اس کے ذریعہ خریداروں اور سپلائروں کو روبرو ہوکر بات چیت کا موقع ملے گا اور کاروبار کی جزویات احتیاط کے ساتھ طے کی جاسکیں گی جس سے نمائش میں شرکت کرنے والے ہر کاروباری کی ضرورتیں پوری ہوسکیں گی کہ وہ کہاں سے کیا چیزیں خریدیں اور کس سے رابطہ قائم کریں۔


    کامرس کے محکمہ کی یہ مسلسل کوشش رہی ہے کہ غذائی مصنوعات کواور برآمدکاروں کو بیرون منڈیوں سے منسلک کیا جائے۔ ت


    کامرس اور صنعت کی وزارت نے زرعی مصنوعات کی جس پالیسی میں حال ہی میں اعلان کیا ہے اس میں بھی مناسب پالیسی ذرائع سے ہندستانی زرعی مصنوعات کو برآمدی امکانات کو بڑھانا ہے تاکہ زراعت کے میدان میں ہندستان کو ایک عالمی طاقت بنایا جاسکے اور کسانوں کی آمدنی میں اضافہ کیا جاسکے۔


    ۔۔۔۔۔۔۔۔۔۔۔


    م ن۔ج ۔ ج۔


    U- 242

    
    
    (Release ID: 1559427) Visitor Counter : 8