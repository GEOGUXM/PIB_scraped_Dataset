      خواتین اور بچوں کی ترقیات کی وزارت

      مرکزی وزیر مینکا سنجے گاندھی نے آنگن واڑی ورکروں کو غیر معمولی حصولیابیوں کے لئے قومی ایوارڈز سے سرفراز کیا
      Posted On: 07 JAN 2019 8:15PM by PIB Delhi


    نئی دہلی، 07 جنوری 2019؍خواتین اور بچوں کے نشو نما کی مرکزی وزیر محترمہ مینکا سنجے گاندھی نے آج یہاں 18-2017ء کے لئے 97 آنگن واڑی ورکروں کو ان کی غیر معمولی حصولیابیوں کے لئے قومی ایوارڈز سے سرفراز کیا۔یہ ایوارڈ آنگن واڑی ورکروں کو تحریک دینے کے لئے عطا کئے گئے ہیں اور انہیں آئی سی ڈی ایس اسکیم کے تحت بچوں کی نشو نما اور اس سے متعلق شعبوں میں ان کی مثالی خدمت کے صلے میں یہ ایوارڈ دئیے گئے ہیں۔ قومی ایوارڈ ہر سال عطا کئے جاتے ہیں اور یہ ایوارڈ نقد 50ہزار روپے اور ایک سرٹیفکیٹ یا توسیف نامے پر مشتمل ہے۔ریاستی سطح کے ایوارڈ نقد 10 ہزار روپے اور ایک توسیف نامے پر مشتمل ہے۔


    اس موقع پر ایک تقریب سے خطاب کرتے ہوئے محترمہ مینکا سنجے گاندھی نے کہا کہ گزشتہ چار سال کے عرصے میں آنگن واڑی ورکروں اور ہیلپرس کی حالت میں خاطر خواہ بہتری آئی ہے۔بہتر ترقی کی سہولیات، صحت انشورنس ، بہتر کام کا ماحول اور دیگر سہولیات کا ذکر کرتے ہوئے انہوں نے اپیل کی کہ آنگن واڑی ورکروں کو بچوں کووقت پر کھانا مہیا کرانے کے فرض پر توجہ دینا چاہئے اور ان کی پرورش پر دھیان دینا چاہئے۔ آنگن واڑی مرکزوں میں نقلی مستفدین کی وجہ سے فنڈز کی بربادی ہوئی ہے، جسے بہتر خدمات کے لئے استعمال کیا جاسکتا ہے۔ انہوں نے آنگن واڑی ورکروں سے اپیل کی انہیں بچوں کے نقلی اینرولمنٹ کے معاملوں میں وزارت کی آنکھ اور کان بننا چاہئے۔


    تقریب سے خطاب کرتے ہوئے خواتین اور بچوں کے نشو نما کے وزیر مملکت ڈاکٹر ویریندر کمار نے آنگن واڑی ورکروں کو ان کے مثالی کام کرنے پر مبارکباد دی اور کہا کہ وہ پوشن ابھیان میں وزیر اعظم کے پروجیکٹ کو بہتر طورپر نافذ کرنے میں اہم رول ادا کررہے ہیں۔ انہوں نے ان کی کوششوں کے لئے ان کی تعریف کی اور کہا کہ وہ ہندوستان کو ناقص تغذیہ سے پاک بنانے کے سلسلے میں اہم رول ادا کررہے ہیں۔


    اس سے پہلے ایوارڈ پانے والوں کا خیر مقدم کرتے ہوئے خواتین اور بچوں کے نشونما کی وزارت کی سیکریٹری جناب راکیش سریواستو نے کہا کہ حکومت ہندنے 2000 اور 2001 میں قومی اور ریاستی سطح پر آنگن واڑی ورکروں کو ایوارڈ دینے کے لئے ایک اسکیم کی تشکیل دی تھی۔ انہوں نے کہا کہ اس سال ایوارڈ پانے والوں کی تعداد اور انعامی رقم دوگنی کردی گئی ہے۔ اس سال سے قومی سطح کا نقد انعام میں 25 ہزار سے بڑھا کر 50 ہزار روپے کردیا گیا ہے۔ انہوں نے یہ بھی کہا کہ ہندوستان بھر سے اس سال 97 آنگن واڑی ورکروں کو ایوارڈ دیئے گئے ہیں۔


    رہنما خطوط کے مطابق آنگن واڑی ورکروں کے لئے قومی سطح کے ایوارڈز ان ایوارڈ یافتگان کو دیئے گئے ہیں، جہیں ریاست اور مرکز کے زیر انتظام علاقوں کی انتظامیہ کی طرف سے نامزد کیا گیا ہے۔


    م ن۔ ح ا۔ن ع


    U: 1 55


    

    
    (Release ID: 1559000) Visitor Counter : 8