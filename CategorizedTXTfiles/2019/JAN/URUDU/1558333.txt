      وزارت دفاع

      ساحلی محافظ دستے کی کارکردگی
      Posted On: 02 JAN 2019 3:15PM by PIB Delhi


    نئی دہلی،02جنوری 2019؍رکشا راجیہ منتری سبھاش بھامرے نے آج لوک سبھا میں محترمہ پونم بین مادام کے سوال کے تحریری جواب میں بتا ہے کہ حکومت نے بھارت کے ساحلی علاقوں اور گہرے سمندر میں مختلف حالات اور نیرنگی حالات سے نمٹنے کے لئے کھوج اور بچاؤ کا ایک مضبوط بحری فریم ورک قائم کررکھا ہے۔اس کے تحت مشکلات کے شکار آن بورڈ ماہی گیری کی کشتیاں، کاروباری بحری جہاز وغیرہ بھی شامل ہیں۔ بحری سفر کے دوران سلامتی سے متعلق واقعات رونما ہوتے رہتے ہیں اور تلاش اور بچاؤ کا عمل سمندری طوفان وغیرہ کے دوران درکار ہوتا ہے۔ بھارتی ساحلی محافظ دستے کے ڈائریکٹر جنرل کو تلاش اور بچاؤ کے قومی بحری بورڈ(این ایم ایس اے آر بی) کا چیئرمین قرار دیاگیا ہے اور ان کے تحت قومی ؍ساحلی ریاستی انتظامیہ ؍ایجنسیوں کے اراکین کام کرتے ہیں۔


    ساحلی محافظ دستے کی منظور شدہ تعداد جو 2008ءمیں 8149 تھی وہ 2018 ءمیں بڑھ کر 16792ہوگئی ہے۔ اس طریقے سے 2008 میں جو افرادی قوت بھرتی کی گئی تھی اس میں 100 فیصد کا اضافہ ہوا ہے۔ آئی سی جی کے بحری جہاز اور اثاثے جدید ترین ٹیکنالوجی اور سازوسامان ؍نظام؍سینسروں سے آراستہ ہوتے ہیں، جن کے ذریعے ساحلی محافظ دستے کی نگرانی کی صلاحیت میں خاطر خواہ اضافہ ہوا ہے۔تمام تر حصولیابیوں کے معاملے میں درکار عملے کا خاکہ وضع کرتے وقت وافر تحقیق اور گفت و شنید و غور و فکر کا عمل انجام دیا جاتا ہے، تاکہ شامل کئے جانے والے نئے جہاز اور بحری اثاثے بہترین صورت میں مفید اور کارآمد ثابت ہوسکیں۔


    ساحلی محافظ دستے کا ایک اسٹیشن ایک خاص فاصلے پر درپیش خطرات کو مدنظر رکھتے ہوئے، نیز فاصلے اور اس کے تقاضے کا لحاظ رکھتے ہوئے اور قرب وجوار میں واقع بحری اداروں اور سلامتی اداروں کی موجودگی اور موزونیت کو ذہن میں رکھتے ہوئے قائم کیا جاتا ہے۔ فی الحال گجرات کی ریاست میں مختلف مقامات پر 8اسٹیشن کام کررہے ہیں۔ اس کے علاوہ اس علاقے میں ایک سی جی ایئر انکلیو اور دو ضلع ہیڈ کوارٹرز بھی قائم ہیں، جو آئی جی سی چارٹر کو عملی جامہ پہناتے ہیں۔ لہٰذا فی الوقت گجرات میں کسی اضافی ساحلی محافظ دستے کے اسٹیشن کے قیام کا کوئی منصوبہ زیر غور نہیں ہے اور موجودہ اثاثے آئی جی سی چارٹر کے مطابق کسی بھی طرح کے حالا ت کا سامنا کرنے کے لئے پوری طرح سے اہل ہیں۔


    U: 3 3


    

    
    (Release ID: 1558333) Visitor Counter : 5
    
    
      Read this release in: English