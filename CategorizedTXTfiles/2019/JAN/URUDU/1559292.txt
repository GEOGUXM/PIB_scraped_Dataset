      اسٹیل کی وزارت

      فولاد کی وزارت نے گھریلو صنعت پر زور دیا ہے کہ وہ اندرون ملک تیار کئے گئے فولاد کا استعمال کریں
      Posted On: 09 JAN 2019 7:44PM by PIB Delhi


    نئی دہلی، 9 جنوری 2019/فولاد استعمال کرنے والوں اور فولاد تیار کرنے والوں ، خاص طور پر آٹوموٹیو سیکٹر سے تعلق رکھنے والے افراد کی پیر کو نئی دہلی میں ایک میٹنگ ہوئی۔ اس میٹنگ کی صدارت فولاد کے محکمے کے سکریٹری نے کی۔ انہوں نے اس بات پر زور دیا کہ حکومت کی توقع یہ ہے کہ مربوط فولاد تیار کرنے والوں کی جدید کاری اور توسیع کے پیش نظر اضافہ شدہ خوبیوں والے فولاد کی گھریلو پیداوار میں اضافہ ہوگا۔ انہوں نے کہا کہ ملک میں بہت چھوٹی، چھوٹی اور درمیانہ درجے کی صنعتوں (ایم ایس ایم ایز) کے وسیع سیکٹر میں مواقع فراہم ہونے اور غیر ملکی فولاد تیار کرنے والوں کی طرف سے سرمایہ کاری کے امکانات کے پیش نظر ایسا کرنا ضروری ہے۔ انہوں نے کہا کہ ایم ایس ایم ایز کے لئے مواقع کی فراہمی کے سبب فولاد استعمال کرنے والوں اور فولاد پیدا کرنے والوں کو مال تیار کرنے کی اپنی سرگرمیوں کے لئے قابل قدر وسائل فراہم ہوں گے۔ فولاد کے محکمہ کے سکریٹری نے کہا کہ فولاد استعمال کرنے والوں او رپیدا کرنے والوں کے درمیان تال میل بہتر بنائے گئے ۔ گھریلو فولاد کی ترقی کے لئے بے حد اہمیت کا حامل ہے۔


    فولاد کے محکمہ کے سکریٹری نے ایک فورم کے قیام پر زور دیا جس میں فولاد تیار کرنے والوں اور اسے استعمال کرنے والوں کے نمائندے شامل ہوں تاکہ نئی مصنوعات کی ترقی کی مستقبل کی ضرورتوں اور گھریلو امکانات پر توجہ دی جاسکے اور موجودہ مصنوعات کے سلسلہ میں جو مسائل درپیش ہیں ، انہیں حل کیا جاسکے۔ انہوں نے کہا کہ اس طرح کی میٹنگ باقاعدہ بنیاد پر ہونی چاہئے۔ فولاد کے محکمے کے سکریٹری نے مزید کہا کہ اسٹیل ریسرچ اینڈ ٹکنالوجی مشن آف انڈیا (ایس آر ٹی ایم آئی) ٹکنالوجی کو بہتر بنانے میں مدد دے سکتا ہے۔ فولاد کی وزارت اعلی معیار کے فولاد کی پیداوار سے متعلق معاملات میں پالیسی کے تعلق سے تجاویز کا خیر مقدم کرتی ہے اور ان تجاویز کو بیورو آف انڈین اسٹنڈرڈس (بی آئی ایس) کے ساتھ اٹھایا جاسکتا ہے۔


    معیاری مصنوعات کی بڑھتی ہوئی مانگ کو پورا کرنے کے لئے حکومت ہند نے اس سے پہلے کوالٹی کنٹرول آڈرس (کیو سی او) کے ذریعہ 53 مصنوعات کی نشاندہی کی تھی۔ اس کا مقصد یہ تھا کہ معیار کو برقرار رکھنے کو یقینی بنایا جاسکے۔ ان مصنوعات کو اندرن ملک تیار کرنے والوں کے لئے ضرور ی ہے کہ وہ بی آئی ایس کا سرٹی فکیشن حاصل کرے۔ کیو سی اوز کا مقصد اندرون ملک صلاحیت سازی میں مدد کرنا ہے اور یہ کام ایم ایس ایم ایز سمیت تمام فولاد سازوں کو مواقع فراہم کرکے کیا جاسکتا ہے۔ غیر ملکی سپلائروں کے لئے جو اس طرح کی مصنوعات ہندستان کو برآمد کرنا چاہتے ہیں ، اس کے لئے بی آئی ایس کا رجسٹریشن حاصل کرنا ہوگا۔


    ۔۔۔۔۔۔۔۔۔۔۔


    م ن۔ج ۔ ج۔


    U- 216


    
    

    
    (Release ID: 1559292) Visitor Counter : 6