      زراعت اور کاشتکاروں کی فلاح و بہبود کی وزارت

      ای – نام کی تاریخ میں ای – نام پورٹل کے ذریعے آن لائن بین ریاستی تجارت کی شروعات ، ایک سنگِ میل
      Posted On: 23 JAN 2019 7:36PM by PIB Delhi


    نئی دہلی، 23 جنوری / ای – نام پلیٹ فارم جنوری ، 2019 ء کے دوران بین ریاستی تجارت کی شروعات جھکاؤ کے ایک نقطہ تک پہنچ گئی ہے ۔ رواں ماہ کے دوران ای – نام پورٹل کے ذریعے آن لائن بین ریاستی تجارت کی شروعات ای – نام کی تاریخ میں ایک قابلِ ذکر حصولیابی ہے ۔ اس سے یقینی طور پر مستقبل میں استحکام آئے گا اور ہندوستان کے پس منظر میں زرعی مارکیٹنگ میں ایک نئے باب کا اضافہ ہو گا ۔ آندھرا پردیش اور تلنگانہ کے درمیان پہلی آن لائن بین ریاستی تجارت 19 جنوری ، 2019 ء کو ریاستِ تلنگانہ کی گڈوال منڈی کے کسانوں کے درمیان ہوئی تھی ، جنہوں نے ای – نام پورٹل کے ذریعے آندھرا پردیش کے کرنول کے تاجروں کو 8.46 کوئنٹل مونگ پھلی فروخت کی تھی ۔ اس کے بعد دوسری آن لائن تجارت دونوں ریاستوں میں دو منڈیوں کے درمیان ہوئی ۔


    عزت مآب وزیر اعظم جناب نریندر مودی نے 14 اپریل ، 2016 ء کو تجربے کی بنیاد پر 8 ریاستوں کی 21 منڈیوں میں 24 اشیاء کی تجارت کی شروعات کی تھی ۔ ای – نام پورٹل 16 ریاستوں اور 2 مرکز کے زیرِ انتظام علاقوں میں مشترکہ ای – مارکیٹ پلیٹ فارم پر 124 اشیاء کی تجارت کے ساتھ 585 منڈیوں کو مربوط کیا ہے ۔ ای – نام پلیٹ فارم موجودہ طبعی ہول سیل مارکیٹ ( جسے اے پی ایم سی مارکیٹ کہا جاتا ہے ) زرعی اشیاء کے لئے یونیفائیڈ قومی مارکیٹ بنانے کے لئے ایک عملی پلیٹ فارم کے ذریعے کُل ہند الیکٹرا نک تجارتی ( ای ٹریڈنگ ) پورٹل کا نیٹ ورک ہے ۔ ای - نام پلیٹ فارم کسانوں کے لئے آن لائن اپنی پیداوار کی فروخت کے لئے مسابقتی اور شفاف قیمتوں کے نظام اور آن لائن رقم کی ادائیگی کے لئے بہتر مارکیٹنگ کے مواقع کو بڑھاتا ہے ۔ ای – نام پلیٹ فارم پر 60000 کروڑ روپئے سے زائد مالیت کے 2.29 کروڑ میٹرک ٹن کی تجارت قبل ہی ریکارڈ کی گئی ہے ۔


    ابتداء میں ، انفرادی ای – نام منڈی میں ای – نام سے متعلق تجارت کی شروعات ہوئی تھی ، جس میں منڈی کے کسانوں اور تاجروں نے حصہ لیا تھا ۔ حکومتِ ہند کی لگاتار کوششوں کے بعد ریاست کے اندر ای – نام پلیٹ فارم پر بین منڈی تجارت کی شروعات ہوئی ۔ اب 10 ریاستوں میں ، جو ای – نام ریاستیں ہیں ، اُن میں بین منڈی تجارت ہو رہی ہے ۔


    اس عمل میں اگلا منطقی قدم حکومتِ ہند کی وزارتِ زراعت کے تال میل کے بعد بین ریاستی تجارت کی شروعات تھی ۔ یہ شروعات آندھرا پردیش اور تیلنگانہ کے بعد ریاستِ اتر پردیش اور اترا کھنڈ کے کسانوں اور تاجروں کے درمیان شروع ہوئی تھی ۔ ہندوستان میں ای – نام پر پہلا بین ریاستی لین دین اتر پردیش کے بریلی میں واقع ای – نام اے پی ایم سی کے تاجروں اور اترا کھنڈ کے ہلدوانی کے ای – نام اے پی ایم سی کے تاجروں کے درمیان ٹماٹر کی تجارت کے لئے درج کی گئی ہے ۔ اسی طرح آلو ، بیگن ، پھول گوبی ، چقندر ، مٹر ، گاجر اور بند گوبھی وغیرہ کے لئے بین ریاستی لین دین ہوئے اور اس کے ساتھ ہی اترا کھنڈ اور اتر پردیش کی متعدد ای – نام منڈیوں کے درمیان بھی کامیابی کے ساتھ لین دین ہوئے ۔ ای – نام پلیٹ فارم پر 124 اشیاء کے لئے بین ریاستی تجارت ہوئی ، جس میں تمام اہم موٹے اناج ، دال ، ، تلہن م مسالحے ، پھول اور جنگلاتی مصنوعات شامل ہیں ۔ اب مزید ریاستیں ای – نام پلیٹ فارم پر بین ریاستی تجارت شروع کرنے کا منصوبہ بنا رہی ہیں ۔


    آن لائن منڈیوں کا نیٹ ورک بڑھانے کے لئے ای – نام پروجیکٹ کو دوسری ضابطہ بند منڈیوں تک توسیع دی جائے گی ۔ حکومت نے مارچ ، 2020 ء تک ای - نام پورٹل پر دوسری 415 منڈیوں کو شامل کرنے کا منصوبہ بنایا ہے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    U. No. 500

    
    
    (Release ID: 1561185) Visitor Counter : 7