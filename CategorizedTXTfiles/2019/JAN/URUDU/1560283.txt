      پینے کے پانی اور صفائی ستھرائی کی وزارت

      ممبئی میں صاف ستھرے قومی علامتی مقامات سے متعلق پانچویں نظرثانی اجتماع کا اہتمام
      Posted On: 17 JAN 2019 12:23PM by PIB Delhi


    نئی دہلی ،17جنوری :پینے کے پانی اور صفائی ستھرائی کی وزارت اور ریاستی حکومتوں کی ایجنسیاں ، مقامی بلدیاتی انتظامیہ اور ٹرسٹ اور صاف ستھرے علامتی مقامات سے متعلق بورڈ نے ممبئی میں دوروزہ مشاورتی جلسے کا اہتمام کیا،جس میں ملک بھرسے آئے ہوئے 100سے زائد مندوبین نے حصہ لیا۔ یہ مشاورت ایسی تھی جس میں چھترپتی شیواجی ٹرمنل کا فیلڈوزٹ بھی شامل تھا، جہاں باقاعدہ منظم طریقے سے صفائی ستھرائی اورمرمت کاکام جاری ہے ۔


    صفائی ستھرائی کے علامتی مقامات سے متعلق اقدامات کا مقصد ان مقامات خصوصا گردونواح رسائی والے راستوں کی اعلیٰ صفائی ستھرائی کے سلسلے میں ایک امتیازی سطح کانمونہ پیش کرناہے ۔ صفائی ستھرائی کو ہرکسی کی ذمہ داری بنانے کے لئے وزیراعظم کی جانب سے دیئے گئے نعرے کے تحت مرکز اورمنتخبہ ریاستوں نے ملک کے معروف مقامات کو جو اپنی شہرت کے لحاظ سے علامتی حیثیت کے حامل ہیں ، صفائی ستھرائی کا عمدہ نمونہ بنانے کی کوششیں شروع کررکھی ہیں ۔ ان مقامات پر صفائی ستھرائی کے خصوصی اقدمات کو عوام اورنجی کمپنیوں کی جانب سے سی ایس آرحمایت حاصل ہوئی ہے ۔


    مشاورت کے دوران 20مرحلہ ۔1اورمرحلہ۔ 2ایس آئی پی کے سلسلے میں بھی کئے گئے کاموں کا بھی جائزہ لیاگیا ان ایس آئی پی کے سلسلے میں صفائی ستھرائی کی سہولتوں میں خاطرخواہ اضافہ دیکھاگیاہے ۔


    اس جائزہ اجتماع کی صدارت کرتے ہوئے پینے کے پانی اورصفائی ستھرائی کی وزارت کے سیکریٹری، جناب پرمیشورن ایئرنے مختلف ٹیموں کے ذریعہ کئے گئے کامو ں کی ستائش کی اور اس بات پرزوردیاکہ صفائی ستھرائی کے فروغ میں بین شعبہ جاتی اشتراک کی بڑی اہمیت ہے ۔


    خصوصی پروجیکٹوں کے ڈائرکٹرجنرل ، سووچھ بھارت مشن ، جناب اکشے راوت نے گزشتہ دوبرسوں کے دوران مختلف معروف علامتی مقامات پر عمل میں لائے گئے، صفائی ستھرائی کے انتظامات اور امورپراحاطہ کرتے ہوئے ایک پریزنٹیشن پیش کیا۔ صفائی ستھرائی سے متعلق کوششوں کے سلسلے میں کی گئی تمام ترسعی کو مشاورت کے دوران نمایاں کرکے پیش کیاگیا۔ مہاراشٹرکے ایڈیشنل چیف سکریٹری جناب شیام لال نے ریاست کے ذریعہ کئے گئے اوڈی ایف ہمہ گیری اقدامات کے پہلو کو نمایاں کیا۔


    ایم ڈی ڈبلیوایس کے سکریٹری نے منسٹری کے ذریعہ ترتیب دیئے گئے صاف ستھرے علامتی مقام ( ایس آئی پی ) پورٹل اور لوگو کو بھی اس موقع پرلانچ کیا۔ یہ پورٹل درج ذیل ویب سائٹ پرملاحظہ کیاجاسکتاہے ۔


    http://swachhiconicplaces.gov.in/


    U-379


    

    
    (Release ID: 1560283) Visitor Counter : 13