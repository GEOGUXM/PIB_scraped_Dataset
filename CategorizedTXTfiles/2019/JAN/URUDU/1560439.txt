      خلا ء کا محکمہ

      ڈاکٹر جتیندرسنگھ نے بنگلورو میں انڈین اسپیس ریسرچ آرگنائزیشن (آئی ایس آر او) کے اُنّتی –یونی اسپیس نینوسیٹلائٹ اسمبلی اور ٹریننگ پروگرام کا افتتاح کیا
      Posted On: 17 JAN 2019 6:48PM by PIB Delhi


    نئی دہلی 18 جنوری ۔وزیرمملکت برائے ایٹمی توانائی وخلائی امور شمال مشرقی خطے کی ترقیات (آزادانہ چارج ) ،وزیراعظم کے دفتر میں پرسونل پبلک گریوانسز اینڈ پنشن ڈاکٹر جتیندر سنگھ نے کہا ہے کہ گزشتہ پانچ برسوں کے دوران خلائی ٹکنالوجی کے لئے زیادہ بجٹ سرمایہ مختص کیا گیا ہے اور اب اسے سڑکوں ، ریلوے لائنوں اور آفات ناگہانی سے بچاؤ وراحت کے کاموں کی ڈھانچہ جاتی سہولیات کے فروغ کے لئےاستعمال کیا جارہا ہے۔ ڈاکٹر جتیندر سنگھ موصوف بنگلورو میں انڈین اسپیس ریسرچ آرگنائزیشن کی جانب سے اہتمام کئے جانے والے انتی - یونی اسپیس نینو سیٹلائٹ اسمبلی اور ٹریننگ پروگرام کی افتتاحی تقریب سے خطاب کررہے تھے ۔


    ڈاکٹر جتیندر سنگھ نے اپنی تقریر میں آگے کہا کہ سائنس ہماری آج کی روز مرہ کی زندگی کی سرگرمیوں میں زیادہ سے زیادہ استعمال کی جارہی ہے ۔ آج خلائی ٹکنالوجی ہندوستان کے ہر گھر میں داخل ہوچکی ہے ۔ خلائی سلامتی اپنے آپ میں انتہائی اہم معاملہ ہے اور مستقبل میں اس کو اولین ترجیح دی جائے گی۔ اس موقع پر وزیر موصوف نے مختلف سیارچے (سیٹلائٹ ) داغے جانے اور خلائی پروگراموں بالخصوص چندریان مشن جیسے کاموں کے لئے اسرو کی کوششوں کی زبردست ستائش کی ۔ واضح ہوکہ انتی نینو سیٹلائٹ ڈیولپمنٹ کا ایک اہلیت ساز پروگرام ہے ۔ انڈین اسپیس ریسرچ آرگنائزیشن (آئی ایس آر او) نے یہ پروگرام اقوام متحدہ بیرونی خلا کے مفیدمطلب استعمال پر اقوام متحدہ کی پہلی کانفرنس کی 50 ویں یادگار کے طور پر شروع کیا ہے۔ یہ پروگرام ترقی پذیر شریک ممالک کو نینوسیٹلائٹ کی اسمبلنگ انٹگریٹنگ اور ٹیسٹنگ کے نظام کو مستحکم کرنے کے مواقع فراہم کرائے گا۔ انتی پروگرام کا منصوبہ یہ ہے کہ اسے تین سال کے لئے یوآر راؤ سیٹلائٹ سینٹر آف انڈین اسپیس ریسرچ آرگنائزیشن میں تین بیچوں میں استعمال کیا جائے گا اور اس سے 45 ممالک کے افسران کو فائدہ پہنچے گا۔ آج پہلے بیچ کا کام شروع ہوا، جس میں 17 ممالک کے 30 مندوبین شرکت کررہے ہیں۔


    اس موقع پرانڈین اسپیس ریسرچ آرگنائزیشن ( اسرو ) کے چیئر مین ڈاکٹر کے سِون نے اسرو کی مختلف سرگرمیوں اور کاموں پر روشنی ڈالی ۔اس موقع پر دیگر سرکردہ افسران اور سرکردہ شخصیات بھی موجود تھیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 407

    
    
    (Release ID: 1560439) Visitor Counter : 6
    
    
      Read this release in: English , Hindi