      سٹرک ٹرانسپورٹ اور شاہراہوں کی وزارت

      نتن گڈکری دلّی میں بھیڑ بھاڑ کم کرنے کی خاطر 26 جنوری کو ایک اور پروجیکٹ کا سنگِ بنیاد رکھیں گے
      Posted On: 24 JAN 2019 8:25PM by PIB Delhi


    نئی دہلی، 24 جنوری / سڑک ٹرانسپورٹ ، شاہراہوں ، جہاز رانی اور آبی وسائل ، دریا کی ترقی اور گنگا کے احیاء کے مرکزی وزیر نتن گڈکری مشرقی دلّی میں اکشر دھام سے مشرقی پیریفیرل ایکسپریس وے پر باغپت روڈ کے جنکشن پر 26 جنوری کو ایک 6 لین والی راہداری کے لئے سنگِ بنیاد رکھیں گے ۔ یہ تقریب دلّی کے کھجوری خاص میں مارجنل بند روڈ پر منعقد ہو گی ۔


    31.3 کلو میٹر طویل پٹی ، جو این ایچ 709 بی کا ایک حصہ ہے ، اکشر دھام سے سہارنپور بائی پاس تک جائے گی ۔ یہ سڑک اکشر دھام – گیتا کالونی – شاستری پارک – کھجوری خاص – دلّی / یو پی سرحد - منڈولا – ای پی ای انٹر سیکشن تک جائے گی ۔ یہ سڑک دو پیکج میں تیار ہو گی ۔ 14.75 کلو میٹر کی پہلی پٹی اکشر دھام سے دلّی / یوپی باڈر تک اور دوسری 16.57 کلو میٹر طویل پٹی دلّی / یو پی سرحد سے ای پی ای انٹر سیکشن تک ہو گی ۔ اس شاہراہ میں 19 کلو میٹر کا سیکشن ستونوں پر بنایا جائے گا ۔ اس پروجیکٹ پر تقریباً 2820 کروڑ روپئے کی لاگت آئے گی ۔ پروجیکٹ میں 3+3 لین سروس روڈ شاہراہ کے دونوں جانب ، 8 نئے انڈر پاس ، 7 ریمپ ، جو بڑی سڑکوں کو جوڑیں گے ، 15 اہم جنکشن ، 34 چھوٹے جنکشن اور دلّی شاہدرا پر اوور برج کی تعمیر شامل ہے ۔ امید ہے کہ یہ تیز رفتار سگنل سے پاک راہداری دلّی این سی آر میں بھیڑ بھاڑ کو کم کرنے میں مدد کرے گی اور آلودگی کی سطح میں بھی قابل قدر کمی آئے گی ۔


    اس موقع پر جناب گڈکری جی کے ساتھ وزیر مملکت جناب منسکھ منڈاویہ اور ڈاکٹر ستیہ پال سنگھ کے علاوہ امورِ خارجہ کے وزیر مملکت جنرل وی کے سنگھ بھی موجود ہوں گے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    U. No. 531

    
    
    (Release ID: 1561339) Visitor Counter : 3