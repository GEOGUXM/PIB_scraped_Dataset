      وزارات ثقافت

      وارانسی میں پرواسی بھارتیہ دیوس 2019 کے لیے انوکھے پروگراموں کا سلسلہ
      Posted On: 19 JAN 2019 8:28PM by PIB Delhi


    نئی دہلی،19/ ہندوستان کی روحانی راجدھانی – وارانسی یا کاشی، اگلے ہفتے سے شروع ہونے والے پرواسی بھارتیہ دیوس 2019 میں حصہ لینے والے 400 سے زیادہ غیر مقیم ہندوستانی مہمانوں کے استقبال کے لیے تیار ہے۔ کاشی کے لوگ کاشی اتیتھی اسکیم کے تحت اپنے گھروں میں ایک ہزار پانچ سو سے زیادہ غیر مقیم ہندوستانی مہمانوں کے ٹھہرنے اور دیکھ بھال کی میزبانی کریں گے۔ ان مہمانوں کو ‘اتیتھی دیو بھوو’ کا احساس ہوگا۔ مہمانوں کو گھر کا پکایا کھانا ملے گا اور اس کالطف اٹھانے کے لیے بہترین گھریلو ماحول ملے گا۔ اس کے علاوہ، وہ مقامی لوگوں کے ساتھ دن بھر گزارنے اور روایتی بنارسی دن کا بھی مشاہدہ کریں گے۔


    نوجوان پرواسی بھارتیہ دیوس کے افتتاح پر 21 جنوری کو، تقریباً 700 مہمانان بنارس ہندو یونیورسٹی (بی ایچ یو) کے آزاد بھون جائیں گے، جہاں کئی دیگر پروگراموں کے ساتھ وہ ‘‘پرواسی بھارتیہ’’ کے موضوع پر مہاتما گاندھی کی 150ویں جینتی کے موقع پر ایک آرٹ نمائش کا بھی افتتاح کریں گے۔ اس کے علاوہ بی ایچ یو کے طلباکے ساتھ مذاکرہ بھی کریں گے۔


    اس اہم پروگرام کو زیادہ سے زیادہ عوامی اور شمولیت والا بنانے کے لیے، پرواسی بھارتیہ دیوس 2019 کے موقع پر کئی کھیلوں اور ثقافتی سرگرمیوں کا انعقاد کیا جارہا ہے۔ 17 جنوری سے کبڈی، کھو-کھو، کشتی، مدگل جیسے روایتی کھیلوں میں بالترتیب 51000 ، 25000، 10000 روپئے کے نقد انعامات کے ساتھ مقابلہ کا انعقاد کیا جارہا ہے۔ کھیل کے یہ مقابلے سگرا اسٹیڈیم اور گنگا کے اسّی گھاٹ پر منعقد کیا جارہا ہے۔


    تقریباً 5000 کھلاڑیوں کے ساتھ ایک 3 کلو میٹر کے واک تھن، خواتین کے جمبا رقص، مارشل آرٹ کے مقابلے، صحت سے متعلق مذاکرات مقامی لوگوں کو جوڑنے کے لیے پرواسی بھارتیہ دیوس 2019 کے دیگر پروگرام توجہ کے مرکز ہوں گے۔ مہاتما گاندھی کاشی ودیاپیٹھ یونیورسٹی، وارانسی میں پرواسی بھارتیہ دیوس 2019 کے موقع پر ایک تین روزہ آرٹ نمائش کا انعقاد کیا جائے گا۔ ‘پرواسی بھارتیہ’ کے موضوع پر ایک اور دلچسپ پروگرام ریت سے بنے آرٹ پروگرام کا انعقاد ، ساتھ ہی ساتھ پٹنہ، بھوبھنیشور، ممبئی، چنئی اور وارانسی کے علاوہ دیگر شہروں میں کیا جارہا ہے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔رض۔ را ۔ 19 - 01 - 2019 )


    U. No. 431


    

    
    (Release ID: 1560632) Visitor Counter : 6