      الیکٹرانکس اور اطلاعات تکنالوجی کی وزارت

      این آئی سی نے نئی ٹکنالوجیوں سے متعلق کنکلیو کی میزبانی کی
      
      نکسٹ جنریشن حکمرانی کے لئے ماہرین نے ٹکنالوجیوں پر تبادلہ خیال کیا

      Posted On: 24 JAN 2019 6:14PM by PIB Delhi

    نئی دہلی، 24 جنوری 2019/ نیشنل انفارمیٹکس سینٹر (این آئی سی) نے 22 اور 23 جنوری 2019 کو دو روزہ ٹکنالوجی کنکلیو کی میزبانی کی۔ الیکٹرانکس اور اطلاعاتی ٹکنالوجی کی وزارت کے سکریٹری جناب اجے ساہنی نے اس کانفرنس کا افتتاح کیا۔ اس موقع پر جناب سینی نے کہا کہ ضابطہ بند ایکو سسٹم میں کھلے اے پی آ ئی کا استعمال کرکے ڈاٹا کو یکجا ،محفوظ اور تبادلہ کیا جاسکتا ہے۔ انہوں نے یہ بھی کہا کہ پہلا ٹیک کنکلیو ابتدا سے آگے بڑھا ہے۔ ہم کو تو ایسے سفر کے لئے پابند عہد ہونا ہوگا جہاں زیادہ سے زیادہ ہندستانی ٹکنالوجیاں ہوں گی اور جو یہاں کے لئے اہمیت کی حامل ہوں گی۔ انہوں نے کہا کہ ملک ڈیجٹل انفارمیشن کی دہائی سے گذر رہا ہے اور نئے ہندستان کے خواب کو شرمندہ تعبیر کرنے کے لئے تکنالوجی تیار کرلی گئی ہے۔ انہوں نے کہ اس سلسلہ میں نیشنل انفارمیٹکس سینٹر نے نمایاں کردار ادا کیا ہے۔


    این آئی سی کے ڈائریکٹر جنرل ڈاکٹر نیتا ورما نے کہا کہ نیشنل انفارمیٹکس سینٹر حکومت نے مختلف سطحوں پر آئی سی ٹی کے استعمال میں تیزی لانے میں محرک رہا ہے۔ بھارت کو ڈیجیٹل ملک میں تبدیل کرنے کے لئے ڈیجیٹل انڈیا کی بہتری حکومت کا اہم پروگرا م ہے۔ حکومت کے لئےنیشنل آئی سی ٹی انفراسٹکچر قائم کرنے کے علاوہ این آئی سی نے مرکز اور ریاستوں میں حکومت کے مختلف شعبوں کے لئے سولیوشنز / پلیٹ فارم، ڈیزائن اور تیار کیا ہے۔ اس سے معیاری خدمات میں ڈاٹا پر مبنی منصوبہ بندی اور منجمنٹ میں وسیع شفافیت آئی ہےاور معیار بہتر ہوا ہے۔


    کنکلیو کے مقررین آئی ٹی صنعت سے تعلق رکھنے والے تکنالوجی میں ماہرین تھے اورانہوں نے اپنی تقریر میں نئی ابھرتی ہوئی ٹکنالوجیوں کو اپنانے اور ان کے استعمال سے متعلق موضوعات کااحاطہ کیا۔کنکلیو کا مرکزی خیال ‘‘ نیکسٹ جین گورننس کے لئے تکنالوجیاں’’ تھا۔ جن ٹکنالوجیوں کا احاطہ کیا گیا ان میں بڑے ڈاٹا اور ایڈوانس اینالائٹکس ، آرٹیفشیل انٹلی جینس ، مشین لرننگ ، ڈیپ لرننگ ، ڈیوآپریشنز / ایجائل میتھالوجیز ، کلاؤڈنیٹیو اسکیل ایبل ایپلی کیشنس ، مائیکرو سروسیز ، سافٹ ویئر ڈیفائنڈ انفراسٹکچر اور سائبر سیکورٹی شامل تھے۔


    پرسسٹنٹ سسٹم ، کے بانی ، چیئرمین اور منیجنگ ڈائریکٹر ڈاکٹر آنند دیش پانڈے ، اجلاس کے پہلے دن کے اہم مقرر تھے۔ انہوں نے اپنی تقریر میں کہا کہ ہم ‘‘ انٹرنیٹ آف پیوپل ’’ سے ‘‘ انٹرنیٹ آف تھنگس’’ کی جانب بڑھ رہے ہیں۔ یہ ہمارے لئے وسیع مواقع اور چیلنج بھی پیدا کرے گا۔ انہوں نے بلاک چین ٹکنالوجی کے بہتر استعمال کے لئے بہتر قسم کے اتحاد کی ضرورت پر زور دیا۔ گوگل کے میپ میکر کے خالق جناب للتیش کٹرا گڈا نے کہا کہ ہندستان کو درپیش مسائل کے حل کا واحد راستہ یہ ہے کہ ٹکنالوجی کا کس طرح استعمال کیا جاتا ہے۔ انہوں نے کہا کہ ترقی یافتہ ممالک کے ذریعہ رسمی راستہ استعمال کیا جاتا ہے۔ جس کے لئے وسائل یعنی ہیومین ، مالی اور انتظامی وسائل کی ضرورت ہوگی۔ اس پر قابو پانا ہندستان جیسے ترقی پذیر ملک کے لئے ناممکن ہے۔ انہوں نے کہا کہ ڈیجیٹل ٹکنالوجیوں کا استعمال وسائل میں صد فی صد کمی کرسکتا ہے اور جو ثانوی مسائل جیسے حفظان صحت اور تعلیم پر واجب مدت کے اندر مثبت اثرات مرتب کرسکتا ہے۔ انہوں نے ہندستان میں حکمرانی کے لئے مسائل کا حل تلاش کرنے میں این آئی سی کے کردار کی تعریف کی اور اس سے کھلا اے پی آئی اپنا کر پلیٹ فارم مائنڈ سیٹ اپنانے کی اپیل کی۔ اس سے ہندستانیوں کی جدت طرازی اور صنعت کاری کی صلاحیت کو بروئے کار لایا جاسکے گا یہ ہندستانی فطری طور پر صلاحیت کار ہوتے ہیں۔


    دوسرے مقررین نے اسمارٹ سٹی سے لے کر آرٹیفیشنل انٹلی جینس کے ڈیموکرٹائزیشن تک کے وسیع موضوعات پر تبادلہ خیال کیا۔ ڈیجیٹل حکمرانی کے عہد میں ملک کو محفوظ رکھنا ایک بڑ اچیلنج ہے۔


    یہ کانفرنس این آئی سی کے ٹکنیکل مشاورتی گروپ (ٹی ای جی) کے ذریعہ منعقد کی گئی ہے۔ اس کا مقصد آئی سی ٹی میں آرہی تیزی سے تبدیلیوں کے پیش نظر تکنیکی ایڈوانسمنٹ اور نئی ٹکنالوجیوں کو اپنانے میں سینئر سرکاری افسران کی مدد کرنا ہے۔ این آئی سی کے ذریعہ ٹی ای جی تشکیل دیا گیا ہے جس کا مقصد صنعتی مسائل کا حل تلاش کرنا اور حل کو معیاری بنانے میں پروجیکٹ ٹیموں کی مدد کرنا ہے۔ یہ گروپ پورے ملک میں کوالٹی ایپلی کیشن کے تیاری میں جو کہ محفوظ ہیں ، ٹیم کی مدد کرتی رہی ہے ۔


    ۔۔۔۔۔۔۔۔۔۔۔


    م ن۔ ش س ۔ ج۔


    U- 514


    
    

    
    (Release ID: 1561305) Visitor Counter : 6