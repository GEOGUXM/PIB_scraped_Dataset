      صدر جمہوریہ کا سکریٹریٹ

      15ویں پراواسی بھارتیہ دیوس کے اختتامی اجلاس سے صدرجمہوریہ کا خطاب
      Posted On: 23 JAN 2019 7:40PM by PIB Delhi


    نئی دہلی، 23 ؍جنوری،صدرجمہوریہ ہند جناب رام ناتھ کووند نے آج اترپردیش کے وارانسی میں 15 ویں پراواسی بھارتیہ دیوس کنونشن کے اختتامی اجلاس سے خطاب کیا اور پراواسی بھارتیہ سمان ایوارڈ تقسیم کئے۔


    اس موقع پر اپنی تقریر میں صدر جمہوریہ نے کہا کہ ہند نژاد برادری دنیا میں سب سے بڑی برادری میں ہے اور اس کی تاریخ ہند نژاد برادری کے طرح ہی مالا مال اور گوناگوں ہے۔ ماضی میں ہمارے آب واجداد نے تاجروں اور مبلغوں کے طور پر جنوب مشرقی ایشیا کا سفر کیا تھا۔ بہت بعد ان میں سے کئی وہیں مقیم ہوگئے اور شاہراہ ریشم کے ساتھ ساتھ خوش حال تاجر اور صنعت کار بنے اور ایک صدی سے زائد عرصہ قبل عہد ناموں کے تحت ہمارے لاکھوں عوام کو ہم نے سات سمندر پار جاتے ہوئے دیکھا ہے۔ اس کے بعد سے ہماری ہند نژاد برادری کی دنیا بدل گئی۔ وہ آج دنیا کی بلندیوں پر فائض ہیں جبکہ انہوں نے اپنی تہذیبی وقدر اور تنوع کو گلے سے لگاکر رکھا ہے اور ایسا کرتے ہوئے انہوں نے بحیثیت ایک برادری کے طور پر اپنے اتحاد اور طاقت کو بھی بچا کر رکھا ہے۔


    صدرجمہوریہ نے کہا کہ ہند نژاد برادری کی کامیابی اور ان کی کڑی محنت نے ایک مثال قائم کی ہے۔ وہ بیرون ملک ہندوستان کی شکل اور شناخت ہیں۔ ہمیں ان پر اور ان کی کامیابی پر فخر ہے۔ لیکن حقیقت میں جو ان کا تعاون وہ قدریں ہیں جو انہوں نے اپنی زندگی میں بچا کر رکھا ہے۔ ان کی قدریں واضح طور پر ہندوستان کی ہیں۔


    صدرجمہوریہ نے کہا کہ ہندوستان آج اربوں نظریات کی سرزمین ہے۔ ہندوستان آج اربوں مواقع کی سرزمین ہے۔ انہوں نے ہندوستانی برادری کو ہندوستان کی ترقی کی تاریخ کا حصہ بننے کی دعوت دی۔ انہوں نے کہا کہ ہم ہند نژاد برادری کی اس طاقت کو محسوس کرتے ہیں جس میں وہ عوام کو معلومات فراہم کرنے والے اور سیاح کے طور پر ہندوستان کے دورے کی حوصلہ افزائی کرتے ہیں۔ ہم ماضی کے برین ڈرین کو آج کے برین گین میں بدلنا چاہتے ہیں۔ انہوں نے ہند نژاد برادری سے نئے ہندوستان میں تعاون کرنے اور شراکت دار بننے کی اپیل کی۔


    آج پہلے جمہوریہ ماریشس کے وزیراعظم جناب پروند جگناتھ، جنہوں نے وارانسی میں منعقدہ پراواسی بھارتیہ دیوس کنو نشن میں شرکت کی ہے، صدرجمہوریہ سے ملاقات کی۔


    تبادلہ خیال کے دوران صدرجمہوریہ نے پراواسی بھارتیہ دیوس کنونشن میں مہمان خصوصی بننے کے لئے جناب جگناتھ کا شکریہ ادا کیا اور اس تقریب میں ان کی موجودگی ہند- ماریشس کے مابین خصوصی اور منفرد رشتوں اور مشترکہ تاریخ اور تہذیب وراثت کی اثاث ہے۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-ش س- ق ر)


    U- 504

    
    
    (Release ID: 1561188) Visitor Counter : 8