      سماجی انصاف اور تفویض اختیارات کی وزارت

      ‘‘دین دیال ڈِس ایبلڈ ری ہیبلٹیشن اسکیم(ڈی ڈی آر ایس)’’کے بارے میں
      
      علاقائی کانفرنس ممبئی میں منعقد ہوئی
      
      Posted On: 17 JAN 2019 7:44PM by PIB Delhi


    نئی دہلی، 17 ؍جنوری؍سماجی انصاف اور تفویض اختیارات کی وزارت کا معذوری رکھنے والے افراد کو بااختیاربنانے کا محکمہ ایک اسکیم پر عمل کرتا ہے، جس کا نام ہے‘دین دیال ڈس ایبلڈ ری ہیبلیٹیشن اسکیم (ڈی ڈی آر ایس)’ اس اسکیم کے سلسلے میں ایک علاقائی کانفرنس ممبئی کے نہرو سینٹر میں 17جنوری 2019 کو منعقد ہوئی، جس میں ملک کے مغربی علاقے کی پروگرام پر عمل درآمد کرنے والی ایجنسیوں(پی آئی ایز) کا احاطہ کیا گیا۔ علاقائی کانفرنسوں کے سلسلے کی پورے ملک میں منعقد ہونے والی یہ دوسری کانفرنس تھی اور اس کا سلسلہ نئی دہلی میں نیشنل کانفرنس کے موقع پر مکمل ہوگا۔


    مغربی ریاستوں یعنی مہاراشٹر، مدھیہ پردیش، گجرات اور گوا کے نمائندے اور این جی اوز کانفرنس میں موجود تھے۔ ڈی ڈی آر ایس کے تحت گرانٹ اِن ایڈ تقریباً 600 این جی اوز کو ہر سال جاری کی جاتی ہے۔ کُل این جی اوز کا تقریباً 10 فیصد ڈی ڈی آر ایس کے تحت ہے۔


    ڈی ڈی آر ایس حکومت ہند کی مرکزی سیکٹر کی ایک اسکیم ہے، جس پر 1999 سے عمل ہو رہا ہے اور جس کا مقصد تعلیم اور معذور افراد کی بازآبادکاری کے لئے کام کرنے والی این جی اوز کو مالی امداد فراہم کرنا ہے۔ اس اسکیم پر 2018 میں نظرثانی کی گئی تھی اور نظرثانی شدہ اسکیم پر یکم؍اپریل 2018 سے عمل ہو رہا ہے۔ منعقدہ علاقائی کانفرنس کا مقصد نظرثانی شدہ اسکیم کے ضابطوں کو پھیلانا اور محکمے کو عمل درآمد کرنے والی ایجنسیوں کے قریب لانا تھا۔ اس کانفرنس نے مرکزی حکومت کے تمام ساجھیداروں کے ساتھ رابطہ قائم کرنے کا ایک حیرت انگیز موقع فراہم کیا تاکہ عمل درآمد کرنے والی ایجنسیوں کے ساتھ براہ راست رابطہ قائم ہو سکے۔ اسکیم کو تفصیلی طور پر سمجھنے سے فائدہ اٹھانے والے افراد یعنی معذور لوگوں کو بہتر سہولتیں فراہم ہو سکیں گی۔


    اس موقع پر جو سرکردہ شخصیات موجود تھیں، ان میں ڈی ای پی ڈبلیو ڈی کے جوائنٹ سکریٹری ڈاکٹر پربودھ سیٹھ ،حکومت مہاراشٹر کے پرنسپل سکریٹری جناب دنیش واگھ مَرے، سماجی انصاف اور تفویض اختیارات کے وزارت کی جوائنٹ سکریٹری اور مالی مشیر محترمہ ٹی سی اے کلیانی شامل تھیں۔


    ( م ن ۔ج ۔ ک ا) ( 17 – 01 – 2019 )


    U. No. 403


    

    

    
    (Release ID: 1560413) Visitor Counter : 5