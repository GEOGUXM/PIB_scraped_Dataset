      پیٹرولیم اور قدرتی گیس کی وزارت

      سکشم 2019، پی سی آر اے کے سالانہ پروگرام کی شروعات
      Posted On: 16 JAN 2019 6:41PM by PIB Delhi


    نئی دہلی، 16 جنوری 2019؍پیٹرولیم اور قدرتی گیس کی وزارت کے تحت پیٹرولیم کنزرویشن ریسرچ ایسوسی ایشن (پی سی آر اے)کی ایک ماہ چلنے والی سالانہ مہم کی شروعات آج یہاں پیٹرولیم اور قدرتی گیس کی وزارت میں ایڈیشنل سیکریٹری اور مالی مشیر جناب راجیو بنسل نے کی۔ایک ماہ طویل سکشم 2019، پروگرام کے دوران پی سی آر اے ، سرکاری سیکٹر کی تیل اور گیس کمپنیوں نے مختلف پروگراموں اور سرگرمیوں کا پروگرام بنایا ہے۔200 شہروں میں سائیکل ڈے کا انعقاد کیا جائے گا، سائیکلوتھونس ، مائی گوبھ کے بارے میں مختصر فلمیں بنانے کا مقابلہ ہوگا، ڈرائیوروں اور تجارتی گاڑیوں کے لئے ورکشاپ ہوں گے، ایندھن کے کفایتی ذرائع اختیار کرنے کے بارے میں گھریلوں عورتوں اور خانساماؤں کے لئے سیمینار ہوں گے، ریڈیو، ٹی وی، ڈیجیٹل سنیما اور آؤٹ ڈور میڈیا کے ذریعے ملک گیر مہم چلائی جائے گی۔ اس میں خاص توجہ ایندھن استعمال کرنے والے مختلف گروپوں تک رسائی حاصل کرنے پر دی جائے گی۔ پی سی آر اے فیس بُک ، ٹوئٹر ، مائی گوبھ پلیٹ فارم کے ذریعے مختلف مہموں کے لئے سوشل میڈیا پلیٹ فارموں کا استعمال کرے گا۔


    اس موقع پر پی سی آر اے نے این سی ای آر ٹی کے ساتھ مل کرایندھن کو محفوظ رکھنے کی مختلف ترکیبوں اور روز مرہ کے پہلوؤں پر بچوں کے لئے جو ایک کومک بُک تیار کی ہے ، اسے جاری کیاگیا۔اس کے علاوہ بچوں کے لئے ایک مختصر اینی میشن فلم بھی جاری کی گئی، جس میں گھریلو اور ٹرانسپورٹ سیکٹر کا احاطہ کیا گیا ہے۔‘ سکشم ’ نیشنل کمپٹیشن 2018 کے تحت مضمون نگاری اور پنٹنگ مقابلوں میں جیتنے والوں کے لئے انعامات بھی دیئے گئے۔ان مقابلوں میں ملک کے تمام تعلیمی بورڈوں کے اسکولوں کے 82لاکھ سے زیادہ طلباء نے حصہ لیا جو کہ ایک ریکارڈ ہے۔ انعامات میں سنگاپور کا تعلیمی دورہ، لیپ ٹاپ، ٹیبلیٹس اور نقد انعامات شامل تھے، تاکہ ہمارے ملک کی نئی نسل کو ایندھن کو محفوظ رکھنے کے بارے میں آگاہی کوسمجھنے اور اسے پھیلانے پر آمادہ کیا جاسکے۔ جن بچوں کی پینٹنگز فائنل میں پہنچی تھیں،انہیں اس موقع پر نمائش کے لئے رکھا گیا۔ایندھن کو محفوظ رکھنے کے شعبے میں شاندار کام کے لئے تیل کمپنیوں اور ریاستی حکومتوں کو بھی انعامات پیش کئے گئے۔جناب راجیو بنسل نے پی سی آر اے کی پبلسٹی وینوں کو جھنڈی دکھاکر روانہ کیا۔ان وینوں میں آڈیو، ویڈیو اور ایسے اشتہارات لگائے گئے تھے، جن سے ایندھن کو محفوظ رکھنے کی آگاہی پھیلانے ، خاص طورپر دیہی عوام کے مابین یہ آگاہی پھیلائی جاسکے۔


    م ن۔ج۔ن ع


    (16-01-19)


    U: 373


    

    
    (Release ID: 1560206) Visitor Counter : 5