      وزارتِ تعلیم

      یونیورسٹی گرانٹس کمیشن نے ریاستی سرکاروں کو جعلی یونیورسٹیوں کے خلاف کارروائی کرنے کے لئے مراسلہ بھیجا
      Posted On: 03 JAN 2019 1:00PM by PIB Delhi


    نئیدہلی 04 جنوری ۔وزیر مملکت برائے فروغ وسائل انسانی (ایچ آر ڈی ) ڈاکٹرستیہ پال سنگھ نے راجیہ سبھا میں ایک سوال کے تحریری جواب میں بتایا کہ یونیورسٹی گرانٹس کمیشن (یوجی سی ) نے 40 جعلی یونیورسٹیوں کی فہرست جاری کردی ہے ۔ یہ جعلی یونیورسٹیاں یو جی سی کی ویب سائٹ : www.ugc.ac.in پردستیاب ہیں ۔ علاوہ ازیں یوجی سی نے انڈین انسٹی ٹیوٹ آف پلاننگ اینڈ مینجمنٹ (آئی آئی پی ایم ) نئی دہلی کی غیر تسلیم شدہ حیثیت اور بایو کیمک ایجوکیشن گرانٹ کمیشن ، ناڈیا ، مغربی بنگال کی غیر قانونی حیثیت کے خلاف ایک عوامی نوٹس بھی جاری کیا ہے۔علاوہ ازیں بھارتی شکشا پریشد لکھنؤ ( یوپی) بھی یوجی سی ایکٹ 1950 کی دفعہ دو ( ایک ) کے تحت یوجی سی میں رجسٹرڈ نہیں ہے ۔


    راجستھان میں کسی جعلی یونیورسٹی کی شناخت نہیں کی گئی ہے ۔ مہاراشٹر میں راجہ عربک یونیورسٹی ناگپور جعلی یونیورسٹی کی حیثیت سے شناخت کی گئی ہے۔ علاوہ ازیں یوجی سی نے جاری سال کے دوران مہاراشٹر کے درج ذیل تین اداروں کو وجہ بتاؤ/ انتباہ نوٹس بھی جاری کئے ہیں۔

     1. انڈین انسٹی ٹیوٹ آف آلٹر نیٹو میڈیسنز اینڈ نیچرل ہیلنگ ، اندھیری (ویسٹ ) ممبئی ۔
     2. نیشنل انٹسی ٹیوٹ آف ایوینٹ مینجمنٹ ، اندھیری (ویسٹ ) ممبئی ۔
     3. انڈین بورڈ ہیلتھ ایجوکیشن اینڈ ریسرچ پُنے ۔

    علاوہ ازیں یوجی سی نے 13نومبر 2018 کو متعلقہ ریاستوں اور / مرکزکے زیر انتظام علاقو ں کے چیف سکریٹری / ایجوکیشن سکریٹری / پرنسپل سکریٹری حضرات کو اس امر کے مراسلے بھی ارسال کئے ہیں کہ اپنے اپنے علاقوں میں سرگرم کار ان جعلی یونیورسٹیوں کے خلاف کارروائی کی جائے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-95

    
    
    (Release ID: 1558571) Visitor Counter : 3
    
    
    
    
    

3.