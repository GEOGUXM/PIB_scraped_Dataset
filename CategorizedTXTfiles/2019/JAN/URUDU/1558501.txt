      آبی وسائل، دریائی ترقیات اور گنگا احیاء کی وزارت

      گنگا کو آلودہ کرنے والی صنعتوں کے خلاف کارروائی
      Posted On: 03 JAN 2019 5:57PM by PIB Delhi


    نئی دہلی، 03 جنوری 2019؍آبی وسائل، دریائی ترقیات ، گنگا احیاء کے وزیر مملکت جناب ارجن رام میگھوال نے آج لوک سبھا میں ایک تحریری جواب میں بتایا ہے کہ حکومت ہند نے مئی 2015 میں نمامی گنگے پروگرام شروع کیا ہے اور اس کا مجموعی تخمینہ جاتی بجٹ 20ہزار کروڑ روپے کے بقدر ہے، جس کی مدت 15-2014 سے لے کر 31 دسمبر 2020 تک ہے ۔ اس کا مقصد یہ ہے کہ دریائے گنگا میں رونما ہونے والی آلودگی کی مؤثر روک تھام کی جاسکے اور قومی دریائے گنگا کے تحفظ اور احیاء کا کام انجام دینے کے ساتھ ساتھ اس کی معاون ندیوں کی حالت بھی سدھاری جاسکے۔


    مجموعی 6819.27 کروڑ روپے کی جاری شدہ رقم میں سے 5448.99کروڑ روپے 12-2011 سے لے کر 19-2018 کے درمیان (30نومبر 2018 تک)صرف کئے جاچکے ہیں۔


    حکومت ہند دریائے گنگا کی کثافت سے نمٹنے کے لئے ریاستی حکومتوں کی کوششوں کو اپنی جانب سے مالی امداد فراہم کرکے تقویت بہم پہنچا رہی ہے۔ نمامی گنگے پروگرام ایک جامع پروگرام ہے، جو اثر انگیزی میں اضافے ، تال میل کی توسیع اور ان دونوں عناصر کو مزید جامع اور بہتر تال میل پر مبنی دخل اندازیوں کے ذریعے پہلے سے جاری اور رواں پہل قدمیوں کو مربوط کرتا ہے۔


    گندے پانی کو صاف کرنے کے بنیادی ڈھانچے کے تحت 30 نومبر 2018 تک 131 پروجیکٹ(گنگا سے متعلق 105 اور اس کی معاون ندیوں سےمتعلق 26 پروجیکٹ)،جن کا تعلق گندے پانی کو صاف کرنے کے بنیادی ڈھانچے کی فراہمی سے ہے، انہیں 3083 ملین لیٹر یومیہ کے نئے سیویج ٹریٹمنٹ پلانٹ کے لئے 19742 کروڑ روپے کی مجموعی لاگت کی منظور دی جاچکی ہے۔886 ایم ایل ڈی ایس ٹی پی صلاحیت کی باز آبادکاری اور مجموعی طورپر 4871 کلومیٹر سیویج نیٹ ورک کو عملی شکل دی گئی ہے، تا حال کثافت کی روک تھام کرنے سے متعلق 31پروجیکٹ مکمل کئے جاچکے ہیں، جس کے نتیجے میں 2268 کلو میٹر سیور نیٹ ورک کی فراہم ہوسکی ہے اور گنگا طاس میں 560 ایم ایل ڈی سیویج ٹریٹمنٹ پلانٹ صلاحیت فراہم کرائی جاسکی ہے۔


    961 از حد کثافت پھیلانے والی صنعتوں کی شناخت دریائے گنگا کے مہانے پر کی گئی ہے۔2018 میں 12مقتدر تکنیکی اداروں نے اپریل –جولائی 2018 کے درمیان ریاستی کثافت کنٹرول بورڈ اور صاف ستھری گنگا کے لیے ریاستی مشن؍ضلع گنگا کمیٹی کے ساتھ مل کر 961 جی پی آئی معائنے مکمل کر لئے تھے، جن میں مرکزی کثافت کنٹرول بورڈ کی9 اکائیاں بھی شامل تھیں۔ 26 دسمبر 2018 تک معائنہ کی گئی 961 جی پی آئی میں سے 472 کو قواعدو ضوابط کا پابند پایا گیا ، 211 کو ان قواعد و ضوابط پر عمل پیرا نہیں پایاگیا، 526 کو عارضی طورپر بند پڑا پایاگیا اور 22 کو مستقل طورپر بند پڑاپایا گیا۔


    211 ایسی صنعتی اکائیوں کے خلاف جو قواعد و ضوابط کی پابندی نہیں کررہی ہیں، کارروائی شروع کی جاچکی ہے۔ اس میں سے 98 اکائیوں کو وجہ بتاؤ نوٹس ؍کمپنی کی جانب سے ہدایات جاری کی جاچکی ہیں اور 113 اکائیوں کو بند کردینے کے احکامات جاری کئے جاچکے ہیں۔


    دریا کی صفائی ستھرائی کا عمل ایک جاری و ساری عمل ہے اور اس امر کی کوششیں کی جارہیں ہیں کہ تمام پروجیکٹوں کو 2020 تک مکمل کرلیا جائے ، تاکہ وافر سیویج ٹریٹمنٹ صلاحیت بہم پہنچائی جاسکے۔


    U: 75


    

    
    (Release ID: 1558501) Visitor Counter : 7