      بجلی کی وزارت

      بیوروآف انرجی ایفیشی اینسی اور سی پی ڈبلیو ڈی نے عمارتوں میں توانائی کے مؤثر استعمال کو فروغ دینے کے لئے مفاہمت نامہ پر دستخط کئے
      
      ملک بھر میں سی پی ڈبلیو ڈی کے زیر انتظام عمارتوں کی اسٹاردرجہ بندی اور نئی عمارتوں کے لئے توانائی کے مؤثر استعمال والے ڈیزائن اور تعمیر کے فروغ پر توجہ

      Posted On: 10 JAN 2019 6:04PM by PIB Delhi

    نئی دہلی، 10 جنوری 2019؍بیورو آف انرجی ایفیشی اینسی (بی ای ای)اور سینٹرل پبلک ورکس ڈپارٹمنٹ (سی پی ڈبلیو ڈی) نے آج یہاں ایک مفاہمت نامے پر دستخط کرکےتوانائی کے مؤثر استعمال والی عمارتوں کی تعمیر کام میں تعاون کا آغاز کی۔


    ایم او یو کے مطابق بی ای ای اور سی پی ڈبلیو ڈی ملک بھر میں سی پی ڈبلیو ڈی کے زیر انتظام عمارتوں کے لئے نئی اسٹار ریٹنگ کے مطابق انرجی کنزرویشن بلڈنگ کوڈ(ای سی بی سی)کے ڈیزائن اور تعمیر کو فروغ دینے کے کام میں تعاون کریں گے، اس کوڈ کے تحت کوئی رجسٹریشن یا رینیول فیس نہیں لگے گی، عمارتی شعبے میں توانائی کے مؤثر استعمال کے تئیں بیداری پیدا کی جائے گی اور ای سی بی سی میں سی پی ڈبلیو ڈی اہلکاروں کی صلاحیت سازی میں مدد ملے گی۔


    یہ مفاہمت نامہ پانچ برسوں تک برقرار رہے گا، الّا یہ کہ کوئی فریق اسے منسوخ کردے۔بی ای ای کا یہ ساتھ ملک میں توانائی کے مؤثر استعمال والی عمارتوں کے لئے ایک نیا سنگ میل قائم کرے گااور حکومت ہند کے توانائی کی بچت ، اقتصادی نمو اور ماحولیاتی پائیداری کے حصول سے متعلق تصور کو سہارا دے گا۔ قابل ذکر ہے کہ بی ای ای توانائی کی وزارت کے تحت کام کرنےوالاایک قانونی ادارہ ہے،جسے سی پی ڈبلیو ڈی کے ساتھ توانائی کے مؤثر استعمال اور اس کے تحفظ سے متعلق پالیسی اور پروگراموں کو نافذ کرنے کا اختیار ہے۔


    اس مفاہمت نامے پر بی ای ای کے ڈائریکٹر جنرل جناب ابھے باکرے اور سی پی ڈبلیو ڈی کے ڈائریکٹرجنرل جناب پربھاکر سنگھ نے دستخط کئے۔ اس موقع پر حکومت ہند کے سیکریٹری (توانائی) جناب اجے کمار بھلّا اور توانائی کی وزارت، بی ای ای اور سی پی ڈبلیو ڈی کے دیگر سینئر اہلکار موجود تھے۔


    حال ہی میں ای سی او نواس سمہتا2018ءاور رہائشی عمارتوں کے لئے انرجی کنزرویشن بلڈنگ کوڈ 14 دسمبر 2018ء کو لانچ کیا گیا تھا۔ اس کا مقصد رہائشی شعبے میں توانائی کے مؤثر استعمال کو فروغ دینا ہے۔اس کوڈ کا مقصد اپارٹمنٹوں اور ٹاؤن شپ سمیت ایسے گھروں کے ڈیزائن اور تعمیر کو فروغ دینا ہے، جس سے رہائشیوں کو بجلی کی مؤثر استعمال سے متعلق فوائد حاصل ہوسکیں۔حکومت ہند نے2017ءکے دوران کمرشیل عمارتوں کے لئے ای سی بی سی-2017ءکے اپڈیٹیڈ ورژن کو لانچ کیا تھا۔


    م ن۔م م۔ن ع


    U: 235

    
    
    (Release ID: 1559402) Visitor Counter : 6