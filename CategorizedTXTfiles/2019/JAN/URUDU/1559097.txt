      وزارت اطلاعات ونشریات

      پرائیویٹ ایف ایم چینلوں کو آل انڈیا ریڈیو کی خبریں نشر کرنے کی اجازت دے دی گئی
      
      اشتراک پر مبنی یہ کوشش ہندوستان کے شہریوں کو باخبر رکھنے کے علاوہ انہیں با اختیار بنائے گا:کرنل راجیہ وردھن راٹھور

      Posted On: 08 JAN 2019 4:46PM by PIB Delhi

    نئی دہلی، 08 جنوری 2019؍اطلاعات و نشریات اور نوجوانوں کے امور و کھیلوں کے مرکزی وزیر مملکت (آزادانہ چارج)، کرنل راجیہ وردھن راٹھور نے آج پرائیویٹ ایف ایم براڈ کاسٹر س کے ساتھ آل انڈیا ریڈیوکی خبروں کی ساجھیداری کاا ٓغاز کیا۔یہ خبریں ابتداء میں31مئی 2019ء تک ٹرائل بنیاد پر مفت شروع کی جائیں گی۔


    پرائیویٹ ایف ایم ریڈیو براڈ کاسٹر س کو کچھ شرائط و ضوابط کی بنیاد پر نیوز پروگرام میں دی گئی خبروں کی فہرست کے مطابق ہندی اور انگلش میں آل انڈیا ریڈیو کی خبریں نشر کرنے کی اجازت دی جائے گی۔


    کوئی بھی پرائیویٹ ایف ایم براڈکاسٹر جو نیوز بلیٹنز نشر کرنے کا ارادہ رکھتا ہے اسے پہلے رجسٹر ناؤ ٹیب پر آل انڈیا ریڈیو کی ویب سائٹ http://newsonair.com پر آل انڈیا ریڈیو کے نیوز سروسز ڈویژن کے ساتھ اندراج کرانا ہوگا۔آل انڈیا ریڈیو کی خبروں کو نشر کرتے وقت اس بات کا دھیان رکھا جائے کہ اس میں کسی بھی قسم کی کوئی تبدیلی نہ ہو۔خبریں نشر کئے جانے کے دوران جو اشتہارات نشر کئے جاتے ہیں انہیں بھی خبروں کے ساتھ ہو بہو نشر کیا جائے۔پرائیویٹ ایف ایم براڈ کاسٹرس کو اپنی خبروں کے وسیلے کے لئے آل انڈیا ریڈیو کو اس کا کریڈٹ دینا پڑے گا۔پرائیویٹ ایف ایم براڈ کاسٹرس کو آل انڈیا ریڈیو کی خبریں ایک ساتھ نشر کرنی ہوں گی یا 30 منٹ کے اندر اندر بعد میں اپنی خبریں نشر کرنی ہوں گی۔شرائط و ضوابط قبول کرنے کے ہی بعد ہی کوئی بھی ایف ایم ریڈیو چینل آکاش وانی کی یا آل انڈیا ریڈیو کی خبریں نشر کرسکتا ہے۔ یہ شرائط و ضوابط http://newsonair.com/Broadcaster-Reg-TnC.aspx .پر دیکھے جاسکتے ہیں۔


    اس موقع پر اظہار خیال کرتے ہوئے کرنل راٹھور نے اس تاریخی پہل کے لئے اطلاعات ونشریات کی وزارت کے تمام افسروں کو مبارکباد دی۔ انہوں نے کہا کہ حکومت کی ترجیح ہے کہ عوام کی بیداری کو یقینی بنایاجائے اور اس لئے یہ سروس (خدمات)مفت دستیاب کرائی گئی ہیں۔ انہوں نے کہا کہ ایک باخبر شہری ایک بااختیاری شہری ہے۔ انہوں نے یہ بھی کہا کہ یہ قدم عوام کو باخبر رکھنے، انہیں بااختیار بنانے کے لئے ہندوستان کے تمام ریڈیو اسٹیشنوں کو ایک ساتھ لانے کی ایک مشترکہ کوشش ہے۔


    ٹیلی ویژن پیغام کے ذریعے پرسار بھارتی کے چیئر مین جناب اے سوریہ پرکاش نے اشتراک اور کنورجینس کے اس دورمیں اس قدم کو اہم بتایا۔ ریڈیو آپریٹرس آف انڈیا کی ایسوسی ایشن کی صدر محترمہ انورادھا پرساد نے اپنے پلیٹ فارم پر خبریں پیش کرنے کے لئے پرائیویٹ ریڈیو براڈ کاسٹرس کی طویل عرصے سے جاری مانگ کو مان لینے کے لئے حکومت کا شکریہ ادا کیا۔ نیو سروسز ڈویژن آل انڈیا ریڈیا کی ڈائریکٹر جنرل محترمہ ایرا جوشی نے اس قدم کو تاریخی اور صحیح قرار دیا ۔


    اطلاعات و نشریات کے سیکریٹری جناب امیت کھرے ، پرسار بھارتی کے سی ای او جناب ششی شیکھر ویمپتی، پی آئی بی کے پی ڈی جی جناب ستانشو کار، پرسار بھارتی کے ممبر (مالیہ) جناب راجیو سنگھ، آل انڈیا ریڈیو کے ڈائریکٹر جنرل جناب ایف شہریار خان اور دیگر سینئر شخصیتیں بھی موجود تھیں۔


    م ن۔ ح ا۔ن ع


    U: 173


    

    
    (Release ID: 1559097) Visitor Counter : 11