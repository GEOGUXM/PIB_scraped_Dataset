      کارپوریٹ امور کی وزارتت

      خزانہ اور کمپنی امور کے وزیر جناب ارون جیٹلی کے ذریعہ ‘‘دیوالیہ پن اور دیوالیہ قرار دیئے جانے سے متعلق کوڈ (آئی بی سی)’’ کے موضوع پر تحریر کردہ مضمون کا متن درج ذیل ہے
      Posted On: 03 JAN 2019 1:39PM by PIB Delhi


    نئی دہلی، 3 جنوری 2019 ، کانگریس نے تجارتی دیوالیہ پن کے تصفیہ کے لئے انارکی پر مبنی ایک وراثت اپنے پیچھے چھوڑی تھی۔ کمپنیز ایکٹ میں کسی کمپنی کو تحلیل کرنے کی ایک تجویز اس صورت کے لئے شامل کی گئی ہے جب وہ کمپنی اپنے قرض ادا کرنے میں قطعاً ناکام ہوجائے۔ علاوہ ازیں کانگریس کی حکومت نے 1980 کے دہے میں ایس آئی سی اے وضع کیا تھا جس کا مقصد خستہ حال کمپنیوں کی بازآباد کاری تھا۔ اس قانون کا اطلاق ان کمپنیوں پر ہوتا تھا جن کی مجموعی یعنی خالص حیثیت منفی، یا نہ کے برابر ہوگئی ہو۔ یہ قانون قطعاً ناکام ثابت ہوا تھا۔ قانون کے ذریعہ باز آباد کاری کے عمل کے تحت لائی جانے والی، متعدد خستہ حال کمپنیوں نے قرض خواہوں کے خلاف ایک آہنی سہارا ڈھونڈ لیا تھا۔ قرض وصولی ٹریبونل کی تشکیل بینکوں کو اس امر کا اہل بنانے کی غرض سے عمل میں آئی کہ وہ اپنے بقایہ جات وصول کرسکیں۔ تاہم ان تمام عناصر نے قرض کی وصولی کے لئے ازحد غیر موثر میکانزم فراہم کیا۔ غیر کارپوریٹ دیوالیہ پن کے لئے ریاستی دیوالیہ پن سے متعلق ایکٹ نافذ العمل تھا۔ یہ قانون کا ایک فرسودہ نظام تھا جو قطعاً غیر موثر اور عدم استعمال کی وجہ سے ناکارہ ہوچکا تھا۔


    این ڈی اے حکومت نے جناب اٹل بہاری واجپئی کی قیادت میں ایس اے آر ایف اے ای ایس آئی قانون وضع کیا جو قبل کے میکانزم کے مقابلے میں تاہم غنیمت ثابت ہو۔ 2000 میں غیر کارکردہ اثاثوں نے دو عددی شکل اختیار کرلی۔ ایس اے آر ایف اے ای ایس قانون اور آر بی آئی کے ذریعہ فراہم کئے گئے دانش مندانہ سود کی شرح کا انتظام دونوں نے مل کر غیر کارکردہ اثاثوں میں تخفیف کی۔ بعد ازاں 2008 سے 2014 کے دوران بینکوں نے بلا تفریق قرضے بانٹے۔ اس کے نتیجے میں بڑی تعداد میں غیر کارکردہ اثاثے بڑھ گئے جس کا اظہار آر بی آئی کے اثاثے کوالٹی سے متعلق نظرثانیوں میں بھی کیا گیا۔اس کے نتیجے میں حکومت کو فوری کارروائی کرنی پڑی۔ ماہرین کی ایک کمیٹی تشکیل دی گئی جس نے 2015 میں اپنی سفارشات پیش کیں اور آئی بی سی کی تجویز رکھی۔ فوری طور پر لوک سبھا میں بل متعارف کرایا گیا اور پارلیمنٹ کی مشترکہ کمیٹی کے حوالے کردیا گیا۔ پارلیمانی کمیٹی نے اپنی سوجھ بوجھ کا مظاہرہ کرتے ہوئے اس قانون میں چند ترامیم کی تجاویز کے ساتھ اپنی ایک رپورٹ پیش کردی۔ آئی بی سی کو مئی 2016 میں دونوں ایوانوں میں منظوری حاصل ہوگئی۔ یہ ایک ازحد بہ سرعت انجام دی جانے والی قانون سازی اور تبدیلی تھی جسے میں نے پارلیمنٹ کے ذریعہ عملی شکل لیتے ہوئے دیکھا ہے۔ این سی ایل ٹی کی تشکیل فوری طور پر عمل میں آئی ۔ بھارت کے دیوالیہ پن اور دیوالیہ قرار دیئے جانے سے متعلق بورڈ کا قیام عمل میں آیا اور قواعد و ضوابط وضع کئے گئے۔ 2016 کے آخر تک کمپنیوں کے دیوالیہ پن سے متعلق معاملات این سی ایل ٹی کے تحت موصول کئے جارہے تھے۔


    اب کا تجربہ


    آئی بی سی عمل کے ذریعہ جو پہلی کامیابی حاصل ہوئی وہ از حد اطمینان بخش ہے۔ اس نے قرض دہندہ اور قرض لینے والے کے تعلقات کی نوعیت یکسر تبدیل کردی ہے۔ اب قرض دینے والا قرض لینے والے کے پیچھے نہیں بھاگتا۔ دراصل اب صورتحال یکسر مختلف ہوگئی ہے۔ این سی ایل ٹی کی تشکیل اور آئی بی سی کے نفاذ اور اس کی کارکردگی نے انکشاف کیا ہے کہ قانون میں اصلاحات درکار ہیں۔ تب سے اب تک کی مدت میں دو قانونی ترامیم عمل میں لائی جاچکی ہیں۔


    این سی ایل ٹی ایک ازحد معتبر اور لائق اعتماد فورم بن چکا ہے جو لوگ کمپنیوں کو دیوالیہ پن کی کگر تک پہنچاتے ہیں، انہیں انتظامیہ سے باہر کردیا جاتا ہے۔ نئی انتظامیہ کا انتخاب اب ایمانداری اور شفافیت کے عمل کے ذریعہ کیا جاتا۔ اس طرح کے معاملات میں کوئی سیاسی یا سرکاری دخل اندازی نہیں ہوتی۔ دیوالیہ پن کے قریب پہنچی ہوئی کمپنیوں سے سرمائے کی وصولی تین طریقوں سے کی جاتی ہے۔ اول یہ کہ دفعہ 29 اے کے متعارف کرائے جانے کے بعد ایسی متعلق کمپنیاں پیشگی طور پر ادائیگیاں کررہی ہیں اور مقررہ حد سے آگے نہیں بڑھتیں اور انہیں این سی ایل سی کے حوالے کردیا جاتا ہے اس کے نتیجے میں بینکوں نے قرض لینے والوں سے بھرپائی وصول کرنی شروع کردی ہے، جو خطا کاری کی صورت میں پیشگی طور پر ادائیگیاں کرنے لگتے ہیں۔ خاطیوں کو اچھی طرح معلوم ہوتا ہے کہ ایک مرتبہ اگر وہ آئی بی سی کے تحت آگئے تو انہیں یقینی طور پر 29 اے کی وجہ سے انتظامیہ سے نکال باہر کیا جائے گا۔ دوسرا طریقہ یہ ہے کہ ایک مرتبہ جب کسی قرض دینے والے کی عرضی این سی ایل ٹی کو داخل کردی جاتی ہے تو متعدد قرض دینے والے مذکورہ عرضی کے قبول کئے جانے سے قبل ہی قرض واپس کرنا شروع کردیتے ہیں تاکہ انہیں دیوالیہ نہ قرار دیا جائے۔ تیسری صورت یہ ہوتی ہے کہ متعدد اہم دیوالیہ پن کے معاملے پہلے ہی نمٹائے جاچکے ہیں اور متعدد دیگر معاملات نمٹائے جانے کے مراحل میں ہیں۔ ایسے معاملات جن کا کوئی حل نہیں نکالا جاسکتا، تحلیل کی جانب بڑھ جاتےہیں اور بینک تحلیلی مالیت سے استفادہ کرلیتے ہیں۔


    این سی ایل ٹی کی کارکردگی اور کام کاج اور ٹریبونل نے بڑی تعداد میں مقدمات داخل کرنے کا راستہ ہموار کیا ہے۔ این سی ایل ٹی کے پاس پہلے سے ہی مقدمات کی بھرمار ہے۔ اب اس کی صلاحیت کو مزید بڑھاوا دیا جارہا ہے۔ اشد ضرورت کا احساس کرتے ہوئے سپریم کورٹ نے بڑی تیزی کے ساتھ متعدد فیصلوں کا اعلان کیا ہے اور نئی قانون سازی تجاویز کے سلسلے میں قانون بھی فراہم کیا ہے۔ سپریم کورٹ کے ذریعہ اعلان کردہ قانون میں اگر کسی طرح کا تذبذب ہوتا ہے تو اس تذبذب کی وضاحت کے لئے یہ قانون ایک اچھا ذریعہ ثابت ہوگا۔اس کی مدد سے آئندہ آنے والے دنوں میں پورے عمل کو مزید مہمیز کیا جاسکے گا۔


    اعداد و شمار


    اب تک این سی ایل ٹی کے ذریعہ 1322 مقدمات سماعت کے لئے قبول کئے گئے ہیں۔ 4452 مقدمات باقاعدہ کارروائی شروع ہونے سے قبل ہی نمٹائے جاچکے ہیں اور 66 مقدمات باقاعدہ طور پر چلائے گئے ہیں اور فیصل ہوچکے ہیں۔ 260 مقدمات میں تحلیل کے احکامات جاری کئے گئے ہیں۔ 166 مقدمات میں قرض دینے والوں کے حق میں 80 ہزار کروڑ روپے کی وصولی عمل میں آئی ہے۔ این سی ایل ٹی کے اعداد و شمار کے مطابق 4452 مقدمات کو مقدمات کے آغاز سے قبل ہی نمٹا دیاگیا ہے اور 2.02 لاکھ کروڑ روپے کی رقومات کا معاملہ صاف ہوگیا۔ چند 12 بڑے مقدمات مثلاً بھوشن پاور اور اسٹیل لمیٹیڈ اور ایس آر اسٹیل انڈیا لمیٹیڈ فیصل ہونے کے حتمی مراحل میں پہنچ چکے ہیں اور توقع کی جاتی ہے کہ اسی مالی سال کے دوران ان کا فیصلہ ہوجائے گا اور ان کے تحت 70 ہزار رکروڑ روپے کی وصولی متوقع ہے۔ غیر کارکردہ اثاثوں کو معیاری کھاتوں میں تبدیل کرنے کے معاملات میں اضافہ ہوا ہے اور این پی اے زمرے میں آنے والے نئے کھاتوں کی تعداد میں تخفیف رونما ہوئی ہے جس سے قرض دینے اور قرض لینے کے برتاؤ میں واضح اصلاح کا اشارہ ملتا ہے۔


    ۔۔۔۔۔۔۔۔۔۔۔


    م ن۔ن ا۔


    U- 69

    
    
    (Release ID: 1558490) Visitor Counter : 8
    
    
      Read this release in: Marathi , Tamil , English