      بھارتی چناؤ کمیشن

      انتخابی طریقہ کار کے تئیں بیداری کو فروغ دینے کے لئے ووٹر بیداری فورمس
      Posted On: 14 JAN 2019 8:38PM by PIB Delhi


    نئی دہلی، 14 جنوری 2019 ،


    انتخابی طریقہ کار کے تئیں بیداری کو فروغ دینے کےلئے وزارتوں، سرکاری محکموں، غیر سرکاری محکموں اور دیگر اداروں میں ووٹر اویئرنیس فارمس (ووٹر بیداری فورم) قائم کئے جائیں گے۔ ا لیکشن کمیشن آف انڈیا نئی دہلی کے پرواسی بھارتیہ کیندر میں 16 جنوری 2019 کو حکومت ہند وزارتوں کے نوڈل افسروں ، فیڈریشنوں کے نمائندوں کو اس سلسلے میں جانکاری دے گا۔


    اسی طرح کے معلوماتی اجلاسوں کا انعقاد چیف الیکشن افسروں اور ضلع الیکشن افسروں کے ذریعہ اسی دن ملک بھر میں کیا جائے گا جس میں محکموں کے نوڈل افسروں، غیر سرکاری محکموں، سی ایس اوز، کارپوریٹ اور ریاست و ضلع کے میڈیا گھرانوں کو اس بارے میں جانکاری دی جائے گی۔


    ووٹر اویئرنیس فورم غیر رسمی فورمز ہیں جن کا مقصد انتخابی طریقہ کار کے تئیں بیداری پیدا کرنا ہے۔ بیداری کا یہ عمل مختلف قسم کی سرگرمیوں کے ذریعہ انجام دیا جاتا ہے جن میں مباحثے، کوئزز، مسابقے اور دیگر طرح کی سرگرمیاں شامل ہیں۔ ادارے کے سبھی ملازمین سے یہ توقع کی جاتی ہے کہ وہ ووٹر اویئرنیس فورم (وی اے ایف) کے رکن بنیں ۔ ادارے کا سربراہ وی اے ایف کے صدر کی حیثیت سے کام کرتا ہے۔


    وی اے ایف الیکشن کمیشن آف انڈیا کے الیکٹورل لٹریسی کلب پروگرام کا ایک جزو ہے جس کا آغاز 25 جنوری 2018 کو آٹھویں قومی یوم رائے دہندگان کے موقع پر کیا گیا تھا۔ الیکٹورل لٹریسی کلب پوگرام کے تحت ہر تعلیمی ادارے اور ہر بوتھ پر چناؤ پاٹھ شالہ قائم کرنے کا التزام ہے تاکہ ان لوگوں کا احاطہ کیا جاسکے جو رسمی تعلیمی نظام سے باہر رہے ہیں۔پروگرام کے آغاز کے پہلے سال میں ہی ملک بھر میں تقریباً 2.11 لاکھ الیکٹورل لٹریسی کلب (ای ایل سی) قائم کئے جاچکے ہیں۔


    ای ایل سی اور چناؤ پاٹھ شالہ جیسی سرگرمیاں کنوینر کے ذریعہ انجام دی جاتی ہیں جس میں ایک ریسورس گائڈ کا استعمال کیا جاتا ہے جس میں ہر سرگرمی کی انجام دہی کے لئے قدم در قدم ہدایات دی ہوئی ہیں۔ درجہ 9، درجہ 10، درجہ 11 اور درجہ 12 کے لئے الگ الگ ریسورس بُکس تیار کی گئی ہیں۔ سال بھر میں کیا کیا سرگرمیاں انجام دی جائیں گی ، اس سے متعلق ایک کیلنڈر بنی تیار کیا گیا ہے۔ ہر کلاس کے لئے مجموعی طور پر 6 سے 8 سرگرمیوں کی نشاندہی کی گئی ہے۔ ان سرگرمیوں میں خصوصی تعلیمی نتائج پر زور دیا گیا ہے۔ یہ سرگرمیاں تقریباً چار گھنٹے کی ہوتی ہیں۔


    ۔۔۔۔۔۔۔۔۔۔۔ ۔


    م ن۔م م ۔ن ا۔


    U- 326

    
    
    (Release ID: 1559938) Visitor Counter : 2