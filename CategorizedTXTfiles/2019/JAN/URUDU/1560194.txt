      کابینہ

      کابینہ نے سینٹرل یونیورسٹی ایکٹ-2009 کے تحت قائم کی گئی 13 نئی مرکزی یونیورسٹیوں کے لئے نظرثانی شدہ لاگت کے تخمینے (آر سی ای) کو منظوری دی، یہ یونیورسٹیاں بہار، گجرات ، ہریانہ، ہماچل پردیش ، جموں وکشمیر (2)، جھارکھنڈ ، کرناٹک ، کیرالہ، اڈیشہ ، پنجاب، راجستھان اور تمل ناڈو میں قائم کی گئی ہیں
      Posted On: 16 JAN 2019 6:39PM by PIB Delhi


    نئی دہلی،16؍جنوری، وزیراعظم نریندر مودی کی صدارت میں مرکزی کابینہ نے 13 نئی سینٹرل یونیورسٹیوں کے ماہ بہ ماہ ہونے والے اخراجات اور ان یونیورسٹیوں کے کیمپس کو مکمل کرنے کی خاطر ضروری بنیادی ڈھانچے کی تشکیل کے لئے 3639.32 کروڑ روپے کے اخراجات کو منظوری دی ہے۔ یہ کام 36 ماہ کے اندر مکمل کیا جائے گا۔


    کابینہ نے ان سینٹرل یونیورسٹیوں کے لئے پہلے کابینہ کی منظور شدہ 3 ہزار کروڑ روپے کی رقم کے علاوہ 1474.65 کروڑ روپے کی اضافی رقم کو بھی بعد از اخراجات منظوری دے دی ہے۔


    یہ نئی یونیورسٹیاں سینٹرل یونیورسٹی ایکٹ – 2009 کے تحت ریاست بہار ، گجرات ، ہریانہ ، ہماچل پردیش ، جموں وکشمیر (2) ، جھارکھنڈ ، کرناٹک ، کیرالہ ، اڈیشہ ، پنجاب ، راجستھان اور تمل ناڈو میں قائم کی گئی ہیں۔ ان میں مندرجہ ذیل شامل ہیں۔

     1. بہار کے گیا میں سینٹرل یونیورسٹی آف ساؤتھ بہار۔
     2. ہریانہ کے مہندر گڑھ میں سینٹرل یونیورسٹی آف ہریانہ۔
     3. جموں میں سینٹرل یونیورسٹی آف جموں۔
     4. جھارکھنڈ کے رانچی میں سینٹرل یونیورسٹی آف جھارکھنڈ۔
     5. سری نگر میں سینٹرل یونیورسٹی آف کشمیر۔
     6. گلبرگہ میں سینٹرل یونیورسٹی آف کرناٹک۔
     7. کسر گوڈ میں سینٹرل یونیورسٹی آف کیرالہ۔
     8. کوراپٹ میں سینٹرل یونیورسٹی آف اڈیشہ۔
     9. بھٹنڈہ میں سینٹرل یونیورسٹی آف پنجاب۔
    10. راجستھان کے بندرسندری میں سینٹرل یونیورسٹی آف راجستھان۔
    11. تروورور میں سینٹرل یونیورسٹی آف تمل ناڈو۔
    12. گجرات میں سینٹرل یونیورسٹی آف گجرات۔
    13. سینٹرل یونیورسٹی آف ہماچل پردیش۔

    اثرات:


    ان یونیورسٹی کے قیام سے اعلیٰ تعلیم تک رسائی میں اضافہ ہوگا اور دوسری یونیورسٹیوں کے لئے مثالی معیار قائم کیا جاسکے گا۔ یہ تعلیمی سہولیات میں علاقائی عدم توازن کو کم سے کم کرنے میں مدد گار ہوں گی۔


    ۔۔۔۔۔۔۔۔۔۔۔

      * U- 3 62
    
    
    (Release ID: 1560194) Visitor Counter : 4
    
    
    
    
    

*