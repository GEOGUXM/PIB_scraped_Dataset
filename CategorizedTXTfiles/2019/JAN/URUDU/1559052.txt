      کامرس اور صنعت کی وزارتہ

      غیرمعیاری اشیأ کی درآمد اور فروخت
      Posted On: 08 JAN 2019 2:11PM by PIB Delhi


    نئی دہلی ،8جنوری :کامرس وصنعت کے وزیر مملکت ، جناب سی آرچودھری نے لوک سبھامیں ایک سوال کے تحریری جواب میں معلومات فراہم کی کہ بھارتی مارکیٹ میں غیرمعیاری اشیأ کی درآمداور ان کی فروخت کامعاملہ حکومت کے علم میں آیاہے ۔ کسٹمزایکٹ 1962کے تحت اس سلسلے میں مناسب کارروائی کی گئی ہے ۔


    بھارت میں اپنی گھریلومصنوعات اور صارفین کے مزید تحفظ کے پیش نظر ماحولیات ، بھارت کے عوام کی زندگی اورصحت اور پودوں اورمویشیوں کے تحفظ کے لئے ایک واضح اوربڑا قانونی لائحہ عمل اورادارہ جاتی قیام موجود ہے ۔ بھارتی صارفین اورمصنوعات کے تحفظ کے لئے غیرملکی تجارتی پالیسی کے تحت مناسب شقیں موجود ہیں کیونکہ برآمدشدہ اشیأ کا انحصار گھریلوقوانین، اصولوں ، احکامات ، ضابطوں ، تکنیکی خصوصیات ، ماحولیات اورحفاظت سے متعلق اصولوں پرہے ۔ گھریلواشیأ پرنافذ ہونے والے بی آئی ایس معیارات ، درآمدشدہ اشیأ پربھی نافذالعمل ہیں ۔ اس کے ساتھ ساتھ پودوں اورپودوں پرمبنی مصنوعات کی درآمدات کا انحصار پودوں سے متعلق قرنطائن اقدامات ( چھوت کی بیماریوں سے بچنے کے لئے حفظ ماتقدم کے طورپرکئے جانے والے اقدامات) ، صفائی ستھرائی یعنی نباتات سے پھیلنے والی بیماریوں کی روک تھام کے اقدامات


    مویشیوں اور مویشیوں پرمبنی مصنوعات کی درآمدات کاانحصار صفائی ستھرائی سے متعلق درآمدات کے پرمٹ پرہے اور خوراک اور خوردنی اشیأ کی درآمدات کاانحصار ایف ایس ایس اے آئی کے مقررکردہ معیارات پرہے ۔


    گھریلوصنعت کو نقصان پہنچانے والی سستی درآمدات کے مقابلے میں ، مانگ سے زیادہ درآمدکی گئی اشیأ پر عائدمحصول ، محصولات میں تخفیف اور حفظ ماتقدم کے طورپر محصولات کا عائد کیاجاناجیسے ، تجارت کے دفاعی اقدامات موجود ہیں ۔ جب کبھی بھارتی صنعت ، سستی درآمدت سے متاثرہوتی ہے تو مذکورہ بالا تجاویز کے تحت حکومت سے چارہ جوئی کا مطالبہ کرتی ہے ۔ ڈی جی ٹی آرگھریلوصنعت کی طرف سے ملک میں اشیأ کی ذخیراندوزی کا جس کی وجہ سے گھریلوصنعت کو نقصان پہنچتاہے ، الزام عائد کرتے ہوئے داخل کی گئی درخواست کی بنیاد پر مانگ سے زیادہ ذخیرے کی تحقیقات کرتاہے ۔ اسی طرح ڈی جی ٹی آران ملکوں کے خلاف سبسیڈی کی روک تھام کے مقصد سے تحقیقات کرتاہے جو اپنی برآمداتی اشیأ پر سبسیڈی دیتے ہیں ۔کسٹمز محصول ایکٹ 1975کی شق 8بی کی روسے ، جس کا انحصار کچھ کیفیات سے ہے ، مرکزی حکومت کو یہ اختیارات حاصل ہوتے ہیں کہ وہ بھارت میں درآمدکی گئی کسی بھی چیز پر ، حفظ ماتقدم کے طورپر محصول عائد کرسکتاہے ۔


    ۔۔۔۔۔۔۔۔۔۔۔۔۔۔۔۔


    
    (م ن ۔ اس ۔ع آ۔08.01.2019)


    U-171


    

    
    (Release ID: 1559052) Visitor Counter : 6