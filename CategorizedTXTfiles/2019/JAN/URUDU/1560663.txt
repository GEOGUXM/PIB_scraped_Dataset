      نائب صدر جمہوریہ ہند کا سکریٹریٹ

      اسٹیچو آف یونیٹی سردار پٹیل کی ایک موزوں یادگار ہے
      
      میں نے جب اسٹیچو کو دیکھا تو میں بہت زیادہ متاثر ہوا، نوجوانوں کو اپنی تاریخ سے تحریک حاصل کرنے کے لیے اسٹیچو آف یونیٹی کو دیکھنا چاہیے

      Posted On: 20 JAN 2019 6:29PM by PIB Delhi

    نئی دہلی، 20 / نائب صدر جمہوریہ جناب ایم وینکیا نائیڈو نے کہا ہے کہ اسٹیچو آف یونیٹی سردار پٹیل کی ایک موزوں یادگار ہے، جن کے وژن، حوصلے اور قوت ارادی نے 565 رجواڑوں کو ایک اور جدید ہندوستان کی تعمیر کے لیے راستہ صاف کیا۔


    اتوار کے دن گجرات میں کیواڈیہ میں 182 میٹر اونچے مجسمے کو دیکھنے کے بعد خطاب کرتے ہوئے نائب صدر جمہوریہ نے کہا کہ ‘‘ اس وقت میرا دل جذبات اور فخر سے بھر گیا تھا ۔ اب ہمارے پاس ایک عظیم ڈھانچہ ہے جو سردار پٹیل کی عظیم وراثت کی علامت ہے’’۔ جناب وینکیا نائیڈو نے اسٹیچو آف یونیٹی تیار کرانے کی وزیر اعظم جناب نریندر مودی کی پہل کی ستائش کی اور کہا کہ وہ ہمیشہ یہ سوچتے تھے کہ ماضی میں سردار پٹیل کو وہ احترام نہیں ملا جو کہ ملنا چاہیے تھا۔


    اسٹیچو آف یونیٹی کے دورے سے انھیں ‘مکمل ہونے’ کا احساس اور ‘ذہن اور روح کی یکجہتی’ کا احساس ہوا۔


    یہ شاندار مجسمہ ایک ‘متحد ہندوستان ’ کی سیاسی یکجہتی حاصل کرنے کے لیے سردار ولبھ بھائی پٹیل کے وژن اور قوت ارادی کی نمائندگی کرتا ہے۔ انھوں نے کہا کہ یہ تاریخی مجسمہ ہمیں ہندوستان کو ایک کرنے میں سردار پٹیل کی جدوجہد کی یاد دلاتا رہے گا۔


    انھوں نے کہا کہ ‘اسٹیچو آف یونیٹی’ ملک کی تعمیر میں سردار پٹیل کی شاندار خدمات کے بارے میں عوام میں مزید بیداری پیدا کرے گا۔ انھوں نے کہا کہ اس مجسمے کی اہمیت کو دیکھتے ہوئے اس کی تیاری میں خرج کی جانے والی رقم ایک ‘انمول سرمایہ کاری’ ہے۔


    جناب ایم وینکیا نائیڈو نے کہا کہ تمام ہندوستانیوں اور خصوصی طو رپر نوجوانوں کو تاریخ سے تحریک حاصل کرنے اور اس کی معلومات کے لیے اس مجسمے کو دیکھنا چاہیے۔ انھوں نے کہا کہ ہندوستان کے آئین کی پابندی کرنے والے ہر ایک شہری کی یہ ذمہ داری ہے کہ وہ ملک کی یکجہتی کو قائم رکھنے کے لیے سب کچھ کرے۔


    سردار پٹیل کا تعلق ایک کسان خاندان سے تھا ان کی ابتدائی زندگی کی غریبی کا ذکر کرتے ہوئے جناب وینکیا نائیڈو نے کہا کہ سردار پٹیل نے اپنی قوت ارادی سخت محنت اور پکے ارادے جیسی صلاحیتوں کی وجہ سے انگریزوں کے خلاف کئی کسان تحریکوں کی قیادت کی، جس کی شروعات کھیڑا ستیہ گرہ کے دوران ہونے والی کسان تحریک سے ہوئی۔


    نائب صدر جمہوریہ نے کہا کہ یہ بات ہم سب کے لیے باعث فخر ہے کہ ایک متحدہ جدید ہندوستان کا معمار ایک کسان تھا۔ انھوں نے کہا کہ یہ بہت بڑی کامیابی ہے کہ ہمارے ملک میں مہاتماگاندھی کی قیادت میں لڑی جانے والی ایک لمبی جنگ آزادی کے بعد نوآبادیاتی حکمرانوں سے آزادی حاصل کی۔


    انھوں نے کہا کہ گجرات کے لیے یہ بات باعث فخر ہے کہ ہندوستان کی آزادی کا معمار اور متحدہ ہندوستان کا معمار دونوں تعلق اسی ریاست سے تھا۔


    نائب صدر جمہوریہ نے کہا کہ ہندوستان کے عوام ایک فولادی قوت ارادی کے ساتھ ہندوستان کو ایک کرنے کے سلسلے میں سردار پٹیل کے ہمیشہ ممنون رہیں گے۔ انھوں نے کہا کہ اپنی اسی قوت ارادی اور حوصلے کی وجہ سے سردار پٹیل کو مناسب طور پر ہندوستان کا مردآہن کہا جاتا ہے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 20 - 01 - 2019 )


    U. No. 436

    
    
    (Release ID: 1560663) Visitor Counter : 11