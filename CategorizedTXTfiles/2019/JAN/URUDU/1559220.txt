      وزیراعظم کا دفتر

      وزیراعظم آگرہ کادورہ کریں گے اور 2980کروڑروپے مالیت کے بہت سے پروجیکٹوں کا آغاز کریں گے
      
      وزیراعظم آگرہ میں پانی کی بہتراورمزید یقینی سپلائی کی فراہمی کے لئے گنگاجل پروجیکٹ کا آغاز کریں گے اور ایک عوامی جلسے سے خطاب کریں گے

      Posted On: 09 JAN 2019 12:57PM by PIB Delhi

    نئی دہلی ، 9 جنوری :وزیراعظم ، جناب نریندرمودی کل ( 9جنوری ، 2019) کو اترپردیش میں آگرہ کا دورہ کریں گے ۔ وہ گنگاجل پروجیکٹ اوردیگرمختلف ترقیاتی پروجیکٹوں کا آغاز کریں گے ۔ وہ آگرہ متحدہ کمان اور کنٹول سینٹرکا سنگ بنیاد بھی رکھیں گے ۔ نیز ایس این میڈیکل کالج کو بہتربنانے کے کام کابھی آغاز کریں گے ۔


    گنگاجل پروگرام پر2880کروڑروپے کی لاگت آئیگی اس سے آگرہ میں پانی کی بہتراورمزید یقینی سپلائی فراہم ہوگی ۔ اس سے شہرکے مکینوں اور سیاحوں دونوں کو فائدہ ہوگا۔ آگرہ میں ایس این میڈیکل کالج کو جدید بنانے کے پروجیکٹ پر200کروڑروپے کی لاگت آئیگی جس میں خواتین کے اسپتال میں 100بستروں والا ایک زچگی ونگ بھی بنایاجائیگا۔ اس سے سماج کے کمزورطبقوں کے لئے بہترحفظان صحت اور زچگی کی دیکھ بھال کرنے میں مدد ملے گی ۔ آگرہ اسمارٹ سٹی کے لئے متحدہ کمان اورکنٹرول سنٹرکے پروجیکٹ پر285کروڑروپے کی لاگت آئیگی اس پروجیکٹ سے آگرہ کو ایک جدید عالمی سطح کا اسمارٹ شہربنانے میں مدد ملے گی جس سے سے آگرہ کی حیثیت عمدہ ترین سیاحتی مقام کے طورپربن جائیگی ۔


    وزیراعظم آگرہ کے کوٹھی مینا بازارمیں ایک عوامی جلسے سے بھی خطاب کریں گے وزیراعظم کا ، شہرکا یہ دوسرا دورہ ہے ۔ 20نومبر ،2016کے اس سے پہلے کے دورے کے دوران انھوں نے پردھان منتری آواس یوجنا ( گرامین) کا آغاز کیاتھا ۔ اس اسکیم کے تحت ، ابھی تک 65لاکھ مکانات تعمیر ہوچکے ہیں جن میں 9.2لاکھ مکانات اترپردیش میں ہیں ۔ انھوں نے خطے میں خصوصی طورپر ریل سے متعلق بنیادی ڈھانچے اور خصوی خدمات کا بھی آغاز کیا۔


    U-199


    

    
    (Release ID: 1559220) Visitor Counter : 13