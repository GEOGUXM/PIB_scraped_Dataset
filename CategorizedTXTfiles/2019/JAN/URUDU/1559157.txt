      زراعت اور کاشتکاروں کی فلاح و بہبود کی وزارت

      کسانوں کے لئے سود پر دی جانے والی مالی امداد
      Posted On: 08 JAN 2019 6:35PM by PIB Delhi


    نئی دہلی، 08 جنوری 2019 / کسانوں کے لئے سالانہ سات فیصد کی نہایت کم شرح سود؍مناسب قیمت پر زرعی قرضوں (بشمول کسان کریڈٹ کارڈ (کے سی سی) کے تحت لئے گئے قرضے) کی دستیابی کو یقینی بنانے کے مقصد سے حکومت ہند تین لاکھ روپے تک کے مختصر مدتی فصلوں کے قرضوں پر سود میں دو فیصد کی مالی امداد کی اسکیم کو لاگو کررہی ہے۔ اس اسکیم کو سرکاری سیکٹر اور نجی سیکٹر کے بینکوں کے لئے (ریزروبینک آف انڈیا(آر بی آئی ) کے ذریعہ باز ادائیگی کے ذریعہ)، علاقائی دیہی بینکوں اور کوآپریٹو بینکوں کے لئے (زراعت اور دیہی ترقیات کے لئے قومی بینک (نابارڈ) کے ذریعہ بازادائیگی) کے ذریعہ نافذ کیا جارہا ہے۔ فی الحال سود میں دو فیصد کی مالی امداد کے علاوہ کسانوں کو مقررہ تاریخ سے پہلے یا مقررہ تاریخ پر فصلوں کے قرضوں کی فوری ادائیگی پر تین فیصد کی اضافی سود پر مالی امداد دی جاتی ہے۔ اس طرح سے قرض کی جلد ادائیگی کرنے والے کسانوں کو مختصر مدتی فصلوں پر قرضے چار فیصد کی مؤثر شرح سود پر دئیے جاتے ہیں۔ کسانوں کے لئے سود پر دی جانے والی اس مالی امداد کا فائدہ ایسے چھوٹے اور حاشیہ پر رہنے والے کسانوں کو دیا جاتا ہے جن کے پاس کسان کریڈٹ کارڈ موجودہے۔ ان کو یہ قرضے چھ مہینے کی مدت کے لئے (فصلوں کی کٹائی کے بعد) دیے جاتے ہیں، تاکہ انہیں مشکل کے وقت اپنی پیداوار کو فروخت کرنے سے بچایا جاسکے۔


    فصل قرضوں کی موجودہ پالیسی کے مطابق ایسے کسانوں جن کو ضلعی مرکزی کوآپریٹو بینکوں اور پرائمری ایگری کلچرل کوآپریٹو سوسائٹیوں کے ذریعہ سات فیصد کی شرح سود پر قرضے فراہم کئے گئے ہیں وہ (ریاستی کوآپریٹو بینکوں، ضلعی مرکزی کوآپریٹو بینکوں کے ذریعہ) زراعت اور دیہی ترقیات کے لئے قومی بینک (نابارڈ) سے دوبارہ قرض حاصل کرنے کے لئے حقدار ہیں۔ مرکزی حکومت کے ذریعہ ہر سال مختصر مدتی کوآپریٹو دیہی قرض (ایس ٹی سی آر سی)کے لئے فنڈ زمختص کئے جاتے ہیں۔


    مختصر مدتی فصلوں کے قرضے پر سود پر دی جانے والی مالی اعانت کی اسکیم کے مطابق یہ قرضے سات فیصد سالانہ کی شرح سود پر کسانوں کے لئے دستیاب ہوتے ہیں اور ان قرضوں کی فوری ادائیگی کے بعد کسانوں کے کھاتے میں تین فیصد کی اضافی ترغیبات منتقل کردی جاتی ہے۔ قرض لینے والے کسانوں کو بینکوں کے ذریعہ فوری طور پر قرضوں پر مالی امداد کا یہ فائدہ دے دیا جاتا ہے، اس کے بعد متعلقہ بینکوں سے موصولہ دعوؤں کی باز ادائیگی، ریزروبینک آف انڈیا کے ذریعہ کردی جاتی ہے۔ یہ ایسی صورت میں ہوتا ہے جب کمرشیل بینکوں کے ذریعہ یہ قرضے کسانوں کو فراہم کرائے جاتے ہیں، بصورت دیگر جب کوآپریٹو بینکوں اور علاقائی دیہی بینکوں کے ذریعہ کسانوں کو یہ قرضے فراہم کرائے جاتے ہیں تو نابارڈ کے ذریعہ اس کی باز ادائیگی کی جاتی ہے۔ حکومت ہند کے ذریعہ یہ کام دستیاب بجٹ وسائل کی بنیاد پر کیا جاتا ہے۔


    فی الحال مرکزی حکومت مالیاتی اداروں کو ایڈوانس میں سود پر مالی اعانت کے 90 فیصد کے بقدر فنڈز فراہم کرنے کی کسی تجویز پر غور نہیں کررہی ہے۔


    زراعت اور کسانوں کی بہبود کے وزیر مملکت جناب پرشوتم روپالا نے آج لوک سبھا میں یہ اطلاع فراہم کی۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ م ع ۔ ع ر )


    U. No. 184

    
    
    (Release ID: 1559157) Visitor Counter : 9