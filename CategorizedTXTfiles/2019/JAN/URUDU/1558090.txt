      سٹرک ٹرانسپورٹ اور شاہراہوں کی وزارت

      قومی شاہراہوں پر واقع سبھی لیول کراسنگ کی جگہ اوور برج اور انڈر برج بنائے جائیں گے: منڈاویا
      Posted On: 01 JAN 2019 6:58PM by PIB Delhi


    نئی دہلی، 1 جنوری 2019 ،


    سڑک نقل وحمل اور شاہراہوں کی وزارت نےسیتو بھارتم اسکیم کے تحت قومی شاہراہوں پر واقع سبھی لیول کراسنگ کی جگہ روڈ اووربرج (آر او بی) یا روڈ انڈر برج(آر یو بی) بنانے اور کمزور و تنگ پلوں کو بدلنے / چوڑا کرنے / مضبوط کرنےکا ایک منصوبہ تیار کیا ہے، تاکہ محفوظ اور ٹریفک کے خوش اسلوبی کے ساتھ آمدورفت کو یقینی بنایا جاسکے اور 2020 تک سڑک حادثات میں 50 فیصد تک کمی لائی جاسکے۔ سڑک نقل وحمل اور شاہراہوں، جہاز رانی اور کیمیا جات و کیمیاوی کھادوں کے مرکزی وزیر مملکت جناب منسکھ منڈاویا نے کہا ہے کہ اس سمت میں سڑک نقل وحمل و شاہراہوں کی وزارت اور ریلویز کی وزارت نے 10 نومبر 2014 کو ایک مفاہمت نامے پر دستخط کیے تھے، تاکہ قومی شاہراہوں کے گلیاروں پر 50800 کروڑ روپے کی مجموعی لاگت سے سبھی لیول کراسنگ کی جگہ پر آر او بی / آر یو بی بنائے جاسکیں۔ وزیر موصوف نے کہا کہ سیتو بھارتم اسکیم کے تحت مجموعی طور پر 174 آر او بی/ آر یوبی کی نشاندہی کی گئی ہے اور ان میں سے 93 آر او بیز کی تعمیر کے لیے 7121 کروڑ روپے منظور کیے جاچکے ہیں۔ 57 آر او بی کی تعمیر کے کام کا ٹھیکہ دیا جاچکا ہے۔ انہوں نے کہا کہ نیشنل ہائی ویز اتھارٹی آف انڈیا (این ایچ اے آئی) بھی ملک میں زیادہ تر قومی شاہراہ ترقیاتی پروجیکٹوں کے نفاذ پر کام کررہی ہے۔ آر او بی / آر یو بی عام طور پر بڑے شاہراہ ترقیاتی پروجیکٹ کے ایک جزو کے طور پر تعمیر کیے جاتے ہیں۔ این ایچ اے آئی کے ذریعے تعمیر کیے گئے آر او بی / آر یو بی کی تعداد 515 ہے۔


    ۔۔۔۔۔۔۔۔۔۔۔


    م ن۔ م م ۔ ت ع۔


    18 U-

    
    
    (Release ID: 1558090) Visitor Counter : 9