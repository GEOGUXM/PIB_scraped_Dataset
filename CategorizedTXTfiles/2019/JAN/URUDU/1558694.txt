      ریلوے کی وزارت

      ریلویز کی وزارت کے ذریعہ جونیئر انجنیئرس (جے ای)، جونیئر انجینئرس (آئی ٹی)، ڈپو میٹیریل سپرنٹنڈنٹ (ڈی ایم ایس) اور کیمیل و میٹالرجیکل اسسٹنٹ (سی ایم اے) کے 13487 عہدوں کے لئے تقرریوں کا اعلان
      
      دو مرحلوں(پہلا مرحلہ ۔ سی بی ٹی، دوسرا مرحلہ۔ اسناد کی تصدیق )کی ان تقرریوں کے لئے درخواست دینے کی آخری تاریخ 31 جنوری 2019 ہے

      Posted On: 04 JAN 2019 6:35PM by PIB Delhi

    نئیدہلی، 4 جنوری 2019 ، ریلویز کی وزارت نے جونیئر انجنیئرس (جے ای)، جونیئر انجینئرس (انفارمیشن ٹکنالوجی)، ڈپو میٹیریل سپرنٹنڈنٹ (ڈی ایم ایس) اور کیمیل و میٹالرجیکل اسسٹنٹ (سی ایم اے) کے 13487 عہدوں کے لئے تقرریوں کا اعلان کیا ہے۔ ان عہدوں کے لئے پے اسکیل 35400۔112400/۔ (لیول۔ 6) ہے جو کہ ساتویں مرکزی تنخواہ کمیشن کے مطابق ہے۔ان عہدوں پر تقرریوں کے لئے نوٹی فکیشن ریلوے بھرتی بورڈ (آر آر بی) پر جاری کردیا گیا ہے۔دو مرحلوں (پہلا مرحلہ ۔ سی بی ٹی، دوسرا مرحلہ۔ اسناد کی تصدیق ) کی ان تقرریوں کے لئے درخواست دینے کی آخری تاریخ 31 جنوری 2019 ہے۔


    یہاں اس بات کا ذکر بھی ضروری ہے کہ نوٹیفائی کی گئیں یہ 13487 خالی نشستیں ملک کے مختلف ریلوے زون کی ہیں۔ ملک بھر سے امیدوار اس کل ہند خالی نشستوں کے لئے درخواست دے سکتے ہیں۔


    جونیئر انجینئرس کے عہدوں پر تقرریوں کے لئے درخواست دینے کے لئےامیدواروں کی تعلیمی اہلیت کسی تسلیم شدہ ادارے سے مخصوص مضامین یا بنیادی انجینئر نگ موضوعات کے متعدد مضامین میں تین سالہ ڈپلومہ ہے۔ ڈپو اسٹور سپرنٹنڈنٹ کے عہدوں پر تقرریوں کے لئے کسی بھی تسلیم شدہ یونیورسٹی/ ادارے سے کسی بھی مضمون میں تین سالہ ڈپلومہ ان انجینئرنگ ہے۔ڈپلومہ ان انجینئرنگ کی جگہ انجینئرنگ کے مضامین میں ڈگری بھی قابل قبول ہوگی۔ جونیئر انجینئرس (انفارمیشن ٹکنالوجی) کے عہدوں پر تقرریوں کے لئے امیدواروں کی تعلیمی اہلیت کسی بھی تسلیم شدہ یونیورسٹی / ادارے سے تین سالہ پی جی ڈی سی اے/ بی ایس سی (کمپیوٹر سائنس)/ بی ٹیک (کمپیوٹر سائنس) / ڈی او ای اے سی سی’بی‘ لیول کورس ہے۔ کیمیکل و میٹالرجیکل اسسٹنٹ (سی ایم اے کے عہدوں پر تقرریوں کے لئے امیدواروں کی تعلیمی اہلیت کی بھی تسلیم شدہ یونیورسٹی یا ادارے سے کم از کم 45 فیصد نمبرات کے ساتھ فزکس اور کیمسٹری کے ساتھ سائنس میں بیچلرس کی ڈگری ہے۔ متعدد عہدوں کے لئے میڈیکل معیارات اے۔ 3، بی ۔1، بی۔2، سی۔1 ہیں۔ امیدواروں کی عمر (یکم جنوری 2019 کی تاریخ میں) 18 سے لیکر 33 سال ہونی چاہئے۔


    مذکورہ عہدوں پر تقرریوں کے خواہش مند امیدواروں کو مشورہ دیا جاتا ہے کہ وہ تازہ ترین معلومات کے لئے درج ذیل لنک پر جائیں:


    http://indianrailways.gov.in/railwayboard/view_section_new.jsp?lang=0&id=0,4,1244


    U- 103

    
    
    (Release ID: 1558694) Visitor Counter : 3