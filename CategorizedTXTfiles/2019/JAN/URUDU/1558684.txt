      خواتین اور بچوں کی ترقیات کی وزارت

      گزشتہ چار برسوں کے دوران چائلڈ ہیلپ لائن نمبر کو موصول ہونے والی کال کی تعداد میں تین گنا کا اضافہ ہوا ہے
      Posted On: 04 JAN 2019 6:19PM by PIB Delhi


    نئی دہلی، 4 جنوری 2019 : خواتین اور بچوں کی ترقی کے وزیر مملکت ڈاکٹر ویریندر کمار نے آج لوک سبھا میں پوچھے گئے ایک سوال کے تحریری جواب میں اطلاع فراہم کی کہ گزشتہ چار برسوں کے دوران چائلڈ ہیلپ لائن نمبر کو موصول ہونے والی کال کی تعداد میں تین گنا سے زائد کا اضافہ ہوا ہے۔ چائلڈ ہیلپ لائن نمبر 1098 نے سال 14-2013 کے دوران 38,22,081 کالوں کا جواب دیا تھا، جو کہ سال 18-2017 میں بڑھ کر 1,15,59,750 کال ہوگئی۔


    چائلڈ ہیلپ لائن نمبر کو موصول ہونے والی تمام کالوں میں سے 7,09,202 کالوں کے دوران طبی امداد، شیلٹر، بازآبادکاری، استحصال سے تحفظ اور اسپانسر شپ کی شکل میں براہ راست مداخلت کی درخواست کی گئی۔ چائلڈ ہیلپ لائن نمبر تمام موصولہ کال کا جواب دیتا ہے۔ اسی طرح چائلڈ ہیلپ لائن جوینائل جسٹس یعنی بچوں کے انصاف (بچوں کی دیکھ بھال اور ان کا تحفظ) ایکٹ 2015 کے قواعد وضوابط کے تحت تحفظاتی اقدامات کرتی ہے۔ سال 18-2017 کے دوران چائلڈ ہیلپ لائن کو موصول ہونے والی کالوں کی کل تعداد 1,15,59,750 ہے۔ بچے کی ضرورت کے مطابق شراکت داروں کی مدد سے انہیں مدد فراہم کی جاتی ہے۔ ان میں سے 218266 معاملات میں براہ راست مداخلت فراہم کرائی گئی ۔ ان معاملات میں بچوں کو فوری طور پر مناسب مدد دی گئی اور انہیں متعلقہ قانون کے تحت قائم خدمات کی ڈلیوری سے جوڑ دیا گیا۔


    *********** ***


    م ن۔م ع ۔ ع ر۔


    U- 100

    
    
    (Release ID: 1558684) Visitor Counter : 9