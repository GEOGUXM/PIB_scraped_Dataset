      وزارت اطلاعات ونشریات

      وزارت اطلاعات و نشریات جھار کھنڈ بین الاقوامی فلم فیسٹیول ، 2019 کے لئے مدد فراہم کرے گی
      
      انڈین پنورما کی فلموں کے لئے پیکیج اور پانچ لاکھ روپئے کی مالی مدد فراہم کی جائے گی
      
      Posted On: 16 JAN 2019 4:12PM by PIB Delhi


    نئی دلّی ، 16 جنوری ؍وزارت اطلاعات و نشریات نے رانچی ، جھار کھنڈ میں یکم سے 03 فروری ، 2019کے دوران منعقد ہونے والے دوسرے جھار کھنڈ بین الاقوامی فلم فیسٹیول ( جے آئی ایف ایف ) کے انعقاد کے لئے مدد کرنے کا فیصلہ کیا ہے ۔ یہ فلم میلہ ایک غیر سرکاری تنظیم نو بھارت نرمان سنگھ کے ذریعہ منعقد کیا جا رہا ہے ۔
    وزارت فلم میلے کے انعقاد کی جگہ کے کرائے ، پروجیکشن اور ساؤنڈ سسٹم کے کرائے ، بروشر کی چھپائی کی لاگت ، دعوت نامے ، پرنٹ اور آن لائن میڈیا کے ذریعے فلم میلے کی تشہیر کے اخراجات کے لئے پانچ لاکھ روپئے کی مالی مدد فراہم کرائے گی۔ یہ مالی مدد منتظمین کو گرانٹ ان ایڈ یا امدادی عطیہ کی شکل میں فراہم کرائی جائے گی ۔
    وزارت بچوں کے سیکشن ، مختصر فلموں ؍ دستاویزی شعبے اور فیچر فلموں کے سیکشن کے تحت انڈین پنورما کی فلموں کے لئے بھی ایک پیکیج فراہم کرائے گی ۔
    جے آئی ایف ایف کا مقصد نہ صرف بہترین بھارتی اور بین الاقوامی فلمیں پیش کرنا ہے ، بلکہ اس کا مقصد نپوری ، سنتھالی ، کورتھا اور کومالی زبانوں میں بنائی گئی جھار کھنڈ کی علاقائی بہترین فلمیں پیش کرنابھی ہے ۔ توقع ہے کہ اس سے نہ صرف دنیا بھر کے لوگوں کو بہترین فلمیں دیکھنے کے مواقع فراہم ہوں گے بلکہ اس سے علاقائی سیاحت کو بھی فروغ حاصل ہو گا ۔
    
    

    ۔ ۔ ۔ ۔ ۔


    
    U . 355

    
    
    (Release ID: 1560122) Visitor Counter : 7