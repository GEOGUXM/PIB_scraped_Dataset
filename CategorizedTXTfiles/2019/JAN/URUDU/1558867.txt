      نائب صدر جمہوریہ ہند کا سکریٹریٹ

      ہمیں ہر ہندوستانی میں نسلی طورسے موجودصلاحیت،ہنرمندی اورفنکاری کی حوصلہ افزائی کرنے کی ضرورت ہے: نائب صدر جمہوریہ ٔ ہند
      
      بہتر مستقبل کے لئے ثقافت کو بچاکر رکھنا قدرتی عوامل کی حفاظت کی جائے
      
      بنی نوع انسان کے لئے ہماری آئینی اقدار ،ملک کے اتحاد اور یک جہتی ،سچی قوم پرستی اور وطن پرستی کی روح ہیں
      
      ہندوستان کو، ذات پات کی بنا پر امتیاز ،عصبیت اور منافرت پر مبنی دورسیاہ کے سماجی طریقوں میں قید نہیں کیا جانا چاہئے
      
      فادر تھیو میتھیاز نے اپنے وسیع اور کشادہ تصورات پر اپنی گہری عہد بستگی کے ذریعہ تیلگو عوام کے دل ودماغ فتح کرلئے تھے
      
      Posted On: 05 JAN 2019 8:14PM by PIB Delhi


    نئیدہلی 07 جنوری ۔نائب صدرجمہوریہ ہند جناب ایم وینکیانائیڈو نے کہا ہے کہ طلبا اور نوجوانوں کو اخلاقی قدروں اور اعلیٰ اخلاقیات کے تئیں عہد بستہ رہنا چاہئے ۔انہیں ملک کے مستقبل کو بہتر بنانے کے لئے ثقافت کو محفوظ رکھنا ہوگا اور قدرتی وسائل اور عوامل کی حفاظت کرنا ہوگی۔ جناب نائیڈو آندھرا لویولا کالج وجے واڑہ آندھر اپردیش کے بانی پرنسپل فادر تھیومیتھیاز ایس جے کی پیدائش کی صدسالہ تقریب سے خطاب کررہے تھے ۔


    جناب وینکیا نائیڈو نے فادر میتھیاز کے مشنری جوش وجذبے اور سخت محنت کی ستائش کرتے ہوئے کہا کہ فادر میتھیاز کے مشنری جوش وجذبے اور سخت محنت کے نتیجے کی بدولت ہی آندھرا لویولا کالج وجود میں آسکا ۔دراصل فادر میتھیاز نے اپنے وسیع تصورات اور اپنی گہری عہد بستگی سے تیلگو عوام کے دل ددماغ پر فتح حاصل کرلی تھی۔


    جناب نائیڈو نے یہ کہتے ہوئے کہ عظیم ادارے صرف قواعد پر ہی عمل پیرا نہیں رہتے بلکہ روایات ،رواج اور بہتر طریقوں پر عمل پیرا رہتے ہیں ۔ انہوں نے فادر میتھیاز کے ذریعہ قائم ک جانے والی فرائض کے تئیں عہد بستگی اور احترام نظم وضبط اور وقت کی پابندی کی قدروں کے لئے ٓندھرا لویولا کالج کی ستائش کرتے ہوئے کہا کہ انہی اوصاف کی بدولت یہ عظیم ادارہ آج پھل پھول رہا ہے ،ترقی کررہا ہے ۔


    اس موقع پر جناب وینکیا نائیڈو نے ، ملک میں سرمائے کی قلت ،اہل اساتذہ کا فقدان ،ڈھانچہ جاتی سہولیات کی کمی ، معیار اور مساوات سے متعلق مسائل جیسے امور اعلیٰ تعلیم کو درپیش چیلنجوں کا ذکرکرتے ہوئے کہا کہ ہندوستان کے تعلیمی شعبے کو مستحکم بنانے کی خاطر حق تعلیم کے قانون پر عمل آوری کے بعد بھی ابھی بہت کچھ کئے جانے کی ضرورت ہے ۔انہوں نے کہا کہ ہندوستان کا نشانہ شمولیتی اور پائیدار ترقی ہے اور اس نشانے کو حاصل کرنے کی کوششیں ملک کے ان نوجوانوں کو مضبوط ومستحکم کرنی ہوں گی جو جدت طراز ، باصلاحیت اور اختراع پسند فطرت کے مالک ہیں۔انہوں نے کہا کہ ہندوستان کو ذات پات کی بنا پر تفریق ،تشدد ، کٹر پن اور عصبیت جیسے نفرت پر مبنی سماجی طورطریقوں میں قید نہیں رکھا جانا چاہئے ۔انہوں نے نوجوانوں سے زور دے کر کہا کہ ایسی سماجی برائیوں سے دوررہیں اور ترقی پسند قدروں پر عمل پیرا ہوں۔


    جناب نائیڈو نے یہ زوردیتے ہوئے کہ ہندوستان ہمیشہ سے ایسا ملک رہا ہے ،جس کی جڑیں سیکولرزم اوررواداری ،قبولیت اور امن کی قدروںمیں پیوست ہیں ۔انہوں نے نوجوانوں سے زور دے کر کہا کہ ملک کی لامحدود آئینی قدروں کا تئیں ہمیشہ احترام کرنا چاہئے ۔ اپنے ساتھی انسانوں کے ساتھ آئین کے تئیں عہد بستگی دراصل ملک وقوم کے اتحاد ، یکجہتی ،سچی وطن پرستی اور سچی قوم پرستی کی روح کی حثییت رکھتے ہیں۔


    جناب نائیڈو نے کہا کہ آج ہم ایک ایسی پیچیدہ دنیا میں جی رہے ہیں، جہاں جھوٹ اور فریب سچائی کے مدغم ہوگئے ہیں۔انہوں نے مزید کہا کہ میڈیا کے بدلتے منظر نامے اور سوشل میڈیا کے کثرت سے استعمال کے سبب صحیح فیصلے لینااور شدیدمسائل کا صحیح حل تلاش کرپانا نا وقت کے زبردست چیلنج کی صورت میں درپیش ہے ۔ انہوں نے کہا کہ ان حالات میں ضروری ہے کہ نوجوانوںمیں علم کے ساتھ ساتھ ہنر مندی اور اہلیت بھی ہونی چاہئے اور ایسی اخلاقی قدروں پر عمل پیرا ہونا چاہئے ، جو نئی دنیا کے اخَلاقی مسائل کا سامنا کرنے میں معاون ہوسکیں ۔ ہمیں آج علم کےک ساتھ ساتھ ذہانت کی بھی اشد ضرورت ہے۔انہوں نے کہا کہ تعلیمی اداروںمیں اخلاقی علوم کی تعلیم کو لازمی قرار دیا جانا چاہئے اور نوجوانوں میں ماحولیاتی پائیداریت کے تئیں بیداری پید اکی جانی چاہئے ۔


    اس موقع پر جناب وینکیا نائیڈو کی تقریر کا متن حسب ذیل ہے :


    جناب نائیڈو نے کہا : ’’ مجھے آندھرا لویولا کالج کے بانی پرنسپل فادر تھیو میتھیاز ایس جے کے یوم پیدائش کی صدسالہ تقریب میں شامل ہوتے ہوئے انتہائی مسرت کا احساس ہورہا ہے ۔ یہ ادارہ فادر تھیو میتھیاز کے تصورات اور مشن کا مظہر ہے اور اسے ان کی عہد بستگی اور دعاؤں نیز جوش وجذبے کے ساتھ سخت محنت کے نتیجے میں ہی یہ ادارہ یہ عظیم حیثیت حاصل کرسکا ہے ۔میں سمجھتا ہوں کے اس کالج کے نام سے منسلک لفظ آندھرا میں اس کا تاریخی جواز موجود ہے ۔یہ کالج اس دور میں قائم ہوا تھا جب تیلگو زبان بولنےوالے عوام اپنے لئے ریاست مدراس سے علیحدہ ریاست کی زور شور سے مانگ کررہے تھے ، جس کی تکمیل ہندوستان میں پہلی لسانی ریاست علیحدہ آندھرا پردیش کی تشکیل کی صورت میں رونما ہوئی ۔


    مجھے بتایا گیا کہ فادر تھیو میتھیاز نے آندھر ا لویولا کالج میں پہلی بار اس وقت قدم رکھا تھا جب 1953 میں اس ادارے کاسنگ بنیاد رکھا جارہا تھا ۔وہ اس وقت لویولا کالج مدراس کے پرنسپل تھے۔محض 35 برس کی قلیل عمر میں انہیں وجے واڑہ میں آندھرا لویولاکالج بنانے اور اسے چلانے کی دشوار گزار ذمہ داری تفویض کردی گئی تھی۔انہوں نے محتاط منصوبہ بندی ،مشنری جو ش وجذبے اور لاثانی سخت محنت کے ساتھ اس امید میں کام کیا تھا کہ وہ نوتشکیل شدہ ریاست آندھر اپردیش کی تاریخ تعلیم میں ایک نیا اور شاندار باب جوڑ سکیں گے ۔ بالکل اسی وقت انہوں نے ایک مقدس ومحترم ادارہ جیسٹ ایجوکیشنل انسٹی ٹیوٹ قائم کیا تھا ،جس کا نامسرزمین تیلگو پر اعلی ٰ تعلیم کی تاریخ میں سنہری الفاظ میں تحریر کیا جائے گا۔


    فادر تھیو میتھیاز نے قابل ستائش کام کرتے ہوئے اپنے وسیع تصورات اورگہری وابستگی کے ذریعہ تیلگو عوام کے ذہن ودل فتح کرلئے تھے اور آندھر ا لویولا کالج ریاست آندھر اپردیش میں اعلیٰ تعلیم کا برانڈ نام بن کر سامنے آیا ۔ آندھرا لویولاکالج کے پرنسپل کے منصب پر پانچ برس تک فائز رہنے کے دوران انہوں نے ہندوستان میں ایک اور عظیم ادارہ جیسٹ ایجوکیشن انسٹی ٹیوشن قائم کردیا تھا ۔یہ سچائی اپنے آپ میں خود اس عظمت کا اعتراف کراتی ہے کہ جہاں اس ادارے کے پہلے سال میں طلبا کی تعداد محض 368 تھی وہیں پرنسپل کے عہدے پر فائز ہونے کے آخری سال میں طلبا کی تعداد بڑھ کر 1365 ہوگئی تھی ۔


    دراصل عظیم ادارے صرف اصولوںاور قواعد پر ہی کام نہیں کرتے ، ان کی روایات ،قدریں اور طریقے ا ن کی کامیابی میں اہم کردار ادا کرتے ہیں ۔ مجھے یہ جان کر ازحد مسرت ہوئی ہے کہ اس عظیم مسیحی پیشوا کے ذریعہ قائم کی جانے والی ، پابندی وقت ،نظم وضبط اور فرائض کے تئیں احترام اور نیک نیتی کی روایت آج نہ صرف موجود ہیں بلکہ تعلیم وتدریس کے اس مندر میں آج بھی ترقی کررہی ہیں ۔آج 6دہائیوں سے زائدمدت کے بعد بھی آندھرا لویولاکالج دونوں تیلگوریاستوں میں کالج کی معیاری تعلیم کا وقار قائم رکھے ہوئے ہے ۔ یہ بات بھی اپنے آپ میں انتہائی خوش گوار ہے کہ محترم فادر تھیو میتھیاز نے ہندوستان کی تدریس ، علم اور ذہانت کی عظیم روایات کے سفیر کی خدمات بھی اس وقت انجام دی تھیں جب انہیں 76-1975 میں اقوام متحدہ کی جنرل اسمبلی کے اجلاس سے خصوصی ہندوستانی نمائندے یعنی اسپیشل انڈین ڈیلی گیٹ کی حیثیت سے منتخب کیا گیا تھا ۔ان کی صلاحیتیں اس قدر متاثر کن تھیں کہ سوسائٹی آف جیسس کے سپیرئیر جنرل سے اس بات کی اجازت طلب کی گئی تھی کہ انہیں راجیہ سبھا کے ممبر کی حیثیت سے نامزد کیا جائے اور حکومت ہند کے محکمہ تعلیم میں ان کی خدمات سے استفادہ حاصل کیا جائے ۔ فادر تھیو میتھیاز کے ذریعہ قائم کیا جانے والا اور پروان چڑھائے جانے والاکالج آج نہ صر ف اعلیٰ تعلیم کو درپیش چیلنجوں کا کامیابی کے ساتھ سامنا کرنے کی اہلیت رکھتا ہے بلکہ متعدد شاندارکامیابیوں کے سہرے بھی اس کے سر بندھے ہیں۔


    آج جب ہم اس عظیم روح کا جشن پیدائش منارہے ہیں ، دعا کرتے ہیں کہ آندھرا لویولاکالج ہمیشہ ان تصورات کے تئیں وفادار اور عہد بستہ رہیں، جن کے ساتھ فادر تھیو میتھیاز نے یہ ادارہ قائم کیا تھا اور اپنے طلبا اور سماج کی فلاح کے لئے اسے مزید بلندیوں پر لے جائیں ۔


    میرے نوجوان دوستو!


    ہندوستان نے دور قدیم میں درختوں کےسائے تلے تعلیم کی’’ گروششیہ پرمپرا ‘‘ سے اب تک دنیا بھر میں اعلیٰ تعلیم کے تیسرے بڑے ملک کی حیثیت حاصل کرنے تک ایک طویل سخت لیکن سود مند سفر طے کیا ہے ۔آج ہندوستان اعلی ٰ تعلیم کے میدا ن میں ریاستہائے متحدہ امریکہ اور چین کے بعد تیسرے نمبر پر ہے ۔ آج ہندوستان میں 33 ہزار کالج اور 659 یونیورسٹیاں ہیں ۔ اندراگاندھی نیشنل اوپن یونیورسٹی دنیا کی سب سے بڑی یونیورسٹی ہے اور دنیا بھر کے 30 لاکھ سے زائد طلبا اس ادارے سے تعلیم حاصل کرتے ہیں۔


    آج دنیا نے محسوس کرلیا ہے کہ کسی بھی ملک کی معاشی ترقی اس کے تعلیمی نظام سے مشروط ہوتی ہے ۔دراصل تعلیم کسی قوم کی طاقت وتوانائی کی حیثیت رکھتی ہے ۔ایک ترقی یافتہ ملک یقینا ََ ایک تعلیم یافتہ اور باشعور قوم کی حیثیت رکھتا ہے ۔آج ہندوستان جغرافیائی منفعت کی بینظیر بلندیوں پر کھڑا ہے ۔ ہماری 65 فیصدآبادی کی عمر 35 سال سے کم ہے ۔ لیکن اس منفعت بخش صورتحال سے فائدہ اٹھانے کے لئے ہمیں اس وسیع تر جواں سال آبادی کو معقول تعلیم اور ہنر مندی سے آراستہ کرنا ہوگا۔آج اعلیٰ تعلیم کو قومی اور بین الاقوامی دونوں سطحوں پر نئے چیلنج درپیش ہیں۔ پچھلی کچھ دہائیوں کے دوران ہمارے ملک میں لاتعداد کالج اور یونیورسٹیاں وجود میں آئی ہیں لیکن ہمیں اب بھی اپنے آپ سے یہ سوال کرتے رہنا چاہئے کہ کیا ان اداروں کی عظیم تعداد اعلیٰ تعلیمی نظام کے استحکام کا متبادل ہوسکتی ہے۔ ہندوستانی یونیورسٹیاں متعدد آئی آئی ٹی اور آئی آئی ایم اداروں کے مجموعے کی حیثیت رکھنے کے باوجود ہماری یونیورسٹیاں ، یونیورسٹیوں کی عالمی درجہ بندی میں 100 بہترین یونیورسٹیوں میں اپنی جگہ بنانے میں ناکام رہی ہیں۔


    آج ہماری نیونیورسٹیوں کو سرمایہ کی کمی ،اعلی باصلاحیت اساتذہ کے فقدان کا مسئلہ دو چار ہے ۔ آج ہماری یونیورسٹیوں میں اساتذہ اور طلبا کا تناسب سنگین ڈھانچہ جاتی خسارے سے دو چار ہے ۔ آج اعلیٰ تعلیم یافتہ ٹیچرز اور پروفیسرز کا بھی فقدان ہے۔مزید فائدہ مند کیرئیر مواقع کی کمی اورپوسٹ گریجویٹ تعلیم کے لئے معقول سہولتوںکی کمی نے ہمارے اعلیٰ تعلیمی مراکز میں عملے کی کمی کا مسئلہ پیدا کردیا ہے ۔


    ہندوستان میں ہمیشہ عظیم اساتذہ موجود رہے ہیں ۔ ہم دراصل پوری دنیا کو تعلیم دینے والے وشو گرو تھے ۔ ہمارے بہترین پریکٹشنر ، ہمارے مزیدباوسائل منیجر، ہمارے انتہائی ذہین سائنسداں اور ہمارے ہمہ جہت فلسفی اور مفکر حضرات اکثر اپنے تجربات اور اپنا علم بانٹنے اور اس کی تشہیر کرتے رہےہیں ۔اب ہمیں نوآبادیاتی سوچ سے کنارا کشی اختیارکرلینی چاہئے اور ہمارے ہر ہندوستانی میں نسلی طور سے موجود صلاحیت ، ہنر مندی اور صناعی کی حوصلہ افزائی کرنی چاہئے ۔


    ہمارے ملک میں حق تعلیم نے تعلیم کے منظر نامے میں انقلاب برپا کردیا ہے لیکن جب اس امر کو یقینی بنانے کے لئے کہ کوئی طالبعلم پیچھے نہ رہ جائے تو محسوس ہوتا ہے کہ اعلیٰ تعلیم کے میدان میں ابھی بہت کچھ کیا جانا باقی ہے ۔ مجھے یہ جان کر بہت مسرت ہوئی ہے کہ یہ ادارہ سماجی اور معاشی طور سے کمزور طلبا کو ایک مساوی پلیٹ فارم پر تعلیم فراہم کراتا ہے ۔


    میرے جوجوان ددستو!


    آج ہندوستان تاریخ کے اس مرحلے پر کھڑا ہے ، جہاں اسے تفریق ،عصبیت اور امتیاز جیسے ماضی کے دور سیاہ کے سماجی طریقوں میں قید نہیں کیا جاسکتا ۔بدقسمتی کی بات یہ ہے کہ آج ہمیں ذات پات کی بنیاد پر تفریق وامتیاز اور تشدد کے واقعات سے دو چار ہونا پڑتا ہے اور اب ہمارے نوجوانوںکو ایسی برائیوں کو ختم کرکے نئی ترقی یافتہ قدروں پر عمل پیرا ہوکر ایک بہتر کل کی تعمیر کرنی چاہئے ۔


    آپ سب انتہائی خوش قسمت ہیں کہ آپ تعلیم کے اس مقدس مرکز کے پروٹل سے تعلیم حاصل کررہے ہیں ، آپ جو بھی سبق پڑھیں اس وقت ان لوگوں کے بارے میں سوچیں ، جو لوگ آپ کےساتھ اس طرح پڑھنے کی خوش نصیبی حاصل نہیں کرسکے ۔ فادر میتھیاز یقیناََ ایسی تعلیمی فضا سازگار کرنے کے خواہاں تھے ، جہاں ہر طاقتور اور کمزور طبقے کے طلبا یکساں سہولت کے ساتھ تعلیم حاصل کرسکیں ۔ میرے اساتذہ ٹیچر دوستو! میں آپ سے اپیل کرتا ہوں کہ آپ خودکو تعلیم کی تازہ کاری سے آراستہ رکھیں اور اپنی تدریس کے طریقوں اور مشقوںمیں ہمیشہ جدت طرازیاں پیدا کریں ۔اساتذہ کو کلاس روم یعنی پڑھائی کے کمروں کو تعلیم کا خوش گوار مرکز بنانا چاہئے ۔ انہیں تعلیم کے کمروں کو دریافت اور جدت طرازی کا خوش گوار مرکز بنانا چاہئے ۔ ہر طالب علم ایک دوسرے سے متفرق ہوتا ہے ۔ اس کی صلاحیت ، اس کی طاقت اور اس کی کمزوریاں مختلف ہوتی ہیں۔ ہر طالب علم کی اس صورتحال کی ستائش کے تئیں اپنے نطریہ کو مرتکز کرنا چاہئے اور اپنی تدریس اور سرپرستی کے طریقوںمیں سے روبہ عمل لانا چاہئے ۔


    آج ہم ایک ایسی پیچیدہ دنیا میں جی رہے ہیں ، جہاں جھوٹ دروغ گوئیاں سچائیوںمیں گھل مل جاتی ہیں۔میڈیا کا بدلتا منظر نامہ اور نئے سوشل میڈیا کی کثرت استعمال نے ہمارے لئے صحیح فیصلہ لینے اور اہم مسائل کا درست جواب تلاش کرنے میں دشواریاں پیدا کردی ہیں۔ اس لئے ہمیں آج علم کے ساتھ ساتھ ہنر مندی اور اہلیت کی بھی سخت ضرورت ہے ۔اس کے ساتھ ہی ہمیں بڑی تعداد میں نوجوانوںکی بھی ضرورت ہے ،جنہیں دنیا کے اس اخلاقی مسئلےسے واقف کرایا جاسکے ، جو انہیں ان کے کیریئر ان کی ذاتی زندگی میں پیش آنے والا ہے ۔ہیں علم کے ساتھ عقل وذہانت کی بھی سخت ضرورت ہے ۔ ہندوستان کے سماجی تانے بانے میں اہم کردار ادا کرنے والی بے لوثیت ، امن اور احترام جیسی روایتی قدروں کے محفوظ رکھنے کے ساتھ ساتھ ہمیں وہ اہلیت بھی پیدا کرنی چاہئے کہ ہمیں ایک دوسرے کے ساتھ مل کر زندگی کرنے اور جنسی مساوات،شمولیت اور کشادگی کے تحفظ کی اہلیت پیدا کرنی چاہئے ۔


    آندھر ا لویولا کالج معقول اور مثالی شہری بنانے کی آندھر ا لویولاکالج کی خواہش اور للک ، اسکے یکجہت تشکیل کے ساتھ اعلی تعلیم دینے کے عزم میں صاف نظر آتی ہے ،جس میں علمی مہارت ،روحانی نمو ،سماجی عہد بستگی اور قدروں میں مبنی قیادت شامل ہے ۔


    پیارے دوستو!


    میں آپ کو بتادوں کہ مستقبل ان لوگوںکا ہے جو خواب دیکھتے ہیں اوربہتر کل کی تخلیق کرنے کی ہمت ،عز م محکم اور اہلیت رکھتے ہیں۔ میں امید کرتا ہوں کہ آندھر ا لویولاکالج کےان باصلاحیت نوجوانوں کو ان کے عظیم خوابوںکی عملی تعبیر تک پہنچنے کے لئے ایک لانچ پیڈ کا کام کرے گا اور ملک وقوم کے لئے اجتماعی عزائم کی راہ ہموار کرے گا۔کل کے ہندوستان کی چہرہ کاری ہم میں سے ہرایک کو کرنی ہے ۔ بالخصوص ہمارے نوجوانوںکو نئے ہندوستان کی چہرہ کاری کا اہم اور عظیم کام انجام دینا ہے ۔ ہم سب کو مل کر ایک ایسا سماج بنانا ہے جس کا خواب ہمیشہ دیکھا جاتا رہا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 136

    
    
    (Release ID: 1558867) Visitor Counter : 2
    
    
      Read this release in: English