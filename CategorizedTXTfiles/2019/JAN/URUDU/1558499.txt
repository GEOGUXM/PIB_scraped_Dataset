      شمال مشرقی ریاستوں کی ترقی کی وزارت

      شمال مشرق خطے کے قبائلی ثقافت کا فروغ
      Posted On: 03 JAN 2019 5:54PM by PIB Delhi


    نئی دہلی، 03جنوری / شمال مشرقی خطہ کی ترقی کے مرکزی وزیر مملکت (آزادانہ چارج ) وزیراعظم کے دفتر میں وزیر مملکت ، عملہ ، عوامی شکایات اور پنشن ایٹمی توانائی اور خلاء کے وزیر مملکت ڈاکٹر جتیندر سنگھ نے آج راجیہ سبھا میں ایک سوال کے تحریری جواب میں بتایا کہ موصول اطلاع کے مطابق شمال مشرقی ژون کلچرل سینٹر(این ای زیڈ سی سی )کمپلیکس دیما پور میں ایک علاقائی کنوینشن سینٹر کی تعمیر کے لئے 23اعشاریہ 50 کروڑ روپئے کی رقم منظور کی گئی ہے۔ منظور کی گئی رقم میں سے 1300 کروڑ روپئے این ای زیڈ سی سی کے لئے جاری کئے گئے ہیں، جبکہ کنوینشن سینٹر کی تعمیر کے لئے 5 اعشاریہ 72 کروڑ روپئے خرچ کئے گئے ہیں۔ ٹیگور کلچرل کمپلیکس اسکیم کے تحت 2013 سے اب تک 41 اعشاریہ 65 کروڑ روپئے کی رقم الاٹ کی گئی ہے اور ناگالینڈ میں چھیدیما ، ابوئی اور دیما پور اور ارونا چل پردیش میں راگا اور اپّر اور سوبن سری ضلع میں ٹیگور کلچرل کمپلیکسیز کی تعمیر کے لئے 22اعشاریہ 50 کروڑ روپئے خرچ کئے گئے ہیں۔


    انہوں نے بتایا کہ حکومت نے 17-2016 اور 19-2018 کے دوران سکم ، ناگالینڈ ، ارونا چل پردیش اور میزورم میں ٹرائیول ریسرچ انسٹی ٹیوٹ قائم کئے ہیں جو قبائلی فن اور ثقافت کے تحفظ اور تحقیق اور معلومات کے ادارے کے طور پر تعاون کرتے ہیں۔ 15-2014 سے اب تک 86 اعشاریہ 18 کروڑ روپئے شمال مشرقی خطے میں قبائلی تحقیقی اداروں کو فراہم کئے گئے ہیں تاکہ تحقیقی مطالعات، تخمینے سے متعلق مطالعات ، قبائلی فیسٹیول کا انعقاد ،تربیت ، سیمینار ، ورکشاپ کا انعقاد ، بیس لائن سروے ، پبلیکیشنز دستاویزی تبادلے کے دوروں کا اہتمام کیا جا سکے ۔ جس سے قبائلی ثقافت کو فروغ ملے۔


    اس کے علاوہ نارتھ ایسٹرن کونسل نے بھی شمال مشرقی خطے میں ثقافتی وراثت کے فروغ کے مقصد سے بہت سے پروجیکٹوں کے لئے فنڈ فراہم کئے ہیں جن میں دلی میں انفارمیشن سینٹر اور ثقافت کی تعمیر کے لئے زمین کا الاٹمنٹ شامل ہے۔


    U. No. 79

    
    
    (Release ID: 1558499) Visitor Counter : 6