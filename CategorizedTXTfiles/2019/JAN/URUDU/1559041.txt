      نوجوانوں کے امور اور کھیل کود کی وزارت

      نوجوانوں میں قائدانہ صلاحیتیں بیدار کرنے کے لئے اقدامات
      Posted On: 07 JAN 2019 4:36PM by PIB Delhi


    نئیدہلی 08 جنوری ۔وزیر مملکت (آزادانہ چارج ) برائے نوجوانوں کے امور اور کھیل کود ،کرنل راجیہ وردھن راٹھور (سبکدوش ) نے آج راجیہ سبھا میں ایک تحریری جواب میں بتایا کہ نوجوانوں کے امور اور کھیل کود کی وزارت نے بھارت کے نوجوانوں میں قائدانہ ہنر مندی کو فروغ دینے کے لئے متعدداقدامات کئے ہیں اور چندنشان زد عملی قدم بھی اٹھائے ہیں ۔مذکورہ پروگرام کے سلسلے میں کئے گئے اقدامات کی تفصیل درج ذیل ہے:

     1. نوجوانوں اور نوخیزوں کے لئے قومی پروگرام ( این پی وائی اے ڈی )سے متعلق اسکیم ، جس کے تحت دیہی نوجوانوں میں قائدانہ صلاحیتیں پیدا کرنے ،قومی کردار جگانے ، جذبہ باہم اور شخصیت سازی کے لئے ’ نوجوان قائدانہ شخصیت ترقیاتی تربیت ‘ کا عنصر بھی شامل ہے۔
     2. این وائی کے ایس نوجوانوں کی قیادت سےمتعلق تربیت اور کمیونٹی ڈیولپمنٹ کے لئے تربیتی پروگراموںکا اہتمام کرتا ہے ۔ ملک گیر پیمانے پر حب وطن اور تعمیر ملک کے جذبے کو فروغ دینے کے لئے مضمون نویسی مقابلوں کا اہتمام کرایا جاتا ہے اور اس کے علاوہ ان کی قائدانہ صلاحییتں بڑھانے کے لئے نیز انہیں ذمہ دار شہری بنانے کے لئے دیگر اقدامات بھی کئے جاتے ہیں۔
     3. ان پروگراموں کے لئے ضروری مہمات اور تحریکات بھی چلائی جاتی ہیں ۔

    سری پیرم بدور میں راجیو گاندھی نیشنل انسٹی ٹیوٹ آف یوتھ ڈیولپمنٹ نوجوانوں میں قائدانہ ہنر مندی بڑھانے کے لئے محتلف النوع پروگراموں کا اہتمام کررہا ہے ۔ گزشتہ دوبرسو ں کے دوران آر جی این آئی وائی ڈی نے درج ذیل پروگراموںکا اہتمام کیا ہے۔

     1. حلقہ انتخاب انتظام سے متعلق ورکشاپ ۔
     2. نوجوانوں کی ترقیات سے متعلق کانفرنس کا اہتمام ۔
     3. تربیت کارو ں کی تربیت کا اہتمام ۔ جس کا تعلق زندگی میں کام آنےو الی ہنر مندیوں اور شخصیات سازی سے ہے ۔
     4. نوجوانوں کے کلب کے احیا کے لئے مشاورت ۔
     5. آکانکشا لیکچروں کا اہتمام : سماجی عمل کے ذریعہ نوجوانوں میں قائدانہ صلاحیت کو فروغ دینا ۔
     6. صنعت کاری اور دیہی ترقیات : 19 ممالک کے مندوبین کے لئے آگہی دوروں کا اہتمام ۔
     7. توقعات اور امنگوں کو حقیقیت میں بدلنے کے موضوع پر ورکشاپ کا اہتمام ، مخاطری کھیل کود وغیرہ کے توسط سے قائدانہ صلاحیت اور شخصیت سازی کی تربیت ۔

    راجیو گاندھی انسٹی ٹیوٹ آف یوتھ ڈیولپمنٹ (آر جی این آئی وائی ڈی ) ، آر جی این آئی وائی ڈی ایکٹ ،2012 ( 2012 کا 35واں ) کے تحت قائم کیا گیا ایک قانونی ادارہ ہے ، یہ ادارہ مخصوص تعلیمی ڈگریوں کے لئے ہدایات جاری کرتا ہے ۔ پورے بھارت کے نوجوان انتخابی عمل سے گزرنے کے بعد آر جی این آئی وائی ڈی کے ذریعہ منعقد کرائے جانے والے پروگراموںمیں شریک ہوتے ہیں ۔ یہ ادارہ این ایس ایس / این وائی کے ایس افسروں اور رضاکارانہ بنیادوں کو تربیت حاصل کرنے والوں کے لئے مختلف النوع تربیتی پروگراموں کا اہتمام کرتا ہے۔ ان پروگراموں کے علاوہ بھی مدعومندوبین کا تعلق اعلیٰ ثانوی سطحوں سے بھی ہوتا ہے ۔اس کا علاقائی دفتر چنڈی گڑھ میں واقع ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    U- 169

    
    
    (Release ID: 1559041) Visitor Counter : 1
    
    
      Read this release in: English
    
    
    

7.