      سماجی انصاف اور تفویض اختیارات کی وزارت

      خوشحال طبقے کے لئے آمدنی کی حدود
      Posted On: 08 JAN 2019 6:37PM by PIB Delhi


    نئی دہلی، 08 جنوری 2019؍سماجی انصاف اور اختیارکاری کے وزیر مملکت جناب کرشن پال گورجر نے آج لوک سبھا میں ایک تحریری جواب میں بتایا ہے کہ بہبود کی سابق وزارت نے ماہرین کی ایک کمیٹی تشکیل دی تھی اور ا س بنیاد پر عملہ اور تربیت کے محکمے نے ‘‘دیگر پسماندہ طبقات(او بی سی) کے لئے ریزرویشن کے نقطہ نظر سے سماجی طورپر ترقی یافتہ افراد؍ طبقے (خوشحال طبقہ)کو علیحدہ کرنے اور آمدنی کی کسوٹی پر نظر ثانی کے لئے’’ آفس میمورنڈم نمبر 36033/3/2044-Estt. (آ ر ای ایس)مؤرخہ 9 مارچ 2004ء جاری کیا تھا۔ 8 ستمبر 1993 کے مراسلے میں اور شیڈول کے زمرے نمبر VI کے لئے درج ذیل وضاحت پیش کی گئی تھی۔

     1. تنخواہوں یا زرعی اراضی سے حاصل ہونے والی آمدنی کو شمار نہیں کیا جائے گا۔
     2. روپے کے معاملے میں آمدنی کی کسوٹی میں ترمیم کی جائے گی اور ہر تین برسوں کے بعد قدرو قیمت کا احتساب کیا جائے گا، تاہم اگر صورتحال ایسی ہوئی تو یہ مدت کم بھی کی جاسکتی ہے۔

    رپورٹ کے پیراگراف نمبر 27 میں ماہرین کمیٹی جس کی تشکیل 1993 میں عمل میں آئی تھی، نے درج ذیل خیال ظاہر کیا تھا۔


    ‘‘مذکورہ بالا امور کے علاوہ ہمیں یہ کہنا مقصود ہے کہ آمدنی ؍دولت کی کسوٹی زمرہ IV ، وی بی اور وی سی پر احاطہ کرتی ہے، جیسا کہ پہلے ذکر کیا جاچکا ہے۔بقیہ زمروں کے لئے یعنی زمرہ نمبر I, II, III اور وی اے کے لئے مخصوص کسوٹی طے کی گئی ہے، تاہم اگر ان زمروں میں سے کوئی بھی فرد ، جو ریزرویشن کےفوائد کے لئے غیر مستحق نہ قرار دیا گیا ہو، اس کے پاس دیگر وسائل سے آمدنی ہو یا دولت ہو، جو اسے آئٹم نمبر VI کسوٹی کے تحت لاسکتی ہے، ایسی صورت میں شخص مذکور ریزرویشن کے لئے مستحق نہیں سمجھا جائے گا، جب اس کی آمدنی تنخواہوں اور زرعی زمین کو شامل کئے بغیر اتنی ہو یا پھر اس کی دولت زیادہ ہو یا آمدنی ؍دولت کسوٹی کے تحت تشخیص کردہ کٹ آف پوائنٹ سے زیادہ ہو۔’’


    ماہرین کمیٹی کی رپورٹ کے پیراگراف 27 کے مطالعہ سے یہ بات واضح ہوجاتی ہے کہ جو وضاحت ( i ) آفس میمورنڈم مؤرخہ 8 ستمبر 1993 کے شیڈیول کے زمرہ VI کے تحت ذیل میں دی گئی ہے، یعنی تنخواہوں سے ہونے والی آمدنی یا زرعی اراضی سے حاصل ہونے والی آمدنی کو شامل نہیں کیا جائے گا، وہ صرف زمرہ VI (بی) کے معاملے میں نافذ العمل ہوگی۔ لہٰذا 8 ستمبر 1993 کے آفس میمورنڈم کی تجاویز کے مطابق ایسے امیدواران کی امیدواری جن کے والدین کی تنخواہیں ، جو سرکاری دائرہ کار کی صنعتی اکائی میں ، سرکاری دائرہ کار کے بینکوں وغیرہ میں زیر ملازمت ہیں، کو اس شمار کے تحت لایاگیا تھا، تاکہ ان کی خوشحال طبقے کی حیثیت کی تعین کیا جاسکے، جب تک کہ ان کے عہدے کے مطابق سرکاری اسامیوں کی تعین نہ ہوجائے۔


    پسماندہ طبقات سے متعلق قومی سابق کمیشن (این سی بی سی)، نے 2011 میں خوشحال طبقوں کے لئے دیہی علاقوں کے لئے 9 لاکھ روپے اور شہری علاقوں کے لئے آمدنی کی حدود12 لاکھ روپے متعین کی تھی۔


    2015ء میں پسماندہ طبقہ سے متعلق سابق قومی کمیشن نے خوشحال طبقے کے لئے آمدنی کی حدود 15 لاکھ روپے کرنے کی سفارش کی تھی۔


    کابینہ نے 2004 میں فیصلہ کیا تھا کہ اس سلسلے میں صارفین قیمت عدد اشاریہ (سی پی آئی) کا اصول اپنایا جائے، جسے اختیار کیا گیا ہے نہ کہ این سی بی سی کے ذریعہ سفارش کردہ فارمولہ ۔


    م ن۔ن ع


    U: 186


    

    
    (Release ID: 1559160) Visitor Counter : 5
    
    
    
    
    

2.