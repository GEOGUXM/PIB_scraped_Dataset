      وزارت دفاع

      ڈائریکٹر جنرل میڈیکل سروسز(بحریہ) نےشاہدرہ میں سابق فوجی ملازمین پولی کلینک کا دورہ کیا
      Posted On: 09 JAN 2019 7:45PM by PIB Delhi


    نئی دہلی، 09 جنوری 2019؍سرجن وائس ایڈمرل انوپ بنرجی، ایس ایم، ڈائریکٹر جنرل میڈیکل سروسز (بحریہ)، نے گزشتہ روز 8جنوری کو مشرقی دہلی کے شاہدرہ میں واقع سابق فوجی ملازمین کے لئے حفظان صحت کی امدادی اسکیم(ای سی ایچ ایس) پولی کلینک کادورہ کیا۔فلیگ آفیسر نے حال میں افتتاح کئے گئے پولی کلینک میں طبی خدمات کا جائزہ لیا اور سابق فوجی ملازمین پر مشتمل مریضوں سے پولی کلینک میں موجود سہولتوں کے بارے میں فیڈ بیک حاصل کیا۔


    ای سی ایچ ایس(سابق فوجی ملازمین کے لئے حفظان صحت کی امدادی اسکیم)، مشرقی دہلی کا قیام اگست 2017ء میں مین منڈاولی روڈ ،شاہدرہ میں عمل میں آیاتھا۔ اس پولی کلینک کا انتظام وانصرام اسٹیشن ہیڈ کوارٹر(بحریہ) آئی این ایس انڈیا کے ذریعہ کیا جاتاہے۔ اس پولی کلینک کا مقصد مشرقی دہلی کے علاقے اور آس پاس کے علاقوں میں رہائش پذیر تقریباً 10 ہزار سابق فوجی ملازمین کے لئے مکمل صحت خدمات فراہم کرنا ہے۔اس پولی کلینک میں مناسب تعداد میں عملہ موجود ہے اور یہ جدید ترین سہولتوں مثلاً جنرل او پی ڈی، ڈینٹل اوپی ڈی، فیزیو تھیراپی، لیباریٹری اور ایمرجنسی خدمات سے آراستہ ہے۔پولی کلینک کی تفصیلات ای سی ایچ ایس کی ویب سائٹ پر موجود ہیں۔مشرقی دہلی میں واقع یہ پولی کلینک سڑک اور میٹرو کے راستے سے اچھی طرح جڑا ہوا ہے۔علاوہ ازیں گوگل میپ کے ذریعے بھی رہنمائی حاصل کرکے اس پولی کلینک تک رسائی حاصل کی جاسکتی ہے۔


    م ن۔م ع۔ن ع


    U: 217


    

    
    (Release ID: 1559293) Visitor Counter : 5