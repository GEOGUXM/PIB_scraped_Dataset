      محنت اور روزگار کی وزارت

      پردھان منتری روزگار پروتساہن یوجنا نے ایک کروڑ کا سنگِ میل حاصل کرلیا
      Posted On: 17 JAN 2019 7:43PM by PIB Delhi


    نئی دہلی، 17 ؍جنوری؍پردھان منتری روزگار پروتساہن یوجنا(پی ایم آر پی وائی)، جو کہ روزگار کے مواقع پیدا کرنے کی مرکزی حکومت کی ایک اہم اسکیم ہے، 14؍جنوری 2019 کو اس سے فائدہ اٹھانے والوں کی تعداد ایک کروڑ سے زیادہ ہو چکی ہے۔


    پی ایم آر پی وائی کا اعلان 7؍اگست 2016 کو کیا گیا تھا اور محنت اور روزگار کی وزارت اس پر پروویڈنٹ فنڈ آرگنائزیشن (ای پی ایف او) کے ذریعے عمل درآمد کر رہی ہے۔ اس اسکیم کے تحت حکومت مالک کا پورا حصہ جو کہ 12فیصد ہے(ملازمین کے پروویڈنٹ فنڈ اور ملازمین کی پنشن اسکیم دونوں کے لئے)اُن نئے ملازمین کے سلسلے میں 3سال کے لئے ادا کر رہی ہے، جو یکم اپریل 2016 کو یا اُس کے بعد ای پی ایف او کے ساتھ رجسٹرڈ ہیں اور جن کی تنخواہ 15ہزار روپے ماہانہ تک ہے۔


    17-2016، 18-2017 اور 19-2018 کے دوران (15جنوری 2019 تک ) 33،031،3027612 اور 6949436فیض اٹھانے والوں کو بالترتیب پی ایم آر پی وائی کے تحت ای پی ایف او میں شامل کیا جا چکا ہے، جن اداروں نے اس اسکیم عمل درآمد کے دوران اس سے فائدہ اٹھایا ہے، ان کی تعداد 1.24لاکھ ہے۔


    یہ پورا نظام آن لائن ہے اور آدھار پر مبنی ہے۔ نیز اس اسکیم میں کوئی انسانی مداخلت نہیں ہے۔


    پی ایم آر پی وائی کا دوہرا فائدہ ہے۔ ایک طرف تو مالک کو اپنے ادارے میں ملازمین کی تعداد بڑھانے کی حوصلہ افزائی ہوتی ہے، کیونکہ اُجرت کا 12فیصد سرکار کی طرف سے ای پی ایف میں جاتا ہے، جو بصورت دیگر مالک کو ادا کرنا پڑتا اور دوسری طرف بڑی تعداد میں لوگوں کو اس طرح کے اداروں میں ملازمت ملتی ہے۔ ایک دوسرا براہ راست فائدہ یہ ہے کہ کارکنوں کی پروویڈنٹ فنڈ، پنشن اور موت سے وابستہ بیمہ کے ذریعے سماجی سکیورٹی تک رسائی ہوتی ہے۔


    ( م ن ۔ج ۔ ک ا) ( 17 – 01 – 2019 )


    U. No. 397


    

    

    
    (Release ID: 1560412) Visitor Counter : 12