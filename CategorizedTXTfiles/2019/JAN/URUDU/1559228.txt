      وزارت خزانہ

      26دسمبر ، 2018تک پردھان منتری جن دھن یوجنا (پی ایم جے ڈی وائی )کے تحت 33.66کروڑبینک
      کھاتے کھولے جاچکے تھے
      
      Posted On: 08 JAN 2019 5:31PM by PIB Delhi


    نئی دہلی ، 9 جنوری :وزیرمملکت برائے مالیات جناب شیوپرساد شکلانے راجیہ سبھامیں ایک سوال کے تحریری جواب میں بتایاکہ بینکوں سے موصولہ معلومات کے مطابق 26دسمبر ،2018تک ملک میں پردھان منتری جن دھن یوجنا ( پی ایم جے ڈی وائی ) کے تحت 33.66کروڑبینک کھاتے کھولے جاچکے تھے ۔ ان میں سے 28.16کروڑپی ایم جے ڈی وائی کھاتے آپریٹ کئے جارہے ہیں ۔ متعلقہ صارف کی درخواست پر بینک یہ کھاتے بند کرسکتے ہیں ۔ مزید برآں آربی آئی کے ماسٹرسرکلرآن نویورکسٹمر( کے وائی سی ) کے قواعد مورخہ یکم جولائی 2015کی روسے بینکوں کو مطلوبہ ، نویورکسٹمر (اپنے صارف کے جانیں )سے متعلق معلومات داخل نہ کرائے جانے پربینک مرحلہ وارطریقے سے کوئی کھاتہ بندبھی کرسکتے ہیں ۔ علاوہ ازیں صارف کو نوٹس جمع کرنے کے بعد اگرصارف کی جانب سے تعاون نہ کیاجائے توایسی صورت حال میں بھی بینک کھاتہ بندکرنے کے مجاز ہیں ۔


    پی ایم جے ڈی وائی بینک کی تعداد پرمرکز کے ذریعہ نگاہ رکھی جاتی ہے تاہم اس محکمے کے زیرنگرانی موجودہ پی ایم جے ڈی وائی کھاتوں کی تعداد شاہد ہے کہ اس اسکیم کے آغاز سے اب تک مسلسل اضافہ ہوتارہاہے ۔ واضح ہوکہ پی ایم جے ڈی وائی کھاتے ، ‘‘بیسک سیونگ بینک ڈپازٹ اکاونٹ ( بی ایس بی ڈی اے ) کی نوعیت کے کھاتے ہیں اور موجودہ رہنمااصولوں کے مطابق ان کھاتوں میں کم از کم بیلنس رکھنے کی بھی کوئی پابندی نہیں ہے اور اب اپنے کھاتے میں کم از کم بیلنس نہ رکھنے کی پاداش میں کوئی جرمانہ بھی عائد نہیں کیاجائیگا۔


    ۔۔۔۔۔۔۔۔۔۔۔۔۔۔۔۔


    U-207

    
    
    (Release ID: 1559228) Visitor Counter : 8
    
    
      Read this release in: English , Marathi , Bengali