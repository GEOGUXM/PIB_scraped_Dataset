      وزارتِ تعلیم

      ملک بھر کے دو ہزار(2000) طلبأ ،والدین اور اساتذہ 29 جنوری کو تالکٹورہ اسٹیڈیم میںوزیراعظم کے ساتھ ’’پریکشا پہ چرچا ‘‘ 2.0 کے ایک اور دلچسپ مذاکرے میں شرکت کریں گے
      Posted On: 28 JAN 2019 2:40PM by PIB Delhi


    نئیدہلی 28 جنوری ۔ملک بھر کے دوہزار طلبا،والدین اوراساتذہ 29 جنوری 2019 کو تالکٹورہ اسٹیڈیم میں وزیراعظم کے ساتھ، ’’ پریکشا پہ چرچا ‘‘ 2.0 کے ایک اوردلچسپ مذاکرے میں حصہ لیں گے۔ یہ ایک ایسا منفرد مذاکرہ ہوگا، جس میں طلبا ،اساتذہ اوروالدین وزیر اعظم کے ساتھ امتحان اور اس سے متعلق دباؤ کے موضوع پر گفتگو کریں گے ۔


    یہ پہلا موقع ہے جب ملک بھر کے طلبا کے ساتھ ساتھ بیرون ملک تعلیم حاصل کرنے والے طلبا اس مذاکراتی اجتماع میں شرکت کررہے ہیں۔ جبکہ پچھلے سال اس مذاکرے میں دہلی / این سی آر کے طلبا کو ہی مدعو کیا گیا تھا۔ جن بیرونی ملکوں میں ہندوستانی طلبا تعلیم حاصل کررہے ہیں ، ان میں روس ، نائجیریا ،ایران ، نیپال ،دوحہ ، کویت ،سعودی عرب اور سنگا پور شامل ہیں ۔ اس مذاکرکے شرکا میں 24 ریاستوں / مرکز کے زیر انتظام علاقوں کے شرکا شامل ہوں گے ۔ اس مذاکرے میں شرکت کے لئے ملک کی متعدد ریاستوں / مرکز کے زیر انتظام علاقوںکے 675 طلبا پہلے ہی دہلی پہنچ چکے ہیں ۔


    اس سال اس مذاکرے میں دس منٹ کا ایک ثقافتی پروگرام بھی شامل کیا گیا ہے ،جس میں کلا اتسو مقابلے کے فاتح طلبا (رقاص اور گلوکار وغیرہ ) ان کے والدین اور اساتذہ شرکت کریں گے ۔اس موقع پر فروغ وسائل انسانی کی مرکزی وزارت کی جانب سے ایک فلم کی نمائش بھی کی جائے گی ،جس میں امتحان کے دباؤ کو کم کرنے سے متعلق پچھلے سال کے پریکشا پہ چرچا کے بارے میں کئے گئے اقدامات پر روشنی ڈالی جائے گی۔ یہ پروگرام دوردرشن پرراست طورسے ٹیلی کاسٹ کیا جائے گا بعد ازاں ملک کے دیگر چینل بھی اسے ٹیلی کاسٹ کریں گے ۔ ملک اور بیرون ملک کے تمام سرکاری اور سی بی ایس ای کے اسکولوںاور اعلیٰ تعلیمی اداروں / کالجوں میں اس پروگرام کے راست ٹیلی کاسٹ کے لئے انتظامات کئے جارہے ہیں ۔ان اداروںمیں 29 جنوری کو ہی یہ پروگرام دکھایا جائے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    544 U-

    
    
    (Release ID: 1561652) Visitor Counter : 7