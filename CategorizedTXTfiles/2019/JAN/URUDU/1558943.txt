      وزارت دفاع

      نائب صدر جمہوریہ نے ڈی جی این سی سی یوم جمہوریہ -2019 کا باضابطہ افتتاح کیا
      Posted On: 07 JAN 2019 3:07PM by PIB Delhi


    نئی دہلی، 7 جنوری 2019/ نائب صدر جمہوریہ ایم ونکیانائیڈو نے آج یہاں دہلی کینٹ میں نیشنل کیڈٹ کور (این سی سی) کے یوم جمہوریہ کیمپ 2019 کا باضابطہ طور پر افتتاح کیا۔ اس موقع پر اظہار خیا ل کرتے ہوئے نائب صدر جمہوریہ نے این سی سی کی ان کوششوں کو سراہا جو وہ ملک کے نوجوانوں کی آبیاری کے لئے کررہی ہے اور قوم کی تعمیر میں اس کے رول کی بھی تعریف کی۔


    جناب نائیڈو نے اس بات کا ذکر کیا کہ این سی سی ہمارے نوجوانوں کو ایک موثر فورس بنانے کے سلسلہ میں تمام سرگرمیوں میں ہراول دستے کے طو ر پر کام کرے گی جس سے بہت سی کارروائیوں کے ذریعہ سماجی تبدیلیاں لائی جاسکیں گی۔ انہوں نے شاندار گارڈ آف آنر کی ستائش کی اور این سی سی کیڈٹوں پر زور دیا کہ وہ این سی سی کی تربیت کو ملک کے لوگوں کو بااختیار بنانے میں استعمال کریں۔


    فوج کی تینوں شاخوں یعنی فوج ،بحریہ اور فضائیہ سے لئے گئے این سی سی کیڈٹوں نے نائب صدر جمہوریہ کو ان کی آمد پر گارڈ آف آنر پیش کیا۔ اس کے بعد گورنمنٹ ہائی اسکور میزورم اور سینک اسکول کپور تھلہ کی طرف سے بینڈ بجایا گیا جس کی ناظرین نے بڑی تعریف کی۔


    نائب صدر جمہوریہ کا استقبال نیشنل کیڈٹ کور کے ڈائریکٹر جنرل (ڈی جی این سی سی) لفٹننٹ جنرل پی پی ملہوترا نے کیا۔ 19 ریاستوں اور سات مرکز کے زیر انتظام علاقوں کے کل ملاکر 2070 کیڈٹ جن میں 698 کیڈٹ لڑکیاں بھی شامل ہیں۔ اس کیمپ میں شرکت کررہی ہیں۔ یہ کیمپ 28 جنوری 2019 کو وزیراعظم کی ریلی کی ساتھ مکمل ہوجائے گا۔ کیمپ میں شرکت کرنے والے کیڈٹ بہت سی سرگرمیوں میں حصہ لیں گے جن میں کلچرل پروگرام ، قومی یکجہتی کی آگاہی کے پروگرام اور ادارہ جاتی تربیت کے مقابلے شامل ہیں۔


    ۔۔۔۔۔۔۔۔۔۔۔


    م ن۔ج ۔ ج۔


    U- 146

    
    
    (Release ID: 1558943) Visitor Counter : 10
    
    
      Read this release in: English , Hindi