      ارضیاتی سائنس کی وزارت

      حکومت نے پریاگ راج میں کنبھ میلے کیلئے خصوصی موسمیاتی خدمات کا آغاز کیا
      
      4خودکار موسمیاتی اسٹیشن (اے ڈبلیو ایس) اور ایک موبائل وین اے ڈبلیو ایس، موسمیاتی تبدیلی اور صورتحال کے بارے میں اطلاعات فراہم کرے گی اور تین دنوں کی پیشگی اطلاع یعنی پیشین گوئی بھی فراہم کرے گی:ڈاکٹر ہرش وردھن

      Posted On: 14 JAN 2019 8:45PM by PIB Delhi

    نئی دہلی، 14 ؍جنوری؍حکومت نے آج کنبھ میلے کے دوران پریاگ راج پہنچنے والے افراد کے فائدے کے لئے موسمیات سے متعلق خصوصی خدمات کا آغاز کیا ہے۔ واضح رہے کہ کنبھ میلہ 2019 پریاگ راج میں ماہ جنوری سے ماہ مارچ کے دوران منعقد ہونے جا رہا ہے۔


    سائنس و ٹیکنالوجی ، ارضیاتی سائنس اور ماحولیات و جنگلات اور موسمیاتی تبدیلی کے وزیر ڈاکٹر ہرش وردھن نے آج نئی دلی میں کنبھ میلے کے دوران پریاگ راج پہنچنے والے افراد کے فائدے کے لئے خصوصی موسمیاتی خدمات کا آغاز کیا۔ وزیر موصوف نے کہا کہ جاری موسم اور آئندہ تین دنوں کے لئے موسم سے متعلق پیشین گوئی کے سلسلے میں اطلاع فراہم کرنے کے لئے پریاگ راج میں مختلف مقامات پر 4خودکار موسمیاتی اسٹیشن قائم کئے گئے ہیں اور انہیں چالو کر دیا گیا ہے۔ اس کے علاوہ ایک موبائل وین بھی فراہم کرائی گئی ہے۔ صحیح اندازوں کی بنیاد پر صحیح صحیح وقت کے مطابق مخصوص مقام پر مخصوص موسم سے متعلق اطلاع فراہم ہونے سے نہ صرف یہ کہ مقامی اور ریاستی حکام کو پورے میلے کا انتظام سنبھالنے میں آسانی ہوگی، بلکہ میلے میں شریک ہونے کی غرض سے آئے ہوئے زائرین کو بھی فائدہ ہوگا اور وہ تازہ ترین موسمیاتی صورتحال سے آگاہ رہیں گے۔


    اس کے علاوہ سائنس اور ٹیکنالوجی کے وزیر نے ایک موبائل ایپلیکیشن بھی لانچ کیا، جس کا نام کنبھ میلہ موسمیاتی خدمت ہے۔ اسے براہ راست تازہ ترین موسمیاتی اطلاعات کی ترویج (درجہ حرارت، رطوبت، بارش اور ہوا وغیرہ سے متعلق اطلاعات)کی فراہمی کے لئے شروع کیا گیا ہے۔ اس کے علاوہ موبائل ایپ پریاگ راج کے لئے آئندہ تین دنوں کی موسم سے متعلق پیشین گوئی بھی کر سکے گا۔ یہ موبائل ایپ گوگل اسٹور سےڈاؤن لوڈنگ کے لئے دستیاب ہوگا۔


    مشاہداتی سائٹوں کو 4 سمتوں میں منقسم کیا گیا ہے، جو 5سے 10کلومیٹر کے حیطۂ عمل میں واقع ہیں، جن میں الہ آباد یونیورسٹی، دلی پبلک اسکول، جی بی پنتھ انسٹی ٹیوٹ آف سوشل سائنسز اور سیم ہِگّم باٹم یونیورسٹی آف باٹم، ٹیکنالوجی اینڈ سائنسز (ایس ایچ یو اے ٹی ایس)کے نام شامل ہیں۔


    ( م ن ۔ ۔ ک ا) ( 14– 01 – 2019 )


    U. No. 323


    

    

    
    (Release ID: 1559940) Visitor Counter : 1