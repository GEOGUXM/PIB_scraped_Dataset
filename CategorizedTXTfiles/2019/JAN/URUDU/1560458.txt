      بجلی کی وزارت

      سیتا مڑھی سب اسٹیشن کے 400/220 /132 کے وی پاور گرڈ کا سنگ بنیاد رکھا گیا
      
      یہ سب اسٹیشن بہار کے سیتا مڑھی ،دربھنگہ ،مدھوبنی ،مشرقی چمپارن اور شیوہراضلاع کو بجلی دستیاب کرائے گا

      Posted On: 17 JAN 2019 7:25PM by PIB Delhi

    نئی دہلی 18 جنوری ۔ضلع سیتا مڑھی کے گاؤں پرمانند پور میں 400/220/132 کے وی کے سیتامڑھی سب اسٹیشن کا سنگ بنیاد رکھا گیا۔سنگ بنیادرکھے جانے کی تقریب کی صدارت وزیر مملکت برائے بجلی ، نئی اورقابل تجدید توانائی جناب آر کے سنگھ نے اس تقریب کے مہمان خصوصی ای حیثیت سے کی جبکہ بہار کے وزیر اعلیٰ جناب نتیش کمار نے اس سب اسٹیشن کا سنگ بنیاد رکھا ۔


    اس موقع پر اپنی تقریر میں وزیر موصوف ڈاکٹر آر کے سنگھ نے بتایا کہ یہ سب اسٹیشن دو برس کی مدت میں تیار ہوجائے گا اور اس سے سیتا مڑھی ،دربھنگہ ، مدھوبنی ،مشرقی چمپارن ، مغربی چمپارن اور شیوہر اضلاع کو بجلی سپلائی کرے گا۔ 620 کروڑروپے کی لاگت سے مکمل کیا جانے والا حکومت ہند کا یہ منصوبہ ہندوستان کو معیاری بجلی فراہم کرنے کا اہل بنادے گا۔ انہوں نے کہا کہ گزشتہ ساڑھے چار برس کی مدت کےدوران ملک کے متعدد گرڈز کو ایک دوسرے کے ساتھ جوڑ کر ایک ملک ایک گرڈ کے خواب کو عملی تعبیر دی گئی ہے۔


    بہار کے وزیر اعلیٰ جناب نتیش کمار نے اس موقع پر اپنی تقریر میں کہا کہ بجلی کی فراہمی کے منظر نامے میں حکومت ہند کی کوششیں اور اسکیمیں یقیناََ لائق ستائش ہیں ۔ یہ سب اسٹیشن بہار میں بجلی کی سپلائی میں بہتری پیدا کرنے کے تعلق سے انتہائی اہم سب اسٹیشن ہے اور قومی گرڈ سے رابطہ رکھنے والا انتہائی اہم سب اسٹیشن ہے ۔


    بہار سرکار اور حکومت ہند کے سینئیر افسران نے متعلقہ علاقے کے عوامی نمائندوں نے اس تقریب کو رونق بخشی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 409

    
    
    (Release ID: 1560458) Visitor Counter : 6
    
    
      Read this release in: English