      عملے، عوامی شکایات اور پنشن کی وزارت

      پنشن سہولت کا واپس لیا جانا
      Posted On: 03 JAN 2019 7:35PM by PIB Delhi


    نئی دہلی، 03 جنوری 2019؍وزیر مملکت(آزادانہ چارج) برائے شمال مشرقی خطہ ترقیات(ڈونر) وزیر مملکت برائے پی ایم او، عملہ، عوامی شکایات اور پنشن، ایٹمی توانائی اور خلائی امور، ڈاکٹر جیتندر سنگھ نے آج راجیہ سبھا میں ایک سوال کے تحریری جواب میں بتایا ہے کہ ملک میں مرکزی حکومت کے ملازمین کی تعداد سے متعلق اطلاعات اس وزارت میں مرکزی طورپر جمع نہیں کی جاتی ہیں۔ محکمہ اخراجات کی جانب سے فراہم کرائی گئی اطلاعات کے مطابق یکم مارچ 2016 تک مرکزی حکومت کے سویلین ملازمین کی تعداد 32,21,183 تھی۔


    31مارچ 2018 تک مرکزی حکومت کے سول پنشن یافتگان کی تعداد 37,02,882 ہے۔


    مرکزی حکومت کے ملازمین (مسلح دستوں کے عملےکے علاوہ)جنہیں یکم جنوری 2004 کو یا اس کے بعد تقرری دی گئی ہے، ان پر وزارت خزانہ (محکمہ اخراجات) کے نوٹیفکیشن نمبر 5/7/2003-ECB اور پی آر مؤرخہ 22دسمبر 2003ءاور پی ایف آر ڈی ایکٹ 2013ءکی دفعہ 20 کے تحت قومی پنشن سسٹم(این پی ایس)کے ذریعے احاطہ کیا گیا ہے۔لہٰذا ایسے ملازمین مرکزی سول خدمات(پنشن)قواعد 1972ءکے تحت نہیں آتے اور یہ قواعد 31 دسمبر 2003ءکو یا اس سے قبل مقرر کئے گئے مرکزی حکومت کے سول ملازمین کے لئے ہی نافذ العمل ہیں۔


    این پی ایس کے تحت 10 فیصد بنیادی تنخواہ اور ماہانہ مہنگائی بھتے پر مشتمل ماہانہ تعاون ملازمین کی جانب سے درکار ہوتا ہے اور اتنی ہی رقم حکومت کی جانب سے فراہم کی جاتی ہے۔ فیصلہ کیا گیا ہے کہ حکومت کی جانب سے فراہم کئے جانے والے تعاون کو بنیادی تنخواہ اور مہنگائی بھتے کے معاملے میں 14 فیصد تک بڑھا دیا جائے۔


    سبکدوشی ؍سن رسیدگی کی عمر کو پہنچنے پر جمع کی گئی پنشن کا 40 فیصد حصہ ایسے سبسکرائبر کو لازمی طورپر سالانہ فوائد کے لئے استعمال کرنا ہوتا ہے اور اس کی شکل ماہانہ یادیگر مدت پر مبنی پنشن کے طور پر ہوتی ہے اور بقیہ جمع کی گئی پنشن کا سرمایہ اس طرح کے یوٹیلائزیشن کے بعد سبسکرائبرکو یکمشت رقم کے طورپر ادا کردیا جاتا ہے۔


    اگرکسی سرکاری ملازم کی موت خدمات سے علیحدگی کے وقت معذوری کی وجہ سے رونما ہوتی ہے یا انفرادی طبی بنیادوں پر موت واقع ہوجاتی ہے تو اس صورت میں مرکزی سول خدمات کے فوائد (پنشن) قواعد 1972ء اس کے کنبے کے اراکین کو دستیاب ہوتے ہیں۔


    این پی ایس کے تحت احاطہ کئے جانے والے مرکزی حکومت کی ملازمین کی سبکدوشی حسن خدمت کی رقم اور موت کی صورت میں گریچوئٹی کے حقدار ہوتے ہیں اور وہی شرائط نافذ ہوتی ہے جو مرکزی سول خدمات(پنشن) قواعد 1972ءکے تحت نافذ العمل ہیں۔


    این پی ایس ملازمین سبکدوشی کے بعد کے فوائد کے بھی مستحق ہوتے ہیں، جن میں لیو اِن کیش منٹ یا رخصت نہ لینے کے بدلے میں نقد رقم کی فراہمی ، گروپ بیمہ ، طبی سہولتیں وغیرہ شامل ہیں، جو یکم جنوری 2014 ءسے قبل مقرر کئے گئے ملازمین کے لئے نافذ العمل ہیں۔


    U: 82


    

    
    (Release ID: 1558546) Visitor Counter : 10