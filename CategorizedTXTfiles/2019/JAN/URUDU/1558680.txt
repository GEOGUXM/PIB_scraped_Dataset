      ٹیکسٹائلز کی وزارت

      ٹیکسٹائل وزارت کی آؤٹ ریچ تقریب
      Posted On: 04 JAN 2019 6:06PM by PIB Delhi


    نئی دہلی، 4 جنوری/ ٹیکسٹائل کی وزارت، 5-6 جنوری، 2019 کو نئی دہلی میں ، ٹیکسٹائل شعبے کی حصولیابیوں کو اجاگر کرنے کی غرض سے ایک دو روزہ تقریب کا انعقاد کرنے جارہی ہے۔ اس دو روزہ تقریب کاافتتاح، لال قلعہ میں ایک ٹیکسٹائل شو‘‘ آرٹیزن اسپیک’’ کے ساتھ ہوگا۔


    6 جنوری 2019 کو منعقدہ ہونے والے پروگرام میں آؤٹ ریچ تقریب ‘‘ٹیکسٹائل شعبے کی کامیابیاں اور آگے کی راہ ’’ کا افتتاح ٹیکسٹائل کی وزیر محترمہ اسمرتی زوبن ایرانی کریں گی۔ اس پروگرام میں ٹیکسٹائل کے وزیرمملکت اجے تامتا، ٹیکسٹائل کے سیکریٹری رگھویندر سنگھ اور وزارت ٹیکسٹائل کے دیگر سینئر حکام، نیز حکومت ہند کی دیگر وزارتوں/ محکموں کے سینئر حکام شرکت کریں گے۔


    اس تقریب میں بڑی تعداد میں بنکر، دستکار اور کارپوریٹس جن کا ٹیکسٹائل شعبے کی حصولیابیوں اور کامیابی میں بے پناہ تعاون ہے، شرکت کریں گے اور ان کے تعاون کے لئے اظہار تشکر کریں گے۔ نائب صدر جمہوریہ جناب ایم وینکیا نائیڈو، 6 جنوری 2019 کو اعزازات تقسیم کریں گے اور اسی کے ساتھ اس تقریب کااختتام ہوگا۔


    اس دو روزہ تقریب میں ٹیکسٹائل شعبے کے وسائل کی موثر ترقی اور پائیدار اور نئے ہنر اور صلاحیت کو فروغ دینے کے لئے ایک لائحہ عمل بھی تیار کیاجائے۔


    گزشتہ چار برسوں کے دوران، اس شعبے میں اہم تبدیلیاں رونما ہوئی ہیں۔ صنعت سے متعلق خصوصی پالیسیوں، تکنیکی معیار کو اوپر اٹھانے، ریسرچ اور ڈیولپمنٹ پر توجہ، انسانی وسائل پر سرمایہ کاری اور بازار کو فروغ دینے کے لئے اسٹرئٹیجک مداخلتوں کی وجہ سے عالمی نقشے پر ہندوستانی ٹیکسٹائل سب سے زیادہ پسندیدہ اور بھروسے مند برانڈ بن گی ہے۔


    U – 109

    
    
    (Release ID: 1558680) Visitor Counter : 8