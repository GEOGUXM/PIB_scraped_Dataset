      نیتی آیوگ

      سال2018 کا اختتامی جائزہ رپورٹ-نیتی آیوگ
      Posted On: 14 JAN 2019 4:17PM by PIB Delhi


    نئی دہلی،14دسمبر 2018؍


    اقدامات اور پروگرام

     1. کلیدی شعبوں میں نتائج کی بنیاد پر کارکردگی کا جائزہ اور ریاستوں کی درجہ بندی

    نتائج پر خصوصی زور دے کر نیتی آیوگ نے صحت، تعلیم، پانی اور پائیدار ترقیاتی اہداف (این ڈی جی) جیسے کلیدی سماجی شعبوں میں سالانہ بنیاد پر نتائج کو جانچنے اور پرکھنے کیلئے پیمانے کو حتمی شکل دی ہے۔


    ماحصل اور نتائج پر توجہ مرکوز کرکے اسپتالوں کی کارکردگی کی نگرانی کرنے اور جانچنے پرکھنے کے لئےضلع اسپتال اشاریہ کو تیار کیاگیا ہے۔ اس سلسلے میں یوم عالمی صحت 2016ءکے موقع پر ایک گائڈ بک جاری کی گئی۔ فی الحال صحت اور خاندانی بہبود کی وزارت کے اشتراک سے اس کے نفاذ کا مرحلہ جاری ہے اور انڈین اسٹیٹسٹکل انسٹی ٹیوٹ ڈاٹا کے تجزیے میں تعاون فراہم کررہا ہے۔


    نیتی آیوگ نے فروری 2018ء میں‘‘ صحت مند ریاستیں، ترقی کرتا ہندوستان’’ رپورٹ تیار کی۔ یہ رپورٹ ‘‘ہیلتھ انڈیکس، یعنی صحت اشاریہ کے نام سے بھی معروف ہے۔ جون 2018ء میں مشترکہ آبی بندوبست اشاریہ کو بھی جاری کیا گیا۔ اسکولی تعلیم کے معیار اشاریہ(ایس ای کیوآئی)، ایس ڈی جی انڈیا انڈیکس اور ڈیجیٹل ٹرانسفارمیشن انڈیکس(ڈی ٹی آئی)، جوکہ متعلقہ شعبوں میں ریاستوں کی پیش رفت کی جانچ کرے گا، کی تیاری کے سلسلے میں کام جاری ہے۔

     1. ہیومن کیپٹل کی منتقلی کے لئے پائیدار ایکشن(ایس اے ٹی ایچ)

    ایس اے ٹی ایچ کا مقصدتین برسوں تک پسماندہ ریاستوں کو اپنے سماجی سیکٹر کو بہتر بنانے اور تکنیکی تعاون فراہم کرکے دو کلیدی سماجی شعبوں۔ تعلیم اور صحت میں تبدیلی لانا ہے۔ اس کی شروعات چیلنج سے بھرپور ایک نادر طریقہ کار کے ذریعے ریاستوں کے انتخاب کے ساتھ کی گئی تھی۔ ہر ایک پہل کے لیے سہ ماہی سنگ میل کے ساتھ ریاستی اطلاعات کے لئے روڈ میپ کو حتمی شکل دی گئی ہے۔ 2600اسکولوں کو بہتر صلاحیتوں اور وسائل کے استعمال کے ساتھ اسکولوں کو جوڑنے اور باہم تال میل کے لئے ایک بڑے پروگرام کی شروعات کی گئی۔ اترپردیش ، آسام اور کرناٹک کا انتخاب صحت خدمات کی فراہمی اور کلیدی صحت انڈیکیٹرس کو بہتر بنانے کے لئے کیا گیا۔ تعلیم کے شعبے میں مدھیہ پردیش، اُڈیشہ اور جھارکھنڈ کا انتخاب کیا گیا۔


    ( iii ) ایک بھارت شریسٹھ بھارت


    ایک بھارت شریسٹھ بھارت(ای بی ایس بی)کا تصور ثقافتی لین دین اور تعلیم کے ذریعہ طویل مدتی بین ریاستی اشتراک وتعاون کے ذریعہ زندگی کے ہر شعبے میں مہارت کو فروغ دینے، ملک کو متحد کرنے اور مضبوط بنانے کے لئے کیا گیا۔ چھ ریاستوں ؍مرکز کے زیر انتظام علاقوں کے محکمے اور فروغ انسانی وسائل کی وزارت(ایم ایچ آر ڈی)کے ساتھ مفاہمت نامے پرد ستخط کئے گئے، محکمہ برائے اعلیٰ تعلیم، فروغ انسانی وسائل کی وزارت نے اس پہل کو جاری رکھا۔


    اس کو مزید آگے بڑھانے کے لئے ہندوستان بھر میں عام طورپر استعمال ہونے والے روایتی دس جملوں کی شناخت کی گئی ۔ ان جملوں کا ترجمہ 22 ہندوستانی زبانوں میں کیا گیا۔انہیں ایک مدون کتاب کی شکل میں ترتیب دیا گیا اور پھر وسیع پیمانے پر اس کی تشہیر کی گئی۔


    ( iv ) بنیادی ڈھانچے کی ترقی کے لئے ریاستوں کی ترقی میں تعاون سے متعلق خدمات(ڈی ایس ایس ایس)


    بنیادی ڈھانچے کے شعبوں میں مرکزی اور ریاستی شراکت داری ماڈل قائم کرنے، اس میں جان ڈالنے اور بخوبی شراکت داری قائم کرنے کے لئے ڈی ایس ایس ایس کی شروعات کی گئی، تاکہ پروجیکٹس سے متعلق خطرات کو کم کیا جاسکے اور پروجیکٹ کی تیاری کے عمل کے دوران کلیدی مسائل کو حل کیا جاسکے اور ادارہ جاتی اور تنظیمی صلاحیتوں کی تعمیر وترقی ممکن ہوسکے۔


    20ریاستوں کی جانب سے 450 سے زائد پروجیکٹس موصول ہوئے۔ ان میں سے 10 شعبوں میں 8 ریاستوں کے 10 پروجیکٹس کو از سر نو تشکیل اور نفاذ کے لئے چیلنج کے طریقہ کار کا استعمال کرتے ہوئے شارٹ لسٹ کیا گیا۔


    ( v ) صحت میں عوامی و نجی شراکت داری


    چنندہ غیر متعدی امراض مثلاً قلب سے متعلق مطالعات، گانٹھوں سے متعلق علوم اور پلمونری کی روک تھام، تشخیص اور علاج کے شعبے میں حکومت کے صحت اہداف کے حصول میں ریاستوں کو امداد فراہم کرنے کے لئے ریاستوں کے لئے ایک فریم ورک تیار کیا گیا ہے، تاکہ ریاستوں کے ذریعے اسے ضلعی سطح پر نافذ کیاجاسکے۔ اس کے لئے زمرہ دوم اور زمرہ سوم کے شہروں پر توجہ مرکوز کی گئی ہے اور نجی؍رضاکارانہ شعبے میں خدمات فراہم کرنے والے افراد کو شامل کیا گیا ہے۔


    صحت عامہ میں سرکاری و نجی شراکت داری(پی پی پی)کو فروغ دینے کے لئے رہنما خطوط کے ساتھ ساتھ اکتوبر 2018ء میں ایک ماڈل رعایتی معاہدہ کو لانچ کیا گیا۔


    ( vi ) مرکزی وزارتوں کے ساتھ ریاستوں کے زیر التوا معاملات کا حل


    مرکزی وزارتوں کے ساتھ تمام ریاستوں؍مرکز کے زیر انتطام علاقوں کے تمام زیر التوا معاملات کو تیزی سے نمٹایا گیا ہے۔ راجستھان، ہماچل پردیش، بہار، اُڈیشہ اور پڈوچیری کی جانب سے موصول تمام معاملات کو حل کردیا گیا ہے۔


    ( vii ) ریاستی انسانی ترقیاتی رپورٹ


    ریاست مہاراشٹر، آسام، تمل ناڈو، گجرات، کرناٹک، ناگالینڈ، بندیل کھنڈ خطے اور دہلی نے ریاستی انسانی ترقیاتی رپورٹ تیار کرنے میں تعاون فراہم کیا۔


    ( viii ) 115نشان زد خواہش مند اضلاع کی تبدیلی


    ‘سب کا ساتھ سب کا وکاس ’کے وژن کو حقیقت بنانے اور ہندوستان کے ترقیاتی عمل کو جامع اور شمولیت پرمبنی کو یقینی بنانے کے لئے وزیر اعظم نریندرمودی کے ذریعے 5 جنوری 2018ء کو خواہش مند ضلع پروگرام (اے ڈی پی) کی شروعات کی گئی۔ یہ پروگرام 115 منتخب اضلاع کو تیزی سے بدلنے کے لئے ایک اختراعی پہل ہے۔ یہ وہ اضلاع ہیں جن میں کلیدی شعبوں میں کم ترقی دیکھنے کو ملی ہے اور جہاں ترقی سے محروم علاقے ابھر کر آئے ہیں اور جو متوازن علاقائی ترقی کو یقینی بنانے میں چیلنج پیش کرتے ہیں۔


    اے ڈی پے کے تحت ان اضلاع میں رہائش پذیر شہریوں کی زندگی کو بہتر بنانے اور ان کی اقتصادی پیداواریت میں اضافہ کرنے کے مقصد سے کلیدی شعبوں میں 49اہم کارکردگی انڈیکیٹرس(کے پی آئی)کی شناخت کی گئی ہے۔صحت اور تغذیہ، زراعت اور آبی وسائل ، مالی شمولیت ، ہنرمندی کا فروغ اور بنیادی انفرااسٹرکچر اصلی شعبے ہیں، جہاں تیز رفتار تبدیلی کا تصور کیاگیا ہے۔


    یکم اپریل2018ء کو نیتی آیوگ نے ان اضلاع کی بنیادی درجہ بندی جاری کی جس سے اضلاع ان شعبوں میں اپنی حیثیت کا اندازہ لگا سکتے ہیں اور نہ صرف ریاست بھر میں، بلکہ پورے ملک میں بہترین ضلع بننے کے لئے کام کرسکتے ہیں۔ اس وژن کو حقیقت بنانے کے لئے مرکزی اور ریاستی حکومتوں کی کوششوں کے اجتماع کے اصول پر ضلعی ٹیموں نے اپنے ایکشن پلان کو حتمی شکل دی ہے۔ مزید برآں اے ڈی پی آبادی کے مختلف طبقات کے ساتھ ساتھ سول سروس اداروں، نجی سیکٹر کے اداروں اور خیرات سے متعلق اداروں کو ایک بے مثال پلیٹ فارم مہیا کرتا ہے کہ وہ ایک ساتھ آئیں اور ہمہ جہت جامع ترقی کے اس اہم اقدام میں تعاون کرنے کے لئے ریاستی اور مرکزی حکومت کے ساتھ مل کر کام کریں۔


    تبدیلی کے چیمپئن کے نام سےایک خواہش مند اضلاع ڈیش بورد تیار کیاگیا ہے جو کہ تمام انڈیکیٹرس میں فوری ڈاٹا اور درجہ بندی کو اکٹھا کرتا ہے۔ ضلع کلکٹرس اور مجسٹریٹس اس ڈیش بورڈ کے ذریعہ پیش رفت کا جائزہ لینے کے لیے خود کی رپورٹ والے ڈاٹا فراہم کرتے ہیں۔


    جامع ترقی کو فروغ دینا‘سب کا ساتھ ، سب کا وکاس’ کے حکومت کے ہدف کو فروغ دینا

      * ایسی ریاستوں جو کہ آئین کے چھٹے شیڈیول کے تحت شامل شعبوں کے تحت مرکزی فنڈ سے محروم ہیں، ان کے درمیان شفافیت اور برابری کے ساتھ فنڈز مختص کرنے کے لیے پنچایتی راج کی وزارت کو نئے رہنما خطوط جاری کئے گئے ہیں۔
      * پنچایتی راج اداروں (پی آر آئی)کے کلیدی رول کو تقویت فراہم کرنے کے لئے نیتی آیوگ کے سابق نائب چیئرمین کی سربراہی میں تشکیل کردہ ماہرین کی کمیٹی نے راشٹریہ گرام سوراج ابھیان(آر جی ایس اے) کی از سر نو تشکیل کی سفارش کی ہے۔ آر جی ایس اے 19-2018ء سے لے کر 22-2021ء تک ریاستوں کو درپیش چیلنجوں کو حل کرنے کے لئے ایک مرکزی امداد یافتہ اسکیم بن گئی ہے۔
      * منصوبہ بندی کو ختم کرنے اور پلان وغیر پلان اخراجات کے انضمام کے بعد نئے بجٹ میں ایس سی اور ایس ٹی کے لئے فنڈز کے لئے نئے رہنما خطوط تیار کئے گئے ہیں اور ان کے لئے ضروری اقدامات کرنے کے لئے وزارت خزانہ کو بھیج دیاگیا ہے۔
      * قبائلی تحقیقی اداروں(ٹی آر آئی)کی از سر نو تشکیل کے لئے ایک رپورٹ تیار کی گئی ہے تاکہ ان اداروں کو اعلیٰ درجے کے تحقیقی اداروں کی حیثیت سے فروغ دیاجائے۔اس کے لئے آگے کی ضروری کارروائیاں کرنے کے لئے نیتی آیوگ جائزہ لے رہا ہے۔
      * ایس سی ایس پی اور ٹی ایس پی کے لئے نگرانی فریم ورک تیار کیا گیا ہے اور ایس سی ایس پی اور ٹی ایس پی کی کی آن لائن نگرانی کرنے کے لئے نوڈل وزارتوں کو بھیج دیاگیا ہے۔
      * معذور افراد سے متعلق قومی پالیسی 2016ء میں کمیوں کی نشاندہی کی گئی ہے اور پالیسی میں ترمیم کے لئے اس کو معذور افراد کو بااختیار بنانےسے متعلق محکمہ کو بھیج دیا گیا ہے۔
      * بائیں بازو کی انتہا پسندی سے متاثرہ علاقوں میں ’’ذریعہ معاش کے وسائل: خوشبو، شہد، ڈیری اور دیگر روایتی صنعتوں کے امکانات ‘‘ پر ایک تصوراتی پیپر کو حتمی شکل دی گئی ہے اور ضروری کارروائیاں کرنے کے لئے اس کو متعلہ مرکزی وزارتوں، ریاستوں اور دیگر شراکت داروں کو بھیج دیا گیا ہے۔
      * ملک میں این جی اوز کے ایک ڈائنامک ڈاٹا بیس کی حیثیت سے، نیز کسی بھی مرکزی وزارت؍محکمہ سے گرانٹس کے لئے درخواست دینے کی اہلیت کے لیے ایک منفرد آئی ڈی حاصل کرنے کے لئے این جی اوز کے لئے نیا این جی او۔ درپن پورٹل تیار کیا گیا ہے اور اپریل 2017ء میں اس نے کام کرنا شروع کردیا۔ 43,000 این جی اوز پہلے ہی اپنا اندراج کراچکے ہیں۔

    شواہد پر مبنی پالیسی سازی کا اہل ہونا اور طویل مدتی وژن کے ساتھ پیداواری صلاحیت کو بڑھانا

     1. تین سالہ ایکشن ایجنڈہ اور آزادی کے 75برس مکمل ہونے پر نئے ہندوستان کے لئے حکمت عملی

    نیتی آیوگ نے 18-2017ء سے لے کر 20-2019ء تک کی مدت کے لئے ایک تین سالہ ایکشن ایجنڈہ تیار کیا ہے۔ اس ایکشن ایجنڈہ کے مسودے میں ہندوستان کی بدلی ہوئی حقیقت کے ساتھ ترقیاتی حکمت عملی کا بہتر رخ طے کرنے کی بات ہے۔ یہ 23-2022ء کے لئے اہداف کو پیش کرتا ہے۔ ساتھ ہی ساتھ ان اہداف کو آگے کیسے حاصل کیا جائے اس کو بیان کرتا ہے۔ اس کو جلد ہی جاری کردیا جائے گا۔

     1. مرکزی سرکاری سیکٹر کی کمپنیوں(سی پی ایس ای) میں اصلاحات

    نیتی آیوگ نے انتظامی وزارتوں کے صلاح و مشورے سے چار مرحلوں میں سرکاری سیکٹر کی کمپنیوں(پی ایس یو)سے سرمایہ نکالنے کی سفارش کی ہے۔ اب تک نیتی آیوگ کی سفارشات کی بنیاد پر اقتصادی امور سے متعلق کابینہ کمیٹی نے حکمت عملی کے ساتھ سرمایہ نکالنے کے لیے 30 سے زائد مرکزی سیکٹر کی سرکاری کمپنیوں(سی پی ایس ای) کو منطوری دی ہے۔ ان کمپنیوں سے سرمایہ نکالنے کا عمل ڈی آئی پی اے ایم کے ذریعے کیا جارہا ہے اور 14برس کے طویل عرصے کے بعد رواں مالی سال کے دوران پہلے لین دین کی امید ہے۔ 74ناقص کارکردگی کرنے والی ؍خسارہ اٹھانے والی مرکزی سرکاری سیکٹر کی کمپنیوں(سی پی ایس ای) کے بارے میں حکومت کو رپورٹ سونپی جاچکی ہے۔ نتیی آیوگ کی ان سفارشات پر عمل آوری جاری ہے اور اب تک 15سی پی ایس ای بند ہونے جارہی ہیں۔

     1. متوازن علاقائی ترقی
      * خصوصی فنڈز کو جاری کرنے کا عمل: علاقائی ترقی کو فروغ دینے کے لئے نیتی آیوگ نے اُڈیشہ، بہار اور مغربی بنگال پر مشتمل ریاستوں کے لیے بارہویں پنج سالہ منصوبے کی مدت کے دوران منظور شدہ خصوصی پلان(بی آر جی ایف-ریاستی حصہ) کے تحت بقایا فنڈز جاری کرنے کی سفارش کی۔ اسی طرح نیتی آیوگ نے آسام، میگھالیہ، میزورم اور تریپورہ ریاستوں کے لئے آئین کے چھٹے شیڈیول کے تحت شامل کردہ علاقوں کے لئے یکبارگی خصوصی امداد جاری کرنے کی سفارش کی ہے۔
      * شمال مشرق کے لئے ترقیاتی امداد: شمال مشرقی اور ہمالیائی ریاستوں کے لئے ایک نئی صنعتی پالیسی کے لئے ایک روڈ میپ تیا رکرنے اور اس کی جانچ پڑتال کرنے کے لئے نیتی آیوگ کے سی ای او کی صدارت میں ایک کمیٹی تشکیل دی گئی تھی۔ اس کمیٹی نے شمال مشرقی ریاستوں اور دیگر شراکت داروں کے ساتھ صلاح و مشورہ کرنے کے بعد اپنی سفارشات کو حتمی شکل دی۔ ان سفارشات کی بنیاد پر محکمہ برائے صنعتی پالیسی فروغ(ڈی آئی پی پی) نے مارچ 2020ء تک کے لئے 3000کروڑ روپے کے اخراجات سے شمال مشرقی صنعتی ترقیاتی اسکیم(این ای آئی ڈی ایس) تیار کی، جس کو کابینہ نے مارچ 2018 میں منطوری دی۔
      * شمال مشرق کے لئے نیتی فورم: شمال مشرق کی تمام ریاستوں اور متعلقہ مرکزی وزارتوں؍محکموں کی نمائندگی کے ساتھ نیتی آیوگ کے ذریعے قائم کردہ اپنی نوعیت کا اب تک کا یہ پہلا فورم ہے۔ تیز رفتار، جامع اور پائیدار اقتصادی ترقی کی راہ میں متعدد رکاوٹوں کی شناخت کرنے اور نشان زد رکاوٹوں کو دو رکرنے کے لئے مناسب اقدامات کرنے کی سفارش کرنے کے لئے اس فورم کا قیام عمل میں آیا۔ اس فورم میں اراکین کی حیثیت سے ممتازماہرین اور نامور ادارے(آئی آئی ٹی، آئی ایم ایم، این ای آر اائی ایس ٹی، آئی ایس، آر ایف آر ائی وغیرہ ) ہیں۔
      * جزائر کی ہمہ جہت ترقی: پائیدار ترقی کے انوکھے ماڈل کی حیثیت سے نشان زد جزائر کی ہمہ جہت ترقی کے عمل کو رفتار فراہم کرنے کا اختیار نیتی آیوگ کو دیاگیا ہے۔ اس کے مطابق کلیدی شراکت داروں کے ساتھ صلاح ومشورہ سے نیتی آیوگ نے پہلے مرحلے میں 10جزائر کو شارٹ لسٹ کیا ہے۔ تمام جزائر کے لئے حتمی امکانی؍مقامی ترقیاتی رپورٹ تیار کرلی گئی ہے۔ ان جزائر کی صلاحیتوں کا تعین کرلیا ہے اور پائیدار ترقی کو یقینی بنانے کے لئے ماحولیاتی خاکہ بندی کرلی گئی ہے۔ لکشدیپ اور جزائر انڈمان و نیکوبار کو خود پائیدار ماحولیاتی سیاحتی پروجیکٹوں کے مراکز کی حیثیت سے اجاگر کرنے کے لئے اگست 2018 میں ایک عالمی سرمایہ کار کانفرنس کا انعقاد کیاگیا۔ یہ کانفرنس مقامی روزگار میں اضافہ کرنے کے علاوہ بحری معیشت کو فروغ دینے کا کام کرتی ہے۔
      * جزائر کی ترقیات سے متعلق ایجنسی(آئی ڈی اے): ہندوستان کے وزیر داخلہ کی صدارت میں اور نیتی آیوگ کے سی ای او کے کنوینر شپ میں جون 2017ء آئی ڈی اے کا قیام عمل میں آیاتھا۔ یہ ایجنسی نشان زد جزائر کی ہمہ جہت ترقی سے متعلق پیش رفت کا جائزہ لیتی ہے۔ اب تک آئی ڈی اے کی تین میٹنگیں ہوچکی ہیں۔ آئی ڈی اے کی پچھلی میٹنگ 24اپریل 2018ء کو منعقد کی گئی تھی۔
      * یو این ڈی پی پروجیکٹس- جی آئی ایس پر مبنی منصوبہ بندی: نیتی آیوگ نے سرکاری خدمات کی ڈیلیوری کی منصوبہ بندی، بندوبست اور نگرانی میں جغرافیائی اطلاعاتی(جی آئی ایس) کے استعمال کے امکان کی شناخت کی ہے۔ اختراعی جی آئی ایس ماڈل کی بنیاد پر بی آئی ایس اے جی، گجرات میں ‘‘ولیج پروفائل اور تعلقہ منصوبہ بندی ایٹلس’’تیا رکیا گیا ہے۔ بی آئی ایس اے جی ہر ایک ریاست؍مرکز کے زیر انتطام علاقے کی اصلی ضروریات کی بنیاد پر الگ الگ کسٹمائزڈ سافٹ ویئر تیار کررہا ہے۔ نیتی آیوگ نے بی آئی ایس اے جی کے ذریعے تیار کردہ کسٹمائزڈ ریاستی سافٹ ویئر کے لئے نومبر 2017ء میں بی آئی ایس اے جی میں ریاستی حکام کے لئے تعلیمی ترقیاتی صلاحیت پروگرام کا انعقاد کیا۔
     1. صحت اور تغذیہ کے سیکٹر میں اصلاحات:نیتی آیوگ صحت کے شعبے میں اہم اصلاحات کا آغاز کررہا ہے
      * ہومیوپیتھی سے متعلق قومی کمیشن(این سی ایچ) بل 2017ء اور ہندوستانی ادویہ نظام سے متعلق قومی کمیشن بل 2017ء کو تفصیلی غوروخوض کے لئے حتمی شکل دی گئی ہے۔
      * تغذیہ سے متعلق قومی حکمت عملی کی تیاری: نیتی آیوگ نے تفصیلی صلاح و مشورہ کے عمل کے ذریعے تغذیہ سے متعلق قومی حکمت عملی تیار کی ہے۔ یہ حکمت عملی ہندوستان کے ترقیاتی ایجنڈے میں تغذیہ کو مرکزی اسٹیج پر لانے کے لئے پالیسی سازوں کے لئے روڈ میپ اور تال میل قائم کرکے اور ناقص تغذیہ کی روک تھام کے لئے ترجیحی اضلاع کی شناخت اور ملک کی تغذیاتی ضرورتوں اور اہداف کو پورا کرنے پر مرکو زہے۔
      * پوشن ابھیان کی شروعات: پوشن ابھیان کی شروعات اگلے تین برسوں میں ہندوستان میں تغذیہ کے نتائج کو بہتر بنانے کے مقصد سے کی گئی ہے۔ اس پروگرام کو آگے بڑھانے کے لئے ذمہ دار قومی کونسل کا قیام نیتی آیوگ کے اندر کیاگیا ہے، جس کی صدارت نیتی آیوگ کے نائب چیئرمین کررہے ہیں۔ ستمبر2018ءکو پوشن ماہ قرا ر دیاگیا تھا۔ یہ ایک بڑی عوامی تحریک اور آؤٹ ریچ مہم تھی، جس کو ملک بھر میں تغذیہ کو ایک حقیقی جن آندولن بنانے کے لئے شروع کی گئی۔
      * ادویہ سازی کے سیکٹر میں اصلاحات لانے کا عمل: نیتی آیوگ نے سستی دواؤں اور طبی آلات دستیاب کرانے کے لیے پالیسی اِن پُٹ فراہم کیا۔
      * دوا سازی کی تعلیم و تحقیق کے لئے قومی ادارہ:این آئی پی ای آر کے جائزے کا انعقاد کیاگیا اور دوا سازی سے متعلق تعلیم کے لئے آگے کی راہ بنائی گئی۔
      * میڈیکل کونسل آف انڈیا(ایم سی آئی)کی جگہ نیتی آیوگ کے رکن ڈاکٹر وی کے پال کی صدارت میں ایک بورڈ آف گورنرس قائم کرنے کے لئے ستمبر 2018ء میں ایک آرڈیننس لایاگیا۔
     1. ہندوستان میں توانائی کے سیکٹر کا فروغ:
      * ہندوستانی توانائی سیکورٹی منظر نامہ (آئی ای ایس ایس)‘‘2047’’ کی از سر نو تشکیل 2015 میں کی گئی اور اس کا استعمال (آئی این ڈی سی) اہداف کا تعین کرنے کے لئے کیاگیا تھا۔ نیتی آیوگ نے آندھرا پردیش، گجرات ، آسام کو ریاستی توانائی کیلکولیٹر کی ترقی کے لئے بھی تعاون دیاتھا۔ 16نومبر2017ء کو آندھرا پردیش ریاستی توانائی کیلکولیٹر2050 کی شروعات کی گئی تھی، جبکہ دیگر دو ریاستیں اپنے متعلقہ پہلے مسودہ کے ساتھ تیا رہیں۔ دوسرے مرحلے میں مزید تین ریاستوں کرناٹک، تمل ناڈو اور مہاراشٹر کو شامل کیاگیا ہے۔
      * شراکت دار کے ذریعے روڈ میپ کی تیاری مشق کے تحت نیتی آیوگ نے ہندوستان کے قابل تجدید بجلی روڈ میپ‘‘2030’’کو تیار کیا اور اس کا آغاز بھی کیا۔ اس رپورٹ میں توانائی کے سیکٹر میں مواقع اور رکاوٹوں کا مکمل خلاصہ درج ہے۔
      * نیتی آیوگ نے آٹھ ریاستوں کو جوڑنے کے لئے ریاستی ایکشن پلان(ایس اے پی) تیار کرنے کے لئے ڈیلوائٹ اور پی ڈبلیو سی کو شامل کیاتھا۔ ان ریاستی ایکشن پلانوں(ایس اے پی) کو اب حتمی شکل دی جاچکی ہے۔
      * نیتی آیوگ نے ریاستی توانائی اشاریے کو تیار کیا ہے، تاکہ توانائی تک رسائی کو یقینی بنانے نیز سستی توانائی کے ساتھ ساتھ اسے پائیدار اور ماحولیات کے موافق بنانے کے لئے ریاستوں کی کوششوں اور صورتحال کا اندازہ لگایا جاسکے۔ اس اشاریے کو متعلقہ مرکزی وزارتوں اور ریاستوں کو ان کے فیڈ بیک اور اس کی ترقی کی شروعات کرنے کے لئے بھیج دیاگیا ہے۔
      * نیتی آیوگ، خلائی تحقیق سے متعلق ہندوستانی ادارہ (اسرو) کے اشتراک سے ہندوستان کا ڈائنامک جی آئی ایس انرجی میپ تیار کررہا ہے۔ یہ مجموعی توانائی نقشہ تمام شراکت داروں کو توانائی سے متعلق ضروری معلومات فراہم کرے گا، جس سے انہیں بہتر فیصلہ سازی میں مدد ملے گی۔

    مختلف شعبوں میں اہم اقدامات

      * روزگار برآمدات سے متعلق ٹاسک فورس: ستمبر2017ء میں نیتی آیوگ نے روزگار اور برآمدات سے متعلق ایک اعلیٰ سطحی ٹاسک فورس نیتی آیوگ کے نائب چیئرمین کی صدارت میں قائم کیاتھا۔ یہ ٹاسک فورس حکومت ہند کے سینئر سیکریٹری سطح کے افسران اور خارجی ماہرین پر مشتمل تھی۔ اس ٹاسک فورس نے مختلف شعبوں کے لحاظ سے روزگار اور برآمدات کو فروغ دینے کے لئے تجارت کی مرکزی وزارت کو متعدد سفارشات پیش کئے۔
      * دیہی علاقوں میں پینے کا پانی: آرسینک اور فلورائیڈ سے متاثرہ 19 ریاستوں میں آبی ذخائر کی ترقی کے لیے ایک ہزار کروڑ روپے جاری کئے ، تاکہ صاف ستھرے پینے کے پانی کی فراہمی ہوسکے۔ اب تک 14ریاستوں میں آرسینک؍فلورائیڈ سے متاثرہ 3100 سے زائد آبادیوں کو شامل کیاگیا ہے۔ ان آبادیوں میں صاف ستھرے پینے کا پانی فراہم کیاجارہا ہے۔
      * سوچھ بھارت مشن(ایس بی ایم): 2اکتوبر 2014ء کو اس مشن کی شروعات کی گئی تھی تب سے لے کر تقریباً 3.64 لاکھ گاؤں، 385 اضلاع اور 13ریاستوں اور 4مرکز کے زیر انتظام علاقوں نے خود کو کھلے میں رفع حاجت سے پاک(او ڈی ایف)کرنے کا اعلان کیا ہے۔ بیت الخلاء رکھنے والے دیہی گھرانے کا کوریج 39فیصد سے بڑھ کر 84فیصد ہوگیا ہے۔ انفرادی سطح پر بیت الخلاء رکھنے والے دیہی گھرانوں کی تعداد گزشتہ 4 برسوں کے دوران دوگنی ہوگئی ہے۔ حال ہی میں کئے گئے بعض سروے سے پتہ چلا ہے کہ اب 90 فیصد سے زائد دیہی گھرانوں کے پاس بیت الخلاء تک رسائی ہے اور وہ ان بیت الخلاؤں کا بخوبی استعمال کررہے ہیں۔ ملک کے شہری علاقوں میں 84049وارڈوں میں سے 62436 وارڈوں میں ٹھوس فضلات کی وصولی 100فیصد گھر گھر جاکر ہورہی ہے۔ 2618 شہروں نے اپنے آپ کو کھلے میں رفع حاجت سے پاک قرار دیا ہے۔ ان میں سے 2089شہروں کو مکانات اور شہری امور کی وزارت نے تیسری پارٹی کی توثیق کے ذریعے سرٹیفکیٹ فراہم کیا ہے۔
      * اصلاحات کے لئے مختصر مدتی اقدامات: اعلیٰ تعلیم کے شعبے میں اصلاحات کے لئے مختصر مدتی اقدامات کرنے کے لئے سفارشات کئے گئے ہیں۔ ان میں خود مختاری فراہم کرنے کی تجاویز‘‘ایکریڈٹیشن’’ فریم ورک میں اصلاحات اور اہداف پر مبنی کئی سفارشات شامل ہیں، تاکہ تعلیم کے معیار میں بہتری اور یوجی سی اور اے آئی سی ٹی ای کے فرسودہ ریگولیٹری پہلوؤں کو دور کیا جاسکے۔ وزارت ان سفارشات کو نافذ کرنے کے آخری مراحل میں ہے۔
      * بندرگاہی ماحولیاتی نظام میں صورتحال کی فراہمی: نیتی آیوگ نے متعدد بین شعبہ جاتی میٹنگوں کے ذریعے بندرگاہی ماحولیاتی نظام کی صلاحیت میں اضافہ کرنے کی تحریک چلائی ہے۔ جائزہ میٹنگوں کے دوران کسٹمز عمل آوری میں ہونے والی تاخیر میں قابل ذکر حصولیابیوں کے علاوہ جواہر لال نہرو پورٹ ٹرسٹ میں ریلوے ریکوں کی ڈھلائی اور کاغذی کارروائیوں میں ہونے والی تاخیر میں کمی ہونے کی اطلاع ملی ہے۔
      * مرکزی حکومت کے تحت کام کرنے والے 679خود مختار اداروں کے کام کاج کا جائزہ لیا گیا اور اس سلسلے میں مرحلہ اول کے لئے مسودہ رپورٹ حکومت کو سونپ دی گئی ہے، جبکہ مرحلہ دوم کے مسودہ کا کام جارہی ہے۔ ہندوستان کے سونابازار کو بدلنے سے متعلق سفارشات کو حتمی شکل دے دی گئی ہے ار ان سفارشات کو وزارت خزانہ کو سونپ دیاگیا ہے۔
      * سماجی سیکٹر کے لئے تربیتی و عملی گائیڈ: سماجی سیکٹر پروگرام کی سہولتوں کے لئے تربیتی و عملی گائیڈ کے لئے ‘مینوئل آن جینڈر انکلوزیو پلاننگ’ یعنی صنف نازک سے متعلق جامع منصوبہ بندی سے متعلق مینول اور ‘مینوئل فار سوشل آڈٹ’یعنی سماجی آڈٹ کے لئے مینوئل کو شائع کردیاگیا ہے۔
      * حکمت عملی پر مبنی رپورٹس: بے مثال کرہ ارض کے کلیدی اور اسٹریٹیجک وسائل پر خود انحصاری اور فلائی ایش اینڈ سلیگ کی نگرانی اور مؤثر استعمال کے لئے حکمت عملی پر مبنی رپورٹس تیار کئے گئے ہیں۔ معدنیاتی سیکٹر کی ترقی میں نئی روح پھونکنے کے لئے معدنیات سے متعلق قومی پالیسی کے جائزے کے لئے روڈ میپ‘2018’ اور مرکزی حکومت کے تحت امداد یافتہ اہم پروجیکٹ کے لئے مقامات کے لئے انتخاب چیلنج سے بھرپور گائیڈ لائن کو تیار کیاگیا ہے۔ زمرہ دوم اور سوم کے شہروں کے لئے اسٹریٹیجک موبلٹی فرویم ورک نیتی آیوگ کے ذریعے تیار کیا جارہا ہے، تاکہ ان شہروں میں عوامی ٹرانسپورٹ اور غیر موٹر والی گاڑیوں کی آمدورفت کو بہتر بنایا جاسکے۔
      * نیتی آیوگ کے ذریعے ہنرمندی کے فروغ سے متعلق 10وزرائے اعلیٰ کا ایک گروپ بنایاگیا تھا، جس نے رسائی، حصہ داری، معیار اور مالیات کے بہتر وسائل کو مزید بہتر بنانے کے لئے سفارشات پیش کئے۔ ہنرمندی کے فروغ کی وزارت اس کمیٹی کے کلیدی سفارشات کو آگے لے جانے کا کام کررہی ہے۔
      * شمالی مشرقی خطے میں آبی وسائل کے بندوبست کے لئے نیتی آیوگ کے نائب چیئرمین کی صدارت میں ایک اعلیٰ سطحی کمیٹی قائم کی گئی۔ علاوہ ازیں دریاؤں کے احیاء کے لئے، پالیسی کا جائزہ لینے کے لئے نیتی آیوگ کے سی ای او کی صدارت میں ماہرین کی ایک کمیٹی تشکیل دی گئی۔
      * تمام متعلقہ وزارتوں کے ساتھ مل کر نیتی آیوگ کے ذریعے 36ٹریبونل کو 18ٹریبونل میں ضم کرنے کا کام کیاجارہاہے اور نیتی آیوگ کے ذریعے ہی اس کو نافذ کیاجارہا ہے۔

    حکومتی اسکیموں کی افادیت اور نفاذ کو بہتر بنانے کے لئے پروجیکٹ نگرانی کو ادارہ جاتی بنانے کا عمل

     1. آؤٹ پُٹ نتائج نگرانی فریم ورک19-2018

    نتائج پر مبنی نگرانی پر مزید توجہ مرکوز کرتے ہوئے ڈی ایم ای او نے تمام سی ایس اور سی ایس ایس اداروں کے لئے اچھی طرح واضح آؤٹ پُٹ اور نتائج کے ساتھ قابل اندازہ انڈیکیٹرس تیار کرنے کی ایک مہم شروع کی ہے۔


    تمام نشان زد متعلقہ اداروں کے ذریعے سرگرمی کی شروعات ہوئی۔ تقریباً 600 سی ایس؍سی ایس ایس اداروں تک یہ کام ہوا ہے۔ اس میں مالی سال 18-2017ء کے لئے تقریباً 8.14 لاکھ کروڑ کے بجٹ کا احاطہ کیا گیا۔ ان ‘آؤٹ پُٹ’نتائج اور انڈیکیٹرس کی تیاری کا کام ایک معیاری طریقہ کار کے استعمال کے ذریعے ہوا ، جو کہ کارکردگی کی نگرانی کے لئے بین الاقوامی سطح پر اپنائے جانے والے بہترین طریقہ کار پرمبنی تھا۔


    ثمر آور ما حصل نتائج نگرانی فریم ورک 2018-19 کی نگرانی تبادلہ خیال کے ڈیش بورڈ پر مبنی ایک نئے تیار کردہ ویب کے ذریعہ کی جارہی ہے۔ وزارتوں؍ محکموں کو اس ڈیش بورڈ تک رسائی فراہم کی گئی ہے تاکہ وہ اپنی حصولیابی ڈیٹا کو اس پر اپلوڈ کرسکیں۔ اس ڈیش بورڈ پر وزارتوں کے ایم آئی ایس سے خودکار طریقہ سے کارکردگی ڈاٹا اور پی ایف ایم ایس سے اخراجات تفصیلات کے علاوہ ریاستی اورضلعی سطح پر ڈاٹا سمیت مکمل معلومات فراہم کرانے کے لئے کام جاری ہے۔اس ڈیش بورڈ کی اسکرین شاٹ نیچے دی جارہی ہے۔


     1. وزیراعظم کے دفتر( پی ایم او) کے ذریعہ شعبہ جاتی جائزہ۔


    چونکہ حکومت نہ صرف ماحصل بلکہ کسی بھی اسکیم یا شعبے کے نتائج کو حقیقت بنانے کی سمت میں کام کررہی ہے لہذا 15 شعبوں کے نتائج کی نگرانی کی جارہی ہے۔ گزشتہ دوبرسوں کے دوران متعدد برسوں کے جائزہ کا عمل جاری تھا۔ جائزہ کا یہ عمل فزیکل پیش رفت سے ماحصل پیش رفت کے جائزے تک پہنچ گیا ہے۔ اس عمل میں آسانی فراہم کرنے کے لئے 2016 میں تبادلہ خیال کے لئے ایک ڈیش بورڈ تیار کیاگیا۔ 2017 کے پی ایم او کے جائزے کے لئے جن شعبوں کو شامل کیا گیا ان میں سڑک، ریلویز، ہوائی اڈہ، بندرگاہ، ،ڈیجیٹل انڈیا، کوئلہ، پی این جی ، بجلی ،شمال مشرقی خطہ ،شہری مکانات اور پردھان منتری گرامین سڑک یوجنا( پی ایم جی ایس بورڈ) شامل ہیں۔ اس ڈیش بورڈ کی اسکرین شارٹ درج ذیل ہے۔


     1. پیداوری بجٹ


    مرکزی پیداواری بجٹ 2017-18 کی پیش رفت سے متعلق تازہ ترین جانکاری کے لئے ایک ڈیش بورڈ تیار کیاگیا ہے۔ وزارتوں/ محکموں کو اپنے ڈاٹا کو اپلوڈ کرنے کے لئے اس ڈیش بورڈ تک رسائی فراہم کی گئی ہے۔

     1. پروگراموں کی نگرانی اور جائزہ

    ڈی ایم ای او نے خصوصی درخواست پر مخصوص اسکیموں کی نگرانی اور جائزے کا کام کیا ہے۔ آڈٹ سے نتائج پر مبنی حکمرانی تک بنیادی تبدیلی کے سبب متوقع نتائج کی شناخت اور صحیح طور سے اس کی پیش رفت کے جائزے اورحصولیابیوں کے دوران کی رکاوٹوں کے تجزیے کے لئے کوششوں پر توجہ مرکوز کی گئی ہے۔اس سلسل میں ڈی ایم ای او کے ذریعہ ویب پر مبنی مذاکراتی ڈیش بورڈ تیار کیا گیا ہے تاکہ پردھان منتری آواس یوجنا (دیہی اور شہری) کے تحت منظور شدہ اور تعمیر کئے جارہے گھروں کی پیش رفت کی نگرانی کی جاسکے۔ اس ڈیش بورڈ کی اسکرین شاٹ نیچے دی گئی ہے:


    مزید برآں جن منتخب پروگراموں کو فی الحال نافذ کیاجارہا ہے ان کے جائزے کا عمل بھی لیاگیا ہے۔ اس میں مطالعات کا فوری تجزیہ بھی کیاجارہا ہے، تا کہ اسکیموں کے نفاذ میں کمیوں کی شناخت کی جاسکے۔


    ای-نیم قومی زرعی بازار( ای- نیم) کے لئے ایک فوری تجزیاتی مطالعہ کیا گیا اورپھر اس کو وزیراعظم کے دفتر کو سونپ دیا گیا۔ جن تجزیاتی مطالعات اور فوری تجزیاتی مطالعات کو حتمی شکل دی جارہی ہے ان میں وزیراعظم روزگار پیداوار پروگرام، درج فہرست ذاتوں سے متعلق قومی مالیاتی ترقیاتی کارپوریشن ، تعلیم کا حق( آر ٹی ای)، سروسکشا ابھیان، پردھان منتری آواس یوجنا( شہری) ایم جی نریگا، پردھان منتری کوشل وکاس یوجنا، سووچھ بھارت(گرامین)، پردھان منتری کرشی سنیچائی یوجنا( مربوط واٹرشیڈ مینجمنٹ) ، پردھان منتری فصل بیمہ یوجنا، بھارت نیٹ اور پردھان منتری گرامین سڑک یوجنا شامل ہیں۔

     1. پائیدار ترقیاتی اہداف( ایس ڈی جی) کانفاذ اور پیش رفت کی نگرانی:
     1. اعداد وشمار سے متعلق اقوام متحدہ کمیشن کے ذریعہ توثیق شدہ عالمی ایس ڈی جی انڈیکٹرس کی روشنی میں اعداد وشمار پروگراموں کے نفاذ کی وزارت نے قومی ایس ڈی جی انڈیکٹرس کی ایک فہرست تیار کی ہے۔ نیتی آیوگ کو ملک میں ایس ڈی جی کے نفاذ کی نگرانی کاکام سونپا گیا ہے۔ مرکزی وزارتوں، ریاستی حکومتوں اور تھنک ٹینک کی شرکت کے ساتھ نیتی آیوگ کے ذریعہ ایس ڈی جی سے متعلق ایک ٹاسک فورس قائم کی گئی ہے تاکہ ایس ڈی جی کے نفاذ کی پیش رفت کاجائزہ لیاجاسکے۔
     2. ایس ڈی جی کی بہتر مفاہمت اور تیزی کے ساتھ نفاذ میں آسانی فراہم کرنے کے لئے نیتی آیوگ نے ایس ڈی جی اور دیگر متعلقہ اہداف سے متعلق مرکزی وزارتوں کے علاوہ مرکزی امداد یافتہ؍ مرکزی سیکٹر کی اسکیموں اور دیگر سرکاری اقدامات کا خاکہ تیار کیا ہے۔ متعدد ریاستوں اور مرکز کے زیرانتظام علاقوں نے بھی اسی طرح سے اپنے محکموں، اسکیموں اور اقدامات کا خاکہ تیار کیا ہے۔
     3. نیتی آیوگ نے مرکزی وزارتوں، ریاستوں؍مرکز کے زیر انتظام علاقوں، سی ایس او ، تعلیمی برادری، بین الاقوامی اداروں اور دیگر شراکت داروں کے ساتھ مل کر ایس ڈی جی سے متعلق 21 قومی ؍علاقائی مشاورتوں کاانعقاد کیا ہے تاکہ بیداری اور اشتراک و تعاون کو بہتر بنایاجاسکے۔ نیتی آیوگ کے نائب چیئرمین نے 19 جولائی 2017 کو نیویارک میں اقوام متحدہ اعلی سطحی سیاسی فورم میں ایس ڈی جی کے نفاذ سے متعلق ہندوستان کی رضا کارانہ قومی جائزہ رپورٹ پیش کی تھی۔
     4. نیتی آیوگ ایک جامع ایس ڈی جی انڈیا انڈیکس تیار کررہا ہے جو کہ ایس ڈی جی سے متعلق ریاستوں ؍مرکز کے زیر انتظام علاقوں کی کارکردگی کاجائزہ لینے کے لئے انڈیکس پر مشتمل ہے، ایس ڈی جی سے متعلق ایک ڈائنامک قومی، ڈیش بورڈ بھی تیار کیاجارہا ہے تاکہ ملک میں ایس ڈی جی سے متعلق پیش رفت کی مسلسل نگرانی کی جاسکے۔
     5. نیتی آیوگ کے سی ای او ، امیتابھ کانت اور اقوام متحدہ کے جنرل سکریٹری انتونیو گوسریش نے اکتوبر 2018 میں ہندوستان کے لئے پائیدار ترقیاتی فریم ورک 22 دسمبر 2018 پر دستخط کئے۔

    (vi) حکومت ہند کا پروجیکٹ توثیقی شعبہ:


    یکم جنوری 2015 سے نیتی آیوگ نے 45.14389 کروڑ روپئے کی کل لاگت کے پانچ 584 سرکاری امداد یافتہ پروجیکٹوں کی توثیق کی۔ علاوہ ازیں 216703 کروڑوں روپئے کی لاگت کے 277 عوامی ونجی شراکت داری( پی پی پی) پروجیکٹوں بشمول 229 مرکزی سیکٹر کے پروجیکٹ اور 28 ریاستی سیکٹر کی توثیق کی گئی۔


    (vii) مرکز کے زیرانتظام کی کارکردگی کاپتہ لگانے کے لئے ڈیش بورڈ کی ترقی


    نیتی آیوگ نے ہندوستان کے مرکز کے زیر انتظام علاقوں کی پیش رفت کاپتہ لگانے کے لئے ایک ڈیش بورڈ تیار کیا ہے، تاکہ اس کی بنیاد پر حکومت کی متعدد ترقیاتی اسکیموں؍ پروجیکٹوں؍اقدامات؍کی پیش رفت کی نگرانی اور پتہ لگایا جاسکے۔ مرکز کے زیر انتظام علاقے اس ڈیش بورڈ پر اپنے ڈاٹا کو اپلوڈ کرتے ہیں اور وزارتیں اس کی توثیق کرتی ہیں اور نیتی آیوگ؍ امور داخلہ کی وزارت سے ماہانہ اور سہ ماہی بنیاد پر اس کی نگرانی کرتی ہے ۔ فی الحال یہ ڈیش بورڈ 42 ترقیاتی اسکیموں؍پروجیکٹوں؍اقدامات کی نگرانی کررہا ہے۔ اس نگرانی کے عمل نے مرکز کے زیر انتظام علاقوں میں خاص طور سے خدمات کی ڈیلیوری کو بہتر بنانے میں مدد فراہم کی ہے، اس ڈیش بورڈ کا یو آر ایل، http://progresstracker.in ہے۔


    قومی اور بین الاقوامی اداروں کے ساتھ شراکت داری اور پالیسی سازی میں شراکت داروں کے ساتھ مشاورت کو فروغ دینا


    نیتی آیوگ نے مختلف شعبوں میں قومی اور بین الاقوامی تھنک ٹینک کے ساتھ اشتراک قائم کرنے کے لئے ایک پلیٹ فارم فراہم کیا ہے۔ کانفرنسوں، ورک شاپوں اور مشترکہ تحقیقی پروجیکٹوں کے ذریعہ نیتی آیوگ نے حکومت کی پالیسی سازی کے عمل میں ماہرین کی آراءو تجاویز کو ممکن بنادیا ہے۔

      * ‘سماویش’ - ایک مرکز اور تبادلہ خیال کے ماڈل کا استعمال کرتے ہوئے معلوماتی اور تحقیقی اداروں ، نیٹ ورکنگ اور شراکت داری کے مقصد سے ایک بڑی پہل کی شروعات کی گئی، 34 ایسے اداروں نے نیتی آیوگ کے ساتھ ایک مفاہمت نامہ پر دستخط کئے ہیں تاکہ معلومات کی لین دین کی جاسکے اور عمل آوری کے ساتھ پالیسی کو جوڑا جاسکے۔
      * تبدیلی کے چمپئن- نوجوان سی ای او اور نوجوان کاروباریوں کے دو و رک شاپوں کا انعقاد کیا گیا تاکہ پالیسی سازی کو شراکت داروں کی مشاورت سے جوابدہ بنایاجاسکے، یہ ایسا نادر عمل تھا جس کا انعقاد پہلی مرتبہ کیا گیا اور جس میں وزیراعظم نے اپنے سینئر کا بینی وزراء کے ساتھ براہ راست نوجوان کا روباریوں کے ساتھ تبادلہ خیال کیا، وزیراعظم کے اس تبادلہ خیال کا مرکز متعدد موضوعات کے ارد گرد رہا۔ ان متعدد موضوعات میں 2022 تک نیا ہندوستان، آخری سرے تک پہنچنے کے لئے ڈیجیٹل انڈیا، تعلیم اور ہنروں کا فروغ، پائیدار آئندہ کل کوتوانائی فراہم کرنا، صحت اور تغذیہ، سافٹ پاور شاندار ہندوستان ، میک ان انڈیا، کسانوں کی آمدنی کو دوگنی کرنا، عالمی معیار کے بنیادی ڈھانچہ، مستقبل کے شہر اور مالیاتی شعبے شامل ہیں۔
      * عدلیہ کے نظام سے متعلق اہم مسائل پر اتفاق رائے قائم کرنے کے لئے کانفرنسوں کا انعقاد- ثالثی سے متعلق ایک عالمی کانفرنس کا انعقاد کیا گیا تاکہ ملک میں تنازعات کے حل سے متعلق میکنزم پر تبادلہ خیال کیاجاسکے۔ دنیا میں سب سے زیادہ نامور ثالثی ایوارڈ عالمی ثالثی جائزہ( جی اے آر) ایوارڈ کا فاتح ، ہندوستان کو قرار دیا گیا، ہندوستان کو اس ایوارڈ کا فاتح، عدلیہ جس نے زبردست پیش رفت کی ہے، کے زمرے میں قرار دیا گیا۔ علاوہ ازیں ، قانون کے قومی دن 2017 کے موقع پر ہندوستان کے لاء کمیشن کے اشتراک سے ایک دیگر کانفرنس کاانعقاد، ہندوستان کی ترقی کے تئیں ریاست کے تین شعبوں کے رول کو متوازن کرنے کے موضوع پر کیا گیا۔ اکتوبر 2018 ء میں بین الاقوامی ثالثی کے دوران بہترین طریقہ کار کے موضوع پر ایک تربیتی اور ذہن کے دریچہ کھولنے والے ورک شاپ کا انعقاد کیا گیا، حکومت سنگا پور کے اشتراک سے نیتی آیوگ نے ریاستی، شہری لیڈروں کے لئے صلاحیت سازی ورک شاپ کاانعقاد کیا ۔ جس میں 7 ریاستوں کے تقریباً 200 افسران نےدہلی اور سنگاپور میں منعقدہ مختلف ورک شاپوں میں شرکت کی۔ ورک شاپ کے دوسرے مرحلہ کا انعقاد نومبر 2018 میں کیا۔ اس ورک شاپ کی مرکزی توجہ شہری منصوبہ بندی میں آبی بندوبست پر تھی۔

    معلوماتی اور اختراعی مرکز

      * نیتی آیوگ کے دائرہ اختیار میں سے ایک نہایت جدید ترین وسائل مرکز کا بندوبست ہے۔ خواہ یہ بہترین حکمرانی سے متعلق تحقیقات کاخزانہ ہو، یا مساوات پر مبنی اور پائیدار ترقی میں بہترین طریقہ کار ہو، اس کا مقصد شراکت داروں کو معلومات بہم پہنچانے میں تعاون فراہم کرناتھا، معلومات کے طریقہ کار کو تیار کرنے کے لئے متعدد اقدامات کئے گئے۔ مختلف معاملات پر تفصیلی جامع خلاصہ تیار کیا گیا ، جو کہ تمام شعبوں میں ریاستوں کے بہترین طریقہ کار کو اجاگر کرتا ہے۔ یہ جامع خلاصہ آگے کی ریاستیں ہماری ریاستوں کے بہترین طریقہ کار کے نام سے ہے
      * روزگار کے لئے ہنروں کا فروغ، بہترین طریقہ کار سے متعلق جامع خلاصہ، ریاستی حکومتوں اور نجی سیکٹر اور سوسائٹی کے ذریعہ مساوات کے چیلنجوں، رسائی، معیار ، اقادیت اور مالیات کے چیلنجوں کو حل کرنے کے لئے بہترین طریقہ کار کو اجاگر کرنے والا یہ جامع خلاصہ نیتی آیوگ کے ذریعہ شائع کیا گیا۔
      * سماجی تحفظ، بنیادی ڈھانچہ ، بچوں کے تحفظ اور مقامی حکمرانی کے شعبہ میں اختراعی کام کو اکٹھا کرنے کے لئے بہترین طریقہ کار وسائل کتابچہ( 2015 کی اشاعت کی گئی)
      * مختلف شعبوں اور ریاستوں میں بہترین طریقہ کار کے تبادلہ کے لئے ایک حقیقی معلوماتی پورٹل کو جلد ہی جاری کیاجائےگا۔ یہ امداد باہمی پر مبنی وفاقیت کے جذبہ کو منعکس کرنے والا ہے۔ یہ پورٹل کلیدی سرکاری افسران بشمول ضلع مجسٹریٹ کو اپنے بہترین طریقہ کار کو اپلوڈ کرنے کا حق فراہم کریگا۔

    دوردراز خطوں میں کاروباری ماحولی نظام

     1. اٹل اختراعی مشن
      * اٹل اختراعی مشن حکومت ہند کا ایک فلیگ شپ اقدام ہے، جس کا قیام نیتی آیوگ کے تحت کیا گیا ہے تاکہ ملک میں اختراع اور تجارت و کاروبار کو فروغ دیاجاسکے۔پہلے مرحلے کے تحت پروگراموں نے اسکولی اور اعلی تعلیمی سطح پر اختراعی اداروں کا ایک نیٹ ورک قائم کردیا۔

    اٹل ٹنکرنگ لیب(اے ٹی ایل ایس)

      * ہائی اسکول سطح پر اٹل ٹنکرنگ لیب( اے ٹی ایل) قائم کرنے کے فلیگ شپ پروگرام کے تحت اے آئی ایم نے ہندوستان کی اہم ریاستوں کے 400 سے زائد اے ٹی ایل اسکولوں کو منتخب کیا۔ متعدد سرگرمیوں کے ذریعہ 300,000 سے زائد اسکولی طلبہ اے ٹی ایل سے منسلک ہیں۔ 3500 سے زائد اختراعات ہوئےہیں۔ 1000 ہزار اساتدہ کو تربیت فراہم کرائ گئی ہے۔ اس پروگرام کے تحت چھٹی جماعت سے اوپر کے طلبہ اورنوجوان تھری ڈی پرنٹرس اور انٹر نیٹ کے ساتھ کام کررہے ہیں۔
      * مزید برآں 1500 ایسے زائد رہنمائی کرنے والے افراد اپنے کریئر کے ابتدائی اور وسطی مراحل میں رضا کارانہ طورپر اس سے منسلک ہیں تاکہ نوجوان اختراع کاروں کو 21ویں صدی کے ہنروں سے متعارف کرایا جاسکے۔ اعلی کارکردگی کا مظاہرہ کرنے والے کچھ ٹنکرنگ لیب نے متعدد بین الاقوامی پروگراموں میں شرکت کی۔ فیر، نوبل پرائز سیریز کے علاوہ ملک بھر میں دیگر روبوٹک ٹیکنالوجی ، اختراعی چیلنجز ہیں۔ فی الحقیقت بعض ٹنکرنگ لیب بین الاقوامی سطح پر اختراعی چیلنجز میں فاتح ہورہے ہیں۔

    اٹل انکیوبیشن سینٹرز( اے آئی سی)

      * اٹل انکیوبیشن سینٹرس(اے آئی سی) کے تحت ملک بھر کے زمرئہ اول، دوم، سوم شہروں میں 100 سے زائد اداروں کا انتخاب کیا گیا ہے، تاکہ انکیو بیٹرس کا قیام عمل میں لایاجاسکے۔ پہلے مرحلے میں منتخب 19 ۔ اے آئی سی میں اسٹارٹ اپ نے کام کرنا شروع کردیا ہے، جس سے بہتر ترقی اور تیز رفتار پیش رفت کی مثالیں واضح ہوئی ہیں۔ اس کے ذریعہ گزشتہ ایک سال کے دوران ایک تخمینہ کے اعتبار سے 6000 روزگار پیدا ہوئے ہیں۔ 500 اسٹارٹ اپ میں سے تقریباً دس فیصد اسٹارٹ اپ کی توجہ خواتین کو بااختیار بنانے پر مرکوز ہے۔ یہ انکیو بیٹر مراکز اور انکیو بیٹرس اسٹارٹ اپ نے مختلف پلیٹ فارم پر متعدد ایوارڈ جیتے ہیں۔ ان میں دو ایوارڈ اکنومک ٹائمس اسٹارٹ اپ آف دی ایئر 2017 میں جیتے گئے۔

    اٹل نیو انڈیا چیلنجز( اے این آئی سی)

      * موجودہ پیٹنٹ اور پروٹو ٹائپ سے ٹیکنالوجی مصنوعات بنانے میں تعاون فراہم کرنے کے لئےاٹل نیو انڈیا چیلینجز(اے این آئی سی) کے نام سے ایک پروگرام شروع کیاگیا ہے۔ پانچ وزارتوں کے اشتراک سے یہ چیلنجز مکانات، نقل وحمل، زراعت، پانی اور استعمال شدہ پانی کے بندوبست کے شعبہ میں ہندوستان کی ترجیحات کے مطابق ٹیکنالوجیاں تیار کرنے والے اختراع کاروںکو انعامات فراہم کریں گے۔ علاوہ ازیں اے آئی ایم مذکورہ شعبے میں ان اختراعات کو استعمال کرنے کے لئے وزارتوں کو مدد فراہم کرے گا اور ایسے راستے ہموار کرےگا جس کے ذریعہ ان اختراعات کو اصل دھارے کے آپریشن میں لایاجاسکے۔

    اٹل اختراع مشن طلبا اور اساتذہ کو اختراع کاروں میں بدلنے کے لئے تیز کاروباری ذہنیت کو ترقی دینے میں انہیں تعاون کرنے کے لئے ملک کے مختلف حصوں میں زمینی سطح پر کام کررہا ہے۔ جس سے 2022 تک ایک نیا ہندوستان بنانے کے لئے آگے کی راہ ہموار ہوگی۔

     1. عالمی صنعتی چوٹی کانفرنس 2017 : خواتین پہلے: سبھی کے لئے خوشحالی
      * نیتی آیوگ نے نومبر 2017 میں حیدرآباد میں عالمی صنعتی چوٹی کانفرنس( جی ای ایس) 2017 کی میزبانی کی۔اس کاافتتاح وزیراعظم نریندر مودی کے ذریعہ کیا گیا جب کہ امریکی وفد کی قیادت امریکی صدر کی مشیر محترمہ ایوانکا ٹرپ نے کی۔ جی ای ایس کے دوران دنیا بھر کے اعلی ترین باصلاحیت صنعت کاروں کو سرمایہ کاروں اور اسٹارٹ اپ ماحول نظام کے ساتھ کو جوڑنے کا کام کیا گیا، تاکہ دنیا کو درپیش چیلنجوں کے لئے اختراعی حل تیار کیاجاسکے ۔ 150 سے زائد ملکوں سے تعلق رکھنے والے 2500 سے زیادہ صنعت کاروں، سرمایہ کاروں اور مقررین نے‘ خواتین پہلے:(سبھی کے لئے خوشحالی)’ کے مرکزی خیال پر مبنی اس سہ روزہ چوٹی کانفرنس کے کل 53 اجلاسوں میں شرکت کی۔
      * جی ای ایس کے علاوہ دنیا بھر سے تعلق رکھنے والے متعدد ساجھیدار تنظیموں کے اشتراک سے صنعت اور اختراع کے موضوعات پر 50 سے زائد پروگراموں کا انعقاد کیا گیا۔ جی ای ایس کے اختتام پر یہ اعلان کیا گیا کہ نیتی آیوگ خواتین کاروباریوں کے لئے ایک سیل قائم کرےگا۔
     1. خواتین کاروباریوں کا پلیٹ فارم

    عالمی یوم خواتین کے موقع پر نیتی آیوگ نے ملک بھر میں خواتین کے لئے ایک ماحولیاتی نظام بنانے کے مقصد سے خواتین کاروباریوں کے لئے ایک پلیٹ فارم( ڈبلیو ای پی) کا آغاز کیا۔ اس کا مقصد خواتین کو ان کے کاروباری خوابوں اور آرزؤں کو حقیقت بنانے میں تعاون فراہم کرنے اور ان کی تجارتوں کے لئے اختراعی اقدامات کو تیز تر کرنے، پائیدار اور طویل مدتی، حکمت عملی تیار کرنے میں مدد فراہم کرناہے۔


    اس موقع پر شروع کیا گیا http://wep.gov.in پورٹل ایک معلوماتی اور تبادلہ خیال سے متعلق ویب سائٹ ہے جو کہ وسائل اور معلومات کے لئے وقف بنیاد کی حیثیت سے کام کرتی ہے، ڈبلیو ای پی کا مقصد تجارت کی آرزومند خواتین اور مستحکم خواتین صنعت کاروں دونوں کو درپیش چیلنجوں اور رکاوٹوں کو دور کرنا ہے۔ اس کے علاوہ سرکاری اور نجی سیکٹر کی اسکیموں اور پہل قدمیوں کے بارے میں معلومات فراہم کرنا ہے۔


    زراعت میں اہم بنیادی اصلاحات


    2022 تک کسانوں کی آمدنی کو دوگنی کرنے کے لئے حکومت کے ہدف کے تناظر میں نیتی آیوگ کے ذریعہ متعدد اقدامات کئے گئے ہیں تاکہ زراعت کے شعبہ میں کلیدی اصلاحات کو تیز رفتار کیاجاسکے،

     1. مزروعہ اراضی کو کرایہ پر دینے سے متعلق ماڈل ایکٹ 2017 ء

    کرایہ داروں اور زمین کے مالکان کے مفادات کو تحفظ فراہم کرنے کو تسلیم کرتے ہوئے نیتی آیوگ نے مزروعہ اراضی کو کرایہ پر دینے سے متعلق ماڈل ایکٹ 2017 وضع کیا ہے۔ اس ایکٹ کے ذریعہ زراعت کے شعبوں میں سرمایہ کاری ، ٹیکنالوجی، معیشت اور روزگار ممکن ہوسکے گا۔ اترپردیش ، اتراکھنڈ، مدھیہ پردیش ، اڈیشہ، کرناٹک، تلنگانہ اور آندھرا پردیش جیسی ریاستوں نے یا تو اس ایکٹ کو اختیار کرلیا ہے یا اپنے متعلقہ قوانین میں ترمیم کرنے کے لئے کام شروع کردیا ہے۔

     1. زرعی پیداوار مارکیٹنگ کمیٹی ایکٹ

    نیتی آیوگ نے فروری 2017 میں زراعت کی وزارت، ریاستوں اور دیگر شراکت داروں کی مشاورت سے زرعی پیداوار اور مویشیوں کی مارکٹنگ کمیٹی سے متعلق ماڈل (اے پی ایل ایم سی) ایکٹ 2017 کاآغاز کیا۔ ریاستوں سے ای پی ایل ایم سی ایکٹ کو نافذ کرنے کے لئے کیاجارہا ہے۔

     1. زرعی مارکیٹنگ اور کسان دوست اصلاحات اشاریہ

    نیتی آیوگ نے زرعی بازار، زمین کو کرایہ پر دینے اور نجی زمینوں پر جنگلات(شجر کاری اور درختوں کی کٹائی) کے تین کلیدی شعبوں میں اصلاحات کرنے کی ضرورت سے متعلق ریاستوں کو حساس بنانے کے لئے اب تک کا پہلا‘‘زرعی مارکٹنگ اور کسان دوست اصلاحات اشاریہ’’ تیار کیا ہے۔ اس اشاریہ کا مقصد ریاستوں کے درمیان صحت مند مسابقت کو فروغ دینا ہے۔

     1. پردھان منتری کرشی سینچائی یوجنا

    پردھان منتری کرشی سینیچائی یوجنا کے لئے ایک روڈ میپ تیار کیاگیا ہے اور اس کو متعلقہ مرکزی وزارتوں / محکموں ریاستوں اور دیگر شراکت داروں کے ساتھ ساجھا کیا گیا ہے۔

     1. قیمت میں نقصان کی صورت میں کی جانے والی ادائیگی

    قیمت میں نقصان کی صورت میں کی جانےوالی ادائیگی کا تصور نیتی آیوگ کے ذریعہ تجویز کردہ کم از کم امدادی قیمت(ایم ایس پی) کے تحت حکومت کے ذریعے فراہم کردہ زرعی پیداوار کا ایک متبادل ہے۔ اس پائلٹ پروجیکٹ کو مہاراشٹر اور مدھیہ پردیش میں بالترتیب کپاس اور دالوں کے لئے لاگو کیاجارہاہے۔

     1. کھادوں کے سیکٹر کا احیاء: 2022ء تک یوریا کھاد کی پیداوار میں ہندوستان کو خود کفیل بنانے کے مقصد سے نیتی آیوگ نے گورکھپور، سندری، برونی اور راما گنڈم میں نئے پلانٹوں کے احیاء کے لئے، نیز تلچرپلانٹ کے لئے ٹیکنالوجی کے انتخاب کے لئے متعدد کمیٹیاں تشکیل دی ہیں۔ فرٹیلائزر میں فوائد کی براہ راست منتقلی(ڈی پی ٹی) کو متعارف کرانے کے پائلٹ پروجیکٹ کو کامیابی کے ساتھ متعدد ریاستوں میں نافذ کیاگیا ہے اور ملک کی تمام ریاستوں میں اس کے نفاذ کے لئے کوششیں کی جارہی ہیں۔
     2. کم از کم امدادی قیمت(ایم ایس پی)کے نفاذ کے لئے متبادل میکنزم: عام بجٹ 19-2018ء میں کئے گئے اعلان کے تناظر میں نیتی آیوگ کے ذمہ یہ کام سونپا گیا ہے کہ وہ مختلف زرعی فصلوں کے لئے ایم ایس پی کے نفاذ کے لئے متبادل میکنزم تیار کرے۔نیتی آیوگ نے مرکزی وزارتوں، ریاستوں اور دیگر شراکت داروں کے صلاح و مشورہ سے تین متبادلوں:بازار بیمہ اسکیم، قیمت میں خسارے کی صورت میں ادائیگی اسکیم اور نجی خریداری وذخیرے کی اسکیم پر مشتمل ایک میکنزم تیار کیا ہے۔
     3. کسانوں کی آمدنی کو دوگنی کرنے کے لئے تجارتی ماڈل تیار کرنے سے متعلق ٹاسک فورس: نیتی آیوگ نے ایک تجارتی ماڈل تیار کرنے کے لئے ایک ٹاسک فورس تشکیل دی ہے، جو کہ کسانوں کی آمدنی کو دوگنی کرنے کے پائلٹ پروجیکٹوں کے نفاذ پر اپنی توجہ مرکوز کرے گی۔ یہ اقدام ہندوستان کے مختلف زرعی موسم کے علاقوں میں ترجیحی طورپر سماجی صنعتوں کے ذریعے دس پائلٹ پروجیکٹوں کو فروغ دے گا۔ اس اقدام کے کلیدی اصولوں میں بازار پر مرکوز طریقہ کار، زرعی پیداوار میں سائنس اور ٹیکنالوجی کے ایپلی کیشن کو فروغ دینا، کسان کے خطرات کو کم کرنا اور زرعی شعبے میں ویلیوایڈیشن کے لئے جدید ترین تجارتی طریقہ کار کو استعمال کرنا شامل ہیں۔

    جدید ترین ٹیکنالوجی کے استعمال کو فروغ دینا

     1. ڈیجیٹل انڈیا کا فروغ

    نیتی آیوگ نے نوٹوں کی منسوخی کے بعد ڈیجیٹل طریقے سے ادائیگی کی تحریک کو آگے بڑھانے کے لئے کلیدی قائد کی حیثیت سے کام کیا۔ نیتی آیوگ نے ملک بھر میں ڈیجیٹل ادائیگی کو فروغ دینے کے لئے وسیع مہم چلائی اور متعدد آؤٹ ریچ پروگرام کا انعقاد کیا۔ مختلف وزارتوں، صنعتی اداروں، تعلیمی اداروں اور ریاستوں میں عوامی خواندگی کی تحریک چلائی۔ 100 شہروں میں 100 دنوں کے اندر ایک 100 ڈیجی دھن میلوں کا انعقاد کیاگیا۔ریاستوں ؍مرکز کے زیر انتظام علاقوں کوترغیبات فراہم کرنے کے لئے معلومات، تعلیم اور مواصلات کی مدد سے پانچ کروڑ جن دھن اکاؤنٹ کو ڈیجیٹل پلیٹ فارم میں لایاگیا۔ معاشرے کے تمام طبقات میں ڈیجیٹل ادائیگیوں کو فروغ دینے کے لئے ڈیجی دھن ویاپار یوجنا اسکیموں کا آغاز کیاگیا۔ 16لاکھ سے زائد صارفین اور تاجروں نے مذکورہ دونوں اسکیموں کے تحت 256 کروڑ روپے کے کیش بیک انعامات جیتے۔


    نیتی آیوگ نے ڈیجیٹل ادائیگیوں سے متعلق وزرائے اعلیٰ کی ایک کمیٹی تشکیل دی۔ آندھراپردیش کے وزیر اعلیٰ اس کمیٹی کے کنوینر بنائے گئے۔ اس کمیٹی کا مقصد ڈیجیٹل ادائیگیوں کو فروغ دینے کے لئے سفارشات کرنا تھا۔ جنوری 2017ء میں وزیر اعظم کو سونپی گئی عبوری رپورٹ کی متعدد سفارشات کو اب تک لاگو کیا جاچکا ہے۔


    نیتی آیوگ نے بھیم ایپ کی تیاری کو فروغ دینے کا کام کیا، تاکہ ملک بالخصوص دیہی اور دور دراز علاقوں میں ڈیجیٹل ادائیگی ہوسکے۔


    نیتی آیوگ نے تیسرے فریق کی توثیق کی بنیاد پر کم نقدی ٹاؤن شپ اسکیم کو لانچ کیا۔ 75 ٹاؤن شپ کو کم نقدی ٹاؤن شپ کی حیثیت سے سرٹیفائی کیا گیا، جہاں ٹاؤن شپ کے اندر 80 فیصد سے زائد لین دین ڈیجیٹل طریقے سے انجام دیا گیا۔وزیر اعظم نے 14اپریل 2017 کو کم نقدی ٹاؤن شپ کی حیثیت سے ان کا اعلان کیاتھا۔

     1. مشترکہ، مربوط اور آلودگی سے پاک موبلٹی حل

    نیتی آیوگ نے ملک کے لئے مشترکہ، مربوط اور آلودگی سے پاک موبلٹی حل کے لئے بڑے پیمانے پر کام کیا، تاکہ اسمارٹ شہروں میں اس کو اپنایا جاسکے۔ اس کے نتیجے میں‘‘ ہندوستان کے لئے آگے بڑھنے کی راہ:سبھی کے لئے تغیر پذیر موبلی حل’’ اور ‘‘ہندوستان کا توانائی اسٹوریج مشن: عالمی مسابقتی بیٹری مینوفیکچرنگ کے لئے میک ان انڈیا کے مواقع’’ سے متعلق پالیسی جانکاری اور ‘‘معاشرے کی اہمیت پہلے: ہندوستان میں فیبیٹ پالیسی کے لئے امکانات کا جائزہ’’ جیسی رپورٹیں سامنے آئیں۔


    الیکٹرونک گاڑیوں کے لئے چارجنگ کی خدمات فراہم کرنے کے لئے نیتی آیوگ کے اندر الیکٹرک وہیکل چارجنگ اسٹیشن قائم کئے گئے۔


    نیتی آیوگ نے فروری2018ء میں تغیر پذیر موبلٹی کو رفتار فراہم کرنے کے لئے حکمت عملی سے متعلق امور اور مسائل پر فیصلہ سینے کے لئے چھ بین وزارتی کمیٹیوں کی تشکیل کی۔


    ستمبر 2018ء‘‘دی موو: عالمی موبلٹی چوٹی میٹنگ’’ کا انعقاد کیاگیا۔ اس چوٹی میٹنگ کی توجہ موبلٹی کے متعدد پہلوؤں سے متعلق عوامی بیداری پھیلانے اور مختلف پلیٹ فارم پر موبلٹی کو ترقی دینے میں مصروف عمل متعدد شراکت داروں کو ایک ساتھ لانے پر مرکوز تھی۔ ملک اور بیرون ملک کی متعدد بین حکومتی اداروں، تعلیمی برادری اور پالیسی تھنک ٹینک کے نمائندوں کے علاوہ مختلف موبلٹی سیکٹر مثلاً او ای ایم، بیٹری مینوفیکچررز، چارجنگ انفرااسٹرکچر کی فراہمی کرنے والے افراد ٹیکنالوجی حل پیش کرنے والے افراد نے اس چوٹی میٹنگ میں شرکت کی۔

     1. گورننس میں جدید ترین ٹیکنالوجی کو اپنانے کا عمل

    مصنوعی انٹلی جنس: نیتی آیوت کو اختیار دیاگیا ہے کہ وہ مصنوعی انٹلی جنس (اے آئی) سے متعلق پروگرام تیار کرے اور ہندوستان کی معیشت، معاشرہ اور گورننس پر اس کے اثرات کا جائزہ لے۔ ان ٹیکنالوجی کی ترقی، اختیار کرنے اور ان کے اثرات کو سمجھنے کے لئے نیتی آیوگ وزارتوں، تعلیمی اداروں، صنعتوں محققوں اور اسٹارٹ اپ کے ساتھ اشتراک کررہا ہے۔ اس کی بنیا دپر مصنوعی انٹلی جنس کے لئے قومی حکمت عملی پر تبادلہ خیال کے لئے ایک مسودہ تیار کیا جارہا ہے۔


    آئی بی ایم اور اسرو کے اشتراک سے مصنوعی انٹلی جنس کا استعمال کرکے فصلوں کی پیش گوئی کے لئے ایک ماڈل تیار کرنے کے لئے ایک پائلٹ پروجیکٹ کو آسام، بہار، جھارکھنڈ، مدھیہ پردیش، مہاراشٹر، راجستھان اور اترپریش ریاستوں کے 10 خواہش مند اضلاع میں نافذ کیاجارہا ہے، تاکہ کسانوں کو صحیح وقت میں ایڈوائزری فراہم کی جاسکے۔ حفظان صحت اور ہنرمندی کے فروغ کے لئے شعبوں میں بھی اسی طرح کے پائلٹ پروجیکٹ متعدد ڈیولپروں کے اشتراک سے تیار کئے جارہے ہیں۔


    جون2018ء کے مہینے سے مصنوعی انٹلی جنس سے متعلق ایک قومی حکمت عملی کو جاری کیا گیا، جس میں گورننس کے کلیدی شعبوں میں مصنوعی انٹلی جنس کو فروغ دینے کے لئے اہم حکمت عملیاں اور سفارشات کی تفصیل تھی۔


    بلاک چین: نیتی آیوگ انڈیا چین سے متعلق ایک مذاکراتی پیپر تیا رکر رہاہے۔ یہ انڈیا اسٹیک مثلاً آدھار،یوپی آئی ای-دستخط کے عناصر کو آسانی فراہم کرنے کے لئے ہندوستان پر مرکوز ڈھانچہ جاتی فلیٹ فارم سے متعلق یہ ایک تجویز ہے۔ اس مذاکراتی پیپر کے ذریعے انڈیا-چین کے تصوراتی فریم ورک اور ڈھانچہ جاتی ڈیزائن کا خاکہ تیار کیا جائے گا۔


    زیر غور پروجیکٹ کے لئے جن تکنیکی شرکاء کی شناحت کی گئی ہے۔ ان میں نقلی دواؤں کی شناخت کے لئے ادویاتی سپلائی چین، سبسڈی میں بدعنوانی کو ختم کرنے کے لئے فرٹیلائزر سپلائی چین اور زمینی ریکارڈ کا ڈیجیٹائزیشن شامل ہیں۔ مصنوعی چین اور بلاک چین کو فروغ دینے کے لئے متعدد ممالک اور ریاستوں کی حکومتوں، دیگر ممالک ، دیگر مصنوعات تیار کرنے والے ممالک اور تعلیمی اداروں کے ساتھ متعدد مفاہمت نامے کئے گئے ہیں۔

     1. میتھانول معیشت: فوسل ایندھن پر انحصار کو کم کرنے اور برآمدات میں کمی لانے کے لئے ایک اعلیٰ ترین کمیٹی اور ٹاسک فورس، میتھانول معیشت کے نفاذ کے لئے ایک روڈ میپ پر کام رہی ہے۔ جن اقدامات کی شناخت کی گئی ہے ان میں کوئلے کی راکھ اور میونسپل ٹھوس فضلات سے میتھانول کی پیداوار کرنا، میتھانول انجنوں کی ذخیرہ اندوزی، نقل و حمل اور تحقیق و ترقی شامل ہیں۔ جہاز رانی کی وزارت اندرون ملک آبی گزرگاہوں میں نقل و حمل کے لئے میتھانول کی آمیزش والے ایندھن کے استعمال کا فیصلہ کیا ہے۔ حکومت میتھانول معیشت فنڈ قائم کررہی ہے، تاکہ اندرون ملک تیار کردہ میتھانول کو فروغ دیا جاسکے اور ہندوستان کے خام تیل کی درآمدات میں 10فیصد کی کمی آسکے۔
     2. حفاظتی جیکیٹ میں میک ان انڈیا کے لئے روڈ میپ: نیتی آیوگ کی ایک کمیٹی نے ہندوستان میں حفاظتی جیکیٹ بنانے کے لئے ایک روڈ میپ تیار کیا ہے اور اس کو وزیر اعظم کے دفتر میں سونپ دیاگیا ہے۔ اس سلسلے میں اہم سفارشات میں حفاظتی جیکیٹ کو گھریلو سطح پر فروغ دینا بشمول کام مٹیریل جانچنے کے لئے مزید سہولتوں کو قائم کرنا، حفاظتی جیکیٹ میں ہندوستانی معیارات کو اپنانا، ہلکے وزن کے حفاظتی جیکیٹ کے لئے نینو ٹیکنالوجی میں تحقیق و ترقی کو فروغ دینے کے لئے مہارت کے مراکز قائم کرنا اور خریداری کے عمل کو آسان وسہل بنانا شامل ہیں۔ ان تمام اقدامات سے حفاظتی جیکیٹ کی گھریلو سطح پر پیداوار کرنے میں مدد ملے گی اور دفاعی، نیم فوجی اور سکورٹی کی ضرورتوں کی تکمیل ہوگی۔ وزیر اعظم کے دفتر نے اس تمام رپورٹوں کو تسلیم کرلیاہے۔

    بین الاقوامی اشتراک تعاون

     1. 6اکتوبر تا 7 اکتوبر 2016ء کو نیتی آیوگ اور نیشنل ڈیولپمنٹ اور ریفارم کمیشن، عوامی جمہوریہ چین کی مشترکہ صدارت میں منعقد چوتھے ہند-چین اسٹریٹیجک اقتصادی مذاکرات (ایس ای ڈی)کی میزبانی ہندوستان نے کی۔
     2. 24 اکتوبر تا27اکتوبر کو نئی دہلی میں ہندوستان کی توانائی کی وزارتوں اور محکموں کے ساتھ امریکی محکمہ برائے توانائی انرجی انفارمیشن ایڈمنسٹریشن(ای آئی اے) کی انرجی ڈاٹا مینجمنٹ کا انعقاد کیا گیا۔
     3. نیتی آیوگ ڈیولپمنٹ ریسرچ سینٹر(ڈی آر سی) مذاکرات عوامی جمہوریہ چین کو 2016ء میں حتمی شکل دی گئی۔ اس کے دوسرے اور تیسرے ایڈیشن کا انعقاد نومبر 2016ء میں نئی دہلی میں اور دسمبر 2017ء میں بیجنگ میں کیاگیا۔ چوتھے نیتی آیوگ(ڈی آر سی) مذاکرات کا انعقاد نومبر 2018ء میں ممبئی میں کیاگیا۔

    م ن۔م ع ۔ ن ع۔ر ض


    (14. 1 2.2018)


    U: 6206

    
    
    (Release ID: 1559857) Visitor Counter : 11
    
    
    
    
    

3.