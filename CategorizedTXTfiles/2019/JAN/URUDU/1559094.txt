      سماجی انصاف اور تفویض اختیارات کی وزارت

      ایس سی/ ایس ٹی / او بی سی کے لئے ریزرویشن التزامات
      Posted On: 08 JAN 2019 4:45PM by PIB Delhi


    نئی دہلی، 8 جنوری 2019 ، مرکزی حکومت کے ذریعہ قائم اور رکھ رکھاؤ والے مرکزی تعلیمی اداروں میں درج فہرست ذاتوں (ایس سی)، درج فہرست قبائل (ایس ٹی) اور دیگر پسماندہ طقبات (او بی سی) سے تعلق رکھنے والے طلبا کو داخلے میں ریزرویشن مرکزی تعلیمی ادارہ جات (داخلے میں ریزرویشن) ایکٹ 2006 میں وقتاً فوقتاً کی جانے والی ترمیمات کے توسط سے دیا جاتا ہے۔فی الحال مرکزی حکومت اور اس سے متعلق سرکاری شعبے کی کمپنیوں میں ملازمت میں ریزرویشن کے نفاذ کے لئے قانون سازی کی کوئی تجویز حکومت کے زیر غور نہیں ہے۔


    ملازمتوں میں ریزرویشن کی پالیسی کا انتظام ایکزیکٹیو کی ہدایات کے توسط سے کیا جاتا ہے۔ عزت مآب سپریم کورٹ نے اندرا ساہنی بنام یونین آف انڈیا (ڈبلیو پی نمبر930 آف 1990) معاملے میں یہ فیصلہ سنایا کہ اس طرح کی ہدایات کو قانونی قوت حاصل ہوگی۔


    یہ اطلاع سماجی انصاف و تفویض اختیارات کے وزیر مملکت جناب وجے سامپلا نے آج لوک سبھا میں ایک تحریری جواب میں دی۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 176

    
    
    (Release ID: 1559094) Visitor Counter : 7