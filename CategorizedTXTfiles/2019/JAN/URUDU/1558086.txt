      سٹرک ٹرانسپورٹ اور شاہراہوں کی وزارت

      آئی بی ایم ایس کے تحت 1.7 لاکھ سےزیادہ پلوں کی فہرست سازی
      
      جناب منڈاویا نے کہا کہ ان پلوں کی صورت حال کی جانچ ہر سال مانسون سے پہلے اور مانسون کے بعد کی جائے گی

      Posted On: 01 JAN 2019 6:54PM by PIB Delhi

    سڑک نقل وحمل اور شاہراہوں ، جہاز رانی اور کیمیاجات و کیمیاوی کھادوں کے مرکزی وزیر مملکت جناب منسکھ منڈاویا نے کہا ہے کہ سڑک نقل وحمل اور شاہراہوں کی وزارت نے انڈین برج مینجمنٹ سسٹم (آئی بی ایم ایس) کے تحت 1,72,517 پلوں / ڈھانچوں کی فہرست تیار کی ہے۔ ان میں 134229 پلیے، 32806 چھوٹے پل، 3647 بڑے پل اور 1835 غیرمعمولی لمبے پل شامل ہیں۔ اس سے قبل قومی شاہراہوں کے نیٹ ورک پر موجود ان ڈھانچوں کے بارے میں کوئی درست اعداد وشمار دستیاب نہیں تھے۔


    آئی بی ایم سسٹم اس لیے بنایا گیا ہے، تاکہ ڈیجیٹل فارم میں ڈیٹا ڈیولپ کیا جاسکے، جس سے قومی شاہراہوں پر واقع پلوں کی تعداد اور دیگر ڈھانچوں کی نشاندہی کی جاسکے اور پلوں/ ڈھانچوں کی صورت حال کا جائزہ لیا جاسکے اور ان کی ایک فہرست بنائی جاسکے، نیز خراب حالت میں موجودایسے پلوں کی نشاندہی کی جاسکے، جن پر فوری توجہ کی ضرورت ہے۔ اس کا مقصد متعلقہ تنفیذی ایجنسی کو حساس بنانا بھی ہے، تاکہ وہ خرابیوں کو دور کرنے کے لیے اقدامات کرسکیں، جن میں ڈھانچے کی مرمت، اس کی بازیابی / نئے ڈھانچے کی تعمیر وغیرہ شامل ہیں۔


    وزیر موصوف نے کہا کہ پلوں / ڈھانچوں کی صورت حال سے متعلق اعداد وشمار تین سال تک ایک سال میں دو مرتبہ یعنی مانسون سے پہلے اور مانسون کے بعد جمع کیے جائیں گے۔ اس کے لیے موبائل برج انسپکشن یونٹس (ایم بی آئی یو) کو بروئے کار لایا جائے گا۔ اس مقصد کے لیے 11 کنسلٹنسی فارموں کی تقرری کی گئی ہے۔ پلوں کی حالت سے متعلق جائزہ رپورٹ اور کنسلٹینٹ کے ذریعے پیش کی گئی سفارشات کا استعمال ان پٹ کے طور پر کیا جائے گا، تاکہ قومی شاہراہوں پراوور ڈائمنشن اور اوور ویٹ وہیکلس(او ڈی سی/ او ڈبلیو سی) کنسائنمنٹ کو نقل وحمل کی اجازت دی جاسکے۔اسے وزارت نے آن لائن کردیا ہے۔ اس سے مستقبل میں اثاثہ جات کے بندوبست /مرمت/ بازیابی میں بھی مدد ملے گی۔


    ۔۔۔۔۔۔۔۔۔۔۔


    U- 17

    
    
    (Release ID: 1558086) Visitor Counter : 5