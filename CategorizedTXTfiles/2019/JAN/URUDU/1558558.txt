      کوئلے کی وزارت

      سی آئی ایل کی جانب سے بجلی پلانٹوں کو کی جانے والی کوئلہ سپلائی میں 7.7فیصد کااضافہ
      Posted On: 03 JAN 2019 6:03PM by PIB Delhi


    نئی دہلی’4جنوری :کوئلے کی وزارت نے ملک میں توانائی کے مطالبے کی تکمیل کے لئے بجلی پلانٹوں کو کوئلہ اسٹاک اورکوئلے کی سپلائی کے عمل میں اضافہ کیاہے ۔ گھریلوکوئلہ سپلائی کو تقویت پہنچانے پر اپنی توجہ مرکوز کرنے کے ساتھ بجلی پلانٹوں کے لئے کوئلہ اسٹاک 31دسمبر ، 2018تک 16.607ایم ٹی تھا جب کہ 31دسمبر ، 2017تک یہ اسٹاک 13.199ایم ٹی رہاتھا۔ بجلی پلانٹوں میں کوئلے کے ذخیرے میں گذشتہ برس کے مقابلے میں تقریبا 25فیصد کا اضافہ ہواہے ۔ 31دسمبر ، 2018تک کوئلے کی سپلائی کے لحاظ سے مشکلات کا سامنا کررہے ،نازک اورازحدنازک بجلی پلانٹوں کی تعداد 31دسمبر ،تک 9رہ گئی جب کہ 2017 میں ایسے پلانٹوں کی تعداد 13تھی ۔


    بجلی پلانٹوں میں کوئلہ اسٹاک 31دسمبر ، 2018تک 10دنوں کے لئے کافی تھا ، جب کہ 2017میں 31دسمبر تک یہ اسٹاک صرف 9دنوں کے لئے کافی تھا ۔ کول انڈیا لمیٹڈ ( سی آئی ایل ) کی جانب سے بجلی پلانٹوں کو کی جانے والی کوئلہ سپلائی 30دسمبر ، 2018تک 357.5ایم ٹی تھی جب کہ 2017میں 30دسمبر تک 332.03ایم ٹی کے بقدرکوئلہ سپلائی کیاگیاتھا۔ سی آئی ایل کی جانب سے بجلی پلانٹوں کو کی جانے والی کوئلہ سپلائی کی مقدار میں گذشتہ برس کے مقابلے تقریبا 7.7فیصد کا اضافہ درج کیاگیاہے ۔


    مجموعی طورپر اوسط ریلوے ریک یومیہ بنیاد پر بجلی شعبے کے لئے اپریل سے دسمبر ، 2018کے دوران 251.8تھا گذشتہ برس کے لئے اسی مدت کے دوران یہ عدد 219.7تھی ۔

    **************


    U-92

    
    
    (Release ID: 1558558) Visitor Counter : 2
    
    
      Read this release in: English