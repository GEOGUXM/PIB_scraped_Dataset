      صدر جمہوریہ کا سکریٹریٹ

      بھارت کے صدرجمہوریہ ہند رام ناتھ کووند کا پارلیمنٹ کے مشترکہ اجلاس سے خطاب
      Posted On: 31 JAN 2019 7:34PM by PIB Delhi


    نئی دہلی،31 ؍جنوری،


    معزز ارکان!

     1. پارلیمنٹ کے مشترکہ اجلاس سے خطاب کرتے ہوئے مجھے بے انتہا خوشی ہورہی ہے۔ 2019 کا سال ہماری جمہوریت کی تاریخ میں ایک اہم پڑاؤ ہے۔ اس سال ہم بھارت کے لوگ، بابائی قوم مہاتماگاندھی کی 150 ویں سالگرہ منارہے ہیں۔ اسی سال 13 اپریل کو جلیان والا باغ میں ہوئے دردناک ہوئے قتل عام کو بھی 100 سال پورے ہورہے ہیں۔ میں پوری قوم کی جانب سے ان شہیدوں کو خراج عقیدت پیش کرتا ہوں جنہوں نے ہمارے تابناک مستقبل کے لئے اپنی جانیں نچھاور کردیں۔
     2. اس سال ہمارا ملک آئین کے دن کی 70 ویں سالگرہ بھی منائے گا۔ اسی تاریخی سینٹرل ہال میں ہمارے عظیم آئین کے معماروں نے بھارت کے آئین کی تشکیل کی تھی، خدمت کے جذبے اور بھائی چارے کے ساتھ زندگی جینے کی تعلیم دینے والے گرونانک دیو جی کی 550 ویں سالگرہ بھی ہم اسی سال منارہے ہیں۔
     3. مجھے اس بات کی خوشی ہے کہ ہمارا ملک گاندھی جی کے خوابوں کے مطابق شمولیت والے سماج کی اخلاقیات پر مبنی اصولوں پر تشکیل کررہا ہے۔ ہمارا ملک بابا صاحب ڈاکٹر بھیم راؤ امبیڈکر کے ذریعے آئین میں دئے گئے سماجی اور اقصادی انصاف کی مثال کے ساتھ آگے بڑھ رہا ہے۔ میری حکومت کی کوششوں میں استحصال کی سیاست کے خلاف عوامی بیداری کی مشعل جلانے والے ڈاکٹر رام منوہر لوہیا کے برابری پر مبنی سماج کے تئیں عقیدت نظر آتی ہے۔

    معزز ارکان!

     1. سال 2014 کے عام انتخابات سے پہلے ملک ایک غیر یقینی کے دور سے گزررہا تھا۔ انتخابات کے بعد میری حکومت نے کام کاج سنبھالنے کے ساتھ ہی ایک نیا بھارت بنانے کا عہد کیا۔ ایک ایسا نیا بھارت، جہاں کسی نظام میں ادھورا پن نہ ہو ،بدعنوان نہ ہو اور جہاں گندگی کے لئے کوئی جگہ نہ ہو، پہلے دن سے میری شفاف حکومت کا عہد تھا کہ سبھی شہریوں کی زندگی سدھرے، خراب حکمرانی سے پیدا ہوئی ان کی مصیبتیں دور ہوں اور سماج کی آخری حد پر کھڑے شخص تک تمام سہولیات پہنچیں۔
     2. وہ غریب ماں جو لکڑی کے دھوئیں میں کھانا بناتی تھی، وہ بے بس بہن جو پیسے کی فکر میں سنگین بیماری کے باوجود اپنا علاج ٹالتی تھی، وہ بیٹی رفع حاجت کے لئے سورج ڈھلنے کا انتظار کرتی تھی، وہ بچہ جو بجلی کی کمی کی وجہ سے پڑھائی کے لئے سورج کی روشنی کا انتظار کرتا تھا، وہ کسان جو اولے سے فصل برباد ہوتے دیکھ کر قرض چکانے کی فکر میں گھر جاتا تھا، وہ نوجوان جو قرض نہ مل پانے کی وجہ سے اپنا روزگار شروع نہیں کرپاتا تھا ، ایسے بے شمار بے یارو مددگار چہروں نے میری حکومت کا ہدف طے کیا اور اسی فکر نے میری حکومت کی مسکینوں کو ایک بنیاد فراہم کی۔ یہی دین دیال اپادھیائے انتودیہ کا آئیڈیل رہا ہے اور ان کا یہ آئیڈیل ہی میری حکومت کی کارکردگی کی کسوٹی بنا ہے۔
     3. پچھلے ساڑھے چار برسوں میں میری حکومت نے ایک نئی امید اور اعتماد پیدا کیا ہے، ملک کی ساکھ بڑھائی ہے اور سماجی واقتصادی تبدیلی کے لئے مؤثر کوششیں کی ہیں ۔ اس کے نتیجے میں میری حکومت نے ہم وطنوں کا بے شمار پیار اور اعتماد جیتا ہے ۔ ہر ایک ہندوستانی کی زندگی بہتر ہو یہی میری حکومت کا اصل مقصد ہے۔

    محترم ارکان!

     1. ہمارے ملک کی شمولیت والی ترقی کے لئے ضروری ہے کہ ملک کا کوئی بھی بھائی بہن یا ایک بھی یا کوئی بھی خاندان بنیادی ضرورتوں سے محروم نہ رہے۔ عام شہری کا درد سمجھنے والی میری حکومت نے بنیادی سہولیات کو اولیت دی، لوگوں کی صحت کی فکر کی اور سرکاری منصوبوں کو نئی شکل دے کر بے مثال تیزی کے ساتھ کام کیا۔ بھگوان بسونّا نے سب کے لئے ہمدردی کا اظہار کرتے ہوئے کہا تھا ۔

    دےوئے دھرمد مول ویّا


    یعنی ،یہ رحمدلی ہی تمام عقیدوں کی بنیاد ہے۔ ہر انسان کے دل میں ہر ذی نفس کے لئے محبت اور رحمدلی ہونی چاہئے ۔

     1. بیت الخلاء کی سہولت کا نہ ہونا ، کروڑوں ہم وطنوں ، خاص طور پر ہماری بہو بیٹیوں کو وقار کے بغیر اور بیمار زندگی جینے کے لئے مجبور کرتا تھا۔ سوچھ بھارت ابھیان کے تحت 9 کروڑ سے زیادہ بیت الخلاء کی تعمیر کی گئی ۔ ا س عوامی تحریک کی وجہ سے آج دیہی سوچھتا کا دائرہ بڑھ کر 98 فیصد تک پہنچ گیا، جو کہ سال 2014 میں 40 فیصد سے بھی کم تھا۔ ایک تخمینے کے مطابق ان بیت الخلاء کے بننے سے غریبوں کو بہت سی بیماریوں سے تحفظ مل رہا ہے۔ اور تین لاکھ سے زیادہ غریب ہم وطنوں کی زندگی کا تحفظ ممکن ہوا ہے۔ مہاتما گاندھی کے 150 ویں سالگرہ کے اس سال میں ہمیں یاد رکھنا ہے کہ ہم نے باپو کی یاد میں اس سال 2 اکتوبر تک ملک کو مکمل صفائی ستھرائی والا ملک بنانے کا عہد کیا ہے۔

    محترم ارکان!

     1. ہمارے بہت سی مائیں، بہنیں اور بیٹیاں چولہے کے دھوئیں کی وجہ سے بیمار رہتی تھیں، پورے خاندان کی صحت متاثر ہوتی تھی، اور ان کا زیادہ تر وقت اور محنت ایندھن اکٹھا کرنے میں لگ جاتا تھا، ایسی بہن بیٹیوں کے لئے میری حکومت نے اجوولا یوجنا کے تحت اب تک 6 کروڑ سے زیادہ گیس کنکشن تقسیم کئے ہیں۔ کئی دہائیوں کی کوشش کے بعد بھی سال 2014 تک ہمارے ملک میں صرف 12 کروڑ گیس کنکشن تھے۔ گزرے صرف ساڑھے چار برسوں میں میری حکومت نے کل 13 کروڑ خاندانوں کو گیس کنکشن سے جوڑا ہے۔
     2. ہم اس بات کو اچھی طرح جانتے ہیں کہ بیماری کے علاج کا خرچ کسی غریب کنبے کو اور بھی غریب بنادیتا ہے۔ اس دکھ کو سمجھنے والی میری حکومت نے پچھلے سال ’’آیوش مان بھارت یوجنا‘‘ شروع کی۔ دنیا کی سب سے بڑی صحت یوجنا ، پردھان منتری جن آروگیہ یوجنا کے تحت ملک کے 50 کروڑ غریب لوگوں کے لئے سنجیدہ بیماری کی صورت میں ہر خاندان پر سالانہ 5 لاکھ روپے تک کے علاج کا انتظام کیا گیا ہے۔ صرف 4 مہینے میں ہی اس یوجنا کے تحت 10 لاکھ سے زیادہ غریب اسپتالوں میں اپنا علاج کراچکے ہیں۔
     3. میری حکومت کی یہ بھی کوشش ہے کہ غریب اور اوسط درجے کے کنبوں پر علاج کے خرچ کا بوجھ کم سے کم پڑے۔ پردھان منتری بھارتیہ جن اوشدی پری یوجنا کے مطابق ملک بھر میں اب تک 600 سے زیادہ ضلعوں میں 4900 جن اوشدی کیندریہ کھولے جاچکے ہیں۔ ان کیندروں میں 700 سے زیادہ دوائیاں بہت کم قیمت پر دستیاب کرائی جارہی ہیں۔ اسی طرح دل کی بیماری میں استعمال ہونے والے اسٹینٹ کی قیمت کم کئے جانے سے غریب اور اوسط درجے کے لوگوں کو اوسطا لگ بھگ 4600 کروڑ روپے سالانہ کی بچت ہورہی ہے۔ گھٹنے کے ٹرانسپلانٹ کی کی قیمت کم کئے جانے سے لوگوں کو سالانہ تقریبا 15 سو کروڑ روپے کی بچت ہورہی ہے ۔ میری حکومت نے کڈنی کی بیماری سے پریشان بھائیوں اور بہنوں کے لئے ڈائلیسس کی مفت خدمات دستیاب کرائی ہیں۔ اس سے ڈائلیسس کے ہر سیشن میں لوگوں کو 2000 روپے سے زیادہ کی بچت ہورہی ہے۔
     4. اس کے ساتھ ہی صرف ایک روپیہ ماہانہ پریمیم پر ’’پردھان منتری سرکشا بیمہ یوجنا‘‘ اور 90 پیسے یومیہ کی قسط پر ’’پردھان منتری جیون جیوتی بیمہ یوجنا‘‘ کی صورت میں لگ بھگ 21 کروڑ غریب بھائیوں بہنوں کو بیمہ کا تحفظ حاصل ہوا ہے۔ اب تک اس منصوبے کے ذریعے 3100 کروڑ روپے سے زیادہ رقم فراہم کرکے میری حکومت نے اہل وطن کا ان کی مشکلوں کے وقت میں ساتھ دیا ہے۔
     5. میری حکومت غریب خواتین اور بچوں میں تغذیہ کی کمی کے چیلنج کو ختم کرنے کے لئے بھی پوری قوت سے کام کررہی ہے۔ تغذیہ کی کمی کے لئے ذمہ دار صورت حال کو دور کرنے کی خاطر اور تغذیہ کی کمی سے متاثرہ لوگوں کے لئے میری حکومت نے قومی اعلان مشن شروع کیا ہے۔ ملک کے دور دراز اور آدی واسی علاقوں میں رہنے والے بچوں اور حاملہ خواتین تک بھی ٹیکے کی سہولت پہنچے ، اس کے لئے حکومت نے مشن اندر دھنش منصوبے کی شروعات کی۔ جس کے نتیجے میں اب ملک بہت تیزی کے ساتھ سرکار کے مکمل ٹیکہ کاری کے ہدف کے قریب پہنچ گیا ہے۔
     6. چاہے شہر ہو یا گاؤں ہو ، میری حکومت صحت سے جڑے بنیادی ڈھانچے کو مضبوط کرنے کا کام تیزی سے کررہی ہے۔ حکومت کے ذریعے نئے میڈیکل کالج کھولے جارہے ہیں۔ ضلع اسپتالوں کو اپ گریڈ کیا جارہا ہے اور ملک کی ہر بڑی پنچایت میں ویلنیس سینٹر کھولا جارہاہے۔ تمل ناڈو میں مدورئی سے لے کر جموں وکشمیر کے پلوامہ تک اور گجرات کے راج کوٹ سے لے کر آسام کے کامروپ تک نئے ایمس بنائے جارہے ہیں۔ اس کے علاوہ سرکار نئے آیوروید وگیان سنستھان بھی کھول رہی ہے اور ساتھ ہی جسمانی اور ذہنی صحت کے لئے یوگ کو بھی بڑھاوا دے رہی ہے۔ گاؤوں میں علاج کی کمی کو دور کرنے کے لئے گزرے چار برسوں میں میڈیکل کی پڑھائی میں 31 ہزار نئی سیٹیں جوڑی گئی ہیں۔

    معزز ارکان!

     1. جب میری حکومت نے یہ ہدف طے کیا کہ سال 2022 میں ، جب ملک آزادی کی 75 ویں سالگرہ منارہا ہوگا، تب کوئی بھی خاندان بے گھر نہ رہے ، تو کچھ لوگ سوچتے تھے کہ یہ کیسے ممکن ہے۔ لیکن حکومت نے پرانے منصوبوں کے گھروں کی تعمیر پورے کرنے کے ساتھ ہی پردھان منتری آواس یوجنا کے تحت شہر اور گاؤں میں گھر بنانے کے کام کو بے مثال رفتار دی ہے۔
     2. پچھلے ساڑھے چار برسوں میں حکومت کی دیہی آواس یوجناؤں کے تحت ایک کروڑ 30 لاکھ گھروں سے زیادہ کی تعمیر کی جاچکی ہے۔ جبکہ سال 2014 سے پہلے ، پانچ برسوں میں صرف 25 لاکھ گھروں کی ہی تعمیر ہوئی تھی۔ غریبوں کے لئے گھر کی تعمیر اور گھر کی چابی دینے میں پانچ گنا سے زیادہ کی یہ تیزی ملک کے غریبوں کی تقدیر اور ہمارے گاؤوں کی تصویر بدل رہی ہے۔
     3. اسی طرح شہروں میں بھی اب اپنا گھر بنوانا یا خریدنا معمولی آمدنی کے شخص کے لئے مزید آسان ہوا ہے۔ کالے دھن اور اونچی قیمتوں کی وجہ سے کسی عام کنبے کا اپنا گھر ہونے کا خواب پورا ہونا مشکل ہوگیا تھا۔ میری حکومت نے آر ای آر اے قانون لاگو کرکے یہ یقینی بنایا ہے کہ گھروں کی تعمیر وقت پر پوری ہو اور وقت سے درخواست گزار کو سونپا جائے، جس سے اس کی زندگی بھر کی کمائی پھنسے نہیں۔ اس قانون کے بعد ملک بھر میں تقریبا 35 ہزار ریلٹی اسٹیٹ پروجیکٹ رجسٹر کئے جاچکے ہیں، جن میں لاکھوں گھروں کی تعمیر کرکے کنبوں کو سونپا جانا ہے۔
     4. پردھان منتری آواس یوجنا کے تحت حکومت کم آمدنی والے لوگوں کو ساڑھے چھ فیصد کی شرح سود کی سبسڈی بھی دے رہی ہے۔ ایک تخمینہ ہے کہ اگر کسی نے 20 لاکھ روپے کا ہوم لون 20 سال کے لئے لیا ہے تو اسے تقریبا 6 لاکھ وپے کی امداد مل رہی ہے۔
     5. میری حکومت ہر شخص کی زندگی میں روشنی لانے کا کام کررہی ہے۔ سال 2014 میں 18 ہزار سے زیادہ گاؤں ایسے تھے جہاں بجلی نہیں پہنچی تھی۔ آج ملک کے ہر گاؤں میں بجلی پہنچ گئی ہے۔ پردھان منتری سوبھاگیہ یوجنا کے تحت اب تک دو کروڑ 47 لاکھ گھروں میں بجلی کا کنکشن دیا جاچکا ہے۔ اب بھارت تیزی سے اس صورت حال کی طرف بڑھ رہا ہے جہاں اس کے ہر گھر میں بجلی ہوگی اور کوئی بھی خاندان اندھیرے میں رہنے کے لئے مجبور نہیں ہوگا۔
     6. میری حکومت ہر طبقے کی امیدوں اور خوابوں کو پورا کرنے کے لئے سنجیدگی سے کام کررہی ہے۔ انکم ٹیکس کا بوجھ ہٹاکر اور مہنگائی پر کنٹرول کرکے حکومت نے متوسط طبقے کو بچت کے نئے مواقع دئے ہیں۔ سرکار کی کوشش ہے کہ سخت محنت کرنےو الے ہمارے متوسط طبقے کی پونجی بڑھے اور سرمایہ کاری کے نئے متبادلون سے ان کی آمدنی میں اور اضافہ ہو۔

    معزز ارکان!

     1. جب ملک کو اٹل بہار باجپئی کی صورت میں ایک دور اندیش اور ہمدرد اور غریبوں کا دکھ درد سمجھنے والے وزیراعظم ملے تھے تو کئی نئے محکمے ، وزارتیں اور پروگرام شروع کئے گئے تھے۔ شمال مشرقی ریاستوں کے لئے الگ وزارت ہو یا قبائلی بہبود کی وزارت ، سرو سکشا ابھیان ہو یا طلائی مستطیل کے ذریعے ملک کو سڑکوں سے جوڑنے کی مہم ہو ، یہ سب اٹل جی کی دین تھے۔ اٹل جی نے ملک میں عدم توازن کو دور کرنے کا ایک بڑا کام شروع کیا تھا۔ اٹل جی کے ذریعے شروع کئے گئے یہ کام اور وزارتیں 21 ویں صدی کے ابتدائی برسوں میں بھارت میں سماجی عدم توازن ختم کرنے کے لئے بہت اہم ثابت ہورہے تھے۔ لیکن بدقسمتی سے بعد میں ان کاموں کو ویسی تیزی اور رفتار نہیں ملی جیسی ملنی چاہئے تھی۔
     2. ہم سبھی جانتے ہیں کہ ہمارے معذور بھائی بہنوں کو اگر ان کی جسمانی جدوجہد کم کرنے میں مدد مل جائے تو وہ اپنے دم خم پر نئی اونچائیاں حاصل کرسکتے ہیں۔ اسی فکر کے ساتھ اٹل جی کے ذریعے قائم کردہ سماجی انصاف اور تفویض اختیارات کی وزارت نے معذوروں کے لئے امدادی کیمپوں کی شروعات کی تھی لیکن 2014 تک صورت حال یہ رہی کہ ایسے 56 کیمپوں کا انعقاد ہوسکا۔
     3. 2014 میں حکومت بننے کے بعد اٹل جی کے ویژن پر چلتے ہوئے میری حکومت نے پوری سنجیدگی کے ساتھ معذوروں سے جڑے مسائل کو حل کرنے کی کوشش شروع کی۔ گزرے ساڑھے چار برسوں میں میری حکومت نے اوسطا ہر مہینے 140 امدادی کیمپوں کا انعقاد کیا ہے۔ جہاں پہنچ کر معذور افراد خود امدادی آلات حاصل کررہے ہیں۔ اس دوران پوری شفافیت کے ساتھ تقریبا 12 لاکھ معذور افراد کو 700 کروڑ روپے کی امدادی سامان دئے گئے۔
     4. معذوروں کو آنے جانے کے وقت ریلوے اسٹیشنوں اور بس اڈوں پر کس طرح کی پریشانی ہوتی ہے، اس سے ہم سبھی آگاہ ہیں۔ میری حکومت نے سگمئے بھارت ابھیان شروع کرکے تقریبا ایک ہزار سرکاری عمارتوں اور 650 سے زیادہ ریلوے اسٹیشنوں کو معذوروں کے لئے آسان بنایا ہے۔
     5. معذور بچوں کو دوسری ریاستوں میں جانے پر دوسری طرح کی علامتی زبان کی وجہ سے تکلیف ہوتی تھی۔ کئی جگہ ایک ہی ریاست میں بھی الگ الگ علامتی زبان کا استعمال کیا جارہا تھا، ان کی اس تکلیف کو سمجھتے ہوئے میری حکومت نے پورے ملک میں معذوروں کے لئے ایک ہی علامتی زبان پر کام شروع کیا۔ دہلی میں واقع انڈین سائنس لینگویج ریسرچ اینڈ ٹریننگ سینٹر کے ذریعے معذور افراد کے لئے 3000 الفاظ کی ڈکشنری شائع کی جاچکی ہے اور 3000 نئے الفاظ کی ڈکشنری پر کام کیا جارہا ہے۔ اتنا ہی نہیں، مرکزی حکومت لگ بھگ 100 ویب سائٹوں کو بھی معذور افراد کی ضرورت کے مطابق بدلا گیا ہے۔ میری حکومت نے معذوروں کے حقوق کے آرڈی نینس کو نافذ کرکے انہیں تعلیم ، سماجی سکیورٹی اور ملازمت میں برابری کے مواقع بھی فراہم کئے ہیں۔

    معزز ارکان!

     1. برسوں سے ہمارے ملک میں بغیر محافظ والے ریلوے کراسنگ پر ہونے والے حادثو ں کو لے کر بڑی بحث ہوتی رہی ہے۔ پارلیمنٹ میں بھی یہ معاملہ کئی بار اٹھا ہے۔ سال 2014 میں ہمارے ملک میں بغیر محافظ والے ریلوے کراسنگ کی تعداد 8300 تھی۔ میری حکومت نے ایسے ریلوے کراسنگ ختم کرنے کی مہم چلائی اور اب ایسے کراسنگ تقریبا ختم ہوگئے ہیں۔
     2. ہمارے ہم وطنوں کو اکثر کسی نہ کسی قدرتی آفت سے جوجھنا پڑتا ہے۔ ہر سال کچھ ضلعوں میں باڑھ آتی ہے، کچھ ضلعوں میں سوکھا پڑتا ہے، قدرتی آفات کے بندوبست پر بھی حکومت پورا زور دے رہی ہے اور ہم اپنے امدادی کاموں کو پوری صلاحیت سے کرسکیں، اس کے لئے پہلے کے مقابلے دوگنے سے زیادہ رقم دستیاب کرائی گئی ہے۔ چاہے جنوبی بھارت کی ریاستوں میں سمندری طوفان کی آفت ہو یا پھر مشرقی بھارت میں سیلاب کا مسئلہ ہو ، میری حکومت نے امداد اور باز آباد کاری کے کاموں میں پوری تیزی اور سنجیدگی کا مظاہرہ کیا ہے۔

    معزز ارکان!

     1. سماج میں موجود ہر قسم کی نا انصافی اور محرومی کو دور کرنے کی سوچ کے ساتھ میری حکومت نے سماجی اور اقتصادی انصاف کے لئے قانونی نظام میں تبدیلی کی کوشش کی ہے۔ شہریت سے متعلق ترمیمی بل کے ذریعے ان پریشان حال افراد کو بھارت کی شہریت حاصل کرنے کی راہ آسان ہوگی ، جو ظلم ستم کی وجہ سے ہجرت کرکے بھارت آنے پر مجبور ہوئے ہیں۔ اس میں ان کی کوئی غلطی نہیں ہے بلکہ وہ حالات کا شکار ہوئے ہیں۔
     2. کسی نابالغ کے ساتھ عصمت دری کرنے کے گھناؤنے جرم کی سزا کے لئے حکومت نے مجرم کو پھانسی کی سزا دینے کی تجویز رکھی ہے۔ کئی ریاستوں میں تیزی سے سماعت کے بعد مجرموں کو پھانسی کی سزا ملنے سے ایسی غلط سوچ رکھنے والے لوگوں میں سخت پیغام گیا ہے۔
     3. ہماری مسلمان بیٹیوں کو ڈر اور خوف کی زندگی سے نجات دلانے اور انہیں دوسری بیٹیوں کے ساتھ زندگی گزارنے کا حق دینے کی خاطر میری حکومت تین طلاق سے جڑے قانون کو پارلیمنٹ منظور کروانے کی لگاتار کوشش کررہی ہے۔
     4. اسی طرح دیگر پسماندہ طبقے کو آئینی درجہ دیا جانا سماجی انصاف کے لئے میری حکومت کے عہد کی عکاسی کرتا ہے۔
     5. گزرے ہوئے سرمائی اجلاس میں پارلیمنٹ کے ذریعے آئین کی 103 ویں ترمیم کی منظوری غریبوں کو ریزرویشن کا فائدہ پہنچانے کا تاریخی فیصلہ کیا گیا ہے۔ یہ پہل ملک کے ان غریب لڑکے لڑکیوں کے ساتھ انصاف کرنے کی کوشش ہے جو غریبی کی لعنت کی وجہ سے محروم محسوس کررہے تھے۔ اس نئے سسٹم کا موجودہ ریزرویشن پر اثر نہ پڑے ، اس کے لئے تعلیمی اداروں میں سیٹوں کی تعداد بھی اسی تناسب میں بڑھائی جارہی ہے۔

    معزز ارکان!

     1. ہمارے نوجوان ہی ہمارے ملک کی سب سے بڑی طاقت ہیں۔ بھارت دنیا کا سب سے نوجوان دیش ہے اور 21 ویں صدی کے نوجوان بھارت کی امیدیں، اور اس کے خواب میری حکومت کی پالیسی فیصلوں تحریک دیتے رہے ہیں۔
     2. اپنے پیروں پر کھڑے ہونے کی خواہش رکھنے والے نوجوانوں کو دھیان میں رکھتے ہوئے کوشل وکاس مہم شروع کی گئی۔ اس مہم کے تحت پچھلے چار برسوں میں سالانہ اوسطا ایک کروڑ نوجوانوں کو صلاحیت سازی کی تربیت دی گئی ہے۔ آنے والے وقت میں ملک میں 15 ہزار سے زیادہ آئی ٹی آئی ، 10 ہزار سے زیادہ صلاحیت سازی کے مرکز اور 600 سے زیادہ پردھان منتری کوشل کیندر بھارت کے نوجوانوں کی صلاحیتوں کو فروغ دینے میں اہم کردار ادا کریں گے ۔
     3. نوجوانوں کو اپنے کاروبار کے لئے آسانی سے قرض حاصل ہو، اس کے لئے پردھان منتری مدرا یوجنا کے تحت کسی ضمانت کے بغیر 7 لاکھ کروڑ روپے سے زیادہ قرض دئے گئے ہیں۔ اس کا فائدہ قرض حاصل کرنے والے 15 کروڑ سے زیادہ لوگوں نے اٹھایا ہے۔ اس اسکیم کے تحت چار کروڑ 26 لاکھ سے زیادہ لوگوں نے پہلی مرتبہ قرض لے کر اپنا کاروبار شروع کیا ہے۔
     4. میری حکومت نے اسٹارٹ اپ انڈیا اور اسٹینڈ اپ انڈیا کے ذریعے نوجوانوں کو خود کفیل بنانے کی سمت میں مالی امداد فراہم کی ہے۔ اس کے نتیجے میں آج بھارت کا نام اسٹارٹ اپ کی دنیا میں اولین ملکوں میں لیا جارہا ہے۔
     5. پردھان منتری روزگار پروتساہن یوجنا کے ذریعے حکومت نے ملامتوں کو انسینٹیو کے ساتھ جوڑا ہے ۔ اس اسکیم کے تحت کسی نوجوان کو نئی ملازمت ملنے پر، جو ای پی ایس اور ای پی ایف کا 12 فیصد آجر کی طرف سے دیا جانا ہوتا ہے، وہ پہلے تین برسوں تک حکومت کی طرف سے دیا جارہا ہے۔ اس اسکیم کا فائدہ ملک کے ایک کروڑ سے زیادہ نوجوانوں کو مل چکا ہے۔

    معزز ارکان!

     1. ہر ماں باپ کا خواب ہوتا ہے کہ ان کے بیٹی بیٹے اچھی طرح پڑھ لکھ کر زندگی میں آگے بڑھیں۔ اعلیٰ سطحی پروفیشنل تعلیم کے مواقع کو بڑھانے کے لئے حکومت نئے تعلیمی اداروں کو قائم کررہی ہے اور 7 آئی آئی ٹی ، 7 آئی آئی ایم ، 14 آئی آئی آئی ٹی ، ایک این آئی ٹی اور 4 این آئی ڈی قائم کئے جارہے ہیں۔ ملک میں تحقیق کی ہمت افزائی کے لئے حکومت کے ذریعے دی جارہی اسکالر شپ اور فیلو شپ کی رقم میں 25 فیصد سے زیادہ کا اضافہ کرنے کا فیصلہ کیا گیا ہے۔ اس کے علاوہ 103 کیندریہ ودیالیہ ہر قبائلی آبادی والے تعلقے میں ایکلویہ ماڈل رہائشی اسکول اور 62 نئے نوودیہ ودیالیہ بنانے کی سمت میں قدم اٹھاکر تعلیم کے نظام کو اور زیادہ مضبوط بنیاد دینے کا کام کیا جارہا ہے۔
     2. تعلیم کے معیار کو بہتر بنانے کے لئے حکومت کے ذریعے کئی سمت میں مختلف کوششیں کی جارہی ہیں۔ ملک کے مستقبل کو مضبوط بنانے کے لئے ضروری ہے کہ جو بچے ابھی اسکولوں میں ہیں انہیں اپنے خیالوں کی پرواز کو حقیقت میں بدلنے کا پورا موقع ملے۔ ائیڈیاز سے اننوویشن کی اسی خیال کے ساتھ حکومت 5 ہزار سے زیادہ اٹل ٹنکرنگ لیبس کے قیام کے لئے کوششیں کررہی ہے۔
     3. بدلتے ہوئے وقت اور بدلتی ہوئی ٹیکنالوجی کے ساتھ روزگار اور کاروربار کے طریقے بدل رہے ہیں۔ ہمارے ملک کے نوجوان اس کے لئے تیار ہوسکیں، اس سمت میں میری حکومت کے ذریعے مسلسل کوششیں کی جارہی ہیں۔
     4. نوجوانوں پر مرکوز ’’کھیلو انڈیا‘‘ مہم کے تحت میری حکومت ملک کے کونے کونے سے بہترین کھلاڑیوں کی پہچان کرکے انہیں آگے بڑھانے کی کوشش کرہی ہے۔ سب سے اہم بات یہ ہے کہ اس انتخاب میں شفافیت ہے ، جس کی وجہ سے کھلاڑیوں کی حوصلہ افزائی ہوئی ہے۔ اس کے نتیجے ہمیں قومی اور بین الاقوامی سطح پر ملنے والے تمغوں کی شکل میں دکھائی دیتے ہیں۔

    معزز ارکان!

     1. آج بھارت کی بیٹیاں ہر شعبے میں مؤثر تعاون کررہی ہیں اور ملک کا نام روشن کررہی ہیں۔ آزادی کے بعد ایسا پہلی مرتبہ ہوا ہے جب کسی حکومت کی پالیسیوں اور منصوبوں سے خواتین کو صنعت کاری کے اتنے نئے مواقع حاصل ہوئے ہیں۔ اور وہ وسیع طور پر اقتصادی اور سماجی طور پر بااختیار بنی ہیں۔
     2. پردھان منتری مدرا یوجنا کا سب سے زیادہ فائدہ خواتین کو ہی ملا ہے ۔ اب تک ملک بھر میں دئے گئے 15 کروڑ مدرا لون میں 73 فیصد لون خواتین صنعت کاروں نے حاصل کیا ہے۔ دین دیال انتودیہ یوجنا کے تحت تقریبا 6 کروڑ خواتین خود امدادی گروپوں سے جڑی ہیں۔ ایسے خواتین کے خود امدادی گروپوں کو میری حکومت کے ذریعے 75 ہزار کروڑ روپے سے زیادہ کے قرضے دستیاب کرائے گئے ہیں۔ یہ رقم سال 2014 کے پہلے کے چار برسوں میں دئے گئے قرض سے ڈھائی گنا زیادہ ہے۔
     3. ملک کی چھوٹی اور اوسط درجے کی صنعتوں کی ساجھیداری کو یقینی بنایا جاسکے ، اس کے لئے اب بڑی سرکاری کمپنیوں کے لئے یہ لازمی کیا گیا ہے کہ وہ کم سے کم تین فیصد کی خریداری خواتین صنعت کاروں والی کمپنیوں سے کریں۔
     4. میری حکومت الگ الگ شعبوں میں خواتین ہونے کی وجہ سے ان کے ساتھ ہونے والی عدم برابری کو دور کرنے کی کوشش کررہی ہے۔ پچھلے سال ہی یہ فیصلہ کیا گیا تھا کہ مسلح فوج میں شارٹ سروس کمیشن کے ذریعے مقرر خواتین افسروں کو مرد افسروں کی طرح ہی ایک شفاف انتخابی عمل کے ذریعے سے مقامی کمیشن دیا جائے گا۔ آزادی کے اتنے برسوں بعد بھی خواتین زیر زمین کانکنی کے شعبے میں نوکریوں کے حق سے محروم تھیں۔ میری حکومت نے فیصلہ کیا ہے کہ اس شعبے میں بھی خواتین کو نوکری کے یکساں مواقع دیئے جائیں گے۔
     5. اس کے ساتھ ہی کام کاجی خواتین کو اپنے نومولود بچوں کی اچھی طرح پرورش کرنے کا وقت مل سکے، اس کے لئے زچگی کی چھٹی کو 12 ہفتے سے بڑھاکر 26 ہفتے کیا گیا ہے۔

    معزز ارکان!

     1. چاہے چلچلاتی دھوپ ہو ، موسلادھار بارش ہو ، برف باری ہو ، یا کوئی اور چیلنج ہو ، ہمارے ملک کے محنتی کسانوں نے دن رات ایک کرکے اناج کی ریکارڈ پیداوار کی ہے۔ ڈیری مصنوعات اور ماہی پروری کی اور دیگر شعبوں میں اضافہ کیا ہے۔ آپ میں بہت سے ارکان نے گاؤں کی زندگی اور کسانوں کی جدوجہد کو بہت قریب سے دیکھا ہے۔ ہمارے کسان بھائی بہن ، ہماری اقتصادیات کی بنیاد تو ہے ہیں، وہ ہمارے ملک کی روایتوں کے بھی محافظ ہیں۔
     2. میں پوری پارلیمنٹ کی جانب سے بھارت کے ان داتا کسانوں ستائش کرتا ہوں، میری حکومت ملک کے کسانوں کی آمدنی کو دوگنا کرنے کے لئے دن رات کوشاں ہے۔ کسانوں کی ہر ضرورت کو سمجھتے ہوئے ان کے مسائل کے مستقل حل کے لئے سرکار کوشش کررہی ہے۔ زرعی آلات اور بیج خریدنے سے لے کر بازار میں زرعی پیداوار پہنچانے اور بیچنے تک کے پورے عمل میں کسانوں کو زیادہ سہولت اور مدد ملے، یہ حکومت کی ترجیح ہے۔
     3. کھیتی پر ہونے والے خرچ کو کم کرنے ، کسانوں کی فصل کی مناسب قیمت دلانے ، نئے بازار مہیا کرانے ، اور زراعت کے شعبے میں آمدنی کے نئے وسائل جوڑنے کے لئے نئی سوچ کے ساتھ کام کیا جارہا ہے۔ میری حکومت نے 22 فصلوں کی کم از کم امدادی قیمت کو فصل کی لاگت کا ڈیڑھ گنا سے زیادہ کرنے کا تاریخی فیصلہ کیا ہے۔
     4. اس کے ساتھ ہی کسانوں کو اچھی کوالٹی کے بیجوں کی دستیابی کو یقینی بنایا گیا ہے سائنسی طریقوں سے کھیتی میں مدد ملے ، اس کے لئے ملک بھر میں کرشی وگیان کیندروں کی تعداد میں اضافہ کیا جارہا ہے۔ مٹی کی زرخیزی کے بارے میں کسانوں کو جانکاری دینے کے لئے 17 کروڑ سے زیادہ سوائل ہیلتھ کارڈ تقسیم کئے گئے ہیں۔ کھاد کی دستیابی کو یقینی بنانے اور یوریا کے بے جا استعمال کو روکنے کے لئے یوریا کی 100 فیصد نیم کوٹنگ بھی کی گئ ہے ۔
     5. آب پاشی کے لئے پانی کی دستیابی کو بہتر بنانے کی خاطر میری حکومت پہلے سے جاری 99 ادھوری اسکیموں کو پورا کررہی ہے۔ ان میں سے 71 اسکیمیں اگلے کچھ مہینوں میں پوری ہونے والی ہیں۔ پانی کی ایک ایک بوند کا درست استعمال ہو ، اس کے لئے حکومت مائیکرو اریگیشن کو بڑھاوا دے رہی ہے۔
     6. فصل خراب ہونے کی صورت میں کسانوں پر آنے والی پریشانی میں امداد کے لئے پردھان منتری فصل بیمہ یوجنا کے تحت کم قسط پر فصلوں کا بیمہ کیا جارہا ہے۔ کسانوں کو فصل بیچنے میں آسانی ہو اس کے لئے ملک بھر میں 15 سو سے زیادہ زرعی منڈیوں کو آن لائن جوڑنے کی مہم چلائی گئی ہے۔ فصلیں بازار تک پہنچنے میں خراب نہ ہوں ، ان کا صحیح ذخیرہ ہوسکے، اس کے لئے ملک بھر میں جگہ جگہ کولڈ اسٹوریج بنانے کا کام تیزی چل رہا ہے۔ فصل کے بعد کھیتوں سے نکلنے والے باقیات سے بھی کسانوں کی کمائی ہوسکے ، اس کے لئے ویسٹ ٹو ویلتھ مہم چلائی جارہی ہے۔
     7. میری حکومت بلیو ریوولوشن اسکیم کے ذریعے ماہی گیروں کو گہری سمندر میں جاکر مچھلی پکڑنے کی ٹریننگ دینے کے ساتھ جدید فشنگ ٹرالر دستیاب کررہی ہے۔
     8. یہ تمام کام 70 برسوں سے جاری ہمارے زرعی نظام میں اہم تبدیلی لائیں گے اور ہمارے ان داتا کسانوں کو بااختیار بناکر انہیں مشکلوں سے نکال سکیں گے اور ان کے ساتھ انصاف کرسکیں گے۔

    معزز ارکان!

     1. میری حکومت ڈیجیٹل انڈیا مہم سے جڑی اسکیموں کو تیزی دے کر یہ بھی یقینی بنانے کی کوشش کررہی ہے کہ دیہی علاقوں میں رہنے والے لوگوں کو بھی ای-حکمرانی کا پورا فائدہ ملے۔ سال 2014 میں ملک میں محض 59 گرام پنچایتوں تک ڈیجیٹل کنکٹی ویٹی پہنچ سکی تھی ۔ آج ایک لاکھ 16 ہزار گرام پنچایتوں کو آپٹیکل فائبر سے جوڑ دیا گیا ہے اور لگ بھگ 40 ہزار گرام پنچایتوں میں وائی فائی ہاٹ اسپاٹ لگادئے گئے ہیں۔
     2. دیہی بھائی بہنوں تک سہولیات آسانی سے پہنچیں اس کے لئے کامن سروس سینٹر کا قیام بہت تیزی سے کیا گیا ہے۔ ان مرکزوں میں بینکنگ سے لے کر بیمہ اور پنشن سے لے کر اسکالر شپ کی تمام سہولیات گاؤں کے لوگوں کو آن لائن دستیاب کرائی جارہی ہیں۔ سال 2014 میں ملک میں صرف 84 ہزار کامن سروس سینٹر تھے۔ آج ان کی تعداد بڑھ کر 3 لاکھ سے زیادہ ہوگئی ہے۔ اس میں سے بھی 2 لاکھ 12 ہزار سروس سینٹر صرف گرام پنچایتوں میں قائم کئے گئے ہیں۔
     3. انفارمیشن ٹیکنالوجی کے اس دور میں ڈاٹا کا آسانی سے اور کم شرح پر دستیاب ہونا ہمارے ہم وطنوں کے لئے بہت بڑی سہولت ہے اور ترقی کا ذریعہ بھی۔ سال 2014 میں جہاں ایک جی بی ڈاٹا کی قیمت لگ بھگ 250 روپے تھی اب گھٹ کر 10-12 روپے ہوگئی ہے۔ اسی طرح موبائل پر بات کرنے میں پہلے جتنا خرچ ہوتا تھا وہ بھی اب آدھے سے کم ہوگیا ہے۔
     4. پہلے عام صنعت کاروں کے لئے سرکاری محکموں کو اپنا سامان بیچنا تقریبا ناممکن ہوتا تھا، اب سرکاری خریداری کے لئے جی ای ایم یعنی گورنمنٹ ای- مارکیٹ پلیس نامی ایک آن لائن پلیٹ فارم تیار کیا گیا ہے۔ جی ای ایم کی وجہ سے جہاں ایک طرف سرکاری خریداری میں شفافیت پیدا ہوئی ہے تو دوسری جانب اس نے چھوٹے اور بڑے شہروں میں صنعت کاروں کو اپنی مصنوعات کسی پریشانی کے بغیر حکومت کو فروخت کرنے کا موقع فراہم کیا ہے۔
     5. حال ہی میں عمل کو آسان بنانے کی خاطر حکومت نے ایک اسکیم شروع کی ہے جس میں ایک کروڑ روپے تک کی رقم کے قرض 59 منٹ کے اندر منظور کئے جاتے ہیں۔
     6. عظیم سنت تیرو ولّوور نے کہا ہے۔

    ‘اِ یَٹرلُم اِٹَّلُم کاتّلم کاتّ’


    وَگُتّلم وَلَّد اَرسو’’


    اس کا مطلب یہ ہے کہ اچھی حکمرانی والا ملک وہ ہوتا ہے، جہاں اثاثوں اور خدمات کے معاملے میں مناسب ترقی ہوتی ہے، جہاں اثاثوں کو اچھی طرح تقسیم کیا جاتا ہے اور اُن کی حفاظت کی جاتی ہے اور تمام شہریوں کو اُن کا جائز حصہ مل جاتا ہے۔


    61.ہم سب غریبوں کے لئے بینک کاری سہولتوں کی اُس خراب صورتحال سے واقف ہیں، جو بینکوں کو قومی ملکیت میں لئے جانے کے 45 سال کے بعد بھی جاری رہی۔ میری حکومت کی جن دھن یوجنا اس بات کی بہترین مثال ہے کہ بڑی اقتصادی تبدیلی کی بنیاد کس طرح رکھی جاتی ہے۔ یہ اسکیم صرف نئے بینک کھاتے کھولنے کے لئے نہیں ہے،بلکہ اس کے مقاصد کہیں زیادہ ہیں۔اس اسکیم سے نہ صرف غریبوں کی اقتصادی شمولیت ہو رہی ہے، بلکہ ان کی خوداعتمادی میں بھی اضافہ ہو رہاہے۔


    62.جن دھن یوجنا کی وجہ سے ملک میں 34کروڑ بینک کھاتے کھولے گئے ہیں اور آج تقریباً ہر خاندان بینک کاری نظام سے جُڑ گیا ہے۔ ایک بین الاقوامی ایجنسی کے مطابق دنیا میں 2014 سے 2017 تک جتنے بینک کھاتے کھولے گئے، ان میں سے 55 فیصد اکیلے ہندوستان میں کھولے گئے۔ ان اعداد و شمار کے علاوہ اُس مثبت اثر کی بھی تعریف کئے جانے کی ضرورت ہے، جس کا اثر قوم کی معیشت پر پڑا ہے۔


    63.ہماری مائیں اور بہنیں ہمیشہ مشکل وقت کے لئے کچھ روپیہ بچا کر رکھتی تھیں، لیکن اکثر یہ بچت روزمرہ کی ضروریات پر خرچ ہو جاتی تھیں۔ آج جن دھن کھاتوں میں جمع کئے گئے 88 ہزار کروڑ روپے بچت کی بدلتی ہوئی عادتوں کا ایک ثبوت ہیں۔ جن دھن اسکیم کی وجہ سے ہی ایم جی نریگا کی اُجرتیں مختلف انشیورنس اسکیموں کے فائدے، اسکالر شپ، پنشن اور بیشتر دیگر سرکاری فائدوں کو ڈی بی ٹی کے ذریعے غریبوں کے بینک کھاتوں میں براہ راست منتقل کیا جا رہا ہے۔ جن دھن کھاتوں کی وجہ سے حکومت اور غریب کے درمیان کے بچولیوں کو ہٹانے میں مدد ملی ہے۔


    64.جن دھن یوجنا 60 کروڑ سے زیادہ روپے ڈیبٹ کارڈوں اور بھیم ایپ کے ذریعے ملک میں کم خرچ، ڈیجیٹل لین دین، کی دستیابی میں ایک اہم رول ادا کر رہی ہے۔ اسی طرح حکومت ڈاک خانوں میں قائم کردہ انڈیا پوسٹ پیمنٹس بینک کے ذریعے بینک کاری خدمات لوگوں کے گھروں تک پہنچا رہی ہے۔ اس کا نتیجہ یہ ہوا ہے کہ پوری دنیا نے ہندوستان میں مالی شمولیت کی طرف بڑھنے والے اس قدم کو نوٹ کیا ہے۔


    معزز ممبران!


    65.گزشتہ متعدد دہائیوں میں سماجی فلاح و بہبود کے بہت سے پروگرام موجود تھے، لیکن وہ مطلوبہ اثر پیدا کرنے میں نا کام رہے۔ شہریوں کی امنگوں اور دشواریوں کے تئیں میری حکومت کی طرف سے ظاہر کی گئی سرگرمی، کارروائی سے بھرپور حکمت عملی اور نیک نیتی کی وجہ سے بڑے پیمانے پر واضح تبدیلیاں دکھائی دینا ممکن ہو سکا ہے۔


    66.میری حکومت کو 2014 میں دی گئی واضح اکثریت کے ساتھ ملک کے لوگوں نے کرپشن اور کالے دھن کے خلاف سخت کارروائی کرنے کی واضح اجازت بھی دی تھی۔ میری حکومت نے پچھلے ساڑھے چار برسوں کے دوران کرپشن کیخلاف سخت کارروائی کی، عوام کے جذبات کے تئیں حساس ہونے کے سبب میری حکومت نے پہلے دن سے ہی کرپشن اور کالے دھن کے خلاف جنگ چھیڑ دی اور کابینہ کی پہلی میٹنگ میں ہی کالے دھن کے سلسلے میں ایک خصوصی تحقیقاتی ٹیم ایس آئی ٹی کی تشکیل کی منظوری دی۔اس کے نتیجے میں حکومت نے کالے دھن کے بارے میں ایک نیا اور سخت قانون بنایا۔میری حکومت نے بیرونی ملکوں میں غیر قانونی طور پر حاصل کئےگئے اثاثوں کے خلافل ایک مہم چلائی۔ بہت سے ان ملکوں کے خلاف معاہدے کئے گئے، جنہیں ٹیکس چھپانے والوں کے لئے جنت کے طور پر جانا جاتا ہے اور دیگر ملکوں کے ساتھ بھی معاہدے کئے گئے تاکہ موجودہ سمجھوتوں میں پائی جانے والی خامیوں کو دور کیا جا سکے۔


    67.دوسرے ملکوں میں جانے والے کالے دھن کو روکتے ہوئے میری حکومت نے ملک کے اندر بھی کالے دھن کے خلاف ایک بڑی مہم چلائی۔کالے دھن پر پروان چڑھنے والے شعبوں کے لئے نئے قوانین بنائے گئے اور انہیں ٹیکس کے دائرے میں لایا گیا۔ ان کارروائیوں کے ساتھ ساتھ حکومت نے اپنی اُس آمدنی اور دولت کو ، جس کا اب تک کوئی حساب کتاب نہیں تھا، رضاکارانہ طور پر ظاہر کرنے کے لئے ایک موقع فراہم کیا۔


    68.کرپشن اور کالے دھن کے تعلق سے بڑے نوٹوں کا چلن بند کرنا، میری حکومت کی جنگ میں ایک فیصلہ کن مرحلہ تھا۔ اس فیصلے نے کالے دھن پر پھلنے پھولنے والی متوازی معیشت کی جڑوں پر ضرب لگائی اور باضابطہ نظام سے باہر کی رقومات کو قوم کی معیشت کے دائرے میں لا یا گیا۔


    69.حکومت کی اس کارروائی نے ان طاقتوں کی کمر توڑ دی، جو ملک کو کمزور کر رہے تھے اور اس طرح کالے دھن کے پھیلاؤ کو روکا جا سکے۔ کالے دھن کے پھیلاؤ کے لئے ذمہ دار 3 لاکھ 38 ہزار فرضی کمپنیوں کا رجسٹریشن میری حکومت نے منسوخ کر دیا ہے۔ ان کمپنیوں کے ڈائرکٹروں کو آئندہ بھی اس طرح کے عہدوں پر فائز رہنے سے روک دیا گیا ہے۔


    70.بینامی پراپرٹی ایکٹ، کالے دھن کو جائز بنانے کی روک تھام کے ایکٹ اور بھاگ جانے والے اقتصادی مجرموں کے خلاف قانون کے ذریعے 50ہزار کروڑ روپے کی مالیت سے زیادہ کے اثاثوں کو ضبط کیا گیا ہے۔ میری حکومت کی پالیسیوں کی بدولت ریئل اسٹیٹ سیکٹر میں کالے دھن کا چلن بہت حد تک کم ہو گیاہے، مکانات کی قیمتیں گِر گئی ہیں اور اپنا مکان حاصل کرنے کی متوسط طبقے کے خواب پورے ہو رہے ہیں۔


    معزز ممبران!


    71.مجھے خوشی ہے کہ میری حکومت کی ان پالیسیوں کی وجہ سے حکومت پر لوگوں کا اعتماد بڑھا ہے اور انکم ٹیکس ادا کرنے والے افراد کی تعداد میں تیزی سے اضافہ ہوا ہے۔ 2014 سے پہلے 3.8کروڑ افراد نے ریٹرن فائل کئے تھے، جبکہ آج یہ تعداد بڑ ھ گئی ہے اور 6.8کروڑ افراد ریٹرن فائل کرنے کے لئے آگے آئے ہیں۔آج ہر ٹیکس دینے والے کو یہ بھروسہ ہے کہ اس کی طرف سے ادا کیا جانے والا ایک ایک پیسہ قوم کی تعمیر میں ایمانداری کے ساتھ خرچ کیا جا رہا ہے۔


    72.میری حکومت کو یقین ہے کہ کرپشن اور کالا دھن ملک کے ایماندار ٹیکس دہندگان کے خلاف ایک بڑی بے انصافی کی حیثیت رکھتے ہیں۔کرپشن ہمیشہ ہی کچھ غریب یا متوسط طبقے کے افراد کے حقوق پر ڈاکہ ڈالتا ہے۔ حکومت نے اس صورتحال کا مقابلہ کرنے کے لئے جدید ٹیکنالوجی پر بھروسہ کر رہی ہے۔


    73.پچھلے ساڑھے 4برسوں کے دوران براہ راست فائدوں کی منتقلی میں توسیع کے نتیجے میں 6 لاکھ 5 ہزار کروڑ سے زیادہ روپے فیض یاب ہونے والوں کے بینک کھاتوں میں براہ راست منتقل کئے جا چکے ہیں۔ اس کے نتیجے میں تقریباً ایک لاکھ 10ہزار کروڑ روپے غلط ہاتھوں میں جانے سے بچ گئے ہیں۔ حکومت نے ان 8 کروڑ فرضی ناموں کو ہٹا دیا ہے، جن کو ملنے والے فوائد بچولئے اصلی فیض اٹھانے والوں کے جائز فائدوں کو خردبُرد کر کے حاصل کر لیتے تھے۔


    معزز ممبران!


    74.ایک مضبوط قوم کی تعمیر کے لئے ضروری ہے کہ ہم اپنی معیشت کو اس طریقے پر ترقی دیں کہ اِس سے ہمارے ہم وطنوں کو شفافیت اور ایمانداری کے ساتھ ترقی کرنے میں مدد ملے۔


    75.کوئلہ کانوں کی نیلامی شفافیت نہ ہونے کے سبب بحث کا موضوع بن جاتی تھی۔ میری حکومت نے کوئلہ کانوں کی نیلامی کے لئے ایک شفاف نظام کو فروغ دیااور اس نے اس قومی ورثے کو محفوظ رکھا۔ اِنسالوینسی اور بینکرپسی کوڈ کے نئے قانون کی وجہ سے اب تک بینکوں اور دینداروں کے 3 لاکھ کروڑ روپے کا براہ راست یا بالوسطہ طور پر نپٹارا ہوا ہے۔بڑے بڑے قرضے حاصل کرنے اور اُنہیں خردبُرد کرنے کے رجحان کو کچل دیا گیا ہے۔


    76.سردار پٹیل نے اپنی غیر معمولی صلاحیتوں کی وجہ سے قوم کی جغرافیائی اور سیاسی یکجہتی کے چیلنج بھرے مقصد کو حاصل کر لیا، لیکن اقتصادی یکجہتی کا کام نا مکمل رہا۔ ہمارے تاجروں اور صنعت کاروں کومختلف ریاستوں میں جاری ٹیکس کے مختلف طریقوں کی وجہ سے اپنی مصنوعات کی خریدوفروخت کے معاملے میں ہمیشہ دشواریوں کا سامنا کرنا پڑا، لیکن اب جی ایس ٹی جیسی جامع اقتصادی اصلاح پر عمل درآمد کی وجہ سے ‘‘ایک قوم، ایک ٹیکس، ایک مارکیٹ’’ کا تصور حاصل کر لیا گیا ہے۔ جی ایس ٹی تجارت اور کامرس کے دیانتدارانہ اور شفاف نظام کے قیام میں ایک اہم رول ادا کر رہی ہے، جس سے ملک کے نوجوانوں کو بھی فائدہ ہو رہا ہے۔ اس نظام نے تاجروں کو درپیش مشکلات کو کم کرنے کے ساتھ ساتھ پورے ملک میں آسانی کے ساتھ کاروبار کرنے کی سہولت بھی فراہم کی ہے۔ میں اپنے ساتھیوں کو مبارکباد دیتا ہوں کہ انہوں نے ابتدائی دشواریوں کے باوجود ملک کے بہتر مستقبل کے مفاد میں نئے نظام کو مختصر وقت میں بڑی تندہی کے ساتھ اپنایا ہے۔ میری حکومت کاروباری طبقے سے حاصل ہونے والی تجاویز کی روشنی میں جی ایس ٹی طریقے کو بہتر بنانے کی مسلسل کوشش کر رہی ہے۔


    77.میری حکومت کی ابتدائی توجہ ہمارے نوجوانوں کو اس قابل بنانے پر رہی ہے کہ وہ اپنی روزی روٹی وقار کے ساتھ کمائیں اور دوسروں کے لئے بھی روزگار کے مواقع فراہم کئے جائیں۔ اپنا روزگار خود چلانے میں سہولت دینے کی خاطر میری حکومت نے بڑے پیمانے پر اصلاحات کی ہیں، جن کی پوری دنیا میں ستائش کی جا رہی ہے۔ ان اصلاحات کے نتیجے میں کاروبار کو آسان بنانے کی درجہ بندی میں ہندوستان کی پوزیشن 65 درجہ اوپر ہوئی۔ 2014اس کی پوزیشن 142 پر تھی، جو اب 77 پر آگئی ہے۔ یہ ایک غیر معمولی کامیابی ہے۔


    معزز ممبران!


    78.پچھلے ساڑھے 4 سال کے دوران ملک کی معیشت میں اوسطاً 7.3 فیصد کی شرح سے ترقی ہوئی ہے۔ ہندوستان بین الاقوامی تجارت میں ایک اہم رول ادا کر رہا ہے۔ 2014 میں عالمی جی ڈی پی میں ہندوستان کا حصہ 2.6فیصد تھا، جو تازہ ترین رپورٹوں کے مطابق 2017 میں 3.3فیصد ہو گیا۔ ہندوستان دنیا کی چھٹی سب سے بڑی معیشت کے طور پر ابھرا ہے۔ یہ ملک کے لئے ایک اچھا موقع ہے کہ وہ چوتھے صنعتی انقلاب میں ایک فیصلہ کن رول ادا کرے اور میری حکومت کا یہ عہد ہے کہ اس بات کو یقینی بنایا جائے کہ ہمارے شہری اس موقع سے پورا فائدہ اٹھائیں۔


    79.میک ان انڈیا اسکیم کے نتیجے میں صنعتی ترقی اور روزگار کے مواقع پیدا کرنے کے شعبے میں اس کے اثرات واضح طور پر دکھائی دیتے ہیں۔ اس وقت ہندوستان دنیا بھر میں موبائل فون تیار کرنے والا دوسرا سب سے بڑا مرکز ہے۔ ابھی حال ہی میں ہندوستان نے ڈیژل کے انجنوں کو 10ہزار ہارس پاور کے الیکٹرک انجنوں میں تبدیل کر نے کا ایک سنگ میل حاصل کیا ہے۔ میک ان انڈیا اسکیم کے ایک حصے کے طور پر ایشیا کا سب سے بڑا میڈ ٹیک ژون آندھراپردیش میں قائم کیا جا رہا ہے۔ اترپردیش اور تمل ناڈو میں ڈیفنس کاریڈورس قائم کئے جا رہےہیں، جن سے نہ صرف دفاعی سازوسامان کی تیاری کی سہولتوں کے قیام کے ذریعے ہماری سکیورٹی کو استحکام حاصل ہوگا، بلکہ نوجوانوں کو روزگار بھی فراہم ہوگا۔ جلد ہی مسافر اب تک کی سب سے تیز رفتار ٹرین ‘وَندے بھارت ایکسپریس’ میں سفر کرنے کی الٹا ماڈرن سہولتیں حاصل کر سکیں گے۔


    80.میں اپنے ملک کے سائنسدانوں انجینئروں کو مبارکباد دینا چاہتا ہوں، جو ہندوستان کو جدید ٹیکنالوجی کے شعبے میں ایک طاقت کے طور پر تسلیم کرانے کے لئے اَنتھک جدو جہد کر رہے ہیں۔ اِسرو کے سائنسداں اور انجینئر خاص طور پر مصنوعی سیارے چھوڑ کر دنیا میں نیا ریکارڈ بنانے کی اپنی پوزیشن کو برقرار رکھنے کی کوشش کر رہے ہیں۔ میں قوم کی طرف سے سائنسدانوں اور انجینئروں کو ‘مشن گنگا یان’ کے لئے بہترین خواہشات کا اظہار کرتا ہوں۔


    معزز ممبران!


    81.کاموں کو جوابدہی کے ساتھ وقت پر پورا کرنے کی میری حکومت کی توجہ کا نتیجہ یہ نکلا ہے کہ حکومت کے کام کاج پر لوگوں کے اعتماد میں اضافہ ہوا ہے اور اس سے ترقی کی رفتار بھی بڑھی ہے۔ میری حکومت وقت پر پروجیکٹ مکمل کرنے کے لئے پہچانی جاتی ہے۔


    82.آسام میں بہت عرصے سے التوا میں پڑا ہوا ہندوستان کا سب سے بڑا بوگی بیل ریل روڈ بِرج ہو، دلی کے پاس ویسٹرن پریفیرل ایکسپریس وے ہو یا پھر کیرالہ کا کولم بائی پاس ہو، ایسے متعدد پروجیکٹوں میں دیر کی وجہ سے ملک کے عام لوگوں کے ساتھ بے انصافی ہو رہی تھی۔ انہیں تیز رفتاری کے ساتھ پورا کرکے میری حکومت نے ملک کے وسیلو ں اور لوگوں کی امنگوں کے ساتھ انصاف کیا ہے۔


    معزز ممبران!


    83.اکیسویں صدی کی ضرورتوں کے مطابق اقتصادی ترقی کے لئے جدید بنیادی ڈھانچے کو ترقی دینا، ہر انسان کی خاص طور پر متوسط طبقے کے لوگوں کی تمنا ہوتی ہے۔ ان لوگوں کے جذبات کا احساس کرتے ہوئے میری حکومت نئے پروجیکٹوں کو تیز رفتاری کے ساتھ مکمل کر رہی ہے۔


    84.پریاگ راج میں ایئرپورٹ ٹرمنل کی تعمیر کی 11 مہینے میں تکمیل اس کی ایک واضح مثال ہے۔ پچھلے سال ملک کا پہلا کنٹینر وسیل کولکاتہ سے قومی آبی راستے کے ذریعے وارانسی پہنچا۔ ایسٹرن پریفیرل ایکسپریس وے کو، جو نومبر 2015میں شروع ہواتھا، پچھلے سال قوم کے نام وقف کیا گیا۔


    85.میری حکومت کو یقین ہے کہ ہندوستان کا مشرقی حصہ ، جو اترپردیش، بہار ، مغربی بنگال، اڈیشہ پر ، مشتمل ہے اور شمالی خطے کی ریاستوں میں یہ صلاحیت موجود ہے کہ وہ ایک نئے گروتھ انجن کی شکل اختیار کر سکے۔اس لئے میری حکومت مشرقی ہندوستان میں ریلوے، شاہراہوں ، آبی راستوں اورفضائی راستوں سے متعلق بنیادی ڈھانچوں کو مستحکم بنانے کے لئے انتھک کام کر رہی ہے۔


    86.اُڑان یوجنا کے تحت مشرقی ہندوستان میں 19 نئے ہوائی اڈے تعمیر کئے جارہے ہیں اور ان میں سے5 ہوائی اڈے شمال مشرق میں زیر تعمیر ہیں۔ سکم میں پاک یونگ ہوائی اڈےاور اڈیشہ میں جھرسوگوڑا کے مقام پر ویر سریندر سائی ہوائی اڈے کی تعمیر کا کام مکمل ہوگیا ہے۔


    87.اترپردیش میں گورکھپور، بہار میں برونی اور جھارکھنڈ میں سِندری کے مقامات پر فرٹیلائزر پلانٹ کی تعمیر کا کام، جو کئی برسوں سے بند پڑا تھا، اب وہ تیزی سے آگے بڑھ رہا ہے۔ 13ہزار کروڑ روپے کی لاگت سے شروع کی گئی اُرجا گنگا پری یوجنا سے مشرقی ہندوستان کے متعدد شہروں میں گیس پائپ لائن پر مبنی صنعتوں کی توسیع میں مدد ملے گی۔


    88. میری حکومت مشرقی ہندوستان میں نئے ایمس اور نئے انڈین ایگریکلچر ریسرچ انسٹی ٹیوٹس قائم کر رہی ہے۔ حکومت نے مہاتما گاندھی کی کَرم بھومی مشرقی چمپارن موتیہاری میں ایک سنٹرل یونیورسٹی بھی قائم کی ہے۔


    89.اسی طرح گیس کریکر پروجیکٹ کا کام جو آسام اور اڈیشہ میں پردیپ آئل ریفائنری کے لئے اہمیت رکھتا ہے، اس کی رفتار میں بھی تیزی لائی گئی ہے۔ آسام اور اروناچل پردیش کو ملانے والا دھولا سعدیہ بِرج، جس کا نام بھوپین ہزاریکا کے نام پر رکھا گیا ہے، پہلے ہی قوم کے نام وقف کیا جا چکا ہے۔ حکومت کی طرف سے، جن 18 ہزار گاؤوں کو بجلی پہنچائی گئی ہے، ان میں سے تقریباً 13 ہزار مشرقی ہندوستان میں واقع ہیں اور ان میں سے 5 ہزار گاؤں شمال مشرق کے دوردراز علاقوں میں ہیں۔


    90.میری حکومت شمال مشرق کے لوگوں کی زندگی کو آسان بنانے کے مقصد سے ٹرانسپورٹ اور سیاحت کے ذریعے زبردست تبدیلی لانے کی سمت میں کام کر رہی ہے۔ شمال مشرق کی قریب قریب سبھی ریلوے لائنوں کو بڑی لائن میں تبدیل کر دیا گیا ہے۔ سبھی 8 ریاستوں کی راجدھانیوں کو ریل کنکٹی ویٹی فراہم کرنے کے لئے کوششیں جاری ہیں۔ اس مقصد کے لئے 15 نئی ریل لائنوں پر کام میں پیش رفت ہو رہی ہے، جس پر تقریباً 50ہزار کروڑروپے لاگت آئے گی۔


    معزز ممبران!


    91.چاہے یہ ملک کی سب سے تیز رفتار ٹرین کا معاملہ ہو، سب سے اونچے پُل کا معاملہ ہو،، سب سے طویل سمندری لِنک کا معاملہ ہو، طویل ترین سرنگ کا معاملہ ہودوگنی رفتار سے شاہراہوں کی تعمیر کا معاملہ ہو یا ریلوے لائنوں کو بڑی لائن میں تبدیل کرنے کا معاملہ ہو، ریلوے اسٹیشنوں کو جدید شکل دینے کا معاملہ ہو یا شہروں میں میٹرو پروجیکٹوں کا معاملہ ہو، چھوٹے شہروں کے مابین فضائی کنکٹی ویٹی کا معاملہ ہو یا نئے آبی راستے کی تعمیر کا معاملہ ہو، میری حکومت ان تمام شعبوں میں جدید بنیادی ڈھانچہ کو تیز رفتار ی کے ساتھ ترقی دے رہی ہے۔ ماحولیات کے تحفظ کو ذہن میں رکھتے ہوئے میری حکومت بجلی سے چلنے والی موٹر کاروں کے محاذ پر آگے بڑھ رہی ہے۔


    92.شہروں میں جدید ٹیکنالوجی پر مبنی سسٹم فراہم کرنے کے لئے تاکہ وہ معیشت کا گروتھ انجن بن سکیں۔ اسمارٹ سٹی مشن کے تحت 100 شہروں میں جدید سہولتوں کو ترقی دی جا رہی ہے۔


    93.قوم، شہری ہوابازی کے شعبے میں بھی تیز رفتاری کے ساتھ آگے بڑھ رہی ہے۔ پچھلے 4 برسوں میں اس شعبے میں 2عددی ترقی بھی ہے۔ 18-2017کے دوران 12کروڑ 30لاکھ سے بھی زیادہ افراد نے ہوائی سفر کئے اور یہ تعداد برابر بڑھتی جا رہی ہے۔ یہ تبدیلی اس بات کی علامت کی ہندوستان پیش رفت کر رہا ہے۔ اُڑان اسکیم کے تحت 12 لاکھ سیٹیں کم کرایہ والے لوگوں کے لئے فرالم کی گئی ہیں۔ اس سے عام لوگوں کو بھی یہ موقع ملا ہے کہ وہ ہوائی سفر کر سکیں۔


    94.اس کے علاوہ حکومت نے پچھلے ساڑھے چار سال کے دوران ملک میں 300 سے زیادہ نئے پاسپورٹ سیوا کیندر قائم کئے ہیں۔ 2014 سے پہلے صرف 77پاسپورٹ سیوا کیندر تھے، جو اب بڑھ کر 400سے بھی زیادہ ہو گئے۔ لوگوں کے لئے اب یہ ضروری نہیں ہے کہ وہ اپنے پاسپورٹ حاصل کرنے کے لئے بڑے شہروں کا چکر لگائیں۔


    معزز ممبران!


    95.ملک کی مجموعی ترقی میں ہمارے مزدور بھائی اور بہنیں چھوٹے اور درمیانہ درجے کے صنعت کار ، انجینئرس، آڈیٹرس، ڈاکٹرس، ٹیچرس، سائنسداں اور تمام پیشہ ور افراد ایک اہم کردارادا کرتے ہیں۔ یہ تمام ذمہ دار شہری سنت روی داس کی اس مثال پر پورے اترے ہیں کہ کام ہی عبادت کی بہترین شکل ہے۔


    شرم کؤ اِیسر جانی کے، جؤ پوجہی دِن رین


    ‘ریداس’ تِنہیں سنسار مہ، سدا مِلہی سُکھ چین


    اس کا مطلب یہ ہے کہ جو لوگ کام کو ایشور سمجھتے ہیں اور اس کی دن رات پوجا کرتےہیں، انہیں دنیا کی تمام خوشیاں اور قناعت نصیب ہوتی ہے۔


    96.ہمارے تمام محنت سے کام کرنے والے پیشہ ور افراد، خواہ وہ حکومت کے ساتھ براہ راست وابستہ ہوں، یا بالواسطہ طور پر قوم کی تعمیر کے عمل کی نگرانی رکھتے ہیں، جب ان کی امیدیں اور خواہشات حکومت کے ملازمین کی قوت ارادی کے ساتھ وابستہ ہو جاتی ہیں، تو بے مثال نتیجہ نکلتا ہے، جسے آج قوم دیکھ رہی ہے۔ میری حکومت ملازمین کو ان کی ضرورت کے وقت مدد بھی دے رہی ہے۔ ساتھ میں تنخواہ کمیشن کی سفارشات پر عمل درآمد کر کے میری حکومت نے ان کا معیار زندگی بڑھانے کی کوشش کی ہے۔


    97.میری حکومت نے آئین میں درج امداد باہمی وفاق کے جذبے کو مستحکم بنانے کی مسلسل کوشش کی ہے۔ یہ حکومت کی کوشش ہے کہ وہ ریاستی حکومتوں کو اس قابل بنادے کہ وہ اپنی اپنی ریاستوں میں ترقیاتی کاموں کو زیادہ مؤثرانداز سے انجام دیں۔ اس مقصد کو ذہن میں رکھتے ہوئے میری حکومت نے ریاستوں کو مالی کمیشن کی سفارشات کے مطابق ٹیکسوں میں 10فیصد فاضل حصہ دینے کا فیصلہ کیا۔


    معزز ممبران!


    98.اس وقت پوری دنیا کمبھ کے بارے میں بات کر رہی ہے، جو پریاگ راج میں جاری ہے۔ اس زبردست تقریب کےلئے مستقل بنیاد پر عالمی معیار کے بنیادی ڈھانچے اور دیگر صورتوں کو تیز رفتاری کے ساتھ فروغ دیا گیا۔ گنگا-جمنا-سرسوتی کا سنگم، صفائی اور جدید بندوبست کی متاثر کُن مثال قائم کر رہا ہے۔


    99.گنگا ہمارے لئے صرف ایک ندی نہیں ہے، بلکہ یہ ہمارے لئے ایک ماں کی طرح ہے، ہمارے کلچراور عقیدےکی ایک جیتی جاگتی علامت ہے۔ گنگا کو صاف رکھنا ہمارا مقدس فریضہ ہے۔ ‘نمامی گنگے مشن’ کے تحت اب تک 25ہزار کروڑ روپے کے پروجیکٹوں کو منظوری دی جا چکی ہے۔ میری حکومت گنگا کو صاف کرنے کے کام میں مصروف ہے اور یہ کام درجنوں بڑے بڑے نالوں کا رُخ بدلنے، صنعتی کچرے کو گنگا میں ڈالنے سے روکنے اور شہروں میں گندے پانی کو صاف کرنےکے متعدد پلانٹ قائم کرنے کے ذریعے کیا جا رہا ہے۔


    معزز ممبران!


    100.ہر شخص اور حکومت کی یہ ذمہ داری ہے کہ وہ قومی ہیروز کے رول کا احترام کرے۔ قوم کے معماروں کی عزت افزائی کی روایت کو آگے بڑھاتے ہوئے میری حکومت نے مہاتما گاندھی کے یوم وفات کی برسی کے موقع پر ڈانڈی میں ‘نیشنل سالٹ ستیہ گرہ میموریل’ کو قوم کے نام وقف کیا۔ کرانتی مندر دہلی کا ایک میوزیم ہے، جسے نیتا جی سبھاش چندر بوس کے نام معنون کیا گیا تھا۔ اس مہینے سے عوام کے لئے کھول دیا گیا ہے۔حکومت نے ان کے اعزاز میں نیتا جی سبھاش چندر بوس ڈیزاسٹر مینجمنٹ ایوارڈ بھی شروع کیا ہے۔ حکومت نے باباصاحب امبیڈکر سے وابستہ 5 مقدس مقامات کو ‘‘پنچ تیرتھ’’ کے طور پر ترقی دی ہے۔ قوم نے اسٹیچو آف یونٹی تعمیر کر کے ہندوستان کے مرد آہن سردار پٹیل کو خراج عقیدت پیش کیا ہے۔ یہ دنیا کا سب سے اونچا مجسمہ ہے۔ میری حکومت قبائلی مجاہدین آزادی کی یاد میں مختلف ریاستوں میں میوزیم قائم کر رہی ہے۔


    101.میری حکومت نے 2015میں مہامنا مدن موہن مالویہ اور اٹل بہاری واجپئی کو بھارت رتن دیئے۔ اس سال بھارت رتن نانا جی دیش مکھ، بھوپین ہزاریکا اور پرنب مکھرجی کو دینے کا فیصلہ کیا گیا ہے۔


    102 ۔ایسے شہریوں کو جنہوں نے عوام الناس کی بہبود کے لئے ان کی خوبیوں اور بلا کسی تفریق کے ساتھ قومی ایوارڈ کی تفریض کرکے میری حکومت نے ملک کی اس عہد بندگی کا اظہار کیا ہے، جو ایثار اور خدمت کے تئیں اس نے کررکھا ہے۔


    103 ۔ہماری روایت کے تحت سنت اور گرو کو اعلیٰ ترین مقام حاصل ہوتا ہے۔ اس مہینے گروگووند سنگھ جی کے پرکاش پروو کو منانے کے لئے حکومت نے ایک خصوصی سکہ جاری کیا۔ یہ ہم سب کے لئے ازحد مسرت کی بات ہے کہ میری حکومت نے کرتار پور گلیارے کی تعمیر کا تاریخی فیصلہ لیا ہے۔


    معزز اراکین!


    104 ۔بین الاقوامی پس منظر میں بھارت تمام ممالک کے ساتھ دوستانہ تعلقات استوار رکھنے کا زبردست حامی رہا ہے۔ اس بات کی بھی ضرورت ہے کہ ہم کسی بھی طرح کی چنوتی سے نمٹنے کے لئے اپنی صلاحیتوں کو لگاتارمستحکم کرتے رہیں۔ سرحد پار قائم دہشت گردی کی چوکیوں پر سرجیکل اسٹرائک کے ذریعہ بھارت نے اپنی نئی پالیسی اور حکمت عملی کا اظہار کردیا ہے۔ گزشتہ برس بھارت نے اُن چند ممالک کی صف میں اپنی جگہ بنائی ہے، جن کے پاس نیوکلیائی سہ رخی صلاحیت موجود ہے۔


    105 ۔ہماری دفاعی افواج اور ہمارا حوصلہ 21 ویں صدی میں بھارت کی قوت کا مظہر ہیں۔ نہ صرف یہ کہ میری حکومت نے ایک رینک ایک پنشن کا مطالبہ پورا کیا ہے، جو چار دہائیوں سے معرض التوا میں پڑا ہوا تھا، بلکہ 20 لاکھ سابق فوجیوں کو 10,700 کروڑ روپے کے بقدر بقایا جات بھی تقسیم کئے ہیں۔


    106 ۔میری حکومت اس بات میں یقین رکھتی ہے کہ ملک کی دفاعی ضروریات کو ایک لمحے کے لئے بھی نظر انداز کرنا ملک کے حال اور مستقبل دونوں کے لئے خطرناک ہے۔دفاعی شعبے سے متعلق نئے انتظامات پر گزشتہ برس دستخط کئے گئے ہیں، نئے دفاعی سازوسامان کی خریداری اور میک ان انڈیا پہل قدمی کے تحت اندرون ملک سازو سامان کی تیاری نے دفاعی افواج کے حوصلے کو تقویت بخشی ہے اور ملک کی عسکری خودکفالت میں اضافہ کیا ہے۔ کئی دہائیوں کے فاصلے کے بعد بھارتی فضائیہ آئندہ مہینوں میں اپنی نئی پیڑھی کے جدید ترین جنگی طیارے رافیل کا خیر مقدم کرنے کی تیاری کررہی ہے اور اپنی جارحانہ صلاحیت کو بھی مستحکم کررہی ہے۔


    107 ۔اس موقع پر میں ملک کے سلامتی دستوں کو بھی مبارکباد پیش کرنا چاہوں گا، جو لگاتار ملک کی داخلی سلامتی کو مستحکم کرنے کے لئے کوشاں ہیں۔ ان کی لگاتار کوششوں کے نتیجے میں دہشت گردی اور تشدد میں کمی آئی ہے۔ گزشتہ چند برسوں کے دوران ماؤ تشدد سے متاثر علاقوں میں اس سے متاثر نوجوانوں کی تعداد میں کمی آئی ہے اور یہ نوجوان قومی دھارے میں شریک ہونے کے لئے آگے آئے ہیں۔ پولیس میموریل جسے گزشتہ برس قوم کے نام وقف کیاگیا تھا، اس کا مقصد یہ ہے کہ ان کی قربانیوں کو احترام کی نظر سے دیکھا جائے اور آئندہ نسلوں کے لئے ان کی قربانیوں کی یادوں کو محفو ظ رکھا جائے۔


    معزز اراکین!


    108 ۔میری حکومت نے جموں، لداخ، کشمیر کی یکساں اور مساوی ترقی کا عہد کررکھا ہے۔ میری حکومت کی کوششوں کے نتیجے میں ترقی کے لئے سازگار ماحول، ریاست میں ہموار ہوا ہے۔ حال ہی میں جموں وکشمیر میں شہری مقامی اداروں کے لئے تیرہ برسوں کے بعد اور پنچایتی اداروں کے لئے سات برسوں کے بعد انتخابات کا انعقاد پر امن طریقے سے عمل میں آیا اور 70 فیصد سے زائد رائے دہندگان نے جوش وخروش سے اس عمل میں حصہ لیا۔ جموں وکشمیر کی ترقی کےلئے پابند عہد میری حکومت نے 80 ہزار کروڑ روپے کے پیکیج کا اعلان کیا۔ اس پیکیج کے تحت بنیادی ڈھانچے، صحت اور تعلیم جیسے شعبوں سے متعلق پروجیکٹ، جن کی لاگت 66 ہزار کروڑ روپے سے زائد ہے، کو اب تک منظوری دی جاچکی ہے۔


    109 ۔میری حکومت کی سفارتکارانہ کامیابی کے ایک قدم کے طور پر یہ بات کہی جاسکتی ہے کہ آج بھارت کی آواز بین الاقوامی فورم میں احترام کے ساتھ سنی جاتی ہے۔ حال ہی میں وارنسی میں پراواسی بھارتی دوس کا اہتمام کیاگیا اور اس نے اس امر کو تقویت بخشی ہے۔ بھارت کے ہی ایما پر 21 جون کو اقوام متحدہ نے یوگ کا بین الاقوامی دن قرار دیا ہے اور اب اسے از حد جوش وخروش کے ساتھ پوری دنیا میں منایا جارہا ہے۔ یوگ بڑی تیزی سے عالمی سطح پر مقبول ہورہا ہے۔ بھارت کو اس امر پر بجا طور پر فخر ہے کہ اس نے عالمی برادری کو یوگ جیسا غیر معمولی ضابطہ دیا ہے۔


    110 ۔میری حکومت نے نہ صرف یہ کہ غیر مقیم ہندوستانیوں کے پاسپورٹوں کی معتبریت اور وقار میں اضافہ کیا ہے، بلکہ ضرورت کے وقت ان کی حمایت کے لئے بھی کھڑی رہی ہے۔ گزشتہ چار برسوں کے دوران دو لاکھ 26 ہزار سے زائد بھارتی افراد جو غیر ممالک میں پھنسے ہوئے تھے، انہیں واپس ملک لایا گیا ہے۔


    111 ۔ماحولیاتی تحفظ کے شعبے میں بھارت کی کوششوں کے لئے اقوام متحدہ کے ایوارڈ نے ہر ہندوستانی کو تفاخر بخشا ہے۔ یہ ہم سب کے لئے فخر کی بات ہے کہ بھارت عالمی شمسی اتحاد کی قیادت کررہا ہے اور گزشتہ برس بین الاقوامی شمسی اتحاد کی اولین سربراہ ملاقات کا اہتمام کامیابی کے ساتھ دلی میں کیاگیا۔


    112۔ 2022 میں بھارت جی20 سربراہ ملاقات کا اہتمام کرے گا۔ ہماری آزادی کی 75 ویں سالگرہ کے سال میں مذکورہ سربراہ ملاقات کا اہتمام بھارت کے عالمی اثرورسوخ میں مزید اضافے کا باعث ثابت ہوگا۔


    معزز اراکین


    113 ۔اس سال ہمارا ملک ایک مضبوط، خود کفیل اور خوشحال 21 ویں صدی کے نئے بھارت کے لئے ایک فیصلہ کن لائحہ عمل فراہم کرے گا۔ جمہوریت کا سب سے بڑا جشن اسی سال عوامی انتخابات کی شکل میں منعقد کیا جائے گا۔ اس مقتدر ایوان کے توسط سے میں ان نوجوان رائے دہندگان کو اپنی نیک تمنائیں پیش کرتا ہوں جو اس صدی میں پہلی مرتبہ اپنے ووٹ ڈالیں گے۔ بھارت کے باشندے کے طور پر یہ نوجوان اپنے حق رائے ہندگی کا استعمال کریں گے اور ملک کی پالیسیوں اور فیصلوں کی سمت کا تعین کریں گے۔


    114 ۔میری حکومت کی کوششیں ملک کی بہتری کے لئے ہیں اور یہ عمل جاری رہے گا۔130 کروڑ بھارتیوں کی دعاؤں اور ان کی حمایت کے ساتھ میری حکومت نے یہ سفر شروع کیا ہے، جو ایک نئے بھارت کی تعمیر کے لئے ہے۔


    ۔۔۔ ایک نیا بھارت، جہاں ہر شخص کی رسائی بنیادی سہولتوں تک ہوگی۔


    ۔۔۔ ایک نیا بھارت جہاں ہر فرد صحت مند، محفوظ اور تعلیم یافتہ ہوگا۔


    ۔۔۔ ایک نیا بھارت جہاں ہر فرد کو اپنی صلاحیتوں کو پروان چڑھانے کا موقع حاصل ہوگا اور آگے بڑھنے کے مساوی مواقع بھی حاصل ہوں گے۔


    ۔۔۔ ایک نیا بھارت جہاں ہر بچہ محرومی کے بغیر اپنی زندگی میں ترقی کرے گا، ہر بیٹی اپنے کو محفوظ محسوس کرے گی۔


    ۔۔۔ ایک نیا بھارت جہاں ہر فرد کے لئے انصاف اور وقار فراہم ہوگا۔


    ۔۔۔ ایک نیا بھارت ، جو پوری دنیا کے لئے لائق احترام ہوگا۔


    معزز اراکین


    115 ۔آئیے ہم سب مل کر ایک نئے بھارت کے لئے راستہ ہموار کریں اور 21ویں صدی میں بھارت کو نئی تابناک، عظمت وبلندی تک لے جائیں۔


    جے ہند


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن- وا، ج- ق ر،ک ا، ع ر)


    U- 611

    
    
    (Release ID: 1562127) Visitor Counter : 7
    
    
    
    
    

6.