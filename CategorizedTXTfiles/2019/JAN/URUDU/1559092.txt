      سماجی انصاف اور تفویض اختیارات کی وزارت

      مخنثوں کے لئے خصوصی فنڈ
      Posted On: 08 JAN 2019 4:44PM by PIB Delhi


    نئی دہلی، 8 جنوری 2019 ، سماجی انصاف اور تفویض اختیارات کے وزیر مملکت جناب وجے سامپلا نے آج لوک سبھا میں ایک تحریری جواب میں بتایا کہ سماجی انصاف اور تفویض اختیارات کی وزارت نے 2 اگست 2016 کو لوک سبھا میں ایک بل پیش کیا تھا جس کا عنوان ہے ‘مخنث افراد (تحفظ حقوق) بل۔ 2016’۔ اس بل میں مخنث افراد کی شناخت کو تسلیم کرنے، ان کے خلاف امتیاز پر روک لگانے ، حکومت کے ذریعہ فلاحی اقدامات کئے جانے، اداروں اور دیگر افراد کی ان کے تئیں ذمہ داری، تعلیمی و سماجی تحفظ اور مخنث افراد کی صحت اور محنث افراد کے لئے قومی کونسل کے قیام سے متعلق التزامات ہیں۔ اس بل کو جانچ پڑتال اور رپورٹ کے لئے سماجی انصاف و تفویض اختیارات سے متعلق لوک سبھا کی قائمہ کمیٹی کے پاس بھیج دیا گیا تھا۔ کمیٹی نے اپنی رپورٹ 21 جولائی 2017 کو پیش کی۔ اس رپورٹ کی وزارت نے جانچ پڑتال کی اور اس کے مطابق بل میں ضروری ترمیمات کی گئیں۔ اب یہ بل 17 دسمبر 2018 کو لوک سبھا کے ذریعہ پاس کردیا گیا ہے۔


    مخنث افراد کے لئے اسکیم کے تحت سال 19۔2018 کے دوران مجموعی طور پر ایک کروڑ روپے مختص کئے گئے ہیں۔


    ۔۔۔۔۔۔۔۔۔۔۔


    م ن۔م م ۔ن ا۔


    ( 08-01-2019 )


    U- 174

    
    
    (Release ID: 1559092) Visitor Counter : 5