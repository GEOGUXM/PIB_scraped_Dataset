      بھارتی چناؤ کمیشن

      انتخابی عمل سے متعلق بیداری کو فروغ دینے کی خاطر ووٹروں کے بیداری فورم
      Posted On: 14 JAN 2019 8:13PM by PIB Delhi


    نئی دہلی، 14 ؍جنوری،انتخابی عمل سے متعلق بیداری پیدا کرنے کی خاطر وزارتوں ، حکومت کے محکموں ، غیر سرکاری محکموں اور دیگر اداروں میں ووٹر بیداری فورم قائم کئے جائیں گے۔ بھارت کا انتخابی کمیشن (ای سی آئی) 16 جنوری 2019 کو نئی دہلی میں پرواسی بھارتیہ کیندر میں حکومت ہند کی وزارتوں کے مجاز افسروں اور مختلف فیڈرشنوں کے نمائندوں کو اس سلسلے میں تفصیلات فراہم کرے گا۔


    اسی طرح کے بریفنگ اجلاس ملک بھر میں ریاستوں اور اضلاع میں منعقد ہوں گے جن میں 16 جنوری کو اعلیٰ انتخابی افسران اور ضلع انتخابی افسران محکموں کے مجاز افسروں ، غیر سرکاری محکموں ، سی ایس او ، کارپوریٹ اور میڈیا ہاؤسوں کو تفصیلات سے مطلع کریں گے۔


    ووٹر بیداری فورم بحث مباحثوں ، سوال جواب ، مقابلوں اور دیگر سرگرمیوں کے ذریعے انتخابی عمل سے متعلق بیداری پیدا کرنے کی خاطر غیر سرکاری فورم ہیں۔ امید کی جاتی ہے کہ تنظیموں کے تمام ملازمین ووٹر بیداری فورم (وی اے ایف) کے رکن بنیں گے اور تنظیم کے سربراہ وی اے ایف کی سربراہی کریں گے۔


    وی اے ایف بھارت کے انتخابی کمیشن کے انتخابی خواندگی کلب پروگرام کا ایک حصہ ہے۔ ووٹروں کے آٹھویں قومی دن ، 25 جنوری 2018 کو شروع کئے جانے والے ای ایل سی پروگرام میں تمام تعلیمی اداروں میں انتخابی خواندگی کلب اور چناؤ پاٹھ شالہ قائم کرنے کی گنجائش ہے تاکہ انہیں باضابطہ تعلیمی نظام سے الگ رہ کر انتخابی خواندگی کلب میں اضافہ کیا جاسکے۔ پروگرام کے آغاز کے پہلے سال ہی ملک بھر میں 2.11 لاکھ ای ایل سی پہلے ہی قائم کئے جاچکے ہیں۔


    ای ایل سی اور چناؤ پاٹھ شالہ کی سرگرمیاں کنوینر ایک ریسور گائڈ کے ذریعے انجام دیتا ہے جس میں ہر ایک سرگرمی کے لئے قدم بقدم ہدایات دی گئی ہیں۔ اس کے لئے نویں ، دسویں ، گیارہویں اور بارہویں جماعت کے لئے علیحدہ سے کتابیں تیار کی گئی ہیں۔ اس کے علاوہ ایک سال کے اندر سرگرمیوں کا کلینڈر بھی شامل کیا گیا ہے۔ کُل 6 سے 8 سرگرمیاں شامل کی گئی ہیں جن کوسیکھنے کے لئے تقریبا 4 گھنٹے کا وقت لگتا ہے اور ہر کلاس کے لئے ان کی الگ الگ نشان دہی کی گئی ہے۔


    ۔۔۔۔۔۔۔۔۔۔۔


    (م ن-وا- ق ر)


    U- 32 4

    
    
    (Release ID: 1559934) Visitor Counter : 2