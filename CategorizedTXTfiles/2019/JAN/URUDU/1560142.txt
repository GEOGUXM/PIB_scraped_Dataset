      اقلیتی امور کی وزارتت

      امن کا تیوہار منانے کے لئے پوری دنیا میں بھارت سے بہتر کوئی جگہ نہیں ہے : وزیر داخلہ
      
      جناب راج ناتھ سنگھ نے تبدیلی مذہب مخالف قانون پر ایک کھلے مباحثے کی دعوت دی
      Posted On: 16 JAN 2019 4:55PM by PIB Delhi


    
    
    نئی دلّی ، 16 جنوری ؍وزیر داخلہ جناب راج ناتھ سنگھ نے کہا ہے کہ امن کا تیوہار منانے کے لئے پوری دنیا میں بھارت سے بہتر کوئی جگہ نہیں ہے ۔ راشٹریہ عیسائی مہا سنگھ کی جانب سے منعقد کئے گئے تہوار امن پروگرام سے خطاب کرتے ہوئے جناب راج ناتھ سنگھ نے کہا کہ بھارت امن و شانتی کی سر زمین ہے جہاں تمام مذہبی برادریاں ایک دوسرے کے ساتھ صدیوں سے بھائی چارے کے ساتھ رہ رہے ہیں ۔ وزیر داخلہ نے مزید کہا کہ ہر کوئی دیکھ سکتا ہے کہ امن و شانتی کا دوت ہونے کے ناطے بھارت میں عیسائیت کے چھ فرقے ، اسلام کے 72فرقے ، پارسی اور یہودی ایک دوسرے کے ساتھ پر سکون زندگی گزار رہے ہیں ۔
    تبدیلی مذہب کے موضوع پر بولتے ہوئے جناب راج ناتھ سنگھ نے کہا کہ اس موضوع پر معاشرے کے ہر طبقے کی جانب سے قومی سطح پر ایک کھلے ذہن کے ساتھ مباحثہ ہونا چاہئیے ۔ انہوں نے کہا کہ دیگر ممالک میں جہاں اکثریت کے قوانین پر عمل در آمد ہو تا ہے ، اقلیتیں تبدیلی مذہب مخالف قانون پر عمل در آمد کا مطالبہ کرتی ہیں ، جبکہ بھارت میں تبدیلی مذہب مخالف قانون کی مانگ اکثریت کی جانب سے کی جاتی ہے ۔
    راشٹریہ عیسائی مہا سنگھ کی جانب سے تہوار امن کی کوششوں کی ستائش کرتے ہوئے جناب راج ناتھ سنگھ نے کہا کہ بھارت میں عیسائیت کی تاریخ یورپ کے مقابلے میں قدیم تر ین ہے ، چونکہ سینٹ تھامس پہلی صدی میں بذات خود بھارت تشریف لائے تھے ۔ اس موقع پر مرکزی وزیر داخلہ جناب راج ناتھ سنگھ نے اس سمت میں کئے گئے کام کے لئے تنظیم اور افراد کو امن ایوارڈ سے سرفراز کیا ۔
    سماجی انصاف اور با اختیار بنانے کی وزارت کے وزیر مملکت جناب رام داس اٹھاولے نے بھی اس ملک میں امن اور بھائی چارے کے بارے میں اظہار خیال کیا ،جو کہ اس تقریب کے مہمان خصوصی تھے ، انہوں نے کہا کہ صرف امن کی بدولت ہی بھارت ایک مضبوط دیش بن سکتاہے ۔ جناب رچرڈ ہے ، ممبر پارلیمنٹ بھی اس موقع پر موجود تھے ۔
    ۔ ۔ ۔ ۔ ۔ ۔
    U . 352

    
    
    (Release ID: 1560142) Visitor Counter : 9