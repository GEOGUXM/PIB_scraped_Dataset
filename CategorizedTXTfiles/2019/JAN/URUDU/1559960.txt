      خواتین اور بچوں کی ترقیات کی وزارت

      خواتین واطفال ترقیات کی وزارت کے چھٹویں بھارتیہ خواتین کے نامیاتی فیسٹول کا اختتام
      
      بھارتی خواتین کے نامیاتی فیسٹول کا اہتمام حکومت کی جانب سے خواتین کاشتکاروں اور صنعت کاروں کو بااختیار بنانے کی غرض سے کیا جارہاہے: مینکا سنجے گاندھی

      Posted On: 14 JAN 2019 6:00PM by PIB Delhi

    نئی دہلی، 14 جنوری، خواتین اور اطفال ترقیات کی وزارت کا مقصد یہ ہے کہ وہ ایسی بھارتی خواتین صنعت کاروں اور کاشتکاروں کی حوصلہ افزائی کرے، جو ملک بھر میں ‘بھارت کی خواتین کے نامیاتی فیسٹول’ کے اہتمام کے ذریعے زیادہ تعداد میں خریداروں کو راغب کریں۔ اس امر کا اظہار خواتین و اطفال ترقیات کی وزیر محترمہ مینکا سنجے گاندھی نے چھٹویں وومین آف انڈیا آرگینک فیسٹول کے اختتامی دن مختلف اسٹالوں اور فوڈ کورٹ کا جائزہ لینے کے بعد کیا ہے، جس کا اہتمام لیزر ویلی ، سیکٹر 10 چنڈی گڑھ میں کیا گیا تھا۔


    وزیر موصوفہ نے مزید کہا کہ اس میلے کے توسط سے وزارت کا مقصد یہ بھی ہے کہ عوام کو خواتین اور بچوں کی ترقیات سے متعلق مختلف النوع پہل قدمیوں سے روشناس کرایا جاسکے۔ وومین آف آرگینک فیسٹول کا اہتمام نئی دہلی میں 2015 سے کیا جارہا ہے۔ اور اس سال پہلی مرتبہ یہ اہتمام چنڈی گڑھ میں کیا گیا تاکہ خواتین کاشتکاروں اور صنعت کاروں کی مختلف النوع مصنوعات کی جھلک پیش کی جاسکے۔


    انھوں نے کہا کہ اس سے مالی شمولیت کے توسط سے خواتین کی اختیار کاری کو فروغ حاصل ہوگا اور بھارت میں نامیاتی کاشتکاری کو بھی فروغ حاصل ہوگا۔


    مرکزی وزیر محترمہ مینکا سنجے گاندھی اور چنڈی گڑھ سے رکن پارلیمنٹ محترمہ کرن کھیر نے مندوب خواتین کاشتکاروں اور صنعت کاروں سے دوبدو گفت و شنید کی اور ان کی مصنوعات وغیرہ کا جائزہ لیا۔ ملک بھر سے آئی ہوئی 200 سے زائد خواتین کاشتکاروں اور صنعتکاروں نے یہاں 72 اسٹال لگائے تھے اور اس تین روزہ میلے میں مختلف النوع کاشتکاری اور نامیاتی مصنوعات کو نمائش کے لئے رکھا تھا۔ 15 فوڈ اسٹال بھی فوڈ کورٹ میں لگائے گئے تھے۔ اس میلے میں ایک ہزار سے زائد مختلف النوع نامیاتی مصنوعات کی نمائش کی گئی ، جن میں ملبوسات، اناج، بیج، زیورات، بیکری میں تیار ہونے والی چیزیں اور دیگر اشیا ء شامل تھیں۔


    میڈیا سے خطاب کرتے ہوئے خواتین و اطفال ترقیات کی وزیر نے پورے ملک میں بہتر اور صحت مند نیز ماحولیات دوست انداز حیات کے لیے نامیاتی کاشتکاری کو فروغ دینے خصوصاً خواتین کاشتکاروں اور صنعتکاروں کی حوصلہ افزائی پر زور دیا اور کہا کہ نامیاتی کاشت کی مصنوعات اور اشیا ءکے لیے ایک باقاعدہ اور منظم مارکیٹ بنیادی ڈھانچہ فراہم کرایا جانا چاہئے۔ انھوں نے اطلاع فراہم کی کہ خواتین صنعت کاروں کو اس میلے کے دوران عوام کی جانب سے بہت اچھا تاثر اور ردعمل حاصل ہوا ہے۔ یہاں آنے والے وزیٹرس نے میلے میں رکھی گئی مختلف اشیاء اور مصنوعات کی خریداری کے تئیں اپنی گہری دلچسپی دکھائی ہے۔


    **********


    (م ن ۔ اس۔ن ر۔ )


    U – 336

    
    
    (Release ID: 1559960) Visitor Counter : 2
    
    
      Read this release in: English