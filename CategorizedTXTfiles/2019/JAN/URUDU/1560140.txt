      وزارتِ تعلیم

      اقتصادی طور پر کمزور طبقات کے لئے 2019-20 کے تعلیمی سال میں کالجوں اور یونیورسٹیوں میں دس فیصد کوٹہ پر عمل در آمد کیا جائے گا
      
      ساتویں تنخواہ کمیشن کے فوائد میں اساتذہ ، ریاستی تعلیمی اسٹاف ؍ مرکزی امداد یافتہ ڈگری سطح کے تکنیکی ادارے بھی شامل

      Posted On: 16 JAN 2019 4:51PM by PIB Delhi

    
    نئی دلّی ، 16 جنوری ؍فروغ انسا نی وسائل کے مرکزی وزیر جناب پرکاش جاوڈیکر نے گزشتہ روز نئی دلّی میں ایک پریس کا نفرنس سے خطاب کرتے ہوئے کہا کہ حکومت نے ایک تاریخی فیصلہ لیتے ہوئے طے کیا ہے کہ تعلیمی سال 2019-20 سے ملک بھر کی 900 یونیورسٹیوں اور 40 ہزار کالجوں میں اقتصادی طور پر کمزور طبقات کے لئے دس فیصد کوٹے پر عمل در آمد کیا جائے گا ۔ یہ دس فیصد کوٹہ موجودہ ایس سی ، ایس ٹی اور دیگر پسماندہ طبقات اور جنرل نشستوں کے علاوہ ہوگا ۔
    اقتصادی طور پر کمزور طبقات کے لئے کوٹے پر عمل در آمد کی غرض سے یونیورسٹیوں اور کالجوں میں اضافی نشتوں کا انتظام کیا جائے گا ۔ کوٹے پر عمل در آمد کے لئے یونیورسٹی گرانٹس کمیشن اور اے آئی سی ٹی ای کو ایک ہفتے کے اندر عمل در آمد شروع کرنا ہوگا ۔
    ایک دیگر اہم اعلان میں جناب جاوڈیکر نے مطلع کیا کہ حکومت نے ساتویں تنخواہ کمیشن کا دائرہ وسیع کرنے کی تجویز کو منظور کر لیا ہے جس کے تحت اساتذہ ریاستی حکومت اور سرکاری امداد یافتہ ڈگری سطح کے تکنیکی اداروں کا اسٹاف اور دیگر تعلیمی اسٹاف بھی اس میں شامل کر لیا جائے گا ۔ اس کے لئے مرکزی حکومت 1241.78 کروڑ روپئے کے مصارف برداشت کرے گی ۔
    انہوں نے کہا کہ مرکزی حکومت کل اضافی اخراجات ( یکم جنوری 2016 سے 31 مارچ 2019 ) تک کا 50 فیصد رقم کی باز ادائیگی کرے گی تاکہ یہ ادارے ساتویں تنخواہ کمیشن پر عمل در آمد کے سلسلے میں بقایہ جات کی ادائیگی کر سکیں ۔
    اس سے ریاستی حکومت کے فنڈ سے چلنے والے اداروں کے کل 29,264 اساتذہ اور دیگر تعلیمی اسٹاف کو فائدہ پہنچے گا ۔ علاوہ ازیں ، اس منظوری سے پرائیویٹ کالجوں ؍ انسٹی ٹیوشن کے تقریباً 3.5 لاکھ اساتذہ اور دیگر تعلیمی اسٹاف کو فائدہ ہوگا ۔
    ۔ ۔ ۔ ۔ ۔ ۔
    U . 353


    

    
    (Release ID: 1560140) Visitor Counter : 7