      آبی وسائل، دریائی ترقیات اور گنگا احیاء کی وزارت

      اورنگ آباد میں منعقد ہونے والی مائیکرو آبپاشی کے بارے میں 9ویں بین الاقوامی کانفرنس
      Posted On: 14 JAN 2019 7:23PM by PIB Delhi


    نئی دہلی، 14 جنوری/ حکومت ہند کی آبی وسائل، دریاؤں کی ترقی اور گنگا کے احیاء کی وزارت 16 سے 18 جنوری 2019 تک مہاراشٹر میں اورنگ آباد کے مقام پر جدید زراعت کے بارے میں 9 ویں بین الاقوامی مائیکرو اری گیشن کانفرنس کا انعقاد کررہی ہے۔ یہ کانفرنس آبپاشی اور پانی کی نکاسی کے بین الاقوامی کمیشن( آئی سی آئی ڈی)، سطح زمین پر پانی سےمتعلق ہندوستان کے قومی ادارے(آئی این سی ایس ڈبلیو) اور ڈبلیو اے پی سی او ایس لمٹیڈ کے تعاون سے جو کہ آبی وسائل، دریاؤں کی ترقی اور گنگا کے احیاء کی مرکزی وزارت کے تحت ایک سرکاری ملکیت کا ادارہ ہے منعقدکی جارہی ہے۔


    سڑک ٹرانسپورٹ اور شاہراؤں ، جہاز رانی اور آبی وسائل، دریاؤںکی ترقی اور گنگا کے احیاء کے مرکزی وزیر جناب نتن گڈ کری اس تقریب میں مہمان خصوصی ہوں گے۔ان کے علاوہ مہاراشٹر کے وزیراعلی جناب دیویندر فڑنویس کانفرنس کی صدارت کریں گے۔زراعت اور کسانوں کے فلاح وبہبود کے مرکزی وزیر جناب رادھا موہن سنگھ، حکومت فجی کے زراعت، دیہی اور بحری ترقی نیز آبی گزرگاہوں اور ماحولیات کے وزیر ڈاکٹر مہیندر ریڈی خصوصی مدعونین کی حیثیت سے شرکت کریں گے۔ آبی وسائل دریاؤں کی ترقی اور گنگا کے احیاء کے مرکزی وزیرمملکت جناب ارجن رام میگھوال، مختلف وزراء اور ریاستی وزیر مہمان ذی وقار کے طور پر کانفرنس میں شریک ہوں گے۔


    اس کانفرنس میں جدید زراعت اور اس سے متعلق مختلف پہلوؤں پر تبادلہ خیال کیاجائے گا۔ ان میں فصل کی بہتر پیداوار کے لئے مائیکرو آبپاشی کے تعلق سے نئی ٹیکنیکوں اور کلسٹر سطح کی کھیتی باڑی میں مائیکرو آبپاشی جیسے موضوعات شامل ہوں گے۔بڑی تعداد میں سرکردہ بین الاقوامی قومی ماہرین نیز مقامی کسان ،فصلوں کی پیداوار بڑھانے، زراعت میں زیادہ سے زیادہ استعمال کے لئے پانی کے بندوبست پانی،خوراک اور زراعت کی مسلسل فراہمی کے لئے ٹیکنیکی اور سماجی معاملات پر اپنے اپنے تجربات بیان کریں گے۔قومی اور بین الاقوامی تنظیمیں، مرکزی/ریاستی سرکار کی تنظیمیں، سرکاری سیکٹر کے ادارے، صنعتی تنظیمیں، ساز وسامان تیار کرنے والے، صنعت کار، مالی اور فنڈ دینے والے ادارے، مشاورتی اور تعمیراتی تنظیمیں متعلقہ موضوع پر اپنی اپنی تکنیکی صلاحیتوں کا اظہار کریں گے۔


    یہ کانفرنس سیمیناروں،نمائشوں اور اجلاسوں کے ذریعہ بات چیت اور تبادلہ خیال کا ایک فارم فراہم کرے گی۔ اس کے ذریعہ مائیکرو آبپاشی کے بڑے پیمانے پر استعمال پانی کے تحفظ کی حکمت عملی فصل کی جدید ٹیکنالوجی اور انجینئرنگ ٹیکنکیوں کے بارے میں آگاہی پیدا کی جاسکے گی۔ اس کانفرنس میں موجودہ دور کے چیلنجوں کے تعلق سے ترقی پذیر اور ترقی یافتہ ملکوں کے مسائل پر توجہ دی جائے گی۔


    کانفرنس کے دوران آبپاشی سے متعلق وزیروں کی گول میز بات چیت، کسانوں کا پویلین اور این جی اوز کے اجلاس، دستی مصنوعات کا میلہ، خصوصی فصلوں کے بارے میں ورکشاپ کااہتمام کیا جائے گا۔اس کے علاوہ کسانوں پریکٹشنروں، کمپنیوں اور حکومت کو مائیکرو اری گیشن ایوارڈ بھی پیش کئے جائیں گے۔


    آبی وسائل، دریاؤں کی ترقی اور گنگا کے احیاء کی وزارت کے سکریٹری جناب یوپی سنگھ، آئی این سی ایس ڈبلیو سے وابستہ انڈین نیشنل کمیٹی کے چیئرمین جناب ایس مسعود حسین اور آئی سی آئی ڈی کے ڈائریکٹر جنرل جناب اے بی پانڈیہ بھی کانفرنس میں شرکت کریں گے۔


    **********


    (م ن ۔ج ۔ ر ض۔ 14-01.2019 )


    U – 317

    
    
    (Release ID: 1559925) Visitor Counter : 2