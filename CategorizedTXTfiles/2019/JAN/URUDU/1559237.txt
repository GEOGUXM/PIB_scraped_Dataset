      وزارات ثقافت

      نیشنل کلچرفنڈ میں 68.86کروڑروپے جمع کئے گئے
      Posted On: 09 JAN 2019 3:34PM by PIB Delhi


    نئی دہلی ،9جنوری :امورثقافت کے وزیرمملکت ( آزدانہ چارج ) اوروزیرمملکت برائے ماحولیات ، جنگلات اورتبدیلی ماحولیات ڈاکٹرمہیش شرمانے ایک سوال کے تحریریرجواب میں بتایاہے کہ نیشنل کلچر فنڈ (این سی ایف ) کے قیام کا مقصد یہ ہے کہ ثقافت اور وراثت کے میدان میں پبلک اورپرائیویٹ سیکٹر، سرکاری ، غیرسرکاری ایجنسیوں ، پرائیویٹ اداروں اورفاونڈیشنوں کے درمیان شراکت داری قائم کرنا اوراسے پروان چڑھانا نیز ہندوستان کی مالامال قدرتی مرئی اور غیرمرئی وراثت کو بحال رکھنااس کا بچاوکرنا اور اسے فروغ دینا ہے ۔


    این سی ایف کے اہم مقاصد میں سے بعض درج ذیل ہیں ۔


    زیرحفاظت اورغیرزیرحفاظت تاریخی یادگاروں کے بچاو ، رکھ رکھاو ، فروغ ، حفاظت اوراسے محفوظ بنانے اور تازہ کاری کے لئے دستیاب سرمائے کو استعمال کرنا اور اس کے استعمال پرنظررکھنا ۔


    ثقافتی انتظام کاراورماہرین کے ایک کیڈرکو تربیت اورترقی دینا


    فنون یعنی آرس کے لئے جدت طرازی اورتجربات کرنا


    ان ثقافتی دستاویزات اورمخطوطات کی دستاویزسازی کرنا جن کی اہمیت موجودہ منظرنامہ میں معدوم ہوکررہی گئی ہے یاتووہ غائب ہوتے جارہے ہیں یا ختم ہونے کے قریب ہیں ۔


    سرکارنے نیشنل کلچر فنڈ کے لئے منصوبہ بند بجٹ میں سے 19.50کروڑروپے کی یک وقتی پونجی کی منظوری دی تھی علاوہ ازیں نیشنل کلچرفنڈ کو اس کے علاوہ اورکوئی سرمایہ مختص نہیں کیاگیاہے ۔ تاہم این سی ایف کو متعدد دیگرذرائع سے عطیات کی شکل میں چندہ اوررضاکارانہ عطیات موصول ہوجاتے ہیں ۔ جن کی تفصیل 31مارچ ، 2018کو حسب ذیل ہے :


    ابتدائی پونجی ۔ 19.50کروڑروپے


    پونجی پرسود کی رقم 27.32کروڑروپے


    پروجیکٹ فنڈ 22.04کروڑروپے


    میزان 68.86کروڑروپے


    واضح ہوکہ این سی ایف نے مختلف پبلک سیکٹراداروں ، بینکوں ، کارپوریٹ اداروں اور کمپنیوں کی کارپوریٹ سوشل ریسپانسبلٹی (سی ایس آر) کی شراکتداری حاصل کرنے کے لئے ان سےرابطہ کاری کے ذریعہ دستیاب وسائل سے ہندوستان کی ثقافت کو محفوظ بنانے اس کی حفاظت کرنے اوراس کے فروغ کے کام میں مدد کی ہے ۔ مذکورہ بالااداروں سے یہ رابطہ کاری سی ایس آر/ہندوستان کی ثقافت کے تحفظ کے تحت کی گئی ہے ۔


    واضح ہوکہ این سی ایف کے تحت کوئی عطیہ دہندہ کسی مخصوص تاریخی مقام کے لئے سرمایہ لگانے کی خاطر اس مخصوص پروجیکٹ کی معلومات حاصل کرسکتاہے ۔ علاوہ ازیں یہ معلومات اس پروجیکٹ کی عمل آوری کرنے والی ایجنسی کے بارے میں حاصل کی جاسکتی ہیں ۔ اس سلسلے میں این سی ایف کو قومی اہمیت کی تاریخی عمارتوں کے رکھ رکھاو تحفظ اورتازہ کاری کے امورکے لئے نوڈل ایجنسی کی حیثیت سے کام کرنے والے ادارے آرکیالوجیکل سروے آف انڈیا ( محکمہ آثارقدیمہ) ، اوردیگرایجنسیوں سے مرئی ثقافت کے فروغ اور پبلک سیکٹراورپرائیویٹ سیکٹرکے اداروں نیز کاروباری سیکٹرکے کاروباری اداروں سے مرئی پروجیکٹس کی حفاظت ، ترقی اورفروغ کے لئے تجاویز موصول ہوتی ہیں اورانھیں پبلک سیکٹراداروں ، پرائیویٹ سیکٹرکے کاروباری اداروں کے ساتھ شراکت داری کے لئے آگے بڑھایاجاتاہے ۔علاوں ازیں این سی ایف نے اشاعت ، دستاویز سازی ، اہلیت سازی ، اورفن کاروں کی تربیت نیز تصویری نمائشوں کے لئے جیسے کچھ مرئی پروجیکٹس بھی کام کرنے کے لئے اپنی تحویل میں لئے ہیں ۔


    U-209


    

    
    (Release ID: 1559237) Visitor Counter : 9