      کامرس اور صنعت کی وزارتہ

      تجارت کے وزیر کے ذریعے زرعی برآمدات پالیسی سے متعلق قومی ورکشاپ کا انعقاد
      Posted On: 08 JAN 2019 8:01PM by PIB Delhi


    جناب سریش پربھو زرعی برآمدات پالیسی سے متعلق پہلے قومی ورکشاپ سے خطاب کرتے ہوئے


    نئی دہلی، 08 جنوری 2019؍حال ہی میں مرکزی کابینہ کے ذریعے منظورہ شدہ قومی زرعی پالیسی سے متعلق پہلے قومی ورکشاپ کا آج نئی دہلی میں انعقاد کیاگیا۔تجارت و صنعت نیز شہری ہوابازی کے مرکزی وزیر جناب سریش پربھو نے اس قومی ورکشاپ کا افتتاح کیا۔تجارت و صنعت کے وزیر مملکت جناب سی آر چودھری ،محکمہ تجارت کے سیکریٹری ڈاکٹر انوپ وادھون، ریاستی حکومتوں اور حکومت ہند کےمتعدد محکموں کے سینئر افسران ، زرعی ماہرین اور برآمدکاروں نے اس ورکشاپ میں شرکت کی۔


    اس موقع پر اظہار خیال کرتے ہوئے تجارت کے وزیر جناب سریش پربھو نے تمام ریاستی حکومتوں سے زور دے کر کہا کہ وہ اس پالیسی کے نفاذ کے لئے وقف کردہ ایک نوڈل ایجنسی قائم کریں۔وزیر موصوف نے کہا کہ یہ پہلی مرتبہ ہوا ہے جب ایک زرعی برآمدات پالیسی وضع کی گئی ہے، جو کہ بیحد جامع ہے اور جس میں تمام متعلقہ شعبوں مثلاً تحقیق و ترقی ، کلسٹرز ، لاجسٹکس اور نقل و حمل شامل ہیں۔اس طرح کے ورکشاپوں سے اس پالیسی کے نفاذ کی راہ میں درپیش رکاوٹوں کی شناخت کرنے میں مدد ملے گی۔ مزید برآں پالیسی کے نفاذ کے مشکلات پر قابو میں مدد ملے گی۔علاوہ ازیں پالیسی کو بہتر بنانے کے لئے تجاویز اور فیڈ بیک حاصل ہوں گے۔


    اس پالیسی کے مقاصد میں سال 2022ء تک زرعی برآمدات کو دوگنی کرنا ہے، جو کہ فی الحال 30 بلین امریکی ڈالر ہے اور اس کو بڑھا کر 60 بلین امریکی ڈالر تک لے جانا ہے۔اس کے بعد اگلے چند برسوں میں زرعی برآمدات کو 100بلین امریکی ڈالر تک پہنچا ناہے۔پالیسی کے دیگر مقاصد میں برآمدات باسکیٹ ، مقامات کو متنوع کرنا ، اعلیٰ ترین قدرو قیمت کی حامل زرعی برآمدات بشمول خراب ہوجانے والی فصلوں پر توجہ مرکوز کرنا، گھریلو ، نامیاتی اور غیر روایتی زرعی مصنوعات کو فروغ دینا، بازار تک رسائی کے لئے ادارہ جاتی میکنزم تیار کرنا، رکاوٹوں ؍ایس پی ایس سے نمٹنا،دنیا بھر کی زرعی برآمدات میں ہندوستان کے حصے کو دوگنا کرنے کے لئے کوشش کرنا شامل ہیں۔اس کے لئے جی وی سی کو باہم مربوط کردیا جائے گااور بیرون ملک کے بازاروں میں برآمداتی مواقع کا فائدہ اٹھانے کے لئے کسانوں کو اہل بنایاجائے۔


    اس پالیسی کے وژن میں مناسب پالیسی وسائل کے ذریعے ہندوستان کی زرعی مصنوعات کی برآمدات کے امکانات میں اضافہ کرنا اور ہندوستان کو زراعت کے شعبے میں ایک عالمی طاقت بنانا اور 2022ء تک کسانوں کی آمدنی کو دوگنا کرنا ہے۔


    زراعت ہندوستانی معیشت کا کلیدی ستون ہے۔لہٰذا اس شعبے میں اصلاحات کی فوری ضرورت ہے، کیونکہ ہندوستان ایک ایسا ملک ہے، جہاں کی 60 فیصد آبادی زراعت پر منحصر ہے۔ زرعی برآمدات باسکیٹ کا تنوع اور زرعی مصنوعات کے لئے بازاروں کی توسیع جہاں تک یہ برآمدات ہو سکتی ہے،آج کے وقت کی اہم ترین ضرورت ہے۔زرعی پیداوار کی اوسط لاگت کو کم کرنا ہوگا تاکہ ہندوستان کی زرعی پیداوار بین الاقوامی بازار میں دوسرے ملکوں کی زرعی پیداوار سے مقابلہ کرسکے۔


    اس ورکشاپ کے دوران زرعی اور ڈبہ بند غذائی مصنوعات کی برآمدات سے متعلق ترقیاتی اتھارٹی (اے پی ای ڈی اے) اور قومی کوآپریٹیو ترقیاتی کارپوریشن (این سی ڈی سی) کے مابین زرعی برآمدات پالیسی کے مقاصد کو پورا کرنے کے لئے ایک مفاہمت نامے پر دستخط کئے گئے۔


    م ن۔م ع۔ن ع


    U: 1 96


    

    
    (Release ID: 1559192) Visitor Counter : 8