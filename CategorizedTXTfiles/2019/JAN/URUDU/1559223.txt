      وزارات ثقافت

      نیشنل اسکول آف ڈرامہ کو قومی اہمیت کا حامل ادارہ قرار دینا حکومت کے زیر غور : ڈاکٹر مہیش شرما
      Posted On: 08 JAN 2019 5:47PM by PIB Delhi


    نئی دلّی ، 09 جنوری ؍ ثقافت کے وزیر مملکت ( آزادانہ چارج ) ، ماحولیات ، جنگلات اور موسم کی تبدیلی کے وزیر مملکت ڈاکٹر مہیش شرما نے گزشتہ روز راجیہ سبھا میں ایک غیر ستارہ سوال کے جواب میں مطلع کیا کہ نیشنل اسکول آف ڈرامہ ( این ایس ڈی ) سوسائٹی کے ذریعہ فروری ، 2005 میں قائم کی گئی براڈ بیسڈ کمیٹی ( وژن کمیٹی ) نے ملک بھر میں این ایس ڈی کے پانچ علاقائی مراکز کھولے جانے کی سفارش کی ہے ۔ ان سفارشات کی بنیاد پر گیارہویں پنجسالہ منصوبہ ( 2007-2012 ) کے دوران یہ پانچ علاقائی مراکز کولکاتہ ، ممبئی ، گوا ، جموں و کشمیر اور شمال مشرق میں کھولے جانے کا فیصلہ کیا گیا ہے ۔ جبکہ بنگلورو کے موجودہ ریجنل ریسورس کم ریسرچ سینٹر کو ایک مکمل علاقائی مرکز کا درجہ دے کر اپ گریڈ کیا جائے گا ۔ ریجنل مراکز کے قیام کا فیصلہ ریاستی حکومتوں کے ساتھ صلاح و مشورہ کے بعد کیا گیا ہے جو کہ اس کے لئے آراضی فراہم کریں گی ۔ اب تک صرف حکومت کرناٹک نے 2013 میں اس مقصد کے لۂے بنگلورو میں زمین فراہم کرائی ہے ۔ تا حال دیگر کسی ریاستی حکومت نے این ایس ڈی کے لئے علاقائی شاخیں کھولنے کے لئے زمین فراہم نہیں کرائی ہے ۔
    این ایس ڈی کے پہنچ سے باہر ؍ توسیع شدہ پروگرام کے تحت دو مراکز کام کر رہے ہیں جن میں سے ایک گنگٹوک ( سکم ) میں اور دوسرا اگر تلہ ( تری پورہ ) میں ہیں اور ایک سالہ تھیٹر تربیتی کورس چلا رہے ہیں جبکہ ایک کورس بنگلورو ( کرناٹک ) میں چلایا جا رہا ہے ۔
    این ایس ڈی کو قومی اہمیت کا حامل ادارہ قرار دینے کی ایک تجویز حکومت کے زیر غور ہے ۔

    ۔ ۔ ۔ ۔ ۔ ۔


    
    U . 201
    

    
    (Release ID: 1559223) Visitor Counter : 4
    
    
      Read this release in: English