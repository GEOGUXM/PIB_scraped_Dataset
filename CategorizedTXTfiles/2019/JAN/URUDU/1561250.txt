      سائنس اور ٹیکنالوجی کی وزارت

      حکومت چنئی میں شمسی توانائی اور پانی کو صاف ستھرا بنانے سے متعلق ٹیکنالوجی مشن مرکز کا آغاز کرے گی
      Posted On: 24 JAN 2019 2:27PM by PIB Delhi


    نئیدہلی۔ 24 ؍جنوری۔سائنس و ٹیکنالوجی ، ارضیاتی اُمور و ماحولیات، جنگلات اور آب وہوا میں تبدیلی کی روک تھام کے مرکزی وزیر ڈاکٹر ہرش وردھن ، سائنس و ٹیکنالوجی کے محکمے (ڈی ایس ٹی) کی طرف سے تین اہم مرکز قائم کریں گے۔ یہ مراکز چنئی میں آئی آئی ٹی مدراس میں 25 جنوری 2019 کو، انڈین انسٹی ٹیوٹ آف ٹیکنالوجی مدراس (آئی آئی ٹی ایم ) میں قائم کئے جائیں گے۔


    ان میں سے پہلا مرکز ڈی ایس ٹی – آئی آئی ٹی ایم شمسی توانائی کے فروغ کا مرکز ہے۔ اس مرکز میں سلی کون شمسی خلیوں جیسی تحقیق اور ٹیکنالوجی کی ترقی پر توجہ دی جائے گی جس میں انتہائی مستعدی کا خیال رکھا جائیگا اور یہ مراکز بھارتی حالات سے مطابقت رکھتے ہوں گے۔ مراکز میں محققین کا نیٹ ورک ، آئی آئی ٹی مدراس ، آئی آئی ٹی گوہاٹی ، انّا یونیورسٹی ، آئی سی ٹی ممبئی، بی ایچ ای ایل اور کے جی ڈی ایس کے سائنسدانوں پر مشتمل ہوگا اور اس میں بعد میں مزید اضافہ کیا جائیگا۔ اس کامقصد ایک ایسا پلیٹ فارم تشکیل دینا ہے جسے ماحولیاتی نظام کی معلومات کو مستحکم بنانے کیلئے توسیع دی اسکے۔ امکان ہے کہ یہ مرکز بھارت کے توانائی کے منظر نامے کو یکسر بدلنے میں اہم رول ادا کرے۔ یہ کنسورشیم میک اِن انڈیا کے جذبے کے تئیں دیرپا ضروریات کو پورا کرنے میں اہم رول ادا کریگا۔


    دوسرا مرکز اثرانگیز اور واجبی لاگت والے نیز تال میل پر مبنی حل فراہم کرنے والے ڈی ایس ٹی- آئی آئی ٹی ایم واٹر – آئی سی برائے سوترم آف ایزی واٹر (ڈی ایس ٹی – آئی آئی ٹی ایم) آبی اختراعات مرکز برائے ہمہ گیر ٹریٹمنٹ، بچاؤ اور انتظام سے متعلق ہے۔ جس کا قیام اس مقصد سے عمل میں آیا ہے کہ آبی وسائل کے بندوبست سے متعلق مختلف موضوعات کے سلسلے میں تربیتی پروگرام اور تحقیق کے امر انجام دیے جاسکیں۔ سینسر ڈیولپمنٹ ، طوفانی پانی کا بندوبست اور تقسیم اور اکٹھا کرنے کے نظام کے پہلو بھی اس میں شامل ہیں۔ یہ کثیر ادارہ جاتی مرکز آبی وسائل کے تحفظ اور گندے پانی کو صاف کرکے، اسے دوبارہ استعمال کرکے اور طوفانی پانی کے بندبست کے ذریعے اس نظام کو بڑھاوا دینے کے دیرپا طریقہ کار پر توجہ مرکوز کریگا۔ یہ مرکز گندے پانی کو صاف کرنے کے بندوبست ، سینسر ڈیولپمنٹ اور طوفانی پانی کے بندوبست کو جمع کرنے کے میدانوں میں کام کرنے والی مختلف عمدہ تنظیموں کے مختلف گروپوں کے لئے ایک منفرد موقع فراہم کریگا جس کا مقصد دیہی اور شہری بھار ت کیلئے پینے کے پانی کے وافر محفوظ قابل انحصار اور دیرپا وسائل نیز تحقیق ، ٹیکنالوجی کے فروغ اور صلاحیت سازی کے ذریعے انتہائی آلودگی والی صنعتوں کیلئے پانی کو صاف کرنے کا نظام فراہم کرنا ہے۔


    اس سلسلے کا تیسرا مرکز شمسی حرارتی حل پر مبنی ٹیسٹ بیڈ ہوگا ۔ یہ مرکز آئی آئی ٹی مدراس اور امپریل کے جی ڈی ایس کی طرف سے قائم کیا جارہا ہے جو تملناڈ و کے راماناتھا پورم ضلع میں نری پایور علاقے میں قائم کیاجائیگا۔ اس کا مقصد خلیج بنگال کے ساحل پر واقع گاؤں میں پانی سے متعلق پریشانیوں کو دور کرنے کیلئے ٹیکنالوجی پر مبنی ایک مستقل حل فراہم کرنا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔اس۔ع ن


    24-01-2019


    U-511

    
    
    (Release ID: 1561250) Visitor Counter : 9