      مکانات اور شہری غریبی کے خاتمے کی وزارت

      ہردیپ پوری نے اختراعات پر مبنی تعمیراتی ٹیکنالوجیوں کی منتقلی اور تبدیلی پر زور دیا ہے
      
      عالمی ہاؤزنگ ٹیکنالوجی چنوتیاں-بھارت کا آغاز
      
      Posted On: 14 JAN 2019 8:49PM by PIB Delhi


    نئی دہلی، 14 ؍جنوری؍ہاؤزنگ اور شہری امور کے وزیر مملکت (آزادانہ چارج)جناب ہردیپ سنگھ پوری نے پی ایم اے وائی(یو)کے تحت بڑے پیمانے پر تعمیرات کا استعمال کرکے ٹیکنالوجی کے تغیر میں مثالی تبدیلی لانے پر زور دیا ہے۔ انہوں نے کہا ہے کہ یہ ایک ایسا موقع ہے، جب ہم دنیا بھر میں دستیاب بہترین تعمیراتی ٹیکنالوجیوں کو حاصل کر سکتے ہیں۔ آج یہاں‘‘عالمی ہاؤزنگ ٹیکنالوجی چیلنج-بھارت’’ (جی ایچ ٹی سی-انڈیا)کا آغاز کرتے ہوئے جناب پوری نے ایسی ٹیکنالوجیوں کو بہم پہنچانے پر زور دیا، جو دنیا بھر میں رائج ہیں اور ساتھ ہی ساتھ ایسی ٹیکنالوجیوں کی شناخت پر زور دیا، جنہیں بھارت میں اپنانا نتائج کے لحاظ سے بہتر ہو۔ نیتی آیوگ کے سی ای او جناب امیتابھ کانت، ہاؤزنگ اور شہری امور کے سکریٹری جناب دُرگا شنکر مشرا، ہاؤزنگ اور شہری امور کی وزارت کے جوائنٹ سکریٹری اور مشن ڈائرکٹر جناب امرِت ابھیجات، تعمیراتی صنعت کے مختلف شراکائے کار بھی اس موقع پر موجود تھے۔


    جی ایچ ٹی سی-بھارت کا مقصد ایک چیلنج پروسیس کے توسط سے عالمی پیمانے پر دستیاب اختراعاتی تعمیراتی ٹیکنالوجیوں کا حصول ہے، جو اپنے لحاظ سے بہترین ہو۔ اس کے تحت مقصد یہ بھی ہے کہ کم سے کم وقت میں جلدی سے جلدی قابل رہائش مکانات کی فراہمی کی جا سکے اور تعمیرات کی کوالٹی کو ہمہ گیر پیمانے پر بہتر بنایا جا سکے۔ مستقبل کی ایسی ٹیکنالوجیاں وضع کی جا سکیں جو ملک میں تحقیق و ترقیات کے ماحول کو فروغ دیں۔


    مکانات کی تعمیر کے روایتی طریقہ ہائے کار کی جانب اشارہ کرتے ہوئے، جس میں بہت وقت لگتا تھا اور بڑے پیمانے پر وسائل بھی صرف ہوتے تھے، جناب پوری نے زور دے کر کہا کہ اب ضرورت اس بات کی ہے کہ نئی، ابھرتی ہوئی، قدرتی آفات کا سامنا کرنے کے لائق، ایسے ہی آفات کو جھیل جانے والی قوت رکھنے والی، ماحولیات دوست، کم لاگت والی اور تیز رفتار تعمیراتی ٹیکنالوجیوں کو اپنایا جائے۔ انہوں نے کہا کہ ٹیکنالوجی کے تغیر میں تبدیلی کے ذریعے کم سے کم وقت میں بڑے سے بڑے پیمانے پر ہاؤزنگ تعمیرات کی چنوتی سے بھی نمٹا جا سکے گا۔ لاگت بھی کم ہوگی اور درکار وسائل اور ماحولیات کے تقاضوں کا بھی لحاظ رکھا جا سکے گا۔


    ( م ن ۔ ۔ ک ا) ( 14– 01 – 2019 )


    U. No. 320


    

    
    (Release ID: 1559941) Visitor Counter : 2