      بھاری صنعتوں اور سرکاری کمپنیوں کی وزارت

      بھیل اور لبکوئن بھار ت کے پہلے لیتھیم آئن گیگا فیکٹری کی تعمیر کریں گے
      Posted On: 18 JAN 2019 7:13PM by PIB Delhi


    نئی دہلی، 18 جنوری 2019؍بھارت ہیوی الیٹریکلس لمٹیڈ(بی ایچ ای ایل)اورلبکوئن بھارت میں ابتدائی طورپر آئی جی ڈبلیو ایچ لیتھیم آئن بیٹری پلانٹ کی تعمیر کے لئے ایک اعلیٰ سطحی وفاق تشکیل دینے کے لئے بات چیت کررہے ہیں۔اس پلانٹ کی صلاحیت کو متعینہ مدت میں 30جی ڈبلیو ایچ تک بڑھایا جائے گا۔ اس کے ساتھ ہی بھار ت نے بالآخر اپنے توانائی تحفظ اور دنیا سے صاف ستھری توانائی کی عہد بستگی کی سمت میں قدم اٹھا دیا ہے۔


    بھیل جلد ہی سہولتوں، آر اینڈ ڈی انفرااسٹرکچر اور دیگر ٹیکنکل - تجارتی معاملات کے جائزے کے لئے سینئر افسران کی ایک ٹیم بھیجے گا۔ ٹیم کے جائزے اور سفارشات کی بنیاد پر مشترکہ ونچر کی تشکیل کی سمت میں مزید قدم آگے بڑھایا جائےگا۔


    اس پروجیکٹ سے توانائی خود مختاری ملے گی۔ اس پروجیکٹ میں ‘‘بھارت کے ذریعے تیار ، بھارت کے لئے’’بھی شامل ہے،جس میں گھریلو سطح پر تیار کئے گئے بنیادی لاگت والے اجزاء پر توجہ دی جائے گی، اس سے ایک مربوط مینوفیکچرنگ ماحولیاتی نظام بھی پیدا ہوگا، جس کے نتیجے میں خود انحصاری آئے گی اور لاگت میں کمی آئے گی۔


    دہلی سمیت متعدد بھارتی شہر گزشتہ چند برسوں سے اپنی آلودگی کی سطح میں کمی لانے کے لئے جدوجہد کررہے ہیں اور اخراج میں کمی کے لئے الیکٹرک ٹرانسپورٹیشن کو مناسب طریقہ کار سمجھا گیا ہے۔ الیکٹرک کاروں کی تعداد دنیا میں پہلے سے ہی گزشتہ سال ملین کے نشانے کو چھو گئی ہے اور انٹرنیشنل انرجی ایجنسی نے 2030ء تک عالمی سطح پر تقریباً 140 ملین الیکٹرک کاروں کی پیشین گوئی کی ہے۔بشرطیکہ ممالک پیرس ماحولیاتی معاہدے کے اہداف کو پورا کریں، جس میں بھارت نے پہلے سے ہی سرگرم شراکت داری کا عہد کیا ہے۔


    م ن۔ن ا ۔ن ع


    (18-01-19)


    U: 4 24

    
    
    (Release ID: 1560555) Visitor Counter : 4