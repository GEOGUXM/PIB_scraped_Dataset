      وزارت خزانہ

      حکومت ہند اور جے آئی سی اے نے بھارت کے لئے جاپان کے سرکاری ترقیاتی امدادی قرض سے متعلق قرض معاہدوں پر دستخط کئے
      Posted On: 18 JAN 2019 7:13PM by PIB Delhi


    نئی دہلی، 18 جنوری 2019؍حکومت ہند اور جی آئی سی اے، نئی دہلی نے جاپان سرکاری ترقیاتی امدادی پروگرام کے تحت آج نئی دہلی میں قرض معاہدوں پر دستخط کئے۔جاپان کے سرکاری ترقیاتی امدادی قرض سے متعلق قرض معاہدوں پر دستخط حکومت ہند کی وزارت مالیات کے معاشی امور کے محکمہ کے ایڈیشنل سیکریٹری ڈاکٹر سی ایس مہاپاترا اور جی آئی سی اے، نئی دہلی کے چیف نمائندےجناب کتسو متسوموتو نے کئے۔یہ قرض معاہدے جاپانی کرنسی 40.074بلین(تقریباً2470کروڑ روپے)کی لاگت سے چنئی پیری فیرل رنگ روڈ(مرحلہ I ) کی تعمیر کیلئے اور بھارت میں پائیدار ترقیاتی اہداف کی سمت میں جاپان –بھارت کو آپریٹیو ایکشن پروگرام کیلئے جاپانی کرنسی 15.000بلین (تقریباً950کروڑ روپے) کی لاگت سے کئے گئے ہیں۔


    چنئی پیری فیرل رنگ روڈ(مرحلہ I )کی تعمیر سے متعلق پروجیکٹ کا مقصد چنئی پیری فیرل رنگ روڈ (سیکشن I ) کی تعمیر کرکے اور انٹلی جنٹ ٹرانسپورٹ سسٹم نصب کرکے چنئی میٹرو پولیٹن علاقوں میں بڑھتی ہوئی ٹریفک مانگ کو پورا کرنا ہے اور جس کے نتیجے میں ٹریفک بھیڑ بھاڑ میں کمی آئے گی اور علاقائی معاشی ترقی کو فروغ ملے گا۔


    بھارت میں پائیدار ترقیاتی اہداف (ایس ڈی جی) کی سمت میں جاپان-بھارت کوآپریٹیو ایکشن سے متعلق پروگرام کا مقصد بھارت میں بالخصوص سماجی ترقی میں حکومت ہند کی کوششوں کی حمایت کرکے ایس ڈی جی کو فروغ دینے میں تعاون دینا اور 2030ء تک ایس ڈی جی حاصل کرنے میں بھارت کا تعاون کرکے پالیسی فریم ورک اور نفاذ کے میکنزم کو مضبوط کرنا ہے۔


    بھارت اور جاپان کے درمیان 1958ء سے دو طرفہ ترقیاتی امداد باہمی کی ایک طویل اور نتیجہ خیز تاریخ رہی ہے۔گزشتہ چند برسوں میں بھارت اور جاپان کے درمیان معاشی امداد باہمی میں بتدریج پیش رفت ہوئی ہے۔ اس سے بھارت اور جاپان کے درمیان اسٹریٹیجک اور عالمی شراکت داری کو مزید مضبوطی اور تقویت ملتی ہے۔


    م ن۔ن ا ۔ن ع


    (18-01-19)


    U: 4 22

    
    
    (Release ID: 1560554) Visitor Counter : 4