      ایٹمی توانائی کا محکمہ

      پائیدار ترقی کے لئے ہند-فرانس معاہدہ
      Posted On: 03 JAN 2019 7:30PM by PIB Delhi


    نئی دہلی، 03 جنوری 2019؍شمال مشرقی ریاستوں کی ترقی کے مرکزی وزیر مملکت (آزادانہ چارج)، نیز وزیر اعظم کے دفتر، عملے، عوامی شکایات، پنشن، جوہری توانائی اور خلاء کے وزیر مملکت ڈاکٹر جیتندر سنگھ نے آج راجیہ سبھا میں پوچھے گئے ایک سوال کے تحریری جواب میں اطلاع فراہم کی کہ فرانس کے وزیر خارجہ کے ہندوستان کے حالیہ دورہ کے دوران ہندوستان اور فرانس دونوں ملکوں کی حکومتوں نے اس بات کو بخوبی نوٹ کیا کہ 2018ء میں نیوکلیئر پاور کارپوریشن آف انڈیا لمٹیڈ (این پی سی آئی ایل)اور الیکٹری سائٹ ڈی فرانس (ای ڈی ایف) کے درمیان ہوئے آگے کی صنعتی راہ سے متعلق معاہدے کے سلسلے میں اطمینان بخش پیش رفت ہوئی ہے۔


    ہندوستان اور فرانس آب و ہوا کی تبدیلی کے خلاف لڑائی میں آج سرکردہ ممالک ہیں۔11مارچ 2018ء کو نئی دہلی میں منعقدہ بین الاقوامی شمسی اتحاد آئی ایس اے کی اولین کانفرنس اور 2 اکتوبر تا 5اکتوبر 2018ء کے دوران نئی دہلی میں منعقدہ پہلی جنرل اسمبلی کی ہندوستان اور فرانس کے ذریعے مشترکہ میزبانی نے آب و ہوا کی تبدیلی کے خلاف لڑائی کی مشترکہ کوششوں کو مزید مستحکم کیا ہے۔


    بین الاقوامی شمسی اتحاد آئی ایس اے اب ایک بین الاقوامی اور بین حکومتی ادارے میں تبدیل ہوچکا ہے، جس کا ہیڈ کوارٹر ہندوستان میں ہے۔ آئی ایس اے سے متعلق فریم ورک معاہدے میں جن 71 ممالک نے دستخظ کئے، ان میں سے 48ملکوں نے ریٹیفکیشن کے آلات جمع کردیئے ہیں۔ ہندوستان اور فرانس افریقہ کی خوشحالی اور استحکام کے لئے اشتراک وتعاون کرنے سے متعلق مشترکہ مفاد رکھتے ہیں۔ ان میں ترقی پر مرکوز اقدامات مثلاً صلاحیت سازی اورمشترکہ پروجیکٹس شامل ہے۔


    11دسمبر 2018 کو منعقدہ افریقہ سے متعلق دوسرےہند-فرانس مذکرات نے ملکوں کے لئے موقع فراہم کیا کہ وہ افریقہ میں جدید ترین ترقیات سے متعلق اپنے خیالات کا تبادلہ کریں اور افریقہ میں امن ،استحکام اور خوشحالی کے لئے مشترکہ اشتراک وتعاون کے امکانات تلاش کریں۔


    مارچ 2018 میں فرانس کے صدر جناب امینول میکروں کے ہندوستان کے دورہ کے دوران دونوں رہنماؤں نے افریقہ میں مشترکہ پروجیکٹوں کو نافذ کرنے سے متعلق اپنے عہد کا اعادہ کیا۔افریقہ میں نافذ کئے جانے والے پروجیکٹوں پر فی الحال دونوں ممالک کے ذریعے تبادلہ خیال کیا جارہا ہے۔


    م ن۔م ع۔ ن ع


    U:89


    

    
    (Release ID: 1558538) Visitor Counter : 9