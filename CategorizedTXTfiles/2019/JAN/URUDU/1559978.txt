      وزارت سیاحت

      وزیراعظم ’’روحانی سرکٹسں کی ترقی: شری پدم نابھ سوامی مندر ارنامولا – سبری مالا ‘‘پروجیکٹ کا افتتاح کریں گے
      
      92.22 کروڑ روپئے کا پروجیکٹ وزارت سیاحت کی سودیش درشن اسکیم کے تحت نافذ کیاجارہا ہے

      Posted On: 14 JAN 2019 8:10PM by PIB Delhi

    نئی دہلی۔ 15 ؍جنوری۔وزیراعظم جناب نریندر مودی وزارت سیاحت، حکومت ہند کی سودیش درشن اسکیم کے تحت ’’روحانی سرکٹ کی ترقی: شری پدم نابھ سوامی مندر ارنامولا- سبری مالا‘‘ پروجیکٹ کا کیرالا کے گورنر جناب پلانی سامی سداشیوم اور کیرالا کے وزیراعلیٰ جناب پینارائی وجین اور وزیر مملکت (آزادانہ چارج) برائے سیاحت جناب کے جی الفونس ،کی موجودگی میں کیرالا میں افتتاح کریں گے۔


    ’روحانی سرکٹ کی ترقی : شری پدم نابھ سوامی مندر ارنامولا- سبری مالا‘نام کے اس پروجیکٹ کو سیاحت کی وزارت نے 17-2016 میں 92.22 کروڑ روپئے کی لاگت کے ساتھ منظوری دی تھی۔ اس پروجیکٹ کے تحت بیشتر کام شری پدم نابھ سوامی مندر میں مکمل کیا جاچکا ہے۔


    شری پدم نابھ سوامی مندر بھگوان وشنو کا 108ویں دیویہ دیشموں میں سے ایک ہے۔ اس مندر میں سال بھر بڑی تعداد میں زائرین آتے رہتے ہیں تاہم ابھی تک اس مندر کے احاطے میں باہر سے آنے والوں کیلئے کوئی معقول انتظام نہیں تھا نہ ہی سیاحوں کیلئے درکار سہولتیں وافر تعداد میں مہیا کرائی گئی تھیں۔ اس پروجیکٹ کے تحت وزارت نے مندر کی مرمت کی ہے اور اس کے احاطے کو اس طرح سے نئی شکل دی ہے کہ اس کی ورثہ جاتی حیثیت اور سماجی- ثقافتی پہلو اپنی اصل شکل میں برقرار رہیں۔


    سودیش درشن اسکیم سیاحت کی وزارت کی ایک فلیگ شپ اسکیم ہے جس کے تحت ملک میں ایک منصوبہ بند اور ترجیحاتی طریقے پر موضوعاتی سرکٹوں کو ترقی دی جاتی ہے ۔ اس اسکیم کےتحت حکومت ملک میں عمدگی کے حامل بنیادی ڈھانچے کے قیام پر توجہ مرکوز کررہی ہے اور مقصد یہ ہے کہ ان مقامات پر جانے والوں کو سہولت وغیرہ کے لحاظ سے بہتر تجربات حاصل ہوں اور وہ بہتر تاثر لیکر لوٹیں اور ساتھ ہی ساتھ اقتصادی نمو کو بھی فروغ حاصل ہو۔ اس اسکیم کا آغاز 15-2014 میں ہوا تھا اور تا حال وزارت نے 30 ریاستوں اور مرکز کے زیر انتظام علاقوں کو 6131.88 کروڑ روپئے کے بقدر کے 77 پروجیکٹوں کے سلسلے میں منظوری دی ہے۔ 30 پروجیکٹ / پروجیکٹوں کے بڑے حصوں کے بارے میں توقع کی جاتی ہے کہ وہ رواں مالی سال کے دوران مکمل ہوجائیں گے۔ ان میں سے دس پروجیکٹ ایسے ہیں جن کی لاگت 834.22 کروڑ روپئے کے بقدر ہے اور یہ پروجیکٹ منی پور، میگھالیہ، ناگالینڈ ، اروناچل پردیش، اروناچل پردیش، مدھیہ پردیش اور چھتیس گڑھ پر احاطہ کریں گے، نیز ان کا افتتاح پہلے ہی عمل میں آچکا ہے۔ سیاحت کی وزارت ریاستوں کے سیاحتی مضمرات کو تسلیم کررہی ہے اور اس نے کیرالا میں سودیش درشن اور پرشاد اسکیم کے تحت 550 کروڑ روپئے کے سات پروجیکٹوں کو اپنی منظوری دی ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-331

    
    
    (Release ID: 1559978) Visitor Counter : 2
    
    
      Read this release in: English