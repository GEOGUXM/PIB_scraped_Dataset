      سائنس اور ٹیکنالوجی کی وزارت

      یوکے ریسرچ اینڈ انوویشن کے چیف ایگزیکٹو پروفیسر مارک والپورٹ نے ہندوستان میں وزیراعظم کی سائنس ،ٹکنالوجی اینڈ انوویشن ایڈوائزری کونسل سے خطاب کیا
      Posted On: 17 JAN 2019 12:38PM by PIB Delhi


    نئیدہلی 17 جنوری ۔یوکے ریسرچ اینڈ انوویشن کے چیف ایگزیکٹو پروفیسر مارک والپورٹ ، حکومت ہند کے پرنسپل سائنٹیفک ایڈوائزر پروفیسر کے وجے راگھون کی دعوت پر دوروزہ دورے پر ہندوستان آئے ہوئے ہیں۔ انہوں نے جناب کے وجے راگھون سے ملاقات کے بعد ہندوستان میں وزیراعظم کی سائنس ، ٹکنالوجی اینڈ انوویشن ایڈوائزری کونسل ( پی ایم ایس ٹی آئی اے سی ) سے خطاب کیا ۔


    واضح ہوکہ پی ایم – ایس ٹی آئی اے سی کا ایک ایسا اعلیٰ ادارہ ہے جو ہندوستان میں خصوصی سائنس وٹکنالوجی کے شعبوںکی کارکردگی پر نظررکھتا ہے اور ضروری اقدامات اورروڈ میپ تیار کرتا ہے ۔ پروفیسر کے وجے راگھون اس ادارے کے صدر ہیں ۔ یہ ادارہ سائنس ، ٹکنالوجی اور جدت طرازی کے جملہ امور پر وزیر اعظم نریندر مودی کو مشورے دیتا ہے ۔


    اس موقع پر پروفیسر مارک نے پی ایم ایس ٹی آئی اے سی میں ایک خطبہ دیا ،جس میں برطانیہ میں گزشتہ 50 برسوں کے دوران تحقیق اور جدت طرازی کی سرگرمیوں اور امور کی سرمایہ کاری کے منظر نامے میں انتہائی اہم اصلاحاتی ادارہ ہے ۔ اپریل 2018 میں قائم کیا گیا یہ خود مختار ادارہ ایک غیر محکمہ جاتی عوامی ادارہ یوکے آر آئی انگلینڈ میں اور انوویٹ یوکے آر آئی سمیت سات تحقیقی کونسلوں کی کارکردگی کی یکجائی کرتا ہے ۔


    دوسری طرف پی ایم - ایس ٹی آئی اے سی ملک کے لئے وزیر اعظم کے خوابوں کی عمل آوری کرتا ہے۔ وزیر اعظم جناب نریندرمودی نے حال ہی میں انڈین سائنس کانگریس کے 106 ویں اجلاس سے خطاب کے دوران کہا تھا کہ سائنس تو آفاقی ہے لیکن ٹکنالوجی کو مقامی ہونا چاہئے ۔ انہوں نے تحقیق اور جدت طرازی کی اہمیت پر زور دیتے ہوئے اسے ’’جے انوسندھان‘‘ کانام دیا تھا۔اکتوبر 2018 میں یوکے آر آئی کے ہندوستانی دفتر نے ہند- برطانیہ تحقیق اور جدت طرازی کی ایک دہائی منائی تھی۔ یہ اپنے آپ میں ایک تبدیل کار عمل ہے اور اس سے ہندوستان اور برطانیہ کے عوام کی زندگی میں مثبت تبدیلیاں پیدا ہورہی ہیں اور تحقیق وترقی کے ذریعہ معاشی مواقع فراہم ہورہے ہیں ۔ اسے انتہائی تیزی سے ترقی کرتے ہوئے باہمی شراکتداری کا ایک اہم شعبہ تصور کیا جاتا ہے ۔


    اس موقع پر اپنی تقریر میں پروفیسر مارک والپورٹ نے کہا کہ آج جب درپیش مشترکہ چیلنجوں کے تدارک میں معاونت کی غرض سے پوری دنیا سائنس پر انحصار کررہی ہے ، ان حالات میں وزیر اعظم کی سائنس ،ٹکنالوجی وجدت طرازی کی مشاورتی کونسل کی تشکیل ایسے انتہائی اہم اور پرجوش دنوں میں عمل میں آئی ہے ، جو ہندوستان، برطانیہ اور عالمی برادری کے لئے انتہائی فائدہ مند ثابت ہوئی ہے۔


    اس موقع پر پروفیسر کے وجے راگھون موصوف نے اپنی تقریر میں کہا کہ ایک خوشحال سماج اور معیشت کا قیام معیاری تحقیق اور جدت طرازی اور پالیسیوں کے ذریعہ ہی ممکن ہوسکتا ہے ۔ آج درپیش بیشتر چیلنج عالمی نوعیت کے ہیں اور یہ بات اپنے آپ میں انتہائی اہم ہے کہ ہندوستان ان مسائل کے حل کے لئے بین الاقوامی سائنس وٹکنالوجی کی شراکتدار ی کے ساتھ موثر رابطہ کاری کی کامیابی سے تکمیل کرتا ہے۔


    انہوں نے کہا کہ ایک خوشحال سماج اور معیشت کا قیام معیاری تحقیق اور جدت طرازی اور پالیسیوں کے ذریعہ ہی ممکن ہوسکتا ہے کیونکہ آج درپیش بیشتر چیلنج عالمی نوعیت کے ہیں اور یہ بات اپنے آپ میں انتہائی اہم ہے کہ ہندوستان ان مسائل کے حل کے لئے بین الاقوامی سائنس وٹکنالوجی کی شراکتدار ی کے ساتھ موثر رابطہ کاری کی کامیابی سے تکمیل کرتا ہے۔


    پی ایم –ایس ٹی آئی اے سی کے ممبران میں نیتی آیوگ کے رکن ڈاکٹر وی کے سارسوت ، انڈین اسپیس ریسرچ آرگنائزیشن (اسرو) کے سابق چیئر مین ڈاکٹر اے ایس کرن شرما ، آئی آئی ایس ای کے پروفیسر اجے کمار سود ،آرمڈ فورسز میڈیکل کالج کی ڈین میجر جنرل مادھوری کنٹکر انڈین اسٹیٹسٹکل انسٹی ٹیوٹ کے ڈائریکٹر سنگمتر بندوپادھیائے پرنسٹن یونیورسٹی کی پروفیسر منجل بھارگو ، اوکلا ہاما اسٹیٹ یونیورسٹی کے پروفیسر سبھاش کاک اور بھارت فور ج کے ایم ڈی شری بابا کلیانی شامل ہیں ۔اس کے ساتھ ہی ہندوستان میں تحقیقی سرگرمیوں کے سرمایہ کار بیشتر ایجنسیاں مثلاََ ڈپارٹمنٹ آف ایگریکلچرل ریسرچ اینڈ ایجوکیشن ،ڈپارٹمنٹ آف اٹامک انرجی ،ڈپارٹنمٹ آف بایو ٹکنالوجی ،ڈپارٹمنٹ آف ریسرچ اینڈ ڈیولپمنٹ ،ڈپارٹمنٹ آف ہائر ایجوکیشن ،ڈپارٹمنٹ سائنس اینڈ ٹکنالوجی ، ڈپارٹمنٹ آف اسپیس ، انڈین کونسل اینڈ میڈیکل ریسرچ اور ارضی امور کی مرکزی وزارت بھی پی ایم ایس ٹی آئی اے سی میں شامل ہیں ۔


    پروفیسر مارک کے ساتھ انٹرنیشنل یوکے ریسرچ اینڈ انوویشن کے ڈائریکٹر ڈاکٹر ٹم وھیلر بھی اُن نیوٹن - بھابھا مشترکہ تحقیقی پروجیکٹس دیکھیں گے ، جو ایگریکلچرل نائٹروجن کے زیادہ سے زیادہ استعمال پر کام کرنے والی تحقیقی برادریوں کی کوششوںکو اجاگر کرتے ہیں۔ نیوٹن بھابھا فنڈ ایک ایسی شراکتداری ہے ، جو ہندوستان اور برطانیہ کے سائنسی محققین اور جدت طرازوں کو یکجا کرتی ہے تاکہ عالمی برادری کو درپیش چیلنجوں کا سد باب کیا جاسکے ۔اسے ہندوستانی ہم مناصب کے ساتھ مساوی شراکتداری اور معقول وسائل کے ذریعہ سات یوکے ڈلیوری شراکتداروں میں تقسیم کیا گیا ہے ۔


    U- 386

    
    
    (Release ID: 1560292) Visitor Counter : 20