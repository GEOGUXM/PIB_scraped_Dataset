      خواتین اور بچوں کی ترقیات کی وزارت

      محترمہ مینکا گاندھی آنگن واڑی کارکنوں کو آئی سی ڈی ایس اسکیم کے تحت نیشنل ایوارڈ سے نوازیں گی
      Posted On: 06 JAN 2019 7:04PM by PIB Delhi


    نئی دہلی، 6 /جنوری خواتین اور بچوں کی ترقی کی مرکزی وزیر محترمہ مینکا گاندھی، خواتین اور بچوں کی ترقی کے وزیر مملکت ڈاکٹر ویریندر کمار کی موجودگی میں نئی دہلی میں 7 جنوری 2019 کو سال 2017-18 کے لیے غیر معمولی حصولیابیوں کے لیے 97 آنگن واڑی کارکنوں کو نیشنل ایوارڈز سے نوازیں گی۔


    حکومت ہند نے سال 2000-2001 میں قومی اور ریاستی سطح پر آنگن واڑی کارکنوں کو انعامات سے نوازنے کے لیے ایک اسکیم تیار کی تھی۔ یہ ایوارڈ آئی سی ڈی ایس اسکیم کے تحت بچوں کی ترقی اور متعلقہ شعبوں میں مثالی خدمات کا اعتراف کرنے اور آنگن واڑی کارکنوں کو تحریک دینے کے لیے دیا جاتا ہے۔ یہ ایوارڈ سالانہ دیئے جاتے ہیں۔ اس سال سے قومی سطح کے نقد انعام کو 25000 روپئے سے بڑھا کر 50000 روپئے کردیا گیا ہے۔


    رہنما خطوط کے مطابق آنگن واڑی کارکنان کو قومی سطح کے ایوارڈ ریاستوں/ مرکز کے زیر انتظام خطوں کی سطح پر ایوارڈ حاصل کرنے والوں میں سے ریاستوں / مرکز کے زیر انتظام خطوں کے ذریعے نامزد کئے گئے انعام یافتگان کو دیئے جاتے ہیں۔قومی سطح پر نامزد کئے جانے والے آنکن واڑی کارکنوں کی تعداد ریاست / مرکز کے زیر انتظام خطے کے سائز اور کام کرنے والے آئی سی ڈی ایس پروجیکٹوں پر منحصر ہے۔ ایوارڈ حاصل کرنے والوں کی تعداد بھی دوگنی کردی گئی ہے۔


    ریاستوں / مرکز کے زیر انتظام خطوں سے موصول ہونے والے نامزدگیوں کی جانچ کی جاتی ہے اور خواتین اور بچوں کی ترقی کی وزارت کے سکریٹری کی سربراہی میں قائم کی گئی ایک جانچ کمیٹی کے ذریعے ان کی سفارش کی جاتی ہے۔ انعام یافتگان کا انتخاب خواتین اور بچوں کی ترقی کی وزیر کی سربراہی میں قائم سلیکشن کمیٹی کے ذریعے کیا جاتا ہے۔


    قومی سطح کے ایوارڈ میں 50000 روپئے کا نقد اور ایک توصیف نامہ شامل ہوتا ہے۔ ریاستی سطح کے ایوارڈ میں 10000 روپئے کا نقد انعام اور ایک توصیف نامہ ہوتا ہے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ا گ۔ را ۔ 06 - 01 - 2019 )


    U. No. 130


    

    
    (Release ID: 1558797) Visitor Counter : 15