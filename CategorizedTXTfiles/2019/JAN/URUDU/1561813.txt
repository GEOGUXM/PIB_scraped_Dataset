      وزیراعظم کا دفتر

      وزیراعظم 27 جنوری 2019 کو کوچی، کیرالہ کے دورے پر جائیں گے
      
      وزیراعظم کوچی میں مربوط ریفائنری توسیعی کمپلیکس کو قوم کے نام وقف کریں گے اور کوچی میں ہی ماؤنڈڈ اسٹوریج ویسل جو ایل پی جی بوٹلنگ پلانٹ سے متعلق ہے، کو بھی قوم کے نام وقف کریں گے، وزیراعظم بی پی سی ایل کوچی ریفائنری کے پیٹروکیمیکل کمپلیکس کا سنگ بنیاد بھی رکھیں گے

      Posted On: 25 JAN 2019 4:14PM by PIB Delhi

    وزیراعظم جناب نریندر مودی 27 جنوری 2019 کو کیرالہ میں کوچی کا دورہ کریں گے۔ دورے کے دوران ، موصوف 27 جنوری 2019 کو مربوط ریفائنری توسیعی کمپلیس ، بی پی سی ایل کوچی کو قوم کے نام وقف کریں گے۔ وہ اسی مقام پر پیٹروکیمیکل کمپلیکس کا سنگ بنیاد بھی رکھیں گے۔ وزیراعظم آئی او سی ایل کے ایل پی جی بوٹلنگ پلانٹ کوچی میں ماؤنڈڈ اسٹوریج ویسل کا بھی افتتاح کریں گے اور اٹومنور میں ہنر مندی ترقیات ادارے کا سنگ بنیاد بھی رکھیں گے۔


    مربوط ریفائنری توسیعی کمپلیکس ایک جدید ترین نوعیت کا توسیعی کمپلیکس ہوگا اور یہ کمپلیکس کوچی ریفائنری کو بھارت میں وسیع ترین سرکاری دائرے کار کی تیل صاف کرنے کی صنعت کی شکل دے گا جس کے معیارات عالمی نوعیت کے ہوں گے۔ یہ کمپلیکس بھارت کے لئے صاف ستھرے ایندھن کی فراہمی کے تمام تر لوازمات سے آراستہ ہوگا۔ اس کمپلیکس میں جو کام ہوگا اس کی مدد سے ایل پی جی اور ڈیزل کی پیداوار دوگنی ہوجائے گی اور ساتھ ہی ساتھ اس پلانٹ میں پیٹروکیمیکل پروجیکٹوں کے فیڈ اسٹاک کی پیداوار کا بھی شروع ہو جائے گا۔ آئی او سی ایل ایل پی جی بوٹلنگ پلانٹ ، کوچی کے تحت ماؤنڈڈ اسٹوریج ویسل کی مجموعی ذخیرہ صلاحیت 4350 ایم ٹی کے بقدر کی ہوگی۔ توقع کی جاتی ہے کہ اس پلانٹ کی ذخیرہ کرنے کی یہ صلاحیت، پلانٹ کے لئے درکار ، تقریبا 6 دنوں کی بوٹلنگ صلاحیت کی ضرورت کی تکمیل کرے گی۔ یہ محفوظ ترین ذخیرہ ویسل ہے جہاں سلامتی کے اعلیٰ ترین معیارات پر پلانٹ اور قرب جوار کے علاقوں کے لئے عمل کیا جاتا ہے۔ پائپ لائن کے ذریعے حاصل ہونے والی ایل پی جی ، سڑکوں پر ایل پی جی ٹینکروں کے نقل وحمل کی تعداد میں کمی لائے گی۔


    بی پی سی ایل کوچی ریفائنری کا پیٹروکیمیکل کمپلیکس میک ان انڈیا پہل قدمی کی ایک شکل ہے جس کا مقصد درآمدات پر انحصار کم کرنا ہے۔ پروپلین کشیدنی اشیاء اور پیٹروکیمیکل اور پولی یول پروجیکٹ متعدد ذیلی سطح کی صنعتوں کی حالت بدل دے گا۔


    ایٹومنور میں واقع ہنر مندی ترقیاتی ادارے کو پیٹروکیمیکل اور قدرتی گیس کی وزارت اپنی جانب سے تقویت فراہم کرتی ہے اور یہ ادارہ تیل اور گیس اور دیگر شعبوں کی صنعتوں میں اہل نوجوانوں کو روزگار سے لگانے اور صنعت کاری سے جوڑنے کے لئے پیشہ وارانہ تربیت بھی فراہم کرے گا۔ عالمی سطح کا یہ ادارہ حکومت کیرالہ کی جانب سے مختص کردہ 8 ایکڑ پر مشتمل کیمپس کا حامل ہوگا ۔ یہاں 20 مختلف ہنر مندیوں میں سالانہ بنیادوں پر تقریبا ایک ہزار نوجوانوں کو ہنر مندی سے آراستہ کیا جاسکے گا۔


    وزیراعظم نے اس سے قبل 15 جنوری 2019 کو کیرالہ کا دورہ کیا تھا۔ اس دورے کا مقصد یہ تھا کہ کولام بائی پاس کا افتتاح کیا جاسکے۔ موصوف نے تھیرواننتھا پورم میں پدم نابھا سوامی مندر کا بھی دورہ کیا تھا۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 56 9

    
    
    (Release ID: 1561813) Visitor Counter : 1