      وزارت آیوش

      دوسرا ورلڈ انٹی گریٹیڈ میڈیسن فورم 2019 گوا میں 23 سے 25 جنوری، 2019 تک: شری پد نائیک افتتاح کریں گے
      Posted On: 20 JAN 2019 6:28PM by PIB Delhi


    نئی دہلی، 20 / آیوش کے مرکزی وزیر مملکت (آزادانہ چارج) جناب شری پد یسونائیک دوسرے ورلڈ انٹی گریٹیڈ میڈیسن فورم 2019 کا افتتاح کریں گے۔اس فورم کا انعقاد ‘‘ہومیوپیتھک میڈیکل مصنوعات کی ضابطہ بندی،عالمی تعاون کو فروغ’’ کے موضوع پر گوا میں 23 سے 25 جنوری 2019 تک کیا جارہا ہے۔ فورم کا انعقاد وزارتِ آیوش کے تحت ہومیوپیتھی میں تحقیق کے لیے مرکزی کونسل کے ذریعے کیا جارہا ہے۔ مختلف ممالک جیسے فرانس، سوئیٹزرلینڈ، جرمنی، بلجیم، اسپین، روس، برازیل، کیوبا، جنوبی افریقہ، متحدہ عرب امارات ، تھائی لینڈ، ملیشیا، عمان، انڈونیشیا، بنگلہ دیش، نیپال وغیرہ کےہومیوپیتھک / روایتی ادویات سے متعلق بین الاقوامی ادویات کے ضابطہ کاروں کے اس فورم میں شرکت کرنے کی توقع ہے۔


    فورم کے موضوعات ہیں: ضابطے سے متعلق تعاون، کم سے کم ضابطے سے متعلق اور قانونی معیارات کے بارے میں تال میل،تحفظ اور کوالٹی سے متعلق معیارات کو فروغ، معیار بندی اور پیچیدگی کو کم کرنے کے لیے ضابطہ کاری کا رجحان، ایک خصوصی مکمل طریقہ علاج کے طور پر ہومیوپیتھی اورجانوروں کے علاج سے متعلق ہومیوپیتھی کو تسلیم کرنا۔


    ہومیوپیتھک طبی مصنوعات سے متعلق ضابطوں میں دنیا بھر میں بہت زیادہ تنوع ہے۔ جن میں قومی سطح پر اس کو بہت زیادہ ترقی یافتہ علاج سمجھے جانے سے لےکر قطعی اہمیت نہیں دیا جانا تک شامل ہے۔ ضابطہ کاری میں تعاون اور مریضوں اور عالمی بازاروں کے لیے اس کو معقول بنانے کے ممکنہ فائدے تو بہت ہیں لیکن ملکوں کے غیر مساوی حالات کی وجہ سے ملکی سطح سے باہر کے تعاون میں فروغ کی رفتار بہت سست ہے۔


    ضابطہ کاری کی مختلف ضرورتوں کے درمیان بھی کشیدگی پائی جاتی ہے۔ ایک طرف سے معیار بندی ،معقول بنانے اور پیچیدگی کم کرنے کی ضرورت ہے جب کہ دوسری طرف کثیر جہتی ضابطے کا نظام کی ضرورت ہے جو ایک مکمل، مریض پر مرکوز طریقہ علاج کے طور پر ہومیوپیتھی کی مخصوص خصوصیات کو تسلیم کرے۔


    یہ فورم دو طرفہ / کثیر جہتی تعاون کے ممکنہ فائدوں اور نقصانات کا پتہ لگائے گا اور ان کی وضاحت کرے گا اور عالمی تعاون کو فروغ دے گا۔


    دنیا بھر میں مریضوں اور طبی دیکھ ریکھ مہیا کرانے والوں کے ذریعے ہومیوپیتھی مصنوعات کی بڑھتی ہوئی مانگ کو ایسےمناسب ضابطہ کاری کے ڈھانچے کے ذریعے اہمیت دیئے جانے کی ضرورت ہے، جو ملکی سطح پر صورت حال کو اہمیت دینے کے ساتھ ساتھ بین الاقوامی سطح پر حاصل ہونے والے تجربات اور تعاون کے فائدوں کو بھی اہمیت دے۔


    اس تقریب میں شرکت کرنے والے اہم متعلّقین اور صاحب الرائے لیڈروں میں دنیا بھر کے ضابطہ کار،دنیا بھر کی ہومیوپیتھک دوا ساز کمپنیاں، مختلف ممالک کے فارما کوپیاکمیٹی مندوبین،متعلقہ مہارت رکھنے والے سائنسی ماہرین اور بڑی ہومیوپیتھک ڈاکٹر تنظیموں کے سربراہان شامل ہوں گے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 20 - 01 - 2019 )


    U. No. 435


    

    
    (Release ID: 1560661) Visitor Counter : 10