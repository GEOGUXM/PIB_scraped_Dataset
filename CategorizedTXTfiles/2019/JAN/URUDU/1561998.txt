      زراعت اور کاشتکاروں کی فلاح و بہبود کی وزارت

      زراعت ، امدادِ باہمی اور کسانوں کی فلاح و بہبود کے محکمے نے باغبانی فصلوں کے رقبہ اور پیداوار کے 18-2017 ء کے حتمی اور 19-2018 ء کے پہلے پیشگی تخمینے کو جاری کیا
      
      ملک میں 18-2017 ء میں 311.7 ملین ٹن باغبانی فصلوں کی ریکارڈ پیداوار ہوئی ہے ، جو کہ سابقہ سال کے مقابلے میں کہیں زیادہ ہے اور پچھلے پانچ برسوں کی اوسط پیداوار کے مقابلے میں 10 فی صد زیادہ ہے

      Posted On: 30 JAN 2019 7:56PM by PIB Delhi

    نئی دہلی، 30 جنوری / زراعت ، امدادِ باہمی اور کسانوں کی فلاح و بہبود کے محکمے نے باغبانی فصلوں کے رقبے اور پیداوار کے 18-2017 ء (حتمی) اور 19-2018 ء ( پہلے پیشگی تخمینے ) کو جاری کیا ہے ۔ یہ تخمینے ملک کی مختلف ریاستوں اور مرکز کے زیرِ انتطام خطوں سے موصول اطلاعات کی بنیاد پر ہیں ۔


    درج ذیل گو شوارے میں ملک گیر سطح پر 17-2016 ء کے مقابلے میں 18-2017 ء کے حتمی تخمینے اور 19-2018 ء ( پہلا پیشگی تخمینہ ) کا خلاصہ پیش کیا گیا ہے ۔


    7:

                                                            
کل باغبانی       2016-17 ء  2017-18 ء  2018-19 ء            
                                                            
                                                            
                            ( حتمی )   ( پہلا پیشگی تخمینہ )
                                                            
                                                            
                                                            
رقبہ             24.85      25.43      25.87                
                                                            
                                                            
( ملین ایچ اے )                                             
                                                            
                                                            
                                                            
پیداوار          300.64     311.71     314.67               
                                                            
                                                            
( ملین ٹن )                                                 
                                                            
                                                            

    18-2017 ء ( حتمی تخمینے ) کی جھلکیاں :

      * سال 18-2017 ء میں ( حتمی ) 311.7 ملین ٹن کی پیداوار کے ساتھ باغبانی فصلوں کی ملک میں ریکارڈ پیداوار ہوئی ہے ، جو کہ سابقہ سال کے مقابلے میں 3.7 فی صد زیادہ ہے اور پچھلے پانچ برسوں کی اوسط پیداوار کے مقابلے میں 10 فی صد زیادہ ہے ۔
      * ایک تخمینے کے مطابق پھلوں کی پیداوار 97.35 ملین ٹن ہے ، جو کہ سابقہ سال کے مقابلے میں 4.8 فی صد زیادہ ہے ۔
      * سبزیوں کی پیداوار کا تخمینہ تقریباً 187.5 ملین ٹن لگایا گیا ہے ، جو کہ سابقہ سال کے مقابلے میں تقریباً 3.5 فی صد زیادہ ہے ۔
      * 18-2017 ء میں پیاز کی پیداوار میں 3.7 فی صد کے اضافے کے ساتھ ایک تخمینے کے مطابق 17-2016 ء میں 22.4 ملین ٹن کے مقابلے 32.26 ملین ٹن پیداوار ہوئی ہے ۔
      * سال 18-2017 ء میں ( حتمی ) آلو کی پیداوار کا تخمینہ 51.3 ملین ٹن لگایا گیا ہے ، جب کہ 17-2016 ء میں اس کی پیداوار 48.6 ملین ٹن تھی ۔ ( یعنی 17-2016 ء کے مقابلے میں 5.6 فی صد کا اضافہ ہوا ہے ۔ )

    19-2018 ء ( پہلے پیشگی تخمینوں ) کی جھلکیاں

      * سال 19-2018 ء ( پہلا پیشگی تخمینہ ) میں ملک میں باغبانی فصلوں کی کُل پیداوار کا تخمینہ 314.5 ملین ٹن لگایا گیا ہے ، جو کہ 18-2017 ء کی پیداوار کے مقابلے میں 0.95 فی صد زیادہ ہو گا اور پچھلے پانچ سالوں کی اوسط پیداوار کے مقابلے میں 8 فی صد زیادہ ہوگا ۔
      * جاری سال میں پیاز کی پیداوار تقریباً 23.62 ملین ٹن ہو سکتی ہے ، جب کہ 18-2017 ء میں اس کی پیداوار 23.26 ملین ٹن تھی ۔ ( یعنی 1.5 فی صد کا اضافہ ) ۔
      * آلو کی پیداوار کا تخمینہ موجودہ سال میں 52.58 ملین ٹن لگایا گیا ہے ، جب کہ 18-2017 ء میں اس کی پیداوار 51.31 ملین ٹن تھی۔ ( 6 فی صد کا اضافہ ) ۔
      * ٹماٹر کی پیداوار جاری سال میں تقریباً 20.51 ملین ٹن ہو سکتی ہے ، جب کہ 18-2017 ء میں اس کی پیداوار 19.76 ملین ٹن تھی ۔ (2 فی صد کا اضافہ ) ۔

    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ن ا ۔ ع ا ) ( 30 – 01 – 2019 )


    U. No. 592


    )

    
    
    (Release ID: 1561998) Visitor Counter : 7
    
    
    
    
    

      
      
      
      
      
      
*