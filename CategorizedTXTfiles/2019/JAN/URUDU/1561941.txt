      شماریات اور پروگرام کے نفاذ کی وزارت

      وضاحت
      Posted On: 30 JAN 2019 4:20PM by PIB Delhi


    نئی دہلی؍ 30 جنوری ؍اعداد و شمار کے قومی کمیشن کے دو ارکان کے استعفی کے سلسلے میں میڈیا کے ایک طبقے کی خبروں میں یہ بتایاگیا ہے کہ ان ممبروں نے کمیشن کے کام کاج کے بارے میں بعض تشویشات کا اظہار کیا تھا، جس کے لیبر فورس کے سروے کے نتائج اور جی ڈی پی کے پچھلے سلسلوں کے اجرا کا معاملہ بھی شامل تھا۔ اس طرح کی فکر مندی کا اظہار متعلقہ ممبروں نے پچھلے چند مہینوں میں کمیشن کی کسی بھی میٹنگ میں نہیں کیا تھا۔ اعداد و شمار اور پروگرام پر عمل درآمد کی وزارت نہ صرف یہ کہ کمیشن کا بڑا احترام کرتی ہے، بلکہ وہ اس کے مشورے کو بھی بڑی اہمیت دیتی ہے، جس پرمناسب کارروائی بھی کی جاتی ہے۔


    وزارت کی طرف سے نیشنل سیمپل سروے آفس (این ایس ایس او) کے ذریعے کرائے گئےمزدوروں کے بارے میں سروے پر بھی میڈیا کے بعض سیکشنوں کی طرف سے تشویش کا اظہار کیا گیا ہے۔ وقتاً فوقتاً کئے جانے والے لیبر فورس کے سروے (پی ایل ایف ایس) کا مقصد روزگار سے لگے ہوئے اور بے روزگار مزدوروں کے بارے میں سالانہ اندازہ کرنا ہے اور اس میں شہری علاقوں کے سہ ماہی اندازے بھی شامل ہوتے ہیں۔ این ایس ایس او جولائی 2017 سے دسمبر 2018کے اعداد وشمار مرتب کر رہا ہے اور اس کے بعد اس کی رپورٹ بھی شائع کر دی جائے گی۔ ہندوستان کی آبادی کے متنوع ہونے اور تقریباً 93فیصد بے ضابطہ ورک فورس کے پیش نظر انتظامیہ اعداد وشمار کے ذریعے روزگار کے مواقع میں بہتری پیدا کئے جانے کی ضرورت ہے، جس سے وقتاً فوقتاً کرائے جانے والے سروے سے مدد ملتی ہے۔ اس سلسلے میں اعداد و شمار اور پروگرام پر عمل درآمد کی وزارت نے سوشل سکیورٹی کی بڑی اسکیموں میں شامل ہونے والے نئے اور پرانے افراد کے جائزے جاری کرنے کا سلسلہ شروع کیا ہے۔ ان اسکیموں میں امپلائیز پروویڈنٹ فنڈ (ای پی ایف)، امپلائیز اسٹیٹ انشیورینس اسکیم (ای ایس آئی)اور نیشنل پنشن اسکیم (این پی ایس ) شامل ہیں۔


    جہاں تک جی ڈی پی کی پرانی سیریز کا تعلق ہے، نیشنل اسٹیٹسٹکل کمیشن نے خود وزارت پر زور دیا تھا کہ وہ اِسے قطعی شکل دے اور جاری کرے۔ جی ڈی پی کی پچھلی سیریز کے سرکاری جائزے12-2011 کی سیریز میں اختیار کئے گئے طریقۂ کار استعمال کرتے ہوئے مرتب کئے گئے تھے اور اس کی منظوری نیشنل اکاؤنٹس اسٹیٹسٹکس کی مشاورتی کمیٹی کے ماہرین نے دی ہے، جو کہ اس کام کے لئے مناسب ادارہ ہے۔ بعد میں اس پر نیشنل اسٹیٹسٹکل کمیشن میں تبادلۂ خیال بھی کیا گیا۔ اس کے علاوہ اعداد وشمار اور پروگرام پر عمل درآمد کی وزارت نے پچھلی سیریز کے سلسلے میں جو طریقۂ کار اختیار کیا، وہ عوام کے ملاحظے کے لئے بھی دستیاب ہے۔


    نیشنل اسٹیٹسٹکل کمیشن مرکزی اور ریاستی حکومتوں کی اعداد و شمار سے متعلق سرگرمیوں کے لئے قیمتی رہنمائی اور اہم مشورے فراہم کرتا ہے۔ اعداد و شمار اور پروگرام پر عمل درآمدکی وزارت دوسری وزارتوں اور ریاستی حکومتوں کے ساتھ برابر رابطہ قائم رکھتی ہے تاکہ اعداد و شمار کی فراہمی کو بہتر بنایا جا سکے۔ اس کارروائی کو اسی پس منظر میں سمجھنے کی ضرورت ہے، جس میں اسے عمل میں لایا گیا ہے۔


    ۔۔۔۔۔۔۔۔۔۔۔


    م ن۔ ج ۔ ک ا۔


    U-590


    
    

    
    (Release ID: 1561941) Visitor Counter : 14