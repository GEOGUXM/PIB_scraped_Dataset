      کیمیکلز اور فرٹیلائزر کی وزارت

      کھادوں کی درآمدات
      Posted On: 08 JAN 2019 6:36PM by PIB Delhi


    نئی دہلی، 08 جنوری 2019 / منصوبہ بندی کے وزیر مملکت (آزادانہ چارج) اور کیمیکلز اور کھادوں کے وزیر مملکت جناب راویندر جیت سنگھ نے آج لوک سبھا میں درآمد شدہ کھادوں کی قیمتوں سے متعلق پوچھے گئے ایک سوال کے تحریری جواب میں بتایا کہ یوریا کھاد کی قیمت کا تعین بین الاقوامی بازار میں یوریا کی مانگ اور سپلائی کی بنیاد پر کیا جاتا ہے۔


    یوریا درآمد کرنے والی ایجنسیوں کے لئے حکومت کے ذریعہ طے شدہ ضابطوں سے متعلق پوچھے گئے ایک دیگر سوال کے تحریری جواب میں جناب سنگھ نے بتایا کہ ملک میں یوریا کی ضرورتوں اور تخمینہ پیداوار کے درمیان خلیج کو کم کرنے کے لئے کھادوں کا محکمہ یوریا درآمد کررہا ہے۔ فی الحال یوریا کو درآمد کرنے کا عمل دو اسٹیٹ ٹریڈنگ کمپنیوں (ایس ٹی ای)، ایم ایم ٹی سی اور ایس ٹی سی کے ذریعہ کیا جارہا ہے۔ ایس ٹی ای کی درآمدات کی بنیاد عالمی سطح پر جاری کئے جانے والے ٹنڈرس پر ہوتی ہے۔کل دستیاب بولیوں کے ایل ون شرحوں پر ایس ٹی ای کے ذریعہ یوریا کھاد کے مقداروں کی خریداری کی جاتی ہے۔


    اس کے علاوہ عمان کے ساتھ یو او ٹی اے (یوریا درآمد کرنے سے متعلق معاہدہ) ایک طویل مدتی معاہدہ ہے۔اس کے تحت حکومت عمان انڈیا فرٹیلائز کمپنی (او ایم آئی ایف سی او) سے تقریباً 20 لاکھ میٹرک ٹن یوریا درآمد کررہی ہے۔ انہوں نے مزید بتایا کہ یوریا درآمد کرنے والے کسی بھی ایجنسی کے خلاف کوئی شکایت موصول نہیں ہوئی ہے۔


    جناب سنگھ نے کہا کہ ہر ایک موسم میں درآمد کی جانے والی یوریا کی مقدار کا فیصلہ اسٹرینگ کمیٹی آف سکریٹریز(ایس سی او ایس) کے ذریعہ کیا جاتا ہے۔ اسٹرینگ کمیٹی آف سکریٹریز ،فرٹیلائزرس کے سکریٹری (بحیثیت چیئرمین) ریلوے بورڈ کے چیئرمین، سکریٹری برائے کامرس، سکریٹری برائے اخراجات، سکریٹری برائے زراعت اور سکریٹری برائے جہاز رانی پر مشتمل ہے۔ ایس سی او ایس حکومت کی جانب سے درآمد کی جانے والی یوریا کی مجموعی مقدار کے بارے میں فیصلہ کرتی ہے اور فرٹیلائزرس کے سکریٹری کو ایس سی او ایس کے چیئرمین کی حیثیت سے اختیار دیتی ہے کہ وہ سرکاری سطح پر یوریا کی درآمد کے لئے وقت، مقدار اور ایس ٹی ای کا تعین کریں، تاکہ ملک میں مناسب مقدار میں یوریا کی دستیابی کو یقینی بنایا جاسکے۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ م ع ۔ ع ر )


    U. No. 185

    
    
    (Release ID: 1559159) Visitor Counter : 8