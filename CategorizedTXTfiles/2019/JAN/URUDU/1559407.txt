      آبی وسائل، دریائی ترقیات اور گنگا احیاء کی وزارت

      کارکردگی رخی نقطہ نظر اور تیزی کے ساتھ فیصلہ سازی کامیابی کے لئے کلیدی اہمیت کی حامل
      
      این پی سی سی نے اپنا 62واں یوم تاسیس منایا

      Posted On: 10 JAN 2019 6:13PM by PIB Delhi

    نئی دہلی، 10 جنوری 2019؍آبی وسائل ، دریاؤں کی ترقی اور گنگا احیاء ، سڑک نقل وحمل اور شاہراہوں، نیز جہاز رانی کے مرکزی وزیر جناب نتن گڈکری نے کل نئی دہلی میں نیشنل پروجیکٹس کنسٹرکشن کارپوریشن (این پی سی سی)کے 62ویں یوم تاسیس تقریبات کی صدارت کی۔


    این پی سی سی کو نومبر 2018ء میں منی منتر :کٹیگری-1 کا درجہ دیاگیا تھا۔ این پی سی سی آبی وسائل ، دریاؤں کی ترقی اور گنگا احیاء کی وزارت کے تحت کام کرنے والی شیڈیول ‘بی’ کی مرکزی زمرے کی ایک سرکاری کمپنی ہے۔این پی سی سی کو آئی ایس او 9001:2015 سرٹیفکیشن حاصل ہے۔


    اس اعتماد کا اظہار کرتے ہوئے کہ این پی سی سی 2019ء میں نئی بلندیاں سر کرے گی، جناب گڈکری نے کامیابی کے حصول کے لئے کارکردگی رخی نقطہ نظر اور تیزی کے ساتھ فیصلہ سازی کی ضرورت پر زور دیا۔ انہوں نے کہا کہ این پی سی کا ٹریک ریکارڈ (کارکردگی کی تاریخ) اور تکنیکی تجربہ اچھا رہا ہے اور اس کے اندر سخت محنت اور مثبت رویے کی بدولت عظیم تر کامیابیاں حاصل کرنے کے امکانات موجود ہیں۔


    جناب گڈکری نے مزید کہا کہ اگرچہ وسائل اور ٹیکنالوجی اہم چیزیں ہیں، این پی سی سی جیسے کمپنیوں کو اپنے خریداروں کا اعتماد حاصل کرنے اور مزید نفع کمانے کے لئے پروجیکٹوں کو وقت پر مکمل کرنے کی اہمیت کا بھی احساس ہونا چاہئے۔


    آبی وسائل ،دریاؤں کی ترقی اور گنگا احیاء کے وزیر مملکت جناب ارجن رام میگھوال نے 62ویں یوم تاسیس کے موقع پر این پی سی سی کو مبارکباد پیش کی اور اس امید کا اظہار کیا کہ یہ تنظیم سال 2019ء میں نئی بلندیاں سر کرے گی۔حال ہی میں این پی سی سی کو ریلوے کے لئے تعمیرات کا 12ہزار کروڑ روپے کا ورک آرڈر ملا ہے اور جلد ہی یہ 24ہزار کروڑ روپے کی لاگت سے امپھال میں ایک ٹاؤن شپ کی تعمیر کرے گا۔


    سیکریٹری جناب اوپیندر پرساد سنگھ نے کہا کہ این پی سی سی کی کارکردگی میں بہت سدھار ہوا ہے اور پہلے جہاں یہ ایک گھاٹے والی کمپنی تھی وہیں اب منافع کمانے والی کمپنی بن گئی ہے۔خود احتسابی کی اہمیت کو اجاگر کرتے ہوئے جناب سنگھ نے کہا کہ معیار سے کوئی سمجھوتہ کئے بغیر وقت کی پابندی کے ساتھ اہداف کی تکمیل کلیدی اہمیت رکھتی ہے اور اس سمت میں ابھی بہت کچھ کیا جانا باقی ہے۔


    مہمانوں کا خیر مقدم کرتے ہوئے این پی سی سی کے چیئرمین اور منیجنگ ڈائریکٹر جناب منوہر کمار نے کہا کہ مالی سال 18-2017ء کے دوران این پی سی سی کو 5217 کروڑ روپےکا کام ملا اور فی الحال اس کے پاس 8537کروڑ روپے کا آرڈر ہے۔ اس کا ٹرن اوور 1127 کروڑ روپے رہا اور آرگنائزیشن کی مجموعی قدر 173.81 کروڑ روپے ہے۔


    جناب منوہر کمار نے مزید کہا کہ مالی سال 19-2018ء کے لئے دسمبر 2018ء تک کمپنی 1103کروڑ روپے کا ٹرن اوور حاصل کیا۔دسمبر 2018ء تک بزنس ڈیولپمنٹ اچیومنٹ 3825کروڑ روپے ہے۔ مالی سال 19-2018ء کے لئے ٹرن اوور اور بزنس ڈیولپمنٹ کا ہدف بالترتیب 1300کروڑ اور 1600کروڑ روپے رکھا ہے۔


    جناب گڈکری نے گزشتہ برس اچھی کارکردگی کا مظاہرہ کرتے کرنے والے اہلکاروں کوایوارڈ سے بھی نوازا۔ این پی سی سی کے مشرقی ژون میں بہترین کارکردگی کا مظاہرہ کرنے والے ژون کا ایوار ڈ حاصل ہوا۔ تقریب کے آخر میں ثقافتی پروگرام بھی پیش کئے گئے۔


    م ن۔م م۔ن ع


    U: 23 7

    
    
    (Release ID: 1559407) Visitor Counter : 8