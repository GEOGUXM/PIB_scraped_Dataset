      وزارت دفاع

      تعرفی خاکہ - بیٹنگ ریٹریٹ ( طبل بازگشت ) ، 2019
      Posted On: 28 JAN 2019 6:45PM by PIB Delhi


    نئی دہلی، 28 جنوری / اس سال بیٹنگ ریٹریٹ یا طبل بازگشت تقریبات ، جو کل یہاں منعقد ہونے والی ہیں ، میں بھارتی دھنوں کا حسین امتزاج ہوگا ۔ تاریخی وجے چوک پر 27 زمروں کے فنکاران ناظرین کو اپنی قدم تال اور فوجی بینڈ سے مسحور کریں گے ۔ ان میں بحریہ اور فضائیہ اور ریاستی پولیس اور مرکزی مسلح دستوں کے بینڈ بھی شامل ہوں گے ۔ 27 زمروں کے فنی زمروں کے مظاہروں میں 19 دھنیں بھارتی موسیقاروں نے ترتیب دی ہیں ۔ ان دھنوں میں ‘ انڈین اسٹار ’ ، ‘ پہاڑوں کی رانی ’ ، ‘ کماؤنی گیت ’ ، ‘ جے جنم بھومی ’ ، ‘ کوئین آف ست پوڑہ ’ ، ‘ مرونی ’ ، ‘ وجے ’ ، ‘ سولجر مائی ویلنٹائن ’ ، ‘ بھوپال ’ ، ‘ وجے بھارت ’ ، ‘ آکاش گنگا ’ ، ‘ گنگوتری ’ ، ‘ نمستے انڈیا ’ ، ‘ سمندریکا ’ ، ‘ جے بھارت ’ ، ‘ ینگ انڈیا ’ ، ‘ ویرتا کی مثال ’ ، ‘ امر سینانی ’ اور ‘ بھومی پتر ’ شامل ہیں ۔ 8 مغربی دھنیں بھی اس کا حصہ ہیں ، جن میں ‘ بگل بجانے والوں کے ذریعے فین فیئر ’ کی پیشکش ، ‘ ساؤنڈ بیریئر ’ ، ‘ ایمبلا زون ’ ، ‘ ٹوئیلائٹ ’ ، ‘ الرٹ ( پوسٹ ہورن گیلپ ) ’ ، ‘ اسپیس فائٹ ’ ، ‘ ڈرمرس کال اور اَبائیڈ وِد می ’ شامل ہیں ۔ یہ تقریب سارے جہاں سے اچھا دھن کے ساتھ اختتام پذیر ہو گی۔


    وجے چوک پر منعقد ہونے والی تقریب ہر سال 29 جنوری کو منعقد ہوتی ہے اور یہ چار روزہ طویل یومِ جمہوریہ تقریبات کا اختتامیہ ہوتی ہے ۔ اس سال 15 ملٹری بینڈ ، 15 شہنائی اور ڈرم بینڈ ، ریجیمنٹل مراکز اور بٹالینوں سے آکر طبل بازگشت تقریب کا حصہ بنے ہیں ۔ اس کے علاوہ ، بھارتی بحریہ اور بھارتی فضائیہ کے ایک – ایک بینڈ بھی اس تقریب میں شریک ہوں گے ۔ ریاستی پولیس اور سی اے پی ایف کا بینڈ ، جو سینٹرل انڈسٹریل سکیورٹی فورس ، سینٹرل ریزرو پولیس فورس اور دلّی پولیس پر مشتمل ہے ، وہ بھی اس تقریب میں شریک ہو گا ۔


    طبل بازگشت تقریب کے اہم کنڈکٹر کمانڈر وجے ڈی کروز وہائیل ہوں گے ۔ آرمی بینڈ کے کنڈکٹر صوبیدار پروِندر سنگھ اور بحریہ اور فضائیہ بینڈ کے کنڈکٹر بالترتیب ماسٹر چیف پیٹی آفیسر وِن سینٹ جانسن اور جونیئر وارنٹ آفیسر اشوک کمار ہوں گے ۔ ریاستی پولیس اور سی اے پی ایف بینڈوں کے کنڈکٹر انسپکٹر گنیش دَت پانڈے ہوں گے ۔ بیگولر اپنے فن کا مظاہرہ صوبیدار دیگر سنگھ کی قیادت میں کریں گے اور شہنائی نواز اور ڈرم بینڈ صوبیدار میجر دیو سنگھ تھاپا کے زیرِ ہدایت اپنے فن کا مظاہرہ کریں گے ۔


    طبل باز گشت قومی تفاخر کی ایک تقریب ہوتی ہے ، جب کلر اور اسٹینڈرڈ کی نمائش کی جاتی ہے ۔ اس تقریب کی بنیادیں 1950 ء کے اوائل سے تلاش کی جا سکتی ہیں ، جب بھارتی بری فوج کے میجر رابرٹس نے اندرونِ ملک ماسڈ بینڈوں کے توسط سے اِس منفرد تقریب کا اہتمام کیا تھا ۔ طبل بازگشت ایک صدی پرانی عسکری روایت ہے ، جب فوجیں جنگ بندی کرتی تھیں ، اپنے ہتھیار غلافوں میں رکھ لیتی تھیں اور میدانِ جنگ سے واپس ہوکر اپنے کیمپوں میں شام کے وقت غروب آفتاب کے بعد طبل بازگشت کی آواز کے ساتھ لوٹ جاتی تھیں ۔ اس موقع پر کلر اور اسٹینڈرڈ پرچموں کی نمائش کی جاتی ہے ۔ یہ تقریب ماضی کی یاد دلاتی ہے ۔


    U. No. 557

    
    
    (Release ID: 1561715) Visitor Counter : 7