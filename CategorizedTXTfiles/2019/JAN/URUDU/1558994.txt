      قبائیلی امور کی وزارت

      درج فہرست قبیلوں کے لئے ریزرویشن
      Posted On: 07 JAN 2019 8:09PM by PIB Delhi


    نئی دہلی، 7 جنوری 2019/قبائلی امور کے مرکزی مملکت جناب سدرشن بھگت نے آج لوک سبھا میں ایک سوال کے تحریری جواب میں مندرجہ ذیل اطلاع فراہم کی۔


    آئین کی دفعہ 342 کے تحت کسی قبیلے کو درج فہرست قبیلہ کا درجہ دینے کے لئے قبائلی امور کی وزارت نوڈل وزارت کے طور پر کام کرتی ہے۔ درج فہرست قبیلے کے سلسلے میں سرٹی فکیٹ جاری کرنے اور اس کا سماجی درجہ طے کرنے کی ذمہ داری متعلقہ ریاستی حکومت /مرکز کے زیر انتظام علاقہ کی انتظامیہ پر ہے۔


    حکومت ہند نے 15 جون 1999 کو (جس میں مزید ترمیم 26 جون 2006 کو کی گئی ) درج فہرست ذاتوں اور درج فہرست قبیلوں کی فہرستوں میں شمولیت اور دیگر جزویات کا فیصلہ کرنے کے لئے طریقہ کار طےکیا تھا۔ طریقہ کار کے مطابق صرف ان تجویزوں پر غور کیا جاتا ہے اور اس سلسلہ میں ضابطوں میں ترمیم کی جاتی ہے جن کی سفارش متعلقہ ریاستی حکومتیں /مرکز کے زیر انتظام علاقے کی انتظامیہ کریں اور اس کو حق بجانب بھی قرار دیں اور جس پر رجسٹرار جنرل آف انڈیا (آر جی آئی) اور درج فہرست قبیلوں کے قومی کمیشن (این سی ایس ٹی) کی رضا مندی بھی حاصل کی گئی ہو۔


    درج فہرست قبیلوں کے طبقے میں شمولیت یا ا س سے ہٹائے جانے کے سلسلہ میں تمام کارروائی منظور شدہ ضابطوں کے مطابق ہی کی جاتی ہے۔


    ۔۔۔۔۔۔۔۔۔۔۔


    م ن۔ ج۔ ج۔


    U- 154

    
    
    (Release ID: 1558994) Visitor Counter : 8