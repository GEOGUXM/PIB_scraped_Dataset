      مکانات اور شہری غریبی کے خاتمے کی وزارت

      شہری ذریعہ معاش پر توجہ کے لئے ‘یکم تا 15 فروری 2019 ‘‘شہری سمردھی اتسو’’
      Posted On: 18 JAN 2019 1:01PM by PIB Delhi


    نئی دہلی، 18 جنوری/ ہاؤسنگ اورشہری امور کے وزیرمملکت(آزادانہ چارج) جناب ہردیپ ایس پوری نے بتایا کہ ان کی وزارت کے ذریعہ یکم سے 15 فروری 2019 تک شہری ذریعہ معاش پر توجہ کو مرکوز کرنے کے لئے‘‘ شہری سمردھی اتسو’’ نام سے ایک پکھواڑے کا انعقاد کیاجارہا ہے۔


    پکھواڑے کا مقصد قومی شہری ذریعہ معاش مشن(نیشنل اربن لائیولی ہوڈ مشن)(ڈی اے وائی۔ اے این یو ایل ایم) کی غریب سے غریب ترین فرد اور انتہائی کمزور فرد تک رسائی کرنا ہے۔ اس پہل اور سہولیات کے تحت حکومت کی دوسری اسکیموں تک سلیف ہیلپ گروپ(ایس ایچ جی) کے ممبران کی رسائی کو یقینی بنانا۔ جناب پوری نے یہ بات آج یہاں میڈیا کے نمائندوں سے خطاب کرتے ہوئے کہی۔ ہاؤسنگ اور انسداد شہری غریبی کے امور کی وزارت کے سکریٹری جناب درگا شنکر مشرا اور ڈی اے وائی۔ این یو ایل ایم کے مشن ڈائریکٹر جناب سنجے کمار بھی اس کانفرنس میں موجود تھے۔


    جناب پوری نے نامہ نگاروں کو مزید بتایا کہ دین دیال انتودیہ یوجنا (ڈی اے وائی۔ این یوایل ایم) سماج پر مبنی مستحکم تنظیمیں قائم کرکے شہری غریبی کے مختلف پہلوؤں پر روشنی ڈالتی ہے۔ اس نے روزگار سے متعلق ہنرمندی کی تربیت مہیا کرتی ہے، اپنا روزگار کرنے والوں کے لئےرعایتی قرض مہیا کرا کر، خوانچہ فروشوں کی مددکرکے اور بے گھروں کے لئے پناہ گاہیں قائم کرکے یہ مسئلہ حل کیا ہے۔ جناب پوری نے مزید کہا کہ مشن نے ذیل کے تمام محاذوں پر نمایاں پیش رفت کی ہے۔

     1. 34 لاکھ سے زائد شہری غریب خواتین اور ان کی فیڈریشنوں کو اپنی مدد آپ گروپوں(ایس ایچ جی) میں منظم کیا ہے۔
     2. 8.9 لاکھ سے زائد امیدواروں کو ہنر مند بنایا ہے اور 4.6 لاکھ سے زائد کو روزگار مہیا کراکر سرٹیفائی کیا گیا ہے۔
     3. 8.5 لاکھ سے زائد افراد اور گروپوں کی رعایتی قرض کے ذریعہ مدد کی گئی ہے۔
     4. 10.98 شیلٹروں میں 60.000 سے زائد شہری بے گھروں کے لئے عملی صلاحیت پیداکی گئی ہے۔
     5. 2430 شہروں میں سروے کے ذریعہ 16 لاکھ خوانچہ فروشوں کی شناخت کی گئی ہے اور ان میں سے نصف کو شناختی کارڈز دیئے گئے ہیں۔

    نامہ نگاروں سے خطاب کرتے ہوئے جناب درگا شنکر مشرا نے بتایا کہ ریاستوں اور شہروں کی سرگرم شراکت کے ساتھ شہری، ریاستی اور قومی سطح پر متعدد سرگرمیاں منعقد کی جائیں گی۔ زیر تبصرہ پکھواڑے کے دوران شہری سطح پر متعدد سرگرمی کا منصوبہ بنایا گیا ہے جن میں درج ذیل شامل ہوں گے۔

      * ایسے اہل ایس ایچ جی اراکین کی شناخت کے لئے جن کا حکومت کے پروگراموں یعنی ایس بی ایم(یو)، پی ایم اے وائی(یو)، پردھان منتری اجول یوجنا، پردھان منتری جن دھن یوجنا، پردھان منتری سرکشا بیمہ یوجنا، پردھان منتری جیون جیوتی یوجنا اور قومی تغذیہ مشن کے تحت احاطہ نہیں کیا گیا ہے۔ اس سلسلے میں ضروری کارروائیاں 31 جنوری 2019 تک مکمل کر لی جائیں گی اور پکھواڑے کے دوران منظوری سے متعلق سینکشن لیٹر/ فوائد تقسیم کرنے کا منصوبہ بنایا گیا ہے۔
      * ڈی اے وائی۔ این یو ایل ایم کے تئیں بیداری پیدا کرنے کے لئے تمام شہروں کے ایس ایچ جی اراکین ریلی میں حصہ لیں گے۔ تمام اہل ایس ایچ جی کو ریوالونگ فنڈ مہیا کرائے جائیں گے۔
      * خصوصیت کے ساتھ آسانی سے متاثر ہونے والے طبقات جیسے صفائی ستھرائی کرنے والے غیر رسمی کارکنان، ہاتھوں سے غلاظت اٹھانے والے اور کچرا چننے والوں کے لئے نئے ایس ایچ جی بنانے کی مہم چلائی جائے گی۔
      * ایس ایچ ڈی فیڈریشنوں کے ساتھ یو ایل بی حکام کی باضابطہ میٹنگوں کے لئے ‘‘شہری سہ بھاگیتا منچ’’ نام کے ایک پلیٹ فارم کی تجویز پیش کی گئی ہے۔ اس سے مقامی مسائل کے حل اور یو ایل بی کے لئے ایک میکنزم وضع کرنے نیز شہری غریبوں کی بندوبستیوںمیں بنیادی خدمات فراہم کرنے میں موجود فاصلے کی شناخت میں شہری غریبوں کی مشترکہ شراکت میں اضافہ ہوگا۔
      * شہری غریبوں کے قریب شہری غریبوں کو چھوٹے کاروبار کے لئے قرض کی سہولت مہیا کرانے کے لئے بینکوں کے ذریعہ قرض کیمپوں کا انعقاد کیاجائے گا۔مزید برآں تمام زیر التوا قرض کی درخواستوں کو 31 جنوری 2019 تک نپٹانے کی بھی تجویز ہے۔
      * ڈی اے وائی۔ یو این ایم ایل کے تحت شہری بے گھروں کے لئے قریب ترین واقع کالجوں کے قریب سشلیٹر بنائے جائیں گے۔ اس سے ان شیلٹروں کے مکینوں کے لئے صحت مند بات چیت کا ماحول پیدا ہوگا اور کالج کے طلباء کو اچھی باتیں سیکھنے کا موقع ملے گا۔

    ریاستی سطح کی سرگرمیوں میں شامل ہوں گی:

      * پانچ لاکھ سے زائد آبادی والے تمام شہروں میں ریاست کے ذریعہ روزگار میلوں کاانعقاد کیاجائے گا۔اس سے قدرتی روزگار کے علاوہ اپرینٹس شپ پروگراموں کے لئے بھرتی ہوگی۔
      * ریاست کی راجدھانیوں اور بڑے شہروں میں ایس ایچ ڈی کی مصنوعات کی نمائش اور فروخت کے لئے بھی میلوں کا انعقاد کیاجائے گا۔
      * تمام اہل خوانچہ فروشوں کو شناختی کارڈ مہیا کرائے جائیں گے۔ اشیاء خوردنی کے خوانچہ فروشوں کی مدد کے لئے ریاست کی راجدھانیوں میں مقامی اشیاء خوردنی کے کلچر اور کھان پان کو بنانے کے لئے اسٹریٹ فوڈ فیسٹول کاانعقاد کیاجائے گا۔
      * صحت اور ہائی جین پرتوجہ کے ساتھ ایف ایس ایس اے آئی کے ذریعہ خوانچہ فروشوں کی ٹریننگ کی بھی تجویز ہے۔

    اسی طرح قومی سطح کی تقریبات کے درج دیل عناصر ہوں گے:

      * صفائی ستھرائی کے شعبے میں باوقار ذریعہ معاش کے فروغ نیز اپنے سماج میں صفائی ستھرائی کا ہدف حاصل کرنے کے لئے کام کرنے والے اے ایل ایف، سی ایل ایف اور یو ایل بی کو تسلیم کرنے کے لئے ڈے اے وائی۔ این یو ایل ایم سووچھتا عمدگی ایوارڈز قائم کئے گئے ہیں۔ شہری سمردھی اتسو کے دوران پورے ملک میں ریاستوں، یو ایل بی اور ایس ایچ جی کے فیڈریشنوں کی سرگرم شرکت سے صفائی ستھرائی پر مبنی ذریعہ معاش سے متعلق ایک قومی ورکشاپ کا انعقاد کیاجائے گا۔ اس ورکشاپ کے دوران سووچھتا عمدگی ایوارڈ تقسیم کئے جائیں گے۔
      * خوانچہ فروشوں کے مسائل کے حل اور ان کے ذریعہ معاش میں مدد دینے کے لئے خوانچہ فروشوں سے متعلق ایک قومی کانفرنس کا بھی انعقاد ہوگا۔
      * نئی دہلی میں 8 سے 17 فروری 2019 تک ایس ایچ جی مصنوعات کی نمائش اور فروخت کے لئے قومی نمائش کا انعقاد کیاجارہا ہے ساتھ ہی 14 فروری کو نیشنل اسٹریٹ فوڈ فیسٹیول کا بھی انعقاد ہوگا یہ تقریبات پورے ملک کے خوانچہ فروشوں اور خاتون چھوٹی صنعتکاروں کے لئے ایک اہم پلیٹ فارم ثابت ہوگا۔

      * **********


    istry of Finance


    (م ن ۔ش س ۔ ر ض۔ )


    U – 399

    
    
    (Release ID: 1560508) Visitor Counter : 10
    
    
      Read this release in: English , Marathi
    
    
    

*