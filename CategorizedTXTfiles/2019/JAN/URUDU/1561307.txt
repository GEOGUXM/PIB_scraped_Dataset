      وزارت دفاع

      آئی این ایس کوہاسا-انڈمان میں نئے پرندے کا گھونسلہ
      Posted On: 24 JAN 2019 6:16PM by PIB Delhi


    نئی دہلی، 24 ؍جنوری،بحریہ کے فضائی اسٹیشن (این اے ایس) شب پور کو آج 24 جنوری 2019 کو بحریہ کے سربراہ پی وی ایس ایم ، اے وی ایس ایم ، اے ڈی سی ، چیئرمین سی او ایس سی ایڈمرل سنیل لامبا نے آئی این ایس کوہاسا کے طور پر بحریہ میں شامل کیا۔ اس عظیم تقریب میں اے وی ایس ایم ، اے ڈی سی ، کمانڈر انچیف انڈمان ونکوبار کمان ، وائس ایڈمرل بمل ورما سمیت کئی اہم شخصیات اور سینئر عہدیداروں نے شرکت کی۔ تقریب میں گارڈ کی سلامی ، جہاز کی پرچم کشائی اور کمانڈنگ افسر کمانڈر کلدیپ ترپاٹھی کے ذریعے بحری جہاز کے وارنٹ کو پڑھ سنایا جانا شامل ہے۔ آئی این ایس کوہاسا کا نام سفید جسم والے سمندری باز کے نام پر رکھا گیا ہے جو ایک شکاری پرندہ ہے اور انڈمان ونکوبار جزائر میں پایا جاتا ہے ۔


    این اے ایس شب پور ایک فارورڈ آپریٹنگ ہوائی پٹی (ایف او اے بی) کے طور پر 2001 میں قائم کیا گیا تھا تاکہ شمالی انڈمان میں نگرانی میں اضافہ کیا جاسکے۔ اس کے قریب میں کوکو جزائر (میانما) کے علاوہ بھارت کے خصوصی اقتصادی زون (ای ای زیڈ) کی وسعت کی وجہ سے یہ اڈہ بہت اہم ہوگیا ہے۔ یہ ہوائی پٹی بھارتی بحریہ ، بھارتی فضائیہ اور کوسٹ گارڈ کے طیاروں کے آپریشن کے لئے مستقل جگہ فراہم کرتا ہے ۔ اس فضائی اسٹیشن سے فی الحال کم دوری والے سمندری نگرانی (ایس آر ایم آر) کے طیارے اور ہیلی کاپٹر اڑانے بھرتے ہیں۔ یہ طیارے اپنی ذمہ داری والے اے این سی علاقے میں ای ای زیڈ کی نگرانی ، غیر قانونی شکار کی روک تھام کے مشن ، تلاش اور بچاؤ اور انسا نی ہمدری کی امداد اور آفات میں راحت رسانی کے مشن پر کام کرتے ہیں۔ یہ بھی ایک دلچسپ بات ہے کہ ملیشیاء کی ایئر لائنز پرواز 370 کی تلاش کی کارروائی کے لئے اسی اڈے سے بحریہ کے ڈورنیئر اور کوسٹ گارڈ کے طیاروں نے تلاشی کی کارروائی انجام دی تھی۔


    این اے ایس شب پور کی نیتی آیوگ نے جزائر کی مجموعی ترقی کے ایک حصے کے طور پر ’’ارلی برڈ ‘‘ ( پہلا پرندہ) کے طور پر نشان دہی کی تھی۔ اس کے لئے ایم اے ایس شب پور سے شہری پروازوں کو چلانے کی خاطر آئی این ایس تمام پہلوؤں سے پوری طرح تیار ہے۔ رن وے کو مستقبل قریب میں 10 ہزار فٹ تک توسیع دینے کا بھی منصوبہ ہے تاکہ اس پر بڑے طیارے بھی اتر سکیں۔


    ۔۔۔۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 519

    
    
    (Release ID: 1561307) Visitor Counter : 5