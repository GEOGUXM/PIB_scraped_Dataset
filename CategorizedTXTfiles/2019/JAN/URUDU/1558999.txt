      کامرس اور صنعت کی وزارتہ

      قیمتی پتھروں اور زیورات کی صنعت
      Posted On: 07 JAN 2019 8:15PM by PIB Delhi


    نئی دہلی، 07 جنوری 2019؍ کامرس اور صنعت کے وزیر مملکت جناب سی آر چودھری نے آج لوک سبھا میں ایک تحریری جواب میں بتایا کہ قیمتی پتھروں اور زیورات کی صنعت برآمدات کے ساتھ ساتھ روزگار پیدا کرنے کے معاملے میں ملک کی معیشت میں اہم رول ادا کرتی ہے۔ انہوں نے بتایا کہ 18-2017ء میں ملک سے کل 13.69فیصد قیمتی پتھروں اور زیورات کی برآمدات کی گئی۔ تخمینوں کے مطابق یہ شعبہ تقریباً 50لاکھ لوگوں کو روزگار فراہم کرتا ہے۔


    19-2018ء کے رواں سال کے دوران (نومبر 2018ء تک) قیمتی پتھروں اور زیورات کی برآمدات 27.05ارب ڈالر تک کی گئی، جبکہ اس کے مقابلے پچھلے سال اسی مدت کے دوران 28.02ارب ڈالر کی برآمدات کی گئی تھی۔ اس طرح رواں سال میں قیمتی پتھروں اور جواہرات کی برآمدات میں 3.46فیصد کی کمی پیش آئی۔


    18-2017ء کے دوران قیمتی پتھروں اور جواہرات کی برآمدات 41.54ارب ڈالر ہوئی تھی، جبکہ اس کے مقابلے پچھلے اسی مدت کے دوران قیمتی پتھروں اور جواہرات کی برآمدات 43.41 ارب ڈالر ہوئی تھی۔ اس طرح 18-2017ء میں برآمدات میں 4.3فیصد کی کمی آئی۔
    قیمتی پتھروں اور جواہرات کی صنعت کو مستحکم کرنے کی غرض سے حکومت نے بہت سے اقدامات کئے ہیں، جن میں خصوصی نوٹیفائی کئے گئے ژون کا قیام قیمتی پتھروں اور جواہرات کے شعبے کے لئے کامن سہولت والے سینٹروں کا قیام، لیب میں تیار کئے جانے والے ہیروں کے لئے الگ آئی ٹی سی ، ایچ ایس کوڈ کی تشکیل ، جی ایس ٹی شرحوں میں کٹوتی اور پالش والے ہیروں اور قیمتی پتھروں کے لئے جی ایس ٹی شرحوں میں کمی، مخصوص کی گئی ایجنسیوں اور بینکوں کی طرف سے سونے کی درآمد پر آئی جی ایس ٹی سے چھوٹ، برآمد کاروں کو نامزد ایجنسیوں کی جانب سے سونے کی سپلائی پر جی ایس ٹی سے مستثنیٰ رکھنا اور بین الاقوامی میلوں میں شرکت کرنے کے لئے مالی امداد فراہم کرنا، خریدار اور فروخت کرنے والوں کی میٹنگوں کا اہتمام کرنا اور کامرس کی محکمے کی مختلف اسکیموں کے تحت برآمد سے متعلق بنیادی ڈھانچے کی تشکیل وغیرہ شامل ہیں۔ اس کے علاوہ صنعت کی جانب سے اٹھائے گئے مسائل بھی وقتاً فوقتاً حل کئے جائیں تاکہ کاروبار کرنے کو مزید بہتر بنایا جاسکے۔


    م ن۔ ح ا۔ن ع


    U: 1 5 1


    

    
    (Release ID: 1558999) Visitor Counter : 11