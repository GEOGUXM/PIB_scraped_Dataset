      وزارات ثقافت

      کنبھ میلہ میں شرکت کی غرض سے آنے والے‘‘پراواسی بھارتی دیوس ’’کےمندوبین کیلئے
      خصوصی انتظامات

      Posted On: 14 JAN 2019 8:43PM by PIB Delhi

    نئی دہلی، 14 ؍جنوری؍پراواسی بھارتی دیوس کے ایسے مندوبین کے لئے جو پریاگ راج، اترپردیش میں منعقد ہو رہے کنبھ میلے میں شرکت کے لئے آ رہے ہیں، خصوصی انتظامات کئےگئے ہیں۔ پراواسی بھارتی دیوس وارانسی، اترپردیش میں 21؍جنوری کوشروع ہوگا۔ توقع کی جاتی ہے کہ تقریباً 10ہزار مندوبین اِس رنگا رنگ اجتماع میں شرکت کے لئے آئیں گے۔ 24؍جنوری کو مندوبین پریاگ راج پہنچیں گے تاکہ وہاں جاری کرۂ ارض کے سب سے بڑے روحانی اجتماع میں شرکت کر سکیں۔ یہ اجتماع کنبھ کا ہوگا، جہاں سنگم پر مقدس اشنان کے لئے انتظامات جاری ہیں۔ اِ س جگہ سے مندوبین دلی آئیں گے تاکہ 70ویں یوم جمہوریہ کی تقریبات ملاحظہ کر سکیں۔


    گنگا مہوتسو جو ازحد اشتیاق کا حامل سالانہ ثقافتی اجتماع ہوتا ہے اور جس میں ثقافتی اور ورثہ جاتی چیزوں کی جھلک پیش کی جاتی ہے، اُس کا اہتمام 21سے 23جنوری کے دوران گنگا گھاٹ پر اترپردیش کی حکومت کے ذریعے کیا جا رہا ہے۔ کاشی میں گنگا آرتی کے اہتمام سے سیاح بخوبی واقف ہیں۔ پی بی ڈی مہمانان کے لئے خصوصی ایریا مخصوص کیاگیا ہے تاکہ وہ اس مقام پر منعقد ہونے والی مختلف تقریبات سے لطف اندوز ہو سکیں۔


    بھارت کی روحانی راجدھانی وارانسی نے خود کو دنیا بھر سے آنے والے مہمانان کے خیر مقدم کے لئے تیار کیا ہے، جو پراواسی بھارتی دیوس میں شرکت کے لئے یہاں آنے والے ہیں ، تقریبات 21؍جنوری کو شروع ہونے والی ہیں ۔ یہ ہمہ ہمی اور رنگا رنگی پر مبنی اجتماع اس مقصد سے منعقد کیا جاتا ہے کہ سمندر پار سکونت پذیر بھارتی برادری کا حکومت ہند سے رابطہ مستحکم ہو سکے اور انہیں ان کی جڑوں سے ازسرنو مربوط کیا جا سکے۔ پراواسی بھارتی دیوس کا یہ 15واں ایٖڈیشن ہے اور یہ اجتماع ہر دو برسوں کے بعد منعقد ہوتا ہے۔ اس تقریب کے دوران منتخبہ سمندر پار سکونت پذیر بھارتی افراد کو مقتدر پراواسی بھارتی سمان سے بھی سرفراز کیاجاتا ہے تاکہ بھارت اور بیرون بھارت مختلف شعبوں میں ان کے تعاون کا اعتراف کیا جا سکے۔ 15ویں پی بی ڈی کنونشن وارانسی یا بنارس (جسے کاشی کے نام سے بھی جاناجاتا ہے)دنیا کا سب سے قدیم ترین زندہ و جاوید شہر ہے۔


    پی بی ڈی کنونشن 2019 کا موضوع ‘‘نیو انڈیا کی تعمیر میں غیر ممالک میں سکونت پذیر بھارتیوں کا کردار’’ ہے۔ پریاگ راج اور یوم جمہوریہ پریڈ دلی میں شریک ہونے کے لئے آنے والے مندوبین کے لئے خصوصی انتظامات کئے گئے ہیں۔ توقع کی جاتی ہے کہ تقریباً 10ہزار مندوبین اس رنگا رنگ کنونشن میں شریک ہوں گے۔ متعلقہ مقام تجارتی سہولت مرکز(ٹی ایف سی) اور وارانسی میں بدلہ پور میں واقع کرافٹ میوزیم ہوگا۔ 24؍جنوری کو مندوبین پریاگ راج پہنچیں گے تاکہ وہاں کرۂ ارض پر منعقد ہونے والے سب سے بڑے روحانی اجتماع میں شریک ہو سکیں۔ کنبھ کے لئے سنگم پر مقدس اَشنان کی تمام تیاریاں جاری ہیں۔ یہاں سے مندوبین 70ویں یوم جمہوریہ کی تقریبات ملاحظہ کرنے کے لئے دلی روانہ ہوں گے۔


    ( م ن ۔ ۔ ک ا) ( 14– 01 – 2019 )


    U. No. 319


    

    

    
    (Release ID: 1559939) Visitor Counter : 1