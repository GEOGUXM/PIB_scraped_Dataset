      وزارات ثقافت

      مہاتما گاندھی کی 150ویں سالگرہ کی یاد میں ایل کے اے کے زیر اہتمام نمائش کا انعقاد
      Posted On: 30 JAN 2019 8:02PM by PIB Delhi


    نئی دہلی؍ 30 جنوری ؍مہاتما گاندھی کی 150ویں سالگرہ کر یاد کرتے ہوئے اور عدم تشدد اور امن کے ان کے اصولوں کو اجاگر کرتے ہوئے للت کلا اکیڈمی (ایل کے اے)نے نئی دلی کے منڈی ہاؤس واقع للت کلا اکیڈمی آرٹ گیلریز آف رابندر بھون میں ‘‘مہاتما گاندھی اور عالمی امن’’ کے موضوع پر ایک نمائش کا انعقاد کیا۔ ثقافت (آزادانہ چارج)کے وزیر مملکت ڈاکٹر مہیش شرما نے للت کلا اکیڈمی کے چیئرمین جناب اتم پچارنے، وزارت برائے ثقافت کے جوائنٹ سکریٹری نیروپما کترو اور ایل کے اے کے سکریٹری راجن شری پد پھلاری کی موجودگی میں نمائش کا افتتاح کیا۔ ڈین وشوناتھ سبلے، پروفیسر مارتی شلکے، پروفیسر ششی کانت گورکھے، سر جے جے اسکول آف آرٹس اینڈ آرٹسٹ، فنی ناقدین اور فن سے محبت کرنے والوں کی ایک بڑی تعداد نے افتتاحی تقریب میں شرکت کی۔


    نمائش کا افتتاح کرتے ہوئے ڈاکٹر مہیش شرمانے نئی نسل کو امن کا پیغام دینے میں اکیڈمی کے اقدامات کی ستائش کی اور کہا کہ گاندھی جی نے دنیا بھر کے لوگوں کی ترقی میں بہت زیادہ اپنا تعاون دیا ہے اور ہر طرح سے لوگوں کو متاثر کیا ہے۔ ہم اسی طرح ایسی کئی شخصیات کو یاد کرنے کے لئے جشن مناتے رہیں گے، جن سے لوگوں کو ترغیب ملتی ہے۔ میں گاندھی جی پر اس خوبصورت نمائش کے انعقاد کے لئے للت کلا اکیڈمی کو مبارکباد دیتا ہوں۔


    نمائش کاانعقاد سر جے جے اسکول آف آرٹ، ممبئی کے اشتراک سے کیا گیا ہے۔ اس نمائش میں 75 فنکاروں نے 75 سے زائد فنی کاموں کو نمائش کے لئے پیش کیا۔ فنکاروں نے اپنی تخلیقی صلاحیتوں ، گاندھی جی اور عالمی امن سے متعلق افکار کا مظاہرہ کیا۔


    للت کلا اکیڈمی کے چیئرمین جنا ب اتم پچارنے، نے اپنی افتتاحی تقریر میں عدم تشددکے مضبوط اصولوں کی طرف مہاتماگاندھی کے شاندار سفر کا تذکرہ کیا اور عالمی امن کے حصول میں ان کی تعلیمات کا اعادہ کیا۔ انہوں نے کہا کہ ہم سب ان عظیم افراد کی جدوجہد آزادی کو جانتے ہیں،جنہوں نے امن کا پیغام پہنچانے میں اپنی زندگیاں گزار دیں۔ آئیے ہم انہیں یاد کرتے ہیں اور ان کے نظریات پر چلتے ہیں۔


    ۔۔۔۔۔۔۔۔۔۔۔


    م ن۔ ن ا ۔ ک ا۔


    U-591


    
    

    
    (Release ID: 1562004) Visitor Counter : 4