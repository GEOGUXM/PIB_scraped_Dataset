      وزارتِ تعلیم

      نائب صدر جمہوریہ ہند جناب ایم وینکیا نائیڈو نے چھاتر وشو کرما ایوارڈ اور سانسد آدرش گرام یوجنا ایوارڈ تفویض کئے
      
      گاؤں کی ترقی ، ملک کی ترقی کے لئے پیشگی شرط ہے : جناب ایم وینکیا نائیڈو
      
      Posted On: 21 JAN 2019 8:28PM by PIB Delhi


    نئی دہلی، 21 جنوری / نائب صدر جمہوریہ ہند جناب ایم وینکیا نائیڈو نے آج نئی دلّی میں آل انڈیا کونسل برائے تکنیکی تعلیم ( اے آئی سی ٹی ای ) کے زیر اہتمام منعقدہ ایک تقریب کے دوران طلبا اور اُن کے سرپرستوں کو دوسرے چھاتر وشو کرما ایوارڈ اور سانسد آدرش گرام یوجنا ( ایس اے جی وائی ) ایوارڈس تفویض کئے ۔


    اس موقع پر اظہارِ خیال کرتے ہوئے نائب صدر جمہوریہ ہند نے کہا کہ دیہی بھارت کی ترقی اِس انداز سے نہیں ہونی چاہیئے کہ گاؤں کی اپنی مفرد شناخت ختم ہو جائے بلکہ گاؤں کی اصل صورت اور وہ جذبہ برقر ار رہنا چاہیئے ۔ گاؤں میں ، جو سہولتیں دستیاب ہوں ، وہ شہر کے مماثل ہونی چاہئیں تاہم ان سہولتوں کی روح اور گاؤں کی اقدار کا تحفظ کیا جانا چاہیئے ۔


    جناب نائیڈو نے کہا کہ یہ ایوارڈ نو جوان طلبا کو نئے اور متنوع خیالات و نظریات پر عمل کرنے کا حوصلہ بخشیں گے اور ان خیالات میں گاؤں کی زندگی کو متاثر کرنے کے مضمرات پوشیدہ ہوں گے ۔ اس کے لئے بنیادی سطح پر ٹیکنا لوجی دخل اندازی درکار ہو گی ۔ مہاتما گاندھی کے اس بیان سے اپنے آپ کو مربوط کرتے ہوئے کہ ‘‘ بھارت کا مستقبل گاؤوں میں مضمر ہے ’’ ، نائب صدر جمہوریۂ ہند نے کہا کہ گاؤوں کی ترقی ملک کی ترقی کے لئے ایک پیشگی اور لازمی شر ط ہے ۔


    نائب صدر جمہوریہ ہند نے کہا کہ تعلیمی اداروں کو اپنے نصاب کی تشکیل نو کرنی چاہیئے تاکہ طلبا ، دیہی علاقوں میں اپنا وقت گزار سکیں گے ، گاؤں کے لوگوں کے ساتھ ربط و ضبط قائم کر سکیں اور ان کے مسائل کو سمجھ سکیں ۔


    انہوں نے کہا کہ ایک ہی چیز ہر جگہ مفید ہو گی ۔ اس سے بھارت جیسے وسیع اور متنوع خصوصیات کے حامل ملک میں کوئی فائدہ نہیں ہو گا ۔ ہر گاؤں کی اپنی انفرادی پہچان ہے ۔ اس کی اپنی صنعتیں ہیں ۔ اس کی اپنی ترقیاتی ضروریات ہیں ۔ ہمارے منصوبے اس طرح کے ہونے چاہئیں ، جو عوام کی توقعات کی تکمیل کر سکیں ، اُن کی قوت کو بروئے کار لا سکیں اور کمزوریوں اور دیگر پہلوؤں کو کم کر سکیں ۔ انہوں نے 3 ‘ڈی’ ڈیمو گرافی یعنی مطالبہ اور جمہوریت آج بھارت کو دنیا کے دیگر ممالک کے صف میں شناخت دلا رہی ہیں اور انہوں نے اس بات کا اظہار کیا کہ انہیں بھارت کے نو جوانوں کی صلاحیت میں پورا اعتماد ہے ۔ آج ملک کی آبادی کا 65 فی صد حصہ جوانوں پر مشتمل ہے ۔


    انہوں نے آل انڈیا کونسل آف ٹیکنیکل ایجوکیشن کی اُس کوشش کی ستائش کی ، جس کے تحت دیہی ترقیات کو انجینئرنگ کونسل آف انڈیا کے ساتھ مل کر نیز انڈین سوسائٹی فار ٹیکنیکل ایجوکیشن کے ساتھ تعاون و اشتراک بناکر گاؤں کی ترقی کی کوشش کی جا رہی ہے ۔


    اعلیٰ تعلیم کے سکریٹری جناب آر سبرامنیم اور اے آئی سی ٹی ای کے چیئرمین پروفیسر انل ڈی سہسترا بدھے نے بھی اِس موقع پر اظہارِ خیال کیا اور طلبا کو تعمیر قوم میں معمار کا کردار ادا کرنے کے لئے اُن کی ستائش کی ۔


    چھاتر وشو کرما ایوارڈ


    چھاتر وشو کرما ایوارڈ ، بھگوان وشو کرما کی سر پرستی میں انجینئرنگ اور تخلیق کے جذبے سے معمور ہے ۔ یہ وہی ایوارڈ ہیں ، جو بھارت میں تعمیرات کی غالب قوت کے مظہر رہے ہیں ۔ ان ایوارڈس کا مقصد ، نو جوانوں اور رہنماؤں کو ، جو ادارے یا تنظیمیں چلاتے ہیں ، تسلیم کرنا ہے اور اُن کی اختراعات اور حصولیابیوں کو انفرادی اور ادارہ جاتی سطح پر تعریف و توصیف سے نوازنا ہے ۔


    اس سال اے آئی سی ٹی ای نے انجینئرنگ کونسل آف انڈیا ( ای سی آئی ) اور انڈین سوسائٹی فار ٹیکنیکل ایجوکیشن ( آئی ایس ٹی ای ) نے مل کر ‘‘ ٹیکنا لوجیوں کے توسط سے گاؤوں کی اختیار کاری کے موضوع پر دوسرے اے آئی سی ٹی ای – ای سی آئی – آئی ایس ٹی ای چھاتر وشو کرما ایوارڈ 2018 کا اعلان کیا ہے ۔ اے آئی سی ٹی ای کو 1067 درخواستیں مختلف اداروں کی جانب سے مختلف زمروں کے لئے موصول ہوئی تھیں ۔


    سانسد آدرش گرام یوجنا ( ایس اے جی وائی ) ایوارڈ


    سانسد آدرش گرام یوجنا ( ایس اے جی وائی ) کا آغاز اکتوبر ، 2014 ء میں کیا گیا تھا ، جس کا مقصد یہ تھا کہ ایک مثالی گاؤں قائم کرنے کے لئے مہاتما گاندھی کے جامع نظریہ کو حقیقی شکل دی جائے ۔ اس اسکیم کے تحت رکن پارلیمنٹ ، گرام پنچایتوں کو اس کی مجموعی ترقی کے لئے اپنی سرپرستی میں لیتے ہیں ۔ اے آئی سی ٹی ای نے گاؤں کے نزدیک واقع اداروں کی حوصلہ افزائی کی ہے اور انہیں اس اسکیم کے تحت مدد فراہم کی جاتی ہے ۔ یہ ادارے سرپرستی میں لئے گئے گاؤوں کی ترقی کے لئے کافی محنت کرتے آئے ہیں ۔


    اے آئی سی ٹی ای نے ایس اے جی وائی ایوارڈ کی تشکیل ‘‘ ترقی یافتہ گاؤں – ترقی یافتہ ملک ’’ کے موضوع کے تحت متعلقہ اداروں کو تسلیم کرنے اور اُن کی حوصلہ افزائی کرنے کی غرض سے کی ہے ۔ مقصد یہ ہے کہ مخصوص دائرۂ کار کے اندر کار کردگی کے اندر اضافہ کیا جائے اور گاؤوں کی ترقی اور نمو میں خاطر خواہ تعاون فراہم کیا جائے ، جس کے ذریعے ملک کی بھی ترقی ہو گی ۔ اس ایوارڈ کے تحت اے آئی سی ٹی ای کو 103 نامزدگیاں موصول ہوئی تھیں ، جو ملک بھر کے منظور شدہ اداروں کی جانب سے آئی تھیں ۔ ان نامزدگیوں کی باقاعدہ جانچ پڑتال ، مختلف زمروں کے لئے ماہرین کی ایک جیوری کے ذریعے کی گئیں ۔ 24 منتخبہ درخواستوں میں سے درج ذیل اداروں کو ایوارڈ کے لئے منتخب کیا گیا ہے ۔

                                                                                            
نمبر شمار  ادارے کا نام                                                        ایوارڈ / درجہ
                                                                                            
                                                                                            
                                                                                            
1          کالج آف ٹیکنا لوجی اینڈ انجینئرنگ ، اودے پور ، راجستھان             پہلا         
                                                                                            
                                                                                            
                                                                                            
2          سیتھی صاحب میموریل پولی ٹیکنک کالج ، ترور ، کیرالا                  دوسرا        
                                                                                            
                                                                                            
                                                                                            
3          انڈین انسٹی ٹیوٹ آف فوڈ پروسیسنگ ٹیکنا لوجی ، تھنجا وور ، تمل ناڈو  تیسرا        
                                                                                            
                                                                                            

    ( م ن ۔ ع ا )


    U. No. 456


    

    
    (Release ID: 1560845) Visitor Counter : 4