      وزارت دفاع

      آر آر ایم نے مسلح افواج مشاہیر ریلی کا افتتا ح کیا
      Posted On: 14 JAN 2019 6:35PM by PIB Delhi


    نئی دہلی، 15 جنوری 2019؍تیسرا مسلح افواج یوم مشاہیر ملک بھر میں فوجی جوش و جذبے کے ساتھ منایاجارہا ہے۔یوم مشاہیر سے متعلق سب سے اہم تقریب یوم مشاہیر ریلی کا انعقاد آج دہلی کینٹ میں واقع مانک شاہ سینٹر میں ہوا۔ اس کا افتتاح رکشا راجیہ منتری ڈاکٹر سبھاش بھامرے نے کیا۔


    مشاہیر سے خطاب کرتے ہوئے ڈاکٹر بھامرے نے کہا کہ آپ کی اپنے فرائض کے تئیں بے لوث خود سپردگی اور آپ میں سے ہر شخص کے ذریعے دی جانے والی قربانیوں کا بیان الفاظ نہیں کرسکتے۔میں پوری ذمہ داری کے ساتھ یہ بات کہہ سکتا ہوں کہ یہ ہمارے ہیبت ناک مسلح افواج کی وجہ سے ہی ہے کہ ہندوستان کا ہر شہری آج خود کو محفوظ محسوس کرتا ہے اور فخر کے ساتھ دنیا کا سامنا کرنے کا اعتماد رکھتا ہے۔


    رکشا راجیہ منتری نے سابق فوجیوں کی فلاح و بہبود اور ان کی بازآبادکاری کے لئے حکومت کے ذریعے کئے گئے اقدامات پر روشنی ڈالی۔ انہوں نے فوجیوں اور مشاہیر فوجیوں کے درمیان مضبوط رشتوں اور قوم کی تعمیر کی سمت میں مشاہیر فوجیوں کے مسلسل تعاون کی ستائش کی۔


    اس طرح کی تقریبات کے انعقاد کے لئے مسلح افواج کو مبارکباد دیتےہوئےانہوں نے کہا کہ آج کے جنگجو کل کے مشاہیر فوجی ہیں۔ مجھے مسلح افواج کے اس طرح کے اقدامات پر فخر ہے۔ ایسی تقریبات ہمارے عظیم ملک کے رسم وروایات کے عین مطابق ہیں۔


    اس ریلی کے مہمانان ذی وقار تین سروس چیف اور ایک سابق سروس چیف تھے۔تقریباً 2000مشاہیر فوجیوں نے ریلی میں شرکت کی۔ یہ تقریب اس معنی میں منفرد رہی کہ اس میں فوج کی تینوں شاخوں کے مشاہیر نے شرکت کی۔ مشاہیر کے درمیان جو جوش وخروش نظر آیا اس سے فوج کی تینوں شاخوں کے مشاہیر کے درمیان ربط و تعلق اور دوستانہ جذبے کی عکاسی ہوئی۔ ان میں سے کئی مشاہیر کی اپنی سبکدوشی کے بعد فوج کی دیگر شاخ سے تعلق رکھنے والے دوستوں سے کئی برسوں بعد ملاقات ہوئی۔


    اس دن کو ملک میں مسلح افواج یوم مشاہیر کے طورپر ہمارے مسلح افواج کے فرسٹ سی ان سی فیلڈ مارشل کے ایم کریپّا کی عظیم قربانی کی یاد میں منایاجاتاہے، جو 14 جنوری 1953ء کو فوج سے سبکدوش ہوئے تھے۔یہ دن ملک میں دس سے زیادہ مقامات پر منایاجاتا ہے۔


    دہلی میں اس تقریب کا انعقاد ڈائریکٹوریٹ آف انڈین آرمی ویٹرنس کے زیر سایہ ہوا۔ اس کا آغاز گل دائری نذرکرنے کی تقریب سے ہوا، جس میں چیف آف انٹیگ ریٹیڈ ڈیفنس اسٹاف ٹو چیئرمین، سی او ایس سی لیفٹیننٹ جنرل پی ایس راجیشور کی ذریعے گل دائرہ نذر کئے جانے سے ہوا۔لیفٹیننٹ جنرل پی ایس راجیشور برسرکار فوجیوں ، تینوں مسلح افواج کے تین ستارہ سبکدوش افسروں اور تینوں مسلح افواج کے سب میجر رینک جے سی اوز کی نمائندگی کی اور اس طرح سے انہوں نے مشاہیر فوجیوں کی نیابت کا کام انجام دیا۔


    اس موقع پر تینوں افواج کے مشاہیر فوجیوں کی فلاح و بہبود سے وابستہ سی جی ڈی اے، بینکوں، پنشن ایجنسیوں، ای سی ایچ ایس، کے ایس بی وغیرہ کی طرف سے متعدد اسٹال لگائے گئے، جن کی مشاہیر فوجیوں نے ستائش کی۔ م ن۔م م۔ن ع


    *************


    U: 3 30

    
    
    (Release ID: 1559992) Visitor Counter : 1
    
    
      Read this release in: English