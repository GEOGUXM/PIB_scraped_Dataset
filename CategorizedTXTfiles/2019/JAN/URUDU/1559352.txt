      زراعت اور کاشتکاروں کی فلاح و بہبود کی وزارت

      وزیراعظم کے انتہائی اہم ای – این اے ایم نے ای- پیمنٹ استعمال کرتے ہوئے منڈیوں کے درمیان تجارت شروع کرکے ایک اور سنگ میل سرکیا
      
      ای – این اے ایم محض ایک اسکیم ہی نہیں بلکہ ایک ایسا سفر ہے ،جس کا مقصد دوردراز علاقوں کے کسان تک رسائی حاصل کرکے زرعی مصنوعات کی فروخت کے راستوں میں مثبت تبدیلیاں پیدا کرنا ہے : سنجے اگروال سکریٹری ڈی اے ایف ڈبلیو

      Posted On: 10 JAN 2019 3:00PM by PIB Delhi

    نئیدہلی 10 جنوری ۔نئے سال 2019 کے آغازسے ہی وزیراعظم نریندر مودی کے انتہائی اہم پروگرام ای – این اے ایم نے مختلف ریاستوں کی منڈیوں کے درمیان ای – پیمنٹ کے ذریعہ تجارت کے آغاز سے ایک نیا سنگ میل سر کیا ہے ۔ اس سے پہلے عموماََ تجارت یاتو اے پی ایم سی کے دائرہ کار کے اندررہتے ہوئے کی جاتی تھی یااسی ریاست میں واقع دو اے پی ایم سی اداروں کے درمیان ہوتی تھی۔


    زراعت اور کسانوں کی بہبود کے امور کی مرکزی وزارت نے ای- این اے ایم ریاستوں کے درمیان بین ریاستی تجارت کے فرو غ کےلئے متعلقہ ریاستوں اور منڈی بورڈ کے افسران / منڈی سکریٹریوں سے اہم ملاقاتیں کی ہیں ۔ جس کے نتیجے میں اب دونوں ریاستیں ای – این اے ایم پر بین ریاستی تجارت کے لئے لائسنس جاری کررہی ہیں۔


    اب کسان ملک میں کسی بھی جگہ سے اپنے فون پر ای – این اے ایم کی معلومات حاصل کرسکتے ہیں۔ اس آن لائن ٹریڈنگ پلیٹ فارم کا مقصد سودوں کے اخرجات میں کمی کرنا ، معلومات کے درمیان موجود خلا کو پُر کرنا اور کسانوں کے لئے منڈیوں تک رسائی میں اضافہ کرنا ہے۔ اب تک ملک کی سولہ ریاستوں اور دو مرکزکے زیرانتظان علاقوں کے 585 ضابطہ بند بازار ای - این اے ایم پلیٹ فارم میں شامل کئے جاچکے ہیں ۔ اس کے ساتھ ہی سرکار نے 2020 تک مزید 415 بازاروں کو اس میں شامل کرنے کا فیصلہ کیا ہے ۔ ڈھانچہ جاتی سہولیات کی فراہم کاری سے متعلق معلومات بھی ای - این اے ایم کے پلیٹ فارم پر بیرون ریاست (اس ریاست سے باہر موجود) تاجروں کو بہم کرائی جاتی ہیں۔جس میں اشیا اور سازوسامان کی تجارت کے نقل وحمل کو فروغ دیا جاتاہے ۔اس سلسلے میں ای – این اے ایم پلیٹ فارم پر ایک ڈیش بورڈ بھی قائم کیا گیا ہے۔ اس کا مقصد ای – این اے ایم میں شامل ریاستوں کے درمیان تجارت کو فروغ دینا ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-232

    
    
    (Release ID: 1559352) Visitor Counter : 13