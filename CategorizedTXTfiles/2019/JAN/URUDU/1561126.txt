      خواتین اور بچوں کی ترقیات کی وزارت

      خواتین اور بچوں کی ترقی کی وزارت کل بچیوں کا قومی دن منائے گی
      Posted On: 23 JAN 2019 3:40PM by PIB Delhi


    نئی دہلی، 23 ؍جنوری، خواتین اور بچوں کی ترقی کی وزارت کل نئی دہلی کے چانکیہ پوری میں واقع پراواسی بھارتی کیندر میں بچیوں کا قومی دن (این جی سی ڈی) منائے گی۔ اس پروگرام میں بیٹی بچاؤ بیٹی پڑھاؤ (بی بی بی پی) اسکیم کی سالگرہ بھی منائی جائے گی۔ این جی سی ڈی کا موضوع ہے ’’بہتر کل کے لئے لڑکیوں کو بااختیار بنانا‘‘۔ اس کا مقصد بچوں کے صنفی تناسب ( سی ایس آر ) میں کمی کے معاملے پر بیداری پیدا کرنا اور بچیوں کی قدر کے لئے ایک مثبت ماحول قائم کرنا ہے۔ خواتین اور بچوں کی ترقی (ایم ڈبلیو سی ڈی) کی مرکزی وزیر محترمہ مینکاسنجے گاندھی اس موقع پر مہمان خصوصی ہوں گی اور جبکہ وزیر مملکت ڈاکٹر ویریندرکمار مہمان عزازی ہوں گے۔


    بچیوں کے قومی دن کو منائے جانے کے موقع پر ایم ڈبلیو سی ڈی کی وزیر بی بی بی پی اسکیم کے لئے مجموعی حمایت ، رہنمائی اور نگرانی کے لئے 5 ریاستوں کے پرنسپل سکریٹریوں ؍ کمشنروں کی عزت افزائی کریں گی۔ اس کے علاوہ 21 ریاستوں ؍ مرکز کے زیر انتظام علاقوں پر محیط 25 اضلاع کے ضلع مجسٹریٹوں ؍ ڈپٹی کمشنروں کی بھی تین زمروں میں مثالی کام کے لئے عزت افزائی کی جائے گی۔ ان زمروں میں سماج کے ساتھ مؤثر رابطے (جس کے لئے 16 اضلاع منتخب کئے گئے) ، حمل سے پہلے اور زچگی سے پہلے کی تشخیصی تکنیک کے قانون کا نفاذ ( پی سی اینڈ پی این ڈی ٹی ایکٹ) (دو اضلاع منتخب کئے گئے) ، اور بچیوں کو تعلیم کے قابل بنانا ( 7 اضلاع منتخب کئے گئے) شامل ہیں۔


    اس موقع پر’’ بی بی بی پی کے تحت اختراعات‘‘ سے متعلق ایک کتابچہ بھی جاری کیا جائے گا۔ وزارت نے ملک بھر کے اضلاع سے 38 اختراعی سرگرمیوں کو منتخب کیا ہے جو دوسرے اضلاع کے لئے مثال ہوں گی۔ ان اختراعات کو پانچ موضوعات یعنی ، بچیوں کا بقا ء، تحفظ ، تعلیم ، شرکت اور قدر میں تقسیم کیا گیا ہے۔


    اس موقع پر ایک اور اہم سرگرمی بی بی بی پی کے تحت اضلاع میں منتخب کئے گئے تین مقامی چمپئنوں کے ساتھ تجربات میں ساجھیداری ہے۔ یہ مقامی چمپئن ایک تبدیلی لانے والے کے طور پر کام کررہے ہیں اور دوسری لڑکیوں اور والدین کو تحریک دلاتے ہیں۔ این جی سی ڈی کے دوران ملک بھر میں تمام نافذ کرنے والے اضلاع میں ضلع ، بلاک اور آنگن واڑی ؍ گاؤں کی سطح پر ایک ہفتے طویل مہم شروع کرنے کی منصوبہ بندی شروع کی گئی ہے۔ ایم ڈبلیو سی ڈی کے جوائنٹ سکریٹری نے 21 جنوری 2019 کو ہریانہ کے کرنال میں ہفتہ منانے کا افتتاح کیا ۔ ان سرگرمیوں میں این جی سی ڈی کی حمایت میں سرگر میاں اور پروگرام کے بعد میں ہونے والی سرگرمیاں شامل ہیں اور یہ 21 جنوری 2019 سے 24 جنوری 2019 تک جاری رہیں گی۔


    ۔۔۔۔۔۔۔۔۔۔۔۔۔۔


    (م ن-وا- ق ر)


    U- 499

    
    
    (Release ID: 1561126) Visitor Counter : 7
    
    
      Read this release in: English , Tamil