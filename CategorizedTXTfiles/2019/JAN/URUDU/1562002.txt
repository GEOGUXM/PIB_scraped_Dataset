      نائب صدر جمہوریہ ہند کا سکریٹریٹ

      تعلیمی نظام کی تشکیل نو اس انداز میں کی جائے کہ طلبا بذات خود منطقی انداز فکر کے حامل ہوسکیں: نائب صدر جمہوریہ
      
      جدید نظام تعلیم میں استاد اور شاگرد کی روایت ظاہر ہونی چاہیے:نوجوانوں کو مایوسی میں مبتلا ہونے سے روکنے کے لیے کنبے کا نظام بہترین دوا ہے، تمل ناڈو کے کیندریہ ودیالیہ کے طلبا کے ساتھ بات چیت کرتے ہوئے انہوں نے یہ بات کہی
      
      Posted On: 30 JAN 2019 8:01PM by PIB Delhi


    نئی دہلی، 30 ؍ جنوری /


    نائب صدر جمہوریہ ہند جناب ایم وینکیا نائیڈو نے طلبا کو بذات خود منطقی انداز فکر کا حامل بنانے اور آزادانہ طور پر زندگی کے چیلنجوں کا تحمل کے ساتھ مقابلہ کرنے کے قابل بنانے کے لیے نظام تعلیم کی تشکیل نو کی اپیل کی ہے۔


    تعلیم، جو دل ودماغ اور جسم و جذبات میں توازن برقرار رکھتا ہے وہ اسے ہی صحیح معنوں میں جامع تعلیم کہا جاسکتا ہے۔ بچوں کو صرف تعلیم حاصل کرنے اور انہیں اپنانا ہی نہیں چاہیے بلکہ انہیں اپنی زندگی کے حقیقی مسائل کے حل میں اس تعلیم کو بروئے کار لانے کے قابل بھی بننا چاہیے۔


    کیندریہ ودیالیہ اور تمل ناڈو کے دوسرے اسکولوں سے آئے طلبا سے آج نئی دلی کے اپ راشٹرپتی بھون میں ملاقات کرتے ہوئے نائب صدر نے کہا کہ بھارت میں گروششیہ پرمپرا کی عظیم روایت کہ جس میں استاد اور شاگرد ساتھ رہتے اور لگاتار ایک دوسرے سے باتیں کرتے رہتے۔ انہوں نے کہا کہ ہمارے جدید تعلیمی نظام میں ایسے عظیم روایت کا مظہر ہونا چاہیے۔ انہوں نے مزید کہا کہ ایسے تبادلے خیالات کو درج کیا گیا اور یہ اپنیشد کی شکل میں قدیم زمانے سے یہ ہم تک پہنچی ہے۔


    جناب نائیڈو نے کہا کہ تعلیمی نظام بچوں کو اسکول جانے کی اجازت دیں اور انہیں پوری زندگی سیکھنے والا بنائیں۔ انہوں نے کہا کہ صحیح تعلیم مشاہدہ، مطالعہ ، تبادلہ خیال،اظہار، تجزیہ اور مرکب سازی کے ذریعے صحیح معنوں میں تعلیم حاصل کی جاتی ہے۔ انہوں نے کہا کہ نصاب تعلیم کی تشکیل نو میں بچوں کے تجسس، اختراع پردازی، دیکھ بھال، بات چیت، اعتماد اور صلاحیت پر توجہ مرکوز کرنی ہوگی۔


    نائب صدر نے کہا کہ اساتذہ کو حصول تعلیم میں صرف بچوں کی رہنمائی ہی نہیں کرنی ہوگی، بلکہ ان میں زندگی کا ہنر بھی پیدا کرنا ہوگا جو کہ آج کی تیزی سے پیچیدہ ہوتی دنیا میں کامیابی کے ساتھ گزرنے کے لیے نہایت ضروری ہے۔


    نوجوانوں کو مایوسی کے دلدل میں پھنسنے سے بچانے کے لیے کنبہ کے نظام کو بہتر دوا قرار دیتے ہوئے انہوں نے بچوں کے ساتھ والدین کے ساتھ پابندی سے بات چیت کرنے اور ان کے مسئلے کو سمجھنے کی اپیل کی۔


    جسمانی سرگرمی اور ورزش کو صحت مند رہنے کے پہلی شرط قرار دیتے ہوئے نائب صدر نے کہا کہ ماہرین تعلیم اور والدین کے ذریعے کھیل کود کو اہمیت دی جانی چاہیے۔ طلبا کو اپنے کلاس روم کے اوقات کے بعد بھی 50 فیصد وقت میدان میں گزارنا ہوگا۔ کھیل کود میں شرکت طلبا میں اعتماد، تحمل، کھیل کود کا جذبہ اور برداشت کی صلاحیت پیدا کرتا ہے۔ یہ ان میں ایک دوسرے کو سمجھنے اور ایک دوسرے کے احترام کرنے کے جذبے کے علاوہ ہوتا ہے۔


    *********** ***


    ( م ن ۔ ش س ۔ ت ع (


    U. No. 5 94


    

    
    (Release ID: 1562002) Visitor Counter : 14