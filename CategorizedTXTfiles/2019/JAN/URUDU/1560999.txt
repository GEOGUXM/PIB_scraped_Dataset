      نوجوانوں کے امور اور کھیل کود کی وزارت

      نہرو یووا کیندر سنگٹھن 24 اور 25 جنوری کو قومی تقریری مقابلے کا اہتمام کرے گا
      Posted On: 22 JAN 2019 6:39PM by PIB Delhi


    نئی دہلی، 22 جنوری / نو جوانوں کے امور کے محکمے کی سرپرستی میں نہرو یووا کیندر سنگٹھن ( این وائی کے ایس ) 26 جنوری کو یومِ جمہوریہ کی تقریبات میں بڑی تعداد میں نو جوانوں کی شرکت کو یقینی بنانے کی خاطر تین مورتی بھون میں نہرو میموریل میوزیم اور لائبریری میں 24 اور 25 جنوری ، 2019 ء کو قومی تقریری مقابلے کا انعقاد کرے گا ۔ اس پروگرام کا مقصد نو جوانوں میں قوم پرستی اور حب الوطنی کے جذبات کو مزید مستحکم کرنا اور ملک کی تعمیر میں اُن کی صدق دِلی سے شرکت کو یقینی بنانا ہے ۔ اس کا مقصد نو جوانوں میں قیادت کی خصوصیات کی نشاندہی کرنا اور اُن کی مجموعی ترقی کے لئے مواصلات کی بہتر صلاحیتوں کو فروغ دینا اور انہیں با اختیار بنانا ہے ۔ یہ مقابلہ انہیں قوم کی تعمیر کے تئیں حکومت کی پالیسیوں اور کاموں کو سمجھنے میں مدد دے گا ۔ این وائی کے ایس 16-2015 ء سے قومی سطح پر تقریری مقابلوں کا انعقاد کر رہا ہے ۔ رواں مالی سال 19-2018 ء سے تقریری مقابلے کو سالانہ ایکشن پلان کے تحت اہم پروگرام کی فہرست میں شامل کیا گیا ہے ۔


    2015 ء سے ہوئے آغاز سے اب تک 4020 بلاکوں کے 40192 امید واروں نے 9281 مقابلوں میں حصہ لیا ہے ، جو ملک کے 556 اضلاع میں منعقد کئے گئے اور 29 ریاستوں کے 500 امید واروں نے ان تقریری مقابلوں میں شرکت کی ہے ۔ بلاک ، ضلع اور ریاستی سطح پر تقریری مقابلے کا انعقاد سال 19-2018 ء میں ستمبر ، 2018 ء سے شروع کیا گیا ، جو 15 جنوری ، 2019 ء کو مکمل ہوا ۔


    این وائی کے ایس کی سرگرمیاں نہ صرف ملک کے عوام تک پہنچتی ہیں بلکہ نو جوانوں کو اُن کی صلاحیتوں کو بروئے کار لانے ، عوام میں تقریر کرنے اور مثبت تبادلۂ خیال میں حصہ لینے کا موقع فراہم کرتی ہیں ۔ تقریر کا موضوع وزیر اعظم کی اہم مالی اور سماجی شمولیت والی اسکیموں کے بارے میں بیداری پیدا کرنے میں زبردست مدد کرے گا اور حب الوطنی کے جذبے کے ساتھ سماجی برائیوں کو دور کرنے میں مدد کرے گا ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ و ا ۔ ع ا )


    U. No. 480

    
    
    (Release ID: 1560999) Visitor Counter : 9