      نوجوانوں کے امور اور کھیل کود کی وزارت

      کھیلو انڈیا یوتھ گیمس میں دلی کے جوڈو کھلاڑیوں نے سونے کے 12، چاندی کے تین اور کانسے کے 6تمغے جیتے
      Posted On: 16 JAN 2019 8:02PM by PIB Delhi


    نئی دہلی، 16 ؍جنوری؍پونے میں جاری کھیلو انڈیا یوتھ گیمس 2019 میں دلی کے جوڈو کے کھلاڑیوں نے شاندار کارکردگی کا مظاہرہ کرتے ہوئے سونے کے 12، چاندی کے 3 اور کانسے کے 6 تمغے جیتے۔ دلی نے کھیل کے چاروں دن لگاتار تمغے جیتے۔ دلی اب ایسی واحد ریاست بن گئی ہے، جس نے جوڈو میں دوہرے عدد میں سونے کے تمغے جیتے ہیں، جبکہ پنجاب نے سونے کے 4اور ہریانہ، اترپردیش اور میزبان مہاراشٹر نے سونے کے تین-تین تمغے جیتے ہیں۔


    دہلی نے جو 12سونے کے تمغے جیتے ہیں،ان میں 8 تمغے انڈر-17اورانڈر-18زمرے کے تحت لڑکیوں نے جیتے ہیں۔ ان میں 78کلوگرام کے زمرے میں تولیکا مان اور جکارتہ ایشیئن گیمس میں چاندی کا تمغہ جیتنے والی پنکی بلہارا شامل ہیں۔ پنکی نے 52کلوگرام زمرے میں سونے کا تمغہ جیتا۔ 29 میں سے 22ریاستوں نے جوڈو میں ہی تمغے جیتے ہیں، جس سے اِس بات کا عندیہ ملتا ہے کہ کھیلوں میں نوجوانوں کی دلچسپی جوڈو میں دکھائی دیتی ہے۔


    ( م ن ۔ ح ا۔ ک ا) ( 16 – 01 – 2019 )


    U. No. 368


    

    

    
    (Release ID: 1560242) Visitor Counter : 3