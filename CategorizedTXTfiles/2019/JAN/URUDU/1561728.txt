      وزارتِ تعلیم

      امتحان کے دباؤ سے نمٹنا: وزیراعظم کے ساتھ پریکشا پہ چرچا-2
      Posted On: 28 JAN 2019 7:12PM by PIB Delhi


    نئی دہلی، 28 ؍جنوری،وزیراعظم نریندر مودی کل نئی دہلی کے تالکٹورہ اسٹڈیم میں ایک توسیع شدہ ایڈیشن – پریکشا پہ چرچا-2 میں ملک اور بیرون ملک کے مختلف طبقوں کے طلباء ، اساتذہ اور والدین کے ساتھ گفتگو کریں گے۔ اس سلسلے میں طلباء ، اساتذہ اور والدین میں کافی جوش وخروش نظر آرہا ہے ، جو نہ صرف اس منفرد تقریب میں شرکت کریں گے بلکہ وزیراعظم سے گراں قدر مشورے بھی حاصل کریں گے جو اس بات کو یقینی بنانے کی خواہش رکھتے ہیں کہ طلباء سکون وا طمنان کے ماحول میں امتحان دیں اور طویل مدت میں بہتر نتائج کو یقینی بنانے کے لئے امتحان کے دوران کسی قسم کے دباؤ میں نہ آئیں۔


    اس پروگرام کو کامیاب بنا نے کے لئے ، جو کل صبح 11 بجے شروع ہوگا ، تمام انتظامات مکمل کرلئے گئے ہیں۔ اس تقریب کو ، جو دوردرشن پر برائے راست ٹیلی کاسٹ کیا جائے گا ، دیگر ٹی وی چینل بھی براہ راست پیش کریں گے۔ اس تقریب میں شرکت کرنے والے ملک کی مختلف ریاستوں ؍ مرکز کے زیر انتظام علاقوں سے دارالحکومت پہنچ گئے ہیں۔ اس سال 24 ریاستوں ؍ مرکز کے زیر انتظام علاقوں کے کالج کے طلباء بھی پروگرام میں شرکت کررہے ہیں۔ تال کٹورہ اسٹیڈیم میں منعقد ہونے والی پریکشا پہ چرچا-2 میں 2000 طلباء ، اساتذہ اور والدین شرکت کریں گے۔


    اس سال جو لوگ وزیراعظم کے ساتھ گفتگو کریں گے ان کے انتخاب کے لئے 7 سے 17 جنوری کے درمیان نویں سے بارہویں جماعت تک کے طلباء ، گریجویٹ اور انڈر گریجویٹ کالج کے طلباء ، ان کے والدین اور ان کے اساتذی کے لئے آن لائن مسابقتی پروگرام کا انعقاد کیا گیا تھا۔ ان لوگوں نے : www.mygov.in ویب سائٹ کے ذریعے مندرجہ ذیل موضوعات پر مقابلوں میں شرکت کی۔


    نویں سے بارہویں جماعت تک کے طلباء اور گریجویٹ اور انڈر گریجویٹ طلباء کے لئے۔


    1-سلوگن لکھنے کا مقابلہ


    2-نویں سے بارہویں جماعت تک کے لئے ’’میں نے تحریک پائی‘‘ مقابلہ۔


    3-گریجویٹ اور انڈر گریجویٹ کے لئے ’’میری کامیابی کا منتر‘‘۔


    ٹیچروں کے لئے۔


    اساتذہ کا خیال۔


    والدین کے لئے


    مائی ایگزام وارئیر سے سبق۔


    آن لائن مقابلے میں ، جو مائی جی اووی پورٹل پر منعقد ہوا ، 102173 امیدواروں نے شرکت کی اور ان کی تفصیلات تمام ریاستوں اور مرکز کے وزیر انتظام علاقوں کو بھیج دی گئیں ، جہاں ریاست ؍ مرکز کے زیر انتظام علاقے کی سطح پر سلیکشن کمیٹی کے ذریعے دو ہزار امیدوارو ں کا انتخاب کیاگیا۔


    پچھلے سال پریکشا پی چرچا- 2018 کے برعکس اس سال صرف وہ طلباء ، و الدین اور اساتذہ ہی تال کٹورہ اسٹیڈیم میں وزیراعظم کے ساتھ گفتگو کرسکیں گے جنہوں نے ویب سائٹ پر منعقد مقابلے میں جیت حاصل کی۔


    پہلی مرتبہ پورے بھارت ہی نہیں بلکہ بیرونی ملکوں میں رہنے والے بھارتی طلباء بھی اس میں شرکت کریں گے جبکہ پچھلے سال صرف دہلی ؍ این سی آر کے طلباء کو ہی مدعو کیا گیا تھا۔ شرکاء میں جن بیرونی ممالک سے طلباء یہاں آئے ہیں ان میں روس ، نائیجیریا ، ایران ، نیپال ، دوحہ ، کویت ، سعودی عرب اور سنگاپور شامل ہیں۔


    اس سال 10 منٹ کا ایک ثقافتی پروگرام بھی شامل کیا گیا ہے جس میں کلا اُتسو مقابلے میں جیت حاصل کرنے والے طلباء ، ان کے والدین اور ٹیچر شرکت کریں گے۔


    ایچ آر ڈی کی وزارت کے ذریعے ایک مختصر فلم کی بھی نمائش کی جائے گی جس میں امتحان سے متعلق دباؤ کو کم کر نے کی خاطر پچھلے سال منعقد پریکشا پہ چرچا کے بعد اٹھائے گئے اقدامات کو اجاگر کیا جائے گا۔


    29 جنوری 2019 کو اس پروگرام کا براہ راست ٹیلی کاسٹ ملک اور بیرونی ملکوں میں تمام سرکاری اسکولوں ، سی بی ایس ای اسکولوں ، اعلیٰ تعلیمی اداروں ؍ کالجوں میں دکھانے کے انتظامات بھی کئے گئے ہیں۔


    U- 556

    
    
    (Release ID: 1561728) Visitor Counter : 9