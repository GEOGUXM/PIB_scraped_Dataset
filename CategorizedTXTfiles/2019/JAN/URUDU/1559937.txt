      وزارت دفاع

      رکشا منتری نے انڈو مان و نکوبار کمان کی آپریشنل تیاریوں کا جائزہ لیا
      Posted On: 14 JAN 2019 8:37PM by PIB Delhi


    نئی دہلی، 14 جنوری 2019 ، رکشا منتری محترمہ نرملا سیتا رمن نے 13 اور 14 جنوری 2019 کو انڈو مان و نکوبار کمان (اے این سی) کا دورہ کیا۔ 13 جنوری 2019 کو، پورٹ بلیئر میں واقع اترکرش پہنچنے پر انڈو مان و نکوبار کمان کے کمانڈر انچیف (سی آئی این سی اے این) وائس ایڈمرل بمل ورما نے اے این سی صدر دفتر پر ان کا خیرمقدم کیا۔ رکشا منتری کو کمان کے ذریعہ جن شعبوں پر توجہ مرکوز کی گئی ہے، ان کے بارے میں اور کمان کی حصولیابیوں کے بارے میں جامع اور جدید ترین معلومات فراہم کی گئیں۔ 14 جنوری 2019 کو رکشا منتری نے کیمپ بیل بے کا دورہ کیا اور کمان کی آپریشنل تیاریوں کا جائزہ لیا۔


    رکشا منتری نے شاندار مظاہرے کے دوران متحدہ طور پر کام کرنے والے سبھی چاروں اجزا کا معائنہ کیا۔ کیمپ بیل بے کے قریب جو مشق کی گئی، اس میں 10 جہازوں، چھ جنگی طیاروں اور کمان کے 600 فوجیوں نے حصہ لیا۔ ہیلوکاسٹنگ اور بیچ ایسالٹ کی انجام دہی کے ذریعہ ہندوستانی بحریہ کی مرین کمانڈو (مارکو) یونٹ اور ہندوستانی فوج کی خصوصی پلٹن (گھٹک) نے آپریشنل صلاحیتوں کا مظاہرہ کیا۔ کیمپ بیل بے سے واپس لوٹتے ہوئے وزیر موصوفہ نے ہندوستان کے آخری جنوبی حصے، اندرا پوائنٹ کا معائنہ کیا۔


    پورٹ بلیئر پہنچنے پر برچ گنج میں واقع ملیٹری اسٹیشن پر محترمہ سیتا رمن کو جنگل سروائیول اسکلس کا نظارہ کرایا گیا۔ بعد میں انہوں نے میریڈ ایکوموڈیشن پروجیکٹ (ایم اے پی) کے دوسرے مرحلے کا افتتاح کیا جس میں انڈو مان و نکوبار کمان کے فوجیوں کے لئے 868 رہائشی یونٹس شامل ہیں۔


    اکتوبر 2017 میں اپنے دورے کے دوران رکشا منتری نے فوجیوں کے ساتھ دیوالی منائی تھی اور اس موقع پر انہوں نے فوجیوں کو لوہری، مکر سنکرانتی اور پونگل کی مبارکباد دی۔ انہوں نے پورٹ بلیئر میں فوجیوں کے ساتھ بات چیت بھی کی۔


    ۔۔۔۔۔۔۔۔۔۔۔


      م ن۔م م ۔ن ا۔


    ( 14 -01-2019 )


    U- 325

    
    
    (Release ID: 1559937) Visitor Counter : 1