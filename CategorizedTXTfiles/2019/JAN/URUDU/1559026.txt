      وزارت خزانہ

      سرکاری اسٹاک کی فروخت بذریعہ نیلامی (از سر نو اجراء)
      Posted On: 08 JAN 2019 12:53PM by PIB Delhi


    نئی دہلی، 08 جنوری، حکومت ہند نے قیمتوں پر مبنی نیلامی کے توسط سے ( i ) تین ہزار کروڑ روپے (برائے نام) کی نوٹیفائیڈ رقم کے لیے 7.37 فیصد سرکاری اسٹاک 2023 کی فروخت ( ii ) چار ہزار کروڑ روپے (برائے نام) کی نوٹیفائیڈ رقم کے لیے نتیجے پر مبنی نیلامی کے توسط سے10 برس کی مدت کے نئے سرکاری اسٹاک کی فروخت ( iii ) دو ہزار کروڑ روپے (برائے نام) کی نوٹیفائیڈ رقم کے لیے قیمتوں پر مبنی نیلامی کے توسط سے 8.24 فیصد سرکاری اسٹاک 2033 کی فروخت ( iv ) تین ہزار کروڑ روپے (برائے نام) کی نوٹیفائیڈ رقم کے لیے قیمتوں پر مبنی نیلامی کے توسط سے8.17 فیصد سرکاری اسٹاک 2044 کی فروخت کا اعلان کیا ہے، جس میں 12 ہزار کروڑ روپے کی حدود مقرر کی گئی ہیں۔ مجموعی نوٹیفائیڈ رقم کے سلسلے میں حکومت ہند کو یہ متبادل حاصل ہوگا کہ وہ اپنے طور پر کسی ایک یا ایک سے زائد تمسکات کے سلسلے میں ایک ہزار کروڑ روپے کا اضافی تعاون اپنے تحت روک سکے۔ نیلامی کا عمل کثیر النوع قیمتوں پر مبنی طریقہ کار پر مشتمل ہوگا۔ یہ نیلامیاں ریزرو بینک آف انڈیا( آربی آئی) ممبئی دفتر، فورٹ ممبئی، کے ذریعے 11 جنوری 2019 بروز جمعہ کو عمل میں آئیں گی۔


    مذکورہ اسٹاکوں کی فروخت سے حاصل ہونے والی نوٹیفائیڈ رقم کا پانچ فیصد تک کا حصہ ،مستحق افراد اور اداروں کو سرکاری تمسکات کی نیلامی کے سلسلے میں غیر مسابقتی بولیوں کی سہولت سے متعلق اسکیم کے تحت، الاٹ کیا جائے گا۔


    مسابقتی اور غیر مسابقتی بولیوں کو ، جو نیلامی کے لیے ہوں گی، انہیں ریزرو بینک آف انڈیا، کور بینکنگ سولیوشن ( ای- کبیر) نظام کے تحت الیکٹرانک شکل میں 11 جنوری 2019 کو داخل کرنا ہوگا۔ غیر مسابقتی بولیوں کو صبح ساڑھے گیارہ بجے سے 12 بجے کے دوران داخل کیا جانا چاہئے اور مسابقتی بولیوں کو صبح ساڑھے گیارہ بجے سے ساڑھے 12 بجے کے دوران داخل کیا جانا لازمی ہے۔


    نیلامیوں کے نتائج کا اعلان 11 جنوری 2019 (بروز جمعہ) کو کیا جائے گا اور کامیاب طور پر بولیاں لگانے والوں کی جانب سے ادائیگیاں 14 جنوری 2019 (بروزپیر) کو کی جائیں گی۔


    مذکورہ اسٹاک ریزرو بینک آف انڈیا (آر بی آئی) کے ذریعے جاری سرکولر نمبر RBI/2018-19/25 مورخہ 24 جولائی 2018، جس میں وقتا فوقتاً ترا میم ہوتی رہی ہیں، مرکزی حکومت کے تمسکات، جب انہیں سودے کی غرض سے جاری کیا گیا ہو ، سے متعلق رہنما خطوط کے عین مطابق ‘‘جب جاری کیا گیا’’ کے استحقاق کے ساتھ دستیاب ہوں گے۔


    **********


    (م ن ۔ اس۔ن ر۔ 08.01.2019 )


    U – 166


    

    
    (Release ID: 1559026) Visitor Counter : 8