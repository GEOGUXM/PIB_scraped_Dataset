      شمال مشرقی ریاستوں کی ترقی کی وزارت

      سکم سے آئے ہوئے بچوں کے گروپ نے ڈونر کے وزیروں سے ملاقات کی
      
      ‘‘حکومت نے شمال مشرق کی ترقی کا عہد کر رکھا ہے’’:ڈاکٹر جتیندر سنگھ
      
      Posted On: 14 JAN 2019 8:50PM by PIB Delhi


    نئی دہلی، 14 ؍جنوری؍اسکولی بچوں کا ایک گروپ جو شمالی سکم سے ایک تعلیمی تفریحی سفر پر آیا ہوا ہے، نے شمال مشرقی خطے کی ترقیات (ڈونر)کے وزیر ڈاکٹر جتیندر سنگھ سے آج یہاں ملاقات کی۔


    اس ٹور کو 11ویں بٹالین، بھارت-تبت سرحدی پولس (آئی ٹی بی پی) نے سیوِک ایکشن پروگرام (سی اے پی) 19-2018کے تحت اسپانسر کیا ہے۔ اس ٹور پروگرام کا مقصد یہ ہے کہ دوردراز کے خطے کے طلبہ کو ملک کے گوناگوں اور مالا مال ثقافتی ورثے اور ملک کے وسیع رقبے سے آگاہی حاصل کرنے کے لئے موقع فراہم کیاجائےا ور یہ لوگ ملک میں رونما ہونے والی ترقی سے روشناس ہو سکیں۔


    29طلبہ پر مشتمل 32رکنی گروپ (جس میں 16لڑکے اور 13لڑکیاں شامل ہیں)، تین اساتذہ بھی شامل ہیں، یہاں آئے ہوئے ہیں، اِن طلبہ کا تعلق شمالی سکم کے خطے لاچِن ایریاکے دو اسکولوں سے ہے اور یہ طلبہ 14سے 18برس کی عمر کے درمیان کے ہیں۔ ان طلبہ کا تعلق درجہ چھ، درجہ سات، درجہ نو اور درجہ دس سے ہے۔


    طلبہ کے ساتھ گفت و شنید کرتے ہوئے ڈاکٹر جتیندر سنگھ نے کہا کہ مرکزی حکومت شمال مشرقی خطے، خصوصاً بنیادی ڈھانچہ شعبے کی ترقی کے لئے متعدد اقدامات کئے ہیں۔ گزشتہ برس ماہ ستمبر میں وزیراعظم جناب نریندر مودی نے گنگٹوک کے نزدیک سکم کے پہلے اور ملک کے 100ویں ہوائی اڈے یعنی پَک یونگ ہوائی اڈے کا افتتاح کیاتھا۔ انہوں نے بچوں سے کہا کہ وہ کھیل کود اور غیرنصابی سرگرمیوں میں حصہ لیا کریں۔ ڈاکٹر جتیندر سنگھ نے بچوں کو ان کی مستقبل کی کوششوں میں کامیاب ہونے کے لئے اپنی جانب سے نیک خواہشات پیش کیں۔


    مذکورہ 10روزہ تفریحی ٹور کو 11ویں بٹالین آئی ٹی بی پی نے 10جنوری 2019 کو جھنڈی دکھا کر رخصت کیا تھا اور یہ ٹور 19جنوری 2019 کو اختتام پذیر ہوگا۔


    ( م ن ۔ ۔ ک ا) ( 14– 01 – 2019 )


    U. No. 321


    

    

    
    (Release ID: 1559942) Visitor Counter : 2