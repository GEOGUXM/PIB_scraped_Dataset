      ٹیکسٹائلز کی وزارت

      صنفی انصاف بھارت کی ثقافت کا ایک حصہ رہا ہے: اسمرتی زوین ایرانی
      Posted On: 09 JAN 2019 8:08PM by PIB Delhi


    کپڑےکی صنعت کی وزیر محترمہ اسمرتی زوبن ایرانی کے کہا ہے کہ صنفی انصاف بھارت کی ثقافت کا ایک حصہ رہا ہے اور اسے ازسر نو پوری قوت سے نافذ کرنے کی ضرورت ہے۔ آج نئی دہلی میں رائے سینا ڈائیلاگ میں اظہار خیال کرتے ہوئے انہوں نے بھارت کے میزائل اور خلائی پروگراموں میں خواتین سائنس دانوں کی شراکت داری پر تفصیل سے گفتگو کی۔


    کپڑا صنعت وزیر نے بھارت کی جدو جہد آزادی میں بھی خواتین کی شراکت داری کی جانب توجہ مبذول کرائی۔ انہوں نے کہا کہ آج خواتین اپنے مرد عہدے داروں کی شانہ بہ شانہ ملک بھر میں مختلف پیشوں میں اپنے فرائض منصبی انجام دے رہی ہیں۔ وزیر موصوفہ نے معاشرے کے تمام پہلوؤں میں صنفی مساوات کا لحاظ رکھنے اور اس کو برقرار رکھنے پر زور دیا۔ا نہوں نے اطلاع فراہم کی کہ لڑکیاں ہر مسابقتی امتحان میں کارکردگی کے لحاظ سے لڑکوں پر سبقت حاصل کررہی ہیں۔


    پارلیمنٹ اور ریاستی قانون ساز اداروں میں خواتین کو 33 فیصد نمائندگی فراہم کرنے سے متعلق مجوزہ قانون کے مستقبل سے متعلق ایک سوال کا جواب دیتے ہوئے کپڑا صنعت وزیر نے کہا کہ حکومت اس قانون کو منظور کرانے کے حق میں ہے۔ وزیر موصوفہ نے کہا کہ ان کی پارٹی نے ہمیشہ خواتین سے متعلق ریزرویشن بل کے تئیں اپنی حمایت کا اظہار کیا ہے۔


    ۔۔۔۔۔۔۔۔۔۔۔


    م ن۔ن ا۔


    U- 221

    
    
    (Release ID: 1559300) Visitor Counter : 9