      وزارت دفاع

      گجرات اور تمل ناڈو میں نئے بحری ایئر اسکویڈرن کا قیام
      Posted On: 18 JAN 2019 7:14PM by PIB Delhi


    نئی دہلی، 18 ؍جنوری؍حکومت ہند اس ہفتےگجرات اور تمل ناڈو میں نئے بحری ایئراسکویڈرن کے قیام کی منظوری دی ہے۔ اس کے علاوہ مرکزی حکومت نے موجودہ ڈورنیئر نگرانی اسکویڈرن واقع کیرالہ اور انڈمان جزائر میں افرادی قوت بڑھانے کے لئے بھی منظوری دی ہے تاکہ اضافی طیاروں کی قوت بڑھائی جا سکے۔ یہاں اس بات کا ذکر مناسب ہوگا کہ 12ڈورنیئرطیاروں کی حصولیابی کے لئے 29؍دسمبر 2016 کو ایچ اے ایل(کانپور) کے ساتھ ایک معاہدے پر دستخط ہوئے تھے، جس کی ڈلیوری جنوری 2019 سے شروع ہونی تھی۔ یہ ایک با معنی اور اہم معاہدہ ہے، جو اندرون ملک تیار کئے گئے ایچ اے ایل بحری نگرانی کے ڈورنیئر 228طیاروں سے متعلق ہے۔


    نئے ڈورنیئر 228طیارے اسی معاہدے کے تحت فراہم کئے جا رہے ہیں اور ان میں جدید ترین سینسر اور ایسے سازوسامان لگے ہوئے ہیں، جس میں شیشے کا کاکپٹ، ترقی یافتہ نگرانی رَڈار، ای ایل آئی این ٹی، آپٹیکل سینسر، نیٹ ورکنگ خصوصیات وغیرہ شامل ہیں۔ یہ طیارہ 24گھنٹے کی سینسر پر مبنی نگرانی کے ذریعے بھارتی بحریہ کی بحری بالا دستی اور چاق و چوبند رہنے کی صلاحیت میں اضافہ کرے گا اور دہشت گردی اور دیگر بحری خطرات کے آپریشنوں میں اعداد و شمار کا صحیح صحیح نشانہ فراہم کرے گا۔ اس اضافے سے بھارتی بحریہ کی ساحلی سلامتی کی کوششوں کو مزید استحکام حاصل ہوگا اور 7ہزار سے زائد کلو میٹر پر محیط بھارت کی ساحلی لائن کی حفاظت بہتر طریقے سے کی جا سکے گی۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ۔ ک ا) ( 18 – 01 – 2019 )


    U. No. 426


    
    

    
    (Release ID: 1560556) Visitor Counter : 5