      وزارات ثقافت

      پراواسی بھارتیہ دیوس ورانسی میں شروع ہوگیا ہے
      
      وزیر خارجہ سشما سوراج نے یوتھ پراواسی بھارتیہ دیوس کا افتتاح کیا، نیوزی لینڈ کے رکن پارلیمنٹ نے غیر مقیم بھارتیوں کے لئے دوہری شہریت اور راجیہ سبھا کی نامزدگی کے لئے درخواست کی

      Posted On: 21 JAN 2019 2:58PM by PIB Delhi

    نئی دہلی، 21 ؍جنوری،پراواسی بھارتیہ دیوس کا 15 واں ایڈیشن آج وارانسی کے دین دیال ہست کلا سنکل میں شان وشوکت کے ساتھ شروع ہوا۔ وزیرخارجہ سشما سوراج نے پی بی ڈی 2019 کے پہلے دن یوتھ پراواسی بھارتیہ دیوس کا افتتاح کیا۔


    سمندر پار بھارتیوں کے اُمور کے انچارج اور وزیر مملکت جنرل (ریٹائرڈ) وی کے سنگھ ناروے کے رکن پارلیمنٹ اور مہمان اعزازی ہمانشو گلاٹھی اور نیوزی لینڈ کے رکن پارلیمنٹ کنول جیت سنگھ بخشی کے ہمراہ اس موقع پر موجود تھے۔


    وزیرخارجہ سشما سوراج نے اپنے افتتاحی خطبے میں کہا کہ بھارت بے شمار مواقع کی سرزمین ہے اور پراواسی بھارتیہ ہمارے مادر وطن کی ترقی میں ساجھیدار ہیں اور آئندہ بھی رہیں گے۔ انہوں نے کہا کہ یکساں شناخت اور یکسانیت ہمیں آپس میں متحد کرنے کی اہم خصوصیات ہیں جو آنے والے برسوں میں اور زیادہ مضبوط ہوں گے۔ وزیر موصوف نے کہا کہ پراواسی بھارتیوں کی داستان جرات مندی ، پختہ عہد اور مضبوط کردار پر مبنی ہے ۔ انہوں نے گوگل کے سی ای او سندر پچائی ، مائیکرو سافٹ کے سی ای او ستیہ نڈیلا ، آئی ایم ایف کے اعلی ٰ ماہر اقتصادیات گیتا گوپی ناتھ جیسے لوگوں کی مثالیں پیش کیں۔ انہوں نے بیرونی ملکوں میں ہندوستان کے لئے ایک نئی روشنی کو جگانے میں غیر مقیم ہندوستانیوں کا شکریہ ادا کیا۔


    اطلاعات ونشریات کے مرکزی وزیر مملکت (آزادانہ چارج ) کرنل راجیہ وردھن راٹھور بھارتی شناخت کی منفرد اور متحد کرنے والی قوت کے بارے میں بولتے ہوئے کہا کہ پراواسی بھارتیہ برادری بھارت کی سب سے بہترین سفیر ہے۔ انہوں نے ان پر زور دیا کہ وہ نئے بھارت کی تعمیر میں شریک ہوں۔ وزیر موصوف نے بھارتیہ اقدار کو برقرار رکھنے اور مادر وطن کا احترام کرنے کے لئے غیر مقیم بھارتیوں کے رول کی ستائش کی۔


    اترپردیش کے وزیراعلیٰ یوگی آدتیہ ناتھ نے کہا کہ اترپردیش کراں قدر تعاون کے لئے بھارتی برادری کی جانب پر امیدی سے دیکھ رہا ہے۔


    ناروے کے 30 سالہ رکن پارلیمنٹ ہمانشو گلاٹھی نے 40 سال پہلے اپنے والدین کے ناروے جانے کے سفر کو یاد کیا۔ انہوں نے کہا کہ قدرتی وسائل ہمارے سب سے بڑے اثاثے ہیں اور نوجوانوں کو مہاتماگاندھی کی اقدار سے سبق لینا چاہئے کہ ’’جس تبدیلی کو آپ دیکھنا چاہتے ہیں ایسا بن کر دکھائیں‘‘۔


    نیوزی لینڈ کے رکن پارلیمنٹ اور مہمان اعزازی کنول جیت سنگھ بخشی نے کہا کہ زراعت اور باغبانی ایسے کلیدی شعبے ہیں جن میں بھارت اور نیوزی لینڈ اشتراک کرسکتے ہیں۔


    رکن پارلیمنٹ نے غیر مقیم ہندوستانیوں کی سیاست میں سرگرم شرکت کے لئے این آر آئیز کو دہری شہریت دینے اور راجیہ سبھا میں ان کی نامزدگی پر زور دیا۔ انہوں نے لوگوں پر زور دیتے ہوئے کہا کہ وہ اپنے کلچر اور وراثت پر فخر کریں۔


    یوتھ پراواسی بھارتیہ دیوس کا انعقاد نوجوان غیر مقیم ہندوستانیوں میں نئے بھارت کے نظریئے کو فروغ دینے کے لئے کیا گیا ہے۔


    اس تقریب میں بڑی تعداد میں غیر مقیم بھارتیہ نوجوان اور این ایس ایس کے نوجوان شرکت کررہے ہیں۔


    وزیراعظم نریندر مودی 15 ویں پراواسی بھارتیہ دیوس کنو نشن کے مکمل اجلاس کا کل افتتاح کریں گے۔ اس موقع پر ماریشس کے وزیراعظم پروند جگناتھ مہمان خصوصی ہوں گے۔


    پی بی ڈی – 2019 کا موضوع ہے ’’نئے بھارت کی تعمیر میں بھارت نژاد کا رول‘‘۔


    23 جنوری 2019 کو پی بی ڈی کے اختتامی دن صدر جمہوریہ ہند رام ناتھ کووند بھارت اور بیرون ملک گراں قدر تعاون فراہم کرنے کے لئے بیرونی ملکوں میں رہنے والے اہم منتخب بھارتیوں کو پراواسی بھارتیہ سمان سے نوازیں گے۔


    کنونشن کے بعد 24 جنوری کو شرکاء کمبھ میلے کے لئے پریاگ راج جائیں گے ۔ وہ 25 جنوری کو دہلی کے لئے روانہ ہوں گے اور 26 جنوری کو نئی دہلی کے راج پتھ پر یوم جمہوریہ کی پریڈ کا نظارہ کریں گے۔


    ۔۔۔۔۔۔۔۔۔۔۔۔۔۔


    U- 445

    
    
    (Release ID: 1560768) Visitor Counter : 7
    
    
      Read this release in: English , Marathi