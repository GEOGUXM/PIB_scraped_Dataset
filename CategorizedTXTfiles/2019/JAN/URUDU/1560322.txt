      قبائیلی امور کی وزارت

      پہلے ’ای ایم آر ایس ‘قومی کھیل کود مقابلے 2019 حیدرآباد میں تمام
      Posted On: 17 JAN 2019 2:34PM by PIB Delhi


    نئیدہلی 17 جنوری ۔ ایکلویہ ماڈل ریزیڈینشیل اسکولز (ای ایم آر ایس ) کے طلبا کے قومی سطح کے کھیل کود مقابلے تلنگانہ کے شہر حیدرآباد کے مالیاتی ضلع گچھی باولی میں 14 جنوری 2019 سے شروع ہوئے تھے۔ حسن اتفاق سے اس باریہ مقابلے تلنگانہ اور آندھرا پردیش میں آباد تیلگو لوگوں کے سب سے اہم تہوار سنکرانتی کے ساتھ منعقد کئے گئے ہیں۔ ان مقابلوں کا آغاز ’’بھوگی ‘‘ کے اہتمام کے ساتھ ہوا جبکہ آخری روز ان کا اختتام ’’کنومو ‘‘ کے ساتھ ہوا ۔


    اس کھیل کود مقابلے میں ای ایم آر ایس اسکولوں میں زیر تعلیم شمال مشرقی ہندوستان سے ہماچل پردیش تک شمال میں، جنوب میں کیرل تک اور مغرب میں گجرات تک کے قبائلی طلبا کو کھیل کود کی صلاحیتوں کے مظاہرے کا ایک بہترین پلیٹ فارم مہیا کرایا گیا جس میں انہیں اپنی پوشیدہ صلاحیتوں کے اظہار کا موقع فراہم ہوا کہ یہ کام عام طور سے نہیں ہوپاتا ۔ انتہائی کمزور پس منظر سے آنے والے ان اتھلیٹوں اور کھلاڑیوں کی صلاحیتوں نے نہ صرف منتظمین کا آنکھیں کھول دیں بلکہ قبائلی امور کی وزارت کے اسٹیٹ ٹرائبل ویلفئیر ڈپارٹمنٹ اور حیدرآباد کے عام لوگوں کی بھی آنکھیں کھول دیں ۔ ایسے ہی مقابلوں کے آئندہ برسوں میں اہتمام کے لئے یہ کھیل کود مقابلے ترغیبی ثابت ہوئے ۔ مقامی اخبارات نے ان مقابلوںکو اپنے صفحات میں نمایاں طور سے شائع کیا ۔


    قبائلی امور کے مرکزی وزیر جناب جوائل اوراؤں ، قبائلی امور کے وزیر مملکت جناب سدرشن بھگت ،قبائی امور کی وزارت کے سکریٹری ،قبائلی امور کی وزارت کے سینئیر افسران اور تلنگانہ سرکار کے سینئیر افسران نے ان مقابلوں کی اختتامی تقریب کو رونق بخشی ۔ اس تقریب کا آغاز سرکردہ شخصیات کے ذریعہ قومی لیڈروں کو گلہائے عقیدت کی پیش کش اوروندے ماترم سے ہوا ۔ اس تقریب میں بنجارہ اور کویا قبائل کے فنکاروں نے خوبصورت رقص کا مظاہرہ کیا ۔ ان مقابلوں میں شریک ٹیموں کے مارچ پاسٹ سے ناظرین انتہائی لطف اندوز ہوئے ۔


    اس سال تلنگانہ ٹرائبل ویلفئیر ریزیڈینشیل ایجوکیشنل انسٹی ٹیوشنز سوسائٹی نے ان مقابلوں کے افتتاحی دور کا اہتمام کیا تھا ۔ انہوں نے ان تمام مقابلوں کےشرکا ٔ کی بنیادی ضروریات کی تکمیل کے لئے جو نادرانتظامات کئے تھے ،وہ انتہائی معیاری ہونے کے ساتھ ساتھ مستقبل میں ان مقابلوں کا اہتمام کرنے والی ریاستوں کے لئے بھی عام طورسے نمونٔہ عمل قراد دئے گئے ۔


    2018 میں پہلے قومی سطح کے موسیقی مقابلوں کا جھارکھنڈ کے شہر جمشید پور میں اہتمام کرنے والی مرکزی وزارت برائے قبائلی امور کو بجاطور پر اس بات پر فخر ہے کہ اس نے قومی پلیٹ فارم پر قبائلی صلاحیتوں کی پیش کش کے لئے مسلسل کامیاب اہتمام کرکے اپنے لئے داد وستائش قبول کی ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-388

    
    
    (Release ID: 1560322) Visitor Counter : 12