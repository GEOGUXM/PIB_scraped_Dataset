      صدر جمہوریہ کا سکریٹریٹ

      چیک جمہوریہ کے وزیر اعظم کی صدر جمہوریہ سے ملاقات
      Posted On: 20 JAN 2019 7:32PM by PIB Delhi


    نئی دہلی، 20 /جنوری چیک جمہوریہ کے وزیر اعظم جناب اندریج بابس نے 19جنوری 2019 کو صدر جمہوریۂ ہند جناب رام ناتھ کووند سے راشٹرپتی بھون میں ملاقات کی۔


    چیک جمہوریہ کے وزیر اعظم کا استقبال کرتے ہوئے صدر جمہوریہ نے ستمبر 2018 میں اپنے چیک جمہوریہ کے دورے کو یاد کیا۔ انھوں نے کہا کہ ہندوستان اپنی ترقی کی کہانی میں چیک جمہوریہ کو ایک اہم پارٹنر شمار کرتا ہے۔ انھوں نے گاندھی نگر میں وائبرینٹ گجرات سمٹ میں ‘‘چیک میک ان انڈیا’’ پویلین کی میزبانی کے لیے چیک جمہوریہ کی حکومت کا شکریہ ادا کیا۔ انھوں نے کہا کہ ہندوستان میں چیک ٹیکنالوجی اور مینوفیکچرنگ کے لیے بہت زیادہ مواقع ہیں۔


    صدر جمہوریہ نے کہا کہ اقتصادی پارٹنرشپ کے ساتھ ساتھ دفاع ہند-چیک دو طرفہ تعلقات کا ایک اہم ستون ہے۔ انھوں نے اس امید کا اظہار کیا کہ دونوں ممالک روایتی بیچنے والے اور خریدار کے تعلق سے آگے بڑھ کر ایسے مقام پر پہنچیں گے جہاں وہ باہمی تعاون سے دفاعی سازوسامان تیار کرسکیں۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 20 - 01 - 2019 )


    U. No. 438


    

    
    (Release ID: 1560670) Visitor Counter : 8