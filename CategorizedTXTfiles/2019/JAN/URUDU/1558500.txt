      آبی وسائل، دریائی ترقیات اور گنگا احیاء کی وزارت

      نمامی گنگے مشن کے تحت دریائے گنگا کی صفائی
      Posted On: 03 JAN 2019 5:56PM by PIB Delhi


    نئی دہلی، 03 جنوری 2019؍آبی وسائل ، دریائی ترقیات اور گنگا احیاء کے وزیر مملکت ڈاکٹر ستیہ پال سنگھ نے آج لوک سبھا میں ایک تحریری جواب میں بتایا ہے کہ حکومت ہند دریائے گنگا کی کثافت سے نمٹنے کے لئے ریاستی حکومتوں کی کوششوں کو اپنی جانب سے مالی امداد فراہم کرکے تقویت بہم پہنچا رہی ہے۔ نمامی گنگے پروگرام ایک جامع پروگرام ہے، جو اثر انگیزی میں اضافے ، تال میل کی توسیع اور ان دونوں عناصر کو مزید جامع اور بہتر تال میل پر مبنی دخل اندازیوں کے ذریعے پہلے سے جاری اور رواں پہل قدمیوں کو مربوط کرتا ہے۔


    30نومبر 2018 تک گندے پانی کو صاف کرنے کی بنیادی ڈھانچے سے متعلق254 پروجیکٹ ، حیاتیاتی لحاظ سے تدارکی اقدامات، ماڈیولر سیویج پلانٹ، دیہی صفائی ستھرائی، صنعتی کثافت کی روک تھام، دریا کے ساحلوں کی اور نعشیں ٹھکانے لگانے کے انتظامات، گھاٹوں کی صفائی، دریا کی سطح کی صفائی، حیاتیاتی گوناگونی اور جنگل بانی ، مرکب ایکولوجیکل ٹاسک فورس کی تشکیل اور صلاحیت سازی جیسے امور کے لئے 24672کروڑ روپے کی لاگت کو منظوری دی جاچکی ہے۔


    گندے پانی کو صاف کرنے کے بنیادی ڈھانچے کے تحت 30 نومبر 2018 تک 131 پروجیکٹ(گنگا سے متعلق 105 اور اس کی معاون ندیوں سےمتعلق 26 پروجیکٹ)،جن کا تعلق گندے پانی کو صاف کرنے کے بنیادی ڈھانچے کی فراہمی سے ہے، انہیں 3083 ملین لیٹر یومیہ کے نئے سیویج ٹریٹمنٹ پلانٹ کے لئے 19742 کروڑ روپے کی مجموعی لاگت کی منظور دی جاچکی ہے۔886 ایم ایل ڈی ایس ٹی پی صلاحیت کی باز آبادکاری اور مجموعی طورپر 4871 کلومیٹر سیویج نیٹ ورک کو عملی شکل دی گئی ہے، تا حال کثافت کی روک تھام کرنے سے متعلق 31پروجیکٹ مکمل کئے جاچکے ہیں، جس کے نتیجے میں 2268 کلو میٹر سیور نیٹ ورک کی فراہم ہوسکی ہے اور گنگا طاس میں 560 ایم ایل ڈی سیویج ٹریٹمنٹ پلانٹ صلاحیت فراہم کرائی جاسکی ہے۔


    15-2014 سے لے کر2018 تک (30 نومبر2018 تک) مجموعی 6131.22 کروڑ روپے کے مقابلے میں 4994.10کروڑ روپے کی رقم جاری کی جاچکی ہے۔


    نمامی گنگے پروگرام کے تحت سینٹرل پولیوشن کنٹرول بورڈ(سی پی سی بی) دریائے گنگا کے پانی کی کوالٹی کے نگرانی کا کام انجام دے رہا ہے۔ پانی کی کوالٹی کے حالیہ جائزوں کے موازنے سے ظاہر ہوتا ہے کہ دریا کے پانی میں گھلی ہوئی آکسیجن دریائے کےصاف ستھرے ہونے کی جانب اشارہ کرتا ہے اور یہ مقدار مشتہر کردہ بنیادی نہانے کے پانی کی کوالٹی کی کسوٹی کے تحت قابل قبول حد تک اطمینان بخش ہے اور ایکو نظام کے لئے بھی تسلی بخش ہے اور پورے سیزن کے دوران تقریباً پوری دریائے گنگا میں یہی صورتحال رہی ہے۔


    نمامی گنگے پروگرام کے تحت حکومت کی جانب سے عمل میں لائے گئے کثافت کی روک تھام کی معتدد اور مختلف النوع پروگرام کے نتیجے میں 2018 میں گنگا کے پانی کی کوالٹی کا جائزہ اس بات کا مظہرہے کہ پانی کی کوالٹی میں 2017 کے مقابلے میں اضافہ ہوا ہے۔39 مقامات پر تحلیل شدہ آکسیجن کی سطحو ں میں بہتر ی رونما ہوئی ہے ۔ حیاتیاتی آکسیجن ڈیمانڈ (ڈی بی او ڈی) کی سطحیں اور فضلہ جاتی عناصر میں بالترتیب42 اور 47 مقامات پر تخفیف رونما ہوئی ہے۔


    کچھ ایسے علاقے اور مقامات جہاں بہتری رونما ہوئی ہے ،ا ن کی تفصیلات درج ذیل ہیں:


    رشی کیش میں نشیبی دریاوالا حصہ


    ہر کی پوڑی کا گھاٹ


    کانپور میں بالائی اسٹریم(یو ؍ ایس) (رانی گھاٹ)


    تاری گھاٹ( غازی پور)


    نرورا(بلند شہر)


    کچھلا گھاٹ (علی گڑھ)


    بکسر


    موکامہ(ڈی ؍ایس)


    یو؍ ایس مونگیر


    اولوبیریا


    دکشنیشور


    ڈائمنڈ ہاربر


    دریا کی صفائی ستھرائی کا عمل ایک جاری و ساری عمل ہے اور اس امر کی کوششیں کی جارہیں ہیں کہ تمام پروجیکٹوں کو 2020 تک مکمل کرلیا جائے ، تاکہ وافر سیویج ٹریٹمنٹ صلاحیت بہم پہنچائی جاسکے۔


    U: 74


    

    
    (Release ID: 1558500) Visitor Counter : 8