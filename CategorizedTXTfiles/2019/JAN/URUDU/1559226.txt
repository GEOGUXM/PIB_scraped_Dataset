      امور داخلہ کی وزارت

      جموں و کشمیر میں دہشت گردی
      Posted On: 08 JAN 2019 5:13PM by PIB Delhi


    نئی دلّی ، 09 جنوری ؍امور داخلہ کے وزیر مملکت جناب ہنس راج گنگا رام اہیر نے گزشتہ روز ایک سوال کے تحریری جواب میں لوک سبھا کو مطلع کیا کہ ریاست جموں و کشمیر میں گزشتہ تین برسوں کے دوران اور سال 2018 میں مارے گئے ؍ گرفتار کئے گئے دہشت گردوں کی تعداد درج ذیل ہے : ۔
    سال 2015 کے دوران 108 دہشت گرد مارے گئے جبکہ 10 دہشت گرد گرفتار کئے گئے ۔سال 2016 کے دوران 150 دہشت گرد مارے گئے جبکہ 24 دہشت گرد گرفتار کئے گئے -سال 2017 کے دوران 213 دہشت گرد مارے گئے جبکہ 18 دہشت گرد گرفتار کئے گئے - سال 2018 کے دوران ( 28 دسمبر تک ) 253 دہشت گرد مارے گئے جبکہ 17 دہشت گرد گرفتار کئے گئے ہیں ۔
    حکومت نے دہشت گردی کے ضمن میں عدم بر داشت پالیسی اپنائی ہے ، جس کے نتیجے میں سیکورٹی فورسیز نے دہشت گردانہ سرگرمیوں کی روک تھام میں موثر کامیابی حاصل کی ہے ۔ رپورٹوں کے مطابق ریاست میں تقریباً تین سو دہشت گرد سرگرم ہیں جن کی پشت پناہی کچھ مقامی لوگ کر رہے ہیں ۔
    حکومت نوجوانوں کو قومی دھارے میں شامل کرنے کے لئے متعدد اقدامات پر عمل کر رہی ہے بشمول روزگار کے مواقع کی فراہمی ، کھیل اور ثقافتی سرگرمیاں اور نو جوانوں کے تبادلے کے پروگرام وغیرہ ۔ ان سرگرمیو ں کے لئے 2015 میں پی ایم ڈیولپمنٹ فنڈ کے تحت 80,068 کروڑ روپئے فراہم کرائے گئے ہیں ۔ علاوہ از یں درج ذیل اسکیمیں بھی چلائی جا رہی ہیں :
    اسپیشل انڈسٹری انی شیٹیو (ایس آئی آئی ) ۔ گریجویٹ نوجوانوں کے لئے ہنر مندی اور روزگار کے لائق بنانے اور ڈپلومہ ہولڈروں کے لئے نجی شعبے میں روزگار کے لئے اڑان اسکیم
    ہنر مندی فروغ اور روزگار اسکیم ( حمایت ) اسکول ؍ کالج کی تعلیم درمیان میں چھوڑنے والوں کے لئے پرائیویٹ شعبے میں تنخواہ پر ملازمت یا خود روزگار کی فرا ہمی۔
    اسپیشل اسکالر شپ اسکیم ( ایس ایس ایس ) ،بارہویں جماعت پاس یا جموں و کشمیر سے باہر کالجو ں اور اداروں میں زیر تعلیم بارہویں جماعت کے مساوی طلباء کے لئے مالی امداد کی فراہمی ۔

    ۔ ۔ ۔ ۔ ۔ ۔


    
    U . 203
    

    
    (Release ID: 1559226) Visitor Counter : 2
    
    
      Read this release in: English