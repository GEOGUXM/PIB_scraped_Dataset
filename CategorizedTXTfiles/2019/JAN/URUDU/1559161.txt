      زراعت اور کاشتکاروں کی فلاح و بہبود کی وزارت

      پی ایم ایف بی وائی کے تحت دعوؤں کی عدم بھرپائی
      Posted On: 08 JAN 2019 6:38PM by PIB Delhi


    نئی دہلی، 08 جنوری 2019؍زراعت اور کاشتکاروں کی فلاح و بہبود کے وزیر مملکت جناب پرشوتم روپالا نے آج لوک سبھا میں ایک اطلاع میں بتایا ہے کہ پردھان منتری فصل بیمہ یوجنا (پی ایم ایف بی وائی)کے تحت قابل قبول دعوے عام طوپر بیمہ کمپنیوں کے ذریعے فصل کٹنے سے متعلق تجربات ؍ فصل کٹنے کے بعد کی مدت کے دوران پیدوار سے متعلق اعداد و شمار کی تفصیلات اور متعلقہ ریاستی حکومتوں سے پریمیم ترغیبات میں ریاستی حصص کے حصول کی شرط کے ساتھ دو مہینوں کی مدت کے اندر نمٹا دئیے جاتے ہیں، یعنی ادائیگیا ں کردی جاتی ہیں۔تاہم چند ریاستوں ؍علاقوں میں دعوؤں کی ادائیگی میں مختلف وجوہات کی وجہ سے تاخیر بھی ہوجاتی ہے، جن میں پیداوار سے متعلق اعدادو شمار کا تاخیر سے وصول ہونا، پیداوار سے متعلق اعدادو شمار کے سلسلے میں بیمہ کمپنیوں کی جانب سے اٹھائے جانے والے تنازعات ، بینکوں کی شاخوں کے ذریعے انفرادی کاشتکاروں کے معاملے میں باہمی مفاہمت ، پریمیم سبسڈی میں اجراء میں ہونے والی تاخیر اور این ای ایف ٹی سے متعلق معاملات بھی شامل ہیں۔


    سرگرمی کے لحاظ سے قواعد و ضوابط کی تفصیلات ، بیمہ کمپنیوں کے ذریعے دعوؤں کی بھرپائی کے لئےمعینہ وقت کی تفصیلات وغیرہ، فصل کٹنے کے دو مہینے کے بعد کی مدت کے اندر فراہم کرا دی جاتی ہیں۔ شرط یہ ہے کہ سبسڈی بروقت جاری کردی گئی ہو اور بیمہ کمپنیوں کو پیداوار کے اعداد و شمار حاصل ہوچکے ہوں۔ اس سلسلے میں پردھان منتری فصل بیمہ یوجنا سے متعلق رہنما خطوط میں تمام تر قواعد فراہم کرائے گئے ہیں، تاکہ بیمہ شدہ کاشتکاروں کو ان کی دعوؤں کی بروقت ادائیگی کی جاسکے۔


    بہتر شفافیت ، جواب دہی کو یقینی بنانے اور کاشت کاروں کے دعوؤں کی بروقت ادائیگی کے لئے حکومت نے اسکیم کے نافذ العمل رہنما خطوط پر جامع نظر ثانی کی ہے، جو 19-2018 کی ربیع کی فصل سے نافذ العمل ہوگئے ہیں۔ نظر ثانی شدہ نافذ العمل رہنما خطوط میں منجملہ دیگر چیزوں کے بیمہ کمپنیوں کو حکومت کی جانب سے جاری کی جانے والی سبسڈی کی بروقت اجرائی اور سیزن سے متعلق دیگر قواعدو ضوابط، بیمہ کمپنیوں کے ذریعے مستحق کاشتکاروں کو ان کے دعوؤں کے مطابق ادائیگی وغیرہ کے لئے نظر ثانی شدہ نافذ العمل رہنما خطوط میں درج ذیل تجاویز شامل کی گئی ہیں۔

     1. سالانہ 12 فیصد کی شرح سود، جو بیمہ کمپنی کاشتکاروں کو ان کے دعوؤں کے لحاظ سے ادائیگی میں 10 دنوں سے زیادہ کی تاخیر کے لئے ادا کرے گی۔
     2. ریاستی حکومتوں کی جانب سے 3 مہینہ سے زیادہ تاخیر،جو سبسڈی جاری کرنے کے معاملےمیں رونما ہوئی ہو، اس کے لئے 12 فیصد کی شرح سود کی ادائیگی اور یہ ادائیگی بیمہ کمپنیوں کے سلسلے میں کٹ آف کی تاریخ سے متعلق ہوگی۔

    م ن۔ن ع


    U: 187


    

    
    (Release ID: 1559161) Visitor Counter : 10
    
    
    
    
    

2.