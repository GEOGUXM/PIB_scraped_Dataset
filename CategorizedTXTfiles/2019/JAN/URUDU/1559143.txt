      امور صارفین، خوراک اور عوامی تقسیم کی وزارت

      ضروری اشیا کی قیمت میں اضافہ
      Posted On: 08 JAN 2019 5:56PM by PIB Delhi


    نئی دہلی، 8 جنوری 2019 ، حکومت نے ضروری خوردنی اشیا کی قیمتوں میں استحکام کے لئے وقتاً فوقتاً متعدد اقدامات کئے ہیں، جن میں درآمدات و برآمدات ڈیوٹی، کم از کم برآمداتی قیمت، برآمدات کی حد کا تعین وغیرہ جیسی تجارتی اور مالی پالیسی سے متعلق اقدامت کا مناسب استعمال شامل ہے تاکہ گھریلو دستیابی کو منظم کیا جاسکے اور قیمتوں کو متوازن رکھا جاسکے۔ان اقدامات اسٹاک کی حد کا نفاذ اور جمع خوروں اور کالا بازاری کرنے والوں کے خلاف موثر اقدامات کے لئے ریاستوں کو مشورہ دینا اور پیداوار میں اضافے کے لئے کسانوں کو رغبت دلانے کے مقصد سے کم از کم قیمتوں میں اضافہ کرنا جیسے اقدامات بھی شامل ہیں۔ حکومت مناسب مراعات کے ذریعہ زرعی پیداوار اور پیداواریت میں اضافے کے لئے متعدد اسکیموں کا نفاذ کررہی ہےجن میں باغبانی کے مربوط فروغ سے متعلق مشن (ایم آئی ڈی ایچ)، قومی غذائی تحفظ مشن (این ایف ایس این) قومی مشن برائے تلہن اور پام تیل (این ایم او او پی) وغیرہ شامل ہیں۔ اس کے علاوہ حکومت قیمت استحکام فنڈ (پی ایس ایف) کا نفاذ بھی کررہی ہے تاکہ زرعی ۔ باغبانی اجناس جیسے دالیں، پیازاورآلو جیسی اشیا کی قیمتوں کے اتار چڑھاؤ میں توازن رکھا جاسکے۔ڈبہ بند خوراک اور صنعتوں کی وزارت (ایم او ایف پی ایم) نے ٹماٹر، پیاز اور آلو (ٹی او پی) ویلیو چین کے مربوط فروغ کے لئے ایک نئی اسکیم آپریشن گرینس شروع کی ہے جس کا مقصد پیداوار کرنے والوں و صارفین کے لئے پیداوار سے متعلق مناسب منصوبہ بندی کے ذریعہ قیمتوں میں استحکام پیدا کرنا ہے۔ حکومت کے ان پالیسی جاتی اقدامات کا نتیجہ ہے کہ زیادہ تر ضروری اشیائے خوردنی، جن کی نگرانی صارفین امور کا محکمہ کرتا ہے، کی قیمتوں میں نسبتاً استحکام رہا ہے یا پھر اس میں کمی آئی ہے۔ صرف چند چیزیں ایسی ہی جن کی قیمتوں میں 2017 کی قیمتوں کے مقابلے 2018 میں معمولی اضافہ درج کیا گیا۔ قیمتوں کی تفصیلات درج ذیل منسلکہ میں دی گئی ہیں۔


    یہ اطلاع صارفین امور، خوراک اور عوامی نظام تقسیم کے وزیر مملکت جناب سی آر چودھری نے آج لوک سبھا میں دی۔


    منسلکہ


    (یونٹ: روپے فی کلو)

                                              
سال                             2017    2018  
                                              
                                              
                                              
اجناس                                         
                                              
                                              
                                              
چاول                            29.23   30.05 
                                              
                                              
                                              
گیہوں                           23.90   24.20 
                                              
                                              
                                              
آٹا (گیہوں)                     26.24   26.43 
                                              
                                              
                                              
چنے کی دال                      87.28   66.47 
                                              
                                              
                                              
تور دال                         84.02   71.07 
                                              
                                              
                                              
اڑد دال                         92.35   70.83 
                                              
                                              
                                              
مونگ دال                        77.57   73.46 
                                              
                                              
                                              
مسور کی دال                     70.32   61.29 
                                              
                                              
                                              
مونگ پھلی کا تیل (پیک)          131.00  125.79
                                              
                                              
                                              
سرسوں کا تیل (پیک)              106.98  106.16
                                              
                                              
                                              
ونسپتی تیل (پیک)                77.71   80.32 
                                              
                                              
                                              
سویابین تہیل (پیک)              85.21   89.34 
                                              
                                              
                                              
سورج مکھی تیل (پیک)             93.10   96.28 
                                              
                                              
                                              
پام تیل (پیک)                   70.37   76.68 
                                              
                                              
                                              
آلو                             14.94   19.02 
                                              
                                              
                                              
پیاز                            22.41   23.64 
                                              
                                              
                                              
ٹماٹر                           32.32   21.82 
                                              
                                              
                                              
چینی                            42.63   38.92 
                                              
                                              
                                              
گُڑ                             44.72   43.11 
                                              
                                              
                                              
دودھ (فی لیٹر)                  41.58   42.31 
                                              
                                              
                                              
چائے کھلی                       202.76  209.19
                                              
                                              
                                              
نمک                             15.11   15.22 
                                              
                                              
                                              
ذرائع: محکمہ ریاستی سول سپلائی                
                                              
                                              

    ۔۔۔۔۔۔۔۔۔۔۔


    م ن۔م م۔ن ا۔


    U- 189

    
    
    (Release ID: 1559143) Visitor Counter : 10