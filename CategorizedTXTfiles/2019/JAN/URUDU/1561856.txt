      وزارت سیاحت

      جناب کے جے الفونس کل سکم میں پہلے سودیش درشن پروجیکٹ کا افتتاح کریں گے
      
      اب تک سودیش درشن اسکیم کے تحت وزارت سیاحت نے 6121.69 کروڑ روپے کی لاگت سے 77 پروجیکٹوں کو منظوری دی ہے
      
      Posted On: 29 JAN 2019 7:16PM by PIB Delhi


    نئی دہلی، 29 جنوری 2019 ، مرکزی وزیر سیاحت جناب ک جے الفونس30 جنوری 2019 کو گینگٹوک کے زیرو پوائنٹ میں شمال مشرقی سرکٹ: رینگپو۔ رورا تھانگ۔ اریتار۔ پھڈامیچن ۔ ناتھنگ۔ شیرادھنگ۔ سونگمو ۔ گینگٹوک۔ فوڈونگ۔ منگن۔ لاچونگ۔ یمتھنگ۔ لاچنگ۔ تھانگو۔ گرو ڈونگمر۔ منگن۔ گینگٹوک۔ ٹومن لِنگی۔ سنگٹم ترقیاتی پروجیکٹ کا افتتاح کریں گے۔ اس پروجیکٹ کا نفاذ حکومت ہند کی وزارت سیاحت کی سودیش درشن اسکم کے تحت کیا جارہا ہے۔ اس موقع پر حکومت سکم کے سیاحت اور شہری ہوابازی کے وزیر جناب یو جن ٹی گیاسٹرو موجود رہیں گے۔اس پروجیکٹ کو 98.05 کروڑ روپے کی لاگت سے وزارت سیاحت نے جون 2015 میں منظوری دی تھی۔


    جنوبی سکم کے ٹومن لنگی میں سیاحتی بنیادی ڈھانچے کا فروغ


    شمالی مشرقی خطے میں سیاحت کا فروغ وزارت سیاحت کا اعلی ترجیح والا شعبہ رہا ہے۔اس خطے میں گھریلو اور بین الاقوامی سیاحت کے فروغ کے لئے وزارت نے متعدد اقدامات کئے ہیں۔ سیاحت کے فروغ کے سلسلے میں اس خطے کو جو بہت سے چیلنج درپیش ہیں، ان میں سے ایک چیلنج معیاری بنیادی ڈھانچے، خدمات اور اس خطے میں پائی جانے والی سیاحتی مصنوعات سے متعلق بیداری کا فقدان ہے۔


    وزارت مذکورہ محاذوں پر متعلق مسائل سے نبرد آزما ہونے کے لئے متعدد سرگرمیاں انجام دے رہی ہے۔ ایک طرف جہاں وزارت نے سیاحتی بنیادی ڈھانچے کے فروغ کے لئے سودیش درشن اور پرشاد (پی آر اے ایس ایچ اے ڈی) کی اپنی اہم اسکیموں کے تحت اس خطے میں سیاحتی بنیادی ڈھانچے کے فروغ کو تیز رفتاری دی ہے وہیں وزارت نے اپنی سودیش درشن اور پرشاد جیسی اسکیموں کے تحت سبھی شمال مشرقی ریاستوں کے لئے 1349.04 کروڑ روپے کی لاگت سے 16 پروجیکٹوں کو منظوری دی ہے۔ وزارت اس خطے میں سیاحت کے فروغ کے لئے دیگر مرکزی وزارتوں کے ساتھ سرگرمی سے کام کررہی ہے۔ ان وزارتوں میں وزارت ثقافت، شمال مشرقی خطے کی ترقی کی وزارت اور سڑک نقل و حمل ، شاہراہوں کی وزارت، شہری ہوابازی کی وزارت وغیرہ شامل ہیں۔


    سودیش درشن اسکیم ملک میں منصوبہ بند اور ترجیحی طریقے سے موضوعاتی سرکٹوں کے فروغ کے لئے وزارت سیاحت کی اہم اسکیموں میں سے ایک اسکیم ہے۔ اس اسکیم کے تحت حکومت ملک میں معیاری بنیادی ڈھانچے کے فروغ پر توجہ دے رہی ہے جس کا مقصد ایک طرف سیاحوں کو بہتر احساس اور سہولتیں دستیاب کرانا جبکہ دوسری طرف اقتصادی ترقی کو پروان چڑھانا ہے۔ اس اسکیم کا آغاز 15۔2014 میں ہوا تھا اور اب تک وزارت نے اس کے تحت 30 ریاستوں اور مرکز کے زیر انتظام علاقوں میں 6121.69 کروڑ روپے کی لاگت والے 77 پروجیکٹوں کو منظوری دی ہے۔ 30 پروجیکٹ/ ان پروجیکٹوں کے اہم اجزا کے اس سال مکمل ہوجانے کی توقع ہے۔ اس اسکیم کے تحت اب تک گیارہ پروجیکٹوں کا افتتاح کیا جاچکا ہے۔


    شمال مشرقی خطے کے فروغ کے لئے وزارت گھریلو اور بین الاقوامی بازاروں میں خصوصی پروموشن کا کام کرتی ہے جس کے تحت ان خطوں کے تنوع، سیاحتی مصنوعات اور اس کی خوشحال ثقافت کو نمایا کیاجاتا ہے۔ حکومت نے شمال مشرقی خطے میں سیاحت اور میزبانی کے شعبوں میں ہنرمند افرادی قوت پیدا کرنے کے لئے ہوٹل منیجمنٹ اور فوڈ کرافٹ ادارے قائم کئے ہیں۔


    وزارت کی کوششوں کے مثبت نتائج برآمد ہوئے ہیں اور اس خطے میں سال در سال غیر ملکی سیاحوں کی آمد میں اضافے کا رجحان دیکھا گیا ہے۔ اس خطے میں 2017 کے دوران مجموعی طور پر 1.69 لاکھ غیر ملکی سیاحوں کی آمد ہوئی جبکہ 2016 میں اس خطے میں آنے والے غیر ملکی سیاحوں کی تعداد 1.45 لاکھ تھی۔ اس طرح سے اس میں 2016 کے مقابلے 16.7 فیصد کا اضافہ ہوا۔ سال 2017 میں گھریلو سیاحوں کی تعداد 95.47 لاکھ تک پہنچ گئی جبکہ 2016 میں یہ تعداد 77.71 لاکھ رہی تھی۔ اس طرح سے اس میں 2016 کے مقابلے 2 ہندسے یعنی 22.8 فیصد کا متاثر کن اضافہ درج کیا گیا۔ سیاحوں کی تعداد میں اضافے سے اس خطے میں مقامی لوگوں کے لئے روزگار کے بہتر مواقع پیدا ہوئے۔


    ۔۔۔۔۔۔۔۔۔۔۔


    م ن۔۔ن ا۔


    ( 29-01-2019 )


    U- 2

    
    
    (Release ID: 1561856) Visitor Counter : 5