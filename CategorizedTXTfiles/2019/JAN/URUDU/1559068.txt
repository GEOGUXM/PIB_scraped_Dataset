      آبی وسائل، دریائی ترقیات اور گنگا احیاء کی وزارت

      آبی وسائل ،دریا کی ترقی اور گنگا کے احیا کے مرکزی وزیر نتن گڈکری نے نئی دلی میں وزارت کے ماہانہ جریدے کے پہلے شمارے ’’جل چرچا ‘‘کا اجرا کیا
      Posted On: 08 JAN 2019 1:20PM by PIB Delhi


    نئیدہلی 08 جنوری ۔آبی وسائل ،دریا کی ترقی اور گنگا کے احیا کے مرکزی وزیر جناب نتن گڈکری نے آج نئی دلی میں وزارت کے ماہانہ جریدے کے پہلے شمارے’’ جل چرچا ‘‘کا اجرا کیا ۔


    دنیا بھر میں پانی کو بچانے میں کامیاب طور طریقوں کو نافذ کرنے کی ضرورت پر زوردیتے ہوئے جنا ب گڈکری نے کہا کہ مہاراشٹر ، آندھرا پردیش ،تلنگانہ اورکرناٹک جیسی ریاستوںمیں اس سمت میں بہت سے اقدامات کئے گئے ہیں اور مثبت نتائج بھرے ہوئے تالابوں کی شکل میں نظر آتے ہیں جس کے نتیجے میں عوام کی سماجی ،اقتصادی حالت میں بہتری آئی ہے۔ پانی اور کچرے کو دوبارہ استعمال کرنے کی اہمیت کو دوہراتے ہوئے جناب گڈکری نے مطلع کیا کہ مہاراشٹر میں ان کے حلقے میں 350 کھیل کے میدانوں اور 78 باغات کی نشاندہی کی گئی ہے ، جہاں دوبارہ قابل استعمال بنائے گئے پانی کو چھڑکاؤ کے مقصدکے لئے استعمال کیا جاتا ہے ،جس سے خودبخودتازہ پانی کو تحفظ حاصل ہوگا۔دوبارہ قابل استعمال بنائے گئے پانی کو تعمیراتی کاموں کے لئے استعمال کیا جائے گا۔ جناب گڈکری نے متھرا میں دوبارہ قابل استعمال بنائے گئے پانی کے دوبارہ استعمال کے لئے کلین گنگا کے قومی مشن اور انڈین آئل کے درمیان مفاہمت نامے کا ذکر کیا۔


    جناب گڈکری نے مزید بتایا کہ دلی سرکار نے بھی جمنا کے وزیر آباد پٹی پر اوکھلا سے صاف کیا ہوا پانی دوبارہ استعمال کرنے کی اپنی خواہش کا اظہار کیا ہے۔ان سب سے یہ ظاہر ہوتا ہے کہ پانی کے تحفظ کے بارے میں بیداری بڑھ رہی ہے ۔ انہوں نے مزید کہا کہ پانی کے تحفظ کے اس سنجیدہ مسئلے میں این جی اوز ،قومی سماجی تنظیموں اور ریاستوں کو شامل کرنے کی ضرورت ہے ۔


    جناب گڈکر ی نے کہا کہ پانی کے شعبے میں کامیابی کے لئے تعاون ،تال میل اور مواصلات کافی اہم ہے ۔ انہوں نے امید ظاہر کی کہ یہ جریدہ پانی کے تحفظ کو فروغ دینے کے لئے مناسب فورم فراہم کرے گا۔


    آبی وسائل ،دریا کی ترقی اور گنگاکے احیا کے وزیر مملکت ڈاکٹر ستیہ پال سنگھ نے جریدے کے ای -ورژن کا آغاز کیا ،جو mowr.gov.in. پر دستیاب ہے۔


    سکریٹری جناب یوپی سنگھ نے بتایا کہ جل چرچا ایسا تیسرا جریدہ ہے جو وزرات کی جانب سے شائع کیا جارہا ہے۔ پہلا جریدہ صاف گنگا کے لئے قومی مشن کی طرف سے نمامی گنگا ہے اور دوسرا سینٹرل واٹر کمیشن کی جانب سے جل انش ہے ۔


    جل چرچا کا 25 صفحے کا پہلا شمارہ اس سفر کا آغازہے ،جس کا مقصد ہندوستان کے عوام کو مرکزی سطح پر فیصلہ سازی سے جوڑنا ہے۔یہ جریدہ ریاستی سطح پر عوام کے ساتھ اپنے خیالات پیش کرے گا ۔ساتھ ہی ساتھ بنیادی سطح پر بھی اپنے خیالات پیش کرے گا۔


    یہ جریدہ قومی مرحلے کے لئے پانی کے شعبے میں بہترین طور طریقے لانے کی ایک کوشش بھی ہے اور ملک کے عوام کے ذہنوں میں پانی کے تئیں بیداری پیداکرنے کی سمت میں آگے بڑھے گا۔ ہرشمارے کے جریدے کا موضوع الگ الگ ہوگا۔ جریدے میں ایک مربوط طریقے سے


    پانی کے وسائل کے موثر بندوبست کو اہمیت حاصل رہے گی۔ تین مستقل سیریز -دریا ،ڈیم اورتحفظ قارئین کو ملک کے دریاؤں اور پانی کے ذخیرے کے پروجیکٹ کے بارے میں باخبر رکھے گا۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔ح ا ۔رم


    U-172

    
    
    (Release ID: 1559068) Visitor Counter : 8
    
    
      Read this release in: English , Marathi