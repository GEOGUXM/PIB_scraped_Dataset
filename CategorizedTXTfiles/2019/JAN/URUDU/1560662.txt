      وزارات ثقافت

      پرواسی بھارتیہ دِوَس2019 : کاشی میں مہمانوں کی آمد شروع
      Posted On: 20 JAN 2019 6:29PM by PIB Delhi


    نئی دہلی، 20 / پی آئی بی وارانسی۔وارانسی میں منعقد ہونے والے پرواسی بھارتیہ دوس 2019 میں شرکت کے لیے 19 جنوری سے ہی دنیا بھر سے این آر آئی مہمان آنے شروع ہوگئے ہیں۔ ہندوستان میں آمد پر لعل بہادر شاشتری انٹرنیشنل ایئرپورٹ بابت پور میں مختلف اسکولوں کے بچوں کے ذریعے روایتی طریقوں سے ان کا استقبال کیا جارہا ہے۔ کاشی پہنچنے والے زیادہ تر لوگ بابا وشوناتھ مندر کے درشن کو اولین ترجیح دیتے ہیں۔ انڈونیشیا، ملیشیا، ماریشس، امریکہ، برطانیہ اور دیگر ممالک سے آنے والے بہت سے مہمان کاشی نگری پہنچنے پر مبہوت رہ گئے۔ اور خصوصی طور پر عالمی شہرت یافتہ کاشی وشوناتھ مندر میں بابا بھولے ناتھ کے سامنے نت مستک ہونے پر ان کے دل عقیدت سے بھر جاتے ہیں۔


    پرواسی بھارتیہ دوس کے مہمانوں کے ٹھہرنے کے انتظامات کی دیکھ ریکھ کرنے والے نوڈل افسر وارانسی ڈیولپمنٹ اتھارٹی کے وائس چیئرمین (وی ڈی اے) راجیش کمارنے بتایا کہ عام نظریے کے برخلاف پرواسی بھارتیہ دوس 2019 میں شرکت کے لیے آنے والے زیادہ تر مہمان ماریشس اور ایسے دوسرے ممالک سے نہیں کہ جہاں صدیوں پہلے ہندوستانی گئے تھے بلکہ امریکہ سے آئے ہیں۔ انھوں نے مزید کہا کہ پرواسی بھارتیہ دوس کے مہمانوں کے لیے ٹھہرنے کے تین قسم کے انتظامات کیے گئے ہیں۔ پہلا ‘شری بالیشور اگروال پرواسی نگر’ ہے جوکہ ٹینٹ سٹی کے نام سے مشہور ایدھے گاؤں میں واقع ہے جہاں پر 1480 مہمانوں کو ٹھہرایا جارہا ہے۔ دوسرا انتظامات وارانسی کے ہوٹل کے کمروں کا ہے جہاں تقریبا پانچ ہزار مہمانوں کو ٹھہرایا جائے گا اور تیسرا ‘کاشی آتیتھیہ یوجنا’ ہے جس کے تحت تقریبا چار سو مہمانوں کو کاشی کے شہریوں کے ذریعے اپنے گھروں میں ٹھہرایا جائے گا۔


    پرواسی بھارتی دوس وارانسی سے متعلق حکام نے بتایا کہ پرواسی بھارتیہ دوس میں شرکت کے لیے 125 سے زیادہ ممالک سے 5800 سے زیادہ این آر آئی مہمانوں نے رجسٹریشن کرایا ہے۔ اس تقریب کو مزید دلکش اور شاندار بنانے کے مقصد سے وزارتِ خارجہ نے ایک خصوصی ٹوئٹر ہینڈل "# MyPBDMoment" اور "#PravasiAtVaranasi" تیار کیا ہے۔ ان کو اس شاندار تقریب کے لیے وزارت خارجہ کے سرکاری ٹوئٹر ہینڈل "#PBDConvention" پر شیئر کیا گیا ہے۔


    پرواسی بھارتیہ دوس 2019 کی تیاریوں کے دوران اطلاعات ونشریات کے وزیر مملکت (آزادانہ چارج) کرنل راجیہ وردھن راٹھو ر بی ایچ یو کیمپس، سائنس ہوسٹل کے سامنے شیو مندر وارانسی کے پیچھے 20 جنوری 2019 بروز اتوار کو شام ساڑھے 7 بجے ایک نمائش بہ عنوان ‘‘ایک بھارت: سوچھ اور سکشم بھارت- باپو اور پٹیل کے سپنوں کا بھارت’’ کا افتتاح کریں گے۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔اگ۔ را ۔ 20 - 01 - 2019 )


    U. No. 437


    

    
    (Release ID: 1560662) Visitor Counter : 14