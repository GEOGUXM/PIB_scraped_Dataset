      وزارت خزانہ

      15ویں مالی کمیشن نے تریپورہ حکومت کے ساتھ میٹنگ کی
      Posted On: 17 JAN 2019 7:33PM by PIB Delhi


    نئی دہلی، 17 ؍جنوری،جناب این کے سنگھ کی سربراہی میں 15 ویں مالی کمیشن نے تریپورہ کے وزیراعلیٰ جناب بپلب کمار دیب کی سربراہی میں ریاستی حکومت کے ساتھ تفصیلی تبادلہ خیال کیا۔


    ریاستی حکومت نے بہتر بنیادی ڈھانچے ، خاص طور پر صحت ، آئی ٹی ، بجلی ، تعلیم ، سیاحت ، آفات کے نقصانات کو کم کرنے اور دیگر شعبوں میں بہتر بنیادی ڈھانچے کے قیام کے لئے اضافی فنڈس کے لئے مضبوط دعویداری پیش کی۔ ان کی دیگر مانگوں میں قابل تقسیم پول میں 50 فیصد حصہ داری ، غیر محصولاتی مالیہ جیسے اسپیکٹرم کی نیلامی ، تیل اور گیس کی روائلٹی ، جو قابل تقسیم پول میں شامل ہوتے ہیں، اور تریپورہ کے جنگلات کے بندوبست کے لئے زیادہ رقم کی مانگ کی، کیونکہ اس کی 60 فیصد سے زیادہ آراضی بنگلہ دیش کے ساتھ ملنے والی اس کی طویل تر سرحد پر جنگلات موجود ہیں۔


    مالی کمیشن نے تریپورہ کو ایک مثالی ریاست بنانے کے لئے ریاستی حکومت کے نظریات کی مکمل وکالت کی۔ کمیشن نے اس بات کو اجاگر کیا کہ ریاستی حکومت نے کئی شعبوں میں مؤثر اقدامات کئے ہیں۔ ایچ آر ڈی میں اسکولوں ، کالجوں ، ٹیچروں کی تعلیم ، ریاست سے باہر پڑھنے والے طلباء کی فلاح وبہبود کو بہتر بنانے پر خصوصی توجہ دی گئی ہے۔ کمیشن نے محسوس کیا کہ ریاست ایچ آر ڈی سے متعلق ایک مکمل منصوبہ رکھتی ہے۔ کمیشن نے صحت کے شعبے میں بھی اس بات کو نوٹ کیا کہ ریاست اپنے مقامی لوگوں کے ساتھ ساتھ اپنے پڑوسی بنگلہ دیشیوں کے فائدے کے لئے صحت کے شعبے کی ترقی کے وسیع امکانات کے حصول کے لئے کام کررہی ہے۔ ریاستی حکومت ریاست کو بائیو ٹیکنالوجی اور آئی ٹی کا مرکز بنانے کے ساتھ ساتھ ریاست کی زراعت میں پھلوں ، باغبانی اور ربڑ کی شجر کاری وغیرہ جیسے امکانات کو بروئے کار لانے کی کوششیں کررہی ہے۔ کمیشن نے یقین دلایا کہ وہ نئی حکومت کے کام کاج میں مکمل حمایت کرے گی۔


    ریاست نے تریپورہ کے قدیم عوام کی بہتری کے لئے کمیشن کو ایک تفصیلی میمورنڈم بھی سونپا ہے۔ کمیشن نے یقین دلایا ہے کہ ضابطوں کے دائرہ کار میں رہتے ہوئے ان کے لئے جو کچھ بھی ممکن ہوگا کیا جائے گا۔


    مجموعی طور پر کمیشن نے اس بات کو محسوس کیا کہ تریپورہ میں ترقی کی رفتار بہت مثبت ہے۔ ریاست نے حالیہ ماضی میں انسانی ترقی کے اہم پیمانوں میں بہتر کارکردگی کا مظاہرہ کیاہے ۔ اگرچہ اس کے ابھی بہت سے چیلنج موجود ہیں جو انہیں ماضی سے ملے ہیں۔ کمیشن نے محسوس کیا ہے کہ نئی فیصلہ کن قیادت ، جس کی توجہ ترقی کی جانب ہے ، تریپورہ کو ایک مثالی ریاست بنانے کے اس کے عوام کے خواب کو پورا کرے گی۔ کمیشن پرائیویٹ پونجی کے حصول کی تمام کوششوں اور ریاست کی ترقی کے لئے سرکاری فنڈ پر بھروسہ نہ کرنے کی ریاست کی کوششوں کی پوری حمایت کرے گی۔


    اس سے پہلے کمیشن نے تریپورہ میں تمام سیاسی پارٹیوں کے ساتھ تفصیلی تبادلہ خیال کیا۔ اس تبادلہ خیال میں ریاست کے لئے زیادہ فنڈ کی مانگ کے علاوہ بھی کئی شعبوں میں یکسانیت پائی گئی۔ چار نکات پر زیادہ توجہ مرکوز کی گئی۔


    پہلی مانگ ریاست سے متصل بنگلہ دیش کی بندرگاہ (چٹگانگ بندرگاہ) تک رسائی کو مستحکم کرنے کی ضرورت تاکہ تریپورہ کو شمال مشرق کے لئے ایک سمندری گزرگاہ کے طور پر فروغ دیا جاسکے۔ دوسری اہم مانگ سیاحت کو فروغ دینے کے لئے تریپورہ کے اندر بہتر سڑک رابطوں کی مانگ ہے۔ تیسری مانگ تریپورہ کے تربیت یافتہ افرادی قوت اور زراعت پر مبنی صنعت کے لئے پونجی کی فراہمی کے لئے ہے تاکہ برآمدات اور مارکیٹنگ کو فروغ دیا جاسکے۔ چوتھی اور اہم مانگ میں تریپورہ کے قدیم لوگوں کے محاذ کے سربراہ کی جانب سے پیش کیا گیا میمورنڈم، جس میں قبائلی سماج کی طرف سے خصوصی پروجیکٹوں کے لئے خواہشات کا اظہار کیا گیا ہے جس سے قبائلی نوجوانوں کے بامعنی روزگار کے مواقع میں اضافہ ہوگا۔ اس میمورنڈم پر کمیشن احتیاط کے ساتھ غور کررہا ہے۔


    کمیشن نے ریاست کی تجارتی تنظیموں کے نمائندوں سے بھی ملاقات کی اور ان کی تشویش کے بارے میں معلومات حاصل کیں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 3 92

    
    
    (Release ID: 1560407) Visitor Counter : 6