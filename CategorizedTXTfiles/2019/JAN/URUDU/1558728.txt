      ریلوے کی وزارت

      ریلوے اسٹیشنوں کی جدید کاری
      Posted On: 04 JAN 2019 7:57PM by PIB Delhi


    نئی دہلی 4 ؍جنوری 2019: ریلویز کے وزیر مملکت جناب راجین گوئین نے آج راجیہ سبھا میں ایک سوال کے تحریری جواب میں اطلاع فراہم کی کہ ہندوستانی ریلویز کے اسٹیشنوں کی جدید کاری ایک مسلسل جاری عمل ہے۔مسافروں سے متعلق سہولتوں کو بہتر بنانے کے لئے کام کا انحصار ریلوے مسافروں کی ضرورتوں، مسافروں کی آمدورفت کی تعداد اور اولیت پر ہوتا ہے۔ علاوہ ازیں اس میں فنڈز کی دستیابی کا بھی لحاظ رکھا جاتا ہے۔


    سال 10-2009 سے ‘آدرش’ اسٹیشن اسکیم کی شروعات کی گئی اور فی الحال مسافروں کے لئے بہتر سہولتوں کو فراہم کرنے کے لئے آدرش اسٹیشن اسکیم کے تحت ریلوے اسٹیشنوں کی جدید کاری کی جارہی ہے۔تب سے لے کر اس اسکیم کے تحت 1253 ریلوے اسٹیشنوں کی شناخت کی گئی ہے، جن میں سے 1065 ریلوے اسٹیشنوں کی جدید کاری کا کام اب تک مکمل ہوچکا ہے۔


    آدرش اسٹیشن اسکیم کے تحت ریاست پنجاب میں جدید کاری کے لئے 32 ریلوے اسٹیشنو ں کا انتخاب کیاگیا ہے، جن میں سے 25 ریلوے اسٹیشنوں کی جدید کاری کا کام اب تک مکمل ہوچکا ہے، جبکہ بقیہ 7ریلوے اسٹیشنوں کی جدید کاری کا کام 19-2018 تک مکمل ہوجائے گا۔


    آدرش اسٹیشن اسکیم کے تحت ریاست ہریانہ میں جدید کاری کے لئے 16 ریلوے اسٹیشنوں کا انتخاب کیاگیا ہے، جن میں سے 11 ریلوے اسٹیشنوں کی جدید کاری کا کام اب تک مکمل ہوچکا ہے، جبکہ بقیہ 5 اسٹیشنوں کی جدید کاری کا کام 19-2018 تک مکمل ہوجائے گا۔


    آدرش اسٹیشن اسکیم کے تحت ریاست آندھرا پردیش میں جدید کاری کے لئے 46 ریلوے اسٹیشنوں کو منتخب کیاگیا ہے، جن میں سے 40 ریلوے اسٹیشنوں کی جدید کاری کا کام اب تک مکمل ہوچکا ہے، جبکہ بقیہ 6 اسٹیشنوں کی جدید کاری کا کام 19-2018 تک مکمل ہوجائے گا۔


    آدرش اسٹیشن اسکیم کے تحت ریاست تلنگانہ میں جدید کاری کے لئے 24 ریلوے اسٹیشنوں کو منتخب کیاگیا ہے، جن میں سے 22 ریلوے اسٹیشنوں کی جدید کاری کا کام اب تک مکمل ہوچکا ہے، جبکہ بقیہ 2 اسٹیشنوں کی جدید کاری کا کام 19-2018 تک مکمل ہوجائے گا۔


    *********** ***


    م ن۔م ع ۔ ع ر۔


    U- 120

    
    
    (Release ID: 1558728) Visitor Counter : 10