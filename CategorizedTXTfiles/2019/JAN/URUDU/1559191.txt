      صدر جمہوریہ کا سکریٹریٹ

      ناروے کی وزیر اعظم کی صدر جمہوریہ ہند سے ملاقات
      Posted On: 08 JAN 2019 8:00PM by PIB Delhi


    نئی دہلی،08جنوری 2019؍ناروے کی وزیر اعظم محترمہ ایرنا سولبرگ نے آج (8 جنوری 2019) راشٹرپتی بھون میں صدر جمہوریہ ہند جناب رام ناتھ کووند سے ملاقات کی۔


    ہندوستان میں ناروے کی وزیر اعظم محترمہ ایرنا سولبرگ کا خیر مقدم کرتے ہوئے صدر جمہوریہ ہند نے کہا کہ ہندوستان اور ناروے کے درمیان خوشگوار اور دوستانہ تعلقات ہیں۔قانون کی حکمرانی ثقافتی تنوع اور انسانی حقوق کی بے پناہ عزت کرنے والے ممالک کی حیثیت سے ہندوستان اور ناروے فطری شراکت دار ہیں۔


    جناب رام ناتھ کووند نے کہا کہ ہندوسان اور ناروے کی دوطرفہ تجارت میں اضافہ ہورہا ہے، تاہم دونوں ملکوں کے مابین دوطرفہ تجارت میں مزید توسیع کا امکان ہے۔ توانائی ، انفارمیشن ٹیکنالوجی، صحت اور ٹیکنالوجی کے شعبوں میں کافی مواقع ہیں۔جہاز رانی، بندرگاہوں کے بندوبست، ماہی پروری ، دفاع اور توانائی کے شعبوں میں ناروے کی صلاحیتیں عالمی سطح پر بے حد مشہور و معروف ہیں۔ ہندوستان میک اِن انڈیا، اسمارٹ شہروں، کلین انڈیا، اسٹارٹ اَپ انڈیا اور ساگر مالا پروجیکٹ پرمشتمل اپنے پروگراموں میں تعاون کرنے کے لئے ناروے کی شراکت داری کا خواہاں ہے۔


    م ن۔م ع۔ن ع


    U: 1 95


    

    
    (Release ID: 1559191) Visitor Counter : 5