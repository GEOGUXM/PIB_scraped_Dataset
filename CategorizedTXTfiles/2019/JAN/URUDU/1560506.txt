      امور صارفین، خوراک اور عوامی تقسیم کی وزارت

      میزورم کے وزیر اعلیٰ جناب پی یو زورم تھنگا نے قومی خوراک تحفظ ایکٹ کے تحت کوریج بڑھانے کے لئے صارفین کے امور، خوراک اور عوامی تقسیم کے مرکزی وزیر جناب رام ولاس پاسوان سے ملاقات کی
      Posted On: 18 JAN 2019 2:31PM by PIB Delhi


    نئی دہلی، 18 جنوری 2019؍میزورم کے وزیر اعلیٰ جناب پی یو زورم تھنگا نے آج نئی دہلی کے کرشی بھون میں قومی خوراک تحفظ ایکٹ (این ایف ایس اے) کے تحت کوریج اور تخصیص بڑھانے کے سلسلے میں صارفین کے امور، خوراک اور عوامی تقسیم کے مرکزی وزیر جناب رام ولاس پاسوان سے ملاقات کی۔ میزورم کے وزیر اعلیٰ نے اس حقیقت کو اجاگر کیا کہ 2013ء میں قومی خوراک تحفظ ایکٹ کے نفاذ کے بعد ریاست کے لئے اناج کی تخصیص میں کمی آئی ہے اور 64.73فیصد مستفدین کو این ایف ایس اے کے تحت کور کیا جارہا ہے اور بقیہ اناجوں کی خریداری ریاستی حکومت کے ذریعے کھلے بازار سے کی جارہی ہے۔لہٰذا وزیر اعلیٰ نے مطالبہ کیا کہ مستفدین کے کوریج کی فیصد کو کم از کم 80 فیصد تک بڑھا دیا جائے ۔ اس کے جواب میں وزیر اعلیٰ کو بتایا گیا کہ فیصد تقسیم کے لئے این ایس ایس او سروے ہی بنیاد ہے، جس کا نفاذ ملک بھر میں یکساں طورپر کیا جاتا ہے اور تخصیص پر نظرثانی نیتی آیوگ نئے این ایس ایس او سروے کی بنیاد پر کرے گا اور میزورم کے لئے کچھ الگ کرنا اور عارضی طورپر تخصیص بڑھانا ممکن نہیں ہے۔


    میزورم کے وزیر اعلیٰ نے صارفین کے امور، خوراک اور عوامی تقسیم کے مرکزی وزیر جناب رام ولاس پاسوان سے یہ درخواست بھی کی کہ وہ سیرنگ دنتھر میں ایف سی آئی گوڈاؤن اور چمپھئی، سیاہا اور میزورم کے ممت ضلع میں خوراک کی ذخیرہ اندوزی کے ڈپو (ایف ایس ڈی)کی تعمیر کے لئے فوڈ کارپوریشن آف انڈیا کو ہدایت دیں۔مرکزی وزیر جناب رام ولاس پاسوان نے اس سلسلے میں وزیر اعلیٰ کو تمام ممکنہ مدد کی یقین دہانی کرائی۔انہوں نے کہا کہ سیرنگ دنتھر میں ایف سی آئی گوڈاؤن کے لئے تعمیراتی کام جلد شروع ہوجائے گا، جہاں زمین پہلے سے ہی دے دی جاچکی ہے اور تین اضلاع میں اناج کی ذخیرہ اندوزی کے ڈپو کے لئے زمین کی مانگ کے کام میں تیزی لائی جائے گی۔پہاڑی ریاست میں ٹرانسپورٹ سبسڈی کے زیر التوا مسئلے کے سلسلے میں ،جسے وزیر اعلیٰ نے مرکزی وزیر کے سامنے رکھا تھا، ایک مشترکہ میٹنگ مسئلے کے حل کے لئے اور ریاست کے لئے فنڈ جاری کرنے کے کام میں تیزی لانے کے لئے منعقد کی جائے گی۔


    م ن۔ن ا ۔ن ع


    U: 4 20

    
    
    (Release ID: 1560506) Visitor Counter : 8
    
    
      Read this release in: English , Hindi