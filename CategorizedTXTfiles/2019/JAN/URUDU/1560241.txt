      ریلوے کی وزارت

      ریلوے نیٹ ورک میں آن لائن ایف آئی آرکے نظام کا پتہ لگانے کی ضرورت:راجناتھ سنگھ
      
      ریلوے کے سفر کو سب سے زیادہ محفوظ سفر بنانے کے لئے ٹھوس کوششیں کی جانی چاہئیں۔پیوش گوئل
      
      تکنیکی پیش رفت کو بڑھانا وقت کی اہم ضرورت:منوج سنہا
      
      Posted On: 16 JAN 2019 8:00PM by PIB Delhi


    نئی دہلی، 16 جنوری/ریلوے کی وزارت نے آج( 16-01-2019 )نئی دہلی کے وگیان بھون میں ریلوے کی سیکوریٹی(تحفظ) سے متعلق ایک کلُ ہند کانفرنس کا اہتمام کیا۔ جس میں وزیرداخلہ جناب راجناتھ سنگھ، ریلوے اور کوئلے کے وزیر جناب پیوش گوئل، مواصلات کے وزیرمملکت(آزادانہ چارج) اور ریلوے کے وزیرمملکت جناب منوج سنہا ، ریلوے بورڈ کے چیئرمین جناب ونود کمار یادو، داخلہ سکریٹری جناب راجیو گوابا نے کانفرنس کے افتتاحی اجلاس میں شرکت کی۔ریلوے پروٹکیشن فورس (آرپی ایف )کے ڈی جی جناب ارون کمار(آئی پی ایس) نے کانفرنس کے شرکاء اور معزز شخصیتوں کا خیرمقدم کیا۔


    اس موقع پر اظہار خیال کرتے ہوئے وزیر داخلہ جناب راجناتھ سنگھ نے کہا کہ آج کی کانفرنس کا مقصد نہایت ہی اہم ہے کیونکہ یہ ریلوے سیکوریٹی کے نظام کے تحفظ کی تیاریوں کا جائزہ لینے اور ان کی نشاندہی کرنے کا موقع فراہم کرتا ہے اور ساتھ ہی ساتھ اس بات کا بھی موقع فراہم کرتا ہے کہ کس طرح ہماری فورسسزمسافروں کی حفاظت اور ان کی خدمت کرسکتی ہیں۔ جناب راجناتھ سنگھ نے تجویز پیش کی کہ ہمیں آن لائن ایف آئی آر کے نظام کا پتہ لگانے کی ضرورت ہے جو نہ صرف تحقیقات میں تیزی لائے گا بلکہ جرائم کو قابو رکھنے میں مدد گار ثابت ہوگا۔جناب راجناتھ سنگھ نے مزید کہا کہ ریل گاڑیاں ان علاقوں سے ہو کر گزرتی ہیں۔ جو ماؤ نوازوں اور شورش پسندوں سے متاثرہ علاقے ہیں۔ لہذا انہوں نےنیم فوجی دستوں پر زور دیا کہ وہ ان چیلنجوں سےنمٹنے کے لئے مخصوص ضرورت کے مطابق خصوصی پولیس افسران کی تعیناتی کریں۔ انہوں نے کانفرنس کے شرکاء سے اپیل کی کہ وہ ریگولر پیٹرولینگ( مستقل گشت) ہنگامی صورتحال میں چوکسی اور نقل وحمل کو بہتر بنانے جیسے معاملوں پر غورو فکر کریں۔ انہوں نے ہندوستانی ریلوے میں مسافروں کی سیکوریٹی( تحفظ) بڑھانے میں وزارت داخلہ کی طرف سے بھرپور تعاون کا یقین دلایا۔


    اس موقع پر اظہار خیال کرتے ہوئے ریلوے اور کوئلے کے وزیر جناب پیوش گوئل نے کسی بھی حالت میں ملک کی خدمت کرنے کے لئے نیم فوجی دستوں کو ان کی بہادری اور دلیری پر انہیں مبارکباد دی اور ان کی ستائش کی۔ انہوں نے سفر کے دوران مسافروں کے اعتماد کو بنائے رکھنے کی ضرورت پر زور دیا۔ انہوں نے کہا کہ ریلوے پولیس فورس مسافروں کے لئے دوست بن کر کام کررہی ہے۔ انہوں نے غیرمعمولی کام کرنے کے لئے خواتین دستوں کی بھی ستائش کی۔ انہوں نے مطلع کیا کہ اسٹیشنوں میں 6 ہزار سی سی ٹی ویز خریدے جارہے ہیں اور سائبر کرائم سیلز کو استعمال میں لایا جارہا ہے ۔ انہوں نے مزید کہا کہ ریلوے پروٹیکشن فورس ( آر پی ایف) کی جدید کاری اور انہیں جدید تکنیک سے باخبر رکھنا ایسے شعبے ہیں جن پر توجہ دی جارہی ہے۔ انہوں نے فورس کے عملے کی لگاتار تربیت بھی زور دیا اور کہا کہ ریل کے سفر کو سب سے زیادہ آسان بنانے کے لئے ٹھوس کوششیں کی جانی چاہئیں۔وزیر موصوف نے زور دیا کہ آر پی ایف کو چاہئے کہ وہ جرائم کو قطعی طور پر برداشت نہ کرتے ہوئے آرزو مند مقصد کی سمت کام کرے۔


    مواصلات کے وزیرمملکت (آزادانہ چارج) اور ریلوے کے وزیرمملکت جناب منوج سنہا نے کہا کہ برسوں سے ریلوے پروٹیکشن فورس آر پی ایف کی کارکردگی اور مسافر دوست رویہ کے علاوہ ان کے حساس رویے میں زبردست تبدیلی دیکھنے کو ملی ہے۔انہوں نے فورس کی تکنیکی صلاحیتوں کو بڑھانے کی ضرورت پر زور دیا اور کہا کہ اس مقصد کو حاصل کرنے کے لئے ریلوے کی وزارت ریلوے میں ایک ڈیجیٹل پیری میٹر تشکیل دینے کے لئے 6 ہزار اسٹیشنوں میں سی سی ٹی ویز خرید رہی ہے۔


    ریلوے بورڈ کے چیئرمین جناب ونود کمار یادو نے اس موقع پر اظہار خیال کرتے ہوئے تمام نیٹ ورک میں ریلوے سیکوریٹی فورس کی جانب سے کئے جارہے غیرمعمولی کام کی تعریف کی۔


    ریلوے پروٹیکشن فورس کے ڈی جی جناب ارون کمار نے مندوبین سے خطاب کیا اور ریلوے نظام کی سیکوریٹی سے متعلق مختلف معاملوں پر اپنے خیالات کا اظہار کیا اور خاص طور پر مسافروں کی سلامتی اور تحفظ کے بارے میں بھی اپنے خیالات پیش کئے۔


    کانفرنس میں مندوبین کے طور پر 23 ریاستوں اور 2 مرکز کے زیر انتظام علاقوں کے پولیس کے سربراہوں اور سینئر افسروں نے شرکت کی۔کانفرنس میں جن اہم امور پر تبادلہ خیال کیا گیا۔ ان میں ریلوے پٹریوں اور ریلوے پروجیکٹوں کاتحفظ ،ٹریس پاسنگ(غیرقانونی طور پر ریلوے کی املاک میں داخل ہونا)، ریلوے املاک پر غیرقانونی قبضہ اور غیرقانونی طور پر ریلوے پٹریوں کو پار کرنا وغیرہ شامل ہیں۔ کانفرنس میں مسافروں کے خلاف جرائم کو کنٹرول کرنے کے علاوہ مسافروں کے سامان کی چوری، چھینا جھپٹی، ڈکیتی وغیرہ جیسے معاملوں پر بھی غور کیا گیا۔مسافروں کی طرف سے درج کرائے گئے ایف آئی آر معاملے، جی آر پی کے ذریعہ درج کئے گئے بین ریاستی معاملوں کے تبادلوں سے متعلق معاملات، ان عورتوں اور بچوں کی سلامتی جو ریلوے کے رابطے میں آتے ہیں۔ معذور مسافروں کو فراہم کی گئی امداد،سائبر جرائم کے خلاف ٹیکنالوجی کا استعمال، انڈین ریلوے میں ناخوشگوار واقعات کے دوران ہونے والی ہلاکتیں اور مسافروں کے زخمی ہونے کے واقعات، ریلوے مسافروں کے لئے سلامتی،آر پی ایف اور جی آر پی کے درمیان تال میل، ریلوے کے اثاثوں اور ہندوستانی ریلوے کی بلا رکاوٹ آمدورفت کے بارے میں بھی کانفرنس کے دوران غوروخوض کیا گیا ۔


    کانفرنس میں جن مختلف معاملات پر غوروخوض کے بعد قابل عمل نکات سامنے آتے ہیں ان پر نفاذ اور منطقی نتائج کے لئے ریلوے بورڈ اور زون کی سطح پر مزید کارروائی کی جائے گی۔


    **********


    istry of Finance


    U –372

    
    
    (Release ID: 1560241) Visitor Counter : 7