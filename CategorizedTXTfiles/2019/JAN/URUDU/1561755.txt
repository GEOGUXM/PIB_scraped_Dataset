      وزارت خزانہ

      بینک معیشت کو قرض معاونت جاری رکھیں گے اور 4 آر فوائد نئی دہلی کو مستحکم بنائیں گے
      Posted On: 29 JAN 2019 11:31AM by PIB Delhi


    نئیدہلی۔ 29 ؍جنوری۔ مرکزی وزیر مالیات جناب پیوش گوئل نے محکمہ مالی خدمات کے سکریٹری جناب راجیو کمار اور بینکوں کے چیف ایگزیکٹیو افسران کے ساتھ پبلک سیکٹر کے بینکوں (پی ایس بی) کی کارکردگی کا جائزہ لیا۔ یہ جائزہ سرکار کے منظوری ( ریکوگنیشن) ،حل (ریزولیوشن)، پونجی کی بازسرمایہ کاری (ری کیپیٹلائزیشن) اور اصلاحات (ریفارمز) کے 4 آر کے جامع سرکاری نظریے کے نتیجے میں پبلک سیکٹر بینکوں کے مالیہ کے واضح استحکام کے پیش نظر لیا گیا ہے جس کے نتیجے میں پبلک سیکٹر کے بینکوں کو نموپذیر معیشت کی قرض کی ضروریات کی تکمیل کے لئے بینکوں کی معاونت کو مستحکم بنادیا ہے۔


    پبلک سیکٹر بینکوں کی 2.6 لاکھ کروڑ روپئے سے زائد کی باز سرمایہ کاری اور 2.8 لاکھ کروڑ روپئے کی وصولیابی بشمول جاری مالی سال کی پہلی سہ ماہی میں ایک لاکھ کروڑ روپئے سے زائد کی وصولیابی کے بعد پبلک سیکٹر کے بینک گھریلو قرض کی نمو 9.1 فیصد سالانہ میں اضافے کے تئیں عہد بستہ ہوگئے ہیں۔


    مزید برآں حال میں ایم ایس ایم ای کی منظور شدہ نوتشکیل اسکیم اور وزیراعظم کے ذریعے ایم ایس ایم ای آؤٹ ریچ اینڈ سپورٹ پروگرام میں اعلان کیے جانے والے ایم ایس ایم ای کی حمایت کے بارہ نکاتی ایجنڈے سے طاقت اور اختیار پاکر پبلک سیکٹر بینکوں نے ایم ایس ایم ای کو قرض کی فراہمی میں اضافے کے لئے عہدبستگی کااظہا رکیا ہے۔ اس کے ساتھ ہی بینکوں نےقرض کے میدان میں مضبوط نمو میں بہتری کے رجحان اور 59 منٹ لون پورٹل کی کامیابی کے نتیجے میں فن ٹیک اور ٹیکنالوجی کے ذریعے قرض کی درخواستوں میں اضافے کے نتیجے میں بینک قرض کے شعبے میں توانا نمو کے تئیں عہدبستہ ہوگئے ہیں۔ علاوہ ازیں بینکوں نے اس پورٹل پر کام کرنے کی رضامندی کا بھی اظہا رکیا ہے جس کے تحت 1.25 لاکھ سے زائد ایم ایس ایم ای اداروں کو اصولی طور سے قرض کی منظوری دے دی گئی ہے۔ مزید برآں بنکوں نے ایڈوانس ڈاٹا اینالیسس (پیشگی اعداد وشمار کے تجزیے) اور جہاں ممکن ہو آرٹی فیشیل انٹلی جنس کے ساتھ قرض دیے جانے کے بہتر تیز رفتار اور دشواریوں سے پاک فیصلے کرنے اور کھاتوں پر نگاہ رکھنے پر بھی رضامندی کا اظہار کیا ہے۔ متعدد مثبت آثار کی روشنی میں وزیر مالیات موصوف نے کہا کہ پبلک سیکٹر کے ہر بینک کو، تمام دعویداروں کو پائیدار،بہتر اور بروقت فوائد کی فراہمی کو یقینی بنانا چاہئے۔ اس کے ساتھ ہی بینکوں نے پردھان منتری آواس یوجنا کے تحت بھی مالیہ کاری کیلئے اپنی کوششوں میں اضافہ کرنے کا وعدہ کیا ہے۔ یاد رہے کہ پردھان منتری آواس یوجنا کا مقصد 2022 تک ملک کے تمام لوگوں کیلئے مکانات فراہم کرنا ہے۔


    یاد رہے کہ پی سی اے بینکوں کو یہ مشورہ بھی دیا گیا تھا کہ پی سی اے کے فریم ورک سے جلد از جلد باہر آنے کی غرض سے اپنی کارکردگی میں بہتری کی ضرورت کا بروقت احساس کرنا چاہئے۔ اس سلسلے میں این این پی اے میں خاطر خواہ کمی اور جاری مالی سال کے دوران قرض کی وصولیابی کے جوکھم میں خاطر خواہ کمی پر بھی غور وخوض کیا گیا۔


    قبل ازیں ریزروبینک آف انڈیا کے گورنر جناب شکتی کانت داس نے پبلک سیکٹر بینکوں کے چیف ایگزیکٹیو افسران کے ساتھ تفصیل کے ساتھ گفتگو کی تھی جس میں معیشت کیلئے پبلک سیکٹر بینکوں کی اہمیت اور بالخصوص موجودہ وقت میں وسیع تر معاشی مقاصد کی تکمیل میں معاونت کے تناظر میں پبلک سیکٹر بینکوں کی اہمیت پر خاص طور سے روشنی ڈالی تھی۔ اس کے ساتھ ہی انہوں نے پبلک سیکٹر بینکوں کو دیے جانے والے قرض میں اضافے کی منظوری دے دی تھی۔ علاوہ ازیں انہوں نے بینکوں کو یہ ہدایت بھی کی کہ توانا ایم ایس ایم ای یونٹوں کی امداد کے لئے ایم ایس ایم ای کی نوتشکیل کا فائدہ اٹھایا جائے۔ اس کے ساتھ ہی انہوں نے معیارات کو ضابطہ تحریر میں لانے ، اہلیت سازی سمیت بینک کاری کے مختلف پہلوؤں کو مزید مستحکم بنانے کی ضرورت پر بھی زور دیا۔


    U-562

    
    
    (Release ID: 1561755) Visitor Counter : 13