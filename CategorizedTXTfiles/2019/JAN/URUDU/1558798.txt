      وزارت دفاع

      این سی سی کے ڈائرکٹر جنرل نے ملک کی تعمیر میں کیڈیٹس کے رول پر روشنی ڈالی
      Posted On: 06 JAN 2019 7:05PM by PIB Delhi


    نئی دہلی، 6 /جنوری ڈائرکٹر جنرل نیشنل کیڈٹ کور (ڈی جی این سی سی) لیفٹیننٹ جنرل پی پی ملتوہرا نے آج یہاں یوم جمہوریہ (آر ڈی) کیمپ میں میڈیا سے خطاب کیا۔ انھوں نے نوجوانوں کی تربیت اور ملک کی تعمیر، سماجی بیداری پھیلانے والی مہموں، کمیونٹی ڈیولپمنٹ، صفائی ستھرائی، ماحولیات کے تحفظ، کھیل کود اور ایڈونچر میں این سی سی کی بڑی حصولیابیوں پر روشنی ڈالی۔


    لیفٹیننٹ جنرل ملہوترا نے یہ بھی بتایا کہ ہمارے نوجوانوں کی بدلتی ہوئی خواہشات اور سماج کی بدلتی ہوئی توقعات کو ملحوظ رکھتے ہوئے کیڈیٹس کے تربیتی فلسفے کی اصلاح کی گئی ہے۔ اب شخصیت کے فروغ ، قائدانہ رجحانات اور کیڈیٹس کی سافٹ اسکلز کو بہتر بنانے پر توجہ دی جارہی ہے تاکہ انھیں مستقبل کی ضرورتوں کے مطابق تیار کیا جاسکے۔


    ایک ماہ تک چلنے والی آرڈی کیمپ میں تمام 29 ریاستوں اور مرکز کے زیر انتظام 7 خطوں سے آنے والے 695 گرل کیڈیٹس سمیت مجموعی طور پر 2070 کیڈیٹس شرکت کر رہے ہیں۔ ان میں جموں اور کشمیر سے آنے والے 102 کیڈیٹس اور شمال مشرق سے آنے والے 162 کیڈیٹس بھی شامل ہیں۔ لیفٹیننٹ جنرل ملہوترا نے کہا کہ یہ کیمپ ‘‘منی انڈیا’’ کی جھلک پیش کرتا ہے۔ اس کیمپ کا بڑی تعداد میں ممتاز شخصیتیں بھی دورہ کریں گی جن میں نائب صدر جمہوریہ، وزیر دفاع، دفاع کے وزیر مملکت، دلی کے وزیر اعلیٰ اور تینوں فوجوں کے سربراہان شامل ہیں۔


    یہ بات قابل توجہ ہے کہ آر ڈی کیمپ 2019 کریپّا پریڈ گراؤنڈ، دلّی چھاؤنی میں یکم جنوری 2019 سے شروع ہوا ہے۔ ڈی جی این سی سی نے اس موقع پر کیڈیٹس اور افسروں سے خطاب کیا اور کیڈیٹس سے کہا کہ وہ پورے جوش وجذبے کے ساتھ کیمپ میں شرکت کریں اور کیمپ کی ہر ایک سرگرمی سے، جو کہ اپنے آپ میں لاثانی ہے، زیادہ سے زیادہ فائدہ حاصل کریں۔


    آرڈی کیمپ کا مقصدیوم جمہوریہ کے لیے تیاریوں کے دوران قومی راجدھانی دلّی میں ہونے والی اہم تقریبات کے ذریعے ملک کی مالامال ثقافت اور روایات سے کیڈیٹس کو واقف کرانا اور کیڈیٹس کی ذاتی خوبیوں میں اضافہ کرنا اور ان میں قومی اقدار کو مستحکم کرنا ہے۔ کیمپ میں شرکت کرنے والے کیڈیٹس متعدد سرگرمیوں مثلا ثقافتی مسابقتوں، قومی یکجہتی کے بارے میں بیداری پروگرام اور مختلف ادارہ جاتی تربیتی مسابقتوں میں شرکت کریں گے۔ یہ گوناگوں اور محنت طلب سرگرمیاں 28 جنوری 2019 کو وزیر اعظم کی ریلی کے ساتھ اختتام پذیر ہوگی۔


    ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ا گ۔ را ۔ 06 - 01 - 2019 )


    U. No. 129


    

    
    (Release ID: 1558798) Visitor Counter : 12