      نائب صدر جمہوریہ ہند کا سکریٹریٹ

      یوگ بھارت کی عظیم ترین وراثت اور دنیا کو دیا جانے والا سب سے زرّیں اور تابناک تحفہ ہے: نائب صدر جمہوریہ ہند
      
      یوگ ذہن اور جسم کے مابین ہم آہنگی پیدا کرتا ہے، یوگ دنیا میں اتحاد کی قوت کے طور پر کام کرتا ہے اور جمود والے انداز حیات کی حوصلہ شکنی کرتا ہے اور لگاتار کسرت پر زور دیتا ہے: ’یوگ کے ذریعے عالمی بھائی چارہ ‘ نام کی کتاب کا اجراء

      Posted On: 21 JAN 2019 8:16PM by PIB Delhi

    نئیدہلی۔ 22 ؍جنوری۔نائب صدر جمہوریہ ہند جناب ایم وینکیانائیڈو نے کہا ہے کہ یوگ بھارت کی عظیم ترین وراثت ہے اور دنیا کو دیا جانے والا زرّیں تحفہ ہے۔ انہو ں نے کہا کہ دنیا بھر کے لوگ بین الاقوامی یوم یوگ تقریبات میں بڑی تعداد میں شریک ہورہے ہیں اور یہ شرکت امر کا بین ثبوت ہے کہ دنیا نے یوگ کو تسلیم کرلیا ہے اور اب اس سے استفادہ کررہی ہے۔


    بھارتیہ سنسکرت پیٹھم کے ذریعے تالیف کردہ کتاب ’یوگ کے توسط سے بین الاقوامی بھائی چارہ‘ کا اجراء کرتے ہوئے نائب صدر جمہوریہ ہند نے کہا کہ یوگ میں عوام کے انداز حیات ، انداز فکر اور دوسرے انسانوں کےساتھ نیز مادر فطرت کے ساتھ ربط وضبط میں درکار لازمی تغیر لانے کی قوت مضمر ہے۔ یوگ دنیا میں اتحاد کی قوت کے طور پر کارفرما ہوسکتا ہے ، اس امر کا اظہار کرتے ہوئے جناب نائیڈو نے کہا کہ ایسی عظیم روایت کو عمل میں لانا، فروغ دینا اور اس کی ترویج ایک اعزاز کی بات ہے جو انسان کی جسمانی صحت اور عافیت کو فروغ دیتی ہے اور اس کی روحانی اور ذہنی بیداری کو مہمیز کرتی ہے۔


    نائب صدر جمہوریہ ہند نے کہا کہ یوگ کے اندر مضمر فلسفہ اور اصول ہر عمل کرنے والے پر واضح ہونا ضروری ہے تاکہ وہ صحیح معنوں میں یوگ کو سمجھ سکے اور اس کا ادراک کرسکے۔


    انہوں نے یوگ پر روشنی ڈالتے ہوئے کہا کہ نہ صرف یہ کہ یوگ ہر طرح کے امراض کیلئے آفاقی چارہ جوئی فراہم کرتا ہے بلکہ یہ مختلف النوع امراض کے معالجے کیلئے ایک جائز متبادل طریقہ علاج بھی ثابت ہوسکتا ہے۔ انہوں نے کہا کہ اس کتاب میں اس طرح کے تمام پہلوؤں پر بہت زور دیا گیا ہے اور یہ کتاب یوگ کے علم کے عملی استعمال کے لامتناہی امکانات پر روشنی ڈالتی ہے۔


    اندازحیات سے وابستہ امراض مثلاً امراض قلب،ذیابیطس، ہائپرٹینشن یا تناؤ ، دمہ اور دیگر سانس والی تکالیف کے تئیں اپنی تشویش کا اظہار کرتے ہوئے نیز کینسر کا ذکر کرتے ہوئے جناب نائیڈو نے کہا کہ ازحد تناؤ بھرے کام کاج کے مقامات اور ماحولیات میں بڑھتی ہوئی کثافت ہماری صحت کیلئے بہت بڑے خطرات پیدا کررہی ہے۔


    جناب نائیڈو نے کہا کہ یوگ کے ساتھ مربوط مراقبے کی تکنیکات ہمارے اندر عمیق سکون اور اطمینان جگاتی ہیں اور عمل کرنے والے کو اپنے اندر زبردست اطمینان قلب حاصل ہوتا ہے۔ یوگا کے تحت جسمانی، ذہنی اور روحانی طریقے بتائے گئے ہیں، جو انسان کو ضبط نفس ، اپنے حواس خمسہ پر مکمل اختیار عطا کرتے ہیں اور ان میں پورا توازن برقرار رکھتے ہیں۔


    بھارت میں بھارتی افراد کے ذریعے متعدی امراض کی وجہ سے ان پر پڑنے والے افزوں اقتصادی دباؤ ، پیداوارت سے محروم ہوجانے اور معالجے کے اخراجات کی جانب سے اشارہ کرتے ہوئے جناب نائیڈو نے کہا کہ امراض کے علاج کی بجائے امراض کی روک تھام کے اقدامات پر توجہ مرکوز کرنے کا طریقہ عام کیا جانا چاہئے اور بہت زیادہ مقدار میں دوائیں استعمال کرنے اور دیگر طریقہ علاج کے بجائے امراض کی روک تھام کو ہی اہمیت دی جانی چاہئے۔ انہوں نے کہا کہ صحت بخش غذا یوگ پر عمل کرتے ہوئے باقاعدگی سے کسرت کرنا ایسا عمل ہے جو اچھی صحت کیلئے بہت مفید ثابت ہوسکتا ہے۔


    جناب نائیڈو نے عوام سے کہا کہ وہ جمود اور سستی اور کاہلی پر مبنی انداز حیات ترک کریں اور باقاعدگی سے جسمانی کسرت کی عادت ڈالیں تاکہ وہ صحتمند رہ سکیں۔ خوشحالی کیلئے صحت کو ایک پیشگی شرط قرار دیتے ہوئے انہوں نے کہا کہ صرف ایک صحتمند ملک ہی دولتمند ملک بن سکتا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    U-464

    
    
    (Release ID: 1560888) Visitor Counter : 2
    
    
      Read this release in: English , Hindi