      کامرس اور صنعت کی وزارتہ

      پریس نوٹ 2 ( 2018 ) کے متعلق ڈی آئی پی پی وضاحت
      Posted On: 04 JAN 2019 7:14PM by PIB Delhi


    نئی دہلی، 04 جنوری / براہ راست غیر ملکی سرمایہ کاری پالیسی برائے ای کامرس ، پہلی بار 2000 ء کے پریس نوٹ 2 کے توسط سے اعلان کی گئی تھی ، اس کے تحت بی ٹو بی ای کامرس سرگرمیوں میں 100 فی صد تک کی براہ راست غیر ملکی سرمایہ کاری کی اجازت دی گئی تھی ۔ پہلے سے موجود پالیسی فریم ورک کے سلسلے میں وضاحت کرنے کی غرض سے ، تمام تر شراکت داروں کے ساتھ وسیع پیمانے پر گفت و شنید کرنے کے بعد ڈی آئی پی پی نے 2016 ء میں پریس نوٹ 3 جاری کیا ۔ بی ٹو سی ای کامرس ، جو بیجک پر مبنی ماڈل کے توسط سے ملٹی برانڈ رٹیل کا نظام ہے ، ایف ڈی آئی کے سلسلے میں ممنوعہ رہا ہے ۔ حالیہ پریس نوٹ ( 2/2018 ) کے توسط سے حکومت نے صرف پالیسی تجاویز کا ہی اعادہ کیا ہےتاکہ اس امر کو یقینی بنایا جا سکے کہ پالیسی پر لفظی اور عملی طریقے سے بہتر طور پر عمل در آمد کرنا ممکن ہو ۔


    چونکہ براہ راست غیر ملکی سرمایہ کاری صرف بی ٹو بی ای کامرس کے لئے ہی مجوزہ ہے ، پریس نوٹ 3 / 2016 میں یہ تجویز رکھی گئی تھی کہ کوئی بھی ای کامرس ادارہ ، جو منڈی سے متعلق ہو ، وہ بذاتِ خود براہ راست یا بالواسطہ ساز و سامان یا خدمات کی فروخت کی قیمتوں پر اثر انداز نہیں ہو سکے گا ۔ اس کے تحت اس طرح کے کاروبار کی تفصیل بھی بتائی گئی تھی اور یہ کہا گیا تھا کہ یہ کاروبار بیجک پر مبنی ماڈل کی شکل میں ہو گا ۔ تاہم ، حکومت کو اس امر کی شکایات موصول ہوتی رہیں کہ منڈی میں موجود پلیٹ فارم اشیاء کی قیمتوں پر اثر انداز ہو کر پالیسی کی خلاف ورزی کے مرتکب ہو رہے ہیں اور با الواسطہ طور پر بیجک پر مبنی ماڈل کی سرگرمی میں ملوث ہو رہے ہیں ۔ ایک ایسا ای کامرس پلیٹ فارم ، جو بیجک پر مبنی ماڈل آپریٹ کرتا ہو ، وہ نہ صرف یہ کہ ای کامرس سے متعلق براہِ راست غیر ملکی سرمایہ کاری پالیسی کی خلاف ورزی کا مرتکب ہوتا ہے بلکہ براہ راست غیر ملکی سرمایہ کاری پالیسی کی بندشوں کی بھی خلاف ورزی کرتا ہے ، جن کا تعلق ملٹی برانڈ یا کثیر النوع خردہ اشیا کی تجارت سے ہے ۔ لہٰذا ، ای کامرس سے متعلق براہ راست غیر ملکی سرمایہ کاری پالیسی کا حالیہ پریس نوٹ درکار تھا تاکہ اس امر کو یقینی بنایا جا سکے کہ قواعد و ضوابط کو کسی بھی طریقے سے توڑا مروڑا نہ جائے ۔


    بعض حلقوں کی جانب سے اظہارِ خیال کیا گیا کہ پریس نوٹ 3 / 2016 نے در پردہ ملٹی برانڈ خردہ تجارت کا راستہ ہموار کیا ہے ۔ اس طرح کا نظریہ مکمل طور پر پریس نوٹ 3 / 2016 کی مخصوص تجاویز کے یکسر برخلاف ہے کیونکہ اس میں واضح طور پر بتایا گیا ہے کہ بیجک پر مبنی ماڈل ، جس کا تعلق ای کامرس سے ہے ، کے لئے براہ راست غیر ملکی سرمایہ کاری کی اجازت ہر گز نہیں دی گئی ہے ۔


    صاف ستھرے ، مسابقت پر مبنی اور شفاف کاروباری طریقہ ہائے کار ، جو قانون کے مطابق ہوں ، وہ بہتر طور پر صارفین کو مختصر اور عرصہ دراز میں فائدہ پہنچائیں گے ۔


    موجودہ پالیسی ایسے مصنوعات کی نوعیت پر کسی بھی طرح کی بندش عائد نہیں کرتی ، جنہیں مارکیٹ پلیس میں فروخت کیا جا سکتا ہو۔


    پریس نوٹ 2 / 2018 صرف انہی اداروں پر نافذ العمل ہے ، جو ای کامرس کے لئے مارکیٹ پلیس چلاتے ہیں ۔ دیگر شعبوں میں براہ راست غیر ملکی سرمایہ کاری پر اُن سے متعلق مخصوص تجاویز نافذ العمل ہیں اور وہ انہی کے تابع ہیں ۔ مثال کے طور پر خوراک ، مصنوعات ، خردہ تجارت کے سلسلے میں براہ راست غیر ملکی سرمایہ کاری پالیسی میں کسی طرح کی کوئی تبدیلی نہیں کی گئی ہے اور اس کے تحت منظور شدہ راستوں سے 100 فی صد براہ راست غیر ملکی سرمایہ کاری کی اجازت ہے ، جس میں ای کامرس کے توسط سے کی جانے والی سرمایہ کاری بھی شامل ہے ۔


    U. No. 105

    
    
    (Release ID: 1558713) Visitor Counter : 7