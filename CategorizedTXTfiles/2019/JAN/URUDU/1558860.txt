      نائب صدر جمہوریہ ہند کا سکریٹریٹ

      اختراعات کا رواج ، مختلف النوع مصنوعات اور ٹیکسٹائل صنعت کے لئے نئی مارکیٹ تلاش کی جائیں : نائب صدر جمہوریہ
      
      پرانی تکنالوجی کو ترک کیا جائے اور عالمی مقابلہ آرائی سے ہم آہنگ جدید مشینری استعمال کی جائے
      Posted On: 06 JAN 2019 8:17PM by PIB Delhi


    
    نئی دلّی ، 07 جنوری ؍نائب صدر جمہوریہ ہند جناب ایم وینکیا نائیڈو نے گزشتہ روز ’’ ایکمپلشمنٹ اینڈ وے فارورڈ فار ٹیکسٹائل سیکٹر ’’ نامی تقریب سے خطاب کرتے ہوئے ٹیکسٹائل صنعت سے اختراعات کو رواج دینے ،مختلف النوع مصنوعات کی تیاری اور عالمی مارکیٹ میں بھارتی ٹیکسٹائل مصنوعات کی برآمدات کے لئے نئے بازار تلاش کئے جانے کی ضرورت پر زور دیا ۔ ٹیکسٹائل کی مرکزی وزیر محترمہ اسمرتی ایرانی ، ٹیکسٹائل کے وزیر مملکت جناب اجے ٹمٹا اور دیگر شخصیات بھی اس موقع پر موجود تھیں ۔
    نائب صدر جمہوریہ نے کہا کہ انہیں بھارتی ٹیکسٹائل صنعت کی اس تقریب میں شرکت کر کے انتہائی مسرت ہو رہی ہے جو کہ بھارت کی اقتصادیات میں ایک اہم رول ادا کر رہی ہے ۔
    انہوں نے کہا کہ ٹیکسٹائل کا شعبہ اقتصادی تعاون اور روزگار کی فراہمی کے معاملے میں زراعت کے بعد دوسرا سب سے بڑا شعبہ ہے ۔ اس شعبے میں فی الحال دس کروڑ سے زائد افراد بالواسطہ یا بلا واسطہ روزگار سے وابستہ ہیں ۔ ملبوسات کے شعبے میں خواتین کا فیصد کل افرادی قوت کے 70 فیصد کے برابر ہیں ۔


    
    ٹیکسٹائل کے شعبے میں مسلسل ترقی و فروغ اور عالمی مقابلہ آرائی کے باعث بھارت کی اقتصادیات نئی بلندیوں تک پہنچ سکتی ہے ۔ تاہم اس شعبے کو سپلائی کی چین اور اندرونی طریقہ کار کو بہتر بنانے کی ضرورت ہے ، تحقیقات اور ڈیولپمنٹ پر توجہ مرکوز کرنے کی ضرورت ہے اور لاگت میں اصلاح وغیرہ کی ضرورت ہے ۔


    
    انہوں نے کہا کہ عالمی مارکیٹ میں بھارتی بر آمدات کا حصہ بڑھانے کے لئے ٹیکسٹائل کے شعبے کو اپنی کوالٹی کو بہتر بنانا ہوگا ۔ صنعت کے لئے اپنی پرانی گھسی پٹی تکنالوجی کو رد کر کے عالمی مقابلہ آرائی سے ہم کنار جدید مشینری کو اپنانے کے لئے یہ بہترین وقت ہے ۔


    
    انہوں نے خیال ظاہر کیا کہ بھارت کی برآمدات کی کار کردگی مختلف وجوہات کے باعث توقعات پر پوری نہیں اتر سکی ہے ۔ حسب معمول کاروبار کے بجائے صنعت کو مواقع کا بھر پور استفادہ کر کے بھارتی برآمدات کو موجودہ برآمدات میں پانچ فیصد اضافہ کر کے اسے ڈبل ڈیجٹ میں کیا جا سکتا ہے ۔خام مال کی دستیابی ، کم لاگت اور ہنر مند افرادی قوت کے باعث بھارتی ٹیکسٹائل مصنوعات 2021 تک 223 بلین امریکی ڈالر تک پہنچ جانے کی توقع ہے ۔


    
    نائب صدر جمہوریہ نے کہا کہ حکومت نے ٹیکسٹائل صنعت کے فروغ کے لئے مختلف اقدامات کئے ہیں جن میں صد فیصد براہ راست غیر ملکی سرمایہ کاری اور تکنالوجی اپ گریڈیشن فنڈ اسکیم کا مقصد ٹیکسٹائل صنعت کی تیز رفتار ترقی ہے ۔ انہوں نے کہا کہ صنعت کو اختراعات اور عالمی مقابلہ جاتی مارکیٹ میں بھارتی ٹیکسٹائل کی حصہ داری بڑھانے پر توجہ مرکوز کرنی چاہئیے ۔ اگر ہمیں عالمی منظر نامے پر اپنے نقش قدم جمانے ہیں تو ہمیں اختراعات اور خصوصی مصنوعات پر زور دینا ہو گا ۔


    
    نائب صدر جمہوریہ نے کہا کہ بھارت نے حال ہی میں ایک بڑی کامیابی حاصل کرتے ہوئے گزشتہ دو برسوں کے دوران ’’ ایز آف ڈوئنگ بزنس ‘‘ کے فارمولے پر عمل پیرا ہوتے ہوئے پچاس رینک سے زائد کی چھلانگ لگائی ہے اور دنیا میں چھٹی سب سے بڑی اقتصادیات کا درجہ حاصل کیا ہے ۔ایز آف ڈوئنگ بزنس میں بہتر رینک کی بدولت توقع ہے کہ بزنس میں اضافہ ہوگا اور بھارت میں براہ راست غیر ملکی سرمایہ کاری بڑھے گی ۔


    ۔ ۔ ۔ ۔ ۔ ۔

    U . 135

    
    ( م ۔ ر ۔ ر۔ )

    
    
    (Release ID: 1558860) Visitor Counter : 4
    
    
      Read this release in: English