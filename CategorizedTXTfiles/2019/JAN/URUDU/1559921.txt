      امور داخلہ کی وزارت

      آسام کے وزیراعلی اور بوڈو لیڈروں نے مرکزی وزیر داخلہ سے ملاقات کی
      
      جناب راج ناتھ سنگھ نے آسام اور دیگر شمال مشرقی ریاستوں کی ثقافتی و لسانی شناخت اور وراثت کے تحفظ کا یقین دلایا۔ شمال مشرقی ریاستوں کے وزرائے اعلی کی میٹنگ کا انعقاد جلد

      Posted On: 14 JAN 2019 7:08PM by PIB Delhi

    نئی دہلی، 14 جنوری 2019 ، وزیراعلی جناب سربا نند سونو وال کی زیر قیادت آسام کے ایک وفد نے اس اختتام ہفتہ پر نئی دہلی میں مرکزی وزیر داخلہ جناب راج ناتھ سنگھ سے ملاقات کی۔ اس وفد میں آسام کی حکومت میں سینئر وزیر جناب ہیمنت بسو سرمااور ریاست کے چند دیگر بی جے پی لیڈران شامل تھے۔انہوں نے آسام کی ثقافتی و لسانی شناخت اور وراثت کے تحفظ سے متعلق حفاظتی اقدامات اور آسام ایکورڈ (آسام معاہدہ کے کلاز ۔6 کے نفاذ اور 6 برادریوں کو قبائلی درجہ دئے جانے سے متعلق امور پر تبادلہ خیال کیا۔


    بوڈو لینڈ علاقائی کونسل کے سربراہ جناب ہگ راما موہیلاری، ریاستی حکومت میں بی پی ایف کے وزیر جناب چندن برہما اور رکن پارلیمنٹ جناب بسوجیت سمیت بوڈو گروپوں کے متعدد نمائندوں نے بھی اختتام ہفتے پر مرکزی وزیر داخلہ سے ملاقات کی اور بوڈو برادری کے متعدد غیر معمولی مطالبات کے بارے میں تبادلہ خیال کیا۔


    مرکزی وزیر داخلہ نے کہا کہ 8 جنوری کو لوک سبھا میں شہری ترمیمی بل پیش کرتے ہوئے انہوں نے بالکل واضح کردیا تھا کہ اس بل کا تعلق مخصوص ممالک میں سے کسی بھی ملک سے تعلق رکھنے والے ان افراد کا نہیں ہے جو چھ اقلیتی برادریوں سے تعلق رکھتے ہیں۔اس کا تعلق ان افراد سے بھی نہیں ہے جو کسی مخصوص ریاست میں رہتےہیں۔ساتھ ہی ساتھ جناب راج ناتھ سنگھ نے کہا کہ یہ ایک حقیقت ہے کہ ہمارے پڑوسی ممالک میں مذہبی جبر کی وجہ سے آسام میں نقل مکانی کرنے والوں کا غیر معمولی بوجھ ہے۔


    مرکزی وزیر داخلہ نے کہا کہ اسی وجہ سے انہوں نے یہ واضح کردیا ہے کہ آسام کو یہ بوجھ اکیلے نہیں اٹھانا چاہیے۔ انہوں نے مزید کہا کہ یہ پورے ملک کی ذمہ داری ہے اور یہ بوجھ پورے ملک کے ذریعہ مل کر اٹھایا جانا چاہیے۔


    جناب راج ناتھ سنگھ نے کہا کہ ہم ان چھ اقلیتی برادریوں سے تعلق رکھنے والے افراد کی مدد کے تئیں پابندی عہد ہیں جو تین پڑوسی ممالک میں مذہبی جبر کی وجہ سے ہندوستان آنے کے لئے مجبور ہوئے ہیں۔ انہوں نے مزید کہا کہ وہ لوگ ترمیم شدہ شہری قانون کے تحت شہریت کے لئے کوالیفائی کریں گے انہیں کسی بھی ریاست میں رہنے اور بسنے کی آزادی ہوگی۔


    مرکزی وزیر داخلہ نے کہا کہ آسام معاہدے کے کلاز۔6 کے نفاذ سے متعلق اقدامات کے بارے میں مشورہ دینے کے لئے قام کی گئی اعلی اختیاراتی کمیٹی کی سفارشات بھی متوقع ہیں۔ آسام کی ثقافتی، لسانی شناخت کے تحفظ کی سمت میں اس اعلی سطحی کمیٹی کے قیام کے لئے حکومت کے ذریعہ کیا گیا اقدام ایک سنگ میل کی حیثیت رکھتا ہے۔ یہ کمیٹی کو بہت ہی وسیع اختیارات دیئے گئے ہیں۔ جناب راج ناتھ سنگھ نے ان سبھی لوگوں سے جن کی آسام میں دلچسپی ہے اور آسام کے لوگ جن کے دلوں میں رہتے ہیں، سے اس تاریخی موقع کا فائدہ اٹھانے کی اپیل کی۔


    مرکزی وزیر داخلہ نے کہا کہ 6 برادریوں کو قبائلی درجہ دینے کے فیصلے کو بھی اسی تناظر میں دیکھا جانا چاہیے۔انہوں نے بوڈو لیڈروں کو یہ یقین دلایا کہ اس فیصلے کا نفاذ تبھی کیا جائے گا جب آسام کے موجودہ قبائل کی سیاسی اور روزگار سے متعلق مراعات اور حقوق کا مکمل طور پر تحفظ ہوجائے۔اس سلسلے میں سبھی حصص داروں کے ساتھ صلاح و مشورے سے ریاستی حکومتوں کے ذریعہ ضروری طریقہ کار طے کیا جائے گا۔


    جناب راج ناتھ سنگھ نے کہا کہ شہری ترمیمی بل کے تعلق سے کچھ غلط فہمیاں پھیلائی جارہی ہیں۔ انہوں نے کہا کہ مرکزی وزیر داخلہ کی حیثیت سے 8 جنوری کو لوک سبھا میں اور 9 جنوری کو راجیہ سبھا میں دیئے گئے اپنے بیان میں انہوں نے کہا تھا کہ حکومت آسام اور شمال مشرق کی دیگر ریاستوں میں ثقافتی و لسانی شناخت اور وراثت کے تحفظ کے تئیں مکمل طور پر پابند عہد ہے۔


    مرکزی وزیر داخلہ متعلقہ ریاستوں کے وزرائے اعلی کی جلد کی ایک میٹنگ طلب کریں گے۔ اس میٹنگ میں وہ ان حفاظتی اقدامات کے بارے میں مزید تبادلہ خیال کریں گے جن کی ضرورت ان ریاستوں کے مفادات کی حفاظت اور ان کی ثقافتی و لسانی شناخت کے تحفظ کے لئے ہے۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 314

    
    
    (Release ID: 1559921) Visitor Counter : 3