      سماجی انصاف اور تفویض اختیارات کی وزارت

      دیگر پسماندہ طبقات کی ذیلی زمرہ بندی
      Posted On: 08 JAN 2019 4:45PM by PIB Delhi


    نئی دہلی، 8 جنوری 2019 ، حکومت نے 2 اکتوبر 2017 کو آرٹیکل 340 کے تحت ایک کمیشن قائم کیا تاکہ درج ذیل خطوط پر دیگر پسماندہ طبقات کی ذیلی زمرہ بندی سے متعلق معاملات کی جانچ پڑتال کی جاسکے۔

     1. درج فہرست طبقات کے وسیع زمرے میں شامل ذاتوں یا برادریوں کے مابین ریزرویشن کے فوائد کی غیر مساوی تقسیم کی جانچ پڑتال ۔ اس میں مرکزی فہرست میں شامل ایسے طبقات کا حوالہ بھی شامل ہے۔
     2. دیگر پسماندہ طبقات کے اندر ذیلی زمرہ بندی کے لئے میکانزم، اہلیتی شرائط، ضابطے اور معیارات کا سائنسی نقطہ نظر سے تعین۔
     3. دیگر پسماندہ طبقات سے متعلق مرکزی فہرست میں متعلقہ ذاتوں یا برادیوں یا ذیلی ذاتوں یا ان کے ہم معنی ذاتوں کی نشاندہی کا عمل شروع کرنا اور انہیں ان کے متعلقہ ذیلی زمروں میں درجہ بند کرنا۔

    کمیشن کی تشکیل درج ذیل طریقے پر کی گئی ہے۔:

                                                                                        
(i) چیئرپرسن                جسٹس (ریٹائرڈ) جی روہنی، چیف جسٹس (ریٹائرڈ)، دہلی ہائی کورٹ 
                                                                                        
                                                                                        
                                                                                        
(ii) اراکین                 ڈاکٹر جے کے بجاج، ڈائرکٹر، سینٹر فار پالیسی اسٹڈیز، نئی دہلی
                                                                                        
                                                                                        
                                                                                        
(iii) اراکین (بحیثیت عہدہ)  ڈائرکٹر، اینتھرو پالی جیکل سروے آف انڈیا، کولکاتا           
                                                                                        
                                                                                        
                                                                                        
(iv) اراکین (بحیثیت عہدہ)   رجسٹرار جنرل اور مردم شماری کشمنر، ہندوستان                 
                                                                                        
                                                                                        

    دیگر پسماندہ طبقات کی ذیلی زمرہ بندی کی جانچ پڑتال کے لئے قائم کئے گئے کمیشن کو ابتداً اپنی رپورٹ کمیشن کے چیئر پرسن کے ذریعہ اپنا عہدہ سنبھالنے کی تاریخ سے 12 ہفتوں کے اندر دینی تھی۔چونکہ اعداد و شمار جمع کرنے اور پھر ان کا تجزیہ کرنے میں وقت لگا لہذا کمیشن کی مدت کار میں وقتاً فوقتاً توسیع کی جاتی رہی اور آخر میں اس کی مدت کار میں توسیع کابینہ اور صدر کی منظوری سے 29 نومبر 2018 کو جاری کئے گئے گزٹ نوٹی فکیشن کے ذریعہ 31 مئی 2019 تک کی گئی ہے۔


    دیگر پسماندہ طبقات کی زمرہ بندی کی جانچ پڑتال کے لئے کمیشن میں جائزوں کا کام زیر غور ہے۔


    حکومت دیگر پسماندہ طبقات (او بی سی) کے لئے درج ذیل تعلیمی اختیار دہی اور اقتصادی ترقی سے متعلق اسکیمیں نافذ کررہی ہے۔

     1. دیگر پسماندہ طبقات کے لئے پری۔ میٹرک اسکالر شپ۔
     2. دیر پسماندہ طبقات کے لئے پوسٹ۔ میٹرک اسکالر شپ۔
     3. او بی سی لڑکوں اور لڑکیوں کے لئے ہوسٹلوں کی تعمیر۔
     4. او بی سی کی فلاح و بہبود کے لئے رضا کارانہ طور پر کام کرنے والی تنظیموں کو دیگر پسماندہ طبقات (او بی سی)/ ڈی نوٹیفائڈ اور سیمی نومیڈک ٹرائپس (ڈی این ٹی)/ اقتصادی اعتبار سے پسماندہ طبقات (ای پی سی) کی ہنرمندانہ ترقی کے لئے تعاون ۔
     5. ایس سی اور او بی سی طلبا کے لئے مفت کوچنگ اسکیم۔
     6. دیگر پسماندہ طبقات (او بی سی) اور ای بی سی سے تعلق رکھنے والے طلبا کو بیرون ملک حصول تعلیم کے لئے تعلیمی قرض پر سود میں سبسڈی کی ڈاکٹر امبیڈکر اسکیم

    یہ اطلاع سماجی انصاف و تفویض اختیارات کے وزیر مملکت جناب کرشن پال گوجر نے آج لوک سبھا میں ایک تحریری جواب میں دی۔


    ۔۔۔۔۔۔۔۔۔۔۔


    م ن۔م م ۔ن ا۔


    U- 175

    
    
    (Release ID: 1559096) Visitor Counter : 6
    
    
    
    
    

   
   
   
   
   
   
   
   
6.