      عملے، عوامی شکایات اور پنشن کی وزارت

      سی آئی سی اور آر ٹی آئی ایکٹ کو مستحکم کرنے کے لئے اقدامات
      Posted On: 03 JAN 2019 5:59PM by PIB Delhi


    نئی دہلی، 3 جنوری 2019 ، سینٹرل انفارمیشن کمیشن (سی آئی سی) کے ذریعہ فراہم کردہ اطلاعات کے مطابق مختلف عہدوں میں خالی نشستوں کی تفصیلات درج ذیل ہیں:

                          
سال   خالی نشستوں کی تعداد
                          
                          
                          
2014  16                  
                          
                          
                          
2015  14                  
                          
                          
                          
2016  09                  
                          
                          
                          
2017  کوئی نہیں           
                          
                          
                          
2018  11                  
                          
                          

    سال 2014 سے لیکر 2018 کی مدت کے دوران خالی نشستوں میں سے 5 اسسٹینٹس، 20 اپر ڈویژن کلرک (یو ڈی سی) اور 7 اسٹینو کے عہدوں پر تقرریاں کی گئی ہیں۔ علاوہ ازیں خالی پڑے عہدوں کے مختلف زمروں میں 30 عہدوں پر تقرریوں کا عمل فی الحال جاری ہے۔


    اسی طرح حکومت نے حق اطلاعات ایکٹ (آر ٹی آئی ایکٹ)، 2005 کے نفاذ کو مزید بہتر بنانے کے لئے درج ذیل اقدامات کئے ہیں:


    ( i ) عملہ اور تربیت کے محکمے کے ذریعہ اگست 2013 میں آر ٹی آئی (آن لائن) پورٹل ( ( https://rtionline.gov.in ) کی شروعات کی گئی۔


    ( i i ) آن لائن درخواستوں کو نمٹانے کا عمل 85 فیصد ہے (سی پی آئی اوز آن لائن طریقے سے آر ٹی آئی درخواستوں کا جواب دیتے ہیں)


    ( ii i ) آن لائن اپیلوں کو نمٹانے کا عمل بھی 72 فیصد ہے (ایف اے اے آن لائن طریقے سے آر ٹی آئی اپیل کا جواب دیتے ہیں)


    ( iv ) سال 14۔2013 سے لیکر 19۔2018 (15 دسمبر 2018 کی تاریخ تک) کے درمیان عوامی اتھارٹیوں کی تعداد 96 سے بڑھ کر تقریباً 2199 تک جا پہنچی ہے۔ اس سے عام شہریوں کے لئے آن لائن طریقے سے آر ٹی آئی درخواست کرنا اور آر ٹی آئی اپیل کرنا نہایت آسان ہوگیا ہے۔


    ( v ) متعدد مرکزی وزارتوں کے دفاتر میں 12000 سے زائد حکام، عملہ اور یوزرس کو آر ٹی آئی آن لائن پورٹل میں تربیت فراہم کرانے کے لئے ملک بھر میں متعدد تربیتی اجلاسوں کا انعقاد کیا گیا۔


    محکمہ برائے عملہ اور تربیت متعدد ریاستی حکومتوں کو ہیلپ لائن قائم کرنے کے لئے مالی امداد فراہم کرتا ہے تاکہ آر ٹی آئی درخواست گزاروں کو معلومات حاصل کرنے کے دوران سہولت ہوسکے۔


    مزید برآں حکومت کے ذریعہ متعدد ریاستی تربیتی اداروں (ایس ٹی آئی) کو ہر سال فنڈز فراہم کئے جاتے ہیں تاکہ ملک کے شہریوں کے درمیان متعدد طریقوں مثلاً مقامی زبانوں میں فاصلاتی طریقےسے سیکھنے کے پروگرام اور آن لائن سرٹی فکیٹ کورس، آر ٹی آئی سے متعلق دستی کتابچہ کی اشاعت اور عوام میں ان کتابچوں کی تقسیم کے ذریعہ حق اطلاعات ایکٹ سے متعلق عوامی بیداری پھیلانے میں مدد فراہم ہوسکے۔ ریاستی اطلاعاتی کمیشن (ایس آئی سی) بھی آر ٹی آئی ہفتہ منانے کے لئے فنڈز فراہم کرتا ہے۔


    یہ اطلاع آج راجیہ سھا میں پوچھے گئے ایک سوال کے تحریری جواب میں شمال مشرقی ریاستوں کی ترقی کے مرکزی وزیر مملکت (آزادانہ چارج)، نیز وزیراعظم کے دفتر، عملہ، عوامی شکایات، پنشن، جوہری توانائی اور خلا کے وزیر مملکت ڈاکٹر جتیندر سنگھ نے فراہم کی۔


    ۔۔۔۔۔۔۔۔۔۔۔


    م ن۔م ع۔ن ا۔


    ( 03-01-2019 )


    U- 81

    
    
    (Release ID: 1558505) Visitor Counter : 9