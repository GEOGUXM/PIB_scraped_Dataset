      وزارت خزانہ

      سرکاری اسٹاکوں کی فروخت کیلئے نیلامی (از سر نو اجراء)
      Posted On: 14 JAN 2019 6:24PM by PIB Delhi


    نئی دہلی۔ 15 ؍جنوری۔حکومت ہند نے (i) 2 ہزار کروڑ روپئے کی نوٹیفائیڈ(برائے نام) رقم کے لئے نتیجے پر مبنی نیلامی کے توسط سے نئے سرکاری اسٹاک 2021 کی فروخت (ii) 2 ہزار کروڑ روپئے کی نوٹیفائیڈ رقم (برائے نام) کے لئے قیمتوں پر مبنی نیلامی کے توسط سے 8.24 فیصد سرکاری اسٹاک 2027 کی فروخت ، (iii) 3 ہزار کروڑ روپئے کی نوٹیفائیڈ رقم (برائے نام) کے لئے قیمتوں پر مبنی نیلامی کے توسط سے سرکاری اسٹاک 2032 کی فروخت (iv) 2 ہزار کروڑ روپئے کی نوٹیفائیڈ رقم (برائے نام ) کیلئے قیمتوں پر مبنی نیلامی کے لئے 7.40 فیصد سرکاری اسٹاک 2035 کی فروخت (v) 3 ہزار کروڑ روپئے کی نوٹیفائیڈ رقم (برائے نام) کیلئے قیمتوں پر مبنی نیلامی کے توسط سے 7.06 فیصد کے سرکاری اسٹاک 2046 کی فروخت کا اعلان کیا ہے۔ 12 ہزار کروڑ روپئے تک کی حدود کےساتھ جو مجموعی نوٹیفائیڈ رقم کامیزان بنتا ہے ، حکومت ہند کے پاس اس امر کا متبادل موجود ہوگا کہ وہ کسی ایک یا ایک سے زائد مذکورہ تمسکات کیلئے 1000 کروڑ روپئے کے اضافی شرح تعاون کو اپنے تحت رکھ سکے۔ مذکورہ نیلامیاں کثیر رخی قیمتوں کے طریقہ کار کے استعمال کے ذریعے عمل میں لائی جائیں گی۔ یہ نیلامیاں ریزرو بینک آف انڈیا ،ممبئی آفس ، فورٹ ممبئی کے ذریعے 18 جنوری 2019 (بروز جمعہ) کو عمل میں آئیں گی۔


    اسٹاکوں کی فروخت سے حاصل ہونے والی نوٹیفائیڈ رقم کا پانچ فیصد تک کا حصہ غیرمسابقتی بولیوں کی سہولت کے تحت سرکاری تمسکات کی نیلامی سے متعلق اسکیم کے مطابق مستحق افراد اور اداروں کو مختص کیا جائیگا۔


    دونوں یعنی مسابقتی اور غیر مسابقتی بولیاں جن کا تعلق نیلامی سے ہوگا ، انہیں ریزرو بینک آف انڈیا کور بینکنگ سولیوشن (ای۔ کوبیر) نظام کے تحت الیکٹرانک شکل میں 18 جنوری 2019 کو داخل کیا جانا ضروری ہے۔ غیرمسابقتی بولیوں کو صبح ساڑھے گیارہ بجے سے بارہ بجے کے دوران داخل کیا جانا چاہئے اور مسابقتی بولیوں کو صبح ساڑھے گیارہ سے ساڑھے بارہ بجے کے درمیان داخل کیا جانا چاہئے۔


    نیلامیوں کے نتائج کا اعلان 18 جنوری 2019 (بروز جمعہ ) کو کردیا جائیگا اور کامیاب طور سے بولی لگانے والوں کے ذریعے ادائیگیاں 21 جنوری 2019 (پیر) کو کی جائیں گی۔


    مذکورہ اسٹاک ریزرو بینک آف انڈیا کے سرکلر نمبر آر بی آئی / 2018-19/25 مورخہ 24 جولائی 2018 اور اس میں وقتاً فوقتاً ہونے والی ترمیم کے مطابق ’’مرکزی سرکاری تمسکات کے معاملے میں جب جاری ہوئے سودے ‘‘ سے متعلق رہنما خطوط کے مطابق ’’جب جاری کیا گیا‘‘ کی تجارتی سہولت کے ساتھ فراہم ہوں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-332

    
    
    (Release ID: 1559980) Visitor Counter : 3
    
    
      Read this release in: English