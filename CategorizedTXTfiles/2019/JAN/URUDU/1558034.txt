      محنت اور روزگار کی وزارت

      سنتوش گنگوار نے فوڈ ڈلیوری بوائے کو ایک لاکھ روپے کا انعام دیا
      Posted On: 01 JAN 2019 2:47PM by PIB Delhi


    نئیدہلییکم جنوری 2019۔محنت وملازمت کے امور کے وزیر مملکت جناب سنتوش گنگوار نے سدھ رامیشور سدھ رام ہمانابادے نامی فوڈ ڈلیوری بوائے کو اعزاز سے نوازا ۔ اس فوڈ ڈلیوری بوائے نے ممبئی کے اندھیری علاقے میں واقع ای ایس آئی اسپتال میں ہوئی آتشزدگی میں پھنسے لوگوں کی مدد کرنے اور انہیں بچانے کے لئے مثالی خدمات انجام دی تھیں۔سدرامیشور نامی اس شخص نے 17 دسمبر 2018 کو اندھیری کے ای ایس آئی اسپتال میں ہونے والی آتشزدگی کے دوران اپنے فرائض سے بھی بالاتر ہوکر دس افراد کی زندگیاں بچائی تھیں۔


    جناب سنتوش گنگوار نے سدرامیشور سد رام کے اس قابل ستائش کارنامے کی تعریف کرتے ہوئے کہا کہ سدرامیشور نے آتشزدگی کے نتیجے میں پیدا ہونے والی گیس سے دم گھٹنے کی صورتحال تک پھنسے ہوئے لوگوں کی زندگیاں بچانا جاری رکھا ۔ ان کی ہمت ، بے لوث خدمت اور مدد کرنے کے جذبے نے متعدد لوگوں کی زندگیاں بچانے میں مدد کی۔ مجھے خوشی ہے کہ میں جناب سد رامیشور کو ایک لاکھ (100000)روپے کا انعام دےرہا ہوں ۔


    وزیر موصوف نے جناب سد رامیشور کی بے لوث خدمت کی تعریف کرتے ہوئے کہا کہ سد رامیشور ای ایس آئی کے ملازم بھی نہیں ہیں لیکن اس کے باوجود انہوں نے اس اسپتال میں کام کرنے والی ٹیم اور ای ایس آئی کے دیگر یونٹوں میں کام کرنے والوں کے لئے ایسے بحرانی حالات میں مثالی ہمت کا مظاہرہ کرتے ہوئے نمایاں خدمات انجام دینے کی نظیر قائم کی ہے ۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U-10

    
    
    (Release ID: 1558034) Visitor Counter : 12