      وزارات ثقافت

      ایک منفرد پہل میں نئی دہلی کی نیشنل گیلری آف ماڈرن آرٹ اس مہینے سے ’’میوزیم میں رات‘‘ پروگرام شروع کرے گی
      Posted On: 29 JAN 2019 7:22PM by PIB Delhi


    نئی دہلی،29 ؍جنوری،نئی دہلی کی نیشنل گیلری آف ماڈرن آرٹ (این جی ایم اے) 30 جنوری 2019 کو ’’میوزیم میں رات‘‘ کے پہلے ایڈیشن کا انعقاد کرے گی۔ اس پروگرام کے پہلے ایڈیشن کا انعقاد شام 8 بجے سے رات 11 بجے تک انڈیا آرٹ فیئر کے اشتراک سے کیا جارہا ہے۔ این جی ایم اے اپنے گراں قدر کلیکشن کی نمائش کرے گی۔ اس نمائش میں امریتا شیر گل ، رابندر ناتھ ٹیگور ، راجا روی ورما ، نند لال بوس، جیمنی رائے جیسے عظیم فنکاروں کے فن پارے شامل ہیں۔ یہاں آنے والوں کو ایک خصوصی نمائش دیکھنے کا بھی موقع ملے گا۔ روپانتر نامی اس نمائش میں این جی ایم اے میں موجود بیش قیمت مجسموں کی نمائش کی جائے گی اور ڈانڈی یاترا کی بھی ایک نمائش ہوگی جس کا مقصد ڈانڈی مارچ کو خراج عقیدت پیش کرنا ہے۔ این جی ایم اے ’’میوزیم میں رات‘‘ پروگرام کو اپنی مستقل سرگرمیوں میں شامل کرے گی اور ہر مہینے کے آخری کام کاج کے دن منعقد کیا جائے گا۔


    این جی ایم اے کی سرگرمیوں کی تفصیلات این جی ایم اے کی سرکاری ویب سائٹ اور فیس بک پیج پر دستیاب ہوں گی مزید تفصیلات کے لئے این جی ایم اے کی ویب سائٹ: http://ngmaindia.gov.in/ پر رجوع کریں۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-وا- ق ر)


    U- 582

    
    
    (Release ID: 1561863) Visitor Counter : 6