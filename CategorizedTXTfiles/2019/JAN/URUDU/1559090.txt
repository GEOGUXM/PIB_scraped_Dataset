      زراعت اور کاشتکاروں کی فلاح و بہبود کی وزارت

      زراعت میں شہری ودیہی خلیج کو کم کرنا
      Posted On: 08 JAN 2019 4:41PM by PIB Delhi


    نئی دہلی، 08 جنوری 2019 / زراعت اور کسانوں کی بہبود کی وزارت میں وزیر مملکت جناب گجیندر سنگھ شیخاوت نے آج لوک سبھا میں اطلاع فراہم کی کہ حکومت روزگار کے مواقع پیدا کرکے، ذریعہ معاش کے مواقع کو مستحکم کرکے، دیہی بنیادی ڈھانچے کی تعمیر کرکے اور دیگر بنیادی سہولتوں کو فراہم کرکے دیہی باشندوں کے معیار زندگی میں مجموعی بہتری لانے اور شہری دیہی خلیج کو پرکرنے کے مقصد سے متعدد پروگراموں کو لاگو کررہی ہے۔ حکومت کے ان پروگراموں میں تنخواہ کی حامل روزگار کے لئے مہاتما گاندھی قومی دیہی روزگار گارنٹی ایکٹ، خودروزگار کے ذریعہ ذریعہ معاش کو فروغ دینے کے لئے دین دیال انتودیا یوجنا ۔قومی دیہی روزگار مشن، دیہی مکانات کے لئے پردھان منتری آواس یوجنا، مقامی سطح پر اقتصادی ترقی کو فروغ دینے کے لئے قومی دیہی۔ شہری مشن، بنیادی خدمات کی فراہمی، بہترین منصوبہ بند دیہی شہری کلسٹرس کی تعمیر اور غیر زرعی سیکٹر میں بہت چھوٹی صنعتوں کے قیام کے ذریعہ خود روزگار کے مواقع پیدا کرنے کے لئے وزیر اعظم کا روزگار پیدا کرنے کا پروگرام، جس کے تحت روایتی دستکاروں اور بے روزگار نوجوانوں کو امداد فراہم کی جاتی ہے، دیہی غریبوں کی آمدنی میں اضافہ کرنے کے لئے قومی سماجی امدادی پروگرام اور دیہی سڑکوں کے لئے پردھان منتری گرام سڑک یوجنا شامل ہیں۔


    آبپاشی ، بیمہ، مٹی کی صحت کی جانچ، بازار ، قرض اور زرعی بنیادی ڈھانچے کے لئے سرکار کے متعدد پروگراموں کے ساتھ حکومت کی توجہ زرعی سیکٹر پر مرکوز ہے۔ حکومت کے ذریعہ اعلان کردہ کم از کم امدادی قیمت (ایم ایس پی )کی پالیسی سے زراعت کے فروغ اور دیہی آمدنی میں اضافہ ہونے کی امید ہے۔ زراعت کے شعبے میں حکومت کے طریقہ کار اور پالیسی سازی میں بھی تبدیلی آئی ہے اور یہ پیدا واریت پر مرکوز سے آمدنی پر مرکوز ہوگئی ہے اور اس کے لئےحکومت کی جانب سے متعدد اسکیمیں شروع کی گئی ہیں۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ م ع ۔ ع ر )


    U. No. 178

    
    
    (Release ID: 1559090) Visitor Counter : 11