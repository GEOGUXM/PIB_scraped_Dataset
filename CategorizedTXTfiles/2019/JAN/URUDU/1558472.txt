      محنت اور روزگار کی وزارت

      زچگی فوائد کے لئے آجروں کو دی جانے والی جزوی باز ادائیگی کی اسکیم
      Posted On: 03 JAN 2019 4:59PM by PIB Delhi


    نئی دہلی، 02 جنوری / محنت اور روزگار کے وزیر مملکت(آزادانہ چارج) جناب سنتوش کمار گنگوار نے آج راجیہ سبھا میں پوچھے گئے ایک سوال کے تحریری جواب میں بتایا کہ حکومت ایسے آجروں کےلئے جزوی بازادائیگی کی اسکیم پر کام کررہی ہے۔ جس کے تحت آجروں کو 7مہینے کی تنخواہ فراہم کرائی جائے گی جو خواتین کو ملازم کی حیثیت سے رکھتے ہیں اور ماں بننے والی خواتین کو تنخواہ کے ساتھ 26 ہفتے کی چھٹی دیتے ہیں۔ جیسا کہ زچگی فوائد (ترمیمی) ایکٹ 2017 میں مذکور ہے۔


    اس اسکیم سے فائدہ اٹھانے کے لئے کسی بھی کمپنی کو اہل ہونے کے لئے شرط یہ ہے کہ اس کمپنی میں کام کرنے والی خواتین ملازمین کی تنخواہ 15 ہزار روپئے ماہانہ سے کم نہ ہو۔ اس کے لئے وہ کمپنی کم از کم ایک سال سے امپلائیز پروویڈنٹ فنڈ آرگنائزیشن (ای پی ایف او) کی رکن ہو اور امپلائز اسٹیٹ انشورنس کارپوریشن (ای ایس آئی سی )کے تحت شامل نہ ہو۔


    اس سلسلے میں تبادلہ خیال کرنے کے لئے 14 نومبر 2018 کو متعلقہ مرکزی وزارتوں ، ریاستی حکومتو ں ، ملازمین اور آجروں کے نمائندوں کے ساتھ شراکت داروں کی مشاورت کے لئے ایک میٹنگ منعقد کی گئی تھی۔ بڑے پیمانے پر شراکت داروں نے اکثریت کے ساتھ اس اسکیم کی حمایت کی۔


    مجاز حکام سے منظوری حاصل کرنے کے بعد اس اسکیم کو نافذ کرنے کی تجویز ہے۔ آجر کمپنی کو یہ ترغیبات بجٹ التزامات سے فراہم کی جائے گی۔ حکومت نے رواں مالی سال کے دورا ن اس اسکیم کے لئے کوئی فنڈ مختص نہیں کیا ہے۔


    *********** ***


    ( م ن ۔م ع ۔م ف (


    U. No36


    

    
    (Release ID: 1558472) Visitor Counter : 6