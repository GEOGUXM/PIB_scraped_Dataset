      وزارات ثقافت

      کنبھ کے بارے میں جانیں :تاریخی اہمیت
      Posted On: 13 JAN 2019 1:47PM by PIB Delhi


    نئی دہلی ،14جنوری :پریاگ راج میں منعقد ہونے والے کنبھ نے بڑی تعداد میں ہرطبقے کے لوگوں کو اپنی جانب متوجہ کیاہے ۔ ضلع پریاگ راج کی انتظامیہ نے 15-14اور16جنوری کے لئے 12ویں تک تمام تعلیمی اداروں کو بند کردیاہے اورڈگری کالجوں کو بھی مشورہ دیاہے کہ وہ کنبھ کے اشنان کے زبردست مجمعے کے پیش نظرطلباکو پیش آنے والی دقتوں سے بچنے کے لئے کالجوں کو بند رکھیں ۔ شہرمیں بسوں کا داخلہ محدود کردیاگیاہے اورشہرپریاگ راج کے ساتھ داخلہ پوائنٹس پربس اسٹیشن قائم کئے گئے ہیں ۔


    15جنوری ،مکرسکرانتی کے تیوہارکے موقع پربڑی تعداد میں دنیا بھرسے سادھو وسنتوں ، عقیدت مندوں اورسیاحوں کے پریاگ راج میں مقدس اشنان کے لئے گنگا ، یمنا اوردیومالائی سرسوتی ندی کے سنگم پر آنے کا سلسلہ جاری ہے ۔پہلا شاہی اشنان اکھاڑوں کا شاہی اشنان عقیدت مندوں اور سیاحوں کے لئے بڑی توجہ کا مرکز بناہواہے ۔


    کنبھ میلہ پریاگ میں ہندوکیلنڈر کے مطابق ماگھ کے مہینے میں منعقدہوتاہے، جب برج مشتری برج حمل یعنی میش راشی میں ہوتاہے اورشمس اورقمربرج جدی یامکرراشی میں ہوتے ہیں یامشتری میش میں اوربرج شمس مکرراشی میں ہوتاہے ۔پریاگ راج کنبھ میلہ ہرچھ برس کے بعد اورمہاکنبھ ہر12برس کے بعد منعقد ہوتاہے ۔ اس سے قبل انھیں اردھ کنبھ اورکنبھ کہاجاتاتھا۔ مگراس سال اتراکھنڈ پردیش حکومت نے اعلان کیاہے کہ اردھ کنبھ کو کنبھ اور کنبھ کومہاکنبھ کہاجائیگا۔ اشنان کی صحیح صحیح تاریخوں کا تعین کنبھ کے دوران ہندوعلم نجوم کے مطابق کیاجاتا ہے۔


    اس سال پریاگ کنبھ 3200ہیکٹیئررقبے میں پھیلاہواہے جو 2013کے مہاکنبھ کے مقابلے 700ہیکٹیئرسے زائد رقبہ ہے ۔ اسے 20سیکٹروں میں منقسم کیاگیاہے جب کہ 2018میں صرف 18سیکٹربنائے گئے تھے ۔ بیشترسیکٹراپنی اپنی تشکیل کے عمل سے گذرچکے ہیں اور کلپ واس کرنے والے عقیدت مند جو پوش پرنیماسے ماگھ پرنیماکے دوران ہندوکیلنڈر کے مطابق ایک مہینے یہاں قیام کرتے ہیں دور دور سے یہاں آرہے ہیں ۔ اترپردیش اسٹیٹ روڈ کارپوریشن نے 6ہزاربسوں کو زائرین کے لانے اورلے جانے کے لئے خدمت پرلگایاہے اورریلوے نے ریاست اورملک کے مختلف حصوں سے یہاں سے لانے اورلے جانے کے لئے مختلف خصوصی ریل گاڑیاں چلائی ہیں ۔ بیشتر لمبی دوری والی گاڑیوں کو الہ آباد جنکشن پر رکنے کے بعد گزرنےدیاجارہاہے ۔ ضلع پریاگ کے مختلف دیگر اسٹیشنوں پربھی یہ ریل گاڑیاں رک رہی ہیں ۔ یوپی ایس آرٹی سی نے زائرین کو میلہ علاقے تک لانے کے لئے 500بسیں لگائی ہیں، یہ بسیں مختلف عارضی بس اسٹیشنوں اور ریلوے اسٹیشنوں سے چلائی جارہی ہیں ۔ نئی دہلی ، کولکاتہ، ناگپور، بھوپال ، دہرہ دون ، اندور ،بنگلورو ، احمدآباد اور لکھنوسمیت مختلف بڑے شہروں سے یہاں کے لئے ہوائی کنکٹی وٹی بھی فراہم کی گئی ہے ،ایک نوتعمیر شدہ سول ایئرپورٹ کھولا گیاہے تاکہ نئی متعارف کرائی گئی پروازوں کو ممکن بنایاجاسکے ۔


    میلہ انتظامیہ نے میلہ علاقے میں 87عوامی رہائش گاہیں ڈومیٹری یاراہ داری کی شکل میں فراہم کی ہیں تاکہ باہرسے آنے والے زائرین یہاں ٹھہرسکیں ۔دیگرایجنسیوں نے بھی سیاحوں کو مختلف مقامات پر اعلی کوالٹی والے ٹینٹوں یا تمبووں کی شکل میں رہائش گاہیں فراہم کی ہیں ۔ غیرمقیم بھارتیوں کے لئے میلہ کے ارئیل علاقے میں خصوسی ٹینٹ کالونی فراہم کی گئی ہے ۔ یہ غیرمقیم بھارتی 24جنوری کو یہاں آئیں گے ۔ زائرین اورسیاح اپنی ضرورت اوربجٹ کے مطابق کنبھ میلہ ویب سائٹ پرجاکر مذکورہ تمبووں کی بکنگ کرسکتے ہیں ۔


    8کلومیٹرطویل سنگم پر نہانے کے گھاٹ بنائے گئے ہیں تاکہ زائرین یہاں مقدس ڈبکی لگاسکیں ۔ اسی طریقے سے میلہ کے مختلف شعبوں میں دریائے گنگاکے ساحل پرمتعد ددیگرگھاٹ بھی بنائے گئے ہیں ۔ تقریبا12کروڑزائرین کے کنبھ میلے میں آنے کی توقع ہے ۔ اولین اشنان اورشاہی اشنان کی پرامن اورمعمول کے مطابق انجام دہی کو یقینی بنانے کے لئے بڑے پیمانے پرسلامتی انتظامات بھی کئے گئے ہیں ۔


    ۔۔۔۔۔۔۔۔۔۔۔۔۔۔۔۔


    U-300


    

    
    (Release ID: 1559807) Visitor Counter : 5
    
    
      Read this release in: English , Tamil