      وزارتِ تعلیم

      این ٹی اے کے ذریعہ یوجی سی نیٹ کے نتائج کااعلان
      Posted On: 05 JAN 2019 10:21PM by PIB Delhi


    نئی دہلی ، 7 جنوری :نیشنل ٹیسٹنگ ایجنسی نے یوجی سی نیٹ کے نتائج کا اعلان کردیاہے ۔ این ٹی اے کے ذریعہ پہلا یوجی سی نیٹ کا امتحان 18دسمبر ، 2018سے لے کر 22دسمبر،2018تک دوشفٹوں میں ملک بھرمیں 235شہروں میں منعقد کرایاگیاتھا ۔ مذکورہ امتحان کا انعقاد 85مضامین میں کرایاگیاتھا۔اس امتحان کے لئے کل 956837امیدواروں نے رجسٹریشن کرایاتھا۔


    http://ntanet.nic.in/ntaresults/root/LoginPageDob.aspx نتائج کے لئے اس ویب سائٹ پر رجوع کیاجاسکتاہے


    ملک بھرمیں مذکورہ امتحان کے لئے 598مراکز قائم کئے گئے تھے ۔ امتحان کو صاف وشفاف طریقے سے منعقد کرانے کے لئے ان مراکز پر کل 742مشاہدین ، 295شہری معاونین اور 24ریاستی معاونین نگراں کی حیثیت سے تعینات کئے گئے تھے ۔ نتائج کا اعلان کیاجاچکاہے ۔


    نتائج پرایک نظر


    رجسٹرڈ امیدواروں کی تعداد 956837


    دونوں پیپرس میں شریک ہونے والے امیدواروں کی تعداد 681930


    معاون پروفیسرکے لئے اہلیت کے لئے تعلیم یافتہ امیدواروں کی تعداد 44001


    معاون پروفیسرکے لئے جے آرایف اور اہلیت کے لئے کوالیفائیڈ امیدواروں کی تعداد 3883


    اس بار امتحان کے عمل میں یہ تبدیلی لائی گئی تھی کہ اسے پہلی مرتبہ کمپیوٹرکے ذریعہ شروع کرایاگیاتھا تاکہ امتحان دینے والوں کے بوجھ کو کم کیاجاسکے ۔


    مستحق امیدواروں کو فوری طورپرروزگارسے لگانے کے لئے نتائج کا اعلان بروقت کیاگیاہے ۔ امتحانات کا انعقاد 18دسمبر ،2018سے 22دسمبر ، 2018کے دوران کیاگیاتھااورنتائج کااعلان 5جنوری ،2019کو کردیاگیاہے ۔ امتحان نظام کو شفاف بنانے کے لئے سوال نامے اور ریکارڈ شدہ ردعمل کو امتحان دینے والوں کے ذریعہ تصدیق کئے جانے کے مقصد سے ظاہرکیاگیاتھا۔


    نتائج صحیح صحیح پیش کئے جاسکیں اس امرکو یقینی بنانے کے لئے کلیدی سوال نامے پیشگی طورپر ظاہرکردئے گئے تھے تاکہ اگرکوئی انھیں چنوتی دیناچاہے تو دے سکتاہے ۔


    پہلی مرتبہ قومی پیمانے پرپیشہ ورانہ امتحان کاانعقاد برائے سی سی ٹی وی کی نگرانی میں کرایاگیااور8ہزارسے زائد سی سی ٹی وی استعمال کئے گئے ۔


    تمام مراکز پر جیمروں کا انتظام کیاگیاتھا تاکہ موبائل کا استعمال کرکے یاکسی دیگرآلے کا استعمال کرکے بے ایمانی والا راستہ نہ اپنایاجاسکے ۔


    یوجی سی کی پالیسی کے مطابق امتحان میں شامل ہونے والے افراد میں سے 6فیصد افراد ایسے تھے جو دونوں پیپروں میں شریک ہوئے اور ان ہی شریک ہونے والوں میں سے دونوں پیپروں کے لئے کم از کم کوالیفائنگ مارک حاصل کرنے والوں کو این ای ٹی ٹیسٹ کوالیفائیڈ امیدوارقراردیاگیاہے ۔ جن افراد نے اس طریقے سے کامیابی حاصل کی ہے انھیں اسناد یوجی سی کی جانب سے جاری کی جائیں گی ۔
    ۔۔۔۔۔۔۔۔۔۔۔۔۔۔۔۔


    U-137


    

    
    (Release ID: 1558852) Visitor Counter : 4
    
    
      Read this release in: Hindi , English