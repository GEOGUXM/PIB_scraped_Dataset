      صدر جمہوریہ کا سکریٹریٹ

      الجیریا کے وزیر خارجہ کی صدر جمہوریہ سے ملاقات
      Posted On: 31 JAN 2019 7:50PM by PIB Delhi


    نئی دہلی؍ 30 جنوری ؍جمہوریۂ الجیریا کے امور خارجہ کے وزیر جناب عبدالقادر مساھل نے آج یعنی 31؍جنوری 2019 کو راشٹرپتی بھون میں صدر جمہوریہ ہند جناب رام ناتھ کووند سے ملاقات کی۔


    جناب مساھل کا ہندوستان میں خیر مقدم کرتے ہوئے صدر جمہوریہ نے کہا کہ ہندوستان اور الجیریا کے درمیان روایتی گرمجوشانہ اور تاریخی تعلقات ہیں۔ دونوں ملکوں کے درمیان مستقل طو رپر اعلیٰ سطحی دورے ہوتے رہے ہیں۔انہوں نے کہا کہ ہندوستان اور الجیریا متعدد اسٹریٹجک شعبوں میں تعاون کرتے رہے ہیں، جن میں خلاء، دفاع اور سول جوہری توانائی شامل ہیں۔


    صدر جمہوریہ نے کہا کہ ماضی قریب میں متعدد عرب ملکوں نے ہندوستان میں ریفائنری، پائپ لائن اور متعلقہ بنیادی ڈھانچوں میں سرمایہ کاری کی ہے۔ الجیریا کو چاہئے کہ وہ گیس کی برآمدات میں چھٹا سب سے بڑا اور پٹرولیم مصنوعات کی پیداوار میں 13واں سب سے بڑا ملک ہونے کے ناتے اس طرح کی سرمایہ کاریوں پر غور کرے۔ خاص طور پر آئل ریزرو، ریفائنریز اور ایل این جی ٹرمنلس کے شعبوں میں ۔ اس طرح کی سرمایہ کاریاں دونوں ملکوں کے مفاد میں ہوں گی۔


    ۔۔۔۔۔۔۔۔۔۔۔


    م ن۔ م م ۔ ک ا۔


    U-615


    

    
    (Release ID: 1562131) Visitor Counter : 9