      وزارت اطلاعات ونشریات

      آئندہ پیڑھیوں کو آج کی ٹکنالوجی کی جھلک سے آگاہ کرنے کی غرض سے ٹائم کیپسول کو 100 برسوں کے لئے زیر زمین دفن کیا گیا
      Posted On: 04 JAN 2019 7:54PM by PIB Delhi


    نئیدہلی، 4 جنوری 2019 ، آج کی ٹکنالوجی اور بھارت کی سائنسی قوت پر مشتمل امور کے حامل ایک ٹائم کیپسول کو آج اسرائیل کینو بلانعام یافتہ شخصیت اورم ہرشکو اور امریکہ کے ایف ڈنکن ایل ہالڈین کے ذریعہ جاری 106 ویں بھارتی سائنس کانگریس کے موقع پر لولی پروفیشنل یونیورسٹی جالندھر میں زیر زمین دفن کیا گیا ہے۔


    مذکورہ ٹائم کیپسول میں 100 ایسے آ ئٹم شامل ہیں جو بھارت میں عہد جدید کی ٹکنالوجی کی نمائندگی کرتے ہیں۔ اس کے علاوہ اس میں منگل یان، برہموس میزائل اور تیجس جنگی جہازوں کی ہو بہو نقلیں بھی شامل ہیں جن سے بھارت کی سائنسی قوت کی نمائندگی ہوتی ہے۔ اس کیپسول میں لیپ ٹاپ، لینڈ لائن فون، اسمارٹ فون، ڈرون، وی آر گلاسز، اسٹاپ واچ، امیزن الیکزا وغیرہ بھی شامل ہیں۔ اس کیپسول میں ایئر فلٹر، انڈکشن کک ٹاپ، ایئر فرائیر وغیرہ جیسی صارفین اشیا بھی شامل ہیں جو ہماری روز مرہ کی زندگی کا حصہ ہیں۔ اس کے علاوہ کچھ دیگر مصنوعات بھی اس میں محفوظ کی گئی ہیں جس میں شمسی پینل، ہارڈ ڈسک اور جدید ترین دستاویزی تفصیلات اور فلمیں، درجہ 12 کے طلبا کو فی الحال پڑھائی جانے والی سائنس کی کتابیں اور ایک بغیر آئینے والا کیمرہ بھی شامل ہیں۔


    یہ کیپسول لولی پروفیشنل یونیورسٹی کے مختلف شعبوں کے طلبا نے تیار کیا ہے اور اسے 10 فٹ کی گہرائی میں دفن کیا گیا ہے اور یہ یہاں آئندہ 100 برسوں تک دفن رہے گا۔ ایک لوح نصب کی گئی ہےاور اس پر تحریر کیا گیا ہے کہ یہ ٹائم کیپسول 3 جنوری 2119 کو کھولا جائے گا۔


    نئی تکنالوجی پر مبنی صلاحیتیں ہر چند سالوں کے بعد حاصل ہورہی ہیں۔ مذکورہ ٹائم کیپسول اس مقصد سے وضع کیا گیا ہے تاکہ آج کی تکنیکی جانکاری کی آگاہی فراہم کرسکے اور یہ ٹائم کیپسول آئندہ آنے والی پیڑھیوں کو آج کی ٹکنالوجی کے بارے ایک صدی کے بعد آگاہی حاصل کرنے کا موقع فراہم کرے گا۔


    U- 111

    
    
    (Release ID: 1558723) Visitor Counter : 8