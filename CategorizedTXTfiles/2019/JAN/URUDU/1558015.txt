      وزارتِ تعلیم

      بین الاقوامی تکنیکات اور تکنالوجیوں کےسلسلے میں بھارتی محققین کےاشتراک کو فروغ دینے کے لئے مشترکہ تحقیقی پروگرام
      Posted On: 01 JAN 2019 12:49PM by PIB Delhi


    نئی دہلییکم جنوری 2019۔وزیر مملکت (وسائل فروغ انسانی ) ڈاکٹر ستیہ پال سنگھ نے لوک سبھا میں ایک سوال کے تحریر ی جواب میں بتایا ہے کہ جیسا کہ یونیورسٹی گرانٹس کمیشن ( یوجی سی ) کی جانب سے مطلع کیا گیا ہے ، متعدد ایسے مشترکہ تحقیقی پروگراموں کا نفاذ حکومت ہند اور دیگر ممالک کی حکومتوں مثلاََ امریکہ ، برطانیہ ، اسرائیل ،ناروے ، نیوزی لینڈ اور جرمنی کے ساتھ مفاہمتی عرضداشتوں / معاہدات کے توسط سے عمل میں آیا ہے۔


    مذکورہ پروگراموں کا نفاذ اس غرض سے عمل میں لایا جارہا ہے کہ نوجوان بھارتی محققین اور تمام شعبوں کے اساتذہ کو ایسے مواقع فراہم کرائے جاسکیں ، جن کے تحت یہ افراد ابھرتے ہوئے شعبوں میں جدید تکنیکات اور تکنالوجیوں سے متعلق بین الاقوامی مشترکہ تحقیقی تربیت سے استفادہ حاصل کرسکیں ۔ ریسرچ اسکالر ایکس چینج کی شکل میں فراہم کرائے جانے والے مواقع یعنی ایک دوسرے کے ملک میں آنے جانے اور متعلقہ پروجیکٹوں سے بھی استفادہ کرتے ہیں۔تعلیم سے متعلق توسیع شدہ قومی پالیسی ایک ایسے قومی تعلیمی نظام کی وکالت کرتی ہے جس کے تحت ایک طے شدہ سطح تک ذات ، مذہب ، لوکیشن یا جنس کی تفریق کے بغیر تمام طلبا کو تعلیم حاصل کرنے کی سہولت فراہم ہو۔


    جیسا کے یوجی سی نے اطلاع دی ہے گزشتہ تین برسوں کے دوران محتلف النوع تحقیقی پروگراموں کے لئے مختص کردہ فنڈ کی تفصیلات درج ذیل ہیں:

                                                                           
پروگر ا م                                      فنڈ کی تخصیص (کروڑروپے میں )
                                                                           
                                                                           
                                                                           
بھارت - امریکہ اکیسویں صدی کی علمی پہل قدمیاں  4.50                        
                                                                           
                                                                           
                                                                           
بھارت -اسرائیل                                 30.00                       
                                                                           
                                                                           
                                                                           
یو جی سی –یو کے آئی ای آر آئی               4.00                        
                                                                           
                                                                           
                                                                           
بھارت- ناروے                                   6.60                        
                                                                           
                                                                           
                                                                           
بھارت –جرمنی شراکتداری                         2.04                        
                                                                           
                                                                           

    ا


    نسانی وسائل کی ترقی اور فروغ کی وزارت نے تعلیمی اور تحقیقی اشتراک کو فروغ دینے کی اسکیم ( ایس پی اے آر سی ) متعارف کرائی ہے، جس کے تحت بھارتی اداروںاو ر دنیا کی سرفہرست سرکردہ یونیورسٹیوں کے مابین تعلیمی اور تحقیقی اشتراک کے امور کو عملی جامہ پہنایا جاتا ہے۔ 418 کروڑروپے کی تخصیص کے ساتھ اس اسکیم نے دو برسوں کی مدت یعنی 19-2018 اور 20-2019 کا احاطہ کررکھا ہے ۔اس اسکیم کا مقصد تقریباََ مشترکہ تحقیقی تجاویز کو تقویت فراہم کرنا ہے اور اس کی مد د سے بہترین بین الاقوامی مہارت کو اہم قومی مسائل حل کرنے بھارتی ماہرین تعلیم کو بیرون ملک بہترین اشتراک فراہم کرنے ، بھارتی طلبا کو بیرون ملک عالمی معیارات کی حامل تجربہ گاہوں میں کام کرنے کا موقع فراہم کرنے اور تحقیق کے شعبے میں مضبوط باہمی تعلقات استوار کرنے اور بھارتی ادارو ںکی بین الاقوامی درجہ بندی میں ترقی حاصل کرنے کے لئے کیا جاسکے گا۔


    اس کے علاوہ انسٹی ٹیوٹ آف ٹکنالوجی ایکٹ 1961 کے تحت تفویض کردہ اختیارات کا استعمال کرتے ہوئے ہر ایک آئی آئی ٹی تعلیمی ا ور تحقیقی اشتراک کے لئے بیرون ملک کے تعلیمی اداروں کے ساتھ ایک مفاہمتی عرضداشت پر دستخط کرتا ہے ۔اس کے تحت طلبا اور اساتذہ کے باہم تبادلے ، مشترکہ تحقیقی پروجیکٹ ، مشترکہ پی ایچ ڈی پروگرام او ر دیگر دوہرے انتظامات شامل ہیں۔ انڈین انسٹی ٹیوٹ آف مینجمنٹ بھی دیگر ممالک کے تعلیمی یا مینجمنٹ سے وابستہ اداروں کے ساتھ اشتراک کرسکتے ہیں تاکہ مینجمنٹ تعلیم کے مفادات کو بڑھاوا دے سکیں اور انڈین انسٹی ٹیوٹ آف مینجمنٹ ایکٹ 2017 کی تجاویز کے تحت تعلیمی وتحقیقی سرگرمیوں کو فروغ دے سکیں ۔


    سائنسی تعلیم اور تحقیق کے بھارتی اداروں نے بھی مشترکہ تحقیق ، اساتذہ اور طلبا کے ایکس چنج پروگراموں کے سلسلے میں غیر ملکی اداروں کے ساتھ مفاہمتی عرضداشتوں پر دستخط کئے ہیں۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 02

    
    
    (Release ID: 1558015) Visitor Counter : 13