      دیہی ترقیات کی وزارت

      ڈی اے وائی۔ این آر ایل ایم۔ روزی روٹی کمانے کے متنوع طریقوں کے توسط سے ناداری میں تخفیف
      Posted On: 24 JAN 2019 7:06PM by PIB Delhi


    نئی دہلی، 24 جنوری 2019 ، عالمی کثیر زاویہ جاتی ناداری عدد اشاریہ 2018 اور بکنگس انسٹی ٹیوشن کے ذریعہ شائع کردہ نوٹ کے مطابق بھارت میں تخفیف ناداری کی رفتار حالیہ برسوں میں تیز ہوگئی ہے۔


    دین دیال انتیودئے یوجنا ۔ قومی دیہی روزی روٹی مشن (ڈی اے وائی۔ این آر ایل ایم) کا مقصد ناداروں کی ہمہ گیر اور کمیونٹی پر مبنی اداروں کی تعمیر کے توسط سے دیہی غربت کا خاتمہ ہے۔ اس کے تحت تقریباً 9 کروڑ رکنبوں کو اپنی مدد آپ کرنے والے گروپوں(ایس ایچ جی) کی شکل میں منظم کیا گیا ہے اور انہیں ان کی ہنرمندی میں اضافے کے توسط سے ہمہ گیر روزی روٹی مواقع سے مربوط کیا گیا ہے اور ساتھ ہی ساتھ انہیں رسمی مالیاتی وسائل، استحقاق اور نجی و سرکاری شعبوں کی خدمات سے بھی مربوط کیا گیا ہے اور وہاں تک ان کی رسائی کو آسان بنایا گیا ہے۔ مقصد یہ ہے کہ دیہی نادار خواتین کی صلاحیت میں لگاتار اضافہ کیا جائے جس کے توسط سے ان کی سماجی، اقتصادی اور سیاسی اختیار کاری نیز ترقی کو یقینی بنایا جائے۔


    اپریل 2014۔ نومبر 2018 کے دوران حاصل کی گئی پیش رفت


    کلیدی شعبوں میں مشن کے تحت حصولیابیوں کی تفصیلات درج ذیل ہے۔


    (اے) مشن فٹ پرنٹ: اس مدت کے دوران 241 اضافی بلاکوں کو ‘‘ازحد نگہ داشت’’ حکمت عملی کے تحت احاطہ کیا گیا ہے۔ مجموعی طور پر یہ مشن 29 ریاستوں اور مرکز کے زیر انتظام پانچ علاقوں کے 612 اضلاع کے تحت 5123 بلاکوں میں نافذ کیا جارہا ہے۔


    (بی) سماجی اداروں کی تعمیر:اپریل 2014 اور نومبر 2018 کے دوران تین کروڑ سے زائد دیہی خواتین کو ملک بھر میں 26.9 لاکھ سیلف ہیلپ گروپوں (ایس ایچ جی) کی شکل میں منظم کیا گیا ہے۔ مجموعی طور پر 5.63 کروڑ خواتین کو 49.7 لاکھ ایس ایچ جی کی شکل میں منظم کیا گیا ہے۔ اس کے علاوہ ایس ایچ جی اداروں کو 2.73 لاکھ گاؤں کی سطح پر وفاق کی شکل دی گئی ہے اور 25.093 کلسٹر سطح کی وفاقیں بھی شامل کی گئی ہیں۔


    اس کے علاوہ سماجی تانے بانے پر مبنی ان اداروں کو 5919.71 کروڑ روپے کی سرمایہ جاتی اعانت بھی فراہم کی گئی ہے جس میں سے تقریباً 85 فیصد رقم (یا 5030.7 کروڑ روپے) مذکورہ مدت کے دوران فراہم کرائے گئے ہیں۔


    (سی) مالی شمولیت: مذکورہ سیلف ہیلپ گروپوں کے لئے قرض کی فراہمی جو مارچ 2014 میں 32565 کروڑ روپے کے بقدر تھی وہ ماہ اکتوبر 2018 میں بڑھاکر 76591 کروڑ روپے کے بقدر کردی گئی ہے۔ مجموعی طور پر گزشتہ پانچ برسوں کے دوران سیلف ہیلپ گروپوں نے 1.96 لاکھ کروڑ روپے کے بقدر کا بینک قرض حاصل کیا ہے۔ پورٹ فولیو کی کوالٹی سے یہ بھی ظاہر ہوتاہے کہ غیر افادی اثاثوں میں بھی خاطر خواہ بہتری رونما ہوئی ہے اور رواں سال میں اس طرح کے اثاثوں میں 2.64 فیصد کی تخفیف حاصل ہوئی ہے۔ یہ تمام تر کامیابی ریاستی حکومتوں کی ہمہ گیر کوششوں کا نتیجہ ہے جو ان ریاستوں نے ایس ایچ جی کے قرضوں کی بروقت ادائیگی کو فروغ دینے کے لئے کی ہیں۔


    (ڈی) دور دراز علاقوں میں مالی خدمات: اس مدت کے دوران مالی خدمات کی فراہمی کے لئے متبادل ماڈلوں کو فروغ دینے کے لئے بھی اقدامات کئے گئے ہیں۔ تقریبا3050 ایس ایچ جی اراکین کو بھرپائی، معمر افراد کو ملنے والی پنشن اور اسکالر شپ، ایم جی این آر ای جی اے اجرتوں کی ادائیگی اور بیمہ اور پنشن اسکیموں کے تحت نام درج کرانے کے کاموں میں بینکنگ کورسپانڈیٹنس ایجنٹس (بی سی اے) کے طور پر کام کرنے سمیت آخری میل تک مالی خدمات فراہم کرنے کے لئے تعینات کیا گیا ہے۔ نومبر 2018 تک 16 لاکھ سے زائد ایسے لین دین جن کی مالیت 185 کروڑ روپے کے بقدر تھی، کو مکمل کرلیا گیا ہے۔


    (ای) مہیلا کسان سشکتی کرن پری یوجنا اور ویلیو چین پر مبنی اقدامات: خواتین کاشتکاروں کی آمدنی بڑھانے اور ان پُٹ کی لاگت اور وابستہ خطرات کو کم سے کم کرنے کے لئےزرعی ایکولوجی طریقوں کو فروغ دینے کے مقصدسے مذکورہ مشن کے تحت ایم کے ایس پی کا نفاذ کیا جاتا رہا ہے۔ اپریل 2014 سے نومبر 2018 کے دوران تقریباً تین لاکھ اضافی خواتین کاشتکاروں پر ایم کے ایس پی کے تحت احاطہ کیا جاسکا ہے اور اس طریقے سے مجموعی احاطہ اس پروجیکٹ کے تحت 35.92 لاکھ خواتین کاشتکاروں تک پہنچ سکا ہے۔


    سال 16۔2015 کے مالی سال سے ڈی اے وائی۔ این آر ایل ایم نے مارکٹ کے روابط میں اضاطے کی غرض سے ویلیو چین ترقیات کے عمل میں بھی دخل انداز ہونے کے لئے خاطر خواہ کوششیں کی ہیں۔ مقصد یہ ہے کہ ایک ایسا مکمل کاروباری ماڈل تیار کیا جائے جو بنیادی پروڈیوسروں کو منڈی روابط کے قیام کے سلسلے میں درکار ہر طرح کی سہولت فراہم کرسکے۔


    مشن کے تحت ویلیو چین ترقیات دخل اندازی کے سلسلے میں دو لاکھ ایس ایچ جی اراکین کو تقویت فراہم کرنے والی تجاویز کو منظوری دی گئی ہے۔منظور شدہ پروجیکٹ مختلف النوع زرعی ، مویشی، این ٹی ایف پی اشیا پر احاطہ کرتےہیں۔ دخل اندازیاں سبزیوں، پھولوں، آم، ادرک، کاجو، پہاڑی علاقوںمیں پیدا ہونے والی مخصوص جھاڑیوں، املی، آملہ، بیل، مخصوص گوند اور دیگر این ٹی ایف اشیا، ڈیری ، مچھلی پالن، بکری پالن اور ویلیو چین ترقیات سے متعلق ہیں۔ ان تمام ترسرمایہ کاریوں کے تحت توجہ کا ارتکاز قدر و قیمت کے اضافے پر ہے اور ساتھ ہی ساتھ پروڈیوسروں کی انجمنوں کے توسط سے منڈی روابط بھی فراہم کرائے جاتے ہیں۔ تاحال 1.2 لاکھ ایس ایچ جی اراکین پر پہلے ہی ان دخل اندازیوں کے ذریعہ احاطہ کیا جاچکا ہے۔


    مزید برآں مشن نے گزشتہ چار برسوں کے دوران کئی ریاستوں میں 7028 کسٹم ہائرنگ مراکز/ کمیونٹی کے زیر انتظام ٹول بینکوں کے قیام میں بھی اپنی جانب سے مدد فراہم کی ہے۔ یہ ہائرنگ مراکز چھوٹے اور حاشیہ پر زندگی بسر کرنے والے کاشتکاروں کو کرائے پر کاشتکاری کے ساز و سامان اور خدمات فراہم کرتے ہیں جن میں مٹی کی جانچ کے ساز و سامان، کولڈ چین مینجمنٹ وغیرہ کی خدمات کو برائے نام شرحوں پر دستیاب کرایا جاتا ہے۔ (ایف) کمیونٹی کی سطح پر روزی روٹی سے وابستہ پیشہ واران: سال 2016 میں نیتی آیوگ کی جانب سے جاری کی گئی ہدایات کے تعلق سے 1.99 لاکھ کمیونٹی اراکین کے خاکوں کو ڈیجیٹائز کیا گیا ہے۔ سی آر پی اراکن کو تربیت فراہم کی گئی ہے اور انہیں مختلف النوع موضوعات سے متعلق کمیونٹی اداروں میں سپورٹ فراہم کرنے کے لئے تعینات کیا گیا ہے۔ ان میں بہی کھاتوں کی تیاری، تربیت اور صلاحیت سازی، مالی خدمات وغیرہ شامل ہیں۔ ان میں 31889 کمیونٹی سطح کی روزی روٹی سے جڑے وسائل سے متعلق افراد (سی ایل آر پی) مثلاً کرشی سکھی اور پشو سکھی بھی شامل ہیں جو ڈیری کاشتکاروں سمیت چھوٹے اور بہت چھوٹے کاشتکاروں کو 24 گھنٹے کی ساتوں دن کی دروازے دروازے پر فراہم کرائی جانے والی توسیعی خدمات فراہم کرتے ہیں۔


    (ای) اسٹارپ اپ گاؤں کی سطح صنعت کاری سے متعلق پروگرام: ڈے اے وائی۔ این آر ایل ایم غیر کاشتکاری والے اور کاشت کے شعبے سے غیر متعلق پیشوں میں بھی دیہی اسٹار اپ افراد کو ایس وی ای پی ٹاپرو موٹ فراہم کرنے اور مستحکم بنانے کے عمل میں بھی اپنا تعاون دیتا آیا ہے۔ حکمت عملی یہ ہے کہ کاروباری افادیت، انتظامات کے سلسلے میں درکار علم اور حکمت کو فروغ دیا جائے اور اسٹارٹ اپ کے لئے قرض مالیات تک رسائی کو آسان بنایا جائے اور موجودہ صنعتوں کا دائرہ وسیع کیا جائے۔ 17۔2016 سے 17 ریاستوں میں زیر نفاذ اس پروجیکٹ کے تحت ایس وی ای پی کے تحت 30 نومبر 2018 تک 30352 صنعتی اداروں کو مدد فراہم کی گئی ہے۔


    (ایچ) آجیویکا گرامین ایکسپریس یوجنا (اے جی ای وائی) کا آغاز اگست 2017 میں اس مقصد سے کیا گیا تھا کہ دور دراز علاقوں میں واقع گاوؤں کو محفوظ، واجبی لاگت والی، کمیونٹی کے زیر نگرانی دیہی نقل و حمل خدمات فراہم کرائی جائیں۔ نومبر 2018 تک 17 ریاستوں کی تجاویز کو منظوری دی گئی ہے اور 624 گاڑیاں فی الحال سڑک پر چل رہی ہیں۔


    (جی) ڈی اے وائی۔ این آر ایل ایم کاآزادانہ احتساب: جنوری سے مارچ 2017 کے دوران دیہی انتظام کے ادارے آنند (آئی آر ایم اے) نے ڈی اے وائی۔ این آر ایل ایم کی ڈیزائن ، حکمت عملی اور اثرات کے اندازے کے لئے ایک خودمختارانہ احتساب کاعمل انجام دیا تھا۔ نمونے کے طور پر 746 گاوؤں کے 4500 کنبوں کو زیر احتساب لایا گیا تھا۔ اس سروے کے نتیجے میں یہ بات سامنے آئی کہ یہ کنبے درج ذیل شعبوں میں توجہ کے خواستگار ہیں۔


    بڑی تعداد میں مویشیوں کا اثاثہ ہے اور یہ کنٹرول علاقوں سے زیادہ ہے۔


    رسمی اداروں کے تحفظ کے لئے بڑے پیمانے پر سرگرمی درکار ہے۔


    بڑے پیمانے پر قرض لئے گئے ہیں اور مالی وسائل سے اور بھی لئے جائیں گے۔ این آر ایل ایم کنبے نسبتاً کم شرح سود ادا کرتے ہیں۔


    خالص آمدنی کنٹرول ایریا کے کنبوں کے مقابلے میں 22 فیصد زائد ہے۔


    پی آر آئی میں زیادہ حصہ لیتے ہیں۔


    ۔۔۔۔۔۔۔۔۔۔۔


    م ن۔ن ا۔


    U-519

    
    
    (Release ID: 1561331) Visitor Counter : 12