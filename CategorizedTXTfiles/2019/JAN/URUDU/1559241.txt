      پینے کے پانی اور صفائی ستھرائی کی وزارت

      اوڈی ایف بھارت کی حصولیابی کے لئے سووچھ بھارت مشن ترقی کی راہ پر گامزن
      
      حکومت نے گھٹیا معیار کے جائزوں کے خلاف خبردار کیا

      Posted On: 09 JAN 2019 3:37PM by PIB Delhi

    نئیدہلی 09 جنوری ۔سووچھ بھارت مشن (گرامین ) کے تحت پانچ لاکھ 40 ہزار سے زیادہ گاوؤں اور 585 اضلاع کو کھلی جگہوں پر رفع حاجت سے پاک اوڈی ایف قرار دیا گیا ۔27ریاستوںاور مرکز کے زیر انتظام علاقوں کو اب تک او ڈی ایف قراردیا گیا ہے۔ پورے دیہی بھارت میں نو کروڑسے زیادہ بیت الخلا اب تک تعمیر کئے جاچکے ہیں ،جس سے 2014 میں 39فیصدسے زیادہ علاقوں میں صفائی ستھرائی کی گئی تھی لیکن آج یہ 98 فیصدسے زیادہ ہے ۔ اس پیش رفت کی آزادانہ تصدیق بڑے پیمانے پر تیسرے فریق دیہی صفائی ستھرائی کے قومی سالانہ سروے 18-2017 نے کی ۔ یہ سروے 6000 سے زیادہ گاوؤں میں 90 ہزار گھروںمیں عالمی بینک کی مددکے پروجیکٹ کے ذریعہ کیا گیا ۔ سروے میں پایا گیا کہ یہ دیہی بیت الخلا 93.4 فیصد استعمال کئے جارہے ہیں۔


    اس ضمن میں وزارت کو میڈیا کی کچھ خبروں کے بارے میں معلوم ہوا ،جس میں کچھ متضاد جائزوں کی خبر دی گئی ہے۔ دیہی شمالی بھارت میں کھلی جگہوں پررفع حاجت میں تبدیلی : 18-2014 نام کے ایک حالیہ مطالعے میں قارئین کو بڑے پیمانے پر گمراہ کیا گیا ہے اور جس میں حقیقت نہیں بتائی گئی ہے ۔


    اعدادوشمار کے مطابق غیر اہم اور نمائندگی نہ کرنے والے نمونے رپورٹ میں راجستھان ،مدھیہ پردیش ، بہار اور اترپردیش چار ریاستوں میں تقریباََ پانچ کروڑ گھروں اور دو لاکھ 30 ہزار گاؤوں کے مقابلے محض 157 گاوؤں میں 1558 گھروں کا جائزہ پیش کیا گیا ہے۔ اس طرح کے جائزوںمیں غلطی کے بہت زیادہ امکانات رہتے ہیں۔


    جائزے کے اوقات میں وضاحت کی کمی رپورٹ میں بار بار یہ بات کہی گئی ہے کہ یہ سروے 2018 کے اواخر میں کیا گیا ہے لیکن سازشی انداز میں یہ بات نہیں ظاہر کی گئی ہے کہ اس کی اصل تاریخیں کیا تھیں جو بے حد گمراہ کن ہیں۔ اس سروے میں درحقیقت اودے پور کا ایک مطالعہ شامل کرلیا گیا ہے ، جو اپریل سے جون 2017 کے درمیان کیا گیا تھا ۔


    نئے گھر :


    2018 کے سروے میں 2014 کے مقابلے 21فیصد نئے گھر شامل کئے گئے ہیں۔ اس طرح کے چھوٹے سروے میں مجموعی طور پر 21فیصد نئے گھروں کو شامل کئے جانے سے نتائج بدل سکتے ہیں اور ان نتائج کا دیگر نتائج سے مقابلہ نہیں کیا جاسکتا ۔


    خامیوں والا سوالنامہ :


    کلیدی سوال بیت الخَلاؤں کی ملکیت کے بارے میں ہے نہ کہ یہ کسی بیت الخلا تک رسائے سے متعلق ہو ۔ ذاتی گھر میں بیت اخلا نہ ہونے کی صورت میں درحقیقت کچھ گھروں میں بیت اخلا کا مشترکہ استعمال کیا جاتا ہے اور کہیں پر پوری برادری مل کر بیت اخلا کا استعمال کرتی ہے نیز کہیں پر سرکاری بیت اخلا کا استعمال کیا جاتا ہے ۔ مطالعے میں استعمال کئے گئے پورے سوالنامے میں اس بات کو مدنظر نہیں رکھا گیا ہے ۔


    U- 210

    
    
    (Release ID: 1559241) Visitor Counter : 12