      محنت اور روزگار کی وزارت

      کانٹریکٹ پر کام کرنے والے ملازمین کو چیک کے ذریعےتنخواہوں کی ادائیگی
      Posted On: 03 JAN 2019 4:58PM by PIB Delhi


    نئی دہلی، 02 جنوری / محنت اور روزگار کے وزیر مملکت(آزادانہ چارج) جناب سنتوش کمار گنگوار نے آج راجیہ سبھا میں پوچھے گئے ایک سوال کے تحریری جواب میں بتایا کہ تنخواہوں کی ادائیگی سے متعلق ایکٹ ، 1936میں ترمیم کر کے تنخواہوں کی ادائیگی سے متعلق (ترمیم شدہ ) ایکٹ 2017(28دسمبر 2016 سے نافذالعمل )بنایا گیاہے تاکہ آجر کمپنیاں اپنے ملازمین کو (اے)نقدی،(بی)چیک،یا ملازمین کے بینک اکاؤنٹ میں براہ راست کریڈٹ کر کے تنخواہوں کی ادائیگی کر سکیں ۔ اس ایکٹ میں ہونے والی ترمیم اہل حکومت کو اپنے سرکاری گزٹ میں نوٹیفکیشن کے ذریعے صنعتی یا دیگر اداروں کو وضاحت دینے کا اہل بناتی ہے جس کے تحت یہ صنعتی یا دیگر اداروں کو اپنے یہاں ملازمت کرنےوالے ہر ایک فرد کو صرف چیک یا ان کے بینک اکاؤنٹ میں براہ راست کریڈٹ کر کے تنخواہ کی ادائیگی کرنی ہوگی۔


    آجر کمپنیوں کو صرف چیک یا بینک اکاؤنٹ میں براہ راست کریڈٹ کے ذریعے تنخواہوں کی ادائیگی کے لئے قانون کو 26 اپریل 2017 کو مرکزی سیکٹر کی تمام صنعتی کمپنیوں یا دیگر اداروں کے لئے نوٹیفائی کر دیا گیا ہے ۔


    مدھیہ پردیش کی حکومت کی جانب سے موصولہ اطلاعات کے مطابق مدھیہ پردیش کے انوپ پور ضلع میں امرکانتک میں واقع تھرمل پاور اسٹیشن ، چچائی میں کانٹریکٹ پر کام کرنے والے ملازمین کو بینک کے ذریعے تنخواہ د ی جاتی ہے۔


    *********** ***


    ( م ن ۔م ع ۔م ف (


    U. No.37

    
    
    (Release ID: 1558471) Visitor Counter : 7