      ارضیاتی سائنس کی وزارت

      حکومت اپریل 2019 تک آندھی او رطوفان / باد وباراں اور بجلی وغیرہ گرنے سے متعلق پیشین گوئیوں کا نظام لانچ کرے گی
      
      بھارتی محکمہ موسمیات اپنے مشاہدہ جاتی نیٹ ورک کو مستحکم بنارہا ہے

      Posted On: 14 JAN 2019 6:49PM by PIB Delhi

    نئی دہلی۔ 15 ؍جنوری۔ گزشتہ برس قبل مانسون کے موسم میں آندھی اور طوفان / بادوباراں اور بجلی گرنے اور دھول بھری خوفناک آندھیوں کے نتیجے میں تقریباً 200 افراد ہلاک ہوگئے تھے۔ ہندوستانی محکمہ موسمیات اس سلسلے میں طوفان / بادو باراں اور بجلی گرنے کی پیشگی اطلاع کیلئے اپریل 2019 تک اینڈ ٹو اینڈ پری ڈکشن سسٹم شروع کریگا۔ سائنس و ٹیکنالوجی ، ارضی امور اور ماحولیات ، جنگلات اور تبدیلی ماحولیات کے اُمو رکے مرکزی وزیر ڈاکٹر ہرش وردھن نے نئی دہلی میں منعقد ایک پریس کانفرنس میں یہ اعلان کیا۔ انہوں نے کہا کہ انڈین انسٹی ٹیوٹ آف ٹروپیکل میٹیورولوجی (آئی آئی ٹی ایم) اور آئی ایم ڈی میں طوفان بادو باراں اور بجلی کڑکنے کی پیشگی معلومات فراہم کرانے کے ایک سسٹم پر کام کیا جارہا ہے ۔ آئی آئی ٹی ایم ، پُنے نے اس معاملے میں ملک کے چاروں طرف ایسے 48 لائٹنگ سینسر پہلے ہی نصب کردیے ہیں جو طوفان / باردوباراں اور بجلی گرنے کی حقیقی معلومات بروقت فراہم کرائیں گے۔ اس کے ساتھ ہی آئی آئی ٹی ایم، پُنے نے متعلقہ علاقے میں بجلی گرنے کے خطرے کی پیشگی اطلاع دینے والا ایک ایپ ’دامنی ‘ تیار کیا ہے۔ یہ دامنی ایپ گوگل اسٹورز پر بھی دستیا ب ہے۔


    اس موقع پر ڈاکٹر ہرش وردھن موصوف نے یہ بھی بتایا کہ سردست آئی آئی ٹی ایم ، پُنے اور آئی ایم ڈی کسانوں اور شہروں میں پیش آگاہی کے لئے ایک موبائل ایپ کے ساتھ ایک نئی ویب سائٹ بھی تیار کررہے ہیں ، ان نئے ٹول سے آئی ایم ڈی کو ممکنہ خطرات کی بروقت پیش گوئیوں کااعلان کرنے میں مدد ملے گی۔ اس سے صارفین کو مؤثر معلومات بھی حاصل ہوسکے گی۔ یہ نئی ویب سائٹ اور نیا موبائل ایپ جون 2019 تک لانچ کرنے کیلئے تیا رہوجائیگا۔


    جناب ہرش وردھن نے آئی ایم ڈی کے آبزرویشنل نیٹ ورک پر زور دیتے ہوئے کہا کہ آئی ایم ڈی اپنے آبزرویشنل نیٹ ورک کو مستحکم کررہا ہے اور جاری سال کے آخر تک دس نئے ایکس۔ بینڈ ویدر راڈار شمال مغربی ہمالیائی علاقوں میں نصب کردیے جائیں گے۔ ان شمال مغربی علاقوں میں جموں وکشمیر ، ہماچل پردیش اور اتراکھنڈ شامل ہے۔ وزیر موصوف نے مزید کہا کہ 2020 تک ہندوستان کے میدانی علاقوں میں آئی ایم ڈی گیارہ مزید سی بینڈ راڈار کی تنصیب کریگا۔ جن میں جزائر انڈمان ونکوبار اور جزائر لکشدیپ شامل ہیں۔ اس کے ساتھ ہی آئی ایم ڈی کسانوں کو موسمی خدمات کی فراہمی کی خاطر ڈسٹرکٹ ایگرومیٹ یونٹوں میں 200 آٹومیٹیڈ ویدر اسٹیشنوں کی بھی تنصیب کریگا۔ علاوہ ازیں بڑے شہروں اور قصبوں کیلئے خصوصی موسمی معلومات اور اطلاعات اور پیش گوئیوں کیلئے 200 مزید اے ڈبلیو ایس نصب کیے جائیں گے۔


    توقع ہے کہ ان تمام مشاہدہ گاہوں کا کام 2020 تک مکمل کرلیا جائیگا۔ اسکے ساتھ ہی کیرل کی سرکار کی خصوصی درخواست پر آئی ایم ڈی ریاست میں موسمی حالات پر نگاہ رکھنے کی غرض سے بارش کی اندازہ کاری کے نظام سمیت 100 نئے آٹومیٹیڈ ویدر اسٹیشنوں کی تنصیب کریگا۔


    مرکزی وزیر موصوف نے اس موقع پر ہمارے نمائندوں کو بتایا کہ آئی آئی ٹی ایم پُنے ، آئی ایم ڈی اور ممبئی میونسپل کارپوریشن کے اشتراک سے ممبئی شہر میں بارش کی اندازہ کاری والے 200 نظاموں کے ساتھ نیا ڈینس رین گارڈ نیٹ ورک بھی تیار کررہا ہے۔ علاوہ ازیں 4 ایکس بینڈ راڈاروں کی بھی تنصیب کی جائے گی تاکہ ضم شدہ بارش کے اعداد وشمار تیار کیے جاسکیں اور عوام الناس کو ان کی بروقت فراہم کرائے جاسکیں۔ اس مقصد کیلئے ایک موبائل ایپ پہلے ہی تیارکیا جاچکا ہے۔


    اس سلسلے کے دیگر اقدام کے تحت 130 ایگرو میٹیورولوجیکل فیلڈ یونٹس میں 8 نئے ڈسٹرکٹ ایگر و میٹیورولوجیکل فیلڈ یونٹس کی خدمات بھی مہیا کرائی جائیں گی۔ یہ یونٹس پہلے سے ہی قائم کئے جاچکے ہیں۔ علاوہ ازیں بلاک لیول ایگرومیٹیورولوجیکل فار کاسٹ یعنی بلاک سطح کی زرعی موسمی پیشگی اطلاعات کا کام 200 بلاکوں میں پہلے ہی شروع کیا جاچکا ہے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ۔ ع ن


    U-333

    
    
    (Release ID: 1559984) Visitor Counter : 5
    
    
      Read this release in: English , Hindi