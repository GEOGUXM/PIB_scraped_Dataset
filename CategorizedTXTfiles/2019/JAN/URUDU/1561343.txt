      وزارتِ تعلیم

      ایچ آر ڈی کے مرکزی وزیر نے اعلیٰ تعلیم میں لیڈر شپ کے فروغ پر وائس چانسلر کے لئے دو روزہ ورک شاپ کا ویڈیو کانفرنسنگ کے ذریعے افتتاح کیا
      Posted On: 24 JAN 2019 8:28PM by PIB Delhi


    نئی دہلی، 24 جنوری / اعلیٰ تعلیم میں لیڈر شپ کے فروغ پر وائس چانسلر کے لئے ایک دو روزہ ورک شاپ کا انعقاد نیشنل انسٹی ٹیوٹ آف ایجوکیشنل پلاننگ اینڈ ایڈمنسٹریشن ( این آئی ای پی اے ) کے ذریعے 24 جنوری اور 25 جنوری ، 2019 ء کو نئی دلّی میں کیا گیا ہے ۔ انسانی وسائل کے فروغ کے مرکزی وزیر جناب پرکاش جاوڑیکر نے ویڈیو کانفرنسنگ کے ذریعے ورک شاپ کا افتتاح کیا ۔ اس ورک شاپ میں ادارے کی سطح پر اور قومی سطح پر نظریات ، تجربات میں ساجھیداری ، کیس کا مطالعہ اور ایکشن پلان کے ذریعے تعلیم کے معیار کو بہتر بنانے کی خاطر حکمتِ عملی پر توجہ مرکوز کی جائے گی ۔ اس میں مراعات کا نظام قائم کرنے ، اساتذہ کی صلاحیت کے فروغ اور اعلیٰ تعلیم کے اداروں میں کام کے ماحول کی پرورش کرنے میں تعلیمی لیڈروں کے رول پر خصوصی توجہ دی جائے گی ۔


    وزیر موصوف نے وائس چانسلر سے خطاب کرتے ہوئے کہا کہ ملک نے ہمارے اوپر زبردست اعتماد کیا ہے اور ہمیں اُن کی توقعات کو پورا کرنا ہے ۔ ہمارے پاس اعلیٰ تعلیم کے مستقبل کو تیار کرنے اور ادارہ جاتی تبدیلی میں سہولت کے لئے ایک پختہ نظریہ ہونا چاہیئے ۔ انہوں نے کہا کہ ہمارا مستقبل کا ایکشن پلان معیاری تعلیم میں اضافہ کرنے ، بنیادی ڈھانچے کی ترقی ، تحقیق کے ماحول کو فروغ دینے ، ٹیکنا لوجی کے استعمال کو فروغ دینے وغیرہ پر مشتمل ہونا چاہیئے تاکہ ہم اپنے اداروں کو اور زیادہ اونچی سطح تک پہنچا سکیں ۔ انہوں نے مزید کہا کہ مسلسل نگرانی اور مختلف کمیٹیوں سے رپورٹ طلب کرنے کا کام مقررہ وقت کے اندر کیا جانا چاہیئے ۔


    وزیر موصوف نے تمام وائس چانسلروں کو صلاح دی کہ ادارے کے لیڈر کے طور پر انہیں فیصلہ سازی کے عمل میں ٹیچروں ، ایڈمنسٹریشن اور طلباء سمیت سبھی فریقوں کے ساتھ تبادلۂ خیال کرنا چاہیئے ۔ انہوں نے ٹیچروں پر اس بات کے لئے زور دیا کہ وہ طلباء کے ساتھ ایک مضبوط رشتہ قائم کریں تاکہ اُن کی مجموعی ترقی کو یقینی بنایا جا سکے ۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ و ا ۔ ع ا )


    U. No. 532

    
    
    (Release ID: 1561343) Visitor Counter : 6