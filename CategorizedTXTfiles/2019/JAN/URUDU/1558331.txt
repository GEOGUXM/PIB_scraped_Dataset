      وزارت دفاع

      دفاعی حصولیابیوں کے فروخت کار
      Posted On: 02 JAN 2019 3:16PM by PIB Delhi


    نئی دہلی،02جنوری 2019؍رکشا راجیہ منتری ڈاکٹر سبھاش بھامرے نے آج لوک سبھا میں جناب سی مہیندرن کے سوال کے تحریری جواب میں بتایا ہے کہ گھریلو اور غیر ملکی فروخت کاروں سے اہم دفاعی سازوسامان کی حصولیابی کا کام، دفاعی حصولیابی ضوابط(ڈی پی پی) کے مطابق کیا جاتا ہے۔ گزشتہ تین برسوں کے دوران اور رواں مالی سال میں ماہ اکتوبر2018ءتک 121ٹھیکے بھارتی فروخت کاروں کے ساتھ طے پائے ہیں ، جن کی لاگت 73918 کروڑ روپے کے بقدر ہے اور 67 ٹھیکے غیر ملکی فروخت کاروں کے ساتھ طے پائے ہیں، جن کی لاگت 165590 کروڑ روپے کے بقدر ہے۔ ان کے تحت مسلح افواج کے لئے دفاعی سازو سامان مثلاً راڈاروں کی فراہمی، طیاروں کی فراہمی، راکٹ ، توپ خانے کے لئے توپوں کی فراہمی، ہیلی کاپٹروں، میزائل، بالسٹک میزائل ہیلمٹ، بلٹ پروف جیکیٹ ، اسلحہ جات، سیمولیٹر اور گولی بارود کی خریداری کی جانی ہے۔


    دفاعی حصولیابی ضوابط یعنی ڈی پی پی 2016ءکے تحت دفاعی حصولیابی کے تمام تر ضابطے کو منظم اور سہل بنانے اور اسے ادارہ جاتی شکل دینے پر زور دیا جاتا ہے، تا کہ حکومت ہند کی جانب سے شروع کی گئی میک اِن انڈیا پہل قدمی کو فروغ دیا جاسکے اور اس کام کے لئے اندرون ملک تیار کئے گئے ڈیزائن اور دفاعی سازوسامان کی تیاری کے لئے مینوفیکچرنگ اور اس کی ترقی کو آگے بڑھایا جاسکے۔ وزارت دفاع نے ڈی پی پی 2016ءکے مقاصد کے حصول کا عہد کررکھا ہے اور ان تمام مقاصد کے حصول کے لئے ضروری اقدامات کررہی ہے۔


    حکومت نے دفاعی شعبے میں کلیدی شراکت داری برائے شعبہ دفاع کے لئے پالیسی بھی مشتہر کی ہے، جس میں نجی شعبے کو اہم دفاعی پلیٹ فارموں اور سازو سامان کی تیاری میں شامل کرنے کے عمل کی حوصلہ افزائی کی گئی ہے۔ یہ حوصلہ افزائی چار مختلف شعبوں یعنی آب دوزوں کی تیاری، جنگی طیاروں، ہیلی کاپٹروں اور بکتر بند جنگی گاڑیوں ؍ دبابوں کے سلسلے میں کی گئی ہے۔


    U: 3 1


    

    
    (Release ID: 1558331) Visitor Counter : 7
    
    
      Read this release in: English