      وزارت سیاحت

      کے جے الفونس نی سکم میں پہلے سودیش درشن پروجیکٹ کا افتتاح کیا
      Posted On: 30 JAN 2019 7:17PM by PIB Delhi


    سیاحت کے مرکزی وزیر جناب کے جے الفونس نے آج ریاست سکم کے شہر گنگٹاک میں ریاست کے وزیر سیاحت اور شہری ہوابازی جناب اوگن ٹی گیاسٹو کی موجودگی میں ‘‘شمال مشرق سرکٹ: رنگپو، روراتھنگ-ارپتار-پھدماوین-ناتھنگ-شیراتھنگ-تسونگ مو-گنگٹاک-پھوڈونگ-منگن-لاچنگ-پاتھنگ-لاچین-تھنگو-گرودونگمر-منگن-گنگٹاک-توسلنگی-سنگتم’’ پروجیکٹ کا افتتاح کیا۔ وزارت کے ذریعہ جون 2015 میں حکومت ہند کی وزارت سیاحت کی سودیش درشن اسکیم کے تحت پروجیکٹ کے عمل درآمد کے لیے 98.05 کروڑ روپے منظور کیے تھے اور اسکیم کے تحت سکم میں یہ پہلا پروجیکٹ ہے۔ اس پروجیکٹ کے تحت وزارت نے ٹوریسٹ انفارمیشن سینٹر۔ میڈی ٹیشن سینٹر، آرگینک اےکوٹورزم سینٹر، لاگ ہٹس، زپ لائین، پھولوں کی نمائش کے مرکز، واک طینر، سوونیئرشاپس، کیفٹیریا، رین شیلٹرز، سٹرکے کنارے کی سہولیات، لاسٹ مائلی کنکٹی ویٹی، پارکنگ، پبلک ٹائلیٹس وغیرہ سیاحتی بنیادی ڈھانچہ جاتی سہولیات تیار کی ہیں۔


    پروجیکٹ کا افتتاح کرتے ہوئے جناب کے جے الفونس نے پروجیکٹ کی تکمیل کے لیے ریاست کے ذریعے کی گئی کوششوں کی تعریف کی اور کہا کہ گنگٹاک ، ناقابل یقین طور پر صاف ستھرا ہے، جو کہ اپنی صفائی ستھرائی اور مہمان نوازی کے اعتبار سے دنیا کے کسی بھی صاف ستھرے شہر سے مقابلہ کرسکتا ہے۔ گزشتہ سال سیاحت کے شعبے میں ہندوستان کی حصولیابیوں پر روشنی ڈالتے ہوئے وزیرموصوف نے کہا کہ سال 2017 کے لیے سیاحت سے متعلق ڈبلیو ٹی ٹی سی کے ذریعے سفر اور سیاحت کی طاقت اور کارکردگی میں تیسرا مقام دیا گیا ہے۔ 2017 میں غیرملکی سیاحوں کی آمد کے اعتبار سے بھارت نے چار فیصد نمو حاصل کی ہے، جبکہ عالمی سیاحت میں سات فیصد کا اضافہ ہوا ہے۔وزیرموصوف نے سکم میں گھر میں قیام کے معاملے میں، جس میں سماج کے تمام طبقات کے لیے روزگار کے مواقع حاصل ہوئے ہیں، ریاستی حکومت کے ذریعے کیے گئے اقدامات کی بھی تعریف کی اور پائیدار سیاحت نیز سیاحتی مقامات میں پھیلاؤ کے لیے ریاستی حکومت کے ذریعے اٹھائے گئے قدم کی بھی تعریف کی۔ وزیرموصوف نے کہا کہ مرکزی وزارت سیاحت نے سودیش درشن اسکیم کے تحت سکم میں دوسرے پروجیکٹ کو بھی منظوری دی تھی، جس کا 75 فیصد کام مکمل ہوگیا ہے۔


    سکم میں جاری سودیش درشن پروجیکٹ، جس کے لیے وزارت نے ستمبر 2016 میں 95.32 کروڑ روپے کی لاگت سے ‘‘شمال مشرق سرکٹ کی ترقی: سنگٹم-مکا-ٹیمی-ہرموئک ٹوکل- پھونگیا-نمچی- جورتھنگ- اوکھارے- سومباریہ- درم دن- جورتھنگ-میلی’’ پروجیکٹ کو منظوری دی ہے۔ پروجیکٹ کا کام جاری ہے۔


    شمال مشرقی خطہ میں سیاحت کا فروغ، وزارت سیاحت کی توجہ کا اہم شعبہ رہا ہے۔ وزارت کے ذریعے خطے میں گھریلو اور بین الاقوامی سیاحت کے فروغ کے لیے متعدد اقدامات کیے گئے ہیں۔ معیاری بنیادی ڈھانچہ ، خدمات کا فقدان، سیاحت کے فروغ میں خطے کو درپیش چیلنجوں میں سے ایک ہے۔ خطے میں سیاحت سے متعلق پروڈیکٹ کے بارے میں بیداری پیدا کرنا ہوگا۔ وزارت مذکورہ بالا محاذ سے متعلق مسائل سے نمٹنے کے لیے متعدد سرگرمیاں انجام دے رہی ہے۔ ایک جانب وزارت نے سودیش درشن اور PRASHAD کی اپنی اہم اسکیموں کے تحت سیاحت سے متعلق بنیادی ڈھانچے پر کافی توجہ دی ہے۔ وزارت نے سیاحت سے متعلق بنیادی ڈھانچے کے فروغ کے لیے 1349.04 کروڑ روپے کے 16 پروجیکٹوں کو منظوری دی ہے، جن کا سودیش درشن اور PRASHAD اسکیم کے تحت تمام شمال مشرقی ریاستوں کا احاطہ ہوگا۔ وزارت خطے میں سیاحت کے فروغ کے لیے وزارت تہذیب وثقافت ، وزارت DONER ، سڑک ٹرانسپورٹ اور شاہراہوں کی وزارت، شہری ہوابازی کی وزارت وغیرہ جیسی دوسری مرکزی وزارتوں کے ساتھ سرگرمی کے ساتھ کام کررہی ہے۔


    ملک میں منصوبہ بند اور ترجیحی طور پر موضوعی سرکٹوں کے فروغ کے لیےسودیش درشن اسکیم وزارت سیاحت کی اہم ترین اسکیم ہے۔ اس اسکیم کے تحت ایک جانب جہاں حکومت سیاحوں کو سیاحت کے بہتر تجربے اور سہولیات مہیا کرانے کے مقصد سے ملک میں میعاری بنیادی ڈھانچے کے فروغ پر توجہ مرکوز کررہی ہے، وہیں دوسری جانب معاشی ترقی پر بھی توجہ مرکوز کررہی ہے۔ یہ اسکیم 2014-15 شروع ہوئی تھی اور آج تک وزارت نے 30 ریاستوں اور مرکزکے زیرانتظام علاقوں کے لیے 6121.69 کروڑمالیت کے 77 پروجیکٹ منظور کیے ہیں۔ 30 پروجیکٹ/ ان پروجیکٹوں کے اہم عنصر کے اسی سال میں مکمل ہونے کی امید ہے۔ اسکیم کے تحت اب تک 11 پروجیکٹوں کا افتتاح ہوا ہے۔


    شمال مشرق خطے کے فروغ کے لیے وزارت گھریلو اور بین الاقوامی مارکیٹ کو خصوصی طور پر فروغ دے رہی ہے، اس میں علاقائی تنوع ، سیاحتی پروڈیکٹ اور اس کی مالامال تہذیب وثقافت اور توجہ پر روشنی ڈالی گئی ہے۔وزارت سیاحت نے شمال مشرقی خطے میں سیاحت اور میزبانی کے شعبے میں ہنرمند افرادی قوت پیدا کرنے کے لیے پوٹل مینجمٹ اینڈ فوڈ کرافٹ انسٹی ٹیوٹ بھی قائم کیے ہیں۔


    وزارت کی کوششوں سے مثبت نتائج ظاہر ہوئے ہیں اور ان برسوں کے دوران خطے میں غیرملکی سیاحوں کی آمد میں اضافے کا رجحان دیکھا گیا ہے۔ سال 2017کے دوران 2016 میں 1.45 لاکھ کے مقابلے میں کل 1.69 لاکھ غیرملکی سیاح خطے میں آئے۔ یہ تعداد 2016 کے مقابلے میں 16.7 فیصد کھ اضافہ درج کرتی ہے۔سال 2017 میں گزشتہ سال کے 77.71 لاکھ کے مقابلے میں 95.47 لاکھ گھریلو سیاح یہاں پہنچے، جو سال 2016 کے مقابلے میں 22.8 فیصد کا اضافہ درج کرتے ہیں۔سیاحوں کے تعداد میں اضافے کے نتیجے میں خطے میں مقامی آبادی کے لیے روزگار کے بہتر مواقع بھی پیدا ہوئے ہیں۔


    *********** ***


    ( م ن ۔ ش س ۔ ت ع (


    U. No. 593

    
    
    (Release ID: 1561991) Visitor Counter : 6