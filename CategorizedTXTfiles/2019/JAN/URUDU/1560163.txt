      شمال مشرقی ریاستوں کی ترقی کی وزارت

      میزورم کے وزیر اعلیٰ جناب پو زورم تھنگا نے شمال مشرقی خطے کی ترقی کے وزیر سے ملاقات کی
      
      ڈاکٹر جیتندر سنگھ کا کہنا ہے کہ ترقیاتی پروجیکٹوں کے لئے فنڈ کو رکاوٹ نہیں بننے دیا جائے گا
      
      انہوں نے فنڈ کے بروقت اجراء کے لئے تیز رفتاری کے ساتھ یوٹیلائزیشن سرٹیفکیٹ پیش کرنے کو کہا

      Posted On: 16 JAN 2019 4:18PM by PIB Delhi

    نئی دہلی، 16 جنوری 2019؍میزورم کے وزیر اعلیٰ جناب پی زورم تھنگا نے پچھلے مہینے عہدہ سنبھالنے کے بعد قومی راجدھانی کے اپنے پہلے دورے میں شمال مشرقی خطے کی ترقی کے مرکزی وزیر ڈاکٹر جیتندر سنگھ سے آج ملاقات کی ہے۔ انہوں نے ریاست میں ترقیاتی پروجیکٹوں کے بارے میں تبادلہ خیال کیا، جن میں ریاست کے مالیے کے ایک بڑے وسیلے بانس کی کاشت کے علاوہ سڑکوں اور بنیادی ڈھانچے کے سیکٹروں کے پروجیکٹ بھی شامل تھے۔


    جناب زورم تھنگا نے ڈاکٹر جیتندر سنگھ پر زور دیا کہ وہ رکے ہوئے ترقیاتی پروجیکٹوں خاص طورپر دور دراز علاقوں تک سڑک کنکٹی ویٹی سے متعلق پروجیکٹوں کی رفتار تیز کرائیں۔ ڈاکٹر جیتندر سنگھ نے کہا کہ ریاستی حکومت بین ریاستی شاہراہوں، ریاستی شاہراہوں اور دیگر دیہی سڑکوں کے نیٹ ورک کے قیام کے لئے ریاستی حکومت شمال مشرقی سڑک سیکٹر ترقیاتی اسکیم (این ای آر ایس ڈی ایس)سے فائدہ اٹھاسکتی ہے۔


    ڈاکٹر جیتندر سنگھ نے یقین دلایا کہ فنڈ کے اجراء میں کوئی بجٹ رکاوٹ نہیں ہوگی اور انہوں نے وزیر اعلیٰ سے کہا کہ اس بات کو یقینی بنایا جائے کہ جو فنڈ شمال مشرقی علاقے کی ترقی کی وزارت اور شمال مشرقی کونسل(این ای سی) کے ذریعے ریاست کو پہلے ہی جاری کئے جاچکے ہیں ان کے سلسلے میں یوٹیلائزیشن سرٹیفکیٹ(یو سیز) جمع کرائے جائیں۔ ڈاکٹر جیتندر سنگھ نے کہا کہ ریاستی حکومت کو ابھی ان تقریباً 225 کروڑ روپے کو خرچ کرنا ہے، جو موجودہ مالی سال میں ریاست کے لئے مختص کئے گئے تھے۔ حالانکہ اب ہم مالی سال کی آخری سہہ ماہی میں داخل ہوچکے ہیں۔ اس کے علاوہ ریاست موجودہ مالی سال میں مزید 40 کروڑ روپے حاصل کرنے کی اہل ہے۔ شمال مشرقی خطے کی ترقی کے وزیر نے اس بات پر زور دیا کہ نئی ریاستی حکومت کو یوٹیلائزیشن سرٹیفکیٹ(یوسیز) وقت پر جمع کرانے چاہئیں ، تاکہ ترقیاتی کاموں کی رفتار تیز ہوسکے۔


    میزورم کے وزیر اعلیٰ نے بنگلہ دیش اور میانمار کے لئے بانس کی برآمد کے زبردست امکانات کو اجاگر کیا اور ڈاکٹر جیتندر سنگھ پر زور دیا کہ وہ سرحدی تجارت کھولنے کا اہتمام کریں۔ شمال مشرقی خطے کی ترقی کے وزیر نے کہا کہ ریاستی حکومت کو چاہئے کہ وہ نیشنل بمبو مشن (این بی ایم) سے فائدہ اٹھائے ، جس کی منظوری پچھلے سال وزیر اعظم جناب نریندر مودی کی قیادت میں مرکزی کابینہ نے دی تھی۔ انہوں نے کہا کہ این بی ایم زراعت اور کسانوں کی فلاح و بہبود کی مرکزی وزارت کے تحت قائم کی گئی ہے اور اس مقصد کے لئے ایک ویب سائٹ www.nbm.nic.in خاص طورپر بنائی گئی ہے۔


    U: 366


    

    
    (Release ID: 1560163) Visitor Counter : 6
    
    
      Read this release in: English