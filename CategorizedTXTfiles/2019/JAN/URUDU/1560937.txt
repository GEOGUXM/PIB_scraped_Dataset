      قبائیلی امور کی وزارت

      قبائلی ہندوستان آدی مہوتسو کی غیر معمولی توسیع 40 ہزار قبائلی کاریگر مستفید ہوئے
      Posted On: 22 JAN 2019 3:54PM by PIB Delhi


    نئی دہلی، 22 ؍جنوری،آدی مہوتسو قبائلیوں کو روزی روٹی اور ان کی آمدنی بڑھانے کے موقع فراہم کرنے کی ایک کوشش ہے۔ مہوتسو قبائلی کاریگروں کو ان کی مصنوعات سیدھے گراہکوں تک پہنچانے تک کی سہولت فراہم کرتا ہے۔ قبائلی امور کی وزارت اور ٹرائیفیڈ پورے ہندوستان کے بازار تک ان کی رسائی کو یقینی بناتا ہے۔


    انہیں مقاصد کے ساتھ 2018 کی دوسری شش ماہی میں اندور ، احمدآباد ، حیدرآباد ، دہلی اور بھوپال میں پانچ آدی مہوتسو کا اہتمام کیا گیا۔ 2019 کی پہلی شش ماہی میں 12 آدی مہوتسو منعقد کئے جائیں گے۔ جن کی تفصیل درج ذیل نقشے میں دی گئی ہیں۔ اس سال کے آدی مہوتسو میں 14 ہزار قبائلی کنبوں اور 40 ہزار قبائلی کاریگروں کو روزی روٹی اور اضافی آمدنی فراہم کی گئی ہے۔


    اس سال 18 کروڑ روپے سے زیادہ کا کاروبار درج کیا گیا ہے۔ دسمبر 2018 میں بھوپال اور رن تھم بور میں دو آدی مہوتسو منعقد کئے گئے تھے، جہاں 67 اعشاریہ صفر سات لاکھ روپے کا کاروبار ہواتھا۔


    اس کے علاوہ ٹرائیفیڈ نے نئی دہلی، رائے پور ، گوہاٹی ، جے پور ،ا ودے پور ، بھوبنیشور، ممبئی ، رانچی ، لکھنو، مسوری ، دہرادون، وارانسی ، بھوپال ، بینگلور، کنیاکماری ، کوئمبٹور ، بھلائی ، کوہیمہ ، قاضی رنگا، کوٹا ، راور کیلا، رنتھمبور، پونہ، پریاگ راج ، پڈوچیری ، کولکاتا ، چنئی اور چنڈی گڑھ میں 28 نمائشوں کا اہتمام کیا تھا۔ ان میں 110 اعشاریہ 58 لاکھ روپے مالیت کی مصنوعات کی فروخت ہوئی تھی۔


    ۔۔۔۔۔۔۔۔۔۔۔


    ۰۰۰۰۰۰۰۰


    (م ن-ح ا- ق ر)


    U- 469

    
    
    (Release ID: 1560937) Visitor Counter : 10