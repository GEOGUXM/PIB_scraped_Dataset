      وزیراعظم کا دفتر

      وزیراعظم نے وارانسی میں پرواسی بھارتیہ دیوس کے15ویں ایڈیشن کا افتتاح کیا
      
      وزیراعظم نےغیر مقیم ہندوستانیوں سے نئے ہندوستان کی تعمیر میں ہاتھ بٹانے کی اپیل کی
      
      حکومت ہند کو بدعنوانیوں سے پارک کرنے اور شفاف بنانے کے لئے نظام کی خامیوں کو دور کیا ہے۔ ایک دنیا، ایک سورج، ایک گرڈ ہمارا منتر ہے۔ وزیراعظم نے کہا کہ پرواسی تیرتھ درشن یوجنا تیار کی جارہی ہے۔ اگر ہندوستان یونک ہے تو ہندوستانیت آفاقی ہے۔ ماریشیس کے وزیراعظم پروند جگ ناتھ نے پہلے بین الاقوامی بھوجپوری میلے کا افتتاح کرتے ہوئے کہا

      Posted On: 22 JAN 2019 5:26PM by PIB Delhi

    نئی دہلی، 22 جنوری/ وزیراعظم جناب نریندرمودی نے آج وارانسی کے دین دیال ہستھ کلا سنکول میں پرواسی بھارتیہ دیوس کے 15 ویں ایڈیشن کا اجلاس کاافتتاح کیا۔


    پرواسی بھارتیہ دیوس(پی بی ڈی) 2019 ، کے مہمان خصوصی ماریشیس کے وزیراعظم پروند جگ ناتھ، اترپردیش کے گورنر جناب رام نائک، امور خارجہ کی وزیر محترمہ سشما سوراج کے ساتھ اترپردیش کے وزیراعلی یوگی آدتیہ ناتھ، ہریانہ کے وزیراعلی منوہر لال کھٹر، اترا کھنڈ کے وزیراعلی ترویندر سنگھ راوت، بیرون ملک ہندوستانی امور کے وزیرمملکت جنرل(سبکدوش) وی کے سنگھ اور متعدد معزز شخصیات اس موقع پر موجود تھیں۔


    اپنے خطاب میں وزیراعظم جناب نریندرمودی نے کہا کہ یہ ہند نثراد برادری کا اپنے آباؤ اجداد کی سرزمین کے تئیں محبت اور لگاؤ ہے جو انہیں ہندوستان لایا ہے۔انہوں نے غیرمقیم ہندوستانی برادری( این آر آئی) سے ہندوستان کی تعمیر میں ہاتھ بٹانے کی اپیل کی۔


    وزیراعظم نے واسودھیوا کٹمبکم کی روایت کو برقرار رکھنے میں ہند نثراد برادری کے کردار کی تعریف کی۔ انہو ں نے کہا کہ این آر آئی صرف ہندوستان کے برانڈ ایمسڈر نہیں ہیں بلکہ یہ اس کی طاقت، صلاحیتوں اور خصوصیات کی بھی نمائندگی کرتے ہیں۔انہوں نے ہند نثراد برادری سے نئے بھارت کی تعمیر میں خصوصا تحقیق اور اختراع کے میدان میں حصہ لینے کی اپیل کی۔


    وزیراعظم نے کہا کہ اس کی تیزرفتار ترقی ہندوستان کو پوری دنیا میں بلندیوں پر دیکھاجارہا ہے اور اس حالت میں آگیا ہے کہ عالمی برادری کی قیادت کرسکیں۔انٹر نیشنل سولر ایلائنس( بین الاقوامی شمسی اتحاد) ایسی ایک مثال ہے۔ جناب مودی نے مزید کہا کہ مقامی حل اور عالمی استعمال ،ہمارا منتر ہے۔ انہوں نے بین الاقوامی شمسی اتحاد کو ایک دنیا، ایک سورج، ایک گرڈ کی سمت ایک قدم قرار دیا۔


    وزیراعظم نے کہا کہ ہندوستان عالمی معیشت کاپاور ہاؤس بننے کی راہ پر گامزن ہے۔اس کے پاس سب سے بڑا اسٹارٹ اپ اقتصادی نظام اور دنیا کا سب سے بڑی حفظان صحت کی اسکیم اس کے پاس ہے۔ہم نے میک ان انڈیا میں بڑی جست کے ساتھ آگے بڑھیں ہے۔ کثیر مقدار میں زرعی پیداوار ہماری اہم حصولیابی رہی ہے۔


    وزیراعظم نے کہا کہ سابقہ حکومت میں قوت اداری اور مناسب پالیسی کی فقدان کی وجہ سے ان کے لئے مختص بڑا فنڈ استفادہ کنندگان کو دستیاب نہیں ہوا۔ پھر بھی ٹیکنالوجی کی مدد سے ہم نے نظام میں موجود خامیوں کو دور کردیا ہے۔عوام کے پیسوں کو لوٹ رک گئی ہے اور کھو جانے والی 85 فیصد رقم کو مہیا کرایا گیا ہے اور انہیں براہ راست استفادہ کنندگان کے بینک کھاتوں میں منتقل کیاگیا ہے۔وزیراعظم نے کہا گزشتہ چار برسوں کے دوران 580000 کروڑ روپے عوام کے بینک کھاتوں میں براہ راست منتقل کئے گئے ہیں۔وزیراعظم نے بتایا کہ استفادہ کنندگان کے ناموں کی فہرست سے کس طرح 7 کروڑ فرضی ناموں کو قلم زد کیاگیا ہے جو کہ برطانیہ ، فرانس اور اٹلی کی آبادی کے تقریباً مساوی تھے۔


    وزیراعظم نے اپنی حکومت کے ذریعہ کی گئی تبدیلیوں میں سے چند پر روشنی ڈالی۔ جو نئے ہندوستان میں نئے اعتماد کو ظاہر کرتی ہیں۔


    وزیراعظم نے کہا کہ نئے ہندوستان کے لئے ہمارے فیصلے میں ہند نثراد برادری کی مساوی اہمیت ہے۔ انہو ں نے مزید کہا کہ ان کی حفاظت ہماری تشویش ہے اور اس سلسلے میں بتایا کہ متصادم زون میں 2 لاکھ سے زائد ہندوستانیوں کو بحفاظت باہر نکالنے کے چیلنج کا کس طرح سامنا کیا تھا۔


    غیرمقیم ہندوستانیوں کی فلاح وبہبود کے بارے میں باتیں کرتے ہوئے جناب مودی نے کہا کہ پاسپورٹ اور ویزے کے ضابطے کو سہل بنا دیا گیا ہے اور ان کے سفر کے لئے ای۔ ویزا کو کافی آسان بناد یا گیا ہے۔ تمام پرواسی بھارتیہ کو اب پاسپورٹ سیوا کے ساتھ منسلک کیا جارہا ہے اور انہیں چپ کے حامل ای۔ پاسپورٹ جاری کرنے کی کوششیں کی جارہی ہیں۔


    وزیراعظم نے کہاکہ پرواسی تیرتھ درشن یوجنا شروع کی جارہی ہیں۔ انہوں نے بیرون ملک مقیم ہندوستانیوں سے پانچ اہل ہندوستانی خاندان کے ہندوستان کے دورے کی دعوت دینے کی اپیل کی ہے۔وزیراعظم نے ان سے گاندھی جی ،نانک دیو جی کی قدروں کو پھیلانے اور ان کی سالگرہ کی تقریبات کاحصہ بننے کی اپیل کی۔انہوں نے کہا کہ ہمیں اس بات پر فخر کااحساس ہوتا ہے کہ بابو کے پسندیدہ بھجن وشنو جن۔۔۔کے مرتب کرنے میں عالمی برادری نے حصہ لیا ہے۔


    وزیراعظم نے پرواسی بھارتیہ دیوس اپنی پرتپاک میزبانی سے کامیاب بنانے میں کاشی کے مکینوں کے کردار کی تعریف کی۔وزیراعظم نے کہا کہ اسکول ملک کے امتحانات منعقد ہونے سے قبل وہ 29 جنوری 2019 کو صبح 11:00 بجے نمو ایپ پر پریکشا پر چرچا کے ذریعہ وہ طلبا اور ان کے والدین کے ساتھ بات چیت کریں گے۔


    **********


    istry of Finance


    (م ن ۔ س ش ۔ ر ض )


    U – 472

    
    
    (Release ID: 1560960) Visitor Counter : 8