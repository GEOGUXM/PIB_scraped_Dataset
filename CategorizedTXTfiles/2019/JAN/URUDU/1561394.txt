      ہنر مندی کے فروغ اور صنعت کاری کی وزارت

      دھرمیندر پردھان نے جن شکشن سنستھان (جے ایس ایس ) کے استحکام کیلئے نئی اصلاحات اور رہنما اصولوں کا اجراء کیا
      
      نیشنل اسکل کوالیفکیشن فریم ورک (این ایس کیو ایف) کے الحاق کے ساتھ نئے رہنمااصولوں کے ذریعے جے ایس ایس کو بااختیار بنایا گیا
      
      مرحلہ I کو عملی شکل دینے والے پورٹل کے آغاز کے ساتھ بلنڈیڈ تربیتی نظام کے پائلٹ لانچ سے مجموعی ایکونظام کے ڈاٹا بیس کو تقویت حاصل ہوگی۔ یہ ایک جامع آئی سی ٹی پر مبنی پلیٹ فارم ہے جو تربیت یافتگان اور تربیت کاروں کیلئے متعدد فوائد کا حامل ہے
      
      
      Posted On: 25 JAN 2019 1:52PM by PIB Delhi


    نئیدہلی۔ 25 ؍جنوری۔ہنرمندی کے فروغ وکاروباری اُمور ، پٹرولیم اور قدرتی گیس کے اُمور (ایم ایس ڈی ای) کے مرکزی وزیر جناب دھرمیندر پردھان نے ملک کے دور دراز کے گوشوں میں ہنرمندی کی تربیت اور کاروباری اُمور کے فروغ کی غرض سے جن شکشن سنستھان کے لئے جامع اصلاحات کا اعلان کیا ہے تاکہ سماج کے محروم طبقات کے افراد ہنرمندی کی فضا سے استفادہ کرسکیں۔ دھرمیندر پردھان نے یہ اعلان جن شکشن سنستھان کی قومی کانفرنس کے دوران کیا۔ اس موقع پر اپنی تقریر میں جناب دھرمیندر پردھان نے کہا کہ ملک کی معیشت کیلئے ترقی کے ایک اہم وسیلے کی حیثیت سے اُبھرنے والی دیہی صنعت نے ہمارے لئے دور دراز کے علاقوں کے نوجوانوں کو تربیت دینے کی اہم ذمہ داری عائد کی ہے۔ جن شکشن سنستھان (جے ایس ایس ) ہنرمندی کی تربیت اور بازاروں کے مواقع کے درمیان اطلاعات اور معلومات کے خلا کو پُر کرنے میں اہم کردار ادا کرسکتے ہیں تاکہ صحت و حفظان صحت ، سیاحت ، ای کامرس ، خوردہ اور تجارت سمیت ٹیکنالوجی سے مہمیز پاتی ہنرمندی سے آراستہ ایک افرادی قوت تیار کی جاسکے۔ اس سلسلے میں جن شکشن سنستھان کے رہنما اصولوں میں ہمہ جہت دعویداروں کی شمولیت کو پیش نظر رکھتے ہوئے اصلاحات کی گئی ہیں ۔ یہ وہ دعویدار ہیں جو یہ ادارے چلاتے ہیں جس سے وسیع تر لچک ، شفافیت اور ہم آہنگی پیدا کی جاسکے۔


    واضح ہو کہ جن شکشن سنستھان ،سماجی – معاشی طور سے پسماندہ اور تعلیمی اعتبار سے محروم نوخواندگان ، نیم خواندگان ، شیڈول کاسٹ ، شیڈول ٹرائبس، خواتین اور بچیوں ، جھگی بستیوں کے رہنے والوں اور مہاجر مزدوروں جیسے طبقات کو ہنرمندی کی تربیت اور ان کیلئے کاروبار کے مواقع کی فراہمی میں انتہائی سرگرم رہے ہیں۔ انہیں قومی ہنرمندی نظام میں یکجائی کے ذریعے آج کی اس تقریب کا ایجنڈا ہنرمندی کی تمام سرگرمیوں کا ایک دوسرے سے الحاق پیدا کرنا تھا تاکہ ضلعی اور مواضعاتی سطح پر ہنرمندی کے فروغ کے مشترکہ مقصد کا حصول کیا جاسکے۔


    جے ایس ایس کو دی جانے والی ہدایات کا اجمالی جائزہ پیش کرتے ہوئے ہنرمندی کے فروغ اور کاروباری اُمور کی وزارت کی ایڈیشنل سکریٹری محترمہ جیوتیکا پاٹنکر نے کہا کہ ملک کے سماجی اور معاشی ترقی کیلئے تربیت یافتہ سماج ایک لازمی تقاضے کی حیثیت رکھتا ہے۔ نئی توانائی سے لیس جے ایس ایس نے آج اپنے لئے ایک انتہائی منفرد مقام حاصل کرلیا ہے اور مجھے یقین ہے کہ اسکل انڈیا کے تحت ان کا ترقی کرکے اُبھر کر سامنے آنے سے ہمارے دیہی نوجوانوں کی سوچ میں تبدیلی پیدا کرنے میں بڑی حد تک معاونت ہوسکے گی اور پیشہ ورانہ تعلیم اور تکنیکی تربیت کو کریئرکے لئے ترجیحی انتخاب کے طور پر پیش کیا جاسکے گا اور دیہی علاقوں سے بڑی تعداد میں نوجوانوں کی ہجرت کو روکا جاسکے گا کہ اب ان دیہی نوجوانوں کی اس قدر زبردست تعداد میں بڑے شہروں کو ہجرت سے بڑے شہروں زیں زبردست بھیر بھار ہوگئی ہے۔ انہوں نے کہا کہ ’’آج 247 فعال جے ایس ایس میں سے 43 جے ایس ایس میں سے 42 جے ایس ایس نیتی آیوگ کی شناخت کردہ ایسپریشنل ڈسٹرکٹ میں قائم کئے جاچکے ہیں اور جلد ہی ایل ڈبلیو ای کے علاقوں میں مزید کچھ اور جے ایس ایس قائم کئے جائیں گے تاکہ ان علاقوں کے نوجوانوں کی ہنرمندی کو فروغ دیاجاسکے اور انہیں معیشت کی مرکزی دھارے سے جوڑا جاسکے۔ مجھے یقین واثق ہے کہ جے ایس ایس یہ تبدیلی پیدا کرنے میں کامیاب رہیں گے۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    25-01-2019


    U-535

    
    
    (Release ID: 1561394) Visitor Counter : 29