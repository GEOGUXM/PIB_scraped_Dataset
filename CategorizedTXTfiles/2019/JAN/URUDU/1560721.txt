      وزارات ثقافت

      پراواسی بھارتی دوس ۔ 2019 کے لئے تمام تیاریاں مکمل ۔ پہلی مرتبہ وارانسی میں اس کا انعقاد ہو رہا ہے
      
      یوتھ پرواسی بھارتی دوس کے پہلے دن اچھی طرح سجائے گئے اور روشن کئے گئے وارانسی کے گھاٹوں کا نظارہ کریں گے
      
      آغازکے د ن وارانسی کے گھاٹوں پر نمائش اور متعدد تقریبات سے لطف اندوز ہوں گے
      
      
      Posted On: 21 JAN 2019 2:27PM by PIB Delhi


    
    نئی دلّی ، 21 جنوری ؍آج سے شروع ہونے والے پندرہویں پراواسی بھارتی دوس ( پی بی ڈی ) کی شروعات کے لئے وارانسی میں تمام تیاریاں ہو چکی ہیں ۔پراواسی بھارتی دوس کی تاریخ میں پہلی مرتبہ اس کا انعقاد بھارت کے ثقافتی اور روحانی شہر وارانسی میں ہو رہا ہے ۔21 جنوری سے 23 جنوری تک تین دن وارانسی شہر اپنے اپنے شعبے کے ماہرین کے خیالات ، اجلاسات ، ثقافتی پروگراموں اور غیر سکونت پذیر بھارتیوں کے کاشی ، سار ناتھ اور گنگا کے گھاٹوں پر آمد کا شاہد بنے گا ۔ پراواسی بھارتی دوس ۔ 2019 کا موضوع ہے ’’ نئے بھارت کی تعمیر میں انڈین ڈائسپورا کا رول ‘‘ ۔
    یوتھ پی بی ڈی : پراواسی بھارتی دوس کا شروعاتی دن یوتھ پراواسی بھارتی دوس پر اپنی توجہ خاص طور پر اتر پردیش کی نئی نسل پر مرکوز کرے گا ۔ ینگ ڈائسپورا بھارت میں اپنے ساجھے داروں کے ساتھ مصروف عمل ہو گا ۔ وزیر امور خارجہ سشما سوراج کے ہمراہ اتر پردیش کے وزیر اعلیٰ یوگی آدتیہ ناتھ ، کھیل اور نو جوانوں کے امور کے وزیر مملکت کرنل راجیہ وردھن سنگھ راٹھور نیوزی لینڈ کے ممبر پارلیمنٹ کنول جیت سنگھ بخشی اور ناروے کے ایم پی ہمانشو گلاٹی اور دیگر شخضیات کے ہمراہ ڈائس نشین ہوں گے ۔
    پلینری : وزیر اعظم جناب نریندر مودی 22 جنوری کو ماریشس کے وزیر اعظم ، پرویند جن ناتھ بطور مہمان خصوصی کے ہمراہ پراواسی بھارتی دوس کا افتتاح کریں گے ۔ وارانسی کے بڑا لا ل پور کے مقام پر پی بی ڈی کے تقریباتی مقام پر قابل تجدید ترقیات، آرٹی فیشل انٹیلی جنس اور دین دیال اپادھیائے ٹریڈ فیسی لٹی سینٹر ۔ ٹی ایف سی کو سائبر کیپیسٹی کا نام دیئے جانے جیسے چیلنجوں اور موقع سے متعلق متعدد پلینری اجلاس منعقد ہوں گے ۔ وزیر اعظم مودی سربراہان مملکت اور پچاس سے زائد منتخب پراواسی بھارتی وفود اور لیڈروں کے لئے ایک ظہرانے کا اہتمام کریں گے ۔
    پراواسی بھارتی سمّان ایوارڈ : پراواسی بھارتی سمّان ایوارڈ ( پی اس بی اے ) سمندر پار مقیم بھارتیوں کے لئے اعلیٰ ترین اعزاز ہے ۔ صدر جمہوریہ جناب رام ناتھ کووند 23 جنوری کو چنندہ این آر آئی حضرات ، پی آئی او حضرات ، تنظیموں یا این آر آئی حضرات کے ذریعہ قائم کردہ اداروں کو عطا کریں گے جنہوں نے ہند یا بیرون ہند مختلف شعبوں میں اہم کارنامہ انجام دیا ہو ۔
    ثقافتی سرگرمیاں : چونکہ پراواسی بھارتی دوس بھارت کے ثقافتی اور روحانی راجدھانی وارانسی میں منعقد کیا جا رہا ہے ، اس لئے متعدد ثقافتی سرگرمیاں اس طور پر منعقد کی جا رہی ہیں کہ آنے والے وفود ایک مکمل اور بھر پور رتجربے سے ہم کنار ہو کر واپس لوٹیں ۔ اس ضمن میں ایک ڈیجیٹل نمائش، ایک بھارت ، سوئچھ بھارت : سردار پٹیل اور گاندھی کے سپنوں کا بھارت ، کے ساتھ ساتھ متعدد دیگر نمائشوں کا اہتمام کیا جا رہا ہے ۔ یہ نمائشیں ٹی ایف سی بڑا لال پور ، بی ایچ یو اور ٹینٹ سٹی میں منعقد کی جا رہی ہیں ۔ گنگا کے گھاٹوں کو مہمانوں کے استقبال کے لئے اپنی روحانی دلکشی کے ساتھ خاص طور پر آراستہ کیا گیا ہے ۔ اس سہ روزہ میگا ایونٹ نے وارانسی کا نقشہ ہی بدل دیا ہے ۔ شہری بھی پراواسی بھارتی دوس کے احساس کے ساتھ سر شار ہیں چونکہ ہزاروں مہمان کاشی اتیتھی یوجنا کے تحت کاشی کے مقامی باشندوں کے گھروں میں رہائش پذیر ہوں گے ۔
    ۔ ۔ ۔ ۔ ۔ ۔
    U . 440

    

    
    (Release ID: 1560721) Visitor Counter : 6