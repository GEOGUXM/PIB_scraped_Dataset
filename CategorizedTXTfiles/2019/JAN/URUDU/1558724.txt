      ریلوے کی وزارت

      ریلوے اسٹیشنوں کی ترقی اور جدید کاری
      Posted On: 04 JAN 2019 7:55PM by PIB Delhi


    نئی دہلی، 4 جنوری 2019 : ریلویز کے وزیر مملکت جناب راجین گوہین نے آج راجیہ سبھا میں پوچھے گئے ایک سوال کے تحریری جواب میں اطلاع فراہم کی کہ حکومت نے حال ہی میں نوڈل ایجنسی کی حیثیت سے انڈین ریلوے اسٹیشن ڈیولپمنٹ کارپوریشن لمیٹیڈ (آئی آر ایس ڈی سی) کے ذریعہ ریلوے اسٹیشنوں کی جدید کاری کے لئے ریلویز کی تجویز کو اپنی منظوری دی ہے۔ حکومت نے اس کے لئے آسان طریقہ کار اپنایا ہے۔ اس کے مطابق ہندوستانی ریلویز کے تمام اسٹیشنوں میں تکنیکی ۔اقتصادی امکانات تلاش کرنے سے متعلق مطالعہ کے لئے کام آئی آر ایس ڈی سی کو سونپا گیا ہے۔ ان پروجیکٹوں کے امکانات کے مطالعہ کے مکمل ہونے کے بعد ریلوے اسٹیشنوں کی جدید کاری کا کام مرحلہ وار طریقہ سے کیا جائے گا۔


    اس سلسلے میں انبالہ اور لدھیانہ اسٹیشنوں کی تزئین کاری سے متعلق مشترکہ جائزے کے لئے فرینچ ریلوے (ایس این سی ایف) کے ساتھ ایک معاہدے پر دستخط کئے گئے ہیں۔ کورین ریلوے نے نیو دلی ریلوے اسٹیشن کی ترقی اور جدید کاری کے لئے اپنی دلچسپی دکھائی ہے۔ ریلوے اسٹیشنوں کی جدید کاری اور تزئین کاری ریلوے اسٹیشنوں کے اندر اور ارد گرد پڑی خالی زمین اور فضائی ماحول کو دیکھتے ہوئے کی جارہی ہے۔ ریلوے اسٹیشنوں کی تزئین کاری کے پروجیکٹس میں آنے والی لاگت سے ریلویز پر کوئی اثر نہیں پڑے گا۔


    *********** ***


    م ن۔م ع ۔ ع ر۔


    U- 115

    
    
    (Release ID: 1558724) Visitor Counter : 7