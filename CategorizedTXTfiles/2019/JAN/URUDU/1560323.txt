      وزارات ثقافت

      صدر جمہوریہ ہند جناب رام ناتھ کووند کا پریاگ راج میں کنبھ میلے کا دورہ کنبھ میلہ ’ سوئچھ بھارت ‘ مہم کے سلسلے بیداری پیدا کرنے کے لئے ایک پلیٹ فارم مہیا کرائے گا
      Posted On: 16 JAN 2019 6:40PM by PIB Delhi


    نئی دلّی ، 17 جنوری ؍صدر جمہوریہ ہند جناب رام ناتھ کووند 17 جنوری ،2018 کو کنبھ میلے میں شرکت کے لئے پریاگ راج کا دورہ کر رہے ہیں ۔ اپنے دورے کے دوران صدر موصوف میلے کے ارئیل کی جانب واقع پرمارتھ نکیتن آشرم کے کیمپ میں ایک دو روزہ گا ندھیائی نظریات کی تجدید سے متعلق چوٹی کانفرنس کا افتتاح کریں گے ۔ اس چوٹی کانفرنس سے خطاب کرنے سے قبل جناب کو وند سنگم پر پوجا ارچنا کریں گے اور میلے کے کیمپ میں سادھو اور سنتوں سے ملا قات کریں گے ۔ وہ مہارشی بھاردواج کے مجسمے کی نقاب کشائی بھی کریں گے ۔ اتر پردیش کے گورنر جناب رام نائیک ، وزیر اعلیٰ جناب یوگی آدتیہ ناتھ اور نائب وزیر اعلیٰ جناب کیشو پرساد موریہ بھی اس تقریب میں شرکت کریں گے ۔
    پریاگ راج کا کنبھ میلہ نہ صرف مذہبی اور روحانی سرگر میوں کا گواہ ہے بلکہ یہ صفائی ستھرائی ؍ سوئچھتا ، سوئچھ بھارت مشن ( دیہی ) کا بھی شاہد ہے ، اس لئے کہ پریاگ راج کے میلے کے سیکٹر 6 میں ایک ہائی ٹیک نمائش کا اہتمام کیا گیا ہے ۔ یہ نمائش مہاتما گاندھی ، وزیر اعظم نریندر مودی ، اتر پردیش کے وزیر اعلیٰ یوگی آدتیہ ناتھ کے خیالات پر مشتمل ایک ڈیجیٹل پلیٹ فارم مہیا کرتی ہے ۔ میلے میں آنے والے شائقین نے کٹھ پتلی شو کے انعقاد کے ذریعہ صفائی ستھرائی کے پیغام میں گہری دل چسپی ظاہر کی ہے ۔ میلے میں انے والوں میں سے ایک بڑی تعداد نے ماحول کو صاف ستھرا رکھنے میں اپنے تعاون کا عہد کیا ہے ۔ میلے میں آنے والوں کو راغب کرنے کے لئے پیغامات اور فلمیں ایک بڑی اسکرین پر مسلسل دکھائی جا رہی ہیں ۔ یہ نمائش میلے میں 04 مارچ تک جاری رہے گی ۔ میلے میںآنے والوں کی رہنمائی کے لئے بھارتی روایتی پوشاکوں میں ملبوس گائیڈ تعینات کئے گئے ہیں ۔
    پینے کے پانی اور صفائی ستھرائی کی مرکزی وزیر محترمہ اما بھارتی اور اتر پردیش کے نائب وزیر اعلیٰ جناب کیشو پرساد موریہ سمیت مختلف مقتدر شخصیات نے میلے میں شرکت کی ۔


    
    ۔ ۔ ۔ ۔ ۔ ۔


    
    U . 383
    
    م ۔ ر ۔ ر۔

    
    
    (Release ID: 1560323) Visitor Counter : 2
    
    
      Read this release in: English , Bengali