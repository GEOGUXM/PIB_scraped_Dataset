      نائب صدر جمہوریہ ہند کا سکریٹریٹ

      ملک میں ثقافتی نشا ۃ الثانیہ درکارہے :نائب صدرجمہوریہ ہند
      
      آیئے ہم صدیوں کے پرکھے ہوئے رواجوں اورروایات کی جانب لوٹیں
      
      کھانے پینے کے روایتی عادات واطواراپنائیں اورصحت مند رہنے کے لئے یوگ پرعمل کریں
      
      مادری زبان اوربھارتی کنبہ روایات کا تحفظ کریں

      Posted On: 13 JAN 2019 3:10PM by PIB Delhi

    نئی دہلی ،14جنوری :نائب صدرجمہوریہ ہند ، جناب ایم وینکیانائیڈو نے اتوارکے دن بھارت کی دیرینہ روایات اوررسم ورواج پرعمل کرنے اور ان کی ترویج واشاعت کے ذریعہ ملک میں ثقافتی نشاۃ الثانیہ لانے کی تنقید کی ہے ۔


    سنکراتی اور حیدرآباد میں سورن بھارتی ٹرسٹ کی دوسری سالگرہ کے موقع پراظہارخیال کرتے ہوئے، نائب صدرجمہوریہ ہند نے کہاکہ وقت آگیاہے کہ تمام بھارتیوں کو اپنے انداز حیات میں تغیرلانا چاہیئے اور دیرینہ روایتی انداز حیات جو صحت مندرہنے کے لئے بہترسمجھے جاتے تھے وہ تمام اصول اپنانے چاہیئں ۔ ہمیں انھیں رسم ورواج کو اپنانے کی ضرورت ہے جس پرہمارے اجداد عمل کیاکرتے تھے ،ساتھ ہی ساتھ ہمیں مغربی طرز کا انداز حیات ترک کردیناچاہیئے ۔


    انھوں نے کہاکہ روایتی خوردنی عادات واطوار ، روایتی ذائقے اور رسم ورواج نہ صرف یہ کہ صدیوں کی کسوٹی پرپرکھے ہوئے ہیں بلکہ وہ ہرایک موسم اورخطے کی ضروریات کے مطابق باقاعدہ طورپرڈھلے ڈھلائے ہیں ۔ ہمیں نوجوانوں میں بیداری پھیلانی چاہیئے اورانھیں صحت بخش خوردنی عادات واطوار اورانداز حیات اپنانے کی تلقین کرنی چاہیئے اور اپنے سادہ اورموثر انداز حیات کی جانب لوٹنا چاہیئے ۔ اسی طریقے سے قدیم بھارتی فن یوگ صحت مند جسم میں صحت مند انداز فکرپیداکرتاہے ، جناب نائیڈونے نوجوانوں سے کہاکہ وہ زراعت پراز سرنوتوجہ مرکوز کریں کیونکہ بھاتی معیشت کی یہی ریڑھ کی ہڈی رہی ہے ۔ انھوں نے کہاکہ ضرورت اس بات کی ہے کہ فطری کاشتکاری کو اہمیت دی جائے اورکیمیاوی مصنوعی کھادو ں کا استعمال کم سے کم کیاجائے ۔ انھوں کہاکہ زرعی شعبے کو ہمہ گیر اورمنفعت بخش بنانے کے لئے اس کی تشکیل نوکرنی ہوگی۔ انھوں نے کہامرکز اورریاستی حکومتوں کے ذریعہ پالیسی دخل اندازی کے توسط سے ڈھانچہ جاتی تغیرات درکارہیں ۔


    مادری زبان کی اہمیت پرزوردیتے ہوئے اورمقامی زبانوں کاحوالہ دیتے ہوئے، انھوں کہاکہ ہرکسی کو مادری زبان کی ترویج واشاعت کو فروغ دینے کی کوشش کرنی چاہیئے ۔


    روایتی کنبہ جاتی نظام کو بھارت کے لئے تفاخرکی وجہ قراردیتے ہوئے انھوں نے کہاکہ کنبہ جاتی اقدار کا تحفظ ضروری ہے ۔ ہماری رویات اورہمارے رسم ورواج نہ صرف یہ کہ سماجی تانے بانے کو مستحکم بناتے ہیں بلکہ مختلف طبقات کے مابین ایک راستہ بھی قائم کرتے ہیں ۔


    نائب صدرجمہوریہ ہند نے کہاکہ بھارت نے ہمیشہ اس امرمیں یقین کیاہے کہ سب کچھ ایک دوسرے کے ساتھ ساجھاکیاجائے ، ایک دوسرے کا خیال رکھاجائے اور فطرت کا لحاظ کیاجائے ۔ سنکرانتی تقریب کے موقع پرآیئے ہم سب اپنے آپ کو ایک صحت مند ، مضبوط ِ، خوشحال


    اور مبنی برشمولیت ہندوستان کی تشکیل کے لئے ازسرنووقف کریں ۔


    اس تیوہارکے موقع پر پیرینی رقص ، موسیقی پرمبنی اہتمام ، رنگولی مسابقت اورروایتی فنون کی مختلف شکلوں کی جھلک پیش کی گئی ۔ سجے ہوئے بیلوں اور گڑیوں پرمشتمل اسٹال بھی لگائے گئے تھے ۔ الیکٹرانک اوراطلاعاتی تکنالوجی کے وزیر،جناب روی شنکر پرساد، تلنگانہ ہائی کورٹ کے چیف جسٹس ،جناب تھوتاتھل بی رادھاکرشنن ، رکن پارلیمنٹ جناب کونڈا وشویشرریڈی اور رکن قانون سازاسمبلی جناب کے شرینواس بھی اس موقع پرموجود تھے ۔


    ۔۔۔۔۔۔۔۔۔۔۔۔۔۔۔۔


    
    U-299


    

    
    (Release ID: 1559806) Visitor Counter : 1
    
    
      Read this release in: English