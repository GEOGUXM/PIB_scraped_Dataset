      سماجی انصاف اور تفویض اختیارات کی وزارت

      این سی ایس کے نے بیداری - صحت کیمپ کا اہتمام کیا
      Posted On: 16 JAN 2019 6:00PM by PIB Delhi


    نئیدہلی 17 جنوری ۔نیشنل کمیشن فار صفائی کرمچاریز ( این سی ایس کے ) نے جنوبی دہلی میونسپل کارپوریشن ( ایس ڈی ایم سی ) اور نیشنل صفائی کرمچاریز فائننس اینڈ ڈیولپمنٹ کارپوریشن ( این ایس کے ایف ڈی سی ) کے اشتراک سے نئی دہلی کے سوِک سینٹر کے آڈیٹوریم میں جنوبی دہلی میونسپل کارپوریشن کے صفائی کرمچاریوں کے لئے بیداری –صحت کیمپ کا اہتمام کیا ۔ این سی ایس کے ، کے چیئر مین جناب منہر والجی بھائیزالا ، کمیشن کی رکن محترمہ منجودلیر اور جنوبی دہلی میونسپل کارپوریشن کے مئیر جناب گنگارام گھوسرے نے اس کیمپ میں شرکت کی ۔ اس موقع پر نیشنل صفائی کرمچاری فائننس ڈیولپمنٹ کارپوریشن کے سی ایم ڈی اور ڈی جی ایم بھی دیگر سرکردہ شخصیات کے ساتھ موجود تھے۔


    اس موقع پر نیشنل صفائی کرمچاری فائننس اینڈ ڈیولپمنٹ نے صفائی کرمچاریوں اور ان کے بچوں کی فلاح وبہبود کے لئے چلائی جانے والی مختلف اسکیموں کی تفصیلات بیان کیں ۔ جبکہ این سی ایس کے ، کے چئیر مین نے اس موقع پر موجود صفائی کرمچاریوں سے زور دے کر کہا کہ ان اسکیموں سے مکمل طور سے استفادہ کیا جائے ۔انہوں نے خاص طور سے صفائی کرمچاریوں اور ان کے بچوں کو بہترین تعلیم دئے جانے پر زور دیا تاکہ وہ ایک باعزت زندگی گزارسکیں ۔


    اس کیمپ میں مئیر موصوف نے اس امید کا اظہار کیا کہ وہ اچھا کام کرنا جاری رکھیں گے ۔ اس کے ساتھ ہی انہوں نے یہ یقین دہانی بھی کرائی کہ عارضی ملازمین کو مستقل کئے جانے ، میڈیکل کیش لیس کارڈ اور بقایا جات کی ادائیگی جیسے مطالبات پر مثبت طریقے سے کام جاری ہے اور جلد ہی جنوبی دلی میونسپل کارپوریشن کی جانب سے مثبت اعلان کیا جائے گا۔اس موقع پر این سی ایس کے ، کے چیئر مین نے ادارے کی کامیابی کے لئے مبارکباددی ۔اس موقع پر جنوبی دہلی میونسپل کارپوریشن اور کمیشن کے ممبران نے بھی اپنے خیالات کا اظہار کیا ۔


    اس موقع پر جنوبی دہلی میونسپل کارپوریشن کے جن ملازمین نے اپنے فرائض کی ادئیگی میں غیر معمولی کارکردگی کا مظاہرہ کیا ہے ، انہیں تصدیقی سپاسنامے ، یادگاری نشان ،سیفٹی کٹس اور گلدستے بھی پیش کئے گئے ۔


    یہ تقریب ہیلتھ کیمپ کے اہتمام کے ساتھ تمام ہوئی ۔اس ہیلتھ کیمپ کا اہتمام نیشنل صفائی کرمچاری فائننس اینڈ ڈیولپمنٹ کارپوریشن کی جانب سے کیا گیا تھا۔متعدد صفائی کرمچاریوں کی ابتدائی صحت جانچ بھی کی گئی ۔اس کا انتظام بھی اسی کیمپ میں کیا گیا تھا۔

  
  
  

    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 387

    
    
    (Release ID: 1560304) Visitor Counter : 3
    
    
      Read this release in: English