      ا قتصادی امور کی کابینہ کمیٹی

      آسام میں نملی گڑھ ریفائنری کی صلاحیت میں3 ایم ایم ٹی پی اے سے بڑھاکر 9 ایم ایم ٹی پی اے کیا جائے گا
      Posted On: 16 JAN 2019 6:36PM by PIB Delhi


    نئی دہلی،16؍جنوری، وزیراعظم نریندر مودی کی صدارت میں اقتصادی امور کی کابینہ کمیٹی نے نملی گڑھ ریفائنری کی صلاحیت کو 3 ایم ایم ٹی پی اے (ملین میٹرک ٹن سالا نہ) سے بڑھاکر 9 ایم ایم ٹی پی اے کرنے کے پروجیکٹ کو منظوری دے دی ہے۔ اس میں پاردیپ سے نملی گڑھ تک خام تیل کی پائپ لائن ڈالنا اور تیار شدہ تیل کو نملی گڑھ سے سلی گوڑی تک پہنچانے کی خاطر پائپ لائن بچھانے کا پروجیکٹ شامل ہے۔ اس پر 22594 کروڑ روپے لاگت آئے گی۔یہ پروجیکٹ منظوری اور تمام قانونی اجازت نامے حاصل کرنے کے بعد 48 ماہ کے اندر مکمل کیا جائے گا۔


    اخراجات:


    پروجیکٹ کی کل لاگت 22594 کروڑ روپے کی رقم قرضوں ، شیئرز اور وائبلٹی گیپ فنڈنگ ( وی جی ایف) کے ذریعے فراہم کی جائے گی۔ اس کے لئے نملی گڑھ ریفائنری لمیٹڈ 15102 کروڑ روپے کا قرضہ حاصل کرے گا اور اپنے طور پر 2307 کروڑ روپے فراہم کرنے کے علاوہ ریفائنری کے پروموٹر یعنی بھارت پیٹرولیم کارپوریشن لمیٹڈ ، آئل انڈیا لمیٹڈ اور حکومت آسام شیئرز میں تعاون کریں گے۔ اس پروجیکٹ کو حکومت ہند کی طرف سے 1020 کروڑ روپے کے وائبلٹی گیپ فنڈنگ ( وی جی ایف) کے ذریعے امداد دی جائے گی۔


    اثرات:


    ریفائنری کی توسیع سے شمال مشرق میں پیٹرولیم مصنوعات کی کمی کو پورا کیا جاسکے گا۔ یہ توسیع خام تیل کی دستیابی میں اضافہ کرکے شمال مشرق کے تمام تیل صاف کرنے والے کارخانوں کی سرگرمیوں کو پائیدار بنائے گی۔ یہ آسام میں راست اور بالواسطہ روزگار پیدا کرے گی اور یہ شمال مشرق کے لئے حکومت کے ہائیڈرو کاربن ویژن 2030 کا ایک حصہ ہے۔


    ۔۔۔۔۔۔۔۔۔۔۔


    (م ن-وا- ق ر)


    U- 3 61

    
    
    (Release ID: 1560191) Visitor Counter : 5