      وزارت سیاحت

      ایک بھارت شریسٹھ بھارت کے جذبے کے اظہار کے لئے نئی دہلی کے لال قلعے میں پانچ دن تک چلنے والا ‘بھارت پرو’
      Posted On: 22 JAN 2019 6:10PM by PIB Delhi


    نئی دہلی،22جنوری 2019؍سیاحت کی وزارت ، دیگر مرکزی وزارتوں کے اشتراک سے 26سے 31جنوری 2019ء کے دوران راجدھانی میں لال قلعے میں ایک بھارت شریسٹھ بھارت کےجذبے کا اظہار کرنے کے لئے ‘بھارت پرو’ پروگرام کا چوتھا ایڈیشن منعقد کررہی ہے۔پانچ دن تک چلنے والا یہ پروگرام یوم جمہوریہ تقریبات کا ایک حصہ ہے۔


    ایک بھارت شیریسٹھ بھارت کے وزیر اعظم جناب نریندر مودی کے وژن کے عین مطابق بھارت پرو 2016ء سے یوم جمہوریہ کی تقریبات کے حصے کے طورپر منایا جارہا ہے۔یہ روایت گزشتہ چار سال سے جاری ہے اور اس پروگرام کا چوتھا ایڈیشن پانچ دن تک جاری رہے گا، جس کا اہم مقصد حب الوطنی کا جذبہ پیدا کرنا ہے اور ملک کی مالا مال ثقافتی گوناگونیت کو فروغ دینا ہے۔ اس کے علاوہ عام لوگوں کی بڑے پیمانے پر شرکت کو یقینی بنانا ہے اور ایک بھارت شریسٹھ بھارت کے نظریے کو مقبول کرنا ہے۔


    سیاحت کی وزارت کی طرف سے منعقد کئے جانے والے اس سال کے پروگرام کی جھلکیوں میں یوم جمہوریہ کی پریڈ کے دوران نکلنے والی جھانکیوں کی نمائش کے علاوہ مسلح افواج کے بینڈز کی کارکردگی کے ساتھ ساتھ فوڈز کورٹس (کھانے پینے سے متعلق کورٹس)میلے اور ڈی اے وی پی کی فوٹونمائش وغیرہ شامل ہیں۔اس پروگرام میں سیاحوں کے لئے خصوصی ٹرینوں سے متعلق آئی آر سی ٹی سی پروموشن بھی شامل ہوگا۔جاگو گراہک جاگوصارفین کی بیداری مہم ایک گاندھی گرام جس میں دس مصور مہاتما گاندھی کے نظریے کے موضوع پر مصوری پیش کریں گے اس نمائش کا حصہ ہوں گے۔ ان کے علاوہ نورتھ زون کلچرل سینٹر این زیڈ سی سی ملک کے مختلف خطوں کے روز مرہ کے ثقافتی سرگرمیوں کا انعقاد کرے گا۔


    بھارت پرو روزانہ دوپہر بارہ بجے سے رات دس بجے تک عوام کے لئے کھلا رہے گا۔ 02جنور ی سے 31جنوری 2019ء تک داخلہ مفت ہوگا، البتہ اس پروگرام میں داخل ہونے کے لئے شناختی ثبوت ساتھ لاناہوگا۔


    بھارت پرو کے سابق ایڈیشن میں یوم جمہوریہ پریڈ کے دوران نکالی گئی جھانکیوں کی نمائش کی گئی تھی۔مسلح افواج کے مختلف بینڈز نے اپنی کارکردگی پیش کی تھی، دست کاری میلے اور فوڈز کورٹس بھی پچھلے ایڈیشن میں پیش کیا گیا تھا۔ ملک کے مختلف خطوں کی ثقافتی سرگرمیوں کو بھی نمایاں کیاگیا تھا۔ مختلف ریاستوں ، مرکز کے زیر انتظام علاقوں کی طرف سے فوڈز کورٹس لگائے گئے تھے، جس مختلف قسم کے کھانوں کے اسٹالز لگائے گئے تھے۔


    م ن۔ح ا۔ن ع


    U: 47 4

    
    
    (Release ID: 1560986) Visitor Counter : 10