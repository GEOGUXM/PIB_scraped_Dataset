      آبی وسائل، دریائی ترقیات اور گنگا احیاء کی وزارت

      جناب نتن گڈکری نے آگرہ اور متھرا میں نمامی گنگے پروجیکٹوں کا سنگِ بنیاد رکھا
      Posted On: 23 JAN 2019 8:41PM by PIB Delhi


    نئی دہلی، 23 جنوری / آبی وسائل ، دریائی ترقیات اور گنگا احیاء ، سڑک نقل و حمل اور شاہراہوں نیز جہاز رانی کے وزیر جناب نتن گڈکری نے آج آگرہ اور متھرا میں نمامی گنگے کے 6 پروجیکٹوں کا سنگِ بنیاد رکھا ۔ اس موقع پر اظہارِ خیال کرتے ہوئے جناب گڈکری نے کہا کہ اپنی تکمیل کے بعد یہ پروجیکٹ اس علاقے کے لاکھوں افراد کے لئے مفید ثابت ہوں گے ۔ انہوں نے کہا کہ حکومت دریائے گنگا اور اس کی 40 معاون ندیوں نیز بڑے نالوں کو صاف کرنے کے لئے مستحکم طریقے سے کام کر رہی ہے ۔ حکومت کو دریائے گنگا کی اویرلتا یعنی لگاتار بہاؤ بنائے رکھنے کے تئیں بڑی فکر ہے اور اس کے لئے ای – فلو نوٹفکیشن بھی جاری کیا گیا ہے ۔


    متھرا کا پروجیکٹ 511.74 کروڑ روپئے کی لاگت سے منظور کیا گیا ہے ۔ اس کے تحت گندا پانی صاف کرنے کے دو پروجیکٹ شامل ہیں ۔ متھرا شہر 4 سیوریج زونوں میں منقسم کیا گیا ہے ۔ رواں سیویج جنریشن 47 ایم ایل ڈی کے بقدر ہے ، جس کے بارے میں توقع کی جاتی ہے کہ یہ 2035 ء تک بڑھ کر 61 ایم ایل ڈی کے بقدر ہو جائے گا ۔ متھرا میں مجموعی سیویج ٹریٹمنٹ صلاحیت فی الحال 44 ایم ایل ڈی کے بقدر ہے ۔ پی پی پی موڈ کے تحت مخلوط سالانہ بنیادوں پر متھرا سیویج اسکیم گندے پانی کو صاف کرنے کے منصوبے کی دنیا کی اپنی نوعیت کی پہلی اسکیم ہے اور اس کے تحت موجودہ ٹریٹمنٹ بنیادی ڈھانچے کی باز آباد کاری اور آپریشن کے کام کو بہتر بنایا جائے گا اور ساتھ ہی ساتھ گندے پانی کو صاف کرنے کے نئے سیویج ٹریٹمنٹ پلانٹ بھی قائم کئے جائیں گے ۔


    آبی وسائل ، دریائی ترقیات اور گنگا احیاء ، سڑک نقل و حمل ، شاہراہوں نیز جہاز رانی کے وزیر جناب نتن گڈکری ، متھرا میں نمامی گنگے پروجیکٹوں کا سنگِ بنیاد رکھنے کے بعد حاضرین سے خطاب کرتے ہوئے


    آگرہ کا پروجیکٹ شہر کے لئے جامع سیوریج اسکیم سمیت ‘ ایک شہر – ایک آپریٹر ’ کے عنصر کا حامل ہے اور اسے مخلوط سالانہ طریقے سے نافذ کیا جائے گا تاکہ نئی 176 ایم ایل ڈی کے بقدر ایس ٹی پی صلاحیت فراہم ہو سکے ۔ پرانے پلانٹوں کو تاحال بنایا جا سکے اور ان کی باز آباد کاری کی جا سکے ۔ اس کے منظور شدہ لاگت 857.26 کروڑ روپئے کے بقدر ہے اور مغربی زون میں گندے پانی کو صاف کرنے کے نیٹ ورک کی تعمیر کے سلسلے میں 251 کلو میٹر طویل سیور لائن ، 47827 ہاؤس کنکشنوں پر مشتمل ہے ۔ اس طریقے سے 353.57 کروڑ روپئے کی منظور شدہ لاگت سے اے ایم آر یو ٹی اسکیم کے تحت 3.80 کلو میٹر صلاحیت بہم پہنچائی جانی ہے ۔


    آگرہ شہر کو 9 سیوریج زونوں میں تقسیم کیا گیا ہے ۔ آگرہ میں سیوریج جنریشن کا تخمینہ 2020 ء تک 268 ایم ایل ڈی اور 2035 ء تک 341 ایم ایل ڈی کے بقدر کا لگایا گیا ہے ۔ اس کے تحت 513 کلو میٹر کا سیوریج نیٹ ورک اور 9 ایس ٹی پی شامل ہیں ، جن کی تنصیبی صلاحیت آگرہ میں موجودہ وقت میں 221 ایم ایل ڈی کے بقدر ہے تاہم یہ تمام ادارے صرف 145 ایم ایل ڈی کے بہاؤ کی صفائی کر پا رہے ہیں ۔ آگرہ میں 90 نالے ایسے ہیں ، جن میں مجموعی طور پر 206 ایم ایل ڈی کا اخراج ہوتا ہے اور صرف 29 نالے ایسے ہیں ، جن کے لئے 145 ایم ایل ڈی کی صلاحیت دستیاب ہے ۔ اس کے نتیجے میں دریائے جمنا میں 141 ایم ایل ڈی گندا پانی براہ راست مل جاتا ہے ۔ ایک جامع پروجیکٹ نمامی گنگے کے تحت اس سلسلے میں 857.26 کروڑ روپئے کی لاگت سے منظور کیا گیا ہے ۔ا س پروجیکٹ کے توسط سے ایک ہی بار میں موجودہ 221 ایم ایل ڈی کی صلاحیت میں تقریباً 176 ایم ایل ڈی کی صلاحیت کا اضافہ ہو جائے گا ۔


    آبی وسائل ، دریائی ترقیات اور گنگا احیاء ، سڑک نقل و حمل ، شاہراہوں نیز جہاز رانی کے وزیر جناب نتن گڈکری ، آگرہ میں نمامی گنگے پروجیکٹوں کا سنگِ بنیاد رکھا


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔۔ ۔ ۔ ۔ ۔ ۔


    ( م ن ۔ ۔ ع ا )


    U. No. 506

    
    
    (Release ID: 1561198) Visitor Counter : 3