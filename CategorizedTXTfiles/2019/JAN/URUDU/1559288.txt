      کامرس اور صنعت کی وزارتہ

      کامرس کے وزیر نے برآمدی تنظیموں کے ساتھ میٹنگ کی
      Posted On: 09 JAN 2019 7:33PM by PIB Delhi


    نئی دہلی، 9 جنوری 2019/ کامرس اور صنعت نیز شہری ہوا بازی کے مرکزی وزیر جناب سریش پربھو نے آج نئی دہلی میں سرکاری افسران اور برآمدی تنظیموں کے ساتھ ایک میٹنگ کی صدارت کی جس کا مقصد برآمدی سیکٹر کو درپیش مسائل پر تبادلہ خیال کرنا تھا۔


    جناب سریش پربھو نے حالیہ مہینوں میں برآمدی کریڈٹ کے کم ہونے کے رجحان کو اجاگر کیا اور تجویز کیا کہ بینکوں سے کہا جائے کہ وہ برآمدی سیکٹر خاص طور پر بہت چھوٹی ، چھوٹی اور درمیانہ درجہ کی صنعتوں (ایم ایس ایم ایز) قرضے دیئے جانے کی ہمت افزائی کریں تاکہ روزگار کے زیادہ مواقع پیدا کئے جاسکیں۔


    کامرس کے وزیر نے ان پٹ ٹیکس کریڈٹ (آئی ٹی سی) کے ریفنڈ کو آن لائن کرنے پر زور دیا تاکہ برآمدی ریفنڈ کا سلسلہ مسلسل جاری رہے اور اسے شفاف اور جوابدہ بنایا جاسکے۔


    برآمدی سیکٹر کے نمائندوں نے ایڈوانسڈ اتھارائزیشن کے تحت برآمد سے پہلے کے مسائل کو اجاگر کیا اور کامرس کے وزیر سے درخواست کی کہ اس شرط کو ہٹانے کے لئے جس کا اطلاق پہلے کی تاریخوں سے ہو، ایک نوٹی فکیشن جاری کیا جائے۔ جناب سریش پربھو نے جی ڈی ایف ٹی اور وزارت خزانہ نے مالیہ کے محکمے سے کہا کہ وہ اس مسئلے پر غور کرے تاکہ اصل برآمد کاروں کو ہراساں نہ کیا جاسکے۔


    برآمد کاروں کو انتباہی فہرست میں شامل کرنے ، تیسرے فریق /تیسرے ملکوں کی برآمدات اور ایران سے جن مصنوعات کی تجارت کی جانی ہے ان کی فہرست جیسے بینک کاری معاملات پر بھی تبادلہ خیال کیا گیا اور وزارت خزانہ کے مالی خدمات کے محکمے نے 22 جنوری 2019 کو ہونے والی مقررہ میٹنگ میں بینکوں کے ساتھ ان مسائل پر بات چیت کرنے پر رضا مندی کاا ظہار کیا۔


    صنعت نے انٹریسٹ ایکوالائزیشن اسکیم کو برآمد کاروں تک بڑھانے کے سلسلہ میں حکومت کی طرف سے دی گئی امداد کا اعتراف کیا جس سے ایم ایس ایم ایز کی برآمد ات کو فروغ حاصل ہوگا۔


    آج کی میٹنگ میں خزانہ کے وزیر مملکت، خزانہ ، مالیہ ، ڈی جی ایف ٹی اور کامرس کے محکمہ کے سینئر افسران انڈین ایکسپورٹ آرگنائزیشن کی فیڈریشن فارمیسل ، جواہرات اور زیورات کو فروغ دینے سے متعلق کونسل ، انجینئرنگ ، ایکسپورٹ پرموشن کونسل اور چیمیسل کے نمائندے موجود تھے۔


    ۔۔۔۔۔۔۔۔۔۔۔


    م ن۔ ج۔ ج۔


    U- 222


    

    

    
    (Release ID: 1559288) Visitor Counter : 12