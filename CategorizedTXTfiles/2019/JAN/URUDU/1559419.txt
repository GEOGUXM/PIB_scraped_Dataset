      پارلیمانی امور کی وزارت

      پارلیمنٹ کا 2018 کا موسم سرما کا اجلاس اختتام پذیر
      
      لوک سبھا میں 47 فیصد کام کاج ہوا، جبکہ راجیہ سبھا میں 27 فیصد کام کاج ہوا۔اجلاس کے دوران پارلیمنٹ کے دونوں ایوانوں کے ذریعہ 5 بل پاس کئے گئے، اس اجلاس کی تاریخی حصولیابی یہ ہے کہ دونوں ایوانوں کے ذریعہ 124 ویں آئینی ترمیمی بل کو منظور کیاگیا: پارلیمانی امور کے وزیر نریندر سنگھ تومر

      Posted On: 10 JAN 2019 6:22PM by PIB Delhi

    نئی دہلی 10جنوری، قومی اہمیت کے حامل مختلف امور پر بحث ومباحثوں میں تمام سیاسی پارٹیوں کی وسیع تر شرکت کے اعتبار سے پارلیمنٹ کا 2018 کا موسم سرما کا اجلاس بہت کامیاب رہا۔ یہ بات آج پارلیمانی امور اور دیہی ترقی اور پنچایت راج اور کانکنی کے مرکزی وزیر جناب نریندر سنگھ تومر نے یہاں بتائی۔ اس موقع پر پارلیمانی اور اعداد وشمار اور پروگرام کے نفاذ کے وزیر مملکت جناب وجے گوئل بھی موجود تھے۔


    جناب تومر نے کہا کہ پارلیمنٹ کے دونوں ایوانوں کے اس اجلاس کی مخصوص حصولیابی یہ ہے کہ دونوں ایوانوں نے 124 ویں آئینی ترمیمی بل کو منظوری دے دی ہے۔ یہ تاریخی کامیابی اور حصولیابی ہے۔ یہ کروڑوں محروم ہندوستانی شہریوں کی خواہش تھی۔ پارلیمنٹ کے بیشتر ممبروں نے پہلی ہی بحث میں اس بل کی حمایت کی اور اسے اکثریت کے ساتھ منظور کردیا۔ وزیر موصوف نے ان سبھی ارکان پارلیمنٹ کا شکریہ ادا کیا جنہوں نے اس بل کی حمایت کی۔ میڈیا سے خطاب کرتے ہوئے جناب گوئل نے کہا کہ تاریخی 124 ویں آئینی ترمیمی بل کا منظور ہونا اس حقیقت کا ثبوت ہے کہ حکومت پارلیمنٹ میں قومی اہمیت کے حامل تمام امور پر بحث کے لئے تیار رہتی ہے اور ان اہم بلوں کو اس صورت میں پاس کرتی ہے جب حکومت کو تمام پارٹیوں کی طرف سے حمایت حاصل ہو۔


    جناب تومر نے مطلع کیا کہ 2018 کا پارلیمنٹ کا موسم سرما کا اجلاس 11 دسمبر 2018 بروز منگل کو شروع ہوا تھا، جبکہ لوک سبھا کی کارروائی 8 جنوری 2019 کو بروز منگل کو غیر معینہ مدت کے لئے ملتوی کردی گئی تھی۔ لوک سبھا میں 29 دن تک چلنے والے اجلاس کی مدت کے دوران 17 نشستیں ہوئیں۔ انہوں نے کہا کہ راجیہ سبھا کی کارروائی کو 9 جنوری 2019 بروز بدھ کو غیر معینہ مدت کے لئے ملتوی کیاگیا تھا۔ البتہ 30 دن تک چلنے والے راجیہ سبھا کے اجلاس میں 18 نشستیں ہوئیں۔ وزیر موصوف نے کہا کہ پارلیمنٹ کے اندر لگ بھگ 47 فیصد کام کاج ہوا، جبکہ راجیہ سبھا کے اندر 27 فیصد کام کاج ہوا۔


    اجلاس کے دوران 17 بل پیش کئے گئے۔ لوک سبھا میں 12 اور راجیہ سبھا میں 5 بل پیش کئے گئے۔ لوک سبھا نے اجلاس کے دوران 14 بل پاس کئے ،جبکہ راجیہ سبھا نے 4 بل پاس کئے۔ پارلیمنٹ کے دونوں ایوانوں کے ذریعہ 05#بل پاس کئے گئے۔ اجلاس کے دوران پیش کئے گئے، غور کئے گئے اور پاس کئے گئے بلوں کے عنوانات سے متعلق ایک فہرست منسلک کی گئی ہے۔


    اجلاس کے دوران 19-2018 کے لئے گرانٹس کے واسطے ضمنی مطالبات کا دوسرا بیچ اور متعلقہ ایپروپیرشن (تصرف) کا بل لوک سبھا کے ذریعہ پیش کیاگیا، اس پر بحث کی گئی اور پھر اسے پاس کردیاگیا۔ یہ بل راجیہ سبھا میں بھیجا گیا تھا اور اسے غور کئے جانے کے لئے نہیں پیش کیا جاسکا اور اس بات کا امکان نہیں ہے کہ راجیہ سبھا میں اس کے وصول ہوجانے کی تاریخ سے 14 دن کی مدت کے اندر لوک سبھا میں لوٹا دیا جائے گا۔ یہ بل اسی شکل میں مذکورہ مدت کے اندر لوک سبھا میں لوٹا دیا جائے گا۔ یہ بل اسی شکل میں مذکورہ مدت کے ختم ہونے تک دونوں ایوانوں کے ذریعہ منظور کیا جانا ہوگا۔ جس صورت میں یہ آئین کے 109ویں آرٹیکل کے کلاز پانچ کے تحت لوک سبھا کے لئے منظور کیاگیا تھا۔


    لوک سبھا نے دو اہم بلوں آدھار اور دیگر قوانین (ترمیمی) بل 2019 اور شہریت (ترمیمی) بل 2019 کو بھی منظوری دے دی ہے۔ یہ تینوں بل آرڈیننس کی جگہ لیں گے۔ ان بلوں کے نام ہیں مسلم خواتین (شادی سے متعلق حقوق کا تحفظ) آرڈیننس 2019، (دوم) انڈین میڈیکل کونسل (ترمیمی) آرڈیننس 2018، اور (سوم) دی کمپنیز (ترمیمی)آرڈیننس 2018،جو صدر جمہوریہ کی جانب سے نافذ کئے گئے تھے، جن پر لوک سبھا کے ذریعہ غور کیاگیا تھا اور منظوری دی گئی تھی۔ یہ بل فی الحال راجیہ سبھا میں ہیں۔


    مذکورہ معاملوں کے علاوہ اجلاس کی دیگر اہم خاص بات یہ رہی کہ آئین (124) ترمیمی بل 2019 کو منظور کیاگیا، جو عام زمرے میں اقتصادی اعتبار سے کمزور طبقوں کو نوکریوں اور تعلیمی اداروں میں ریزرویشن فراہم کرے گا۔ اتوازم سینٹرل پلاسی، مینٹل ریٹارڈیشن سے جڑے افراد کی فلاح کے لئے قومی ٹرسٹ اور کثیر (معذور) ترمیمی بل 2018، بچوں کو مفت اور لازمی تعلیم کے حق کا ترمیمی بل 2019، ٹیچر ایجوکیشن کے لئے قومی کونسل کا (ترمیمی) بل 2019 کو پارلیمنٹ کے دونوں ایوانوں نے منظوری دے دی ہے۔


    لوک سبھا میں رافیل سودے پر ضابطہ 193 کے تحت مختصر مدت کی بحث ہوئی۔ ملک کے مختلف حصوں خصوصاً کیرالا، تمل ناڈ و اور اڑیسہ میں گجا، تتلی جیسی سمندری طوفان کے حوالے سے قدرتی آفات پر مختصر مدت کی بحث لوک سبھا میں شروع ہوئی تھی اور یہ ابھی نامکمل ہے۔


    جموں وکشمیر ریاست سے متعلق ہندوستان کے آئین کی دفعہ 356 کے تحت 19 دسمبر 2018 کو صدر جمہوریہ کی طرف سے جاری کئے گئے اعلانیہ پرلوک سبھا میں 28.12.2018 کو بحث ہوئی اور اسے منظور کیاگیا، جبکہ راجیہ سبھا میں بالترتیب 2 اور 3 جنوری 2019 کو بحث ہوئی اور اسے منظور کیاگیا۔


    راجیہ سبھا میں چار زیر التوا بلوں کو واپس لے لیاگیا ہے، جن میں نالندہ یونیورسٹی ترمیمی بل 2013، دی انڈین میڈیسن سینٹرل کونسل ترمیمی بل 2005، دی ہومیوپیتھی سینٹرل کونسل ترمیمی بل 2005 اور دی ہومیوپیتھی سینٹرل کونسل ترمیمی بل 2015 شامل ہیں۔


    # یہ بل لوک سبھا کے ذریعہ پاس کردیاگیا ہے اور اس کی سفارش کے لئے راجیہ سبھا میں بھیجا گیا ہے۔ اس بات کا امکان نہیں ہے کہ یہ بل راجیہ سبھا میں موصول ہونے کی تاریخ سے 14 دن کی تاریخ کے اندر لوک سبھا میں لوٹا دیا جائے گا۔ اس بل کو اسی شکل میں مذکورہ مدت کے ختم ہونے پر دونوں ایوانوں کے ذریعہ پاس کیا جانا ہوگا۔ جس صورت میں یہ آئین کے 109 ویں آرٹیکل کے کلاز 5 کے تحت لوک سبھا کے ذریعہ پاس کیاگیا تھا۔


    16 ویں لوک سبھا اور راجیہ سبھا کے 247 ویں اجلاس کے دوران قانون سازی کا کام کاج ہوا


    (موسم سرما کے اجلاس 2018 )


    I۔ لوک سبھا میں پیش کئے گئے بل


    1۔ ڈیم سیفٹی بل 2018


    2۔ دی انڈین میڈیکل کونسل (ترمیمی) بل 2018


    3۔دی سینٹرل یونیورسٹیز (ترمیمی) بل 2018


    4۔دی مسلم خواتین (شادی سے متعلق حقوق کے تحفظ ) بل 2018


    5۔دی نیشنل انسٹی ٹیوٹ آف ڈیزائن (ترمیمی) بل 2018


    6۔دی کمپنیز (ترمیمی) بل 2018


    7۔دی جلیان والا باغ نیشنل میموریل (ترمیمی) بل 2018


    8۔دی تصرف (نمبر6) بل 2018


    9۔دی آدھار اور دیگر قوانین(ترمیمی) بل 2019


    10۔دی ٹریڈ یونینس (ترمیمی) بل 2019


    11۔جنسی جرائم سے بچوں کا تحفظ(ترمیمی) بل 2019


    12۔آئین(124ویں ترمیمی) بل 2019


    II۔ راجیہ سبھا میں پیش کئے گئےبل


    1۔ متعلقہ اور حفظان صحت کے پروفیشن کا بل 2018


    2۔ ہومیوپیتھی کے لئے قومی کمیشن بل2019


    3۔میڈیسن کے نظام کے قومی کمیشن کا بل 2019


    4۔آئین (درج فہرست قبائل) آرڈر ترمیمی بل 2019


    5۔آئین (درج فہرست قبائل) آرڈر (دوسری ترمیمی ) بل 2019


    III۔ لوک سبھا کے ذریعہ پاس کئے گئے بل


    1۔ ٹرانزجینڈر افراد (حقوق کا تحفظ) بل 2018


    2۔ سروگیسی (ریگولیشن) بل 2018


    3۔صارف کے تحفظ کا بل 2018


    4۔ کسٹم اور مرکزی اعصاف سے متعلق رعشہ، ذہنی پسماندگی اور کثیر النو (معذوریات) ترمیمی بل 2018 سے متعلق قومی ٹرسٹ


    5۔مسلم خواتین (شادی سے متعلق تحفظ بل 2018


    6۔تصرف (نمبر6) بل 2018


    7۔انڈین میڈیکل کونسل (ترمیمی) بل 2018


    8۔کمپنیز (ترمیمی) بل 2019


    9۔آدھار اور دیگر قوانین (ترمیمی )بل 2019


    10۔نیو دہلی انٹرنیشنل ثالثی سینٹر بل 2019


    11۔پرسنل لاز(ترمیمی) بل 2019


    12۔ڈی این اے ٹکنالوجی ( یوز اینڈ اپلیکیشن) ریگولیشن بل 2019


    13۔شہریت (ترمیمی) بل 2019


    14۔آئین (124یں ترمیمی) بل 2019


    IV۔ راجیہ سبھا کے ذریعہ پاس کئے گئے بل


    1۔ کسٹم اور مرکزی اعصاف سے متعلق رعشہ، ذہنی پسماندگی اور کثیر النو (معذوریات) ترمیمی بل 2018 سے متعلق قومی ٹرسٹ


    2۔ بچوں کو مفت اور لازمی تعلیم کے لئے قومی کونسل ترمیمی بل 2019


    3۔ٹیچر ایجوکیشن کے لئے قومی کونسل (ترمیمی) بل 2019


    4۔آئین کا 124 واں ترمیمی بل 2019


    V۔پارلیمنٹ کے دونوں ایوانوں کے ذریعہ پاس کئے گئے بل


    1۔ کسٹم اور مرکزی اعصاف سے متعلق رعشہ، ذہنی پسماندگی اور کثیر النو (معذوریات) ترمیمی بل 2018 سے متعلق قومی ٹرسٹ


    2۔ #تصرف (نمبر6) بل 2019


    3۔ بچوں کو مفت اور لازمی تعلیم کے لئے قومی کونسل ترمیمی بل 2019


    4۔ ٹیچر ایجوکیشن کے لئے قومی کونسل (ترمیمی) بل 2019


    5۔آئین کا 124 واں ترمیمی بل 2019


    VI۔وہ بل جو واپس لے لئے گئے


    1۔ نالندہ یونیورسٹی (ترمیمی) بل 2013


    2۔انڈین میڈیسن سینٹرل کونسل (ترمیمی) بل 2005


    3۔ ہومیوپیتھی سینٹرل کونسل (ترمیمی) بل 2005


    4۔ ہومیوپیتھی سینٹرل کونسل (ترمیمی) بل 2015


    # بل لوک سبھا میں پاس کیاگیا تھا اور سفارش کے لئے راجیہ سبھا میں بھیجا گیا تھا۔ اس بات کا امکان نہیں ہے کہ یہ بل راجیہ سبھا میں موصول ہونے کی تاریخ سے 14 دن کی مدت کے اندر لوک سبھا میں واپس لوٹادیا جائے گا۔ اس بل کو اسی شکل میں مذکورہ مدت کے ختم ہونے پر دونوں ایوانوں کے ذریعہ پاس کرنا ہوگا، جس میں یہ آئین کی دفعہ 109 کے کلاز 5 کے تحت لوک سبھا کے ذریعہ پاس کیاگیا تھا۔


    **************


    

    م ن۔ح ا۔ ع ر


    U-234


    

    
    (Release ID: 1559419) Visitor Counter : 13