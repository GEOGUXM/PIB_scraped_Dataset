      پیٹرولیم اور قدرتی گیس کی وزارت

      پٹروٹیک۔2019، تیل اور گیس کی تیرہویں بین الاقوامی کانفرنس اور نمائش
      Posted On: 31 JAN 2019 7:19PM by PIB Delhi


    نئی دہلی۔31؍جنوری۔پٹروٹیک۔2019 یعنی تیل اور گیس کی تیرہویں بین الاقوامی کانفرنس اور نمائش کا اہتمام پٹرولیم اور قدرتی گیس کی وزارت، حکومت ہند کے زیر اہتمام کیا جارہا ہے اور اس کا افتتاح 10 فروری 2019 کو عمل میں آئے گا۔


    


    بھارت کی اس اہم ہائیڈرو کاربن بین الاقوامی کانفرنس کے بارے میں توقع کی جاتی ہے کہ اس کا افتتاح بھارت کے وزیر اعظم کے ہاتھوں عمل میں آئے گا۔ شراکت دار ممالک کے 95 سے زائد توانائی وزرا کو پٹرولیم اور قدرتی گیس کے وزیر نے اس کانفرنس میں شرکت کی دعوت دی ہے۔ یہ سہ روزہ بڑا اہتمام اپنے تحت حالیہ منڈی اور سرمایہ کار دوست پیش رفتوں کی جھلک پیش کرے گا، جو تیل اور گیس کے شعبوں میں بھارت میں رونما ہوئی ہیں۔ توقع کی جاتی ہے کہ اس کانفرنس میں ماہرین ٹکنالوجی، سائنسدانوں، منصوبہ سازوں، پالیسی سا زوں، انتظامی امور کے ماہرین، صنعت کاروں، خدمت فراہم کاروں اور فروخت کاروں سمیت تقریباً 70 ممالک کے 7 ہزار سے زائد مندوبین اور 86 مقتدر مقررین شرکت کریں گے۔


    اس کانفرنس کے شانہ بہ شانہ انڈیا ایکسپو مارٹ، گریٹر نوئیڈا میں 20 ہزار مربع میٹر کے رقبے سے بھی زائد حصے پر ایک نمائش کا اہتمام کیا جائے گا۔ پیٹروٹیک 2019 نام کی یہ نمائش تیل کی تلاش اور پیداوار کی ٹکنالوجیوں میں رونما ہوئی پیش رفت، پروسیس کنٹرول، تیل صاف کرنے اور پائپ لائن وخدمات کے نظام، مصنوعات، تیل کے کنووں سے متعلق ہارڈویئر، سافٹ ویئر، تجزیاتی سازوسامان، قابل احیا، تحقیق وترقیات، ایچ ایس ای، تربیت اور تکنیکی مواد کی اشاعت پر توجہ مرکوز کرے گی۔ یہ نمائش ناظرین کے لئے 10 اور 11 فروری کو صبح 10 بجے سے شام 6 بجے تک کھلی رہے گی۔ 12 فروری 2019 کو یہ نمائش صبح 10 بجے سے دوپہر 2 بجے تک کھلی رہے گی۔


    اس کانفرنس میں دو وزارتی اجلاسات کا اہتمام کیا جائے گا۔ اس کے علاوہ چیف ایگزیکٹو افسران کے ایک اجتماع کا بھی اہتمام کیا جائے گا، جس میں سمندر پار کے وزارتی وفود، سرکردہ سی ای او، اداروں کے بین الاقوامی سربراہان اور تیل اور گیس کمپنیوں کے ذمہ داران شریک ہوں گے۔ اس کے علاوہ کانفرنس میں تین مکمل اجلاسات اور پانچ موضوعاتی اجلاسات بھی منعقد ہوں گے۔ ان تمام اجلاسات سے مقتدر اور معزز مقررین خطاب کریں گے اور تکنیکی ماہرین بھی خطاب کریں گے اور اس کانفرنس میں عالمی تیل اور گیس صنعت کی بڑی بڑی ہستیاں بھی شریک ہوں گی۔


    تکنیکی اجلاس اس کے شانہ بہ شانہ منعقد ہوگا اور اس میں 300 مقررین اپنے اپنے مقالے پیش کریں گے۔ یہ مقابلے زبانی اور پوسٹر اجلاسات (سات عددی پوسٹر اجلاسات) پر مشتمل ہوں گے، جن کا تعلق پٹرولیم ٹکنالوجی، کھوج، برمائی، تیاری اور پروسیسنگ، تیل صاف کرنے اور دیگر متعلقہ موضوعات سے ہوگا۔


    پیٹرو ٹیک 2019 نمائش میں 13 سے زائد کنٹری پویلین ہوں گے اور 40 سے زائد ممالک کے 750 نمائش کاران یہاں اپنے نمونے پیش کریں گے۔ میک ان انڈیا اور قابل احیا توانائی موضوع کے لئے علیحدہ مخصوص حصے ہوں گے۔ متعدد اسٹارٹ اپ کمپنیاں بھی اپنی ٹکنالوجی اور ترقیات کا مظاہرہ کریں گی۔


    ۔۔۔۔۔۔۔۔۔۔۔۔۔۔۔۔۔۔۔۔۔۔


    م ن۔ ع ر


    U-612

    
    
    (Release ID: 1562121) Visitor Counter : 5