      وزارت خزانہ

      وزارت مالیات کے ادارے محکمہ معاشی امور (ڈپارٹمنٹ آف اکنامک افیئرز ) نے ای- موبلٹی پروگرام اختیار کیا
      
      مالیات اور کارپوریٹ امور کے مرکزی وزیر جناب ارون جیٹلی نے ڈپارٹمنٹ آف اکنامک افئیرز (ڈی ای اے )میں پندرہ الیکٹرک وھیکلز شامل کئے جانے کی تقریب کا افتتاح کیا
      
      امید ہے کہ اس سے یہ محکمہ سالانہ 36000 لیٹر ایندھن بچانے کے ساتھ ساتھ کاربن ڈائی آکسائڈ گیس کے اخراج میں بھی 440 ٹن سالانہ کی کمی کرے گا
      Posted On: 10 JAN 2019 2:52PM by PIB Delhi


    نئیدہلی 10 جنوری ۔مرکزی وزیر مالیات وکارپوریٹ امور جناب ارون جیٹلی نے بجلی اور نئی وقابل تجدید توانائی کے امور کے وزیر مملکت جناب آر کے سنگھ کے ساتھ مرکزی وزارت مالیات کے محکمہ معاشی امور میں پندرہ بجلی سے چلنے والی گاڑیاں شامل کیں ۔ اس موقع پر سکریٹری مالیات جناب اجے نرائن جھا محکمہ معاشی امور ( ڈی ای اے ) کے سکریٹری جناب سبھاش چندر گرگ ، بجلی کی وزارت کے سکریٹری جناب اجے بھلہ ، نئی اور قابل تجدید توانائی کے محکمے کے سکریٹری جناب جی سی مرمو اور محکمہ اخراجات کے آفیسر آن اسپیشل ڈیوٹی بھی موجود تھے ۔


    واضح ہوکہ حکومت ہند کی وزارت مالیات کے محکمہ معاشی امور ( ڈی ای اے ) نے ،اس محکمے کے افسران کے لئے بجلی سے چلنے والی پندرہ گاڑیاں دستیاب کرائے جانے کی غرض سے بجلی کی وزارت کے ادارے انرجی افی شئینسی سروسز لمیٹیڈ (ای ای ایس ایل ) کے ساتھ ایک معاہدے پر دستخط کئے ہیں۔اس کے ساتھ ہی ان گاڑیوں کی چارجنگ کے لئے نارتھ بلاک میں 28 چارجنگ پوائنٹس کی بھی تنصیب کی گئی ہے ، جن میں چھ گھنٹے میں چارجنگ مکمل کرنےوالے 24 سلو چارجنگ پوائنٹس اور 90 منٹ میں چارجنگ مکمل کرنے والے 4 فاسٹ چارجنگ پوائنٹ شامل ہیں ۔


    توقع ہے کہ ڈی ای اے کو پانچ سال کے لئے پٹے پر دستیاب کرائی جانے والی ان پندرہ بجلی گاڑیوں کے نتیجے میں ڈی ای اے ،سالانہ 36000 لیٹر ایندھن کی بچت کرسکے گا اور کاربن ڈائی آکسائڈ کے اخراج میں 440 ٹن سالانہ کے حساب سے کمی کی جاسکے گی۔ یہ گاڑیاں پوری طرح خود کار ہیں ، پوری ائیر کنڈیشن ہیں اور ان سے گیس کا اخراج بالکل نہیں ہوتا ۔اس سے سرکار کو گاڑیوں پر رکھ رکھاؤ پر آنے والے اخراجات میں بھی بچت ہوگی۔


    اس ترقیاتی اقدام سے مرکزی وزارت مالیات کا محکمہ معاشی امور نہ صرف کاربن گیسوں کے اخراج میں کمی کرے گا بلکہ ماحولیاتی اعتبارسے پائیدار مسقبل کی تعمیر کرسکے گا۔اس کے ساتھ ہی ڈی ای اے 2030 تک ملک میں چلائی جانے والی کل گاڑیوں کی 30فیصد گاڑیوں کی ای –رابطہ کاری حاصل کرنے کے نشانے میں بھی معاون ہوگا۔ ملک میں ای –رابطہ کاری یعنی الیکٹرک موبلٹی کے پروگرام میں معاونت کے لئے ملک بھر کے مختلف دعوے دار الیکٹر ک موبلٹی کے پروگرام کی عمل آوری کررہے ہیں اور امید ہے کہ جلد ہی مزید دعوے دار بھی اس میں شامل ہوسکیں گے ۔


    اس سلسلے میں محکمہ اخراجات یعنی ڈپارٹمنٹ آف ایکسپنڈیچر نے دہلی میں واقع تمام سرکاری دفاتر کے لئے ایک سرکاری یادداشت بھی جاری کی ہے ، جس میں بجلی سے چلنے والی گاڑیوں کے استعمال پر بڑے پیمانے پر زور دیا گیا ہے ۔ ملک بھر کے متعدد دعوے دار برقی رابطہ کاری کے پروگرام کی عمل آوری کررہے ہیں اور توقع ہے کہ مستقبل میں مزید دعوے دار بھی اس میں شامل ہوجائیں گے۔علاوہ ازیں بجلی سے چلنے والی گاڑیاں اپنائے جانے کے نتیجے میں نہ صرف یہ کہ تیل کی درآمد پر انحصارکم ہوجائے گا بلکہ اس سے ملک میں توانائی کی سلامتی کو یقینی بنایا جاسکے گا ۔ مزیدبرآں اس سے ٹرانسپورٹ کے شعبے کی گیسوں کے اخراج میں بھی کمی ہوگی اور شہروں کی ماحولیاتی سطح پر مثبت اثرات مرتب ہوں گے ۔


    اس موقع پر اپنی تقریر میں مالیات اور کارپوریٹ امور کے مرکزی وزیر جناب ارون جیٹلی نے کہا کہ برقی رابطہ کاری نہ صرف یہ کہ ایک پرکشش اور پائیدار وفائدہ مند عنصر ہے اور یہ فضا پر مرتب ہونےوالے منفی اثرات کے مسئلے کے حل میں معاونت ہوگی ۔ علاوہ ازیں انسانی صحت کو گاڑیوں سے خارج ہونے والی گیسوں سے لاحق ہونے والے خطرات کا بھی ازالہ ہوسکے گا۔ انہوں نے کہا کہ ان برقی گاڑیوں یعنی ای وی میں مینوفیکچرنگ ، ملازمتوں کے مواقع اورتکنیکی اہلیتوں میں فروغ کے ذریعہ ہندوستان کی نمو کی بھی معاونت ہوسکے گی۔ ہمیں خوشی ہے کہ ہم برقی رابطہ کاری اختیار کئے جانے کے مسلسل عمل میں شامل ہیں۔


    اس موقع پر بجلی اور نئی اور قابل تجدید توانائی کے وزیر مملکت (آزادانہ چارج ) جناب آر کے سنگھ نے اپنی تقریر میں کہا کہ حکومت ہند ملک میں صاف ستھری ، سبز مستقبل سے مشروط ٹکنالوجی متعارف کرنے کرانے کے تئیں عہد بستہ ہے ۔آج ہم نے اس سمت میں ایک نیا سنگ میل سر کیا ہے۔ انہوں نے کہا کہ سرکاری مقاصد کے لئے استعمال کی جانے والی گاڑیوں کے بیڑے میں بجلی سے چلنے والی گاڑیاں استعمال کرنے میں سبقت کے ذریعہ ایک ایسا بہتر پالیسی فریم ورک تیار کیا ہے جس کے نتیجے میں یہ ماحولیاتی نظام ممکن ہوسکا ہے اور بجلی سے چلنے والی گاڑیاں استعمال کرنے میں بھی معاونت ہوئی ہے ۔ یادرہے کہ ای ای ایس ایل کو اس معاملے میں مرکزی سرکاری محکموں اور ریاستی سرکاروں سے حوصلہ افزا رد عمل موصول ہوا ہے ۔اب تک دہلی میں مرکزی اورریاستی سرکار کے محکموں اور مہاراشٹر ،آندھرا پردیش اور تلنگانہ کی سرکاروں کے ساتھ متعدد معاہدوں اور مفاہمتی عرضداشتوں پر دستخط کئے جاچکے ہیں جبکہ ملک بھر کی دیگر ریاستی سرکاروں کے ساتھ اس مقصد کے لئے مذاکرات جاری ہیں۔ پرائیویٹ اورسرکار ی گاڑیوں کی چارج کرنے کی ڈھانچہ جاتی سہولت پر جاری حالیہ رہنما اصولوں میں پبلک اور سرکاری اور پرائیویٹ چارجنگ اسٹیشنوں پر زور دیا گیا ہے تاکہ صارفین تک ان کی رسائی کو ممکن بنایا جاسکے ۔ مزید برآں چارجنگ کی سہولیات کے معیارات کے تحت سی سی ایس اور سی ایچ اے ڈی ای ایم او کی شمولیت سے گاڑیاں بنانے والوں کو بجلی سے چلنے والی گاڑیاں بنانے میں حوصلہ افزائی حاصل ہوگی۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 229

    
    
    (Release ID: 1559349) Visitor Counter : 7