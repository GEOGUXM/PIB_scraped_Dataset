      صحت اور خاندانی بہبود کی وزارت

      تپ دق کے مریضوں کو تغذیہ کی فراہمی
      Posted On: 04 JAN 2019 7:56PM by PIB Delhi


    نئیدہلی، وزیر مملکت (صحت و کنبہ بہبود) جناب اشونی کمار چوبے نے آج لوک سبھا میں ایک تحریری جواب میں بتایا ہے کہ صحت و کنبہ بہبود کی وزارت نے یکم اپریل 2018 سے نکشے پوشن یوجنا (این پی وائی) کے طور پر تب دق کے مریضوں کو تغذیہ تقویت فراہم کرنے کےمقصد سے براہ راست فائدہ منتقلی (ڈی بی ٹی) اسکیم شروع کی ہے۔


    یکم جنوری 2019 تک 20.94 لاکھ مستحق استفادہ کنندگان میں سے 8.78 لاکھ (42 فیصد) استفادہ کنندگان نے، اس اسکیم کے تحت فوائد حاصل کرلئے ہیں۔


    حکومت نے اسکیم کے تحت پیش رفت کو مہمیز کرنے کے لئے مختلف النوع اقدامات کئے ہیں جن کی تفصیلات حسب ذیل ہیں:

      * وزارت نے ریاستوں/ مرکز کے زیر انتظام علاقوں کو تفصیلی رہنما خطوط فراہم کئے ہیں جن میں بتایا گیا ہے کہ ڈی بی ٹی کو کس طریقے سے عملی شکل دی جائے۔ ریاستوں / مرکز کے زیر انتظام علاقوں کو ادائیگیوں کے مختلف متبادل فراہم کرائے گئے ہیں اور وہ عوامی مالی انتظام نظام یا نکشے پی ایف ایم ایس کے توسط سے اپنی سہولت کے مطابق مختلف النوع ادائیگیوں کے متبادل اختیار کرسکتے ہیں۔
      * سگے رشتے داروں کے موجودہ بینک کھاتوں کے توسط سے فوائد کی بہم رسانی کی اجازت بھی دی گئی ہے۔ ریاستوں کو مشورہ دیا گیا ہے کہ وہ ٹی بی مریضوں کے لئے زیرو بیلنس کھاتے کھولنے کا راستہ ہموار کریں۔ یہ کام ضرورت کے مطابق پردھان منتری جن دھن یوجنا (پی ایم جے ڈی وائی) اور انڈین پوسٹل بینک کے توسط سے انجام دیا جاسکتا ہے۔
      * وزارت لگاتار پیمانے پر اس اسکیم کے نفاذ کی نگرانی کررہی ہے اور ریاستوں/ مرکز کے زیر انتظام علاقوں کی جانب سے شناخت کی گئیں چنوتیوں کو فوری طور پر حل کررہی ہے۔

    U- 119

    
    
    (Release ID: 1558725) Visitor Counter : 10
    
    
    
    
    

*