      اقلیتی امور کی وزارتت

      سفر حج پر جی ایس ٹی میں کٹوتی سے ہوائی جہاز کے کرائے میں خاطر خواہ کمی آئے گی
      
      مرکزی وزیر مختار عباس نقوی نے حج ڈویژن کے نئے آفس کمپلیکس کاافتتاح کیا

      Posted On: 16 JAN 2019 2:13PM by PIB Delhi

    نئی دہلی، 16 جنوری/ اقلیتی امور کے مرکزی وزیر جناب مختار عباس نقوی نے آج کہا ہے کہ آزادی کے بعد پہلی مرتبہ ہندوستان سے 23 سو سے زیادہ مسلم خواتین 2019 میں محرم کے بغیر( مرد ساتھی کے بغیر) حج کا فریضہ ادا کریں گی۔نئی دہلی میں آر کے پورم میں اقلیتی امور کی وزارت کے حج ڈویژن کے نئے آفس کمپلیکس کا افتتاح کرتے ہوئے جناب نقوی نے کہا کہ ملک کے مختلف حصوں میں 2 ہزار 340 مسلم خواتین نے محرم کے بغیر 2019 کے حج کے لئے درخواستیں دی ہیں اور وزیراعظم جناب نریندر مودی کی ہدایات پر اس سال بھی اقلیتی امور کی وزارت نے قرعہ اندازی کے بغیر حج کے لئے ان مسلم خواتین کو بھیجنے کاانتظام کیا ہے۔


    انہوں نے کہا کہ پہلی بار مرکز کی حکومت نے پچھلے سال محرم کے بغیر حج کے لئے جانے والی مسلم خواتین پر پابندی ہٹا لی تھی۔جس کے نتیجے میں 2018 کے حج کے دوران تقریباً ایک ہزار 300 بھارتی مسلم خواتین نے کسی مرد ساتھی کے بغیر ( محرم کے بغیر) حج کا فریضہ ادا کیاتھا۔ انہیں قرعہ اندازی سے مستثنیٰ رکھاگیا تھا۔ انہوں نے کہا کہ 2019 کے حج کے لئے تقریباً 2 لاکھ 67 ہزار 902 درخواستیں آن لائن تھیں۔جن میں سے ایک لاکھ 64 ہزار 902 درخواستیں آن لائن تھیں۔


    جناب نقوی نے کہا کہ آزادی کے بعد پہلی مرتبہ ہندوستان سے ایک ریکارڈ تعداد میں مسلمانوں نے 2018 میں حج کا فریضہ ادا کیا اور وہ بھی کسی سبسڈی کے بغیر۔ قابل ذکر ہے کہ 2018 میں ہندوستان سے ایک لاکھ 75 ہزار 25 مسلمانوں نے حج کا فریضہ ادا کیا تھا جو کہ ایک ریکارڈ ہے جب کہ ان میں تقریباً 48 فیصد خواتین شامل تھیں۔


    وزیرموصوف نے کہا کہ سفر حج پر جی ایس ٹی میں کٹوتی 18 فیصد گھٹا کر 5 فیصد کردی گئی ہے۔ جو اس بات کو یقینی بنائے گا کہ 2019 کے حج کے دوران عازمین حج کی جانب سے 113 کروڑ روپے کی بچت کی جاسکے گی۔ سفر حج پر جی ایس ٹی میں کٹوتی مختلف ایمبارکیشن پوائنٹس (جہاں سے عازمین حج سفر کے لئے روانہ ہوں گے)سے ہوائی کرائے میں قابل قدر کمی کو یقینی بنائے گا۔ اس سال سری نگر سے ہوائی کرایہ 11377.07 روپے تک کم ہوجائے گا۔ احمد آباد سے ہوائی کرایہ 7305.95 اورنگ آباد سے 9373.68 روپے، دہلی سے 7967.62 روپے،گیا سے 11027.85 روپے، گوہاٹی سے 13049.63 روپے، رانچی سے 11946.84 روپے، کولکتہ سے 9787.22 روپے، حیدرآباد سے 27204.87 روپے کم ہوجائے گا۔


    جناب نقوی نے کہا کہ حج کے عمل کو مکمل طور پر آن لائن ڈیجیٹل بنانے سے حج کے پورے عمل کو شفاف اور عازمین کے حق میں بنانے میں کافی مدد ملی ہے۔ اقلیتی امور کی وزارت نے سعودی عرب کے قونصل خانہ ہندوستان کی حج کمیٹی اور دیگر متعلقہ ایجنسیوں کے اشتراک سے 2019 کے حج کی تیاریاں مکمل کرلی ہیں۔ اس نے اپنے پروگرام سے تین ماہ پہلے یہ تیاریاں مکمل کی ہیں۔ تاکہ عازمین حج کے لئے اس حج کو اور زیادہ آرام دہ اور آسان بنایا جاسکے۔


    **********


    U – 356

    
    
    (Release ID: 1560120) Visitor Counter : 15
    
    
      Read this release in: English , Marathi , Hindi