      سٹرک ٹرانسپورٹ اور شاہراہوں کی وزارت

      نتن گڈکری جموں و کشمیر میں راوی ندی پر پل کا افتتاح کریں گے
      Posted On: 22 JAN 2019 1:54PM by PIB Delhi


    
    نئی دلّی ، 22 جنوری ؍سڑک نقل و حمل اور شاہراہوں ، جہاز رانی ، آبی وسائل ، دریاؤں کے فروغ اور گنگا کی بحالی کے مرکزی وزیر جناب نتن گڈکری جموں و کشمیر میں راوی ندی پر 1210 میٹر پل کو آج قوم کے نام وقف کریں گے ۔ بین ریاست رابطے کو بہتر بنانے کے لئے تعمیر کئے گئے اس پل پر 158.84 کروڑ روپئے کی لاگت آئی ہے ۔ اس پروجیکٹ سے جموں میں کٹھوعہ اور پنجاب میں پٹھان کوٹ کے ذائد از 2,20,000 لوگوں کو فائدہ پہنچے گا ۔ اس کے باعث دونوں شہروں کے لوگوں کی مسافت 45 کلو میٹر سے کم ہوکر 8.6 کلو میٹر رہ جائے گی جس سے وقت اور ایندھن کی بچت ہو گی ۔
    گزشتہ ساڑھے چار برسوں کے دوران جموں و کشمیر میں قومی شاہراہوں کے نیٹ ورک میں 969 کلو میٹر کا اضافہ ہوا ہے ۔ ریاست میں قومی شاہراہوں کی کل طوالت 2014 می 1695 کلو میٹر تھی جو کہ 2018 میں بڑھ کر 2664 کلو میٹر ہو گئی ۔ در ایں اثناء قومی شاہراہوں کی تعداد بھی 7 سے بڑھ کر 14 ہو گئی ہے ۔ 969کلو میٹر طویل نئی قومی شاہراہوں کا علان اسی مدت کے دوران کیا گیا تھا ۔ مزید بر آں 400 کلو میٹر طویل چار ریاستی سڑکیں بھی منظور کی گئی ہیں ۔
    جموں و کشمیر کے لئے وزیر اعظم کے خصوصی ترقیاتی پیکیج ( پی ایم ڈی پی ) کا اعلان 07 نومبر ، 2015 کو کیا گیا تھا ۔ سڑک نقل و حمل اور شاہراہوں کی وزارت این ایچ اے آئی ، این ایچ آئی ڈی سی ایل ، ریاستی پی ڈبلیو ڈی اور بی آر او کے ذریعہ 45,107 کروڑ روپئے کی مالیت کے 16 پروجیکٹوں پر عمل در آمد کر رہی ہے ۔ 30 ہزر کروڑ روپئے کی مالیت کا کام پہلے ہی شروع کیا جا چکا ہے ۔ این ایچ اے آئی 14,987 کروڑ روپئے کی مالیت کے آٹھ پروجیکٹوں پر کام کر رہا ہے ، این ایچ آئی ڈی سی ایل ؍ بارڈر روڈ آرگنائزیشن یعنی بی آر او 24120 کروڑ روپئے کی مالیت کے چھ پروجیکٹوں پر کام کر رہے ہیں اور پی ڈبلیو ڈی کا محکمہ چھ ہزار کروڑ روپئے کی مالیت کے دو پروجیکٹوں پر کام کر رہا ہے ۔
    جموں و کشمیر میں جموں ۔ سری نگر اور سری نگر ۔ لیہہ کے درمیان دو اہم روڈ کوریڈور تعمیر کئے جا رہے ہیں ۔ چینئی ۔ نشری سرنگ روڈ ملک کی پہلی سب سے لمبی شاہراہ سرنگ ہے ۔ اس کے باعث جموں اور سری نگر کے درمیان مسافت میں ڈھائی گھنٹے کی تخفیف ہو گی ، جبکہ دونوں کے درمیان فاصلے میں 30 کلو میٹر کی کمی واقع ہو گی ۔اس سے پورے سال سفر کرنا ممکن ہو سکا ہے ۔
    سری نگر کو لیہہ سے جوڑنے والی زوجیلا سرنگ 14.2 کلو میٹر طویل دو لین والی سرنگ ایشیا کی سب سے لمبی سرنگ ہو گی ، جو کہ خطے میں ہر موسم کے دوران سڑک کے ذریعہ سفر کرنے کے ضمن میں ایک سنگ میل ثابت ہو گی ۔ حکمت عملی کی اہمیت کی حامل اس سرنگ کے سفر کے وقت میں کافی حد تک کمی آئے گی اور یہ ساڑھے تین گھنٹے سے کم ہو کر محض 15 منٹ کا رہ جائے گا ۔ سری نگر ۔ لیہہ کوریڈور کے این ایچ ۔ 1 کا 6808 کروڑ روپئے کی مالیت کا تقریباً 26 فیدص کام مکمل ہو چکا ہے ۔
    سری نگر سٹی میں 1860 کروڑ روپئے کی مالیت سے 62 کلو میٹر طویل چار لین والا رنگ روڈ تعمیر کیا جا رہا ہے ۔ یہ روڈ این ایچ ۔ 44 پر گاندر بل سے شروع ہو کر این ایچ ۔ 1 ڈی پر وایول پر ختم ہو تا ہے ۔ یہ روڈ چھ اضلاع میں 54 گاؤوں کر مربوط کرے گا ۔
    58.255 کلو میٹر طویل چار لین والے جموں رنگ روڈ کا تقریباً 25 فیصد کام مکمل ہو چکا ہے ۔ اس پروجیکٹ پر 1891 کروڑ روپئے کی کل لاگت آئے گی ۔ اس پروجیکٹ میں آٹھ بڑے پل ، 22 چھوٹے پل ، چھ فلائی اوور اور 710 میٹر طویل دو سرنگوں کی تعمیر شامل ہے ۔
    ۔ ۔ ۔ ۔ ۔ ۔
    U . 466

    
    
    (Release ID: 1560901) Visitor Counter : 15