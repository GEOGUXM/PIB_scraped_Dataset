      وزارتِ تعلیم

      سویم پلیٹ فارم پر 1600سے زائدکورس دستیاب ہیں بائیس یونیورسٹیوں نے سویم پلیٹ فارم کے توسط سے مکمل کئے جانے والے نصاب کے سلسلے میں کریڈٹ منتقلی کے عمل کو تسلیم کرنے کا عندیہ دیا
      Posted On: 01 JAN 2019 12:51PM by PIB Delhi


    نئیدہلییکم جنوری 2019۔وزیر مملکت (فروغ وسائل انسانی ) ڈاکٹر ستیہ پال نے لوک سبھا کو ایک تحریر ی جواب میں بتایا ہے کہ انسانی وسائل کی ترقی اور فروغ کی وزارت نے ایک نئی اور اہم پہل قدمی ،جس کا نام ’ نوجوان اذہان کے لئے سرگرم تدریس سے متعلق مطالعاتی ویب سائٹس ‘ (ایس ڈبلیو اے وائی اے ایم ) کا آغاز کیا ہے ،جس کے تحت ایک مربوط پلیٹ فارم اور ایم او او سی ( وسیع پیمانے کے حامل اوپن آن لائن کورسز ) پر مبنی پورٹل فراہم کرایا گیا ہے ،جس کا تعلق ا ٓن لائن کورسز سے ہوگا۔ اس کے لئے انفارمیشن اور مواصلاتی تکنالوجی ( آئی سی ٹی ) کا استعمال کیا گیا ہے اور تمام تر اعلیٰ تعلیمی مضامین اور ہنر مندی شعبوں کے کورسز کا احاطہ کیا گیا ہے ۔ تاحال 39 لاکھ سے زائد سیکھنے والوں نے 1600سے زائد ایم او او سی کورسز کے سلسلے میں اپنے کو درج رجسٹر کرایا ہے اور یہ وہ کورسز ہیں ، جو ایس ڈبلیو اے وائی اے ایم کے ذریعہ متعارف کرائے گئے ہیں ۔60 ہزار افراد نے یہ کور س مکمل بھی کرلئے ہیں ۔ یو جی سی / اے آئی سی ٹی ای کے ذریعہ جاری کئے گئے نوٹی فکیشن کی رو سے 20 فیصد تک کریڈٹ ٹرانسفر یعنی کریڈٹ فریم ورک آن لائن سیکھنے والے کورسوں کے لئے ایس ڈبلیو اے وائی اے ایم ریگولیشن - 2016 کے توسط سے نافذ کیا گیا ہے۔ وزارت وسائل فروغ انسانی کی کوشش یہ ہے کہ ایس ڈبلیو اے وائی اے ایم پورٹل کے تحت دستیاب کورسوں کو یونیورسٹیوں کے نصابات سے مربوط کردیا جائے ۔


    مذکورہ تمام تر کورس ایک دوسرے سے مربوط ہیں اور انہیں ملک کے اساتذہ نے تیار کیا ہے اور یہ مفت دستیاب ہیں۔ خاص طور پر چنے گئے اساتذہ جن کی تعداد ایک ہزار سے زائد ہے ، ملک بھر سے اس کام میں شریک کئے گئے ہیں۔ اس امر کو یقینی بنانے کے لئے کہ بہترین مواد فراہم اور بہم پہنچایا جائے ، نو قومی کوارڈی نیٹرس مقرر کئے گئے ہیں ۔ ان کوارڈی نیٹرس میں پوسٹ گریجویشن تعلیم کے لئے یونیورسٹی گرانٹس کمیشن ( یوجی سی ) ، تعلیمی مواصلات کی کنسورشیم (سی ای سی ) برائے انڈر گریجویٹ تعلیم ، این پی ٹی ایم کنسورشیم تعلیم جس کا تعلق سات بھارتی تکینکی اداروں او رانڈین انسٹی ٹیوٹ آف سائنس برئے انجنیئرنگ ، نیشنل کونسل فار ایجوکیشن ریسرچ اینڈ ٹرینڈنگ ( این سی ای آر ٹی ) اور اوپن اسکولنگ سے متعلق قومی ادارہ ( این آئی او ایس ) برائے اسکولی تعلیم ، اندراگاندھی نیشنل اوپن یونیورٹی ( آئی جی این او یو ) برائے غیر اسکولی طلبا ، انڈین انسٹی ٹیوٹ آف بنگلور برائے مینجمنٹ تعلیم ، اساتذہ کے تربیتی پروگرام سے متعلق قومی ادارہ برائے تکینکی اساتذہ ( این آئی ٹی ٹی ٹی آر) اور اے آر پی آئی ٹی کورسز سے متعلق آل انڈیا کونسل برائے تکنیکی تعلیم ( اے آئی سی ٹی ای ) کے نام شامل ہیں۔ اس کے علاوہ غیر ملکی یونیورسٹیوں کے کورسز سے بھی استفادہ کیا گیا ہے۔


    92 یونیورسٹیوں نے سویم پلیٹ فارم کے توسط سے مکمل کئے گئے کورسز کے سلسلے میں کریڈٹ ٹرانسفر کو تسلیم کرنے کا عندیہ دیا ہے۔ رواں تعلیمی سال کے دوران سویم کے تحت فراہم کرائے گئے کورسوں کی تعداد ایک ہزار 82 ہے ۔ طلبا، اساتذہ ، پیشہ ورانہ ، معمر شہریوں ، گھریلو خواتین سمیت استعمال کنندگان کی تعداد یعنی ایس ڈبلیو اے وائی اے ایم کے تحت دستیاب مختلف النوع کورسز کے لئے اپنا نام درج کرانے والوں کی تعداد 25 لاکھ 57 ہزار 118 ہے اور رواں تعلیمی سال کے دوران چار لاکھ36 ہزار 431 افراد نے اپنا نام درج رجسٹر کرایا ہے ۔


    ایس ڈبلیو اے وائی اے ایم کے تحت دستیاب آن لائن کورسز ڈجیٹل تفریق میں تخفیف کا باعث ثابت ہوں گے۔ یہ تکنالوجی صورتحال کو یکسر بدلنے والی تکنالوجی ثابت ہوگی اور اعلیٰ تعلیم کے موجودہ منظر نامے کی کایا پلٹ دے گی، چونکہ ایم اواو سی اور ایس ڈبلیو اے وائی اے ایم روایتی تعلیم سےمربوط ہیں، لہذا آنے والے دنوں میں تدریس کے بہت سے مواقع فراہم ہوں گے اور تعلیم کےشعبے میں قابل ذکر تبدیلیوں کا باعث ہوں گے۔


    ۰۰۰۰۰۰۰۰۰۰۰۰۰۰۰۰۰۰۰۰۰


    م ن ۔س ش ۔رم


    U- 03

    
    
    (Release ID: 1558017) Visitor Counter : 12