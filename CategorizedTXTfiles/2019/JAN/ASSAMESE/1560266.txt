      সামাজিক ন্যায় আৰু সবলীকৰণ মন্ত্ৰালয়

      ডিজিটেল ভাৰতৰ স্বপ্ন পূৰণৰ বাবে দিব্যাঙ্গজনৰ অংশগ্ৰহণ অতি প্ৰয়োজনীয় : কৃষণ পাল গুৰজাৰ কেন্দ্ৰীয় (ৰাজ্যিক) সামাজিক ন্যায় আৰু সবলীকৰণ দপ্তৰৰ মন্ত্ৰীয়ে মুকলি কৰিলে ৰাষ্ট্ৰীয় দিব্যাঙ্গজন সন্মিলন
      Posted On: 10 JAN 2019 3:58PM by PIB Guwahati


    “ দিব্যাঙ্গজন হৈছে আমাৰ সমাজৰ এক গুৰুত্বপূৰ্ণ অংশ । দিব্যাঙ্গজনসকল প্ৰতিভাৰ আকৰ , কেৱল তেওঁলোকক প্ৰয়োজন কিছু সুবিধাৰ , সুযোগ - সুবিধা পালেই তেওঁলোকে অনবদ্য প্ৰদৰ্শন আগবঢ়াব পাৰে । দিব্যাঙ্গজনৰ অংশগ্ৰহণ আৰু সন্নিৱিষ্টকৰণ অবিহনে ইণ্টাৰনেট আৰু প্ৰযুক্তিৰ যুগত ডিজিটেল ইণ্ডিয়াৰ স্বপ্ন আধৰুৱা হৈ ৰ ’ ব ”- আজি আই আই টি গুৱাহাটীত নেশ্যনেল ইনষ্টিটিউট ফৰ ল ’ ক ’ মটৰ ডিজেবিলিটিজ ( দিব্যাঙ্গজন ) ৰ দ্বাৰা আয়োজন কৰা “Disability and Social Inclusion –The Role of Technology” শীৰ্ষক দুদিনীয়া ৰাষ্ট্ৰীয় সন্মিলনত অংশগ্ৰহণ কৰি এইদৰে মন্তব্য কৰে সামাজিক ন্যায় আৰু সবলীকৰণ দপ্তৰৰ কেন্দ্ৰীয় ( ৰাজ্যিক ) মন্ত্ৰী শ্ৰী কৃষণ পাল গুৰজাৰে । মন্ত্ৰীগৰাকীয়ে কয় যে প্ৰযুক্তিৰ ব্যৱহাৰেৰে দিব্যাঙ্গজনৰ জীৱন যথেষ্ট উন্নত কৰি তুলিব পাৰি , সহজ কৰি তুলিব পাৰি আৰু লগতে তেওঁলোকক আত্মনিৰ্ভৰশীল কৰি তুলিবও পাৰি । উত্তৰ - পূৱৰ দিব্যাঙ্গজনসকলৰ সমস্যাসমূহক সামাজিক ন্যায় আৰু সবলীকৰণ মন্ত্ৰালয়ে এক প্ৰত্যাহ্বান হিচাপে গ্ৰহণ কৰিছে । এই প্ৰত্যাহ্বানৰ মুখামুখি হোৱাৰ ক্ষেত্ৰত প্ৰযুক্তিয়ে এক গুৰুত্বপূৰ্ণ ভুমিকা পালন কৰিব পাৰে । এই অঞ্চলটোত এই সংক্ৰান্তীয় সজাগতাৰ সৃষ্টি কৰাটো দীৰ্ঘদিন ধৰি প্ৰয়োজনী হিচাপে বিবেচিত হৈ আহিছে আৰু সেইবাবেই মন্ত্ৰালয়ে এই সন্মিলনখন এইবাৰ গুৱাহাটীত আয়োজন কৰাৰ সিদ্ধান্ত গ্ৰহণ কৰিছে ।


    মন্ত্ৰীগৰাকীয়ে লগতে কয় যে চৰকাৰে এক পূৰ্ণাঙ্গ সমাজত জীৱনৰ সকলো ক্ষেত্ৰতেই অংশগ্ৰহণ , স্বতন্ত্ৰ জীৱন - যাপন আৰু উন্নয়নৰ বাবে সমান সুযোগ , উমৈহতীয়া সুযোগ আহৰণৰ ক্ষেত্ৰত দিব্যাঙ্গজনসকলক সহায় কৰিবৰ বাবে দেশজুৰি ‘ সুগম্য ভা ৰত অভিযান ’ শীৰ্ষক এক নতুন আঁচনিও মুকলি কৰিছে । এই আঁচনিৰ অধীনত চৰকাৰে কাণেৰে নুশুনা বা কলা শিশুসকলক শ্ৰৱণ সঁজুলি প্ৰদান কৰি আহিছে । এই সঁজুলিসমূহ চৰকাৰে আমদানি কৰি আনিছে । কিন্তু যদিহে এই সঁজুলিসমূহ ইয়াতেই উৎপাদন কৰা হয় তেন্তে ইয়াৰ যোগেদি অধিক দিব্যাঙ্গজনক জীৱন উপহাৰ দিব পৰা যাব । এয়া এক বৃহৎ প্ৰত্যাহ্বান আৰু এই প্ৰত্যাহ্বান হেলাৰঙে পাৰ কৰাৰ আটাইবোৰ সামৰ্থ্য আছে আই আইটিসমূহৰ ।


    উল্লেখ্য যে এই সন্মিলনত আজি সন্মানীয় অতিথি হিচাপে অংশগ্ৰহণ কৰি আই আই টি গুৱাহাটীৰ সঞ্চালক শ্ৰী গৌতম বিশ্বাসে তেওঁৰ ভাষণত কয় যে বিজ্ঞান আৰু প্ৰযুক্তিৰ চমৎকাৰে মানুহৰ জীৱন সলনি কৰি পেলাইছে , ইয়াৰ ভিতৰত দিব্যাঙ্গজনো আছে । স্বাস্থ্য সেৱা ব্যৱস্থা যথেষ্ট উন্নত হৈছে , আৰু ইয়াৰ বাবেই শ্ৰৱণ সঁজুলিৰ অভাৱৰ দৰে বিষয় আৰু আলোচনাৰ বিষয় হৈ নাথাকিব ।


    ইফালে এই অনুষ্ঠানত কলকাতাৰ এনআইএলডিৰ সঞ্চালক শ্ৰী অভিষেক কুমাৰ , আই আই টি গুৱাহাটীৰ মেকানিকেল ইঞ্জিনিয়াৰিং বিভাগৰ মূৰব্বী অধ্যাপক এছ কে দ্বিবেদী , আই আই টি গুৱাহাটীৰ মেকানিকেল ইঞ্জিনিয়াৰিং বিভাগৰ অধ্যাপক এছ কনকৰাজ , এন আই এল ডিৰ আয়োজক সমিতিৰ সম্পাদক পি কে লেংকাও উপস্থিত থাকে ।


    আই আই টি গুৱাহাটীৰ সৌজন্যত ভাৰত চৰকাৰৰ সামাজিক ন্যায় আৰু সবলীকৰণ মন্ত্ৰালয়ৰ অধীনৰ দিব্যাঙ্গজন সবলীকৰণ বিভাগৰ অধীনত কলকাতাৰ এনআইএলডিৰ দ্বাৰা দুদিনীয়াকৈ আয়োজিত এই সন্মিলনত আই আই টি , বিজ্ঞান আৰু প্ৰযুক্তি বিভাগ , ৰাষ্ট্ৰীয় প্ৰযুক্তি প্ৰতিষ্ঠান , দিব্যাঙ্গজনৰ বাবে কাম কৰি অহা ৰাষ্ট্ৰীয় প্ৰতিষ্ঠানসমূহ , খ্ৰীষ্টিয়ান মেডিকেল কলেজ আৰু উদ্যোগটোৰ প্ৰায় ৩০ গৰাকী বক্তাই অংশগ্ৰহণ কৰিব । এই দুয়োটা দিনতে প্ৰায় ৬০ খন গৱেষণা পত্ৰও উপস্থাপন কৰা হ ’ ব ।


    উল্লেখ্য যে এই সন্মিলনত দিব্যাঙ্গসকলৰ বাবে প্ৰযুক্তিক্ষেত্ৰত কাম কৰি থকা ৩০০ - ৩৫০ গৰাকী লোকেও অংশগ্ৰহণ কৰিব , ইয়াৰ ভিতৰত আছে বিজ্ঞানী , গৱেষক , চিকিৎসক , ফিজিঅ ’ থেৰাপিষ্ট , থেৰাপিষ্ট , প্ৰ ’ ষ্ঠেটিক , অৰ্থ ’ টিক্স , ভোকেশ্যনেল কাউন্সিলৰ , জিঅ ’, এনজিঅ ’, মানৱ অধিকাৰ অধিবক্তা , শিক্ষাৰ্থী আদি আৰু তেওঁলোকে দিব্যাঙ্গজনসকলৰ বাবে প্ৰযুক্তিখণ্ডত সৃষ্টি হোৱা ন ন দিশসমূহৰ বিষয়ে উল্লেখ কৰিব ।

    
    
    (Release ID: 1560266) Visitor Counter : 13
    
    
      Read this release in: English