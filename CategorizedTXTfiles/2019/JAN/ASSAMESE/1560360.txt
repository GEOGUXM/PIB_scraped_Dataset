      তথ্য আৰু সম্প্ৰচাৰ মন্ত্ৰালয়

      দ্বিতীয় উত্তৰ পূব মাণ্ডলিক সন্মিলনৰ আজি সামৰণি
      Posted On: 17 JAN 2019 4:12PM by PIB Guwahati


    গুৱাহাটীত অনুষ্ঠিত হোৱা সংবাদ অংশৰ দ্বিতীয় উত্তৰ পূব মাণ্ডলিক সন্মিলনৰ আজি সামৰণি পৰে৷ সামৰণি অনুষ্ঠানত বক্তৃতা প্ৰদান কৰি তথ্য আৰু সম্প্ৰচাৰ মন্ত্ৰালয়ৰ যুটীয়া সচিব শ্ৰী বিক্ৰম সাহায়ে কয় যে তথ্য আৰু সম্প্ৰচাৰ মন্ত্ৰালয়ৰ সকলো সংবাদ অংশই চৰকাৰী আঁচনি আৰু কাৰ্যসূচীসমূহৰ প্ৰচাৰ কৰাৰ পদক্ষেপ গ্ৰহণ কৰিব লাগে৷ শ্ৰী সাহায়ে তেওঁৰ ভাষণত চৰকাৰী আঁচনিসমূহৰ দ্বাৰা সৰ্বসাধাৰণ উপকৃত হ ’ ব লাগে বুলি মন্তব্য প্ৰদান কৰে আৰু এই ক্ষেত্ৰত চৰকাৰী সংবাদ মাধ্যমে গুৰুত্বপূৰ্ণ ভূমিকা পালন কৰা উচিত৷ এই ক্ষেত্ৰত শ্ৰী সাহায়ে তথ্য আৰু সম্প্ৰচাৰ মন্ত্ৰালয়ৰ উত্তৰ পূব মণ্ডলৰ সঞ্চালক প্ৰধান শ্ৰী কুলদ্বীপ সিং ধাতৱালিয়াই সমূহ সংবাদ অংশক একত্ৰিত কৰি সূচনা ভৱনৰ একেখন চাঁদৰ তলৰ পৰা তথ্য সম্প্ৰচাৰৰ বাবে গ্ৰহণ কৰা ভূমিকাক প্ৰশংসা কৰে৷


    সন্মিলনখনত শ্ৰী সাহায়ে উত্তৰ পূব মণ্ডলত তথ্য আৰু সম্প্ৰচাৰ মন্ত্ৰালয়ৰ ৰাজহুৱা কৰ্মসমূহ পুনৰীক্ষণ কৰে৷ তেওঁ সকলো তথ্য বিষয়া তথা বিভিন্ন স্থানৰ কৰ্মচাৰীসকলৰ পৰা বিভিন্ন চৰকাৰী আঁচনিৰ প্ৰণয়নৰ খতিয়ান লয় তথা পোষণ অভিযান , বেটি বচাও বেটি পঢ়াও আৰু স্বচ্ছ ভাৰতৰ দৰে অভিযানসমূহত গুৰুত্ব আৰোপ কৰে৷ তেওঁ তৃণমূল পৰ্যায়ৰ কৰ্মচাৰীসকলৰ সৈতে সম্পৰ্ক বৰ্তাই ৰখাটোৰ ওপৰত গুৰুত্ব আৰোপ কৰে৷ এই ক্ষেত্ৰত মন্ত্ৰালয়ে সাম্ভাৱ্য সকলো ধৰণৰ সহযোগিতা আগবঢ়াব বুলি তেওঁ নিশ্চয়তা প্ৰদান কৰে৷


    সন্মিলনখনত উত্তৰ পূব মণ্ডলৰ সঞ্চালক প্ৰধান শ্ৰী কে এছ ধাতৱালিয়াই উত্তৰ পূব মণ্ডলৰ কাৰ্যালয়ত প্ৰশাসনিক পৰ্যায়ত চৰকাৰী আঁচনিসমূহৰ প্ৰচাৰত সম্পূৰ্ণ প্ৰয়াস কৰা হৈছে হেতুকে কোনো ধৰণৰ সমস্যা অনুভূত হোৱা নাই বুলি মন্তব্য প্ৰদান কৰে৷


    দুদিনীয়াকৈ অনুষ্ঠিত এই মাণ্ডলিক সন্মিলনখনত উত্তৰ পূৰ্বাঞ্চলৰ আঠোখন ৰাজ্যৰ সংবাদ অংশৰ প্ৰতিনিধিয়ে অংশগ্ৰহণ কৰিছিল৷ ভাৰতীয় তথ্য সেৱা বিষয়া আৰু প্ৰেছ ইনফ ’ ৰ্মেছন ব্যুৰ ’ ৰ প্ৰতিনিধিসকল এই সন্মিলনত উপস্থিত থকাৰ উপৰিও অৰুণাচল প্ৰদেশ , অসম , মণিপুৰ , মেঘালয় , মিজোৰাম , নাগালেণ্ড , ছিক্কিম আৰু ত্ৰিপুৰাৰ আঞ্চলিক আউটৰিচ্চ ব্যুৰ ’ ৰ প্ৰতিনিধিসকলেও অংশগ্ৰহণ কৰিছিল৷ তাৰোপৰি নতুন দিল্লীৰ ব্যুৰ ’ অব্ আউটৰিচ্চ কমিউনিকেচনৰ অতিৰিক্ত সঞ্চালক প্ৰধান শ্ৰীমতী ৰঞ্জনা দেৱ শৰ্মা আৰু ইম্ফলৰ প্ৰেছ ইনফ ’ ৰ্মেছন ব্যুৰ ’ ৰ অতিৰিক্ত সঞ্চালক প্ৰধান শ্ৰীমতী জেন নামচুও আজিৰ সন্মিলনখনত উপস্থিত আছিল৷

    
    
    (Release ID: 1560360) Visitor Counter : 6
    
    
      Read this release in: English