      প্ৰধানমন্ত্ৰীৰ কাৰ্যালয়

      গুজৰাটৰ দাণ্ডীত দাণ্ডী যাত্ৰা লোণ স্মাৰক আৰু সংগ্ৰহালয় মুকলি অনুষ্ঠানত প্ৰধানমন্ত্ৰীয়ে প্ৰদান কৰা ভাষণৰ অসমীয়া অনুবাদ
      Posted On: 30 JAN 2019 9:00PM by PIB Guwahati


    মোৰ মৰমৰ ভাই আৰু ভনীসকল , পোন প্ৰথমে স্বাধীনতা আন্দোলনৰ গুৰুত্বপূৰ্ণ সাক্ষীস্বৰূপ তথা সত্যাগ্ৰহৰ সংস্কাৰ ভূমি এই দাণ্ডীৰ পবিত্ৰভূমিৰ পৰা পূজ্য বাপুক শ্ৰদ্ধাৰে সোঁৱৰিছো৷ মই চৰ্দাৰ পেটেলকো শ্ৰদ্ধাৰে সোঁৱৰিছো যিয়ে এই দাণ্ডী যাত্ৰাৰ ব্যৱস্থাপনা কৰিছিল , পূজ্য বাপুক পদে পদে সংগ প্ৰদান কৰিছিল৷ আজি বাপুৰ নিৰ্বাণ দিৱসত আমি সকলোৱে এক গুৰুত্বপূৰ্ণ পৰ্বৰ সাক্ষী হ ’ ম৷ আজি আমাৰ সকলোৰে সৌভাগ্য যে ৰাষ্ট্ৰীয় লোণ সত্যাগ্ৰহ স্মাৰকৰ নিৰ্মাণ কাৰ্য সমাপ্ত হৈছে৷ যিটো বৰ্ষত আমি পূজ্য বাপুৰ ১৫০তম জন্ম জয়ন্তী পালন কৰিছো সেই বৰ্ষতে এই স্মাৰক দেশৰ প্ৰতি সমৰ্পিত কৰা হৈছে৷


    বন্ধুসকল , বাপুয়ে যি ঐতিহ্য দেশ আৰু বিশ্বক প্ৰদান কৰিছে তাৰ দ্বাৰা আমাৰ ভৱিষ্যতৰ প্ৰজন্ম সমৃদ্ধ হ ’ ব৷ এই ঐতিহ্যত আজি দাণ্ডীৰ এই ৰাষ্ট্ৰীয় লোণ স্মাৰকৰ নামো সংযোজিত হৈছে৷ আজি এই স্মাৰক লোকাৰ্পণত দেশবাসীৰ সৈতে ইয়াৰ নিৰ্মাণৰ সৈতে জড়িত সকলো শিল্পী , সকলো শ্ৰমিকলৈ অশেষ অভিনন্দন জনাইছো৷


    বন্ধুসকল , কিছু সময় পূৰ্বে এই স্মাৰকক ভালকৈ চোৱাৰ সুবিধা লাভ কৰিলো৷ ৪০ ফুট উচ্চতাত দুখন হাত আৰু সেই হাতত আঢ়ৈ টনৰ স্বচ্ছ স্ফটিক নিমখৰ প্ৰতীক ; দুয়োখন হাতৰ তলত গান্ধীজীৰ ১৫ ফুট ওখ প্ৰতিমাই তেওঁৰ আত্মিক শক্তিক প্ৰদৰ্শিত কৰিছে৷ লগতে ৮০জনতকৈও অধিক সত্যাগ্ৰহীৰ প্ৰতিমাসমূহে এয়া স্মৰণ কৰায় যে দেশৰ স্বাধীনতাত দেশৰ বিভিন্ন প্ৰান্তত কোটি কোটি লোকে তপ আৰু তপস্যা কৰিছে৷


    বন্ধুসকল , দাণ্ডী যাত্ৰাক লৈ বহুতো কথা পঢ়া আৰু লিখা হৈছে৷ ইয়াত সংগ্ৰহালয়তো সেয়া বিস্তাৰিতভাৱে শব্দ আৰু চিত্ৰৰ মাধ্যমেৰে প্ৰতিফলিত কৰা হৈছে৷ স্বদেশীৰ প্ৰতি বাপুৰ আগ্ৰহেই হওক , স্বচ্ছাগ্ৰহেই হওক অথবা সত্যাগ্ৰহেই হওক ; দাণ্ডীৰ এই স্মাৰকে অনাগত সময়ত দেশ আৰু বিশ্বৰ তীৰ্থ ক্ষেত্ৰ হিচাপে প্ৰসিদ্ধ হ ’ ব , এয়া মোৰ বিশ্বাস৷ এয়াই নহয় , পৰ্যটনৰ দৃষ্টিৰেও দাণ্ডী আৰু গুজৰাট সমৃদ্ধ হ ’ ব৷ ইয়াত যি জুৰি নিৰ্মাণ কৰা হৈছে সেয়াও আকৰ্ষণীয় হৈ উঠিছে৷ তাৰোপৰি ইয়ালৈ আহি সেই ঐতিহাসিক সময়ক অনুধাৱন কৰাৰ বাবে নিমখ প্ৰস্তুত কৰাৰ সুবিধাও ইয়াত প্ৰদান কৰা হৈছে৷ প্ৰায় ৮০ কোটি টকাৰে দাণ্ডী ঐতিহ্য পথ নিৰ্মাণ কৰা হৈছে য ’ ত নতুন পথ আৰু আশ্ৰয়ৰ ব্যৱস্থা অন্তৰ্ভুক্ত কৰা হৈছে৷


    ভাই আৰু ভনীসকল , দাণ্ডী যাত্ৰাই ভাৰতৰ স্বাধীনতাৰ যুঁজত প্ৰভাৱ পেলাইছিল আৰু বিশ্বৰ চিন্তাধাৰাত এই যাত্ৰাৰ দ্বাৰা কিদৰে পৰিৱৰ্তন আহিল সেয়া স্মৰণ কৰাটো অতিশয় আৱশ্যক৷ এয়া লোণ সত্যাগ্ৰহেই আছিল যি স্বাধীনতাৰ যুঁজক নতুন দিশ প্ৰদান কৰিছিল৷


    দাণ্ডী মাৰ্চে পশ্চিমীয়া সংবাদ মাধ্যমৰ ভাৰতৰ প্ৰতি চিন্তা - ধাৰা , আমাৰ স্বাধীনতাৰ আন্দোলনৰ প্ৰতি চিন্তা - ধাৰাক পৰিৱৰ্তিত কৰাত বৃহৎ ভূমিকা পালন কৰিছে৷ এনে ঐতিহাসিক ঘটনাৰ পূৰ্বে বিশ্বৰ অধিকাংশই আমাক ব্ৰিটেইনৰ চশমাৰে প্ৰত্যক্ষ কৰিছিল৷ কিন্তু যেতিয়া আমেৰিকাৰ বিখ্যাত টাইম আলোচনীয়ে ১৯৩০ চনত বাপুক ‘ বৰ্ষটোৰ ব্যক্তি ’ হিচাপে নিৰ্বাচিত কৰিলে তেতিয়া বিশ্বত অত্যাচাৰৰ বিৰুদ্ধে হোৱা আন্দোলনে নতুন শিখৰ স্পৰ্শ কৰিবলৈ সমৰ্থ হ ’ ল৷


    বন্ধুসকল , গান্ধীজীয়ে দাণ্ডী যাত্ৰাৰ দ্বাৰা যি বাৰ্তা দিব বিচাৰিছিল সেয়া হ ’ ল সৃজনীশীলতা৷ গান্ধীজীয়ে ভালদৰে জানিছিল যে কেৱল বিৰোধেৰে স্বাধীনতাৰ আন্দোলন সফল নহ ’ ব আৰু সেইবাবে তেওঁ নিজৰ সহযোগীক কৈছিল যে সৃজনীশীলতাৰ বীক্ষণ অবিহনে ভাৰতৰ পুনৰ নিৰ্মাণ অসম্ভৱ৷ গান্ধীজীয়ে আইন অমান্য আন্দোলনৰ সৈতে উচ্চ - নীচৰ বিৰুদ্ধেও জনসাধাৰণক একত্ৰিত কৰাৰ পথ প্ৰদৰ্শিত কৰিছিল৷


    বন্ধুসকল , যেতিয়া গান্ধীজীয়ে সত্যাগ্ৰহৰ বাবে নিমখক বাচনি কৰিছিল সেই সময়ৰ কিছু নেতাই তেওঁৰ প্ৰক্ৰিয়াৰ ওপৰত সন্দেহ ব্যক্তি কৰিছিল৷ কিছুমানে লোকে মুকলিকৈ বিৰোধিতাও কৰিছিল৷ কিন্তু গান্ধী , গান্ধীয়েই আছিল৷ তেওঁ নিজৰ অভিযান অব্যাহত ৰাখিছিল , কাৰণ তেওঁ নিমখৰ মূল্য জানিছিল আৰু সমাজৰ প্ৰতিটো শ্ৰেণীৰ সৈতে নিমখৰ সম্পৰ্ক সম্বন্ধে তেওঁ জ্ঞাত আছিল৷ নিমখৰ মূল্য বৃদ্ধিৰ দ্বাৰা দুখীয়াৰ মুখৰ ভাত কাঢ়ি লোৱাৰ দৰে হৈছিল , কিন্তু নিমখৰ মূল্যৰ শক্তি বুজাত তেতিয়াৰ ইংৰাজ চৰকাৰে ভুল কৰিছিল৷


    বন্ধুসকল , নিমখ সত্যাগ্ৰহৰ দ্বাৰা কেনে পৰিবেশৰ সৃষ্টি হ ’ ল , ইয়াৰ চৰ্চা কৰি টাইম আলোচনীয়ে এক ব্ৰিটিছ সাংবাদিকৰ দ্বাৰাই লিখাইছিল - এফালে ব্ৰিটিছ চৰকাৰ যাৰ ওচৰত সম্পূৰ্ণ প্ৰশাসন আছে , আনফালে বম্বেৰ জনসাধাৰণ , যি অগণন ৰূপত মহাত্মা গান্ধীৰ পিছত থিয় দিছে৷


    লোণ সত্যাগ্ৰহৰ ফলত স্বদেশী আৰু আইন অৱজ্ঞা , ইয়াৰ ভাৱনা ইমানেই শক্তিশালী হৈ পৰিল যে ব্ৰিটিছ চৰকাৰৰ বাবে ই অসহনীয় হৈ পৰিল৷ ব্যৱসায়ীসকলে মাহজুৰি দোকান বন্ধ ৰাখিছিল৷ ব্ৰিটেনৰ পৰা আমদানি হ্ৰাস হৈ পৰিল আৰু ইংৰাজ চৰকাৰৰ ভেটি কঁপি উঠিল৷ স্বাধীনতাৰ মোহাৱিষ্ট সকলে স্বৰাজৰ লক্ষ্য সমীপত দেখিবলৈ ধৰিলে৷


    বন্ধুসকল , কল্পনা কৰক , যদি সেই সময়ত লোণ সত্যাগ্ৰহৰ বিৰোধীসকলৰ কথা মহাত্মা গান্ধীয়ে মানি ল ’ লেহেঁতেন , তেওঁলোকৰ কথাত গান্ধীজী চুপ হৈ গ ’ লহেঁতেন , নিজৰ উদ্দেশ্য সলনি কৰিলেহেঁতেন , যদি তেতিয়া গান্ধীজী ঋণাত্মকতাৰ চিকাৰ হ ’ লহেঁতেন , বিৰোধীৰ বাবে লোণ সত্যাগ্ৰহ নকৰিলেহেঁতেন , তেতিয়া কি হ ’ লহৈ ?


    বন্ধুসকল , সেই সময়ত নিমখৰ প্ৰয়োগক ক্ষুদ্ৰ প্ৰয়াস বুলি ভাবি যিসকলে বিৰোধিতা কৰিছিল , সেই ধৰণৰ মানসিকতা আমাৰ দেশত তেতিয়াও আছিল , এতিয়াও আছে৷ কেতিয়াবা এনে লাগে , আজি দুৰ্ভাগ্যতকৈও অধিক স্বাৰ্থ বিজড়িত হৈ পৰিছে৷ যোৱা চাৰে - চাৰি বছৰত এই লোকসকলে কেনেধৰণৰ প্ৰশ্ন সুধিছে , মই আপোনালোকক , দেশবাসীক সোঁৱৰাই দিব খুজিছো৷ কি সুধিছিল - সেই বক্তব্যসমূহ মনত পেলাওক - শৌচালয় নিৰ্মাণৰ দ্বাৰা কি পৰিৱৰ্তন হ ’ ব ? পৰিষ্কাৰ - পৰিচ্ছন্নতাৰ কাম প্ৰধানমন্ত্ৰীয়ে কৰে নেকি ? গেছৰ সংযোগ দিয়াৰ জৰিয়তে জীৱন পৰিৱৰ্তন হয় নেকি ? বেংকত একাউণ্ট খুলিলে দুখীয়া ধনী হৈ যাব নেকি ? এই বক্তব্যসমূহ দেশে নাপাহৰে , এইসকল তেনে ধৰণৰেই লোক৷ এনেকুৱা অনেক প্ৰশ্ন তেওঁলোকে নিজৰ স্বাৰ্থৰ বাবে , ঋণাত্মকতাক লৈ আগবঢ়া লোকসকলে … আৰু এনেকুৱা ঋণাত্মক মানসিকতাৰ লোক পাবই৷ ঋণাত্মক মানসিকতাৰ এনেকুৱা লোকক জনোৱা উচিত যে বৃহৎ পৰিৱৰ্তন তেতিয়াহে সম্ভৱ যেতিয়া সৰু সৰু কথা আৰু অভ্যাসৰ পৰিৱৰ্তন হয়৷


    নিমখেই হওক , যঁতৰেই হওক , স্বচ্ছতাই হওক , এনেকুৱা বহু কথায়েই আছে যিবোৰে আমাৰ স্বাধীনতা আন্দোলনক শক্তিশালী কৰিছিল , জনতাক একত্ৰিত কৰিছিল , সাধাৰণ ব্যক্তিকো স্বাধীনতাৰ চিপাহীলৈ পৰিণত কৰিছিল৷ কিছুমান লোকৰ বাবে লোণ সত্যাগ্ৰহ সৰু কথা আছিল , তেওঁলোকে ইয়াৰ গুৰুত্ব অনুধাৱন কৰিবলৈ পৰা নাছিল৷ এতিয়াৰ চৰকাৰৰো বিভিন্ন কাম তেওঁলোকে সৰু বুলি ভাবে৷


    মই আপোনালোকক এটা উদাহৰণেৰে বুজাব খুজিছো৷ আপোনালোকে ভাবক , স্বচ্ছ ভাৰত অভিযানৰ অধীনত দেশত ন কোটিতকৈও অধিক শৌচালয়ৰ নিৰ্মাণ হ ’ ল , সেইবাবেইতো অনেক লোকে ৰোগৰ পৰা মুক্তি পাইছে৷ এই শৌচালয়সমূহে মহিলাসকলৰ জীৱন সহজ কৰি তুলিলে , এয়া ঋণাত্মক মানসিকতাৰ লোকে বুজি নাপায়৷ তেওঁলোকৰ মগজুত ঋণাত্মক মানসিকতাৰ তলা লাগি গৈছে৷ এয়া এক অনুমান যে টয়লেট নিৰ্মাণৰ দ্বাৰা দেশত তিনি লাখ দুখীয়া লোকৰ জীৱন ৰক্ষা সম্ভৱ হৈছে৷ স্বচ্ছ ভাৰতক ঠাট্টা কৰা সকলে , বিৰোধিতা কৰা সকলে দুখীয়াক গ্ৰাহ্যই নকৰে৷


    বন্ধুসকল , এওঁলোকে যিমানেই ঠাট্টা নকৰক কিয় , নতুন ভাৰতে এই পৰিৱৰ্তনসমূহৰ বাবে নিজৰ মন বান্ধি লৈছে , আৰু স্বচ্ছতাৰ বিষয়ে পূজ্য বাপুৱে কৈছিল যে স্বাধীনতা আৰু স্বচ্ছতাৰ মাজৰ পৰা মই প্ৰথমে স্বচ্ছতাকহে বাচনি কৰিম৷ আজি বাপুৰ নাম লৈ ৰাজনীতি কৰা সকলে যদি বাপুৰ এই সৰু সপোনটোও পূৰণ কৰিলেহেঁতেন , স্বচ্ছতাৰ কাম কৰিলেহেঁতেন , তেতিয়াও বাপুৰ প্ৰতি প্ৰকৃত শ্ৰদ্ধাঞ্জলি জ্ঞাপন কৰা হ ’ লহেঁতেন৷


    যেতিয়া সমাজ ধনাত্মক মানসিকতাৰ সৈতে আগবাঢ়ে তেতিয়া ডাঙৰ ডাঙৰ সংকল্পও সিদ্ধ হয়৷ এই বৰ্ষৰ ২ অক্টোবৰত আমি বাপুৰ ১৫০তম জন্ম জয়ন্তী পালন কৰিম৷ সেই পৰ্যন্ত সম্পূৰ্ণ দেশক মুক্তস্থানত কৰা মলত্যাগৰ পৰা মুক্ত কৰিব লাগে৷ ২০১৪ চনত গ্ৰামীণ ভাৰতত স্বচ্ছতাৰ পৰিসৰ আছিল ৩৮ শতাংশ আৰু আজি সেয়া ৯৮ শতাংশ হোৱাত মই সন্তোষ পাইছো৷ ৯৮ শতাংশ অৰ্থাৎ দেশে লক্ষ্যৰ সমীপলৈ আহিছে৷ দেশৰ প্ৰতিটো পৰিয়ালে শৌচালয়ৰ সুবিধা লাভ কৰাৰ পিছত স্বচ্ছতাৰ অভিযানে গতি লাভ কৰিব৷


    বন্ধুসকল , চৰকাৰৰ এয়াই নিৰন্তৰ প্ৰয়াস যে বাপুৰ জীৱন আৰু তেওঁ প্ৰদৰ্শিত কৰা পথেৰে যাতে দেশ আৰু বিশ্ব আলোকিত হয়৷ এইবাৰ আপোনালোকে দেখিলে যে গণতন্ত্ৰ দিৱসত ৰাজপথত যিবোৰ কাৰ্যসূচী হ ’ ল সেই সকলোবোৰ মহাত্মা গান্ধীৰ প্ৰতি সমৰ্পিত কৰা হ ’ ল৷ যোৱা বৰ্ষত আমাৰ চৰকাৰে , আমাৰ বৈদেশিক বিভাগে এক উদ্ভাৱনী কাৰ্যসূচীৰ জৰিয়তে ১০০খনত কৈও অধিক দেশৰ গায়কৰ দ্বাৰা গান্ধীজীৰ প্ৰিয় ভজন ‘ বৈষ্ণৱ জন তো তে নে কহিয়ে ’ ৰ ৰেকৰ্ড কৰোৱালে৷ বিশ্বৰ এশখন দেশৰ শিল্পীয়ে ভাৰতৰ ভাষাৰ বিষয়ে নাজানিও , গুজৰাটৰ ভাষা নাজানিও , নৰসী মেহতা কোন সেয়া নাজানিও , বৈষ্ণৱ জনৰ অৰ্থ নাজানিও কিন্তু হৃদয়ৰ সৈতে সংবদ্ধ হৈ পৰিল , মনৰ সৈতে সংবদ্ধ হৈ পৰিল , প্ৰাণৰ সৈতে সংবদ্ধ হৈ পৰিৱেশন কৰিলে৷ তেওঁলোকৰ ভাষা আমাৰ সৈতে নিমিলে৷ আমাৰ গীত - সংগীতক তেওঁলোকে অনুধাৱন কৰিলে , ভজনৰ শব্দক , ভাৱত অনুধাৱন কৰিলে , আত্মীয়তা অনুভৱ কৰিলে আৰু এয়াই সেই কাৰণ যাৰ দ্বাৰা বাপু সমগ্ৰ বিশ্বৰ সৈতে জড়িত হৈ পৰে৷ আৰু আজি মই কৈছোঁ যে এই দাণ্ডীৰ ভিতৰত যি চিত্ৰকলা আদি ৰখা হৈছে , ইয়াৰে ডিজিটেল সংস্কৰণৰ ব্যৱস্থাও কৰা হ ’ ব৷ বিশ্বৰ যিসকলে শিল্পীয়ে বৈষ্ণৱ জন তো গাইছে , যিয়ে যি দেশৰে বৈষ্ণৱ জনৰ শিল্পীৰ পৰা বৈষ্ণৱ জন শুনিব বিচাৰে , তেওঁলোকৰ বাবে এই ব্যৱস্থা কৰিবলৈ মই আজি কৈছো৷ সেয়াও ইয়াত অন্তৰ্ভুক্ত হ ’ ব৷


    বন্ধুসকল , বাপুৰ আগ্ৰহ খাদীক লৈও আছিল , যঁতৰক লৈও আছিল , কিন্তু স্বাধীনতাৰ পিছত জনতাই খাদীক প্ৰায় পাহৰাৰ নিচিনাই হ ’ ল৷ ৰাজনৈতিক কোনো সভাত টুপি পিন্ধি , দীঘল কুৰ্তা পিন্ধি যোৱাতেই এয়া সীমিত আছিল৷ সাধাৰণ জনতাৰ জীৱনৰ পৰা খাদী প্ৰায় নোহোৱাই হৈ পৰিছিল৷ এয়া আমাৰ চৰকাৰৰেই প্ৰয়াস যে পৰিস্থিতি সম্পূৰ্ণৰূপে পৰিৱৰ্তিত হৈছে৷ সমগ্ৰ বিশ্বতে আজি খাদীৰ জেকেট , লগতে ইয়াৰ অনেক সামগ্ৰীৰ চাহিদা বৃদ্ধি হৈছে৷ আজি খাদী দেশৰ ফেশ্বনলৈ পৰিৱৰ্তিত হোৱাৰ উপৰিও ই স্বাধীনতাৰ কাহিনী বৰ্ণনা কৰি মহিলাসকলৰ সৱলীকৰণৰ এক মাধ্যম হিচাপেও প্ৰসিদ্ধ হৈছে৷


    বন্ধুসকল , এই পৰিৱৰ্তন স্বয়ংভাৱে হোৱা নাই৷ বিগত চাৰে চাৰি বছৰত আমি খাদীৰ সৈতে জড়িত সহস্ৰ সংস্থাৰ আধুনীকিকৰণ কৰিছো আৰু আমি কেতিয়াও এই দুহেজাৰ সংস্থা কোনটো দলৰ সৈতে আছিল সেয়া চোৱা নাই৷ আমাৰ অন্তৰত গান্ধীতো আছিলেই , আমাৰ হৃদয়ত খাদীতো আছিলেই , আমাৰ হৃদয়ত যি দুখীয়া শিপিনীসকল আছিল সেয়া আমাৰ হৃদয়ত আছিল আৰু সেইবাবেই তেওঁলোকৰ বাবে আধুনিকীকৰণৰ কাম কৰিছো৷ ইয়াৰ জৰিয়তে খাদীৰ সৈতে জড়িত লক্ষাধিক লোক উপকৃত হৈছে৷ এতিয়া কাৰিকৰসকলে পোনে পোনে টকা পাবলৈ সমৰ্থ হৈছো৷ যোৱা চাৰিটা বৰ্ষত খাদীৰ বিক্ৰী আঢ়ৈৰ পৰা তিনি গুণ বৃদ্ধি হৈছে , ইয়াৰ লাভ কাৰিকৰসকলে পাইছে৷


    ভাই আৰু ভনীসকল , স্বাধীনতা আন্দোলনৰ বাবে যিদৰে স্বদেশী এক অস্ত্ৰ আছিল ঠিক সেইদৰে আজিৰ দৰিদ্ৰতাৰ বিৰুদ্ধে যুঁজিবলৈও হস্ততাঁত এক গুৰুত্বপূৰ্ণ অস্ত্ৰ বুলি মই ভাবো৷ হস্ততাঁতৰ গুৰুত্ব অনুধাৱন কৰি আমাৰ চৰকাৰে ৭ আগষ্টৰ দিনটো ৰাষ্ট্ৰীয় হস্ততাঁত দিৱস হিচাপে ঘোষণা কৰিছে৷


    বন্ধুসকল , আমি ভালকৈ প্ৰত্যক্ষ কৰিলে দেখিম যে গাঁৱৰ অৰ্থব্যৱস্থা আৰু কুটীৰ উদ্যোগ হ ’ ল গান্ধীজীৰ আৰ্থিক চিন্তাৰ গুৰুত্বপূৰ্ণ অংশ৷ এই চিন্তাধাৰাক আগুৱাই লৈ গৈ বিগত চাৰে চাৰি বছৰত বৃহৎ স্তৰত কাম কৰা হৈছে৷ চৰকাৰৰ প্ৰয়াসৰ ফলস্বৰূপে গাঁৱৰ উদ্যমীসকলৰ বিক্ৰী যি চাৰি বছৰ পূৰ্বে ৩০ হাজাৰ কোটি আছিল , আজি সেয়া দুগুণ হৈছে , দুগুণতকৈও অধিক হৈছে৷ ইয়াৰ দ্বাৰা গাঁৱত নিয়োজনৰ অনেক সুবিধাৰ সৃষ্টি হৈছে৷ চৰকাৰৰ প্ৰয়াস এয়াই যে গ্ৰামোদয়ৰ পৰা ভাৰত উদয় , এই অভিযানসমূহক অধিক শক্তিশালী কৰা হওক , সৱলীকৰণ কৰা হওক , দেশৰ গাঁওসমূহক মূলভূতঃ সুবিধা সুনিশ্চিত কৰাৰ বাবে চৰকাৰে গ্ৰাম স্বৰাজৰ অভিযান চলাইছে৷ আমি বহুকেইখন গাঁৱৰ সৰ্বেক্ষণ কৰিছিলো আৰু এই কথাত গুৰুত্ব প্ৰদান কৰিছিলো যে গাঁৱৰ প্ৰতিখন ঘৰলৈ যাতে বিজুলীৰ সুবিধা উপলব্ধ হয় , গেছৰ সংযোগ লাভ হয় , শৌচালয়ৰ সুবিধা লাভ হয় , গাঁৱত থকা প্ৰতিজন ব্যক্তিৰেই যাতে বেংকৰ একাউণ্ট থাকে আৰু সকলো শিশুৱেই যাতে টীকাকৰণৰ সুবিধা পায়৷


    বন্ধুসকল , আমি বাপুৰ আদৰ্শক আধুনিকতাৰ সৈতে সংযোজিত কৰিছো৷ গাঁৱৰ যুৱসমাজৰ বাবে , নিয়োজনৰ সুবিধাৰ বাবে , সৌৰ যঁতৰৰ অভিযান প্ৰণয়ন কৰা হৈছে৷ ইয়াৰে অধীনত অহা বছৰৰ ভিতৰত সমগ্ৰ দেশতে ৫০টা সৌৰ যঁতৰ ক্লাষ্টাৰ পাইলট প্ৰকল্প হিচাপে প্ৰণয়ন কৰা হ ’ ব৷ ইয়াৰ জৰিয়তে প্ৰায় এক লাখ যুৱকে নিয়োজনৰ সুবিধা লাভ কৰিব৷


    আজি ইয়াতো আপোনালোকে দেখিছে যে সৌৰ বৃক্ষ নিৰ্মাণ কৰা হৈছে৷ ইয়াৰ প্ৰয়োজনীয়তা সৌৰ শক্তিৰ দ্বাৰা পূৰণ হ ’ ব , তাতকৈও অধিক প্ৰস্তুত হ ’ ব , গান্ধীজীৰ চিন্তাধাৰা সুসংগত আছিল৷ এই সৌৰ বৃক্ষৰ ধাৰণা ধীৰে ধীৰে প্ৰতিখন উদ্যানৰ ভিতৰত বিকশিত হ ’ ব৷ জনতাই ইয়াক স্বীকাৰ কৰিব৷ আজি দাণ্ডীৰ পৰা ইয়াৰ পৰা শুভাৰম্ভ হৈছে৷


    ভাই আৰু ভনীসকল , আমি যঁতৰকো সৌৰ শক্তিৰ সৈতে জড়িত কৰিছো যাতে কম পৰিশ্ৰমৰ দ্বাৰা পৰিয়ালৰ বয়স্ক ব্যক্তিয়েও এই যঁতৰ চলাব পাৰে৷ উপাৰ্জন কৰিব পাৰে৷


    খাদীৰ উপৰিও মৌমাখি পালনৰ জৰিয়তে আমি গ্ৰামীণ অৰ্থব্যৱস্থাক শক্তিশালী কৰাৰ প্ৰয়াস কৰিছো৷ দুবছৰ পূৰ্বে আৰম্ভ কৰা মৌ অভিযানৰ দ্বাৰা দেশত মৌ মাখি পালনক উৎসাহিত কৰা হৈছে৷ পৰিণামস্বৰূপে আজি দেশত অভিলেখ সংখ্যাত মৌৰ উৎপাদন হৈছে আৰু কৃষকসকলে অতিৰিক্ত উপাৰ্জনো কৰিব পাৰিছে৷


    বন্ধুসকল , এই প্ৰকাৰৰ অনেক প্ৰয়াসৰ দ্বাৰা আজি দেশে নিজৰ গৌৰৱশালী অতীত , নিজৰ সংঘৰ্ষ আৰু নিজৰ নায়কৰ পৰা প্ৰেৰণা ল ’ ব পাৰিছে , যুৱসমাজৰ বাবে আজীৱিকাৰ স্ৰোতৰ সৃষ্টি হৈছে৷ মই অনুভৱ কৰিছো যে যিসকলে কেৱল বিৰোধিতাহে কৰিব পাৰে তেওঁলোকে ইয়াতো ঋণাত্মক প্ৰভাৱ বিস্তাৰ কৰিব৷ প্ৰকৃততে সেয়া চৰ্দাৰ পেটেলৰ ষ্টেচু অব্ ইউনিটীয়েই হওক , লালকিল্লাত নেতাজীৰ সুভাষ চন্দ্ৰ বসুৰ স্মৃতিৰ ক্ৰান্তি মন্দিৰেই হওক , ডঃ বাবা চাহেব আম্বেদকাৰৰ - দেশ আৰু বিশ্বত বিস্তাৰিত তেওঁৰ স্মৃতিৰ পঞ্চতীৰ্থই হওক , আমাৰ আদিবাসী নায়কসকলে স্বাধীনতাৰ যুদ্ধত অংশগ্ৰহণৰ ভূমিকাক লৈ নিৰ্মাণ কৰা সংগ্ৰহালয়েই হওক , দিল্লীত নিৰ্মাণ হোৱা আৰক্ষী মেম ’ ৰিয়েলেই হওক , স্বাধীনতাৰ পিছত প্ৰথমবাৰলৈ ভাৰতৰ বীৰ জোৱানসকলৰ বাবে ৰাষ্ট্ৰীয় যুদ্ধ স্মাৰক যি নিৰ্মাণৰত অৱস্থাত আছে আৰু এই ফেব্ৰুৱাৰী মাহতেই আমাৰ দেশৰ সেনাসকলৰ প্ৰতি উৎসৰ্গিত কৰা হ ’ ব ; এই সকলোবোৰ বিগত চাৰে চাৰি বৰ্ষত নিৰ্মাণ কৰা হৈছে আৰু ইয়াৰ দ্বাৰা ঐতিহ্য আৰু পৰ্যটনৰ বাবে গুৰুত্বপূৰ্ণ স্থানৰ সৃষ্টি হৈছে৷ অনাগত সময়ত এনেকুৱা অনেক প্ৰকল্পই ভাৰতত ঐতিহ্যৰ বিকাশ আৰু পৰ্যটনক সৱলীকৰণ কৰিব৷


    বন্ধুসকল , কেৱল আৰু কেৱল পৰ্যটনৰ বাবেই যোৱা চাৰে চাৰি বছৰত যুৱসমাজৰ বাবে লক্ষাধিক চাকৰিৰ সৃষ্টি হৈছে৷ পথ , ৰে ’ ল আৰু বায়ুপথৰ সৈতে জড়িত আধুনিক প্ৰকল্পসমূহ প্ৰস্তুত হোৱাৰ লগতে ভাৰত পৰ্যটনৰ এক গুৰুত্বপূৰ্ণ লক্ষ্যস্থান হিচাপে উদ্ভাসিত হৈ উঠিছে৷


    আমাৰ ৰাষ্ট্ৰৰ নায়কসকলৰ যোগদানক স্মৰণ কৰা , নিজৰ সংস্কৃতি , নিজৰ ইতিহাস , নিজৰ ঐতিহ্য , এইসমূহক সমৃদ্ধ কৰা আৰু যুৱসমাজক নতুন অৱকাশৰ সৈতে জড়িত কৰাৰ আমাৰ এই অভিযান অব্যাহত থাকিব৷ আৰু আজিযে মই দাণ্ডীলৈ আহিছো - দাণ্ডী মোৰ বাবে নতুন ঠাই নহয় , মই পূৰ্বতেও আহিছো৷ আপোনালোক ইমান বৃহৎ সংখ্যাত মোক আশীৰ্বাদ দিয়াৰ বাবে ইয়ালৈ আহিছে৷


    ভাৰত মাতাৰ - জয়


    ভাৰত মাতাৰ - জয়


    ভাৰত মাতাৰ - জয়


    বহুত বহুত ধন্যবাদ৷


    *****


    अतुल तिवारी/कंचन पतियाल/निर्मल शर्मा /MANN

    
    
    (Release ID: 1563078) Visitor Counter : 1
    
    
      Read this release in: English , Marathi , Hindi