      প্ৰধানমন্ত্ৰীৰ কাৰ্যালয়

      ছুৰাটত প্ৰধানমন্ত্ৰীয়ে মুকলি কৰিলে ষ্টেট-অব্-দা-আৰ্ট চিকিৎসালয়
      আয়ুষ্মান ভাৰতে স্বাস্থ্যসেৱা আৰু সুবিধাৰ উত্তৰণ কৰিব বুলি মন্তব্য প্ৰকাশ

      Posted On: 30 JAN 2019 5:48PM by PIB Guwahati

    প্ৰধানমন্ত্ৰী শ্ৰী নৰেন্দ্ৰ মোদীয়ে আজি ছুৰাটত ষ্টেট - অব্ - দা - আৰ্ট ছুপাৰ স্পেচিয়েলিটী ৰচিলাবেন সেৱন্তীলাল শ্বাহ ভেনাছ চিকিৎসালয় মুকলি কৰে৷ এই চিকিৎসালয়খনত আয়ুষ্মান ভাৰতৰ অধীনত চিকিৎসা প্ৰদান হোৱাৰ কথাত প্ৰধানমন্ত্ৰীয়ে সন্তোষ প্ৰকাশ কৰে৷


    উপস্থিত জনতাক সম্বোধি প্ৰধানমন্ত্ৰীয়ে কয় যে তেওঁৰ চৰকাৰে সুস্থ ভাৰতৰ হকে কাম কৰি আছে৷ তেওঁ কয় যে প্ৰধানমন্ত্ৰী সুৰক্ষিত মাতৃত্ব অভিযান আৰু মিছন ইন্দ্ৰধনুশৰ দৰে পদক্ষেপসমূহৰ জৰিয়তে মৃত্যুৰ হাৰ হ্ৰাস কৰাত সহায়ক হৈছে৷


    লালকিল্লাত ঘোষণা কৰা স্বচ্ছ অভিযানক লৈ তাচ্ছিল্য কৰা ঘটনাৰ প্ৰত্যুত্তৰ দি প্ৰধানমন্ত্ৰীয়ে কয় যে আজি ব্যাপক অনাময় অভিযানৰ ফলশ্ৰুতিত ৯৭ % জনতাই স্বচ্ছ টয়লেট ব্যৱহাৰ কৰিব পাৰিছে৷ প্ৰধানমন্ত্ৰীয়ে প্ৰতিৰোধী স্বাস্থ্য সেৱাকো গুৰুত্ব প্ৰদান কৰি কয় যে বিশ্বই স্বাস্থ্য কল্যাণৰ বাবে যোগৰ মহত্ব অনুধাৱন কৰিব পাৰিছে৷


    প্ৰধানমন্ত্ৰীয়ে কয় যে আয়ুষ্মান ভাৰতে সুস্থ ভাৰত সৃষ্টিৰ বাবে নতুন পৰিবেশ তন্ত্ৰৰ সৃষ্টি কৰিছে৷ এই আঁচনিয়ে টায়াৰ ২ - ৩চ চহৰসমূহত নতুন চিকিৎসালয় স্থাপনত সহায় কৰিব যাৰ দ্বাৰা নতুন চাকৰিৰো সৃষ্টি হ ’ ব৷ তেওঁ কয় যে অধিক সংখ্যক জেনেৰিক ঔষধৰ উপলব্ধিয়ে জনতাৰ স্বাস্থ্য সেৱাৰ ব্যয় হ্ৰাস কৰাই নহয় আনকি বহু মূল্যবান জীৱন ৰক্ষাতো সহায়ক হৈছে৷


    প্ৰধানমন্ত্ৰীয়ে আৰ্থিকভাৱে দুৰ্বল শ্ৰেণীৰ বাবে গুজৰাটে প্ৰথমে প্ৰণয়ন কৰা ১০ % সংৰক্ষণ ব্যৱস্থাক প্ৰশংসা কৰে৷


    *****


    AKT/VJ/SBP /MANN

    
    
    (Release ID: 1562361) Visitor Counter : 2
    
    
      Read this release in: English , Marathi , Hindi , Bengali , Bengali , Gujarati , Tamil , Kannada , Malayalam