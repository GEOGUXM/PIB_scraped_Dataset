      প্ৰধানমন্ত্ৰীৰ কাৰ্যালয়

      নতুন দিল্লীত এনচিচি ৰেলীত অংশগ্ৰহণ কৰি প্রধানমন্ত্রীয়ে প্ৰদান কৰা ভাষণৰ অসমীয়া অনুবাদ
      Posted On: 28 JAN 2019 6:09PM by PIB Guwahati


    ভাৰতমাতাৰ জয়!


    ভাৰতমাতাৰ জয়!


    ভাৰতমাতাৰ জয়!


    ভাৰতমাতাৰ জয়!


    আমাৰ মন্ত্ৰীসভাৰ সহযোগী , দেশৰ প্রথম মহিলা প্রতিৰক্ষা মন্ত্রী শ্রদ্ধেয়া নির্মলা সীতাৰমন , ডঃ সুভাষ মামড়ে , তিনিটাকৈ সশস্ত্র বাহিনীৰ উচ্চপদস্থ বিষয়াবৰ্গ , এনচিচিৰ মহানির্দেশক , বিদেশৰ পৰা অহা আমাৰ অতিথিবৃন্দ , এনচিচিৰ মহান পৰম্পৰাৰ অংশ হৈ উঠা আমাৰ সকলো তৰুণ বন্ধু, সকলোকে সাদৰ সম্ভাষণ জনাইছো ।


    নেশ্যনেল কেডেট কৰ্পছৰ গণৰাজ্য দিৱসৰ শিবিৰলৈ পুনৰবাৰ আপোনালোকৰ মাজলৈ আহিবলৈ পাই অতি আনন্দিত হৈছো। প্ৰতিবাৰৰ দৰেকৈ এইবাৰো সমানেই উত্সাহী আৰু আনন্দিত হৈছো। যিমানবাৰেই আপোনালোকৰ মাজলৈ আহিছো, সিমানবাৰেই পূৰ্বৰ মধুৰ স্মৃতিবোৰে আমাৰ মনত দোলা দি গৈছে। এই যে আপোনালোকে উৎসাহ আৰু অনুশাসনৰ অদ্ভুত মিশ্রণেৰে দিনবোৰ অতিবাহিত কৰিছে, দিনবোৰ উদযাপন কৰিছে , তেনে অভিজ্ঞতা মোৰো আছে, এইবোৰ দিন আমিও অতিবাহিত কৰি আহিছো। এগৰাকী কেডেট হিচাপে দিন অতিবাহিত কৰাৰ সেই মধুৰ দিনবোৰ মোৰ আজিও মনত আছে, সেই দিনবোৰৰ সংকল্পই আমাৰ প্রেৰণাক আজিও প্রাণশক্তি যোগাই আছে।


    বন্ধুগণ , এই শিবিৰৰ এক নিজস্ব গৌৰৱময় অতীত আছে আৰু ভৱিষ্যতৰ বাবে ইয়াৰ অসীম গুৰুত্ব আছে। এই শিবিৰত অংশগ্রহণকাৰী আটাইকে আমি বহু শুভেচ্ছা জনাইছো । বিগত বছৰত যেতিয়া আপনালোকৰ মাজলৈ আহিছিলো, তেতিয়া মই ভালেমান অনুৰোধ আগবঢ়াইছিলো। দেশ আৰু সমাজৰ গুৰুত্বপূর্ণ কাম-কাজত সক্রিয় অংশগ্রহণৰ বাবে মই অনুৰোধ জনাইছিলো।


    মই অতিকৈ আনন্দিত যে বিগত বছৰ এনচিচি কেডেটসকলে স্বচ্ছ ভাৰত অভিযান , ডিজিটেল লেনদেন , ‘ বেটী বচাও-বেটী পঢ়াও ’ অভিযান কিম্বা পৰিৱেশ সংক্রান্তীয় ভালেমান কাম-কাজত জনসচেতনতা বৃদ্ধিৰ ক্ষেত্রত গুৰুত্বপূর্ণ ভুমিকা পালন কৰিছে।


    বিশেষকৈ , কেৰেলাত সংঘটিত প্ৰলয়ংকৰী বানৰ সময়ত এনচিচি কেডেট সকলে আগবঢ়োৱা অৱদান অত্যন্ত প্রশংসনীয়। ইয়াত আপোনালোকে যি সহযোগ আৰু সমর্পণৰ পাঠ গ্রহণ কৰিছে, সেই শিক্ষাই কেৰালাত বিপর্যয়ৰ সময়ত দুর্গতসকলৰ ত্রাণ কৰ্তাৰ ৰূপত আপোনালোকক জঁপিয়াই পৰিবলৈ উদগনি যোগাইছিল, বীৰত্বৰে উদধাৰ কাৰ্য সম্পাদন কৰাত আপোনালোকক উদ্বুদ্ধ কৰিছিল। মোৰ বিশ্বাস যে আপোনালোকে এইধৰণেৰেই নিজৰ দায়িত্ব পালন কৰি যাব ।


    বন্ধুসকল , দুদিন পূৰ্বেই আমাৰ গণতন্ত্রই ৭০তম বৰ্ষত ভৰি ৰাখিছে । পূৰ্বে ৰাজপথত আৰু আজি ইয়াত আপোনালোকৰ দেহে মুখে দেখা দ্যুতি আৰু অনুশাসনৰ মিশ্রণত যি ছন্দৰ সৃষ্টি হৈছে , তাত আমি নতুন ভাৰতৰ পদসঞ্চালন অনুভৱ কৰিব পাৰিছো । পূর্ণ আত্মবিশ্বাসত বুকু ফিন্দাই , উন্নত শিৰে , ৰাষ্ট্র গৌৰৱৰ বাবে তৎপৰ এই অসীম প্রাণশক্তিয়ে সঁচাকৈয়ে সকলোকে অনুপ্ৰেৰণা যোগায়, উত্সাদ দি যায়। আপোনালোকৰ এই উৎসাহ উদ্দীপনাৰ ফলতেই ভাৰতে আজি নতুন আত্মবিশ্বাসেৰে ভৰপূৰ। আজি বিশ্ববাসীয়ে কৈছে যে ভাৰত কেৱল সম্ভাৱনাপূর্ণ দেশ হৈয়েই থকা নাই, বৰঞ্চ ই বাস্তৱায়িত কৰাৰ ক্ষেত্ৰতো প্ৰচুৰ আত্মবিশ্বাসৰ পৰিচয় দিছে।


    বন্ধু সকল , দেশৰ অর্থ ব্যৱস্থাই হওঁক কিম্বা আমাৰ শত্রুৰ বিৰুদ্ধে যুঁজ কৰাৰ সামর্থ্যই হওঁক , প্রতিটো স্তৰতে আমাৰ ক্ষমতা কিন্তু দিনে দিনে বৃদ্ধি হৈছে। আমাৰ সেনাবাহিনীয়ে স্পষ্টভাৱে বার্তা প্ৰেৰণ কৰিছে যে আমি কেতিয়াও অযথা আক্রমণ নকৰো, কিন্তু কোনোবাই যদি আমাক আক্রমণ কৰে তেন্তে আমিও সুদাই নেৰো। আমি শান্তি বিচাৰো, শান্তিৰহে সমর্থক আমি । কিন্তু দেশৰক্ষাৰ বাবে আমি যিকোনো পদক্ষেপ গ্ৰহণ কৰাৰ ক্ষেত্ৰতো পিছহুহকি নাহো। সেয়া নিশ্চিত। সেইবাবেই বিগত চাৰিবছৰে জাতীয় নিৰাপত্তাক সর্বোচ্চ অগ্রাধিকাৰ দি ভালেমান গুৰুত্বপূর্ণ সিদ্ধান্ত গ্ৰহণ কৰা হৈছে ।


    ভাৰত হৈছে বিশ্বৰ সেই আঙুলিৰ মূৰত গণিব পৰা দেশবোৰৰ ভিতৰত অন্যতম , যাৰ জল , স্থল আৰু আকাশীপথেৰে পৰমাণু আক্রমণ আৰু প্রতিৰক্ষাৰ ক্ষমতা আছে। ইয়াৰ উপৰিও , দশক দশক ধৰি অমীমাংসিত হৈ থকা যুদ্ধ বিমান আৰু আধুনিক কামান সংক্রান্তীয় ভালেমান চুক্তিও কাৰ্যকৰী কৰি তোলা হৈছে। ইয়াৰ উপৰিও দেশৰ ভিতৰতেই মিছাইলৰ পৰা আৰমভ কৰি যুদধ টেংক, গুলী বাৰুদ আনকি হেলিকপ্টাৰো নির্মাণ কৰা হৈছে । মই আজি আমাৰ তৰুণ বন্ধুসকলক আশ্বস্ত কৰিবলৈ বিচাৰিছো যে অনাগত দিনবোৰতো দেশৰ বাবে প্রয়োজনীয় যি কোনো কঠিন আৰু দৃঢ় সিদ্ধান্ত গ্ৰহণ কৰাৰ ক্ষেত্ৰত আমি পিছ হুহকি নাহো। দেশ নিৰাপদ আৰু সক্ষম হৈ থাকিলে নিশ্চয়কৈ যুৱ সমাজে নিজৰ স্বপ্ন বাস্তৱায়িত কৰিবলৈ সক্ষম হ ’ ব।


    বন্ধু সকল , আপোনালোক দেশৰ নানা প্ৰান্তৰ পৰা ইয়ালৈ আহিছে আৰু একেলগে আছে। আপোনালোকৰ মাজৰে বহুতেই সৰু সৰু চহৰ কিম্বা কিছুমানে অতি প্ৰত্যন্ত অঞ্চলৰ পৰাও ইয়ালৈ আহিছে। আপোনালোকে কিমান যে কষ্ট কৰিবলগীয়া হৈছে মই বুজি পাইছো, উপলব্ধি কৰিব পাৰিছো। মই কেৱল এই কথাই ক ’ ম যে এই পৰিশ্ৰমেইই আমাক সকলোকে সমৃদ্ধ কৰিছে। আমাৰ মাজত সংকল্প দৃঢ় কৰিছে। পৰিশ্রমৰ পৰিণাম কি হয় বা হ ’ ব , সেয়া জানিবলৈ এন চি চি কেডেটসকলে বৰ বেছিদূৰলৈ যাব নালাগে। আপোনালোকৰ মাজৰেই বহুতেই ইতিমধ্যেই অদ্ভূত সাহসৰ পৰিচয় দি দেশক গর্বিত কৰিছে।


    পর্বতাৰোহন আৰু ট্রেকিংৰ দৰে সাহসী অভিযান হওঁক কিম্বা ক্রীড়াক্ষেত্রত সাফল্য অর্জন কৰি ত্ৰিৰঙ্গা পতাকা উৰোৱাৰ ক্ষেত্রতেই হওঁক আমাৰ দেশৰ বহু কেডেটেই সাফল্য অর্জন কৰিছে। উত্তৰ-পূৱৰ সঞ্চালকালয়ৰ কেডেট হিমা দাসকতো আজি বিশ্ববাসীয়েই চিনি পায়। খেতিপথাৰৰ বোকা পানীৰ মাজত ডাঙৰ হৈ নিৰলস পৰিশ্রমেৰে হিমাই আজি এই স্তৰত উপনীত হৈছে। সংসাৰৰ সকলো অভাৱকে সৌভাগ্যলৈ ৰূপান্তৰিত কৰি হিমাই প্রথমে জুনিয়ৰ এথলেটিক চেম্পিয়নশ্বিপত আৰু তাৰ পিছত এছিয়ান গেমছত দেশক গর্বিত কৰিছে। এনেদৰেই বহু তৰুণ প্রতিভাক দেখিলে , তেওঁলোকৰ সৈতে পৰিচয় হ ’ লে আমাৰ আস্থা, বিশ্বাস আৰু অধিক শক্তিশালী হয়।


    বন্ধুসকল , স্বপ্ন দেখা আৰ আকাঙ্ক্ষাৰ আকাশ স্পর্শ কৰাই হৈছে নতুনত্বৰ পৰিচায়ক , ইয়াই নতুনত্বৰ স্বাভাৱিক প্রবৃত্তি। আপোনালোকে নিজৰ স্বপ্ন আৰু আকাঙ্ক্ষাক সুউচ্চ আকাশত উৰিবলৈ দিয়ক। নিজৰ প্রচেষ্টাক সদায়েই তুলি ধৰক। বর্তমানৰ চৰকাৰে দেশৰ প্রত্যেকগৰাকী যুৱকৰে প্রতিটো স্বপ্নক বাস্তৱায়িত কৰি সকলোকে খোজত খোজ মিলাই আগবঢ়া চাবলৈ বিচাৰে। নতুন ভাৰতে প্রতিগৰাকী কর্মযোগীক সন্মান কৰে , সুযোগ দিয়ে । আপোনালোক সকলোৱেই দেশৰ কর্মশক্তিৰ অংশ হোৱাৰ বাবে প্রস্তুত হোৱা উচিত । মই আপোনালোকক এটা বিষয়ে আশ্বস্ত কৰিবলৈ বিচাৰিছো। আপুনি কেনে পৰিয়ালত জন্মগ্ৰহণ কৰিছে, আপোনাৰ পৰিচয় কি, আপোনাৰ আৰ্থিক অৱস্থা কেনে, এইবোৰৰ ভিত্তিত আপোনালোকৰ ভৱিষ্যৎ গঢ়ি নু ঠে। আপোনালোকৰ দক্ষতা , আত্মবিশ্বাস , আৰু আপোনালোকৰ স্বদক্ষতাইহে আপোনালোকক সুস্থৰ সফলতা প্ৰদান কৰিব পাৰিব।


    বন্ধু সকল , সমাজত থকা সকলোধৰণৰ ভাৰসাম্যহীনতা , অসাম্য আঁতৰ কৰাৰ বাবে সার্থক প্রয়াস কৰিব লাগিব। ভিআইপি নহয় , ‘ ইপিআই ’ অর্থাৎ , ‘ এভ্ৰি পাৰ্ছন ইজ ইম্পোৰটেন্ট ’, প্রত্যেকেই গুৰুত্বপূর্ণ, এই সংস্কাৰ শক্তিশালী কৰাৰ বাবে নিয়মিত প্রচেষ্টা চলি আছে। বাহনৰ ওপৰৰ পৰা ৰঙা লাইট আঁতৰোৱা হৈছে। এতিয়া মনৰ পৰাও তেনে চিন্তাধাৰা আঁতৰ কৰাৰ চেষ্টা চলিছে। আপোনালোক নিশ্চিন্ত থাকক , আপোনালোকৰ স্বপ্ন আৰু আকাঙ্ক্ষাক কেৱল অভাৱ আৰু পৰিস্থিতিৰ কাৰণে বিনষ্ট হ ’ বলৈ দিয়া নহ ’ ব।


    বন্ধু সকল , সুযোগৰ সাম্য প্রসঙ্গত আমাৰ কন্যা সন্তানসকলৰ কথা ক ’ বলৈ বিচাৰিছো। আমাৰ সমূখত বহি থকা কেডেটসকল ল ’ ৰা নে ছোৱালী, তাক লৈ আপোনালোকৰ উৎসাহ কিম্বা সামর্থ্যৰ ক্ষেত্ৰত কোন পার্থক্য জোখা উচিত নহয়। কন্যাসকলক সকলো ধৰণৰ সুযোগ প্রদান আমাৰ চৰকাৰৰ অগ্রাধিকাৰযোগ্য কাম । বিগত চাৰে চাৰি বছৰত দেশৰ কন্যাসকলৰ কর্মশক্তিক উৎসাহ প্রদানৰ বাবে ভালেমান পদক্ষেপ গ্ৰহণ কৰা হৈছে। শ্রম , সেৱা আৰু উদ্যমেৰে আজি দেশৰ ছোৱালীবোৰে দেশৰ প্রতিৰক্ষা বাহিনীবোৰকো শক্তিশালী কৰি তুলিছে। প্রথমবাৰৰ বাবে আমাৰ দেশৰ কন্যাই যুদ্ধবিমানৰ পাইলটৰ আসনতো বহিছে। দেশৰ এই গৌৰৱময় গাঁথা সমগ্ৰ বিশ্বই দেখিছে। প্ৰসংশাও কৰিছে। এতিয়া সেনাবাহিনীতো কন্যাসকলৰ আসন বৃদ্ধি কৰাৰ বাবে ঐতিহাসিক সিদ্ধান্ত গ্ৰহণ কৰা হৈছে। মিলিটাৰী পুলিচৰ মুঠ বাহিনীৰ ২০ শতাংশ কন্যাৰ দ্বাৰা গঠন কৰাৰ বাবে পদক্ষেপ গ্ৰহণ কৰা হৈছে ।


    বন্ধু সকল , নাৰীশক্তিৰ পৰাক্রম আমি বিগত চাৰে চাৰি বছৰত ৰাজপথতো দেখিবলৈ পাইছো। দেশৰ ইতিহাসত প্রথমবাৰৰ বাবে মহিলা সেনাৰ সম্পূৰ্ণ দলে পেৰেডত অংশগ্রহণ কৰিছে। তাৰ সমান্তৰালভৱে , পুৰুষ সেনাদলৰো নেতৃত্ব দিছে এগৰাকী মহিলাই । কন্যাসকলে যাতে সমাজৰ প্রতিটো ক্ষেত্রতে নেতৃত্ব দিবলৈ সক্ষম হয় , তাৰ বাবে যথোপযুক্ত পৰিকাঠামো গঢ়ি তোলা হৈছে। আমি কেৱল নাৰী সবলীকৰণক লৈ আলাপ-আলোচনাতে সীমাবদ্ধ নাথাকি ইয়াক নিয়মিত কাৰ্যকৰী কৰাৰ পদক্ষেপ গ্ৰহণ কৰিব লাগিব আৰু সেয়া আমি কৰিছো।


    বন্ধু সকল , সুযোগ প্ৰাপ্তিৰ ক্ষেত্রত দুর্নীতি এক বৃহত্ বাধা হিচাপে পৰিগণিত হৈ আহিছে । উপঢৌকন , স্বজন-তোষণ , আপোন-পৰ এইবোৰ বিষয় আমাৰ ব্যৱস্থাৰ পৰা সম্পূৰ্ণৰূপে আঁতৰ কৰিব লাগিব। আমাৰ আৰু আমাৰ চৰকাৰৰ চিন্তাভাৱনা আৰু কামৰ পৰাই প্রমাণিত হৈছে যে দুর্নীতিকাৰী লোক যিমানেই ডাঙৰ মানুহ নহওঁক কিয়, যিমানেই ক্ষমতাশালী নহওঁক কিয়, কাকোৱেই ৰেহাই দিয়া ন ’ হব। সমগ্ৰ প্ৰশাসন যন্ত্ৰৰ পৰা মধ্যভোগী দালালৰ অপসাৰনৰ বাবে দৰিদ্ৰ জনতাক লুন্ঠনমুক্ত কৰাৰ বাবে আমি সততাৰে পূর্ণ ক্ষমতা প্রয়োগ কৰিছো ।


    বন্ধু সকল , আপোনালোকৰ দৰে তৰুণ বন্ধুসকলৰ সক্রিয় অংশগ্রহণৰ ফলতেই আমাৰ চৰকাৰে ইমানখিনি কৰিবলৈ সক্ষম হৈছে। ‘ স্বচ্ছ ভাৰত ’ প্রকল্পৰ মাধ্যমেৰে দেশক পৰিচ্ছন্ন কৰাৰ আন্দোলন , বিমুদ্রাকৰণৰ দৰে বৃহৎ সিদ্ধান্তৰ যোগেদি দুর্নীতিৰ বিৰুদ্ধে কৰা যুঁজখনলৈ সমর্থন আৰু ডিজিটেল ইণ্ডিয়াৰ মাধ্যমেৰে সৎ আৰু নিকা লেনদেন ব্যৱস্থা গঢ়ি তুলিবলৈ আপোনালোকে গুৰুত্বপূর্ণ ভুমিকা পালন কৰিছে । প্রতিটো চৰকাৰী প্রকল্পকে জনতাৰ প্রকল্প কৰি তোলাৰ ক্ষেত্ৰত আপোনালোকৰ সক্রিয় ভুমিকা অনস্বীকার্য। আপোনালোকলৈ আন এক অনুৰোধ, বিগত চাৰে চাৰি বছৰত দিল্লীত দেশৰ ঐতিহ্য , ৰাষ্ট্রনায়কসকলৰ স্মৃতিত ভালেমান নতুন পৱিত্রস্থান গঢ়ি তোলা হৈছে, সেইবোৰ আপোনালোকেও নিশ্চয়কৈ চাব। এইবোৰৰ পৰা আপোনালোকে বহু কথাই শিকিব পাৰিব, বুজিব পাৰিব, জানিব পাৰিব। ঠিক তেনেদৰে, এতিয়া লালকিল্লাত নেতাজী সুভাষ চন্দ্র বসুৰ স্মৃতিত ‘ ক্রান্তি মন্দিৰ ’ নিৰ্মাণ কৰা হৈছে। তালৈ গ ’ লে আপোনালোকে জানিবলৈ পাৰিব যে আজাদ হিন্দ ফৌজৰ সৈতে লালকিল্লাৰ সম্পর্ক কি ? অনুৰূপে বিগত বছৰটোত দেশৰ আভ্যন্তৰীণ সুৰক্ষা আৰু আইন-শৃঙ্খলা ৰক্ষা কৰিবলৈ গৈ শ্বহীদ হোৱা আৰক্ষী আৰু অন্যান্য নিৰাপত্তা কর্মীসকলৰ স্মৃতিত ‘ ৰাষ্ট্রীয় আৰক্ষী স্মাৰক ’ উদ্বোধন কৰা হৈছে । আপোনালোকে আলিপুৰ ৰোডত নতুনকৈ নিৰ্মাণ কৰা বাবা চাহেব ভীমৰাও আম্বেদকাৰৰ সমাধি স্মাৰকলৈও যাব । চর্দাৰ পেটেলেৰ নতুন স্মাৰক এটাও দিল্লীত নিৰ্মাণ কৰা হৈছে। তাত গঢ়ি উঠিছে এক ডিজিটেল সংগ্ৰহালয় । এইবোৰ দেখিলে আপোনালোকে অনেক মহান ব্যক্তিৰ জীৱন আৰু সমাজৰ প্রতি তেওঁলোকৰ অৱদান সম্পর্কে জানিবলৈ পাৰিব। প্রেৰণা পাব ।


    আমাৰ বিশ্বাস যে আপোনালোকৰ উদ্দীপ্ত প্রাণশক্তিয়ে নৱ ভাৰতক আৰু উদ্দীপনাময় কৰি তুলিব । অহা মাহত আন এক বহুপ্রতীক্ষিত প্রেৰণা স্থল উদ্বোধন কৰা হ ’ ব , সেইটো হৈছে ৰাষ্ট্ৰীয় পৰ্যায়ৰ এক যুদ্ধস্মাৰক। এই কাম বহু বছৰ পূৰ্বেই হ ’ ব লাগিছিল। যিসকলে দেশ ৰক্ষাৰ বাবে আত্মাহুতি দিছিল সেই বীৰসকলৰ স্মৃতিত ফেব্রুৱাৰী মাহত এই স্মাৰকটো মুকলি কৰাৰ সৌভাগ্য হ ’ ব মোৰ। মই আপোনালোক সকলোকে পুনৰ বহু বহু শুভেচ্ছা জনাইছো । এই সুযোগ ে মোৰ চিন্তা ধাৰাক অধিক উন্নত কৰিৰ । নিজৰ গাওঁ , চহৰ , নিজৰ এলাকা , জাতিগোষ্ঠীৰ ঊর্ধ্বলৈ গৈ সমগ্র দেশ আৰু জাতি সম্পর্কে জনাৰ আৰু চিন্তা কৰাৰ এক পৰিৱেশ গঢ়ি উঠিছে। যি কোনো দেশক আগুৱাই নিবলৈ হ ’ লে সেই দেশৰ সমাজ ব্যৱস্থাক একতাৰ দোলেৰে বান্ধিব লাগিব, আশাবাদ আৰু আকাঙ্ক্ষাক আকাশত ডেউকা মেলিবলৈ দিব লাগিব। নিৰাশাৰ গহ্বৰত ডুবি থকা সমাজে কেতিয়াও নিজৰ লগতে দেশকো উন্নয়নৰ শিখৰলৈ লৈ যাব নোৱাৰে। আজি আমি গর্বেৰে ক ’ ব পাৰো যে ১২৫ কোটি ভাৰতবাসীয়ে এতিয়া আশা আৰু আকাঙ্ক্ষাত উদ্বেলিত হৈছে , সেইবাবেই আমি নিশ্চিত যে আমাৰ দেশ উন্নয়নৰ নতুন নতুন শিখৰ অতিক্রম কৰিবই। যি স্বপ্ন লৈ আমাৰ স্বাধীনতা সংগ্রামীসকলে আপ্রাণ চেষ্টা কৰিছিল, যুদ্ধ কৰিছিল , আত্মবলিদান দিছিল , তেওঁলোকৰ স্বপ্নবোৰ বাস্তৱায়িত কৰাৰ সময় আহিছে। আহক , আমি সকলোৱে মিলি ভাৰতমাতাৰ জয় জয়কাৰ কৰি কৰি সেই স্বপ্নবোৰক নতুন প্রাণশক্তি যোগাও , নতুন সংকল্প গ্রহণ কৰো । মোৰ লগত একেলগে কওঁক -


    ভাৰতমাতাৰ জয়!


    ভাৰতমাতাৰ জয়!


    ভাৰতমাতাৰ জয়!


    ভাৰতমাতাৰ জয়!


    বহু বহু ধন্যবাদ।


    *****


    अतुल तिवारी/ शाहबाज़ हसीबी/बाल्‍मीकि महतो/ममता/तारा / RD

    
    
    (Release ID: 1564925) Visitor Counter : 2
    
    
      Read this release in: English , Hindi , Marathi , Tamil