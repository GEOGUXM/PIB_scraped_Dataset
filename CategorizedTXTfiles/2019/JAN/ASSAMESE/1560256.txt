      তথ্য আৰু সম্প্ৰচাৰ মন্ত্ৰালয়

      গুৱাহাটীত আজিৰ পৰা দ্বিতীয় উত্তৰ পূব মাণ্ডলিক সন্মিলন
      Posted On: 16 JAN 2019 4:45PM by PIB Guwahati


    তথ্য আৰু সম্প্ৰচাৰ মন্ত্ৰালয়ৰ অধীনৰ উত্তৰ পূৰ্বাঞ্চলৰ মিডিয়া ইউনিট সমূহৰ দ্বিতীয় উত্তৰ পূব মাণ্ডলিকৰ দুদিনীয়া সন্মিলন আজিৰে পৰা গুৱাহাটীৰ অসম খাদী আৰু গ্ৰামীণ উদ্যোগৰ প্ৰাংগনৰ বাপুজী ভৱনত হৈছে৷ উত্তৰ পূৰ্বাঞ্চলৰ আঠোখন ৰাজ্যৰ মিডিয়া ইউনিটৰ প্ৰতিনিধিসকলে আজিৰ সন্মিলনত অংশগ্ৰহণ কৰে৷ উত্তৰ পূব মণ্ডলৰ সঞ্চালক প্ৰধান শ্ৰী কুলদ্বীপ সিং ধাতৱালিয়াই মণ্ডলটোৰ মেডিয়া ইউনিটৰ শীৰ্ষ বিষয়াসকলৰ পৰা প্ৰচাৰ কাৰ্যসূচী তথা প্ৰশাসনীয় বিষয় সন্দৰ্ভত অভিমত গ্ৰহণ কৰে৷


    উত্তৰ পূৰ্বাঞ্চলৰ মিডিয়া ইউনিট সমূহে গ্ৰহণ কৰা প্ৰচাৰ পদক্ষেপসমূহৰ বিষয়ে সন্মিলনখনত আলোচনা কৰা হয়৷ ভাৰতীয় তথ্য সেৱা বিষয়া আৰু প্ৰেছ ইনফ ’ ৰ্মেছন ব্যুৰ ’ ৰ প্ৰতিনিধি তথা অৰুণাচল প্ৰদেশ , অসম , মণিপুৰ , মেঘালয় , মিজোৰাম , নাগালেণ্ড আৰু ছিক্কিমৰ আঞ্চলিক আউটৰিচ্চ ব্যুৰ ’ ৰ প্ৰতিনিধিসকলে সন্মিলনখনত নিজৰ কাৰ্যাৱলী আৰু সমস্যাসমূহ উত্থাপন কৰে৷ আজিৰ সন্মিলনখনত নতুন দিল্লীৰ ব্যুৰ ’ অব্ আউটৰিচ্চৰ অতিৰিক্ত সঞ্চালক প্ৰধান শ্ৰীমতী ৰঞ্জনা দেৱশৰ্মা আৰু ইম্ফলৰ প্ৰেছ ইনফ ’ ৰ্মেছন ব্যুৰ ’ ৰ অতিৰিক্ত সঞ্চালক প্ৰধান শ্ৰীমতী জেন নামচুও উপস্থিত আছিল৷


    ইয়াৰ পূৰ্বে সন্মিলনৰ মুকলি অনুষ্ঠানত সঞ্চালক প্ৰধান শ্ৰী কুলদ্বীপ সিং ধাতৱালিয়াৰ নেতৃত্বত ১৬ৰ পৰা ৩১ জানুৱাৰীলৈ অনুষ্ঠিত হ ’ বলগীয়া স্বচ্ছতা পষেক উপলক্ষে উত্তৰ পূব মণ্ডলৰ সমূহ বিষয়া - কৰ্মচাৰীসকলৰ উপস্থিতিত ‘ স্বচ্ছতা শপত ’ গ্ৰহণ কৰা হয়৷ শপত গ্ৰহণ কৰাৰ পিছত স্বচ্ছতা অভিযানত সহযোগিতা প্ৰদান কৰি দেশক পৰিষ্কাৰ কৰি ৰখাত সকলোৱে অৰিহণা আগবঢ়াব লাগে বুলি শ্ৰী ধাতৱালিয়াই মন্তব্য কৰে৷


    

    
    (Release ID: 1560256) Visitor Counter : 5
    
    
      Read this release in: English