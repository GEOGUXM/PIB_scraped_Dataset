      প্ৰধানমন্ত্ৰীৰ কাৰ্যালয়

      জৰ্জ ফাৰ্ণাণ্ডেজৰ দেহপ্ৰয়াণত প্ৰধানমন্ত্ৰীৰ শোক প্ৰকাশ
      Posted On: 29 JAN 2019 10:56AM by PIB Guwahati


    শ্ৰী জৰ্জ ফাৰ্ণাণ্ডেজৰ দেহপ্ৰয়াণত প্ৰধানমন্ত্ৰী শ্ৰী নৰেন্দ্ৰ মোদীয়ে শোক প্ৰকাশ কৰিছে৷


    প্ৰধানমন্ত্ৰীয়ে কয় , ‘‘ জৰ্জ চাহাবে ভাৰতৰ শ্ৰেষ্ঠতম ৰাজনৈতিক নেতৃত্বক প্ৰতিনিধিত্ব কৰিছিল৷ খোলা আৰু ভয়হীন , অগ্ৰগামী , তেওঁ আমাৰ দেশলৈ বহুমূলীয়া অৱদান আগবঢ়াইছিল৷ দুখীয়া আৰু বঞ্চিতসকলৰ অধিকাৰৰ হকে মাত মতাসকলৰ ভিতৰত তেওঁ অন্যতম আছিল৷ তেওঁৰ মৃত্যুত গভীৰ শোক প্ৰকাশ কৰিছো৷


    যেতিয়াই আমি শ্ৰী জৰ্জ ফাৰ্ণাণ্ডেজৰ কথা ভাবোঁ , তেতিয়াই ভীতিবিহীন সংঘ নেতাৰ ৰূপত তেওঁ ন্যায়ৰ সপক্ষে সংগ্ৰাম কৰাৰ কথা মনলৈ আহে৷ ৰে ’ লৱে মন্ত্ৰী হিচাপে তেওঁৰ সুদূৰপ্ৰসাৰী চিন্তা আৰু প্ৰতিৰক্ষা মন্ত্ৰী হিচাপে ভাৰতক সুৰক্ষা প্ৰদান আৰু শক্তিশালী কৰি তোলাৰ দিশত তেওঁ গুৰুত্বপূৰ্ণ ভূমিকা পালন কৰিছিল৷


    ৰাজহুৱা জীৱনত তেওঁ কেতিয়াও ৰাজনৈতিক আদৰ্শৰ পৰা বিচ্যুত হোৱা নাছিল৷ তেওঁ জৰুৰীকালীন সময়ৰ বিৰোধিতা কৰিছিল৷ তেওঁৰ সৰলতা আৰু মানৱতা উল্লেখযোগ্য আছিল৷ তেওঁৰ শোক - সন্তপ্ত পৰিয়াল আৰু বন্ধুবৰ্গলৈ মোৰ সমবেদনা থাকিল৷ তেওঁৰ আত্মাই যেন শান্তি পায়৷ ’’


    ***


    AKT/KP/MANN

    
    
    (Release ID: 1561885) Visitor Counter : 2
    
    
      Read this release in: English , Marathi , Hindi , Bengali , Gujarati , Tamil , Kannada , Malayalam