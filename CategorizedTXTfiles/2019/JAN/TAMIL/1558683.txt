      PIB Headquarters

      ஜிஎஸ்டி செலுத்தாத விற்பனையாளர்களுக்கு எதிராக 169 புகார்கள் பதிவு: 5 பேர் கைது
      Posted On: 04 JAN 2019 6:04PM by PIB Chennai


    ஜூலை 1, 2017 அன்று சரக்கு மற்றும் சேவை வரி அமலாக்கம் செய்யப்பட்ட பின், சென்னையின் ஜிஎஸ்டி மற்றும் தமிழகம், புதுச்சேரிக்கான மத்திய கலால் அலுவலகம் ரூ.568.45 கோடி மதிப்பிலான வரியை செலுத்தாது தொடர்பாக 169 ஜிஎஸ்டி புகார்களைக் கண்டறிந்துள்ளது. இதில் சென்னை ஜிஎஸ்டி அலுவலகம் ரூ.225.36 கோடியை மீட்டுள்ளது.


    இதில், தொடர்புடைய வரி செலுத்த வேண்டிய நபர்கள் நுகர்வோரிடம் வசூலித்த ஜிஎஸ்டியை அரசு கணக்கில் செலுத்தவில்லை என்று தெரியவந்துள்ளது. மேலும், இவர்கள் தங்களின் இருப்பு கணக்குகளை சரியாக பராமரிக்கவில்லை என்பதும் கண்டுபிடிக்கப்பட்டது. இதைத் தவிர தங்க ஆபரணங்கள், எஃகு, பிளாஸ்டிக், ஜவுளி, மரப்பொருட்கள் போன்ற சரக்கு இந்த விற்பனையாளர்கள் தங்களின் பொருட்களை நுகர்வோரிடம் வழங்காமலே போலியான ரசீதுகளை அளித்துள்ளனர். இந்த விவகாரத்தில் தொடர்புடைய நுகர்வோர் இதற்கான தங்களின் ரசீதுகள் மூலம் வருமான வரிக்கான சலுகைகளைப் பெற்றுக்கொண்டனர்.


    இது சி ஜிஎஸ்டி / எஸ் ஜிஎஸ்டி சட்டம் 2017-ன் பிரிவு 16(2), 49(2) (4)-ன் கீழ் தண்டனைக்குரியது. போலியான ரசீதுகளை வழங்குவது மற்றும் அதனை வரி சலுகைகளுக்காக உபயோகிப்பது சி-ஜிஎஸ்டி / எஸ்-ஜிஎஸ்டி சட்டம் 2017-ன் பிரிவு 122 மற்றும் பிரிவு 132 கீழ் தண்டனைக்குரியதாகும்.


    கோவை, மதுரை, திருச்சி மற்றும் சென்னையில் மேற்கொண்ட ஆய்வில் பெருமளவில் நஷ்டத்தை உண்டாக்கிய ஐந்து விற்பனையாளர்களை பிரிவு 132-ன்கீழ் இந்த அலுவலகம் கைது செய்துள்ளது. இது தொடர்பாக மேலும் பல விசாரணைகள் நடைபெற்று வருவதாக சென்னை ஜிஎஸ்டி அலுவலகத்தின் முதன்மை தலைமை ஆணையர் தனது செய்திக்குறிப்பில் தெரிவித்துள்ளார்.


    * * * * *


    விகீ / அரவி / உமா


    

    
    (Release ID: 1558683) Visitor Counter : 63