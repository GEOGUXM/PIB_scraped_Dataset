      அறிவியல் மற்றும் தொழில்நுட்பத்துறை

      “டி.என்.ஏ, தொழில்நுட்பம் (பயன்பாடு மற்றும் செயல்முறை) முறைப்படுத்தல் மசோதா -2019” மக்களவையில் நிறைவேறியது
      Posted On: 08 JAN 2019 4:57PM by PIB Chennai


    மிக முக்கிய முடிவாக “டி.என்.ஏ, தொழில்நுட்பம் (பயன்பாடு மற்றும் செயல்முறை) முறைப்படுத்தல் மசோதா -2019” நேற்று (08.01.2019) மக்களவையில் நிறைவேறியது. காணாமல் போனவர்களையும், பாதிக்கப்பட்டவர்களையும், குற்றவாளிகளையும், விசாரணை கைதிகளையும், அடையாளம் தெரியாமல் இறந்து போனவர்களையும் அடையாளம் கண்டு நிறுவுவதற்கான டி.என்.ஏ. தொழில்நுட்பத்தின் பயன்பாடு மற்றும் செயல்முறையை ஒழுங்குப்படுத்த வேண்டியதன் அவசியத்தை உணர்ந்து இந்த மசோதா உருவாக்கப்பட்டுள்ளது.


    இந்த மசோதாவின் சில முக்கிய அம்சங்கள் : டி.என்.ஏ. ஒழுங்குமுறை வாரியத்தை உருவாக்குதல்; டி.என்.ஏ. சோதனை பகுப்பாய்வு மற்றும் பிறவற்றை மேற்கொள்ளும் டி.என்.ஏ. சோதனைக் கூடங்களுக்கு அரசு அங்கீகாரம் அளித்தல்; மசோதாவில் குறிப்பிட்டுள்ளபடி தடயவியல் புலனாய்வுக்கு உதவும் வகையில் தேசிய மற்றும் மண்டல வாரியான டி.என்.ஏ. தகவல் வங்கிகளை உருவாக்குதல். டி.என்.ஏ. ஒழுங்குமுறை வாரியத்திடமிருந்து பெறப்பட்ட உரிய தகவல்கள் அடிப்படையில் நாட்டில் டி.என்.ஏ. சோதனைகளை அறிவியல் பூர்வமாக மேம்படுத்தவும், ஒழுங்குபடுத்தவும் இந்த மசோதா உதவும்.


    குற்றவியல் புலனாய்வுக்குப் பொன்னான தரமாக கருதப்படும் டி .என்.ஏ. ஆதார பயன்பாடு குற்றவியல் நீதி வழங்கும் முறைக்கு கூடுதல் பலமளிப்பதாக இந்த மசோதா விளங்குகிறது.


    ****


    விகீ / எஸ் .எம்.வி. / ரேவதி

    
    
    (Release ID: 1559267) Visitor Counter : 276
    
    
      Read this release in: English