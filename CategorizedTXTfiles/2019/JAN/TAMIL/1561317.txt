      PIB Headquarters

      தமிழ்நாடு உலக முதலீட்டாளர்கள் மாநாடு – 2019-ன் நிறைவு விழாவில் குடியரசுத் துணைத் தலைவர் திரு எம் வெங்கய்யா நாயுடு ஆற்றிய உரையின் சாராம்சம்
      Posted On: 24 JAN 2019 6:35PM by PIB Chennai


    2019 தமிழ்நாடு உலக ளாவிய முதலீட்டாளர்கள் மாநா ட்டின் நிறைவு விழாவில் பங்கேற்பது எனக்கு மகிழ்ச்சி அளிக்கிறது. இதில் பங்கேற்கும் அனைத்து பிரதிநிதிகளுக்கும் எனது நல் வாழ்த்துகள். இந்த முதலீட்டாளர்கள் மாநாட்டை ஏற்பாடு செய்ததற்காக தமிழக அரசுக்கும் , தமிழ்நாட்டு முதல் அமைச்சருக்கும் எனது வாழ்த்துகள்.


    இது போன்ற நிகழ்ச்சிகள் ஒரு மாநிலத்தின் வலிமையை எடுத்து கா ட்டுவதற்கான சிறந்த களமாகவும் , முதலீட்டாளர்களுக்கு எண்ணற்ற வாய்ப்புகள் அளிப்பதை எடுத்து க்கா ட்டும் வகையிலும் அமைகிறது.


    இந்திய பொருளாதாரத்தின் வளர்ச்சி ப் போக் கானது நம் நாட்டின் இளைஞர்களால் தற்போது மறுவடிவமைக்கப்படுகிறது.


    சுமார் 8 50 மில்லியன், அதாவது இந்தியாவின் மொத்த மக்கள் தொகையில் 65 சதவீதம் பேர், 18 முதல் 35 வரையிலான வய து வரம்பைச் சேர்ந்தவர்கள். 2027 ஆம் ஆண்டில் , கோடிக்கணக்கான மக்கள் 15 முதல் 64 வயதுக்குள் உள்ளவர்களாக இருந்து, உலகத்தின் மிகப்பெரிய அளவிலான தொழிலாளர்களை கொண்ட நாடாக இந்தியா மாறும்.


    தேசிய அளவிலும் மாநிலங்கள் அளவிலும் நாம் மிகவும் சக்திவாய்ந்த மற்றும் தொலைநோக்கு பார்வை கொண்ட தலைமையை பெற்றுள்ளோம். இந்த தலைமை நமது அரசாட்சி முறையை சீரமைக்கவும், அதிகப்படியான செயல்திறன்களை கொண்டு புதிய உயரங்களை அடையவும் நமது மக்களின் வாழ்க்கையை மாற்றவும் பணிபுரிந்து வருகிறது.


    பெரிய மாற்றங்களின் உச்சத்தில் இந்தியா தற்போது இருக்கிறது. அடுத்து சில ஆண்டுகளில் மகத்தான மக்கள் தொகை பங்கீட்டின் திறனை அதிகளவில் பயன்படுத்த இந்தியா முனைந்துள்ளது.


    கடந்த 20 ஆண்டுகளில் முதல்முறையாக இந்தியா அந்நிய நேரடி முதலீட்டில் வேகமான வளர்ச்சியை பெற்றுள்ளது. 2018 ஆம் ஆண்டில் இந்தியா சுமார் $ 38 பில்லியன் அந்நிய நேரடி முதலீட்டைப் பெற்றுள்ளது. இதன்மூலம் சீனாவை பின்தள்ளி இந்தியா வளர்ந்து வரும் சந்தைகளில் அனைவராலும் விரும்பப்படும் நாடாக மாறி வருகிறது.


    மேலும், உலக வளர்ச்சிக்கு இந்தியா 15 சதவீதம் பங்களிக்கிறது.


    இந்தியா என்றுமே புதிய எண்ணங்கள், தொழில்நுட்பம், மற்றும் வளர்ச்சி வாய்ப்புகளை ஏற்றுக் கொள்ளும் நாடாக இருந்து வருகிறது. நாம் அனைவரும் ஒரு பெரிய குடும்பம் என்பதிலும், ஒவ்வொரு நாட்டின் வலிமையையும் ஏற்றுக்கொண்டு நாம் ஒன்றிணைந்து வளர்ச்சி அடைய வேண்டும் என்பதிலும் நாங்கள் நம்பிக்கை கொண்டுள்ளோம்.


    அதிகமான மூலதனம் மற்றும் அறிவுத் திறனால், அதிக வேகம் ஊட்டப்பட்ட, அனைவரையும் உள்ளடக்கிய, சுற்றுச்சூழலுக்கு ஏற்ற நிலையான வளர்ச்சி எனும் வாகனத்தை இந்தியா எட்டியுள்ளது.


    உலக முதலீட்டாளர்கள் மாநாடு 2019 போன்ற முதலீட்டாளர்கள் மற்றும் தொழில் முனைவோர்கள் மாநாடுகள், முதலீடு மற்றும் வளர்ச்சிக்கு புதிய வாய்ப்புகளை உண்டாக்கும் என்று நான் வலிமையாக நம்புகிறேன்.


    அன்புள்ள சகோதர சகோதரிகளே,


    அனைவரையும் கவரக்கூடிய வளர்ச்சிக் கதையை இந்தியா எழுதுகிறது என்பது எனக்கு மிகவும் மகிழ்ச்சியை அளிக்கிறது.


    1990-களின் துவக்கத்தில் அன்றைய பிரதமர் திரு. பி.வி. நரசிம்மராவின் ஆட்சி காலத்தின் போது, இந்தியப் பொருளாதாரத்தின் தாராளமயமாக்கல் தொடங்கியது என்பதை நீங்கள் அறிவீர்கள்.


    தாராளமயமாக்கல் அன்றைய பிரதமர் திரு. வாஜ்பாயின் தலைமையில் முன்னெடுத்து செல்லப்பட்டது. இந்திய பொருளாதாரத்திற்கு மிகவும் தேவையான ஊக்கசக்தியை தருவதற்கு தொலைத் தொடர்பு முதல், கிராம சாலைகள் வரை பல்வேறு துறைகளில் புதிய இணைப்பிற்கான புரட்சியை அறிமுகப்படுத்தினார் திரு. வாஜ்பாய்.


    தற்போது பிரதமர் திரு. நரேந்திர மோடி, பல்வேறு செயல்பாடுகள் மற்றும் சீர்திருத்தங்களின் மூலமாக இந்திய பொருளாதாரத்தின் அடிப்படை கூறுகளை வலுப்படுத்தி, அது தனது வளர்ச்சிப் பயணத்தை தொடருவதை உறுதி செய்துள்ளார்.


    கடந்த சில ஆண்டுகளாக மேற்கொள்ளப்பட்டுள்ள சீர்திருத்தங்கள், உலகிலேயே அதிகமான முதலீடுகளை ஈர்க்கும் நாடாக இந்தியாவை உருவாக்கியுள்ளது.


    இத்தருணத்தில் பிரதமர் திரு. நரேந்திர மோடியை டைம்ஸ் பத்திரிகையில் அமெரிக்க முன்னாள் அதிபர் திரு. பராக் ஒபாமா, சீர்திருத்தத்தின் தலைவர் என்று விவரித்திருப்பது நினைவுகூறத்தக்கது.


    ஒட்டுமொத்த உலகமும் இந்தியாவை கவனித்து வருகிறது. அதோடு, கடந்த சில வருடங்களாக நாடு புதுப்பிக்கப்பட்ட முன்னுரிமையைக் கொண்டுள்ளது.


    அளவில்லா சாத்தியங்களையும், எண்ணற்ற வாய்ப்புகளையும் கொண்ட நிலமாக இன்று இந்தியா மாறியுள்ளது.


    2018-19 ஆம் ஆண்டின் முதல் பாதியில் இந்தியாவின் ஒட்டுமொத்த உள்நாட்டு உற்பத்தி, வளர்ச்சி விகிதம் 7.6 சதவீதத்தை எட்டியுள்ளது.


    2030 ஆம் ஆண்டுக்குள் இந்தியாவின் பொருளாதாரம் 10 டிரில்லியன் டாலரை எட்டும் என்று எதிர்பார்க்கப்படுகிறது.


    இந்திய ரிசர்வ் வங்கியின் முன்னாள் தலைவர் டாக்டர் ரகுராம் ராஜன் சமீபத்தில் “மெதுவாக இந்தியா சீனாவைவிட பெரிதாக மாறும், ஏனெனில் சீனாவின் வளர்ச்சி குறையும். ஆனால் இந்தியாவின் வளர்ச்சி அதிகரித்துக் கொண்டிருக்கும். அதனால், சீனா இன்று பிரகாசிக்கும் பகுதிகளில் இந்தியா இன்னும் சிறப்பான உட்கட்டமைப்பை அளிக்கும் இடத்திற்கு முன்னேறும்” என்று கூறியுள்ளார்.


    பண மதிப்பிழத்தல், ஜிஎஸ்டி, திவாலாதல் மற்றும் நொடிப்பு நிலை விதிகள், காலாவதியான சட்டங்களை நீக்குதல், சாலை மற்றும் விமான போக்குவரத்து தொடர்புக்கு உத்வேகம் அளித்தல், உட்கட்டமைப்பு, வீட்டு வசதி மற்றும் வேளாண் துறைகளுக்கு அதிக கவனம் செலுத்துதல் ஆகிய நடவடிக்கைகள் நமது பொருளாதாரத்திற்கு புதிய உத்வேகத்தை அளித்துள்ளன.


    உலகத்திலேயே, தொடக்க நிறுவனங்களுக்கு சிறந்த சூழலை அளிக்கும் நாடுகளில் இந்தியா இன்று இரண்டாம் இடத்தை பிடித்துள்ளது.


    அமெரிக்கா மற்றும் சீனாவை அடுத்து உலகத்தின் மூன்றாவது பெரிய நுகர்வோர் சந்தையாக இந்தியா உருவெடுக்கும் என்று எதிர்பார்க்கப்படுகிறது என்று உலக பொருளாதார பேரவை தனது “வேகமாக வளர்ந்து வரும் நுகர்வோர் சந்தையில் நுகர்வோர் திறனின் எதிர்காலம் – இந்தியா“ எனும் அறிக்கையில் தெரிவித்துள்ளது.


    உலக வங்கி, சர்வதேச நாணய நிதியம் போன்ற புகழ்பெற்ற சர்வதேச அமைப்புகள் இந்தியாவின் மகத்தான மற்றும் நிலையான வளர்ச்சியைப் பாராட்டுவதன் மூலமும் இந்தியாவை உலகத்தின் வேகமாக வளர்ந்து வரும் பொருளாதாரம் என்று கூறுவதாலும் அரசின் கொள்கைகளின் வெற்றி திரும்பவும் உறுதி செய்யப்படுகிறது.


    சர்வதேச நாணய நிதியத்தின் தலைமை பொருளாதார நிபுணர் திருமிகு கீதா கோபிநாத் எக்னாமிக் டைம்ஸ் ஊடகத்திற்கு அளித்த பேட்டியில், “உலகத்தில் வேகமாக வளர்ந்து வரும் பெரிய பொருளாதாரமாக இந்தியா இருந்து வருகிறது. மேலும் 2019 ஆம் ஆண்டில் வளர்ச்சி விகிதம் அதிகமாகும் என்று நாங்கள் எதிர்பார்க்கக்கூடிய சில நாடுகளில் இந்தியாவும் ஒன்று” என்று கூறியுள்ளார்.


    உலக வங்கி தனது சமீபத்திய அறிக்கையில், உலகத்தில் வளர்ந்து வரும் முக்கிய பொருளாதாரத்தில் இந்தியா ஒன்றாக தொடர்ந்து வரும் என்று குறிப்பிட்டுள்ளது. இந்த நிதியாண்டில் இந்தியாவின் ஒட்டுமொத்த உற்பத்தியின் வளர்ச்சி 7.3 சதவீதமாக உயரும் என்றும், அடுத்த இரண்டாண்டுகளில் இது 7.5 சதவீதமாக இருக்கும் என எதிர்பார்க்கப்படுவதாக அந்த அறிக்கையில் உலக வங்கி தெரிவித்துள்ளது.


    ஐநா-வின் உலக பொருளாதார நிலைமை மற்றும் சாத்தியக்கூறுகளுக்கான 2019 சமீபத்திய அறிக்கையின்படி, “சீனாவையும் முந்திக்கொள்ளும் அளவிற்கு இந்தியா 2019 மற்றும் 2020 ஆம் ஆண்டில் உலகிலேயே அதிவேகமாக வளரும் பொருளாதாரமாக நீடிக்கும்.


    2019-20-ல் ஒட்டுமொத்த உற்பத்தி வளர்ச்சி 7.6 சதவீதமாக உயரும் என்றும் அந்த அறிக்கை தெரிவிக்கிறது.


    2018 ஆம் ஆண்டு வெளிப்புற பாதிப்புகள் அதிகமாக இருந்தன. சர்வதேச சந்தையில் எண்ணெய் விலைகள் அதிகமாகிக் கொண்டே இருந்தது. பொருளாதாரங்கள் பாதுகாப்புவாதத்தை நோக்கி ஊடுருவிக் கொண்டு இருந்தன. உலகளவில் முக்கிய வர்த்தக பங்குதாரர்களுக்கு இடையே வர்த்தகப் போர் கசிந்து கொண்டிருந்தது.


    இருப்பினும், இந்தியா தனது நிலையான வளர்ச்சிப் போக்கை தக்கவைத்துக் கொண்டது.


    இந்தியாவின் இந்த நிலையான தன்மைக்கு இந்திய நிறுவனங்களின் உறுதியும் ஒரு காரணமாகும்.


    கடந்த 70 ஆண்டுகளாக மிகவும் துடிப்பான மற்றும் செயல்படக்கூடிய ஜனநாயகமாக இருந்து வருவதினால், தனது நிறுவனங்களின் வேர்கள் மிகவும் ஆழமானதாகவும், வலிமையானதாகவும் இருக்கின்ற சாதகமான சூழ்நிலை இந்தியாவுக்கு உள்ளது.


    ஜிஎஸ்டி மற்றும் இதர வரி சீரமைப்புகள், இணைய செயல்முறைகள், ஒற்றைச் சாளர முறை ஆகியவற்றினால் தற்போது இந்தியாவில் வர்த்தகம் செய்வது மிகவும் மலிவானதாகவும், வேகமானதாகவும் மாறியுள்ளது.


    மிகவும் பெயர்பெற்ற கடன் மதிப்பீட்டு முகமையான மூடிஸ் ( Moody’s), ஜிஎஸ்டி மற்றும் பண மதிப்பீட்டு இழப்பு போன்ற மறுசீரமைப்பு நடவடிக்கைகள் பொருளாதாரத்தில் உள்ள முறைபாடின்மையை குறைக்கும் வல்லமையை கொண்டது என்று பாராட்டியுள்ளது.


    டிஜிட்டல் இந்தியா போன்ற இயக்கம் சார்ந்த திட்டங்கள் மூலம் தகவல் தொழில்நுட்பத்தின் பயன்பாடுகள் பல்வேறு சிக்கலான மற்றும் பல்நிலை கொண்ட நடைமுறைகளை எளிமைப்படுத்தியுள்ளன.


    இதன் விளைவாக, 190 நாடுகள் கொண்ட உலக வங்கியின் எளிமையாக தொழில் நடத்தக்கூடிய நாடுகளின் பட்டியலில் இந்தியா 23 இடங்கள் முன்னேறி 77 ஆவது இடத்தை பிடித்துள்ளது.


    வரும் ஆண்டில் இந்த பட்டியலில் முதல் 50 நாடுகளில் ஒன்றாக இருக்க வேண்டும் என்று இந்தியா இலக்கு நிர்ணயித்துள்ளது.


    அரசு மீதான நம்பிக்கை அதிகமாக உடைய முதல் மூன்று நாடுகளின் பட்டியலில் இந்தியா முதல் நாடாக திகழ்கிறது. டாவோஸ் நிறுவனம் வெளியிட்டுள்ள 2019 ஆம் ஆண்டுக்கான எடல்மேன் நம்பிக்கை குறியீட்டு சர்வதேச அறிக்கையில், இந்தியாவில் உள்ள நிறுவனங்கள் மீதான நம்பிக்கை நான்கு புள்ளிகள் உயர்ந்து 72 ஆம் இடத்தை அடைந்துள்ளது.


    அன்பான பிரமுகர்களே,


    இன்று இங்கு கூடியிருக்கும் சில பிரமுகர்கள் உள்ளிட்ட சர்வதேச பெருநிறுவன ஜாம்பவான்கள் இந்தியாவில் முதலீடு செய்யும் வாய்ப்புகளை மிகவும் மகிழ்ச்சியோடு ஆராய்ந்து வருவது எனக்கு பெரும் மகிழ்ச்சியை அளிக்கிறது. 100 கோடிக்கும் மேலான நுகர்வோரைக் கொண்ட இந்திய சந்தை, அதிகரித்து வரும் பொருட்கள் வாங்கக்கூடிய சக்தி, அதிகமாக வளர்ந்து வரக்கூடிய தொழில்நுட்பம், மலிவான பணியாளர்கள் சந்தை போன்றவை இந்த பெருநிறுவன ஜாம்பவான்களுக்கு மேலும் உற்சாகத்தை அளிக்கின்றன.


    தொழில் துறை தாழ்வாரங்கள் மற்றும் ஸ்மார்ட் நகரங்களை உருவாக்குவதற்கு அதிகபடியான உத்வேகம் அளிப்பதன் மூலம் நாட்டின் ஒட்டுமொத்த வளர்ச்சியை உறுதிப்படுத்த அரசு முனைந்துள்ளது. இந்த தொழில்துறை தாழ்வாரங்கள், ஒருங்கிணைத்தல், வளர்ச்சி ஆகியவற்றை ஊக்குவித்து தொழில் துறை வளர்ச்சிக்கு ஏதுவான சூழ்நிலையை ஏற்படுத்தும். இதன்மூலம் நான்காம் தொழில் புரட்சியின் சாத்தியக் கூறுகளின் மொத்த பலன்களையும் ஈர்க்க முடியும்.


    வலிமையான ஜனநாயகம் மற்றும் பங்குகள் ஆகியவற்றை அடிப்படையாக கொண்டதன் மூலம், அடுத்த 10, 15 ஆண்டுகளில் உலகில் மிகவும் சக்திவாய்ந்த மூன்று பொருளாதாரத்தில் ஒன்றாக விளங்க இந்தியா தயாராக உள்ளது.


    அன்புள்ள சகோதர சகோதரிகளே,


    இருப்பினும், பல சவால்கள் இன்னும் இருந்துக்கொண்டுதான் இருக்கின்றன.


    அதிகரித்து வரும் வாராக் கடன்களை இந்திய வங்கித் துறை நேர்த்தியாக சமாளித்து வருகிறது.


    வளரும் சமத்துவமின்மை உலகப் பொருளாதாரத்திற்கு மிகப்பெரிய அச்சுறுத்தலாக இருக்கிறது.


    சமத்துவமின்மையின் நிலைமை பொருளாதார வளர்ச்சியின் அடிதளத்தை அச்சுறுத்தும் அளவிற்கு மிக மோசமாக உள்ளதாக உலகப் பொருளாதார அமைப்பு 2019 குறிப்பிட்டுள்ளது.


    இது உரிய காரணத்திற்காக கொள்கையை உருவாக்குபவர்களை வருத்தமடையச் செய்துள்ளது. உள்ளடக்கிய தன்மை இல்லாமை – பொருளாதார வளர்ச்சியின் பலன்களும், வாய்ப்புகளும் பொதுவாக பங்கிடப்படுவதாக விவரிக்கப்படுவது – சமூக ஒற்றுமையை சீர்குலைப்பதோடு, நீடித்த வளர்ச்சியையும் பாதிக்கக் கூடும் என்று சர்வதேச நிதியத்தின் ஆராய்ச்சியில் தெளிவாக்கப்பட்டுள்ளது.


    2030 ஆம் ஆண்டு நீடித்த வளர்ச்சி இலக்கானது, நாடுகள் சமநிலை கொண்ட பொருளாதார வளர்ச்சிக்கு முன்னுரிமை தரவேண்டும் என்பதோடு, சமத்துவமின்மையைக் குறைத்து, வளர்ச்சியின் செயல்பாட்டில் விட்டுப் போன மக்களை சென்று சேர முயற்சிக்க வேண்டும் என்பதும் வலியுறுத்தப்பட்டுள்ளது.


    கடந்த நான்கு வருடங்களாக அனைவருக்கும் உதவி – ஒவ்வொருவருக்குமான வளர்ச்சி என்ற இலக்கை நோக்கி இந்திய அரசு அதற்கான பாதையில் பயணித்துக் கொண்டிருக்கிறது.


    அந்தயோதயா அணுகுமுறையைக் கொண்டு விடுபட்டவர்களை இணைத்துக் கொள்வதற்கு வளர்ச்சி யுக்தி வடிவமைக்கப்படுகிறது. சமூக மற்றும் நிதி சார்ந்த உள்ளடக்கிய தன்மையே அரசு திட்டங்களின் உந்துதலாக உள்ளது.


    நேர்கோட்டு வளர்ச்சியுடன் வருமான ஏற்றத் தாழ்வுகள் இடையேயான இடைவெளியை சரிசெய்வதன் மூலம் பரவலான வளர்ச்சியிலும் இந்தியா தொடர்ந்து கவனம் செலுத்தி வருகிறது.


    அனைவரையும் உள்ளடக்கிய வளர்ச்சி எனும் இந்திய நாட்டின் அடிப்படைக்கூறுகளுக்கு மக்கள் நிதித் திட்டம், சவுபாக்யா திட்டம், உஜ்வாலா திட்டம் போன்ற பல்வேறு திட்டங்கள் சாட்சியாக இருக்கின்றன என்பதை நான் மகிழ்ச்சியோடு குறிப்பிடுகிறேன்.


    சமமான பொருளாதார வளர்ச்சியை உறுதி செய்வதை நோக்கி நாம் அனைவரும் பணியாற்ற வேண்டும்.


    வரிசையில் உள்ள கடைசி மனிதனும் வளமான வளர்ச்சியின் பலன்களை அடைவதற்கான உள்ளடக்கிய சமத்துவ தன்மை கொண்ட சமூகத்தை அடைவதற்கு நீடித்த வளர்ச்சியை சாதிப்பதே நமது இலக்காக இருக்க வேண்டும்.


    அன்புள்ள சகோதர சகோதரிகளே,


    எந்தவொரு பொருளாதாரமானாலும் அதன் சிறந்த செயல்பாடுகள், சுமுகமான முறையில் பிரச்சினைகளுக்கு தீர்வு காணுதல் மற்றும் குறித்த நேரத்தில் ஒப்பந்தத்தை அமலாக்குதல் ஆகியவற்றில்தான் உள்ளது.


    பிரச்சினை தீர்வுகளுக்கான மாற்று வழிகள் மற்றும் தீர்ப்பாயங்கள் வலிமைப்படுத்தப்பட்டுள்ளன என்பது எனக்கு மகிழ்ச்சி அளிக்கிறது.


    சகோதர சகோதரிகளே,


    தமிழ்நாடு கலாச்சார பாரம்பரியத்தில் வளமுடைய மாநிலமாகும்.


    உலகின் மிகத் தொன்மையான நாகரீகங்களில் ஒன்றான தமிழ்நாடு, சிறந்த மன்னர்கள், திறமையான எழுத்தாளர்கள், கவிஞர்கள் மற்றும் குறிப்பிடத்தக்க கட்டடக் கலைஞர்களைக் கொண்டதாகும்.


    தமிழ் மக்களின் தொழில் ஆர்வம், தொழில்முனைப்பு மற்றும் ஆக்கசக்தி குறித்து நிறைவாக சொல்லப்பட்டும், எழுதப்பட்டும் இருக்கிறது.


    மேலும், இந்த இடம் என் மனதுக்கு மிகவும் நெருக்கமான இடமாகும்.


    இந்தியாவில் சிறந்த முறையில் செயல்படும் மாநிலங்களில் ஒன்றாக தமிழ்நாடு இருக்கிறது என்று அறிந்து கொள்வது எனக்கு மகிழ்ச்சியைத் தருகிறது. அதோடு, மிகவும் விரும்பப்படும் முதலீட்டுக் களங்களில் தமிழ்நாடும் ஒன்றாக உருவாகியுள்ளது.


    முதலீட்டாளர்கள் மாநாடு 2019, உற்பத்தி, உள்கட்டமைப்பு மற்றும் சேவைத் துறைகளில் கணிசமான முதலீட்டை ஈர்த்துள்ளது என்பது மகிழ்ச்சி தருகிறது.


    பல்வேறு சமூகப் பொருளாதார அளவுகோல்களின் அடிப்படையில் நித்தி ஆயோக் அமைப்பு தமிழ்நாட்டை இந்தியாவிலேயே முன்னணி மாநிலமாக அடையாளம் கண்டுள்ளது என்பது குறிப்பிடத்தக்கது.


    மோட்டார் வாகனங்கள் மற்றும் அதன் உதிரிப் பாகங்களின் தயாரிப்பு, மின்னணு வன்பொருள், ஜவுளி, தோல்பொருட்கள் மற்றும் புதுப்பிக்கக்கூடிய எரிசக்தி மற்றும் மென்பொருள் வளர்ச்சி, தொழில்நுட்பம் சார்ந்த சேவை துறைகளில் தமிழ்நாடு முன்னணி வகிக்கிறது. அதிகமாக ஏற்றுமதி செய்யும் மாநிலங்களில் இந்தியாவிலேயே தமிழ்நாடு மூன்றாவது இடத்தைப் பிடித்துள்ளது.


    தங்களது அர்ப்பணிப்பிற்கும், கடுமையான உழைப்பிற்கும் தமிழக மக்களுக்கும், அரசுக்கும் எனது மனமார்ந்த வாழ்த்துகளைத் தெரிவித்துக் கொள்கிறேன்.


    கூட்டாட்சி முறையில் செயல்படும் இந்தியாவில், மாநிலங்கள் தங்களது முன்னுரிமைகளை முடிவு செய்யவும், வளர்ச்சிக்கான உத்திகளை முன்னெடுத்துச் செல்லவும், நாட்டின் நிர்வாகக் கட்டமைப்பு போதிய வெளியை அனுமதிக்கிறது. நிதிசார்ந்த பகிர்வு மற்றும் கூடுதல் தன்னாட்சியோடு மாநிலங்கள் முன் எப்போதையும் விட அதிக அதிகாரம் பெற்றுள்ளன.


    முதலீட்டை ஈர்க்கவும், தொழில் முனைப்பை வளர்க்கவும் மாநிலங்களுக்கு இடையே போட்டி நிலவுவதைக் காண்பது எனக்கு மகிழ்ச்சி தருகிறது.


    அன்புள்ள பிரதிநிதிகளே,


    இன்று இங்கு வருகை தருவதற்கு நீங்கள் நீண்ட தூரம் பயணத்திருக்கிறீர்கள்.


    ‘அதிதி தேவோ பவ’ என்பதே எங்களது மந்திரம். விருந்தினர்களை திறந்த மனதோடு வரவேற்பது இந்தியப் பாரம்பரியமாகும். இந்தத் தொன்மையான மற்றும் இளமையான நாட்டிற்கு, ஈர்ப்புள்ள பன்முகத் தன்மையும், காலத்தைக் கடந்த அமைதிக்கான மாண்புகளும், சகவாழ்வும் உள்ளடக்கிய வளர்ச்சியும் உடைய பூமிக்கு, விரிவடைந்துவரும் வாய்ப்புகளை கொண்ட பூமிக்கு, ஒற்றுமையும், பங்களிப்புமே வளத்துக்கான அடிப்படை என்று நம்பும் பூமிக்கு உங்களை வரவேற்கிறேன்.


    மற்ற நாடுகளோடு, பொருளாதார உறவுகளை வலுப்படுத்த வேண்டும் என்ற விருப்பத்தைக் கொண்டுள்ள இந்தியா, நியாயமான, வரவேற்கத்தக்க, உலகப் பொருளாதார கட்டமைப்பையும் விரும்புகிறது. பயங்கரவாதம், ஊழல் மற்றும் தர்மமற்ற வர்த்தகப் பழக்கங்கள், வளர்ச்சிக்கு தடையாக இருக்கின்றன என்பதை வருத்தத்தோடு நாங்கள் அங்கீகரிக்கிறோம். மனித வளர்ச்சியையும், வளத்தையும் நிராகரிக்கும், உலக அளவில் நிலவும் இந்த எதிர்மறை சக்திகளுக்கு எதிராக ஒருமித்த ஒருங்கிணைந்த நடவடிக்கைக்கு நாங்கள் வாதிட்டு வருகிறோம்.


    நாம் அனைவரும் இணைந்து, வளமான உலகிற்கு அடிப்படையாக உள்ள அமைதியான உலகை உருவாக்க முடியும்.


    இந்தியாவைப் பொறுத்தவரை மக்களில் பெரும்பான்மையானோர், குறிப்பாக, கிராமப்புறங்களில் விவசாயத்தையே நம்பியிருக்கின்றனர் என்பதை நாம் தொடர்ந்து நினைவில் கொள்ளவேண்டும். இந்தத் துறை, தொழில் மற்றும் சிறு, நடுத்தர, வர்த்தக அமைப்புக்கள் போன்று லாபகரமானதாகவும், நீடிக்கக் கூடியதாகவும் ஆக்கப்பட வேண்டும். கிராமப்புறத்திற்கும், நகர்ப்புறத்திற்கும் இடையேயான இடைவெளி நிரப்பப்பட வேண்டும்.


    நமது மிகப்பெரிய விவசாய சமுதாயத்தின் வாழ்வாதாரப் பிரச்சினைகளைக் கருத்தில் கொண்டு, பெரிய அளவிலான முதலீடுகளை முறைப்படுத்தி, புதுமையான திட்டங்கள் மற்றும் வழிமுறைகளில் நாம் ஒவ்வொருவரும் கவனம் செலுத்த வேண்டும் என்று நான் வலியுறுத்துகிறேன்.


    இந்த நிகழ்ச்சியின் போதும், இதற்குப் பிறகும் நம்பிக்கை மற்றும் நட்பின் அடிப்படையில் பயனுள்ள பரஸ்பர பயன்களைக் கொண்ட நீண்டகால உறவுகளை வளர்த்துக் கொள்ள நீங்கள் முயற்சிப்பீர்கள் என்று நான் நம்புகிறேன்.


    நமது பிரதமர் எப்போதும் கூறுவது போன்று, “முன்னெப்போதையும் விட இந்தியா தற்போது வர்த்தகத்திற்கு தயாராக உள்ளது”.


    இங்குள்ள ஒவ்வொருவரும் தற்போதைய தருணத்தைப் பயன்படுத்தி இந்தியாவில் முதலீடு செய்ய வேண்டும் என்று உங்களுக்கு அழைப்பு விடுக்கிறேன். இது உங்களுக்கும், எங்களுக்கும் உண்மையில் பலன் தருவதாக இருக்கும் என்பது நிச்சயம்.


    “சகவீரியம் கரவாவஹய்” (நாம் ஒன்றாக வளர்வோம்) தொன்மை கால இந்திய முனிவர்கள் கூறியது போன்று மக்களின் வாழ்க்கையை மாற்றியமைப்போம்.


    ஜெய்ஹிந்த்!


    ******************


    விகீ/ஸ்ரீ/எல்கே/வேணி/உமா

    
    
    (Release ID: 1561317) Visitor Counter : 862
    
    
      Read this release in: English