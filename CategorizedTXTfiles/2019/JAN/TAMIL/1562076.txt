      PIB Headquarters

      பத்மஸ்ரீ விருது பெற்ற அச்சந்தா சரத் கமலுக்கு இந்திய எண்ணெய் நிறுவனம் பாராட்டு
      Posted On: 31 JAN 2019 4:26PM by PIB Chennai


    தலைசிறந்த டேபிள் டென்னிஸ் வீரரும் , காமன்வெல்த் வெண்கலப் பதக்கம் வென்றவருமான திரு. அச்சந்தா சரத் கமலுக்கு நான்காவது உயரிய சிவில் விருதான பத்மஸ்ரீ விருது பெற்றமைக்காக பாராட்டு விழா சென்னை, இண்டியன் ஆயில் பவனில் நேற்று (30.01.19) நடைபெற்றது.


    திரு . சரத் கமல் 2003-ஆம் ஆண்டு முதல் 15 ஆண்டுகளாக இந்திய எண்ணெய் கழகத்தில் பணியாற்றி வருகிறார்.


    நிகழ்ச்சியில் பாராட்டுரை வழங்கிய இந்திய எண்ணெய் கழக தென்மண்டல நிர்வாக இயக்குநர் திரு . எஸ். செந்தில்குமார், தமது நிறுவனத்தில் “சுல்தான் ஆஃப் ஸ்ட்ரோக்ஸ்” என பெயர் பெற்ற திரு. சரத் கமலுக்கு பத்மஸ்ரீ விருது கிடைத்திருப்பதில் இந்திய எண்ணெய் கழகம் மிகுந்த மகிழ்ச்சியடைகிறது என்று கூறினார். ஐ.ஓ.சி. ஊழியர் ஒருவருக்கு நாட்டின் நான்காவது உயரிய சிவில் விருது கிடைத்திருப்பது அனைவரையும் பெருமிதம் கொள்ளச் செய்கிறது என்று அவர் கூறினார்.


    பாராட்டுகளுக்கு ஏற்புரை வழங்கிய திரு .சரத் கமல், தாம் பத்தாவது படிக்கும்போதே டேபிள் டென்னிஸா, பொறியியல் படிப்பா என்பதை தெரிவு செய்ய வேண்டியிருந்தது என்றும் அப்போது, நான் எடுத்த முடிவு தன் வாழ்க்கையில் மிகுந்த முக்கியத்துவம் வாய்ந்தது என்றும் கூறினார். இந்த விளையாட்டை முழுநேரமாக தொழில்ரீதியில் விளையாடுவது என்று முடிவு செய்த பிறகு, தனது செயல்திறனிலும், வாழ்க்கையிலும் பெரிய மாறுதல் ஏற்பட்டது என்று அவர் கூறினார். தமது குடும்பத்தினர் குறிப்பாக, தமது தந்தை இந்த முடிவுக்கு மிகுந்த ஆதரவை அளித்தார் என்று அவர் நன்றியுடன் குறிப்பிட்டார்.


    இந்த பாராட்டு நிகழ்ச்சியில் இந்திய எண்ணெய் கழக பொதுமேலாளர் திரு . டி. மாணிக்கவாசகம், இந்திய எண்ணெய் கழக அதிகாரிகள், ஊழியர்கள் ஆகியோருடன் இந்திய எண்ணெய் கழகத்தின் தென்மண்டல விளையாட்டு வீரர், வீராங்கனைகளும் பங்கேற்றனர்.


    ********


    வி . கீ / சிஜே / க


    

    
    (Release ID: 1562076) Visitor Counter : 82