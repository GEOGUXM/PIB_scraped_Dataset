      குடியரசுத் துணைத் தலைவர் செயலகம்

      வாய்ப்பு குறைந்தவர்களுக்கு சேவை செய்யவும் சக மனிதர்களின் தேவைகள் மற்றும் சிரமங்களை நீக்க்க் கருணை காட்டுவதற்கும் இளைஞர்கள் கற்றுக்கொள்ள வேண்டும்: குடியரசுத்துணைத் தலைவர்
      Posted On: 22 JAN 2019 1:51PM by PIB Chennai


    குறைந்த வாய்ப்புகளையும் வசதிகளையும் கொண்டவர்களுக்கு சேவை செய்ய வேண்டும் என்று இளம் மாணவர்களை குடியரசுத் துணைத்தலைவர் திரு எம் வெங்கய்யா நாயுடு கேட்டுக் கொண்டுள்ளார். சக மனிதர்களின் துன்ப துயரங்களுக்குக் கருணை காட்டுவது மிக முக்கியமானது என்றும், அவர்களின் மேம்பாட்டுக்கு அர்த்தமுள்ள செயல்களை செய்ய முன்வரவேண்டும் என்றும் அவர் கூறினார்.


    மகாத்மா காந்தியின் 150-வது பிறந்த ஆண்டு கொண்டாட்டங்கள் தொடர்பாக கேரளாவிலிருந்து மாத்ருபூமி ஊடக / நிறுவன ஏற்பாடு செய்திருக்கும் சுற்றுலாப் பயணத்தின் ஒரு பகுதியாக இன்று (22.01.2019) தில்லி வந்த மாணவர்களுடன் திரு நாயுடு கலந்துரையாடினார்.


    சமூகம், கலாச்சாரம் மற்றும் பொருளாதாரத்தில் மாற்றங்கள் கொண்டுவரப்படும் நிலையில் கல்வியின் முக்கியத்துவத்தை அவர்களிடம் குடியரசுத்துணைத்தலைவர் வலியுறுத்தினார். மாறிவரும் உலகத்தை கவனத்தில் கொண்டு வளர்ந்து வரும் தொழில்நுட்பங்களை தனதாக்கிக் கொள்ளவும், நிலையான கற்றல் பழக்கத்தை கடைப்பிடிக்கவும், மாணவர்களை அவர் கேட்டுக் கொண்டார்.


    மகாத்மா காந்தியின் 150-வது பிறந்த ஆண்டுவிழாவை கொண்டாடுவதற்காக மாத்ருபூமியைப் பாராட்டிய திரு. நாயுடு, மாபெரும் சவால்களையும் முறியடிக்க வாய்மை, அஹிம்சை என்ற மிகவும் சக்திவாய்ந்த ஆயுதங்களை மகாத்மா வழங்கியிருக்கிறார் என்றார். மகாத்மா காந்தியின் சேவை, மனிதாபிமானம் என்ற கண்ணோட்டம் உலகத் தலைவர்களில் பல தலைமுறையினரை ஈர்த்து ஊக்கப்படுத்தியுள்ளது என்றும் அவர் கூறினார்.


    மனிதகுலத்திற்கே காந்தி ஓர் உந்துசக்தி என்று குடியரசுத்துணைத் தலைவர் தெரிவித்தார். காந்தியின் தொலைநோக்குப் பார்வையைக் காட்டுகின்ற கருணை உணர்வையும் அனைவரையும் உள்ளடக்கும் பாங்கினையும் பற்றி பேசிய திரு.நாயுடு நமது உள்மனதில் இருக்கும் தீமைகளை அகற்றி தூய்மையாக்குவது போன்றே நாட்டின் வெளிப்பகுதிகளையும் தூய்மையாக்குவது முக்கியம் என்று மகாத்மா உண்மையிலேயே நம்பிக்கை கொண்டிருந்தார் என்றார்.


    மாணவர்கள் தங்களின் வீட்டில் தாய்மொழியிலேயே பேச வேண்டும் என்று வலியுறுத்திய குடியரசுத்துணைத்தலைவர் தாய், தாய் மொழி, தாய் மண், பிறப்பிடம் மற்றும் குருவிடம் எப்போதும் அன்பும் நன்றியும், கொண்டிருக்க வேண்டும் என்று அவர்களை கேட்டுக் கொண்டார்.


    ------


    அ.ர.வி /எஸ்.எம்.பி/ கீதா
    

    
    (Release ID: 1560967) Visitor Counter : 92
    
    
      Read this release in: English , Urdu , Marathi , Hindi