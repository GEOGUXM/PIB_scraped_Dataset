      PIB Headquarters

      முட்டை உற்பத்தியாளர்கள் கோரிக்கை: மத்திய அமைச்சர் திரு ஹர்ஷ்வர்தனுக்கு மத்திய இணையமைச்சர் திரு பொன் ராதாகிருஷ்ணன் கடிதம்
      Posted On: 05 JAN 2019 3:40PM by PIB Chennai


    தமிழ்நாடு முட்டை உற்பத்தியாளர்கள் சங்க நிர்வாகிகள் மத்திய நிதித்துறை மற்றும் கப்பல் துறை இணையமைச்சர் திரு. பொன்.இராதாகிருஷ்ணன் அவர்களை கடந்த 03/01/2019 அன்று அவரது தி ல்லி இல்லத்தில் நேரில் சந்தித்து முட்டையிடும் கோழிகளை பேட்டரியில் இயங்கும் கூண்டுகளில் வைத்து பராமரிக்க த் தடை செய்யப்பட்டுள்ளதால் தங்களின் வாழ்வாதாரம் பாதிக்காத வகையில் நெறிமுறைகளை வகுக்கும்படி கோரிக்கை மனு அளித்தனர்.


    உத் ராக ண்ட் மாநில உயர் நீதிமன்றம் 14 ஆகஸ்ட் 2018 தீர்ப்பின் மூலம் முட்டையிடும் கோழிகளை பேட்டரியில் இயங்கும் கூண்டுகளில் வைத்து பராமரிப்பதை தடை செய்தது. இதனை எதிர்த்து கோழிப்பண்ணை உரிமையாளர்கள் உச்சநீதிமன்றத்தில் மேல் முறையீடு செய்துள்ள னர்.


    இந்நிலையில், இந்தியாவின் மிகச் சிறந்த விவசாயம் சார்ந்த தொழில்களில் ஒன்றாக கோழி வளர்ப்பு விளங்குகிறது. இதன் மூலம் நேரடியாகவும் மறைமுகமாகவும் பலர் பயன்பெறுகிறார்கள். குறிப்பாக தமிழகத்தில் நாமக்கல் மற்றும் அதன் சுற்று வட்டாரப் பகுதிகளை சேர்ந்தவர்கள் இந்த தொழிலை பிரதா ன மாக நம்பி இருக்கிறார்கள். மேலும் கோழி முட்டை மிகச் சிறந்த ஊட்டச்சத்து நிறைந்த உணவாக விளங்குவதால் தமிழகத்தில் பள்ளி மாணவர்களுக்கு மதிய உணவுடன் முட்டை வழங்கப்பட்டு வருகிறது.


    எனவே, முட்டை உற்பத்தியாளர்களின் கோரிக்கைகளை கவனத்தில் கொண்டு இத்தொழிலை நம்பியுள்ள ஆயிரக்கணக்கான மக்களின் வாழ்வாதாரம் பாதிக்காத வகையில் நெறிமுறைகளை வகுக்கும்படி மத்திய சுற்றுச்சூழல் அமைச்சர் திரு.ஹர்ஷ வர்தன் அவர்க ளிடம் மத்திய இணையமைச்சர் திரு. பொன். இராதாகிருஷ்ணன் அவர்கள் கடிதம் மூலம் வலியுறுத்தியுள்ளார்.


    ************


    ஏடிஜி/எஸ்எம்பி/வேணி

    
    
    (Release ID: 1558767) Visitor Counter : 20