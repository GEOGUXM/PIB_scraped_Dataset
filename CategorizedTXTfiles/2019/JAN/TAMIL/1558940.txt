      PIB Headquarters

      மாணவர்கள் மற்றும் பொதுமக்கள் சிப்பெட் குறித்து தெரிந்து கொள்ள ஓர் அரிய வாய்ப்பு
      Posted On: 07 JAN 2019 5:39PM by PIB Chennai


    சென்னையில் இயங்கி வரும் மத்திய பிளாஸ்டிக் பொறியியல் மற்றும் தொழில்நுட்ப நிறுவனம் துவக்கப்பட்டு 50 ஆண்டுகள் நிறைவடைவதை முன்னிட்டு, இன்று முதல் (07.01.2019) ஜனவரி 19 வரை மாணவர்கள் மற்றும் பொதுமக்கள் பயனடையும் வகையில் ஓபன் ஹவுஸ் கடைபிடிக்கப்படும்.


    ஓபன் ஹவுஸ் கடைபிடிக்கப்படும் தினங்களில் பல்கலைக் கழகங்கள், கல்லூரிகள், பள்ளிகள், ஐ.டி.ஐ, பாலிடெக்னிக் மாணவர்கள் மற்றும் பொதுமக்கள் சிப்பெட்டின் திட்டங்கள் மற்றும் செயல்பாடுகள் குறித்து சிப்பெட் வளாகத்திற்கு நேரில் வந்து அறிந்து கொள்ளலாம். மேலும், சிப்பெட்டின் வடிவம் மற்றும் கருவிகள், பிளாஸ்டிக் மறுசுழற்சி, தரப் பரிசோதனை ஆகியவற்றின் உள் கட்டமைப்பு வசதிகளையும் மாணவர்களும், பொதுமக்களும் காணலாம். தமிழகத்தில் உள்ள வேலையில்லா இளைஞர்களுக்காக சிப்பெட் திறன் வளர்ச்சி தொடர்பான பயிற்சி முகாமை நடத்தி வருகிறது. இந்த பயிற்சி மூலம் 100 சதவீத வேலைவாய்ப்பு கிடைக்கும் என்பது குறிப்பிடத்தக்கது. இதற்கு தமிழக திறன் மேம்பாட்டுக் கழகம் நிதியுதவி வழங்கி வருகிறது என்று சென்னை சிப்பெட்டின் முதன்மை இயக்குநர் திரு ஸ்ரீகாந்த் ஷிராலி தனது செய்திக் குறிப்பில் தெரிவித்துள்ளார்.


    கூடுதல் தகவலுக்கு சிப்பெட்டின் 044-22254701-06 (6 இணைப்புகள்) தொலைபேசி எண்களை தொடர்பு கொள்ளலாம்.


    ************


    விகீ/ அரவி/ வேணி

    
    
    (Release ID: 1558940) Visitor Counter : 84
    
    
      Read this release in: English