      PIB Headquarters

      சென்னை இந்திய தொழில்நுட்ப நிறுவனத்தில் மத்திய அறிவியல் தொழில்நுட்பத் துறையின் சூரிய சக்தி மற்றும் தண்ணீர் சுத்திகரிப்பு தொடர்பான 3 தொழில்நுட்ப மையங்களை மத்திய அமைச்சர் டாக்டர் ஹர்ஷ் வர்தன் தொடங்கி வைத்தார்
      Posted On: 25 JAN 2019 6:10PM by PIB Chennai


    சென்னை இந்திய தொழில்நுட்ப நிறுவனத்தில் மத்திய அறிவியல் தொழில்நுட்பத் துறையின் சூரிய சக்தி மற்றும் தண்ணீர் சுத்திகரிப்புக்கான தொடர்பான 3 தொழில்நுட்ப மையங்களை இன்று (25.01.2019) மத்திய அறிவியல், தொழில்நுட்பம், புவி அறிவியல், சுற்றுச்சூழல், வனம் மற்றும் பருவநிலை மாற்றத்துறை அமைச்சர் டாக்டர் ஹர்ஷ் வர்தன் தொடங்கி வைத்தார்.


    மொத்தம் ரூ.50 கோடி மதிப்பீட்டில் உருவாக்கப்பட்டுள்ள இந்த மையங்கள் நாடு எதிர்கொண்டுள்ள தற்போதைய மற்றும் எதிர்காலத்திய எரிசக்தி மற்றும் தண்ணீர் பிரச்சனைகளுக்கு ஆராய்ச்சி அடிப்படையிலான தொழில்நுட்பத் தீர்வுகளை வழங்கும்.


    நிகழ்ச்சியில் பேசிய அமைச்சர் ஹர்ஷ் வர்தன், நவீன ஆராய்ச்சிகள் மூலமாக விஞ்ஞானிகளும், தொழில்நுட்ப வல்லுநர்களும் இந்தப் பிரச்சினைகளுக்கு தீர்வுகாண முயற்சிப்பதன் மூலமாக உலகளாவிய நிலையில், புதிய கண்டுபிடிப்புகளை உருவாக்குவதில் இந்தியாவை முன்னிலைப்படுத்த வேண்டும் என்று கேட்டுக் கொண்டார்.


    பிரதமர் திரு. நரேந்திர மோடி தலைமையில் மத்திய அரசு விஞ்ஞானிகள் மற்றும் விஞ்ஞான நிறுவனங்களின் திறன்களை பயன்படுத்தி சமூக சாவல்களை எதிர்கொள்ள அறிவியல் தொழில்நுட்பத்தை பயன்படுத்துவதில் உறுதியுடன் உள்ளது என்று அவர் கூறினார்.


    கிராமப்பகுதிகளிலும், நகர்ப்புறப் பகுதிகளிலும் பாதுகாப்பற்ற நீர்நிலைகள் அல்லது நிலத்தடி நீர் ஆகியவற்றை குடிநீர் ஆதாரங்களாகப் பயன்படுத்தப்படுவது பற்றி குறிப்பிட்ட அமைச்சர், உரிய கழிவுநீர் மேலாண்மை அமைப்பின் அவசியத்தை வலியுறுத்தினார். தண்ணீர் வழங்கும் அமைப்புகளில் இழப்பு ஏற்படுவதை குறைப்பது, மழைநீர் சேகரிப்பு, தண்ணீர் பயன்பாட்டில் சிக்கனம் ஆகியவற்றின் அவசியம் குறித்தும் அமைச்சர் வலியுறுத்தினார். இத்தகைய தண்ணீர் தொடர்பான பெரிய மற்றும் சிக்கலான பிரச்சனைகளுக்கு முழுமையான பல்வேறு துறைகள் இணைந்த ஆராய்ச்சி மூலம் மட்டுமே தீர்வு காண முடியும் என்று அமைச்சர் திரு. ஹர்ஷ்வர்தன் என்று கூறினார்.


    இந்த நிகழ்ச்சியில் சென்னை இந்திய தொழில்நுட்ப நிறுவனத்தின் இயக்குனர் பேராசிரியர் பாஸ்கர் ராம்மூர்த்தி, தற்போது அமைக்கப்பட்டுள்ள 3 மையங்கள் குறித்த விவரங்களை பற்றி எடுத்துரைத்தார்.


    *****

    
    
    (Release ID: 1561450) Visitor Counter : 87