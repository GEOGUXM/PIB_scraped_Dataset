      மனித வள மேம்பாட்டு அமைச்சகம்

      2019-20 கல்வியாண்டில் நவோதயா பள்ளிகளில் மேலும் 5,000 இடங்களுக்கு மனிதவள மேம்பாட்டுத்துறை அமைச்சர் ஒப்புதல்
      கிராமப்புற மாணவர்களுக்கு தரமான கல்வியின் விரிவாக்கத்திற்கான சரியான இலக்கை நோக்கிய நடவடிக்கை – திரு. பிரகாஷ் ஜவடேகர்

      Posted On: 07 JAN 2019 9:14AM by PIB Chennai

    2019-20 கல்வியாண்டில் ஜவஹர் நவோதயா பள்ளியில் மேலும் 5,000 இடங்களை அதிகரிப்பதற்கான ஒப்புதலை மத்திய மனிதவள மேம்பாட்டுத் துறை அமைச்சர் திரு.பிரகாஷ் ஜவடேகர் அறிவித்துள்ளார். தற்போது கிராமப்புற மாணவர்களுக்காக செயல்படும் உறைவிட பள்ளிகளான ஜவஹர் நவோதயா பள்ளிகளில் 46,600 இடங்கள் உள்ளன. இவற்றில் கூடுதலாக 5,000 இடங்கள் ஒதுக்கப்படுவதால் 2019-20 ஆம் கல்வியாண்டில் 51,000 இடங்கள் இருக்கும்.


    “இது சரியான இலக்கை நோக்கிய நடவடிக்கையாகும். இது கிராமப்புற மாணவர்களுக்கு தரமான கல்வி அளிக்க முன்னெப்போதும் இல்லாத விரிவாக்கமாகும். ஜவஹர் நவோதயா பள்ளிகளில் முன்னெப்போதும் இல்லாத இந்த விரிவாக்கம் கிட்டத்தட்ட இலவசமான உறைவிடப் பள்ளிகள் என்பதால் கிராமப்புறங்களில் உள்ள திறமையான குழந்தைகள், தரமான கல்வியை பெறுவதற்கு அதிக வாய்ப்பினை வழங்கும்” என்று மனிதவள மேம்பாட்டுத் துறை அமைச்சர் திரு. பிரகாஷ் ஜவடேகர் கூறினார்.


    “தரமான கல்வியைப் பெற வேண்டும் என்ற கிராமப்புற குழந்தைகளின் வளரும் விருப்பத்தோடு, பிரதமர் நரேந்திர மோடியின் தலைமையின் கீழ் இந்த விருப்பத்தை நிறைவேற்ற வேண்டுமென்ற அரசின் தொடர் முயற்சியையும் இது பிரபலிக்கிறது” என்று மத்திய மனிதவள மேம்பாட்டுத் துறை அமைச்சர் கூறினார். மேலும் பல்வேறு மாநிலங்களில் புதிதாக உருவாக்கப்பட்டுள்ள மாவட்டங்கள் ஒவ்வொன்றிலும் நவோதயா பள்ளியை அமைப்பதைப் பற்றி அரசு பரிசீலித்து வருவதாகவும் அவர் கூறினார்.


    தனித்துவமான பரிசோதனை முறையில் தொடங்கப்பட்ட நவோதயா பள்ளி முறை, இந்தியா மற்றும் வேறெங்கும் பள்ளிக் கல்வியின் வரலாற்றில் முன்னெப்போதும் இல்லாததாகும். மேலும் இவை வாய்ப்பற்ற ஆயிரக்கணக்கான குழந்தைகளை வறுமையில் இருந்து வெளிக்கொணரும் பாஸ்போர்ட்டாகவும் உருவாகி உள்ளன.


    *****


    ARV/LK/Revathi

    
    
    (Release ID: 1558855) Visitor Counter : 86
    
    
      Read this release in: Malayalam , Marathi , Urdu , English