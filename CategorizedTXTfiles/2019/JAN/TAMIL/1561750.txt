      மனித வள மேம்பாட்டு அமைச்சகம்

      தேர்வு மனஅழுத்தத்தை எதிர்கொள்ளுதல் : நாளை பிரதமருடன் பரிக்ஷா பே சர்ச்சா 2.0
      மாணவர்கள், ஆசிரியர்கள் மற்றும் பெற்றோர்களுடன் பிரதமர் கலந்துரையாடுகிறார்

      Posted On: 28 JAN 2019 4:56PM by PIB Chennai

    பிரதமர் திரு.நரேந்திர மோடி நாளை புதுதில்லி, தல்கதோரா மைதானத்தில் பரிக்ஷா பே சர்ச்சா 2.0 – விரிவாக்கப்பட்ட தொடர் - என்ற நிகழ்ச்சியில் வெளிநாடு மற்றும் இந்தியா முழுவதிலும் இருந்து வருகை புரிந்துள்ள மாணவர்கள், ஆசிரியர்கள் மற்றும் பெற்றோர்களுடன் கலந்துரையாடுகிறார். இந்த உன்னத நிகழ்ச்சியில் பங்கேற்பது குறித்து மட்டுமல்லாமல், மாணவர்கள் தேர்வினை நிதானமான சூழ்நிலையில் எழுதி, அவர்கள் வருங்காலத்தில் எந்தவித அழுத்தத்திற்கும் ஆளாகாமல் சிறந்த பலன்களை பெற்றிட வேண்டும் என்பதில் உறுதியாக உள்ள பிரதமரிடமிருந்து மதிப்புமிக்க குறிப்புகளைப் பெற உள்ளதால் மாணவர்கள், ஆசிரியர்கள் மற்றும் பெற்றோர்களிடையே அதிகளவில் உற்சாகத்தைக் காண முடிகிறது.


    நாளை 11.00 மணிக்கு தொடங்க உள்ள இந்நிகழ்ச்சியை வெற்றிகரமாக நடத்துவதற்கான அனைத்து ஏற்பாடுகளும் தயாராக உள்ளன. இந்நிகழ்ச்சி தூர்தர்ஷன் மற்றும் பிற தொலைக்காட்சிகளிலும் நேரடியாக ஒளிபரப்பட உள்ளது. நாடு முழுவதிலும் உள்ள பல்வேறு மாநிலங்கள்/யூனியன் பிரதேசங்களிலிருந்து பங்கேற்பாளர்கள் தலைநகருக்கு வருகை தந்துள்ளனர். இந்த ஆண்டு, இந்நிகழ்ச்சியில் 24 மாநிலங்கள்/ யூனியன் பிரதேசங்களைச் சேர்ந்த கல்லூரி மாணவர்களும் பங்கேற்க உள்ளனர். தல்கதோரா மைதானத்தில் நடைபெற உள்ள பரிக்ஷா பே சர்ச்சா 2.0 நிகழ்ச்சியில் ஒட்டுமொத்தமாக 2000 மாணவர்கள், ஆசிரியர்கள் மற்றும் பெற்றோர்கள் பங்கேற்க உள்ளனர்.


    இந்த ஆண்டு பிரதமருடன் கலந்துரையாடுபவர்களை தேர்ந்தெடுப்பதற்காக 2019, ஜனவரி 7 முதல் 17 வரை, 9 முதல் 12-ம் வகுப்பு மாணவர்கள், இளங்கலை மற்றும் முதுகலை கல்லூரி மாணவர்கள், அவர்களது பெற்றோர் மற்றும் அவர்களது ஆசிரியர்களுக்கான இணைய வாயிலான போட்டி நடத்தப்பட்டது. அவர்கள் www.mygov.in என்ற இணையதளத்தின் மூலம் கீழ்க்கண்ட தலைப்புகளின் கீழ் பங்கேற்றனர்.


    9 முதல் 12-ம் வகுப்பு மாணவர்கள், இளங்கலை மற்றும் முதுகலை கல்லூரி மாணவர்கள்


    அ. கவர்ச்சிகரமான தலைப்பு போட்டி


    ஆ. நான் உணர்வு பெற்றேன்-9 முதல் 12-ம் வகுப்புகளுக்கானது


    இ. எனது வெற்றி மந்திரம் – இளங்கலை மற்றும் முதுகலை


    கல்லூரி மாணவர்களுக்கானது


    ஆசிரியர்களுக்கு


    ஆசிரியர்களின் சிந்தனைகள்


    பெற்றோர்களுக்கு


    எனது தேர்வு வீரரிடமிருந்து கற்றவை


    MyGov இணையதளத்தில், 1,02,173 பேர் இணையவாயிலான போட்டியில் பங்கேற்றனர். அவர்களது விபரம், ஒவ்வொரு மாநிலம்/யூனியன் பிரதேச அளவிலும் அமைக்கப்பட்டுள்ள தேர்வுக் குழுவினர்களுக்கு இறுதியாக 2000 பங்கேற்பாளர்களை தேர்வு செய்வதற்காக அனைத்து மாநிலங்கள் மற்றும் யூனியன் பிரதேசங்களுக்கும் அனுப்பி வைக்கப்பட்டது.


    கடந்த ஆண்டு பரிக்ஷா பே சர்ச்சா 2018, போன்றில்லாமல், இந்த ஆண்டு www.MyGov.in இணையதளத்தில் நடைபெற்ற போட்டியில் வெற்றி பெற்று தேர்ந்தெடுக்கப்பட்ட மாணவர்கள், பெற்றோர்கள் மற்றும் ஆசிரியர்கள் மட்டுமே தல்கதோரா மைதானத்தில் பிரதமருடன் கலந்துரையாட உள்ளனர்.


    கடந்த ஆண்டு தில்லி/தேசிய தலைநகரை சுற்றியுள்ள பகுதியை சேர்ந்த (என்.சி.ஆர்.) மாணவர்கள் மட்டுமே பங்கேற்றதை ஒப்பிடும்போது முதல்முறையாக, இந்தியா முழுவதிலும் உள்ள மாணவர்கள் மற்றும் வெளிநாடுகளில் வாழும் இந்திய மாணவர்களும் பங்கேற்க உள்ளனர். ரஷ்யா, நைஜீரியா, ஈரான், நேபாளம், தோஹா, குவைத், சவுதி அரேபியா மற்றும் சிங்கப்பூர் உள்ளிட்ட வெளிநாடுகளை சார்ந்தவர்களும் பங்கேற்க உள்ளனர்.


    கலா உத்சவ் போட்டியில் வெற்றி பெற்ற மாணவர்கள் (உதாரணமாக, நடனமாடுபவர்கள்/பாடுபவர்கள், போன்ற), அவர்களது பெற்றோர் மற்றும் ஆசிரியர்களால் 10 நிமிடங்களுக்கு நடத்தப்படும் கலாச்சார நிகழ்ச்சியும் இந்த ஆண்டு சேர்க்கப்பட்டுள்ளது.


    கடந்த ஆண்டு பரிக்ஷா பே சர்ச்சாவிற்கு பின்பாக தேர்வு தொடர்பான அழுத்தங்களை குறைப்பதற்காக மனிதவள அமைச்சகத்தால் மேற்கொள்ளப்பட்டு வரும் முயற்சிகளை வெளிபடுத்தும் குறும்படம் ஒன்றும் திரையிடப்பட உள்ளது.


    ஜனவரி, 29 அன்று இந்நிகழ்ச்சியை நாடு முழுவதிலும் மற்றும் வெளிநாடுகளிலும் உள்ள அனைத்து அரசு மற்றும் சி.பி.எஸ்.இ. பள்ளிகள் மற்றும் உயர்கல்வி நிறுவனங்கள்/கல்லூரிகளில் நேரடியாக ஒளிபரப்பு செய்திடவும் ஏற்பாடுகள் செய்யப்பட்டுள்ளன.


    *****

    
    
    (Release ID: 1561750) Visitor Counter : 98
    
    
      Read this release in: English , Hindi , Bengali , Gujarati , Malayalam