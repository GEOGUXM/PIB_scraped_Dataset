      குடியரசுத் துணைத் தலைவர் செயலகம்

      தேசிய மாணவர் படையில் சேவையாற்றுவது அனைத்துக் கல்வி நிறுவனங்களிலும் கட்டாயமாக்கப்பட வேண்டும்: குடியரசுத் துணைத் தலைவர்
      Posted On: 07 JAN 2019 2:29PM by PIB Chennai


    தேசிய மாணவர் படையில் சேவையாற்றுவது அனைத்துக் கல்வி நிறுவனங்களிலும் கட்டாயமாக்கப்பட வேண்டும் என்று குடியரசு துணைத் தலைவர் திரு. எம்.வெங்கையா நாயுடு கூறியுள்ளார். புதுதில்லியில் குடியரசுத் தின முகாமின் தொடக்க நிகழ்ச்சியில் தேசிய மாணவர் படையினரிடையே பேசிய அவர் இவ்வாறு கூறினார்.


    தேசிய மாணவர் படையில் வழங்கப்படும் பயிற்சியானது, நாட்டு இளைஞர்களின் ஒட்டுமொத்த வளர்ச்சிக்கும், எதிர்காலத்திற்கும் உறுதி அளிக்கும் கட்டுப்பாடு, தலைமைப்பண்பு, நட்பு, குழு உணர்வு, தேசிய ஒருமைப்பாடு ஆகியவற்றை மனதில் ஆழமாக பதியச் செய்வதில் பெரும் பங்காற்றுகிறது என்றார் அவர்.


    உலகளாவிய சகோதரத்துவம், தேசிய ஒருமைப்பாடு, மதச்சார்பின்மை ஆகியவற்றின் காலத்தை கடந்து நிற்கும் மதிப்பை தேசிய மாணவர் படை பறைசாற்றுகிறது என்று கூறிய நாயுடு, நெருக்கடி காலங்களிலும் நிலநடுக்கம், புயல், வெள்ளம் போன்ற தேசிய பேரிடர்களின் போதும் தேசிய மாணவர் படையை சேர்ந்தவர்கள் ஆற்றும் தன்னலமற்ற சேவையைப் பாராட்டினார்.


    வாழ்க்கையில் அனைத்துத் துறைகளிலும் சிறந்து விளங்கும் தேசிய மாணவர் படையினரைப் பாராட்டிய குடியரசு துணைத் தலைவர், விளையாட்டுத் துறையில், முக்கியமாக துப்பாக்கிச் சுடுதலில் சிறந்து விளங்கிய தேசிய மாணவர் படையினரைப் பாராட்டினார். வரும் காலங்களில் நமது நாட்டுக்கு பெருமை சேர்க்கும் சிறந்த விளையாட்டு வீரர்களை தேசிய மாணவர் படை உருவாக்கும் என்று அவர் நம்பிக்கை தெரிவித்தார்.


    ***********


    ARV/LK/Rev

    
    
    (Release ID: 1558954) Visitor Counter : 97
    
    
      Read this release in: English , Urdu