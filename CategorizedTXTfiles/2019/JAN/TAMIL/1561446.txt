      PIB Headquarters

      இந்தியன் வங்கியின் நிகர லாபம் ரூ.511.7 கோடியாக உள்ளது
      Posted On: 25 JAN 2019 5:51PM by PIB Chennai


    இந்தியன் வங்கி 2018 ஆம் ஆண்டில் ரூ.511.7 கோடி நிகர லாபம் ஈட்டியுள்ளது. இது ரூ.1127 கோடியில் இருந்து 54.6 சதவீதம் குறைந்துள்ளது. வாராக்கடன்களுக்கான ஒதுக்கீடு அதிகரித்துள்ளது உள்ளிட்ட காரணங்களால் நிகர லாபம் குறைந்துள்ளது.


    இன்று சென்னையில் இந்த வங்கியின் நிர்வாக இயக்குனர் மற்றும் முதன்மை நிர்வாக அலுவலருமான திருமதி.பத்மஜா சுந்துரு வங்கியின் 2018 ஆம் ஆண்டின் ஆய்வு செய்த நிதி முடிவுகளை அறிவித்து பேசும் போது இந்தத் தகவலைத் தெரிவித்தார்.


    அவர் மேலும் கூறியதாவது :-


    வங்கியின் இயக்க லாபம் 5.3 சதவீதம் குறைந்து ரூ.3837 கோடியில் இருந்து ரூ.3635 கோடியாக உள்ளது. வட்டிக்கான செலவுகள் அதிகரித்ததும் முதலீட்டு விற்பனையில் ஏற்பட்ட லாப குறைவு உள்ளிட்ட காரணங்களால் இயக்க லாபத்தில் குறைவு ஏற்பட்டது.


    2018-ல் டெபாசிட்டுகள் 9.35 சதவீதம் வளர்ச்சியடைந்து ரூ.206533 கோடியில் இருந்து ரூ.225847 கோடி அளவை அடைந்துள்ளது என்று அவர் கூறினார்.


    வங்கியின் கடன்கள் 15.51 சதவீதம் அதிகரித்து ரூ.153120 கோடியில் இருந்து ரூ.176864 கோடியை எட்டியுள்ளது.


    மொத்த வர்த்தகத்தை பொறுத்தவரை அதில் 11.97 சதவீதம் வளர்ச்சி கண்டு ரூ.4 லட்சம் கோடி என்ற குறிஅளவை மிஞ்சி ரூ.402711 கோடியாக வளர்ச்சி கண்டுள்ளது. வங்கியின் வட்டி வருவாயும், நிகர வருவாயும் முறையே 10.8 சதவீதம், 5.8 சதவீதம் வளர்ச்சி கண்டுள்ளது.


    தேசிய இலக்குகளை பொறுத்த வரை 2018 டிசம்பர் இறுதியில் முன்னுரிமை கடன்களாக ரூ.65,438 கோடி அளிக்கப்பட்டுள்ளது. நலிந்த பிரிவினருக்கான கடன்கள் ரூ.16300 கோடியாக உள்ளது. பிரதமரின் முத்ரா திட்டத்தின் கீழ் இந்த ஆண்டில் ரூ.1282 கோடி அளவு கடன்கள் டிசம்பர் மாதம் முடிவடைந்த 9 மாதங்களில் வழங்கப்பட்டுள்ளதாக நிர்வாக இயக்குனர் தெரிவித்தார்.


    வங்கியின் நெருக்கப்பட்ட சொத்துக்களுக்கும், மொத்த கடன்களுக்குமான விகிதாச்சாரம் 52 அடிப்படைப் புள்ளிகள் குறைந்துள்ளது. சென்ற ஆண்டு அதாவது 2017-ல் இருந்ததை விட குறைந்து 8.36 சதவீதமாக உள்ளது என்றார் அவர்.


    *****

    
    
    (Release ID: 1561446) Visitor Counter : 45