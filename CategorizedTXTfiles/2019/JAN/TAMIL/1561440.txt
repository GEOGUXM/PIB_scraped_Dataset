      குடியரசுத் தலைவர் செயலகம்

      குடியரசுத் தலைவர் தேசிய வாக்காளர் தின கொண்டாட்டத்தில் பங்கேற்றார்
      Posted On: 25 JAN 2019 2:30PM by PIB Chennai


    குடியரசுத் தலைவர் திரு. ராம் நாத் கோவிந்த் புதுதில்லியில் இன்று (25.01.2019) 9-வது தேசிய வாக்காளர் தின கொண்டாட்டத்தில் பங்கேற்று உரையாற்றினார்.


    இந்தியாவின் ஜனநாயகம் உலகுக்கு உதாரணமாக மிளிர்கிறது என்று தமது உரையில் அவர் குறிப்பிட்டார். இந்தியா மிகவும் பெரிய அதிகபட்ச பலதரப்புத்தன்மை கொண்ட ஜனநாயகம். நமது தேர்தல் நடைமுறைகளில் அனைவரது பங்கும் முக்கியமானது என்றாலும் இரு அமைப்புகளின் பங்கு மிக மிக முக்கியமானது என்றார் அவர். தேர்தல் ஆணையம் மற்றும் வாக்காளர்கள்தான் அந்த இருவர் என்று அவர் கூறினார். தேர்தல் கடமைகளில் இவர்கள் ஒன்றையொன்று நிறைவு செய்கிறார்கள் என்றார் அவர்.


    நமது நாட்டின் பரப்பளவும், தேர்தல் சார்ந்த போக்குவரத்து உள்ளிட்ட நடைமுறைகளும் தேர்தலில் நவீன தொழில்நுட்பம் பயன்படுத்தப்படுவதை அவசியமாக்குகின்றன என்றார். இந்தியாவின் ஜனநாயகமும், தேர்தல் அமைப்பும் சர்வதேச அளவில் புகழ்பெற்றவை என்று அவர் கூறினார். பல நாடுகளின் தேர்தல் அமைப்புகள் இந்தியாவில் தேர்தல் நிர்வகிக்கப்படும் முறையை கற்றுச் செல்கின்றனர் என்றும் அவர் கூறினார். பல்வேறு நாடுகளின் அதிகாரிகளுக்கு தேர்தல் நடைமுறையில் திறன் பயிற்சிகளை இந்திய தேர்தல் ஆணையம் வழங்கியுள்ளது என்று அவர் குறிப்பிட்டார்.


    இந்த ஆண்டின் வாக்காளர் தினத்தின் மையக்கருத்து “எந்த வாக்காளரும் விடுபடக் கூடாது” என்பதை அவர் நினைவு கூர்ந்தார். ஒரு ஜனநாயகத்தில் பொது தேர்தல் என்பது புனிதமான சடங்கு போன்றது என்றார் அவர். அனைத்துக் குடிமக்களும் பொது தேர்தல் என்ற இந்த சடங்கில் பங்கேற்க வேண்டும் என்று அவர் கேட்டுக் கொண்டார்.


    குடியரசுத் தலைவரின் முழுமையான உரைக்கு www.pib.nic.in என்ற வலைதளத்தைப் பார்க்கவும்.


    *****

    
    
    (Release ID: 1561440) Visitor Counter : 149
    
    
      Read this release in: English , Hindi , Marathi