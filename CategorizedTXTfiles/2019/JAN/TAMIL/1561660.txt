      PIB Headquarters

      ஏழு புதிய பாஸ்போர்ட் சேவை மையங்கள் – பிரதமர் துவக்கி வைத்தார்
      Posted On: 28 JAN 2019 3:49PM by PIB Chennai


    வட சென்னை, காஞ்சிபுரம், திருவள்ளூர், ராணிபேட் டை , ஆரணி, கள்ளக்குருச்சி, தர்மபுரியில் உள்ள மக்கள் பயன்பெறும் வகையில் புதிய பாஸ்போர்ட் சேவை மையங்களை பிரதமர் திரு. நரேந்திர மோடி, ஜனவரி 27,2019 அன்று துவக்கிவைத்தார்.


    இந்த மையங்களில், சாதாரண (புதிய மற்றும் மறுவிண்ணப்பம்) விண்ணப்பங்கள் மட்டுமே ஏற்கப்படும். மேலும், விண்ணப்பதாரர்கள் தங்களின் விண்ணப்பங்களை , சென்னை அல்லது புதுச்சேரியில் உள்ள பாஸ்போர்ட் மையங்களில் அளிக்கலாம். தட்கல் சேவைகள் சென்னை மண்டல பாஸ்போர்ட் அலுவலகத்தில் மட்டுமே மேற்கொள்ளப்படும். காவல் துறை சான்றிதழ் போன்ற சேவைகளுக்கு , விண்ணப்பதாரர்கள் புதுச்சேரி அல்லது சென்னையில் உள்ள பாஸ்போர்ட் சேவை அலுவலகத்தை அணுகலாம் .


    ஏற்கனவே வேலூர் , கடலூர் , திருவண்ணாமலை மற்றும் விழுப்புரத்தில் இயங்கி வரும் நான்கு அஞ்சலக பாஸ்போர்ட் சேவை மையங்களுடன் ஏழு புதிய மையங்கள் சேர்க்கப்பட்டுள்ளன . இதன் விவரங்கள் கீழ்வருமாறு :


    புதிய ஏழு அஞ்சலக பாஸ்போர்ட் சேவை மையங்கள் -(1), ஜிபிஓ : 1/10, ராஜாஜி சாலை, சென்னை 600 001, (2) எண் 46, ரயில்வே சாலை, காஞ்சிபுரம் 631 501, (3) எண் 37, ஜே என் சாலை, திருவள்ளூர் 602 001, (4) ஆற்காடு சாலை , ராணிப்பேட்டை 632 401, (5) எண் 2ஏ, சூரியக்குளம் வடக்கு வீதி, ஆரணி 632 301, (6) எண் 23, காந்தி சாலை, கள்ளக்குறிச்சி, 606 202, (7) எண் 16 ஏ, நாச்சியப்பா தெரு, தர்மபுரி 636 701 என்ற முகவரிகளில் செயல்படும்.


    இந்த மையங்களின் நிர்வாக பொறுப்புகளை சென்னை மண்டல பாஸ்போர்ட் அலுவலகம் மேற்கொள்ளும். சென்னையில் சாலிகிராமம், அமைந்தகரை மற்றும் தாம்பரம், புதுச்சேரி ஆகிய நான்கு மையங்களுடன் சேர்த்து தற்போது சென்னை மண்டல பாஸ்போர்ட் அலுவலகத்தின்கீழ், 11 மையங்கள் செயல்படும் என்பது குறிப்பிடத்தக்கது.


    *********

    
    
    (Release ID: 1561660) Visitor Counter : 124