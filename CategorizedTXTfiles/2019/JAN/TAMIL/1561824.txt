      உள்துறை அமைச்சகம்

      மத்திய உள்துறை அமைச்சர் தலைமையிலான உயர்நிலைக் குழு புதுச்சேரி மற்றும் இயற்கை பேரிடரால் பாதிக்கப்பட்ட மாநிலங்களுக்கு ரூ.7,214.03 கோடி நிதியுதவி வழங்க ஒப்புதல்
      Posted On: 29 JAN 2019 1:16PM by PIB Chennai


    மத்திய உள்துறை அமைச்சர் திரு. ராஜ்நாத் சிங் தலைமையிலான உயர்நிலைக் குழு தேசிய பேரிடர் நிவாரண நிதியிலிருந்து, கூடுதல் நிதியாக, ஆறு மாநிலங்கள் மற்றும் ஒரு யூனியன் பிரதேசத்திற்கு ரூ.7214.03 கோடி வழங்க ஒப்புதல் அளித்துள்ளது.


    இதன்படி, புயலால் பாதிக்கப்பட்ட புதுச்சேரி யூனியன் பிரதேசத்திற்கு ரூ.13.09 கோடி, மழை வெள்ளம் மற்றும் நிலச்சரிவால் பாதிக்கப்பட்ட இமாச்சலப் பிரதேசத்திற்கு ரூ.317.44 கோடி, வெள்ளத்தால் பாதிக்கப்பட்ட உத்தரப்பிரதேச மாநிலத்திற்கு ரூ.191.73 கோடி, வறட்சியால் பாதிக்கப்பட்ட மாநிலங்களான ஆந்திரப் பிரதேசத்திற்கு ரூ. 900.40 கோடி, குஜராத் மாநிலத்திற்கு ரூ.127.60 கோடி, கர்நாடக மாநிலத்திற்கு ரூ.949.49 கோடி, மகாராஷ்டிரா மாநிலத்திற்கு ரூ.4714.28 கோடி நிதியுதவி அளிக்க ஒப்புதல் வழங்கப்பட்டுள்ளது.


    2018-19ஆம் ஆண்டில் ஏற்பட்ட வெள்ளம், நிலச்சரிவு, பெரும் மழை , கஜா புயல், மற்றும் காரிஃப் பருவ வறட்சி ஆகியவற்றால் பாதிக்கப்பட்ட ஆறு மாநிலங்கள் மற்றும் ஒரு யூனியன் பிரதேசத்திற்கு கூடுதல் நிதியுதவி வழங்குவதற்கான கூட்டம் புதுதில்லியில் இன்று நடைபெற்றது.


    மத்திய நிதியமைச்சர் திரு. பியூஷ் கோயல், மத்திய வேளாண் அமைச்சர் திரு. ராதாமோகன் சிங், உள்துறை, நிதி, வேளாண் அமைச்சகங்களின் மூத்த அலுவலர்கள் மற்றும் நித்தி ஆயோக் உறுப்பினர்கள் இந்தக் கூட்டத்தில் பங்கேற்றனர்.


    ****

    
    
    (Release ID: 1561824) Visitor Counter : 49
    
    
      Read this release in: English , Hindi , Marathi