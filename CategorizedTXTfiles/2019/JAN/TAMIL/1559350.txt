      பெண்கள் மற்றும் குழந்தை நலன் அமைச்சகம்

      மத்திய பெண்கள் மற்றும் குழந்தைகள் மேம்பாட்டு அமைச்சகத்தின் வெப்-ஒன்டர் வுமன் பிரச்சாரம் –விண்ணப்பங்கள் வரவேற்கப்படுகின்றன
      Posted On: 09 JAN 2019 6:06PM by PIB Chennai


    மத்திய பெண்கள் மற்றும் குழந்தைகள் மேம்பாடு அமைச்சகம் ‘#www : Web- WonderWomen’ . என்ற இணையவழி பிரச்சாரத்தை துவக்கி வைத்துள்ளது. சமூக ஊடகங்கள் மூலம் மாற்றத்தை கொண்டு வரும் வகையில் சிறந்த சாதனைகள் புரிந்த பெண்களை கண்டறிந்து கவுரவிக்கும் வகையில் இந்த பிரச்சாரம் துவங்கப்பட்டுள்ளது. மத்திய பெண்கள் மற்றும் குழந்தைகள் மேம்பாட்டுத் துறை அமைச்சர் திருமதி. மேனகா சஞ்சய் காந்தி, டுவிட்டரின் பொதுக் கொள்கை துறையின் சர்வதேச தலைவர் திரு.காலின் குரோவெல், பிரேக்துரு நிறுவனத்தின் தலைவர் திருமிகு. சோஹினி பட்டாச்சாரியா ஆகியோர் இந்நிகழ்ச்சியில் பங்கேற்றனர்.


    இந்நிகழ்ச்சியில் பேசிய மத்திய அமைச்சர் திருமதி. மேனகா சஞ்சய் காந்தி, “எப்பொழுதும் துணிவாக செயல்படும் இந்திய பெண்கள், தங்களின் கடின உழைப்பு, அனுபவம் மற்றும் அறிவுத்திறனால் சமூகத்தில் நல்ல தாக்கத்தை ஏற்படுத்தியுள்ளனர். இணையதளத்திலும் பெண்கள் சக்திவாய்ந்தவர்களாக உள்ளனர். ‘#www : Web- WonderWomen’ என்ற பிரச்சாரம் இணையவழி மூலம் நல்ல மாற்றங்களை கொண்டு வரும் பெண்களின் குரலைக் கவுரவிக்கும் வகையில் துவங்கப்பட்டுள்ளது. இதற்காக பிரேக்துரு மற்றும் டுவிட்டர் நிறுவனத்துடன் இணைந்து செயல்படுவது அமைச்சகத்திற்கு மகிழ்ச்சி அளிக்கிறது” என்று அமைச்சர் கூறினார்.


    இந்த பிரச்சாரத்தில் பங்கேற்க நாடு முழுவதும் விண்ணப்பங்கள் வரவேற்கப்படுகின்றன. உலகம் முழுவதும் உள்ள இந்திய வம்சாவளி பெண்களும் இந்த பிரச்சாரத்தில் பங்கேற்கலாம். தேர்வு செய்யப்பட்டுள்ள விண்ணப்பங்களுக்கு டுவிட்டரின் மூலம் பொது வாக்கெடுப்பு மேற்கொள்ளப்பட்டு, இறுதிப் போட்டியாளர்களை நிபுணர்களைக் கொண்ட குழு தேர்வு செய்யும். சுகாதாரம், ஊடகம், இலக்கியம், கலை, விளையாட்டு, சுற்றுச்சூழல் பாதுகாப்பு, பேஷன் போன்ற பல்வேறு பிரிவுகளிலிருந்து விண்ணப்பங்கள் வரவேற்கப்படுகின்றன.


    விண்ணப்பங்களை ஜனவரி 31, 2019 வரை சமர்ப்பிக்கலாம்.


    மேலும் விவரங்களுக்கு https://twitter.com/MinistryWCD அல்லது https://www.facebook.com/ministryWCD/ என்ற இணையதளத்தைப் பார்க்கவும்.

    
    
    (Release ID: 1559350) Visitor Counter : 128
    
    
      Read this release in: English