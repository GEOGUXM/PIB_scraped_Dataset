      PIB Headquarters

      ரெயின்போ எஃப்.எம்.-க்கு ஆனந்த விகடனின் சிறந்த பண்பலை விருது
      Posted On: 07 JAN 2019 2:12PM by PIB Chennai


    சென்னை வானொலி நிலையத்தின் ரெயின்போ எஃப்.எம்-ஐ, கடந்த ஆண்டுக்கான சிறந்த எஃப்.எம்-ஆக தேர்ந்தெடுத்து ஆனந்த விகடன் பத்திரிகை விருது அளித்து பாராட்டியுள்ளது.


    பாடல்கள் ஒலிபரப்புவதற்கு மட்டுமல்ல பண்பலைகள், பயனுள்ள தகவல்களை பரப்புவதற்கும்தான் என்பதற்கான முன்னுதாரணமாகத் திகழ்கிறது ரெயின்போ எஃப்.எம். கடந்த 25 வருடங்களாக அதே நோக்கத்துடன் சென்னை மக்களிடையே ஒலித்துக் கொண்டிருக்கிறது ரெயின்போ.


    கல்வி, விளையாட்டு, பொது அறிவு, போக்குவரத்து, அறிவியல், அரசியல் என்று பல துறைகளைப் பற்றிய விழிப்புணர்வுடன் இவர்கள் தொகுத்து வழங்கும் நிகழ்ச்சிகளில் சமூக அக்கறையையும் காற்றினில் கலக்கிறார்கள் என்று ஆனந்த விகடன் ரெயின்போ பண்பலையைப் பாராட்டியுள்ளது.


    ஆபாச வரிகள் கொண்ட பாடல்களை ஒலிபரப்பாமல் இருப்பது, முந்தித் தர வேண்டும் என உறுதியாகாத செய்திகளை அறிவிக்காமல் தவிர்ப்பது என்று இந்தப் பண்பலை பின்பற்றுகிற அறம் வியக்க வைப்பதாக விகடன் தெரிவித்துள்ளது.


    சினிமாவுக்கு மட்டும் முக்கியத்துவம் தராமல் ரெயின்போ இந்தியா, வண்ணக் கோலங்கள், தமிழகத்தின் மாஸ்டர் மைண்ட், மரபுக்கு மாறுவோம், மாற்றத்தை நோக்கி எனப் பல்சுவை நிகழ்ச்சிகளில் மக்கள் தெரிந்து கொள்ள வேண்டிய பல விஷயங்களையும் அள்ளித் தரும் ரெயின்போ, பண்பலைகளில் ஒரு தனியலை என்று புகழாரம் சூட்டியுள்ள விகடன், விருது அளித்து கவுரவித்துள்ளது.


    ************


    ஏடிஜி/ விகீ/ வேணி

    
    
    (Release ID: 1558843) Visitor Counter : 75