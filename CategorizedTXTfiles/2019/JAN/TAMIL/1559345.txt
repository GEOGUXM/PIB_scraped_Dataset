      PIB Headquarters

      பெண் குழந்தைகளுக்கு பாதுகாப்பும், கல்வியும்: விழிப்புணர்வு அளிக்க தமிழகம் முழுவதும் 800 கலை நிகழ்ச்சிகள்
      Posted On: 10 JAN 2019 2:49PM by PIB Chennai


    மத்திய அரசின் “பெண் குழந்தையைப் பாதுகாப்போம், பெண் குழந்தைக்கு கல்வியளிப்போம்” என்ற திட்டத்தை வெற்றிகரமாக பிரச்சாரம் செய்வதற்கு தகவல் ஒலிபரப்பு அமைச்சகத்தின் மண்டல மக்கள் தொடர்பு அலுவலகம் சென்னையில் இன்று (10.01.2019) நாட்டுபுறக் கலைஞர்களுக்கு ஒருநாள் பயிலரங்கை நடத்தியது.


    இந்தப் பயிலரங்கு மத்திய மகளிர் மற்றும் குழந்தைகள் மேம்பாட்டு அமைச்சகம் தமிழக அரசின் சமூக நலத்துறை ஆகியவற்றுடன் இணைந்து நடத்தப்பட்டது.


    இதில், பெண் குழந்தைகளைப் பாதுகாப்பது, அவர்களுக்கு கல்வி அளிப்பது ஆகியவற்றில் மக்களிடையே விழிப்புணர்வு ஏற்படுத்துவதில் நாட்டுப்புறக் கலைஞர்களின் முக்கியத்துவம் எடுத்துரைக்கப்பட்டது.


    இந்தப் பயிலரங்கைத் தமிழக அரசின் சமூக நலத்துறை ஆணையர் திருமதி வி. அமுதவல்லி தொடங்கி வைத்தார். பெண் குழந்தைகள் பிறப்பதிலிருந்து அவர்களைப் பாதுகாக்கவும், வளர்க்கவும், அவர்களுக்குக் கல்வி அளிக்கவும் பல திட்டங்களை அரசு வெற்றிகரமாக செயல்படுத்தி வருகிறது என்று அவர் கூறினார். இந்தத் திட்டத்தை மேலும் சிறப்பாக அமல்படுத்த மாநிலம் முழுவதும் நாட்டுப்புறக் கலைக்குழுக்கள் இந்த செய்தியை தீவிரமாக கொண்டு செல்ல வேண்டும் என்று ஆணையர் வலியுறுத்தினார்.


    “பெண் குழந்தையைப் பாதுகாப்போம், பெண் குழந்தைக்குக் கல்வியளிப்போம் என்ற செய்தியை நாட்டுப்புறக் கலைஞர்கள் மூலம் மாநிலம் முழுவதும் கொண்டு செல்ல இரண்டு மாதங்களில் 800 நிகழ்ச்சிகளை நடத்தத் திட்டமிடப்பட்டுள்ளது.


    இந்தப் பயிலரங்கில் உரையாற்றிய சமூக நலத்துறை இணை இயக்குநர் திருமதி பி சுந்தரி இந்த செய்தியைப் பரவலாக்குவதற்கான வழிகாட்டுதல்களை வழங்கினார்.


    மண்டல மக்கள் தொடர்பு அலுவலகம், பத்திரிகை தகவல் அலுவலகம் ஆகியவற்றைச் சேர்ந்த அதிகாரிகளும் பங்கேற்றனர்.


    ************

    
    
    (Release ID: 1559345) Visitor Counter : 104
    
    
      Read this release in: English