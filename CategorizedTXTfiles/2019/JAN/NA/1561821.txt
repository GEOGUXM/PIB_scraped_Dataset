      रक्षा मंत्रालय

      विद्युत एवं प्रमाणीकरण एजेन्सी ने एयरक्राफ्ट के लिए बायोजेट ईंधन को मंजूरी दी
      Posted On: 24 JAN 2019 6:03PM by PIB Delhi


    22 जनवरी, 2019 को, कई महीनों तक चलने वाले भूमिगत और हवाई परीक्षणों के बाद, देश के प्रमुख प्रमाणीकरण एजेंसी ने स्वदेशी रूप से उत्पादित बायो-फ्यूल के उपयोग को मंजूरी दे दी है।


    सेंटर फॉर मिलिट्री एयरवर्थनेस एंड सर्टिफिकेशन (सीईएमआईएलएसी) के मुख्य कार्यकारी अधिकारी एवं उत्कृष्ट वैज्ञानिक श्री जयपाल की अध्यक्षता में संपन्न बैठक में शीर्ष राष्ट्रीय और अंतर्राष्ट्रीय प्रमाणन एजंसियों द्वारा की गई सिफारिश प्रक्रिया के अनुसार जैव-जेट ईंधन पर किए गए विभिन्न जाँचों और परीक्षणों के परिणामों के बारे में विस्तार से चर्चा की गई। उपलब्धि के मापदंडों से पूरी तरह से संतुष्ट होने पर, एजेंसी ने औपचारिक रूप से इस ईंधन के उपयोग के लिए अपनी मंजूरी दे दी है, जो गैर-पारंपरिक स्रोत से उत्पादित होती है यानि गैर-खाद्य वनस्पति / पेड़ के तेल का उपयोग सैन्य विमानों में किया जाता है। बायो-जेट ईंधन का उत्पादन छत्तीसगढ़ में पाए जाने वाले जेट्रोफा के पौधों के बीजों से किया जाता है और देहरादून स्थित सीएसआईआर-आईआईपी की प्रयोगशाला में इसे संसाधित किया गया है। इस अनुमोदन से 26 जनवरी, 2019 को वायो-जेट ईंधन से आईएएफ एएन-32 विमान को उड़ाने की अपनी प्रतिबद्धता को भारतीय वायु सेना पूरा कर पाएगा।


    कोई भी हार्डवेयर या सॉफ्टवेयर जो भारतीय सैन्य विमानों के लिए उपयोग किया जाता है, साथ ही जो भारतीय नौसेना या थल सेना द्वारा संचालित किए जाते हैं, उन्हें नियमित उपयोग हेतु शामिल किए जाने से पहले सीईएमआईएलएसी द्वारा मंजूरी लेना आवश्यक है। यह मंजूरी नागरिक विमानों द्वारा वाणिज्यिक पैमाने पर उपयोग के लिए जैव-जेट ईंधन के निरंतर परीक्षण और अंतिम पूर्ण प्रमाणीकरण की दिशा में प्रमुख कदम है।


    जैव-जेट ईंधन की बढ़ी हुई माँग वृक्ष-जनित गैर-खाद्य तेल बीजों के संग्रह में वृद्धि करने में प्रोत्साहित करेगी, जिसके कारण इस इलाके को लोगों को अतिरिक्त आय पाने में मदद करेगी, आदिवासी और सीमांत किसानों के पारिश्रमिक में वृद्धि होगी, एवं तिलहन की खेती / संग्रहण को उत्साहित भी करेगी।


    ***


    आर.के.मीणा / अर्चना/पीकेपी –

    
    
    (Release ID: 1561821) Visitor Counter : 37
    
    
      Read this release in: English