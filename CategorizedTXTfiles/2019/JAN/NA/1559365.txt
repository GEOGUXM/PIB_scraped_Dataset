      संघ लोक सेवा आयोग

      केन्द्रीय सशस्‍त्र पुलिस बल (सहायक कमांडेंट) परीक्षा, 2018
      Posted On: 10 JAN 2019 3:47PM by PIB Delhi


    संघ लोक सेवा आयोग द्वारा दिनांक 12 अगस्‍त, 2018 को आयोजित केन्द्रीय सशस्‍त्र पुलिस बल ( सहायक कमांडेंट ) परीक्षा, 2018 के लिखित भाग के परिणाम के आधार पर निम्नलिखित अनुक्रमांक वाले उम्मीदवारों ने शारीरिक मानक परीक्षण/शारीरिक दक्षता परीक्षण तथा चिकित्सा मानक परीक्षण के लिए अर्हता प्राप्त कर ली है। सूची में दर्शाए गए अनुक्रमांकों वाले इन सभी उम्मीदवारों की उम्मीदवारी इनके सभी तरह से पात्र पाए जाने के अधीन अनंतिम है। उम्मीदवारों को आयु, शैक्षणिक योग्यता, समुदाय आदि से संबंधित अपने दावों के समर्थन में व्यक्तित्व परीक्षण के समय मूल प्रमाण पत्र प्रस्‍तुत करना आवश्‍यक होगा। अत:, उन्हें सलाह दी जाती है कि वे उपर्युक्त निर्धारित प्रमाण -पत्र तैयार रखें।


    2. सशस्‍त्र सीमा बल (गृह मंत्रालय द्वारा नामित नोडल प्राधिकरण) अपने द्वारा आयोजित किए जाने वाले शारीरिक मानक परीक्षण/शारीरिक दक्षता परीक्षण और चिकित्सा मानक परीक्षण की तारीख, समय तथा स्थल के बारे में उम्मीदवारों को सूचित करेगा। यदि, किसी उम्मीदवार को शारीरिक मानक परीक्षण/शारीरिक दक्षता परीक्षण और चिकित्सा मानक परीक्षण हेतु बुलावा पत्र 12 फरवरी, 2019 तक प्राप्त नहीं होता है, तब वह टेलीफोन. नं./फैक्‍स नं. 011-26104291 तथा ई-मेल आईडी adrectt.ssbdel@nic.in पर मुख्‍यालय, महानिदेशक, सशस्‍त्र सीमा बल से तथा पत्र अथवा फैक्‍स के माध्‍यम से संघ लोक सेवा आयोग से तत्‍काल संपर्क कर सकता है ताकि उसे समय पर पत्र प्राप्‍त हो सकें।


    3. लिखित परीक्षा में अर्हक घोषित किए गए उम्‍मीदवारों को आयोग की वेबसाइट http://www.upsc.gov.in के संगत पृष्‍ठ पर अपने आपको पहले ऑनलाइन रजिस्‍टर करना होगा और विस्‍तृत आवेदन प्रपत्र (डीएएफ) को ऑनलाइन भरने के साथ-साथ पात्रता, आरक्षण संबंधी दावे आदि के समर्थन में संगत प्रमाण-पत्रों/दस्‍तावेजों की स्‍कैन की गई प्रतियों को अपलोड करना होगा। ऑनलाइन विस्तृत आवेदन प्रपत्र आयोग की वेबसाइट पर दिनांक 14.01.2019 से 28.01.2019 तक, सायं 6.00 बजे तक उपलब्ध होगा। विस्‍तृत आवेदन प्रपत्र (डीएएफ) को भरने और उसे ऑनलाइन जमा करने के संबंध में महत्‍वपूर्ण अनुदेश भी आयोग की वेबसाइट पर उपलब्‍ध हैं।


    4. ऑनलाइन भरे हुए विस्‍तृत आवेदन प्रपत्र की मुद्रित प्रति सहित संगत दस्‍तावेजों जैसे, जन्म-तिथि, शैक्षिक योग्यता, जाति, केन्द्र सरकार की सेवा के सिविलियन कर्मचारी/ पूर्व सैन्‍यकर्मी, जम्मू व कश्‍मीर का निवासी होने आदि का प्रमाण पत्र उम्मीदवारों द्वारा सशस्‍त्र सीमा बल प्राधिकारियों को अपने शारीरिक मानक परीक्षण/शारीरिक दक्षता परीक्षण/चिकित्‍सा मानक परीक्षण के समय प्रस्‍तुत करने होंगे। सशस्‍त्र सीमा बल (एसएसबी) के प्राधिकारी, आगे, उन उम्‍मीदवारों के आवेदन पत्र तथा समर्थक दस्‍तावेज और प्रमाण-पत्र आयोग को भेज देंगे, जिन्‍हें या तो चिकित्‍सकीय रूप से फिट घोषित किया गया है या रिव्‍यू मे‍डिकल परीक्षण हेतु जिनकी अपील एसएसबी में अपीलीय प्राधिकारी द्वारा स्‍वीकार कर ली गई है।


    5. उम्मीदवारों को सलाह दी जाती है कि अपने पते में परिवर्तन, यदि कोई हो, की सूचना मुख्‍यालय, महानिदेशक, सशस्‍त्र सीमा बल, ईस्‍ट ब्‍लॉक नं. 5, आर.के.पुरम, नई दिल्ली-110066 को टेलीफोन. नं./फैक्‍स नं. 011-26104291 तथा ई-मेल आईडी adrectt.ssbdel@nic.in तथा संघ लोक सेवा आयोग को पत्र या फैक्स द्वारा तत्काल दें ताकि उन्हें पत्रों की सुपुर्दगी समय पर हो सके।


    6. जिन उम्मीदवारों ने अर्हता प्राप्‍त नहीं की है, उनके अंक-पत्र, अंतिम परिणाम के प्रकाशन के बाद (व्यक्तित्व परीक्षण के आयोजन के बाद) आयोग की वेबसाइट पर अपलोड कर दिए जाएंगे और ये अंक-पत्र वेबसाइट पर 30 दिनों की अवधि के लिए उपलब्ध रहेंगे।


    7. उम्मीदवार अपना अनुक्रमांक और जन्म की तारीख अंकित करने के बाद अंक-पत्र प्राप्‍त कर सकते हैं। तथापि, संघ लोक सेवा आयोग द्वारा उम्मीदवारों को अंक-पत्र की मुद्रित प्रतियां, उम्मीदवारों से डाक टिकट लगे स्व-पता लिखे लिफाफे के सा‍थ उनके द्वारा विशेष अनुरोध प्राप्‍त होने पर ही भेजी जाएंगी। अंक-पत्रों की मुद्रित प्रतियां प्राप्‍त करने के इच्छुक उम्मीदवारों को ऐसा अनुरोध आयोग की वेबसाइट पर अंक-पत्रों को प्रदर्शित किए जाने के तीस दिन के अंदर करना चाहिए; इसके बाद ऐसे किसी अनुरोध पर विचार नहीं किया जाएगा ।


    पूरी सूची के लिए यहां क्लिक करें।


    ***


    आर.के.मीणा/अर्चना/जेके/डीए -125


    

    
    (Release ID: 1559365) Visitor Counter : 303