      रक्षा मंत्रालय

      राष्ट्रपति ने विंग कमांडर भावनेन्द्रण नायर प्रशांत को वायु सेना पदक (वीरता) प्रदान किये
      Posted On: 25 JAN 2019 7:07PM by PIB Delhi


    16 अगस्त, 2018 को विंग कमांडर भावनेन्द्रण नायर प्रशांत ने अपनी टीम के साथ ‘ ऑपरेशन करुणा ’ के एचएडीआर ऑपरेशन में शामिल हुए। ऑपरेशन करुणा केरल के बाढ़ प्रभावित क्षेत्र में चलाया जा रहा था। मिशन के तहत उन्होंने देखा कि कॉलेज की 13 लड़कियां एक छोटे से छत पर फंसी हुई हैं। छत पर जगह की कमी होने के कारण अधिकांश क्रू सदस्यों ने उन्हें फंसी लड़कियों को बचाने के लिए छत पर न उतरने की सलाह दी। अपनी सुरक्षा की परवाह किये बगैर अधिकारी 13 लड़कियों को बचाने के लिए छत पर उतर गए। एक दूसरे मिशन में विंग कमांडर ने दो शिशुओं को बचाया। शिशुओं को हेलीकॉप्टर के तेज़ हवा से सांस लेने में शिशुओं को परेशानी ना हो उन्होंने इसका भी ख्याल रखा। पूरे ऑपरेशन के दौरान उनकी टीम ने एक हजार से अधिक लोगों की जाने बचाई। विंग कमांडर श्री नायर ने स्वयं चार शिशुओं तथा एक 102 वर्षीय वृद्धा समेत 112 लोगों को सुरक्षित स्थानों पर पहुंचाया। विंग कमांडर नायर के विशिष्ट नेतृत्व ने उनकी टीम सदस्यों समेत सभी को प्रेरित किया। सभी मिशनों में उन्होंने अत्यधिक साहस और विशिष्ट सेवा का निरंतर प्रदर्शन किया है।

     1. अदम्य साहस और वीरता के लिए विंग कमांडर भावनेन्द्रण नायर प्रशांत को वायु सेना पदक (वीरता) पुरस्कार दिया गया है।

    ****


    हिन्‍दी इकाई , पसूका , नई दिल्‍ली -

    
    
    (Release ID: 1561560) Visitor Counter : 89
    
    
      Read this release in: English
    
    
    

1.