      امور داخلہ کی وزارت

      پولیس فورس کی جدید کاری
      Posted On: 08 JAN 2019 7:53PM by PIB Delhi


    نئی دہلی، 08 جنوری 2019 / داخلی امور کے وزیر مملکت جناب ہنس راج گنگا رام اہیڑ نے آج لوک سبھا میں ایک سوال کے تحریری جواب میں بتایا کہ پبلک آرڈر اور پولیس ہندوستان کے آئین کے مطابق ریاست کے موضوعات ہیں، لہٰذا پولیس فورسز کو لیس کرنے کی بنیادی ذمہ داری ریاستی سرکاروں پر ہے۔تاہم ریاستیں مالی مشکلات کی وجہ سے اپنی پولیس فورسز کو خواہش کے مطابق جدید اور لیس نہیں کرپائی ہیں۔ اس تناظر میں داخلی امور کی وزارت نے پولیس فورسز کی جدید کاری کی سابقہ اسکیم (ایم پی ایف) پولیس کی جدید کاری کے لئے ریاستوں کو امداد کی اسکیم کے تحت اپنی اپنی پولیس فورسز کو جدید کرنے اور انہیں لیس کرنے کے لئے ریاستی سرکاروں کی کوششوں کو تقویت دے رہی ہے۔ اس اسکیم کے تحت ریاستوں کو جدید ہتھیار کی حصولی تربیتی گیجٹس، جدید مواصلات اور فورنسک آلات کے حصولی کے لئے مرکزی امداد فراہم کی جارہی ہے۔ جموں وکشمیر، شورش سے متاثرہ شمال مشرقی ریاستیں اور بائیں بازو سے متاثرہ ضلعوں کو بھی پولیس بلڈنگ کی تعمیر کے لئے اور گاڑیوں کی خریداری کے لئے امداد فراہم کی گئی ہے۔


    کرائم اینڈ کرمنل نیٹ ورک اور سسٹم (سی سی ٹی این ایس) قومی سطح پر شروع کیاگیا ہے اور 30.11.2018 تک یہ ملک میں 15 ہزار 705 پولیس اسٹیشنوں میں سے 14 ہزار 764 پولیس اسٹیشنوں میں شروع کیاگیا ہے۔ 30.11.2018 تک 14 ہزار 724 پولیس اسٹیشن سی سی ٹی این ایس سافٹ ویئر پر سو فیصد ایف آئی آر درج کررہے ہیں۔ دو اعشاریہ دو پانچ کروڑ ایف آئی آر سی سی ٹی این ایس پر درج کی گئی ہیں 0 اور تین اعشاریہ نو کروڑ لیگیسی ریکارڈ کو 30.11.2018 تک ڈجیٹائز کیاگیا ہے۔ 12 ہزار 153 پولیس اسٹیشنوں کو ڈجیٹل پولیس پورٹل کے ذریعہ سی سی ٹی این ایس کے کرائم اور کرمنل ڈاٹا سے متعلق قومی سطح کی تلاشی فراہم کی گئی ہے۔


    حکومت نے مختلف اسکیموں اور ایڈوائزی جاری کرکے مالی امداد فراہم کرکے سائبر کرائم کا مقابلہ کرنے میں ریاستوں اور مرکز کے زیر انتظام علاقوں کی انتظامیہ کو مدد فراہم کی ہے۔ داخلی امور کی وزارت نے ایک جامع اور مربوط طریقہ سے ہر طرح کے سائبر کرائم سے نمٹنے کے لئے 415 اعشاریہ آٹھ چھ کروڑ کی لاگت سے 5.10.2018 کو انڈین سائبر کرائم کوآرڈنیشن سینٹر (چودہ سی) کے عنوان سے ایک اسکیم کو بھی منظوری دی ہے۔ داخلی امور کی وزارت نے سائبر کرائم کو روکنے اور کنٹرول سے متعلق 12.02.2018 اور 13.01.2018 کو ایڈوائزی جاری کی ہیں۔


    ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔ ۔


    ( م ن ۔ ح ا ۔ ع ر )


    U. No. 197


    

    
    (Release ID: 1559188) Visitor Counter : 2