      पंतप्रधान कार्यालय

      प्रजासत्ताक दिनाच्या चित्ररथांचे कलाकार, आदिवासी कलावंत, NCC कॅडेटस आणि NSS च्या स्वयंसेवकांनी पंतप्रधानांच्या निवासस्थानी घेतली त्यांची भेट
      Posted On: 24 JAN 2019 6:06PM by PIB Mumbai


    नवी दिल्ली, 24 जानेवारी 201 9


    यंदाच्या प्रजासत्ताक दिनाच्या चित्ररथांचे कलावंत, आदिवासी कलाकार, NCC म्हणजेच राष्ट्रीय छात्रसेनेचे विद्यार्थी आणि राष्ट्रीय सेवा योजनेच्या स्वयंसेवकांना आज पंतप्रधानांच्या लोक कल्याण मार्ग इथल्या निवासस्थानी आमंत्रित करण्यात आले होते.


    प्रजासत्ताक पथ संचलनात सहभागी होणाऱ्या या कलावंतांचे आणि विद्यार्थ्यांचे पंतप्रधानांनी अभिनंदन केले. त्यांच्या आयुष्यातील ही एक अपूर्व संधी आहे, असे पंतप्रधान म्हणाले. या पथ संचलनातून संपूर्ण देशाला प्रेरणा मिळते, असे मत त्यांनी व्यक्त केले.


    दैनंदिन आयुष्यात शिस्तीला अत्यंत महत्व असून, NCC सारख्या संघटनांमध्ये शिस्त हा अविभाज्य घटक असल्याचे ते म्हणाले. नागरिकांनी आपल्या सामाजिक आणि नागरी जबाबदाऱ्यांचे भान ठेवावे, असा सल्ला त्यांनी दिला. देशातल्या कोट्यवधी जनतेच्या आकांक्षांमुळे भारत उत्तरोत्तर प्रगती करेल, असा विश्वास त्यांनी व्यक्त केला.


    यावेळी काही कलावंतांनी पंतप्रधानांसमोर आपल्या कला सादर केल्या.


    S.Tupe/R.Aghor/D. Rane

    
    
    (Release ID: 1561297) Visitor Counter : 26
    
    
      Read this release in: English