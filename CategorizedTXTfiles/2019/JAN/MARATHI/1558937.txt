      मनुष्यबळ विकास मंत्रालय

      2019-20 या शैक्षणिक वर्षासाठी नवोदय विद्यालयात अतिरिक्त 5000 जागांना मनुष्यबळ विकास मंत्रालयाची मंजुरी
      Posted On: 07 JAN 2019 5:34PM by PIB Mumbai


    नवी दिल्ली, 7 जानेवारी 201 9


    2019-20 या वर्षासाठी जवाहर नवोदय विद्यालयात 5000 जागा वाढविण्याला मंजुरीची घोषणा केंद्रीय मनुष्यबळ विकास मंत्री प्रकाश जावडेकर यांनी आज केली.


    गुणवान ग्रामीण मुलांसाठी जवाहर नवोदय विद्यालय या निवासी शाळांमध्ये सध्या 46,600 जागा असून यात नवीन 5000 जागांची भर पडल्यानंतर 2019-20 या शैक्षणिक वर्षापासून 51,000 जागा उपलब्ध होतील.


    गेल्या चार वर्षात 9000 जागांची भर घालण्यात आली असून आजच्या 5000 जागा एकत्र करता पंतप्रधान नरेंद्र मोदी यांच्या नेतृत्वाखाली सरकारच्या काळात जवाहर नवोदय विद्यालयात एकूण 14,000 जागांची भर पडली आहे.


    ग्रामीण विद्यार्थ्यासाठी दर्जेदार शिक्षणाचा हा मोठा विस्तार असून या जवळजवळ मोफत निवासी शाळांमधून ग्रामीण भागातल्या गुणवान मुलांना दर्जेदार शिक्षणाची अधिक संधी उपलब्ध होईल असा विश्वास केंद्रीय मनुष्यबळ विकास मंत्री प्रकाश जावडेकर यांनी व्यक्त केला.


    B.Gokhale /N.Chitale/P.Malandkar


    

    
    (Release ID: 1558937) Visitor Counter : 29
    
    
      Read this release in: English