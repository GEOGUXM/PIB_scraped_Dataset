      सांस्कृतिक मंत्रालय

      वाराणसीमध्ये अनिवासी भारतीय दिवसाची सुरुवात
      
      सुषमा स्वराज यांच्या हस्ते युवा अनिवासी भारतीय दिवसाचे उद्‌घाटन

      Posted On: 21 JAN 2019 4:10PM by PIB Mumbai

    नवी दिल्ली, 2 1 जानेवारी 201 9


    वाराणसीतल्या दीनदयाळ हस्तकला संकुलात आजपासून 15 व्या अनिवासी भारतीय दिवसाची सुरुवात झाली. पहिल्या दिवशी परराष्ट्र व्यवहार मंत्री सुषमा स्वराज यांच्या हस्ते युवा अनिवासी भारतीय दिवसाचे उद्‌घाटन झाले.


    केंद्रीय परराष्ट्र व्यवहार राज्यमंत्री जनरल व्ही. के. सिंह, सन्माननीय अतिथी – नॉर्वेच्या संसदेचे सदस्य हिमांशू गुलाटी, न्यूझीलंडच्या संसदेचे सदस्य कंवलजित सिंग बक्षी यावेळी उपस्थित होते.


    भारत ही अपार संधींची भूमी असून, आपल्या मातृभूमीच्या प्रगतीत अनिवासी भारतीय भागीदार असून, ते यापुढेही राहतील, असे स्वराज यांनी उद्‌घाटन करताना आपल्या भाषणात सांगितले. अनिवासी भारतीयांच्या जीवनकथा धैर्य आणि निर्धाराच्या कथा असल्याचे सांगून गुगलचे सीईओ सुंदर पिचाई, माइक्रोसॉफ्ट सीओओ सत्या नाडेला आणि आयएमएफच्या मुख्य अर्थतज्ज्ञ गीता गोपीनाथ यांच्यासह आणखी काही उदाहरणे त्यांनी दिली.


    केंद्रीय माहिती आणि प्रसारण राज्यमंत्री (स्वतंत्र कार्यभार) तसेच क्रीडा व युवा खात्याचे मंत्री कर्नल (निवृत्त) राज्यवर्धन राठोड यांनी अनिवासी भारतीय समुदाय देशाचे सर्वोत्तम राजदूत असल्याचे आपल्या भाषणात सांगितले. नवभारताच्या उभारणीत सहभागी होण्याचे आवाहन त्यांनी केले.


    N.Sapre /S.Kakade/D. Rane

    
    
    (Release ID: 1560743) Visitor Counter : 33
    
    
      Read this release in: English