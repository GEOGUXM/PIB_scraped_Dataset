      पोलाद मंत्रालय

      विकासाच्या नव्या टप्प्यात भारतीय पोलाद क्षेत्राचा प्रवेश; पोलादासाठीची मागणी वाढतीच राहणार : पोलाद केंद्रीय राज्यमंत्री
      
      भारत पोलाद 2019 परिषदेचा समारोप, प्रदर्शनाचा उद्या समारोप होणार

      Posted On: 23 JAN 2019 6:48PM by PIB Mumbai

    मुंबई, 2 3 जानेवारी 201 9


    भारत पोलाद परिषद आणि प्रदर्शन भारतीय पोलाद क्षेत्राच्या वाढीत योगदान देत असल्याचे पोलाद आणि खाण राज्यमंत्री विष्णूदेव साई यांनी आज सांगितले.


    भारत पोलाद 2019 चे स्वरुप केवळ विक्रेते आणि खरेदीदार यांच्या बैठकीपुरता सीमित नाही, तर यात निर्मिती, संरक्षण आणि इतर क्षेत्रात पोलादाचा वापर, देशातील पोलादाचा वापर याबाबतही विचारविनिमयाचे आयोजन करण्यात आले.


    पोलाद हा औद्योगिक अर्थव्यवस्थेचा पाया असून, देशाच्या विकासात ते महत्वाचे क्षेत्र आहे, असे साई यांनी सांगितले. भारत सर्वाधिक वेगाने वाढणारी मोठी अर्थव्यवस्था असून निर्मिती, पायाभूत सुविधा, ऊर्जा, विमानक्षेत्र आणि औद्योगिक यंत्रे अशा विविध क्षेत्रात पोलादाचे योगदान आहे. भारतीय पोलाद क्षेत्राने विकासाच्या नव्या टप्प्यात प्रवेश केला असून, पोलादासाठीची मागणी वाढतीच राहील, असे साई यांनी सांगितले.


    कच्च्या सामग्रीची उपलब्धता, स्पर्धात्मक किंमत, कुशल मनुष्यबळ याकडे लक्ष पुरवण्याची आवश्यकता त्यांनी भारतीय पोलाद क्षेत्राच्या क्षमतेबाबत बोलतांना व्यक्त केली.


    भारतीय पोलाद क्षेत्र जगात अधिक नव्या उंचीवर पोहाचण्यासाठी उद्योगक्षेत्र आणि इतर संबंधितांबरोबर एकत्रितपणे काम करण्यास सरकार प्रतिबद्ध असल्याची ग्वाही साई यांनी यावेळी दिली.


    R.Tidke/S.Kakade/D. Rane


    

    
    (Release ID: 1561176) Visitor Counter : 21
    
    
      Read this release in: English