      गृह आणि शहरी व्यवहार मंत्रालय

      शहरी उपजीविकेवर भर देणाऱ्या शहरी समृद्धी उत्सवाचे 1 ते 15 फेब्रुवारी 2019 दरम्यान आयोजन
      Posted On: 18 JAN 2019 5:25PM by PIB Mumbai


    नवी दिल्ली , 18 जानेवारी 201 9


    शहरी उपजीविकेवर भर देणाऱ्या ‘शहरी समृद्धी उत्सवा’चे 1 ते 15 फेब्रुवारी 2019 दरम्यान आयोजन करण्यात येणार असल्याचे गृहनिर्माण आणि शहरी कामकाज राज्यमंत्री (स्वतंत्र कार्यभार) हरदीप पुरी यांनी म्हटले आहे. समाजातील गरीबातील गरीब आणि वंचित घटकांपर्यंत राष्ट्रीय, शहरी उपजीविका अभियान पोहोचवणे हे या कार्यक्रमाचे उदिृष्ट आहे. ते आज नवी दिल्लीत पत्रकार परिषदेत बोलत होते.


    दीन दयाल अंत्योदय योजनेने शहरी गरीबांच्या बहुआयामी समस्यांवर उपाययोजना केल्या आहेत. समाज आधारित संघटना विकसित करणे, रोजगाराभिमुख कौशल्य प्रशिक्षण देणे, स्वयंरोजगारासाठी सवलतीच्या दरात कर्ज, बेघरांना घरं यांचा यात समावेश आहे. या सर्व आघाड्यांवर या अभियानाने लक्षणीय प्रगती केल्याचे पुरी म्हणाले.


    34 लाखांहून अधिक शहरी भागातील गरीब महिलांचे स्वयंबचत गट स्थापन करण्यात आले आहेत. सुमारे 9 लाख उमेदवारांना कौशल्य प्रशिक्षण देण्यात आले असून यापैकी साडे चार लाख उमेदवारांना रोजगार मिळाला आहे. साडे आठ लाख व्यक्ती आणि गटांना सवलतीच्या दरात कर्ज पुरवण्यात आले आहे. शहरी भागातील साठ हजार बेघरांसाठी 1098 घरं बांधण्यात आली आहेत. शहरातील 16 लाख फेरीवाले विक्रेत्यांची ओळख पटवण्यात आली असून त्यापैकी 8 लाख विक्रेत्यांना ओळखपत्र देण्यात आली आहेत अशी माहिती पुरी यांनी दिली.


    5 लाखांहून अधिक लोकसंख्या असलेल्या शहरांमध्ये संबंधित राज्य सरकारांकडून रोजगार मेळावे आयोजित केले जातील.


    N.Sapre /S.Kane/P.Malandkar


    

    
    (Release ID: 1560517) Visitor Counter : 34
    
    
      Read this release in: English