      पंतप्रधान कार्यालय

      व्हायब्रंट गुजरात शिखर परिषद 2019 ला भेट देण्यासाठी माल्टाचे पंतप्रधान भारत दौऱ्यावर
      Posted On: 18 JAN 2019 6:52PM by PIB Mumbai


    नवी दिल्ली, 18 जानेवारी 201 9


    माल्टाचे पंतप्रधान डॉ. जोसेफ मुस्कत, व्हायब्रंट गुजरात शिखर परिषद 2019 ला भेट देण्यासाठी 17 ते 19 जानेवारी दरम्यान भारत दौऱ्यावर आले आहेत. गुंतवणूक आणि लघु उद्योगमंत्री डॉ. क्रिस्तीयन कार्डोना, मंत्रालयाचे वरिष्ठ अधिकारी आणि मोठे व्यापारी प्रतिनिधीमंडळही त्यांच्यासमवेत भारतात आले आहे. गुजरातमधे आगमन झाल्यानंतर, माल्टाचे पंतप्रधान आणि प्रतिनिधी मंडळाचे, गुजरातचे राज्यपाल ओ पी कोहली यांनी स्वागत केले.


    शिखर परिषदेदरम्यान माल्टाचे पंतप्रधान आणि पंतप्रधान नरेंद्र मोदी यांची द्विपक्षीय बैठक झाली. भारताच्या उपराष्ट्रापतींच्या गेल्या सप्टेंबरमधल्या माल्टा भेटीचे स्मरण, माल्टाच्या पंतप्रधानांनी केले. दोन्ही देशातल्या नेत्यांच्या परस्पर देशांच्या वाढत्या भेटींची आणि द्विपक्षीय संबंध दृढ होत असल्याची त्यांनी प्रशंसा केली. दोन्ही पंतप्रधानांनी, व्यापार आणि वाणिज्य वृद्धीच्या शक्यतांबाबत चर्चा केली.


    आफ्रिकन आणि युरोपियन बाजारपेठांसाठी माल्टा हे संभाव्य केंद्र ठरावे, यादृष्टीने माल्टाच्या पंतप्रधानांनी भारतीय औषधनिर्माण आणि माहिती तंत्रज्ञान उद्योगांचे माल्टात स्वागत होईल, असे सांगितले. कृत्रिम बुद्धीमत्ता, ब्लॉक चेन, वित्तीय तंत्रज्ञान यासारख्या प्रगत तंत्रज्ञानासंदर्भात, माल्टाला सहकार्य करण्यासाठी त्यांनी भारताला आमंत्रित केले.


    गुजरातमधल्या न्याय वैद्यक विद्यापीठात माल्टामधल्या व्यावसायिकांना प्रशिक्षण अभ्यासक्रम देण्याच्या शक्यतेसह, आणखीही शैक्षणिक सहकार्यासाठी पंतप्रधान नरेंद्र मोदी यांनी माल्टाला आमंत्रित केले. शाश्वत विकास आणि कार्बन उर्त्सजन कमी करणे यासाठी नवीकरणीय उर्जेचे महत्व जाणुन दोन्ही नेत्यांनी आंतरराष्ट्रीय सौर आघाडीच्या उपक्रमांची प्रशंसा केली. अद्ययावत सौर तंत्रज्ञान आणि सौर उर्जेच्या क्षमतेचा पुरेपूर वापर करण्यासाठी संपूर्ण सहकार्यासाठी उभय नेत्यांनी कटिबद्धता दर्शवली.


    माल्टाच्या पंतप्रधानांनी व्हायब्रंट गुजरात शिखर परिषद 2019 ला भेट दिली. गुजरातच्या मुख्यमंत्र्यांचीही त्यांनी भेट घेतली.


    N.Sapre/N. Chitale/D. Rane


    

    
    (Release ID: 1560595) Visitor Counter : 28
    
    
      Read this release in: English