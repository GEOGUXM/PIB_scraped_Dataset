      कंपनी व्यवहार मंत्रालय

      ‘दिवाळखोरी आणि नादारी संहितेची 2 वर्षे’
      Posted On: 03 JAN 2019 3:38PM by PIB Mumbai


    नवी दिल्ली, 3 जानेवारी 201 9


    यापूर्वीच्या सरकारांनी व्यापारी दिवाळखोरीच्या व्यवस्थापनेसाठी केलेले उपाय तोकडे होते. याबाबतीतला कायदा पूर्णपणे अयशस्वी ठरला. कायद्याने पुनर्वसन केले, आजारी उद्योगांना त्यातून संरक्षण मिळाले. कर्ज वसूली प्राधिकरण बँकांद्वारे कर्जाच्या वसुलीसाठी बनवली गेली. परंतु हे सर्व पर्याय अपयशी ठरले.


    श्री अटल बिहारी वाजपेयींच्या नेतृत्वाखाली एनडीए सरकारने केलेला SARFAESI कायदा हा त्यापेक्षा उत्तम ठरला. 2000 साली जेव्हा बुडीत कर्जे अवाढव्य बनली होती, तेव्हा वरील कायदा आणि रिझर्व्ह बँकेच्या धोरणांमुळे परिस्थिती सुधारण्यास मदत झाली. परंतु 2008 ते 2014 या काळात बँकांनी मनमानी पद्धतीने कर्ज वितरण केले. तयार झालेल्या बुडीत कर्जांमुळे सरकारला त्वरीत पाऊल उचलणे गरजेचे होते. यासाठी नेमण्यात आलेल्या तज्ज्ञ समितीने 2015 मध्ये अहवाल दिला व संसदीय समितीने धोरणीपणे वरील कायद्यात सुधारणा करण्यास संमती दिली. माझ्या मते आर्थिक क्षेत्रात झालेला हा आजपर्यंत सर्वात जलद कायदेशीर बदल होता. यातून राष्ट्रीय कंपनी कायदे लवाद स्थापन झाला आणि दिवाळखोरी प्रकरणे त्यासमोर जाऊ लागली.


    आतापर्यंतचा अनुभव:


    आयबीसी मार्फत होणारी प्रक्रिया आतापर्यंत खुप समाधानकारक आहे. यातून ऋणको-धनको संबंध बदलले आहेत. दोघांमधील पाठलाग यातून थांबला आहे. तसेच त्यात सुधारणेला असलेला वावही लक्षात आला आहे. राष्ट्रीय कंपनी कायदे लवाद हा खुप विश्वासार्ह ठरला आहे. कंपन्यांना दिवाळखोरीत ढकलणारे व्यवस्थापन यातून दूर केले जाते व पारदर्शी, प्रामाणिक प्रक्रियेद्वारे नवीन टीम निवडली जाते. या प्रक्रियेत राजकीय हस्तक्षेप होत नाही. तसेच कर्जाच्या वसुलीसाठी खालील तीन अभिनव पद्धती वापरल्या जातात:

     1. या प्रक्रियेतून वाचण्यासाठी कंपनीज्‌ प्रामाणिकपणे कर्जे चुकवत आहेत. ज्यातून संभाव्य बुडीत कर्जांची प्रकरणे खुप कमी झाली आहेत.
     2. राष्ट्रीय कंपनी कायदे लवादात रजिस्टर झालेली प्रकरणे प्राथमिक फेरीतच कर्जे चुकती करुन या प्रक्रियेतून सुटका करुन घेत आहेत.
     3. बऱ्याच दिवाळखोरी प्रकरणांची कार्यवाही पूर्ण झाली असून, जिथे हे शक्य नाही, तिथे कंपनीज्‌ विकून बँकांची कर्जे चुकवली जात आहेत.

    राष्ट्रीय कंपनी कायदे लवादाच्या कार्यप्रणालीमुळे कर्ज प्रकरण नोंदणी होण्‍याचे प्रमाण वाढले आहे आणि त्यानुसार लवादाची क्षमता वाढवण्यात येत आहे. सर्वोच्च न्यायालयाच्या काही निकालांमुळे या प्रक्रियेला आणखी गती मिळाली आहे. तसेच या बाबींतही संभ्रमही दूर झाला आहे.


    आकडे-


    राष्ट्रीय कंपनी कायदे लवाद – नोंदणी झालेली प्रकरणे 1322 (2.02 लाख कोटी)


    निर्गत झालेली प्रकरणे (प्राथमिक टप्प्यात) 1622


    (दुसऱ्या टप्प्यात) 66


    अवसायानात झालेली प्रकरणे 260


    वसुल झालेली कर्जे – 80 हजार कोटी


    भूषण पॉवर अँड स्टील आणि एसआर स्टील इंडिया लिमिटेड या दोन मोठ्या प्रकरणांचा निकाल यावर्षी येणे अपेक्षित आहे.


    N. Sapre/M. Chopade/D. Rane

    
    
    (Release ID: 1558426) Visitor Counter : 61
    
    
      Read this release in: English
    
    
    

3.