      अल्पसंख्यांक मंत्रालय

      समाजातील गरजू घटकांच्या सामाजिक-आर्थिक सक्षमीकरणासाठी वक्फ बोर्डाच्या जमिनीचा वापर केला जाणार
      Posted On: 17 JAN 2019 6:34PM by PIB Mumbai


    नवी दिल्ली , 17 जानेवारी 201 9


    समाजातील गरजू घटकांच्या सामाजिक-आर्थिक सक्षमीकरणासाठी देशभरातील वक्फ बोर्डाच्या जमिनींचा वापर करण्याचं अभियान पंतप्रधान नरेंद्र मोदी यांच्या नेतृत्वाखालील केंद्र सरकार यशस्वीपणे राबवत असल्याचे केंद्रीय अल्पसंख्याक व्यवहार मंत्री मुख्तार अब्बास नक्वी यांनी म्हटले आहे. वक्फ मालमत्तेच्या भाडेपट्टा नियमाचा आढावा घेण्यासाठी स्थापन पाच सदस्यीय समितीचा अहवाल आज नक्वी यांना नवी दिल्लीत सादर करण्यात आला.


    प्रधानमंत्री जनविकास कार्यक्रमांतर्गत, देशभरातील वक्फ बोर्डाच्या जमिनीवर स्वातंत्र्यानंतर प्रथमच अल्पसंख्याक व्यवहार मंत्रालयाने शाळा, महाविद्यालयं, कौशल्य विकास केंद्रे, सद्‌भाव मंडप, हुन्नर हब, रुग्णालयं, व्यापार केंद्रे बांधली असल्याचे नक्वी म्हणाले.


    केंद्रीय वक्फ परिषद राज्यातील वक्फ बोर्डाने वक्फ दस्तावेजांच्या डिजिटलायझेशनसाठी आर्थिक मदत पुरवत असल्याचे नक्वी म्हणाले. 90 टक्के वक्फ मालमत्तांचा डिजिटलायझेशन पूर्ण झाल्याचे त्यांनी सांगितले.


    N.Sapre /S.Kane/P.Malandkar


    

    
    (Release ID: 1560389) Visitor Counter : 24
    
    
      Read this release in: English