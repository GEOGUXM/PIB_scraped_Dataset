      पेयजल आणि स्वच्छता मंत्रालय

      मुंबईत राष्ट्रीय स्वच्छ प्रतिष्ठित स्थळांचा पाचवा आढावा, 20 स्थळांवरील स्वच्छतेत लक्षणीय प्रगती
      Posted On: 17 JAN 2019 1:35PM by PIB Mumbai


    नवी दिल्ली , 17 जानेवारी 201 9


    पेयजल आणि स्वच्छता मंत्रालय आणि राज्य सरकारी संस्था, स्थानिक प्रशासन आणि स्वच्छ प्रतिष्ठित स्थळांचे विश्वस्त/मंडळ यांचे मुंबईत दोन दिवसांचे चर्चासत्र पार पडले. यामध्ये देशभरातून 100 प्रतिनिधी सहभागी झाले होते. यावेळी छत्रपती शिवाजी टर्मिनल्सला भेट देण्यात आली. या ठिकाणी अतिशय शिस्तबद्ध पद्धतीने स्वच्छता आणि दुरुस्तीचे काम सुरु आहे.


    स्वच्छ प्रतिष्ठित स्थळांचा उद्देश या ठिकाणी स्वच्छतेचा उच्च दर्जा राखणे हा आहे. पंतप्रधान नरेंद्र मोदी यांनी स्वच्छतेचा नारा दिल्यानंतर केंद्र आणि काही निवडक राज्यांनी देशातील काही प्रतिष्ठित ठिकाणं स्वच्छ बनवण्यासाठी संयुक्तपणे उपक्रम हाती घेतले आहेत. या उपक्रमाला खाजगी तसेच सार्वजनिक कंपन्यांकडून कॉर्पोरेट सामाजिक दायित्व अंतर्गत सहाय्य लाभले आहे.


    चर्चेदरम्यान या उपक्रमाच्या पहिल्या आणि दुसऱ्या टप्प्यात 20 ठिकाणी हाती घेण्यात आलेल्या कामाचा आढावा घेण्यात आला. या ठिकाणी स्वच्छता सुविधांच्या विकासात लक्षणीय प्रगती दिसून आली. पेयजल आणि स्वच्छता मंत्रालयाचे सचिव परमेश्वरन् अय्यर यांनी या उपक्रमाची प्रशंसा केली आणि आंतरक्षेत्रीय सहकार्याच्या महत्वावर भर दिला. अय्यर यांनी यावेळी http://swachhiconicplaces.gov.in/ या स्वच्छ आयकॉनिक प्लेस पोर्टल आणि लोगोचा शुभारंभ केला. स्वच्छ भारत अभियानाच्या विशेष प्रकल्पांचे महासंचालक अक्षय राऊत यांनी या गेल्या दोन वर्षात विविध प्रतिष्ठेच्या ठिकाणी सुरु असलेल्या कामाच्या प्रगतीबाबत सादरीकरण केले.


    N.Sapre /S.Kane/P.Malandkar


    

    
    (Release ID: 1560310) Visitor Counter : 41
    
    
      Read this release in: English