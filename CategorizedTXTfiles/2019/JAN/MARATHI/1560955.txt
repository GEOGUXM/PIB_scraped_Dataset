      उपराष्ट्रपती कार्यालय

      युवा पिढीने वंचितांच्या वेदना समजून घेऊन दयाभाव बाळगून त्यांना साहाय्य करावे : उपराष्ट्रपती
      
      केरळमधल्या विद्यार्थ्यांच्या गटाशी साधला संवाद

      Posted On: 22 JAN 2019 5:07PM by PIB Mumbai

    नवी दिल्ली, 22 जानेवारी 201 9


    युवा पिढीने वंचितांच्या वेदना समजून घेऊन, दयाभाव बाळगून त्यांच्या उत्थानासाठी प्रयत्न करावेत, असे आवाहन उपराष्ट्रपती व्यंकय्या नायडू यांनी केले आहे. केरळमधल्या विद्यार्थ्यांच्या गटाने आज नवी दिल्ली येथे उपराष्ट्रपतींची भेट घेतली.


    महात्मा गांधी यांच्या 150 व्या जयंती वर्षानिमित्त केरळमधील ‘मातृभूमी’ या प्रकाशनगृहाने या गटाचा दौरा आयोजित केला आहे.


    देशात सामाजिक, सांस्कृतिक आणि आर्थिक परिवर्तन घडवण्यात शिक्षणाचे महत्व उपराष्ट्रातींनी अधोरेखित केले. शिकण्याची प्रक्रिया सतत सुरु ठेवण्याचे आणि बदलत्या जगानुरुप नवनवीन तंत्रज्ञानाने स्वत:ला अद्ययावत ठेवण्याचे आवाहन त्यांनी केले.


    जीवनशैलीशी निगडीत वाढत्या आजारांबाबत त्यांनी चिंता व्यक्त केली. आरोग्यपूर्ण आहार, नियमित व्यायाम, योगा आणि खेळ याद्वारे आयुष्य निरोगी ठेवण्याचा सल्ला उपराष्ट्रपतींनी मुलांना दिला.


    निसर्गाचा आदर करा आणि निसर्गासोबत राहायला शिका, असे मार्गदर्शन त्यांनी केले. विविधतेत एकता ही भारताची सर्वात मोठी ताकद आहे. आपल्या देशाच्या महान संस्कृतीबद्दल आणि परंपरेबाबत, इतिहासाबद्दल तुम्हाला माहिती असली पाहिजे, असे उपराष्ट्रपतींनी सांगितले.


    भारतीय संस्कृतीबद्दल अभिमान व्यक्त करताना उपराष्ट्रपती म्हणाले की, आपल्या संस्कृतीने कायमच संपूर्ण जगाला एक कुटुंब (वसुधैव कुटुंबकम्‌) मानले.


    B.Gokhale /S.Kakade/D. Rane

    
    
    (Release ID: 1560955) Visitor Counter : 33
    
    
      Read this release in: English