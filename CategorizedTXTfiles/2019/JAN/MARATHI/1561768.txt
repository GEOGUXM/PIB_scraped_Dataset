      वस्त्रोद्योग मंत्रालय

      भारताची भौगोलिक ओळख सांगणाऱ्या हातमागावरील पारंपारिक वस्त्रांच्या प्रदर्शनासाठी एलिफंटा लेणी इथे ‘आर्टिसन स्पीक’ या आगळ्यावेगळ्या कार्यक्रमाचे आयोजन
      
      हातमाग उत्पादनांना थेट बाजारपेठ मिळवून देण्यासाठी सरकार उद्योगक्षेत्र आणि हातमाग समूहांशी करार

      Posted On: 28 JAN 2019 6:52PM by PIB Mumbai

      मुंबई, 28 जानेवारी 201 9


      भारतातील हातमाग आणि वस्त्रोद्योग अधिक बळकट करण्यासाठी ,केंद्रीय वस्त्रोद्योग मंत्रालयाने “ आर्टिसन स्पीक ” हा आगळावेगळा उपक्रम हाती घेतला आहे. या कार्यक्रमात, भारतातील हातमाग आणि वस्त्रोद्योगाच्या वैभवशाली परंपरेचे दर्शन घडवण्यात आले. युनेस्कोचे जागतिक वारसास्थळ असलेल्या, मुंबईजवळच्या घारापुरी बेटावरील एलिफंटा लेण्यांमध्ये आज हा कार्यक्रम झाला. केंद्रीय वस्त्रोद्योग मंत्री स्मृती झुबीन ईराणी आणि अरविंद ट्रु ब्लू लिमिटेड कंपनीतर्फे मास्टर ब्लास्टर सचिन तेंडुलकर यावेळी उपस्थित होते.


      भारताच्या हातमाग क्षेत्राच्या विकासासाठी खाजगी क्षेत्रांना पुढे येण्यासाठी या उपक्रमातून चालना मिळेल. केंद्र सरकार आणि खाजगी किरकोळ वस्त्रविक्रेते तसेच मोठ्या ब्रॅण्ड दरम्यान झालेल्या करारांमुळे हातमाग क्षेत्राला मोठी उभारी मिळेल. हातमाग विकास आयुक्तालयासोबत झालेल्या या करारामुळे , सरकारच्या विविध कार्यालयातून हातमाग उद्योगांना सुविधा मिळतील. विणकर सेवा केंद्रातून वस्त्रोद्योग कंपन्यांना त्यांच्या गरजा थेट हातमाग व्यावसायिकांपर्यत पोहोचवता येतील. त्यातून त्यांना अपेक्षित तो दर्जा, किंमत आणि हव्या त्या वेळेत माल उपलब्ध होऊ शकेल.


      या कार्यक्रमात वस्त्रोद्योग मंत्रालयातर्फे विविध कंपन्यांशी करार करण्यात आले. यात अरविंद ट्रु ब्लू , रेमण्ड, वेलस्पन, टायटन, रिलायंस रिटेल या कंपन्यांचा समावेश आहे.


      मोठे ब्रांड आणि हातमाग क्षेत्रातील करारामुळे हातमाग क्षेत्र आणि मोठ्या उद्योगांमध्ये थेट संपर्क प्रस्थापित झाला आहे. यामुळे या क्षेत्राच्या शाश्वत विकासाला हातभार लागेल तसेच विणकरांना कायमस्वरूपी रोजगार मिळू शकेल.


      या कार्यक्रमादरम्यान सांस्कृतिक कार्यक्रमांच्या माध्यमातून पारंपारिक भारतीय वस्त्रप्रावरणे दाखावण्यात आली. यात आघाडीच्या डीझायनर्सनी सहभाग घेतला होता. यातील वस्त्रे भारताची भौगोलिक ओळख विशद करणारे होती , भारताच्या विविध प्रदेशात असलेली, वस्त्रपरंपरा आणि कौशल्ये जगासमोर मांडण्याची संधी या कार्यक्रमाच्या माध्यमातून कलाकारांना देण्यात आली. चीकनकारी, बनारसी, पैठणी, कांचीपुरम, बलरामपूरम साडी , डोरीया –चंदेरी साडी, माहेश्वरी साडी, जामदानी, हातमाग कॉटन, अशा सर्व वस्त्रांचे प्रदर्शन यावेळी करण्यात आले.


      B.Gokhale /R.Aghor/P.Kor

    
    
    (Release ID: 1561768) Visitor Counter : 23