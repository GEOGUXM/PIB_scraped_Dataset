      मंत्रिमंडळ

      गुजरातमधील वडोदरा येथे राष्ट्रीय रेल्वे आणि परिवहन संस्थेसाठी (अभिमत विदयापीठ) कुलगुरू पदाच्या निर्मितीला मंत्रिमंडळाची मंजुरी
      Posted On: 10 JAN 2019 9:41PM by PIB Mumbai


    नवी दिल्ली , 10 जानेवारी 201 9


    पंतप्रधान नरेंद्र मोदी यांच्या अध्यक्षतेखाली केंद्रीय मंत्रिमंडळाने भारताच्या पहिल्या रेल्वे आणि परिवहन विदयापीठ- राष्‍ट्रीय रेल्वे आणि परिवहन संस्‍था (एनआरटीआई) साठी कुलगुरू पदाच्या निर्मितीला मंजुरी दिली आहे.


    कुलगुरु हे या संस्थेचे मुख्य कार्यकारी अधिकारी असतील आणि संस्थेच्या दैनंदिन कामकाजावर देखरेख आणि नियंत्रण ठेवण्याचे काम करतील तसेच अभिमत विद्यापीठ म्हणून संस्थेच्या अधिकाऱ्यांच्या निर्णयांची अंमलबजावणी करण्याची जबाबदारी त्यांची असेल.


    एनआरटीआयने 2 पूर्णपणे निवासी पदवी अभ्यासक्रम परिवहन तंत्रज्ञानात बीएससी आणि परिवहन व्यवस्थापनात डीबीए साठी 20 राज्यांमधील 103 विद्याथ्यांची पहिली तुकडी सुरु केली. 5 सप्टेंबर 2018 पासून वर्ग सुरु करण्यात आले.


    एनआरटीआयचा उद्देश संयुक्त संशोधन आणि शिक्षण आणि विद्यार्थी आदानप्रदान क्षेत्रात आघाडीच्या आंतरराष्ट्रीय संस्थांबरोबर सहकार्य करणे हा आहे. एनआरटीआयने अमेरिकेचे कॉर्नेल विद्यापीठ , कॅलिफोर्निया विद्यापीठ , बर्कले , एमआययटी , मॉस्को आणि रशियाच्या सेंट. पिटर्सबर्ग परिचालन विद्यापीठाबरोबर करार केला आहे.


    S.Tupe /S.Kane/P.Malandkar

    
    
    (Release ID: 1559579) Visitor Counter : 17
    
    
      Read this release in: English