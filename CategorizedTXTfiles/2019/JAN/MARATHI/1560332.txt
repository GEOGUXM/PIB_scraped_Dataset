      उपराष्ट्रपती कार्यालय

      शेती लवचिक, शाश्वत आणि फायदेशीर बनवण्यासाठी रचनात्मक बदल करण्याचे उपराष्ट्रपतींचे आवाहन
      Posted On: 17 JAN 2019 3:20PM by PIB Mumbai


    नवी दिल्ली , 17 जानेवारी 201 9


    शेती लवचिक, शाश्वत आणि फायदेशीर बनवण्यासाठी तसेच शेतीप्रती सकारात्मक दृष्टीकोन असावा यासाठी धोरणात्मक हस्तक्षेपाच्या माध्यमातून रचनात्मक बदल करण्याचे आवाहन उपराष्ट्रपती एम. व्यंकय्या नायडू यांनी केले. हैद्राबाद येथे ॲग्री व्हिजन 2019 या दोन दिवसीय परिषदेच्या उद्‌घाटन प्रसंगी ते बोलत होते. कृषी क्षेत्राला भेडसावणाऱ्या अनेक आव्हानांवर दीर्घकालीन आणि सर्वसमावेशक तोडगा काढण्यासाठी सर्व संबंधितांनी ठोस कृती करण्याची गरज त्यांनी व्यक्त केली. कर्जमाफीसारख्या अल्पकालीन उपाययोजनांमुळे तात्पुरता दिलासा मिळतो आणि दीर्घकालावधीचा विचार करता शेतकऱ्यांना लाभदायक ठरत नाही असे ते म्हणाले. व्यापाराच्या अनुकूल अटींची कमतरता, लहरी पाऊस, तंत्रज्ञान शेतकऱ्यांपर्यंत वेळेत न पोहोचणे आणि योग्य विपणन व्यवस्थेचा अभाव यासारख्या कारणांमुळे शेतकरी शेती सोडत असल्याबद्दल त्यांनी चिंता व्यक्त केली. शेतकऱ्यांनी शाश्वत उत्पन्न मिळवण्यासाठी कृषी संलग्न उपक्रम हाती घेण्याची गरज असल्याचे त्यांनी सांगितले.


    शेतकऱ्यांचे उत्पन्न 2022 पर्यंत दुपटीने वाढवण्याचे महत्वाकांक्षी उद्दिष्ट साध्य करण्यासाठी सरकार, वैज्ञानिक समुदाय, कृषी विज्ञान केंद्र आणि शेतकऱ्यांनी एकत्रित प्रयत्न करण्याचे आवाहन त्यांनी केले.


    N.Sapre /S.Kane/P.Malandkar


    

    
    (Release ID: 1560332) Visitor Counter : 42
    
    
      Read this release in: English