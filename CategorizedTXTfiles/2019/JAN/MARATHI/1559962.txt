      पंतप्रधान कार्यालय

      पंतप्रधान नरेंद्र मोदी यांच्या हस्ते होणार केरळमध्ये अध्यात्मिक परिपथ विकास: श्री पद्मनाभ स्वामी मंदिर-अरनमुला-साबरीमाला प्रकल्पाचे उद्‌घाटन
      
      पर्यटन मंत्रालयाच्या स्वदेश दर्शन योजनेंतर्गत प्रकल्पाची होणार अंमलबजावणी

      Posted On: 14 JAN 2019 9:27PM by PIB Mumbai

      नवी दिल्ली, 14 जानेवारी 201 9


      पंतप्रधान नरेंद्र मोदी उद्या केरळ येथे ‘अध्यात्मिक परिपथ विकास: श्री पद्मनाभ स्वामी मंदिर-अरनमुला-साबरीमाला’ प्रकल्पाचे उद्‌घाटन करणार असून हा प्रकल्प केंद्र सरकारच्या पर्यटन मंत्रालयाच्या स्वदेश दर्शन योजनेंतर्गत येतो. या कार्यक्रमाला केरळचे मुख्यमंत्री पिनराई विजयन, केरळचे राज्यपाल पलानीसामी सथसिवम, पर्यटन राज्यमंत्री के. जे. अल्फोन्स उपस्थितीत राहणार आहेत.


      वर्ष 2016-17 मध्ये पर्यटन मंत्रालयाने 92.22 कोटी रुपयांच्या ‘अध्यात्मिक परिपथ विकास: श्री पद्मनाथ स्वामी मंदिर-अरनमुला-साबरीमाला’ प्रकल्पाला मंजुरी दिली होती. श्री पद्मनाभ स्वामी मंदिराने या प्रकल्पाचे जास्तीत जास्त काम केले आहे.


      श्री पद्मनाभ स्वामी मंदिर हे भगवान विष्णूच्या 108 स्थानांपैकी एक असून येथे वर्षभर भगवान विष्णूंचे प्रसाद पावले उमटत असल्याचे प्रत्यक्षदर्शींचे म्हणणे आहे. तथापि आतापर्यंत मंदिराच्या मुख्य गाभ्याकडे जाण्याचा मार्गाकडे जाण्यासाठी तसेच पर्यटकांसाठी कुठल्याही सोयी उपलब्ध नव्हत्या. या प्रकल्पांतर्गत मंत्रालयाने मंदिराचा जीर्णोद्धार तसेच सामाजिक सांस्कृतिक दृष्टीकोनातून मंदिराचा परिसर आणि पुरातन मंदिरे विकसित केली आहेत.


      पर्यटन मंत्रालयाच्या फ्लॅगशिप योजनेंतर्गत असलेल्या अनेक योजनांपैकी स्वदेश दर्शन योजना ही एक योजना असून याद्वारे संबंधित विषयांचा नियोजित आणि प्राथमिकतेद्वारे विकास केला जातो. या योजनेंतर्गत सरकारने पर्यटकांच्या दृष्टीने सर्व सोयीसुविधा उपलब्ध करून आर्थिक वृद्धी कशी होईल यावर जोर दिला आहे. ही योजना वर्ष 2014-15 मध्ये सुरू करण्यात आली असून मंत्रालयाने आतापर्यंत 30 राज्ये आणि केंद्रशासित प्रदेशांतर्गत 6,131.88 कोटी रुपयांच्या 77 प्रकल्पांना मंजुरी दिली आहे. या वित्त वर्षांमध्ये 30 प्रकल्प आणि मोठे घटक प्रकल्प पूर्णत्वाला येतील अशी अपेक्षा आहे. तसेच यामध्ये मणिपूर, मेघालय, नागालँड, अरुणाचल प्रदेश, आंध्र प्रदेश, मध्य प्रदेश, छत्तीसगड येथे असलेल्या 834.22 कोटी रुपयांच्या 10 प्रकल्पांचे उद्‌घाटन झालेले आहे.


      केरळ सरकारने पर्यटन संभाव्यता लक्षात घेऊन 7 प्रकल्पांना तसेच 550 कोटी रुपयांच्या प्रसाद आणि स्वदेश दर्शन या योजना प्रकल्पांना मंजुरी दिली आहे.


      B.Gokhale /P.Kor

    
    
    (Release ID: 1559962) Visitor Counter : 21