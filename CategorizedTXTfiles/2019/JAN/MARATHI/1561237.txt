      पंतप्रधान कार्यालय

      राष्ट्रीय बाल पुरस्कार 2019 च्या विजेत्यांशी पंतप्रधानांनी साधला संवाद
      Posted On: 24 JAN 2019 1:41PM by PIB Mumbai


    नवी दिल्ली, 24 जानेवारी 201 9


    पंतप्रधान नरेंद्र मोदी यांनी आज प्रधानमंत्री राष्ट्रीय बाल पुरस्कार 2019 च्या विजेत्या बालकांशी संवाद साधला. यावेळी सर्व मुलांनी त्यांची कामगिरी आणि प्रेरणादायक गोष्टी पंतप्रधानांना सांगितल्या. पंतप्रधानांनी सर्व विजेत्यांच्या पराक्रमाचे कौतुक करत पुरस्कार मिळाल्याबद्दल अभिनंदन केले. या पुरस्कारांमुळे मुलांना त्यांच्यातले कौशल्य पारखण्याची संधी मिळाली आहे, असे सांगत हे पुरस्कार इतर सर्व मुलांना प्रेरणा देणारे ठरतील, असे पंतप्रधान म्हणाले.


    निसर्गाने या मुलांना दैवी देणगी दिली आहे. अशा मुलांनी निसर्गाशी जोडलेले रहावे, असा सल्ला पंतप्रधानांनी दिला.


    पार्श्वभूमी :


    राष्ट्रीय बाल पुरस्कार दोन विभागात दिले जातात – वैयक्तिक पराक्रम किंवा कर्तृत्व गाजवणाऱ्या मुलांना बालशक्ती पुरस्कार, तर मुलांसाठी काम करणाऱ्या संस्था अथवा व्यक्तींना बालकल्याण पुरस्कार देऊन गौरवले जाते.


    यावर्षी बालशक्ती पुरस्कारासाठी 783 नामांकन आली होती. महिला आणि बाल विकास मंत्रालयाने त्यापैकी 26 जणांची पुरस्कारासाठी निवड केली. अभिनव कल्पना, बुद्धिमत्ता, क्रीडा, कला आणि संस्कृती, समाज सेवा आणि शौर्य अशा विविध क्षेत्रांत अलौकिक काम करणाऱ्या मुलांना पुरस्कार देण्यात आले. तर, बालकल्याण पुरस्कारासाठी निवड समितीने तीन संस्था आणि दोन व्यक्तींची निवड केली.


    S.Tupe/R.Aghor/D. Rane

    
    
    (Release ID: 1561237) Visitor Counter : 65
    
    
      Read this release in: English