      मनुष्यबळ विकास मंत्रालय

      देशभरातील 2000 पेक्षा अधिक विद्यार्थी, पालक आणि शिक्षक उद्या तालकटोरा मैदानावर होणाऱ्या ‘परीक्षा पे चर्चा’या कार्यक्रमातून पंतप्रधानांशी संवाद साधणार
      Posted On: 27 JAN 2019 7:15PM by PIB Mumbai


      नवी दिल्ली, 27 जानेवारी 201 9


      नवी दिल्लीत तालकटोरा मैदानावर उद्या होणाऱ्या परीक्षा पे चर्चा , 2.0,2019 या कार्यक्रमात देशभरातील 2000 विद्यार्थी , पालक आणि शिक्षक सहभागी होणार आहेत. ह्या कार्यक्रमाचा हा दुसरा भाग आहे. विद्यार्थी , पालक , शिक्षक आणि आणि पंतप्रधान यांच्यात थेट संवाद घडवून आणणारा हा आगळावेगळा कार्यक्रम आहे. ह्यावेळी पंतप्रधान मुलांशी परीक्षा आणि त्यामुळे येणाऱ्या ताणतणावाविषयी चर्चा करतील.


      पहिल्यांदाच देशभरातील आणि परदेशात राहणारे भारतीय विद्यार्थी या कार्यक्रमात सहभागी होणार आहेत. गेल्या वर्षी केवळ दिल्लीतील विद्यर्थ्यांनी यात सहभाग घेतला होता. भारताबाहेरील विद्यार्थ्यामध्ये , रशिया , नायजेरिया , ईराण , नेपाळ , दोहा , कुवैत , सौदी अरेबिया आणि सिंगापूरच्या विद्यार्थ्याचा समावेश असेल.


      सहभागी विद्यार्थ्यांमध्ये 24 राज्ये आणि केंद्रशासित प्रेदेशातील महाविद्यालये आणी शाळांचे विद्यार्थी असतील.या कार्यक्रमात सहभागी होण्यासाठी 675 विद्यार्थी दिल्लीत पोहोचले आहेत.


      या वर्षी कार्यक्रमात 10 मिनिटांचे सांस्कृतिक कार्यक्रम देखील होणार आहेत. कला उत्सव स्पर्धेतले विजयी स्पर्धक , पालक आणि शिक्षक हा कार्यक्रम सादर करतील.परीक्षेशी संबधित ताणतणाव कमी करण्यासाठी मनुष्यबळ मंत्रालयाने गेल्या वर्षभरात केलेले प्रयत्न दाखवणारी एक चित्रफित यावेळी दाखवली जाईल.


      या कार्यक्रमाचे दूरदर्शनच्या सर्व वाहिन्यांवरून थेट प्रक्षेपण केले जाईल. तसेच , देशभरातील सर्व सरकारी शाळा आणि सीबीएससी शाळा तसेच महाविद्यालायांमध्ये ह्या कार्यक्रमाचे थेट प्रक्षेपण दाखवण्याची व्यवस्था करण्यात आली आहे.


      N.Sapre / R.Aghor /P.Kor

    
    
    (Release ID: 1561664) Visitor Counter : 14
    
    
      Read this release in: English