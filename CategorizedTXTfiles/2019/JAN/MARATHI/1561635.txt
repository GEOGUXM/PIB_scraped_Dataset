      रस्ते वाहतूक आणि महामार्ग मंत्रालय

      'अटल सेतू'चे गोव्यामध्ये लोकार्पण
      Posted On: 27 JAN 2019 6:52PM by PIB Mumbai


    पणजी , २७ जानेवारी २०१९


    गोव्यातील मांडवी नदीवर उभारण्यात आलेल्या तिसऱ्या पूलाचे आज लोकार्पण करण्यात आले . केंद्रीय भूपृष्ठ वाहतूक व महामार्ग , नैकानयन , जलस्रोत , नदी विकास व गंगा पुनरुथ्थान मंत्री नितीन गडकरी तसेच गोवा राज्याचे मुख्यमंत्री मनोहर पर्रीकर यांच्या हस्ते या पूलाचे एकत्रित उदघाटन करण्यात आले तसेच या पूलाचे नामकरण ' अटल सेतू ' असे करण्यात आले आहे . या सोहळ्याला गोव्यातील नागरिकांनी प्रचंड संख्येने उपस्थिती लावली होती .

  
  
  

    मुख्यमंत्री मनोहर पर्रीकर यांच्या स्वप्नपूर्तीचा आजचा दिवस आहे , अशा शब्दात केंद्रीय मंत्री नितीन गडकरी यांनी आपल्या भाषणाला यावेळी सुरुवात केली . पूलाचे उदघाटन केल्यानंतर ते बोलत होते . केंद्र सरकारने या पूलाच्या निर्मितीसाठी ५० टक्के वाटा उचलल्याचे त्यांनी सांगितले . अनेक अडचणी येत असतानाही पूल उभा राहणे , हा पर्रीकरांच्या जबरदस्त इच्छाशक्तीचा परिचय असल्याचे आणि त्यांच्या हस्ते पूलाचे उद ्‌ घाटन झाल्याचा आनंद असल्याचे गडकरी म्हणाले . ' स्टेट ऑफ आर्ट ' चा उत्कृष्ट नमुना गोव्यातील जनतेला प्रदान करत आहे , असेही ते म्हणाले . देशभरात आतापर्यंत सुमारे १० लाख कोटी पेक्षा अधिक रकमेची कामे करण्यात येत आहेत , त्यातील १५ हजार कोटी गोव्यासाठी देण्यात आले , हे गोव्याच्या जनतेचे श्रेय आहे , असे ते म्हणाले . पूर्वी गोव्याला वर्षाला फक्त ६० कोटी रुपये मिळायचे , त्या तुलनेत आता गोव्यामध्ये विकास कामांना वेग आला आहे . आता गोव्यातील जनतेने व्हेनिस शहराप्रमाणे जलवाहतुकीचा प्राधान्याने विचार करावा , अशी मनापासून इच्छा असल्याचे त्यांनी यावेळी सांगितले . यामुळे गोव्याच्या सौंदर्यामध्ये भर पडून जगभरात त्याचे नाव मोठे होईल , असेही पुढे ते म्हणाले . गोव्याच्या विकासात पर्रीकरांचा सिंहाचा वाटा असून केंद्रीय मंत्री असतानाही नेहमी गोव्याचा विचार ते करत असत , अशी आठवण सांगताना आता गोव्यातील खा ण प्रश्न सोडविण्यासाठी ते प्रयत्नशील असल्याचे गडकरी म्हणाले . गोव्यामध्ये पर्रीकरांनी दिलेल्या भ्रष्टाचारमुक्त प्रशासनाबद्दल त्यांनी कौतुक केले . भाषणाच्या शेवटी गोव्यासाठी मंजूर केलेली रुपये १५ हजार कोटींची सर्व कामे निश्चित पूर्ण करून देईन , असे वचन गडकरी यांनी उपस्थितांना दिले .


    गोव्याचे मुख्यमंत्री मनोहर पर्रीकर प्रकृती अस्वस्थ असतानाही उपस्थित होते व त्यांनी उपस्थितांना संबोधित करण्याची इच्छा दाखवली असता उपस्थितांमध्ये चैतन्य दिसून आले . ' हाऊ इज द जोश ?' अशी सुरुवात पर्रीकरांनी करताच उपस्थितांनी उत्स्फूर्तपणे जोशात ' हाय सर ', असा प्रतिसाद दिला . तुमच्यातील हि ऊर्जा माझ्यात घेऊन तुमच्याशी बोलतो असे म्हणत , अमेरिकेचे माजी अध्यक्ष जॉन एफ केनेडी यांनी अमेरिकेच्या यशाचे श्रेय तिथल्या उत्कृष्ट रस्त्यांना दिले होते , ते लहानपणापासून मनात होते आणि त्यामुळेच माझा प्राधान्यक्रम रस्ते विकासालाही आहे , असे त्यांनी सांगितले . गोव्यातील जनतेच्या पैशातूनच उभा राहिलेला पूल जनते चा च आहे , यातून इंधन आणि पर्यायाने पैशांची बचत होणार आहे , हे देखील त्यांनी लक्षात आणून दिले . पाच वर्षाच्या आत पूर्ण झालेला गोव्यातील हा पहिलाच मोठा प्रकल्प आहे , अशी माहिती पर्रीकरांनी यावेळी दिली . त्यानंतर गोव्यातील विकास कामांना अविचाराने विरोध न करता नागरिकांनी सकारात्मक राहण्याचे भावनिक आवाहन पर्रीकर यांनी याप्रसंगी केले .


    यानंतर हा पूल बांधण्याचे पर्रीकरांचे स्वप्न केंद्र व राज्य सरकारमधील एकवाक्यतेमुळे शक्य झाल्याचे यावेळी उपस्थित सर्व नेत्यांनी नमूद केले .


    अटल सेतू भारतातील तिसरा सर्वात लांब पूल असून केबल स्टे प्रकारातील आहे . या पूलाच्या उभारणीला सुमारे चाडे चार वर्षांचा कालावधी लागला . संपूर्णपणे भारतीय बनावटीने तयार झालेला हा पूल ' मेक इन इंडिया ' च्या योजनेचे प्रतिनिधित्व करणारा आहे . भारतातील नामवंत कंपनी एल अँड टी यांनी या पूलाची रचना व बांधकाम केले आहे . हा पूल मांडवी नदीवरील तिसरा पूल असून ५ . १ किमी लांबीचा , चार पदरी तसेच केबल धारीत आहे . सदर पूल पणजी शहरातील वाहतुकीचा भार कमी करेल .


    ******


    N.Sapre/S.Pophale/P.Kor

    
    
    (Release ID: 1561635) Visitor Counter : 38