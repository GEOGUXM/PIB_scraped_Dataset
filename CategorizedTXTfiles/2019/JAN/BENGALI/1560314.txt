      কেন্দ্রীয়মন্ত্রিসভা

      ভারত ও মালদ্বীপের মধ্যে ভিসা ব্যবস্হা সংক্রান্ত চুক্তিতে মন্ত্রিসভার কার্যপরবর্তী অনুমোদন
      Posted On: 16 JAN 2019 7:28PM by PIB Kolkata


    নয়াদিল্লি, ১৬ জানুয়ারী , ২০১৯


    ভারত ও মালদ্বীপের মধ্যে ডিসেম্বর ২০১৮তে ভিসা ব্যবস্হা প্রদান সংক্রান্ত চুক্তি স্বাক্ষরে কেন্দ্রীয় মন্ত্রিসভা কার্যপরবর্তী অনুমোদন দিয়েছে। আজ (১৬ জানুয়ারি ২০১৯) প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে এই সিদ্ধান্ত অনুমোদিত হয়। মালদ্বীপের রাষ্ট্রপতির ভারত সফরকালে এই ভিসার সুবিধা সংক্রান্ত এই চুক্তি স্বাক্ষরিত হয়। ভারত ও মালদ্বীপের সাধারণ মানুষের মধ্যে পর্যটন, চিকিৎসা, শিক্ষা ব্যবসা-বাণিজ্য ও রোজগারের জন্য একে অপরের দেশে যাতে সহজেই যেতে পারেন সেইজন্য এই চুক্তি সম্পাদিত হয়। চুক্তি অনুযায়ী দু-দেশের নাগরিকরা ৯০ দিনের জন্য ভিসা ছাড়াই একে অপরের দেশে পর্যটন, চিকিৎসা এবং সীমিত বাণিজ্যিক কাজের জন্য যেতে পারবেন। এছাড়া এই ভিসা মুক্ত প্রবেশ ব্যবস্হাকে সহজেই চিকিৎসা সংক্রান্ত ভিসা এবং পড়ুয়াদের জন্য ও রোজগারের সন্ধানে আগতদের ভিসায় রূপান্তরিত করা যাবে। উল্লেখ্য, ভারত ও মালদ্বীপের মধ্যে বহুদিনের বন্ধুত্বের ও ঐতিহ্যের সম্পর্ক রয়েছে। বিশেষ এই দ্বিপাক্ষিক সম্পর্কের মূলে রয়েছে, দু-দেশের মানুষে মানুষে যোগাযোগ, যা গত ২০১৮ ’ র নভেম্বরে মালদ্বীপের রাষ্ট্রপতি শ্রী ইব্রাহিম সোলি-র শপথগ্রহণ অনুষ্ঠানে যোগদানের জন্য ভারতের প্রধানমন্ত্রী নরেন্দ্র মোদীর মালে সফর এবং পরবর্তী পর্যায়ে গত ডিসেম্বরে, মালদ্বীপের রাষ্ট্রপতির ভারত সফরের ফলে আরও ইতিবাচকভাবে গতি পায়।


    CG/SC /NS

    
    
    (Release ID: 1560314) Visitor Counter : 18
    
    
      Read this release in: English