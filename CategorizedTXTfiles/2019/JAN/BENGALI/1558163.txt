      সংসদবিষয়কমন্ত্রক

      বর্ষশেষের সমীক্ষা ২০১৮ : সংসদ বিষয়ক মন্ত্রক
      
      ষোড়শ লোকসভায় ১৭১টি বিলকে আইনে পরিণত করা হয়েছে, ২০১৮’র জানুয়ারী থেকে নভেম্বরের মধ্যে হয়েছে ৩০টি
      
      উৎপাদনশীলতা বৃদ্ধি এবং নথীপত্র আরও ভালভাবে সংরক্ষণের জন্য মন্ত্রকে ই-অফিস ব্যবস্হা চালু
      
      সংসদ বিষয়ক মন্ত্রক দেশের আইনসভাগুলিতে কাগজবিহীন ব্যবস্হা চালু করতে জরুরীভিত্তিতে ই-বিধান অ্যাপ্লিকেশন ব্যবস্হার সূচনা করেছে
      
      Posted On: 02 JAN 2019 3:45PM by PIB Kolkata


    নয়াদিল্লি, ০১ জানুয়ারী , ২০১৯


    কেন্দ্রীয় সরকারের মন্ত্রকগুলির মধ্যে অন্যতম হল সংসদ বিষয়ক মন্ত্রক। সংসদে সরকারের পক্ষ থেকে সংসদীয় বিবিধ এবং বিপুল কর্মকান্ড দক্ষতার সঙ্গে সম্পন্ন করার দায়িত্ব এই মন্ত্রকের ওপর ন্যস্ত রয়েছে। সংসদে, সরকারের বিভিন্ন কাজকর্মের ব্যাপারে সরকার এবং সংসদের দুই কক্ষের মধ্যে সংযোগসাধনের গুরুত্বপূর্ণ কাজও এই মন্ত্রক করে থাকে। নিম্নে বর্ণিত বিস্তারিত তথ্য ২০১৪ সালের মে মাস থেকে সরকারের সাফল্য তুলে ধরেছে, বিশেষ করে ২০১৮ ’ র বিভিন্ন কর্মকান্ডেরও এতে উল্লেখ রয়েছে।


    আইনসভার কাজ


    রাজ্যসভায় ষোড়শ লোকসভার বকেয়া বিল- ১২০ ষোড়শ লোকসভায় বকেয়া বিল- ০০

                                                                         
সংসদে ষোড়শ লোকসভার আইন প্রণয়ন সংক্রান্ত কর্মকান্ড  রাজ্যসভা  লোকসভা  মোট
                                                                         
                                                                         
                                                                         
বিল আনা হয়েছে                                       ০৭        ২০৪     ২১১
                                                                         
                                                                         
                                                                         
বিল পাশ                                             ১৮৯       ১৪৫     ৩৩৪
                                                                         
                                                                         
                                                            
বিলকে আইনে প্রণয়ন                                   ১৭১     
                                                            
                                                            
                                                                                                             
সংসদে পয়লা জানুয়ারী ২০১৮ থেকে ৩০শে নভেম্বর ২০১৮ পর্যন্ত আইন প্রণয় সংক্রান্ত কর্মকান্ড  রাজ্যসভা  লোকসভা  মোট
                                                                                                             
                                                                                                             
                                                                                                             
বিল আনা হয়েছে                                                                           ০১        ৩০      ৩১ 
                                                                                                             
                                                                                                             
                                                                                                             
বিল পাশ                                                                                 ১৭        ৩০      ৪৭ 
                                                                                                             
                                                                                                             
                                                                                                
বিলকে আইনে প্রণয়ন                                                                       ৩০      
                                                                                                
                                                                                                
                                                 
লোকসভায় বিশেষ / ধারা উল্লেখপর্ব  মোট   জবাব  বাকী
                                                 
                                                 
                                                 
বিশেষ উল্লেখপর্ব                 ৩৭৩   ৭৮    ২৯৫ 
                                                 
                                                 
                                                 
ধারা ৩৭৭                         ২২৮৩  ৭২১   ১৫৬২
                                                 
                                                 
                                                                                           
বিশেষ প্রস্তাব উত্থাপন / ধারা ৩৭৭ ২০১৮ ’ র পয়লা জানুয়ারী থেকে ৩০শে নভেম্বর  মোট  জবাব  বাকী
                                                                                           
                                                                                           
                                                                                           
বিশেষ প্রস্তাব উত্থাপন                                                      ১১১  ১১    ১০০ 
                                                                                           
                                                                                           
                                                                                           
ধারা ৩৭৭                                                                    ৬৯৪  ১৬৩   ৫৩১ 
                                                                                           
                                                                                           

    বিভিন্ন রাজনৈতিক দলের নেতৃবৃন্দের সঙ্গে বৈঠক


    সংসদ বিষয়ক মন্ত্রী, সংসদের সব অধিবেশন শুরু হবার আগে সংসদে বিভিন্ন রাজনৈতিক দলের নেতৃবৃন্দ অথবা গোষ্ঠীর সঙ্গে বৈঠকে মিলিত হন। ২০১৪ ’ র মে মাস থেকে ২০১৭ ’ র ৩১শে ডিসেম্বরের মধ্যবর্তী সময়ে এধরণের ১৩টি বৈঠক অনুষ্ঠিত হয়েছে। ২০১৪ ’ র পয়লা জানুয়ারী থেকে ডিসেম্বর পর্যন্ত অনুষ্ঠিত হয়েছে এ ধরনের তিনটি বৈঠক।


    শুভেচ্ছা সফরকারী প্রতিনিধিদল


    বিভিন্ন দেশের সঙ্গে সম্পর্ক জোরদার করার ক্ষেত্রে এবং দেশের বিভিন্ন নীতি প্রণয়নে সাংসদরা উল্লেখযোগ্য ভূমিকা নিয়ে থাকেন। ভারতের মত একটি গণতান্ত্রিক তথা উন্নয়নশীল দেশের পক্ষে দেশের বিভিন্ন নীতি, প্রকল্প এবং সাফল্যকে তুলে ধরার জন্য বিশেষ কয়েকজন সাংসদ এবং বিশিষ্ট ব্যক্তিদের ভূমিকা অত্যন্ত গুরুত্বপূর্ণ হয়ে থাকে।


    পারস্পরিক বোঝাপড়া গড়ে তোলা এবং আন্তর্জাতিক মঞ্চে ভারতের প্রতি অন্যান্য দেশের সমর্থনের বিষয়গুলিকে বিবেচনায় রেখে সংসদীয় বিষয়ক মন্ত্রক সাংসদের সৌজন্য বিনিময় সফরে বিশ্বের বিভিন্ন দেশে পাঠিয়ে থাকে। সাংসদ বিনিময় কর্মসূচির আওতায় একইভাবে অন্যান্য দেশের সাংসদরাও ভারত সফরে আসেন। ২০১৪-র মে মাস থেকে ২০১৭-র ডিসেম্বরের শেষ পর্যন্ত কেন্দ্রীয় মন্ত্রী বা সংসদ বিষয়ক প্রতিমন্ত্রীর নেতৃত্বে বিভিন্ন রাজনৈতিক দলের সাংসদদের নিয়ে ৫টি সৌজন্য সফর হয়েছে।


    সর্বভারতীয় হুইপ সম্মেলন


    অভিন্ন স্বার্থ সংশ্লিষ্ট বিভিন্ন বিষয়ে আলাপ-আলোচনা এবং সংসদীয় গণতান্ত্রিক প্রতিষ্ঠানকে আরও মজবুত করার জন্য সংসদীয় বিষয়ক মন্ত্রক কেন্দ্রীয় ও রাজ্যস্তরে বিভিন্ন রাজনৈতিক দলের দলীয় শৃঙ্খলা রক্ষাকারী সদস্যদের নিয়ে হুইপ বা বিশেষ সম্মেলন আয়োজন করে থাকে। এ ধরনের সম্মেলন আয়োজনের উদ্দেশ্য হল, অভিন্ন স্বার্থ সংশ্লিষ্ট বিষয়গুলি নিয়ে আলাপ-আলোচনার মাধ্যমে সংসদীয় গণতান্ত্রিক প্রাতিষ্ঠানিক ব্যবস্হাকে আরও মজবুত করা। এরফলে বিভিন্ন দলের মধ্যে যোগসূত্র ও সমন্বয় আরও বৃদ্ধি পাই।


    একাধিক আইন সংশোধন


    ১৯৫৩-র সংসদ আইন অনুযায়ী আধিকারিকদের বেতন ও অন্যান্য ভাতায় সংশোধন করা হয়েছে। ২০১৮-র অর্থ আইন অনুসারে নতুন বেতনক্রম ও অন্যান্য ভাতা স্হির হয়েছে। সেই অনুযায়ী রাজ্যসভার চেয়ারম্যানের বেতন ১ লক্ষ ২৫ হাজার টাকা থেকে বেড়ে ৪ লক্ষ টাকা হয়েছে।


    ১৯৫৪-র সংসদ আইন অনুযায়ী সংসদ সদস্যদের বেতন, অন্যান্য সুযোগ-সুবিধা এবং পেনশন প্রদান ব্যবস্হায় সংশোধন আনা হয়েছে। ২০১৮-র অর্থ আইন অনুযায়ী সাংসদদের বেতন মাসিক ৫০ হাজার টাকা থেকে বেড়ে ১ লক্ষ টাকা হয়েছে। একইভাবে প্রাক্তন সাংসদদের পেনশন মাসিক ২০ হাজার টাকা থেকে বেড়ে ২৫ হাজার টাকা হয়েছে।


    কেন্দ্রীয় মন্ত্রিসভার বৈঠকে সাংসদদের আবাসন ও টেলিফোন ব্যবহার সুবিধা, ভাতা সুবিধা এবং কার্যালয় খাতে খরচে সংশোধন করার জন্য একটি প্রস্তাব অনুমোদিত হয়েছে। এ সংক্রান্ত সরকারি বিজ্ঞপ্তিও প্রকাশিত হয়েছে।


    ই-কার্যালয় কর্মসূচি রূপায়ণ


    সংসদীয় মন্ত্রকের অধীন বিভিন্ন কার্যালয়ে সম্পাদিত কাজকর্ম আরও সুচারু রুপে পরিচালিত করতে এবং কাজকর্মের খতিয়ানের রেকর্ড রাখতে ই-কার্যলয় কর্মসূচি রূপায়ণ করেছে। এই কর্মসূচি রূপায়ণের ফলে অনলাইনে দলীল দস্তাবেজ জমা করা, কর্মীদের ছুটির বিষয় দেখভাল, পড়ে থাকা ফাইলগুলির দ্রুত নিষ্পত্তি প্রভৃতি কাজ সম্পন্ন হচ্ছে।


    জাতীয় ই-বিধান অ্যাপ্লিকেশন বা নেভা


    জাতীয় ই-বিধান অ্যাপ্লিকেশন, নেভা এমন একটি সদস্য ভিত্তিক মোবাইল অ্যাপ্লিকেশ যা সংসদের দৈনন্দিন কাজকর্ম পরিচালনার ক্ষেত্রে গুরুত্বপূর্ণ ভূমিকা নিয়ে থাকে। “ এক দেশ, এক অ্যাপ্লিকেশন ” গড়ে তোলার পরিকল্পনাকে বাস্তবায়িত করার ক্ষেত্রে মোবাইলভিত্তিক ই-বিধান অ্যাপ্লিকেশন প্রকৃত অর্থেই জাতীয় স্তরে এক গুরুত্বপূর্ণ ব্যবস্হা। বিভিন্ন রাজ্যের আইন প্রণয়ন পরিষদগুলির পাশাপাশি কেন্দ্র ও রাজ্য সরকারের দপ্তরগুলিও এই নেভা অ্যাপ্লিকেশন ব্যবহার করতে পারবে। আইন পরিষদগুলির আধিকারিকদের দক্ষতাবৃদ্ধির ক্ষেত্রে জ্ঞানের আদান-প্রদানেও এই নেভা অ্যাপের গুরুত্বপূর্ণ ভূমিকা থাকছে। মোবাইল ভিত্তিক এই অ্যাপ্লিকেশনটির কার্যকারিতা ও উপকারিতা নিয়ে বিভিন্ন রাজ্যের আইন পরিষদে কর্মশিবিরের আয়োজন করা হয়েছে।


    মন্ত্রকের উদ্যোগ


    অনলাইন অ্যাসুউরেন্স মনিটারিং সিস্টেমবা ওএএমএস ব্যবস্হা চালু করার লক্ষ্যে সংসদীয় বিষয়ক মন্ত্রক অন্যান্য মন্ত্রক ও দপ্তরের নোডাল আধিকারিকদের এই ব্যবস্হার ওপর নজর রাখার জন্য প্রশিক্ষণ কর্মসূচির আয়োজন করে। এছাড়াও মন্ত্রক যুব সংসদ প্রতিযোগিতা সংক্রান্ত চারটি কর্মসূচি রূপায়ণ করে থাকে। এই কর্মসূচিগুলির আওতায় দেশজুড়ে বিভিন্ন বিদ্যালয়, কেন্দ্রীয় বিদ্যালয়, জওহর নবোদয় বিদ্যালয় তথা বিশ্ববিদ্যালয় ও কলেজগুলিতে যুব সংসদ প্রতিযোগিতার আয়োজন করা হয়ে থাকে। বিগত ১২ মাসে দিল্লীর একাধিক স্কুলে, কেন্দ্রীয় বিদ্যালয়ে, জওহর নবোদয় বিদ্যালয় এবং বিশ্ববিদ্যালয় ও কলেজগুলিতে যুব সংসদ প্রতিযোগিতার আয়োজন করা হয়েছে। প্রতিযোগিতায় বিজয়ীদের পুরস্কৃত করা হয়েছে। মন্ত্রক বিভিন্ন রাজ্য ও কেন্দ্রশাসিত অঞ্চলে যুব সংসদ প্রতিযোগিতা আয়োজন করার জন্য আর্থিক সাহায্য দিয়ে থাকে। উল্লেখ করা যেতে পারে, মধ্যপ্রদেশ ও হরিয়ানাকে এই খাতে যথাক্রমে ৫ লক্ষ ও ৩ লক্ষ টাকা আর্থিক সাহায্য দেওয়া হয়েছে।


    সংসদীয় বিষয়ক মন্ত্রক বিভিন্ন কেন্দ্রীয় রাষ্ট্রায়ত্ত্ব সংস্হা, ডিএভিপি, সঙ্গীত ও নাটক বিভাগ এবং দিল্লী দূরদর্শনের সহযোগিতায় দেশের ৩৯টি জায়গায় ‘ নতুন ভারত- গড়ে তুলতে আমরা দৃঢ় প্রতিজ্ঞ ’ শীর্ষক প্রদর্শনী তথা সাংস্কৃতিক অনুষ্ঠানের আয়োজন করেছে। ভারত ছাড়ো আন্দোলনের ৭৫তম বার্ষিকী এবং ২০২২-এ স্বাধীনতার ৭৫তম বার্ষিকী উদযাপন করার লক্ষ্যেই এই উদ্যোগ।


    CG/BD/ NS

    
    
    (Release ID: 1558163) Visitor Counter : 10
    
    
      Read this release in: English