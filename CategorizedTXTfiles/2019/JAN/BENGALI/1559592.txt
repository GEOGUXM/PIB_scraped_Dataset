      কেন্দ্রীয়মন্ত্রিসভা

      ভারত ও ডেনমার্কের মধ্যে সামুদ্রিক বিষয়সমূহ নিয়ে মউ স্বাক্ষরের সম্মতি জানালো কেন্দ্রীয় মন্ত্রিসভা
      Posted On: 11 JAN 2019 2:25PM by PIB Kolkata


    নয়াদিল্লি , ১ ০ জানুয়ারি, ২০১ ৯


    সামুদ্রিক বিভিন্ন বিষয় নিয়ে ভারত ও ডেনমার্কের মধ্যে সমঝোতাপত্র বা মউ স্বাক্ষরে সম্মতি জানালো কেন্দ্রীয় মন্ত্রিসভা। নতুন দিল্লিতে বৃহস্পতিবার প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে এ সংক্রান্ত প্রস্তাব মঞ্জুর করা হয়। এ বছর জানুয়ারি মাসে ডেনমার্কের খাদ্য পরিষেবামূলক প্রতিষ্ঠান ডব্লিউআইপি-র ভারত সফরের সময় মউটি স্বাক্ষরিত হওয়ার কথা।


    এই মউ স্বাক্ষরের ফলে দু’দেশের দ্বিপাক্ষিক সহযোগিতার ক্ষেত্রগুলি খতিয়ে দেখতে পারবে ভারত – ডেনমার্ক উভয় দেশই। যেসব ক্ষেত্রে দ্বিপাক্ষিক সহযোগিতামূলক সম্পর্ক গড়ে তোলার কথা ভাবা হচ্ছে তার মধ্যে রয়েছে –

      * ভারত ও ডেনমার্কের মধ্যে সামুদ্রিক ক্ষেত্রে সহযোগিতা এবং বিনিয়োগ বৃদ্ধি।
      * দু’দেশের মধ্যে অভিজ্ঞতা ও প্রকাশনা, তথ্য, পরিসংখ্যান বিনিময় অব্যাহত রাখা, যাতে জাহাজ চলাচল সক্রিয় থাকে এবং একই সঙ্গে জাহাজ নির্মাণ এবং গ্রিন ম্যারিটাইম প্রযুক্তি ক্ষেত্রে সহযোগিতা বাড়ানো যায়। এর পাশাপাশি রয়েছে ইন্ডিয়ান রেজিস্টার অফ শিপিং (আইআরএস) – কে স্বীকৃত সংস্থার মর্যাদা দেওয়ার বিষয়টি।
      * বাণিজ্যিক জাহাজ চলাচল ক্ষেত্রে ধারাবাহিক সহযোগিতা গড়ে তোলা এবং
      * দ্বিপাক্ষিক এবং আন্তর্জাতিক স্তরে পারস্পরিক স্বার্থ সংশ্লিষ্ট সুযোগ-সুবিধায় সহযোগিতা বাড়ানো।

      CG/SSS / SB

    
    
    (Release ID: 1559592) Visitor Counter : 23
    
    
      Read this release in: English
    
    
    

*