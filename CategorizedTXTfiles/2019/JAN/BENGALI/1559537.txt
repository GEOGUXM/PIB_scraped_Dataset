      সংসদবিষয়কমন্ত্রক

      সংসদের শীতকালীন অধিবেশন, ২০১৮ শেষ হয়েছে
      
      লোকসভায় ৪৭% এবং রাজ্যসভায় ২৭% কাজ, উভয় সভায় ৫টি বিল পাশ হয়েছে

      Posted On: 11 JAN 2019 12:08PM by PIB Kolkata

    নয়াদিল্লি , ১ ০ জানুয়ারি, ২০১ ৯


    কেন্দ্রীয় সংসদীয় বিষয়ক মন্ত্রী শ্রী নরেন্দ্র সিং তোমর বলেছেন, ২০১৮-র শীতকালীন অধিবেশনে জাতীয় গুরুত্বের বিভিন্ন ইস্যু নিয়ে সমস্ত রাজনৈতিক দল ব্যাপকভাবে আলোচনায় অংশগ্রহণ করেছেন এবং সফলভাবে এই অধিবেশন সম্ভব হয়েছে । নতুন দিল্লিতে আজ এক সাংবাদিক সম্মেলনে শ্রী তোমর বলেন , এবারের শীতকালীন অধিবেশনের বিশেষ গুরুত্বপূর্ণ কাজের মধ্যে উল্লেখযোগ্য হচ্ছে ১২৪তম সংবিধান সংশোধনী বিল অনুমোদন। তিনি এই বিল পাশের ঘটনাকে ঐতিহাসিক বলে বর্ণনা করেন। তিনি বলেন, এই বিলটির মধ্যে কোটি কোটি দুর্বলতর শ্রেণীর ভারতীয় নাগরিকের আশা-আকাঙ্খা প্রতিফলিত হয়েছে। উল্লেখ্য, এই বিলটিতেই উচ্চ বর্ণের দরিদ্র মানুষের জন্য শিক্ষা ও চাকরি ক্ষেত্রে সংরক্ষণের সংস্থানের কথা বলা হয়েছে।


    শ্রী তোমর বলেন, এবারের সংসদে শীতকালীন অধিবেশনে লোকসভা বসেছিল ২০১৮-র ১১ই ডিসেম্বর। ২০১৯ – এর ৮ই জানুয়ারি অধিবেশন অনির্দিষ্ট কালের জন্য মূলতুবি হওয়ার সময় পর্যন্ত ২৯ দিনে ১৭ বার বসেছে। অনুরূপভাবে, রাজ্যসভার অধিবেশন ৯ই জানুয়ারি অনির্দিষ্টকালের জন্য মূলতুবি হওয়ার সময় পর্যন্ত ৩০ দিনে ১৮ বার বসেছে। উৎপাদনশীলতার নিরীখে লোকসভায় কাজ হয়েছে ৪৭% এবং রাজ্যসভায় ২৭%। ১৭টি বিল এবারের সংসদের অধিবেশনে পেশ করা হয়। উভয় সভার অধিবেশনে ৫টি বিল পাশ হয়েছে। এবারের গুরুত্বপূর্ণ বিলগুলির মধ্যে রয়েছে – আধার আইন সংশোধনী বিল এবং নাগরিকত্ব আইন সংশোধনী বিল। এছাড়াও বিশেষভাবে গুরুত্বপূর্ণ হচ্ছে মুসলিম মহিলাদের জন্য বিবাহের অধিকার সুরক্ষা সংক্রান্ত তিন তালাক বিলটি।


    CG/PB / SB

    
    
    (Release ID: 1559537) Visitor Counter : 10
    
    
      Read this release in: English