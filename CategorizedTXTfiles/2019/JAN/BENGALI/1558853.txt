      প্রধানমন্ত্রীরদপ্তর

      প্রধানমন্ত্রী গৃহ প্রাপকদের সমবেত ই-গৃহপ্রবেশ প্রত্যক্ষ্য এবং ঝাড়খন্ডের পালামৌতে একাধিক উন্নয়নমূলক প্রকল্পের শিলান্যাস করলেন
      Posted On: 07 JAN 2019 2:41PM by PIB Kolkata


    নয়াদিল্লি, ০৫ জানুয়ারী , ২০১৯


    প্রধানমন্ত্রী শ্রী নরেন্দ্র মোদী আজ ঝাড়খন্ডের পালামৌ সফর করেন।


    প্রধানমন্ত্রী আবাস যোজনার আওতায় নির্মিত ২৫ হাজার গৃহের সুফলভোগীদের সমবেত ই-গৃহ প্রবেশ তিনি প্রত্যক্ষ করেন।


    শ্রী মোদী উত্তর কোয়েল (মন্ডল বাঁধ) প্রকল্পের পুনরুজ্জীবন, কনহর সোন পাইপলাইন বাহিত জলসেচ প্রকল্প এবং একাধিক সেচ প্রকল্প তথা সেচের সঙ্গে যুক্ত পাইপলাইন ব্যবস্হাকে মজবুত করার লক্ষ্যে গৃহীত কাজকর্মের সূচনা করেন।


    এই উপলক্ষ্যে এক জনসভায় প্রধানমন্ত্রী বলেন, সেচের খরচ কমিয়ে কৃষকদের আয় বাড়ানোর লক্ষ্যে সরকার যেসব উদ্যোগ নিয়েছে, এই প্রকল্পগুলি তারই অঙ্গ।


    প্রধানমন্ত্রী বলেন, উত্তর কোয়েল (মন্ডল বাঁধ) প্রকল্প প্রায় ৪৭ বছর অসম্পূর্ণ অবস্হায় পড়ে রয়েছে। এ ধরণের ঘটনা এই অঞ্চলের কৃষকদের প্রতি বঞ্চনাকেই প্রতিফলিত করে। কৃষকরা যে সমস্ত সমস্যার সম্মুখীন হয়েছেন, সেগুলির সমাধানে সর্বাত্মক প্রয়াস গ্রহণে তাঁর অঙ্গিকারের কথা প্রদানমন্ত্রী পুনরায় ব্যক্ত করেন। তিনি আরও জানান, কয়েক দশক ধরে পড়ে থাকা ৯৯টি বৃহৎ সেচ প্রকল্পের কাজ দ্রুতগতিতে এগিয়ে চলেছে। এই প্রকল্প রূপায়নে প্রায় ৯০ হাজার কোটি টাকা খরচ ধরা হয়েছে। কৃষকদের ‘ অন্নদাতা ’ হিসাবে বর্ণনা করে প্রধানমন্ত্রী জানান, কেন্দ্রীয় সরকার এদের কল্যাণে কাজ করে চলেছে। কৃষিকাজ ও কৃষকদের সঙ্গে যুক্ত মৌলিক সমস্যাগুলির সমাধানের জন্য সরকার এক নতুন দৃষ্টিভঙ্গি গ্রহণ করছে বলেও তিনি উল্লেখ করেন।


    প্রধানমন্ত্রী আবাস যোজনার আওতায় প্রাপকদের যে ২৫ হাজার গৃহ আজ প্রদান করা হয়েছে, তা ২০২২ সাল নাগাদ সকলের জন্য গৃহ প্রদানের লক্ষে এক গুরুত্বপূর্ণ পদক্ষেপ বলেও তিনি অভিমত প্রকাশ করেন। প্রধানমন্ত্রী আবাস যোজনা অতীতের অন্যান্য প্রকল্পগুলির তুলনায় কেন আলাদা, তারই তিনি ব্যাখ্যা করেন। আবাস যোজনায় সুফলভোগীদের মনোনয়ন এখন আরও স্বচ্ছ উপায়ে হচ্ছে বলেও তিনি জানান। অনলাইন রেডিস্ট্রেশন সহ প্রত্যক্ষ সুবিধা হস্তান্তরে সুফলভোগীদের ব্যাঙ্ক অ্যাকাউন্ট যাচাই করে দেখা হচ্ছে বলেও প্রধানমন্ত্রী জানান।


    শ্রী মোদী বলেন, যোজনার আওতায় নির্মিত গৃহগুলির গুণমানের ওপর নজরদারি চালাতে এক নতুন ব্যবস্হা চালু করা হয়েছে। এইসমস্ত ব্যবস্হার মধ্যে ফটোগ্রাফি এবং জিও-ট্যাগিং প্রণালী রয়েছে। বর্তমানে সুফলভোগীদের জন্য নির্মিত গৃহগুলিতে বিদ্যু ৎ ও রান্নার গ্যাস সংযোগ সহ শৌচাগার রয়েছে। গৃহ নির্মাণের ক্ষেত্রে বিকল্প যে নকশা পাওয়া গেছে, তার ফলে বাড়ির ভিতরে জায়গার পরিমাণ বৃদ্ধি পেয়েছে বলেও তিনি জানান। গৃহ নির্মাণে স্হানীয় সামগ্রী ব্যবহারে গুরুত্ব দেওয়া হচ্ছে বলে জানিয়ে শ্রী মোদী বলেন, নির্মাণ প্রক্রিয়ার গতি বৃদ্ধি পেয়েছে এবং ৫ বছরের কম সময়ে প্রায় ১ কোটি ২৫ লক্ষ গৃহ নির্মাণ করা হয়েছে। এমনকি গৃহ নির্মাণের কাজ শেষ করার মেয়াদ ১৮ মাস থেকে কমে ১২ মাস হয়েছে।


    এখন খুব সহজেই গৃহ নির্মাণের জন্য ১ লক্ষ ২৫ হাজার টাকা চারটি কিস্তিতে সুফলভোগীর অ্যাকাউন্টে পৌঁছে যাচ্ছে। আগে এ ধরনের গৃহ নির্মাণে কেবলমাত্র ৭০ হাজার টাকা দেওয়া হতো বলে প্রধানমন্ত্রী জানান। শ্রী মোদী বলেন, যোজনার আওতায় নির্মিত এই গৃহগুলি গরিব মানুষের সার্বিক ক্ষমতায়ণের হাতিয়ার হয়ে উঠেছে। স্বাধীনোত্তরকালে এই প্রথমবার সরকার মধ্যবিত্ত শ্রেণীর জন্যও গৃহ নির্মাণের ব্যাপারে চিন্তাভাবনা করছে। এরফলে মধ্যবিত্ত শ্রেণীর মানুষ আর্থিক সহায়তার পাশাপাশি সুদ-ছাড়ের সুবিধা পাচ্ছেন।


    ঝাড়খন্ড থেকে মাস তিনেক আগে প্রধানমন্ত্রী জন আরোগ্য যোজনার সূচনার কথা উল্লেখ করে শ্রী মোদী জানান, বর্তমানে লক্ষ লক্ষ গরিব মানুষ এই প্রকল্পের দরুণ চিকি ৎ সা সুবিধা পাচ্ছেন। এই যোজনার সূচনার প্রথম ১০০ দিনে ৬ লক্ষের বেশি মানুষ উপকৃত হয়েছেন এবং বর্তমানে প্রতিদিন ১০ হাজার মানুষ এই প্রকল্পের সুবিধা পাচ্ছেন।


    CG/BD /NS

    
    
    (Release ID: 1558853) Visitor Counter : 10
    
    
      Read this release in: English