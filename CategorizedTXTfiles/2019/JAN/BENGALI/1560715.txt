      প্রধানমন্ত্রীরদপ্তর

      ভাইব্র্যান্ট গুজরাট সম্মেলনে যোগ দিতে ভারত সফরে চেক প্রজাতন্ত্রের প্রধানমন্ত্রী
      Posted On: 21 JAN 2019 2:22PM by PIB Kolkata


    নয়াদিল্লি , ১৮ জানুয়ারি, ২০১৯


    ‘ভাইব্র্যান্ট গুজরাট’ সম্মেলনে যোগ দিতে চেক প্রজাতন্ত্রের প্রধানমন্ত্রী শ্রী আন্দ্রেজ বাবিজ ১৭ থেকে ১৯শে জানুয়ারি সরকারি সফরে ভারতে রয়েছেন। তাঁর সঙ্গে রয়েছেন সে দেশের শিল্প ও বাণিজ্য দপ্তরের মন্ত্রী শ্রীমতী মার্তা নোভাকোভা এবং এক বৃহৎ বাণিজ্যিক প্রতিনিধিদল। অংশীদার দেশ চেক প্রজাতন্ত্রের প্রধানমন্ত্রী বাবিজ সে দেশের বাণিজ্য প্রতিনিধিদলের নেতৃত্ব দিচ্ছেন।


    সম্মেলনের ফাঁকে ১৮ই জানুয়ারি প্রধানমন্ত্রী মোদী এবং প্রধানমন্ত্রী বাবিজ এক দ্বিপাক্ষিক বৈঠকে মিলিত হন। আঞ্চলিক ও আন্তর্জাতিক বিভিন্ন বিষয় ছাড়াও দ্বিপাক্ষিক স্বার্থ-সংশ্লিষ্ট বিভিন্ন বিষয়ে তাঁরা আলোচনা করেন।


    প্রধানমন্ত্রী মোদীর দূরদর্শী নেতৃত্বের প্রশংসা করে চেক প্রধানমন্ত্রী ভারতীয় অর্থনীতির দ্রুত বিকাশ এবং দ্বিপাক্ষিক বাণিজ্য ও বিনিয়োগ সম্পর্কের ক্ষেত্রে প্রভূত সম্ভাবনার প্রশংসা করেন।


    প্রধানমন্ত্রী বাবিজ গত সেপ্টেম্বরে ভারতের রাষ্ট্রপতির চেক প্রজাতন্ত্র সফরকালে দু’দেশের মধ্যে হওয়া একাধিক সমঝোতাপত্রের কথা উল্লেখ করেন।


    ভারী যন্ত্রপাতি উৎপাদন এবং ইঞ্জিনিয়ারিং ক্ষেত্রে চেক প্রজাতন্ত্রের যথেষ্ট সুনাম রয়েছে। প্রধানমন্ত্রী মোদী চেক সংস্থাগুলিকে ভারতের বিরাট বাজারের সুযোগ নেওয়ার অনুরোধ জানান। বিশেষ করে, ভারতের প্রতিরক্ষা, গাড়ি এবং রেলের উৎপাদন ক্ষেত্রে সুবিধা গ্রহণের জন্য চেক সংস্থাগুলিকে আহ্বান জানান।


    দুই প্রধানমন্ত্রী ভারত ও চেক প্রজাতন্ত্রের দীর্ঘ দ্বিপাক্ষিক সম্পর্কের ঐতিহ্যের উল্লেখ করে এই সম্পর্ক আরও বাড়িয়ে তোলার ওপর জোর দেন। ভারত সফরকালে চেক প্রধানমন্ত্রী বাবিজ ভারতের রাষ্ট্রপতির সঙ্গে সাক্ষাৎ করেন।


    CG/DM

    
    
    (Release ID: 1560715) Visitor Counter : 31
    
    
      Read this release in: English