      প্রধানমন্ত্রীরদপ্তর

      ভারতরত্ন প্রাপকদের অভিনন্দন জানালেন প্রধানমন্ত্রী
      Posted On: 26 JAN 2019 2:21PM by PIB Kolkata


    নয়াদিল্লি , ২৫ জানুয়ারি, ২০১৯


    প্রধানমন্ত্রী শ্রী নরেন্দ্র মোদী দেশের সর্বোচ্চ নাগরিক সম্মান ‘ভারতরত্ন’ প্রাপকদের অভিনন্দন জানিয়েছেন।


    নানজি দেশমুখের অসামান্য সামাজিক অবদানের প্রশংসা করে প্রধানমন্ত্রী বলেন, “গ্রামোন্নয়নে তাঁর বিশেষ অবদান আমাদের গ্রামগুলিতে বসবাসকারী মানুষের ক্ষমতায়নে এক নতুন দৃষ্টান্ত স্থাপন করেছে। নিপীড়িত মানুষের প্রতি নম্রতা, করুণা ও সেবার মধ্য দিয়ে তাঁর ব্যক্তিত্বের পরিচয় প্রকাশিত হয়। তিনি প্রকৃতপক্ষেই একজন ভারতরত্ন।”


    “ভুপেন হাজারিকার গান ও সঙ্গীতে কয়েক প্রজন্মের মানুষ প্রভাবিত হয়েছেন। এঁদের কাছ থেকেই ন্যায়-বিচার, সম্প্রীতি ও সৌভ্রাতৃত্বের বার্তা ছড়িয়ে পড়েছে। ভারতীয় সঙ্গীতের ঐতিহ্যকে তিনি বিশ্বব্যাপী জনপ্রিয় করে তুলেছিলেন। ভারতরত্ন সম্মানে ভুপেনদা ভূষিত হওয়ায় আনন্দিত বোধ করছি।”


    প্রণব মুখোপাধ্যায় সম্পর্কে বলতে গিয়ে শ্রী মোদী বলেন, “প্রণব আমাদের সময়ের এক অসাধারণ কূটনীতিবিদ। কয়েক দশক ধরে তিনি নিঃস্বার্থ ও অক্লান্তভাবে দেশের সেবা করেছেন। দেশের অগ্রগতির পথে এক গভীর ছাপ রেখেছেন। তাঁর প্রজ্ঞা ও মেধার সমতুল হাতে গোনা কয়েকজন। তাঁকে ভারতরত্ন সম্মান প্রদানে আমি আনন্দিত।”


    CG/ BD /DM

    
    
    (Release ID: 1561509) Visitor Counter : 44
    
    
      Read this release in: English