      সড়কপরিবহণওমহাসড়কমন্ত্রক

      মহাত্মা গান্ধীর জন্মের সার্ধ শতবার্ষিকী উপলক্ষে গাড়ি র‍্যালির উদ্বোধন
      
      জাতীয় সড়ক নিরাপত্তা সপ্তাহের সূচনা র‍্যালির মাধ্যমে পালন করা হবে

      Posted On: 30 JAN 2019 7:06PM by PIB Kolkata

    নয়াদিল্লি, ৩০ জানুয়ারি, ২০১৯


    মহাত্মা গান্ধীর জন্মের সার্ধ শতবার্ষিকী উপলক্ষে সড়ক পরিবহণ ও মহাসড়ক মন্ত্রক একটি মোটর র‍্যালির আয়োজন করছে । গান্ধীজির জীবনের সঙ্গে জড়িত পশ্চিমবঙ্গের কলকাতা ও শান্তিনিকেতন সহ ভারত ও মায়ানমারের একাধিক ঐতিহাসিক স্থান ছুঁয়ে এই র‍্যালি তার যাত্রা সম্পূর্ণ করবে । এই র‍্যালির মাধ্যমে গান্ধীজির জীবনের গুরুত্বপূর্ণ ঘটনাবহুল স্থানগুলির মধ্যে যোগাযোগ স্থাপনের পাশাপাশি সড়ক নিরাপত্তা সংক্রান্ত সচেতনতামূলক প্রচারও করা হবে । সারা ভারত ও বিশ্বের বিভিন্ন স্থানে মহাত্মা গান্ধীর জন্মের সার্ধ শতাবার্ষিকী উদযাপনের উদ্যোগ কেন্দ্রীয় সরকার গত বছরের দোসরা অক্টোবর থেকে চালু করেছে । এই র‍্যালি সেই কর্মসূচিরই একটি অংশ ।


    দিলির রাজঘাট থেকে চৌঠা ফেব্রুয়ারি এই মোটর র‍্যালির যাত্রা শুরু হবে । সেদিনই আবার জাতীয় সড়ক নিরাপত্তা সপ্তাহের সূচনানুষ্ঠান পালন করা হবে । র‍্যালির গাড়িগুলি ভারতের মধ্যে সাবরমতি, পোরবন্দর, ডান্ডি, ইয়ারওয়াড়া, সেবাগ্রাম, জব্বলপুর, লক্ষ্ণৌ, গোরখপুর, চৌরি-চৌরা, চম্পারণ, শান্তিনিকেতন ও কলকাতা অতিক্রম করে বাংলাদেশের ঢাকার দিকে এগোবে । ২৪শে ফেব্রুয়ারি মায়ানমারের ইয়াংগনে পৌঁছে র‍্যালি সমাপ্ত হবে । ইয়াংগন পর্যন্ত ৭,২৫০ কিলোমিটার পথ অতিক্রম করবে এই র‍্যালি ।


    এই র‍্যালির কিছু আকর্ষণীয় বিষয়ের মধ্যে রয়েছে রো-রো ভেসেলে খামবাত উপসাগর অতিক্রম করা । অনুষ্ঠান আয়োজনের দায়িত্বে রয়েছে বিদেশ মন্ত্রক, সংস্কৃতি মন্ত্রক ও অন্যান্যরা । বিভিন্ন রাজ্যের একাধিক স্থান পেরোনোর সময় স্বাগত অনুষ্ঠান, ফ্ল্যাগিং-অফ অনুষ্ঠান ও সাধারণ মানুষের সঙ্গে আদান-প্রদানও সম্পন্ন হবে ।


    এই কর্মসূচির লক্ষ্য র‍্যালির যাত্রাপথে মহাত্মা গান্ধীর মূল্যবোধগুলির বিষয়ে মানুষের মধ্যে সচেতনতা তৈরি করা । বাংলাদেশ ও মায়ানমারে ভারতমাতার মহান সন্তানদের স্মরণ করে ‘ শান্তির চালিকাশক্তি ’ হয়ে উঠবে এই র‍্যালি । সড়কে নিরাপদভাবে গাড়ি চালানোর বার্তার প্রচার এবং প্রসারও হবে ।


    CG/SC/DM

    
    
    (Release ID: 1561985) Visitor Counter : 59
    
    
      Read this release in: English