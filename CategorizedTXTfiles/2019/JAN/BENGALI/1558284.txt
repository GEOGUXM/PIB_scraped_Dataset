      কেন্দ্রীয়মন্ত্রিসভা

      কেন্দ্রীয় মন্ত্রিসভা পোল্যান্ডের কাটোয়াইসে জলবায়ু পরিবর্তন সংক্রান্ত সম্মেলনে ভারতের অবস্থানের কর্মপরবর্তী অনুমোদন দিয়েছে
      Posted On: 02 JAN 2019 7:44PM by PIB Kolkata


    নয়াদিল্লি , ০২ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় মন্ত্রিসভার বৈঠকে, ২০১৮-র ২ – ১৫ই ডিসেম্বর পর্যন্ত পোল্যান্ডের কাটোয়াইসে জলবায়ু পরিবর্তন সংক্রান্ত রাষ্ট্রসংঘের ২৪তম ফ্রেমওয়ার্ক সম্মেলনে ভারতের অবস্থানের কর্মপরবর্তী অনুমোদন দেওয়া হয়েছে। ২০১৮-র ২৮শে নভেম্বর দেওয়া অনুমোদনের অঙ্গ হিসাবে এই সিদ্ধান্ত নেওয়া হয়েছে।


    কেন্দ্রীয় পরিবেশ, বন ও জলবায়ু পরিবর্তন সংক্রান্ত মন্ত্রী ডঃ হর্ষবর্ধনের নেতৃত্বে ভারতীয় প্রতিনিধিদলটি এই আন্তর্জাতিক সম্মেলনে অংশগ্রহণ করে। ২০২০-র পরবর্তী সময়ে প্যারিস চুক্তি রূপায়ণে নীতি-নির্দেশিকা চূড়ান্ত করার জন্যই এই সম্মেলন আহ্বান করা হয়েছিল। ভারতের অবস্থান ছিল সমতা-ভিত্তিক এবং অভিন্ন অথচ দেশ-ভিত্তিক দায়িত্বের নীতিতে পরিচালিত। ভারতের পক্ষ থেকে প্যারিস চুক্তি রূপায়ণের প্রতি অঙ্গীকার ব্যক্ত করা হয় এবং সমষ্টিগতভাবে এই চুক্তি রূপায়ণের প্রতিশ্রুতি দেওয়া হয়। আমাদের সংস্কৃতির ঐতিহ্যগত ধারা অনুসারে, পরিবেশ সুরক্ষার জন্য ভারত সরকারের পক্ষ থেকে প্রধানমন্ত্রী শ্রী নরেন্দ্র মোদীর নেতৃত্বে বেশ কিছু গুরুত্বপূর্ণ উদ্যোগ গ্রহণ করা হয়েছে। ভারতে পুনর্নবীকরণযোগ্য শক্তি উৎপাদনের ওপর বিশেষ জোর দেওয়া হচ্ছে। ২৫ গিগাওয়াট সৌরশক্তি সহ মোট প্রায় ৭৪ গিগাওয়াট পুনর্নবীকরণযোগ্য শক্তি উৎপাদনের উদ্যোগ নেওয়া হয়েছে। এছাড়া, পরিবর্ধিত সৌরশক্তি উৎপাদন ব্যবস্থা, বিশেষ করে আন্তর্জাতিক সৌর জোটের মাধ্যমে তা রূপায়ণ এবং শক্তি সাশ্রয়কারী বিভিন্ন ধরণের উদ্যোগের ব্যবস্থাও হয়েছে। ২০২০ সালের পরবর্তী পর্যায়ে সমষ্টিগতভাবে ১০ হাজার কোটি মার্কিন ডলারের সমতুল একটি তহবিল গড়ে তোলার বিষয়েও এবারের বৈঠকে আলোচনা হয়েছে।


    CG/PB / SB

    
    
    (Release ID: 1558284) Visitor Counter : 32
    
    
      Read this release in: English