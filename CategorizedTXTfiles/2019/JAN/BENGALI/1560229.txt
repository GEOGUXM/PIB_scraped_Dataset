      তথ্যওসম্প্রচারমন্ত্রক

      প্রেস ইনফরমেশন ব্যুরোর কলকাতা দপ্তরে স্বচ্ছতা পক্ষকালের সূচনানুষ্ঠান
      Posted On: 16 JAN 2019 7:19PM by PIB Kolkata


    কলকাতা, ১৬ জানুয়ারী , ২০১৯


    প্রেস ইনফরমেশন ব্যুরোর কলকাতা দপ্তরের কর্মী-আধিকারিকরা আজ ‘ স্বচ্ছতা পক্ষকাল ’ সূচনার অনুষ্ঠানে নিজেদের চারিপাশ ও দপ্তর পরিচ্ছন্ন রাখা এবং পরিচ্ছন্নতার জন্য প্রতিদিন কিছুটা সময় ব্যয় করার শপথ গ্রহণ করেন। উল্লেখ্য, কেন্দ্রীয় সরকারের প্রত্যেকটি দপ্তরের কর্মীরা আজ থেকে স্বচ্ছতা পক্ষকাল পালন করছেন। অনুষ্ঠানে সকলে প্রতি সপ্তাহে দু-ঘন্টা করে এবং বছরে অন্তত ১০০ ঘন্টা পরিচ্ছন্নতা বজায় রাখতে শ্রমদান করবেন বলে শপথ গ্রহণ করেন। আগামী দু-সপ্তাহে পরিচ্ছন্নতার বিষয়ে স্লোগান লিখন ও বক্তৃতা প্রতিযোগিতা, ক্যুইজ, স্কুলের শিশুদের মধ্যে এই বিষয়ে সচেতনতা বৃদ্ধি ও বিশেষজ্ঞদের নিয়ে আলোচনাসভার আয়োজন করা হবে। প্রতিযোগিতায় বিজেতাদের পুরষ্কৃত করা হবে।


    CG/SC /NS

    
    
    (Release ID: 1560229) Visitor Counter : 32
    
    
      Read this release in: English