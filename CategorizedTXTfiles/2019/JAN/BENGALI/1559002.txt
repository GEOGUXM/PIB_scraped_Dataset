      বস্ত্রমন্ত্রক

      পাটজাত সামগ্রীর রপ্তানি ২০১৪ পরবর্তী সময়ে ২৪ শতাংশ বৃদ্ধি পেয়েছে : শ্রীমতী স্মৃতি জুবিন ইরানি
      Posted On: 07 JAN 2019 8:18PM by PIB Kolkata


    কলকাতা, ০৭ জানুয়ারি, ২০১ ৯


    পাটজাত সামগ্রীতে বৈচিত্র্য আনার পর ২০১৪ পরবর্তী সময়ে বিভিন্ন পণ্যসামগ্রী রপ্তানি ২৪ শতাংশ বেড়েছে। কলকাতায় আজ সংস্কারের পর নবরূপে সজ্জিত ওল্ড কারেন্সি বিল্ডিং – এ আয়োজিত পাটজাত সামগ্রীর প্রদর্শনী সংক্রান্ত এক অনুষ্ঠানে একথা জানান কেন্দ্রীয় বস্ত্রমন্ত্রী শ্রীমতী স্মৃতি জুবিন ইরানি। পাটজাত সামগ্রী প্রচার ও প্রসারের লক্ষ্যে মন্ত্রকের পক্ষ থেকে চার দিনের এক অনুষ্ঠানের আয়োজন করা হয়েছে। অনুষ্ঠানে শ্রীমতী ইরানি পশ্চিমবঙ্গে পাটশিল্পের বিকাশে বিপুল সম্ভাবনার কথা উল্লেখ করেন। এক অর্থকরী কৃষিজ পণ্য হিসাবে পাটসামগ্রী বহু বছর ধরে পশ্চিমবঙ্গের সার্বিক অগ্রগতিতে অবদান যুগিয়েছে বলেও তিনি উল্লেখ করেন । কেন্দ্রীয় সরকার পাটচাষী, শিল্প সংস্থা এবং রপ্তানিকারীদের স্বার্থে সহযোগিতা গড়ে তুলতে বিভিন্ন পদক্ষেপ নিচ্ছে। তিনি আরও বলেন, পাট চাষীদের উপার্জন বৃদ্ধির পাশাপাশি, পাট শিল্পে আরও কর্মসংস্থান বৃদ্ধির ওপর সরকার নজর দিছে বলেও তিনি জানান।


    কেন্দ্রীয় বস্ত্র সচিব শ্রী রাঘবেন্দ্র সিং বলেন, বড় বড় সংস্থাগুলির সঙ্গে তন্তুবায়দের যোগসূত্র গড়ে তুলে তাঁদের আয় বৃদ্ধির ওপর মন্ত্রক গুরুত্ব দিচ্ছে। দেশের ৪০টি জেলার তন্তুবায়দের বিমা ও উৎপাদিত সামগ্রী বাজারজাতকরণে সহায়তা দেওয়া হচ্ছে বলেও তিনি জানান।


    বস্ত্র ও হস্তশিল্পের এই প্রদর্শনী আগামী ১০ তারিখ পর্যন্ত চলবে। উদ্বোধনী অনুষ্ঠানের অঙ্গ হিসাবে বিশিষ্ট ফ্যাশন ডিজাইনার শ্রীমতী অনামিকা খান্নার সৃজনশীল বস্ত্র ও পোশাক সামগ্রী নিয়ে একটি ফ্যাশন শো-এর আয়োজন করা হয়। অনুষ্ঠানে বস্ত্রমন্ত্রী, বস্ত্র সচিব এবং পশ্চিমবঙ্গ সার্কেলের মুখ্য পোস্ট মাস্টার জেনারেল শ্রী গৌতম ভট্টাচার্য যৌথভাবে ওল্ড কারেন্সি বিল্ডিং নিয়ে এক স্মারক ডাকটিকিট প্রকাশ করেন। এই উপলক্ষে শিল্প সংস্থার প্রতিনিধিরা ছাড়াও বস্ত্র বয়ন মন্ত্রকের উচ্চ পদস্থ আধিকারিকরাও উপস্থিত ছিলেন। অনুষ্ঠানে কেন্দ্রীয় বস্ত্রমন্ত্রী পাতজাত সামগ্রী রপ্তানিকারীদের পুরস্কৃত করেন।


    CG/BD/SB

    
    
    (Release ID: 1559002) Visitor Counter : 54
    
    
      Read this release in: English