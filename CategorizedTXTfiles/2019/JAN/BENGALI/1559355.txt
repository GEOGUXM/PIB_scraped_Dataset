      প্রধানমন্ত্রীরদপ্তর

      মালয়েশিয়ার সংসদ সদস্য দাতুক সেরি আনওয়ার ইব্রাহিম প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করলেন
      Posted On: 10 JAN 2019 3:07PM by PIB Kolkata


    নয়াদিল্লি, ১০ জানুয়ারী , ২০১৯


    মালয়েশিয়ার সংসদ সদস্য দাতুক সেরি আনওয়ার ইব্রাহিম আজ নতুন দিল্লিতে প্রধানমন্ত্রী শ্রী নরেন্দ্র মোদীর সঙ্গে সাক্ষাৎ করেন।


    শ্রী ইব্রাহিমের সঙ্গে ছিলেন সেদেশের আরও দুই সাংসদ সদস্য শ্রী কেশভন সুব্রহ্মনিয়ম ও শ্রী সান্থারা কুমার রামানাইডু।


    মালয়েশিয়ার পি কে আর রাজনৈতিক দলের সভাপতি হিসাবে শ্রী ইব্রাহিম সদ্য নির্বাচিত হওয়ার জন্য প্রধানমন্ত্রী তাঁকে অভিন্দন জানান। গত বছরের মে মাসে মালয়েশিয়ায় তাঁদের দুজনের সাক্ষাৎকারের কথাও প্রধানমন্ত্রী স্মরণ করেন। মালয়েশিয়ার প্রধানমন্ত্রী ডঃ মহাথির মহম্মদের জন্য প্রধানমন্ত্রী তাঁর উষ্ণ শুভেচ্ছা জ্ঞাপন করেন।


    শ্রী মোদী ও শ্রী ইব্রাহিম পারস্পরিক স্বার্থ সংশ্লিষ্ট দ্বিপাক্ষিক, আঞ্চলিক ও আন্তর্জাতিক বিষয়গুলি নিয়ে আলোচনা করেন।


    CG/BD /NS

    
    
    (Release ID: 1559355) Visitor Counter : 15
    
    
      Read this release in: English