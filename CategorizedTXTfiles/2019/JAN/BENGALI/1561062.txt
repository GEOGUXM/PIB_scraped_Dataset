      প্রধানমন্ত্রীরদপ্তর

      প্রধানমন্ত্রী বারাণসীর দীনদয়াল হস্তকলা সঙ্কুলে উৎকর্ষ কেন্দ্রের উদ্বোধন করলেন
      Posted On: 22 JAN 2019 3:33PM by PIB Kolkata


    নয়াদিল্লি , ২২ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদী বারাণসীর দীনদয়াল হস্তকলা সঙ্কুলে উৎকর্ষ কেন্দ্রের উদ্বোধন করেছেন। প্রবাসী ভারতীয় দিবসের অনুষ্ঠান থেকে সরাসরি সেখানে পৌঁছে প্রধানমন্ত্রী হস্তকলা সঙ্কুলের ৫৫টি বিপণনীর আনুষ্ঠানিক সূচনা উপলক্ষে ফলকের আবরণ উন্মোচন করেন। এই বিপণীগুলি হস্তকলা সঙ্কুলে উৎকর্ষ কেন্দ্র হিসাবে কাজ করবে। এই অঞ্চলের হস্তশিল্পজাত সামগ্রীর বিক্রয় তথা প্রদর্শনীর জন্য হস্তকলা সঙ্কুল গড়ে তোলা হয়েছে।


    শ্রী মোদী দীনদয়াল হস্তকলা সঙ্কুলের অ্যাম্পি থিয়েটারে পৌঁছনোর আগে এই বস্ত্র সংগ্রহালয়ের বিভিন্ন গ্যালারি ঘুরে দেখেন।


    এই উপলক্ষে প্রধানমন্ত্রী ‘কাশী : দ্য ইউনিভার্স অফ ক্র্যাফট্‌স অ্যান্ড টেক্সটাইলস্‌’ এবং ‘ইন্ডিয়ান টেক্সটাইলস্‌ : হিস্ট্রি, স্প্লেন্ডর এবং গ্রেন্ডিয়র’ শীর্ষক দুটি বই প্রকাশ করেন।


    বারাণসীর চৌকাঘাটে সুসংবদ্ধ বস্ত্র কার্যালয় ভবনের উদ্বোধন উপলক্ষে শ্রী মোদী ফলকের আবরণ উন্মোচন করেন।


    CG/SB……22_January_2019...…(151).....(Release ID : 156 0957 )


    

    
    (Release ID: 1561062) Visitor Counter : 3