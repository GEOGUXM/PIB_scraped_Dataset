      প্রধানমন্ত্রীরদপ্তর

      প্রধানমন্ত্রী গুজরাট সফর শেষ করলেন হাজিরায় আর্মার্ড সিস্টেম্‌স কমপ্লেক্স জাতির উদ্দেশে উৎসর্গ করলেন নবসারিতে ক্যান্সার হাসপাতালের ভিত্তিপ্রস্তর স্থাপন করলেন
      Posted On: 19 JAN 2019 5:23PM by PIB Kolkata


    নয়াদিল্লি, ১৯ জানুয়ারি, ২০১৯


    প্রধানমন্ত্রী শ্রী নরেন্দ্র মোদী হাজিরায় আজ (১৯শে জানুয়ারি) এল অ্যান্ড টি আর্মার্ড সিস্টেম্‌স কমপ্লেক্সটিকে জাতির উদ্দেশে উৎসর্গ করলেন। কমপ্লেক্সটি পরিদর্শন করেন এবং এই প্রকল্পের মূলে থাকা উদ্ভাবনী চিন্তা-ভাবনা সম্বন্ধে আগ্রহ প্রকাশ করেন তিনি। প্রধানমন্ত্রী নবসারিতে নিরালি ক্যান্সার হাসপাতালের ভিত্তিপ্রস্তর স্থাপন করেন। এটি ঐ অঞ্চলের সাধারণ মানুষকে ক্যান্সার প্রতিরোধ ও আরোগ্যলাভের লক্ষ্যে চিকিৎসা পরিষেবা দেবে।


    প্রধানমন্ত্রী তাঁর তিনদিনের সফরসূচির মধ্যে গুজরাট সফর শেষ করে পরবর্তী গন্তব্যস্থল সিলভাসা ও মুম্বাই সফর করবেন। প্রধানমন্ত্রী গুজরাট সফরের প্রথম দিনে ভাইব্যান্ট গুজরাট সম্মেলনের শুরুতে ফ্ল্যাগশিপ আন্তর্জাতিক বাণিজ্য প্রদর্শনীর উদ্বোধন করেন। শ্রী মোদী আমেদাবাদে অত্যাধুনিক, সুপার-স্পেশালিটি সরকারি হাসপাতাল – সর্দার বল্লবভাই প্যাটেল ইনস্টিটিউট অফ মেডিকেল সায়েন্সেস অ্যান্ড রিসার্চ-এর শিলান্যাস করেন। অনুষ্ঠানের ভাষণে তিনি বলেন, সকলের জন্য সমান সুযোগের প্রতিশ্রুতি পালন করতে এবং ‘সবকা সাথ, সবকা বিকাশ’-এর মাধ্যমে উন্নততর নতুন ভারত গড়ে উঠবে।


    সাবরমতীর তীরে প্রধানমন্ত্রীর হাতে আমেদাবাদ শপিং ফেস্টিভ্যাল, ২০১৯-এর উদ্বোধনও আরেকটি আকর্ষণীয় বিষয় ছিল। অনুষ্ঠানের ভাষণে তিনি বলেন, সরকার সর্বদাই দেশে বাণিজ্য-বান্ধব পরিবেশ গড়ে তোলার কাজ করে চলেছে।


    প্রধানমন্ত্রীর গুজরাট সফরের দ্বিতীয় দিনে তিনদিনব্যাপী ভাইব্র্যান্ট গুজরাট শীর্ষ সম্মেলন, ২০১৯-এর সূচনা হয়। গান্ধীনগরের মহাত্মা মন্দির প্রদর্শনী ও কনভেনশন সেন্টারে সম্মেলনের নবম সংস্করণের উদ্বোধন করেন প্রধানমন্ত্রী মোদী। সমাগত জনগণের উদ্দেশে ভাষণে তিনি বলেন, ভারতের সঙ্গে ব্যবসা করার সুযোগ একটি বড় সৌভাগ্য।


    ১৮ই জানুয়ারিতে সফররত উজবেকিস্তানের রাষ্ট্রপতি সভকত মিরজিয়োয়েভ, চেক প্রজাতন্ত্রের প্রধানমন্ত্রী মিঃ আন্দ্রেজ বাবিজ, মাল্টার প্রধানমন্ত্রী ডঃ যোশেফ মাসকাট ও ডেনমার্কের প্রধানমন্ত্রী মিঃ লার্স লোক্কে রাসমুসেনের সঙ্গে প্রধানমন্ত্রী মোদীর দ্বিপাক্ষিক আলাপ-আলোচনা চর্চিত হয়। এরপর গুজরাটের গান্ধীনগরে ডান্ডি কুটিরে থ্রি-ডি লেজার শো প্রদর্শিত হয়।


    ভাইব্র্যান্ট গুজরাট শীর্ষ সম্মেলনে শিল্পপতিরা একাধিক বিনিয়োগ প্রকল্পের ঘোষণা করেন।


    CG/SC/DM/….21st Jan, 2019

    
    
    (Release ID: 1560779) Visitor Counter : 58