      রেলমন্ত্রক

      রেলের কাটিহার রন্ধনশালা থেকে লাইভ স্ট্রিমিং শুরু হ’ল
      Posted On: 11 JAN 2019 12:10PM by PIB Kolkata


    কলকাতা, ১ ০ জানুয়ারি, ২০১ ৯


    দেশে রোজ লক্ষ লক্ষ যাত্রী ট্রেন সফর করেন। সফরের সময় যাত্রীদের মনে খাবার নিয়ে অধিকাংশ সময়েই সন্দেহ জাগে। এই সন্দেহ দূর করতে উত্তর সীমান্ত রেলের কাটিহার রন্ধনশালা থেকে লাইভ স্ট্রিমিং বা সরাসরি সম্প্রচার শুরু হয়েছে। ট্রেনে যাত্রীদের যে খাবার সরবরাহ করা হয়, তা কিভাবে প্রস্তুত এবং প্যাকেটজাত করা হচ্ছে, সে বিষয়টি যাত্রীদের সামনে তুলে ধরতেই সরাসরি সম্প্রচারের এই উদ্যোগ।


    ভারতীয় রেলের ক্যাটারিং অ্যান্ড ট্যুরিজম কর্পোরেশন (আইআরসিটিসি) আদর্শ কার্যসম্পাদন প্রণালীতে ভুল-ত্রুটিগুলি চিহ্নিত করতে এক আধুনিক মডিউল বা আর্টিফিশিয়াল ইন্টেলিজেন্স ব্যবস্থা উদ্ভাবন করেছে। এই মডিউলের সাহায্যেই রন্ধনশালার কাজকর্ম সরাসরি সম্প্রচারের ব্যবস্থা হয়েছে। বর্তমানে কাটিহার রন্ধনশালা থেকে রাজধানী সহ আরও কয়েকটি গুরুত্বপূর্ণ ট্রেনে যাত্রীদের খাবার সরবরাহ করা হয়। এই রেলের মোট ৫টি রন্ধনশালা রয়েছে । বাকি ৪টি রন্ধনশালা থেকেও শীঘ্রই সরাসরি সম্প্রচারের পরিকল্পনা গ্রহণ করা হয়েছে।


    উল্লেখ করা যেতে পারে, রেলমন্ত্রী শ্রী পীযূষ গোয়েল এক পর্যালোচনা বৈঠকে রেল কর্তৃপক্ষকে সফররত যাত্রীদের মধ্যে খাবারের ব্যাপারে যাবতীয় সন্দেহ দূর করতে সরাসরি সম্প্রচারের প্রস্তাব দিয়েছিলেন। রন্ধন প্রক্রিয়ায় স্বচ্ছতা বজায় রাখতে ও খাবারের গুণমান সুনিশ্চিত করতে এই পদক্ষেপ বলে রেলের তরফে জানানো হয়েছে।


    CG/BD / SB

    
    
    (Release ID: 1559538) Visitor Counter : 9