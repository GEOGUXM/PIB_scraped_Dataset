      যুবওক্রীড়াবিষয়কমন্ত্রক

      দক্ষিণ কলকাতায় দক্ষতা উন্নয়ন ও কর্মসংস্থান সংক্রান্ত কর্মশিবির
      Posted On: 03 JAN 2019 6:06PM by PIB Kolkata


    কলকাতা, ০৩ জানুয়ারি, ২০১ ৯


    আজ দক্ষিণ কলকাতা ও সংলগ্ন এলাকায় বসবাসকারী যুবক-যুবতীদের জন্য কর্মসংস্থানের সুযোগ ও পছন্দের ক্ষেত্রে কাজ করার জন্য প্রয়োজনীয় দক্ষতা অর্জনের ব্যবস্থা একটি কর্মশিবিরের আয়োজন করে নেহরু যুব কেন্দ্র সংগঠন। ইউনিসেফের সঙ্গে যৌথভাবে আয়োজিত দু’দিনের এই কর্মশিবিরে ১৬টি খ্যাতনামা সংস্থা চাকরির সন্ধান দেবে। দ্বিতীয় দিনে অংশগ্রহণকারী যুবক-যুবতীদের শিক্ষাগত যোগ্যতা ও প্রয়োজনীয় দক্ষতা বিচার করে কর্মসংস্থানের সুযোগ করে দেওয়া হবে । এছাড়া , কর্মসংস্থানের সুযোগের অপেক্ষায় থাকা অংশগ্রহণকারী যুবক-যুবতীদের দক্ষতা ও পছন্দের ক্ষেত্রে কাজের প্রয়োজনীয় যোগ্যতা সম্পর্কে বিশেষজ্ঞরা পরামর্শও দেবেন।


    পশ্চিমবঙ্গে নেহরু যুব কেন্দ্র সংগঠনের দায়িত্বপ্রাপ্ত অধিকর্তা শ্রী নবীন নায়েক কর্মশিবিরের উদ্বোধনী ভাষণে ছাত্রছাত্রী ও যুবক-যুবতীদের কর্মসংস্থানে প্রয়োজন অনুসারে দক্ষতা অর্জন ও চারিত্রিক গঠনের আহ্বান জানান। তিনি বলেন, রোজগারের শুরু থেকেই জীবনের পথে এগিয়ে যাওয়া শুরু হয়। কেন্দ্রীয় যুব বিষয়ক ও ক্রীড়া মন্ত্রকের অন্তর্গত প্রতিষ্ঠান নেহরু যুব কেন্দ্র সংগঠন পশ্চিমবঙ্গে ছ’টি স্থানে এ ধরণের কর্মশিবিরের আয়োজন করছে। দক্ষিণ কলকাতা ছাড়াও, উত্তর কলকাতা, বারুইপুর, বারাসত ও পুরুলিয়ায় শীঘ্রই এই ধরণের কর্মশিবিরের আয়োজন করা হবে। ইতিপূর্বে জলপাইগুড়িতে এই কর্মশিবিরের আয়োজন করা হয়েছিল।


    পশ্চিমবঙ্গে ইউনিসেফের পরামর্শদাতা শ্রী সঞ্জীব কুন্ডু বলেন, বিভিন্ন সামাজিক সমস্যা, যেমন – বাল্যবিবাহ, শিশু শ্রম, স্কুলছুট হওয়ার মতো বিষয়গুলি যুবক-যুবতীদের বিকাশ ও অগ্রগতির পথে বাধা হয়ে দাঁড়ায়। অনুষ্ঠানে উপস্থিত দক্ষিণ কলকাতার বিভিন্ন দক্ষতা প্রশিক্ষণ প্রতিষ্ঠানের প্রতিনিধিরা অংশগ্রহণকারী যুবক-যুবতীদের নিজ নিজ পছন্দের বিষয় অনুযায়ী দক্ষতা অর্জনের সঠিক কোর্সটি বাছাই করার পরামর্শ দেন। এর আগে দক্ষতা প্রশিক্ষণ কেন্দ্র থেকে কোর্স করে রোজগারের সুযোগ পেয়েছেন এমন কয়েকজন যুবক-যুবতী তাঁদের সাফল্যের কাহিনী উপস্থিত সকলের সামনে তুলে ধরেন।


    SSS/SC / SB

    
    
    (Release ID: 1558510) Visitor Counter : 102
    
    
      Read this release in: English