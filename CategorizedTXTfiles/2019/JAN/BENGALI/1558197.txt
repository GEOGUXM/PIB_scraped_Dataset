      পেট্রোলিয়ামওপ্রাকৃতিকগ্যাসমন্ত্রক

      প্রধানমন্ত্রী উজ্জ্বলা যোজনায় ৬ কোটির বেশি রান্নার গ্যাস বিতরণ
      Posted On: 02 JAN 2019 5:30PM by PIB Kolkata


    নয়াদিল্লি , ০২ জানুয়ারি, ২০১ ৯


    প্রধানমন্ত্রী উজ্জলা যোজনায় ৬ কোটিরও বেশি মানুষকে রান্নার গ্যাস বিতরণ করা হয়েছে। নতুন দিল্লিতে আজ এক অনুষ্ঠানে উপ-রাষ্ট্রপতি শ্রী এম ভেঙ্কাইয়া নাইডু যোজনার সুফলভোগী দিল্লির শ্রীমতী জসমিনা খাতুনের হাতে নতুন রান্নার গ্যাস সংযোগের নথিপত্র তুলে দেন। অনুষ্ঠানে কেন্দ্রীয় পেট্রোলিয়াম ও প্রাকৃতিক গ্যাস মন্ত্রী শ্রী ধর্মেন্দ্র প্রধানও উপস্থিত ছিলেন।


    এই উপলক্ষে উপ-রাষ্ট্রপতি শ্রী নাইডু, প্রধানমন্ত্রী শ্রী নরেন্দ্র মোদী এবং শ্রী ধর্মেন্দ্র প্রধানের সক্রিয় ভূমিকার প্রশংসা করে ৬ কোটিরও বেশি রান্নার গ্যাসের সংযোগ দেওয়ার লক্ষ্যমাত্রা অর্জনে তেল বিপণন সংস্থাগুলির সমবেত প্রয়াসের কথা বিশেষভাবে উল্লেখ করেন। দরিদ্র মানুষ, বিশেষ করে, সমাজের অবহেলিত মানুষের স্বার্থে জাতির জনক মহাত্মা গান্ধীর স্বপ্ন পূরণের লক্ষ্যে এই যোজনা গুরুত্বপূর্ণ ভূমিকা পালন করছে। তিনি আরও বলেন, ভারত বিশ্বের তৃতীয় বৃহত্তম অর্থনীতি হয়ে ওঠার পথে অগ্রসর হচ্ছে। সেদিক থেকে সামাজিক চাহিদা পূরণের ক্ষেত্রে প্রধানমন্ত্রী উজ্জ্বলা যোজনার মতো প্রকল্পগুলি সার্বিকভাবে অপরিহার্য হয়ে উঠছে। প্রধানমন্ত্রী সংস্কার, সুচারু রূপে কাজকর্ম সম্পাদন এবং পরিবর্তনের যে ডাক দিয়েছেন – তা বাস্তবায়িত করতে পেট্রোলিয়াম ও প্রাকৃতিক গ্যাস মন্ত্রকের এই উদ্যোগ সাধারণ মানুষের জীবনযাপনের মানোন্নয়নে এক বিরাট পদক্ষেপ। নির্ধারিত সময়ের আগেই রান্নার গ্যাস বিতরণের লক্ষ্যমাত্রা পূরণে শ্রী নাইডু সংশ্লিষ্ট সমস্ত পক্ষের ভূমিকার প্রশংসা করেন।


    উল্লেখ করা যেতে পারে, বিশ্ব স্বাস্থ্য সংস্থা বা হু, গৃহস্থালীর রান্নার দরুণ সৃষ্ট দূষণের হাত থেকে মহিলাদের স্বাস্থ্য সুরক্ষায় প্রধানমন্ত্রী উজ্জ্বলা যোজনার প্রশংসা করেছে।


    CG/BD / SB

    
    
    (Release ID: 1558197) Visitor Counter : 136
    
    
      Read this release in: English