      প্রধানমন্ত্রীরদপ্তর

      গুজরাটের আমেদাবাদে কেনাকাটার উৎসবের সূচনা করলেন প্রধানমন্ত্রী
      Posted On: 18 JAN 2019 1:36PM by PIB Kolkata


    নয়াদিল্লি , ১ ৭ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদী গুজরাটের আমেদাবাদে সবরমতী নদীর সামনে কেনাকাটার উৎসব ‘আমেদাবাদ শপিং ফেস্টিভ্যাল, ২০১৯’ – এর উদ্বোধন করলেন আজ। গুজরাটের ফেরিওয়ালা থেকে শুরু করে শপিংমল এবং কারিগর থেকে শুরু করে হোটেল-রেস্তোরাঁর সঙ্গে যুক্ত ব্যবসায়ীরা এই উৎসবে তাঁদের পণ্য বিক্রির সুযোগ পেলেন এই উৎসবে । এই অভিনব উৎসবটি ভাইব্র্যান্ট গুজরাট শীর্ষ সম্মেলনের পাশাপাশি, আয়োজিত হচ্ছে ।


    এই উপলক্ষে প্রধানমন্ত্রী এক জনসভায় ভাষণ দিতে গিয়ে বলেন, সাধারণত আমরা এ ধরণের বড় বাণিজ্যিক সম্মেলন বিদেশে প্রত্যক্ষ করি। এই প্রেক্ষিতে ভাইব্র্যান্ট গুজরাট এবং আমেদাবাদ শপিং ফেস্টিভ্যাল অবশ্যই প্রশংসনীয়।


    প্রধানমন্ত্রী আরও বলেন, দেশে বাণিজ্যের উপযুক্ত পরিবেশ সৃষ্টি করার জন্য সরকার প্রতিনিয়ত কাজ করছে। বিগত চার বছরে পুরনো আইনগুলিকে বিলুপ্ত করা হয়েছে এবং এর পাশাপাশি, আইনের অসংখ্য ধারাকে সহজ করা হয়েছে। এই প্রচেষ্টা চালানোর ফলে সহজে ব্যবসা করার ক্ষেত্রে ভারত ১৪২ থেকে ৭৭ – এ চলে এসেছে। শ্রী মোদী বলেন, ছোট ছোট উদ্যোগপতিদের জন্য ব্যবসা-বাণিজ্য করার প্রণালী আরও সহজ করার প্রচেষ্টা অব্যাহত রেখেছে সরকার। এই সরকারই জিএসটি-র ভিত্তিতে ছোট ছোট উদ্যোগপতিদের ব্যাঙ্ক থেকে ঋণ প্রদান ব্যবস্থাকে আরও সহজ করে তুলেছে। মাত্র ৫৯ মিনিটে ১ কোটি টাকা পর্যন্ত ঋণ মঞ্জুর করা হচ্ছে এখন ।


    এর আগে প্রধানমন্ত্রী মহাত্মা মন্দির গান্ধীনগরের এক্সিবিশন কাম কনভেশন সেন্টারে ভাইব্র্যান্ট গুজরাট গ্লোবাল ট্রেড শো-র উদ্বোধন করেন। এই শীর্ষ সম্মেলনে উপস্থিত থাকছেন বিভিন্ন রাষ্ট্রের প্রধানরা, বিশ্ব বাণিজ্য ক্ষেত্রের সেরা উদ্যোগপতিরা। আগামীকাল প্রধানমন্ত্রী এর উদ্বোধনী অধিবেশনে ভাষণ দেবেন।


    SSS/SB

    
    
    (Release ID: 1560450) Visitor Counter : 25
    
    
      Read this release in: English