      প্রতিরক্ষামন্ত্রক

      মিনি ম্যারাথনের আয়োজন করছে কলাইকুন্ডা বায়ুসেনা ঘাঁটি
      Posted On: 17 JAN 2019 6:18PM by PIB Kolkata


    কলকাতা, ১৭ জানুয়ারি, ২০১৯


    ২০১৯-এর প্রজাতন্ত্র দিবসের অংশ হিসেবে কলাইকুন্ডা বায়ুসেনা ঘাঁটি একটি মিনি ম্যারাথনের আয়োজন করছে খড়্গপুরের সেরসা স্টেডিয়ামে আগামী ২০ জানুয়ারি, বরিবার। এই ম্যারাথনের আনুষ্ঠানিক সূচনা করবেন এই বিমান ঘাঁটির এয়ার অফিসার কম্যান্ডিং, এয়ার কমোডর সাজি অ্যান্টনি। ভারতীয় বিমানবাহিনীতে তরুণ-তরুণীদের জন্য কি ধরণের সুযোগ-সুবিধা রয়েছে সে বিষয়ে অবহিত করার জন্য এই মিনি ম্যারাথনের আয়োজন করা হচ্ছে।


    কলাইকুন্ডা বায়ুসেনা ঘাঁটি, পুলিশ পরিষেবা, রেল এবং খড়্গপুরের আশেপাশের বিভিন্ন স্কুল ও কলেজ থেকে অংশগ্রহণকারীরা আসবেন। সফল প্রতিযোগীদের আকর্ষণীয় পুরস্কার এবং শংসাপত্র দেওয়া হবে। এই প্রতিযোগিতায় অংশ নেওয়ার জন্য ইচ্ছুক ব্যক্তিরা তাঁদের নাম নথিভুক্ত করতে পারেন বায়ুঘাঁটির উল্লিখিত মোবাইল নম্বরগুলিতে ফোন করে। নম্বরগুলি হল – ৯৮৪৯১৪১০১২, ৯০৫০২৭১৭৬৭ (সকাল ৮টা থেকে বেলা ২টো পর্যন্ত)। এছাড়া, ই-মেলের মাধ্যমেও নাম নথিভুক্ত করা যেতে পারে। তার ঠিকানাটি হল – kgp.minimarathon2018@gmail.com । নাম নথিভুক্ত করার শেষ তারিখ ১৮ জানুয়ারি, ২০১৯ (বেলা ১২টা পর্যন্ত)। নাম নথিভুক্ত করার জন্য আধার কার্ড এবং অন্যান্য প্রয়োজনীয় শংসাপত্র বাধ্যতামূলক।


    অংশগ্রহণকারীদের চারটি ভাগে ভাগ করা হবে। সেগুলি হল – ১৬ বছরের নিচে, ১৬ থেকে ১৯ বছর, ১৯ থেকে ৪৫ বছর এবং ৪৫ বছরের ঊর্ধ্বে। নথিভুক্ত প্রতিযোগীদের ২০ জানুয়ারি ভোর ৫-৩০ মিনিট থেকে ৬টার মধ্যে প্রতিযোগিতা স্থলে পৌঁছতে হবে।


    SSS/DM

    
    
    (Release ID: 1560383) Visitor Counter : 58
    
    
      Read this release in: English