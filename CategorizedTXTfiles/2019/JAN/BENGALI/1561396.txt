      প্রধানমন্ত্রীরদপ্তর

      প্রধানমন্ত্রী তাঁর বাসভবনে ট্যাবলো শিল্পী, আদিবাসী অতিথি, এনসিসি ক্যাডেট ও এনএসএস স্বচ্ছাসেবকদের সঙ্গে সাক্ষাৎ করলেন
      Posted On: 24 JAN 2019 1:53PM by PIB Kolkata


    নয়াদিল্লি , ২৪ জানুয়ারি , ২০১৯


    প্রধানমন্ত্রী শ্রী নরেন্দ্র মোদী বৃহস্পতিবার (২৪শে জানুয়ারি) লোককল্যাণ মার্গে তাঁর বাসভবনে ট্যাবলো শিল্পী , আদিবাসী অতিথি, এনসিসি ক্যাডেট এবং এনএসএস স্বেচ্ছাসেবকদের সঙ্গে মিলিত হন।


    সাধারণতন্ত্র দিবসের শোভাযাত্রা ও সংশ্লিষ্ট অন্যান্য অনুষ্ঠানে তাঁদের অংশগ্রহণের জন্য শিল্পী ও অংশগ্রহণকারীদের অভিনন্দন জানিয়ে প্রধানমন্ত্রী বলেন , এটা এঁদের জীবনে এক দারুণ সুযোগ। সমগ্র দেশ এঁদের কাছ থেকে অনুপ্রেরণা পায়।


    দৈনন্দিন জীবনে অনুশাসন ও শৃঙ্খলার গুরুত্বের কথা উল্লেখ করে শ্রী মোদী বলেন , শৃঙ্খলা জাতীয় সমর শিক্ষার্থী বাহিনীর (এনসিসি)এক অবিচ্ছেদ্য অঙ্গ। তিনি আরও বলেন, দেশবাসীকে তাঁদের নাগরিক কর্তব্যগুলি সম্বন্ধে সর্বদাই সজাগ থাকতে হবে। সাধারণ মানুষের আশা-আকাঙ্ক্ষার সঙ্গে তাঁদের সচেতনতাই ভারতকে এক নতুন উচ্চতায় নিয়ে যাবে।


    এই উপলক্ষে তাঁর বাসভবনে আমন্ত্রিত শিল্পীদের বর্ণময় সাংস্কৃতিক অনুষ্ঠান প্রধানমন্ত্রী প্রত্যক্ষ করেন।


    CG/BD/DM/….25 th Jan, 2018


    

    
    (Release ID: 1561396) Visitor Counter : 13