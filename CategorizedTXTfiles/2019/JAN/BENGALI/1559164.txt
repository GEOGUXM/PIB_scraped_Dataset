      তথ্যওসম্প্রচারমন্ত্রক

      বেসরকারি এফএম চ্যানেলগুলি কর্তৃক আকাশবাণীর সংবাদ সম্প্রচারের ঐতিহাসিক সূচনা
      Posted On: 08 JAN 2019 6:44PM by PIB Kolkata


    নয়াদিল্লি , ০৮ জানুয়ারি, ২০১ ৯


    তথ্য ও সম্প্রচার প্রতিমন্ত্রী (স্বাধীন দায়িত্ব) কর্ণেল রাজ্যবর্ধন রাঠোর (অবসরপ্রাপ্ত) আজ বেসরকারি এফএম চ্যানেলের মাধ্যমে আকাশবাণীর সংবাদ সম্প্রচার কর্মসূচি সূচনা করেছেন। এ বছরের ৩১ মে পর্যন্ত পরীক্ষামূলকভাবে এবং বিনামূল্যে বেসরকারি চ্যানেলগুলি আকাশবাণীর সংবাদ সম্প্রচার করতে পারবে।


    বেসরকারি এফএম রেডিও চ্যানেলগুলিকে সংবাদসূচি অনুসারে আকাশবাণীর ইংরাজি/হিন্দি সংবাদ বুলেটিন সম্প্রচারের অনুমতি দেওয়া হবে। তবে, এর জন্য কিছু শর্তাবলী মেনে চলতে হবে। যে কোনও বেসরকারি এফএম বেতার সম্প্রচার সংস্থা সংবাদ বুলেটিন সম্প্রচার করতে চাইলে, তাদের আকাশবাণীর সংবাদ পরিষেবা বিভাগে নাম নথিভুক্ত করতে হবে। এর জন্য http://newsonair.com ওয়েবসাইটের ‘রেজিস্টার নাও’ ট্যাবে গিয়ে নাম নথিভুক্ত করতে হবে। আকাশবাণীর সংবাদ বুলেটিনগুলিকে কোনোরূপ পরিবর্তন না করে, সম্পূর্ণভাবে সম্প্রচার করতে হবে। বুলেটিন – এর সঙ্গে থাকা বাণিজ্যিক বিজ্ঞাপনগুলিকেও সংবাদের সঙ্গে অবিকৃতভাবে প্রচার করতে হবে। বেসরকারি এফএম চ্যানেলগুলিকে তাদের সংবাদ সম্প্রচারের জন্য আকাশবাণীকে স্বীকৃতি দিতে হবে। বেসরকারি চ্যানেলগুলিকে হয় আকাশবাণীর সংবাদের সময়ে একই সঙ্গে অথবা ৩০ মিনিটের মধ্যে বিলম্বিত সম্প্রচারের অনুমতি দেওয়া হবে। তবে, বিলম্বিত সম্প্রচার করা হলে, তার আগে এ বিষয়ে ঘোষণা করতে হবে। আকাশবাণীর শর্ত মেনেই কেবলমাত্র বেসরকারি এফএম চ্যানেলগুলি বুলেটিন সম্প্রচার করতে পারবে। এ সংক্রান্ত নীতি-নির্দেশিকা এবং শর্তগুলি http://newsonair.com/Broadcaster-Reg-TnC.aspx . এই ওয়েবসাইট থেকে পাওয়া যাবে।


    আজকের অনুষ্ঠানে কর্ণেল রাঠোর এই উদ্যোগের জন্য তথ্য ও সম্প্রচার মন্ত্রকের আধিকারিকদের অভিনন্দন জানান। তিনি বলেন, মানুষের সচেতনতা বাড়ানোর কাজকে সরকার অগ্রাধিকার দিয়ে থাকে। এই কারণেই এই পরিষেবাটি বিনামূল্যে দেওয়া হচ্ছে। তিনি বলেন, সচেতন নাগরিকই, সক্ষম নাগরিক। এই ব্যবস্থাকে আকাশবাণীর সঙ্গে সহযোগিতামূলক উদ্যোগের ভিত্তিতে মানুষকে জানানো, শিক্ষিত করে তোলা এবং ক্ষমতায়িত করে তোলার চেষ্টা করা হবে।


    2


    প্রসার ভারতীর চেয়ারম্যান এ সূর্যপ্রকাশ তাঁর বার্তায় এই উদ্যোগকে সহযোগিতা ও একত্রীকরণের এই যুগে এক গুরুত্বপূর্ণ পদক্ষেপ বলে বর্ণনা করেছেন। বেসরকারি এফএম চ্যানেলগুলি দীর্ঘদিনের দাবি মেনে নেওয়ার জন্য অ্যাসোসিয়েশন অফ রেডিও অপারেটর্স অফ ইন্ডিয়া – র সভাপতি শ্রীমতী অনুরাধা প্রসাদ সরকারকে ধন্যবাদ জানান। আকাশবাণীর সংবাদ পরিষেবা বিভাগের মহানির্দেশক শ্রীমতী ইরা যোশী এই উদ্যোগকে ঐতিহাসিক বলে মন্তব্য করেন। অনুষ্ঠানে তথ্য ও সম্প্রচার মন্ত্রকের সচিব শ্রী অমিত খারে, প্রসার ভারতীর সিইও শ্রী শশী শেখর ভেম্পাতি , প্রেস ইনফরমেশন ব্যুরো-র মুখ্য মহানির্দেশক শ্রী সীতাংশু কর, প্রসার ভারতীর অর্থ বিভাগীয় সদস্য শ্রী রাজীব সিং, আকাশবাণীর মহানির্দেশ শ্রী এফ শাহরিয়ার এবং অন্যান্য বরিষ্ঠ আধিকারিকরা এই অনুষ্ঠানে উপস্থিত ছিলেন।


    CG/PB/SB

    
    
    (Release ID: 1559164) Visitor Counter : 51
    
    
      Read this release in: English