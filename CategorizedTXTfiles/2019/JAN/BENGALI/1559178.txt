      তথ্যওসম্প্রচারমন্ত্রক

      সিনেমাটোগ্রাফ আইন (সংশোধন) বিল-এর বিষয়ে মতামত আহ্বান করেছে তথ্য ও সম্প্রচার মন্ত্রক
      Posted On: 08 JAN 2019 7:10PM by PIB Kolkata


    নয়াদিল্লি, ৮ জানুয়ারি, ২০১৯


    গোপনে চলচ্চিত্র চুরির মতো সমস্যা, বিশেষ করে ইন্টারনেটে চলচ্চিত্রগুলির পাইরেটেড সংস্করণ থাকার ফলে চলচ্চিত্র শিল্প ও সরকারি কোষাগার বিশাল ক্ষতির সম্মুখীন হয়। সেজন্য চলচ্চিত্রের পাইরেসি রোধ করতে তথ্য ও সম্প্রচার মন্ত্রক ১৯৫২ সালের সিনেমাটোগ্রাফ আইনে নতুন কিছু ব্যবস্থা রাখতে চায়। এই আইনের ৭ নং ধারায় বলা হয়েছে যে, প্রদর্শনযোগ্য শংসাপত্রের নিয়ম ভঙ্গ হলে জরিমানা ধার্য করা হবে। এই আইনের ৭ নং ধারার আওতায় নতুন ৪ নং উপ-ধারা যোগ করার প্রস্তাব রেখেছে তথ্য ও সম্প্রচার মন্ত্রক।


    মন্ত্রকের ওয়েবসাইটে ‘ডকুমেন্ট্‌স’ ট্যাবে আইন ও নিয়মাবলী সংক্রান্ত বিভাগ থেকে কিংবা সিনেমাটোগ্রাফ আইন, ১৯৫২ থেকে এই বিষয়ে বিস্তারিত জানা যাবে।


    তথ্য ও সম্প্রচার মন্ত্রকের পক্ষ থেকে খসড়া এই সিনেমাটোগ্রাফ আইন সম্পর্কে মতামত আহ্বান করা হয়েছে। মতামত পাঠানোর শেষ তারিখ আগামী ১৪ই জানুয়ারি, ২০১৯। মতামত পাঠানোর ই-মেল ঠিকানা – jsfilms.inb@nic.in । ডাকযোগে মতামত নিম্নলিখিত ঠিকানায় পাঠানো যেতে পারে।


    যুগ্ম সচিব (ফিল্মস্‌)


    তথ্য ও সম্প্রচার মন্ত্রক


    রুম নং-৫৪৫, ‘এ’ উইং, শাস্ত্রী ভবন


    ডঃ রাজেন্দ্র প্রসাদ রোড


    নতুন দিল্লী - ১১০০০১


    CG/SC/DM

    
    
    (Release ID: 1559178) Visitor Counter : 32
    
    
      Read this release in: English