      মানবসম্পদবিকাশমন্ত্রক

      পরীক্ষার চাপ মোকাবিলা : আগামীকাল প্রধানমন্ত্রীর সঙ্গে ‘পরীক্ষা পে চর্চা’
      
      প্রধানমন্ত্রী ছাত্রছাত্রী, শিক্ষক এবং মা-বাবাদের সঙ্গে কথা বলবেন

      Posted On: 28 JAN 2019 6:34PM by PIB Kolkata

    নয়াদিল্লি , ২ ৮ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদী আগামীকাল নতুন দিল্লির তালকাটোরা স্টেডিয়ামে সম্প্রসারিত ‘পরীক্ষা পে চর্চা’ ২.০ অনুষ্ঠানে ভারত এবং দেশ-বিদেশের ছাত্রছাত্রী, শিক্ষক এবং মা-বাবাদের সঙ্গে কথা বলবেন । এ ব্যাপারে ছাত্রছাত্রী, শিক্ষক এবং মা-বাবাদের মধ্যে বিশেষ উৎসাহ লক্ষ্য করা যাচ্ছে । শুধু অনুষ্ঠানে অংশগ্রহণই নয়, বরং পরীক্ষার চাপ মোকাবিলায় প্রধানমন্ত্রীর কাছ থেকে কিছু পরামর্শ নিতেও পেতেও তাঁরা আগ্রহী । ছাত্রছাত্রীরা যাতে চাপমুক্ত পরিবেশে পরীক্ষা দিতে পারে এবং ফলশ্রুতিতে ভালো ফলাফল করতে পারে, সেজন্যই এই অনুষ্ঠানের আয়োজন ।


    প্রধানমন্ত্রীর এই অনুষ্ঠানের জন্য সব আয়োজন সম্পূর্ণ । সকাল ১১টায় এই অনুষ্ঠান শুরু হবে । দূরদর্শনে সরাসরি এই অনুষ্ঠান সম্প্রচার করা হবে । অন্য কয়েকটি চ্যানেলেও অনুষ্ঠানটির লাইভ দেখাতে পারে । ছাত্রছাত্রীরা ইতিমধ্যেই দেশের বিভিন্ন রাজ্য এবং কেন্দ্রশাসিত অঞ্চল থেকে রাজধানীতে এসে পৌঁছেছেন । এ বছর ২৪টি রাজ্য ও কেন্দ্রশাসিত অঞ্চলের কলেজ ছাত্রছাত্রীরা এই অনুষ্ঠানে অংশ নেবেন । তালকাটোরা স্টেডিয়ামে আয়োজিত এই অনুষ্ঠানে ভারতের বিভিন্ন প্রান্ত থেকে ছাত্রছাত্রী, শিক্ষক এবং মা-বাবা মিলিয়ে মোট ২ হাজার জন উপস্থিত থাকবেন ।


    ‘ পরীক্ষা পে চর্চা’ অনুষ্ঠানে যোগদানের জন্য গত ৭ই থেকে ১৭ই জানুয়ারি নবম থেকে দ্বাদশ শ্রেণীর ছাত্রছাত্রী, গ্র্যাজুয়েট এবং আন্ডার গ্র্যাজুয়েট কলেজ ছাত্রছাত্রী, তাদের মা-বাবা এবং শিক্ষকরা অনলাইন-ভিত্তিক একটি প্রতিযোগিতায় যোগ দেন । www.mygov.in ওয়েবসাইটের মাধ্যমে তাঁরা এই প্রতিযোগিতায় অংশ নেন ।


    নবম থেকে দ্বাদশ শ্রেণীর ছাত্রছাত্রী এবং গ্র্যাজুয়েট ও আন্ডার গ্র্যাজুয়েট পাঠক্রমের ছাত্রছাত্রীরা যেসব বিষয়ের ওপর প্রতিযোগিতায় অংশ নেন, তার মধ্যে ছিল –


    a) আকর্ষণীয় শিরোনাম প্রতিযোগিতা,


    b) নবম থেকে দশম শ্রেণীর ছাত্রছাত্রীদের জন্য ‘আমি উৎসাহী’ প্রতিযোগিতা এবং


    c) গ্র্যাজুয়েট ও আন্ডার গ্র্যাজুয়েট পর্যায়ের ছাত্রছাত্রীদের জন্য ‘আমার সাফল্যের মন্ত্র’ প্রতিযোগিতা ।


    ২


    শিক্ষকদের জন্য –


    ‘ শিক্ষকদের ভাবনা’


    মাতাপিতাদের জন্য


    আমার পরীক্ষা যোদ্ধার কাছ থেকে শেখা


    www.mygov.in – এই পোর্টালের মাধ্যমে মোট ১ লক্ষ ২ হাজার ১৭৩ জন প্রতিযোগী প্রতিযোগিতায় অংশ নেন এবং এর বিস্তারিত তথ্য সবকটি রাজ্য ও কেন্দ্রশাসিত অঞ্চলের কাছ পাঠিয়ে দেওয়া হয় । প্রতিটি রাজ্য ও কেন্দ্রশাসিত অঞ্চলে গঠিত সিলেকশন কমিটি মোট ২ হাজার প্রতিযোগীকে এই অনুষ্ঠানে যোগ দেওয়ার জন্য নির্বাচিত করে ।


    গত বছরের ‘পরীক্ষা পে চর্চা’র মতো না করে এবার শুধুমাত্র নির্বাচিত ছাত্রছাত্রী, মাতাপিতা ও শিক্ষকরাই তালকাটোরা স্টেডিয়ামের অনুষ্ঠানে যোগ দিতে পারবেন । এবারই প্রথমবার বিদেশে বসবাসকারী ভারতীয় ছাত্রছাত্রীরা এই অনুষ্ঠানে অংশ নিতে পারবেন । এছাড়া, রাশিয়া, নাইজেরিয়া, ইরান, নেপাল, দোহা, কুয়েত, সৌদি আরব এবং সিঙ্গাপুরের ছাত্রছাত্রীরাও ‘পরীক্ষা পে চর্চা’য় যোগ দেবেন ।


    এ বছর ১০ মিনিটের একটি সাংস্কৃতিক অনুষ্ঠানেরও আয়োজন করা হচ্ছে । কলা উৎসব প্রতিযোগিতায় বিজয়ী ছাত্রছাত্রী, তাদের মা-বাবা এবং শিক্ষকরাই কেবলমাত্র এই অনুষ্ঠানে অংশ নেবেন ।


    পরীক্ষার চাপ কমাতে কেন্দ্রীয় মানবসম্পদ উন্নয়ন মন্ত্রক একটি সংক্ষিপ্ত ছবি দেখাবে । এতে গত বছরের ‘পরীক্ষা পে চর্চা’র পর গৃহীত পদক্ষেপগুলি দেখানো হবে ।


    সমস্ত সরকারি ও সিবিএসই স্কুল এবং উচ্চ শিক্ষা প্রতিষ্ঠান এবং কলেজগুলিতে সরাসরি সম্প্রচারের ব্যবস্থা করা হয়েছে ।


    CG/SB

    
    
    (Release ID: 1561707) Visitor Counter : 59
    
    
      Read this release in: English