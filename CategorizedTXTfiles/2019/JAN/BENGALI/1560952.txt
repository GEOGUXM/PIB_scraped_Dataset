      আদিবাসীবিষয়কমন্ত্রক

      আদি মহোৎসবের দ্বারা উপকৃত ৪০ হাজার আদিবাসী কারিগর
      Posted On: 22 JAN 2019 4:42PM by PIB Kolkata


    নয়াদিল্লি, ২২ জানুয়ারি, ২০১৯


    আদিবাসী বা জনজাতির মানুষজনের আয় এবং জীবন-জীবিকার মান বাড়ানোর প্রয়াসে ‘আদি মহোৎসব’ একটি গুরুত্বপূর্ণ মঞ্চ যার মাধ্যমে আদিবাসীরা তাঁদের তৈরি পণ্য সরাসরি ক্রেতাদের কাছে পৌঁছে দিতে পারেন। আদিবাসী মহোৎসবের মাধ্যমে আদিবাসী বিষয়ক মন্ত্রক এবং ট্রাইফেড সারা দেশে তাঁদের পণ্য বিপণনের সুযোগও করে দিয়েছে।


    এই লক্ষ্য নিয়েই ২০১৮-র দ্বিতীয় ত্রৈমাসিক সময়কালে পাঁচটি আদি মহোৎসব আয়োজিত হয় যথাক্রমে ইন্দোর, আমেদাবাদ, হায়দরাবাদ, দিল্লি এবং ভোপালে। ২০১৯-এর প্রথম তিন মাসে এমন আরও ১২টি মহোৎসব আয়োজন করার কথা আছে ।


    প্রসঙ্গত, এ বছরের আদি মহোৎসব ১৪ হাজার আদিবাসী পরিবার এবং ৪০ হাজার আদিবাসী কারিগরের জন্য জীবিকা এবং অতিরিক্ত আয়ের ব্যবস্থা করে দিয়েছে। এই মহোৎসবের সময় ১৮ কোটি টাকার লেনদেন হয়েছে। ২০১৮-র ডিসেম্বর মাসে ভোপাল এবং রনথম্বোরে দুটি আদি মহোৎসবের আয়োজন করা হয় এবং এর ফলে ৬৯.০৭ লক্ষ টাকার পণ্য বিক্রি হয়।


    পাশাপাশি, ট্রাইফেড নতুন দিল্লি, রায়পুর, গুয়াহাটি, জয়পুর, উদয়পুর, ভুবনেশ্বর, মুম্বাই, রাঁচি, কলকাতা সহ যে ২৮টি স্থানে প্রদর্শনীর আয়োজন করে সেখানে ১১০ লক্ষ ৫৮ হাজার টাকার বিক্রিবাটা হয়।


    CG/SSS/DM/….22nd Jan,2019

    
    
    (Release ID: 1560952) Visitor Counter : 32