      মন্ত্রিসভারঅর্থনৈতিকবিষয়সংক্রান্তকমিটি

      কেন্দ্রীয় মন্ত্রিসভা রপ্তানি ক্ষেত্রের সুদ সমতা প্রকল্পে (আইইএস) প্রাক্‌-রপ্তানি এবং রপ্তানি পরবর্তী সময়ে আর্থিক ঋণের সুবিধা-প্রাপকের তালিকায় বাণিজ্যিক রপ্তানিকারকদের অন্তর্ভুক্তির অনুমোদন দিয়েছে
      Posted On: 02 JAN 2019 7:43PM by PIB Kolkata


    নয়াদিল্লি , ০২ জানুয়ারি, ২০১ ৯


    প্রধানমন্ত্রী শ্রী নরেন্দ্র মোদীর পৌরহিত্যে কেন্দ্রীয় অর্থনৈতিক বিষয় সংক্রান্ত কমিটির বৈঠকে রপ্তানি ক্ষেত্রের সুদ সমতা প্রকল্পে (আইইএস) প্রাক্‌-রপ্তানি ও রপ্তানি পরবর্তী সময়ে আর্থিক ঋণের সুবিধা-প্রাপকের তালিকায় বাণিজ্যিক রপ্তানিকারকদের অন্তর্ভুক্ত করার জন্য বাণিজ্য মন্ত্রকের প্রস্তাবটি অনুমোদন করা হয়েছে। এই প্রকল্পের অধীনে যে ৪০০টি শুল্ককে চিহ্নিত করা হয়েছে, তার আওতায় কোনও পণ্য রপ্তানি করলে, তার সমতুল অর্থের ওপর ৩ শতাংশ হারে সুদ সমতা প্রকল্পের সুবিধা দেওয়া হবে। তবে, এই সমস্ত পণ্যদ্রব্য মোটামুটি সাধারণভাবে অতিক্ষুদ্র, ক্ষুদ্র ও মাঝারি শিল্পোদ্যোগের মাধ্যমে, কৃষি, বস্ত্রবয়ন, চর্মজাত, হস্তশিল্প এবং মেশিনারির মতো শ্রমনিবিড় ক্ষেত্রেই উৎপাদিত হয়ে থাকে।


    এই প্রস্তাব অনুমোদনের ফলে প্রকল্পটির বাকি মেয়াদের জন্য, রপ্তানিকারকরা সুদ সমতার সুবাদে প্রায় ৬০০ কোটি টাকার মতো আর্থিক সুবিধা পাবেন। বাণিজ্যিক রপ্তানিকারকদের এই প্রকল্পে অন্তর্ভুক্ত করার ফলে তারা আরও বেশি করে প্রতিযোগিতামূলক হয়ে উঠবেন এবং অতিক্ষুদ্র, ক্ষুদ্র ও মাঝারি শিল্প ক্ষেত্রে উৎপাদিত বিভিন্ন পণ্যদ্রব্য রপ্তানিতে উৎসাহিত হবেন বলে মনে করা হচ্ছে। এইসব ক্ষেত্রে উৎপাদিত পণ্যদ্রব্যের অতিরিক্ত রপ্তানির ফলে কর্মনিবিড় এই ক্ষেত্রগুলিতে কর্মসংস্থানের সম্ভাবনা বৃদ্ধি পাবে।


    এই প্রকল্পটি ২০১৫ সালের পয়লা এপ্রিল ৫ বছরের মেয়াদের জন্য শুরু করা হয়। এতদিন পর্যন্ত বাণিজ্যিক রপ্তানিকারকদের সুদ সমতা প্রকল্পের সুবিধা দেওয়া হ;’ত না। দীর্ঘদিন ধরেই তারা এই প্রকল্পের অন্তর্ভুক্তির দাবি জানিয়ে আসছিল। যেহেতু, এমএসএমই ক্ষেত্রে উৎপাদিত পণ্যদ্রব্য রাপ্তানিতে বাণিজ্যিক রপ্তানিকারকরা গুরুত্বপূর্ণ ভূমিকা নিয়ে থাকে, তাই তাদের এই সুবিধা প্রদানের সিদ্ধান্ত নেওয়া হয়েছে।


    CG/PB / SB

    
    
    (Release ID: 1558281) Visitor Counter : 18
    
    
      Read this release in: English