      যুবওক্রীড়াবিষয়কমন্ত্রক

      রাজ্যস্তরের যুব সংসদ উৎসব আগামী ৭ ফেব্রুয়ারি
      Posted On: 17 JAN 2019 6:01PM by PIB Kolkata


    কলকাতা, ১৭ জানুয়ারি, ২০১৯


    এ বছর ৭ ফেব্রুয়ারি যাদবপুর বিশ্ববিদ্যালয়ে রাজ্যস্তরের যুব সংসদ কর্মসূচি অনুষ্ঠিত হবে। আজ এখানে এ খবর জানিয়েছেন ন্যাশনাল সার্ভিস স্কিল (এনএসএস)-এর আঞ্চলিক অধিকর্তা শ্রীমতী সরিতা প্যাটেল। তিনি আজ এক সাংবাদিক বৈঠকে আরও জানান, জেলা এবং জাতীয় স্তরেও প্রতিযোগিতার আয়োজন করা হচ্ছে। জেলাস্তরে যুব সংসদ অনুষ্ঠিত হবে ২৪ জানুয়ারি থেকে ২৮ জানুয়ারি। রাজ্যের ২৩টি চিহ্নিত জেলায় এই সংসদ অনুষ্ঠিত হবে। জেলাস্তরে নির্বাচিত যুবক-যুবতীরা রাজ্যস্তরের অনুষ্ঠানে অংশ নিতে পারবেন। সেটি হবে যাদবপুর বিশ্ববিদ্যালয়ে আগামী ৭ ফেব্রুয়ারি।


    রাজ্যস্তরের নির্বাচিত যুবক-যুবতীরা জাতীয় স্তরের প্রতিযোগিতায় অংশ নিতে পারবেন। ঐ প্রতিযোগিতা হবে ফেব্রুয়ারি মাসের ২৩ ও ২৪ তারিখ নতুন দিল্লিতে। জাতীয় স্তরের সেরা তিন বক্তাকে যথাক্রমে ২ লক্ষ টাকা, ১ লক্ষ ৫০ হাজার টাকা, ১ লক্ষ টাকা দেওয়া হবে শংসাপত্র সমেত। প্রত্যেক জেলার কম করে একজন সেরা বক্তাকে নতুন দিল্লিতে অনুষ্ঠেয় জাতীয় যুব সংসদ মঞ্চে প্রতিনিধিত্ব করার জন্য নির্বাচিত করা হবে। ২০১৯-এর জাতীয় যুব সংসদ কর্মসূচির প্রতিপাদ্য বিষয় হল ‘নতুন ভারতের কন্ঠ হন’ বা ‘বি দ্য ভয়েস অফ নিউ ইন্ডিয়া’ এবং ‘সমাধান খুঁজুন এবং নীতি প্রণয়নে আপনার অবদান রাখুন’ বা ‘ফাইন্ড সলিউশন্‌স অ্যান্ড কন্ট্রিবিউট টু পলিসি’।


    প্রসঙ্গত, ১৮ থেকে ২৫ বছর বয়সী তরুণ-তরুণীদের জেলাস্তরের যুব সংসদ কর্মসূচিতে অংশ নেওয়ার জন্য আহ্বান জানানো হবে।


    জাতীয় যুব সংসদ উৎসব তরুণ সম্প্রদায়কে জন-সমস্যা বা সাধারণ মানুষের মতবাদকে বুঝতে সাহায্য করবে।


    ডিজিটাল বাছাই পর্ব এবং সরাসরি উপস্থিত থাকবেন যাঁরা, তাঁদের থেকে যথাক্রমে ৫০ জন করে বাছাই করা সেরা বক্তা জেলাস্তরের যুব সংসদে অংশ নিতে পারবেন।


    SSS/DM

    
    
    (Release ID: 1560373) Visitor Counter : 50
    
    
      Read this release in: English